<h1>๕. สพฺพมตฺถีติกถา</h1>
<h3>๑. วาทยุตฺติวณฺณนา</h3>
<p> อิทานิ  สพฺพมตฺถีติวาทกถา นาม โหติฯ ตตฺถ เยสํ ‘‘ยํ กิญฺจิ รูปํ อตีตานาคตปจฺจุปฺปนฺนํ…เป.… อยํ วุจฺจติ รูปกฺขโนฺธ’’ติอาทิวจนโต (วิภ. ๒) ‘‘สเพฺพปิ อตีตาทิเภทา ธมฺมา ขนฺธสภาวํ น วิชหนฺติ, ตสฺมา สพฺพํ อตฺถิเยว นามา’’ติ ลทฺธิ, เสยฺยถาปิ เอตรหิ สพฺพมตฺถิวาทานํ, เตสํ ลทฺธิวิโสธนตฺถํ ติ ปุจฺฉา สกวาทิสฺส, วุตฺตปฺปการาย ลทฺธิยา ฐตฺวา ปฎิญฺญา อิตรสฺสฯ ติ สพฺพสฺมิํ สรีเร สพฺพมตฺถีติ ปุจฺฉติฯ ติ สพฺพสฺมิํ กาเล สพฺพมตฺถีติ ปุจฺฉติฯ นฺติ สเพฺพนากาเรน สพฺพมตฺถีติ ปุจฺฉติฯ ติ สเพฺพสุ ธเมฺมสุ สพฺพมตฺถีติ ปุจฺฉติฯ นฺติ  อยุตฺตํฯ นานาสภาวานญฺหิ โยโค โหติ, น เอกสภาวสฺสฯ อิติ อิมสฺมิํ ปเญฺห รูปํ เวทนาย, เวทนํ วา รูเปน อนานํ เอกลกฺขณเมว กตฺวา สพฺพมตฺถีติ ปุจฺฉติฯ ติ ยมฺปิ ฉฎฺฐขนฺธาทิกํ สสวิสาณาทิกํ วา กิญฺจิ นตฺถีติ สิทฺธํ, ตมฺปิ เต อตฺถีติ ปุจฺฉติฯ ติ อิมินา อิทํ ปุจฺฉติ – ยา เต เอสา สพฺพมตฺถีติ ทิฎฺฐิ, สา ทิฎฺฐิ อยาถาวกตฺตา มิจฺฉาทิฎฺฐีติ เอวํ ยา อมฺหากํ ทิฎฺฐิ, สา ทิฎฺฐิ ยาถาวกตฺตา สมฺมาทิฎฺฐีติ เอวํ ตว สมเย อตฺถีติ ปุจฺฉติฯ อิตโร สเพฺพสุปิ เอเตสุ นเยสุ วุตฺตปฺปการาย อตฺถิตาย อภาวโต ปฎิกฺขิปติฯ อิเมสุ ปน สเพฺพสุปิ นเยสุ ‘‘อาชานาหิ นิคฺคห’’นฺติ อาทิํ กตฺวา สโพฺพ กถามคฺคเภโท วิตฺถารโต เวทิตโพฺพติ อยํ ตาเวตฺถ วาทยุตฺติฯ</p>


<h3>๒. กาลสํสนฺทนวณฺณนา</h3>
<p> อิทานิ  อตีตํ อตฺถีติ กาลสํสนฺทนํ โหติฯ ตตฺถ ติอาทิกํ สุทฺธิกสํสนฺทนํฯ ติอาทิกํ ขนฺธวเสน กาลสํสนฺทนํฯ</p>


<p> ติ อตีตานาคตํ ปหาย ปจฺจุปฺปนฺนรูปเมว อปฺปิยํ  อวิภชิตพฺพํ กริตฺวาฯ ติปเญฺห นิรุทฺธสฺสาปิ รูปสฺส รูปกฺขนฺธสงฺคหิตตฺตา ปฎิกฺขิปติฯ ติ ปฎิโลมปเญฺหปิ รูปกฺขเนฺธน สงฺคหิตตฺตาว ปฎิชานาติฯ ติ เอตฺถ กิญฺจาปิ น สพฺพํ วตฺถํ โอทาตํ, อิมินา ปน วตฺถนฺติ อวตฺวา ‘‘โอทาตํ วตฺถํ อปฺปิยํ กริตฺวา’’ติ วุเตฺต สกวาทินา เอกตฺถตา อนุญฺญาตาฯ ติ ปเญฺห วณฺณวิคมํ สนฺธาย ปฎิญฺญา สกวาทิสฺสฯ ติ เอตฺถ ปน ปญฺญตฺติยา อวิคตตฺตา ปฎิเกฺขโป ตเสฺสวฯ ปฎิโลเมปิ เอเสว นโยฯ</p>


<p> ติ ปุโฎฺฐ ‘‘ยทิ ชเหยฺย, อนาคตํ วา ปจฺจุปฺปนฺนํ วา สิยา’’ติ มญฺญมาโน ปฎิชานาติฯ ติ ปุโฎฺฐ ปน ‘‘ยทิ น ชเหยฺย, อนาคตเมวสฺส , ปจฺจุปฺปนฺนภาวํ น ปาปุเณยฺยา’’ติ มญฺญมาโน ปฎิกฺขิปติฯ ปจฺจุปฺปนฺนปเญฺหปิ อตีตภาวํ อนาปชฺชนโทโส สิยาติ ปฎิกฺขิปติฯ อนุโลมปเญฺหสุปิ อิมินาว นเยน อโตฺถ เวทิตโพฺพฯ</p>


<p> เอวํ สุทฺธิกนยํ วตฺวา ปุน ขนฺธวเสน ทเสฺสตุํ นฺติอาทิ วุตฺตํฯ ตํ สพฺพํ ปาฬิอนุสาเรเนว สกฺกา ชานิตุํฯ</p>


<h3>วจนโสธนวณฺณนา</h3>
<p> อิทานิ ‘‘อตีตํ นฺวตฺถี’’ติอาทิ วจนโสธนา โหติฯ ตตฺถ ติ ยทิ อตีตํ โน อตฺถีติ อโตฺถฯ   ติ อตีตญฺจ ตํ อตฺถิ จาติ มิจฺฉา เอวฯ นฺติ ปุโฎฺฐ อนาคตกฺขเณเยวสฺส ปจฺจุปฺปนฺนตาย อภาวํ สนฺธาย กาลนานเตฺตน ปฎิกฺขิปติฯ</p>


<p>ทุติยํ ปุโฎฺฐ ยํ อุปฺปาทโต ปุเพฺพ อนาคตํ อโหสิ, ตสฺส อุปฺปนฺนกาเล ปจฺจุปฺปนฺนตฺตา ปฎิชานาติฯ ติ ยเทตํ ตยา ‘‘อนาคตํ หุตฺวา ปจฺจุปฺปนฺนํ โหตี’’ติ วทตา ตเญฺญว อนาคตํ ตํ ปจฺจุปฺปนฺนนฺติ ลทฺธิวเสน ‘‘อนาคตํ วา ปจฺจุปฺปนฺนํ วา หุตฺวา โหตี’’ติ  วุตฺตํฯ กิํ เต ตมฺปิ หุตฺวา โหตีติ? อิตโร หุตฺวา ภูตสฺส ปุน หุตฺวา อภาวโต นฺติ ปฎิกฺขิปติฯ</p>


<p>ทุติยํ ปุโฎฺฐ ยสฺมา ตํ อนาคตํ หุตฺวา ปจฺจุปฺปนฺนํ โหนฺตํ ‘‘หุตฺวา โหตี’’ติ สงฺขํ คตํ, ตสฺมา ปฎิชานาติฯ อถ นํ สกวาที ‘‘ยทิ เต ตํ อนาคตํ หุตฺวา ปจฺจุปฺปนฺนํ โหนฺตํ ‘หุตฺวา โหตี’ติ สงฺขํ คตํ, ปุน หุตฺวา โหติ, ยํ อนาคตํ น หุตฺวา ปจฺจุปฺปนฺนํ น โหนฺตํ ‘น หุตฺวา น โหตี’ติ สงฺขํ คตํ สสวิสาณํ, กิํ เต ตมฺปิ ปุน น หุตฺวา น โหตี’’ติอธิปฺปาเยน ติ ปญฺหํ ปุจฺฉติฯ อิตโร ‘‘ยํ นตฺถิ, ตํ นตฺถิตาย, เอว อนาคตํ น หุตฺวา ปจฺจุปฺปนฺนํ น โหตีติ นหุตฺวานโหติ นาม ตาว โหตุ, ปุน นหุตฺวานโหติภาโว ปนสฺส กุโต’’ติ มญฺญมาโน ปฎิกฺขิปติฯ นฺติ ปเญฺหปิ ปจฺจุปฺปนฺนกฺขเณเยวสฺส อตีตตาย อภาวํ สนฺธาย กาลนานตฺตา ปฎิกฺขิปติฯ</p>


<p>ทุติยปเญฺห  ปุโฎฺฐ ยํ อตีตภาวโต ปุเพฺพ ปจฺจุปฺปนฺนํ อโหสิ, ตเสฺสว อตีตตฺตา ปฎิชานาติฯ ติ ยเทตํ ตยา ‘‘ปจฺจุปฺปนฺนํ หุตฺวา อตีตํ โหตี’’ติ วทตา ‘‘ตเญฺญว ปจฺจุปฺปนฺนํ ตํ อตีต’’นฺติ ลทฺธิวเสน ‘‘ปจฺจุปฺปนฺนํ วา อตีตํ วา หุตฺวา โหตี’’ติ วุตฺตํ, กิํ เต ตมฺปิ หุตฺวา โหตีติ? อิตโร หุตฺวา ภูตสฺส ปุน หุตฺวา อภาวโต นฺติ ปฎิกฺขิปติฯ</p>


<p>ทุติยปเญฺห ยสฺมา ตํ ปจฺจุปฺปนฺนํ หุตฺวา อตีตํ โหนฺตํ ‘‘หุตฺวา โหตี’’ติ สงฺขํ คตํ, ตสฺมา ปฎิชานาติ ฯ อถ นํ สกวาที ‘‘ยทิ เต ตเญฺญว ปจฺจุปฺปนฺนํ หุตฺวา อตีตํ โหนฺตํ ‘หุตฺวา โหตี’ติ สงฺขํ คตํ, ปุน หุตฺวา โหติ, ยํ ปจฺจุปฺปนฺนํ น หุตฺวา อตีตํ น โหนฺตํ ‘น หุตฺวา น โหตี’ติ สงฺขํ คตํ สสวิสาณํ, กิํ เต ตมฺปิ ปุน น หุตฺวา น โหตี’’ติ อธิปฺปาเยน ติ ปญฺหํ ปุจฺฉติฯ อิตโร ‘‘ยํ นตฺถิ, ตํ นตฺถิตาย เอว ปจฺจุปฺปนฺนํ น หุตฺวา อตีตํ น โหตีติ นหุตฺวานโหติ นาม ตาว โหตุฯ ปุน นหุตฺวานโหติภาโว ปนสฺส กุโต’’ติ มญฺญมาโน ปฎิกฺขิปติฯ อุภยํ เอกโต กตฺวา อาคเต ตติยปเญฺหปิ อิมินาวุปาเยน โยชนา กาตพฺพาฯ</p>


<p>อปโร  นโย – ยทิ ตเญฺญว อนาคตํ ตํ ปจฺจุปฺปนฺนํ, อนาคตสฺส ปจฺจุปฺปเนฺน วุโตฺต โหติภาโว, ปจฺจุปฺปนฺนสฺส จ อนาคเต วุโตฺต หุตฺวาภาโว อาปชฺชติฯ เอวํ สเนฺต อนาคตมฺปิ หุตฺวาโหติ นามฯ ปจฺจุปฺปนฺนมฺปิ หุตฺวาโหติเยว นามฯ เตน ตํ ปุจฺฉาม – ‘‘กิํ เต เอเตสุ เอเกกํ หุตฺวา โหติ หุตฺวา โหตี’’ติ? อิตโร – ‘‘ตเญฺญว อนาคตํ ตํ ปจฺจุปฺปนฺน’’นฺติ ปเญฺห ปฎิกฺขิตฺตนเยเนว ปฎิกฺขิปิตฺวา ปุน ปุโฎฺฐ ทุติเย ปเญฺห ปฎิญฺญาตนเยเนว ปฎิชานาติฯ อถ นํ สกวาที ‘‘ตเญฺญว อนาคตํ ตํ ปจฺจุปฺปนฺน’’นฺติ ปญฺหาวเสน เตสุ เอเกกํ หุตฺวา โหติ หุตฺวา โหตีติ ปฎิชานนฺตํ ปุริมํ ปฎิกฺขิตฺตปญฺหํ ปริวตฺติตฺวา ปุจฺฉโนฺต ติ ปุจฺฉติฯ ตสฺสโตฺถ – นนุ ‘‘ตยา ตเญฺญว อนาคตํ ตํ ปจฺจุปฺปนฺน’’นฺติ วุเตฺต ปฐมปญฺหํ ปฎิกฺขิปเนฺตน อนาคตสฺส โหติภาโว ปจฺจุปฺปนฺนสฺส จ หุตฺวาภาโว ปฎิกฺขิโตฺตติฯ เตน อนาคตํ น โหติ นาม, ปจฺจุปฺปนฺนํ น หุตฺวา นามฯ</p>


<p>ทุติยปเญฺห  จ ตเญฺญว อนาคตํ ตํ ปจฺจุปฺปนฺนนฺติ ปฎิญฺญาตํฯ เอวํ สเนฺต อนาคตมฺปิ น หุตฺวา น โหติ นามฯ ปจฺจุปฺปนฺนมฺปิ น หุตฺวา น โหติเยว นามฯ เตน ตํ ปุจฺฉาม – ‘‘กิํ เต เอเตสุ เอเกกํ น หุตฺวา น โหติ น หุตฺวา น โหตี’’ติ? ปรวาที สพฺพโต อนฺธกาเรน ปริโยนโทฺธ วิย เตสํ นหุตฺวานโหติภาวํ อปสฺสโนฺต นฺติ ปฎิกฺขิปติฯ</p>


<p>ทุติยวาเรปิ ยทิ ตเญฺญว  ปจฺจุปฺปนฺนํ ตํ อตีตํ, ปจฺจุปฺปนฺนสฺส อตีเต วุโตฺต โหติภาโว, อตีตสฺส จ ปจฺจุปฺปเนฺน วุโตฺต หุตฺวาภาโว อาปชฺชติ, เอวํ สเนฺต ปจฺจุปฺปนฺนมฺปิ หุตฺวาโหติ นาม, อตีตมฺปิ หุตฺวาโหติเยว นามฯ เตน ตํ ปุจฺฉาม – ‘‘กิํ เต เอเตสุ เอเกกํ หุตฺวา โหติ หุตฺวา โหตี’’ติ? อิตโร ตเญฺญว ปจฺจุปฺปนฺนํ ตํ อตีตนฺติปเญฺห ปฎิกฺขิตฺตนเยเนว ปฎิกฺขิปิตฺวา ปุน ปุโฎฺฐ ทุติยปเญฺห ปฎิญฺญาตนเยเนว ปฎิชานาติฯ อถ นํ สกวาที ‘‘ตเญฺญว ปจฺจุปฺปนฺนํ ตํ อตีต’’นฺติ ปญฺหาวเสน เตสุ เอเกกํ หุตฺวา โหติ หุตฺวา โหตีติ ปฎิชานนฺตํ ปุริมํ ปฎิกฺขิตฺตปญฺหํ ปริวตฺติตฺวา ปุจฺฉโนฺต ติ ปุจฺฉติฯ ตสฺสโตฺถ – นนุ ตยา ตเญฺญว ปจฺจุปฺปนฺนํ ตํ อตีตนฺติ วุเตฺต ปฐมปญฺหํ ปฎิกฺขิปเนฺตน ปจฺจุปฺปนฺนสฺส โหติภาโว, อตีตสฺส จ หุตฺวาภาโว ปฎิกฺขิโตฺตติฯ เตน ปจฺจุปฺปนฺนํ นโหติ นามฯ อตีตํ นหุตฺวา นามฯ</p>


<p>ทุติยปเญฺห จ เต ‘‘ตเญฺญว ปจฺจุปฺปนฺนํ ตํ อตีต’’นฺติ ปฎิญฺญาตํฯ เอวํ สเนฺต ปจฺจุปฺปนฺนมฺปิ  น หุตฺวา น โหติ นาม, อตีตมฺปิ น หุตฺวา น โหติเยว นามฯ เตน ตํ ปุจฺฉาม – ‘‘กิํ เต เอเตสุ เอเกกํ น หุตฺวา น โหติ, น หุตฺวา น โหตี’’ติฯ ปรวาที สพฺพโต อนฺธกาเรน ปริโยนโทฺธ วิย เตสํ นหุตฺวานโหติภาวํ อปสฺสโนฺต นฺติ ปฎิกฺขิปติฯ</p>


<p>ตติยวาเรปิ ยทิ ตเญฺญว อนาคตํ ตํ ปจฺจุปฺปนฺนํ ตํ อตีตํ; อนาคตปจฺจุปฺปนฺนานํ ปจฺจุปฺปนฺนาตีเตสุ วุโตฺต โหติภาโว, ปจฺจุปฺปนฺนาตีตานญฺจ อนาคตปจฺจุปฺปเนฺนสุ วุโตฺต หุตฺวาภาโว อาปชฺชติฯ เอวํ สเนฺต อนาคตมฺปิ หุตฺวาโหติ นามฯ ปจฺจุปฺปนฺนมฺปิ อตีตมฺปิ หุตฺวา โหติเยว นามฯ เตน ตํ ปุจฺฉาม – ‘‘กิํ เต ตีสุปิ เอเตสุ เอเกกํ หุตฺวา โหติ  หุตฺวา โหตี’’ติ? อิตโร ‘‘ตเญฺญว อนาคตํ, ตํ ปจฺจุปฺปนฺนํ, ตํ อตีต’’นฺติปเญฺห ปฎิกฺขิตฺตนเยเนว ปฎิกฺขิปิตฺวา ปุน ปุโฎฺฐ ทุติยปเญฺห ปฎิญฺญาตนเยเนว ปฎิชานาติฯ อถ นํ สกวาที ‘‘ตเญฺญว อนาคตํ, ตํ ปจฺจุปฺปนฺนํ, ตํ อตีต’’นฺติ ปญฺหาวเสน เตสุ เอเกกํ หุตฺวา โหติ, หุตฺวา โหตีติ ปฎิชานนฺตํ ปุริมํ ปฎิกฺขิตฺตปญฺหํ ปริวตฺติตฺวา ปุจฺฉโนฺต ติ ปุจฺฉติฯ ตสฺสโตฺถ  – นนุ ตยา ตเญฺญว อนาคตํ, ตํ ปจฺจุปฺปนฺนํ, ตํ อตีตนฺติ วุเตฺต ปฐมปญฺหํ ปฎิกฺขิปเนฺตน อนาคตปจฺจุปฺปนฺนานํ โหติภาโว; ปจฺจุปฺปนฺนาตีตานญฺจ หุตฺวาภาโว ปฎิกฺขิโตฺตติ? เตน อนาคตํ ปจฺจุปฺปนฺนญฺจ น โหติ นามฯ ปจฺจุปฺปนฺนญฺจ อตีตญฺจ น หุตฺวา นามฯ</p>


<p>ทุติยปเญฺห จ เต ‘‘ตเญฺญว อนาคตํ, ตํ ปจฺจุปฺปนฺนํ, ตํ อตีต’’นฺติ ปฎิญฺญาตํฯ เอวํ สเนฺต อนาคตมฺปิ น หุตฺวา น โหติ นาม, ปจฺจุปฺปนฺนมฺปิ อตีตมฺปิ น หุตฺวา น โหติเยว นามฯ เตน ตํ ปุจฺฉาม – ‘‘กิํ เต เอเตสุ เอเกกํ น หุตฺวา น โหติ น หุตฺวา น โหตี’’ติ? ปรวาที สพฺพโต อนฺธกาเรน ปริโยนโทฺธ วิย เตสํ น หุตฺวา น โหติภาวํ อปสฺสโนฺต นฺติ ปฎิกฺขิปตีติฯ นิคฺคหาทีนิ ปเนตฺถ เหฎฺฐา วุตฺตนเยเนว โยเชตพฺพานิฯ</p>

</p>


<h3>อตีตจกฺขุรูปาทิกถาวณฺณนา</h3>
<p>   ติอาทีสุปิ จกฺขาทิภาวาวิชหเนเนว อตฺถิตํ ปฎิชานาติฯ ติอาทีนิ ปุโฎฺฐ ปน เตสํ วิญฺญาณานํ กิจฺจาภาววเสน ปฎิกฺขิปติฯ</p>


<h3>อตีตญาณาทิกถาวณฺณนา</h3>
<p> เตน ญาเณน ญาณกรณียํ ติ ปเญฺห ตสฺส ญาณสฺส นิรุทฺธตฺตา กิจฺจภาวมสฺส อปสฺสโนฺต ปฎิกฺขิปติฯ ปุน ปุโฎฺฐ อตีตารมฺมณํ ปจฺจุปฺปนฺนํ ญาณํ อตีตานํ ธมฺมานํ ชานนโต อตีตํ ญาณนฺติ  เลเสน ปจฺจุปฺปนฺนเมว ‘‘อตีตํ ญาณ’’นฺติ กตฺวา เตน ญาเณน ญาณกรณียสฺส อตฺถิตาย ปฎิชานาติฯ อถสฺส สกวาที เลโสกาสํ อทตฺวา ติอาทิมาหฯ อิตโร อตีตารมฺมเณเนว ญาเณน อิเมสํ จตุนฺนํ กิจฺจานํ อภาวา  ปฎิกฺขิปติฯ อนาคตปเญฺหปิ เอเสว นโยฯ ปจฺจุปฺปนฺนปโญฺห เจว สํสนฺทนปโญฺห จ อุตฺตานตฺถาเยวฯ</p>


<h3>อรหนฺตาทิกถาวณฺณนา</h3>
<p> ติอาทีสุปิ ราคาทิภาวาวิชหโนฺต เอวํ ปฎิชานาติฯ ติอาทีสุ สุตฺตวิโรธภเยน เจว ยุตฺติวิโรธภเยน จ ปฎิกฺขิปติฯ</p>


<h3>ปทโสธนกถาวณฺณนา</h3>
<p> เอวํ สพฺพมฺปิ ปาฬิอนุสาเรเนว วิทิตฺวา ปรโต นฺติ เอตฺถ เอวมโตฺถ เวทิตโพฺพฯ ยํ อตีตเมว อตฺถิ, ตํ อตีตํฯ ยํ ปจฺจุปฺปนฺนานาคตํ อตฺถิ, ตํ โน อตฺถิ, ตํ โน อตีตํฯ นฺติ เตน การเณน อตีตํ โน อตีตํ, โน อตีตํ อตีตนฺติฯ อนาคตปจฺจุปฺปนฺนปุจฺฉาสุปิ เอเสว นโยฯ</p>


<h3>สุตฺตสาธนวณฺณนา</h3>
<p>   ติ สุตฺตสาธนาย ปุจฺฉา ปรวาทิสฺส, ปฎิญฺญา สกวาทิสฺสฯ ปุน อตฺตโน ลทฺธิํ นิสฺสาย นฺติ อนุโยโค ปรวาทิเสฺสวฯ ทุติยนเย ปุจฺฉา สกวาทิสฺส, ปฎิญฺญา อิตรสฺสฯ เอวํ สพฺพตฺถ ปุจฺฉา จ ปฎิญฺญา จ เวทิตพฺพาฯ ยํ ปเนตํ ปรวาทินา อนาคตสฺส อตฺถิภาวสาธนตฺถํ ‘‘นนุ วุตฺตํ ภควตา กพฬีกาเร, เจ, ภิกฺขเว’’ติ สุตฺตสฺส ปริโยสาเน ติอาทิ ทสฺสิตํ น ตํ อนาคตสฺส อตฺถิภาวสาธกํ ฯ ตญฺหิ เหตูนํ ปรินิฎฺฐิตตฺตา อวสฺสํ ภาวิตํ สนฺธาย ตตฺถ วุตฺตํฯ อยํ สุตฺตาธิปฺปาโยฯ เสสํ สพฺพตฺถ อุตฺตานตฺถเมวาติฯ</p>

</p>





