<h1>โพธิสมฺภารทีปนีคาถา</h1>
<ol>
<li>
โส ทุกฺขขินฺนชนทสฺสนทุกฺขขิโนฺน,  
  
การุญฺญเมว ชนตาย อกาสิ นิจฺจํ;  
  
เตสํ หิ โมจนมุปายมิทนฺติ ญตฺวา,  
  
ตาทีปราธมปิ อตฺตนิ โรปยี โสฯ  
</li>
  
<li>
ทานาทิเนกวรปารมิสาคเรสุ,  
  
โอคาฬฺหตายปิ ปทุฎฺฐชเนน ทินฺนํ;  
  
ทุกฺขํ ตถา อติมหนฺตตรมฺปิ กิญฺจิ,  
  
นาญฺญาสิ สตฺตหิตเมเวอ คเวสยโนฺตฯ  
</li>
  
<li>
เฉตฺวาน สีสํ หิ สกํ ททโนฺต,  
  
มํสํ ปจิตฺวาน สกํ ททโนฺต;  
  
โส จตฺตคโตฺต ปณิธานกาเล,  
  
ทุฎฺฐสฺส กิํ ทุสฺสติ เฉทเนนฯ  
</li>
  
<li>
เอวํ อนนฺตมปิ ชาติสเตสุ ทุกฺขํ,  
  
ปตฺวาน สตฺตหิตเมว คเวสยโนฺต;  
  
ทีปงฺกเร คหิตสีลสมาธิปญฺญํ,  
  
ปาเลสิ ยาว สกโพธิตเล สุนิโฎฺฐฯ  
</li>
  
<li>
ยทาภินีหารมกา สุเมโธ,  
  
ยทา จ มทฺทิํ อททา สิวิโนฺท;  
  
เอตฺถนฺตเร ชาติสุ กิญฺจิเปกํ,  
  
นิรตฺถกํ โน อคมาสิ ตสฺสฯ  
</li>
  
<li>
มหาสมุเทฺท ชลพินฺทุโตปิ,  
  
ตทเนฺตฺร ชาติ อนปฺปกา ว;  
  
นิรนฺตรํ ปูริตปารมีนํ,  
  
กถํ ปมาณํ อุปมา กุหิํ วาฯ  
</li>
  
<li>
โย มคฺคปเสฺส มธุรมฺพพีชํ,  
  
ฉายาผลตฺถาย มหาชนานํ;  
  
โรเปสิ ตสฺมิํ หิ ขเณว เตน,  
  
ฉายาผเล ปุญฺญมลทฺธมุทฺธํฯ  
</li>
  
<li>
ตเถว สํสารปเถ ชนานํ,  
  
หิตาย อตฺตนมภิโรปิตกฺขเณ;  
  
สิทฺธํ ว ปุญฺญูปริ ตสฺส ตสฺมิํ,  
  
ธนงฺคชีวํ ปิ หรนฺติ เย เยฯ  
</li>
  
<li>
โส สาคเร ชลธิกํ รุหิรํ อทาสิ,  
  
ภูมาปราชิย สมํสมทาสิ ทานํ;  
  
เมรุปฺปมาณมธิกญฺจ สโมฬิสีสํ,  
  
เข ตารกาธิกตรํ นยนํ อทาสิฯ  
</li>
  
  
  
  
  