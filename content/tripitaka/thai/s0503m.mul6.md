<h1>๗. จูฬวโคฺค</h1>
<h3>๑. ปฐมลกุณฺฑกภทฺทิยสุตฺตํ</h3>
<p> เอวํ   เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อายสฺมา สาริปุโตฺต อายสฺมนฺตํ ลกุณฺฑกภทฺทิยํ อเนกปริยาเยน ธมฺมิยา กถาย สนฺทเสฺสติ สมาทเปติ  สมุเตฺตเชติ สมฺปหํเสติฯ</p>


<p>อถ  โข อายสฺมโต ลกุณฺฑกภทฺทิยสฺส อายสฺมตา สาริปุเตฺตน อเนกปริยาเยน ธมฺมิยา  กถาย สนฺทสฺสิยมานสฺส สมาทปิยมานสฺส สมุเตฺตชิยมานสฺส สมฺปหํสิยมานสฺส อนุปาทาย อาสเวหิ จิตฺตํ วิมุจฺจิฯ</p>


<p>อทฺทสา โข ภควา อายสฺมนฺตํ ลกุณฺฑกภทฺทิยํ อายสฺมตา สาริปุเตฺตน อเนกปริยาเยน ธมฺมิยา กถาย สนฺทสฺสิยมานํ สมาทปิยมานํ สมุเตฺตชิยมานํ สมฺปหํสิยมานํ อนุปาทาย อาสเวหิ จิตฺตํ วิมุตฺตํ ฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘อุทฺธํ อโธ สพฺพธิ วิปฺปมุโตฺต, อยํหมสฺมีติ  
อยมหมสฺมีติ (สี. สฺยา. ปี.)  
อนานุปสฺสี;  
  
เอวํ วิมุโตฺต อุทตาริ โอฆํ, อติณฺณปุพฺพํ อปุนพฺภวายา’’ติฯ ปฐมํ;  
</p>
  
<h3>๒. ทุติยลกุณฺฑกภทฺทิยสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อายสฺมา สาริปุโตฺต อายสฺมนฺตํ ลกุณฺฑกภทฺทิยํ เสขํ  มญฺญมาโน ภิโยฺยโสมตฺตาย อเนกปริยาเยน ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติฯ</p>


<p>อทฺทสา  โข ภควา อายสฺมนฺตํ สาริปุตฺตํ อายสฺมนฺตํ ลกุณฺฑกภทฺทิยํ เสขํ มญฺญมานํ ภิโยฺยโสมตฺตาย  อเนกปริยาเยน ธมฺมิยา กถาย สนฺทเสฺสนฺตํ สมาทเปนฺตํ สมุเตฺตเชนฺตํ สมฺปหํเสนฺตํฯ</p>


<p>อถ โข ภควา  เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘อเจฺฉจฺฉิ  
อเจฺฉชฺชิ (ก. สี.), อจฺฉิชฺชิ (ก. สี. สฺยา.), อฉิชฺชิ (ก.)  
วฎฺฎํ พฺยคา นิราสํ, วิสุกฺขา สริตา น สนฺทติ;  
  
ฉินฺนํ วฎฺฎํ น วตฺตติ, เอเสวโนฺต ทุกฺขสฺสา’’ติฯ ทุติยํ;  
</p>
  
<h3>๓. ปฐมสตฺตสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน สาวตฺถิยา มนุสฺสา เยภุเยฺยน กาเมสุ อติเวลํ สตฺตา ( )  รตฺตา คิทฺธา คธิตา  มุจฺฉิตา อโชฺฌปนฺนา สมฺมตฺตกชาตา กาเมสุ วิหรนฺติฯ</p>


<p>อถ โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิยํ ปิณฺฑาย ปาวิสิํสุฯ สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘‘อิธ, ภเนฺต, สาวตฺถิยา มนุสฺสา เยภุเยฺยน กาเมสุ อติเวลํ สตฺตา รตฺตา คิทฺธา คธิตา มุจฺฉิตา อโชฺฌปนฺนา สมฺมตฺตกชาตา กาเมสุ วิหรนฺตี’’ติฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘กาเมสุ สตฺตา กามสงฺคสตฺตา,  
  
สํโยชเน วชฺชมปสฺสมานา;  
  
น  
หิ ชาตุ สํโยชนสงฺคสตฺตา,  
  
โอฆํ ตเรยฺยุํ วิปุลํ มหนฺต’’นฺติฯ ตติยํ;  
</p>
  
<h3>๔. ทุติยสตฺตสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน สาวตฺถิยา มนุสฺสา เยภุเยฺยน กาเมสุ สตฺตา ( )  รตฺตา คิทฺธา คธิตา มุจฺฉิตา อโชฺฌปนฺนา อนฺธีกตา สมฺมตฺตกชาตา กาเมสุ วิหรนฺติฯ</p>


<p>อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย สาวตฺถิํ ปิณฺฑาย ปาวิสิฯ อทฺทสา โข ภควา สาวตฺถิยา เต มนุเสฺส เยภุเยฺยน  กาเมสุ สเตฺต รเตฺต คิเทฺธ คธิเต มุจฺฉิเต อโชฺฌปเนฺน อนฺธีกเต สมฺมตฺตกชาเต กาเมสุ วิหรเนฺตฯ</p>


<p>อถ  โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘กามนฺธา ชาลสญฺฉนฺนา, ตณฺหาฉทนฉาทิตา;  
  
ปมตฺตพนฺธุนา พทฺธา, มจฺฉาว กุมินามุเข;  
  
ชรามรณมเนฺวนฺติ  
ชรามรณํ คจฺฉนฺติ (สี. สฺยา.)  
, วโจฺฉ ขีรปโกว มาตร’’นฺติฯ จตุตฺถํ;  
</p>
  
<h3>๕. อปรลกุณฺฑกภทฺทิยสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อายสฺมา ลกุณฺฑกภทฺทิโย สมฺพหุลานํ ภิกฺขูนํ ปิฎฺฐิโต ปิฎฺฐิโต เยน ภควา เตนุปสงฺกมิฯ</p>


<p>อทฺทสา โข ภควา อายสฺมนฺตํ ลกุณฺฑกภทฺทิยํ ทูรโตว สมฺพหุลานํ ภิกฺขูนํ ปิฎฺฐิโต ปิฎฺฐิโต อาคจฺฉนฺตํ ทุพฺพณฺณํ ทุทฺทสิกํ โอโกฎิมกํ เยภุเยฺยน ภิกฺขูนํ ปริภูตรูปํ ฯ ทิสฺวาน ภิกฺขู อามเนฺตสิ –</p>


<p>‘‘ปสฺสถ โน ตุเมฺห, ภิกฺขเว, เอตํ ภิกฺขุํ ทูรโตว สมฺพหุลานํ ภิกฺขูนํ ปิฎฺฐิโต ปิฎฺฐิโต อาคจฺฉนฺตํ ทุพฺพณฺณํ ทุทฺทสิกํ โอโกฎิมกํ เยภุเยฺยน ภิกฺขูนํ ปริภูตรูป’’นฺติ? ‘‘เอวํ, ภเนฺต’’ติฯ</p>


<p>‘‘เอโส , ภิกฺขเว, ภิกฺขุ มหิทฺธิโก มหานุภาโวฯ น จ สา สมาปตฺติ สุลภรูปา ยา เตน ภิกฺขุนา อสมาปนฺนปุพฺพาฯ ยสฺส จตฺถาย  กุลปุตฺตา สมฺมเทว อคารสฺมา อนคาริยํ ปพฺพชนฺติ ตทนุตฺตรํ พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรตี’’ติฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘เนลโงฺค เสตปจฺฉาโท, เอกาโร วตฺตตี รโถ;  
  
อนีฆํ ปสฺส อายนฺตํ, ฉินฺนโสตํ อพนฺธน’’นฺติฯ ปญฺจมํ;  
</p>
  
<h3>๖. ตณฺหาสงฺขยสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน  อายสฺมา อญฺญาสิโกณฺฑโญฺญ  ภควโต อวิทูเร นิสิโนฺน โหติ ปลฺลงฺกํ อาภุชิตฺวา อุชุํ กายํ ปณิธาย ตณฺหาสงฺขยวิมุตฺติํ ปจฺจเวกฺขมาโนฯ</p>


<p>อทฺทสา โข ภควา อายสฺมนฺตํ อญฺญาสิโกณฺฑญฺญํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย ตณฺหาสงฺขยวิมุตฺติํ ปจฺจเวกฺขมานํฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘ยสฺส มูลํ ฉมา นตฺถิ, ปณฺณา นตฺถิ กุโต ลตา;  
  
ตํ  
ธีรํ พนฺธนา มุตฺตํ, โก ตํ นินฺทิตุมรหติ;  
  
เทวาปิ นํ ปสํสนฺติ, พฺรหฺมุนาปิ ปสํสิโต’’ติฯ ฉฎฺฐํ;  
</p>
  
<h3>๗. ปปญฺจขยสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน ภควา อตฺตโน ปปญฺจสญฺญาสงฺขาปหานํ ปจฺจเวกฺขมาโน นิสิโนฺน โหติฯ</p>


<p>อถ  โข ภควา อตฺตโน ปปญฺจสญฺญาสงฺขาปหานํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘ยสฺส ปปญฺจา ฐิติ จ นตฺถิ,  
  
สนฺทานํ ปลิฆญฺจ วีติวโตฺต;  
  
ตํ นิตฺตณฺหํ มุนิํ จรนฺตํ,  
  
นาวชานาติ สเทวโกปิ โลโก’’ติฯ สตฺตมํ;  
</p>
  
<h3>๘. กจฺจานสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน อายสฺมา มหากจฺจาโน ภควโต อวิทูเร นิสิโนฺน โหติ ปลฺลงฺกํ อาภุชิตฺวา อุชุํ กายํ ปณิธาย กายคตาย สติยา อชฺฌตฺตํ ปริมุขํ สูปฎฺฐิตายฯ</p>


<p>อทฺทสา โข ภควา อายสฺมนฺตํ มหากจฺจานํ อวิทูเร นิสินฺนํ ปลฺลงฺกํ อาภุชิตฺวา อุชุํ กายํ ปณิธาย กายคตาย สติยา อชฺฌตฺตํ ปริมุขํ สูปฎฺฐิตายฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘ยสฺส  
สิยา สพฺพทา สติ,  
  
สตตํ กายคตา อุปฎฺฐิตา;  
  
โน  
จสฺส โน จ เม สิยา,  
  
น ภวิสฺสติ น จ เม ภวิสฺสติ;  
  
<p>
อนุปุพฺพวิหาริ ตตฺถ โส,  
  
กาเลเนว ตเร วิสตฺติก’’นฺติฯ อฎฺฐมํ;  
</p>
  
<h3>๙. อุทปานสุตฺตํ</h3>
<p> เอวํ เม สุตํ – เอกํ สมยํ ภควา มเลฺลสุ จาริกํ จรมาโน มหตา ภิกฺขุสเงฺฆน สทฺธิํ เยน ถูณํ  นาม มลฺลานํ พฺราหฺมณคาโม ตทวสริฯ อโสฺสสุํ โข ถูเณยฺยกา พฺราหฺมณคหปติกา – ‘‘สมโณ ขลุ, โภ, โคตโม สกฺยปุโตฺต สกฺยกุลา ปพฺพชิโต มเลฺลสุ จาริกํ จรมาโน  มหตา ภิกฺขุสเงฺฆน สทฺธิํ ถูณํ อนุปฺปโตฺต’’ติฯ( )  อุทปานํ ติณสฺส จ ภุสสฺส จ ยาว มุขโต ปูเรสุํ – ‘‘มา เต มุณฺฑกา สมณกา ปานียํ อปํสู’’ติฯ</p>


<p>อถ โข ภควา มคฺคา โอกฺกมฺม เยน รุกฺขมูลํ เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ นิสชฺช โข ภควา อายสฺมนฺตํ อานนฺทํ อามเนฺตสิ – ‘‘อิงฺฆ เม ตฺวํ, อานนฺท, เอตมฺหา อุทปานา ปานียํ อาหรา’’ติฯ</p>


<p>เอวํ  วุเตฺต, อายสฺมา อานโนฺท ภควนฺตํ เอตทโวจ – ‘‘อิทานิ โส, ภเนฺต, อุทปาโน ถูเณยฺยเกหิ พฺราหฺมณคหปติเกหิ ติณสฺส จ ภุสสฺส จ ยาว มุขโต ปูริโต – ‘มา เต มุณฺฑกา สมณกา ปานียํ อปํสู’’’ติฯ</p>


<p>ทุติยมฺปิ โข…เป.…  ตติยมฺปิ โข ภควา อายสฺมนฺตํ อานนฺทํ อามเนฺตสิ – ‘‘อิงฺฆ เม ตฺวํ, อานนฺท, เอตมฺหา อุทปานา ปานียํ อาหรา’’ติฯ ‘‘เอวํ, ภเนฺต’’ติ โข อายสฺมา อานโนฺท ภควโต ปฎิสฺสุตฺวา ปตฺตํ คเหตฺวา เยน โส อุทปาโน เตนุปสงฺกมิฯ อถ โข โส อุทปาโน อายสฺมเนฺต อานเนฺท อุปสงฺกมเนฺต สพฺพํ ตํ ติณญฺจ ภุสญฺจ มุขโต โอวมิตฺวา อจฺฉสฺส อุทกสฺส อนาวิลสฺส วิปฺปสนฺนสฺส ยาว มุขโต ปูริโต วิสฺสนฺทโนฺต  มเญฺญ อฎฺฐาสิฯ</p>


<p>อถ โข อายสฺมโต อานนฺทสฺส เอตทโหสิ – ‘‘อจฺฉริยํ วต, โภ, อพฺภุตํ วต, โภ, ตถาคตสฺส มหิทฺธิกตา มหานุภาวตา! อยญฺหิ โส อุทปาโน มยิ อุปสงฺกมเนฺต สพฺพํ ตํ ติณญฺจ ภุสญฺจ มุขโต โอวมิตฺวา อจฺฉสฺส อุทกสฺส อนาวิลสฺส วิปฺปสนฺนสฺส ยาว มุขโต ปูริโต วิสฺสนฺทโนฺต มเญฺญ ฐิโต’’ติ!! ปเตฺตน ปานียํ อาทาย เยน  ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘‘อจฺฉริยํ, ภเนฺต, อพฺภุตํ, ภเนฺต, ตถาคตสฺส มหิทฺธิกตา มหานุภาวตา! อยญฺหิ โส, ภเนฺต, อุทปาโน มยิ อุปสงฺกมเนฺต สพฺพํ ตํ ติณญฺจ ภุสญฺจ มุขโต โอวมิตฺวา อจฺฉสฺส อุทกสฺส อนาวิลสฺส วิปฺปสนฺนสฺส ยาว มุขโต ปูริโต วิสฺสนฺทโนฺต มเญฺญ อฎฺฐาสิ!! ปิวตุ ภควา ปานียํ, ปิวตุ สุคโต ปานีย’’นฺติฯ</p>


<p>อถ  โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘กิํ  
กยิรา อุทปาเนน,  
  
อาปา เจ สพฺพทา สิยุํ;  
  
ตณฺหาย มูลโต เฉตฺวา,  
  
กิสฺส ปริเยสนํ จเร’’ติฯ นวมํ;  
</p>
  
<h3>๑๐. อุเตนสุตฺตํ</h3>
<p> เอวํ  เม สุตํ – เอกํ สมยํ ภควา โกสมฺพิยํ วิหรติ โฆสิตาราเมฯ เตน โข ปน สมเยน รโญฺญ อุเตนสฺส  อุยฺยานคตสฺส อเนฺตปุรํ ทฑฺฒํ โหติ, ปญฺจ จ อิตฺถิสตานิ  กาลงฺกตานิ โหนฺติ สามาวตีปมุขานิฯ</p>


<p>อถ โข สมฺพหุลา ภิกฺขู ปุพฺพณฺหสมยํ นิวาเสตฺวา ปตฺตจีวรมาทาย โกสมฺพิํ ปิณฺฑาย ปาวิสิํสุฯ โกสมฺพิยํ ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘‘อิธ, ภเนฺต, รโญฺญ อุเตนสฺส อุยฺยานคตสฺส อเนฺตปุรํ ทฑฺฒํ, ปญฺจ จ อิตฺถิสตานิ กาลงฺกตานิ สามาวตีปมุขานิฯ ตาสํ, ภเนฺต, อุปาสิกานํ กา คติ โก อภิสมฺปราโย’’ติ?</p>


<p>‘‘สเนฺตตฺถ, ภิกฺขเว, อุปาสิกาโย โสตาปนฺนา, สนฺติ สกทาคามินิโย, สนฺติ อนาคามินิโยฯ สพฺพา ตา, ภิกฺขเว, อุปาสิกาโย อนิปฺผลา กาลงฺกตา’’ติฯ</p>


<p>อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘โมหสมฺพนฺธโน โลโก, ภพฺพรูโปว ทิสฺสติ;  
  
อุปธิพนฺธโน  
อุปธิสมฺพนฺธโน (ก. สี.)  
พาโล, ตมสา ปริวาริโต;  
  
สสฺสโตริว  
  
สสฺสติ วิย (ก. สี.)  
ขายติ, ปสฺสโต นตฺถิ กิญฺจน’’นฺติฯ ทสมํ;  
</p>
  
<p>ตสฺสุทฺทานํ –</p>


<p>
เทฺว  
ภทฺทิยา เทฺว จ สตฺตา, ลกุณฺฑโก ตณฺหาขโย;  
  
ปปญฺจขโย จ กจฺจาโน, อุทปานญฺจ อุเตโนติฯ  
</p>
  
จูฬวโคฺค  
จุลฺลวโคฺค (สี.), จูลวโคฺค (ปี.)  
สตฺตโม นิฎฺฐิโตฯ  
</p>
  
  
  
  
  