<h1>๕. ปญฺจโม ปริเจฺฉโท</h1>
<h3>กมฺมวิภาโค</h3>
<ol>
<li>
วิภาคํ  
ปน กมฺมานํ,  
  
ปวกฺขามิ อิโต ปรํ;  
  
กมฺมปากกฺริยาเภเท,  
  
อโมหาย สมาสโตฯ  
</li>
  
<li>
กมฺมปจฺจยกมฺมนฺติ, เจตนาว สมีริตา;  
  
ตตฺถาปิ นานกฺขณิกา, ปุญฺญาปุญฺญาว เจตนาฯ  
</li>
  
<li>
เทติ ปากมธิฎฺฐาย, สมฺปยุเตฺต ยถารหํ;  
  
กมฺมสฺสายูหนเฎฺฐน, ปวตฺตตฺตา หิ เจตนาฯ  
</li>
  
<li>
เกฺลสานุสยสนฺตาเน  
, ปากธมฺมา หิ ชายเร;  
  
ปหีนานุสยานํ ตุ, กฺริยามตฺตํ ปวตฺตติฯ  
</li>
  
<li>
มูลภาวา จ สเพฺพสํ, ตเถวาวชฺชนทฺวยํ;  
  
ชนิตานิ จ กเมฺมหิ, วิปากานิ ปวตฺตเรฯ  
</li>
  
<li>
จิตฺตุปฺปาทวเสเนว, กมฺมํ เตตฺติํสธา ฐิตํ;  
  
กมฺมจตุกฺกเภเทหิ, วิภาเวยฺย วิจกฺขโณฯ  
</li>
  
<li>
ปจฺจุปฺปนฺนาทิกณฺหาทิ-ชนกาทิคราทิโต;  
  
ทิฎฺฐธมฺมาทิกามาทิ-เภทา ฉธา ยถากฺกมํฯ  
</li>
  
<li>
ยํ ปาปํ สุขโวกิณฺณํ, อกิเจฺฉน กรียติ;  
  
ปจฺจุปฺปนฺนสุขํ กมฺมํ, อายติํ ทุกฺขปากชํฯ  
</li>
  
<li>
กิเจฺฉน ทุกฺขโวกิณฺณํ, ยทิ ปาปํ กรียติ;  
  
ปจฺจุปฺปเนฺน จ ตํ ทุกฺขํ, อายติํ ทุกฺขปากชํฯ  
</li>
  
<li>
กิเจฺฉน  
ทุกฺขโวกิณฺณํ, ยทิ ปุญฺญํ กรียติ;  
  
ปจฺจุปฺปนฺนมฺหิ ตํ ทุกฺขํ, อายติํ สุขปากชํฯ  
</li>
  
<li>
ยํ ปุญฺญํ สุขโวกิณฺณํ, อกิเจฺฉน กรียติ;  
  
ปจฺจุปฺปนฺนสุขเญฺจว, อายติํ สุขปากชํฯ  
</li>
  
<li>
วิสสํสฎฺฐมธุรํ, สวิสํ ติตฺตกํ ตถา;  
  
โคมุตฺตมธุเภสชฺช-มิโจฺจปมฺมํ ยถากฺกมํฯ  
</li>
  
<li>
สมาทาเน วิปาเก จ, สุขทุกฺขปฺปเภทิตํ;  
  
กมฺมเมวํ จตุทฺธาติ, ปกาเสนฺติ ตถาคตาฯ  
</li>
  
<li>
อานนฺตริยกมฺมาทิ, เอกนฺตกฎุกาวหํ;  
  
กณฺหํ กณฺหวิปากนฺติ, กมฺมํ ทุคฺคติคามิกํฯ  
</li>
  
<li>
ปฐมชฺฌานกมฺมาทิ, เอกเนฺตน สุขาวหํ;  
  
สุกฺกํ สุกฺกวิปากนฺติ, กมฺมํ สคฺคูปปตฺติกํฯ  
</li>
  
<li>
โวกิณฺณกมฺม  
โวกิณฺณ-สุขทุกฺขูปปตฺติกํ;  
  
กณฺหสุกฺกํ กณฺหสุกฺก-วิปากนฺติ สมีริตํฯ  
</li>
  
<li>
อกณฺหสุกฺกมีเรนฺติ, อกณฺหสุกฺกปากทํ;  
  
กมฺมํ โลกุตฺตรํ โลเก, คติกมฺมกฺขยาวหํฯ  
</li>
  
<li>
อิติ วฎฺฎปฺปวตฺตมฺหิ, เกฺลสโวทานเภทิตํ;  
  
กมฺมกฺขเยน สงฺคยฺห, จตุธา กมฺมมีริตํฯ  
</li>
  
<li>
ชนกเญฺจวุปตฺถมฺภ-มุปปีโฬปฆาตกํ;  
  
จตุธา กิจฺจเภเทน, กมฺมเมวํ ปวุจฺจติฯ  
</li>
  
<li>
ชเนติ ชนกํ ปากํ, ตํ ฉินฺทตุปปีฬกํ;  
  
ตํ ปวเตฺตตุปตฺถมฺภํ, ตํ ฆาเตโตปฆาตกํฯ  
</li>
  
<li>
กโรติ อตฺตโน ปาก-สฺสาวกาสนฺติ ภาสิตํ;  
  
ปากทายกกมฺมํ ตุ, ยํ กิญฺจิ ชนกํ ภเวฯ  
</li>
  
<li>
พาธมานกกมฺมํ  
ตุ, ตํ ปากมุปปีฬกํ;  
  
อุปฆาตกมีเรนฺติ, ตทุปเจฺฉทกํปเรฯ  
</li>
  
<li>
ครุกาสนฺนมาจิณฺณํ, กฎตฺตากมฺมุนา สห;  
  
กมฺมํ จตุพฺพิธํ ปาก-ปริยายปฺปเภทโตฯ  
</li>
  
<li>
มหคฺคตานนฺตริยํ, ครุกมฺมนฺติ วุจฺจติ;  
  
กตํ จินฺติตมาสนฺน-มาสนฺนมรเณน ตุฯ  
</li>
  
<li>
พาหุเลฺลน สมาจิณฺณมาจิณฺณนฺติ ปวุจฺจติ;  
  
เสสํ ปุญฺญมปุญฺญญฺจ, กฎตฺตากมฺมมีริตํฯ  
</li>
  
<li>
ทิฎฺฐธเมฺม เวทนียมุปปชฺชาปเร ตถา;  
  
ปริยายเวทนียมิติ จาโหสิกมฺมุนาฯ  
</li>
  
<li>
ปากกาลวเสนาถ, กาลาตีตวเสน จ;  
  
จตุเธวมฺปิ อกฺขาตํ, กมฺมมาทิจฺจพนฺธุนาฯ  
</li>
  
<li>
ทิฎฺฐธเมฺม เวทนียํ, ปฐมํ ชวนํ ภเว;  
  
อลทฺธาเสวนตฺตาว, อสมตฺถํ ภวนฺตเรฯ  
</li>
  
<li>
เวทนียํ  
ตุปปชฺชปริโยสานมีริตํ;  
  
ปรินิฎฺฐิตกมฺมตฺตา, วิปจฺจติ อนนฺตเรฯ  
</li>
  
<li>
เสสานิ เวทนียานิ, ปริยายาปเร ปน;  
  
ลทฺธาเสวนโต ปากํ, ชเนนฺติ สติ ปจฺจเยฯ  
</li>
  
<li>
วุจฺจนฺตาโหสิกมฺมานิ, กาลาตีตานิ สพฺพถา;  
  
อุจฺฉินฺนตณฺหามูลานิ, ปจฺจยาลาภโต ตถาฯ  
</li>
  
<li>
จตุธา ปุน กามาทิภูมิเภเทน ภาสิตํ;  
  
ปุญฺญาปุญฺญวสา เทฺวธา,  
กามาวจริกํ  
ภเวฯ  
</li>
  
<li>
อปุญฺญํ ตตฺถ สาวชฺช-มนิฎฺฐผลทายกํ;  
  
<li>
</li>
  
<li>
กายทฺวารํ  
วจีทฺวารํ, มโนทฺวารนฺติ ตาทินา;  
  
กมฺมทฺวารตฺตยํ วุตฺตํ, ผสฺสทฺวารา ฉ ทีปิตาฯ  
</li>
  
<li>
กมฺมทฺวาเร มโนทฺวาเร, ปญฺจทฺวารา สโมหิตา;  
  
ผสฺสทฺวารมโนทฺวารํ, กมฺมทฺวารตฺตยํ กตํฯ  
</li>
  
<li>
ตถา หิ กายวิญฺญตฺติํ, ชเนตฺวา ชาตเจตนา;  
  
กายกมฺมํ วจีกมฺมํ, วจีเภทปวตฺติกาฯ  
</li>
  
<li>
วิญฺญตฺติทฺวยสมฺปตฺตา, มโนกมฺมนฺติ วุจฺจติ;  
  
เภโทยํ ปริยาเยน, กมฺมานมิติ ทีปิโตฯ  
</li>
  
<li>
ปาณฆาตาทิกํ กมฺมํ, กาเย พาหุลฺลวุตฺติโต;  
  
กายกมฺมํ วจีกมฺมํ, มุสาวาทาทิกํ ตถาฯ  
</li>
  
<li>
อภิชฺฌาทิ มโนกมฺมํ, ตีสุ ทฺวาเรสุ ชายติ;  
  
ทฺวีสุ ทฺวาเรสุ เสสานิ, เภโทยํ ปรมตฺถโตฯ  
</li>
  
<li>
ผสฺสทฺวารมโนทฺวาเร, วิญฺญตฺติทฺวยมีริตํ;  
  
ปญฺจทฺวาเร ทฺวยํ นตฺถิ, อยเมตฺถ วินิจฺฉโยฯ  
</li>
  
<li>
อกฺขนฺติญาณ โกสชฺชํ, ทุสฺสิลฺยํ มุฎฺฐสจฺจตา;  
  
อิจฺจาสํวรเภเทน, อฎฺฐทฺวาเรสุ ชายติฯ  
</li>
  
<li>
กมฺมทฺวารตฺตยเญฺจว  
, ปญฺจทฺวารา ตถาปเร;  
  
อสํวรานํ ปญฺจนฺนํ, อฎฺฐ ทฺวารา ปกาสิตาฯ  
</li>
  
<li>
ตตฺถ กมฺมปถปฺปตฺตํ, ปฎิสนฺธิผลาวหํ;  
  
ปาณฆาตาทิเภเทน, ทสธา สมฺปวตฺตติฯ  
</li>
  
<li>
ปาณาติปาโต ผรุสํ, พฺยาปาโท จ ตถาปโร;  
  
อิเจฺจวํ ติวิธํ กมฺมํ, โทสมูเลหิ ชายติฯ  
</li>
  
<li>
มิจฺฉาจาโร อภิชฺฌา จ, มิจฺฉาทิฎฺฐิ ตถาปรา;  
  
อิเจฺจวํ ติวิธํ กมฺมํ, โลภมูเลหิ ชายติฯ  
</li>
  
<li>
เถยฺยาทานํ  
มุสาวาโท, ปิสุณํ สมฺผลาปนํ;  
  
กมฺมํ จตุพฺพิธเมฺมตํ, ทฺวิมูเลหิ ปวตฺตติฯ  
</li>
  
<li>
ฉนฺทาโทสา ภยา โมหา, ปาปํ กุพฺพนฺติ ปาณิโน;  
  
ตสฺมา ฉนฺทาทิเภเทน, จตฺตาลีสวิธํ ภเวฯ  
</li>
  
<li>
อิจฺจาปุญฺญํ ปกาเสนฺติ, จตุราปายสาธกํ;  
  
อญฺญตฺถาปิ ปวตฺตมฺหิ, วิปตฺติผลสาธนํฯ  
</li>
  
<li>
ติวิธํ ปน ปุญฺญํ ตุ, อนวชฺชิฎฺฐปากทํ;  
  
ทานํ สีลํ ภาวนา จ, ตีสุ ทฺวาเรสุ ชายติฯ  
</li>
  
<li>
มหตฺตคารวา เสฺนหา, ทยา สทฺธุปการโต;  
  
โภคชีวาภยธมฺมํ, ททโต ทานมีริตํฯ  
</li>
  
<li>
ปุญฺญมาจารวาริตฺต-วตฺตมารพฺภ กุพฺพโต;  
  
ปาปา จ วิรมนฺตสฺส, โหติ สีลมยํ ตทาฯ  
</li>
  
<li>
ทานสีลวินิมุตฺตํ, ภาวนาติ ปวุจฺจติ;  
  
ปุญฺญํ ภาเวนฺติ สนฺตาเน, ยสฺมา เตน หิตาวหํฯ  
</li>
  
<li>
ชเนตฺวา กายวิญฺญตฺติํ, ยทา ปุญฺญํ กรียติ;  
  
กายกมฺมํ ตทา โหติ, ทานํ สีลญฺจ ภาวนาฯ  
</li>
  
<li>
วจีวิญฺญตฺติยา  
สทฺธิํ, ยทา ปุญฺญํ กรียติ;  
  
วจีกมฺมํ มโนกมฺมํ, วินา วิญฺญตฺติยา กตํฯ  
</li>
  
<li>
ตํตํทฺวาริกเมวาหุ, ตํตํทฺวาริกปาปโต;  
  
วิรมนฺตสฺส วิญฺญตฺติํ, วินา วา สห วา ปุนฯ  
</li>
  
<li>
ทานํ สีลํ ภาวนา จ, เวยฺยาวจฺจาปจายนา;  
  
ปตฺตานุโมทนา ปตฺติ-ทานํ ธมฺมสฺส เทสนา;  
  
สวนํ ทิฎฺฐิชุกมฺม-มิเจฺจวํ ทสธา ฐิตํฯ  
</li>
  
<li>
กามปุญฺญํ  
ปกาเสนฺติ, กาเม สุคติสาธกํ;  
  
อญฺญตฺถาปิ ปวตฺตมฺหิ, สมฺปตฺติผลสาธกํฯ  
</li>
  
<li>
จิตฺตุปฺปาทปฺปเภเทน, กมฺมํ วีสติธา ฐิตํ;  
  
กามาวจรมิเจฺจวํ, วิภาเวนฺติ วิภาวิโนฯ  
</li>
  
<li>
  
รูปาวจริกํ  
กมฺม-มปฺปนาภาวนามยํ;  
  
กสิณาทิกมารพฺภ, มโนทฺวาเร ปวตฺตติฯ  
</li>
  
<li>
ปถวาโป จ เตโช จ,  
  
วาโย นีลญฺจ ปีตกํ;  
  
โลหิโตทาตมากาสํ,  
  
อาโลโกติ วิสารทาฯ  
</li>
  
<li>
  
กสิณานิ ทสี  
เรนฺติ, อาทิกมฺมิกโยคิโน;  
  
อุทฺธุมาตํ วินีลญฺจ, วิปุพฺพกํ วิขาทิตํฯ  
</li>
  
<li>
วิจฺฉิทฺทกญฺจ วิกฺขิตฺตํ, หตวิกฺขิตฺตโลหิตํ;  
  
ปุฬวํ อฎฺฐิกเญฺจติ,  
อสุภํ ทสธา  
ฐิตํฯ  
</li>
  
<li>
พุเทฺธ ธเมฺม จ สเงฺฆ จ, สีเล จาเค จ อตฺตโน;  
  
เทวโตปสมายญฺจ, วุตฺตานุสฺสติภาวนาฯ  
</li>
  
<li>
มรเณ สติ นาเมกา, ตถา กายคตาสติ;  
  
อานาปานสติเจฺจวํ,  
ทสธานุสฺสตี  
ริตาฯ  
</li>
  
<li>
เมตฺตา  
กรุณา มุทิตา, อุเปกฺขา ภาวนาติ จ;  
  
จตุพฺรหฺมวิหารา จ,  
อปฺปมญฺญา  
ติ ภาสิตาฯ  
</li>
  
<li>
  
อาหาเร  
ตุ  
ปฎิกฺกูล-สเญฺญ  
กาติ ปกาสิตา;  
  
จตุธาตุววตฺถานํ,  
จตุธาตุปริคฺคโหฯ  
</li>
  
<li>
  
จตฺตาโรรุปฺปกา  
เจติ, จตฺตาลีส สมาสโต;  
  
กมฺมฎฺฐานานิ วุตฺตานิ, สมเถ ภาวนานเยฯ  
</li>
  
<li>
อานาปานญฺจ  
กสิณํ, ปญฺจกชฺฌานิกํ ตหิํ;  
  
ปฐมชฺฌานิกา วุตฺตา, โกฎฺฐาสาสุภภาวนาฯ  
</li>
  
<li>
เมตฺตาทโย จตุชฺฌานา, อุเปกฺขา ปญฺจมี มตา;  
  
อารุปฺปารุปฺปกา เสสา, อุปจารสมาธิกาฯ  
</li>
  
<li>
กสิณาสุภโกฎฺฐาเส,  
  
อานาปาเน จ ชายติ;  
  
ปฎิภาโค ตมารพฺภ,  
  
ตตฺถ วตฺตติ อปฺปนาฯ  
</li>
  
<li>
กมฺมฎฺฐาเนสุ เสเสสุ, ปฎิภาโค น วิชฺชติ;  
  
ตถา หิ สตฺตโวหาเร, อปฺปมญฺญา ปวตฺตเรฯ  
</li>
  
<li>
กสิณุคฺฆาฎิมากาสํ, ปฐมารุปฺปมานสํ;  
  
ปฐมารุปฺปกาภาว-มากิญฺจญฺญญฺจ โคจรํฯ  
</li>
  
<li>
อารุปฺปา สมฺปวตฺตนฺติ, อาลมฺพิตฺวา ยถากฺกมํ;  
  
อญฺญตฺถ ปน สพฺพตฺถ, นปฺปวตฺตติ อปฺปนาฯ  
</li>
  
<li>
ปริกมฺมํ ปริกมฺม-สมาธิ จ ตโต ปรํ;  
  
อุปจารปฺปนา เจติ, ภาวนายํ จตุพฺพิธํฯ  
</li>
  
<li>
ปริกมฺมนิมิตฺตญฺจ, อุคฺคโห จ ตโต ปรํ;  
  
ปฎิภาโคติ ตีเณว, นิมิตฺตานิ ปกาสยุํฯ  
</li>
  
<li>
นิมิตฺตํ คณฺหโต ปุพฺพ-มาทิกมฺมิกโยคิโน;  
  
ปริกมฺมนิมิตฺตนฺติ, กสิณาทิกมีริตํฯ  
</li>
  
<li>
ตสฺมิํ  
ปน นิมิตฺตมฺหิ, อารภนฺตสฺส ภาวนํ;  
  
ปฐมํ ปริกมฺมนฺติ, ภาวนาปิ ปวุจฺจติฯ  
</li>
  
<li>
จิเตฺตนุคฺคหิเต ตสฺมิํ, มโนทฺวาเร วิภาวิเต;  
  
ตทุคฺคหนิมิตฺตํ ตุ, สมุปฺปนฺนนฺติ วุจฺจติฯ  
</li>
  
<li>
ปญฺจทฺวารวินิมุตฺตา  
, ตมารพฺภ สมาหิตา;  
  
ปริกมฺมสมาธีติ, ภาวนา สา ปกาสิตาฯ  
</li>
  
<li>
อุคฺคหาการสมฺภูตํ, วตฺถุธมฺมวิมุจฺจิตํ;  
  
ปฎิภาคนิมิตฺตนฺติ, ภาวนามยมีริตํฯ  
</li>
  
<li>
รูปาทิวิสยํ หิตฺวา, ตมารพฺภ ตโต ปรํ;  
  
ภวงฺคนฺตริตํ หุตฺวา, มโนทฺวารํ ปวตฺตติฯ  
</li>
  
<li>
สิขาปตฺตสมาธาน-มุปเกฺลสวิมุจฺจิตํ;  
  
อุปจารสมาธีติ, กามาวจรมีริตํฯ  
</li>
  
<li>
ปฎิภาคนิมิตฺตมฺหิ, อุปจารสมาธิโต;  
  
ภาวนาพลนิปฺผนฺนา, สมุปฺปชฺชติ อปฺปนาฯ  
</li>
  
<li>
ปุริมํ ปุริมํ กตฺวา, วสีภูตํ ตโต ปรํ;  
  
โอฬาริกงฺคโมหาย, สุขุมงฺคปฺปวตฺติยาฯ  
</li>
  
<li>
อปฺปนา ปทหนฺตสฺส, ปวตฺตติ ยถากฺกมํ;  
  
วิตกฺกาทิวินิมุตฺตา, วิจาราทิสมายุตาฯ  
</li>
  
<li>
อาวชฺชนา จ วสิตา, ตํสมาปชฺชนา ตถา;  
  
วุฎฺฐานาธิฎฺฐานา ปจฺจ-เวกฺขณาติ จ ปญฺจธาฯ  
</li>
  
<li>
วิตกฺกญฺจ วิจารญฺจ, สหาติกฺกมโต ปน;  
  
จตุกฺกชฺฌานมเปฺปติ, ปญฺจกญฺจ วิสุํ วิสุํฯ  
</li>
  
<li>
อปฺปนาย จ ปเจฺจกฌานสฺสาปิ วิสุํ วิสุํ;  
  
อิจฺฉิตพฺพา หิ สพฺพตฺถ, ปริกมฺมาทิภาวนาฯ  
</li>
  
<li>
ตํ ปริตฺตํ มชฺฌิมญฺจ, ปณีตนฺติ วิภชฺชติ;  
  
วิโมโกฺข จ วสีภูตมภิภายตนนฺติ จฯ  
</li>
  
<li>
ปริตฺตาทิ  
ปริตฺตาทิโคจรนฺติ จตุพฺพิธํ;  
  
ทุกฺขาปฎิปทํ ทนฺธาภิญฺญมิจฺจาทิโต ตถาฯ  
</li>
  
<li>
ตํ  
ฉนฺทจิตฺตวีริยวีมํสาธิปฺปเตยฺยโต;  
  
วิเสสฎฺฐิตินิเพฺพธหานภาคิยโตปิ จฯ  
</li>
  
<li>
ปญฺจธา ฌานเภเทน, จตุธาลมฺพเภทโต;  
  
สมาธิภาวนาปุญฺญมปฺปนาปตฺตมีริตํฯ  
</li>
  
<li>
อิติ วิกฺขมฺภิตเกฺลสํ, รูปโลกูปปตฺติกํ;  
  
รูปาวจรกมฺมนฺติ, วิภาเวนฺติ วิสารทาฯ  
</li>
  
<li>
  
อรูปาวจรกมฺมํ,  
จตุธารุปฺปสาธนํ;  
  
รูปธมฺมวิภาเคน, ภาวิตนฺติ ปวุจฺจติฯ  
</li>
  
<li>
จตุปาริสุทฺธิสีลํ, ธุตงฺคปริวาริตํ;  
  
สีลวิสุทฺธิสงฺขาตํ, ปูรยิตฺวา ตโต ปรํฯ  
</li>
  
<li>
ปตฺวา จิตฺตวิสุทฺธิญฺจ, โสปจารสมาธิกํ;  
  
ตถา ทิฎฺฐิวิสุทฺธิญฺจ, นามรูปปริคฺคหํฯ  
</li>
  
<li>
กงฺขาวิตรณํ นาม, ปจฺจยฎฺฐิติทสฺสนํ;  
  
วิโสเธตฺวา มคฺคามคฺค-ญาณทสฺสนเมว จฯ  
</li>
  
<li>
ตโต ปรํ วิปสฺสโนฺต, วิสุทฺธีสุ สมาหิโต;  
  
สมฺปาเทตฺวา ปฎิปทา-ญาณทสฺสนมุตฺตมํฯ  
</li>
  
<li>
ตโต ปโปฺปติ เมธาวี, วิสุทฺธิํ ญาณทสฺสนํ;  
  
จตุมคฺคสมญฺญาตํ, สามญฺญผลทายกํฯ  
</li>
  
<li>
ฉพฺพิสุทฺธิกเมเนวํ, ภาเวตพฺพํ ยถากฺกมํ;  
  
กมฺมํ โลกุตฺตรํ  
นาม, สพฺพทุกฺขกฺขยาวหํฯ  
</li>
  
<li>
อิติ ฉนฺนํ จตุกฺกานํ, วสา กมฺมํ วิภาวเย;  
  
เยน กมฺมวิเสเสน, สนฺตานมภิสงฺขตํฯ  
</li>
  
<li>
ภูมีภวโยนิคติฐิติวาเสสุ สมฺภวา;  
  
ปฎิสนฺธาทิภาเวน, ปากาย ปริวตฺตติฯ  
</li>
  
<li>
สายํ  
  
กมฺมสมญฺญาตา, กมฺมชานิ ยถารหํ;  
  
ชเนติ รูปารูปานิ, มโนสเญฺจตนา กถํฯ  
</li>
  
<li>
  
ภูมิ  
โลกุตฺตรา เจว, โลกิยาติ ทฺวิธา ฐิตา;  
  
ปริตฺตา จ มหคฺคตา, อปฺปมาณาติ เภทิตาฯ  
</li>
  
<li>
เอกาทส กามภวา, ภวา โสฬส รูปิโน;  
  
จตฺตาโรรุปฺปกา เจติ, ติวิโธ  
ภว  
สงฺคโหฯ  
</li>
  
<li>
อสเญฺญโก ภโว เนว-  
  
สญฺญินาสญฺญิโก ภโว;  
  
สโพฺพ สญฺญิภโว เสโส,  
  
เอวมฺปิ ติวิโธ ภโวฯ  
</li>
  
<li>
อารุปฺปา จตุโวการา, เอกโวการสญฺญิโน;  
  
ปญฺจโวการโก นาม, ภโว เสโส ปวุจฺจติฯ  
</li>
  
<li>
นิรเย โหติ เทเว จ, โยเนกา โอปปาติกา;  
  
อณฺฑชา ชลาพุชา จ, สํเสทโชปปาติกาฯ  
</li>
  
<li>
เปตโลเก ติรจฺฉาเน, ภุมฺมเทเว จ มานุเส;  
  
อสุเร จ ภวเนฺตวํ, จตุธา  
โยนิ  
สงฺคหาฯ  
</li>
  
<li>
  
คติโย  
นิรยํ เปตา, ติรจฺฉานา จ มานวา;  
  
สเพฺพ เทวาติ ปญฺจาห, ปญฺจนิมฺมลโลจโนฯ  
</li>
  
<li>
ตาวติํเสสุ เทเวสุ, เวปจิตฺตาสุรา คตา;  
  
กาลกญฺจาสุรา นาม, คตา เปเตสุ สพฺพถาฯ  
</li>
  
<li>
สนฺธิสญฺญาย นานตฺตา, กายสฺสาปิ จ นานโต;  
  
นานตฺตกายสญฺญีติ, กามสุคฺคติโย มตาฯ  
</li>
  
<li>
ปฐมชฺฌานภูมี จ, จตุราปายภูมิโย;  
  
นานตฺตกายเอกตฺต-สญฺญีติ สมุทีริตาฯ  
</li>
  
<li>
เอกตฺตกายนานตฺต-สญฺญี  
ทุติยภูมิกา;  
  
เอกตฺตกายเอกตฺต-สญฺญี อุปริรูปิโนฯ  
</li>
  
<li>
  
วิญฺญาณฎฺฐิติโย  
  
สตฺต, ตีหารุเปฺปหิ เหฎฺฐโต;  
  
อสเญฺญตฺถ น คณฺหนฺติ, วิญฺญาณาภาวโต สทาฯ  
</li>
  
<li>
จตุตฺถารุปฺปภูมิญฺจ, ปฎุวิญฺญาณหานิโต;  
  
ตํ ทฺวยมฺปิ คเหตฺวาน,  
สตฺตาวาสา  
นเวริตาฯ  
</li>
  
<li>
เทวา มนุสฺสาปายาติ, ติวิธา กามธาตุโย;  
  
ปฐมชฺฌานภูมาทิ-เภทา ภูมิ จตุพฺพิธาฯ  
</li>
  
<li>
ปฐมารุปฺปาทิเภทา, จตุธารุปฺปธาตุโย;  
  
โสตาปนฺนาทิเภเทน, จตุธานุตฺตรา มตาฯ  
</li>
  
<li>
นิรยาทิปฺปเภเทน, ภินฺนา ปเจฺจกโต ปุน;  
  
เอกติํสวิธา โหนฺติ, สตฺตานํ ชาติภูมิโยฯ  
</li>
  
<li>
เอวํ ภูมาทิเภเทสุ, สตฺตา ชายนฺติ สาสวา;  
  
กมฺมานิ จ วิปจฺจนฺติ, ยถาสมฺภวโต กถํ;  
</li>
  
<li>
อปายมฺหา จุตา สตฺตา, กามธาตุมฺหิ ชายเร;  
  
สพฺพฎฺฐาเนสุ ชายนฺติ, เสสกามภวา จุตาฯ  
</li>
  
<li>
สุทฺธาวาสา จุตา สุทฺธา-วาเสสุปริ ชายเร;  
  
อสญฺญิมฺหา จุตา กาม-สุคติโมฺหปปชฺชเรฯ  
</li>
  
<li>
เสสรูปา จุตา สตฺตา, ชายนฺตาปายวชฺชิเต;  
  
อารุปฺปโตปริ กาม-สุคติมฺหิ ตหิมฺปิ จฯ  
</li>
  
<li>
ปุถุชฺชนาว ชายนฺติ, อสญฺญาปายภูมิสุ;  
  
สุทฺธาวาเสสุ ชายนฺติ, อนาคามิกปุคฺคลาฯ  
</li>
  
<li>
เวหปฺผเล อกนิเฎฺฐ, ภวเคฺค จ ปติฎฺฐิตา;  
  
น ปุนญฺญตฺถ ชายนฺติ, สเพฺพ อริยปุคฺคลาฯ  
</li>
  
<li>
พฺรหฺมโลกคตา  
เหฎฺฐา, อริยา โนปปชฺชเร;  
  
ทุกฺขมูลสมุเจฺฉทา, ปรินิพฺพนฺตินาสวาฯ  
</li>
  
<li>
ชายนฺตานญฺจ ชาตาน-มิติ วุตฺตนิยามโต;  
  
ปวตฺตาตีตกํ กมฺมํ, ปฎิสนฺธิปวตฺติยํฯ  
</li>
  
<li>
อรูปํ  
จตุโวกาเร, รูปเมว อสญฺญิสุ;  
  
ชเนติ รูปารูปานิ, ปญฺจโวการภูมิยํฯ  
</li>
  
<li>
อารุปฺปานุตฺตรํ กมฺมํ, ปากเมว วิปจฺจติ;  
  
กฎตฺตารูปปากานิ, กามรูปนิยามิตํฯ  
</li>
  
<li>
กาโลปธิปฺปโยคานํ, คติยา จ ยถารหํ;  
  
สมฺปตฺติญฺจ วิปตฺติญฺจ, กมฺมมาคมฺม ปจฺจติฯ  
</li>
  
<li>
อปาเย สนฺธิมุทฺธจฺจ-หีนา ทตฺวา ปวตฺติยํ;  
  
สพฺพาปิ ปญฺจโวกาเร, ทฺวาทสาปุญฺญเจตนาฯ  
</li>
  
<li>
สตฺตากุสลปากานิ, วิปจฺจนฺติ ยถารหํ;  
  
กามาวจรปุญฺญานิ, กาเมสุคติยํ ปนฯ  
</li>
  
<li>
สเหตุกานิ ปากานิ, ปฎิสนฺธิปวตฺติยํ;  
  
ชเนนฺติ ปญฺจโวกาเร, อเหตุปิ ยถารหํฯ  
</li>
  
<li>
ติเหตุปุญฺญมุกฺกฎฺฐํ, ปฎิสนฺธิํ ติเหตุกํ;  
  
ทตฺวา โสฬส ปากานิ, ปวเตฺต ตุ วิปจฺจติฯ  
</li>
  
<li>
ติเหตุโกมกุกฺกฎฺฐํ, ทฺวิเหตุ จ ทฺวิเหตุกํ;  
  
สนฺธิํ เทติ ปวเตฺต ตุ, ติเหตุกวิวชฺชิตํฯ  
</li>
  
<li>
ทฺวิเหตุโกมกํ ปุญฺญํ, ปฎิสนฺธิมเหตุกํ;  
  
ทตฺวาเหตุกปากานิ, ปวเตฺต ตุ วิปจฺจติฯ  
</li>
  
<li>
อสงฺขารํ สสงฺขาร-วิปากานิ น ปจฺจติ;  
  
สสงฺขารมสงฺขาร-วิปากานีติ เกจนฯ  
</li>
  
<li>
ปริตฺตํ  
ปฐมชฺฌานํ, มชฺฌิมญฺจ ปณีตกํ;  
  
ภาเวตฺวา ชายเร พฺรหฺม-ปาริสชฺชาทิ ตีสุปิฯ  
</li>
  
<li>
ตเถว ทุติยชฺฌานํ, ตติยญฺจ ยถากฺกมํ;  
  
ภาเวตฺวา ชายเร ฌานํ, ปริตฺตาภาทิ ตีสุปิฯ  
</li>
  
<li>
ตถา จตุตฺถํ ติวิธํ, ภาเวตฺวาน สมาหิตา;  
  
ปริตฺตสุภาทิเกสุ, ตีสุ ชายนฺติ โยคิโนฯ  
</li>
  
<li>
ปญฺจมํ  
ปน ภาเวตฺวา, โหนฺติ เวหปฺผลูปคา;  
  
สญฺญาวิราคํ ภาเวตฺวา, อสญฺญีสูปปชฺชเรฯ  
</li>
  
<li>
สุทฺธาวาเสสุ ชายนฺติ, อนาคามิกปุคฺคลา;  
  
อารุปฺปานิ ตุ ภาเวตฺวา, อารุเปฺปสุ ยถากฺกมํฯ  
</li>
  
<li>
เอวํ มหคฺคตํ ปุญฺญํ, ยถาภูมิววตฺถิตํ;  
  
ชเนติ สทิสํ ปากํ, ปฎิสนฺธิปวตฺติยํฯ  
</li>
  
<li>
โลกุตฺตรานิ ปุญฺญานิ, อุปฺปนฺนานนฺตรํ ปน;  
  
สมาปตฺติกฺขเณ เจว, ชเนนฺติ สทิสํ ผลํฯ  
</li>
  
<li>
มหคฺคตานนฺตริยํ, ปริปกฺกสภาวโต;  
  
อนนฺตรภวาตีตํ, กาลาตีตํ น ปจฺจติฯ  
</li>
  
<li>
สุขุมาลสภาวา จ, สุขุมตฺตา มหคฺคตา;  
  
สนฺตาเน น วิปจฺจนฺติ, ปฎิปเกฺขหิ ทูสิเตฯ  
</li>
  
<li>
สมานาเสวเน ลเทฺธ, วิชฺชมาเน มหพฺพเล;  
  
อลทฺธา ตาทิสํ เหตุํ, อภิญฺญา น วิปจฺจติฯ  
</li>
  
<li>
สกํ ภูมิมตีตานํ, น วิปจฺจตานุตฺตรํ;  
  
กมฺมนฺตรสฺสธิฎฺฐานา, สนฺตานเสฺสติ ทีปิตํฯ  
</li>
  
<li>
อิติ เตตฺติํส กมฺมานิ, ปากา ฉตฺติํส ภาสิตา;  
  
จิตฺตุปฺปาทา กฺริยา เสสา, กฺริยามตฺตปฺปวตฺติโตฯ  
</li>
  
<li>
จิตฺตุปฺปาทวเสเนวเมกูนนวุตีวิธา  
;  
  
เตปญฺญาส สภาเวน, จิตฺตเจตสิกา มตาฯ  
</li>
  
<li>
อิติ จิตฺตํ เจตสิกํ, นิพฺพานนฺติ นรุตฺตโร;  
  
นามํ ติธา ปกาเสสิ, จกฺขุมา วทตํ วโรฯ  
</li>
  
<li>
อิติ กมฺมวิปากปณฺฑิตา, มิตกมฺมวิปากสาสเน;  
  
หิตกมฺมวิปากปารคู, จตุกมฺมวิปากมพฺรวุํฯ  
</li>
  
<li>
ยตฺถายํ  
ปรมตฺถวตฺถุนิยเม ตุเลฺยน พาหุลฺยโต,  
  
อตฺถานตฺถวิจารณํ ปติ ชโน สโมฺมหมาปาทิโต;  
  
พุโทฺธ โพธิตเล ยมาห สุคโต คนฺตฺวาน เทวาลยํ,  
  
สฺวายํ กมฺมวิปากนิจฺฉยนโย สเงฺขปโต ทีปิโตฯ  
</li>
  
อิติ นามรูปปริเจฺฉเท กมฺมวิภาโค นาม  
</li>
  
ปญฺจโม ปริเจฺฉโทฯ  
</li>
  
  
  
  
  