<h1>วีสติโม ปริเจฺฉโท</h1>
<h3>๒๐. กลาปกถา</h3>
<ol>
<li>
อิติ  
วุตฺตปฺปกาเรน, สพฺพํ รูปมฺปิ ปิณฺฑิตํ;  
  
สหวุตฺตินิยาเมน, เอกวีสวิธํ กถํฯ  
</li>
  
<li>
กมฺมํ จิโตฺตตุกาหารสมุฎฺฐานา ยถากฺกมํ;  
  
นว ฉ จตุโร เทฺว จ,  
กลาปา เอกวีสติ  
ฯ  
</li>
  
<li>
ชีวิตญฺจาวินิโพฺภค-รูปานิ จ ยถากฺกมํ;  
  
จกฺขาทิเกหิ โยเชตฺวา, ทสกา อฎฺฐ ทีปิตาฯ  
</li>
  
<li>
จกฺขุโสตฆานชิวฺหาทสกา จ จตุพฺพิธา;  
  
กายิตฺถิปุมฺภาววตฺถุทสกา จ ตถาปเรฯ  
</li>
  
<li>
ชีวิเตนาวินิโพฺภครูปานิ นวกนฺติ จ;  
  
นเว  
เต กมฺมชา นาม, กลาปา สมุทีริตาฯ  
</li>
  
<li>
อวินิโพฺภครูปานิ, สุทฺธฎฺฐกมถาปรํ;  
  
กายวิญฺญตฺตินวกํ, กายวิญฺญตฺติยา สหฯ  
</li>
  
<li>
วจีวิญฺญตฺติทสกํ, สเทฺทน สหวุตฺติโต;  
  
ลหุตาเทกาทสกํ, ติณฺณนฺนํ สห สมฺภวาฯ  
</li>
  
<li>
กายวิญฺญตฺติลหุตาทีหิ ทฺวาทสกํ ภเว;  
  
วจีวิญฺญตฺติลหุตาทีหิ เตรสกํ ตถาฯ  
</li>
  
<li>
อิติ จิตฺตสมุฎฺฐานา, กลาปา  
ฉ  
ปกาสิตา;  
  
รูปาการวิการมฺปิ, สงฺคเหตฺวา ยถารหํฯ  
</li>
  
<li>
สุทฺธฎฺฐกํ  
ตุ ปฐมํ, สเทฺทน นวกํ ภเว;  
  
ลหุตาเทกาทสกํ, ลหุตาทีหิ ตีหิปิฯ  
</li>
  
<li>
สเทฺทน  
ลหุตาทีหิ, ตถา ทฺวาทสกนฺติ จ;  
  
กลาปา อุตุสมฺภูตา,  
จตุธาว  
ปกิตฺติตาฯ  
</li>
  
<li>
สุทฺธฎฺฐกญฺจ ปฐมํ, อาหารชมถาปรํ;  
  
ลหุตาเทกาทสกํ, อิติ  
เทฺว  
โอชชา มตาฯ  
</li>
  
<li>
กลาปานํ ปริเจฺฉทลกฺขณตฺตา วิจกฺขณา;  
  
น กลาปงฺคมิจฺจาหุ, อากาสํ ลกฺขณานิ จฯ  
</li>
  
<li>
ตตฺถ เจกูนนวุติ, เตสฎฺฐิ จ ยถากฺกมํ;  
  
ตาลีเสกูนวีสา จ, กลาปงฺคานิ ตานิ จฯ  
</li>
  
<li>
ลกฺขณากาสรูปานิ, กลาเปสุ ตหิํ ตหิํ;  
  
ปญฺจ ปเญฺจติ รูปานิ, ติสตํ โสฬสาธิกํฯ  
</li>
  
<li>
อคหีตคฺคหเณน, อฎฺฐวีสวิธานิปิ;  
  
รูปโกฎฺฐาสนาเมน, ปญฺจวีสติ ภาวเยฯ  
</li>
  
<li>
ภูตตฺตยํ ตุ โผฎฺฐพฺพํ, กตฺวาปจยสนฺตติํ;  
  
ชาติเมกญฺจ กตฺวา วา, วินาถ หทยํ ตหิํฯ  
</li>
  
<li>
  
ธมฺมสงฺคณิยํ  
เหตํ, รูปกเณฺฑ สรูปโต;  
  
วตฺถุรูปํ น นิทฺทิฎฺฐํ,  
ปฎฺฐาเน  
เทสิตํ ตุ ตํฯ  
</li>
  
<li>
เทฺว สทฺทนวกา เจว,  
  
ตโย สุทฺธฎฺฐกาปิ จ;  
  
เทฺว เทฺว จิโตฺตตุสมฺภูตา,  
  
เอโก อาหารโชติ จฯ  
</li>
  
<li>
เตสมุฎฺฐานิกา ปญฺจ, กมฺมชานิ นเวติ จ;  
  
รูปรูปวเสเนเต, กลาปา จุทฺทเสริตาฯ  
</li>
  
<li>
ทสเกเสฺวว สงฺคยฺห, ชีวิตนวกํ ตหิํ;  
  
ภาวทฺทสกเมกํ วา, กตฺวา วตฺถุํ วินา ตถาฯ  
</li>
  
<li>
สทฺทา  
  
จิโตฺตตุชา เทฺวว, เตสมุฎฺฐานิกา ตโย;  
  
สุทฺธฎฺฐกา จ สเตฺตว, กมฺมชา ทสกานิ จฯ  
</li>
  
<li>
ฉนฺนวูติวิธํ ตตฺถ, รูปํ ภาสนฺติ ปณฺฑิตา;  
  
อคหีตคฺคหเณน, อฎฺฐารสวิธํ ภเวฯ  
</li>
  
<li>
เตสเมว กลาปานํ, สตฺตกจฺฉกฺกปญฺจกา;  
  
จตุกฺกา จ ติกทฺวิกา, เอกกา จ ยถารหํฯ  
</li>
  
<li>
เทฺว สตฺต นว ฉ ตโย, ตโยปิ จ ยถากฺกมํ;  
  
จตฺตาโรติ จตุตฺติํส, สหวุตฺติกราสโยฯ  
</li>
  
<li>
จกฺขุโสตฆานชิวฺหา-กายวตฺถุวสา สิยุํ;  
  
อิตฺถิปุมฺภาวทสกสหิตา  
สตฺตกา ทฺวิธา  
ฯ  
</li>
  
<li>
จกฺขุโสตฆานหีนา, ปเจฺจกํ เทฺว สภาวกา;  
  
อภาวโต ภาวหีโน, อิตฺถํ  
ฉกฺกาปิ สตฺตธา  
ฯ  
</li>
  
<li>
จกฺขุโสตวิหีนา จ,  
  
จกฺขุฆานวิหีนกา;  
  
โสตฆานวิหีนา จ,  
  
สภาวา เทฺว ตโย ตโยฯ  
</li>
  
<li>
จกฺขาเทเกกโต หีนา,  
  
ติวิธาปิ อภาวโต;  
  
อิเจฺจวํ  
ปญฺจกา  
นาม,  
  
นวกา  
ราสโย สิยุํฯ  
</li>
  
<li>
จกฺขาทิตฺตยหีนาว, เอกโต เทฺว สภาวกา;  
  
จกฺขาทิตฺตยโต ทฺวีหิ, ตโย หีนา อภาวกาฯ  
</li>
  
<li>
รูปโลเก จกฺขุโสต-วตฺถุชีวิตนวกา;  
  
จตฺตาโรว กลาปาติ,  
จตุกฺกา ฉ  
ยถารหํฯ  
</li>
  
<li>
ชิวฺหากายวตฺถุวสา  
  
,  
  
อภาโว เทฺว สภาวกา;  
  
กายภาววตฺถุวสา,  
  
อิติ โหนฺติ  
ตโย ติกา  
ฯ  
</li>
  
<li>
กายวตฺถุวเสเนโก, เทฺว จ จิโตฺตตุสมฺภวา;  
  
สทฺทนวกฎฺฐกาติ,  
ทุกา  
จ  
ติวิธา  
สิยุํฯ  
</li>
  
<li>
ชีวิตนวกเญฺจกํ, เตสมุฎฺฐานิกานิ จ;  
  
สุทฺธฎฺฐกานิ ตีณีติ,  
จตฺตาโร เอกกา  
สิยุํฯ  
</li>
  
<li>
  
จตุตฺติํส  
ปนิเจฺจเต, สนฺธิยญฺจ ปวตฺติยํ;  
  
รูปรูปกลาปานํ, ราสโย โหนฺติ สมฺภวาฯ  
</li>
  
<li>
สตฺตติ สฎฺฐิมิเจฺจวมาทินา จ ยถารหํ;  
  
กลาปราสิรูปานิ, ตตฺถ ตตฺถ วิภาวเยฯ  
</li>
  
<li>
โสฬส ปญฺจทเสติอาทิเภทวสาปิ จ;  
  
อคหีตคฺคหเณน, ตตฺถ ตตฺถ วินิทฺทิเสฯ  
</li>
  
<li>
จตุจตฺตาลีสสตํ, กลาปา โหนฺติ ปิณฺฑิตา;  
  
ฉพฺพีส ตตฺถ รูปานิ, สหสฺสญฺจ จตุสฺสตํฯ  
</li>
  
<li>
อิจฺจาปายจตุเกฺก จ, กาเม สุคติสตฺตเก;  
  
รูเป จ ปญฺจทสเก, อสญฺญาปายภูมิยํฯ  
</li>
  
<li>
จตุโกฎฺฐาสิเกเสฺวว, สตฺตวีสวิเธสุปิ;  
  
ชาติฎฺฐาเนสุ สตฺตานํ, สนฺธิยญฺจ ปวตฺติยํฯ  
</li>
  
<li>
อินฺทฺริยพทฺธสนฺตาเน, ตถานินฺทฺริยกมฺหิ จ;  
  
พหิสงฺขารสนฺตาเน, มตกาเย จ สมฺภวาฯ  
</li>
  
<li>
ลพฺภมานกลาปา จ, กลาปานญฺจ ราสโย;  
  
ตตฺถ วิตฺถารสเงฺขปา, รูปานํ คณนาปิ จฯ  
</li>
  
<li>
เอตฺถ  
  
รูปา อวุตฺตา หิ, ยถาวุตฺตานุสารโต;  
  
วิตฺถาเรตฺวาน วิเญฺญยฺยา, สพฺพถาปิ จ วิญฺญุนาติฯ  
</li>
  
อิติ รูปวิภาเค กลาปกถา นิฎฺฐิตาฯ  
</li>
  
วีสติโม ปริเจฺฉโทฯ  
</li>
  
  
  
  
  