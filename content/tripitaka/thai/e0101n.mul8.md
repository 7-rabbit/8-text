<h1>๘. อนุสฺสติกมฺมฎฺฐานนิเทฺทโส</h1>
<h3>มรณสฺสติกถา</h3>
<p> อิทานิ   อิโต อนนฺตราย มรณสฺสติยา ภาวนานิเทฺทโส อนุปฺปโตฺตฯ ตตฺถ นฺติ เอกภวปริยาปนฺนสฺส ชีวิตินฺทฺริยสฺส อุปเจฺฉโทฯ ยํ ปเนตํ อรหนฺตานํ วฎฺฎทุกฺขสมุเจฺฉทสงฺขาตํ  สงฺขารานํ ขณภงฺคสงฺขาตํ  รุโกฺข มโต โลหํ มตนฺติอาทีสุ  น ตํ อิธ อธิเปฺปตํฯ</p>


<p>ยมฺปิ เจตํ อธิเปฺปตํ, ตํ กาลมรณํ อกาลมรณนฺติ ทุวิธํ โหติฯ ตตฺถ กาลมรณํ ปุญฺญกฺขเยน วา อายุกฺขเยน วา อุภยกฺขเยน วา โหติฯ อกาลมรณํ กมฺมุปเจฺฉทกกมฺมวเสนฯ</p>


<p>ตตฺถ ยํ วิชฺชมานายปิ อายุสนฺตานชนกปจฺจยสมฺปตฺติยา เกวลํ ปฎิสนฺธิชนกสฺส กมฺมสฺส วิปกฺกวิปากตฺตา มรณํ โหติ, อิทํ  นามฯ ยํ คติกาลาหาราทิสมฺปตฺติยา อภาเวน อชฺชตนกาลปุริสานํ วิย วสฺสสตมตฺตปริมาณสฺส อายุโน ขยวเสน มรณํ โหติ, อิทํ  นามฯ ยํ ปน ทูสีมารกลาพุราชาทีนํ วิย ตงฺขณเญฺญว ฐานาจาวนสมเตฺถน กมฺมุนา อุปจฺฉินฺนสนฺตานานํ, ปุริมกมฺมวเสน วา สตฺถหรณาทีหิ อุปกฺกเมหิ อุปจฺฉิชฺชมานสนฺตานานํ มรณํ โหติ, อิทํ  นามฯ ตํ สพฺพมฺปิ วุตฺตปฺปกาเรน ชีวิตินฺทฺริยุปเจฺฉเทน สงฺคหิตํฯ อิติ ชีวิตินฺทฺริยุปเจฺฉทสงฺขาตสฺส มรณสฺส สรณํ มรณสฺสติฯ</p>


<p> ตํ ภาเวตุกาเมน รโหคเตน ปฎิสลฺลีเนน ‘‘มรณํ ภวิสฺสติ, ชีวิตินฺทฺริยํ อุปจฺฉิชฺชิสฺสตี’’ติ วา, ‘‘มรณํ มรณ’’นฺติ วา โยนิโส มนสิกาโร ปวเตฺตตโพฺพฯ อโยนิโส  ปวตฺตยโต หิ อิฎฺฐชนมรณานุสฺสรเณ โสโก อุปฺปชฺชติ วิชาตมาตุยา ปิยปุตฺตมรณานุสฺสรเณ วิยฯ อนิฎฺฐชนมรณานุสฺสรเณ ปาโมชฺชํ อุปฺปชฺชติ เวรีนํ เวริมรณานุสฺสรเณ วิยฯ มชฺฌตฺตชนมรณานุสฺสรเณ สํเวโค น อุปฺปชฺชติ มตกเฬวรทสฺสเน ฉวฑาหกสฺส วิยฯ อตฺตโน มรณานุสฺสรเณ สนฺตาโส อุปฺปชฺชติ อุกฺขิตฺตาสิกํ วธกํ ทิสฺวา ภีรุกชาติกสฺส  วิยฯ ตเทตํ สพฺพมฺปิ สติสํเวคญาณวิรหโต โหติฯ ตสฺมา ตตฺถ ตตฺถ หตมตสเตฺต โอโลเกตฺวา ทิฎฺฐปุพฺพสมฺปตฺตีนํ สตฺตานํ มตานํ มรณํ อาวเชฺชตฺวา สติญฺจ สํเวคญฺจ ญาณญฺจ โยเชตฺวา ‘‘มรณํ ภวิสฺสตี’’ติอาทินา นเยน มนสิกาโร ปวเตฺตตโพฺพฯ เอวํ ปวเตฺตโนฺต หิ โยนิโส ปวเตฺตติ, อุปาเยน ปวเตฺตตีติ อโตฺถฯ เอวํ ปวตฺตยโตเยว หิ เอกจฺจสฺส นีวรณานิ วิกฺขมฺภนฺติ, มรณารมฺมณา สติ สณฺฐาติ, อุปจารปฺปตฺตเมว กมฺมฎฺฐานํ โหติฯ</p>


<p> ยสฺส ปน เอตฺตาวตา น โหติ, เตน วธกปจฺจุปฎฺฐานโต, สมฺปตฺติวิปตฺติโต, อุปสํหรณโต, กายพหุสาธารณโต, อายุทุพฺพลโต, อนิมิตฺตโต, อทฺธานปริเจฺฉทโต, ขณปริตฺตโตติ อิเมหิ อฎฺฐหากาเรหิ มรณํ อนุสฺสริตพฺพํฯ</p>


<p>ตตฺถ ติ วธกสฺส วิย ปจฺจุปฎฺฐานโตฯ ยถา หิ อิมสฺส สีสํ ฉินฺทิสฺสามีติ อสิํ คเหตฺวา คีวาย จารยมาโน วธโก ปจฺจุปฎฺฐิโตว โหติ, เอวํ มรณมฺปิ ปจฺจุปฎฺฐิตเมวาติ อนุสฺสริตพฺพํฯ กสฺมา? สห ชาติยา อาคตโต, ชีวิตหรณโต จฯ ยถา หิ อหิจฺฉตฺตกมกุฬํ มตฺถเกน ปํสุํ คเหตฺวาว อุคฺคจฺฉติ, เอวํ สตฺตา ชรามรณํ คเหตฺวาว นิพฺพตฺตนฺติฯ ตถา หิ เนสํ ปฎิสนฺธิจิตฺตํ อุปฺปาทานนฺตรเมว ชรํ ปตฺวา ปพฺพตสิขรโต ปติตสิลา วิย ภิชฺชติ สทฺธิํ สมฺปยุตฺตขเนฺธหิฯ เอวํ ขณิกมรณํ ตาว สห ชาติยา อาคตํฯ ชาตสฺส ปน อวสฺสํ มรณโต อิธาธิเปฺปตมรณมฺปิ สห ชาติยา อาคตํฯ ตสฺมา เอส สโตฺต ชาตกาลโต ปฎฺฐาย ยถา นาม อุฎฺฐิโต สูริโย อตฺถาภิมุโข คจฺฉเตว, คตคตฎฺฐานโต อีสกมฺปิ น นิวตฺตติฯ ยถา วา นที ปพฺพเตยฺยา สีฆโสตา หารหารินี สนฺทเตว วตฺตเตว อีสกมฺปิ น นิวตฺตติ, เอวํ อีสกมฺปิ อนิวตฺตมาโน มรณาภิมุโขว ยาติฯ เตน วุตฺตํ –</p>


<p>
‘‘ยเมกรตฺติํ  
ปฐมํ, คเพฺภ วสติ มาณโว;  
  
อพฺภุฎฺฐิโตว โส ยาติ, ส คจฺฉํ น นิวตฺตตี’’ติฯ (ชา. ๑.๑๕.๓๖๓);  
</p>
  
<p>เอวํ คจฺฉโต จสฺส คิมฺหาภิตตฺตานํ กุนฺนทีนํ ขโย วิย, ปาโต อาโปรสานุคตพนฺธนานํ ทุมปฺผลานํ ปตนํ วิย, มุคฺคราภิตาฬิตานํ มตฺติกภาชนานํ เภโท  วิย, สูริยรสฺมิสมฺผุฎฺฐานํ อุสฺสาวพินฺทูนํ วิทฺธํสนํ วิย จ มรณเมว อาสนฺนํ โหติฯ เตนาห –</p>


<p>
‘‘อจฺจยนฺติ อโหรตฺตา, ชีวิตมุปรุชฺฌติ;  
  
อายุ ขียติ มจฺจานํ, กุนฺนทีนํว โอทกํฯ (สํ. นิ. ๑.๑๔๖);  
</p>
  
<p>
‘‘ผลานมิว ปกฺกานํ, ปาโต ปปตโต ภยํ;  
  
เอวํ ชาตาน มจฺจานํ, นิจฺจํ มรณโต ภยํฯ  
</p>
  
<p>
‘‘ยถาปิ กุมฺภการสฺส, กตํ มตฺติกภาชนํ;  
  
ขุทฺทกญฺจ มหนฺตญฺจ, ยํ ปกฺกํ ยญฺจ อามกํ;  
  
สพฺพํ เภทนปริยนฺตํ, เอวํ มจฺจาน ชีวิตํ’ฯ (สุ. นิ. ๕๘๑-๕๘๒);  
</p>
  
<p>
‘‘อุสฺสาโวว ติณคฺคมฺหิ, สูริยุคฺคมนํ ปติ;  
  
เอวมายุ มนุสฺสานํ, มา มํ อมฺม นิวารยา’’ติฯ (ชา. ๑.๑๑.๗๙);  
</p>
  
<p>เอวํ อุกฺขิตฺตาสิโก วธโก วิย สห ชาติยา อาคตํ ปเนตํ มรณํ คีวาย อสิํ จารยมาโน โส วธโก วิย ชีวิตํ หรติเยว, น อหริตฺวา นิวตฺตติฯ ตสฺมา สห ชาติยา อาคตโต, ชีวิตหรณโต จ อุกฺขิตฺตาสิโก วธโก วิย มรณมฺปิ ปจฺจุปฎฺฐิตเมวาติ เอวํ วธกปจฺจุปฎฺฐานโต มรณํ อนุสฺสริตพฺพํฯ</p>


<p> ติ อิธ สมฺปตฺติ นาม ตาวเทว โสภติ, ยาว นํ วิปตฺติ นาภิภวติ, น จ สา สมฺปตฺติ นาม อตฺถิ, ยา วิปตฺติํ อติกฺกมฺม ติเฎฺฐยฺยฯ ตถา หิ –</p>


<p>
‘‘สกลํ  
เมทินิํ ภุตฺวา, ทตฺวา โกฎิสตํ สุขี;  
  
อฑฺฒามลกมตฺตสฺส, อเนฺต อิสฺสรตํ คโตฯ  
</p>
  
<p>
‘‘เตเนว เทหพเนฺธน, ปุญฺญมฺหิ ขยมาคเต;  
  
มรณาภิมุโข โสปิ, อโสโก โสกมาคโต’’ติฯ  
</p>
  
<p>อปิจ  สพฺพํ อาโรคฺยํ พฺยาธิปริโยสานํ, สพฺพํ โยพฺพนํ ชราปริโยสานํ, สพฺพํ ชีวิตํ มรณปริโยสานํ, สโพฺพเยว โลกสนฺนิวาโส ชาติยา อนุคโต, ชราย อนุสโฎ, พฺยาธินา อภิภูโต, มรเณน อพฺภาหโตฯ เตนาห –</p>


<p>
‘‘ยถาปิ เสลา วิปุลา, นภํ อาหจฺจ ปพฺพตา;  
  
สมนฺตา อนุปริเยยฺยุํ, นิโปฺปเถนฺตา จตุทฺทิสาฯ  
</p>
  
<p>
‘‘เอวํ ชรา จ มจฺจุ จ, อธิวตฺตนฺติ ปาณิเน;  
  
ขตฺติเย พฺราหฺมเณ เวเสฺส, สุเทฺท จณฺฑาลปุกฺกุเส;  
  
น กิญฺจิ ปริวเชฺชติ, สพฺพเมวาภิมทฺทติฯ  
</p>
  
<p>
‘‘น ตตฺถ หตฺถีนํ ภูมิ, น รถานํ น ปตฺติยา;  
  
น จาปิ มนฺตยุเทฺธน, สกฺกา เชตุํ ธเนน วา’’ติฯ (สํ. นิ. ๑.๑๓๖);  
</p>
  
<p>เอวํ ชีวิตสมฺปตฺติยา มรณวิปตฺติปริโยสานตํ ววตฺถเปเนฺตน สมฺปตฺติวิปตฺติโต มรณํ อนุสฺสริตพฺพํฯ</p>


<p> ติ ปเรหิ สทฺธิํ อตฺตโน อุปสํหรณโตฯ ตตฺถ สตฺตหากาเรหิ อุปสํหรณโต มรณํ อนุสฺสริตพฺพํ, ยสมหตฺตโต, ปุญฺญมหตฺตโต, ถามมหตฺตโต, อิทฺธิมหตฺตโต, ปญฺญามหตฺตโต, ปเจฺจกพุทฺธโต, สมฺมาสมฺพุทฺธโตติฯ กถํ? อิทํ มรณํ นาม มหายสานํ มหาปริวารานํ  สมฺปนฺนธนวาหนานํ มหาสมฺมตมนฺธาตุมหาสุทสฺสน ทฬฺหเนมิ นิมิปฺปภุตีนมฺปิ อุปริ นิราสงฺกเมว ปติตํ, กิมงฺคํ ปน มยฺหํ อุปริ น ปติสฺสติ?</p>


<p>
มหายสา ราชวรา, มหาสมฺมตอาทโย;  
  
เตปิ มจฺจุวสํ ปตฺตา, มาทิเสสุ กถาว กาติฯ  
</p>
  
<p>เอวํ ตาว  อนุสฺสริตพฺพํฯ</p>


<p>กถํ ปุญฺญมหตฺตโต?</p>


<p>
โชติโก ชฎิโล อุโคฺค, เมณฺฑโก อถ ปุณฺณโก;  
  
เอเต จเญฺญ จ เย โลเก, มหาปุญฺญาติ วิสฺสุตา;  
  
สเพฺพ มรณมาปนฺนา, มาทิเสสุ กถาว กาติฯ  
</p>
  
<p>เอวํ  อนุสฺสริตพฺพํฯ</p>


<p>กถํ  ถามมหตฺตโต?</p>


<p>
วาสุเทโว พลเทโว, ภีมเสโน ยุธิฎฺฐิโล;  
  
จานุโร โย มหามโลฺล, อนฺตกสฺส วสํ คตาฯ  
</p>
  
<p>
เอวํ ถามพลูเปตา, อิติ โลกมฺหิ วิสฺสุตา;  
  
เอเตปิ มรณํ ยาตา, มาทิเสสุ กถาว กาติฯ  
</p>
  
<p>เอวํ  อนุสฺสริตพฺพํฯ</p>


<p>กถํ อิทฺธิมหตฺตโต?</p>


<p>
ปาทงฺคุฎฺฐกมเตฺตน  
, เวชยนฺตมกมฺปยิ;  
  
โย นามิทฺธิมตํ เสโฎฺฐ, ทุติโย อคฺคสาวโกฯ  
</p>
  
<p>
โสปิ มจฺจุมุขํ โฆรํ, มิโค สีหมุขํ วิย;  
  
ปวิโฎฺฐ สห อิทฺธีหิ, มาทิเสสุ กถาว กาติฯ  
</p>
  
<p>เอวํ  อนุสฺสริตพฺพํฯ</p>


<p>กถํ ปญฺญามหตฺตโต?</p>


<p>
โลกนาถํ ฐเปตฺวาน, เย จเญฺญ อตฺถิ ปาณิโน;  
  
ปญฺญาย สาริปุตฺตสฺส, กลํ นาคฺฆนฺติ โสฬสิํฯ  
</p>
  
<p>
เอวํ นาม มหาปโญฺญ, ปฐโม อคฺคสาวโก;  
  
มรณสฺส วสํ ปโตฺต, มาทิเสสุ กถาว กาติฯ  
</p>
  
<p>เอวํ  อนุสฺสริตพฺพํฯ</p>


<p>กถํ ปเจฺจกพุทฺธโต? เยปิ เต อตฺตโน ญาณวีริยพเลน สพฺพกิเลสสตฺตุนิมฺมถนํ กตฺวา ปเจฺจกโพธิํ ปตฺตา ขคฺควิสาณกปฺปา สยมฺภุโน, เตปิ มรณโต น มุตฺตา, กุโต ปนาหํ มุจฺจิสฺสามีติฯ</p>


<p>
ตํ ตํ นิมิตฺตมาคมฺม, วีมํสนฺตา มเหสโย;  
  
สยมฺภุญฺญาณเตเชน, เย ปตฺตา อาสวกฺขยํฯ  
</p>
  
<p>
เอกจริยนิวาเสน, ขคฺคสิงฺคสมูปมา;  
  
เตปิ นาติคตา มจฺจุํ, มาทิเสสุ กถาว กาติฯ  
</p>
  
<p>เอวํ    อนุสฺสริตพฺพํฯ</p>


<p>กถํ สมฺมาสมฺพุทฺธโต? โยปิ โส ภควา อสีติอนุพฺยญฺชนปฎิมณฺฑิตทฺวตฺติํสมหาปุริสลกฺขณวิจิตฺรรูปกาโย สพฺพาการปริสุทฺธสีลกฺขนฺธาทิคุณรตนสมิทฺธธมฺมกาโย ยสมหตฺตปุญฺญมหตฺตถามมหตฺตอิทฺธิมหตฺตปญฺญามหตฺตานํ ปารํ คโต อสโม อสมสโม อปฺปฎิปุคฺคโล อรหํ สมฺมาสมฺพุโทฺธ, โสปิ สลิลวุฎฺฐินิปาเตน มหาอคฺคิกฺขโนฺธ วิย มรณวุฎฺฐินิปาเตน ฐานโส วูปสโนฺตฯ</p>


<p>
เอวํ มหานุภาวสฺส, ยํ นาเมตํ มเหสิโน;  
  
น ภเยน น ลชฺชาย, มรณํ วสมาคตํฯ  
</p>
  
<p>
นิลฺลชฺชํ วีตสารชฺชํ, สพฺพสตฺตาภิมทฺทนํ;  
  
ตยิทํ มาทิสํ สตฺตํ, กถํ นาภิภวิสฺสตีติฯ  
</p>
  
<p>เอวํ  อนุสฺสริตพฺพํฯ</p>


<p>ตเสฺสวํ ยสมหตฺตตาทิสมฺปเนฺนหิ ปเรหิ สทฺธิํ มรณสามญฺญตาย อตฺตานํ อุปสํหริตฺวา เตสํ วิย สตฺตวิเสสานํ มยฺหมฺปิ มรณํ ภวิสฺสตีติ อนุสฺสรโต อุปจารปฺปตฺตํ กมฺมฎฺฐานํ โหตีติฯ เอวํ อุปสํหรณโต มรณํ อนุสฺสริตพฺพํฯ</p>


<p> ติ อยํ กาโย พหุสาธารโณฯ อสีติยา ตาว กิมิกุลานํ สาธารโณ, ตตฺถ ฉวินิสฺสิตา ปาณา ฉวิํ ขาทนฺติ, จมฺมนิสฺสิตา จมฺมํ ขาทนฺติ, มํสนิสฺสิตา มํสํ ขาทนฺติ, นฺหารุนิสฺสิตา นฺหารุํ ขาทนฺติ, อฎฺฐินิสฺสิตา อฎฺฐิํ ขาทนฺติ, มิญฺชนิสฺสิตา มิญฺชํ ขาทนฺติฯ ตเตฺถว ชายนฺติ ชียนฺติ มียนฺติ, อุจฺจารปสฺสาวํ กโรนฺติฯ กาโยว เนสํ สูติฆรเญฺจว คิลานสาลา จ สุสานญฺจ วจฺจกุฎิ จ ปสฺสาวโทณิกา จฯ สฺวายํ เตสมฺปิ กิมิกุลานํ ปโกเปน มรณํ นิคจฺฉติเยวฯ ยถา จ อสีติยา กิมิกุลานํ, เอวํ อชฺฌตฺติกานํเยว อเนกสตานํ โรคานํ พาหิรานญฺจ อหิวิจฺฉิกาทีนํ มรณสฺส ปจฺจยานํ สาธารโณฯ</p>


<p>ยถา  หิ จตุมหาปเถ ฐปิเต ลกฺขมฺหิ สพฺพทิสาหิ อาคตา สรสตฺติโตมรปาสาณาทโย นิปตนฺติ, เอวํ กาเยปิ สพฺพุปทฺทวา นิปตนฺติ ฯ สฺวายํ เตสมฺปิ อุปทฺทวานํ นิปาเตน มรณํ นิคจฺฉติเยวฯ เตนาห ภควา – ‘‘อิธ, ภิกฺขเว, ภิกฺขุ ทิวเส นิกฺขเนฺต รตฺติยา ปฎิหิตาย อิติ ปฎิสญฺจิกฺขติ, พหุกา โข เม ปจฺจยา มรณสฺส, อหิ วา มํ ฑํเสยฺย, วิจฺฉิโก วา มํ ฑํเสยฺย, สตปที วา มํ ฑํเสยฺย, เตน เม อสฺส กาลงฺกิริยา, โส มมสฺส อนฺตราโย, อุปกฺขลิตฺวา วา ปปเตยฺยํ, ภตฺตํ วา เม ภุตฺตํ พฺยาปเชฺชยฺย, ปิตฺตํ วา เม กุเปฺปยฺย, เสมฺหํ วา เม กุเปฺปยฺย, สตฺถกา วา เม วาตา กุเปฺปยฺยุํ, เตน เม อสฺส กาลงฺกิริยา, โส มมสฺส อนฺตราโย’’ติฯ เอวํ (อ. นิ. ๖.๒๐) กายพหุสาธารณโต มรณํ อนุสฺสริตพฺพํฯ</p>


<p> ติ อายุ นาเมตํ อพลํ ทุพฺพลํฯ ตถา หิ สตฺตานํ ชีวิตํ อสฺสาสปสฺสาสูปนิพทฺธเญฺจว อิริยาปถูปนิพทฺธญฺจ สีตุณฺหูปนิพทฺธญฺจ มหาภูตูปนิพทฺธญฺจ อาหารูปนิพทฺธญฺจฯ ตเทตํ อสฺสาสปสฺสาสานํ สมวุตฺติตํ ลภมานเมว ปวตฺตติฯ พหิ นิกฺขนฺตนาสิกวาเต ปน อโนฺต อปวิสเนฺต, ปวิเฎฺฐ วา อนิกฺขมเนฺต มโต นาม โหติฯ จตุนฺนํ อิริยาปถานมฺปิ สมวุตฺติตํ ลภมานเมว ปวตฺตติฯ อญฺญตรญฺญตรสฺส ปน อธิมตฺตตาย อายุสงฺขารา อุปจฺฉิชฺชนฺติฯ สีตุณฺหานมฺปิ สมวุตฺติตํ ลภมานเมว ปวตฺตติฯ อติสีเตน ปน อติอุเณฺหน วา อภิภูตสฺส วิปชฺชติฯ มหาภูตานมฺปิ สมวุตฺติตํ ลภมานเมว ปวตฺตติฯ ปถวีธาตุยา ปน อาโปธาตุอาทีนํ วา อญฺญตรญฺญตรสฺส ปโกเปน พลสมฺปโนฺนปิ ปุคฺคโล ปตฺถทฺธกาโย วา อติสาราทิวเสน กิลินฺนปูติกาโย วา มหาฑาหปเรโต วา สมฺภิชฺชมานสนฺธิพนฺธโน วา หุตฺวา ชีวิตกฺขยํ ปาปุณาติฯ กพฬีการาหารมฺปิ ยุตฺตกาเล ลภนฺตเสฺสว ชีวิตํ ปวตฺตติ, อาหารํ อลภมานสฺส ปน ปริกฺขยํ คจฺฉตีติฯ เอวํ อายุทุพฺพลโต มรณํ อนุสฺสริตพฺพํฯ</p>


<p> ติ อววตฺถานโต, ปริเจฺฉทาภาวโตติ อโตฺถฯ สตฺตานํ หิ –</p>


<p>
ชีวิตํ พฺยาธิ กาโล จ, เทหนิเกฺขปนํ คติ;  
  
ปเญฺจเต ชีวโลกสฺมิํ, อนิมิตฺตา น นายเรฯ  
</p>
  
<p>ตตฺถ   ตาว ‘‘เอตฺตกเมว ชีวิตพฺพํ, น อิโต ปร’’นฺติ ววตฺถานาภาวโต อนิมิตฺตํ ฯ กลลกาเลปิ หิ สตฺตา มรนฺติ, อพฺพุทเปสิฆนมาสิกเทฺวมาสเตมาสจตุมาสปญฺจมาสทสมาสกาเลปิฯ กุจฺฉิโต นิกฺขนฺตสมเยปิฯ ตโต ปรํ วสฺสสตสฺส อโนฺตปิ พหิปิ มรนฺติเยวฯ ปิ ‘‘อิมินาว พฺยาธินา สตฺตา มรนฺติ, นาเญฺญนา’’ติ ววตฺถานาภาวโต อนิมิโตฺตฯ จกฺขุโรเคนาปิ หิ สตฺตา มรนฺติ, โสตโรคาทีนํ อญฺญตเรนาปิฯ ปิ ‘‘อิมสฺมิํเยว กาเล มริตพฺพํ, นาญฺญสฺมิ’’นฺติ เอวํ ววตฺถานาภาวโต อนิมิโตฺตฯ ปุพฺพเณฺหปิ หิ สตฺตา มรนฺติ, มชฺฌนฺหิกาทีนํ อญฺญตรสฺมิมฺปิฯ มฺปิ ‘‘อิเธว มียมานานํ เทเหน ปติตพฺพํ, นาญฺญตฺรา’’ติ เอวํ ววตฺถานาภาวโต อนิมิตฺตํฯ อโนฺตคาเม ชาตานํ หิ พหิคาเมปิ อตฺตภาโว ปตติฯ พหิคาเม ชาตานมฺปิ อโนฺตคาเมฯ ตถา ถลชานํ วา ชเล, ชลชานํ วา ถเลติ อเนกปฺปการโต วิตฺถาเรตพฺพํฯ ปิ ‘‘อิโต จุเตน อิธ นิพฺพตฺติตพฺพ’’นฺติ เอวํ ววตฺถานาภาวโต อนิมิตฺตาฯ เทวโลกโต หิ จุตา มนุเสฺสสุปิ นิพฺพตฺตนฺติ, มนุสฺสโลกโต จุตา เทวโลกาทีนมฺปิ ยตฺถ กตฺถจิ นิพฺพตฺตนฺตีติ เอวํ ยนฺตยุตฺตโคโณ วิย คติปญฺจเก โลโก สมฺปริวตฺตตีติ เอวํ อนิมิตฺตโต มรณํ อนุสฺสริตพฺพํฯ</p>


<p> ติ มนุสฺสานํ ชีวิตสฺส นาม เอตรหิ ปริโตฺต อทฺธาฯ โย จิรํ ชีวติ, โส วสฺสสตํ, อปฺปํ วา ภิโยฺยฯ เตนาห ภควา – ‘‘อปฺปมิทํ, ภิกฺขเว, มนุสฺสานํ อายุ, คมนีโย สมฺปราโย, กตฺตพฺพํ กุสลํ, จริตพฺพํ พฺรหฺมจริยํ, นตฺถิ ชาตสฺส อมรณํฯ โย, ภิกฺขเว, จิรํ ชีวติ, โส วสฺสสตํ, อปฺปํ วา ภิโยฺยติฯ</p>


<p>
อปฺปมายุมนุสฺสานํ, หีเฬยฺย นํ สุโปริโส;  
  
จเรยฺยาทิตฺตสีโสว, นตฺถิ มจฺจุสฺส นาคโมติฯ (สํ. นิ. ๑.๑๔๕);  
</p>
  
<p>อปรมฺปิ อาห – ‘‘ภูตปุพฺพํ, ภิกฺขเว, อรโก นาม สตฺถา อโหสี’’ติ สพฺพมฺปิ สตฺตหิ อุปมาหิ อลงฺกตํ สุตฺตํ วิตฺถาเรตพฺพํฯ</p>


<p>อปรมฺปิ อาห – ‘‘โยจายํ, ภิกฺขเว, ภิกฺขุ เอวํ มรณสฺสติํ ภาเวติ, อโห วตาหํ รตฺตินฺทิวํ ชีเวยฺยํ, ภควโต สาสนํ มนสิกเรยฺยํ, พหุํ วต เม กตํ อสฺสาติฯ โยจายํ, ภิกฺขเว, ภิกฺขุ เอวํ มรณสฺสติํ ภาเวติ , อโห วตาหํ ทิวสํ ชีเวยฺยํ, ภควโต สาสนํ มนสิกเรยฺยํ, พหุํ วต เม กตํ อสฺสาติฯ โย จายํ, ภิกฺขเว, ภิกฺขุ เอวํ  มรณสฺสติํ ภาเวติ, อโห วตาหํ ตทนฺตรํ ชีเวยฺยํ, ยทนฺตรํ เอกํ ปิณฺฑปาตํ ภุญฺชามิ, ภควโต สาสนํ มนสิกเรยฺยํ, พหุํ วต เม กตํ อสฺสาติฯ โย จายํ, ภิกฺขเว, ภิกฺขุ เอวํ มรณสฺสติํ ภาเวติ, อโห วตาหํ ตทนฺตรํ ชีเวยฺยํ, ยทนฺตรํ จตฺตาโร ปญฺจ อาโลเป สงฺขาทิตฺวา อโชฺฌหรามิ, ภควโต สาสนํ มนสิกเรยฺยํ, พหุํ วต เม กตํ อสฺสาติฯ อิเม วุจฺจนฺติ, ภิกฺขเว, ภิกฺขู ปมตฺตา วิหรนฺติ, ทนฺธํ มรณสฺสติํ ภาเวนฺติ อาสวานํ ขยายฯ โย จ ขฺวายํ, ภิกฺขเว, ภิกฺขุ เอวํ มรณสฺสติํ ภาเวติ, อโห วตาหํ ตทนฺตรํ ชีเวยฺยํ, ยทนฺตรํ เอกํ อาโลปํ สงฺขาทิตฺวา อโชฺฌหรามิ, ภควโต สาสนํ มนสิกเรยฺยํ, พหุํ วต เม กตํ อสฺสาติฯ โย จายํ, ภิกฺขเว, ภิกฺขุ เอวํ มรณสฺสติํ ภาเวติ, อโห วตาหํ ตทนฺตรํ ชีเวยฺยํ, ยทนฺตรํ อสฺสสิตฺวา วา ปสฺสสามิ, ปสฺสสิตฺวา วา อสฺสสามิ, ภควโต สาสนํ มนสิกเรยฺยํ, พหุํ วต เม กตํ อสฺสาติฯ อิเม วุจฺจนฺติ, ภิกฺขเว, ภิกฺขู อปฺปมตฺตา วิหรนฺติ, ติกฺขํ มรณสฺสติํ ภาเวนฺติ อาสวานํ ขยายา’’ติ (อ. นิ. ๖.๑๙)ฯ เอวํ จตุปญฺจาโลปสงฺขาทนมตฺตํ อวิสฺสาสิโย ปริโตฺต ชีวิตสฺส อทฺธาติ เอวํ อทฺธานปริเจฺฉทโต มรณํ อนุสฺสริตพฺพํฯ</p>


<p> ติ ปรมตฺถโต หิ อติปริโตฺต สตฺตานํ ชีวิตกฺขโณ เอกจิตฺตปฺปวตฺติมโตฺตเยวฯ ยถา นาม รถจกฺกํ ปวตฺตมานมฺปิ เอเกเนว เนมิปฺปเทเสน ปวตฺตติ, ติฎฺฐมานมฺปิ เอเกเนว ติฎฺฐติ, เอวเมว เอกจิตฺตกฺขณิกํ สตฺตานํ ชีวิตํฯ ตสฺมิํ จิเตฺต นิรุทฺธมเตฺต สโตฺต นิรุโทฺธติ วุจฺจติฯ ยถาห – ‘‘อตีเต จิตฺตกฺขเณ ชีวิตฺถ, น ชีวติ, น ชีวิสฺสติฯ อนาคเต จิตฺตกฺขเณ น ชีวิตฺถ, น ชีวติ, ชีวิสฺสติฯ ปจฺจุปฺปเนฺน จิตฺตกฺขเณ น ชีวิตฺถ, ชีวติ, น ชีวิสฺสติฯ</p>


<p>
‘‘ชีวิตํ อตฺตภาโว จ, สุขทุกฺขา จ เกวลา;  
  
เอกจิตฺตสมายุตฺตา, ลหุ โส วตฺตเต ขโณฯ  
</p>
  
<p>
‘‘เย นิรุทฺธา มรนฺตสฺส, ติฎฺฐมานสฺส วา อิธ;  
  
สเพฺพปิ สทิสา ขนฺธา, คตา อปฺปฎิสนฺธิกาฯ  
</p>
  
<p>
‘‘อนิพฺพเตฺตน  
  
น ชาโต, ปจฺจุปฺปเนฺนน ชีวติ;  
  
จิตฺตภงฺคา มโต โลโก, ปญฺญตฺติ ปรมตฺถิยา’’ติฯ (มหานิ. ๓๙);  
</p>
  
<p>เอวํ ขณปริตฺตโต มรณํ อนุสฺสริตพฺพํฯ</p>


<p> อิติ อิเมสํ อฎฺฐนฺนํ อาการานํ อญฺญตรญฺญตเรน อนุสฺสรโตปิ ปุนปฺปุนํ มนสิการวเสน จิตฺตํ อาเสวนํ ลภติ, มรณารมฺมณา สติ สนฺติฎฺฐติ, นีวรณานิ วิกฺขมฺภนฺติ, ฌานงฺคานิ ปาตุภวนฺติฯ สภาวธมฺมตฺตา ปน สํเวชนียตฺตา จ อารมฺมณสฺส อปฺปนํ อปฺปตฺวา อุปจารปฺปตฺตเมว ฌานํ โหติฯ โลกุตฺตรชฺฌานํ ปน ทุติยจตุตฺถานิ จ อารุปฺปชฺฌานานิ สภาวธเมฺมปิ ภาวนาวิเสเสน อปฺปนํ ปาปุณนฺติฯ วิสุทฺธิภาวนานุกฺกมวเสน หิ โลกุตฺตรํ อปฺปนํ ปาปุณาติฯ อารมฺมณาติกฺกมภาวนาวเสน อารุปฺปํฯ อปฺปนาปตฺตเสฺสว หิ ฌานสฺส อารมฺมณสมติกฺกมนมตฺตํ ตตฺถ โหติฯ อิธ ปน ตทุภยมฺปิ นตฺถิฯ ตสฺมา อุปจารปฺปตฺตเมว ฌานํ โหติฯ ตเทตํ มรณสฺสติพเลน อุปฺปนฺนตฺตา มรณสฺสติเจฺจว สงฺขํ คจฺฉติฯ</p>


<p>อิมญฺจ ปน มรณสฺสติํ อนุยุโตฺต ภิกฺขุ สตตํ อปฺปมโตฺต โหติ, สพฺพภเวสุ อนภิรติสญฺญํ ปฎิลภติ, ชีวิตนิกนฺติํ ชหาติ, ปาปครหี โหติ, อสนฺนิธิพหุโล ปริกฺขาเรสุ วิคตมลมเจฺฉโร, อนิจฺจสญฺญา จสฺส ปริจยํ คจฺฉติ, ตทนุสาเรเนว ทุกฺขสญฺญา อนตฺตสญฺญา จ อุปฎฺฐาติฯ ยถา อภาวิตมรณา สตฺตา สหสา วาฬมิคยกฺขสปฺปโจรวธกาภิภูตา วิย มรณสมเย ภยํ สนฺตาสํ สโมฺมหํ อาปชฺชนฺติ, เอวํ อนาปชฺชิตฺวา อภโย อสมฺมูโฬฺห กาลํ กโรติฯ สเจ ทิเฎฺฐว ธเมฺม อมตํ นาราเธติ, กายสฺส เภทา สุคติปรายโน โหติฯ</p>


<p>
ตสฺมา หเว อปฺปมาทํ, กยิราถ สุเมธโส;  
  
เอวํ มหานุภาวาย, มรณสฺสติยา สทาติฯ  
</p>
  
<p>อิทํ มรณสฺสติยํ วิตฺถารกถามุขํฯ</p>


<h3>กายคตาสติกถา</h3>
<p> อิทานิ   ยํ ตํ อญฺญตฺร พุทฺธุปฺปาทา อปฺปวตฺตปุพฺพํ สพฺพติตฺถิยานํ อวิสยภูตํ เตสุ เตสุ สุตฺตเนฺตสุ ‘‘เอกธโมฺม, ภิกฺขเว, ภาวิโต พหุลีกโต มหโต สํเวคาย สํวตฺตติฯ มหโต อตฺถาย สํวตฺตติฯ มหโต โยคเกฺขมาย สํวตฺตติฯ มหโต สติสมฺปชญฺญาย สํวตฺตติฯ ญาณทสฺสนปฎิลาภาย สํวตฺตติฯ ทิฎฺฐธมฺมสุขวิหาราย สํวตฺตติฯ วิชฺชาวิมุตฺติผลสจฺฉิกิริยาย สํวตฺตติฯ กตโม เอกธโมฺม? กายคตา สติ… (อ. นิ. ๑.๕๖๓ อาทโย)ฯ อมตํ เต, ภิกฺขเว, ปริภุญฺชนฺติ, เย กายคตาสติํ ปริภุญฺชนฺติฯ อมตํ เต, ภิกฺขเว, น ปริภุญฺชนฺติ, เย กายคตาสติํ น ปริภุญฺชนฺติฯ อมตํ เตสํ, ภิกฺขเว, ปริภุตฺตํ… อปริภุตฺตํ… ปริหีนํ… อปริหีนํ… วิรทฺธํ… อวิรทฺธํ, เยสํ กายคตาสติ อารทฺธาติ (อ. นิ. ๑.๖๐๓) เอวํ ภควตา อเนเกหิ อากาเรหิ ปสํสิตฺวา ‘‘กถํ ภาวิตา, ภิกฺขเว, กายคตาสติ กถํ พหุลีกตา มหปฺผลา โหติ มหานิสํสา? อิธ, ภิกฺขเว, ภิกฺขุ อรญฺญคโต วา’’ติอาทินา (ม. นิ. ๓.๑๕๔) นเยน อานาปานปพฺพํ, อิริยาปถปพฺพํ, จตุสมฺปชญฺญปพฺพํ, ปฎิกฺกูลมนสิการปพฺพํ, ธาตุมนสิการปพฺพํ, นวสิวถิกปพฺพานีติ อิเมสํ จุทฺทสนฺนํ ปพฺพานํ วเสน กายคตาสติกมฺมฎฺฐานํ นิทฺทิฎฺฐํ, ตสฺส ภาวนานิเทฺทโส อนุปฺปโตฺตฯ</p>


<p>ตตฺถ ยสฺมา อิริยาปถปพฺพํ จตุสมฺปชญฺญปพฺพํ ธาตุมนสิการปพฺพนฺติ อิมานิ ตีณิ วิปสฺสนาวเสน วุตฺตานิฯ นว สิวถิกปพฺพานิ วิปสฺสนาญาเณสุเยว อาทีนวานุปสฺสนาวเสน วุตฺตานิฯ ยาปิ เจตฺถ อุทฺธุมาตกาทีสุ สมาธิภาวนา อิเชฺฌยฺย, สา อสุภนิเทฺทเส ปกาสิตาเยวฯ อานาปานปพฺพํ ปน ปฎิกฺกูลมนสิการปพฺพญฺจ อิมาเนเวตฺถ เทฺว สมาธิวเสน วุตฺตานิฯ เตสุ อานาปานปพฺพํ อานาปานสฺสติวเสน วิสุํ กมฺมฎฺฐานํเยวฯ ยํ ปเนตํ ‘‘ปุน จปรํ, ภิกฺขเว, ภิกฺขุ อิมเมว กายํ อุทฺธํ ปาทตลา อโธ เกสมตฺถกา ตจปริยนฺตํ ปูรํ นานปฺปการสฺส อสุจิโน ปจฺจเวกฺขติฯ อตฺถิ อิมสฺมิํ กาเย เกสา โลมา…เป.… มุตฺต’’นฺติ (ม. นิ. ๓.๑๕๔) เอวํ  ปฎิกฺกูลมนสิการวเสน เทสิตํ ทฺวตฺติํสาการกมฺมฎฺฐานํ, อิทมิธ กายคตาสตีติ อธิเปฺปตํฯ</p>


<p> ตตฺถายํ  ปาฬิวณฺณนาปุพฺพงฺคโม ภาวนานิเทฺทโสฯ นฺติ อิมํ จตุมหาภูติกํ  ปูติกายํฯ ติ ปาทตลโต อุปริฯ ติ เกสคฺคโต เหฎฺฐาฯ นฺติ ติริยํ ตจปริจฺฉินฺนํฯ ติ นานปฺปการเกสาทิอสุจิภริโต อยํ กาโยติ ปสฺสติฯ กถํ? อตฺถิ อิมสฺมิํ กาเย เกสา…เป.… มุตฺตนฺติฯ</p>


<p>ตตฺถ ติ สํวิชฺชนฺติฯ นฺติ ยฺวายํ อุทฺธํ ปาทตลา อโธ เกสมตฺถกา ตจปริยโนฺต ปูโร นานปฺปการสฺส อสุจิโนติ วุจฺจติ, ตสฺมิํฯ ติ สรีเรฯ สรีรํ หิ อสุจิสญฺจยโต กุจฺฉิตานํ เกสาทีนเญฺจว จกฺขุโรคาทีนญฺจ โรคสตานํ อายภูตโต กาโยติ วุจฺจติฯ ติ เอเต เกสาทโย ทฺวตฺติํสาการาฯ ตตฺถ อตฺถิ อิมสฺมิํ กาเย เกสา, อตฺถิ อิมสฺมิํ กาเย โลมาติ เอวํ สมฺพโนฺธ เวทิตโพฺพฯ</p>


<p>อิมสฺมิํ หิ ปาทตลา ปฎฺฐาย อุปริ, เกสมตฺถกา ปฎฺฐาย เหฎฺฐา, ตจโต ปฎฺฐาย ปริโตติ เอตฺตเก พฺยามมเตฺต กเฬวเร สพฺพากาเรนปิ วิจินโนฺต น โกจิ กิญฺจิ มุตฺตํ วา มณิํ วา เวฬุริยํ วา อครุํ วา กุงฺกุมํ วา กปฺปูรํ วา วาสจุณฺณาทิํ วา อณุมตฺตมฺปิ สุจิภาวํ ปสฺสติ, อถ โข ปรมทุคฺคนฺธเชคุจฺฉํ อสิริกทสฺสนํ นานปฺปการํ เกสโลมาทิเภทํ อสุจิํเยว ปสฺสติฯ เตน วุตฺตํ ‘‘อตฺถิ อิมสฺมิํ กาเย เกสา โลมา…เป.… มุตฺต’’นฺติฯ อยเมตฺถ ปทสมฺพนฺธโต วณฺณนาฯ</p>


<p> อิมํ ปน กมฺมฎฺฐานํ ภาเวตุกาเมน อาทิกมฺมิเกน กุลปุเตฺตน วุตฺตปฺปการํ กลฺยาณมิตฺตํ อุปสงฺกมิตฺวา อิทํ กมฺมฎฺฐานํ คเหตพฺพํฯ เตนาปิสฺส กมฺมฎฺฐานํ กเถเนฺตน สตฺตธา อุคฺคหโกสลฺลํ ทสธา จ มนสิการโกสลฺลํ อาจิกฺขิตพฺพํฯ ตตฺถ วจสา มนสา วณฺณโต สณฺฐานโต ทิสโต โอกาสโต ปริเจฺฉทโตติ เอวํ สตฺตธา อุคฺคหโกสลฺลํ อาจิกฺขิตพฺพํฯ</p>


<p>อิมสฺมิํ หิ ปฎิกฺกูลมนสิการกมฺมฎฺฐาเน โยปิ ติปิฎโก โหติ, เตนาปิ มนสิการกาเล ปฐมํ วาจาย สชฺฌาโย กาตโพฺพฯ เอกจฺจสฺส หิ สชฺฌายํ กโรนฺตเสฺสว กมฺมฎฺฐานํ ปากฎํ โหติ มลยวาสี มหาเทวเตฺถรสฺส สนฺติเก อุคฺคหิตกมฺมฎฺฐานานํ ทฺวินฺนํ เถรานํ วิยฯ เถโร  กิร เตหิ กมฺมฎฺฐานํ ยาจิโต จตฺตาโร มาเส อิมํเยว สชฺฌายํ กโรถาติ ทฺวตฺติํสาการปาฬิํ อทาสิฯ เต กิญฺจาปิ เนสํ เทฺว ตโย นิกายา ปคุณา, ปทกฺขิณคฺคาหิตาย  ปน จตฺตาโร มาเส ทฺวตฺติํสาการํ สชฺฌายนฺตาว โสตาปนฺนา อเหสุํฯ ตสฺมา กมฺมฎฺฐานํ กเถเนฺตน อาจริเยน อเนฺตวาสิโก วตฺตโพฺพ ‘‘ปฐมํ ตาว วาจาย สชฺฌายํ กโรหี’’ติฯ</p>


<p>กโรเนฺตน จ นิ ปริจฺฉินฺทิตฺวา อนุโลมปฎิโลมวเสน สชฺฌาโย กาตโพฺพฯ เกสา โลมา นขา ทนฺตา ตโจติ หิ วตฺวา ปุน ปฎิโลมโต ตโจ ทนฺตา นขา โลมา เกสาติ วตฺตพฺพํฯ</p>


<p>ตทนนฺตรํ  มํสํ นฺหารุ อฎฺฐิ อฎฺฐิมิญฺชํ วกฺกนฺติ วตฺวา ปุน ปฎิโลมโต วกฺกํ อฎฺฐิมิญฺชํ อฎฺฐิ นฺหารุ มํสํ, ตโจ ทนฺตา นขา โลมา เกสาติ วตฺตพฺพํฯ</p>


<p>ตโต  หทยํ ยกนํ กิโลมกํ ปิหกํ ปปฺผาสนฺติ วตฺวา ปุน ปฎิโลมโต ปปฺผาสํ ปิหกํ กิโลมกํ ยกนํ หทยํ, วกฺกํ อฎฺฐิมิญฺชํ อฎฺฐิ นฺหารุ มํสํ, ตโจ ทนฺตา นขา โลมา เกสาติ วตฺตพฺพํฯ</p>


<p>ตโต  อนฺตํ อนฺตคุณํ อุทริยํ กรีสํ มตฺถลุงฺคนฺติ วตฺวา ปุน ปฎิโลมโต มตฺถลุงฺคํ กรีสํ อุทริยํ อนฺตคุณํ อนฺตํ, ปปฺผาสํ ปิหกํ กิโลมกํ ยกนํ หทยํ, วกฺกํ อฎฺฐิมิญฺชํ อฎฺฐิ นฺหารุ มํสํ, ตโจ ทนฺตา นขา โลมา เกสาติ วตฺตพฺพํฯ</p>


<p>ตโต  ปิตฺตํ เสมฺหํ ปุโพฺพ โลหิตํ เสโท เมโทติ วตฺวา ปุน ปฎิโลมโต เมโท เสโท โลหิตํ ปุโพฺพ เสมฺหํ ปิตฺตํ, มตฺถลุงฺคํ กรีสํ อุทริยํ อนฺตคุณํ อนฺตํ, ปปฺผาสํ ปิหกํ กิโลมกํ ยกนํ หทยํ, วกฺกํ อฎฺฐิมิญฺชํ อฎฺฐิ นฺหารุ มํสํ, ตโจ ทนฺตา นขา โลมา เกสาติ วตฺตพฺพํฯ</p>


<p>ตโต  อสฺสุ วสา เขโฬ สิงฺฆาณิกา ลสิกา มุตฺตนฺติ วตฺวา ปุน ปฎิโลมโต มุตฺตํ ลสิกา สิงฺฆาณิกา เขโฬ วสา อสฺสุ, เมโท เสโท โลหิตํ ปุโพฺพ เสมฺหํ ปิตฺตํ, มตฺถลุงฺคํ กรีสํ อุทริยํ อนฺตคุณํ อนฺตํ, ปปฺผาสํ ปิหกํ กิโลมกํ ยกนํ หทยํ, วกฺกํ อฎฺฐิมิญฺชํ อฎฺฐิ นฺหารุ มํสํ, ตโจ ทนฺตา นขา โลมา เกสาติ วตฺตพฺพํฯ</p>


<p>เอวํ   กาลสตํ กาลสหสฺสํ กาลสตสหสฺสมฺปิ วาจาย สชฺฌาโย กาตโพฺพฯ วจสา สชฺฌาเยน หิ กมฺมฎฺฐานตนฺติ ปคุณา โหติ, น อิโต จิโต จ จิตฺตํ วิธาวติฯ โกฎฺฐาสา ปากฎา โหนฺติ, หตฺถสงฺขลิกา วิย วติปาทปนฺติ วิย จ ขายนฺติฯ</p>


<p>ยถา ปน วจสา, ตเถว มนสาปิ สชฺฌาโย กาตโพฺพฯ วจสา สชฺฌาโย หิ มนสา สชฺฌายสฺส ปจฺจโย โหติฯ มนสา สชฺฌาโย ลกฺขณปฎิเวธสฺส ปจฺจโย โหติฯ</p>


<p>ติ เกสาทีนํ วโณฺณ ววตฺถเปตโพฺพฯ</p>


<p>ติ เตสเญฺญว สณฺฐานํ ววตฺถเปตพฺพํฯ</p>


<p>ติ อิมสฺมิํ หิ สรีเร นาภิโต อุทฺธํ อุปริมทิสา, อโธ เหฎฺฐิมทิสา, ตสฺมา อยํ โกฎฺฐาโส อิมิสฺสา นาม ทิสายาติ ทิสา ววตฺถเปตพฺพาฯ</p>


<p>ติ อยํ โกฎฺฐาโส อิมสฺมิํ นาม โอกาเส ปติฎฺฐิโตติ เอวํ ตสฺส ตสฺส โอกาโส ววตฺถเปตโพฺพฯ</p>


<p>ติ สภาคปริเจฺฉโท วิสภาคปริเจฺฉโทติ เทฺว ปริเจฺฉทาฯ ตตฺถ อยํ โกฎฺฐาโส เหฎฺฐา จ อุปริ จ ติริยญฺจ อิมินา นาม ปริจฺฉิโนฺนติ เอวํ สภาคปริเจฺฉโท เวทิตโพฺพฯ เกสา น โลมา, โลมาปิ น เกสาติ เอวํ อมิสฺสกตาวเสน วิสภาคปริเจฺฉโท เวทิตโพฺพฯ</p>


<p>เอวํ สตฺตธา อุคฺคหโกสลฺลํ อาจิกฺขเนฺตน ปน อิทํ กมฺมฎฺฐานํ อสุกสฺมิํ สุเตฺต ปฎิกฺกูลวเสน กถิตํ, อสุกสฺมิํ ธาตุวเสนาติ ญตฺวา อาจิกฺขิตพฺพํฯ อิทญฺหิ มหาสติปฎฺฐาเน (ที. นิ. ๒.๓๗๗) ปฎิกฺกูลวเสเนว กถิตํฯ มหาหตฺถิปโทปม(ม. นิ. ๑.๓๐๐ อาทโย) มหาราหุโลวาท(ม. นิ. ๒.๑๑๓ อาทโย) ธาตุวิภเงฺคสุ(ม. นิ. ๓.๓๔๒ อาทโย) ธาตุวเสน กถิตํฯ กายคตาสติสุเตฺต (ม. นิ. ๓.๑๕๓) ปน ยสฺส วณฺณโต อุปฎฺฐาติ, ตํ สนฺธาย จตฺตาริ ฌานานิ วิภตฺตานิฯ ตตฺถ ธาตุวเสน กถิตํ วิปสฺสนากมฺมฎฺฐานํ  โหติฯ ปฎิกฺกูลวเสน กถิตํ สมถกมฺมฎฺฐานํฯ ตเทตํ อิธ สมถกมฺมฎฺฐานเมวาติฯ</p>


<p> เอวํ  สตฺตธา อุคฺคหโกสลฺลํ อาจิกฺขิตฺวา อนุปุพฺพโต, นาติสีฆโต, นาติสณิกโต, วิเกฺขปปฎิพาหนโต, ปณฺณตฺติสมติกฺกมนโต, อนุปุพฺพมุญฺจนโต, อปฺปนาโต, ตโย จ สุตฺตนฺตาติ เอวํ ทสธา มนสิการโกสลฺลํ อาจิกฺขิตพฺพํฯ ตตฺถ ติ อิทญฺหิ สชฺฌายกรณโต ปฎฺฐาย อนุปฎิปาฎิยา มนสิกาตพฺพํ, น เอกนฺตริกายฯ เอกนฺตริกาย หิ มนสิกโรโนฺต ยถา นาม อกุสโล ปุริโส ทฺวตฺติํสปทํ นิเสฺสณิํ เอกนฺตริกาย อาโรหโนฺต กิลนฺตกาโย ปตติ, น อาโรหนํ สมฺปาเทติ, เอวเมว ภาวนาสมฺปตฺติวเสน อธิคนฺตพฺพสฺส อสฺสาทสฺส อนธิคมา กิลนฺตจิโตฺต ปตติ, น ภาวนํ สมฺปาเทติฯ</p>


<p>อนุปุพฺพโต มนสิกโรเนฺตนาปิ จ  มนสิกาตพฺพํฯ อติสีฆโต มนสิกโรโต หิ ยถา นาม ติโยชนมคฺคํ ปฎิปชฺชิตฺวา โอกฺกมนวิสฺสชฺชนํ อสลฺลเกฺขตฺวา สีเฆน ชเวน สตกฺขตฺตุมฺปิ คมนาคมนํ กโรโต ปุริสสฺส กิญฺจาปิ อทฺธานํ ปริกฺขยํ คจฺฉติ, อถ โข ปุจฺฉิตฺวาว คนฺตพฺพํ โหติ, เอวเมว เกวลํ กมฺมฎฺฐานํ ปริโยสานํ ปาปุณาติ, อวิภูตํ ปน โหติ, น วิเสสํ อาวหติ, ตสฺมา นาติสีฆโต มนสิกาตพฺพํฯ</p>


<p>ยถา จ นาติสีฆโต, เอวํ ปิฯ อติสณิกโต มนสิกโรโต หิ ยถา นาม ตทเหว ติโยชนมคฺคํ คนฺตุกามสฺส ปุริสสฺส อนฺตรามเคฺค รุกฺขปพฺพตตฬากาทีสุ วิลมฺพมานสฺส มโคฺค ปริกฺขยํ น คจฺฉติ, ทฺวีหตีเหน ปริโยสาเปตโพฺพ โหติ, เอวเมว กมฺมฎฺฐานํ ปริโยสานํ น คจฺฉติ, วิเสสาธิคมสฺส ปจฺจโย น โหติฯ</p>


<p>ติ กมฺมฎฺฐานํ วิสฺสเชฺชตฺวา พหิทฺธา ปุถุตฺตารมฺมเณ เจตโส วิเกฺขโป ปฎิพาหิตโพฺพฯ อปฺปฎิพาหโต หิ ยถา นาม เอกปทิกํ ปปาตมคฺคํ ปฎิปนฺนสฺส ปุริสสฺส อกฺกมนปทํ อสลฺลเกฺขตฺวา อิโต จิโต จ วิโลกยโต ปทวาโร วิรชฺฌติ, ตโต สตโปริเส ปปาเต ปติตพฺพํ โหติ, เอวเมว พหิทฺธา วิเกฺขเป สติ กมฺมฎฺฐานํ ปริหายติ ปริธํสติฯ ตสฺมา วิเกฺขปปฎิพาหนโต มนสิกาตพฺพํฯ</p>


<p>ติ   ยายํ เกสา โลมาติอาทิกา ปณฺณตฺติ, ตํ อติกฺกมิตฺวา ปฎิกฺกูลนฺติ จิตฺตํ ฐเปตพฺพํฯ ยถา หิ อุทกทุลฺลภกาเล มนุสฺสา อรเญฺญ อุทปานํ ทิสฺวา ตตฺถ ตาลปณฺณาทิกํ กิญฺจิเทว สญฺญาณํ พนฺธิตฺวา เตน สญฺญาเณน อาคนฺตฺวา นฺหายนฺติ เจว ปิวนฺติ จฯ ยทา ปน เนสํ อภิณฺหสญฺจาเรน อาคตาคตปทํ ปากฎํ โหติ, ตทา สญฺญาเณน กิจฺจํ น โหติ, อิจฺฉิติจฺฉิตกฺขเณ คนฺตฺวา นฺหายนฺติ เจว ปิวนฺติ จ, เอวเมว ปุพฺพภาเค เกสา โลมาติปณฺณตฺติวเสน มนสิกโรโต ปฎิกฺกูลภาโว ปากโฎ โหติฯ อถ เกสา โลมาติปณฺณตฺติํ สมติกฺกมิตฺวา ปฎิกฺกูลภาเวเยว จิตฺตํ ฐเปตพฺพํฯ</p>


<p>ติ โย โย โกฎฺฐาโส น อุปฎฺฐาติ, ตํ ตํ มุญฺจเนฺตน อนุปุพฺพมุญฺจนโต มนสิกาตพฺพํฯ อาทิกมฺมิกสฺส หิ เกสาติ มนสิกโรโต มนสิกาโร คนฺตฺวา มุตฺตนฺติ อิมํ ปริโยสานโกฎฺฐาสเมว อาหจฺจ ติฎฺฐติฯ มุตฺตนฺติ จ มนสิกโรโต มนสิกาโร คนฺตฺวา เกสาติ อิมํ อาทิโกฎฺฐาสเมว อาหจฺจ ติฎฺฐติฯ อถสฺส มนสิกโรโต มนสิกโรโต เกจิ โกฎฺฐาสา อุปฎฺฐหนฺติ, เกจิ น อุปฎฺฐหนฺติฯ เตน เย เย อุปฎฺฐหนฺติ, เตสุ เตสุ ตาว กมฺมํ กาตพฺพํฯ ยาว ทฺวีสุ อุปฎฺฐิเตสุ เตสมฺปิ เอโก สุฎฺฐุตรํ อุปฎฺฐหติ, เอวํ อุปฎฺฐิตํ ปน ตเมว ปุนปฺปุนํ มนสิกโรเนฺตน อปฺปนา อุปฺปาเทตพฺพาฯ</p>


<p>ตตฺรายํ อุปมา – ยถา หิ ทฺวตฺติํสตาลเก ตาลวเน วสนฺตํ มกฺกฎํ คเหตุกาโม ลุโทฺท อาทิมฺหิ ฐิตตาลสฺส ปณฺณํ สเรน วิชฺฌิตฺวา อุกฺกุฎฺฐิํ กเรยฺย, อถ โข โส มกฺกโฎ ปฎิปาฎิยา ตสฺมิํ ตสฺมิํ ตาเล ปติตฺวา ปริยนฺตตาลเมว คเจฺฉยฺย, ตตฺถปิ คนฺตฺวา ลุเทฺทน ตเถว กเต ปุน เตเนว นเยน อาทิตาลํ อาคเจฺฉยฺย, โส เอวํ ปุนปฺปุนํ ปริปาติยมาโน อุกฺกุฎฺฐุกฺกุฎฺฐิฎฺฐาเนเยว อุฎฺฐหิตฺวา อนุกฺกเมน เอกสฺมิํ ตาเล นิปติตฺวา ตสฺส เวมเชฺฌ มกุฬตาลปณฺณสูจิํ ทฬฺหํ คเหตฺวา วิชฺฌิยมาโนปิ น อุฎฺฐเหยฺย, เอวํสมฺปทมิทํ ทฎฺฐพฺพํฯ</p>


<p>ตตฺริทํ โอปมฺมสํสนฺทนํ – ยถา หิ ตาลวเน ทฺวตฺติํสตาลา, เอวํ อิมสฺมิํ กาเย ทฺวตฺติํสโกฎฺฐาสาฯ มกฺกโฎ วิย จิตฺตํฯ ลุโทฺท วิย โยคาวจโรฯ มกฺกฎสฺส ทฺวตฺติํสตาลเก ตาลวเน นิวาโส วิย โยคิโน  จิตฺตสฺส ทฺวตฺติํสโกฎฺฐาสเก กาเย อารมฺมณวเสน อนุสญฺจรณํฯ ลุเทฺทน อาทิมฺหิ ฐิตตาลสฺส ปณฺณํ สเรน วิชฺฌิตฺวา อุกฺกุฎฺฐิยา กตาย มกฺกฎสฺส ตสฺมิํ ตสฺมิํ ตาเล ปติตฺวา ปริยนฺตตาลคมนํ วิย โยคิโน เกสาติ มนสิกาเร อารเทฺธ  ปฎิปาฎิยา คนฺตฺวา ปริโยสานโกฎฺฐาเสเยว จิตฺตสฺส สณฺฐานํฯ ปุน ปจฺจาคมเนปิ เอเสว นโยฯ ปุนปฺปุนํ ปริปาติยมานสฺส มกฺกฎสฺส อุกฺกุฎฺฐุกฺกุฎฺฐิฎฺฐาเน อุฎฺฐานํ วิย ปุนปฺปุนํ มนสิกโรโต เกสุจิ เกสุจิ อุปฎฺฐิเตสุ อนุปฎฺฐหเนฺต วิสฺสเชฺชตฺวา อุปฎฺฐิเตสุ ปริกมฺมกรณํฯ อนุกฺกเมน เอกสฺมิํ ตาเล นิปติตฺวา ตสฺส มเชฺฌ มกุฬตาลปณฺณสูจิํ ทฬฺหํ คเหตฺวา วิชฺฌิยมานสฺสปิ อนุฎฺฐานํ วิย อวสาเน ทฺวีสุ อุปฎฺฐิเตสุ โย สุฎฺฐุตรํ อุปฎฺฐาติ, ตเมว ปุนปฺปุนํ มนสิกริตฺวา อปฺปนาย อุปฺปาทนํฯ</p>


<p>อปราปิ อุปมา – ยถา นาม ปิณฺฑปาติโก ภิกฺขุ ทฺวตฺติํสกุลํ คามํ อุปนิสฺสาย วสโนฺต ปฐมเคเหเยว เทฺว ภิกฺขา ลภิตฺวา ปรโต เอกํ วิสฺสเชฺชยฺยฯ ปุนทิวเส ติโสฺส ลภิตฺวา ปรโต เทฺว วิสฺสเชฺชยฺยฯ ตติยทิวเส อาทิมฺหิเยว ปตฺตปูรํ ลภิตฺวา อาสนสาลํ คนฺตฺวา ปริภุเญฺชยฺยฯ เอวํสมฺปทมิทํ ทฎฺฐพฺพํฯ ทฺวตฺติํสกุลคาโม วิย หิ ทฺวตฺติํสากาโรฯ ปิณฺฑปาติโก วิย โยคาวจโรฯ ตสฺส ตํ คามํ อุปนิสฺสาย วาโส วิย โยคิโน ทฺวตฺติํสากาเร ปริกมฺมกรณํฯ ปฐมเคเห เทฺว ภิกฺขา ลภิตฺวา ปรโต เอกิสฺสา วิสฺสชฺชนํ วิย ทุติยทิวเส ติโสฺส ลภิตฺวา ปรโต ทฺวินฺนํ วิสฺสชฺชนํ วิย จ มนสิกโรโต มนสิกโรโต อนุปฎฺฐหเนฺต วิสฺสเชฺชตฺวา อุปฎฺฐิเตสุ ยาว โกฎฺฐาสทฺวเย ปริกมฺมกรณํฯ ตติยทิวเส อาทิมฺหิเยว ปตฺตปูรํ ลภิตฺวา อาสนสาลายํ นิสีทิตฺวา ปริโภโค วิย ทฺวีสุ โย สุฎฺฐุตรํ อุปฎฺฐาติ, ตเมว ปุนปฺปุนํ มนสิกริตฺวา อปฺปนาย อุปฺปาทนํฯ</p>


<p>ติ อปฺปนาโกฎฺฐาสโต เกสาทีสุ เอเกกสฺมิํ โกฎฺฐาเส อปฺปนา โหตีติ เวทิตพฺพาติ อยเมเวตฺถ อธิปฺปาโยฯ</p>


<p>ติ อธิจิตฺตํ, สีติภาโว, โพชฺฌงฺคโกสลฺลนฺติ อิเม ตโย สุตฺตนฺตา วีริยสมาธิโยชนตฺถํ เวทิตพฺพาติ อยเมตฺถ อธิปฺปาโยฯ ตตฺถ –</p>

, ภิกฺขเว, ภิกฺขุนา ตีณิ นิมิตฺตานิ กาเลนกาลํ มนสิกาตพฺพานิฯ กาเลนกาลํ สมาธินิมิตฺตํ มนสิกาตพฺพํฯ กาเลนกาลํ ปคฺคหนิมิตฺตํ มนสิกาตพฺพํฯ กาเลนกาลํ อุเปกฺขานิมิตฺตํ มนสิกาตพฺพํฯ สเจ, ภิกฺขเว, อธิจิตฺตมนุยุโตฺต ภิกฺขุ เอกนฺตํ สมาธินิมิตฺตเญฺญว มนสิกเรยฺย, ฐานํ ตํ  จิตฺตํ โกสชฺชาย สํวเตฺตยฺยฯ สเจ, ภิกฺขเว, อธิจิตฺตมนุยุโตฺต ภิกฺขุ เอกนฺตํ ปคฺคหนิมิตฺตเญฺญว มนสิกเรยฺย, ฐานํ ตํ จิตฺตํ อุทฺธจฺจาย สํวเตฺตยฺยฯ สเจ, ภิกฺขเว, อธิจิตฺตมนุยุโตฺต ภิกฺขุ เอกนฺตํ อุเปกฺขานิมิตฺตเญฺญว มนสิกเรยฺย, ฐานํ ตํ จิตฺตํ น สมฺมา สมาธิเยยฺย อาสวานํ ขยายฯ ยโต จ โข, ภิกฺขเว, อธิจิตฺตมนุยุโตฺต ภิกฺขุ กาเลนกาลํ สมาธินิมิตฺตํ ปคฺคหนิมิตฺตํ อุเปกฺขานิมิตฺตํ มนสิกโรติ, ตํ โหติ จิตฺตํ มุทุญฺจ กมฺมญฺญญฺจ ปภสฺสรญฺจ, น จ ปภงฺคุ, สมฺมา สมาธิยติ อาสวานํ ขยายฯ</p>

 คีเวยฺยาย ยทิ สุวณฺณมาลาย, ตญฺจสฺส อตฺถํ อนุโภติฯ</p>

</p>


<p>อิทํ  สุตฺตํ นฺติ เวทิตพฺพํฯ</p>

</p>


<p>อิทํ สุตฺตํ ติ เวทิตพฺพํฯ</p>


<p> ‘‘ปน เอวเมว โข, ภิกฺขเว, ยสฺมิํ สมเย ลีนํ จิตฺตํ โหติ, อกาโล ตสฺมิํ สมเย ปสฺสทฺธิสโมฺพชฺฌงฺคสฺส ภาวนายา’’ติ (สํ. นิ. ๕.๒๓๔) อปฺปนาโกสลฺลกถายํ ทสฺสิตเมวฯ</p>


<p>อิติ อิทํ สตฺตวิธํ อุคฺคหโกสลฺลํ สุคฺคหิตํ กตฺวา อิทญฺจ ทสวิธํ มนสิการโกสลฺลํ สุฎฺฐุ ววตฺถเปตฺวา เตน โยคินา อุภยโกสลฺลวเสน กมฺมฎฺฐานํ สาธุกํ อุคฺคเหตพฺพํฯ สเจ ปนสฺส อาจริเยน สทฺธิํ เอกวิหาเรเยว ผาสุ โหติ, เอวํ วิตฺถาเรน อกถาเปตฺวา กมฺมฎฺฐานํ สุฎฺฐุ ววตฺถเปตฺวา กมฺมฎฺฐานํ อนุยุชฺชเนฺตน วิเสสํ ลภิตฺวา อุปรูปริ กถาเปตพฺพํฯ อญฺญตฺถ วสิตุกาเมน ยถาวุเตฺตน วิธินา วิตฺถารโต กถาเปตฺวา ปุนปฺปุนํ ปริวเตฺตตฺวา สพฺพํ คณฺฐิฎฺฐานํ ฉินฺทิตฺวา ปถวีกสิณนิเทฺทเส วุตฺตนเยเนว อนนุรูปํ เสนาสนํ ปหาย อนุรูเป  วิหาเร วสเนฺตน ขุทฺทกปลิโพธุปเจฺฉทํ กตฺวา ปฎิกฺกูลมนสิกาเร ปริกมฺมํ กาตพฺพํฯ</p>


<p>กโรเนฺตน ปน เกเสสุ ตาว นิมิตฺตํ คเหตพฺพํฯ กถํ? เอกํ วา เทฺว วา เกเส ลุญฺจิตฺวา หตฺถตเล ฐเปตฺวา วโณฺณ ตาว ววตฺถเปตโพฺพฯ ฉินฺนฎฺฐาเนปิ เกเส โอโลเกตุํ วฎฺฎติฯ อุทกปเตฺต วา ยาคุปเตฺต วา โอโลเกตุมฺปิ วฎฺฎติเยวฯ กาฬกกาเล ทิสฺวา กาฬกาติ มนสิกาตพฺพา ฯ เสตกาเล เสตาติฯ มิสฺสกกาเล ปน อุสฺสทวเสน มนสิกาตพฺพา โหนฺติฯ ยถา จ เกเสสุ, เอวํ สกเลปิ ตจปญฺจเก ทิสฺวาว นิมิตฺตํ คเหตพฺพํฯ</p>


<h3>โกฎฺฐาสววตฺถาปนกถา</h3>
<p> เอวํ นิมิตฺตํ คเหตฺวา สพฺพโกฎฺฐาเส วณฺณสณฺฐานทิโสกาสปริเจฺฉทวเสน ววตฺถเปตฺวา วณฺณสณฺฐานคนฺธอาสโยกาสวเสน ปญฺจธา ปฎิกฺกูลโต ววตฺถเปตพฺพาฯ</p>


<p>ตตฺรายํ สพฺพโกฎฺฐาเสสุ อนุปุพฺพกถาฯ  ตาว ปกติวเณฺณน กาฬกา อทฺทาริฎฺฐกวณฺณาฯ สณฺฐานโต ทีฆวฎฺฎลิกา ตุลาทณฺฑสณฺฐานาฯ ทิสโต อุปริมทิสาย ชาตาฯ โอกาสโต อุโภสุ ปเสฺสสุ กณฺณจูฬิกาหิ, ปุรโต นลาฎเนฺตน, ปจฺฉโต คลวาฎเกน ปริจฺฉินฺนาฯ สีสกฎาหเวฐนํ อลฺลจมฺมํ เกสานํ โอกาโสฯ ปริเจฺฉทโต เกสา สีสเวฐนจเมฺม วีหคฺคมตฺตํ ปวิสิตฺวา ปติฎฺฐิเตน เหฎฺฐา อตฺตโน มูลตเลน, อุปริ อากาเสน, ติริยํ อญฺญมเญฺญน ปริจฺฉินฺนา, เทฺว เกสา เอกโต นตฺถีติ อยํ สภาคปริเจฺฉโทฯ เกสา น โลมา, โลมา น เกสาติ เอวํ อวเสสเอกติํสโกฎฺฐาเสหิ อมิสฺสีกตา เกสา นาม ปาฎิเยโกฺก เอกโกฎฺฐาโสติ อยํ วิสภาคปริเจฺฉโทฯ อิทํ เกสานํ วณฺณาทิโต ววตฺถาปนํฯ</p>


<p> อิทํ ปน เนสํ วณฺณาทิวเสน ปญฺจธา ปฎิกฺกูลโต ววตฺถาปนํฯ เกสา นาเมเต วณฺณโตปิ ปฎิกฺกูลาฯ สณฺฐานโตปิ คนฺธโตปิ อาสยโตปิ โอกาสโตปิ ปฎิกฺกูลาฯ</p>


<p>มนุเญฺญปิ  หิ ยาคุปเตฺต วา ภตฺตปเตฺต วา เกสวณฺณํ กิญฺจิ ทิสฺวา เกสมิสฺสกมิทํ หรถ นนฺติ ชิคุจฺฉนฺติฯ เอวํ เกสา  ปฎิกฺกูลาฯ รตฺติํ ภุญฺชนฺตาปิ เกสสณฺฐานํ อกฺกวากํ วา มกจิวากํ วา ฉุปิตฺวาปิ ตเถว ชิคุจฺฉนฺติฯ เอวํ  ปฎิกฺกูลาฯ</p>


<p>เตลมกฺขนปุปฺผธูปาทิ สงฺขารวิรหิตานญฺจ เกสานํ คโนฺธ ปรมเชคุโจฺฉ โหติฯ ตโต เชคุจฺฉตโร อคฺคิมฺหิ ปกฺขิตฺตานํฯ เกสา หิ วณฺณสณฺฐานโต อปฺปฎิกฺกูลาปิ สิยุํ,  ปน ปฎิกฺกูลาเยวฯ ยถา หิ ทหรสฺส กุมารสฺส วจฺจํ วณฺณโต หลิทฺทิวณฺณํ, สณฺฐานโตปิ หลิทฺทิปิณฺฑสณฺฐานํฯ สงฺการฎฺฐาเน ฉฑฺฑิตญฺจ อุทฺธุมาตกกาฬสุนขสรีรํ วณฺณโต ตาลปกฺกวณฺณํ ฯ สณฺฐานโต วเฎฺฎตฺวา วิสฺสฎฺฐมุทิงฺคสณฺฐานํฯ ทาฐาปิสฺส สุมนมกุฬสทิสาติ อุภยมฺปิ วณฺณสณฺฐานโต สิยา อปฺปฎิกฺกูลํ คเนฺธน ปน ปฎิกฺกูลเมวฯ เอวํ เกสาปิ สิยุํ วณฺณสณฺฐานโต อปฺปฎิกฺกูลา  ปน ปฎิกฺกูลาเยวาติฯ</p>


<p>ยถา ปน อสุจิฎฺฐาเน คามนิสฺสเนฺทน ชาตานิ สูเปยฺยปณฺณานิ นาคริกมนุสฺสานํ เชคุจฺฉานิ โหนฺติ อปริโภคานิ, เอวํ เกสาปิ ปุพฺพโลหิตมุตฺตกรีสปิตฺตเสมฺหาทินิสฺสเนฺทน ชาตตฺตา เชคุจฺฉาติ อิทํ เนสํ  ปาฎิกฺกุลฺยํฯ</p>


<p>อิเม จ เกสา นาม คูถราสิมฺหิ อุฎฺฐิตกณฺณิกํ วิย เอกติํสโกฎฺฐาสราสิมฺหิ ชาตาฯ เต สุสานสงฺการฎฺฐานาทีสุ ชาตสากํ วิย ปริกฺขาทีสุ ชาตกมลกุวลยาทิปุปฺผํ วิย จ อสุจิฎฺฐาเน ชาตตฺตา ปรมเชคุจฺฉาติ อิทํ เนสํ  ปาฎิกฺกุลฺยํฯ</p>


<p>ยถา จ เกสานํ, เอวํ สพฺพโกฎฺฐาสานํ วณฺณสณฺฐานคนฺธาสโยกาสวเสน ปญฺจธา ปฎิกฺกูลตา เวทิตพฺพาฯ วณฺณสณฺฐานทิโสกาสปริเจฺฉทวเสน ปน สเพฺพปิ วิสุํ วิสุํ ววตฺถเปตพฺพาฯ</p>


<p> ตตฺถ  ตาว ปกติวณฺณโต น เกสา วิย อสมฺภินฺนกาฬกา, กาฬปิงฺคลา ปน โหนฺติฯ สณฺฐานโต โอนตคฺคา ตาลมูลสณฺฐานาฯ ทิสโต ทฺวีสุ ทิสาสุ ชาตาฯ โอกาสโต ฐเปตฺวา เกสานํ ปติฎฺฐิโตกาสญฺจ หตฺถปาทตลานิ จ เยภุเยฺยน อวเสสสรีรเวฐนจเมฺม ชาตาฯ ปริเจฺฉทโต สรีรเวฐนจเมฺม ลิขามตฺตํ ปวิสิตฺวา  ปติฎฺฐิเตน เหฎฺฐา อตฺตโน มูลตเลน, อุปริ อากาเสน, ติริยํ อญฺญมเญฺญน ปริจฺฉินฺนา, เทฺว โลมา เอกโต นตฺถิ, อยํ เนสํ สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ วีสติยา นขปตฺตานํ นามํฯ เต สเพฺพปิ วณฺณโต เสตาฯ สณฺฐานโต มจฺฉสกลิกสณฺฐานาฯ ทิสโต ปาทนขา เหฎฺฐิมทิสาย, หตฺถนขา อุปริมทิสายาติ ทฺวีสุ ทิสาสุ ชาตาฯ โอกาสโต องฺคุลีนํ อคฺคปิเฎฺฐสุ ปติฎฺฐิตาฯ ปริเจฺฉทโต ทฺวีสุ ทิสาสุ องฺคุลิโกฎิมํเสหิ, อโนฺต องฺคุลิปิฎฺฐิมํเสน, พหิ เจว อเคฺค จ อากาเสน, ติริยํ อญฺญมเญฺญน  ปริจฺฉินฺนา, เทฺว นขา เอกโต นตฺถิ, อยํ เนสํ สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ ปริปุณฺณทนฺตสฺส ทฺวตฺติํส ทนฺตฎฺฐิกานิฯ เตปิ วณฺณโต เสตาฯ สณฺฐานโต อเนกสณฺฐานาฯ เตสํ หิ เหฎฺฐิมาย ตาว ทนฺตปาฬิยา มเชฺฌ จตฺตาโร ทนฺตา มตฺติกาปิเณฺฑ ปฎิปาฎิยา ฐปิตอลาพุพีชสณฺฐานาฯ เตสํ อุโภสุ ปเสฺสสุ เอเกโก เอกมูลโก เอกโกฎิโก มลฺลิกมกุฬสณฺฐาโนฯ ตโต เอเกโก ทฺวิมูลโก ทฺวิโกฎิโก ยานกอุปตฺถมฺภินิสณฺฐาโนฯ ตโต เทฺว เทฺว ติมูลา ติโกฎิกาฯ ตโต เทฺว เทฺว จตุมูลา จตุโกฎิกาติฯ อุปริมปาฬิยาปิ เอเสว นโยฯ ทิสโต อุปริมทิสาย ชาตาฯ โอกาสโต ทฺวีสุ หนุกฎฺฐิเกสุ ปติฎฺฐิตาฯ ปริเจฺฉทโต เหฎฺฐา หนุกฎฺฐิเก ปติฎฺฐิเตน อตฺตโน มูลตเลน, อุปริ อากาเสน, ติริยํ อญฺญมเญฺญน ปริจฺฉินฺนา, เทฺว ทนฺตา เอกโต นตฺถิ, อยํ เนสํ สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ สกลสรีรํ เวเฐตฺวา ฐิตจมฺมํฯ ตสฺส อุปริ กาฬสามปีตาทิวณฺณา ฉวิ นาม ยา สกลสรีรโตปิ สงฺกฑฺฒิยมานา พทรฎฺฐิมตฺตา โหติฯ ตโจ ปน วณฺณโต เสโตเยวฯ โส จสฺส เสตภาโว อคฺคิชาลาภิฆาตปหรณปฺปหาราทีหิ วิทฺธํสิตาย ฉวิยา ปากโฎ โหติฯ สณฺฐานโต สรีรสณฺฐาโนว โหติฯ อยเมตฺถ สเงฺขโปฯ</p>


<p>วิตฺถารโต  ปน ปาทงฺคุลิตฺตโจ โกสการกโกสสณฺฐาโนฯ ปิฎฺฐิปาทตฺตโจ ปุฎพนฺธอุปาหนสณฺฐาโนฯ ชงฺฆตฺตโจ ภตฺตปุฎกตาลปณฺณสณฺฐาโนฯ อูรุตฺตโจ ตณฺฑุลภริตทีฆตฺถวิกสณฺฐาโนฯ อานิสทตฺตโจ อุทกปูริตปฎปริสฺสาวนสณฺฐาโนฯ ปิฎฺฐิตฺตโจ ผลโกนทฺธจมฺมสณฺฐาโนฯ กุจฺฉิตฺตโจ วีณาโทณิโกนทฺธจมฺมสณฺฐาโนฯ อุรตฺตโจ เยภุเยฺยน จตุรสฺสสณฺฐาโนฯ อุภยพาหุตฺตโจ ตูณิโรนทฺธจมฺมสณฺฐาโนฯ ปิฎฺฐิหตฺถตฺตโจ ขุรโกสสณฺฐาโน, ผณกตฺถวิกสณฺฐาโน วาฯ หตฺถงฺคุลิตฺตโจ กุญฺจิกาโกสกสณฺฐาโนฯ คีวตฺตโจ คลกญฺจุกสณฺฐาโนฯ มุขตฺตโจ ฉิทฺทาวฉิโทฺท กีฎกุลาวกสณฺฐาโนฯ สีสตฺตโจ ปตฺตตฺถวิกสณฺฐาโนติฯ</p>


<p>ตจปริคฺคณฺหเกน จ โยคาวจเรน อุตฺตโรฎฺฐโต ปฎฺฐาย อุปริมุขํ ญาณํ เปเสตฺวา ปฐมํ ตาว  มุขํ ปริโยนนฺธิตฺวา ฐิตจมฺมํ ววตฺถเปตพฺพํฯ ตโต นลาฎฎฺฐิจมฺมํฯ ตโต ถวิกาย ปกฺขิตฺตปตฺตสฺส จ ถวิกาย จ อนฺตเรน หตฺถมิว สีสฎฺฐิกสฺส จ สีสจมฺมสฺส จ อนฺตเรน ญาณํ เปเสตฺวา อฎฺฐิเกน สทฺธิํ จมฺมสฺส เอกาพทฺธภาวํ วิโยเชเนฺตน สีสจมฺมํ ววตฺถเปตพฺพํฯ ตโต ขนฺธจมฺมํฯ ตโต อนุโลเมน ปฎิโลเมน จ ทกฺขิณหตฺถจมฺมํฯ อถ เตเนว นเยน วามหตฺถจมฺมํฯ ตโต ปิฎฺฐิจมฺมํ ตํ ววตฺถเปตฺวา อนุโลเมน ปฎิโลเมน จ ทกฺขิณปาทจมฺมํฯ อถ เตเนว นเยน วามปาทจมฺมํฯ ตโต อนุกฺกเมเนว วตฺถิอุทรหทยคีวจมฺมานิ ววตฺถเปตพฺพานิฯ อถ คีวจมฺมานนฺตรํ เหฎฺฐิมหนุจมฺมํ ววตฺถเปตฺวา อธโรฎฺฐปริโยสานํ ปาเปตฺวา นิฎฺฐเปตพฺพํฯ เอวํ โอฬาริโกฬาริกํ ปริคฺคณฺหนฺตสฺส สุขุมมฺปิ ปากฎํ โหติฯ ทิสโต ทฺวีสุ ทิสาสุ ชาโตฯ โอกาสโต สกลสรีรํ ปริโยนนฺธิตฺวา ฐิโตฯ ปริเจฺฉทโต เหฎฺฐา ปติฎฺฐิตตเลน, อุปริ อากาเสน ปริจฺฉิโนฺน, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ นว มํสเปสิสตานิฯ ตํ สพฺพมฺปิ วณฺณโต รตฺตํ กิํสุกปุปฺผสทิสํฯ สณฺฐานโต ชงฺฆปิณฺฑิกมํสํ ตาลปณฺณปุฎภตฺตสณฺฐานํฯ อูรุมํสํ นิสทโปตสณฺฐานํฯ อานิสทมํสํ อุทฺธนโกฎิสณฺฐานํฯ ปิฎฺฐิมํสํ ตาลคุฬปฎลสณฺฐานํฯ ผาสุกทฺวยมํสํ โกฎฺฐลิกาย กุจฺฉิยํ ตนุมตฺติกาเลปสณฺฐานํฯ ถนมํสํ วเฎฺฎตฺวา อวกฺขิตฺตมตฺติกาปิณฺฑสณฺฐานํฯ พาหุทฺวยมํสํ  ทฺวิคุณํ กตฺวา ฐปิตนิจฺจมฺมมหามูสิกสณฺฐานํฯ เอวํ โอฬาริโกฬาริกํ ปริคฺคณฺหนฺตสฺส สุขุมมฺปิ ปากฎํ โหติฯ ทิสโต ทฺวีสุ ทิสาสุ ชาตํฯ โอกาสโต วีสาธิกานิ ตีณิ อฎฺฐิสตานิ อนุลิมฺปิตฺวา ฐิตํฯ ปริเจฺฉทโต เหฎฺฐา อฎฺฐิสงฺฆาเต ปติฎฺฐิตตเลน, อุปริ ตเจน, ติริยํ อญฺญมเญฺญน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ นว นฺหารุสตานิฯ วณฺณโต สเพฺพปิ นฺหารู เสตาฯ สณฺฐานโต นานาสณฺฐานาฯ เอเตสุ หิ คีวาย อุปริมภาคโต ปฎฺฐาย ปญฺจ มหานฺหารู สรีรํ วินนฺธมานา ปุริมปเสฺสน โอติณฺณาฯ ปญฺจ ปจฺฉิมปเสฺสนฯ ปญฺจ ทกฺขิณปเสฺสนฯ ปญฺจ วามปเสฺสนฯ ทกฺขิณหตฺถํ วินนฺธมานาปิ หตฺถสฺส ปุริมปเสฺสน ปญฺจฯ ปจฺฉิมปเสฺสน ปญฺจฯ ตถา วามหตฺถํ วินนฺธมานาฯ ทกฺขิณปาทํ วินนฺธมานาปิ ปาทสฺส ปุริมปเสฺสน ปญฺจฯ ปจฺฉิมปเสฺสน ปญฺจฯ ตถา วามปาทํ วินนฺธมานาปีติ เอวํ สรีรธารกา นาม สฎฺฐิมหานฺหารู กายํ วินนฺธมานา โอติณฺณา ฯ เย ติปิ วุจฺจนฺติฯ เต สเพฺพปิ กนฺทลมกุฬสณฺฐานาฯ อเญฺญ ปน ตํ ตํ ปเทสํ อโชฺฌตฺถริตฺวา ฐิตาฯ ตโต สุขุมตรา สุตฺตรชฺชุกสณฺฐานาฯ อเญฺญ ตโต สุขุมตรา ปูติลตาสณฺฐานา, อเญฺญ ตโต สุขุมตรา มหาวีณาตนฺติสณฺฐานาฯ อเญฺญ ถูลสุตฺตกสณฺฐานาฯ หตฺถปาทปิฎฺฐีสุ นฺหารู สกุณปาทสณฺฐานาฯ สีเส นฺหารู ทารกานํ สีสชาลกสณฺฐานาฯ ปิฎฺฐิยํ นฺหารู อาตเป ปสาริตอลฺลชาลสณฺฐานาฯ อวเสสา ตํตํองฺคปจฺจงฺคานุคตา นฺหารู สรีเร ปฎิมุกฺกชาลกญฺจุกสณฺฐานาฯ ทิสโต ทฺวีสุ ทิสาสุ ชาตาฯ โอกาสโต สกลสรีเร อฎฺฐีนิ อาพนฺธิตฺวา ฐิตาฯ ปริเจฺฉทโต เหฎฺฐา ติณฺณํ อฎฺฐิสตานํ อุปริ ปติฎฺฐิตตเลหิ, อุปริ มํสจมฺมานิ อาหจฺจ ฐิตปฺปเทเสหิ, ติริยํ อญฺญมเญฺญน ปริจฺฉินฺนา, อยํ เนสํ สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ ฐเปตฺวา ทฺวตฺติํส ทนฺตฎฺฐีนิ อวเสสานิ จตุสฎฺฐิ หตฺถฎฺฐีนิ, จตุสฎฺฐิ ปาทฎฺฐีนิ, จตุสฎฺฐิ มํสนิสฺสิตานิ มุทุอฎฺฐีนิ, เทฺว ปณฺหิกฎฺฐีนิ, เอเกกสฺมิํ ปาเท เทฺว เทฺว โคปฺผกฎฺฐีนิ, เทฺว ชงฺฆฎฺฐีนิ, เอกํ ชณฺณุกฎฺฐิ, เอกํ อูรุฎฺฐิ, เทฺว กฎิฎฺฐีนิ, อฎฺฐารส ปิฎฺฐิกณฺฎกฎฺฐีนิ, จตุวีสติ ผาสุกฎฺฐีนิ, จุทฺทส อุรฎฺฐีนิ , เอกํ หทยฎฺฐิ, เทฺว อกฺขกฎฺฐีนิ, เทฺว โกฎฺฎฎฺฐีนิ, เทฺว พาหุฎฺฐีนิ, เทฺว เทฺว อคฺคพาหุฎฺฐีนิ, สตฺต คีวฎฺฐีนิ, เทฺว หนุกฎฺฐีนิ, เอกํ นาสิกฎฺฐิ, เทฺว อกฺขิฎฺฐีนิ, เทฺว กณฺณฎฺฐีนิ, เอกํ นลาฎฎฺฐิฯ เอกํ มุทฺธฎฺฐิ, นว สีสกปาลฎฺฐีนีติ เอวํ ติมตฺตานิ อฎฺฐิสตานิ, ตานิ สพฺพานิปิ วณฺณโต เสตานิฯ สณฺฐานโต นานาสณฺฐานานิฯ</p>


<p>ตตฺถ หิ อคฺคปาทงฺคุลิอฎฺฐีนิ กตกพีชสณฺฐานานิฯ ตทนนฺตรานิ มชฺฌปพฺพฎฺฐีนิ ปนสฎฺฐิสณฺฐานานิฯ มูลปพฺพฎฺฐีนิ ปณวสณฺฐานานิฯ ปิฎฺฐิปาทฎฺฐีนิ โกฎฺฎิตกนฺทลกนฺทราสิสณฺฐานานิฯ ปณฺหิกฎฺฐิ เอกฎฺฐิตาลผลพีชสณฺฐานํฯ โคปฺผกฎฺฐีนิ พทฺธกีฬาโคฬกสณฺฐานานิฯ ชงฺฆฎฺฐีนํ โคปฺผกฎฺฐีสุ ปติฎฺฐิตฎฺฐานํ อปนีตตจสินฺทิกฬีรสณฺฐานํฯ ขุทฺทกชงฺฆฎฺฐิกํ ธนุกทณฺฑสณฺฐานํฯ มหนฺตํ มิลาตสปฺปปิฎฺฐิสณฺฐานํฯ ชณฺณุกฎฺฐิ เอกโต ปริกฺขีณเผณกสณฺฐานํฯ ตตฺถ ชงฺฆฎฺฐิกสฺส ปติฎฺฐิตฎฺฐานํ อติขิณคฺคโคสิงฺคสณฺฐานํฯ อูรุฎฺฐิ ทุตฺตจฺฉิตวาสิปรสุทณฺฑสณฺฐานํฯ ตสฺส กฎิฎฺฐิมฺหิ ปติฎฺฐิตฎฺฐานํ กีฬาโคฬกสณฺฐานํฯ เตน กฎิฎฺฐิโน ปติฎฺฐิตฎฺฐานํ อคฺคจฺฉินฺนมหาปุนฺนาคผลสณฺฐานํฯ</p>


<p>กฎิฎฺฐีนิ  เทฺวปิ เอกาพทฺธานิ หุตฺวา กุมฺภการิกอุทฺธนสณฺฐานานิฯ ปาฎิเยกฺกํ กมฺมารกูฎโยตฺตกสณฺฐานานิฯ โกฎิยํ ฐิตํ อานิสทฎฺฐิ อโธมุขํ กตฺวา คหิตสปฺปผณสณฺฐานํ, สตฺตฎฺฐฎฺฐาเนสุ ฉิทฺทาวฉิทฺทํฯ ปิฎฺฐิกณฺฎกฎฺฐีนิ อพฺภนฺตรโต อุปรูปริ ฐปิตสีสปฎฺฎเวฐกสณฺฐานานิฯ พาหิรโต วฎฺฎนาวฬิสณฺฐานานิฯ เตสํ อนฺตรนฺตรา กกจทนฺตสทิสา เทฺว ตโย กณฺฎกา โหนฺติฯ จตุวีสติยา ผาสุกฎฺฐีสุ อปริปุณฺณานิ อปริปุณฺณอสิสณฺฐานานิฯ ปริปุณฺณานิ ปริปุณฺณอสิสณฺฐานานิฯ สพฺพานิปิ โอทาตกุกฺกุฎสฺส ปสาริตปกฺขสณฺฐานานิฯ จุทฺทส อุรฎฺฐีนิ ชิณฺณสนฺทมานิกปญฺชรสณฺฐานานิฯ หทยฎฺฐิ ทพฺพิผณสณฺฐานํฯ</p>


<p>อกฺขกฎฺฐีนิ ขุทฺทกโลหวาสิทณฺฑสณฺฐานานิฯ โกฎฺฎฎฺฐีนิ เอกโต ปริกฺขีณสีหฬกุทฺทาลสณฺฐานานิฯ พาหุฎฺฐีนิ อาทาสทณฺฑกสณฺฐานานิฯ อคฺคพาหุฎฺฐีนิ ยมกตาลกนฺทสณฺฐานานิฯ มณิพนฺธฎฺฐีนิ เอกโต อลฺลิยาเปตฺวา ฐปิตสีสกปฎฺฎเวฐกสณฺฐานานิฯ ปิฎฺฐิหตฺถฎฺฐีนิ โกฎฺฎิตกนฺทลกนฺทราสิสณฺฐานานิ ฯ หตฺถงฺคุลีสุ มูลปพฺพฎฺฐีนิ ปณวสณฺฐานานิฯ มชฺฌปพฺพฎฺฐีนิ อปริปุณฺณปนสฎฺฐิสณฺฐานานิฯ อคฺคปพฺพฎฺฐีนิ กตกพีชสณฺฐานานิฯ</p>


<p>สตฺต คีวฎฺฐีนิ ทเณฺฑน วิชฺฌิตฺวา ปฎิปาฎิยา ฐปิตวํสกฬีรจกฺกลกสณฺฐานานิฯ เหฎฺฐิมหนุกฎฺฐิ กมฺมารานํ อโยกูฎโยตฺตกสณฺฐานํฯ อุปริมํ อวเลขนสตฺถกสณฺฐานํฯ อกฺขิกูปนาสกูปฎฺฐีนิ อปนีตมิญฺชตรุณตาลฎฺฐิสณฺฐานานิฯ นลาฎฎฺฐิ อโธมุขฎฺฐปิตสงฺขถาลกกปาลสณฺฐานํฯ กณฺณจูฬิกฎฺฐีนิ นฺหาปิตขุรโกสสณฺฐานานิฯ นลาฎกณฺณจูฬิกานํ อุปริ ปฎฺฎพนฺธโนกาเส อฎฺฐิสงฺกุฎิตฆฎปุณฺณปฎลขณฺฑสณฺฐานํฯ มุทฺธฎฺฐิ มุขจฺฉินฺนวงฺกนาฬิเกรสณฺฐานํฯ สีสฎฺฐีนิ สิเพฺพตฺวา ฐปิตชชฺชรลาพุกฎาหสณฺฐานานิฯ</p>


<p>ทิสโต ทฺวีสุ ทิสาสุ ชาตานิฯ โอกาสโต อวิเสเสน สกลสรีเร ฐิตานิฯ วิเสเสน ปเนตฺถ สีสฎฺฐีนิ คิวฎฺฐีสุ ปติฎฺฐิตานิฯ คีวฎฺฐีนิ ปิฎฺฐิกณฺฎกฎฺฐีสุฯ ปิฎฺฐิกณฺฎกฎฺฐีนิ กฎิฎฺฐีสุฯ กฎิฎฺฐีนิ อูรุฎฺฐีสุฯ อูรุฎฺฐีนิ ชณฺณุกฎฺฐีสุฯ ชณฺณุกฎฺฐีนิ ชงฺฆฎฺฐีสุฯ ชงฺฆฎฺฐีนิ โคปฺผกฎฺฐีสุฯ โคปฺผกฎฺฐีนิ ปิฎฺฐิปาทฎฺฐีสุ ปติฎฺฐิตานิฯ ปริเจฺฉทโต อโนฺต อฎฺฐิมิเญฺชน, อุปริโต มํเสน, อเคฺค มูเล จ อญฺญมเญฺญน ปริจฺฉินฺนานิ, อยํ เนสํ สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ  เตสํ เตสํ อฎฺฐีนํ อพฺภนฺตรคตํ มิญฺชํฯ ตํ วณฺณโต เสตํฯ สณฺฐานโต มหนฺตมหนฺตานํ อฎฺฐีนํ อพฺภนฺตรคตํ เวฬุนาฬิยํ ปกฺขิตฺตเสทิตมหาเวตฺตคฺคสณฺฐานํฯ ขุทฺทานุขุทฺทกานํ อพฺภนฺตรคตํ เวฬุยฎฺฐิปเพฺพสุ ปกฺขิตฺตเสทิตตนุเวตฺตคฺคสณฺฐานํฯ ทิสโต ทฺวีสุ ทิสาสุ ชาตํฯ โอกาสโต อฎฺฐีนํ อพฺภนฺตเร ปติฎฺฐิตํฯ ปริเจฺฉทโต อฎฺฐีนํ อพฺภนฺตรตเลหิ ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ เอกพนฺธนา เทฺว มํสปิณฺฑิกาฯ ตํ วณฺณโต มนฺทรตฺตํ ปาฬิภทฺทกฎฺฐิวณฺณํฯ สณฺฐานโต ทารกานํ ยมกกีฬาโคฬกสณฺฐานํ, เอกวณฺฎปฎิพทฺธอมฺพผลทฺวยสณฺฐานํ วาฯ ทิสโต อุปริมาย ทิสาย ชาตํฯ โอกาสโต คลวาฎกา นิกฺขเนฺตน เอกมูเลน โถกํ คนฺตฺวา ทฺวิธา  ภิเนฺนน ถูลนฺหารุนา วินิพทฺธํ หุตฺวา หทยมํสํ ปริกฺขิปิตฺวา ฐิตํฯ ปริเจฺฉทโต วกฺกํ วกฺกภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ หทยมํสํฯ ตํ วณฺณโต รตฺตปทุมปตฺตปิฎฺฐิวณฺณํฯ สณฺฐานโต พาหิรปตฺตานิ อปเนตฺวา อโธมุขํ ฐปิตปทุมมกุฬสณฺฐานํฯ พหิ มฎฺฐํ, อโนฺต โกสาตกีผลสฺส อพฺภนฺตรสทิสํฯ ปญฺญวนฺตานํ โถกํ วิกสิตํ, มนฺทปญฺญานํ มกุฬิตเมวฯ อโนฺต จสฺส ปุนฺนาคฎฺฐิปติฎฺฐานมโตฺต อาวาฎโก โหติ, ยตฺถ อทฺธปสตมตฺตํ โลหิตํ สณฺฐาติ, ยํ นิสฺสาย มโนธาตุ จ มโนวิญฺญาณธาตุ จ วตฺตนฺติฯ ตํ ปเนตํ ราคจริตสฺส รตฺตํ โหติ, โทสจริตสฺส กาฬกํ, โมหจริตสฺส มํสโธวนอุทกสทิสํ, วิตกฺกจริตสฺส กุลตฺถยูสวณฺณํ, สทฺธาจริตสฺส กณิการปุปฺผวณฺณํ, ปญฺญาจริตสฺส อจฺฉํ วิปฺปสนฺนํ อนาวิลํ ปณฺฑรํ ปริสุทฺธํ นิโทฺธตชาติมณิ วิย ชุติมนฺตํ ขายติฯ ทิสโต อุปริมาย ทิสาย ชาตํฯ โอกาสโต สรีรพฺภนฺตเร ทฺวินฺนํ ถนานํ มเชฺฌ ปติฎฺฐิตํฯ ปริเจฺฉทโต หทยํ หทยภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ ยมกมํสปฎลํฯ ตํ วณฺณโต รตฺตํ ปณฺฑุกธาตุกํ นาติรตฺตกุมุทสฺส ปตฺตปิฎฺฐิวณฺณํฯ สณฺฐานโต มูเล เอกํ อเคฺค ยมกํ โกวิฬารปตฺตสณฺฐานํฯ ตญฺจ ทนฺธานํ เอกเมว โหติ มหนฺตํ, ปญฺญวนฺตานํ เทฺว วา ตีณิ วา ขุทฺทกานิฯ ทิสโต อุปริมาย ทิสาย ชาตํ, โอกาสโต ทฺวินฺนํ ถนานํ อพฺภนฺตเร ทกฺขิณปสฺสํ นิสฺสาย ฐิตํฯ ปริเจฺฉทโต ยกนํ  ยกนภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ ปฎิจฺฉนฺนาปฎิจฺฉนฺนเภทโต ทุวิธํ ปริโยนหนมํสํฯ ตํ ทุวิธมฺปิ วณฺณโต เสตํ ทุกูลปิโลติกวณฺณํฯ สณฺฐานโต อตฺตโน โอกาสสณฺฐานํฯ ทิสโต ปฎิจฺฉนฺนกิโลมกํ อุปริมาย ทิสายฯ อิตรํ ทฺวีสุ ทิสาสุ ชาตํฯ โอกาสโต ปฎิจฺฉนฺนกิโลมกํ  หทยญฺจ วกฺกญฺจ ปฎิจฺฉาเทตฺวา, อปฺปฎิจฺฉนฺนกิโลมกํ สกลสรีเร จมฺมสฺส เหฎฺฐโต มํสํ ปริโยนนฺธิตฺวา ฐิตํฯ ปริเจฺฉทโต เหฎฺฐา มํเสน, อุปริ จเมฺมน, ติริยํ กิโลมกภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ อุทรชิวฺหามํสํฯ ตํ วณฺณโต นีลํ นิคฺคุณฺฑิปุปฺผวณฺณํฯ สณฺฐานโต สตฺตงฺคุลปฺปมาณํ อพนฺธนํ กาฬวจฺฉกชิวฺหาสณฺฐานํฯ ทิสโต อุปริมาย ทิสาย ชาตํฯ โอกาสโต หทยสฺส วามปเสฺส อุทรปฎลสฺส มตฺถกปสฺสํ นิสฺสาย ฐิตํ, ยสฺมิํ ปหรณปฺปหาเรน พหินิกฺขเนฺต สตฺตานํ ชีวิตกฺขโย โหติฯ ปริเจฺฉทโต ปิหกภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ ทฺวตฺติํสมํสขณฺฑปฺปเภทํ ปปฺผาสมํสํฯ ตํ วณฺณโต รตฺตํ นาติปกฺกอุทุมฺพรผลวณฺณํฯ สณฺฐานโต วิสมจฺฉินฺนพหลปูวขณฺฑสณฺฐานํฯ อพฺภนฺตเร อสิตปีตานํ อภาเว อุคฺคเตน กมฺมชเตชุสฺมานา อพฺภาหตตฺตา สํขาทิตปลาลปิณฺฑมิว นิรสํ นิโรชํฯ ทิสโต อุปริมาย ทิสาย ชาตํฯ โอกาสโต สรีรพฺภนฺตเร ทฺวินฺนํ ถนานํ อนฺตเร หทยญฺจ ยกนญฺจ อุปริ ฉาเทตฺวา โอลมฺพนฺตํ ฐิตํฯ ปริเจฺฉทโต ปปฺผาสภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ ปุริสสฺส ทฺวตฺติํสหตฺถา อิตฺถิยา อฎฺฐวีสติหตฺถา เอกวีสติยา ฐาเนสุ โอภคฺคา อนฺตวฎฺฎิฯ ตเทตํ วณฺณโต เสตํ สกฺขรสุธาวณฺณํฯ สณฺฐานโต โลหิตโทณิยํ อาภุชิตฺวา ฐปิตสีสจฺฉินฺนสปฺปสณฺฐานํฯ ทิสโต ทฺวีสุ ทิสาสุ ชาตํฯ โอกาสโต อุปริ คลวาฎเก เหฎฺฐา จ กรีสมเคฺค วินิพนฺธตฺตา คลวาฎกกรีสมคฺคปริยเนฺต สรีรพฺภนฺตเร ฐิตํฯ ปริเจฺฉทโต  อนฺตภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ  อนฺตโภคฎฺฐาเนสุ พนฺธนํฯ ตํ วณฺณโต เสตํ ทกสีตลิกมูลวณฺณํฯ สณฺฐานโต ทกสีตลิกมูลสณฺฐานเมวฯ ทิสโต ทฺวีสุ ทิสาสุ ชาตํฯ โอกาสโต กุทฺทาลผรสุกมฺมาทีนิ กโรนฺตานํ ยนฺตากฑฺฒนกาเล ยนฺตสุตฺตกมิว ยนฺตผลกานิ อนฺตโภเค เอกโต อคฬเนฺต อาพนฺธิตฺวา ปาทปุญฺฉนรชฺชุมณฺฑลกสฺส อนฺตรา สํสิพฺพิตฺวา ฐิตรชฺชุกา วิย เอกวีสติยา อนฺตโภคานํ อนฺตรา ฐิตํฯ ปริเจฺฉทโต อนฺตคุณภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ อุทเร ภวํ อสิตปีตขายิตสายิตํฯ ตํ วณฺณโต อโชฺฌหฎาหารวณฺณํฯ สณฺฐานโต ปริสฺสาวเน สิถิลพทฺธตณฺฑุลสณฺฐานํฯ ทิสโต อุปริมาย ทิสาย ชาตํฯ โอกาสโต อุทเร ฐิตํฯ</p>


<p> นาม อุภโต นิปฺปีฬิยมานสฺส อลฺลสาฎกสฺส มเชฺฌ สญฺชาตโผฎกสทิสํ อนฺตปฎลํ, พหิ มฎฺฐํ, อโนฺต มํสกสมฺพุปลิเวฐนกิลิฎฺฐปาวารกปุปฺผกสทิสํ, กุถิตปนสตจสฺส อพฺภนฺตรสทิสนฺติปิ วตฺตุํ วฎฺฎติ, ยตฺถ ตโกฺกฎกา คณฺฑุปฺปาทกา ตาลหีรกา สูจิมุขกา ปฎตนฺตสุตฺตกา อิเจฺจวมาทิทฺวตฺติํสกุลปฺปเภทา กิมโย อากุลพฺยากุลา สณฺฑสณฺฑจาริโน หุตฺวา นิวสนฺติ, เย ปานโภชนาทิมฺหิ อวิชฺชมาเน อุลฺลงฺฆิตฺวา วิรวนฺตา หทยมํสํ อภิหนนฺติ, ปานโภชนาทิอโชฺฌหรณเวลายญฺจ อุทฺธํมุขา หุตฺวา ปฐมโชฺฌหเฎ เทฺว ตโย อาโลเป ตุริตตุริตา วิลุปฺปนฺติ, ยํ เตสํ กิมีนํ สูติฆรํ วจฺจกุฎิ คิลานสาลา สุสานญฺจ โหติฯ ยตฺถ เสยฺยถาปิ นาม จณฺฑาลคามทฺวาเร จนฺทนิกาย นิทาฆสมเย ถูลผุสิตเก เทเว วสฺสเนฺต อุทเกน วุยฺหมานํ มุตฺตกรีสจมฺมอฎฺฐินฺหารุขณฺฑเขฬสิงฺฆาณิกาโลหิตปฺปภุตินานากุณปชาตํ นิปติตฺวา กทฺทโมทกาลุฬิตํ ทฺวีหตีหจฺจเยน สญฺชาตกิมิกุลํ สูริยาตปสนฺตาปเวคกุถิตํ อุปริ เผณปุปฺผุฬเก มุญฺจนฺตํ อภินีลวณฺณํ ปรมทุคฺคนฺธเชคุจฺฉํ เนว อุปคนฺตุํ, น ทฎฺฐุํ อรหรูปตํ อาปชฺชิตฺวา ติฎฺฐติ, ปเคว  ฆายิตุํ วา สายิตุํ วา, เอวเมว นานปฺปการํ ปานโภชนาทิทนฺตมุสลสญฺจุณฺณิตํ ชิวฺหาหตฺถปริวตฺติตเขฬลาลาปลิพุทฺธํ  ตงฺขณวิคตวณฺณคนฺธรสาทิสมฺปทํ ตนฺตวายขลิสุวานวมถุสทิสํ นิปติตฺวา ปิตฺตเสมฺหวาตปลิเวฐิตํ หุตฺวา อุทรคฺคิสนฺตาปเวคกุถิตํ กิมิกุลากุลํ อุปรูปริ เผณปุปฺผุฬกานิ มุญฺจนฺตํ ปรมกสมฺพุทุคฺคนฺธเชคุจฺฉภาวํ อาปชฺชิตฺวา ติฎฺฐติฯ ยํ สุตฺวาปิ ปานโภชนาทีสุ อมนุญฺญตา สณฺฐาติ, ปเคว ปญฺญาจกฺขุนา อวโลเกตฺวาฯ ยตฺถ จ ปติตํ ปานโภชนาทิ ปญฺจธา วิเวกํ คจฺฉติ, เอกํ ภาคํ ปาณกา ขาทนฺติ, เอกํ ภาคํ อุทรคฺคิ ฌาเปติ, เอโก ภาโค มุตฺตํ โหติ, เอโก ภาโค กรีสํ, เอโก ภาโค รสภาวํ อาปชฺชิตฺวา โสณิตมํสาทีนิ อุปพฺรูหยติฯ</p>


<p>ปริเจฺฉทโต อุทรปฎเลน เจว อุทริยภาเคน จ ปริจฺฉินฺนํฯ อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ วจฺจํฯ ตํ วณฺณโต เยภุเยฺยน อโชฺฌหฎาหารวณฺณเมว โหติฯ สณฺฐานโต โอกาสสณฺฐานํฯ ทิสโต เหฎฺฐิมาย ทิสาย ชาตํฯ โอกาสโต ปกฺกาสเย ฐิตํฯ  นาม เหฎฺฐานาภิ-ปิฎฺฐิกณฺฎกมูลานํ อนฺตเร อนฺตาวสาเน อุเพฺพเธน อฎฺฐงฺคุลมโตฺต เวฬุนาฬิกสทิโส, ยตฺถ เสยฺยถาปิ นาม อุปริ ภูมิภาเค ปติตํ วโสฺสทกํ โอคฬิตฺวา เหฎฺฐา ภูมิภาคํ ปูเรตฺวา ติฎฺฐติ, เอวเมว ยํกิญฺจิ อามาสเย ปติตํ ปานโภชนาทิกํ อุทรคฺคินา เผณุเทฺทหกํ ปกฺกํ ปกฺกํ นิสทาย ปิสิตมิว สณฺหภาวํ อาปชฺชิตฺวา อนฺตพิเลน โอคฬิตฺวา โอคฬิตฺวา โอมทฺทิตฺวา เวฬุปเพฺพ ปกฺขิปมานปณฺฑุมตฺติกา วิย สนฺนิจิตํ หุตฺวา ติฎฺฐติฯ ปริเจฺฉทโต ปกฺกาสยปฎเลน เจว กรีสภาเคน จ ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ สีสกฎาหพฺภนฺตเร ฐิตมิญฺชราสิฯ ตํ วณฺณโต เสตํ อหิจฺฉตฺตกปิณฺฑวณฺณํฯ ทธิภาวํ อสมฺปตฺตํ ทุฎฺฐขีรวณฺณนฺติปิ วตฺตุํ วฎฺฎติฯ สณฺฐานโต โอกาสสณฺฐานํฯ ทิสโต อุปริมาย ทิสาย ชาตํฯ โอกาสโต สีสกฎาหพฺภนฺตเร จตฺตาโร สิพฺพินิมเคฺค นิสฺสาย สโมธาเนตฺวา ฐปิตา จตฺตาโร ปิฎฺฐปิณฺฑา วิย สโมหิตํ ติฎฺฐติฯ ปริเจฺฉทโต สีสกฎาหสฺส อพฺภนฺตรตเลหิ เจว มตฺถลุงฺคภาเคน จ ปริจฺฉินฺนํ , อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ  เทฺว ปิตฺตานิ พทฺธปิตฺตญฺจ อพทฺธปิตฺตญฺจฯ ตตฺถ พทฺธปิตฺตํ วณฺณโต พหลมธุกเตลวณฺณํฯ อพทฺธปิตฺตํ มิลาตอากุลิปุปฺผวณฺณํฯ สณฺฐานโต อุภยมฺปิ โอกาสสณฺฐานํฯ ทิสโต พทฺธปิตฺตํ อุปริมาย ทิสาย ชาตํ, อิตรํ ทฺวีสุ ทิสาสุ ชาตํฯ โอกาสโต อพทฺธปิตฺตํ ฐเปตฺวา เกสโลมทนฺตนขานํ มํสวินิมุตฺตฎฺฐานเญฺจว ถทฺธสุกฺขจมฺมญฺจ อุทกมิว เตลพินฺทุ อวเสสสรีรํ พฺยาเปตฺวา ฐิตํ, ยมฺหิ กุปิเต อกฺขีนิ ปีตกานิ โหนฺติ, ภมนฺติ, คตฺตํ กมฺปติ, กณฺฑูยติฯ พทฺธปิตฺตํ หทยปปฺผาสานํ อนฺตเร ยกนมํสํ นิสฺสาย ปติฎฺฐิเต มหาโกสาตกีโกสกสทิเส ปิตฺตโกสเก ฐิตํ, ยมฺหิ กุปิเต สตฺตา อุมฺมตฺตกา โหนฺติ, วิปลฺลตฺถจิตฺตา หิโรตฺตปฺปํ ฉเฑฺฑตฺวา อกาตพฺพํ กโรนฺติ, อภาสิตพฺพํ ภาสนฺติ, อจินฺติตพฺพํ จิเนฺตนฺติฯ ปริเจฺฉทโต ปิตฺตภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ สรีรพฺภนฺตเร เอกปตฺถปูรปฺปมาณํ เสมฺหํฯ ตํ วณฺณโต เสตํ นาคพลาปณฺณรสวณฺณํฯ สณฺฐานโต โอกาสสณฺฐานํฯ ทิสโต อุปริมาย ทิสาย ชาตํฯ โอกาสโต อุทรปฎเล ฐิตํฯ ยํ ปานโภชนาทิอโชฺฌหรณกาเล เสยฺยถาปิ นาม อุทเก เสวาลปณกํ กเฎฺฐ วา กถเล วา ปตเนฺต ฉิชฺชิตฺวา ทฺวิธา หุตฺวา ปุน อโชฺฌตฺถริตฺวา ติฎฺฐติ, เอวเมว ปานโภชนาทิมฺหิ นิปตเนฺต ฉิชฺชิตฺวา ทฺวิธา หุตฺวา ปุน อโชฺฌตฺถริตฺวา ติฎฺฐติ, ยมฺหิ จ มนฺทีภูเต ปกฺกคโณฺฑ วิย ปูติกุกฺกุฎณฺฑมิว จ อุทรํ ปรมเชคุจฺฉํ กุณปคนฺธํ โหติ, ตโต อุคฺคเตน จ คเนฺธน อุเทฺทโกปิ มุขมฺปิ ทุคฺคนฺธํ ปูติกุณปสทิสํ โหติฯ โส จ ปุริโส อเปหิ ทุคฺคนฺธํ วายสีติ วตฺตพฺพตํ อาปชฺชติ, ยญฺจ วฑฺฒิตฺวา พหลตฺตมาปนฺนํ ปิธานผลกมิว วจฺจกุฎิยํ อุทรปฎลสฺส อพฺภนฺตเรเยว กุณปคนฺธํ สนฺนิรุมฺภิตฺวา ติฎฺฐติฯ ปริเจฺฉทโต เสมฺหภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ  ปูติโลหิตวเสน ปวตฺตปุพฺพํฯ ตํ วณฺณโต ปณฺฑุปลาสวโณฺณฯ มตสรีเร ปน ปูติพหลาจามวโณฺณ โหติฯ สณฺฐานโต โอกาสสณฺฐาโนฯ ทิสโต ทฺวีสุ ทิสาสุ โหติฯ โอกาสโต ปน ปุพฺพสฺส โอกาโส นาม นิพโทฺธ นตฺถิ, ยตฺถ โส สนฺนิจิโต ติเฎฺฐยฺย, ยตฺร ยตฺร ขาณุกณฺฎกปหรณคฺคิชาลาทีหิ อภิหเต สรีรปฺปเทเส โลหิตํ สณฺฐหิตฺวา ปจฺจติ, คณฺฑปีฬกาทโย วา อุปฺปชฺชนฺติ, ตตฺร ตตฺร ติฎฺฐติฯ ปริเจฺฉทโต ปุพฺพภาเคน ปริจฺฉิโนฺน, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> นฺติ  เทฺว โลหิตานิ สนฺนิจิตโลหิตญฺจ สํสรณโลหิตญฺจฯ ตตฺถ สนฺนิจิตโลหิตํ วณฺณโต นิปกฺกพหลลาขารสวณฺณํฯ สํสรณโลหิตํ อจฺฉลาขารสวณฺณํฯ สณฺฐานโต อุภยมฺปิ โอกาสสณฺฐานํฯ ทิสโต สนฺนิจิตโลหิตํ อุปริมาย ทิสาย ชาตํฯ อิตรํ ทฺวิสุ ทิสาสุ ชาตํฯ โอกาสโต สํสรณโลหิตํ ฐเปตฺวา เกสโลมทนฺตนขานํ มํสวินิมุตฺตฎฺฐานเญฺจว ถทฺธสุกฺขจมฺมญฺจ ธมนิชาลานุสาเรน สพฺพํ อุปาทิณฺณสรีรํ ผริตฺวา ฐิตํฯ สนฺนิจิตโลหิตํ ยกนฎฺฐานสฺส เหฎฺฐาภาคํ ปูเรตฺวา เอกปตฺถปูรมตฺตํ หทยวกฺกปปฺผาสานํ อุปริ โถกํ โถกํ ปคฺฆรนฺตํ วกฺกหทยยกนปปฺผาเส เตมยมานํ ฐิตํฯ ตสฺมิํ หิ วกฺกหทยาทีนิ อเตเมเนฺต สตฺตา ปิปาสิตา โหนฺติฯ ปริเจฺฉทโต โลหิตภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ โลมกูปาทีหิ ปคฺฆรณกอาโปธาตุฯ โส วณฺณโต วิปฺปสนฺนติลเตลวโณฺณฯ สณฺฐานโต โอกาสสณฺฐาโนฯ ทิสโต ทฺวีสุ ทิสาสุ ชาโตฯ โอกาสโต เสทโสฺสกาโส นาม นิพโทฺธ นตฺถิ, ยตฺถ โส โลหิตํ วิย สทา ติเฎฺฐยฺยฯ ยทา ปน อคฺคิสนฺตาปสูริยสนฺตาปอุตุวิการาทีหิ สรีรํ สนฺตปติ, ตทา อุทกโต อพฺพูฬฺหมตฺตวิสมจฺฉินฺนภิสมุฬาลกุมุทนาฬกลาโป วิย สพฺพเกสโลมกูปวิวเรหิ ปคฺฆรติ, ตสฺมา ตสฺส สณฺฐานมฺปิ เกสโลมกูปวิวรานเญฺญว วเสน เวทิตพฺพํฯ เสทปริคฺคณฺหเกน จ โยคินา เกสโลมกูปวิวเร ปูเรตฺวา ฐิตวเสเนว เสโท มนสิ กาตโพฺพฯ ปริเจฺฉทโต  เสทภาเคน ปริจฺฉิโนฺน, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p>ติ ถินสิเนโหฯ โส วณฺณโต ผาลิตหลิทฺทิวโณฺณฯ สณฺฐานโต ถูลสรีรสฺส ตาว จมฺมมํสนฺตเร ฐปิตหลิทฺทิวณฺณทุกูลปิโลติกสณฺฐาโน โหติฯ กิสสรีรสฺส ชงฺฆมํสํ อูรุมํสํ ปิฎฺฐิกณฺฎกนิสฺสิตํ ปิฎฺฐิมํสํ อุทรวฎฺฎิมํสนฺติ เอตานิ นิสฺสาย ทิคุณติคุณํ กตฺวา ฐปิตหลิทฺทิวณฺณทุกูลปิโลติกสณฺฐาโนฯ ทิสโต ทฺวีสุ ทิสาสุ ชาโตฯ โอกาสโต ถูลสฺส สกลสรีรํ ผริตฺวา กิสสฺส ชงฺฆมํสาทีนิ นิสฺสาย ฐิโต, ยํ สิเนหสงฺขํ คตมฺปิ ปรมเชคุจฺฉตฺตา เนว มุทฺธนิ เตลตฺถาย, น นาสเตลาทีนมตฺถาย คณฺหนฺติฯ ปริเจฺฉทโต เหฎฺฐา มํเสน, อุปริ จเมฺมน, ติริยํ เมทภาเคน ปริจฺฉิโนฺน, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ  อกฺขีหิ ปคฺฆรณกอาโปธาตุฯ ตํ วณฺณโต วิปฺปสนฺนติลเตลวณฺณํฯ สณฺฐานโต โอกาสสณฺฐานํฯ ทิสโต อุปริมาย ทิสาย ชาตํฯ โอกาสโต อกฺขิกูปเกสุ ฐิตํฯ น เจตํ ปิตฺตโกสเก ปิตฺตมิว อกฺขิกูปเกสุ สทา สนฺนิจิตํ ติฎฺฐติฯ ยทา ปน สตฺตา โสมนสฺสชาตา มหาหสิตํ หสนฺติ, โทมนสฺสชาตา โรทนฺติ ปริเทวนฺติ, ตถารูปํ วา วิสมาหารํ อาหาเรนฺติ, ยทา จ เนสํ อกฺขีนิ ธูมรชปํสุกาทีหิ อภิหญฺญนฺติฯ ตทา เอเตหิ โสมนสฺสโทมนสฺสวิสภาคาหารอุตูหิ สมุฎฺฐหิตฺวา อกฺขิกูปเก ปูเรตฺวา ติฎฺฐติ วา ปคฺฆรติ วาฯ อสฺสุปริคฺคณฺหเกน จ โยคินา อกฺขิกูปเก ปูเรตฺวา ฐิตวเสเนว ปริคฺคณฺหิตพฺพํฯ ปริเจฺฉทโต อสฺสุภาเคน ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ วิลีนสิเนโหฯ สา วณฺณโต นาฬิเกรเตลวณฺณาฯ อาจาเม อาสิตฺตเตลวณฺณาติปิ วตฺตุํ วฎฺฎติฯ สณฺฐานโต นฺหานกาเล ปสนฺนอุทกสฺส อุปริ ปริพฺภมนฺตสิเนหพินฺทุวิสฎสณฺฐานาฯ ทิสโต ทฺวีสุ ทิสาสุ ชาตาฯ โอกาสโต เยภุเยฺยน หตฺถตลหตฺถปิฎฺฐิปาทตลปาทปิฎฺฐินาสปุฎนลาฎอํสกูเฎสุ ฐิตาฯ น เจสา เอเตสุ โอกาเสสุ สทา วิลีนาว หุตฺวา ติฎฺฐติฯ ยทา ปน อคฺคิสนฺตาปสูริยสนฺตาปอุตุวิสภาคธาตุวิสภาเคหิ เต ปเทสา อุสฺมาชาตา  โหนฺติ, ตทา ตตฺถ นฺหานกาเล ปสนฺนอุทกูปริ สิเนหพินฺทุวิสโฎ วิย อิโต จิโต จ สญฺจรติฯ ปริเจฺฉทโต วสาภาเคน ปริจฺฉินฺนา, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสเยวฯ</p>


<p> ติ อโนฺตมุเข เผณมิสฺสา อาโปธาตุฯ โส วณฺณโต เสโต เผณวโณฺณฯ สณฺฐานโต โอกาสสณฺฐาโนฯ เผณสณฺฐาโนติปิ วตฺตุํ วฎฺฎติฯ ทิสโต อุปริมาย ทิสาย ชาโตฯ โอกาสโต อุโภหิ กโปลปเสฺสหิ โอรุยฺห ชิวฺหาย ฐิโตฯ น เจส เอตฺถ สทา สนฺนิจิโต หุตฺวา ติฎฺฐติฯ ยทา ปน สตฺตา ตถารูปมาหารํ ปสฺสนฺติ วา สรนฺติ วา, อุณฺหติตฺตกฎุกโลณมฺพิลานํ วา กิญฺจิ มุเข ฐเปนฺติ, ยทา วา เนสํ หทยํ อาคิลายติ, กิสฺมิญฺจิ เทว วา ชิคุจฺฉา อุปฺปชฺชติ, ตทา เขโฬ อุปฺปชฺชิตฺวา อุโภหิ กโปลปเสฺสหิ โอรุยฺห ชิวฺหาย สณฺฐาติฯ อคฺคชิวฺหาย เจส ตนุโก โหติ, มูลชิวฺหาย พหโล, มุเข ปกฺขิตฺตญฺจ ปุถุกํ วา ตณฺฑุลํ วา อญฺญํ วา กิญฺจิ ขาทนียํ นทีปุลิเน ขตกูปกสลิลํ วิย  ปริกฺขยํ อคจฺฉโนฺตว เตเมตุํ สมโตฺถ โหติฯ ปริเจฺฉทโต เขฬภาเคน ปริจฺฉิโนฺน, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสวฯ</p>


<p> ติ มตฺถลุงฺคโต ปคฺฆรณกอสุจิฯ สา วณฺณโต ตรุณตาลฎฺฐิมิญฺชวณฺณาฯ สณฺฐานโต โอกาสสณฺฐานาฯ ทิสโต อุปริมาย ทิสาย ชาตาฯ โอกาสโต นาสาปุเฎ ปูเรตฺวา ฐิตาฯ น เจสา เอตฺถ สทา สนฺนิจิตา หุตฺวา ติฎฺฐติ, อถ โข ยถา นาม ปุริโส ปทุมินิปเตฺต ทธิํ พนฺธิตฺวา เหฎฺฐา กณฺฎเกน วิเชฺฌยฺย, อถาเนน ฉิเทฺทน ทธิมุตฺตํ คฬิตฺวา พหิ ปเตยฺย, เอวเมว ยทา สตฺตา โรทนฺติ, วิสภาคาหารอุตุวเสน วา สญฺชาตธาตุโขภา โหนฺติ, ตทา อโนฺต สีสโต ปูติเสมฺหภาวมาปนฺนํ มตฺถลุงฺคํ คฬิตฺวา ตาลุมตฺถกวิวเรน โอตริตฺวา นาสาปุเฎ ปูเรตฺวา ติฎฺฐติ วา ปคฺฆรติ วาฯ สิงฺฆาณิกา ปริคฺคณฺหเกน จ โยคินา นาสาปุเฎ ปูเรตฺวา ฐิตวเสเนว ปริคฺคณฺหิตพฺพาฯ ปริเจฺฉทโต สิงฺฆาณิกาภาเคน ปริจฺฉินฺนา, อยมสฺสา สภาคปริเจฺฉโทฯ วิสภาคปริเจฺฉโท ปน เกสสทิโสวฯ</p>


<p> ติ  สรีรสนฺธีนํ อพฺภนฺตเร ปิจฺฉิลกุณปํฯ สา วณฺณโต กณิการนิยฺยาสวณฺณาฯ สณฺฐานโต โอกาสสณฺฐานาฯ ทิสโต ทฺวีสุ ทิสาสุ ชาตาฯ โอกาสโต อฎฺฐิสนฺธีนํ อพฺภญฺชนกิจฺจํ สาธยมานา อสีติสตสนฺธีนํ อพฺภนฺตเร ฐิตาฯ ยสฺส เจสา มนฺทา โหติ, ตสฺส อุฎฺฐหนฺตสฺส นิสีทนฺตสฺส อภิกฺกมนฺตสฺส ปฎิกฺกมนฺตสฺส สมิญฺชนฺตสฺส ปสาเรนฺตสฺส อฎฺฐิกานิ กฎกฎายนฺติ, อจฺฉราสทฺทํ กโรโนฺต วิย สญฺจรติฯ เอกโยชนทฺวิโยชนมตฺตํ อทฺธานํ คตสฺส วาโยธาตุ กุปฺปติ, คตฺตานิ ทุกฺขนฺติฯ ยสฺส ปน พหุกา โหนฺติ, ตสฺส อุฎฺฐานนิสชฺชาทีสุ น อฎฺฐีนิ กฎกฎายนฺติ, ทีฆมฺปิ อทฺธานํ คตสฺส น วาโยธาตุ กุปฺปติ, น คตฺตานิ ทุกฺขนฺติฯ ปริเจฺฉทโต ลสิกาภาเคน ปริจฺฉินฺนา, อยมสฺสา สภาคปริเจฺฉโทฯ วิสภาคปริเจฺฉโท ปน เกสสทิโสวฯ</p>


<p> นฺติ มุตฺตรสํฯ ตํ วณฺณโต มาสขาโรทกวณฺณํฯ สณฺฐานโต อโธมุขฎฺฐปิตอุทกกุมฺภอพฺภนฺตรคตอุทกสณฺฐานํฯ ทิสโต เหฎฺฐิมาย ทิสาย ชาตํฯ โอกาสโต วตฺถิสฺส อพฺภนฺตเร ฐิตํฯ  นาม วตฺถิ ปุโฎ วุจฺจติฯ ยตฺถ เสยฺยถาปิ จนฺทนิกาย ปกฺขิเตฺต อมุเข รวณฆเฎ จนฺทนิการโส ปวิสติ, น จสฺส ปวิสนมโคฺค ปญฺญายติ , เอวเมว สรีรโต มุตฺตํ ปวิสติ, น จสฺส ปวิสนมโคฺค ปญฺญายติ, นิกฺขมนมโคฺค ปน ปากโฎ โหติฯ ยมฺหิ จ มุตฺตสฺส ภริเต ปสฺสาวํ กโรมาติ สตฺตานํ อายูหนํ โหติฯ ปริเจฺฉทโต วตฺถิอพฺภนฺตเรน เจว มุตฺตภาเคน จ ปริจฺฉินฺนํ, อยมสฺส สภาคปริเจฺฉโทฯ วิสภาคปริเจฺฉโท ปน เกสสทิโสวฯ</p>


<p> เอวญฺหิ เกสาทิเก โกฎฺฐาเส วณฺณสณฺฐานทิโสกาสปริเจฺฉทวเสน ววตฺถเปตฺวา อนุปุพฺพโต นาติสีฆโตติอาทินา นเยน วณฺณสณฺฐานคนฺธาสโยกาสวเสน ปญฺจธา ปฎิกฺกูลา ปฎิกฺกูลาติ มนสิกโรโต ปณฺณตฺติสมติกฺกมาวสาเน เสยฺยถาปิ จกฺขุมโต ปุริสสฺส ทฺวตฺติํสวณฺณานํ กุสุมานํ เอกสุตฺตกคนฺถิตํ มาลํ โอโลเกนฺตสฺส สพฺพปุปฺผานิ อปุพฺพาปริยมิว ปากฎานิ โหนฺติ, เอวเมว อตฺถิ อิมสฺมิํ กาเย เกสาติ อิมํ กายํ โอโลเกนฺตสฺส สเพฺพ เต ธมฺมา  อปุพฺพาปริยาว ปากฎา โหนฺติฯ เตน วุตฺตํ มนสิการโกสลฺลกถายํ ‘‘อาทิกมฺมิกสฺส หิ เกสาติ มนสิกโรโต มนสิกาโร คนฺตฺวา มุตฺตนฺติ อิมํ ปริโยสานโกฎฺฐาสเมว อาหจฺจ ติฎฺฐตี’’ติฯ</p>


<p>สเจ ปน พหิทฺธาปิ มนสิการํ อุปสํหรติ, อถสฺส เอวํ สพฺพโกฎฺฐาเสสุ ปากฎีภูเตสุ อาหิณฺฑนฺตา มนุสฺสติรจฺฉานาทโย สตฺตาการํ วิชหิตฺวา โกฎฺฐาสราสิวเสเนว อุปฎฺฐหนฺติ, เตหิ จ อโชฺฌหริยมานํ ปานโภชนาทิ โกฎฺฐาสราสิมฺหิ ปกฺขิปมานมิว อุปฎฺฐาติฯ</p>


<p>อถสฺส อนุปุพฺพมุญฺจนาทิวเสน ปฎิกฺกูลา ปฎิกฺกูลาติ ปุนปฺปุนํ มนสิกโรโต อนุกฺกเมน อปฺปนา อุปฺปชฺชติฯ ตตฺถ เกสาทีนํ วณฺณสณฺฐานทิโสกาสปริเจฺฉทวเสน อุปฎฺฐานํ อุคฺคหนิมิตฺตํฯ สพฺพาการโต ปฎิกฺกูลวเสน อุปฎฺฐานํ ปฎิภาคนิมิตฺตํฯ ตํ อาเสวโต ภาวยโต วุตฺตนเยน อสุภกมฺมฎฺฐาเนสุ วิย ปฐมชฺฌานวเสเนว อปฺปนา อุปฺปชฺชติฯ</p>


<p>สา ยสฺส เอโกว โกฎฺฐาโส ปากโฎ โหติ, เอกสฺมิํ วา โกฎฺฐาเส อปฺปนํ ปตฺวา ปุน อญฺญสฺมิํ โยคํ น กโรติ, ตสฺส เอกาว อุปฺปชฺชติฯ ยสฺส ปน อเนเก โกฎฺฐาสา ปากฎา โหนฺติ, เอกสฺมิํ วา ฌานํ ปตฺวา ปุน อญฺญสฺมิํปิ โยคํ กโรติ, ตสฺส มลฺลกเตฺถรสฺส วิย โกฎฺฐาสคณนาย ปฐมชฺฌานานิ นิพฺพตฺตนฺติฯ</p>


<p>โส  กิรายสฺมา ทีฆภาณกอภยเตฺถรํ หเตฺถ คเหตฺวา ‘‘อาวุโส อภย, อิมํ ตาว ปญฺหํ อุคฺคณฺหาหี’’ติ วตฺวา อาห – ‘‘มลฺลกเตฺถโร ทฺวตฺติํสโกฎฺฐาเสสุ ทฺวตฺติํสาย ปฐมชฺฌานานํ ลาภีฯ สเจ รตฺติํ เอกํ, ทิวา เอกํ สมาปชฺชติ, อติเรกทฺธมาเสน ปุน สมฺปชฺชติ, สเจ ปน เทวสิกํ เอกํ สมาปชฺชติ, อติเรกมาเสน ปุน สมฺปชฺชตี’’ติฯ</p>


<p>เอวํ ปฐมชฺฌานวเสน อิชฺฌมานมฺปิ เจตํ กมฺมฎฺฐานํ วณฺณสณฺฐานาทีสุ สติพเลน อิชฺฌนโต กายคตาสตีติ วุจฺจติฯ</p>


<p>อิมญฺจ กายคตาสติมนุยุโตฺต ภิกฺขุ อรติรติสโห โหติ, น จ นํ อรติ สหติ, อุปฺปนฺนํ อรติํ อภิภุยฺย อภิภุยฺย วิหรติฯ ภยเภรวสโห โหติ, น จ นํ ภยเภรวํ สหติ, อุปฺปนฺนํ ภยเภรวํ อภิภุยฺย อภิภุยฺย วิหรติฯ ขโม โหติ สีตสฺส อุณฺหสฺส  …เป.… ปาณหรานํ อธิวาสกชาติโก โหติ (ม. นิ. ๓.๑๕๙)ฯ เกสาทีนํ วณฺณเภทํ นิสฺสาย จตุนฺนํ ฌานานํ ลาภี โหติฯ ฉ อภิญฺญา ปฎิวิชฺฌติ (ม. นิ. ๓.๑๕๙)ฯ</p>


<p>
ตสฺมา หเว อปฺปมโตฺต, อนุยุเญฺชถ ปณฺฑิโต;  
  
เอวํ อเนกานิสํสํ, อิมํ กายคตาสตินฺติฯ  
</p>
  
<p>อิทํ กายคตาสติยํ วิตฺถารกถามุขํฯ</p>


<h3>อานาปานสฺสติกถา</h3>
<p> อิทานิ ยํ ตํ ภควตา ‘‘อยมฺปิ โข, ภิกฺขเว, อานาปานสฺสติสมาธิ ภาวิโต พหุลีกโต สโนฺต เจว ปณีโต จ อเสจนโก จ สุโข จ วิหาโร, อุปฺปนฺนุปฺปเนฺน จ ปาปเก อกุสเล ธเมฺม ฐานโส อนฺตรธาเปติ วูปสเมตี’’ติ เอวํ ปสํสิตฺวา –</p>

 วา สุญฺญาคารคโต วา นิสีทติ ปลฺลงฺกํ อาภุชิตฺวา อุชุํ กายํ ปณิธาย ปริมุขํ สติํ อุปฎฺฐเปตฺวา, โส สโตว อสฺสสติ สโต ปสฺสสติฯ ทีฆํ วา อสฺสสโนฺต ทีฆํ อสฺสสามีติ ปชานาติฯ ทีฆํ วา ปสฺสสโนฺต…เป.… รสฺสํ วา อสฺสสโนฺต…เป.… รสฺสํ วา ปสฺสสโนฺต รสฺสํ ปสฺสสามีติ ปชานาติฯ สพฺพกายปฎิสํเวที อสฺสสิสฺสามีติ สิกฺขติฯ สพฺพกายปฎิสํเวที ปสฺสสิสฺสามีติ สิกฺขติฯ ปสฺสมฺภยํ กายสงฺขารํ อสฺสสิสฺสามีติ สิกฺขติฯ ปสฺสมฺภยํ กายสงฺขารํ ปสฺสสิสฺสามีติ สิกฺขติฯ ปีติปฎิสํเวที… สุขปฎิสํเวที… จิตฺตสงฺขารปฎิสํเวที… ปสฺสมฺภยํ จิตฺตสงฺขารํ… จิตฺตปฎิสํเวที… อภิปฺปโมทยํ จิตฺตํ… สมาทหํ จิตฺตํ… วิโมจยํ จิตฺตํ  … อนิจฺจานุปสฺสี… วิราคานุปสฺสี… นิโรธานุปสฺสีฯ ปฎินิสฺสคฺคานุปสฺสี อสฺสสิสฺสามีติ สิกฺขติฯ ปฎินิสฺสคฺคานุปสฺสี ปสฺสสิสฺสามีติ สิกฺขตี’’ติ –</p>


<p>เอวํ โสฬสวตฺถุกํ อานาปานสฺสติกมฺมฎฺฐานํ นิทฺทิฎฺฐํฯ ตสฺส ภาวนานโย อนุปฺปโตฺตฯ โส ปน ยสฺมา ปาฬิวณฺณนานุสาเรเนว วุจฺจมาโน สพฺพาการปริปูโร โหติฯ ตสฺมา อยเมตฺถ ปาฬิวณฺณนาปุพฺพงฺคโม นิเทฺทโสฯ</p>


<p> กถํ ภาวิโต จ, ภิกฺขเว, อานาปานสฺสติ สมาธีติ เอตฺถ ตาว นฺติ อานาปานสฺสติสมาธิภาวนํ นานปฺปการโต วิตฺถาเรตุกมฺยตาปุจฺฉาฯ ติ นานปฺปการโต วิตฺถาเรตุกมฺยตาย ปุฎฺฐธมฺมนิทสฺสนํฯ กถํ พหุลีกโต…เป.… วูปสเมตีติ เอตฺถาปิ เอเสว นโยฯ ตตฺถ ติ อุปฺปาทิโต วฑฺฒิโต วาฯ ติ อานาปานปริคฺคาหิกาย สติยา สทฺธิํ สมฺปยุโตฺต สมาธิฯ อานาปานสฺสติยํ วา สมาธิ อานาปานสฺสติสมาธิฯ ติ ปุนปฺปุนํ กโตฯ ติ สโนฺต เจว ปณีโต เจวฯ อุภยตฺถ เอว สเทฺทน นิยโม เวทิตโพฺพฯ กิํ วุตฺตํ โหติ? อยญฺหิ ยถา อสุภกมฺมฎฺฐานํ เกวลํ ปฎิเวธวเสน สนฺตญฺจ ปณีตญฺจ, โอฬาริการมฺมณตฺตา ปน ปฎิกฺกูลารมฺมณตฺตา จ อารมฺมณวเสน เนว สนฺตํ น ปณีตํ, น เอวํ เกนจิ ปริยาเยน อสโนฺต วา อปณีโต วา, อถ โข อารมฺมณสนฺตตายปิ สโนฺต วูปสโนฺต นิพฺพุโต, ปฎิเวธสงฺขาตองฺคสนฺตตายปิฯ อารมฺมณปณีตตายปิ ปณีโต อติตฺติกโร, องฺคปณีตตายปีติฯ เตน วุตฺตํ ‘‘สโนฺต เจว ปณีโต จา’’ติฯ</p>


<p>อเสจนโก  จ สุโข จ วิหาโรติ เอตฺถ ปน นาสฺส เสจนนฺติ  อนาสิตฺตโก อโพฺพกิโณฺณ ปาฎิเยโกฺก อาเวณิโกฯ นตฺถิ เอตฺถ ปริกเมฺมน วา อุปจาเรน วา สนฺตตาฯ อาทิสมนฺนาหารโต ปภุติ อตฺตโน สภาเวเนว สโนฺต จ ปณีโต จาติ อโตฺถฯ เกจิ ปน อเสจนโกติ อนาสิตฺตโก โอชวโนฺต สภาเวเนว  มธุโรติ วทนฺติฯ เอวํ อยํ  อปฺปิตปฺปิตกฺขเณ กายิกเจตสิกสุขปฎิลาภาย สํวตฺตนโต ติ เวทิตโพฺพฯ ติ อวิกฺขมฺภิเต อวิกฺขมฺภิเตฯ ติ ลามเกฯ ติ อโกสลฺลสมฺภูเต ธเมฺมฯ ติ ขเณเนว อนฺตรธาเปติ วิกฺขเมฺภติฯ ติ สุฎฺฐุ อุปสเมติฯ นิเพฺพธภาคิยตฺตา วา อนุปุเพฺพน อริยมคฺควุทฺธิปฺปโตฺต สมุจฺฉินฺทติ, ปฎิปฺปสฺสเมฺภตีติ วุตฺตํ โหติฯ</p>


<p>อยํ ปเนตฺถ สเงฺขปโตฺถฯ ภิกฺขเว, เกน ปกาเรน เกนากาเรน เกน วิธินา ภาวิโต อานาปานสฺสติสมาธิ เกน ปกาเรน พหุลีกโต สโนฺต เจว…เป.… วูปสเมตีติฯ</p>


<p> อิทานิ ตมตฺถํ วิตฺถาเรโนฺต ‘‘อิธ, ภิกฺขเว’’ติอาทิมาหฯ ตตฺถ ติ ภิกฺขเว, อิมสฺมิํ สาสเน ภิกฺขุฯ อยญฺหิ เอตฺถ สโทฺท สพฺพปฺปการอานาปานสฺสติสมาธินิพฺพตฺตกสฺส ปุคฺคลสฺส สนฺนิสฺสยภูตสาสนปริทีปโน อญฺญสาสนสฺส ตถาภาวปฎิเสธโน จฯ วุตฺตเญฺหตํ – อิเธว, ภิกฺขเว, สมโณ…เป.… สุญฺญา ปรปฺปวาทา สมเณภิ อเญฺญหี’’ติ (ม. นิ. ๑.๑๓๙)ฯ เตน วุตฺตํ ‘‘อิมสฺมิํ สาสเน ภิกฺขู’’ติฯ</p>


<p>ติ อิทมสฺส อานาปานสฺสติสมาธิภาวนานุรูปเสนาสนปริคฺคหปริทีปนํฯ อิมสฺส หิ ภิกฺขุโน ทีฆรตฺตํ รูปาทีสุ อารมฺมเณสุ อนุวิสฎํ จิตฺตํ อานาปานสฺสติสมาธิอารมฺมณํ อภิรุหิตุํ น อิจฺฉติ, กูฎโคณยุตฺตรโถ วิย อุปฺปถเมว ธาวติฯ ตสฺมา เสยฺยถาปิ นาม โคโป กูฎเธนุยา สพฺพํ ขีรํ ปิวิตฺวา วฑฺฒิตํ กูฎวจฺฉํ ทเมตุกาโม เธนุโต อปเนตฺวา เอกมเนฺต มหนฺตํ ถมฺภํ นิขณิตฺวา ตตฺถ โยเตฺตน พเนฺธยฺย, อถสฺส โส วโจฺฉ อิโต จิโต จ วิปฺผนฺทิตฺวา ปลายิตุํ อสโกฺกโนฺต ตเมว ถมฺภํ อุปนิสีเทยฺย วา อุปนิปเชฺชยฺย วา, เอวเมว อิมินาปิ ภิกฺขุนา ทีฆรตฺตํ รูปารมฺมณาทิรสปานวฑฺฒิตํ ทุฎฺฐจิตฺตํ ทเมตุกาเมน รูปาทิอารมฺมณโต อปเนตฺวา อรญฺญํ วา…เป.… สุญฺญาคารํ วา ปเวเสตฺวา ตตฺถ อสฺสาสปสฺสาสถเมฺภ สติโยเตฺตน พนฺธิตพฺพํฯ เอวมสฺส  ตํ จิตฺตํ อิโต จิโต จ วิปฺผนฺทิตฺวาปิ ปุเพฺพ อาจิณฺณารมฺมณํ อลภมานํ สติโยตฺตํ ฉินฺทิตฺวา ปลายิตุํ  อสโกฺกนฺตํ ตเมวารมฺมณํ อุปจารปฺปนาวเสน อุปนิสีทติ เจว อุปนิปชฺชติ จฯ เตนาหุ โปราณา –</p>


<p>
‘‘ยถา ถเมฺภ นิพเนฺธยฺย, วจฺฉํ ทมํ นโร อิธ;  
  
พเนฺธเยฺยวํ สกํ จิตฺตํ, สติยารมฺมเณ ทฬฺห’’นฺติฯ (ปารา. อฎฺฐ. ๒.๑๖๕; ที. นิ. อฎฺฐ. ๓.๓๗๔; ม. นิ. อฎฺฐ. ๑.๑๐๗);  
</p>
  
<p>เอวมเสฺสตํ เสนาสนํ ภาวนานุรูปํ โหติฯ เตน วุตฺตํ ‘‘อิทมสฺส อานาปานสฺสติสมาธิภาวนานุรูปเสนาสนปริคฺคหปริทีปน’’นฺติฯ</p>


<p>อถ วา ยสฺมา อิทํ กมฺมฎฺฐานปฺปเภเท มุทฺธภูตํ สพฺพญฺญุพุทฺธปเจฺจกพุทฺธพุทฺธสาวกานํ วิเสสาธิคมทิฎฺฐธมฺมสุขวิหารปทฎฺฐานํ อานาปานสฺสติกมฺมฎฺฐานํ อิตฺถิปุริสหตฺถิอสฺสาทิสทฺทสมากุลํ คามนฺตํ อปริจฺจชิตฺวา น สุกรํ ภาเวตุํ, สทฺทกณฺฎกตฺตา ฌานสฺสฯ อคามเก ปน อรเญฺญ สุกรํ โยคาวจเรน อิทํ กมฺมฎฺฐานํ ปริคฺคเหตฺวา อานาปานจตุตฺถชฺฌานํ นิพฺพเตฺตตฺวา ตเทว ปาทกํ กตฺวา สงฺขาเร สมฺมสิตฺวา อคฺคผลํ อรหตฺตํ สมฺปาปุณิตุํฯ ตสฺมาสฺส อนุรูปเสนาสนํ ทเสฺสโนฺต ภควา ‘‘อรญฺญคโต วา’’ติอาทิมาหฯ</p>


<p>วตฺถุวิชฺชาจริโย วิย หิ ภควา, โส ยถา วตฺถุวิชฺชาจริโย นครภูมิํ ปสฺสิตฺวา สุฎฺฐุ อุปปริกฺขิตฺวา ‘‘เอตฺถ นครํ มาเปถา’’ติ อุปทิสติ, โสตฺถินา จ นคเร นิฎฺฐิเต ราชกุลโต มหาสกฺการํ ลภติ, เอวเมว โยคาวจรสฺส อนุรูปเสนาสนํ อุปปริกฺขิตฺวา ‘‘เอตฺถ กมฺมฎฺฐานํ อนุยุญฺชิตพฺพ’’นฺติ อุปทิสติ, ตโต ตตฺถ กมฺมฎฺฐานํ อนุยุเตฺตน โยคินา กเมน อรหเตฺต ปเตฺต ‘‘สมฺมาสมฺพุโทฺธ วต โส ภควา’’ติ มหนฺตํ สกฺการํ ลภติฯ</p>


<p>อยํ ปน ภิกฺขุ ทีปิสทิโสติ วุจฺจติฯ ยถา หิ มหาทีปิราชา อรเญฺญ ติณคหนํ วา วนคหนํ วา ปพฺพตคหนํ วา นิสฺสาย นิลียิตฺวา วนมหิํสโคกณฺณสูกราทโย มิเค คณฺหาติ, เอวเมว อยํ อรญฺญาทีสุ กมฺมฎฺฐานํ อนุยุญฺชโนฺต ภิกฺขุ ยถากฺกเมน โสตาปตฺติสกทาคามิอนาคามิอรหตฺตมเคฺค เจว อริยผลญฺจ คณฺหตีติ เวทิตโพฺพฯ เตนาหุ โปราณา –</p>


<p>
‘‘ยถาปิ  
  
ทีปิโก นาม, นิลียิตฺวา คณฺหตี มิเค;  
  
ตเถวายํ พุทฺธปุโตฺต, ยุตฺตโยโค วิปสฺสโก;  
  
อรญฺญํ ปวิสิตฺวาน, คณฺหาติ ผลมุตฺตม’’นฺติฯ (ปารา. อฎฺฐ. ๒.๑๖๕; ที. นิ. อฎฺฐ. ๒.๓๗๔; ม. นิ. อฎฺฐ. ๑.๑๐๗);  
</p>
  
<p>เตนสฺส ปรกฺกมชวโยคฺคภูมิํ อรญฺญเสนาสนํ ทเสฺสโนฺต ภควา ‘‘อรญฺญคโต วา’’ติอาทิมาหฯ</p>


<p> ตตฺถ ติ ‘‘อรญฺญนฺติ นิกฺขมิตฺวา พหิ อินฺทขีลา สพฺพเมตํ อรญฺญ’’นฺติ (วิภ. ๕๒๙) จ, ‘‘อารญฺญกํ นาม เสนาสนํ ปญฺจธนุสติกํ ปจฺฉิม’’นฺติ (ปารา. ๖๕๔) จ เอวํ วุตฺตลกฺขเณสุ อรเญฺญสุ ยํกิญฺจิ ปวิเวกสุขํ อรญฺญํ คโตฯ ติ รุกฺขสมีปํ คโตฯ ติ สุญฺญํ วิวิโตฺตกาสํ คโตฯ เอตฺถ จ ฐเปตฺวา อรญฺญญฺจ รุกฺขมูลญฺจ อวเสสสตฺตวิธเสนาสนคโตปิ สุญฺญาคารคโตติ วตฺตุํ วฎฺฎติฯ</p>


<p>เอวมสฺส อุตุตฺตยานุกูลํ ธาตุจริยานุกูลญฺจ อานาปานสฺสติภาวนานุรูปํ เสนาสนํ อุปทิสิตฺวา อลีนานุทฺธจฺจปกฺขิกํ สนฺตํ อิริยาปถํ อุปทิสโนฺต ติ อาหฯ อถสฺส นิสชฺชาย ทฬฺหภาวํ อสฺสาสปสฺสาสานํ ปวตฺตนสุขตํ อารมฺมณปริคฺคหูปายญฺจ ทเสฺสโนฺต ปลฺลงฺกํ อาภุชิตฺวาติอาทิมาหฯ ตตฺถ นฺติ สมนฺตโต อูรุพทฺธาสนํฯ ติ พนฺธิตฺวาฯ ติ อุปริมสรีรํ อุชุกํ ฐเปตฺวาฯ อฎฺฐารสปิฎฺฐิกณฺฎเก โกฎิยา โกฎิํ ปฎิปาเทตฺวาฯ เอวญฺหิ นิสีทนฺตสฺส จมฺมมํสนฺหารูนิ น ปณมนฺติฯ อถสฺส ยา เตสํ ปณมนปฺปจฺจยา ขเณ ขเณ เวทนา อุปฺปเชฺชยฺยุํ, ตา น อุปฺปชฺชนฺติฯ ตาสุ อนุปฺปชฺชมานาสุ จิตฺตํ เอกคฺคํ โหติ, กมฺมฎฺฐานํ น ปริปตติ, วุทฺธิํ ผาติํ อุปคจฺฉติฯ ติ กมฺมฎฺฐานาภิมุขํ สติํ ฐปยิตฺวาฯ อถ วา ติ ปริคฺคหโฎฺฐฯ นฺติ นิยฺยานโฎฺฐฯ ติ อุปฎฺฐานโฎฺฐฯ เตน วุจฺจติ ‘‘ปริมุขํ สติ’’นฺติ เอวํ  (ปฎิ. ม. ๑.๑๖๔) วุตฺตนเยนเปตฺถ อโตฺถ ทฎฺฐโพฺพฯ ตตฺรายํ สเงฺขโป, ปริคฺคหิตนิยฺยานํ สติํ กตฺวาติฯ</p>


<p>   ติ โส ภิกฺขุ เอวํ นิสีทิตฺวา เอวญฺจ สติํ  อุปฎฺฐเปตฺวา ตํ สติํ อวิชหโนฺต สโต เอว อสฺสสติ สโต ปสฺสสติ, สโตการี โหตีติ วุตฺตํ โหติฯ อิทานิ เยหากาเรหิ สโตการี โหติ, เต ทเสฺสตุํ ทีฆํ วา อสฺสสโนฺตติอาทิมาหฯ วุตฺตเญฺหตํ  ‘‘โส สโตว อสฺสสติ สโต ปสฺสสตี’’ติ เอตเสฺสว  –</p>

</p>


<p>ตตฺถ ติ ทีฆํ วา อสฺสาสํ ปวตฺตยโนฺตฯ ติ พหิ นิกฺขมนวาโตฯ ติ อโนฺต ปวิสนวาโตติ  วุตฺตํฯ  ปน อุปฺปฎิปาฎิยา อาคตํฯ ตตฺถ สเพฺพสมฺปิ คพฺภเสยฺยกานํ มาตุกุจฺฉิโต นิกฺขมนกาเล ปฐมํ อพฺภนฺตรวาโต พหิ นิกฺขมติฯ ปจฺฉา พาหิรวาโต สุขุมรชํ คเหตฺวา อพฺภนฺตรํ ปวิสโนฺต ตาลุํ อาหจฺจ นิพฺพายติฯ เอวํ ตาว อสฺสาสปสฺสาสา เวทิตพฺพาฯ</p>


<p>ยา ปน เตสํ ทีฆรสฺสตา, สา อทฺธานวเสน เวทิตพฺพาฯ ยถา หิ โอกาสทฺธานํ ผริตฺวา ฐิตํ อุทกํ วา วาลิกา วา ‘‘ทีฆมุทกํ ทีฆา วาลิกา, รสฺสมุทกํ รสฺสา วาลิกา’’ติ วุจฺจติ, เอวํ จุณฺณวิจุณฺณาปิ อสฺสาสปสฺสาสา หตฺถิสรีเร จ อหิสรีเร จ เตสํ อตฺตภาวสงฺขาตํ ทีฆํ อทฺธานํ สณิกํ ปูเรตฺวา สณิกเมว นิกฺขมนฺติฯ ตสฺมา ทีฆาติ วุจฺจนฺติฯ สุนขสสาทีนํ อตฺตภาวสงฺขาตํ รสฺสํ อทฺธานํ สีฆํ ปูเรตฺวา สีฆเมว นิกฺขมนฺติ, ตสฺมา รสฺสาติ วุจฺจนฺติฯ มนุเสฺสสุ ปน เกจิ หตฺถิอหิอาทโย วิย กาลทฺธานวเสน ทีฆํ อสฺสสนฺติ จ ปสฺสสนฺติ จฯ เกจิ สุนขสสาทโย วิย รสฺสํ, ตสฺมา เตสํ กาลวเสน ทีฆมทฺธานํ  นิกฺขมนฺตา จ ปวิสนฺตา จ เต ‘‘ทีฆา’’ อิตฺตรมทฺธานํ นิกฺขมนฺตา จ ปวิสนฺตา จ ‘‘รสฺสา’’ติ เวทิตพฺพาฯ</p>


<p>ตตฺรายํ  ภิกฺขุ นวหากาเรหิ ทีฆํ อสฺสสโนฺต ปสฺสสโนฺต จ ‘‘ทีฆํ อสฺสสามิ, ปสฺสสามี’’ติ ปชานาติฯ เอวํ ปชานโต จสฺส เอเกนากาเรน กายานุปสฺสนาสติปฎฺฐานภาวนา สมฺปชฺชตีติ เวทิตพฺพาฯ ยถาห  (ปฎิ. ม. ๑.๑๖๖) –</p>

</p>


<p>เอส  นโย รสฺสปเทปิฯ อยํ ปน วิเสโส, ยถา เอตฺถ ‘‘ทีฆํ อสฺสาสํ อทฺธานสงฺขาเต’’ติ วุตฺตํ, เอวมิธ ‘‘รสฺสํ อสฺสาสํ อิตฺตรสงฺขาเต อสฺสสตี’’ติ อาคตํฯ ตสฺมา รสฺสวเสน ยาว ‘‘เตน วุจฺจติ กาเย กายานุปสฺสนาสติปฎฺฐานภาวนา’’ติ, ตาว โยเชตพฺพํฯ</p>


<p>เอวํ อยํ อทฺธานวเสน อิตฺตรวเสน จ อิเมหากาเรหิ อสฺสาสปสฺสาเส ปชานโนฺต ทีฆํ วา อสฺสสโนฺต ทีฆํ อสฺสสามีติ ปชานาติ…เป.… รสฺสํ วา ปสฺสสโนฺต รสฺสํ ปสฺสสามีติ ปชานาตีติ เวทิตโพฺพฯ เอวํ ปชานโต จสฺส –</p>


<p>
ทีโฆ  
รโสฺส จ อสฺสาโส,  
  
ปสฺสาโสปิ จ ตาทิโส;  
  
จตฺตาโร วณฺณา วตฺตนฺติ,  
  
นาสิกเคฺคว ภิกฺขุโนติฯ (ปารา. อฎฺฐ. ๒.๑๖๕);  
</p>
  
<p> ติ สกลสฺส อสฺสาสกายสฺส อาทิมชฺฌปริโยสานํ วิทิตํ กโรโนฺต ปากฎํ กโรโนฺต อสฺสสิสฺสามีติ สิกฺขติฯ สกลสฺส ปสฺสาสกายสฺส อาทิมชฺฌปริโยสานํ วิทิตํ กโรโนฺต ปากฎํ กโรโนฺต ปสฺสสิสฺสามีติ สิกฺขติฯ เอวํ วิทิตํ กโรโนฺต ปากฎํ กโรโนฺต ญาณสมฺปยุตฺตจิเตฺตน อสฺสสติ เจว ปสฺสสติ จฯ ตสฺมา ‘‘อสฺสสิสฺสามิ ปสฺสสิสฺสามี’’ติ สิกฺขตีติ วุจฺจติฯ เอกสฺส หิ ภิกฺขุโน จุณฺณวิจุณฺณวิสเฎ อสฺสาสกาเย ปสฺสาสกาเย วา อาทิ ปากโฎ โหติ, น มชฺฌปริโยสานํฯ โส อาทิเมว ปริคฺคเหตุํ สโกฺกติ, มชฺฌปริโยสาเน กิลมติฯ เอกสฺส มชฺฌํ ปากฎํ โหติ, น อาทิปริโยสานํฯ เอกสฺส ปริโยสานํ ปากฎํ โหติ, น อาทิมชฺฌํฯ โส ปริโยสานํเยว ปริคฺคเหตุํ สโกฺกติ, อาทิมเชฺฌ กิลมติฯ เอกสฺส สพฺพมฺปิ ปากฎํ โหติ, โส สพฺพมฺปิ ปริคฺคเหตุํ สโกฺกติ, น กตฺถจิ กิลมติ, ตาทิเสน ภวิตพฺพนฺติ ทเสฺสโนฺต อาห – ‘‘สพฺพกายปฎิสํเวที อสฺสสิสฺสามีติ…เป.… ปสฺสสิสฺสามีติ สิกฺขตี’’ติฯ</p>


<p>ตตฺถ  ติ เอวํ ฆฎติ วายมติฯ โย วา ตถาภูตสฺส สํวโร, อยเมตฺถ อธิสีลสิกฺขาฯ โย ตถาภูตสฺส สมาธิ, อยํ อธิจิตฺตสิกฺขาฯ ยา ตถาภูตสฺส ปญฺญา, อยํ อธิปญฺญาสิกฺขาติ อิมา ติโสฺส สิกฺขาโย ตสฺมิํ อารมฺมเณ ตาย สติยา เตน มนสิกาเรน สิกฺขติ อาเสวติ ภาเวติ พหุลีกโรตีติ เอวเมตฺถ อโตฺถ ทฎฺฐโพฺพฯ</p>


<p>ตตฺถ ยสฺมา ปุริมนเย เกวลํ อสฺสสิตพฺพํ ปสฺสสิตพฺพเมว, น จ อญฺญํ กิญฺจิ กาตพฺพํฯ อิโต ปฎฺฐาย ปน ญาณุปฺปาทนาทีสุ โยโค กรณีโยฯ ตสฺมา ตตฺถ อสฺสสามีติ ปชานาติ ปสฺสสามีติ ปชานาติเจฺจว วตฺตมานกาลวเสน ปาฬิํ วตฺวา อิโต ปฎฺฐาย กตฺตพฺพสฺส ญาณุปฺปาทนาทิโน อาการสฺส ทสฺสนตฺถํ สพฺพกายปฎิสํเวที อสฺสสิสฺสามีติอาทินา นเยน อนาคตวจนวเสน ปาฬิ อาโรปิตาติ เวทิตพฺพาฯ</p>


<p>  ติ โอฬาริกํ กายสงฺขารํ ปสฺสเมฺภโนฺต ปฎิปฺปสฺสเมฺภโนฺต นิโรเธโนฺต วูปสเมโนฺต อสฺสสิสฺสามิ ปสฺสสิสฺสามีติ สิกฺขติฯ ตตฺร เอวํ โอฬาริกสุขุมตา จ ปสฺสทฺธิ จ เวทิตพฺพาฯ อิมสฺส หิ ภิกฺขุโน ปุเพฺพ อปริคฺคหิตกาเล กาโย จ จิตฺตญฺจ สทรถา โหนฺติ โอฬาริกาฯ กายจิตฺตานํ โอฬาริกเตฺต อวูปสเนฺต อสฺสาสปสฺสาสาปิ โอฬาริกา โหนฺติ, พลวตรา หุตฺวา ปวตฺตนฺติ, นาสิกา นปฺปโหติ, มุเขน อสฺสสโนฺตปิ ปสฺสสโนฺตปิ ติฎฺฐติฯ ยทา ปนสฺส กาโยปิ จิตฺตมฺปิ ปริคฺคหิตา โหนฺติ, ตทา เต สนฺตา โหนฺติ วูปสนฺตาฯ เตสุ วูปสเนฺตสุ อสฺสาสปสฺสาสา สุขุมา หุตฺวา ปวตฺตนฺติ, ‘‘อตฺถิ นุ โข นตฺถี’’ติ วิเจตพฺพตาการปฺปตฺตา โหนฺติฯ</p>


<p>เสยฺยถาปิ ปุริสสฺส ธาวิตฺวา, ปพฺพตา วา โอโรหิตฺวา, มหาภารํ วา สีสโต โอโรเปตฺวา ฐิตสฺส โอฬาริกา อสฺสาสปสฺสาสา โหนฺติ, นาสิกา นปฺปโหติ, มุเขน อสฺสสโนฺตปิ ปสฺสสโนฺตปิ ติฎฺฐติฯ ยทา ปเนส ตํ ปริสฺสมํ วิโนเทตฺวา นฺหตฺวา จ ปิวิตฺวา จ อลฺลสาฎกํ หทเย กตฺวา สีตาย ฉายาย นิปโนฺน โหติ, อถสฺส เต อสฺสาสปสฺสาสา  สุขุมา โหนฺติ ‘‘อตฺถิ นุ โข นตฺถี’’ติ วิเจตพฺพตาการปฺปตฺตา, เอวเมว อิมสฺส ภิกฺขุโน ปุเพฺพ อปริคฺคหิตกาเล กาโย จ…เป.… วิเจตพฺพตาการปฺปตฺตา โหนฺติฯ ตํ กิสฺส เหตุ? ตถา หิสฺส ปุเพฺพ อปริคฺคหิตกาเล ‘‘โอฬาริโกฬาริเก กายสงฺขาเร ปสฺสเมฺภมี’’ติ อาโภคสมนฺนาหารมนสิการปจฺจเวกฺขณา นตฺถิ, ปริคฺคหิตกาเล ปน อตฺถิฯ เตนสฺส อปริคฺคหิตกาลโต ปริคฺคหิตกาเล กายสงฺขาโร สุขุโม โหติฯ เตนาหุ โปราณา –</p>


<p>
‘‘สารเทฺธ กาเย จิเตฺต จ, อธิมตฺตํ ปวตฺตติ;  
  
อสารทฺธมฺหิ กายมฺหิ, สุขุมํ สมฺปวตฺตตี’’ติฯ (ปารา. อฎฺฐ. ๒.๑๖๕);  
</p>
  
<p> ปริคฺคเหปิ โอฬาริโก, ปฐมชฺฌานุปจาเร สุขุโมฯ ตสฺมิมฺปิ โอฬาริโก, ปฐมชฺฌาเน สุขุโมฯ ปฐมชฺฌาเน จ ทุติยชฺฌานุปจาเร จ โอฬาริโก, ทุติยชฺฌาเน สุขุโมฯ ทุติยชฺฌาเน จ ตติยชฺฌานุปจาเร จ โอฬาริโก, ตติยชฺฌาเน สุขุโมฯ ตติยชฺฌาเน จ จตุตฺถชฺฌานุปจาเร จ โอฬาริโก, จตุตฺถชฺฌาเน อติสุขุโม อปฺปวตฺติเมว ปาปุณาตีติฯ อิทํ ตาว  มตํฯ</p>


<p>  ปน ปฐมชฺฌาเน โอฬาริโก, ทุติยชฺฌานุปจาเร สุขุโมติ เอวํ เหฎฺฐิมเหฎฺฐิมชฺฌานโต อุปรูปริชฺฌานุปจาเรปิ สุขุมตรมิจฺฉนฺติฯ สเพฺพสเญฺญว ปน มเตน อปริคฺคหิตกาเล ปวตฺตกายสงฺขาโร ปริคฺคหิตกาเล ปฎิปฺปสฺสมฺภติฯ ปริคฺคหิตกาเล ปวตฺตกายสงฺขาโร ปฐมชฺฌานุปจาเร…เป.… จตุตฺถชฺฌานุปจาเร ปวตฺตกายสงฺขาโร จตุตฺถชฺฌาเน ปฎิปฺปสฺสมฺภติฯ อยํ ตาว  นโยฯ</p>


<p> ปน อปริคฺคเห ปวโตฺต กายสงฺขาโร โอฬาริโก, มหาภูตปริคฺคเห สุขุโมฯ โสปิ โอฬาริโก, อุปาทารูปปริคฺคเห สุขุโมฯ โสปิ โอฬาริโก, สกลรูปปริคฺคเห สุขุโมฯ โสปิ โอฬาริโก, อรูปปริคฺคเห สุขุโมฯ โสปิ โอฬาริโก, รูปารูปปริคฺคเห สุขุโมฯ โสปิ โอฬาริโก, ปจฺจยปริคฺคเห สุขุโมฯ โสปิ โอฬาริโก, สปฺปจฺจยนามรูปปริคฺคเห สุขุโมฯ โสปิ โอฬาริโก, ลกฺขณารมฺมณิกวิปสฺสนาย สุขุโมฯ โสปิ ทุพฺพลวิปสฺสนาย โอฬาริโก, พลววิปสฺสนาย สุขุโมฯ ตตฺถ ปุเพฺพ วุตฺตนเยเนว ปุริมสฺส ปุริมสฺส ปจฺฉิเมน  ปจฺฉิเมน ปฎิปฺปสฺสทฺธิ เวทิตพฺพาฯ เอวเมตฺถ โอฬาริกสุขุมตา จ ปสฺสทฺธิ จ เวทิตพฺพาฯ</p>


<p>ปฎิสมฺภิทายํ (ปฎิ. ม. ๑.๑๗๑) ปนสฺส สทฺธิํ โจทนาโสธนาหิ เอวมโตฺถ วุโตฺต –</p>

</p>

 ปสฺสสิสฺสามีติ สิกฺขติฯ เอวํ สเนฺต วาตูปลทฺธิยา จ ปภาวนา น โหติฯ อสฺสาสปสฺสาสานญฺจ ปภาวนา น โหติฯ อานาปานสฺสติยา จ ปภาวนา น โหติ, อานาปานสฺสติสมาธิสฺส จ ปภาวนา น โหติ, น จ นํ ตํ สมาปตฺติํ ปณฺฑิตา สมาปชฺชนฺติปิ วุฎฺฐหนฺติปิฯ</p>

</p>

 สทฺทา ปวตฺตนฺติฯ สุขุมกานํ สทฺทานํ นิมิตฺตํ สุคฺคหิตตฺตา สุมนสิกตตฺตา สูปธาริตตฺตา นิรุเทฺธปิ สุขุมเก สเทฺท อถ ปจฺฉา สุขุมสทฺทนิมิตฺตารมฺมณตาปิ จิตฺตํ ปวตฺตติ, เอวเมว ปฐมํ โอฬาริกา อสฺสาสปสฺสาสา ปวตฺตนฺติฯ โอฬาริกานํ อสฺสาสปสฺสาสานํ นิมิตฺตํ สุคฺคหิตตฺตา สุมนสิกตตฺตา สูปธาริตตฺตา นิรุเทฺธปิ โอฬาริเก อสฺสาสปสฺสาเส อถ ปจฺฉา สุขุมกา อสฺสาสปสฺสาสา ปวตฺตนฺติฯ สุขุมกานํ อสฺสาสปสฺสาสานํ นิมิตฺตํ สุคฺคหิตตฺตา สุมนสิกตตฺตา สูปธาริตตฺตา นิรุเทฺธปิ สุขุมเก อสฺสาสปสฺสาเส อถ ปจฺฉา สุขุมอสฺสาสปสฺสาสนิมิตฺตารมฺมณตาปิ จิตฺตํ น วิเกฺขปํ คจฺฉติฯ</p>

</p>


<p>อยํ  ตาเวตฺถ กายานุปสฺสนาวเสน วุตฺตสฺส ปฐมจตุกฺกสฺส อนุปุพฺพปทวณฺณนาฯ</p>


<p> ยสฺมา ปเนตฺถ อิทเมว จตุกฺกํ อาทิกมฺมิกสฺส กมฺมฎฺฐานวเสน วุตฺตํฯ อิตรานิ ปน ตีณิ จตุกฺกานิ เอตฺถ ปตฺตชฺฌานสฺส เวทนาจิตฺตธมฺมานุปสฺสนาวเสน วุตฺตานิฯ ตสฺมา อิทํ กมฺมฎฺฐานํ ภาเวตฺวา อานาปานจตุตฺถชฺฌานปทฎฺฐานาย วิปสฺสนาย สห ปฎิสมฺภิทาหิ อรหตฺตํ ปาปุณิตุกาเมน อาทิกมฺมิเกน กุลปุเตฺตน ปุเพฺพ วุตฺตนเยเนว สีลปริโสธนาทีนิ สพฺพกิจฺจานิ กตฺวา วุตฺตปฺปการสฺส อาจริยสฺส สนฺติเก ปญฺจสนฺธิกํ กมฺมฎฺฐานํ อุคฺคเหตพฺพํฯ</p>


<p>ตตฺริเม  ปญฺจ สนฺธโย อุคฺคโห, ปริปุจฺฉา, อุปฎฺฐานํ, อปฺปนา, ลกฺขณนฺติฯ ตตฺถ  นาม กมฺมฎฺฐานสฺส อุคฺคณฺหนํฯ  นาม กมฺมฎฺฐานสฺส ปริปุจฺฉนาฯ  นาม กมฺมฎฺฐานสฺส อุปฎฺฐานํฯ  นาม กมฺมฎฺฐานสฺส อปฺปนาฯ  นาม กมฺมฎฺฐานสฺส ลกฺขณํฯ ‘‘เอวํลกฺขณมิทํ กมฺมฎฺฐาน’’นฺติ กมฺมฎฺฐานสภาวูปธารณนฺติ วุตฺตํ โหติฯ</p>


<p>เอวํ ปญฺจสนฺธิกํ กมฺมฎฺฐานํ อุคฺคณฺหโนฺต อตฺตนาปิ น กิลมติ, อาจริยมฺปิ น วิเหเสติฯ ตสฺมา โถกํ อุทฺทิสาเปตฺวา พหุกาลํ สชฺฌายิตฺวา เอวํ ปญฺจสนฺธิกํ กมฺมฎฺฐานํ อุคฺคเหตฺวา อาจริยสฺส สนฺติเก วา อญฺญตฺร วา ปุเพฺพ วุตฺตปฺปกาเร เสนาสเน วสเนฺตน อุปจฺฉินฺนขุทฺทกปลิโพเธน กตภตฺตกิเจฺจน ภตฺตสมฺมทํ ปฎิวิโนเทตฺวา สุขนิสิเนฺนน รตนตฺตยคุณานุสฺสรเณน จิตฺตํ สมฺปหํเสตฺวา อาจริยุคฺคหโต เอกปทมฺปิ อสมฺมุยฺหเนฺตน อิทํ อานาปานสฺสติกมฺมฎฺฐานํ มนสิ กาตพฺพํฯ ตตฺรายํ มนสิการวิธิ –</p>


<ol>
<li>
คณนา อนุพนฺธนา, ผุสนา ฐปนา สลฺลกฺขณา;  
  
วิวฎฺฎนา ปาริสุทฺธิ, เตสญฺจ ปฎิปสฺสนาติฯ  
</li>
  
<p>ตตฺถ ติ คณนาเยวฯ ติ อนุวหนาฯ ติ ผุฎฺฐฎฺฐานํฯ ติ อปฺปนาฯ ติ วิปสฺสนาฯ ติ มโคฺคฯ ติ ผลํฯ ติ ปจฺจเวกฺขณาฯ
</ol></p>


<p>ตตฺถ อิมินา อาทิกมฺมิเกน กุลปุเตฺตน ปฐมํ คณนาย อิทํ กมฺมฎฺฐานํ มนสิ กาตพฺพํ ฯ คเณเนฺตน จ ปญฺจนฺนํ เหฎฺฐา น ฐเปตพฺพํฯ ทสนฺนํ อุปริ น เนตพฺพํฯ อนฺตรา ขณฺฑํ น ทเสฺสตพฺพํฯ ปญฺจนฺนํ เหฎฺฐา ฐเปนฺตสฺส หิ สมฺพาเธ โอกาเส จิตฺตุปฺปาโท วิปฺผนฺทติ สมฺพาเธ วเช สนฺนิรุทฺธโคคโณ วิยฯ ทสนฺนมฺปิ อุปริ เนนฺตสฺส คณนนิสฺสิตโก จิตฺตุปฺปาโท โหติฯ อนฺตรา ขณฺฑํ ทเสฺสนฺตสฺส ‘‘สิขาปฺปตฺตํ นุ โข เม กมฺมฎฺฐานํ, โน’’ติ จิตฺตํ วิกมฺปติฯ ตสฺมา เอเต โทเส วเชฺชตฺวา คเณตพฺพํฯ</p>


<p>คเณเนฺตน จ ปฐมํ ทนฺธคณนาย  คเณตพฺพํฯ ธญฺญมาปโก หิ นาฬิํ ปูเรตฺวา ‘‘เอก’’นฺติ วตฺวา โอกิรติฯ ปุน ปูเรโนฺต กิญฺจิ กจวรํ ทิสฺวา ตํ ฉเฑฺฑโนฺต ‘‘เอกํ เอก’’นฺติ วทติฯ เอส นโย เทฺว เทฺวติอาทีสุฯ เอวเมว อิมินาปิ อสฺสาสปสฺสาเสสุ โย อุปฎฺฐาติ, ตํ  คเหตฺวา ‘‘เอกํ เอก’’นฺติ อาทิํ กตฺวา ยาว ‘‘ทส ทสา’’ติ ปวตฺตมานํ ปวตฺตมานํ อุปลเกฺขตฺวาว คเณตพฺพํฯ ตสฺส เอวํ คณยโต นิกฺขมนฺตา จ ปวิสนฺตา จ อสฺสาสปสฺสาสา ปากฎา โหนฺติฯ</p>


<p>อถาเนน ตํ ทนฺธคณนํ ธญฺญมาปกคณนํ ปหาย สีฆคณนาย  คเณตพฺพํฯ เฉโก หิ โคปาลโก สกฺขราทโย อุจฺฉเงฺคน คเหตฺวา รชฺชุทณฺฑหโตฺถ ปาโตว วชํ คนฺตฺวา คาโว ปิฎฺฐิยํ ปหริตฺวา ปลิฆตฺถมฺภมตฺถเก นิสิโนฺน ทฺวารปฺปตฺตํ ทฺวารปฺปตฺตํเยว คาวิํ เอกา เทฺวติ สกฺขรํ ขิปิตฺวา คเณติฯ ติยามรตฺติํ สมฺพาเธ โอกาเส ทุกฺขํ วุตฺถโคคโณ นิกฺขมโนฺต นิกฺขมโนฺต อญฺญมญฺญํ อุปนิฆํสโนฺต เวเคน เวเคน ปุญฺชปุโญฺช หุตฺวา นิกฺขมติฯ โส เวเคน เวเคน ‘‘ตีณิ จตฺตาริ ปญฺจ ทสา’’ติ คเณติเยว, เอวมิมสฺสาปิ ปุริมนเยน คณยโต อสฺสาสปสฺสาสา ปากฎา หุตฺวา สีฆํ สีฆํ ปุนปฺปุนํ สญฺจรนฺติฯ ตโตเนน ‘‘ปุนปฺปุนํ สญฺจรนฺตี’’ติ ญตฺวา อโนฺต จ พหิ จ อคเหตฺวา ทฺวารปฺปตฺตํ ทฺวารปฺปตฺตํเยว คเหตฺวา ‘‘เอโก เทฺว ตีณิ จตฺตาริ ปญฺจ ฉฯ เอโก เทฺว ตีณิ จตฺตาริ ปญฺจ ฉ สตฺต…เป.… อฎฺฐ, นว, ทสา’’ติ สีฆํ สียํ คเณตพฺพเมวฯ คณนปฎิพเทฺธ หิ กมฺมฎฺฐาเน คณนพเลเนว จิตฺตํ เอกคฺคํ โหติ, อริตฺตุปตฺถมฺภนวเสน จณฺฑโสเต นาวาฎฺฐปนมิวฯ</p>


<p>ตเสฺสวํ สีฆํ สีฆํ คณยโต กมฺมฎฺฐานํ นิรนฺตรํ ปวตฺตํ วิย หุตฺวา อุปฎฺฐาติฯ อถ นิรนฺตรํ ปวตฺตตีติ ญตฺวา อโนฺต จ พหิ จ วาตํ อปริคฺคเหตฺวา ปุริมนเยเนว เวเคน เวเคน คเณตพฺพํฯ อโนฺต ปวิสนวาเตน หิ สทฺธิํ จิตฺตํ ปเวสยโต อพฺภนฺตรํ วาตพฺภาหตํ เมทปูริตํ  วิย โหติฯ พหิ นิกฺขมนวาเตน สทฺธิํ จิตฺตํ นีหรโต พหิทฺธา ปุถุตฺตารมฺมเณ จิตฺตํ วิกฺขิปติฯ ผุฎฺฐผุโฎฺฐกาเส ปน สติํ ฐเปตฺวา ภาเวนฺตเสฺสว ภาวนา สมฺปชฺชติฯ เตน วุตฺตํ ‘‘อโนฺต จ พหิ จ วาตํ อปริคฺคเหตฺวา ปุริมนเยเนว เวเคน เวเคน คเณตพฺพ’’นฺติฯ</p>


<p>กีวจิรํ ปเนตํ คเณตพฺพนฺติ? ยาว วินา คณนาย อสฺสาสปสฺสาสารมฺมเณ สติ สนฺติฎฺฐติฯ พหิวิสฎวิตกฺกวิเจฺฉทํ กตฺวา อสฺสาสปสฺสาสารมฺมเณ สติสณฺฐาปนตฺถํเยว หิ คณนาติฯ</p>


<p> เอวํ  คณนาย มนสิ กตฺวา  มนสิ กาตพฺพํฯ  นาม คณนํ ปฎิสํหริตฺวา สติยา นิรนฺตรํ อสฺสาสปสฺสาสานํ อนุคมนํฯ ตญฺจ โข น อาทิมชฺฌปริโยสานานุคมนวเสนฯ พหินิกฺขมนวาตสฺส หิ นาภิ อาทิ, หทยํ มชฺฌํ, นาสิกคฺคํ ปริโยสานํฯ อพฺภนฺตรํ ปวิสนวาตสฺส นาสิกคฺคํ อาทิ, หทยํ มชฺฌํ นาภิ ปริโยสานํฯ ตญฺจสฺส อนุคจฺฉโต วิเกฺขปคตํ จิตฺตํ สารทฺธาย เจว โหติ อิญฺชนาย จฯ ยถาห –</p>

</p>


<p>ตสฺมา อนุพนฺธนาย มนสิกโรเนฺตน อาทิมชฺฌปริโยสานวเสน น มนสิ กาตพฺพํฯ อปิจ โข  จ  จ มนสิ กาตพฺพํฯ คณนานุพนฺธนาวเสน วิย หิ ผุสนาฐปนาวเสน วิสุํ มนสิกาโร นตฺถิฯ ผุฎฺฐผุฎฺฐฎฺฐาเนเยว ปน คเณโนฺต คณนาย จ ผุสนาย จ มนสิ กโรติฯ ตเตฺถว คณนํ ปฎิสํหริตฺวา เต สติยา อนุพนฺธโนฺต, อปฺปนาวเสน จ จิตฺตํ ฐเปโนฺต อนุพนฺธนาย จ ผุสนาย จ ฐปนาย จ มนสิ กโรตีติ วุจฺจติฯ สฺวายมโตฺถ  วุตฺตปงฺคุฬโทวาริกูปมาหิ  วุตฺตกกจูปมาย จ เวทิตโพฺพฯ</p>


<p> ตตฺรายํ  – เสยฺยถาปิ ปงฺคุโฬ โทลาย กีฬตํ มาตาปุตฺตานํ โทลํ ขิปิตฺวา  ตเตฺถว โทลาถมฺภมูเล นิสิโนฺน กเมน อาคจฺฉนฺตสฺส จ คจฺฉนฺตสฺส จ โทลาผลกสฺส อุโภ โกฎิโย มชฺฌญฺจ ปสฺสติ, น จ อุโภโกฎิมชฺฌานํ ทสฺสนตฺถํ พฺยาวโฎ โหติ, เอวเมวายํ ภิกฺขุ สติวเสน อุปนิพนฺธนถมฺภมูเล ฐตฺวา อสฺสาสปสฺสาสโทลํ ขิปิตฺวา ตเตฺถว นิมิเตฺต สติยา นิสีทโนฺต กเมน อาคจฺฉนฺตานญฺจ คจฺฉนฺตานญฺจ ผุฎฺฐฎฺฐาเน อสฺสาสปสฺสาสานํ อาทิมชฺฌปริโยสานํ สติยา อนุคจฺฉโนฺต ตตฺถ จ จิตฺตํ ฐเปโนฺต ปสฺสติ, น จ เตสํ ทสฺสนตฺถํ พฺยาวโฎ โหติ, อยํ ปงฺคุโฬปมาฯ</p>


<p> อยํ  ปน  – เสยฺยถาปิ โทวาริโก นครสฺส อโนฺต จ พหิ จ ปุริเส ‘‘โก ตฺวํ, กุโต วา อาคโต, กุหิํ วา คจฺฉสิ, กิํ วา เต หเตฺถ’’ติ น วีมํสติฯ น หิ ตสฺส เต ภารา, ทฺวารปฺปตฺตํ ทฺวารปฺปตฺตํเยว ปน วีมํสติ, เอวเมว อิมสฺส ภิกฺขุโน อโนฺตปวิฎฺฐวาตา จ พหินิกฺขนฺตวาตา จ น ภารา โหนฺติ, ทฺวารปฺปตฺตา ทฺวารปฺปตฺตาเยว ภาราติ อยํ โทวาริกูปมาฯ</p>


<p>  ปน อาทิโต ปฎฺฐาย เอวํ เวทิตพฺพาฯ วุตฺตเญฺหตํ –</p>


<p>
‘‘นิมิตฺตํ อสฺสาสปสฺสาสา, อนารมฺมณเมกจิตฺตสฺส;  
  
อชานโต จ ตโย ธเมฺม, ภาวนา นุปลพฺภติฯ  
</p>
  
<p>
‘‘นิมิตฺตํ อสฺสาสปสฺสาสา, อนารมฺมณเมกจิตฺตสฺส;  
  
ชานโต จ ตโย ธเมฺม, ภาวนา อุปลพฺภตี’’ติฯ (ปฎิ. ม. ๑.๑๕๙);  
</p>
  
‘‘กถํ อิเม ตโย ธมฺมา เอกจิตฺตสฺส อารมฺมณา น โหนฺติ, น จิเม ตโย ธมฺมา อวิทิตา โหนฺติ, น จ จิตฺตํ วิเกฺขปํ คจฺฉติ, ปธานญฺจ ปญฺญายติ, ปโยคญฺจ สาเธติ, วิเสสมธิ คจฺฉติ? เสยฺยถาปิ รุโกฺข สเม ภูมิภาเค นิกฺขิโตฺต, ตเมนํ ปุริโส กกเจน ฉิเนฺทยฺยฯ รุเกฺข ผุฎฺฐกกจทนฺตานํ วเสน ปุริสสฺส สติ อุปฎฺฐิตา โหติ, น อาคเต วา คเต วา  
กกจทเนฺต มนสิ กโรติ, น อาคตา วา คตา วา กกจทนฺตา อวิทิตา โหนฺติ, ปธานญฺจ ปญฺญายติ, ปโยคญฺจ สาเธติ, วิเสสมธิคจฺฉติฯ  
</p>
  
‘‘ยถา รุโกฺข สเม ภูมิภาเค นิกฺขิโตฺต, เอวํ อุปนิพนฺธนานิมิตฺตํฯ ยถา กกจทนฺตา, เอวํ อสฺสาสปสฺสาสาฯ ยถา รุเกฺข ผุฎฺฐกกจทนฺตานํ วเสน ปุริสสฺส สติ อุปฎฺฐิตา โหติ, น อาคเต วา คเต วา กกจทเนฺต มนสิ กโรติ, น อาคตา วา คตา วา กกจทนฺตา อวิทิตา โหนฺติ, ปธานญฺจ ปญฺญายติ, ปโยคญฺจ สาเธติ, วิเสสมธิคจฺฉติ, เอวเมว ภิกฺขุ นาสิกเคฺค วา มุขนิมิเตฺต วา สติํ อุปฎฺฐเปตฺวา นิสิโนฺน โหติ, น อาคเต วา คเต วา อสฺสาสปสฺสาเส มนสิ กโรติ, น จ อาคตา วา คตา วา อสฺสาสปสฺสาสา อวิทิตา  
โหนฺติ, ปธานญฺจ ปญฺญายติ, ปโยคญฺจ สาเธติ, วิเสสมธิคจฺฉติฯ  
</p>
  
‘‘ปธานนฺติ กตมํ  
ปธานํ  
? อารทฺธวีริยสฺส กาโยปิ จิตฺตมฺปิ กมฺมนิยํ โหติ, อิทํ ปธานํฯ กตโม  
ปโยโค  
? อารทฺธวีริยสฺส อุปกฺกิเลสา ปหียนฺติ, วิตกฺกา วูปสมนฺติ, อยํ ปโยโคฯ กตโม  
วิเสโส  
? อารทฺธวีริยสฺส สํโยชนา ปหียนฺติ, อนุสยา พฺยนฺตี โหนฺติ, อยํ วิเสโสฯ เอวํ อิเม ตโย ธมฺมา เอกจิตฺตสฺส อารมฺมณา น โหนฺติ, น จิเม ตโย ธมฺมา อวิทิตา โหนฺติ, น จ จิตฺตํ วิเกฺขปํ คจฺฉติ, ปธานญฺจ ปญฺญายติ, ปโยคญฺจ สาเธติ, วิเสสมธิคจฺฉติ (ปฎิ. ม. ๑.๑๕๙)ฯ  
</p>
  
<p>
‘‘อานาปานสฺสติ ยสฺส, ปริปุณฺณา สุภาวิตา;  
  
อนุปุพฺพํ ปริจิตา, ยถา พุเทฺธน เทสิตา;  
  
โส อิมํ โลกํ ปภาเสติ, อพฺภา มุโตฺตว จนฺทิมา’’ติฯ (ปฎิ. ม. ๑.๑๖๐);  
</p>
  
<p>อยํ กกจูปมาฯ อิธ ปนสฺส อาคตาคตวเสน อมนสิการมตฺตเมว ปโยชนนฺติ เวทิตพฺพํฯ</p>


<p> อิทํ  กมฺมฎฺฐานํ มนสิกโรโต กสฺสจิ น จิเรเนว นิมิตฺตญฺจ อุปฺปชฺชติ, อวเสสฌานงฺคปฎิมณฺฑิตา อปฺปนาสงฺขาตา ฐปนา จ สมฺปชฺชติฯ กสฺสจิ ปน คณนาวเสเนว มนสิการกาลโต ปภุติ อนุกฺกมโต โอฬาริกอสฺสาสปสฺสาสนิโรธวเสน กายทรเถ วูปสเนฺต กาโยปิ จิตฺตมฺปิ ลหุกํ โหติ, สรีรํ อากาเส ลงฺฆนาการปฺปตฺตํ วิย โหติฯ ยถา สารทฺธกายสฺส มเญฺจ วา ปีเฐ วา นิสีทโต มญฺจปีฐํ โอนมติ, วิกูชติ, ปจฺจตฺถรณํ วลิํ คณฺหาติฯ อสารทฺธกายสฺส ปน นิสีทโต เนว มญฺจปีฐํ โอนมติ, น วิกูชติ, น ปจฺจตฺถรณํ วลิํ คณฺหาติ, ตูลปิจุปูริตํ วิย มญฺจปีฐํ โหติฯ กสฺมา? ยสฺมา อสารโทฺธ กาโย ลหุโก โหติฯ เอวเมว คณนาวเสน มนสิการกาลโต ปภุติ อนุกฺกมโต โอฬาริกอสฺสาสปสฺสาสนิโรธวเสน กายทรเถ วูปสเนฺต กาโยปิ จิตฺตมฺปิ ลหุกํ โหติ, สรีรํ อากาเส ลงฺฆนาการปฺปตฺตํ วิย โหติฯ</p>


<p>ตสฺส  โอฬาริเก อสฺสาสปสฺสาเส นิรุเทฺธ สุขุมสฺสาสปสฺสาสนิมิตฺตารมฺมณํ จิตฺตํ ปวตฺตติฯ ตสฺมิมฺปิ นิรุเทฺธ อปราปรํ ตโต สุขุมตรํ สุขุมตรํ นิมิตฺตารมฺมณํ ปวตฺตติเยวฯ กถํ? ยถา ปุริโส มหติยา โลหสลากาย กํสถาลํ อาโกเฎยฺย, เอกปฺปหาเรน มหาสโทฺท อุปฺปเชฺชยฺย, ตสฺส โอฬาริกสทฺทารมฺมณํ จิตฺตํ ปวเตฺตยฺยฯ นิรุเทฺธ โอฬาริเก สเทฺท อถ ปจฺฉา สุขุมสทฺทนิมิตฺตารมฺมณํ, ตสฺมิมฺปิ นิรุเทฺธ อปราปรํ ตโต สุขุมตรํ สุขุมตรํ สทฺทนิมิตฺตารมฺมณํ ปวตฺตเตว, เอวนฺติ เวทิตพฺพํฯ วุตฺตมฺปิเจตํ – ‘‘เสยฺยถาปิ กํเส อาโกฎิเต’’ติ (ปฎิ. ม. ๑.๑๗๑) วิตฺถาโรฯ</p>


<p> ยถา หิ อญฺญานิ กมฺมฎฺฐานานิ อุปรูปริ วิภูตานิ โหนฺติ, น ตถา อิทํฯ อิทํ ปน อุปรูปริ ภาเวนฺตสฺส สุขุมตฺตํ คจฺฉติ, อุปฎฺฐานมฺปิ น อุปคจฺฉติ, เอวํ อนุปฎฺฐหเนฺต ปน ตสฺมิํ เตน ภิกฺขุนา อุฎฺฐายาสนา จมฺมขณฺฑํ ปโปฺผเฎตฺวา น คนฺตพฺพํฯ กิํ กาตพฺพํ? ‘‘อาจริยํ ปุจฺฉิสฺสามี’’ติ วา, ‘‘นฎฺฐํ ทานิ เม กมฺมฎฺฐาน’’นฺติ วา น วุฎฺฐาตพฺพํฯ อิริยาปถํ วิโกเปตฺวา คจฺฉโต หิ กมฺมฎฺฐานํ นวนวเมว โหติฯ ตสฺมา ยถานิสิเนฺนเนว เทสโต อาหริตพฺพํฯ</p>


<p>ตตฺรายํ อาหรณูปาโย, เตน หิ ภิกฺขุนา กมฺมฎฺฐานสฺส อนุปฎฺฐานภาวํ ญตฺวา อิติ ปฎิสญฺจิกฺขิตพฺพํ, อิเม อสฺสาสปสฺสาสา นาม กตฺถ อตฺถิ, กตฺถ นตฺถิฯ กสฺส วา อตฺถิ, กสฺส  วา นตฺถีติฯ อเถวํ ปฎิสญฺจิกฺขตา อิเม อโนฺตมาตุกุจฺฉิยํ นตฺถิ, อุทเก นิมุคฺคานํ นตฺถิ, ตถา อสญฺญีภูตานํ, มตานํ, จตุตฺถชฺฌานสมาปนฺนานํ, รูปารูปภวสมงฺคีนํ, นิโรธสมาปนฺนานนฺติ ญตฺวา เอวํ อตฺตนาว อตฺตา ปฎิโจเทตโพฺพ ‘‘นนุ ตฺวํ, ปณฺฑิต, เนว มาตุกุจฺฉิคโต, น อุทเก นิมุโคฺค, น อสญฺญีภูโต, น มโต, น จตุตฺถชฺฌานสมาปโนฺน, น รูปารูปภวสมงฺคี, น นิโรธสมาปโนฺนฯ อตฺถิเยว เต อสฺสาสปสฺสาสา, มนฺทปญฺญตาย ปน ปริคฺคเหตุํ น สโกฺกสี’’ติฯ อถาเนน ปกติผุฎฺฐวเสน จิตฺตํ ฐเปตฺวา มนสิกาโร ปวเตฺตตโพฺพฯ อิเม หิ ทีฆนาสิกสฺส นาสาปุฎํ ฆเฎฺฎนฺตา ปวตฺตนฺติฯ รสฺสนาสิกสฺส อุตฺตโรฎฺฐํฯ ตสฺมาเนน อิมํ นาม ฐานํ ฆเฎฺฎนฺตีติ นิมิตฺตํ ฐเปตพฺพํฯ อิมเมว หิ อตฺถวสํ ปฎิจฺจ วุตฺตํ ภควตา – ‘‘นาหํ, ภิกฺขเว, มุฎฺฐสติสฺส อสมฺปชานสฺส อานาปานสฺสติภาวนํ วทามี’’ติ (ม. นิ. ๓.๑๔๙; สํ. นิ. ๕.๙๙๒)ฯ</p>


<p> กิญฺจาปิ  หิ ยํกิญฺจิ กมฺมฎฺฐานํ สตสฺส สมฺปชานเสฺสว สมฺปชฺชติฯ อิโต อญฺญํ ปน มนสิกโรนฺตสฺส ปากฎํ โหติฯ อิทํ ปน อานาปานสฺสติกมฺมฎฺฐานํ ครุกํ ครุกภาวนํ พุทฺธปเจฺจกพุทฺธพุทฺธปุตฺตานํ มหาปุริสานํเยว มนสิการภูมิภูตํ, น เจว อิตฺตรํ, น จ อิตฺตรสตฺตสมาเสวิตํฯ ยถา ยถา มนสิ กรียติ, ตถา ตถา สนฺตเญฺจว โหติ สุขุมญฺจฯ ตสฺมา เอตฺถ พลวตี สติ จ ปญฺญา จ อิจฺฉิตพฺพาฯ</p>


<p>ยถา หิ มฎฺฐสาฎกสฺส ตุนฺนกรณกาเล สูจิปิ สุขุมา อิจฺฉิตพฺพาฯ สูจิปาสเวธนมฺปิ ตโต สุขุมตรํ, เอวเมว มฎฺฐสาฎกสทิสสฺส อิมสฺส กมฺมฎฺฐานสฺส ภาวนากาเล สูจิปฎิภาคา สติปิ, สูจิปาสเวธนปฎิภาคา ตํสมฺปยุตฺตา ปญฺญาปิ พลวตี อิจฺฉิตพฺพาฯ ตาหิ จ ปน สติปญฺญาหิ สมนฺนาคเตน ภิกฺขุนา น เต อสฺสาสปสฺสาสา อญฺญตฺร ปกติผุโฎฺฐกาสา ปริเยสิตพฺพาฯ</p>


<p>ยถา ปน กสฺสโก กสิํ กสิตฺวา พลีพเทฺท มุญฺจิตฺวา โคจรมุเข กตฺวา ฉายาย นิสิโนฺน วิสฺสเมยฺย, อถสฺส เต พลีพทฺทา เวเคน อฎวิํ ปวิเสยฺยุํฯ โย โหติ เฉโก กสฺสโก, โส ปุน เต คเหตฺวา โยเชตุกาโม น เตสํ อนุปทํ คนฺตฺวา อฎวิํ อาหิณฺฑหิ, อถ โข รสฺมิญฺจ ปโตทญฺจ คเหตฺวา อุชุกเมว เตสํ นิปาตนติตฺถํ คนฺตฺวา นิสีทติ วา นิปชฺชติ วา, อถ เต โคเณ ทิวสภาคํ จริตฺวา นิปาตนติตฺถํ โอตริตฺวา นฺหตฺวา จ ปิวิตฺวา  จ ปจฺจุตฺตริตฺวา ฐิเต ทิสฺวา รสฺมิยา พนฺธิตฺวา ปโตเทน วิชฺฌโนฺต อาเนตฺวา โยเชตฺวา ปุน กมฺมํ กโรติ, เอวเมว เตน ภิกฺขุนา น เต อสฺสาสปสฺสาสา อญฺญตฺร ปกติผุโฎฺฐกาสา ปริเยสิตพฺพาฯ สติรสฺมิํ ปน ปญฺญาปโตทญฺจ คเหตฺวา ปกติผุโฎฺฐกาเส จิตฺตํ ฐเปตฺวา มนสิกาโร ปวเตฺตตโพฺพฯ เอวญฺหิสฺส มนสิกโรโต น จิรเสฺสว เต อุปฎฺฐหนฺติ นิปาตนติเตฺถ วิย โคณาฯ ตโตเนน สติรสฺมิยา พนฺธิตฺวา ตสฺมิํเยว ฐาเน โยเชตฺวา ปญฺญาปโตเทน วิชฺฌเนฺตน ปุนปฺปุนํ กมฺมฎฺฐานํ อนุยุญฺชิตพฺพํฯ</p>


<p> ตเสฺสวมนุยุญฺชโต น จิรเสฺสว นิมิตฺตํ อุปฎฺฐาติฯ ตํ ปเนตํ น สเพฺพสํ เอกสทิสํ โหติฯ อปิจ โข กสฺสจิ สุขสมฺผสฺสํ อุปฺปาทยมาโน ตูลปิจุ วิย กปฺปาสปิจุ วิย วาตธารา วิย จ อุปฎฺฐาตีติ เอกเจฺจ อาหุฯ</p>


<p>อยํ  ปน  อิทญฺหิ กสฺสจิ ตารกรูปํ วิย มณิคุฬิกา วิย มุตฺตาคุฬิกา วิย จ, กสฺสจิ ขรสมฺผสฺสํ หุตฺวา กปฺปาสฎฺฐิ วิย ทารุสารสูจิ วิย จ, กสฺสจิ ทีฆปามงฺคสุตฺตํ วิย กุสุมทามํ วิย ธูมสิขา วิย จ, กสฺสจิ วิตฺถตํ มกฺกฎกสุตฺตํ วิย วลาหกปฎลํ วิย ปทุมปุปฺผํ วิย รถจกฺกํ วิย จนฺทมณฺฑลํ วิย สูริยมณฺฑลํ วิย จ อุปฎฺฐาติฯ ตญฺจ ปเนตํ ยถา สมฺพหุเลสุ ภิกฺขูสุ สุตฺตนฺตํ สชฺฌายิตฺวา นิสิเนฺนสุ เอเกน ภิกฺขุนา ‘‘ตุมฺหากํ กีทิสํ หุตฺวา อิทํ สุตฺตํ อุปฎฺฐาตี’’ติ วุเตฺต เอโก ‘‘มยฺหํ มหตี ปพฺพเตยฺยา นที วิย หุตฺวา อุปฎฺฐาตี’’ติ อาหฯ อปโร ‘‘มยฺหํ เอกา วนราชิ วิย’’ฯ อโญฺญ ‘‘มยฺหํ เอโก สีตจฺฉาโย สาขาสมฺปโนฺน ผลภารภริตรุโกฺข วิยา’’ติฯ เตสํ หิ ตํ เอกเมว สุตฺตํ สญฺญานานตาย นานโต อุปฎฺฐาติฯ เอวํ เอกเมว กมฺมฎฺฐานํ สญฺญานานตาย นานโต อุปฎฺฐาติฯ สญฺญชญฺหิ เอตํ สญฺญานิทานํ สญฺญาปภวํฯ ตสฺมา สญฺญานานตาย นานโต อุปฎฺฐาตีติ เวทิตพฺพํฯ</p>


<p>เอตฺถ จ อญฺญเมว อสฺสาสารมฺมณํ จิตฺตํ, อญฺญํ ปสฺสาสารมฺมณํ, อญฺญํ นิมิตฺตารมฺมณํฯ ยสฺส หิ อิเม ตโย ธมฺมา นตฺถิ, ตสฺส กมฺมฎฺฐานํ เนว อปฺปนํ, น อุปจารํ ปาปุณาติฯ ยสฺส ปน อิเม ตโย ธมฺมา อตฺถิ, ตเสฺสว กมฺมฎฺฐานํ อุปจารญฺจ อปฺปนญฺจ ปาปุณาติฯ วุตฺตเญฺหตํ –</p>


<p>
‘‘นิมิตฺตํ  
อสฺสาสปสฺสาสา, อนารมฺมณเมกจิตฺตสฺส;  
  
อชานโต ตโย ธเมฺม, ภาวนา นุปลพฺภติฯ  
</p>
  
<p>
‘‘นิมิตฺตํ อสฺสาสปสฺสาสา, อนารมฺมณเมกจิตฺตสฺส;  
  
ชานโตว ตโย ธเมฺม, ภาวนา อุปลพฺภตี’’ติฯ (ปารา. อฎฺฐ. ๒.๑๖๕);  
</p>
  
<p> เอวํ อุปฎฺฐิเต ปน นิมิเตฺต เตน ภิกฺขุนา อาจริยสฺส สนฺติกํ คนฺตฺวา อาโรเจตพฺพํ ‘‘มยฺหํ, ภเนฺต, เอวรูปํ นาม อุปฎฺฐาตี’’ติฯ อาจริเยน ปน เอตํ นิมิตฺตนฺติ วา น วา นิมิตฺตนฺติ น วตฺตพฺพํฯ ‘‘เอวํ โหติ, อาวุโส’’ติ วตฺวา ปุนปฺปุนํ มนสิ กโรหีติ วตฺตโพฺพฯ นิมิตฺตนฺติ หิ วุเตฺต โวสานํ อาปเชฺชยฺยฯ น นิมิตฺตนฺติ วุเตฺต นิราโส วิสีเทยฺยฯ ตสฺมา ตทุภยมฺปิ อวตฺวา มนสิกาเรเยว นิโยเชตโพฺพติฯ เอวํ ตาว ฯ</p>


<p> ปนาหุ ‘‘นิมิตฺตมิทํ, อาวุโส, กมฺมฎฺฐานํ ปุนปฺปุนํ มนสิ กโรหิ สปฺปุริสาติ วตฺตโพฺพ’’ติฯ อถาเนน นิมิเตฺตเยว จิตฺตํ ฐเปตพฺพํ ฯ เอวมสฺสายํ อิโต ปภุติ ฐปนาวเสน ภาวนา โหติฯ วุตฺตเญฺหตํ โปราเณหิ –</p>


<p>
‘‘นิมิเตฺต ฐปยํ จิตฺตํ, นานาการํ วิภาวยํ;  
  
ธีโร อสฺสาสปสฺสาเส, สกํ จิตฺตํ นิพนฺธตี’’ติฯ (ปารา. อฎฺฐ. ๒.๑๖๕);  
</p>
  
<p>ตเสฺสวํ นิมิตฺตุปฎฺฐานโต ปภุติ นีวรณานิ วิกฺขมฺภิตาเนว โหนฺติ, กิเลสา สนฺนิสินฺนาวฯ สติ อุปฎฺฐิตาเยวฯ จิตฺตํ อุปจารสมาธินา สมาหิตเมวฯ อถาเนน ตํ นิมิตฺตํ เนว วณฺณโต มนสิ กาตพฺพํ, น ลกฺขณโต ปจฺจเวกฺขิตพฺพํฯ อปิจ โข ขตฺติยมเหสิยา จกฺกวตฺติคโพฺภ วิย กสฺสเกน สาลิยวคโพฺภ วิย จ อาวาสาทีนิ สตฺต อสปฺปายานิ วเชฺชตฺวา ตาเนว สตฺต สปฺปายานิ เสวเนฺตน สาธุกํ รกฺขิตพฺพํฯ อถ นํ เอวํ รกฺขิตฺวา ปุนปฺปุนํ มนสิการวเสน วุทฺธิํ วิรูฬฺหิํ คมยิตฺวา ทสวิธํ อปฺปนาโกสลฺลํ สมฺปาเทตพฺพํ, วีริยสมตา  โยเชตพฺพาฯ ตเสฺสวํ ฆเฎนฺตสฺส ปถวีกสิเณ วุตฺตานุกฺกเมเนว ตสฺมิํ นิมิเตฺต จตุกฺกปญฺจกชฺฌานานิ นิพฺพตฺตนฺติฯ</p>


<p> เอวํ นิพฺพตฺตจตุกฺกปญฺจกชฺฌาโน ปเนตฺถ ภิกฺขุ วเสน กมฺมฎฺฐานํ วเฑฺฒตฺวา  ปตฺตุกาโม ตเทว ฌานํ ปญฺจหากาเรหิ วสิปฺปตฺตํ ปคุณํ กตฺวา นามรูปํ ววตฺถเปตฺวา วิปสฺสนํ ปฎฺฐเปติฯ กถํ? โส หิ สมาปตฺติโต วุฎฺฐาย อสฺสาสปสฺสาสานํ สมุทโย กรชกาโย จ จิตฺตญฺจาติ ปสฺสติฯ ยถา หิ กมฺมารคคฺคริยา ธมมานาย ภสฺตญฺจ ปุริสสฺส จ ตชฺชํ วายามํ ปฎิจฺจ วาโต สญฺจรติ, เอวเมว กายญฺจ จิตฺตญฺจ ปฎิจฺจ อสฺสาสปสฺสาสาติฯ ตโต อสฺสาสปสฺสาเส จ กายญฺจ รูปนฺติ จิตฺตญฺจ ตํสมฺปยุตฺตธเมฺม จ อรูปนฺติ ววตฺถเปติฯ อยเมตฺถ สเงฺขโปฯ วิตฺถารโต ปน นามรูปววตฺถานํ ปรโต อาวิภวิสฺสติฯ</p>


<p>เอวํ นามรูปํ ววตฺถเปตฺวา ตสฺส ปจฺจยํ ปริเยสติฯ ปริเยสโนฺต จ นํ ทิสฺวา ตีสุปิ อทฺธาสุ นามรูปสฺส ปวตฺติํ อารพฺภ กงฺขํ วิตรติฯ วิติณฺณกโงฺข กลาปสมฺมสนวเสน ติลกฺขณํ อาโรเปตฺวา อุทยพฺพยานุปสฺสนาย ปุพฺพภาเค อุปฺปเนฺน โอภาสาทโย ทส วิปสฺสนุปกฺกิเลเส ปหาย  อุปกฺกิเลสวิมุตฺตํ ปฎิปทาญาณํ มโคฺคติ ววตฺถเปตฺวา อุทยํ ปหาย ภงฺคานุปสฺสนํ ปตฺวา นิรนฺตรํ ภงฺคานุปสฺสเนน วยโต อุปฎฺฐิเตสุ สพฺพสงฺขาเรสุ นิพฺพินฺทโนฺต วิรชฺชโนฺต วิมุจฺจโนฺต ยถากฺกเมน จตฺตาโร อริยมเคฺค ปาปุณิตฺวา อรหตฺตผเล ปติฎฺฐาย เอกูนวีสติเภทสฺส ปจฺจเวกฺขณาญาณสฺส ปริยนฺตํ ปโตฺต สเทวกสฺส โลกสฺส อคฺคทกฺขิเณโยฺย โหติฯ</p>


<p>เอตฺตาวตา จสฺส คณนํ อาทิํ กตฺวา วิปสฺสนาปริโยสานา อานาปานสฺสติสมาธิภาวนา สมตฺตา โหตีติ อยํ สพฺพาการโต ปฐมจตุกฺกวณฺณนาฯ</p>


<p> อิตเรสุ ปน ตีสุ จตุเกฺกสุ ยสฺมา วิสุํ กมฺมฎฺฐานภาวนานโย นาม นตฺถิฯ ตสฺมา อนุปทวณฺณนานเยเนว เตสํ เอวํ อโตฺถ เวทิตโพฺพฯ</p>


<p>ติ ปีติํ ปฎิสํวิทิตํ กโรโนฺต ปากฎํ กโรโนฺต อสฺสสิสฺสามิ ปสฺสสิสฺสามีติ  สิกฺขติฯ ตตฺถ ทฺวีหากาเรหิ ปีติ ปฎิสํวิทิตา โหติ อารมฺมณโต จ อสโมฺมหโต จฯ</p>


<p>กถํ  ปีติ ปฎิสํวิทิตา โหติ? สปฺปีติเก เทฺว ฌาเน สมาปชฺชติฯ ตสฺส สมาปตฺติกฺขเณ ฌานปฎิลาเภน อารมฺมณโต ปีติ ปฎิสํวิทิตา โหติ, อารมฺมณสฺส ปฎิสํวิทิตตฺตาฯ กถํ ? สปฺปีติเก เทฺว ฌาเน สมาปชฺชิตฺวา วุฎฺฐาย ฌานสมฺปยุตฺตํ ปีติํ ขยโต วยโต สมฺมสติฯ ตสฺส วิปสฺสนากฺขเณ ลกฺขณปฎิเวเธน อสโมฺมหโต ปีติ ปฎิสํวิทิตา โหติฯ วุตฺตเญฺหตํ ปฎิสมฺภิทายํ (ปฎิ. ม. ๑.๑๗๒) –</p>

 อุปฎฺฐิตา โหติฯ ตาย สติยา เตน ญาเณน สา ปีติ ปฎิสํวิทิตา โหติฯ อาวชฺชโต สา ปีติ ปฎิสํวิทิตา โหติฯ ชานโต ปสฺสโต ปจฺจเวกฺขโต จิตฺตํ อธิฎฺฐหโต สทฺธาย อธิมุจฺจโต วีริยํ ปคฺคณฺหโต สติํ อุปฎฺฐาปยโต จิตฺตํ สมาทหโต ปญฺญาย ปชานโต อภิเญฺญยฺยํ ปริเญฺญยฺยํ ปหาตพฺพํ ภาเวตพฺพํ สจฺฉิกาตพฺพํ สจฺฉิกโรโต สา ปีติ ปฎิสํวิทิตา โหติฯ เอวํ สา ปีติ ปฎิสํวิทิตา โหตี’’ติฯ</p>


<p>เอเตเนว นเยน อวเสสปทานิปิ อตฺถโต เวทิตพฺพานิฯ อิทมฺปเนตฺถ วิเสสมตฺตํ, ติณฺณํ ฌานานํ วเสน  จตุนฺนมฺปิ วเสน  เวทิตพฺพาฯ ติ เวทนาทโย เทฺว ขนฺธาฯ สุขปฎิสํเวทีปเท เจตฺถ วิปสฺสนาภูมิทสฺสนตฺถํ ‘‘สุขนฺติ เทฺว สุขานิ กายิกญฺจ สุขํ เจตสิกญฺจา’’ติ ปฎิสมฺภิทายํ (ปฎิ. ม. ๑.๑๗๓) วุตฺตํฯ นฺติ โอฬาริกํ โอฬาริกํ จิตฺตสงฺขารํ ปสฺสเมฺภโนฺต, นิโรเธโนฺตติ อโตฺถฯ โส วิตฺถารโต กายสงฺขาเร วุตฺตนเยเนว เวทิตโพฺพฯ</p>


<p>อปิเจตฺถ ปีติปเท ปีติสีเสน เวทนา วุตฺตาฯ สุขปเท สรูเปเนว เวทนาฯ ทฺวีสุ จิตฺตสงฺขารปเทสุ  ‘‘สญฺญา จ เวทนา จ เจตสิกา เอเต ธมฺมา จิตฺตปฎิพทฺธา จิตฺตสงฺขารา’’ติ (ปฎิ. ม. ๑.๑๗๔; ม. นิ. ๑.๔๖๓) วจนโต สญฺญาสมฺปยุตฺตา เวทนาติ เอวํ  อิทํ จตุกฺกํ ภาสิตนฺติ เวทิตพฺพํฯ</p>


<p> ตติยจตุเกฺกปิ จตุนฺนํ ฌานานํ วเสน  เวทิตพฺพาฯ นฺติ จิตฺตํ โมเทโนฺต ปโมเทโนฺต หาเสโนฺต ปหาเสโนฺต อสฺสสิสฺสามิ ปสฺสสิสฺสามีติ สิกฺขติฯ ตตฺถ ทฺวีหากาเรหิ อภิปฺปโมโท โหติ สมาธิวเสน จ วิปสฺสนาวเสน จฯ</p>


<p>กถํ ? สปฺปีติเก เทฺว ฌาเน สมาปชฺชติฯ โส สมาปตฺติกฺขเณ สมฺปยุตฺตปีติยา จิตฺตํ อาโมเทติ ปโมเทติฯ กถํ ? สปฺปีติเก เทฺว ฌาเน สมาปชฺชิตฺวา วุฎฺฐาย ฌานสมฺปยุตฺตปีติํ ขยโต วยโต สมฺมสติฯ เอวํ วิปสฺสนากฺขเณ ฌานสมฺปยุตฺตํ ปีติํ อารมฺมณํ กตฺวา จิตฺตํ อาโมเทติ ปโมเทติฯ เอวํ  ปฎิปโนฺน ‘‘อภิปฺปโมทยํ จิตฺตํ อสฺสสิสฺสามิ ปสฺสสิสฺสามีติ สิกฺขตี’’ติ วุจฺจติฯ</p>


<p>นฺติ ปฐมชฺฌานาทิวเสน อารมฺมเณ จิตฺตํ สมํ อาทหโนฺต สมํ ฐเปโนฺตฯ ตานิ วา ปน ฌานานิ สมาปชฺชิตฺวา วุฎฺฐาย ฌานสมฺปยุตฺตํ จิตฺตํ ขยโต วยโต สมฺปสฺสโต วิปสฺสนากฺขเณ ลกฺขณปฎิเวเธน อุปฺปชฺชติ ขณิกจิเตฺตกคฺคตาฯ เอวํ อุปฺปนฺนาย ขณิกจิเตฺตกคฺคตาย วเสนปิ อารมฺมเณ จิตฺตํ สมํ อาทหโนฺต สมํ ฐเปโนฺต ‘‘สมาทหํ จิตฺตํ อสฺสสิสฺสามิ ปสฺสสิสฺสามีติ สิกฺขตี’’ติ วุจฺจติฯ</p>


<p>นฺติ ปฐมชฺฌาเนน นีวรเณหิ จิตฺตํ โมเจโนฺต วิโมเจโนฺต, ทุติเยน วิตกฺกวิจาเรหิ, ตติเยน ปีติยา, จตุเตฺถน สุขทุเกฺขหิ จิตฺตํ โมเจโนฺต วิโมเจโนฺตฯ ตานิ วา ปน ฌานานิ สมาปชฺชิตฺวา วุฎฺฐาย ฌานสมฺปยุตฺตํ จิตฺตํ ขยโต วยโต สมฺมสติฯ โส วิปสฺสนากฺขเณ อนิจฺจานุปสฺสนาย นิจฺจสญฺญาโต จิตฺตํ โมเจโนฺต, ทุกฺขานุปสฺสนาย สุขสญฺญาโต, อนตฺตานุปสฺสนาย อตฺตสญฺญาโต, นิพฺพิทานุปสฺสนาย นนฺทิโต, วิราคานุปสฺสนาย ราคโต, นิโรธานุปสฺสนาย สมุทยโต, ปฎินิสฺสคฺคานุปสฺสนาย อาทานโต จิตฺตํ โมเจโนฺต อสฺสสติ เจว ปสฺสสติ จฯ เตน วุจฺจติ ‘‘วิโมจยํ จิตฺตํ อสฺสสิสฺสามิ  ปสฺสสิสฺสามีติ สิกฺขตี’’ติฯ เอวํ  อิทํ จตุกฺกํ ภาสิตนฺติ เวทิตพฺพํฯ</p>


<p> จตุตฺถจตุเกฺก ปน ติ เอตฺถ ตาว อนิจฺจํ เวทิตพฺพํฯ อนิจฺจตา เวทิตพฺพาฯ อนิจฺจานุปสฺสนา เวทิตพฺพาฯ อนิจฺจานุปสฺสี เวทิตโพฺพฯ</p>


<p>ตตฺถ นฺติ ปญฺจกฺขนฺธาฯ กสฺมา? อุปฺปาทวยญฺญถตฺตภาวาฯ ติ เตสํเยว อุปฺปาทวยญฺญถตฺตํ, หุตฺวา อภาโว วา, นิพฺพตฺตานํ เตเนวากาเรน อฎฺฐตฺวา ขณภเงฺคน เภโทติ อโตฺถฯ ติ ตสฺสา อนิจฺจตาย วเสน รูปาทีสุ อนิจฺจนฺติ อนุปสฺสนาฯ ติ ตาย อนุปสฺสนาย สมนฺนาคโตฯ ตสฺมา เอวํภูโต อสฺสสโนฺต  ปสฺสสโนฺต จ อิธ ‘‘อนิจฺจานุปสฺสี อสฺสสิสฺสามิ ปสฺสสิสฺสามีติ สิกฺขตี’’ติ เวทิตโพฺพฯ</p>


<p>ติ เอตฺถ ปน เทฺว วิราคา ขยวิราโค จ อจฺจนฺตวิราโค จฯ ตตฺถ ติ สงฺขารานํ ขณภโงฺคฯ ติ นิพฺพานํฯ ติ ตทุภยทสฺสนวเสน ปวตฺตา วิปสฺสนา จ มโคฺค จฯ ตาย ทุวิธายปิ อนุปสฺสนาย สมนฺนาคโต หุตฺวา อสฺสสโนฺต ปสฺสสโนฺต จ ‘‘วิราคานุปสฺสี อสฺสสิสฺสามิ ปสฺสสิสฺสามีติ สิกฺขตี’’ติ เวทิตโพฺพฯ ปเทปิ เอเสว นโยฯ</p>


<p>ติ เอตฺถาปิ เทฺว ปฎินิสฺสคฺคา ปริจฺจาคปฎินิสฺสโคฺค จ ปกฺขนฺทนปฎินิสฺสโคฺค จฯ ปฎินิสฺสโคฺคเยว อนุปสฺสนา ปฎินิสฺสคฺคานุปสฺสนาฯ วิปสฺสนามคฺคานํ เอตมธิวจนํฯ</p>


<p> หิ ตทงฺควเสน สทฺธิํ ขนฺธาภิสงฺขาเรหิ กิเลเส ปริจฺจชติ, สงฺขตโทสทสฺสเนน จ ตพฺพิปรีเต นิพฺพาเน ตนฺนินฺนตาย ปกฺขนฺทตีติ  เจว ติ จ วุจฺจติฯ  สมุเจฺฉทวเสน สทฺธิํ ขนฺธาภิสงฺขาเรหิ กิเลเส ปริจฺจชติ, อารมฺมณกรเณน จ นิพฺพาเน ปกฺขนฺทตีติ  เจว ติ จ วุจฺจติฯ อุภยมฺปิ ปน ปุริมปุริมญฺญาณานํ อนุอนุปสฺสนโต ติ วุจฺจติฯ ตาย ทุวิธายปิ ปฎินิสฺสคฺคานุปสฺสนาย สมนฺนาคโต หุตฺวา อสฺสสโนฺต  ปสฺสสโนฺต จ ‘‘ปฎินิสฺสคฺคานุปสฺสี อสฺสสิสฺสามิ ปสฺสสิสฺสามีติ สิกฺขตี’’ติ เวทิตโพฺพฯ</p>


<p>อิทํ จตุตฺถจตุกฺกํ สุทฺธวิปสฺสนาวเสเนว วุตฺตํฯ ปุริมานิ ปน ตีณิ สมถวิปสฺสนาวเสนฯ เอวํ จตุนฺนํ จตุกฺกานํ วเสน โสฬสวตฺถุกาย อานาปานสฺสติยา ภาวนา เวทิตพฺพาฯ เอวํ โสฬสวตฺถุวเสน จ ปน อยํ อานาปานสฺสติ มหปฺผลา โหติ มหานิสํสาฯ</p>


<p> ตตฺรสฺส ‘‘อยมฺปิ โข, ภิกฺขเว, อานาปานสฺสติสมาธิ ภาวิโต พหุลีกโต สโนฺต เจว ปณีโต จา’’ติอาทิวจนโต สนฺตภาวาทิวเสนาปิ มหานิสํสตา เวทิตพฺพา, วิตกฺกุปเจฺฉทสมตฺถตายปิฯ อยญฺหิ สนฺตปณีตอเสจนกสุขวิหารตฺตา สมาธิอนฺตรายกรานํ วิตกฺกานํ วเสน อิโต จิโต จ จิตฺตสฺส วิธาวนํ วิจฺฉินฺทิตฺวา อานาปานารมฺมณาภิมุขเมว  จิตฺตํ กโรติฯ เตเนว วุตฺตํ ‘‘อานาปานสฺสติ ภาเวตพฺพา วิตกฺกุปเจฺฉทายา’’ติ (อ. นิ. ๙.๑)ฯ</p>


<p>วิชฺชาวิมุตฺติปาริปูริยา มูลภาเวนาปิ จสฺสา มหานิสํสตา เวทิตพฺพาฯ วุตฺตเญฺหตํ ภควตา – ‘‘อานาปานสฺสติ, ภิกฺขเว, ภาวิตา พหุลีกตา จตฺตาโร สติปฎฺฐาเน ปริปูเรติ, จตฺตาโร สติปฎฺฐานา ภาวิตา พหุลีกตา สตฺต โพชฺฌเงฺค ปริปูเรนฺติ, สตฺต โพชฺฌงฺคา ภาวิตา พหุลีกตา วิชฺชาวิมุตฺติํ ปริปูเรนฺตี’’ติ (ม. นิ. ๓.๑๔๗)ฯ</p>


<p>อปิจ จริมกานํ อสฺสาสปสฺสาสานํ วิทิตภาวกรณโตปิสฺสา มหานิสํสตา เวทิตพฺพาฯ วุตฺตเญฺหตํ ภควตา – ‘‘เอวํ ภาวิตาย โข, ราหุล, อานาปานสฺสติยา เอวํ พหุลีกตาย เยปิ เต จริมกา อสฺสาสปสฺสาสา, เตปิ วิทิตาว นิรุชฺฌนฺติ, โน อวิทิตา’’ติ (ม. นิ. ๒.๑๒๑)ฯ</p>


<p> ตตฺถ นิโรธวเสน ตโย จริมกา ภวจริมกา, ฌานจริมกา, จุติจริมกาติฯ ภเวสุ หิ กามภเว อสฺสาสปสฺสาสา ปวตฺตนฺติ, รูปารูปภเวสุ นปฺปวตฺตนฺติ, ตสฺมา  เต ฯ ฌาเนสุ ปุริเม ฌานตฺตเย ปวตฺตนฺติ, จตุเตฺถ นปฺปวตฺตนฺติ, ตสฺมา เต ฯ เย ปน จุติจิตฺตสฺส ปุรโต โสฬสเมน จิเตฺตน สทฺธิํ อุปฺปชฺชิตฺวา จุติจิเตฺตน สห นิรุชฺฌนฺติ, อิเม  นามฯ อิเม อิธ ‘‘จริมกา’’ติ อธิเปฺปตาฯ</p>


<p>อิมํ กิร กมฺมฎฺฐานํ อนุยุตฺตสฺส ภิกฺขุโน อานาปานารมฺมณสฺส สุฎฺฐุ ปริคฺคหิตตฺตา จุติจิตฺตสฺส ปุรโต โสฬสมสฺส จิตฺตสฺส อุปฺปาทกฺขเณ อุปฺปาทํ อาวชฺชยโต อุปฺปาโทปิ เนสํ ปากโฎ โหติฯ ฐิติํ อาวชฺชยโต ฐิติปิ เนสํ ปากฎา โหติฯ ภงฺคํ อาวชฺชยโต จ ภโงฺค เนสํ ปากโฎ โหติฯ</p>


<p>อิโต อญฺญํ กมฺมฎฺฐานํ ภาเวตฺวา อรหตฺตํ ปตฺตสฺส ภิกฺขุโน หิ อายุอนฺตรํ ปริจฺฉินฺนํ วา โหติ อปริจฺฉินฺนํ วาฯ อิทํ ปน โสฬสวตฺถุกํ อานาปานสฺสติํ ภาเวตฺวา อรหตฺตํ ปตฺตสฺส อายุอนฺตรํ ปริจฺฉินฺนเมว โหติฯ โส ‘‘เอตฺตกํ ทานิ เม อายุสงฺขารา ปวตฺติสฺสนฺติ, น อิโต  ปร’’นฺติ ญตฺวา อตฺตโน ธมฺมตาย เอว สรีรปฎิชคฺคนนิวาสนปารุปนาทีนิ สพฺพกิจฺจานิ กตฺวา อกฺขีนิ นิมีเลติ โกฎปพฺพตวิหารวาสีติสฺสเตฺถโร วิย มหากรญฺชิยวิหารวาสีมหาติสฺสเตฺถโร วิย เทวปุตฺตมหารเฎฺฐ ปิณฺฑปาติกติสฺสเตฺถโร วิย จิตฺตลปพฺพตวิหารวาสิโน เทฺว ภาติยเตฺถรา วิย จฯ</p>


<p>ตตฺริทํ เอกวตฺถุปริทีปนํฯ เทฺวภาติยเตฺถรานํ กิเรโก ปุณฺณมุโปสถทิวเส ปาติโมกฺขํ โอสาเรตฺวา ภิกฺขุสงฺฆปริวุโต อตฺตโน วสนฎฺฐานํ คนฺตฺวา จงฺกเม ฐิโต จนฺทาโลกํ โอโลเกตฺวา อตฺตโน อายุสงฺขาเร อุปธาเรตฺวา ภิกฺขุสงฺฆมาห – ‘‘ตุเมฺหหิ กถํ ปรินิพฺพายนฺตา ภิกฺขู ทิฎฺฐปุพฺพา’’ติฯ ตตฺร เกจิ อาหํสุ ‘‘อเมฺหหิ อาสเน นิสินฺนกาว ปรินิพฺพายนฺตา ทิฎฺฐปุพฺพา’’ติฯ เกจิ ‘‘อเมฺหหิ อากาเส ปลฺลงฺกมาภุชิตฺวา นิสินฺนกา’’ติฯ เถโร อาห – ‘‘อหํ ทานิ โว จงฺกมนฺตเมว ปรินิพฺพายมานํ ทเสฺสสฺสามี’’ติ ตโต จงฺกเม เลขํ กตฺวา ‘‘อหํ อิโต จงฺกมโกฎิโต ปรโกฎิํ คนฺตฺวา นิวตฺตมาโน อิมํ เลขํ ปตฺวาว ปรินิพฺพายิสฺสามี’’ติ วตฺวา จงฺกมํ โอรุยฺห ปรภาคํ คนฺตฺวา นิวตฺตมาโน เอเกน ปาเทน เลขํ อกฺกนฺตกฺขเณเยว ปรินิพฺพายิฯ</p>


<p>
ตสฺมา หเว อปฺปมโตฺต, อนุยุเญฺชถ ปณฺฑิโต;  
  
เอวํ อเนกานิสํสํ, อานาปานสฺสติํ สทาติฯ  
</p>
  
<p>อิทํ อานาปานสฺสติยํ วิตฺถารกถามุขํฯ</p>


<h3>อุปสมานุสฺสติกถา</h3>
<p> อานาปานสฺสติยา  อนนฺตรํ อุทฺทิฎฺฐํ ปน อุปสมานุสฺสติํ ภาเวตุกาเมน รโหคเตน ปฎิสลฺลีเนน – ‘‘ยาวตา, ภิกฺขเว, ธมฺมา สงฺขตา วา อสงฺขตา วา วิราโค เตสํ ธมฺมานํ อคฺคมกฺขายติ, ยทิทํ มทนิมฺมทโน ปิปาสวินโย อาลยสมุคฺฆาโต วฎฺฎุปเจฺฉโท ตณฺหกฺขโย วิราโค นิโรโธ นิพฺพาน’’นฺติ (อ. นิ. ๔.๓๔; อิติวุ. ๙๐) เอวํ สพฺพทุกฺขูปสมสงฺขาตสฺส นิพฺพานสฺส คุณา อนุสฺสริตพฺพาฯ</p>


<p>ตตฺถ ติ ยตฺตกาฯ ติ สภาวาฯ ติ สงฺคมฺม สมาคมฺม ปจฺจเยหิ กตา วา อกตา วาฯ   ติ เตสํ สงฺขตาสงฺขตธมฺมานํ วิราโค อคฺคมกฺขายติ เสโฎฺฐ อุตฺตโมติ วุจฺจติฯ ตตฺถ ติ น ราคาภาวมตฺตเมว, อถ โข นฺติ โย โส มทนิมฺมทโนติอาทีนิ นามานิ อสงฺขตธโมฺม ลภติ, โส วิราโคติ ปเจฺจตโพฺพฯ โส หิ ยสฺมา ตมาคมฺม สเพฺพปิ มานมทปุริสมทาทโย มทา นิมฺมทา อมทา โหนฺติ วินสฺสนฺติ, ตสฺมา ติ วุจฺจติฯ ยสฺมา จ ตมาคมฺม สพฺพาปิ กามปิปาสา วินยํ อพฺภตฺถํ ยาติ, ตสฺมา ติ วุจฺจติฯ ยสฺมา ปน ตมาคมฺม ปญฺจกามคุณาลยา สมุคฺฆาตํ คจฺฉนฺติ, ตสฺมา ติ วุจฺจติฯ ยสฺมา จ ตมาคมฺม เตภูมกํ วฎฺฎํ อุปจฺฉิชฺชติ, ตสฺมา ติ วุจฺจติฯ ยสฺมา ปน ตมาคมฺม สพฺพโส ตณฺหา ขยํ คจฺฉติ วิรชฺชติ นิรุชฺฌติ จ, ตสฺมา ติ วุจฺจติฯ ยสฺมา ปเนส จตโสฺส โยนิโย ปญฺจ คติโย สตฺต วิญฺญาณฎฺฐิติโย นว จ สตฺตาวาเส อปราปรภาวาย วินนโต อาพนฺธนโต สํสิพฺพนโต นฺติ ลทฺธโวหาราย ตณฺหาย นิกฺขโนฺต นิสฺสโฎ วิสํยุโตฺต, ตสฺมา นฺติ วุจฺจตีติฯ</p>


<p>เอวเมเตสํ มทนิมฺมทนตาทีนํ คุณานํ วเสน นิพฺพานสงฺขาโต อุปสโม อนุสฺสริตโพฺพฯ เย วา ปนเญฺญปิ ภควตา – ‘‘อสงฺขตญฺจ โว, ภิกฺขเว, เทเสสฺสามิ… สจฺจญฺจ… ปารญฺจ… สุทุทฺทสญฺจ… อชรญฺจ… ธุวญฺจ… นิปฺปปญฺจญฺจ… อมตญฺจ… สิวญฺจ… เขมญฺจ… อพฺภุตญฺจ… อนีติกญฺจ… อพฺยาพชฺฌญฺจ… วิสุทฺธิญฺจ… ทีปญฺจ… ตาณญฺจ … เลณญฺจ โว, ภิกฺขเว, เทเสสฺสามี’’ติอาทีสุ (สํ. นิ. ๔.๓๖๖) สุเตฺตสุ อุปสมคุณา วุตฺตา, เตสมฺปิ วเสน อนุสฺสริตโพฺพเยวฯ</p>


<p>ตเสฺสวํ มทนิมฺมทนตาทิคุณวเสน อุปสมํ อนุสฺสรโต เนว ตสฺมิํ สมเย ราคปริยุฎฺฐิตํ จิตฺตํ โหติ, น โทส… น โมหปริยุฎฺฐิตํ จิตฺตํ โหติฯ อุชุคตเมวสฺส ตสฺมิํ สมเย จิตฺตํ โหติ  อารพฺภาติ พุทฺธานุสฺสติอาทีสุ วุตฺตนเยเนว วิกฺขมฺภิตนีวรณสฺส เอกกฺขเณ ฌานงฺคานิ อุปฺปชฺชนฺติฯ อุปสมคุณานํ ปน คมฺภีรตาย นานปฺปการคุณานุสฺสรณาธิมุตฺตตาย วา อปฺปนํ อปฺปตฺวา อุปจารปฺปตฺตเมว ฌานํ โหติ ฯ ตเทตมุปสมคุณานุสฺสรณวเสน อุปสมานุสฺสติเจฺจว สงฺขฺยํ คจฺฉติฯ</p>


<p>ฉ อนุสฺสติโย วิย จ อยมฺปิ อริยสาวกเสฺสว อิชฺฌติ, เอวํ สเนฺตปิ อุปสมครุเกน ปุถุชฺชเนนาปิ มนสิ กาตพฺพาฯ สุตวเสนาปิ หิ อุปสเม จิตฺตํ ปสีทติฯ อิมญฺจ ปน อุปสมานุสฺสติํ อนุยุโตฺต ภิกฺขุ สุขํ สุปติ, สุขํ ปฎิพุชฺฌติ, สนฺตินฺทฺริโย โหติ สนฺตมานโส หิโรตฺตปฺปสมนฺนาคโต ปาสาทิโก ปณีตาธิมุตฺติโก สพฺรหฺมจารีนํ ครุ จ ภาวนีโย จฯ อุตฺตริ อปฺปฎิวิชฺฌโนฺต ปน สุคติปรายโน โหติฯ</p>


<p>
ตสฺมา หเว อปฺปมโตฺต, ภาวเยถ วิจกฺขโณ;  
  
เอวํ อเนกานิสํสํ, อริเย อุปสเม สตินฺติฯ  
</p>
  
<p>อิทํ อุปสมานุสฺสติยํ วิตฺถารกถามุขํฯ</p>

</p>

</p>

</p>

</p>





