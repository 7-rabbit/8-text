<h1>๓. คุณาวโพธ-ตติยปริเจฺฉท</h1>
<h2>อนุสนฺธิ</h2>
<ol>
<li>
สมฺภวนฺติ  
คุณา ยสฺมา, โทสาเน’ว’มติกฺกเม;  
  
ทเสฺสสฺสํ เต ตโต ทานิ, สเทฺท สมฺภูสยนฺติ เยฯ  
</li>
  
<h2>สทฺทาลงฺการ อุเทฺทส</h2>
</ol>
<ol>
<li>
ปสาโท’โช, มธุรตา, สมตา, สุขุมาลตา;  
  
สิเลโส’ทรตา, กนฺติ, อตฺถพฺยตฺติ, สมาธโยฯ  
</li>
  
<h2>สทฺทาลงฺการ ปโยชน</h2>
</ol>
<ol>
<li>
คุเณเห’เตหิ สมฺปโนฺน, พโนฺธ กวิมโนหโร;  
  
สมฺปาทิยติ กตฺตูนํ, กิตฺติ มจฺจนฺตนิมฺมลํฯ  
</li>
  
<h2>สทฺทาลงฺการ นิเทฺทส</h2>
</ol>
<ol>
<li>
อทูราหิตสมฺพนฺธ, สุภคา ยา ปทา’วลิ;  
  
สุปสิทฺธา’ภิเธยฺยา’ยํ,  
ปสาทํ  
ชนเย ยถาฯ  
</li>
  
<li>
อลงฺกโรนฺตา  
วทนํ, มุนิโน’ธรรํสิโย;  
  
โสภเนฺต’รุณรํสี’ว, สมฺปตนฺตา’มฺพุโช’ทเรฯ  
</li>
  
<li>
  
โอโช  
สมาสพาหุลฺย, เมโส คชฺชสฺส ชีวิตํ;  
  
ปเชฺชปฺย’นา’กุโล โส’ยํ,  
  
กโนฺต กามียเต ยถาฯ  
</li>
  
<li>
  
มุนินฺท มนฺท สญฺชาต, หาส จนฺทน ลิมฺปิตา;  
  
ปลฺลวา ธวลา ตเสฺส, เวโก นา’ธรปลฺลโวฯ  
</li>
  
<li>
ปทา’ภิเธยฺยวิสยํ, สมาส พฺยาส สมฺภวํ;  
  
ยํ ปาริณตฺยํ โหตี’ห, โสปิ  
โอโช’  
ว ตํ ยถาฯ  
</li>
  
<li>
  
โชตยิตฺวาน สทฺธมฺมํ, สนฺตาเรตฺวา สเทวเก;  
  
ชลิตฺวา อคฺคิขโนฺธ’ว, นิพฺพุโต โส สสาวโกฯ  
</li>
  
<li>
  
มตฺถกฎฺฐี มตสฺสา’ปิ, รโชภาวํ วชนฺตุ เม;  
  
ยโต ปุเญฺญน เต เสนฺตุ, ชิน ปาท’มฺพุชทฺวเยฯ  
</li>
  
<li>
อิจฺจตฺร  
นิจฺจปฺปณติ, เคโธ สาธุ ปทิสฺสติ;  
  
ชายเต’ยํ คุโณ ติกฺข, ปญฺญานมภิโยคโตฯ  
</li>
  
<li>
  
มธุรตฺตํ  
ปทาสตฺติ, ร’นุปฺปาสวสา ทฺวิธา;  
  
สิยา สมสุติ ปุพฺพา, วณฺณา’วุตฺติ ปโร ยถาฯ  
</li>
  
<li>
  
ยทา เอโส’ภิสโมฺพธิํ, สมฺปโตฺต มุนิปุงฺคโว;  
  
ตทา ปภุติ ธมฺมสฺส, โลเก ชาโต มหุ’สฺสโวฯ  
</li>
  
<li>
มุนิ  
นฺท  
ม  
นฺท  
หาสา เต, กุ  
นฺท  
ส  
โนฺท  
หวิพฺภมา;  
  
ทิส  
นฺต  
มนุธาว  
นฺติ,  
หส  
นฺตา  
จ  
นฺท  
ก  
นฺติ  
โยฯ  
</li>
  
<li>
สพฺพโกมลวเณฺณหิ, นา’  
นุปฺปาโส  
ปสํสิโย;  
  
ยถา’  
ยํ มาลตีมาลา, ลิน โลลา’ลิมาลินีฯ  
</li>
  
<li>
มุทูหิ วา เกวเลหิ, เกวเลหิ ผุเฎหิ วา,  
  
มิเสฺสหิ วา  
ติธา  
โหติ, วเณฺณหิ  
สมตา  
ยถาฯ  
</li>
  
<h2>เกวลมุทุสมตา</h2>
</ol>
<ol>
<li>
  
โกกิลา’ลาปสํวาที, มุนินฺทา’ลาปวิพฺภโม;  
  
หทยงฺคมตํ ยาติ, สตํ เทติ จ นิพฺพุติํฯ  
</li>
  
<h2>เกวลผุฎสมตา</h2>
</ol>
<ol>
<li>
  
สมฺภาวนียสมฺภาวํ, ภควนฺตํ ภวนฺตคุํ;  
  
ภวนฺตสาธนา’กงฺขี, โก น สมฺภาวเย วิภุํฯ  
</li>
  
<h2>มิสฺสกสมตา</h2>
</ol>
<ol>
<li>
  
ลทฺธจนฺทนสํสคฺค, สุคนฺธิ มลยา’นิโล;  
  
มนฺท มายาติ ภีโต’ว, มุนินฺทมุขมารุตาฯ  
</li>
  
<li>
อนิฎฺฐุร’กฺขร’ปฺปายา, สพฺพโกมล นิสฺสฎา;  
  
กิจฺฉมุจฺจารณา’เปต, พฺยญฺชนา  
สุขุมาลตาฯ  
</li>
  
<li>
  
ปสฺสนฺตา รูปวิภวํ, สุณนฺตา มธุรํ คิรํ;  
  
จรนฺติ สาธู  
  
สาธุ (สี-ฉนฺธานุรกฺขณตฺถํ)  
  
สมฺพุทฺธ, กาเล เกฬิปรมฺมุขาฯ  
</li>
  
<li>
อลงฺการวิหีนา’ปิ, สตํ สมฺมุขเต’ทิสี;  
  
อาโรหติ วิเสเสน, รมณียา ต’ทุชฺชลาฯ  
</li>
  
<li>
  
โรมญฺจ  
  
  
ปิญฺฉ รจนา, สาธุ วาทาหิตทฺธนี;  
  
ลฬนฺติ’เม มุนิเมฆุ, มฺมทา สาธุ สิขาวลาฯ  
</li>
  
<li>
สุขุมาลตฺต มเตฺถ’ว, ปทตฺถวิสยมฺปิ จ;  
  
ยถา มตาทิสเทฺทสุ,  
กิตฺติเสสา  
ทิกิตฺตนํฯ  
</li>
  
<li>
สิลิฎฺฐ ปท สํสคฺค, รมณีย คุณา’ลโย;  
  
สพนฺธคารโว โส’ยํ,  
สิเลโส  
นาม ตํ ยถาฯ  
</li>
  
<li>
  
พาลิ’นฺทุวิพฺภม’เจฺฉทิ, นขรา’วลิ กนฺติภิ;  
  
สา มุนินฺทปท’โมฺภช, กนฺติ โว วลิตา’วตํฯ  
</li>
  
<li>
อุกฺกํสวโนฺต โยโกจิ, คุโณ ยทิ ปตียเต;  
  
อุทาโร’  
ยํ ภเว เตน, สนาถา พนฺธปทฺธติฯ  
</li>
  
<li>
  
ปาทโมฺภช รโช ลิตฺต, คตฺตา เย ตว โคตม;  
  
อโห! เต ชนฺตโว ยนฺติ, สพฺพถา นิรชตฺตนํฯ  
</li>
  
<li>
เอวํ ชินา’นุภาวสฺส, สมุกฺกํโส’ตฺร ทิสฺสติ;  
  
ปญฺญวา วิธินา’เนน, จินฺตเย ปร มีทิสํฯ  
</li>
  
<li>
  
อุทาโร  
โสปิ วิเญฺญโยฺย, ยํ ปสตฺถ วิเสสนํ;  
  
ยถา  
กีฬาสโร ลีลา, หาโส เหมงฺคทา’  
ทโยฯ  
</li>
  
<li>
โลกิย’ตฺถา’น’ติกฺกนฺตา, กนฺตา สพฺพชนานปิ;  
  
กนฺติ  
นามา’ติวุตฺตสฺส, วุตฺตา สา ปริหารโตฯ  
</li>
  
ยถา  
มุนินฺท  
อิจฺจาทิฯ  
</li>
  
<li>
  
อตฺถพฺยตฺตา’  
ภิเธยฺยสฺสา,  
  
เนยฺยตา สทฺทโต’ตฺถโต;  
  
สา’ยํ ตทุภยา เนยฺย, ปริหาเร ปทสฺสิตา;  
  
ยถา  
มรีจิจฺจาทิ  
จ,  
มโนนุรญฺชโน  
จฺจาทิฯ  
</li>
  
ปุน อเตฺถน ยถา  
</li>
  
<li>
  
สภาวา’มลตา ธีร, มุธา ปาทนเขสุ เต;  
  
ยโต เต’วนตา’นนฺต, โมฬิจฺฉายา ชหนฺติ โนฯ  
</li>
  
<li>
‘พนฺธสาโร’ติ มญฺญนฺติ, ยํ สมคฺคาปิ วิญฺญุโน;  
  
ทสฺสนา’วสรํ ปโตฺต,  
สมาธิ  
นาม’ยํ คุโณฯ  
</li>
  
<li>
อญฺญธโมฺม ตโต’ญฺญตฺถ, โลกสีมา’นุโรธโต;  
  
สมฺมา อาธียเต’เจฺจ’โส,  
‘สมาธี’  
ติ นิรุจฺจติฯ  
</li>
  
<h2>สมาธิ อุเทฺทส</h2>
</ol>
<ol>
<li>
อปาเณ  
ปาณีนํ ธโมฺม, สมฺมา อาธียเต กฺวจิ,;  
  
นิรูเป รูปยุตฺตสฺส, นิรเส สรสสฺส, จฯ  
</li>
  
<li>
อทฺรเว ทฺรวยุตฺตสฺส, อกตฺตริปิ กตฺตุตา,;  
  
กฐินสฺสา’สรีเร,ปิ, รูปํ เตสํ กมา สิยาฯ  
</li>
  
<h2>สมาธินิเทฺทส</h2>
</ol>
<h2>อปาเณ ปาณีนํ ธโมฺม</h2>
<ol>
<li>
อุณฺณา ปุณฺณิ’นฺทุนา นาถ! ทิวาปิ สห  
สงฺคมา;  
  
วินิทฺทา สมฺปโมทนฺติ,  
มเญฺญ กุมุทินี ตวฯ  
</li>
  
<h2>นิรุเป รูปยุตฺตสฺส</h2>
</ol>
<ol>
<li>
  
ทยารเสสุ  
มุชฺชนฺตา, ชนา’  
มตรเสสฺวิ’  
ว;  
  
สุขิตา หตโทสา เต, นาถ! ปาท’มฺพุชา’นตาฯ  
</li>
  
<h2>นิรเส สรสสฺส</h2>
</ol>
<ol>
<li>
  
มธุเร  
ปิ  
คุเณ  
ธีร, น’ปฺปสีทนฺติ เย ตว;  
  
กีทิสี มนโสวุตฺติ, เตสํ  
ขารคุณาน  
โภ’ฯ  
</li>
  
<h2>อทฺรเว ทฺรวยุตฺตสฺส</h2>
</ol>
<ol>
<li>
สพฺพตฺถสิทฺธ!  
จูฬก, ปุฎเปยฺยา มหาคุณา;  
  
ทิสา สมนฺตา ธาวนฺติ, กุนฺทโสภา ส ลกฺขณาฯ  
</li>
  
<h2>อกตฺตริปิ กตฺตุตา</h2>
</ol>
<ol>
<li>
  
มารา’ริพล  
วิสฺสฎฺฐา, กุณฺฐา  
นานาวิธา’ยุธา;  
  
ลชฺชมานา’  
ญฺญเวเสน, ชิน!  
ปาทา’นตา  
ตวฯ  
</li>
  
<h2>กฐินสฺสา สรีเร</h2>
</ol>
<ol>
<li>
มุนินฺทภาณุมา กาโล,  
  
ทิโต  
โพโธ’ทยา’จเล;  
  
สทฺธมฺมรํสินา ภาติ, ภินฺท มนฺทตมํ ปรํฯ  
</li>
  
<li>
  
วมนุ’คฺคิรนาเทฺย’  
ตํ, คุณวุตฺย’ปริจฺจุตํ;  
  
อติสุนฺทร มญฺญํ ตุ, กามํ วินฺทติ  
คามฺมตํฯ  
</li>
  
<li>
กนฺตีนํ  
วมนพฺยาชา,  
มุนิปาทนขา’วลี;  
  
จนฺทกนฺตี ปิวนฺตี’ว, นิปฺปภํ ตํ กโรนฺติโยฯ  
</li>
  
<li>
อจิตฺตกตฺตุกํ  
รุจฺย  
รุจฺจ (สี.)  
, มิเจฺจวํ คุณกมฺมตํ;  
  
สจิตฺตกตฺตุกํ เป’ตํ, คุณกมฺมํ ยทุ’ตฺตมํฯ  
</li>
  
<li>
  
อุคฺคิรโนฺต’  
ว  
สเสฺนห, รสํ  
ชินวโร ชเน;  
  
ภาสโนฺต มธุรํ ธมฺมํ, กํ น สปฺปีณเย ชนํฯ  
</li>
  
<li>
โย สทฺทสตฺถกุสโล กุสโล นิฆณฺฑุ,  
  
ฉโนฺทอลงฺกติสุ นิจฺจกตา’ภิโยโค;  
  
โส’ยํ กวิตฺตวิกโลปิ กวีสุ สงฺขฺย,  
  
โมคฺคยฺห วินฺทติ หิ กิตฺติ’ มมนฺทรูปํฯ  
</li>
  
อิติ สงฺฆรกฺขิตมหาสามิวิรจิเต สุโพธาลงฺกาเร  
</li>
  
คุณาวโพโธ นาม  
</li>
  
ตติโย ปริเจฺฉโทฯ  
</li>
  
  
  
  
  