<h1>๑๐. ทณฺฑวโคฺค</h1>
<h3>๑. ฉพฺพคฺคิยภิกฺขุวตฺถุ</h3>
<p>    ติ อิมํ ธมฺมเทสนํ สตฺถา เชตวเน วิหรโนฺต ฉพฺพคฺคิเย ภิกฺขู อารพฺภ กเถสิฯ</p>


<p>เอกสฺมิญฺหิ สมเย สตฺตรสวคฺคิเยหิ เสนาสเน ปฎิชคฺคิเต ฉพฺพคฺคิยา ภิกฺขู ‘‘นิกฺขมถ, มยํ มหลฺลกตรา, อมฺหากํ เอตํ ปาปุณาตี’’ติ วตฺวา เตหิ ‘‘น มยํ ทสฺสาม, อเมฺหหิ ปฐมํ ปฎิชคฺคิต’’นฺติ วุเตฺต เต ภิกฺขู ปหริํสุฯ สตฺตรสวคฺคิยา มรณภยตชฺชิตา มหาวิรวํ วิรวิํสุฯ สตฺถา เตสํ สทฺทํ สุตฺวา ‘‘กิํ อิท’’นฺติ ปุจฺฉิตฺวา ‘‘อิทํ นามา’’ติ อาโรจิเต ‘‘น, ภิกฺขเว, อิโต ปฎฺฐาย ภิกฺขุนา นาม เอวํ กตฺตพฺพํ, โย กโรติ, โส อิมํ นาม อาปตฺติํ อาปชฺชตี’’ติ  (ปาจิ. ๔๔๙ อาทโย) ปญฺญาเปตฺวา, ‘‘ภิกฺขเว, ภิกฺขุนา นาม ‘ยถา อหํ, ตเถว อเญฺญปิ ทณฺฑสฺส ตสนฺติ, มจฺจุโน ภายนฺตี’ติ ญตฺวา ปโร น ปหริตโพฺพ, น ฆาเตตโพฺพ’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สเพฺพ ตสนฺติ ทณฺฑสฺส, สเพฺพ ภายนฺติ มจฺจุโน;  
  
อตฺตานํ อุปมํ กตฺวา, น หเนยฺย น ฆาตเย’’ติฯ  
</li>
  
<p>ตตฺถ  ติ สเพฺพปิ สตฺตา อตฺตนิ ทเณฺฑ ปตเนฺต ตสฺส ทณฺฑสฺส ตสนฺติฯ ติ มรณสฺสาปิ เยวฯ อิมิสฺสา จ เทสนาย พฺยญฺชนํ นิรวเสสํ, อโตฺถ ปน สาวเสโสฯ ยถา หิ รญฺญา ‘‘สเพฺพ สนฺนิปตนฺตู’’ติ เภริยา จราปิตายปิ ราชมหามเตฺต ฐเปตฺวา เสสา สนฺนิปตนฺติ, เอวมิธ ‘‘สเพฺพ ตสนฺตี’’ติ วุเตฺตปิ หตฺถาชาเนโยฺย อสฺสาชาเนโยฺย อุสภาชาเนโยฺย ขีณาสโวติ อิเม จตฺตาโร ฐเปตฺวา อวเสสาว ตสนฺตีติ เวทิตพฺพาฯ อิเมสุ หิ ขีณาสโว สกฺกายทิฎฺฐิยา ปหีนตฺตา มรณกสตฺตํ อปสฺสโนฺต น ภายติ, อิตเร ตโย สกฺกายทิฎฺฐิยา  พลวตฺตา อตฺตโน ปฎิปกฺขภูตํ สตฺตํ อปสฺสนฺตา น ภายนฺตีติฯ ติ ยถา อหํ , เอวํ อเญฺญปิ สตฺตาติ เนว ปรํ ปหเรยฺย น ปหราเปยฺยาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. ฉพฺพคฺคิยภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ฉพฺพคฺคิเย ภิกฺขู อารพฺภ กเถสิฯ</p>


<p>เตเยว  เอกสฺมิญฺหิ สมเย เตเนว การเณน ปุริมสิกฺขาปเท สตฺตรสวคฺคิเย ปหริํสุฯ เตเนว การเณน เตสํ ตลสตฺติกํ อุคฺคิริํสุฯ อิธาปิ สตฺถา เตสํ สทฺทํ สุตฺวา ‘‘กิํ อิท’’นฺติ ปุจฺฉิตฺวา ‘‘อิทํ นามา’’ติ อาโรจิเต ‘‘น, ภิกฺขเว, อิโต ปฎฺฐาย ภิกฺขุนา นาม เอวํ กตฺตพฺพํ, โย กโรติ, โส อิมํ นาม อาปตฺติํ อาปชฺชตี’’ติ  (ปาจิ. ๔๕๔ อาทโย) ปญฺญาเปตฺวา, ‘‘ภิกฺขเว, ภิกฺขุนา นาม ‘ยถา อหํ, ตเถว อเญฺญปิ ทณฺฑสฺส ตสนฺติ, ยถา จ มยฺหํ, ตเถว เนสํ ชีวิตํ ปิย’นฺติ ญตฺวา ปโร น ปหริตโพฺพ น ฆาเฎตโพฺพ’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สเพฺพ ตสนฺติ ทณฺฑสฺส, สเพฺพสํ ชีวิตํ ปิยํ;  
  
อตฺตานํ อุปมํ กตฺวา, น หเนยฺย น ฆาตเย’’ติฯ  
</li>
  
<p>ตตฺถ นฺติ ขีณาสวํ ฐเปตฺวา เสสสตฺตานํ ชีวิตํ ปิยํ มธุรํ, ขีณาสโว ปน ชีวิเต วา มรเณ วา อุเปกฺขโกว โหติฯ เสสํ ปุริมสทิสเมวาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. สพฺพหุลกุมารกวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต สมฺพหุเล กุมารเก อารพฺภ กเถสิฯ</p>


<p>เอกสฺมิญฺหิ  สมเย สตฺถา สาวตฺถิยํ ปิณฺฑาย ปวิสโนฺต อนฺตรามเคฺค สมฺพหุเล กุมารเก เอกํ ฆรสปฺปชาติกํ อหิํ ทณฺฑเกน ปหรเนฺต ทิสฺวา ‘‘กุมารกา กิํ กโรถา’’ติ ปุจฺฉิตฺวา ‘‘อหิํ, ภเนฺต, ทณฺฑเกน ปหรามา’’ติ วุเตฺต ‘‘กิํ การณา’’ติ ปุน ปุจฺฉิตฺวา ‘‘ฑํสนภเยน, ภเนฺต’’ติ วุเตฺต ‘‘ตุเมฺห ‘อตฺตโน สุขํ กริสฺสามา’ติ อิมํ ปหรนฺตา นิพฺพตฺตนิพฺพตฺตฎฺฐาเน สุขลาภิโน น ภวิสฺสถฯ อตฺตโน สุขํ ปเตฺถเนฺตน หิ ปรํ ปหริตุํ น วฎฺฎตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘สุขกามานิ ภูตานิ, โย ทเณฺฑน วิหิํสติ;  
  
อตฺตโน สุขเมสาโน, เปจฺจ โส น ลภเต สุขํฯ  
</li>
  
<li>
‘‘สุขกามานิ ภูตานิ, โย ทเณฺฑน น หิํสติ;  
  
อตฺตโน สุขเมสาโน, เปจฺจ โส ลภเต สุข’’นฺติฯ  
</li>
  
<p>ตตฺถ ติ โย ปุคฺคโล ทเณฺฑน วา เลฑฺฑุอาทีหิ วา วิเหเฐติฯ นฺติ โส ปุคฺคโล ปรโลเก มนุสฺสสุขํ วา ทิพฺพสุขํ วา ปรมตฺถภูตํ วา นิพฺพานสุขํ น ลภติฯ ทุติยคาถาย ติ โส ปุคฺคโล ปรโลเก วุตฺตปฺปการํ ติวิธมฺปิ  ลภตีติ อโตฺถฯ
</ol></p>


<p>เทสนาวสาเน ปญฺจสตาปิ เต กุมารกา โสตาปตฺติผเล ปติฎฺฐหิํสูติฯ</p>

</p>


<h3>๔. โกณฺฑธานเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต โกณฺฑธานเตฺถรํ อารพฺภ กเถสิฯ</p>


<p>ตสฺส   กิร ปพฺพชิตทิวสโต ปฎฺฐาย เอกํ อิตฺถิรูปํ เถเรน สทฺธิํเยว วิจรติฯ ตํ เถโร น ปสฺสติ, มหาชโน ปน ปสฺสติฯ อโนฺตคามํ ปิณฺฑาย จรโตปิสฺส มนุสฺสา เอกํ ภิกฺขํ ทตฺวา, ‘‘ภเนฺต, อยํ ตุมฺหากํ โหตุ, อยํ ปน ตุมฺหากํ สหายิกายา’’ติ วตฺวา ทุติยมฺปิ ททนฺติฯ</p>


<p>กิํ ตสฺส ปุพฺพกมฺมนฺติ? กสฺสปสมฺมาสมฺพุทฺธกาเล กิร เทฺว สหายกา ภิกฺขู เอกมาตุกุจฺฉิโต นิกฺขนฺตสทิสา อติวิย สมคฺคา อเหสุํฯ ทีฆายุกพุทฺธกาเล จ อนุสํวจฺฉรํ วา อนุฉมาสํ วา ภิกฺขู อุโปสถตฺถาย สนฺนิปตนฺติฯ ตสฺมา เตปิ ‘‘อุโปสถคฺคํ คมิสฺสามา’’ติ วสนฎฺฐานา นิกฺขมิํสุฯ เต เอกา ตาวติํสภวเน นิพฺพตฺตเทวตา ทิสฺวา ‘‘อิเม ภิกฺขู อติวิย สมคฺคา, สกฺกา นุ โข อิเม ภินฺทิตุ’’นฺติ จิเนฺตตฺวา อตฺตโน พาลตาย จินฺติตสมนนฺตรเมว อาคนฺตฺวา เตสุ เอเกน, ‘‘อาวุโส, มุหุตฺตํ อาคเมหิ, สรีรกิเจฺจนมฺหิ อตฺถิโก’’ติ วุเตฺต สา เทวตา เอกํ มนุสฺสิตฺถิวณฺณํ  มาเปตฺวา เถรสฺส คจฺฉนฺตรํ ปวิสิตฺวา นิกฺขมนกาเล เอเกน หเตฺถน เกสกลาปํ, เอเกน นิวาสนํ สณฺฐาปยมานา ตสฺส ปิฎฺฐิโต นิกฺขมิฯ โส ตํ น ปสฺสติ, ตมาคมยมาโน ปน ปุรโต ฐิตภิกฺขุ นิวตฺติตฺวา โอโลกยมาโน ตํ ตถา กตฺวา นิกฺขมนฺตํ ปสฺสิฯ สา เตน ทิฎฺฐภาวํ ญตฺวา อนฺตรธายิฯ อิตโร ตํ ภิกฺขุํ อตฺตโน สนฺติกํ อาคตกาเล อาห – ‘‘อาวุโส, สีลํ เต ภินฺน’’นฺติฯ ‘‘นตฺถาวุโส, มยฺหํ เอวรูป’’นฺติฯ อิทาเนว เต มยา ปจฺฉโต นิกฺขมมานา ตรุณอิตฺถี อิทํ นาม กโรนฺตี ทิฎฺฐา, ตฺวํ ‘‘นตฺถิ มยฺหํ เอวรูป’’นฺติ กิํ วเทสีติฯ โส อสนิยา มตฺถเก อวตฺถโฎ วิย มา มํ, อาวุโส, นาเสหิ, นตฺถิ มยฺหํ เอวรูปนฺติฯ อิตโร ‘‘มยา สามํ อกฺขีหิ ทิฎฺฐํ, กิํ ตว สทฺทหิสฺสามี’’ติ ทณฺฑโก วิย ภิชฺชิตฺวา ปกฺกามิ, อุโปสถเคฺคปิ ‘‘นาหํ อิมินา สทฺธิํ อุโปสถํ กริสฺสามี’’ติ นิสีทิฯ อิตโร ‘‘มยฺหํ, ภเนฺต, สีเล อณุมตฺตมฺปิ กาฬํ นตฺถี’’ติ ภิกฺขูนํ กเถสิฯ โสปิ ‘‘มยา สามํ ทิฎฺฐ’’นฺติ อาหฯ เทวตา ตํ เตน สทฺธิํ อุโปสถํ กาตุํ อนิจฺฉนฺตํ ทิสฺวา ‘‘ภาริยํ มยา กมฺมํ กต’’นฺติ จิเนฺตตฺวา – ‘‘ภเนฺต, มยฺหํ อยฺยสฺส สีลเภโท นตฺถิ, มยา ปน วีมํสนวเสเนตํ กตํ, กโรถ เตน  สทฺธิํ อุโปสถ’’นฺติ อาหฯ โส ตสฺสา อากาเส ฐตฺวา กเถนฺติยา สทฺทหิตฺวา อุโปสถํ อกาสิ , น ปน เถเร ปุเพฺพ วิย มุทุจิโตฺต อโหสิฯ เอตฺตกํ เทวตาย ปุพฺพกมฺมํฯ</p>


<p>อายุปริโยสาเน ปน เต เถรา ยถาสุขํ เทวโลเก นิพฺพตฺติํสุฯ เทวตา อปีจิมฺหิ นิพฺพตฺติตฺวา เอกํ พุทฺธนฺตรํ ตตฺถ ปจฺจิตฺวา อิมสฺมิํ พุทฺธุปฺปาเท สาวตฺถิยํ นิพฺพตฺติตฺวา วุทฺธิมนฺวาย สาสเน ปพฺพชิตฺวา อุปสมฺปทํ ลภิฯ ตสฺส ปพฺพชิตทิวสโต ปฎฺฐาย ตํ อิตฺถิรูปํ  ตเถว ปญฺญายิฯ เตเนวสฺส ติ นามํ กริํสุฯ ตํ ตถาวิจรนฺตํ ทิสฺวา ภิกฺขู อนาถปิณฺฑิกํ อาหํสุ – ‘‘มหาเสฎฺฐิ, อิมํ ทุสฺสีลํ ตว วิหารา นีหรฯ อิมญฺหิ นิสฺสาย เสสภิกฺขูนํ อยโส อุปฺปชฺชิสฺสตี’’ติฯ กิํ ปน, ภเนฺต, สตฺถา วิหาเร นตฺถีติ? อตฺถิ อุปาสกาติฯ เตน หิ, ภเนฺต, สตฺถาว ชานิสฺสตีติฯ ภิกฺขู คนฺตฺวา วิสาขายปิ ตเถว กเถสุํฯ สาปิ เนสํ ตเถว ปฎิวจนํ อทาสิฯ</p>


<p>ภิกฺขูปิ เตหิ อสมฺปฎิจฺฉิตวจนา รโญฺญ อาโรเจสุํ – ‘‘มหาราช, โกณฺฑธานเตฺถโร เอกํ อิตฺถิํ คเหตฺวา วิจรโนฺต สเพฺพสํ อยสํ อุปฺปาเทสิ, ตํ ตุมฺหากํ วิชิตา นีหรถา’’ติฯ ‘‘กหํ ปน โส, ภเนฺต’’ติ? ‘‘วิหาเร, มหาราชา’’ติฯ ‘‘กตรสฺมิํ เสนาสเน วิหรตี’’ติ? ‘‘อสุกสฺมิํ นามา’’ติฯ ‘‘เตน หิ คจฺฉถ, อหํ ตํ คณฺหิสฺสามี’’ติ โส สายนฺหสมเย วิหารํ คนฺตฺวา ตํ เสนาสนํ ปุริเสหิ ปริกฺขิปาเปตฺวา เถรสฺส วสนฎฺฐานาภิมุโข อคมาสิฯ เถโร มหาสทฺทํ สุตฺวา วิหารา นิกฺขมิตฺวา ปมุเข อฎฺฐาสิฯ ตมฺปิสฺส อิตฺถิรูปํ  ปิฎฺฐิปเสฺส ฐิตํ ราชา อทฺทสฯ เถโร รโญฺญ อาคมนํ ญตฺวา วิหารํ อภิรุหิตฺวา นิสีทิฯ ราชา เถรํ น วนฺทิ, ตมฺปิ อิตฺถิํ นาทฺทสฯ โส ทฺวารนฺตเรปิ เหฎฺฐามเญฺจปิ โอโลเกโนฺต อทิสฺวาว เถรํ อาห – ‘‘ภเนฺต, อิมสฺมิํ ฐาเน เอกํ อิตฺถิํ อทฺทสํ, กหํ สา’’ติ? ‘‘น ปสฺสามิ, มหาราชา’’ติฯ ‘‘อิทานิ มยา ตุมฺหากํ ปิฎฺฐิปเสฺส ฐิตา ทิฎฺฐา’’ติ วุเตฺตปิ ‘‘อหํ น ปสฺสามิ’’เจฺจวาหฯ ราชา ‘‘กิํ นุ โข เอต’’นฺติ จิเนฺตตฺวา, ‘‘ภเนฺต, อิโต ตาว นิกฺขมถา’’ติ อาหฯ เถเร นิกฺขมิตฺวา ปมุเข ฐิเต ปุน สา เถรสฺส ปิฎฺฐิปเสฺส อฎฺฐาสิฯ ราชา ตํ ทิสฺวา ปุน อุปริตลํ อภิรุหิ, ตสฺส อาคตภาวํ ญตฺวา เถโร นิสีทิฯ ปุน ราชา ตํ สพฺพฎฺฐาเนสุ โอโลเกโนฺตปิ อทิสฺวา, ‘‘ภเนฺต, กหํ สา อิตฺถี’’ติ ปุน เถรํ  ปุจฺฉิฯ นาหํ ปสฺสามิ มหาราชาติฯ ‘‘กิํ กเถถ, ภเนฺต, มยา อิทาเนว ตุมฺหากํ ปิฎฺฐิปเสฺส ฐิตา ทิฎฺฐา’’ติ อาหฯ อาม, มหาราช, มหาชโนปิ ‘‘เม ปจฺฉโต ปจฺฉโต อิตฺถี วิจรตี’’ติ วทติ, อหํ ปน น ปสฺสามีติ ฯ ราชา ‘‘ปฎิรูปเกน ภวิตพฺพ’’นฺติ สลฺลเกฺขตฺวา ปุน เถรํ, ‘‘ภเนฺต, อิโต ตาว โอตรถา’’ติ วตฺวา เถเร โอตริตฺวา ปมุเข ฐิเต ปุน ตํ ตสฺส ปิฎฺฐิปเสฺส ฐิตํ ทิสฺวา อุปริตลํ อภิรุหิฯ ปุน นาทฺทสฯ โส ปุน เถรํ ปุจฺฉิตฺวา เตน ‘‘น ปสฺสามิ’’เจฺจว วุเตฺต ‘‘ปฎิรูปกเมเวต’’นฺติ นิฎฺฐํ คนฺตฺวา เถรํ อาห – ‘‘ภเนฺต, เอวรูเป สํกิเลเส ตุมฺหากํ ปิฎฺฐิโต วิจรเนฺต อโญฺญ โกจิ ตุมฺหากํ ภิกฺขํ น ทสฺสติ, นิพทฺธํ มม เคหํ ปวิสถ, อหเมว จตูหิ ปจฺจเยหิ อุปฎฺฐหิสฺสามี’’ติ เถรํ นิมเนฺตตฺวา ปกฺกามิฯ</p>


<p>ภิกฺขู ‘‘ปสฺสถาวุโส, รโญฺญ ปาปกิริยํ, ‘เอตํ วิหารโต นีหรา’ติ วุเตฺต อาคนฺตฺวา จตูหิ  ปจฺจเยหิ นิมเนฺตตฺวา คโต’’ติ อุชฺฌายิํสุฯ ตมฺปิ เถรํ อาหํสุ – ‘‘อโมฺภ, ทุสฺสีล, อิทานิสิ ราชโกโณฺฑ ชาโต’’ติฯ โสปิ ปุเพฺพ ภิกฺขู กิญฺจิ วตฺตุํ อสโกฺกโนฺต ‘‘ตุเมฺห ทุสฺสีลา, ตุเมฺห โกณฺฑา, ตุเมฺห อิตฺถิํ คเหตฺวา วิจรถา’’ติ อาหฯ เต คนฺตฺวา สตฺถุ อาโรเจสุํ – ‘‘ภเนฺต, โกณฺฑธานเตฺถโร อเมฺหหิ วุโตฺต อเมฺห ‘ทุสฺสีลา’ติอาทีนิ วตฺวา อโกฺกสตี’’ติฯ สตฺถา ตํ ปโกฺกสาเปตฺวา ปุจฺฉิ – ‘‘สจฺจํ กิร ตฺวํ, ภิกฺขุ, เอวํ วเทสี’’ติ? ‘‘สจฺจํ, ภเนฺต’’ติฯ ‘‘กิํ การณา’’ติ? ‘‘มยา สทฺธิํ กถิตการณา’’ติฯ ‘‘ตุเมฺห, ภิกฺขเว, อิมินา สทฺธิํ กสฺมา กเถถา’’ติฯ ‘‘อิมสฺส ปจฺฉโต อิตฺถิํ วิจรนฺติํ ทิสฺวา, ภเนฺต’’ติฯ ‘‘อิเม กิร ตยา สทฺธิํ อิตฺถิํ วิจรนฺติํ ทิสฺวา วทนฺติ, ตฺวํ กสฺมา กเถสิ , เอเต ตาว ทิสฺวา กเถนฺติฯ ตฺวํ อทิสฺวาว อิเมหิ สทฺธิํ กสฺมา กเถสิ, นนุ ปุเพฺพ ตเวว ปาปิกํ ทิฎฺฐิํ นิสฺสาย อิทํ ชาตํ, อิทานิ กสฺมา ปุน ปาปิกํ ทิฎฺฐิํ คณฺหาสี’’ติฯ ภิกฺขู ‘‘กิํ ปน, ภเนฺต, อิมินา ปุเพฺพ กต’’นฺติ ปุจฺฉิํสุฯ อถ เนสํ สตฺถา ตสฺส ปุพฺพกมฺมํ กเถตฺวา ‘‘ภิกฺขุ อิทํ ปาปกมฺมํ นิสฺสาย ตฺวํ อิมํ วิปฺปการํ ปโตฺต, อิทานิ เต ปุน ตถารูปํ ปาปิกํ ทิฎฺฐิํ คเหตุํ น ยุตฺตํ, มา ปุน ภิกฺขูหิ สทฺธิํ กิญฺจิ กเถหิ, นิสฺสโทฺท มุขวฎฺฎิยํ ฉินฺนกํสถาลสทิโส โหหิ, เอวํ กโรโนฺต นิพฺพานปฺปโตฺต นาม ภวิสฺสตี’’ติ  วตฺวา อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘มาโวจ ผรุสํ กญฺจิ, วุตฺตา ปฎิวเทยฺยุ ตํ;  
  
ทุกฺขา หิ สารมฺภกถา, ปฎิทณฺฑา ผุเสยฺยุ ตํฯ  
</li>
  
<li>
‘‘สเจ เนเรสิ อตฺตานํ, กํโส อุปหโต ยถา;  
  
เอส ปโตฺตสิ นิพฺพานํ, สารโมฺภ เต น วิชฺชตี’’ติฯ  
</li>
  
<p>ตตฺถ ติ กญฺจิ เอกปุคฺคลมฺปิ ผรุสํ มา อวจฯ ติ ตยา ปเร ‘‘ทุสฺสีลา’’ติ วุตฺตา, ตมฺปิ ตเถว ติ เอสา กรณุตฺตรา ยุคคฺคาหกถา นาม ติ กายทณฺฑาทีหิ  ปรํ ปหรนฺตสฺส ตาทิสา ปฎิทณฺฑา จ ตว มตฺถเก ปเตยฺยุํฯ ติ สเจ อตฺตานํ นิจฺจลํ กาตุํ สกฺขิสฺสสิฯ ติ มุขวฎฺฎิยํ ฉินฺทิตฺวา ตลมตฺตํ กตฺวา ฐปิตกํสถาลํ วิยฯ ตญฺหิ หตฺถปาเทหิ วา ทณฺฑเกน วา ปหฎมฺปิ สทฺทํ น กโรติ, ติ สเจ เอวรูโป ภวิตุํ สกฺขิสฺสสิ, อิมํ ปฎิปทํ ปูรยมาโน อิทานิ อปฺปโตฺตปิ เอโส นิพฺพานปฺปโตฺต นามฯ ติ เอวํ สเนฺต จ ปน ‘‘ตฺวํ ทุสฺสีโล, ตุเมฺห ทุสฺสีลา’’ติเอวมาทิโก อุตฺตรกรณวาจาลกฺขโณ สารโมฺภปิ เต น วิชฺชติ, น ภวิสฺสติเยวาติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสุ, โกณฺฑธานเตฺถโรปิ สตฺถารา ทินฺนโอวาเท ฐตฺวา อรหตฺตํ ปาปุณิ, น จิรเสฺสว อากาเส อุปฺปติตฺวา ปฐมํ สลากํ คณฺหีติฯ</p>

</p>


<h3>๕. อุโปสถิกอิตฺถีนํ วตฺถุ</h3>
<p>ติ อิมํ ธมฺมเทสนํ สตฺถา ปุพฺพาราเม วิหรโนฺต วิสาขาทีนํ อุปาสิกานํ อุโปสถกมฺมํ อารพฺภ กเถสิฯ</p>


<p>สาวตฺถิยํ   กิร เอกสฺมิํ มหาอุโปสถทิวเส ปญฺจสตมตฺตา อิตฺถิโย อุโปสถิกา หุตฺวา วิหารํ อคมิํสุฯ วิสาขา ตาสุ มหลฺลกิตฺถิโย อุปสงฺกมิตฺวา ปุจฺฉิ, ‘‘อมฺมา, กิมตฺถํ อุโปสถิกา ชาตตฺถา’’ติฯ ตาหิ ‘‘ทิพฺพสมฺปตฺติํ ปเตฺถตฺวา’’ติ วุเตฺต มชฺฌิมิตฺถิโย ปุจฺฉิ, ตาหิ ‘‘สปตฺติวาสา มุจฺจนตฺถายา’’ติ วุเตฺต ตรุณิตฺถิโย ปุจฺฉิ, ตาหิ ‘‘ปฐมคเพฺภ ปุตฺตปฎิลาภตฺถายา’’ติ วุเตฺต กุมาริกาโย ปุจฺฉิ, ตาหิ ‘‘ตรุณภาเวเยว ปติกุลคมนตฺถายา’’ติ วุเตฺต ตํ สพฺพมฺปิ ตาสํ กถํ สุตฺวา ตา อาทาย สตฺถุ สนฺติกํ คนฺตฺวา ปฎิปาฎิยา อาโรเจสิฯ ตํ สุตฺวา สตฺถา ‘‘วิสาเข อิเมสํ สตฺตานํ ชาติอาทโย นาม ทณฺฑหตฺถกโคปาลกสทิสา, ชาติ ชราย สนฺติกํ, ชรา พฺยาธิโน สนฺติกํ, พฺยาธิ มรณสฺส สนฺติกํ เปเสตฺวา มรณํ กุฐาริยา ฉินฺทนฺตา วิย ชีวิตํ ฉินฺทติ, เอวํ สเนฺตปิ วิวฎฺฎํ ปเตฺถนฺตา นาม นตฺถิ, วฎฺฎเมว ปน ปเตฺถนฺตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยถา ทเณฺฑน โคปาโล, คาโว ปาเชติ โคจรํ;  
  
เอวํ ชรา จ มจฺจุ จ, อายุํ ปาเชนฺติ ปาณิน’’นฺติฯ  
</li>
  
<p>ตตฺถ ติ เฉโก  เกทารนฺตรํ ปวิสนฺติโย  นิวาเรตฺวา เตเนว โปเถโนฺต สุลภติโณทกํ   เนติฯ ติ ชีวิตินฺทฺริยํ ฉินฺทนฺติ เขเปนฺติฯ โคปาลโก วิย หิ ชรา จ มจฺจุ จ, โคคโณ วิย ชีวิตินฺทฺริยํ, โคจรภูมิ วิย มรณํฯ ตตฺถ ชาติ ตาว สตฺตานํ ชีวิตินฺทฺริยํ ชราย สนฺติกํ เปเสสิ, ชรา พฺยาธิโน สนฺติกํ , พฺยาธิ มรณสฺส สนฺติกํฯ ตเมว มรณํ กุฐาริยา เฉทํ วิย ฉินฺทิตฺวา คจฺฉตีติ อิทเมตฺถ โอปมฺมสมฺปฎิปาทนํฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. อชครเปตวตฺถุ</h3>
<p>  ติ อิมํ ธมฺมเทสนํ สตฺถา เวฬุวเน วิหรโนฺต อชครเปตํ อารพฺภ กเถสิฯ</p>


<p>เอกสฺมิญฺหิ สมเย มหาโมคฺคลฺลานเตฺถโร ลกฺขณเตฺถเรน สทฺธิํ คิชฺฌกูฎโต โอตรโนฺต ทิเพฺพน จกฺขุนา ปญฺจวีสติโยชนิกํ อชครเปตํ นาม อทฺทสฯ ตสฺส สีสโต อคฺคิชาลา อุฎฺฐหิตฺวา ปริยนฺตํ คจฺฉนฺติ, ปริยนฺตโต อุฎฺฐหิตฺวา สีสํ คจฺฉนฺติ, อุภยโต อุฎฺฐหิตฺวา มเชฺฌ โอตรนฺติฯ เถโร ตํ ทิสฺวา สิตํ ปาตฺวากาสิฯ ลกฺขณเตฺถเรน สิตการณํ ปุโฎฺฐ ‘‘อกาโล, อาวุโส, อิมสฺส ปญฺหสฺส เวยฺยากรณาย, สตฺถุ สนฺติเก มํ ปุเจฺฉยฺยาสี’’ติ  วตฺวา ราชคเห ปิณฺฑาย จริตฺวา สตฺถุ สนฺติกํ คตกาเล ลกฺขณเตฺถเรน ปุโฎฺฐ อาห – ‘‘ตตฺราหํ, อาวุโส, เอกํ เปตํ อทฺทสํ, ตสฺส เอวรูโป นาม อตฺตภาโว, อหํ ตํ ทิสฺวา ‘น วต เม เอวรูโป อตฺตภาโว ทิฎฺฐปุโพฺพ’ติ สิตํ ปาตฺวากาสิ’’นฺติฯ สตฺถา ‘‘จกฺขุภูตา วต, ภิกฺขเว, สาวกา วิหรนฺตี’’ติอาทีนิ (ปารา. ๒๒๘; สํ. นิ. ๒.๒๐๒) วทโนฺต เถรสฺส กถํ ปติฎฺฐาเปตฺวา ‘‘มยาปิ เอโส, ภิกฺขเว, เปโต โพธิมเณฺฑเยว ทิโฎฺฐ, ‘เย จ ปน เม วจนํ น สทฺทเหยฺยุํ, เตสํ ตํ อหิตาย อสฺสา’ติ น กเถสิํ, อิทานิ โมคฺคลฺลานํ สกฺขิํ ลภิตฺวา กเถมี’’ติ วตฺวา ภิกฺขูหิ ตสฺส ปุพฺพกมฺมํ ปุโฎฺฐ พฺยากาสิ –</p>


<p>กสฺสปพุทฺธกาเล กิร สุมงฺคลเสฎฺฐิ นาม สุวณฺณิฎฺฐกาหิ ภูมิํ สนฺถริตฺวา วีสติอุสภฎฺฐาเน ตตฺตเกเนว ธเนน วิหารํ กาเรตฺวา ตาวตฺตเกเนว วิหารมหํ กาเรสิฯ โส เอกทิวสํ ปาโตว สตฺถุ สนฺติกํ คจฺฉโนฺต นครทฺวาเร เอกิสฺสา สาลาย กาสาวํ สสีสํ ปารุปิตฺวา กลลมกฺขิเตหิ ปาเทหิ นิปนฺนํ เอกํ โจรํ ทิสฺวา ‘‘อยํ กลลมกฺขิตปาโท รตฺติํ วิจริตฺวา ทิวา นิปนฺนมนุโสฺส ภวิสฺสตี’’ติ อาหฯ โจโร มุขํ วิวริตฺวา เสฎฺฐิํ ทิสฺวา  ‘‘โหตุ, ชานิสฺสามิ เต กตฺตพฺพ’’นฺติ อาฆาตํ พนฺธิตฺวา สตฺตกฺขตฺตุํ เขตฺตํ ฌาเปสิ, สตฺตกฺขตฺตุํ วเช คุนฺนํ ปาเท ฉินฺทิ, สตฺตกฺขตฺตุํ เคหํ ฌาเปสิ, โส เอตฺตเกนาปิ โกปํ นิพฺพาเปตุํ อสโกฺกโนฺต ตสฺส จูฬูปฎฺฐาเกน สทฺธิํ มิตฺตสนฺถวํ กตฺวา ‘‘กิํ   เต เสฎฺฐิโน ปิย’’นฺติ ปุโฎฺฐ ‘‘คนฺธกุฎิโต อญฺญํ ตสฺส ปิยตรํ นตฺถี’’ติ สุตฺวา ‘‘โหตุ, คนฺธกุฎิํ ฌาเปตฺวา โกปํ นิพฺพาเปสฺสามี’’ติ สตฺถริ ปิณฺฑาย ปวิเฎฺฐ ปานียปริโภชนียฆเฎ ภินฺทิตฺวา คนฺธกุฎิยํ อคฺคิํ อทาสิฯ เสฎฺฐิ ‘‘คนฺธกุฎิ กิร ฌายตี’’ติ สุตฺวา อาคจฺฉโนฺต ฌามกาเล อาคนฺตฺวา คนฺธกุฎิํ ฌามํ โอโลเกโนฺต วาลคฺคมตฺตมฺปิ โทมนสฺสํ อกตฺวา วามพาหุํ สมญฺชิตฺวา ทกฺขิเณน หเตฺถน มหาอโปฺผฎนํ อโปฺผเฎสิฯ อถ นํ สมีเป ฐิตา ปุจฺฉิํสุ – ‘‘กสฺมา, สามิ, เอตฺตกํ ธนํ วิสฺสเชฺชตฺวา กตคนฺธกุฎิยา ฌามกาเล อโปฺผเฎสี’’ติ? โส อาห – ‘‘เอตฺตกํ เม, ตาตา, อคฺคิอาทีหิ อสาธารเณ พุทฺธสฺส สาสเน ธนํ นิทหิตุํ ลทฺธํ, ‘ปุนปิ เอตฺตกํ ธนํ วิสฺสเชฺชตฺวา สตฺถุ คนฺธกุฎิํ กาตุํ ลภิสฺสามี’ติ ตุฎฺฐมานโส อโปฺผเฎสิ’’นฺติฯ โส ปุน ตตฺตกํ ธนํ วิสฺสเชฺชตฺวา คนฺธกุฎิํ กาเรตฺวา วีสติสหสฺสภิกฺขุปริวารสฺส สตฺถุโน ทานํ อทาสิฯ ตํ ทิสฺวา โจโร จิเนฺตสิ – ‘‘อหํ อิมํ อมาเรตฺวา มงฺกุกาตุํ น สกฺขิสฺสามิ, โหตุ, มาเรสฺสามิ น’’นฺติ นิวาสนนฺตเร ฉุริกํ พนฺธิตฺวา สตฺตาหํ วิหาเร วิจรโนฺตปิ โอกาสํ น ลภิฯ มหาเสฎฺฐิปิ สตฺต ทิวสานิ พุทฺธปฺปมุขสฺส ภิกฺขุสงฺฆสฺส ทานํ ทตฺวา สตฺถารํ วนฺทิตฺวา อาห – ‘‘ภเนฺต, มม เอเกน ปุริเสน สตฺตกฺขตฺตุํ  เขตฺตํ ฌาปิตํ, สตฺตกฺขตฺตุํ วเช คุนฺนํ ปาทา ฉินฺนา, สตฺตกฺขตฺตุํ เคหํ ฌาปิตํ, อิทานิ คนฺธกุฎิปิ เตเนว ฌาปิตา ภวิสฺสติ, อหํ อิมสฺมิํ ทาเน ปฐมํ ปตฺติํ ตสฺส ทมฺมี’’ติฯ</p>


<p>ตํ สุตฺวา โจโร ‘‘ภาริยํ วต เม กมฺมํ กตํ, เอวํ อปราธการเก มยิ อิมสฺส โกปมตฺตมฺปิ นตฺถิ, อิมสฺมิมฺปิ ทาเน มยฺหเมว ปฐมํ ปตฺติํ เทติ, อหํ อิมสฺมิํ ทุพฺภามิ, เอวรูปํ เม ปุริสํ อขมาเปนฺตสฺส เทวทโณฺฑปิ เม มตฺถเก ปเตยฺยา’’ติ คนฺตฺวา เสฎฺฐิสฺส ปาทมูเล นิปชฺชิตฺวา ‘‘ขมาหิ เม, สามี’’ติ วตฺวา ‘‘กิํ อิท’’นฺติ วุเตฺต, ‘‘สามิ, เอวํ อยุตฺตกํ กมฺมํ มยา กตํ, ตสฺส เม ขมาหี’’ติ อาหฯ อถ นํ เสฎฺฐิ ‘‘ตยา เม อิทญฺจิทญฺจ กต’’นฺติ สพฺพํ ปุจฺฉิตฺวา ‘‘อาม, มยา กต’’นฺติ วุเตฺต, ‘‘ตฺวํ มยา น ทิฎฺฐปุโพฺพ, กสฺมา เม กุชฺฌิตฺวา เอวมกาสี’’ติ ปุจฺฉิฯ โส เอกทิวสํ นครา นิกฺขเนฺตน เตน วุตฺตวจนํ สาเรตฺวา ‘‘อิมินา เม การเณน โกโป อุปฺปาทิโต’’ติ อาหฯ เสฎฺฐิ อตฺตนา วุตฺตํ สริตฺวา ‘‘อาม, ตาต, วุตฺตํ มยา , ตํ เม ขมาหี’’ติ โจรํ ขมาเปตฺวา ‘‘อุเฎฺฐหิ, ตาต, ขมามิ เต, คจฺฉ, ตาตา’’ติ อาหฯ สเจ เม, สามิ, ขมสิ, สปุตฺตทารํ มํ เคเห ทาสํ กโรหีติฯ ตาต, ตฺวํ มยา เอตฺตเก กถิเต เอวรูปํ เฉทนํ อกาสิ, เคเห  วสเนฺตน ปน  สทฺธิํ น สกฺกา กิญฺจิ กเถตุํ, น เม ตยา เคเห วสเนฺตน กิจฺจํ อตฺถิ, ขมามิ เต, คจฺฉ, ตาตาติฯ โจโร ตํ กมฺมํ กตฺวา อายุปริโยสาเน อวีจิมฺหิ นิพฺพโตฺต ทีฆรตฺตํ ตตฺถ ปจฺจิตฺวา วิปากาวเสเสน อิทานิ คิชฺฌกูเฎ ปพฺพเต ปจฺจตีติฯ</p>


<p>เอวํ สตฺถา ตสฺส ปุพฺพกมฺมํ กเถตฺวา, ‘‘ภิกฺขเว, พาลา นาม ปาปานิ กมฺมานิ กโรนฺตา น พุชฺฌนฺติ, ปจฺฉา ปน อตฺตนา กตกเมฺมหิ ฑยฺหมานา อตฺตนาว อตฺตโน ทาวคฺคิสทิสาว โหนฺตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อถ ปาปานิ กมฺมานิ, กรํ พาโล น พุชฺฌติ;  
  
เสหิ กเมฺมหิ ทุเมฺมโธ, อคฺคิฑโฑฺฒว ตปฺปตี’’ติฯ  
</li>
  
<p>ตตฺถ ติ น เกวลํ  โกธวเสน ปาปานิ กโรติ, กโรโนฺตปิ ปน ติ อโตฺถฯ ปาปํ กโรโนฺต จ ‘‘ปาปํ กโรมี’’ติ อพุชฺฌนโก นาม นตฺถิฯ ‘‘อิมสฺส กมฺมสฺส เอวรูโป นาม วิปาโก’’ติ อชานนตาย ‘‘น พุชฺฌตี’’ติ วุตฺตํฯ ติ โส เตหิ อตฺตโน สนฺตเกหิ  นิปฺปโญฺญ ปุคฺคโล นิรเย นิพฺพตฺติตฺวา ติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. มหาโมคฺคลฺลานเตฺถรวตฺถุ</h3>
<p>  ติ อิมํ ธมฺมเทสนํ สตฺถา เวฬุวเน วิหรโนฺต มหาโมคฺคลฺลานเตฺถรํ อารพฺภ กเถสิฯ</p>


<p>เอกสฺมิญฺหิ สมเย ติตฺถิยา สนฺนิปติตฺวา มเนฺตสุํ – ‘‘ชานาถาวุโส, ‘เกน การเณน สมณสฺส โคตมสฺส ลาภสกฺกาโร มหา หุตฺวา นิพฺพโตฺต’ติ ฯ มยํ น ชานาม, ตุเมฺห ปน ชานาถาติฯ อาม, ชานาม, มหาโมคฺคลฺลานํ นาม เอกํ นิสฺสาย อุปฺปโนฺนฯ โส หิ เทวโลกํ คนฺตฺวา เทวตาหิ กตกมฺมํ ปุจฺฉิตฺวา อาคนฺตฺวา มนุสฺสานํ กเถติ ‘อิทํ นาม กตฺวา เอวรูปํ สมฺปตฺติํ  ลภนฺตี’ติฯ นิรเย นิพฺพตฺตานมฺปิ กมฺมํ ปุจฺฉิตฺวา อาคนฺตฺวา มนุสฺสานํ กเถติ ‘อิทํ นาม กตฺวา เอวรูปํ ทุกฺขํ อนุภวนฺตี’ติฯ มนุสฺสา ตสฺส กถํ สุตฺวา มหนฺตํ ลาภสกฺการํ อภิหรนฺติ, สเจ ตํ มาเรตุํ สกฺขิสฺสาม, โส ลาภสกฺกาโร อมฺหากํ นิพฺพตฺติสฺสตี’’ติฯ เต ‘‘อเตฺถโก อุปาโย’’ติ สเพฺพ เอกจฺฉนฺทา หุตฺวา ‘‘ยํกิญฺจิ กตฺวา ตํ มาราเปสฺสามา’’ติ อตฺตโน อุปฎฺฐาเก สมาทเปตฺวา กหาปณสหสฺสํ ลภิตฺวา ปุริสฆาตกมฺมํ กตฺวา จรเนฺต โจเร ปโกฺกสาเปตฺวา ‘‘มหาโมคฺคลฺลานเตฺถโร นาม กาฬสิลายํ วสติ, ตตฺถ คนฺตฺวา ตํ มาเรถา’’ติ เตสํ กหาปเณ อทํสุฯ โจรา ธนโลเภน สมฺปฎิจฺฉิตฺวา ‘‘เถรํ มาเรสฺสามา’’ติ คนฺตฺวา ตสฺส วสนฎฺฐานํ ปริวาเรสุํฯ เถโร เตหิ ปริกฺขิตฺตภาวํ ญตฺวา กุญฺจิกจฺฉิเทฺทน นิกฺขมิตฺวา ปกฺกามิฯ เต โจรา ตํ ทิวสํ เถรํ อทิสฺวา ปุเนกทิวสํ คนฺตฺวา ปริกฺขิปิํสุฯ เถโร  ญตฺวา กณฺณิกามณฺฑลํ ภินฺทิตฺวา อากาสํ ปกฺขนฺทิฯ เอวํ เต ปฐมมาเสปิ มชฺฌิมมาเสปิ เถรํ คเหตุํ นาสกฺขิํสุฯ ปจฺฉิมมาเส ปน สมฺปเตฺต เถโร อตฺตนา กตกมฺมสฺส อากฑฺฒนภาวํ ญตฺวา น อปคจฺฉิฯ โจรา คนฺตฺวา เถรํ คเหตฺวา ตณฺฑุลกณมตฺตานิสฺส อฎฺฐีนิ กโรนฺตา ภินฺทิํสุฯ อถ นํ ‘‘มโต’’ติ สญฺญาย เอกสฺมิํ คุมฺพปิเฎฺฐ ขิปิตฺวา ปกฺกมิํสุฯ</p>


<p>เถโร ‘‘สตฺถารํ ปสฺสิตฺวาว ปรินิพฺพายิสฺสามี’’ติ อตฺตภาวํ ฌานเวฐเนน เวเฐตฺวา ถิรํ กตฺวา อากาเสน สตฺถุ สนฺติกํ คนฺตฺวา สตฺถารํ วนฺทิตฺวา, ‘‘ภเนฺต, ปรินิพฺพายิสฺสามี’’ติ อาหฯ ‘‘ปรินิพฺพายิสฺสสิ, โมคฺคลฺลานา’’ติ? ‘‘อาม, ภเนฺต’’ติฯ ‘‘กตฺถ คนฺตฺวา’’ติ? ‘‘กาฬสิลาปเทสํ, ภเนฺต’’ติฯ เตน หิ, โมคฺคลฺลาน, มยฺหํ ธมฺมํ กเถตฺวา ยาหิฯ ตาทิสสฺส หิ เม สาวกสฺส อิทานิ ทสฺสนํ นตฺถีติฯ โส ‘‘เอวํ กริสฺสามิ, ภเนฺต’’ติ สตฺถารํ วนฺทิตฺวา อากาสํ อุปฺปติตฺวา ปรินิพฺพานทิวเส สาริปุตฺตเตฺถโร วิย นานปฺปการา อิทฺธิโย กตฺวา ธมฺมํ กเถตฺวา สตฺถารํ วนฺทิตฺวา  กาฬสิลาฎวิํ คนฺตฺวา ปรินิพฺพายิฯ ‘‘เถรํ กิร โจรา มาเรสุ’’นฺติ อยมฺปิ กถา สกลชมฺพุทีเป ปตฺถริฯ ราชา อชาตสตฺตุ โจเร ปริเยสนตฺถาย จรปุริเส ปโยเชสิฯ เตสุปิ โจเรสุ สุราปาเน สุรํ ปิวเนฺตสุ เอโก เอกสฺส ปิฎฺฐิํ ปหริตฺวา ปาเตสิฯ โส ตํ สเนฺตเชฺชตฺวา ‘‘อโมฺภ ทุพฺพินีต, ตฺวํ กสฺมา เม ปิฎฺฐิํ ปาเตสี’’ติ  อาหฯ กิํ ปน หเร ทุฎฺฐโจร, ตยา มหาโมคฺคลฺลานเตฺถโร ปฐมํ ปหโฎติ? กิํ ปน มยา ปหฎภาวํ ตฺวํ น ชานาสีติ? อิติ เนสํ ‘‘มยา ปหโฎ, มยา ปหโฎ’’ติ วทนฺตานํ วจนํ สุตฺวา เต จรปุริสา เต สเพฺพ โจเร คเหตฺวา รโญฺญ อาโรเจสุํฯ ราชา โจเร ปโกฺกสาเปตฺวา ปุจฺฉิ – ‘‘ตุเมฺหหิ เถโร มาริโต’’ติ? ‘‘อาม, เทวา’’ติฯ ‘‘เกน ตุเมฺห อุโยฺยชิตา’’ติ? ‘‘นคฺคสมณเกหิ, เทวา’’ติฯ ราชา ปญฺจสเต นคฺคสมณเก คาหาเปตฺวา ปญฺจสเตหิ โจเรหิ สทฺธิํ ราชงฺคเณ นาภิปฺปมาเณสุ อาวาเฎสุ นิขณาเปตฺวา ปลาเลหิ ปฎิจฺฉาทาเปตฺวา อคฺคิํ ทาเปสิ ฯ อถ เนสํ ฌามภาวํ ญตฺวา อยนงฺคเลหิ กสาเปตฺวา สเพฺพ ขณฺฑาขณฺฑิกํ การาเปสิฯ</p>


<p>ภิกฺขู ธมฺมสภายํ กถํ สมุฎฺฐาเปสุํ – ‘‘มหาโมคฺคลฺลานเตฺถโร อตฺตโน อนนุรูปเมว มรณํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, โมคฺคลฺลาโน อิมเสฺสว อตฺตภาวสฺส อนนุรูปํ มรณํ ปโตฺต, ปุเพฺพ ปน เตน กตสฺส กมฺมสฺส อนุรูปเมว มรณํ ปโตฺต’’ติ วตฺวา ‘‘กิํ ปนสฺส, ภเนฺต, ปุพฺพกมฺม’’นฺติ ปุโฎฺฐ วิตฺถาเรตฺวา กเถสิ –</p>


<p>อตีเต  กิร พาราณสิวาสี เอโก กุลปุโตฺต สยเมว โกฎฺฎนปจนาทีนิ กมฺมานิ กโรโนฺต มาตาปิตโร ปฎิชคฺคิฯ อถสฺส มาตาปิตโร นํ, ‘‘ตาต, ตฺวํ เอกโกว เคเห จ อรเญฺญ จ กมฺมํ กโรโนฺต กิลมสิ, เอกํ เต กุมาริกํ อาเนสฺสามา’’ติ วตฺวา, ‘‘อมฺมตาตา, น มยฺหํ เอวรูปายโตฺถ, อหํ ยาว ตุเมฺห ชีวถ, ตาว โว สหตฺถา อุปฎฺฐหิสฺสามี’’ติ เตน ปฎิกฺขิตฺตา ปุนปฺปุนํ ตํ ยาจิตฺวา กุมาริกํ อานยิํสุฯ สา กติปาหเมว เต อุปฎฺฐหิตฺวา ปจฺฉา เตสํ ทสฺสนมฺปิ อนิจฺฉนฺตี ‘‘น สกฺกา ตว มาตาปิตูหิ สทฺธิํ เอกฎฺฐาเน วสิตุ’’นฺติ อุชฺฌายิตฺวา ตสฺมิํ  อตฺตโน กถํ อคฺคณฺหเนฺต ตสฺส พหิคตกาเล มกจิวากขณฺฑานิ จ ยาคุเผณญฺจ คเหตฺวา ตตฺถ ตตฺถ อากิริตฺวา เตนาคนฺตฺวา ‘‘กิํ อิท’’นฺติ ปุฎฺฐา อาห – ‘‘อิเมสํ อนฺธมหลฺลกานํ เอตํ กมฺมํ, สพฺพํ เคหํ กิลิฎฺฐํ กโรนฺตา วิจรนฺติ, น สกฺกา เอเตหิ สทฺธิํ เอกฎฺฐาเน วสิตุ’’นฺติฯ เอวํ ตาย นํ ปุนปฺปุนํ กถยมานาย เอวรูโปปิ ปูริตปารมี สโตฺต มาตาปิตูหิ สทฺธิํ ภิชฺชิฯ โส ‘‘โหตุ, ชานิสฺสามิ เนสํ กตฺตพฺพ’’นฺติ เต โภเชตฺวา, ‘‘อมฺมตาตา, อสุกฎฺฐาเน นาม ตุมฺหากํ  ญาตกา อาคมนํ ปจฺจาสีสนฺติ, ตตฺถ คมิสฺสามา’’ติ เต ยานกํ อาโรเปตฺวา อาทาย คจฺฉโนฺต อฎวิมชฺฌํ ปตฺตกาเล, ‘‘ตาต, รสฺมิโย คณฺหาถ, คาโว ปโตทสญฺญาย คมิสฺสนฺติ, อิมสฺมิํ ฐาเน โจรา วสนฺติ, อหํ โอตรามี’’ติ ปิตุ หเตฺถ รสฺมิโย ทตฺวา โอตริตฺวา คจฺฉโนฺต สทฺทํ ปริวเตฺตตฺวา โจรานํ อุฎฺฐิตสทฺทมกาสิฯ มาตาปิตโร สทฺทํ สุตฺวา ‘‘โจรา อุฎฺฐิตา’’ติ สญฺญาย, ‘‘ตาต, มยํ มหลฺลกา, ตฺวํ อตฺตานเมว รกฺขาหี’’ติ อาหํสุฯ โส มาตาปิตโร ตถาวิรวเนฺตปิ โจรสทฺทํ กโรโนฺต โกเฎฺฎตฺวา มาเรตฺวา อฎวิยํ ขิปิตฺวา ปจฺจาคมิฯ</p>


<p>สตฺถา อิทํ ตสฺส ปุพฺพกมฺมํ กเถตฺวา, ‘‘ภิกฺขเว, โมคฺคลฺลาโน เอตฺตกํ กมฺมํ กตฺวา อเนกวสฺสสตสหสฺสานิ  นิรเย ปจฺจิตฺวา วิปากาวเสเสน อตฺตภาวสเต เอวเมว โกเฎฺฎตฺวา สํจุณฺณิโต มรณํ ปโตฺตฯ เอวํ โมคฺคลฺลาเนน อตฺตโน กมฺมานุรูปเมว มรณํ ลทฺธํ, ปญฺจหิ โจรสเตหิ สทฺธิํ ลภิํสุฯ อปฺปทุเฎฺฐสุ หิ ปทุสฺสโนฺต ทสหิ การเณหิ อนยพฺยสนํ ปาปุณาติเยวา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘โย  
ทเณฺฑน อทเณฺฑสุ, อปฺปทุเฎฺฐสุ ทุสฺสติ;  
  
ทสนฺนมญฺญตรํ ฐานํ, ขิปฺปเมว นิคจฺฉติฯ  
</li>
  
<li>
‘‘เวทนํ ผรุสํ ชานิํ, สรีรสฺส ว เภทนํ;  
  
ครุกํ วาปิ อาพาธํ, จิตฺตเกฺขปํ ว ปาปุเณฯ  
</li>
  
<li>
‘‘ราชโต  
วา อุปสคฺคํ, อพฺภกฺขานํ ว ทารุณํ;  
  
ปริกฺขยํ ว ญาตีนํ, โภคานํ ว ปภงฺคุรํฯ  
</li>
  
<li>
‘‘อถ วาสฺส อคารานิ, อคฺคิ ฑหติ ปาวโก;  
  
กายสฺส เภทา ทุปฺปโญฺญ, นิรยํ โสปปชฺชตี’’ติฯ  
</li>
  
<p>ตตฺถ ติ กายทณฺฑาทิรหิเตสุ ขีณาสเวสุฯ ติ ปเรสุ วา อตฺตนิ วา นิรปราเธสุฯ นฺติ ทสสุ ทุกฺขการเณสุ อญฺญตรํ การณํฯ นฺติ สีสโรคาทิเภทํ  เวทนํฯ นฺติ กิจฺฉาธิคตสฺส ธนสฺส ชานิํฯ นฺติ หตฺถเจฺฉทาทิกํ สรีรเภทนํฯ นฺติ ปกฺขหตเอกจกฺขุกปีฐสปฺปิกุณีภาวกุฎฺฐโรคาทิเภทํ ครุกาพาธํ วาฯ นฺติ อุมฺมาทํฯ นฺติ ยสวิโลปเสนาปติฎฺฐานาทิอจฺฉินฺทนาทิกํ  อุปสคฺคํ วาฯ นฺติ  อทิฎฺฐอสุตอจินฺติตปุพฺพํ ‘‘อิทํ สนฺธิเจฺฉทาทิกมฺมํ, อิทํ วา ราชาปราธิตกมฺมํ ตยา กต’’นฺติ เอวรูปํ  อพฺภกฺขานํ วาฯ นฺติ อตฺตโน อวสฺสโย ภวิตุํ สมตฺถานํ  ปริกฺขยํ วาฯ นฺติ ปภงฺคุภาวํ ปูติภาวํฯ ยํ หิสฺส เคเห ธญฺญํ, ตํ ปูติภาวํ อาปชฺชติ, สุวณฺณํ องฺคารภาวํ, มุตฺตา กปฺปาสฎฺฐิภาวํ, กหาปณํ กปาลขณฺฑาทิภาวํ, ทฺวิปทจตุปฺปทา กาณกุณาทิภาวนฺติ อโตฺถฯ ติ เอกสํวจฺฉเร ทฺวตฺติกฺขตฺตุํ อญฺญสฺมิํ ฑาหเก อวิชฺชมาเนปิ อสนิอคฺคิ วา ปติตฺวา ฑหติ, อตฺตโนว ธมฺมตาย อุฎฺฐิโต ปาวโก วา ฑหติเยวฯ นฺติ ทิเฎฺฐว ธเมฺม อิเมสํ  ทสนฺนํ ฐานานํ อญฺญตรํ ปตฺวาปิ เอกํเสน สมฺปราเย ปตฺตพฺพํ ทเสฺสตุํ ‘‘นิรยํ โสปปชฺชตี’’ติ วุตฺตํฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. พหุภณฺฑิกภิกฺขุวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต พหุภณฺฑิกํ ภิกฺขุํ อารพฺภ กเถสิฯ</p>


<p>สาวตฺถิวาสี  กิเรโก กุฎุมฺพิโก ภริยาย กาลกตาย ปพฺพชิฯ โส ปพฺพชโนฺต อตฺตโน ปริเวณญฺจ อคฺคิสาลญฺจ ภณฺฑคพฺภญฺจ กาเรตฺวา สพฺพมฺปิ ภณฺฑคพฺภํ สปฺปิมธุเตลาทีหิ ปูเรตฺวา ปพฺพชิ, ปพฺพชิตฺวา จ ปน อตฺตโน ทาเส ปโกฺกสาเปตฺวา ยถารุจิกํ อาหารํ ปจาเปตฺวา ภุญฺชติฯ พหุภโณฺฑ จ พหุปริกฺขาโร จ อโหสิฯ รตฺติํ อญฺญํ นิวาสนปารุปนํ โหติ, ทิวา อญฺญํ นิวาสนปารุปนํ โหติ, ทิวา อญฺญํ วิหารปจฺจเนฺต วสติฯ ตเสฺสกทิวสํ จีวรปจฺจตฺถรณานิ สุกฺขาเปนฺตสฺส เสนาสนจาริกํ อาหิณฺฑนฺตา ภิกฺขู ปสฺสิตฺวา ‘‘กสฺสิมานิ, อาวุโส’’ติ ปุจฺฉิตฺวา ‘‘มยฺห’’นฺติ วุเตฺต, ‘‘อาวุโส, ภควตา ติจีวรานิ อนุญฺญาตานิ, ตฺวญฺจ ปน เอวํ อปฺปิจฺฉสฺส พุทฺธสฺส สาสเน ปพฺพชิตฺวา เอวํ พหุปริกฺขาโร ชาโต’’ติ ตํ สตฺถุ สนฺติกํ เนตฺวา, ‘‘ภเนฺต , อยํ ภิกฺขุ อติพหุภโณฺฑ’’ติ อาโรเจสุํฯ สตฺถา ‘‘สจฺจํ กิร ตํ ภิกฺขู’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต อาห – ‘‘กสฺมา ปน ตฺวํ, ภิกฺขุ, มยา อปฺปิจฺฉตาย ธเมฺม เทสิเต เอวํ พหุภโณฺฑ ชาโต’’ติฯ โส ตาวตฺตเกเนว กุปิโต ‘‘อิมินา ทานิ นีหาเรน จริสฺสามี’’ติ ปารุปนํ ฉเฑฺฑตฺวา ปริสมเชฺฌ เอกจีวโร อฎฺฐาสิฯ อถ นํ สตฺถา อุปตฺถมฺภยมาโน นนุ ตฺวํ ภิกฺขุ ปุเพฺพ หิโรตฺตปฺปคเวสโก ทกรกฺขสกาเลปิ หิโรตฺตปฺปํ คเวสมาโน ทฺวาทส วสฺสานิ วิหาสิ, กสฺมา อิทานิ เอวํ ครุเก พุทฺธสาสเน ปพฺพชิตฺวา จตุปริสมเชฺฌ ปารุปนํ ฉเฑฺฑตฺวา หิโรตฺตปฺปํ ปหาย ฐิโตสีติฯ โส สตฺถุ วจนํ สุตฺวา หิโรตฺตปฺปํ ปจฺจุปฎฺฐาเปตฺวา ตํ จีวรํ ปารุปิตฺวา สตฺถารํ วนฺทิตฺวา เอกมนฺตํ นิสีทิฯ ภิกฺขู ตสฺส อตฺถสฺส อาวิภาวตฺถํ ภควนฺตํ ยาจิํสุฯ ภควา อตีตํ อาหริตฺวา กเถสิ –</p>


<p>อตีเต  กิร พาราณสิรโญฺญ อคฺคมเหสิยา กุจฺฉิสฺมิํ โพธิสโตฺต ปฎิสนฺธิํ คณฺหิฯ ตสฺส นามคฺคหณทิวเส ติ นามํ กริํสุฯ ตสฺส กนิฎฺฐภาตา  นาม อโหสิฯ เตสํ มาตริ กาลกตาย ราชา อญฺญํ อคฺคมเหสิฎฺฐาเน ฐเปสิฯ สาปิ ปุตฺตํ วิชายิ, ติสฺส นามํ กริํสุฯ ตํ ทิสฺวา ราชา ตุโฎฺฐ ‘‘ปุตฺตสฺส เต วรํ ทมฺมี’’ติ อาหฯ สาปิ โข, ‘‘เทว, อิจฺฉิตกาเล คณฺหิสฺสามี’’ติ วตฺวา ปุตฺตสฺส วยปฺปตฺตกาเล  ราชานํ อาห – ‘‘เทเวน มยฺหํ ปุตฺตสฺส ชาตกาเล วโร ทิโนฺน, อิทานิ เม ปุตฺตสฺส รชฺชํ เทหี’’ติ ฯ ราชา ‘‘มม เทฺว ปุตฺตา อคฺคิกฺขนฺธา วิย ชลนฺตา วิจรนฺติ, น สกฺกา ตสฺส รชฺชํ ทาตุ’’นฺติ ปฎิกฺขิปิตฺวาปิ ตํ ปุนปฺปุนํ ยาจมานเมว ทิสฺวา ‘‘อยํ เม ปุตฺตานํ อนตฺถมฺปิ กเรยฺยา’’ติ ปุเตฺต ปโกฺกสาเปตฺวา, ‘‘ตาตา, อหํ สูริยกุมารสฺส ชาตกาเล วรํ อทาสิํ, อิทานิสฺส มาตา รชฺชํ ยาจติ, อหํ ตสฺส น ทาตุกาโม, ตสฺส มาตา ตุมฺหากํ อนตฺถมฺปิ กเรยฺย, คจฺฉถ ตุเมฺห, อรเญฺญ วสิตฺวา มมจฺจเยนาคนฺตฺวา รชฺชํ คณฺหถา’’ติ อุโยฺยเชสิฯ เต ปิตรํ วนฺทิตฺวา ปาสาทา โอตรเนฺต ราชงฺคเณ กีฬมาโน สูริยกุมาโร ทิสฺวา ตํ การณํ ญตฺวา เตหิ สทฺธิํ นิกฺขมิฯ เตสํ หิมวนฺตํ ปวิฎฺฐกาเล โพธิสโตฺต มคฺคา โอกฺกมฺม อญฺญตรสฺมิํ รุกฺขมูเล นิสีทิตฺวา สูริยกุมารํ อาห – ‘‘ตาต, เอตํ สรํ คนฺตฺวา นฺหตฺวา จ ปิวิตฺวา จ อมฺหากมฺปิ ปทุมินิปเณฺณหิ อุทกํ อาหรา’’ติฯ โส ปน สโร เวสฺสวณฺณสฺส สนฺติกา เอเกน ทกรกฺขเสน ลโทฺธ โหติฯ เวสฺสวโณฺณ จ ตํ อาห – ‘‘ฐเปตฺวา เทวธมฺมชานนเก เย จ อเญฺญ อิมํ สรํ โอตรนฺติ, เต ขาทิตุํ ลภสี’’ติฯ ตโต ปฎฺฐาย โส ตํ สรํ โอติโณฺณติเณฺณ เทวธเมฺม ปุจฺฉิตฺวา อชานเนฺต ขาทติ, สูริยกุมาโรปิ  ตํ สรํ อวีมํสิตฺวาว โอตริ, เตน จ ‘‘เทวธเมฺม ชานาสี’’ติ ปุจฺฉิโต ‘‘เทวธมฺมา นาม จนฺทิมสูริยา’’ติ อาหฯ อถ นํ ‘‘ตฺวํ เทวธเมฺม น ชานาสี’’ติ อุทกํ ปเวเสตฺวา อตฺตโน ภวเน ฐเปสิฯ โพธิสโตฺตปิ ตํ จิรายนฺตํ ทิสฺวา จนฺทกุมารํ เปเสสิฯ โสปิ เตน ‘‘เทวธเมฺม ชานาสี’’ติ ปุจฺฉิโต ‘‘เทวธมฺมา นาม จตโสฺส ทิสา’’ติ อาหฯ ทกรกฺขโส ตมฺปิ อุทกํ ปเวเสตฺวา ตเตฺถว ฐเปสิฯ</p>


<p>โพธิสโตฺต ตสฺมิมฺปิ จิรายเนฺต ‘‘อนฺตราเยน ภวิตพฺพ’’นฺติ สยํ คนฺตฺวา ทฺวินฺนมฺปิ โอตรณปทํเยว ทิสฺวา ‘‘อยํ สโร รกฺขสปริคฺคหิโต’’ติ ญตฺวา ขคฺคํ สนฺนยฺหิตฺวา ธนุํ คเหตฺวา อฎฺฐาสิฯ รกฺขโส ตํ อโนตรนฺตํ ทิสฺวา วนกมฺมิกปุริสเวเสนาคนฺตฺวา อาห – ‘‘โภ ปุริส, ตฺวํ มคฺคกิลโนฺต, กสฺมา อิมํ สรํ โอตริตฺวา นฺหตฺวา จ ปิวิตฺวา จ ภิสมุลาลํ ขาทิตฺวา ปุปฺผานิ ปิลนฺธิตฺวา น คจฺฉสี’’ติฯ โพธิสโตฺต ตํ ทิสฺวาว ‘‘เอส โส ยโกฺข’’ติ ญตฺวา ‘‘ตยา เม ภาตโร คหิตา’’ติ อาหฯ อาม, มยา คหิตาติฯ กิํ การณาติ? อหํ อิมํ สรํ โอติโณฺณติเณฺณ ลภามีติ ฯ กิํ ปน สเพฺพว ลภสีติ? เทวธมฺมชานนเก  ฐเปตฺวา อวเสเส ลภามีติฯ อตฺถิ ปน เต เทวธเมฺมหิ อโตฺถติ? อาม, อตฺถีติฯ อหํ กเถสฺสามีติฯ เตน หิ กเถหีติฯ น สกฺกา กิลิเฎฺฐน คเตฺตน กเถตุนฺติฯ ยโกฺข โพธิสตฺตํ  นฺหาเปตฺวา ปานียํ ปาเยตฺวา อลงฺกริตฺวา อลงฺกตมณฺฑปมเชฺฌ ปลฺลงฺกํ อาโรเปตฺวา สยมสฺส ปาทมูเล นิสีทิฯ อถ นํ โพธิสโตฺต ‘‘สกฺกจฺจํ สุณาหี’’ติ วตฺวา อิมํ คาถมาห –</p>


<p>
‘‘หิริโอตฺตปฺปสมฺปนฺนา, สุกฺกธมฺมสมาหิตา;  
  
สโนฺต สปฺปุริสา โลเก,  
เทวธมฺมา  
ติ วุจฺจเร’’ติฯ (ชา. ๑.๑.๖);  
</p>
  
<p>ยโกฺข อิมํ ธมฺมเทสนํ สุตฺวา ปสโนฺน โพธิสตฺตํ อาห – ‘‘ปณฺฑิต, อหํ เต ปสโนฺน, เอกํ ภาตรํ ทมฺมิ, กตรํ อาเนมี’’ติ? ‘‘กนิฎฺฐํ อาเนหี’’ติฯ ปณฺฑิต, ตฺวํ เกวลํ เทวธเมฺม ชานาสิเยว, น ปน เตสุ วตฺตสีติฯ กิํ การณาติ? ยสฺมา เชฎฺฐํ ฐเปตฺวา กนิฎฺฐํ อาหราเปโนฺต เชฎฺฐาปจายิกกมฺมํ น กโรสีติ, เทวธเมฺม จาหํ ยกฺข ชานามิ, เตสุ จ วตฺตามิฯ มยญฺหิ เอตํ นิสฺสาย อิมํ อรญฺญํ ปวิฎฺฐาฯ เอตสฺส หิ อตฺถาย อมฺหากํ ปิตรํ เอตสฺส มาตา รชฺชํ ยาจิ, อมฺหากํ ปน ปิตา ตํ วรํ อทตฺวา อมฺหากํ อนุรกฺขณตฺถาย อรเญฺญ วาสํ อนุชานิ, โส กุมาโร อนิวตฺติตฺวา อเมฺหหิ สทฺธิํ อาคโตฯ ‘‘ตํ อรเญฺญ เอโก ยโกฺข ขาที’’ติ วุเตฺตปิ น โกจิ สทฺทหิสฺสติฯ เตนาหํ ครหภยภีโต ตเมวาหราเปมีติฯ ยโกฺข โพธิสตฺตสฺส ปสีทิตฺวา ‘‘สาธุ ปณฺฑิต, ตฺวเมว เทวธเมฺม ชานาสิ, เทวธเมฺมสุ จ วตฺตสี’’ติ เทฺว ภาตโร อาเนตฺวา อทาสิฯ อถ นํ โพธิสโตฺต ยกฺขภาเว อาทีนวํ กเถตฺวา ปญฺจสุ สีเลสุ ปติฎฺฐาเปสิฯ โส เตน สุสํวิหิตารโกฺข ตสฺมิํ อรเญฺญ วสิตฺวา ปิตริ กาลกเต ยกฺขํ อาทาย พาราณสิํ คนฺตฺวา  รชฺชํ คเหตฺวา จนฺทกุมารสฺส อุปรชฺชํ, สูริยกุมารสฺส เสนาปติฎฺฐานํ ทตฺวา ยกฺขสฺส รมณีเย ฐาเน อายตนํ การาเปตฺวา ยถา โส ลาภคฺคปฺปโตฺต โหติ, ตถา อกาสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ ‘‘ตทา รกฺขโส พหุภณฺฑิกภิกฺขุ อโหสิ, สูริยกุมาโร อานโนฺท, จนฺทกุมาโร สาริปุโตฺต, มหิํสกุมาโร ปน อหเมวา’’ติฯ เอวํ สตฺถา ชาตกํ กเถตฺวา ‘‘เอวํ ตฺวํ, ภิกฺขุ, ปุเพฺพ เทวธเมฺม คเวสมาโน หิริโอตฺตปฺปสมฺปโนฺน วิจริตฺวา อิทานิ จตุปริสมเชฺฌ อิมินา นีหาเรน ฐตฺวา มม ปุรโต ‘อปฺปิโจฺฉมฺหี’ติ วทโนฺต อยุตฺตํ อกาสิฯ น หิ สาฎกปฎิเกฺขปาทิมเตฺตน สมโณ นาม โหตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น  
นคฺคจริยา น ชฎา น ปงฺกา, นานาสกา ถณฺฑิลสายิกา วา;  
  
รโชชลฺลํ อุกฺกุฎิกปฺปธานํ, โสเธนฺติ มจฺจํ อวิติณฺณกงฺข’’นฺติฯ  
</li>
  
<p>ตตฺถ ติ น อนสกา, ภตฺตปฎิเกฺขปกาติ อโตฺถฯ ติ ภูมิสยนาฯ นฺติ กทฺทมเลปนากาเรน สรีเร สนฺนิหิตรโช ฯ นฺติ อุกฺกุฎิกภาเวน อารทฺธวีริยํฯ อิทํ วุตฺตํ โหติ – โย หิ มโจฺจ ‘‘เอวํ อหํ โลกนิสฺสรณสงฺขาตํ สุทฺธิํ ปาปุณิสฺสามี’’ติ อิเมสุ นคฺคจริยาทีสุ ยํ กิญฺจิ สมาทาย วเตฺตยฺย, โส เกวลํ มิจฺฉาทสฺสนเญฺจว วเฑฺฒยฺย, กิลมถสฺส จ ภาคี อสฺสฯ น หิ เอตานิ สุสมาทินฺนานิปิ อฎฺฐวตฺถุกาย กงฺขาย อวิติณฺณภาเวน ติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๙. สนฺตติมหามตฺตวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต สนฺตติมหามตฺตํ อารพฺภ กเถสิฯ</p>


<p>โส หิ เอกสฺมิํ กาเล รโญฺญ ปเสนทิโกสลสฺส ปจฺจนฺตํ กุปิตํ วูปสเมตฺวา อาคโตฯ อถสฺส ราชา ตุโฎฺฐ สตฺต ทิวสานิ รชฺชํ ทตฺวา เอกํ  นจฺจคีตกุสลํ อิตฺถิํ อทาสิฯ โส สตฺต ทิวสานิ สุรามทมโตฺต หุตฺวา สตฺตเม ทิวเส สพฺพาลงฺการปฎิมณฺฑิโต หตฺถิกฺขนฺธวรคโต นฺหานติตฺถํ คจฺฉโนฺต สตฺถารํ ปิณฺฑาย ปวิสนฺตํ ทฺวารนฺตเร ทิสฺวา หตฺถิกฺขนฺธวรคโตว สีสํ จาเลตฺวา วนฺทิตฺวา ปกฺกามิฯ สตฺถา สิตํ กตฺวา ‘‘โก นุ โข, ภเนฺต, สิตปาตุกรเณ เหตู’’ติ  อานนฺทเตฺถเรน ปุโฎฺฐ สิตการณํ อาจิกฺขโนฺต อาห – ‘‘ปสฺสานนฺท, สนฺตติมหามตฺตํ, อชฺช สพฺพาภรณปฎิมณฺฑิโตว มม สนฺติกํ อาคนฺตฺวา จตุปฺปทิกคาถาวสาเน อรหตฺตํ ปตฺวา สตฺตตาลมเตฺต อากาเส นิสีทิตฺวา ปรินิพฺพายิสฺสตี’’ติฯ มหาชโน เถเรน สทฺธิํ กเถนฺตสฺส สตฺถุ วจนํ อโสฺสสิฯ ตตฺถ มิจฺฉาทิฎฺฐิกา จินฺตยิํสุ – ‘‘ปสฺสถ สมณสฺส โคตมสฺส กิริยํ, มุขปฺปตฺตเมว ภาสติ, อชฺช กิร เอส เอวํ สุรามทมโตฺต ยถาลงฺกโตว เอตสฺส สนฺติเก ธมฺมํ สุตฺวา ปรินิพฺพายิสฺสติ, อเชฺชว ตํ มุสาวาเทน นิคฺคณฺหิสฺสามา’’ติฯ สมฺมาทิฎฺฐิกา  จิเนฺตสุํ – ‘‘อโห พุทฺธานํ มหานุภาวตา, อชฺช พุทฺธลีฬเญฺจว สนฺตติมหามตฺตลีฬญฺจ ทฎฺฐุํ ลภิสฺสามา’’ติฯ</p>


<p>สนฺตติมหามโตฺตปิ นฺหานติเตฺถ ทิวสภาคํ อุทกกีฬํ กีฬิตฺวา อุยฺยานํ คนฺตฺวา อาปานภูมิยํ นิสีทิฯ สาปิ อิตฺถี รงฺคมชฺฌํ โอตริตฺวา นจฺจคีตํ ทเสฺสตุํ อารภิฯ ตสฺสา สรีรลีฬาย ทสฺสนตฺถํ สตฺตาหํ อปฺปาหารตาย ตํ ทิวสํ นจฺจคีตํ ทสฺสยมานาย อโนฺตกุจฺฉิยํ สตฺถกวาตา สมุฎฺฐาย หทยมํสํ กนฺติตฺวา อคมํสุฯ สา ตงฺขณเญฺญว มุเขน เจว อกฺขีหิ จ วิวเฎหิ กาลมกาสิฯ สนฺตติมหามโตฺต ‘‘อุปธาเรถ น’’นฺติ วตฺวา ‘‘นิรุทฺธา, สามี’’ติ จ วุตฺตมเตฺตเยว  พลวโสเกน อภิภูโต ตงฺขณเญฺญวสฺส สตฺตาหํ ปีตสุรา ตตฺตกปาเล อุทกพินฺทุ วิย ปริกฺขยํ อคมาสิฯ โส ‘‘น เม อิมํ โสกํ อเญฺญ นิพฺพาเปตุํ สกฺขิสฺสนฺติ อญฺญตฺร ตถาคเตนา’’ติ พลกายปริวุโต สายนฺหสมเย สตฺถุ สนฺติกํ คนฺตฺวา วนฺทิตฺวา เอวมาห – ‘‘ภเนฺต, ‘เอวรูโป เม โสโก อุปฺปโนฺน, ตํ เม ตุเมฺห นิพฺพาเปตุํ สกฺขิสฺสถา’ติ อาคโตมฺหิ, ปฎิสรณํ เม โหถา’’ติฯ อถ นํ สตฺถา ‘‘โสกํ นิพฺพาเปตุํ สมตฺถเสฺสว สนฺติกํ อาคโตสิฯ อิมิสฺสา หิ อิตฺถิยา อิมินาว อากาเรน มตกาเล  ตว โรทนฺตสฺส ปคฺฆริตอสฺสูนิ จตุนฺนํ มหาสมุทฺทานํ อุทกโต อติเรกตรานี’’ติ วตฺวา อิมํ คาถมาห –</p>


<p>
‘‘ยํ ปุเพฺพ ตํ วิโสเสหิ, ปจฺฉา เต มาหุ กิญฺจนํ;  
  
มเชฺฌ เจ โน คเหสฺสสิ, อุปสโนฺต จริสฺสสี’’ติฯ (สุ. นิ. ๙๕๕, ๑๑๐๕; จูฬนิ. ชตุกณฺณิมาณวปุจฺฉานิเทฺทส ๖๘);  
</p>
  
<p>คาถาปริโยสาเน สนฺตติมหามโตฺต อรหตฺตํ ปตฺวา อตฺตโน อายุสงฺขารํ โอโลเกโนฺต ตสฺส อปฺปวตฺตนภาวํ ญตฺวา สตฺถารํ อาห – ‘‘ภเนฺต, ปรินิพฺพานํ เม อนุชานาถา’’ติฯ สตฺถา เตน กตกมฺมํ ชานโนฺตปิ ‘‘มุสาวาเทน นิคฺคณฺหนตฺถํ สนฺนิปติตา มิจฺฉาทิฎฺฐิกา โอกาสํ น ลภิสฺสนฺติ, ‘พุทฺธลีฬเญฺจว สนฺตติมหามตฺตลีฬญฺจ ปสฺสิสฺสามา’ติ สนฺนิปติตา สมฺมาทิฎฺฐิกา อิมินา กตกมฺมํ สุตฺวา ปุเญฺญสุ อาทรํ กริสฺสนฺตี’’ติ  สลฺลเกฺขตฺวา ‘‘เตน หิ ตยา กตกมฺมํ มยฺหํ กเถหิ, กเถโนฺต จ ภูมิยํ ฐิโต อกเถตฺวา สตฺตตาลมเตฺต อากาเส ฐิโต กเถหี’’ติ อาหฯ โส ‘‘สาธุ, ภเนฺต’’ติ สตฺถารํ วนฺทิตฺวา เอกตาลปฺปมาณํ อุคฺคมฺม โอโรหิตฺวา ปุน สตฺถารํ วนฺทิตฺวา อุคฺคจฺฉโนฺต ปฎิปาฎิยา สตฺตตาลปฺปมาเณ อากาเส ปลฺลเงฺกน นิสีทิตฺวา ‘‘สุณาถ เม, ภเนฺต, ปุพฺพกมฺม’’นฺติ วตฺวา อาห –</p>


<p>อิโต  เอกนวุติกเปฺป วิปสฺสีสมฺมาสมฺพุทฺธกาเล อหํ พนฺธุมตินคเร เอกสฺมิํ กุเล นิพฺพตฺติตฺวา จิเนฺตสิํ – ‘‘กิํ นุ โข ปเรสํ เฉทํ วา ปีฬํ วา อกรณกมฺม’’นฺติ อุปธาเรโนฺต ธมฺมโฆสกกมฺมํ ทิสฺวา ตโต ปฎฺฐาย ตํ กมฺมํ กโรโนฺต มหาชนํ สมาทเปตฺวา ‘‘ปุญฺญานิ กโรถ, อุโปสถทิวเสสุ อุโปสถํ สมาทิยถ, ทานํ เทถ, ธมฺมํ สุณาถ, พุทฺธรตนาทีหิ สทิสํ อญฺญํ นาม นตฺถิ, ติณฺณํ รตนานํ สกฺการํ กโรถา’’ติ อุโคฺฆเสโนฺต วิจรามิฯ ตสฺส มยฺหํ สทฺทํ สุตฺวา พุทฺธปิตา พนฺธุมติมหาราชา มํ ปโกฺกสาเปตฺวา, ‘‘ตาต, กิํ กโรโนฺต วิจรสี’’ติ ปุจฺฉิตฺวา, ‘‘เทว, ติณฺณํ รตนานํ คุณํ ปกาเสตฺวา มหาชนํ ปุญฺญกเมฺมสุ สมาทเปโนฺต วิจรามี’’ติ วุเตฺต, ‘‘กตฺถ นิสิโนฺน วิจรสี’’ติ มํ ปุจฺฉิตฺวา ‘‘ปทสาว, เทวา’’ติ  มยา วุเตฺต, ‘‘ตาต, น ตฺวํ เอวํ วิจริตุํ อรหสิ, อิมํ ปุปฺผทามํ ปิลนฺธิตฺวา อสฺสปิเฎฺฐ นิสิโนฺนว วิจรา’’ติ มยฺหํ มุตฺตาทามสทิสํ ปุปฺผทามํ ทตฺวา ทนฺตํ อสฺสํ อทาสิฯ อถ มํ รญฺญา ทินฺนปริหาเรน ตเถว อุโคฺฆเสตฺวา  วิจรนฺตํ ปุน ราชา ปโกฺกสาเปตฺวา, ‘‘ตาต, กิํ กโรโนฺต วิจรสี’’ติ ปุจฺฉิตฺวา ‘‘ตเทว, เทวา’’ติ วุเตฺต, ‘‘ตาต, อโสฺสปิ เต นานุจฺฉวิโก, อิธ นิสีทิตฺวา วิจรา’’ติ จตุสินฺธวยุตฺตรถํ อทาสิฯ ตติยวาเรปิ เม ราชา สทฺทํ สุตฺวา ปโกฺกสาเปตฺวา, ‘‘ตาต, กิํ กโรโนฺต วิจรสี’’ติ ปุจฺฉิตฺวา ‘‘ตเทว, เทวา’’ติ วุเตฺต, ‘‘ตาต, รโถปิ เต นานุจฺฉวิโก’’ติ มยฺหํ มหนฺตํ โภคกฺขนฺธํ มหาปสาธนญฺจ ทตฺวา เอกญฺจ หตฺถิํ อทาสิฯ สฺวาหํ สพฺพาภรณปฎิมณฺฑิโต หตฺถิกฺขเนฺธ นิสิโนฺน อสีติ วสฺสสหสฺสานิ ธมฺมโฆสกกมฺมํ อกาสิํ, ตสฺส เม เอตฺตกํ กาลํ กายโต จนฺทนคโนฺธ วายติ, มุขโต อุปฺปลคโนฺธ วายติฯ อิทํ มยา กตกมฺมนฺติฯ</p>


<p>เอวํ โส อตฺตโน ปุพฺพกมฺมํ กเถตฺวา อากาเส นิสิโนฺนว เตโชธาตุํ สมาปชฺชิตฺวา ปรินิพฺพายิฯ สรีเร อคฺคิชาลา อุฎฺฐหิตฺวา มํสโลหิตํ ฌาเปสิ, สุมนปุปฺผานิ วิย ธาตุโย อวสิสฺสิํสุฯ สตฺถา สุทฺธวตฺถํ ปสาเรสิ, ธาตุโย  ตตฺถ ปติํสุฯ ตา ปเตฺต ปกฺขิปิตฺวา จตุมหาปเถ ถูปํ กาเรสิ ‘‘มหาชโน วนฺทิตฺวา ปุญฺญภาคี ภวิสฺสตี’’ติฯ ภิกฺขู ธมฺมสภายํ กถํ สมุฎฺฐาเปสุํ, ‘‘อาวุโส, สนฺตติมหามโตฺต คาถาวสาเน อรหตฺตํ ปตฺวา อลงฺกตปฎิยโตฺตเยว อากาเส นิสีทิตฺวา ปรินิพฺพุโต, กิํ นุ โข เอตํ ‘สมโณ’ติ วตฺตุํ วฎฺฎติ อุทาหุ พฺราหฺมโณ’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, มม ปุตฺตํ ‘สมโณ’ติปิ วตฺตุํ วฎฺฎติ, ‘พฺราหฺมโณ’ติปิ วตฺตุํ วฎฺฎติเยวา’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
อลงฺกโต เจปิ สมํ จเรยฺย,  
  
สโนฺต ทโนฺต นิยโต พฺรหฺมจารี;  
  
สเพฺพสุ  
ภูเตสุ นิธาย ทณฺฑํ,  
  
โส พฺราหฺมโณ โส สมโณ ส ภิกฺขู’’ติฯ  
</li>
  
<p>ตตฺถ ติ วตฺถาภรเณหิ ปฎิมณฺฑิโตฯ ตสฺสโตฺถ – วตฺถาลงฺการาทีหิ อลงฺกโต  ปุคฺคโล กายาทีหิ  ราคาทิวูปสเมน  อินฺทฺริยทมเนน  จตุมคฺคนิยเมน  เสฎฺฐจริยาย   กายทณฺฑาทีนํ โอโรปิตตาย  เอวรูโป พาหิตปาปตฺตา  ติปิ สมิตปาปตฺตา ติปิ ภินฺนกิเลสตฺตา ติปิ วตฺตโพฺพเยวาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๐. ปิโลติกติสฺสเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ปิโลติกเตฺถรํ อารพฺภ กเถสิฯ</p>


<p>เอกสฺมิญฺหิ สมเย อานนฺทเตฺถโร เอกํ ปิโลติกขณฺฑนิวตฺถํ กปาลํ อาทาย ภิกฺขาย จรนฺตํ ทารกํ ทิสฺวา ‘‘กิํ เต เอวํ วิจริตฺวา ชีวนโต ปพฺพชฺชา น อุตฺตริตรา’’ติ วตฺวา, ‘‘ภเนฺต, โก มํ ปพฺพาเชสฺสตี’’ติ วุเตฺต ‘‘อหํ ปพฺพาเชสฺสามี’’ติ ตํ อาทาย คนฺตฺวา สหตฺถา นฺหาเปตฺวา กมฺมฎฺฐานํ ทตฺวา ปพฺพาเชสิฯ ตญฺจ ปน นิวตฺถปิโลติกขณฺฑํ ปสาเรตฺวา โอโลเกโนฺต ปริสฺสาวนกรณมตฺตมฺปิ คยฺหูปคํ กญฺจิ ปเทสํ อทิสฺวา กปาเลน สทฺธิํ เอกิสฺสา รุกฺขสาขาย ฐเปสิฯ โส ปพฺพชิตฺวา ลทฺธูปสมฺปโท พุทฺธานํ อุปฺปนฺนลาภสกฺการํ ปริภุญฺชมาโน มหคฺฆานิ จีวรานิ อจฺฉาเทตฺวา วิจรโนฺต ถูลสรีโร หุตฺวา อุกฺกณฺฐิตฺวา ‘‘กิํ เม ชนสฺส สทฺธาเทยฺยํ นิวาเสตฺวา วิจรเณน, อตฺตโน ปิโลติกเมว นิวาเสสฺสามี’’ติ ตํ ฐานํ คนฺตฺวา ปิโลติกํ คเหตฺวา ‘‘อหิริก  นิลฺลชฺช เอวรูปานํ วตฺถานํ อจฺฉาทนฎฺฐานํ ปหาย อิมํ ปิโลติกขณฺฑํ นิวาเสตฺวา กปาลหโตฺถ ภิกฺขาย จริตุํ คจฺฉสี’’ติ ตํ อารมฺมณํ กตฺวา อตฺตนาว อตฺตานํ โอวทิ, โอวทนฺตเสฺสว ปนสฺส จิตฺตํ สนฺนิสีทิฯ โส ตํ ปิโลติกํ ตเตฺถว ปฎิสาเมตฺวา นิวตฺติตฺวา วิหารเมว คโตฯ โส กติปาหจฺจเยน ปุนปิ อุกฺกณฺฐิตฺวา ตเถว วตฺวา นิวตฺติ, ปุนปิ ตเถวาติฯ ตํ เอวํ อปราปรํ วิจรนฺตํ ทิสฺวา ภิกฺขู  ‘‘กหํ , อาวุโส, คจฺฉสี’’ติ ปุจฺฉนฺติฯ โส ‘‘อาจริยสฺส สนฺติกํ คจฺฉามาวุโส’’ติ วตฺวา เอเตเนว นีหาเรน อตฺตโน ปิโลติกขณฺฑเมว อารมฺมณํ กตฺวา อตฺตานํ นิเสเธตฺวา กติปาเหเนว อรหตฺตํ ปาปุณิฯ ภิกฺขู อาหํสุ – ‘‘กิํ, อาวุโส, น ทานิ อาจริยสฺส สนฺติกํ คจฺฉสิ, นนุ อยํ เต วิจรณมโคฺค’’ติฯ อาวุโส, อาจริเยน สทฺธิํ สํสเคฺค สติ คโตมฺหิ, อิทานิ ปน เม ฉิโนฺน สํสโคฺค, เตนสฺส สนฺติกํ น คจฺฉามีติฯ ภิกฺขู ตถาคตสฺส อาโรเจสุํ – ‘‘ภเนฺต, ปิโลติกเตฺถโร อญฺญํ พฺยากโรตี’’ติฯ กิมาห, ภิกฺขเวติ? อิทํ นาม, ภเนฺตติฯ ตํ สุตฺวา สตฺถา ‘‘อาม, ภิกฺขเว, มม ปุโตฺต สํสเคฺค สติ อาจริยสฺส สนฺติกํ คโต, อิทานิ ปนสฺส สํสโคฺค ฉิโนฺน, อตฺตนาว อตฺตานํ นิเสเธตฺวา อรหตฺตํ ปโตฺต’’ติ วตฺวา อิมา คาถา อภาสิ –</p>


<ol>
<li>
‘‘หิรีนิเสโธ ปุริโส, โกจิ โลกสฺมิํ วิชฺชติ;  
  
โย นิทฺทํ อปโพเธติ, อโสฺส ภโทฺร กสามิวฯ  
</li>
  
<li>
‘‘อโสฺส  
ยถา ภโทฺร กสานิวิโฎฺฐ,  
  
อาตาปิโน สํเวคิโน ภวาถ;  
  
สทฺธาย สีเลน จ วีริเยน จ,  
  
สมาธินา ธมฺมวินิจฺฉเยน จ;  
  
สมฺปนฺนวิชฺชาจรณา ปติสฺสตา,  
  
ชหิสฺสถ ทุกฺขมิทํ อนปฺปก’’นฺติฯ  
</li>
  
<p>ตตฺถ อโนฺต อุปฺปนฺนํ อกุสลวิตกฺกํ หิริยา นิเสเธตีติ นฺติ เอวรูโป ปุคฺคโล ทุลฺลโภ, โกจิเทว โลกสฺมิํ นฺติ อปฺปมโตฺต สมณธมฺมํ กโรโนฺต อตฺตโน อุปฺปนฺนํ นิทฺทํ อปหรโนฺต พุชฺฌตีติ ติ ยถา  อตฺตนิ ปตมานํ กสํ อปหรติ, อตฺตนิ ปติตุํ น เทติฯ โย เอวํ นิทฺทํ อปโพเธติ, โส ทุลฺลโภติ อโตฺถฯ
</ol></p>


<p>ทุติยคาถาย อยํ สเงฺขปโตฺถ – ‘‘ภิกฺขเว, ยถา  ปมาทมาคมฺม กสาย นิวิโฎฺฐ, อหมฺปิ นาม กสาย ปหโฎ’’ติ อปรภาเค อาตปฺปํ กโรติ, เอวํ ตุเมฺหปิ  , เอวํภูตา โลกิยโลกุตฺตราย ทุวิธาย  จ จตุปาริสุทฺธิสีเลน จ กายิกเจตสิกวีริเยน จ อฎฺฐสมาปตฺติสมาธินา จ การณาการณชานนลกฺขเณน   จ สมนฺนาคตา หุตฺวา ติสฺสนฺนํ วา อฎฺฐนฺนํ วา วิชฺชานํ, ปญฺจทสนฺนญฺจ จรณานํ สมฺปตฺติยา  ฯ อุปฎฺฐิตสติตาย  หุตฺวา อิทํ อนปฺปกํ วฎฺฎทุกฺขํ ปชหิสฺสถาติฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๑. สุขสามเณรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต สุขสามเณรํ อารพฺภ กเถสิฯ</p>


<p>อตีตสฺมิญฺหิ พาราณสิเสฎฺฐิโน คนฺธกุมาโร นาม ปุโตฺต อโหสิฯ ราชา ตสฺส ปิตริ กาลกเต ตํ ปโกฺกสาเปตฺวา สมสฺสาเสตฺวา มหเนฺตน สกฺกาเรน ตเสฺสว เสฎฺฐิฎฺฐานํ อทาสิฯ โส ตโต ปฎฺฐาย ติ ปญฺญายิฯ อถสฺส ภณฺฑาคาริโก ธนคพฺภทฺวารํ วิวริตฺวา, ‘‘สามิ, อิทํ เต เอตฺตกํ ปิตุ ธนํ, เอตฺตกํ ปิตามหาทีน’’นฺติ นีหริตฺวา ทเสฺสสิฯ โส ตํ ธนราสิํ โอโลเกตฺวา อาห – ‘‘กิํ ปน เต อิมํ ธนํ คเหตฺวา น คมิํสู’’ติฯ ‘‘สามิ, ธนํ คเหตฺวา คตา นาม นตฺถิฯ อตฺตนา กตํ กุสลากุสลเมว หิ อาทาย สตฺตา คจฺฉนฺตี’’ติฯ โส จิเนฺตสิ – ‘‘เต พาลตาย ธนํ สณฺฐาเปตฺวา ปหาย คตา, อหํ ปเนตํ คเหตฺวาว คมิสฺสามี’’ติฯ เอวํ ปน จิเนฺตโนฺต ‘‘ทานํ วา ทสฺสามิ, ปูชํ  วา กริสฺสามี’’ติ อจิเนฺตตฺวา ‘‘อิทํ สพฺพํ ขาทิตฺวาว คมิสฺสามี’’ติ จิเนฺตสิฯ โส สตสหสฺสํ วิสฺสเชฺชตฺวา ผลิกมยํ นฺหานโกฎฺฐกํ กาเรสิ, สตสหสฺสํ ทตฺวา ผลิกมยเมว นฺหานผลกํ, สตสหสฺสํ ทตฺวา นิสีทนปลฺลงฺกํ, สตสหสฺสํ ทตฺวา โภชนปาติํ, สตสหสฺสเมว ทตฺวา โภชนฎฺฐาเน มณฺฑปํ การาเปสิ, สตสหสฺสํ ทตฺวา โภชนปาติยา อาสิตฺตกูปธานํ กาเรสิ, สตสหเสฺสเนว เคเห  สีหปญฺชรํ สณฺฐาเปสิ, อตฺตโน ปาตราสตฺถาย สหสฺสํ อทาสิ, สายมาสตฺถายปิ สหสฺสเมวฯ ปุณฺณมทิวเส ปน โภชนตฺถาย สตสหสฺสํ ทาเปสิ, ตํ ภตฺตํ ภุญฺชนทิวเส สตสหสฺสํ วิสฺสเชฺชตฺวา นครํ อลงฺกริตฺวา เภริํ จราเปสิ – ‘‘คนฺธเสฎฺฐิสฺส กิร ภตฺตภุญฺชนาการํ โอโลเกนฺตู’’ติฯ</p>


<p>มหาชโน  มญฺจาติมเญฺจ พนฺธิตฺวา สนฺนิปติฯ โสปิ สตสหสฺสคฺฆนเก นฺหานโกฎฺฐเก สตสหสฺสคฺฆนเก ผลเก นิสีทิตฺวา โสฬสหิ คโนฺธทกฆเฎหิ นฺหตฺวา ตํ สีหปญฺชรํ วิวริตฺวา ตสฺมิํ ปลฺลเงฺก นิสีทิฯ อถสฺส ตสฺมิํ อาสิตฺตกูปธาเน ตํ ปาติํ ฐเปตฺวา สตสหสฺสคฺฆนกํ โภชนํ วเฑฺฒสุํฯ โส นาฎกปริวุโต เอวรูปาย สมฺปตฺติยา ตํ โภชนํ ภุญฺชติฯ อปเรน สมเยน เอโก คามิกมนุโสฺส อตฺตโน ปริพฺพยาหรณตฺถํ ทารุอาทีนิ ยานเก ปกฺขิปิตฺวา นครํ คนฺตฺวา สหายกสฺส เคเห นิวาสํ คณฺหิฯ ตทา ปน ปุณฺณมทิวโส  โหติฯ ‘‘คนฺธเสฎฺฐิโน ภุญฺชนลีฬํ โอโลเกนฺตู’’ติ นคเร เภริํ จราเปสิฯ อถ นํ สหายโก อาห – ‘‘สมฺม, คนฺธเสฎฺฐิโน เต ภุญฺชนลีฬํ ทิฎฺฐปุพฺพ’’นฺติฯ ‘‘น ทิฎฺฐปุพฺพํ, สมฺมา’’ติฯ ‘‘เตน หิ เอหิ, คจฺฉาม, อยํ นคเร เภรี จรติ, เอตสฺส มหาสมฺปตฺติํ ปสฺสามา’’ติ นครวาสี ชนปทวาสิํ คเหตฺวา อคมาสิฯ มหาชโนปิ มญฺจาติมเญฺจ อภิรุหิตฺวา ปสฺสติฯ คามวาสี ภตฺตคนฺธํ ฆายิตฺวาว นครวาสิํ อาห – ‘‘มยฺหํ เอตาย ปาติยา ภตฺตปิเณฺฑ ปิปาสา ชาตา’’ติฯ สมฺม, มา เอตํ ปตฺถยิ, น สกฺกา ลทฺธุนฺติฯ สมฺม, อลภโนฺต น ชีวิสฺสามีติฯ โส ตํ ปฎิพาหิตุํ อสโกฺกโนฺต ปริสปริยเนฺต ฐตฺวา ‘‘ปณมามิ เต, สามี’’ติ ติกฺขตฺตุํ มหาสทฺทํ นิจฺฉาเรตฺวา ‘‘โก เอโส’’ติ วุเตฺต อหํ, สามีติฯ ‘‘กิเมต’’นฺติฯ ‘‘อยํ เอโก คามวาสี ตุมฺหากํ ปาติยํ ภตฺตปิเณฺฑ ปิปาสํ อุปาเทสิ, เอกํ ภตฺตปิณฺฑํ ทาเปถา’’ติฯ ‘‘น สกฺกา ลทฺธุ’’นฺติฯ ‘‘กิํ, สมฺม, สุตํ เต’’ติ? ‘‘สุตํ เม, อปิจ ลภโนฺต ชีวิสฺสามิ, อลภนฺตสฺส เม มรณํ ภวิสฺสตี’’ติฯ โส ปุนปิ วิรวิ – ‘‘อยํ กิร, สามิ, อลภโนฺต มริสฺสติ, ชีวิตมสฺส เทถา’’ติฯ อโมฺภ ภตฺตปิโณฺฑ นาม สตมฺปิ อคฺฆติ, สตทฺวยมฺปิ อคฺฆติฯ โย โย ยาจติ, ตสฺส ตสฺส ททมาโน อหํ  กิํ ภุญฺชิสฺสามีติ? สามิ, อยํ อลภโนฺต มริสฺสติ, ชีวิตมสฺส เทถาติฯ น สกฺกาว มุธา ลทฺธุํ, ยทิ ปน  อลภโนฺต น ชีวติ, ตีณิ สํวจฺฉรานิ มม เคเห ภติํ กโรตุ, เอวมสฺส ภตฺตปาติํ ทาเปสฺสามีติฯ คามวาสี ตํ สุตฺวา ‘‘เอวํ โหตุ, สมฺมา’’ติ สหายกํ วตฺวา ปุตฺตทารํ ปหาย ‘‘ภตฺตปาติอตฺถาย ตีณิ สํวจฺฉรานิ ภติํ กริสฺสามี’’ติ เสฎฺฐิสฺส เคหํ ปาวิสิฯ โส ภติํ กโรโนฺต สพฺพกิจฺจานิ สกฺกจฺจํ อกาสิฯ เคเห วา อรเญฺญ วา รตฺติํ วา ทิวา วา สพฺพานิ กตฺตพฺพกมฺมานิ กตาเนว ปญฺญายิํสุฯ ‘‘ภตฺตภติโก’’ติ จ วุเตฺต สกลนคเรปิ ปญฺญายิฯ อถสฺส ทิวเส ปริปุเณฺณ ภตฺตเวยฺยาวฎิโก ‘‘ภตฺตภติกสฺส, สามิ, ทิวโส ปุโณฺณ, ทุกฺกรํ เตน กตํ ตีณิ สํวจฺฉรานิ ภติํ กโรเนฺตน, เอกมฺปิ กมฺมํ น โกปิตปุพฺพ’’นฺติ อาหฯ</p>


<p>อถสฺส เสฎฺฐิ อตฺตโน สายปาตราสตฺถาย เทฺว สหสฺสานิ, ตสฺส ปาตราสตฺถาย สหสฺสนฺติ ตีณิ  สหสฺสานิ ทาเปตฺวา อาห – ‘‘อชฺช มยฺหํ กตฺตพฺพํ ปริหารํ ตเสฺสว กโรถา’’ติฯ วตฺวา จ ปน ฐเปตฺวา เอกํ จินฺตามณิํ นาม ปิยภริยํ อวเสสชนมฺปิ ‘‘อชฺช ตเมว ปริวาเรถา’’ติ วตฺวา สพฺพสมฺปตฺติํ ตสฺส นิยฺยาเทสิฯ โส เสฎฺฐิโน นฺหาโนทเกน ตเสฺสว โกฎฺฐเก ตสฺมิํ ผลเก นิสิโนฺน นฺหตฺวา ตเสฺสว นิวาสนสาฎเก  นิวาเสตฺวา ตเสฺสว ปลฺลเงฺก นิสีทิฯ เสฎฺฐิปิ นคเร เภริํ จราเปสิ – ‘‘ภตฺตภติโก คนฺธเสฎฺฐิสฺส เคเห ตีณิ สํวจฺฉรานิ ภติํ กตฺวา ปาติํ ลภิ, ตสฺส ภุญฺชนสมฺปตฺติํ โอโลเกนฺตู’’ติฯ มหาชโน มญฺจาติมเญฺจ อภิรุหิตฺวา ปสฺสติ, คามวาสิสฺส โอโลกิโตโลกิตฎฺฐานํ กมฺปนาการปฺปตฺตํ อโหสิฯ นาฎกา ปริวาเรตฺวา อฎฺฐสุํ, ตสฺส ปุรโต ภตฺตปาติํ วเฑฺฒตฺวา ฐปยิํสุฯ อถสฺส หตฺถโธวนเวลาย คนฺธมาทเน เอโก ปเจฺจกพุโทฺธ สตฺตเม ทิวเส สมาปตฺติโต วุฎฺฐาย ‘‘กตฺถ นุ โข อชฺช ภิกฺขาจารตฺถาย คจฺฉามี’’ติ อุปธาเรโนฺต ภตฺตภติกํ อทฺทสฯ อถ โส ‘‘อยํ ตีณิ สํวจฺฉรานิ ภติํ กตฺวา ภตฺตปาติํ ลภิ, อตฺถิ นุ โข เอตสฺส สทฺธา, นตฺถี’’ติ อุปธาเรโนฺต ‘‘อตฺถี’’ติ ญตฺวา ‘‘สทฺธาปิ เอกเจฺจ สงฺคหํ กาตุํ น สโกฺกนฺติ, สกฺขิสฺสติ นุ โข เม สงฺคหํ กาตุ’’นฺติ จิเนฺตตฺวา ‘‘สกฺขิสฺสติ เจว มม จ สงฺคหกรณํ นิสฺสาย มหาสมฺปตฺติํ ลภิสฺสตี’’ติ  ญตฺวา จีวรํ ปารุปิตฺวา ปตฺตมาทาย เวหาสํ อพฺภุคฺคนฺตฺวา ปริสนฺตเรน คนฺตฺวา ตสฺส ปุรโต ฐิตเมว อตฺตานํ ทเสฺสสิฯ</p>


<p>โส ปเจฺจกพุทฺธํ ทิสฺวา จิเนฺตสิ – ‘‘อหํ ปุเพฺพ อทินฺนภาเวน เอกิสฺสา ภตฺตปาติยา อตฺถาย ตีณิ สํวจฺฉรานิ ปรเคเห ภติํ อกาสิํ, อิทานิ เม อิทํ ภตฺตํ เอกํ รตฺตินฺทิวํ รเกฺขยฺย, สเจ ปน นํ อยฺยสฺส ทสฺสามิ, อเนกานิปิ กปฺปโกฎิสหสฺสานิ รกฺขิสฺสติ , อยฺยเสฺสว นํ ทสฺสามี’’ติฯ โส ตีณิ สํวจฺฉรานิ ภติํ กตฺวา ลทฺธภตฺตปาติโต เอกปิณฺฑมฺปิ มุเข อฎฺฐเปตฺวา ตณฺหํ วิโนเทตฺวา สยเมว ปาติํ อุกฺขิปิตฺวา ปเจฺจกพุทฺธสฺส สนฺติกํ คนฺตฺวา ปาติํ อญฺญสฺส หเตฺถ ทตฺวา ปญฺจปติฎฺฐิเตน วนฺทิตฺวา ปาติํ วามหเตฺถน คเหตฺวา ทกฺขิณหเตฺถน ตสฺส ปเตฺต ภตฺตํ อากิริฯ ปเจฺจกพุโทฺธ ภตฺตสฺส อุปฑฺฒเสสกาเล ปตฺตํ หเตฺถน ปิทหิฯ อถ นํ โส อาห – ‘‘ภเนฺต, เอโกว ปฎิวิโส น สกฺกา ทฺวิธา กาตุํ, มา มํ อิธโลเกน สงฺคณฺหถ, ปรโลเกน สงฺคหเมว กโรถ, สาวเสสํ อกตฺวา นิรวเสสเมว ทสฺสามี’’ติฯ อตฺตโน หิ โถกมฺปิ อนวเสเสตฺวา ทินฺนํ นิรวเสสทานํ นาม, ตํ มหปฺผลํ โหติฯ โส ตถา กโรโนฺต สพฺพํ ทตฺวา ปุน วนฺทิตฺวา อาห – ‘‘ภเนฺต, เอกํ ภตฺตปาติํ นิสฺสาย ตีณิ สํวจฺฉรานิ เม ปรเคเห ภติํ กโรเนฺตน ทุกฺขํ อนุภูตํ, อิทานิ เม นิพฺพตฺตนิพฺพตฺตฎฺฐาเน สุขเมว โหตุ, ตุเมฺหหิ ทิฎฺฐธมฺมเสฺสว ภาคี อสฺส’’นฺติฯ ปเจฺจกพุโทฺธ ‘‘เอวํ โหตุ, จินฺตามณิ วิย เต สพฺพกามทโท มโนสงฺกปฺปา ปุณฺณจโนฺท วิย ปูเรนฺตู’’ติ อนุโมทนํ กโรโนฺต –</p>


<p>
‘‘อิจฺฉิตํ  
ปตฺถิตํ ตุยฺหํ, สพฺพเมว สมิชฺฌตุ;  
  
สเพฺพ ปูเรนฺตุ สงฺกปฺปา, จโนฺท ปนฺนรโส ยถาฯ  
</p>
  
<p>
‘‘อิจฺฉิตํ ปตฺถิกํ ตุยฺหํ, ขิปฺปเมว สมิชฺฌตุ;  
  
สเพฺพ ปูเรนฺตุ สงฺกปฺปา, มณิ โชติรโส ยถา’’ติฯ –  
</p>
  
<p>วตฺวา  ‘‘อยํ มหาชโน ยาว คนฺธมาทนปพฺพตคมนา มํ ปสฺสโนฺต ติฎฺฐตู’’ติ อธิฎฺฐาย อากาเสน คนฺธมาทนํ อคมาสิฯ</p>


<p>มหาชโนปิ  นํ ปสฺสโนฺตว อฎฺฐาสิฯ โส ตตฺถ คนฺตฺวา ตํ ปิณฺฑปาตํ ปญฺจสตานํ ปเจฺจกพุทฺธานํ วิภชิตฺวา อทาสิฯ สเพฺพ อตฺตโน ปโหนกํ คณฺหิํสุฯ ‘‘อโปฺป ปิณฺฑปาโต กถํ ปโหสี’’ติ น จิเนฺตตพฺพํฯ จตฺตาริ หิ อจิเนฺตยฺยานิ (อ. นิ. ๔.๗๗) วุตฺตานิ, ตตฺรายํ ปเจฺจกพุทฺธวิสโยติฯ มหาชโน ปเจฺจกพุทฺธานํ ปิณฺฑปาตํ วิภชิตฺวา ทิยฺยมานํ ทิสฺวา สาธุการสหสฺสานิ ปวเตฺตสิ, อสนิสตนิปากสโทฺท วิย อโหสิฯ ตํ สุตฺวา คนฺธเสฎฺฐิ จิเนฺตสิ – ‘‘ภตฺตภติโก มยา ทินฺนสมฺปตฺติํ ธาเรตุํ นาสกฺขิ มเญฺญ, เตนายํ มหาชโน ปริหาสํ กโรโนฺต สนฺนิปติโต นทตี’’ติฯ โส ตปฺปวตฺติชานนตฺถํ มนุเสฺส เปเสสิฯ เต อาคนฺตฺวา ‘‘สมฺปตฺติธารกา นาม, สามิ, เอวํ โหนฺตู’’ติ วตฺวา ตํ ปวตฺติํ อาโรเจสุํฯ เสฎฺฐิ ตํ สุตฺวาว ปญฺจวณฺณาย ปีติยา ผุฎฺฐสรีโร หุตฺวา ‘‘อโห ทุกฺกรํ เตน กตํ, อหํ เอตฺตกํ กาลํ เอวรูปาย สมฺปตฺติยา ฐิโต กิญฺจิ ทาตุํ นาสกฺขิ’’นฺติ ตํ ปโกฺกสาเปตฺวา ‘‘สจฺจํ กิร ตยา อิทํ นาม กต’’นฺติ ปุจฺฉิตฺวา ‘‘อาม, สามี’’ติ วุเตฺต, ‘‘หนฺท, สหสฺสํ คเหตฺวา ตว ทาเน มยฺหมฺปิ ปตฺติํ เทหี’’ติ อาหฯ โส ตถา อกาสิฯ เสฎฺฐิปิสฺส สพฺพํ อตฺตโน สนฺตกํ มเชฺฌ ภินฺทิตฺวา อทาสิฯ</p>


<p>จตโสฺส หิ สมฺปทา นาม – วตฺถุสมฺปทา, ปจฺจยสมฺปทา, เจตนาสมฺปทา, คุณาติเรกสมฺปทาติฯ ตตฺถ นิโรธสมาปตฺติรโห  อรหา วา อนาคามี วา ทกฺขิเณโยฺย  นามฯ ปจฺจยานํ ธเมฺมน สเมน อุปฺปตฺติ  นามฯ ทานโต ปุเพฺพ ทานกาเล ปจฺฉา ภาเคติ ตีสุ กาเลสุ เจตนาย โสมนสฺสสหคตญาณสมฺปยุตฺตภาโว  นามฯ ทกฺขิเณยฺยสฺส สมาปตฺติโต วุฎฺฐิตภาโว  นามาติฯ อิมสฺส จ ขีณาสโว ปเจฺจกพุโทฺธ ทกฺขิเณยฺยา, ภติํ กตฺวา ลทฺธภาเวน ปจฺจโย ธมฺมโต อุปฺปโนฺน, ตีสุ กาเลสุ ปริสุทฺธา เจตนา, สมาปตฺติโต วุฎฺฐิตมโตฺต ปเจฺจกพุโทฺธ คุณาติเรโกติ จตโสฺสปิ  สมฺปทา นิปฺผนฺนาฯ เอตาสํ อานุภาเวน ทิเฎฺฐว ธเมฺม มหาสมฺปตฺติํ ปาปุณนฺติฯ ตสฺมา โส เสฎฺฐิโน สนฺติกา สมฺปตฺติํ ลภิฯ อปรภาเค  จ ราชาปิ อิมินา กตกมฺมํ สุตฺวา ตํ ปโกฺกสาเปตฺวา สหสฺสํ ทตฺวา ปตฺติํ คเหตฺวา ตุฎฺฐมานโส มหนฺตํ โภคกฺขนฺธํ ทตฺวา เสฎฺฐิฎฺฐานํ อทาสิฯ ติสฺส นามํ อกาสิฯ โส คนฺธเสฎฺฐินา สทฺธิํ สหาโย หุตฺวา เอกโต ขาทโนฺต ปิวโนฺต ยาวตายุกํ ฐตฺวา ตโต จุโต เทวโลเก นิพฺพตฺติตฺวา เอกํ พุทฺธนฺตรํ ทิพฺพสมฺปตฺติํ อนุภวิตฺวา อิมสฺมิํ พุทฺธุปฺปาเท สาวตฺถิยํ สาริปุตฺตเตฺถรสฺสูปฎฺฐากกุเล  ปฎิสนฺธิํ คณฺหิฯ อถสฺส มาตา ลทฺธคพฺภปริหารา กติปาหจฺจเยน ‘‘อโห วตาหํ ปญฺจสเตหิ ภิกฺขูหิ สทฺธิํ สาริปุตฺตเตฺถรสฺส สตรสโภชนํ ทตฺวา กาสายวตฺถนิวตฺถา สุวณฺณสรกํ อาทาย อาสนปริยเนฺต นิสินฺนา เตสํ ภิกฺขูนํ อุจฺฉิฎฺฐาวเสสกํ ปริภุเญฺชยฺย’’นฺติ โทหฬินี หุตฺวา ตเถว กตฺวา โทหฬํ ปฎิวิโนเทสิฯ สา เสสมงฺคเลสุปิ ตถารูปเมว ทานํ ทตฺวา ปุตฺตํ วิชายิตฺวา นามคฺคหณทิวเส ‘‘ปุตฺตสฺส เม, ภเนฺต, สิกฺขาปทานิ เทถา’’ติ เถรํ อาหฯ เถโร ‘‘กิมสฺส นาม’’นฺติ ปุจฺฉิฯ ‘‘ภเนฺต, ปุตฺตสฺส เม ปฎิสนฺธิคฺคหณโต ปฎฺฐาย อิมสฺมิํ เคเห กสฺสจิ ทุกฺขํ นาม น ภูตปุพฺพํ, เตเนวสฺส ติ นามํ ภวิสฺสตี’’ติ วุเตฺต ตเทวสฺส นามํ คเหตฺวา สิกฺขาปทานิ อทาสิฯ</p>


<p>ตทา เอวญฺจสฺส มาตุ ‘‘นาหํ มม ปุตฺตสฺส อชฺฌาสยํ ภินฺทิสฺสามี’’ติ จิตฺตํ อุปฺปชฺชิฯ สา ตสฺส กณฺณวิชฺฌนมงฺคลาทีสุปิ ตเถว ทานํ อทาสิฯ กุมาโรปิ สตฺตวสฺสิกกาเล ‘‘อิจฺฉามหํ, อมฺม, เถรสฺส สนฺติเก ปพฺพชิตุ’’นฺติ อาหฯ สา ‘‘สาธุ, ตาต, นาหํ ตว อชฺฌาสยํ ภินฺทิสฺสามี’’ติ เถรํ นิมเนฺตตฺวา โภเชตฺวา, ‘‘ภเนฺต, ปุโตฺต เม ปพฺพชิตุํ อิจฺฉติ, อิมาหํ สายนฺหสมเย วิหารํ อาเนสฺสามี’’ติ เถรํ อุโยฺยเชตฺวา ญาตเก สนฺนิปาเตตฺวา ‘‘ปุตฺตสฺส เม คิหิกาเล กตฺตพฺพํ กิจฺจํ อเชฺชว กริสฺสามา’’ติ วตฺวา ปุตฺตํ อลงฺกริตฺวา มหเนฺตน สิริโสภเคฺคน วิหารํ เนตฺวา เถรสฺส นิยฺยาเทสิฯ เถโรปิ ตํ, ‘‘ตาต, ปพฺพชฺชา นาม ทุกฺกรา , สกฺขิสฺสสิ อภิรมิตุ’’นฺติ วตฺวา ‘‘กริสฺสามิ โว, ภเนฺต, โอวาท’’นฺติ วุเตฺต กมฺมฎฺฐานํ ทตฺวา ปพฺพาเชสิฯ มาตาปิตโรปิสฺส ปพฺพชฺชาย สกฺการํ กโรนฺตา อโนฺตวิหาเรเยว สตฺตาหํ พุทฺธปฺปมุขสฺส ภิกฺขุสงฺฆสฺส สตรสโภชนํ ทตฺวา สายํ อตฺตโน เคหํ อคมํสุฯ อฎฺฐเม ทิวเส สาริปุตฺตเตฺถโร ภิกฺขุสเงฺฆ คามํ ปวิเฎฺฐ วิหาเร กตฺตพฺพกิจฺจํ กตฺวา สามเณรํ ปตฺตจีวรํ คาหาเปตฺวา  คามํ ปิณฺฑาย ปาวิสิฯ สามเณโร อนฺตรามเคฺค มาติกาทีนิ ทิสฺวา ปณฺฑิตสามเณโร วิย ปุจฺฉิฯ เถโรปิ ตสฺส ตเถว พฺยากาสิฯ สามเณโร ตานิ การณานิ สุตฺวา ‘‘สเจ ตุเมฺห อตฺตโน ปตฺตจีวรํ คเณฺหยฺยาถ, อหํ นิวเตฺตยฺย’’นฺติ วตฺวา เถเรน ตสฺส อชฺฌาสยํ อภินฺทิตฺวา, ‘‘สามเณร, เทหิ มม ปตฺตจีวร’’นฺติ  ปตฺตจีวเร คหิเต เถรํ วนฺทิตฺวา นิวตฺตมาโน, ‘‘ภเนฺต, มยฺหํ อาหารํ อาหรมาโน สตรสโภชนํ อาหเรยฺยาถา’’ติ อาหฯ กุโต ตํ ลภิสฺสามีติ? อตฺตโน ปุเญฺญน อลภโนฺต มม ปุเญฺญน ลภิสฺสถ, ภเนฺตติฯ อถสฺส เถโร กุญฺจิกํ ทตฺวา คามํ ปิณฺฑาย ปาวิสิฯ โสปิ วิหารํ อาคนฺตฺวา เถรสฺส คพฺภํ วิวริตฺวา ปวิสิตฺวา ทฺวารํ ปิธาย อตฺตโน กาเย ญาณํ โอตาเรตฺวา นิสีทิฯ</p>


<p>ตสฺส คุณเตเชน สกฺกสฺส อาสนํ อุณฺหาการํ ทเสฺสสิฯ สโกฺก ‘‘กิํ นุ โข เอต’’นฺติ โอโลเกโนฺต สามเณรํ ทิสฺวา ‘‘สุขสามเณโร อตฺตโน อุปชฺฌายสฺส ปตฺตจีวรํ ทตฺวา ‘สมณธมฺมํ กริสฺสามี’ติ นิวโตฺต, มยา ตตฺถ คนฺตุํ วฎฺฎตี’’ติ จิเนฺตตฺวา จตฺตาโร มหาราเช ปโกฺกสาเปตฺวา ‘‘คจฺฉถ, ตาตา, วิหารสฺสูปวเน ทุสฺสทฺทเก  สกุเณ ปลาเปถา’’ติ อุโยฺยเชสิฯ เต ตถา กตฺวา สามนฺตา อารกฺขํ คณฺหิํสุฯ จนฺทิมสูริเย ‘‘อตฺตโน วิมานานิ คเหตฺวา ติฎฺฐถา’’ติ อาณาเปสิฯ เตปิ ตถา กริํสุฯ สยมฺปิ อาวิญฺฉนฎฺฐาเน อารกฺขํ คณฺหิฯ วิหาโร สนฺนิสิโนฺน นิรโว อโหสิฯ สามเณโร เอกคฺคจิเตฺตน วิปสฺสนํ วเฑฺฒตฺวา ตีณิ มคฺคผลานิ ปาปุณิฯ เถโร ‘‘สามเณเรน ‘สตรสโภชนํ อาหเรยฺยาถา’ติ วุตฺตํ, กสฺส นุ โข ฆเร สกฺกา ลทฺธุ’’นฺติ โอโลเกโนฺต เอกํ อชฺฌาสยสมฺปนฺนํ อุปฎฺฐากตุลํ ทิสฺวา ตตฺถ คนฺตฺวา, ‘‘ภเนฺต, สาธุ โว กตํ อชฺช อิธาคจฺฉเนฺตหี’’ติ เตหิ ตุฎฺฐมานเสหิ ปตฺตํ คเหตฺวา นิสีทาเปตฺวา ยาคุขชฺชกํ ทตฺวา ยาว ภตฺตกาลํ ธมฺมกถํ ยาจิโต เตสํ สารณียธมฺมกถํ กเถตฺวา กาลํ สลฺลเกฺขตฺวา เทสนํ นิฎฺฐาเปสิฯ อถสฺส สตรสโภชนํ ทตฺวา ตํ อาทาย คนฺตุกามํ เถรํ ทิสฺวา ‘‘ภุญฺชถ, ภเนฺต, อปรมฺปิ เต ทสฺสามา’’ติ เถรํ โภเชตฺวา ปุน ปตฺตปูรํ อทํสุฯ เถโร ตํ อาทาย ‘‘สามเณโร เม ฉาโต’’ติ ตุริตตุริโต  วิหารํ ปายาสิฯ ตํ ทิวสํ สตฺถา ปาโตว นิกฺขมิตฺวา คนฺธกุฎิยํ นิสิโนฺนว อาวเชฺชสิ – ‘‘อชฺช สุขสามเณโร อุปชฺฌายสฺส ปตฺตจีวรํ ทตฺวา ‘สมณธมฺมํ กริสฺสามี’ติ นิวโตฺต, นิปฺผนฺนํ นุ โข ตสฺส กิจฺจ’’นฺติฯ โส ติณฺณํเยว มคฺคผลานํ ปตฺตภาวํ ทิสฺวา อุตฺตริปิ อุปธาเรโนฺต ‘‘สกฺขิสฺสตายํ อชฺช อรหตฺตํ ปาปุณิตุํ , สาริปุโตฺต ปน ‘สามเณโร เม ฉาโต’ติ เวเคน ภตฺตํ อาทาย นิกฺขมติ, สเจ อิมสฺมิํ อรหตฺตํ อปฺปเตฺต ภตฺตํ อาหริสฺสติ, อิมสฺส อนฺตราโย ภวิสฺสติ, มยา คนฺตฺวา ทฺวารโกฎฺฐเก อารกฺขํ คณฺหิตุํ วฎฺฎตี’’ติ จิเนฺตตฺวา คนฺธกุฎิโต นิกฺขมิตฺวา ทฺวารโกฎฺฐเก ฐตฺวา อารกฺขํ คณฺหิฯ</p>


<p>เถโรปิ ภตฺตํ อาหริฯ อถ นํ เหฎฺฐา วุตฺตนเยเนว จตฺตาโร ปเญฺห ปุจฺฉิฯ ปญฺหวิสฺสชฺชนาวสาเน สามเณโร อรหตฺตํ ปาปุณิฯ สตฺถา เถรํ อามเนฺตตฺวา ‘‘คจฺฉ, สาริปุตฺต, สามเณรสฺส  เต ภตฺตํ เทหี’’ติ อาหฯ เถโร คนฺตฺวา ทฺวารํ อาโกเฎสิฯ สามเณโรปิ นิกฺขมิตฺวา อุปชฺฌายสฺส วตฺตํ กตฺวา ‘‘ภตฺตกิจฺจํ กโรหี’’ติ วุเตฺต เถรสฺส ภเตฺตน อนตฺถิกภาวํ ญตฺวา สตฺตวสฺสิกกุมาโร ตงฺขณเญฺญว อรหตฺตํ ปโตฺต นีจาสนฎฺฐานํ ปจฺจเวกฺขโนฺต ภตฺตกิจฺจํ กตฺวา ปตฺตํ โธวิฯ ตสฺมิํ กาเล จตฺตาโร มหาราชาโน อารกฺขํ วิสฺสเชฺชสุํฯ จนฺทิมสูริยาปิ วิมานานิ มุญฺจิํสุฯ สโกฺกปิ อาวิญฺฉนฎฺฐาเน อารกฺขํ วิสฺสเชฺชสิฯ สูริโย นภมชฺฌํ อติกฺกโนฺตเยว ปญฺญายิฯ ภิกฺขู ‘‘สายโนฺห ปญฺญายติ, สามเณเรน จ อิทาเนว ภตฺตกิจฺจํ กตํ, กิํ นุ โข อชฺช ปุพฺพโณฺห พลวา ชาโต, สายโนฺห มโนฺท’’ติ วทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘ภเนฺต, อชฺช ปุพฺพโณฺห พลวา ชาโต, สายโนฺห มโนฺท, สามเณเรน  จ อิทาเนว ภตฺตกิจฺจํ กตํ, อถ จ ปน สูริโย นภมชฺฌํ อติกฺกโนฺตเยว ปญฺญายตี’’ติ วุเตฺต, ‘‘ภิกฺขเว, เอวเมวํ โหติ ปุญฺญวนฺตานํ สมณธมฺมกรณกาเลฯ อชฺช หิ จตฺตาโร มหาราชาโน สามนฺตา อารกฺขํ คณฺหิํสุ, จนฺทิมสูริยา วิมานานิ คเหตฺวา อฎฺฐํสุ, สโกฺก อาวิญฺฉนเก อารกฺขํ คณฺหิ, อหมฺปิ ทฺวารโกฎฺฐเก อารกฺขํ คณฺหิํ, อชฺช สุขสามเณโร มาติกาย อุทกํ หรเนฺต, อุสุกาเร อุสุํ อุชุํ กโรเนฺต , ตจฺฉเก จกฺกาทีนิ กโรเนฺต ทิสฺวา อตฺตานํ ทเมตฺวา อรหตฺตํ ปโตฺต’’ติ วตฺวา อิมํ คาถมาห –</p>


<ol>
<li>
‘‘อุทกญฺหิ นยนฺติ เนตฺติกา, อุสุการา นมยนฺติ เตชนํ;  
  
ทารุํ นมยนฺติ ตจฺฉกา, อตฺตานํ ทมยนฺติ สุพฺพตา’’ติฯ  
</li>
  
<p>ตตฺถ ติ สุวทา, สุเขน โอวทิตพฺพา อนุสาสิตพฺพาติ อโตฺถฯ เสสํ เหฎฺฐา วุตฺตนยเมวฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





