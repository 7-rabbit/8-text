<h1>วิชายนมงฺคลทีปนีคาถา</h1>
<ol>
<li>
สา ปุณฺณคพฺภา ทสมาสโต ปรํ,  
  
คนฺตฺวาน ผุลฺลํ วรลุมฺพินีวนํ;  
  
ฐิตา คเหตฺวา วรสาลสาขํ,  
  
วิชายิ ตํ ปุตฺตวรํ สุเขนฯ  
</li>
  
<li>
ตทา สหสฺสีทสโลกธาตุสุ,  
  
เทวา จ นาคา อสุรา จ ยกฺขา;  
  
นานาทิสา มงฺคลจกฺกวาฬํ,  
  
สุมงฺคลํ มงฺคลมาคมิํสุฯ  
</li>
  
<li>
อเนกสาขญฺจ สหสฺสมณฺฑลํ,  
  
ฉตฺตํ มรู ธารยุมนฺตลิเกฺข;  
  
สุวณฺณทณฺฑา วิปตนฺติ จามรา,  
  
ขชฺชิํสุ เภรี จ นทิํสุ สงฺขาฯ  
</li>
  
<li>
มเลนเกนาปิ อนูปลิโตฺต,  
  
ฐิโต ว ปาทานิ ปสารยโนฺต;  
  
กถี ว ธมฺมาสนโตตรโนฺต,  
  
ชาโต ยถาทิจฺจวโร นภมฺหาฯ  
</li>
  
<li>
ขีณาสวา พฺรหฺมคโณปคนฺตฺวา,  
  
สุวณฺณชาเลน ปฎิคฺคเหสุํ;  
  
ตโต จ เทวาชินจมฺมเกน,  
  
ตโต ทุกูเลน จ ตํ มนุสฺสาฯ  
</li>
  
<li>
เตสํ ปิ หตฺถา วรภูมิยํ ฐิโต,  
  
ทิสา วิโลเกสิ สพฺพา สมนฺตโต;  
  
วทิํสุ เทวา ปิ จ พฺรหฺมกายิกา,  
  
ตยา สโม กตฺถจิ นตฺถิ อุตฺตโรฯ  
</li>
  
<li>
คนฺตฺวาน อุตฺตรํ สตฺต ปทวาเรหิ วิกฺกโม,  
  
สีหนาทํ นที เตสํ เทวตานํ หิ สาวยํฯ  
</li>
  
<li>
ตโต ปุตฺตํ คเหตฺวาน คตา มาตา สกงฺฆรํ,  
  
มาตา สตฺตมิยํ คนฺตฺวา เทอปุตฺตตฺตมาคมิฯ  
</li>
  
<li>
เต พฺรหฺมณา ปญฺจมิยํ สุภุตฺตา,  
  
นามํ คเหตุํ วรลกฺขณานิ;  
  
ทิสฺวาน เอกงฺคุลิมุกฺขิปิํสุ,  
  
พุโทฺธ อยํ เหสฺสติ วีตราโคฯ  
</li>
  
<li>
ชิณฺณญฺจ ทิสฺวา พฺยาธิกํ มตญฺจ,  
  
อวฺหายิตํ ปพฺพชิตญฺจ ทิสฺวา;  
  
โอหาย ปพฺพชฺชมุเปติ กาเม,  
  
พุโทฺธ อยํ เหสฺสติ วีตราโคฯ  
</li>
  
  
  
  
  