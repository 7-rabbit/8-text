<h1>๒๙. ปณฺณทายกวโคฺค</h1>
<h3>๑. ปณฺณทายกเตฺถรอปทานํ</h3>
<ol>
<li>
‘‘ปณฺณสาเล  
  
  
นิสิโนฺนมฺหิ, ปณฺณโภชนโภชโน;  
  
อุปวิฎฺฐญฺจ มํ สนฺตํ, อุปาคจฺฉิ มหาอิสิ  
มหามุนิ (สี.)  
ฯ  
</li>
  
<li>
‘‘สิทฺธโตฺถ โลกปโชฺชโต, สพฺพโลกติกิจฺฉโก;  
  
ตสฺส ปณฺณํ มยา ทินฺนํ, นิสินฺนํ  
นิสินฺนสฺส (สฺยา. อฎฺฐ.)  
ปณฺณสนฺถเรฯ  
</li>
  
<li>
‘‘จตุนฺนวุติโต กเปฺป, ยํ ปณฺณมททิํ ตทา;  
  
ทุคฺคติํ นาภิชานามิ, ปณฺณทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ปณฺณทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ผลทายกเตฺถรอปทานํ</h3>
<ol>
<li>
‘‘สิเนรุสมสโนฺตโส  
, ธรณีสม  
ธรณีธร (สี. สฺยา.)  
สาทิโส;  
  
วุฎฺฐหิตฺวา สมาธิมฺหา, ภิกฺขาย มมุปฎฺฐิโตฯ  
</li>
  
<li>
‘‘หรีตกํ  
หรีตกิํ (สฺยา.)  
อามลกํ, อมฺพชมฺพุวิภีตกํ;  
  
โกลํ ภลฺลาตกํ พิลฺลํ, ผารุสกผลานิ จฯ  
</li>
  
<li>
‘‘สิทฺธตฺถสฺส มเหสิสฺส, สพฺพโลกานุกมฺปิโน;  
  
ตญฺจ สพฺพํ มยา ทินฺนํ, วิปฺปสเนฺนน เจตสาฯ  
</li>
  
<li>
‘‘จตุนฺนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘สตฺตปญฺญาสิโต  
กเปฺป, เอกโชฺฌ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๓. ปจฺจุคฺคมนิยเตฺถรอปทานํ</h3>
<ol>
<li>
‘‘สีหํ  
ยถา วนจรํ, นิสภาชานิยํ ยถา;  
  
กกุธํ วิลสนฺตํว, อาคจฺฉนฺตํ นราสภํฯ  
</li>
  
<li>
‘‘สิทฺธตฺถํ  
โลกปโชฺชตํ, สพฺพโลกติกิจฺฉกํ;  
  
อกาสิํ ปจฺจุคฺคมนํ, วิปฺปสเนฺนน เจตสาฯ  
</li>
  
<li>
‘‘จตุนฺนวุติโต กเปฺป, ปจฺจุคฺคจฺฉิํ นราสภํ;  
  
ทุคฺคติํ นาภิชานามิ, ปจฺจุคฺคมเน อิทํ ผลํฯ  
</li>
  
<li>
‘‘สตฺตติํเส  
สตฺตวีเส (สี. สฺยา.)  
อิโต กเปฺป, เอโก อาสิํ ชนาธิโป;  
  
สปริวาโรติ นาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปจฺจุคฺคมนิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. เอกปุปฺผิยเตฺถรอปทานํ</h3>
<ol>
<li>
‘‘ทกฺขิณมฺหิ ทุวารมฺหิ, ปิสาโจ อาสหํ ตทา;  
  
อทฺทสํ วิรชํ พุทฺธํ, ปีตรํสิํว ภาณุมํฯ  
</li>
  
<li>
‘‘วิปสฺสิสฺส นรคฺคสฺส, สพฺพโลกหิเตสิโน;  
  
เอกปุปฺผํ มยา ทินฺนํ, ทฺวิปทินฺทสฺส ตาทิโนฯ  
</li>
  
<li>
‘‘เอกนวุติโต กเปฺป, ยํ ปุปฺผมททิํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา  
  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๕. มฆวปุปฺผิยเตฺถรอปทานํ</h3>
<ol>
<li>
‘‘นมฺมทานทิยา ตีเร, สยมฺภู อปราชิโต;  
  
สมาธิํ โส สมาปโนฺน, วิปฺปสโนฺน อนาวิโลฯ  
</li>
  
<li>
‘‘ทิสฺวา ปสนฺนสุมโน, สมฺพุทฺธํ อปราชิตํ;  
  
ตาหํ มฆวปุเปฺผน, สยมฺภุํ ปูชยิํ ตทาฯ  
</li>
  
<li>
‘‘เอกนวุติโต  
กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มฆวปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. อุปฎฺฐากทายกเตฺถรอปทานํ</h3>
<ol>
<li>
‘‘รถิยํ  
ปฎิปชฺชนฺตํ, อาหุตีนํ ปฎิคฺคหํ;  
  
ทฺวิปทินฺทํ มหานาคํ, โลกเชฎฺฐํ นราสภํฯ  
</li>
  
<li>
‘‘ปโกฺกสาปิย ตสฺสาหํ, สพฺพโลกหิเตสิโน;  
  
อุปฎฺฐาโก มยา ทิโนฺน, สิทฺธตฺถสฺส มเหสิโนฯ  
</li>
  
<li>
‘‘ปฎิคฺคเหตฺวา  
ปฎิคฺคเหสิ (ก.)  
สมฺพุโทฺธ, นิยฺยาเทสิ มหามุนิ  
มหาอิสิ (ก.)  
;  
  
อุฎฺฐาย อาสนา ตมฺหา, ปกฺกามิ ปาจินามุโขฯ  
</li>
  
<li>
‘‘จตุนฺนวุติโต  
กเปฺป, อุปฎฺฐากมทํ ตทา;  
  
ทุคฺคติํ นาภิชานามิ, อุปฎฺฐานสฺสิทํ ผลํฯ  
</li>
  
<li>
‘‘สตฺตปญฺญาสิโต กเปฺป, พลเสนสนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุปฎฺฐากทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. อปทานิยเตฺถรอปทานํ</h3>
<ol>
<li>
‘‘อปทานํ สุคตานํ, กิตฺตยิํหํ มเหสินํ;  
  
ปาเท จ สิรสา วนฺทิํ, ปสโนฺน เสหิ ปาณิภิฯ  
</li>
  
<li>
‘‘เทฺวนวุเต  
อิโต กเปฺป, อปทานํ ปกิตฺตยิํ;  
  
ทุคฺคติํ นาภิชานามิ, กิตฺตนาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อปทานิโย เถโร อิมา คาถาโย อภาสิตฺถาติฯ
</ol></p>

</p>


<h3>๘. สตฺตาหปพฺพชิตเตฺถรอปทานํ</h3>
<ol>
<li>
‘‘วิปสฺสิสฺส  
ภควโต, สโงฺฆ สกฺกตมานิโต;  
  
พฺยสนํ เม อนุปฺปตฺตํ, ญาติเภโท ปุเร อหุฯ  
</li>
  
<li>
‘‘ปพฺพชฺชํ อุปคนฺตฺวาน, พฺยสนุปสมายหํ;  
  
สตฺตาหาภิรโต ตตฺถ, สตฺถุสาสนกมฺยตาฯ  
</li>
  
<li>
‘‘เอกนวุติโต กเปฺป, ยมหํ ปพฺพชิํ ตทา;  
  
ทุคฺคติํ นาภิชานามิ, ปพฺพชฺชาย อิทํ ผลํฯ  
</li>
  
<li>
‘‘สตฺตสฎฺฐิมฺหิโต  
กเปฺป, สตฺต อาสุํ มหีปตี;  
  
สุนิกฺขมาติ ญายนฺติ, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา สตฺตาหปพฺพชิโต เถโร อิมา คาถาโย อภาสิตฺถาติฯ
</ol></p>

</p>


<h3>๙. พุทฺธุปฎฺฐายิกเตฺถรอปทานํ</h3>
<ol>
<li>
‘‘เวฎมฺภินีติ  
  
เวฎมฺพรีติ (สี.), เวธมฺภินีติ (สฺยา.)  
เม นามํ, ปิตุสนฺตํ  
ปิตา’สนฺตํ (?)  
มมํ ตทา;  
  
มม หตฺถํ คเหตฺวาน, อุปานยิ มหามุนิํฯ  
</li>
  
<li>
‘‘อิเมมํ อุทฺทิสิสฺสนฺติ, พุทฺธา โลกคฺคนายกา;  
  
เตหํ อุปฎฺฐิํ สกฺกจฺจํ, ปสโนฺน เสหิ ปาณิภิฯ  
</li>
  
<li>
‘‘เอกตฺติํเส อิโต กเปฺป, พุเทฺธ อุปฎฺฐหิํ  
ปริจริํ (สี. สฺยา.)  
ตทา;  
  
ทุคฺคติํ นาภิชานามิ, อุปฎฺฐานสฺสิทํ ผลํฯ  
</li>
  
<li>
‘‘เตวีสมฺหิ อิโต กเปฺป, จตุโร อาสุ ขตฺติยา;  
  
สมณุปฎฺฐากา นาม, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พุทฺธุปฎฺฐายิโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปุพฺพงฺคมิยเตฺถรอปทานํ</h3>
<ol>
<li>
‘‘จุลฺลาสีติสหสฺสานิ  
  
, ปพฺพชิมฺห อกิญฺจนา;  
  
เตสํ ปุพฺพงฺคโม อาสิํ, อุตฺตมตฺถสฺส ปตฺติยาฯ  
</li>
  
<li>
‘‘สราคา  
สภวา  
สโมหา (สฺยา.)  
เจเต, วิปฺปสนฺนมนาวิลา;  
  
อุปฎฺฐหิํสุ สกฺกจฺจํ, ปสนฺนา เสหิ ปาณิภิฯ  
</li>
  
<li>
‘‘ขีณาสวา วนฺตโทสา, กตกิจฺจา อนาสวา;  
  
ผริํสุ เมตฺตจิเตฺตน, สยมฺภู อปราชิตาฯ  
</li>
  
<li>
‘‘เตสํ อุปฎฺฐหิตฺวาน, สมฺพุทฺธานํ ปติสฺสโต;  
  
มรณญฺจ อนุปฺปโตฺต, เทวตฺตญฺจ อคมฺหเสฯ  
</li>
  
<li>
‘‘จตุนฺนวุติโต กเปฺป, ยํ สีลมนุปาลยิํ;  
  
ทุคฺคติํ นาภิชานามิ, สญฺญมสฺส อิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุพฺพงฺคมิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ปณฺณํ ผลํ ปจฺจุคฺคมํ, เอกปุปฺผิ จ มฆวา;  
  
อุปฎฺฐากาปทานญฺจ  
, ปพฺพชฺชา พุทฺธุปฎฺฐาโก;  
  
ปุพฺพงฺคโม จ คาถาโย, อฎฺฐตาลีส กิตฺติตาฯ  
</p>
  
  
  
  
  