<h1>๓. สุภูติวโคฺค</h1>
<h3>๑. สุภูติเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
  
, นิสโภ นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตาฯ  
</li>
  
<li>
‘‘โกสิโย นาม นาเมน, ชฎิโล อุคฺคตาปโน;  
  
เอกากิโย  
เอกากิโก (ก.)  
อทุติโย, วสามิ นิสเภ ตทาฯ  
</li>
  
<li>
‘‘ผลํ มูลญฺจ ปณฺณญฺจ, น ภุญฺชามิ อหํ ตทา;  
  
ปวตฺตํว สุปาตาหํ  
ปวตฺตปณฺฑุปตฺตานิ (สี.)  
, อุปชีวามิ ตาวเทฯ  
</li>
  
<li>
‘‘นาหํ  
โกเปมิ อาชีวํ, จชมาโนปิ ชีวิตํ;  
  
อาราเธมิ สกํ จิตฺตํ, วิวเชฺชมิ อเนสนํฯ  
</li>
  
<li>
‘‘ราคูปสํหิตํ จิตฺตํ, ยทา อุปฺปชฺชเต มม;  
  
สยํว ปจฺจเวกฺขามิ, เอกโคฺค ตํ ทเมมหํฯ  
</li>
  
<li>
‘‘‘รชฺชเส รชฺชนีเย จ, ทุสฺสนีเย จ ทุสฺสเส;  
  
มุยฺหเส โมหนีเย จ, นิกฺขมสฺสุ วนา ตุวํฯ  
</li>
  
<li>
‘‘‘วิสุทฺธานํ อยํ วาโส, นิมฺมลานํ ตปสฺสินํ;  
  
มา โข วิสุทฺธํ ทูเสสิ, นิกฺขมสฺสุ วนา ตุวํฯ  
</li>
  
<li>
‘‘‘อคาริโก ภวิตฺวาน, ยทา ปุตฺตํ  
สทายุตฺตํ (สี.), ยทายุตฺตํ (สฺยา.)  
, ลภิสฺสสิ;  
  
อุโภปิ มา วิราเธสิ, นิกฺขมสฺสุ วนา ตุวํฯ  
</li>
  
<li>
‘‘‘ฉวาลาตํ ยถา กฎฺฐํ, น กฺวจิ กิจฺจการกํ;  
  
เนว คาเม อรเญฺญ วา, น หิ ตํ กฎฺฐสมฺมตํฯ  
</li>
  
<li>
‘‘‘ฉวาลาตูปโม ตฺวํสิ, น คิหี นาปิ สญฺญโต;  
  
อุภโต มุตฺตโก อชฺช, นิกฺขมสฺสุ วนา ตุวํฯ  
</li>
  
<li>
‘‘‘สิยา นุ โข ตว เอตํ, โก ปชานาติ เต อิทํ;  
  
สทฺธาธุรํ วหิสิ  
สทฺธาธุรํ ชหสิ (สี.), สีฆํ ธุรํ วหิสิ (สฺยา.)  
เม, โกสชฺชพหุลาย จฯ  
</li>
  
<li>
‘‘‘ชิคุจฺฉิสฺสนฺติ  
  
ตํ วิญฺญู, อสุจิํ นาคริโก ยถา;  
  
อากฑฺฒิตฺวาน อิสโย, โจทยิสฺสนฺติ ตํ สทาฯ  
</li>
  
<li>
‘‘‘ตํ วิญฺญู ปวทิสฺสนฺติ, สมติกฺกนฺตสาสนํ;  
  
สํวาสํ อลภโนฺต หิ, กถํ ชีวิหิสิ  
ชีวิสฺสสิ (สี.)  
ตุวํฯ  
</li>
  
<li>
‘‘‘ติธาปภินฺนํ  
  
มาตงฺคํ, กุญฺชรํ สฎฺฐิหายนํ;  
  
พลี นาโค อุปคนฺตฺวา, ยูถา นีหรเต คชํฯ  
</li>
  
<li>
‘‘‘ยูถา วินิสฺสโฎ สโนฺต, สุขํ สาตํ น วินฺทติ;  
  
ทุกฺขิโต วิมโน โหติ, ปชฺฌายโนฺต ปเวธติฯ  
</li>
  
<li>
‘‘‘ตเถว ชฎิลา ตมฺปิ, นีหริสฺสนฺติ ทุมฺมติํ;  
  
เตหิ ตฺวํ นิสฺสโฎ สโนฺต, สุขํ สาตํ น ลจฺฉสิฯ  
</li>
  
<li>
‘‘‘ทิวา วา ยทิ วา รตฺติํ, โสกสลฺลสมปฺปิโต;  
  
ฑยฺหสิ ปริฬาเหน, คโช ยูถาว นิสฺสโฎฯ  
</li>
  
<li>
‘‘‘ชาตรูปํ ยถา กูฎํ, เนว ฌายติ  
ยายติ (สฺยา.)  
กตฺถจิ;  
  
ตถา สีลวิหีโน ตฺวํ, น ฌายิสฺสสิ  
ยาริสฺสติ (สฺยา.)  
กตฺถจิฯ  
</li>
  
<li>
‘‘‘อคารํ วสมาโนปิ, กถํ ชีวิหิสิ ตุวํ;  
  
มตฺติกํ เปตฺติกญฺจาปิ, นตฺถิ เต นิหิตํ ธนํฯ  
</li>
  
<li>
‘‘‘สยํ กมฺมํ กริตฺวาน, คเตฺต เสทํ ปโมจยํ;  
  
เอวํ ชีวิหิสิ เคเห, สาธุ เต ตํ น รุจฺจติฯ  
</li>
  
<li>
‘‘‘เอวาหํ ตตฺถ วาเรมิ, สํกิเลสคตํ มนํ;  
  
นานาธมฺมกถํ กตฺวา, ปาปา จิตฺตํ นิวารยิํ’ฯ  
</li>
  
<li>
‘‘เอวํ เม วิหรนฺตสฺส, อปฺปมาทวิหาริโน;  
  
ติํสวสฺสสหสฺสานิ, วิปิเน เม อติกฺกมุํฯ  
</li>
  
<li>
‘‘อปฺปมาทรตํ ทิสฺวา, อุตฺตมตฺถํ คเวสกํ;  
  
ปทุมุตฺตรสมฺพุโทฺธ, อาคจฺฉิ มม สนฺติกํฯ  
</li>
  
<li>
‘‘ติมฺพรูสกวณฺณาโภ  
, อปฺปเมโยฺย อนูปโม;  
  
รูเปนาสทิโส พุโทฺธ, อากาเส จงฺกมี ตทาฯ  
</li>
  
<li>
‘‘สุผุโลฺล  
สาลราชาว, วิชฺชูวพฺภฆนนฺตเร;  
  
ญาเณนาสทิโส พุโทฺธ, อากาเส จงฺกมี ตทาฯ  
</li>
  
<li>
‘‘สีหราชา  
วสมฺภีโต  
ฉมฺภิโต (ก.)  
,  
  
<p>คชราชาว ทปฺปิโต ฯ
</ol></p>


ลาสิโต  
อภีโต (สฺยา.)  
พฺยคฺฆราชาว, อากาเส จงฺกมี ตทาฯ  
</p>
  
<ol>
<li>
‘‘สิงฺคีนิกฺขสวณฺณาโภ, ขทิรงฺคารสนฺนิโภ;  
  
มณิ ยถา โชติรโส, อากาเส จงฺกมี ตทาฯ  
</li>
  
<li>
‘‘วิสุทฺธเกลาสนิโภ  
, ปุณฺณมาเยว จนฺทิมา;  
  
มชฺฌนฺหิเกว  
มชฺฌนฺติเกว (สพฺพตฺถ)  
สูริโย, อากาเส จงฺกมี ตทาฯ  
</li>
  
<li>
‘‘ทิสฺวา นเภ จงฺกมนฺตํ, เอวํ จิเนฺตสหํ ตทา;  
  
‘เทโว นุ โข อยํ สโตฺต, อุทาหุ มนุโช อยํฯ  
</li>
  
<li>
‘‘‘น เม สุโต วา ทิโฎฺฐ วา, มหิยา เอทิโส นโร;  
  
อปิ มนฺตปทํ อตฺถิ, อยํ สตฺถา ภวิสฺสติ’ฯ  
</li>
  
<li>
‘‘เอวาหํ จินฺตยิตฺวาน, สกํ จิตฺตํ ปสาทยิํ;  
  
นานาปุปฺผญฺจ คนฺธญฺจ, สนฺนิปาเตสหํ  
สนฺนิปาเตตฺวาหํ (สี.)  
ตทาฯ  
</li>
  
<li>
‘‘ปุปฺผาสนํ ปญฺญเปตฺวา, สาธุจิตฺตํ มโนรมํ;  
  
นรสารถินํ อคฺคํ, อิทํ วจนมพฺรวิํฯ  
</li>
  
<li>
‘‘‘อิทํ เม อาสนํ วีร, ปญฺญตฺตํ ตวนุจฺฉวํ;  
  
หาสยโนฺต มมํ จิตฺตํ, นิสีท กุสุมาสเน’ฯ  
</li>
  
<li>
‘‘นิสีทิ  
ตตฺถ ภควา, อสมฺภีโตว  
อฉมฺภิโตว (ก.)  
เกสรี;  
  
สตฺตรตฺตินฺทิวํ พุโทฺธ, ปวเร กุสุมาสเนฯ  
</li>
  
<li>
‘‘นมสฺสมาโน อฎฺฐาสิํ, สตฺตรตฺตินฺทิวํ อหํ;  
  
วุฎฺฐหิตฺวา สมาธิมฺหา, สตฺถา โลเก อนุตฺตโร;  
  
มม กมฺมํ ปกิเตฺตโนฺต, อิทํ วจนมพฺรวิฯ  
</li>
  
<li>
‘‘‘ภาเวหิ พุทฺธานุสฺสติํ, ภาวนานมนุตฺตรํ;  
  
อิมํ สติํ ภาวยิตฺวา, ปูรยิสฺสสิ มานสํฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสสิ;  
  
อสีติกฺขตฺตุํ เทวิโนฺท, เทวรชฺชํ กริสฺสสิ;  
  
สหสฺสกฺขตฺตุํ จกฺกวตฺตี, ราชา รเฎฺฐ ภวิสฺสสิฯ  
</li>
  
<li>
‘‘‘ปเทสรชฺชํ  
วิปุลํ, คณนาโต อสงฺขิยํ;  
  
อนุโภสฺสสิ ตํ สพฺพํ, พุทฺธานุสฺสติยา ผลํฯ  
</li>
  
<li>
‘‘‘ภวาภเว  
สํสรโนฺต, มหาโภคํ ลภิสฺสสิ;  
  
โภเค เต อูนตา นตฺถิ, พุทฺธานุสฺสติยา ผลํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘อสีติโกฎิํ ฉเฑฺฑตฺวา, ทาเส กมฺมกเร พหู;  
  
โคตมสฺส ภควโต, สาสเน ปพฺพชิสฺสสิฯ  
</li>
  
<li>
‘‘‘อาราธยิตฺวา สมฺพุทฺธํ, โคตมํ สกฺยปุงฺควํ;  
  
สุภูติ นาม นาเมน, เหสฺสติ สตฺถุ สาวโกฯ  
</li>
  
<li>
‘‘‘ภิกฺขุสเงฺฆ  
  
นิสีทิตฺวา, ทกฺขิเณยฺยคุณมฺหิ ตํ;  
  
ตถารณวิหาเร จ, ทฺวีสุ อเคฺค ฐเปสฺสติ’ฯ  
</li>
  
<li>
‘‘อิทํ วตฺวาน สมฺพุโทฺธ, ชลชุตฺตมนามโก;  
  
นภํ อพฺภุคฺคมี วีโร, หํสราชาว อมฺพเรฯ  
</li>
  
<li>
‘‘สาสิโต โลกนาเถน, นมสฺสิตฺวา ตถาคตํ;  
  
สทา ภาเวมิ มุทิโต, พุทฺธานุสฺสติมุตฺตมํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสํ อคจฺฉหํฯ  
</li>
  
<li>
‘‘อสีติกฺขตฺตุํ เทวิโนฺท, เทวรชฺชมการยิํ;  
  
สหสฺสกฺขตฺตุํ ราชา จ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
อนุโภมิ สุสมฺปตฺติํ, พุทฺธานุสฺสติยา ผลํฯ  
</li>
  
<li>
‘‘ภวาภเว สํสรโนฺต, มหาโภคํ ลภามหํ;  
  
โภเค เม อูนตา นตฺถิ, พุทฺธานุสฺสติยา ผลํฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธานุสฺสติยา ผลํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สุภูติ เถโร อิมา คาถาโย อภาสิตฺถาติฯ
</ol></p>

</p>


<h3>๒. อุปวานเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, สพฺพธมฺมาน ปารคู;  
  
ชลิตฺวา อคฺคิกฺขโนฺธว, สมฺพุโทฺธ ปรินิพฺพุโตฯ  
</li>
  
<li>
‘‘มหาชนา สมาคมฺม, ปูชยิตฺวา ตถาคตํ;  
  
จิตํ กตฺวาน สุกตํ, สรีรํ อภิโรปยุํฯ  
</li>
  
<li>
‘‘สรีรกิจฺจํ กตฺวาน, ธาตุํ ตตฺถ สมานยุํ;  
  
สเทวมานุสา สเพฺพ, พุทฺธถูปํ อกํสุ เตฯ  
</li>
  
<li>
‘‘ปฐมา  
กญฺจนมยา, ทุติยาสิ มณีมยา;  
  
ตติยา รูปิยมยา, จตุตฺถี ผลิกามยาฯ  
</li>
  
<li>
‘‘ตถา  
ตตฺถ (สฺยา. ก.)  
ปญฺจมิยา ภูมิ  
เนมิ (สี.)  
, โลหิตงฺคมยา อหุ;  
  
ฉฎฺฐา มสารคลฺลสฺส, สพฺพรตนมยูปริฯ  
</li>
  
<li>
‘‘ชงฺฆา มณิมยา อาสิ, เวทิกา รตนมยา;  
  
สพฺพโสณฺณมโย ถูโป, อุทฺธํ โยชนมุคฺคโตฯ  
</li>
  
<li>
‘‘เทวา ตตฺถ สมาคนฺตฺวา, เอกโต มนฺตยุํ ตทา;  
  
มยมฺปิ ถูปํ กสฺสาม, โลกนาถสฺส ตาทิโนฯ  
</li>
  
<li>
‘‘ธาตุ อาเวณิกา นตฺถิ, สรีรํ เอกปิณฺฑิตํ;  
  
อิมมฺหิ พุทฺธถูปมฺหิ, กสฺสาม กญฺจุกํ มยํฯ  
</li>
  
<li>
‘‘เทวา สตฺตหิ รเตฺนหิ  
สตฺตรตเนหิ (สี.)  
, อญฺญํ วเฑฺฒสุ โยชนํ;  
  
ถูโป ทฺวิโยชนุเพฺพโธ, ติมิรํ พฺยปหนฺติ โสฯ  
</li>
  
<li>
‘‘นาคา  
ตตฺถ สมาคนฺตฺวา, เอกโต มนฺตยุํ ตทา;  
  
มนุสฺสา เจว เทวา จ, พุทฺธถูปํ อกํสุ เตฯ  
</li>
  
<li>
‘‘มา  
โน ปมตฺตา อสฺสุมฺห  
อสฺสุมฺหา (สี. สฺยา.), อาสิมฺหา (?)  
, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโนฯ  
</li>
  
<li>
‘‘อินฺทนีลํ มหานีลํ, อโถ โชติรสํ มณิํ;  
  
เอกโต สนฺนิปาเตตฺวา, พุทฺธถูปํ อฉาทยุํฯ  
</li>
  
<li>
‘‘สพฺพํ มณิมยํ อาสิ, ตาวตา พุทฺธเจติยํ;  
  
ติโยชนสมุพฺพิทฺธํ  
ตีณิ โยชนมุพฺพิทฺธํ (สี. ก.)  
, อาโลกกรณํ ตทาฯ  
</li>
  
<li>
‘‘ครุฬา  
จ สมาคนฺตฺวา, เอกโต มนฺตยุํ ตทา;  
  
มนุสฺสา เทวา นาคา จ, พุทฺธถูปํ อกํสุ เตฯ  
</li>
  
<li>
‘‘‘มา โน ปมตฺตา อสฺสุมฺห, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโน’ฯ  
</li>
  
<li>
‘‘สพฺพํ มณิมยํ ถูปํ, อกรุํ เต จ กญฺจุกํ  
สพฺพมณิมยํ ถูเป, อกรุตฺตรกญฺจุกํ (สี.)  
;  
  
โยชนํ เตปิ วเฑฺฒสุํ, อายตํ พุทฺธเจติยํฯ  
</li>
  
<li>
‘‘จตุโยชนมุพฺพิโทฺธ, พุทฺธถูโป วิโรจติ;  
  
โอภาเสติ ทิสา สพฺพา, สตรํสีว อุคฺคโตฯ  
</li>
  
<li>
‘‘กุมฺภณฺฑา จ สมาคนฺตฺวา, เอกโต มนฺตยุํ ตทา;  
  
มนุสฺสา เจว เทวา จ, นาคา จ ครุฬา ตถาฯ  
  
ปเจฺจกํ พุทฺธเสฎฺฐสฺส, อกํสุ ถูปมุตฺตมํฯ  
</li>
  
<li>
‘‘‘มา โน ปมตฺตา อสฺสุมฺห, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโน;  
  
รตเนหิ ฉาเทสฺสาม, อายตํ พุทฺธเจติยํ’ฯ  
</li>
  
<li>
‘‘โยชนํ เตปิ วเฑฺฒสุํ, อายตํ พุทฺธเจติยํ;  
  
ปญฺจโยชนมุพฺพิโทฺธ, ถูโป โอภาสเต ตทาฯ  
</li>
  
<li>
‘‘ยกฺขา  
ตตฺถ สมาคนฺตฺวา, เอกโต มนฺตยุํ ตทา;  
  
มนุสฺสา เทวา นาคา จ, ครุฬา กุมฺภอณฺฑกาฯ  
</li>
  
<li>
‘‘ปเจฺจกํ พุทฺธเสฎฺฐสฺส, อกํสุ ถูปมุตฺตมํ;  
  
‘มา โน ปมตฺตา อสฺสุมฺห, อปฺปมตฺตา สเทวกาฯ  
</li>
  
<li>
‘‘‘มยมฺปิ  
  
ถูปํ กสฺสาม, โลกนาถสฺส ตาทิโน;  
  
ผลิกาหิ ฉาเทสฺสาม, อายตํ พุทฺธเจติยํ’ฯ  
</li>
  
<li>
‘‘โยชนํ เตปิ วเฑฺฒสุํ, อายตํ พุทฺธเจติยํ;  
  
ฉ โยชนานิ อุพฺพิโทฺธ, ถูโป โอภาสเต ตทาฯ  
</li>
  
<li>
‘‘คนฺธพฺพา จ สมาคนฺตฺวา, เอกโต มนฺตยุํ ตทา;  
  
‘มนุชา เทวตา นาคา, ครุฬา กุมฺภยกฺขกาฯ  
</li>
  
<li>
‘‘‘สเพฺพกํสุ พุทฺธถูปํ, มยเมตฺถ อการกา;  
  
มยมฺปิ ถูปํ กสฺสาม, โลกนาถสฺส ตาทิโน’ฯ  
</li>
  
<li>
‘‘เวทิโย  
สตฺต กตฺวาน, ฉตฺตมาโรปยิํสุ เต;  
  
สพฺพโสณฺณมยํ ถูปํ, คนฺธพฺพา การยุํ ตทาฯ  
</li>
  
<li>
‘‘สตฺตโยชนมุพฺพิโทฺธ, ถูโป โอภาสเต ตทา;  
  
รตฺตินฺทิวา น ญายนฺติ, อาโลโก โหติ  
อาโลกา โหนฺติ (สฺยา. ก.)  
สพฺพทาฯ  
</li>
  
<li>
‘‘อภิโภนฺติ  
น ตสฺสาภา, จนฺทสูรา สตารกา;  
  
สมนฺตา โยชนสเต, ปทีโปปิ น ปชฺชลิฯ  
</li>
  
<li>
‘‘เตน กาเลน เย เกจิ, ถูปํ ปูเชนฺติ มานุสา;  
  
น เต ถูปมารุหนฺติ, อมฺพเร อุกฺขิปนฺติ เตฯ  
</li>
  
<li>
‘‘เทเวหิ ฐปิโต ยโกฺข, อภิสมฺมตนามโก;  
  
ธชํ วา ปุปฺผทามํ วา, อภิโรเปติ อุตฺตริฯ  
</li>
  
<li>
‘‘น เต ปสฺสนฺติ ตํ ยกฺขํ, ทามํ ปสฺสนฺติ คจฺฉโต;  
  
เอวํ ปสฺสิตฺวา คจฺฉนฺตา, สเพฺพ คจฺฉนฺติ สุคฺคติํฯ  
</li>
  
<li>
‘‘วิรุทฺธา  
วิสทฺธา (สี.)  
เย ปาวจเน, ปสนฺนา เย จ สาสเน;  
  
ปาฎิเหรํ ทฎฺฐุกามา, ถูปํ ปูเชนฺติ มานุสาฯ  
</li>
  
<li>
‘‘นคเร หํสวติยา, อโหสิํ ภตโก  
วรโก (สฺยา. ก.)  
ตทา;  
  
อาโมทิตํ ชนํ ทิสฺวา, เอวํ จิเนฺตสหํ ตทาฯ  
</li>
  
<li>
‘‘‘อุฬาโร ภควา เหโส, ยสฺส ธาตุธเรทิสํ;  
  
อิมา จ ชนตา ตุฎฺฐา, การํ กุพฺพํ น ตปฺปเร  
กุพฺพนฺตนปฺปกํ (สี.)  
ฯ  
</li>
  
<li>
‘‘‘อหมฺปิ  
การํ กสฺสามิ, โลกนาถสฺส ตาทิโน;  
  
ตสฺส ธเมฺมสุ ทายาโท, ภวิสฺสามิ อนาคเต’ฯ  
</li>
  
<li>
‘‘สุโธตํ  
รชเกนาหํ, อุตฺตเรยฺยปฎํ มม;  
  
เวฬเคฺค อาลเคตฺวาน, ธชํ อุกฺขิปิมมฺพเรฯ  
</li>
  
<li>
‘‘อภิสมฺมตโก คยฺห, อมฺพเรหาสิ เม ธชํ;  
  
วาเตริตํ ธชํ ทิสฺวา, ภิโยฺย หาสํ ชเนสหํฯ  
</li>
  
<li>
‘‘ตตฺถ  
จิตฺตํ ปสาเทตฺวา, สมณํ อุปสงฺกมิํ;  
  
ตํ ภิกฺขุํ อภิวาเทตฺวา, วิปากํ ปุจฺฉหํ ธเชฯ  
</li>
  
<li>
‘‘โส เม กเถสิ อานนฺท, ปีติสญฺชนนํ มม;  
  
‘ตสฺส ธชสฺส วิปากํ, อนุโภสฺสสิ สพฺพทาฯ  
</li>
  
<li>
‘‘‘หตฺถี  
อสฺสา รถา ปตฺตี, เสนา จ จตุรงฺคินี;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</li>
  
<li>
‘‘‘สฎฺฐิตูริยสหสฺสานิ, เภริโย สมลงฺกตา;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</li>
  
<li>
‘‘‘ฉฬาสีติสหสฺสานิ, นาริโย สมลงฺกตา;  
  
วิจิตฺตวตฺถาภรณา, อามุตฺตมณิกุณฺฑลาฯ  
</li>
  
<li>
‘‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสสิ;  
  
อสีติกฺขตฺตุํ เทวิโนฺท, เทวรชฺชํ กริสฺสสิฯ  
</li>
  
<li>
‘‘‘สหสฺสกฺขตฺตุํ ราชา จ, จกฺกวตฺตี ภวิสฺสสิ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘เทวโลกา จวิตฺวาน, สุกฺกมูเลน โจทิโต;  
  
ปุญฺญกเมฺมน สํยุโตฺต, พฺรหฺมพนฺธุ ภวิสฺสสิฯ  
</li>
  
<li>
‘‘‘อสีติโกฎิํ  
ฉเฑฺฑตฺวา, ทาเส กมฺมกเร พหู;  
  
โคตมสฺส ภควโต, สาสเน ปพฺพชิสฺสสิฯ  
</li>
  
<li>
‘‘‘อาราธยิตฺวา  
สมฺพุทฺธํ, โคตมํ สกฺยปุงฺควํ;  
  
อุปวาโนติ นาเมน, เหสฺสสิ สตฺถุ สาวโก’ฯ  
</li>
  
<li>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว กิเลเส ฌาปยี มมฯ  
</li>
  
<li>
‘‘จกฺกวตฺติสฺส สนฺตสฺส, จตุทีปิสฺสรสฺส เม;  
  
ติโยชนานิ สมนฺตา, อุสฺสีสนฺติ ธชา สทาฯ  
</li>
  
<li>
‘‘สตสหสฺสิโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ธชทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา อุปวาโน เถโร อิมา คาถาโย อภาสิตฺถาติฯ
</ol></p>

</p>


<h3>๓. ติสรณคมนิยเตฺถรอปทานํ</h3>
<ol>
<li>
‘‘นคเร จนฺทวติยา  
พนฺธุมติยา (อฎฺฐ.)  
, มาตุอุปฎฺฐาโก  
มาตุปฎฺฐายโก (สี.), มาตุปฎฺฐานโก (สฺยา.)  
อหุํ;  
  
อนฺธา มาตา ปิตา มยฺหํ, เต โปเสมิ อหํ ตทาฯ  
</li>
  
<li>
‘‘รโหคโต  
นิสีทิตฺวา, เอวํ จิเนฺตสหํ ตทา;  
  
โปเสโนฺต มาตาปิตโร, ปพฺพชฺชํ น ลภามหํฯ  
</li>
  
<li>
‘‘มหนฺธการปิหิตา  
ตมนฺธการปิหิตา (สฺยา.)  
, ติวิธคฺคีหิ ฑยฺหเร;  
  
เอตาทิเส ภเว  
ภเย (สี.)  
ชาเต, นตฺถิ โกจิ วินายโกฯ  
</li>
  
<li>
‘‘พุโทฺธ โลเก สมุปฺปโนฺน, ทิปฺปติ  
ทิพฺพติ (ก.)  
  
ชินสาสนํ (สี.)  
ทานิ สาสนํ;  
  
สกฺกา อุทฺธริตุํ อตฺตา, ปุญฺญกาเมน ชนฺตุนาฯ  
</li>
  
<li>
‘‘อุคฺคยฺห ตีณิ สรเณ, ปริปุณฺณานิ โคปยิํ;  
  
เตน กเมฺมน สุกเตน, ปฎิโมกฺขามิ ทุคฺคติํฯ  
</li>
  
<li>
‘‘นิสโภ  
นาม สมโณ, พุทฺธสฺส อคฺคสาวโก;  
  
ตมหํ อุปคนฺตฺวาน, สรณคมนํ คหิํฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา สรณคมนํ, ปริปุณฺณํ อโคปยิํฯ  
</li>
  
<li>
‘‘จริเม วตฺตมานมฺหิ, สรณํ ตํ อนุสฺสริํ;  
  
เตน กเมฺมน สุกเตน, ตาวติํสํ อคจฺฉหํฯ  
</li>
  
<li>
‘‘เทวโลกคโต สโนฺต, ปุญฺญกมฺมสมาหิโต;  
  
ยํ เทสํ  
ยํ ยํ เทสํ (สฺยา.)  
อุปปชฺชามิ  
อุปคจฺฉามิ (สี.)  
, อฎฺฐ เหตู ลภามหํฯ  
</li>
  
<li>
‘‘ทิสาสุ  
ปูชิโต โหมิ, ติกฺขปโญฺญ ภวามหํ;  
  
สเพฺพ เทวานุวตฺตนฺติ, อมิตโภคํ ลภามหํฯ  
</li>
  
<li>
‘‘สุวณฺณวโณฺณ สพฺพตฺถ, ปฎิกโนฺต ภวามหํ;  
  
มิตฺตานํ อจโล โหมิ, ยโส อพฺภุคฺคโต มมํฯ  
</li>
  
<li>
‘‘อสีติกฺขตฺตุ  
เทวิโนฺท, เทวรชฺชมการยิํ;  
  
ทิพฺพสุขํ อนุภวิํ, อจฺฉราหิ ปุรกฺขโตฯ  
</li>
  
<li>
‘‘ปญฺจสตฺตติกฺขตฺตุญฺจ  
, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘ปจฺฉิเม ภเว สมฺปเตฺต, ปุญฺญกมฺมสมาหิโต;  
  
ปุเร สาวตฺถิยํ ชาโต, มหาสาเล สุอฑฺฒเกฯ  
</li>
  
<li>
‘‘นครา นิกฺขมิตฺวาน, ทารเกหิ ปุรกฺขโต;  
  
หสขิฑฺฑสมงฺคีหํ  
สาหํ ขิฑฺฑสมงฺคี (สฺยา.)  
, สงฺฆารามํ อุปาคมิํฯ  
</li>
  
<li>
‘‘ตตฺถทฺทสาสิํ  
ตตฺถทฺทสาหํ (ก.)  
สมณํ, วิปฺปมุตฺตํ นิรูปธิํ;  
  
โส เม ธมฺมมเทเสสิ, สรณญฺจ อทาสิ เมฯ  
</li>
  
<li>
‘‘โสหํ สุตฺวาน สรณํ, สรณํ เม อนุสฺสริํ;  
  
เอกาสเน นิสีทิตฺวา, อรหตฺตมปาปุณิํฯ  
</li>
  
<li>
‘‘ชาติยา สตฺตเม วเสฺส, อรหตฺตมปาปุณิํ;  
  
อุปสมฺปาทยิ พุโทฺธ, คุณมญฺญาย จกฺขุมาฯ  
</li>
  
<li>
‘‘อปริเมเยฺย  
อิโต กเปฺป, สรณานิ อคจฺฉหํ;  
  
ตโต เม สุกตํ กมฺมํ, ผลํ ทเสฺสสิ เม อิธฯ  
</li>
  
<li>
‘‘สุโคปิตํ เม สรณํ, มานสํ สุปฺปณีหิตํ;  
  
อนุโภตฺวา ยสํ สพฺพํ, ปโตฺตมฺหิ อจลํ ปทํฯ  
</li>
  
<li>
‘‘เยสํ โสตาวธานตฺถิ, สุโณถ มม ภาสโต;  
  
อหํ  
อตฺถํ (สฺยา.)  
โว กถยิสฺสามิ, สามํ ทิฎฺฐํ ปทํ มมฯ  
</li>
  
<li>
‘‘‘พุโทฺธ  
โลเก สมุปฺปโนฺน, วตฺตเต ชินสาสนํ;  
  
อมตา วาทิตา เภรี, โสกสลฺลวิโนทนาฯ  
</li>
  
<li>
‘‘‘ยถาสเกน ถาเมน, ปุญฺญเกฺขเตฺต อนุตฺตเร;  
  
อธิการํ กเรยฺยาถ, ปสฺสยิสฺสถ นิพฺพุติํฯ  
</li>
  
<li>
‘‘‘ปคฺคยฺห ตีณิ สรเณ, ปญฺจสีลานิ โคปิย;  
  
พุเทฺธ จิตฺตํ ปสาเทตฺวา, ทุกฺขสฺสนฺตํ กริสฺสถฯ  
</li>
  
<li>
‘‘‘สมฺมา ธมฺมํ ภาเวตฺวาน  
มโมปมํ กริตฺวาน (สี. สฺยา.)  
, สีลานิ  
ปริโคปิย;  
  
อจิรํ อรหตฺตํ โว, สเพฺพปิ ปาปุณิสฺสถฯ  
</li>
  
<li>
‘‘‘เตวิโชฺช อิทฺธิปโตฺตมฺหิ, เจโตปริยโกวิโท;  
  
สาวโก เต มหาวีร, สรโณ  
จรเณ (สี. สฺยา.)  
วนฺทติ สตฺถุโน’ฯ  
</li>
  
<li>
‘‘อปริเมเยฺย  
อิโต กเปฺป, สรณํ พุทฺธสฺส คจฺฉหํ;  
  
ทุคฺคติํ นาภิชานามิ, สรณํ คมเน ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ติสรณคมนิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. ปญฺจสีลสมาทานิยเตฺถรอปทานํ</h3>
<ol>
<li>
‘‘นคเร จนฺทวติยา, ภตโก อาสหํ ตทา;  
  
ปรกมฺมายเน ยุโตฺต, ปพฺพชฺชํ น ลภามหํฯ  
</li>
  
<li>
‘‘มหนฺธการปิหิตา  
  
, ติวิธคฺคีหิ ฑยฺหเร;  
  
เกน นุ โข อุปาเยน, วิสํยุโตฺต ภเว อหํฯ  
</li>
  
<li>
‘‘เทยฺยธโมฺม จ เม นตฺถิ, วราโก ภตโก อหํ;  
  
ยํนูนาหํ ปญฺจสีลํ, รเกฺขยฺยํ ปริปูรยํฯ  
</li>
  
<li>
‘‘อโนมทสฺสิสฺส มุนิโน, นิสโภ นาม สาวโก;  
  
ตมหํ อุปสงฺกมฺม, ปญฺจสิกฺขาปทคฺคหิํฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ปญฺจสีลานิ, ปริปุณฺณานิ โคปยิํฯ  
</li>
  
<li>
‘‘มจฺจุกาเล จ สมฺปเตฺต, เทวา อสฺสาสยนฺติ มํ;  
  
‘รโถ สหสฺสยุโตฺต เต, มาริสายํ  
มาริสสฺส (ก.)  
อุปฎฺฐิโต’ฯ  
</li>
  
<li>
‘‘วตฺตเนฺต จริเม จิเตฺต, มม สีลํ อนุสฺสริํ;  
  
เตน กเมฺมน สุกเตน, ตาวติํสํ อคจฺฉหํฯ  
</li>
  
<li>
‘‘ติํสกฺขตฺตุญฺจ  
เทวิโนฺท, เทวรชฺชมการยิํ;  
  
ทิพฺพสุขํ  
ทิพฺพํ สุขํ (สี.)  
อนุภวิํ, อจฺฉราหิ ปุรกฺขโตฯ  
</li>
  
<li>
‘‘ปญฺจสตฺตติกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘เทวโลกา จวิตฺวาน, สุกฺกมูเลน โจทิโต;  
  
ปุเร เวสาลิยํ ชาโต, มหาสาเล สุอฑฺฒเกฯ  
</li>
  
<li>
‘‘วสฺสูปนายิเก  
กาเล, ทิปฺปเนฺต  
ทิพฺพนฺติ (ก.)  
ชินสาสเน;  
  
มาตา จ เม ปิตา เจว, ปญฺจสิกฺขาปทคฺคหุํฯ  
</li>
  
<li>
‘‘สห  
สุตฺวานหํ สีลํ, มม สีลํ อนุสฺสริํ;  
  
เอกาสเน นิสีทิตฺวา, อรหตฺตมปาปุณิํฯ  
</li>
  
<li>
‘‘ชาติยา ปญฺจวเสฺสน, อรหตฺตมปาปุณิํ;  
  
อุปสมฺปาทยิ พุโทฺธ, คุณมญฺญาย จกฺขุมาฯ  
</li>
  
<li>
‘‘ปริปุณฺณานิ โคเปตฺวา, ปญฺจสิกฺขาปทานหํ;  
  
อปริเมเยฺย อิโต กเปฺป, วินิปาตํ น คจฺฉหํฯ  
</li>
  
<li>
‘‘สฺวาหํ  
ยสมนุภวิํ, เตสํ สีลาน วาหสา;  
  
กปฺปโกฎิมฺปิ กิเตฺตโนฺต, กิตฺตเย เอกเทสกํฯ  
</li>
  
<li>
‘‘ปญฺจสีลานิ โคเปตฺวา, ตโย เหตู ลภามหํ;  
  
ทีฆายุโก มหาโภโค, ติกฺขปโญฺญ ภวามหํฯ  
</li>
  
<li>
‘‘สํกิเตฺตโนฺต จ  
ปกิเตฺตโนฺตว (สี.), ปกิเตฺตเนฺต จ (สฺยา.)  
สเพฺพสํ, อภิมตฺตญฺจ โปริสํ;  
  
ภวาภเว สํสริตฺวา, เอเต ฐาเน ลภามหํฯ  
</li>
  
<li>
‘‘อปริเมยฺยสีเลสุ, วตฺตนฺตา ชินสาวกา;  
  
ภเวสุ ยทิ รเชฺชยฺยุํ, วิปาโก กีทิโส ภเวฯ  
</li>
  
<li>
‘‘สุจิณฺณํ เม ปญฺจสีลํ, ภตเกน ตปสฺสินา  
วิปสฺสินา (สี.)  
;  
  
เตน สีเลนหํ อชฺช, โมจยิํ สพฺพพนฺธนาฯ  
</li>
  
<li>
‘‘อปริเมเยฺย อิโต กเปฺป, ปญฺจสีลานิ โคปยิํ;  
  
ทุคฺคติํ นาภิชานามิ, ปญฺจสีลานิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา ปญฺจสีลสมาทานิโย เถโร อิมา คาถาโย อภาสิตฺถาติฯ
</ol></p>

</p>


<h3>๕. อนฺนสํสาวกเตฺถรอปทานํ</h3>
<ol>
<li>
‘‘สุวณฺณวณฺณํ  
สมฺพุทฺธํ, คจฺฉนฺตํ อนฺตราปเณ;  
  
กญฺจนคฺฆิยสํกาสํ, พาตฺติํสวรลกฺขณํฯ  
</li>
  
<li>
‘‘สิทฺธตฺถํ  
โลกปโชฺชตํ, อปฺปเมยฺยํ อโนปมํ;  
  
อลตฺถํ ปรมํ ปีติํ, ทิสฺวา ทนฺตํ ชุตินฺธรํฯ  
</li>
  
<li>
‘‘สมฺพุทฺธํ อภินาเมตฺวา, โภชยิํ ตํ มหามุนิํ;  
  
มหาการุณิโก โลเก  
นาโถ (สี.)  
, อนุโมทิ มมํ ตทาฯ  
</li>
  
<li>
‘‘ตสฺมิํ  
มหาการุณิเก, ปรมสฺสาสการเก;  
  
พุเทฺธ จิตฺตํ ปสาเทตฺวา, กปฺปํ สคฺคมฺหิ โมทหํฯ  
</li>
  
<li>
‘‘จตุนฺนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ภิกฺขาทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อนฺนสํสาวโก เถโร อิมา คาถาโย อภาสิตฺถาติฯ
</ol></p>

</p>


<h3>๖. ธูปทายกเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, โลกเชฎฺฐสฺส ตาทิโน;  
  
กุฎิธูปํ มยา ทินฺนํ, วิปฺปสเนฺนน เจตสาฯ  
</li>
  
<li>
ยํ ยํ โยนุปปชฺชามิ, เทวตฺตํ อถ มานุสํ;  
  
สเพฺพสมฺปิ ปิโย โหมิ, ธูปทานสฺสิทํ ผลํฯ  
</li>
  
<li>
‘‘จตุนฺนวุติโต กเปฺป, ยํ ธูปมททิํ ตทา  
ยํ ธูปนมทาสหํ (ก.)  
;  
  
ทุคฺคติํ นาภิชานามิ, ธูปทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ธูปทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. ปุลินปูชกเตฺถรอปทานํ</h3>
<ol>
<li>
‘‘วิปสฺสิสฺส  
  
ภควโต, โพธิยา ปาทปุตฺตเม;  
  
ปุราณปุลินํ หิตฺวา  
ฉเฑฺฑตฺวา (สี. สฺยา.)  
, สุทฺธปุลินมากิริํฯ  
</li>
  
<li>
‘‘เอกนวุติโต  
กเปฺป, ยํ ปุลินมทาสหํ;  
  
ทุคฺคติํ นาภิชานามิ, ปุลินทานสฺสิทํ ผลํฯ  
</li>
  
<li>
‘‘ติํสติเม  
  
ติปญฺญาเส (สี. สฺยา.)  
อิโต กเปฺป, ราชา อาสิํ ชนาธิภู;  
  
มหาปุลินนาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ปุลินปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๘. อุตฺติยเตฺถรอปทานํ</h3>
<ol>
<li>
‘‘จนฺทภาคานทีตีเร, สุสุมาโร อหํ ตทา;  
  
สโคจรปฺปสุโตหํ  
สโภชนปสุตาหํ (สฺยา. ก.)  
, นทีติตฺถํ อคจฺฉหํฯ  
</li>
  
<li>
‘‘สิทฺธโตฺถ ตมฺหิ สมเย, สยมฺภู อคฺคปุคฺคโล;  
  
นทิํ ตริตุกาโม โส, นทีติตฺถํ อุปาคมิฯ  
</li>
  
<li>
‘‘อุปาคเต จ  
อุปาคตมฺหิ (สฺยา. ก.)  
สมฺพุเทฺธ, อหมฺปิ ตตฺถุปาคมิํ;  
  
อุปคนฺตฺวาน สมฺพุทฺธํ, อิมํ วาจํ อุทีรยิํฯ  
</li>
  
<li>
‘‘‘อภิรูห มหาวีร, ตาเรสฺสามิ อหํ ตุวํ;  
  
เปตฺติกํ วิสยํ มยฺหํ, อนุกมฺป มหามุนิ’ฯ  
</li>
  
<li>
‘‘มม อุคฺคชฺชนํ สุตฺวา, อภิรูหิ มหามุนิ;  
  
หโฎฺฐ หเฎฺฐน จิเตฺตน, ตาเรสิํ โลกนายกํฯ  
</li>
  
<li>
‘‘นทิยา  
ปาริเม ตีเร, สิทฺธโตฺถ โลกนายโก;  
  
อสฺสาเสสิ มมํ ตตฺถ, อมตํ ปาปุณิสฺสสิฯ  
</li>
  
<li>
‘‘ตมฺหา  
กายา จวิตฺวาน, เทวโลกํ อาคจฺฉหํ;  
  
ทิพฺพสุขํ อนุภวิํ, อจฺฉราหิ ปุรกฺขโตฯ  
</li>
  
<li>
‘‘สตฺตกฺขตฺตุญฺจ  
เทวิโนฺท, เทวรชฺชมกาสหํ;  
  
ตีณิกฺขตฺตุํ จกฺกวตฺตี, มหิยา อิสฺสโร อหุํฯ  
</li>
  
<li>
‘‘วิเวกมนุยุโตฺตหํ  
, นิปโก จ สุสํวุโต;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘จตุนฺนวุติโต กเปฺป, ตาเรสิํ ยํ นราสภํ;  
  
ทุคฺคติํ นาภิชานามิ, ตรณาย อิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อุตฺติโย  เถโร อิมา คาถาโย อภาสิตฺถาติฯ
</ol></p>

</p>


<h3>๙. เอกญฺชลิกเตฺถรอปทานํ</h3>
<ol>
<li>
‘‘สุวณฺณวณฺณํ สมฺพุทฺธํ, คจฺฉนฺตํ อนฺตราปเณ;  
  
วิปสฺสิํ สตฺถวาหคฺคํ, นรวรํ วินายกํฯ  
</li>
  
<li>
‘‘อทนฺตทมนํ  
ตาทิํ, มหาวาทิํ มหามติํ;  
  
ทิสฺวา ปสโนฺน สุมโน, เอกญฺชลิมกาสหํฯ  
</li>
  
<li>
‘‘เอกนวุติโต กเปฺป, ยมญฺชลิํ กริํ  
ยํ อญฺชลิมกริํ (สฺยา.), อญฺชลิมกริํ (ก.)  
ตทา;  
  
ทุคฺคติํ นาภิชานามิ, อญฺชลิสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา เอกญฺชลิโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. โขมทายกเตฺถรอปทานํ</h3>
<ol>
<li>
‘‘นคเร  
  
พนฺธุมติยา, อโหสิํ วาณิโช ตทา;  
  
เตเนว ทารํ โปเสมิ, โรเปมิ พีชสมฺปทํฯ  
</li>
  
<li>
‘‘รถิยํ ปฎิปนฺนสฺส, วิปสฺสิสฺส มเหสิโน;  
  
เอกํ โขมํ มยา ทินฺนํ, กุสลตฺถาย สตฺถุโนฯ  
</li>
  
<li>
‘‘เอกนวุติโต  
กเปฺป, ยํ โขมมททิํ ตทา;  
  
ทุคฺคติํ นาภิชานามิ, โขมทานสฺสิทํ ผลํฯ  
</li>
  
<li>
‘‘สตฺตรเส  
สตฺตวีเส (สี. สฺยา.)  
อิโต กเปฺป, เอโก สินฺธวสนฺธโน;  
  
สตฺตรตนสมฺปโนฺน, จตุทีปมฺหิ อิสฺสโรฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา โขมทายโก เถโร อิมา คาถาโย อภาสิตฺถาติฯ
</ol></p>

</p>


<p>ตสฺสุทฺทานํ –</p>


<p>
สุสูติ อุปวาโน จ, สรโณ สีลคาหโก;  
  
อนฺนสํสาวโก โขมทายี จ, ทเสว ตติเย คเณ;  
</p>
  
<p>
อญฺชลี โขมทายี จ, ทเสว ตติเย คเณ;  
  
ปญฺจาลีสีติสตํ วุตฺตา, คาถาโย สพฺพปิณฺฑิตาฯ  
</p>
  
สุภูติวโคฺค ตติโยฯ  
</p>
  
จตุตฺถภาณวารํฯ  
</p>
  
  
  
  
  