<h1>๑. ปฐโม ปริเจฺฉโท</h1>
<h2>จิตฺตนิเทฺทโส</h2>
<h3>กามาวจรกุสลวณฺณนา</h3>
<p> เอวํ   ตาว รตนตฺตยปฺปณามาทิกํ ทเสฺสตฺวา อิทานิ ยถารทฺธปฺปกรณสฺส อตฺถสรีรภูตมภิธมฺมํ สเงฺขปโต อุทฺทิสโนฺต อาห นฺติอาทิฯ ตตฺถ จิตฺตสทฺทสฺส ตาว วจนตฺถํ สยเมว อนนฺตรํ วิปเญฺจติฯ นฺติอาทีสุ ปน อวิปฺปโยคีภาเวน เจตสิ จิเตฺต นิยุตฺตํ, ตตฺถ วา ภวํ ตทายตฺตวุตฺติตายาติ  เวทนาทิกฺขนฺธตฺตยเสฺสตํ อธิวจนํฯ รุปฺปติ, รูปียตีติ วา  สีตุณฺหาทีหิ วิการมาปชฺชติ, อาปาทียตีติ อโตฺถ, จตุนฺนํ มหาภูตานํ, จตุวีสติอุปาทารูปานญฺจ วเสน อฎฺฐวีสติวิธสฺส รูปกฺขนฺธเสฺสตํ อธิวจนํฯ ภวาภวํ วินนโต สํสิพฺพนโต วานํ วุจฺจติ ตณฺหา, น วิชฺชติ สา เอตฺถ, ตโต วา นิกฺขนฺตํ เอตนฺติ  อมตํ อสงฺขตํ วตฺถุฯ -สโทฺท นิทสฺสเนฯ นตฺถิ เอตสฺส อุตฺตริตโรติ ฯ อถ วา จตุเวสารชฺชวิหารตฺตา นตฺถิ เอตสฺส อุตฺตรํ ปจฺจนีกวจนนฺติ ฯ ญาณปฺปหานอนฺตรายนิยฺยานิเกสุ หิ สเทวเก โลเก น โกจิ สตฺถุ สหธมฺมิกํ อุตฺตรํ วจนํ กเถตุํ สมโตฺถ อตฺถีติฯ ตตฺร ภควา อุตฺราสาภาวโต วิสารโทว โหติฯ วุตฺตเญฺหตํ ภควตา –</p>

</p>

 เต ปฎิชานโต อิเม อาสวา อปริกฺขีณาติ ตตฺร วต มํ…เป.… วิหรามิฯ</p>

 จ โข ปน เต อนฺตรายิกา ธมฺมา วุตฺตา, เต ปฎิเสวโต นาลํ อนฺตรายายาติ ตตฺร วต มํ…เป.… วิหรามิฯ</p>

</p>


<p>จตฺตาริ อริยสจฺจานิ ปกาเสตีติ ฯ ทุกฺขสมุทยนิโรธมคฺควเสน หิ จตฺตาริ อริยสจฺจานิฯ ยถาห, ‘‘จตฺตาริมานิ, ภิกฺขเว, อริยสจฺจานิฯ กตมานิ จตฺตาริ? ทุกฺขํ อริยสจฺจํ, ทุกฺขสมุทยํ อริยสจฺจํ, ทุกฺขนิโรธํ อริยสจฺจํ, ทุกฺขนิโรธคามินี ปฎิปทา อริยสจฺจ’’นฺติ (สํ. นิ. ๕.๑๐๘๓)ฯ ตตฺถ เตภูมกา ธมฺมา อเนกุปทฺทวาธิฎฺฐานตาย ธุวสุภาทิวิรเหน, กุจฺฉิตตุจฺฉเฎฺฐน  นามฯ กมฺมาทิวิเสสปจฺจยสมวาเย ทุกฺขุปฺปตฺติการณภาเวน ตณฺหา  นาม ‘‘สเมจฺจ อุเทติ ทุกฺขํ อิมสฺมา’’ติ กตฺวาฯ ทุกฺขสฺส อนุปฺปาทนิโรธปจฺจยตฺตา  นิพฺพานํฯ ตํ ปน ทุกฺขนิโรธํ อาลมฺพณกรณวเสน คมนโต ปาปุณนโต, ตทธิคมาย ปฎิปทาภาวโต จาติ ติ โลกุตฺตรมโคฺค วุจฺจติฯ สจฺจโฎฺฐ ปน เตสํ ตจฺฉาวิปรีตภูตภาวโต เวทิตโพฺพฯ วุตฺตญฺหิ ‘‘‘อิทํ ทุกฺขนฺติ, ภิกฺขเว, ตถเมตํ อวิตถเมตํ อนญฺญถเมต’’นฺติ (สํ. นิ. ๕.๑๐๙๐) วิตฺถาโรฯ เอตฺถ ปน จตุนฺนํ อริยผลานํ, อริยมคฺคสมฺปยุตฺตานญฺจ สจฺจวินิสฺสฎภาเวปิ อิธ มคฺคนิพฺพานปฺปกาสนตาวจเนเนว ตปฺปกาสนตฺถมฺปิ วุตฺตํ โหติ, อนาสวภาเวน  เอกลกฺขณตฺตา ตํตํเหตุกวิสยภาวโต จาติ ทฎฺฐพฺพํฯ</p>


<p>เอตฺถ จ ‘‘นิรุตฺตโร จตุสจฺจปฺปกาสโน’’ติ อิเมหิ ภควโต จิตฺตาทิจตุพฺพิธธมฺมเทสนานุกูลคุณวิเสสํ ทเสฺสติ อตถาวิธสฺส ตํเทสนาสามตฺถิยาโยคโตฯ อถ วา ‘‘นิรุตฺตโร’’ติ วจเนน จตุพฺพิธธมฺมสฺส อนญฺญถตฺตํ ทีเปติฯ ‘‘จตุสจฺจปฺปกาสโน’’ติ ปน อิมินา เย เต ธมฺมา ภควตา วิเนยฺยปริปาจนตฺถํ เทสิตา, น เต อิธ อธิเปฺปตาฯ เย ปน ปริปาจิเตหิ เตหิ อภิสเมตพฺพวเสน ทุกฺขาทโย จตุพฺพิธา วุตฺตา, เตเยว อุทฺทิสิตพฺพเตฺถน อธิเปฺปตาติ ทเสฺสติฯ</p>


<p>เอวํ  สเงฺขปโต จตฺตาโร ธเมฺม อุทฺทิสิตฺวา อิทานิ อุเทฺทโส นาม นิเทฺทสตฺถาย โหตีติ ยถาอุทฺทิฎฺฐธเมฺม นิทฺทิสิตุํ นฺติอาทิ อารทฺธํฯ ตตฺถ ติ เตสุ จิตฺตาทีสุ ธเมฺมสุฯ นฺติ ยํ วิสยสงฺขาตสฺส อารมฺมณสฺส วิชานนํ อุปลทฺธิ, ตํ จิตฺตนฺติ อโตฺถฯ อิมินา ปน จิตฺตสฺส อารมฺมณปฎิพทฺธวุตฺติตํ, อนิจฺจตํ, อการกตญฺจ ทีเปติฯ ‘‘วิสยวิชานน’’นฺติ หิ อารมฺมเณน จิตฺตํ อุปลเกฺขโนฺต ตสฺส ตทายตฺตวุตฺติตํ, ตํทีปเนน จ ตทภิมุขกาเลเยว อุปฺปตฺติทีปนโต อนิจฺจภาวญฺจ ทีเปติฯ ภาวนิเทฺทเสน ปน วิชานนมตฺตทีปนโต อการกภาวํฯ ยถาปจฺจยญฺหิ ปวตฺติมตฺตเมเวตํ, ยทิทํ สภาวธโมฺม นามาติฯ เอวญฺจ กตฺวา สเพฺพสมฺปิ จิตฺตเจตสิกธมฺมานํ ภาวสาธนเมว นิปฺปริยายโต ลพฺภติฯ ยํ ปน ‘‘จิเนฺตตีติ จิตฺตํ, เตน จิตฺตํ วิจรตีติ วิจาโร’’ติอาทินา กตฺตุกรณวเสน นิพฺพจนํ วุจฺจติ, ตํ ปริยายกถนนฺติ เวทิตพฺพํฯ สกสกกิเจฺจสุ หิ ธมฺมานํ อตฺตปฺปธานตาสมาโรปเนน กตฺตุภาโว, ตทนุกูลภาเวน ตํสมฺปยุตฺตธมฺมสมูเห กตฺตุภาวสมาโรปเนน กรณตฺตญฺจ ปริยายโตว  ลพฺภตีติฯ ตถา นิทสฺสนํ ปน ธมฺมสภาวโต อญฺญสฺส กตฺตาทิโน อภาวปริทีปนตฺถนฺติ เวทิตพฺพํฯ</p>


<p>นฺติ จ เอเตน จิตฺตสฺส อารมฺมณูปลทฺธิลกฺขณตา วุตฺตาติ อิทานิสฺส รสาทีนิ วุจฺจนฺติฯ ปุพฺพงฺคมรสญฺหิ จิตฺตํ สนฺธานปจฺจุปฎฺฐานํ นามรูปปทฎฺฐานํฯ ทฺวารํ ปตฺวา ตทารมฺมณญฺหิ วิภาวนเฎฺฐน จิตฺตํ ปุพฺพงฺคมํ ปุเรจาริกํฯ ตถา หิ จกฺขุทฺวาเรน ทฎฺฐพฺพํ รูปารมฺมณํ จิเตฺตเนว ชานาติ…เป.… มโนทฺวาเรน วิญฺญาตพฺพํ ธมฺมารมฺมณํ จิเตฺตเนว ชานาติฯ ยถา หิ นครคุตฺติโก นครมเชฺฌ สิงฺฆาฎเก นิสีทิตฺวา ‘‘อยํ เนวาสิโก, อยํ อาคนฺตุโก’’ติ อาคตาคตํ ชนํ อุปธาเรติ, เอวํ สมฺปทมิทํ ทฎฺฐพฺพํ, ตสฺมา ทฺวารํ ปตฺวา ตทารมฺมณํ วิภาวนเฎฺฐน ปุเรจาริกนฺติ ฯ ปจฺฉิมํ ปจฺฉิมํ อุปฺปชฺชมานํ ปุริมํ ปุริมํ นิรนฺตรํ กตฺวา สนฺทหมานมิว อุปฎฺฐาติ, คหณภาวํ คจฺฉตีติ ฯ ปญฺจโวกาเร ปนสฺส นิยมโต นามรูปํ, จตุโวการภเว นามเมว ปทฎฺฐานนฺติ  โหติฯ นานตฺตํ ปน ลกฺขณาทีนํ อุปริ วกฺขมานนเยน เวทิตพฺพํฯ วกฺขติ หิ  –</p>


<p>
‘‘สามญฺญํ วา สภาโว วา, ธมฺมานํ ลกฺขณํ มตํ;  
  
กิจฺจํ วา ตสฺส สมฺปตฺติ, รโสติ ปริทีปิโตฯ  
</p>
  
<p>
‘‘ผลํ  
วา ปจฺจุปฎฺฐานํ, อุปฎฺฐานนโยปิ วา;  
  
อาสนฺนการณํ ยํ ตุ, ตํ ปทฎฺฐานสญฺญิต’’นฺติฯ (อภิธ. ๖๓๓-๖๓๔);  
</p>
  
<p>ยตฺถ ยตฺถ ปน ลกฺขณาทีนิ วุจฺจนฺติ, ตตฺถ ตตฺถ อิมินาว นเยน เตสํ นานตฺตํ เวทิตพฺพํฯ</p>


<p>วจนตฺถวิชานเนน วิทิตจิตฺตสามญฺญสฺส อุตฺตริ จิตฺตวิภาโค วุจฺจมาโน โสเภยฺยาติ วจนตฺถวิชานนเมว ตาว  อาทิมฺหิ ยุตฺตตรนฺติ ตํ ตาว กเถตุกมฺยตาย ปุจฺฉติ ติฯ ปญฺจวิธา หิ ปุจฺฉา – (ที. นิ. อฎฺฐ. ๑.๗; ม. นิ. อฎฺฐ. ๑.๔๔๙; สํ. นิ. อฎฺฐ. ๒.๒.๑; อ. นิ. อฎฺฐ. ๑.๑.๑๗๐) อทิฎฺฐโชตนาปุจฺฉา ทิฎฺฐสํสนฺทนาปุจฺฉา วิมติเจฺฉทนาปุจฺฉา อนุมติปุจฺฉา กเถตุกมฺยตาปุจฺฉาติฯ ตตฺถ ยํ อญฺญาตํ อทิฎฺฐํ, ตสฺส ญาณาย ทสฺสนาย ปญฺหากรณํ  นามฯ ยํ ปน ญาตํ ทิฎฺฐํ, ตสฺส อเญฺญหิ ปณฺฑิเตหิ สํสนฺทนตฺถาย ปญฺหากรณํ  นามฯ ปกติยา ปน สํสยปกฺขนฺทนสฺส อตฺตโน สํสยสมุคฺฆาฎนตฺถํ ปญฺหากรณํ  นามฯ ‘‘ตํ กิํ มญฺญถ, ภิกฺขเว, รูปํ นิจฺจํ วา อนิจฺจํ วาติ? อนิจฺจํ, ภเนฺตฯ ยํ ปนานิจฺจํ, ทุกฺขํ วา ตํ สุขํ วา’’ติอาทินา (สํ. นิ. ๓.๗๙; มหาว. ๒๑) อนุมติคฺคหณตฺถํ ปญฺหากรณํ  นามฯ ‘‘จตฺตาโรเม, ภิกฺขเว, สติปฎฺฐานาฯ กตเม จตฺตาโร’’ติอาทินา (ที. นิ. ๒.๓๗๓; สํ. นิ. ๕.๔๐๒-๔๐๔) ปน ตํตํธมฺมานํ เทสนาธิปฺปาเยน ปญฺหากรณํ  นามฯ</p>


<p>ตาสุ ปุริมา ติโสฺส อาจริยานํ น สมฺภวนฺติฯ น หิ เต คนฺถกรณตฺถาย อารภิตฺวา อิทานิ อทิฎฺฐํ โชเตนฺติ, ทิฎฺฐํ สํสเนฺทนฺติ, สํสยํ วา ปกฺขนฺทนฺติ ตพฺพิโสธนปุพฺพกเมว คนฺถกรเณ อภินิเวสนโตฯ อิตรา ปน เทฺว สมฺภวนฺติฯ ตาสุ อยํ กเถตุกมฺยตาปุจฺฉาฯ อปิจ โจทนํ สมุฎฺฐาเปนฺตา อาจริยา อญฺญํ โจทกํ ปริกเปฺปตฺวา ตสฺส วจนวเสน สมุฎฺฐาเปนฺตีติ ตํวเสเนตฺถ อทิฎฺฐโชตนาวิมติเจฺฉทนาปุจฺฉาปิ ลพฺภเนฺตวาติ ทฎฺฐพฺพํฯ ติ ตสฺส จิตฺต-สทฺทสฺสฯ จิเตฺต หิ อธิคเต ตสฺส วาจโก สโทฺทปิ สหจริยโต อธิคโตว โหตีติ ตสฺส อิธ ต-สเทฺทน ปริคฺคโหฯ เกจิ ปน ‘‘ตสฺส จิตฺตสฺสา’’ติ อตฺถํ วทนฺติ, ตํ ‘‘ตสฺส  โก วจนโตฺถ’’ติ อิมินา น สเมติฯ น หิ จิตฺตสฺส ‘‘โก วจนโตฺถ’’ติ ปุจฺฉา สมฺภวตีติฯ</p>


<p>อิทานิ  ยถาปุจฺฉิตมตฺถํ วิสฺสเชฺชตุํ ติ ตาว ปฎิญฺญํ กตฺวา ติอาทินา วิสฺสชฺชนมารทฺธํฯ ตตฺถ ติ เหฎฺฐิมนฺตโต จกฺขุวิญฺญาณาทโย อุปาทาย สเพฺพสํ อารมฺมณวิชานนสภาวตฺตา เตสํ สเพฺพสเมว สงฺคาหกวเสน, น ปน วกฺขมานนิพฺพจเนสุ วิย ยถาลาภวเสนาติ อโตฺถฯ ติ วิชานาติฯ จิเนฺตนฺติ เตน โคจรนฺติ วา ฯ สมฺปยุตฺตธมฺมานํ กตฺตุตาสมาโรปเนน หิสฺส กรณภาโว ลพฺภติฯ สพฺพสงฺคาหกวเสน ตาว อตฺถํ ทเสฺสตฺวา อิทานิ ยถาลาภวเสนปิ ทเสฺสตุํ ติอาทิ วุตฺตํฯ สพฺพจิตฺตสาธารณตฺตา หิ จิตฺต-สทฺทสฺส ยตฺถ ยตฺถ ยถา ยถา อโตฺถ ลพฺภติ, ตตฺถ ตตฺถ ตถา ตถา คเหตโพฺพฯ ยสฺส ปน จิตฺตสฺส ยถาวุตฺตอตฺถวิเสโส น ลพฺภติ, ตํ รุฬฺหีวเสน จิตฺตนฺติ เวทิตพฺพํฯ ยถา กิลญฺชาทีหิ กตมฺปิ ตาลปเณฺณหิ กตสริกฺขกตาย รุฬฺหีสเทฺทน ‘‘ตาลวณฺฎ’’เนฺตฺวว วุจฺจตีติฯ นฺติ สกสนฺตานํ, ชวนสนฺตานนฺติ อโตฺถฯ อตฺต-สทฺทสฺส หิ ปรปจฺจนีกวจนตฺตา อตฺตโน สนฺตาโนติ สทิสวเสน อุปฺปชฺชมาโน ชวนสนฺตาโน วุจฺจติฯ ตํ  ราสิํ กโรตีติ อยมโตฺถ สาเสวนกานํ ชวนจิตฺตานํ วเสน ทฎฺฐโพฺพฯ ตานิ หิ ปุเรชาตานิ ปจฺฉาชาตานํ อาเสวนปจฺจยา หุตฺวา อตฺตโน ชวนสนฺตานสฺส ปคุณพลวภาวกรเณน ตํ จินนฺติ นามฯ -สโทฺท อสพฺพสงฺคาหกตฺถวิกปฺปเนฯ -สโทฺท กิริยาสมฺปิณฺฑนเตฺถฯ อถ วา ‘‘สพฺพสงฺคาหกวเสนา’’ติ อิมสฺส อิธาปิ สมฺพโนฺธ โหตีติ อิทมฺปิ สพฺพสงฺคาหกวเสน วุตฺตนฺติ คยฺหมาเน อตฺตสนฺตานนฺติ วิญฺญาณวจนสฺส อตฺต-สทฺทสฺส สกตฺถวุตฺติตฺตาเยว ตํวเสน จิตฺตสนฺตานนฺติ อโตฺถฯ อนนฺตราทิปจฺจยวเสน หิ จิตฺตสนฺตานสฺส อโพฺพจฺฉินฺนปฺปวตฺติกรณโต สพฺพเมว จิตฺตชาตํ จิตฺตสนฺตานํ จิโนติ นามฯ อิมสฺมิํ ปนเตฺถ  -สโทฺท กิริยาวิกปฺปนโตฺถฯ -สโทฺท ‘‘จิตฺต’’นฺติ อิมสฺส อากฑฺฒนโตฺถติ ทฎฺฐพฺพํฯ ปุริมปเกฺข ปน จิตฺตนฺติ อธิการโตว คเหตพฺพํฯ</p>


<p> วิจิตฺตํ กโรติ, วิจิตฺตสฺส วา กรณนฺติ วิจิตฺตกรณํ, ตโต  วิจิตฺตจิตฺตกมฺมาทีนํ กรณโตติ อโตฺถฯ โลกสฺมิญฺหิ ยํ กิญฺจิ จิตฺตกมฺมาทิเภทํ วิจิตฺตํ สิปฺปชาตํ, สพฺพํ ตํ จิเตฺตเนว จิเนฺตตฺวา กรียตีติฯ เตนาห ภควา – ‘‘ทิฎฺฐํ โว, ภิกฺขเว , จรณํ นาม จิตฺตนฺติ? เอวํ, ภเนฺตฯ ตมฺปิ โข, ภิกฺขเว, จรณํ นาม จิตฺตํ จิเตฺตเนว จินฺติต’’นฺติ (สํ. นิ. ๓.๑๐๐)ฯ สฺวายมโตฺถ สวิญฺญตฺติกานํ พาตฺติํสจิตฺตานมุปลพฺภติฯ สาสวกุสลากุสลํ วา วิจิตฺตคติอาทิกรณโต วา วิจิตฺตกรณเฎฺฐน จิตฺตํฯ นนุ จ วิจิตฺตคติอาทโย กมฺมวเสน นิปฺผชฺชนฺติฯ ยถาห –</p>

</p>


<p>ตสฺมา กมฺมเภทนิพฺพตฺตตฺตา คติอาทีนํ จิตฺตตาฯ กมฺมนฺติ จ เจตสิกธมฺมภูตา เจตนา, อภิชฺฌาทโย จ วุจฺจนฺติ, น จิตฺตนฺติฯ กถํ จิตฺตสฺส วิจิตฺตคติอาทิกรณนฺติ? วุจฺจเต  – กมฺมสฺส จิตฺตสนฺนิสฺสิตตฺตา ตนฺนิปฺผาทิตมฺปิ จิเตฺตเนว กตํ โหติ, ยถา ราชโยเธน ปราชิโต สตฺตุรญฺญา ชิโตติ วุจฺจติฯ วิจิตฺตํ กรณมสฺสาติ วา ฯ ตโต เอกฎฺฐานิกวชฺชิตญฺหิ จิตฺตํ ปเจฺจกํ ปฎิสนฺธาทิวิจิตฺตกิริยวนฺตตาย, สพฺพเมว วา จิตฺตํ อาวชฺชนาทิอญฺญมญฺญวิสทิสกิริยวนฺตตาย วิจิตฺตกรณํ ยุตฺตนฺติฯ สพฺพวิกเปฺปสุปิ ‘‘รูปภโว รูป’’นฺติอาทีสุ วิย อุตฺตรปทโลโป จิตฺตปริยาเยน จ วิจิตฺต-สเทฺทน วา วิคฺคโห วิ-สทฺทโลโป วา ทฎฺฐโพฺพฯ อถ วา ติ อิทํ จิตฺตวิจิตฺตภาวสฺส ญาปกเหตุนิทสฺสนํฯ เตน ยสฺมา อิทํ วิจิตฺตกรณํ, ตสฺมา ตสฺส วิจิตฺตสฺส นิปฺผาทกํ สยมฺปิ ตเถว วิจิตฺตนฺติ วิญฺญาตพฺพนฺติ เอวํ กรณวิจิตฺตตาย วิจิตฺตตฺตา จิตฺตนฺติ อโตฺถฯ ฐเปตฺวา ตํ กรณวิจิตฺตตาย วิจิตฺตภาวํ อตฺตโน เอว ชาติภูมิสมฺปโยคาทิวเสน วิจิตฺตตาย จิตฺตนฺติ ทเสฺสโนฺต อาห ติฯ ตตฺถ ยสฺมา อญฺญเทว กุสลํ, อญฺญํ อกุสลํ, อญฺญํ อพฺยากตํ, อญฺญํ กามาวจรํ, อญฺญํ รูปาวจราทิเภทํ, อญฺญํ สราคํ, อญฺญํ วีตราคํ, อญฺญํ สโทสํ, อญฺญํ วีตโทสํ, อญฺญํ สโมหํ, อญฺญํ วีตโมหํ, อญฺญํ รูปารมฺมณํ, อญฺญํ สทฺทาทิอารมฺมณํ, รูปารมฺมเณสุ จ อญฺญํ นีลารมฺมณํ, อญฺญํ  ปีตาทิอารมฺมณํฯ เอวํ สทฺทารมฺมณาทีสุปิ ยถาสมฺภวํฯ สเพฺพสุ เจว เตสุ อญฺญํ หีนํ, อญฺญํ มชฺฌิมํ, อญฺญํ ปณีตํ, หีนาทีสุ จ อญฺญํ ฉนฺทาธิปเตยฺยํ, อญฺญํ จิตฺตาธิปเตยฺยํ, อญฺญํ วีริยาธิปเตยฺยํ, อญฺญํ วีมํสาธิปเตยฺยนฺติ เอวมาทินา ชาติภูมิสมฺปยุตฺตอารมฺมณหีนมชฺฌิมปณีตอธิปติอาทีนํ วเสน วิจิตฺตมเนกปฺปการํ, ตสฺมา อิมาย อตฺตวิจิตฺตตาย วา จิตฺตนฺติ วุจฺจตีติฯ</p>


<p>กามเญฺจตฺถ เอกเมว จิตฺตํ เอวํ วิจิตฺตํ นาม น โหติ, วิจิตฺตานํ ปน อโนฺตคธตฺตา เอเตสุ ยํ กิญฺจิ เอกมฺปิ วิจิตฺตตาย  จิตฺตนฺติ วตฺตุํ วฎฺฎติ สมุทายโวหาเรน อวยวสฺสาปิ โวหริยมานตฺตา ยถา ปพฺพตนทีสมุทฺทาทีนเมกเทสา ทิฎฺฐา ปพฺพตาทโย ทิฎฺฐาติ, ยถา จ เอเกกจิตฺตสมฺปยุตฺตาปิ เวทนาทโย ราสเฎฺฐน ขนฺธโวหาเรน ‘‘เวทนากฺขโนฺธ สญฺญากฺขโนฺธ’’ติอาทินา วุจฺจนฺติฯ อปิเจตฺถ วิปากวิญฺญาณํ กมฺมกิเลเสหิ จิตนฺติ จิตฺตํ, ตํ กิเลสสหาเยน กมฺมุนา ผลภาเวน นิพฺพตฺติตํ เตหิ จิตํ นาม โหติฯ โหตุ ตาวิทํ โลกิยวิปากํ สนฺธาย, โลกุตฺตรํ ปน ปตฺวา กถนฺติ? วุจฺจเต – ‘‘กตเม ธมฺมา กุสลา, ยสฺมิํ สมเย โลกุตฺตรํ กุสลํ จิตฺตํ อุปฺปนฺนํ โหติ…เป.… ตสฺมิํ สมเย อวิชฺชาปจฺจยา สงฺขารา’’ติอาทินา อริยมคฺคเจตนายปิ อวิชฺชูปนิสฺสยภาวสฺส ปกาสิตตฺตา โลกุตฺตรกุสลสฺสาปิ อนุสยา อุปนิสฺสยา โหนฺตีติ ตนฺนิพฺพตฺติตสฺส วิปากสฺส กมฺมกิเลสสญฺจิตตาปริยาโย ลพฺภตีติฯ จิตํ ตายตีติ วา ฯ กมฺมาทิสญฺจิโตปิ หิ อตฺตภาโว วิญฺญาณูปรเม มโตติ วุจฺจติฯ ยถาห –</p>


<p>
‘‘อายุ อุสฺมา จ วิญฺญาณํ, ยทา กายํ ชหนฺติมํ;  
  
อปฺปวิโทฺธ ตทา เสติ, นิรตฺถํว กลิงฺคร’’นฺติฯ (สํ. นิ. ๓.๙๕);  
</p>
  
<p>โส ปนายํ จิตฺต-สโทฺท กิญฺจาปิ อเนกเตฺถสุ ทิสฺสติฯ ตถา เหส ‘‘จิโตฺต จ คหปตี’’ติอาทีสุ (อ. นิ. ๒.๑๓๓; ๔.๑๗๖) ปญฺญตฺติยํ อาคโตฯ ‘‘สโพฺพ โลโก ปรจิเตฺตน อจิโตฺต’’ติอาทีสุ วิญฺญาเณฯ ‘‘นาหํ, ภิกฺขเว, อญฺญํ เอกนิกายมฺปิ สมนุปสฺสามิ, เอวํ จิตฺต’’นฺติอาทีสุ (สํ. นิ. ๓.๑๐๐) วิจิเตฺต, นานปฺปกาเรติ อโตฺถฯ ‘‘จรณํ นาม จิตฺต’’นฺติอาทีสุ จิตฺตกมฺมเกฯ อิธ ปน จตุพฺพิธธเมฺม นิเทฺทสโต ปกรณวเสน ยถาวุตฺตวจนตฺถยุโตฺต วิญฺญาณวจโนว ทฎฺฐโพฺพติ อิมมตฺถํ ทเสฺสโนฺต อาห ติอาทิ ฯ ปญฺญาปียติ เอตายาติ   ตสฺสํ นามปญฺญตฺติยนฺติ อโตฺถฯ จิโตฺตติ หิ เอกสฺส คหปติโน นามํฯ -สโทฺท วกฺขมานสมฺปิณฺฑนโตฺถฯ ติ สวิปากาวิปากเภเท จิเตฺตฯ ตญฺหิ วิชานนเฎฺฐน ‘‘วิญฺญาณ’’นฺติ วุจฺจติฯ ยถาห – ‘‘วิชานาตีติ โข, ภิกฺขเว, วิญฺญาณํ, ตสฺมา วิญฺญาณนฺติ วุจฺจตี’’ติฯ ติ จิตฺตโวหาโรฯ ติ วิญฺญาตพฺพาฯ ติ อิมสฺมิํ จตุพฺพิธธมฺมนิเทฺทสฎฺฐาเนฯ ติ วิชานตา, อาภิธมฺมิเกนาติ อโตฺถฯ</p>


<p>วิภาควนฺตานํ ธมฺมานํ สภาววิภาวนํ วิภาเคน วินา น โหตีติ จิตฺตสฺส วิภาคํ ทเสฺสตุํ ติอาทิ อารทฺธํฯ ตตฺถ อาลมฺพนฺติ ตํ นิสฺสาย ปวตฺตนฺตีติ อารมฺมณํ, ปจฺจโย, โคจโร จฯ ตถา หิ ‘‘ลภติ มาโร อารมฺมณํ, ลภติ มาโร โอตาร’’นฺติอาทีสุ (ที. นิ. ๓.๘๐) ปจฺจโย ‘‘อารมฺมณ’’นฺติ วุจฺจติฯ ‘‘นิมิตฺตํ อสฺสาสปสฺสาสา, อนารมฺมณเมกจิตฺตสฺสา’’ติอาทีสุ (ปฎิ. ม. ๑.๑๕๙) โคจโรฯ อิธ ปน อุภยมฺปิ วฎฺฎติ สพฺพเสฺสว จิตฺตสฺส สปฺปจฺจยสโคจรตฺตาฯ สห อารมฺมเณน วตฺตติ ตทวินาภาวโตติ ฯ ภาวปฺปธานนิเทฺทสวเสน เจตฺถ สารมฺมณภาโว สารมฺมณ-สเทฺทน วุโตฺต ยถา ‘‘อิทมฺปิ พุเทฺธ รตนํ ปณีตํ (ขุ. ปา. ๖.๓)ฯ จกฺขุ สุญฺญํ อเตฺตน วา อตฺตนิเยน วา’’ติอาทีสุ (สํ. นิ. ๔.๘๕) รตนอตฺตตฺตนิยาทิภาโว รตนาทีหิ สเทฺทหีติ, ตโต สารมฺมณภาวโตติ อโตฺถฯ เอวมญฺญตฺถาปิ ยถานุรูปํ ทฎฺฐพฺพํฯ นฺติ เอกปฺปการํ, เอกโกฎฺฐาสนฺติ อโตฺถฯ</p>


<p>ติ วิปากุปฺปาทนสภาวสฺส วิชฺชมานาวิชฺชมานภาวโตฯ วิปาก-สโทฺท หิ ทฺวีสุ อเตฺถสุ ปวตฺตติฯ กตฺถจิ วิปกฺกภาวมาปเนฺนสุ อรูปธเมฺมสุ, กตฺถจิ วิปากุปฺปาทนสภาเว ฯ ตถา เหส ‘‘วิปากา ธมฺมา’’ติอาทีสุ (ธ. ส. ติกมาติกา ๓) วิปกฺกภาวมาปเนฺนสุ อรูปธเมฺมสุ ปวตฺตติฯ ‘‘วิปากธมฺมธมฺมา’’ติอาทีสุ (ธ. ส. ติกมาติกา ๓) วิปากุปฺปาทนสภาเวฯ อิธ ปน วิปากุปฺปาทนสภาโว ทฎฺฐโพฺพฯ อิตรถา หิ อภิญฺญากุสลาทีนํ สวิปาก-ปเท อสงฺคหิตภาวาปตฺติ สิยาฯ ตถา หิ ยทิ วิปกฺกภาวมาปนฺนา เอว ธมฺมา อิธ คหิตา สิยุํ, เต ยสฺส สนฺติ, ตํ สวิปากมิตรมวิปากนฺติ อภิญฺญากุสลสฺส เจว กทาจิ อวิปากสฺส ทิฎฺฐธมฺมเวทนียาทิกมฺมสฺส ภาวนายปหาตพฺพากุสลสฺส จ วิปากุปฺปตฺติยา อภาวโต อวิปาก-ปทสงฺคโห สิยา, เอวญฺจ  สติ ‘‘อวิปากํ อพฺยากต’’นฺติ วกฺขมานตฺตา เนสํ อพฺยากตภาโว อาปชฺชติ, น เจตมิฎฺฐํ กุสลากุสลนิเทฺทเสเยว เตสํ นิเทฺทสโตฯ วิปากุปฺปาทนสภาเว ปน คหิเต ตํสภาโว นาม อนุปจฺฉินฺนาวิชฺชมานตณฺหานุสยสฺมิํ สนฺตาเน สพฺยาปารปฺปวตฺติ เอวาติ ตสฺสา เตสุปิ อตฺถิตาย อสติปิ วิปากุปฺปาทเน สวิปาก-ปทสงฺคโห สิโทฺธติ น โกจิ อิฎฺฐวิฆาโต อาปชฺชติฯ เยน ปน การเณน อภิญฺญากุสลาทิกมวิปากํ, โย เจตฺถ วตฺตโพฺพ วินิจฺฉโย, ตํ สพฺพํ ตสฺส ตสฺส อาคตฎฺฐาเนเยว ทสฺสยิสฺสามฯ</p>


<p>กตมํ ปเนตฺถ สวิปากํ, กตมมวิปากนฺติ โจทนํ สนฺธายาห นฺติอาทิฯ นฺติ วิปากกิริยาวเสน ทุวิธมพฺยากตํฯ เตสุ วิปากจิตฺตํ ตาว อาทาสตเล มุขนิมิตฺตํ วิย นิรุสฺสาหตฺตา วิปากุปฺปาทเน อสมตฺถํฯ กิริยจิเตฺตสุ จ ยเทตํ ขีณาสวสนฺตาเนเยว นิยตมฎฺฐารสวิธํ วิญฺญาณํ, ตํ อุปจฺฉินฺนภวมูลาย สนฺตติยํ ปวตฺตตีติ สมุจฺฉินฺนมูลาย ลตาย ปุปฺผํ  วิย ผลทายี น โหติฯ อาวชฺชนทฺวยํ ปน อนุปจฺฉินฺนภวมูเลปิ สนฺตาเน ปวตฺตมานํ อนาเสวนภาเวน ทุพฺพลตฺตา โมฆปุปฺผมิว พีชภาเว อสมตฺถํ อผลเมวฯ อิติ สพฺพเมตํ อพฺยากตํ วิปาการหตาภาวโต อวิปากนฺติ วุตฺตํ ‘‘อวิปากํ อพฺยากต’’นฺติฯ ชายนฺติ เอตฺถ อสทิสาปิ สทิสาการาติ ชาติ, สมานากาโร, กุสลากุสลาพฺยากตานํ ชาติ กุสลากุสลาพฺยากตชาติ, ตสฺสา เภทโต  กุสลํ อกุสลํ อพฺยากตนฺติฯ วจนตฺถปุจฺฉาย ปโยชนํ วุตฺตเมวฯ</p>


<p> นฺติอาทิ วิสฺสชฺชนํฯ ตตฺถ นฺติ นินฺทิตานํ, อสุจิ วิย นาคริเกหิ วิญฺญูหิ ครหิตพฺพานํ ปาปธมฺมานนฺติ อโตฺถฯ ติ หิํสนโต, อปนยนโต วาฯ กุสลญฺหิ ยถานุรูปํ ตทงฺคาทิวเสน อกุสลธเมฺม ปชหนฺตํ เต หิํสติ, อปนยตีติ วา วุจฺจติฯ อถ วา  สํวรณโต, ปิทหนโตติ อโตฺถฯ กุสลธมฺมวเสน หิ อกุสลปฺปวตฺตินิวารเณน, อปฺปวตฺติธมฺมตาปาทเนน จ มนจฺฉเฎฺฐสุ ทฺวาเรสุ อปฺปวตฺติยา สํวุตา ปิหิตา โหนฺติฯ นฺติ ราคาทิอสุจิสมฺปโยเคน นานาวิธทุกฺขเหตุตาย จ กุจฺฉิเตนากาเรน อปฺปหีนภาเวน สนฺตาเน สยนฺติ ปวตฺตนฺตีติ กุสา, ปาปธมฺมาฯ อถ วา กุจฺฉิตานํ ปาณาติปาตาทีนํ สาวชฺชธมฺมานํ สานโต นิสานโต เตชนโต กุสา, โทสโลภาทโยฯ โทสาทีนญฺหิ วเสน เจตนาย ติกฺขภาวปฺปตฺติยา ปาณาติปาตาทีนํ มหาสาวชฺชตาติฯ เตสํ  ฉินฺทเนน ยถานุรูปํ ปชหเนนาติ อโตฺถฯ ติ กุจฺฉิตานํ สานโต ตนุกรณโต, โอสานกรณโต  วา ‘‘กุสา’’ติ ลทฺธนาเมน ญาเณนฯ ติ อาทาตพฺพตฺตา, สหชาตอุปนิสฺสยภาเวน สนฺตาเน ปวเตฺตตพฺพตฺตาฯ ญาณญฺหิ ติเหตุกกุสลํ สหชาตภาเวน  เจว อุปนิสฺสยภาเวน จ, ทุเหตุกกุสลํ อุปนิสฺสยภาเวเนว สนฺตาเน ปวเตฺตติฯ เอวญฺจ กตฺวา โกสลฺลสมฺภูตโฎฺฐ กุสลโฎฺฐติ สพฺพกุสลานํ สาธารณวเสน อโตฺถ วุจฺจติฯ อถ วา ติ ชาติสทฺทตาย เอกวจนนิเทฺทโส, กุเสหีติ ปน อโตฺถฯ ปุญฺญกิริยาวเสน หิ ปวตฺตานิ สทฺธาทีนิ อินฺทฺริยานิ ยถาวุตฺตนเยน ‘‘กุสานี’’ติ วุจฺจนฺติ, เตหิ  วุตฺตนเยน ปวเตฺตตพฺพตฺตาฯ อปิเจตฺถ –</p>


<p>
‘‘กุโส วิย ลุนาตีติ, กุสา วิย ลุนาติ วา;  
  
กุสลํ กุํ สเลตีติ, ลุนาติ กุสมิจฺจปี’’ติฯ  
</p>
  
<p>ตตฺถ ยถา กุโส คหิโต อุภยภาคคตํ หตฺถปเทสํ ลุนาติ, เอวมิทมฺปิ อุปฺปนฺนานุปฺปนฺนวเสน อุภยภาคคตํ กิเลสปกฺขํ ลุนาติ ฉินฺทติ, เสยฺยถาปิ – ‘‘อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ, วายมติ, อุปฺปนฺนานํ…เป.… ปหานายา’’ติ อาคตํ สมฺมปฺปธานํฯ ตสฺมา ติ เอตฺถ ‘‘กุ’’อิติ ภูมิ วุจฺจติ, ธมฺมานํ อธิฎฺฐานภาเวน ตํสทิสตาย อิธ รูปารูปกฺขโนฺธ วุโตฺตฯ อตฺตโน นิสฺสยภูตสฺส ตสฺส เอตรหิ, อายติญฺจ อนุทหนโต วินาสนโต กุํ สายนฺตีติ กุสา, ราคาทโย, เต วิย อตฺตโน นิสฺสยํ ลุนาติ ฉินฺทตีติ ฯ ปโยคสมฺปาทิตา หิ กุสลธมฺมา อจฺจนฺตเมว รูปารูปธเมฺม อปฺปวตฺติกรเณน สมุจฺฉินฺทนฺติ อนุปาทิเสสนิพฺพานธาตุปาปนโตติฯ วุตฺตนเยน ปน ‘‘กุ’’นฺติ ลทฺธนามสฺส รูปารูปกฺขนฺธสฺส สลนโต อปนยนโต ติ ปน กุจฺฉิตา เอตฺถ สยนฺตีติ กุโส, กาโย, ตํ ลุนาติ ยถาวุตฺตวเสเนวาติ ฯ</p>


<p> อิทานิ  กุสล-สทฺทสฺส อตฺถุทฺธารทสฺสนตฺถมาห นฺติอาทิฯ ตตฺถ ‘‘กุสโล ตฺวํ รถสฺส องฺคปจฺจงฺคานํ (ม. นิ. ๒.๘๗), กุสลานจฺจคีตสฺส, สิกฺขิตา จาตุริตฺถิโย’’ติอาทีสุ (ชา. ๒.๒๒.๙๔)  ทิโฎฺฐ, เฉกปริยาโย ปวีณโตฺถติ อโตฺถฯ ‘‘กจฺจิ นุ โภโต กุสลํ, กจฺจิ โภโต อนามย’’นฺติอาทีสุ (ชา. ๑.๑๕.๑๔๖; ๒.๒๐.๑๒๙) ฯ ‘‘กตโม ปน, ภเนฺต, กายสมาจาโร กุสโล? โย โข, มหาราช, กายสมาจาโร  อนวโชฺช’’ติ (ม. นิ. ๒.๓๖๑) จ ‘‘อปรํ ปน, ภเนฺต, เอตทานุตฺตริยํ, ยถา ภควา ธมฺมํ เทเสติ กุสเลสุ ธเมฺมสู’’ติ (ที. นิ. ๓.๑๔๕) จ เอวมาทีสุ ฯ ‘‘กุสลานํ ธมฺมานํ สมาทานเหตุ เอวมิทํ ปุญฺญํ วฑฺฒติ (ที. นิ. ๓.๘๐), กุสลสฺส กมฺมสฺส กตตฺตา อุปจิตตฺตา’’ติ (ธ. ส. ๔๓๑) จ อาทีสุ ติ อนวชฺชอิฎฺฐวิปาเก, ‘‘อนวชฺชาทิเก’’ติ จ อตฺตนา วกฺขมานลกฺขณสฺส อนุรูปตฺตา วุตฺตํ, น ปน อาโรคฺยตฺถสฺส อสมฺภวโตฯ กิเลสโรคสฺส หิ อภาวโต กุสลํ อาโรคฺยํ โหติฯ</p>


<p>วชฺชา ราคาทโย, เต ยสฺส น สนฺติ, ตํ อนวชฺชํ, อิโฎฺฐ วิปาโก จตุกฺขนฺธสงฺขาโต ยสฺส, ตํ อิฎฺฐวิปากํ, อิฎฺฐวิปากตา จสฺส ตํสภาววนฺตตาย ทฎฺฐพฺพา, น ตสฺส อวสฺสํ อิฎฺฐวิปากสมฺภวโตเยว, ลกฺขียติ อเนนาติ ลกฺขณํ, อนวชฺชญฺจ ตํ อิฎฺฐวิปากญฺจาติ อนวชฺชอิฎฺฐวิปากํฯ ตํ ลกฺขณมสฺสาติ ฯ</p>


<p>นนุ จ กุสลเมว อนวชฺชอิฎฺฐวิปากํ, วุตฺตนิยาเมน ปน อนวชฺชอิฎฺฐวิปากโต อญฺญํ กุสลํ สิยาฯ น หิ สยเมว อตฺตโน ลกฺขณนฺติ สกฺกา วตฺตุนฺติ? นายํ โทโส ปริญฺญาตาปริญฺญาตวจนตฺถภาวเภเท  เอกสฺสาปิ ลกฺขิตพฺพลกฺขณภาวปริกปฺปนโตฯ ‘‘อนวชฺชอิฎฺฐวิปาก’’นฺติ หิ ปริญฺญาตวจนตฺถํฯ ‘‘กุสล’’นฺติ อปริญฺญาตวจนตฺถํฯ เอวญฺจ เยน สภาเวน ปริญฺญาตวจนตฺถสฺส สทฺทสฺส อโตฺถ โหติ, เยน จ อปริญฺญาตวจนตฺถสฺส, เตสํ ปริญฺญาตาปริญฺญาตวจนตฺถสภาวานํ เภเทน ตํสมงฺคิสฺส กุสลสฺส เอกสฺสาปิ เภโท ปริกปฺปียติ ยถา ‘‘ปุเร ภวํ ปฎุ อาสิ, ปฎุตโร เอตรหี’’ติ คุณเภเทน, วตฺถุเภเทน จ ปริกปฺปียติ, ตสฺมา ปริญฺญาตวจนตฺถภาเวน ลกฺขณํ, อปริญฺญาตวจนตฺถภาเวน ลกฺขิตพฺพนฺติ เอวํ ปริกปฺปิตเภเท ปริคฺคยฺหมาเน น โกจิ โทโส อาปชฺชติฯ</p>


<p>อถ วา ลกฺขียตีติ ลกฺขณํ, อนวชฺชอิฎฺฐวิปากญฺจ ตํ ลกฺขณญฺจาติ  ยํ อนวชฺชอิฎฺฐวิปากํ หุตฺวา ลกฺขียติ, ตํ กุสลนฺติ อโตฺถฯ อถ วา อนวชฺช-สเทฺทน อนวชฺชภาโว วุโตฺต, อิฎฺฐวิปากสเทฺทน อิฎฺฐวิปากภาโว, ตสฺมา อนวโชฺช จ อิฎฺฐวิปาโก จ อนวชฺชอิฎฺฐวิปากํ, ตํ ลกฺขณเมตสฺสาติ กรณเตฺถ, กมฺมเตฺถ วา ลกฺขณ-สเทฺทน อนวชฺชอิฎฺฐวิปากลกฺขณนฺติ อนวชฺชอิฎฺฐวิปากสภาววนฺตํ, อนวชฺชอิฎฺฐวิปากภาเวน  ลกฺขิตพฺพํ วาติ อโตฺถฯ กิํ ปเนตฺถ การณํ ปททฺวยปริคฺคเหน, นนุ เอเกเนว ปเทน อธิเปฺปตตฺถสิทฺธิ สิยาฯ กิญฺจาปิ หิ ‘‘อนวชฺชลกฺขณ’’นฺติ วุเตฺต ‘‘อปรํ ปน, ภเนฺต, เอตทานุตฺตริยํ, ยถา ภควา ธมฺมํ เทเสติ กุสเลสุ ธเมฺมสู’’ติอาทีสุ (ที. นิ. ๓.๑๔๕) วิย วชฺชรหิตตฺตา อพฺยากตสฺสาปิ ปสโงฺค สิยาติ อิฎฺฐวิปาก-ปทํ วตฺตพฺพเมว, ‘‘อิฎฺฐวิปากลกฺขณ’’นฺติ ปน วุเตฺต อิตรํ น วตฺตพฺพํ อพฺยากตสฺส วิปาการหภาเวน อิฎฺฐวิปากตาปสงฺคภาวโต? สจฺจเมตํ, อนวชฺช-ปเทน กุสลสฺส ปวตฺติสุขตํ, อิฎฺฐวิปาก-ปเทน จ วิปากสุขตํ ทเสฺสตุํ  ปททฺวยํ วุตฺตํฯ อนวชฺชปทญฺหิ อตฺตโน ปวตฺติสภาววเสน ลกฺขณวจนํ, อิตรํ กาลนฺตเร วิปากุปฺปาทนสมตฺถตาวเสนาติฯ อถ วา กุสลสฺส อตฺถวิสุทฺธิํ ทเสฺสตุํ ปุริมปทํ วุตฺตํ, ปริสุทฺธวิปากตํ ทเสฺสตุํ ปจฺฉิมํฯ ปุริมํ วา กุสลสฺส อกุสลสภาวโต นิวตฺตนํ, ปจฺฉิมํ อพฺยากตสภาวโตติ อลมติปปเญฺจนฯ เอตฺถ จ ‘‘อนวชฺช…เป.… ลกฺขณ’’นฺติ วจเนน กุสลสฺส สามญฺญลกฺขณํ วุตฺตํ อนวชฺชอิฎฺฐวิปากสภาวสฺส กุสลชาติยา สาธารณตฺตาฯ อกุสลาทีนมสาธารณภาเวน สภาวลกฺขณํ วาติ ทฎฺฐพฺพํฯ</p>


<p>นฺติ ยถานุรูปํ อกุสลปฺปชหนกิจฺจํฯ กุสลญฺหิ ปริตฺตมหคฺคตโลกุตฺตรเภทภินฺนํ ยถากฺกมํ ตทงฺควิกฺขมฺภนสมุเจฺฉทปฺปหานวเสน อกุสลปกฺขํ ปชหติฯ อถ ตทงฺคาทิปฺปหานานํ กิํ นานากรณนฺติ? วุจฺจเต – ทานาทิปุญฺญกิริยวตฺถุคเตน เตน เตน กุสลเงฺคน ตสฺส ตสฺส มเจฺฉราทิอกุสลงฺคสฺส ปหานํ  ตํ ทีปาโลเกน อนฺธการวิทฺธํสนํ วิย ทฎฺฐพฺพํ, กามาวจรกุสลานํ ปริตฺตานุภาวตาย เตหิ อตฺตโน ฐิติกฺขเณ วิทฺธํสิตานมกุสลานํ ตทปคเม สติ ปุน อาคเมน โวตฺถรณโตฯ เตสํ เตสํ นีวรณธมฺมานํ วิกฺขมฺภนสงฺขาตํ ปวตฺตินิวารณวเสน ปหานํ  ตํ ฆฎปฺปหาเรน ชลตเล เสวาลวิยูหนํ วิย ทฎฺฐพฺพํฯ ยถา หิ พลวตา ฆฎปฺปหาเรน ทูรีกตํ เสวาลํ ตสฺมิํ อปนีเตปิ ตํปหารเวเคน สหสา น โอตฺถรติ, เอวเมว อุปจารปฺปนาเภเทน ฌาเนน วิกฺขมฺภิตา กามจฺฉนฺทาทโย ตทปฺปวตฺติกาเลปิ ตสฺส พเลน สหสา น โอตฺถรนฺตีติฯ อนุปฺปตฺติธมฺมตาปาทนสงฺขาตํ สมฺมา อุเจฺฉทวเสน ปหานํ  ตํ ปน อสนิสมฺปาเตน รุกฺขาทีนํ สมูลวิทฺธํสนํ วิย ทฎฺฐพฺพํฯ น หิ อริยมเคฺคน  สมุจฺฉินฺนกิเลสา อนุสยมตฺตเกนาปิ สนฺตาเน ปวตฺตนฺติฯ ยถา ปน เอกวารปฺปวเตฺตนปิ อินฺทคฺคินา สห มูเลหิ วิทฺธํสิตา รุกฺขาทโย น ปุน วิรุหนฺติ, เอวเมวํ เอกจิตฺตกฺขณิเกนปิ  เตน อตฺตโน อุปฺปาทมเตฺตเนว อนุสยมตฺตฎฺฐายิโนปิ กิเลสา สเพฺพน สพฺพํ วิทฺธํสิตาเยว โหนฺติฯ</p>


<p>โวทานํ วิสุทฺธิ, สํกิเลสมลวิมุตฺตีติ อโตฺถ, ตถา หุตฺวา ปจฺจุปฎฺฐานมสฺสาติ  ปริสุทฺธากาเรน โยคิโน ญาณสฺส อุปฎฺฐาตีติ วุตฺตํ โหติฯ</p>


<p>เอวํ กุสลสฺส วชฺชรหิตอิฎฺฐวิปากสภาเวหิ ลกฺขณํ, กิจฺจอุปฎฺฐานาการวเสน จ รสปจฺจุปฎฺฐานานิ วตฺวา ปุน วชฺชปฎิปกฺขภาววเสน จ ลกฺขณํ, สมฺปตฺติผลวเสน จ รสาทิกํ ทเสฺสตุํ ติอาทิ วุตฺตํฯ ตตฺถ วชฺชานํ ปฎิปกฺขภาโว  ตโตฯ เอเตน ‘‘อนวชฺชลกฺขณ’’นฺติ เอตฺถ อ-กาโร ปฎิปกฺขโตฺถติ ทเสฺสติ, เตน ปนสฺส อพฺยากตโต นิวตฺตนํ กตํฯ อิตรถา หิ นาสฺส วชฺชํ, วชฺชโต อญฺญํ วา อนวชฺชนฺติ อพฺยากตสฺสาปิ ตํลกฺขณตาปสโงฺค สิยาฯ ‘‘วชฺชปฎิปกฺขตฺตา’’ติ ปน วุเตฺต ยสฺมา กุสลากุสลานเมว ปหายกปฺปหาตพฺพภาเวน อาโลกนฺธการานํ วิย อญฺญมญฺญํ อุชุวิปจฺจนีกภาโว, ตสฺมา กุสลเมว วชฺชปฎิปกฺขตฺตา อนวชฺชลกฺขณํ, น อญฺญนฺติ อยมโตฺถ สิโทฺธ โหติฯ นฺติ โวทานภาวสมฺปตฺติกํ, กิเลสมเลหิ อสํกิลิฎฺฐภาเวน สมฺปชฺชนกนฺติ อโตฺถฯ ปจฺจุปฎฺฐาปียติ อุปนียติ การเณน, อตฺตโน วา การณํ ปฎิจฺจ, ตปฺปฎิพทฺธภาเวน ปฎิมุขํ วา อุปฎฺฐาตีติ ปจฺจุปฎฺฐานํ, อิโฎฺฐ วิปาโก ปจฺจุปฎฺฐานมสฺสาติ ฯ</p>


<p>อสติ  โยนิโสมนสิกาเร กุสลสฺส อนุปฺปชฺชนโต, สติ จ ตสฺมิํ อุปฺปชฺชนโต ตสฺส โส อาสนฺนการณนฺติ อาห นฺติฯ ตตฺถ โยนิโส ปเถน อุปาเยน มนสิกาโร  อตฺถโต ปน สานุสยสนฺตานวโต ฉนฺนํ ทฺวารานมาปาถคเตสฺวารมฺมเณสุ ปติรูปเทสวาสาทิสมฺปตฺติยา กุสลธมฺมานํ ปจฺจยภาเวน ภวงฺคํ อาวเฎฺฎตฺวา อุปฺปนฺนมาวชฺชนํ โยนิโสมนสิกาโร นามฯ วุตฺตปฎิปกฺขวเสน อโยนิโสมนสิกาโรปิ ทฎฺฐโพฺพฯ ยํ ปน นิรนุสยสนฺตานสมงฺคิสฺส กิริยจิตฺตานํ ปจฺจยภาเวน อุปฺปนฺนํ, ตํ ฐเปตฺวา นิรวชฺชธมฺมํ สาวชฺชธมฺมสฺส กสฺสจิ ปจฺจยภาวานุปคมนโต โยนิโสมนสิการปกฺขํ วา ภเชยฺยฯ ขีณาสวสนฺตานคตตฺตา โยนิโสอโยนิโสภาวมนเปกฺขิตฺวา อาปาถคตารมฺมเณสุ อุปฺปตฺติมตฺตํ  วินา น กสฺสจิ กุสลากุสลภาวสฺส ปจฺจโย โหตีติ ตทุภยวเสน นวตฺตพฺพตฺตา อพฺยากตมนสิกาโรติ วา สงฺขํ คเจฺฉยฺยาติฯ</p>


<p>นฺติ เอตฺถาปิ ‘‘วชฺชา ราคาทโย, เต ยสฺส สนฺติ, ตํ สาวชฺชํ, อนิโฎฺฐ วิปาโก ยสฺส, ตํ อนิฎฺฐวิปาก’’นฺติอาทินา วุตฺตนยานุสาเรน ปฎิปกฺขโยชนา ทฎฺฐพฺพาฯ รสาทิโต ปเนตํ อนตฺถชนนรสํ, สํกิเลสปจฺจุปฎฺฐานํฯ อถ วา คารยฺหภาวโต สาวชฺชลกฺขณเมว, สํกิเลสภาวรสํ, อนิฎฺฐวิปากปจฺจุปฎฺฐานํ, อโยนิโสมนสิการปทฎฺฐานํฯ วจนตฺถโต ปน น กุสลนฺติ  กุสลปฎิปกฺขนฺติ อโตฺถฯ ปฎิปกฺขเตฺถ หิ อยํ อกาโร, น ปน อญฺญเตฺถ, นาปิ อภาเวฯ อิตรถา หิ ติกํ น สิยา, ทุกํ, จตุกฺกํ วา อาปเชฺชยฺยฯ ตถา หิ ยทิ กุสลโต อญฺญมกุสลํ สิยา , ตทา อพฺยากตสฺสาปิ ตโต อญฺญภาเวน อกุสล-สทฺทสงฺคโหติ กุสลากุสลชาติเภทโต ทุวิธนฺติ ทุกํ วตฺตพฺพํฯ ยทิ จ กุสลาภาโว อกุสลํ, เตน น กาจิ ชาติ คยฺหตีติ กุสลาพฺยากตชาติเภทโต ทุกเมว วตฺตพฺพํฯ อถ สิยา ‘‘อภาโวปิ วิสุํ คเหตโพฺพ’’ติ, เอวํ สติ ตสฺส ชาติยา อภาวโต ชาติ-สเทฺทน สห สมฺพโนฺธ น สิยาฯ วิชฺชมานสฺส หิ ชาติ นาม โหติฯ ยเถว วา กุสลสฺส อภาโว, เอวํ อพฺยากตสฺสาปิ อภาโว อตฺถีติ อนพฺยากตชาติปิ วตฺตพฺพาติ จตุกฺกํ อาปเชฺชยฺยฯ น เจตมิฎฺฐํ กุสลาทิวเสน ติวิธชาติยา เอว อิจฺฉิตตฺตา,  ‘‘กุสลา ธมฺมา อกุสลา ธมฺมา อพฺยากตา ธมฺมา’’ติ ติกวเสเนว วุตฺตตฺตา ‘‘กุสลปฎิปกฺข’’นฺติ ปน วุจฺจมาเน มิตฺตปฎิปโกฺข อมิโตฺต วิย, โลภปฎิปโกฺข อโลโภ วิย จ ยํ ธมฺมชาตํ กุสลสฺส อุชุวิปจฺจนีกภูตํ, ตํ อกุสลนฺติ ตสฺส วเสน ติกํ อุปปนฺนํ โหติ, อุชุวิปจฺจนีกตา จสฺส สาวชฺชานิฎฺฐวิปากตฺตา, เตน ปหาตพฺพภาวโต จ เวทิตพฺพา, น ปน กุสลวินาสนโตฯ น หิ อกุสเลน กุสลํ ปหียติ, มหาพลตฺตา ปน กุสลเมว ตํ ปชหติฯ กุสลญฺหิ มหาพลํ, อกุสลํ ทุพฺพลํฯ เตเนวาห ‘‘อพลา นํ พลียนฺติ, มทฺทเนฺตนํ ปริสฺสยา’’ติ (สุ. นิ. ๗๗๖), ตสฺมา กุสลเมว ยถาวุตฺตนเยน อกุสลสฺส ปหายกํ, นากุสลํ อิตรสฺสาติ เวทิตพฺพํฯ</p>


<p>นฺติ ยํ ธมฺมชาตํ กุสลํ วิย น อนวชฺชอิฎฺฐวิปากลกฺขณํ, นาปิ อกุสลํ วิย สาวชฺชานิฎฺฐวิปากลกฺขณํ, อถ โข อวิปากตฺตา  ตทุภยวิปรีตลกฺขณํ, ตํ อพฺยากตนฺติ อโตฺถฯ นนุ จ ‘‘ตทุภยวิปรีตลกฺขณ’’นฺติ วุเตฺต สุขทุกฺขเวทนานํ วิปรีตา อุเปกฺขาเวทนา  วิย อิฎฺฐานิฎฺฐวิปากานํ วิปรีโต อโญฺญ โกจิ วิปาโก ยสฺส อตฺถิ, ตํ อพฺยากตนฺติ อาปชฺชตีติ? นาปชฺชติ ตถา อสมฺภวโตฯ ยถา หิ อาโลกนฺธการานํ วิปรีโต อโญฺญ โกจิ นตฺถิ, เอวมิฎฺฐานิฎฺฐวิปากานํ วิปรีโต น โกจิ วิปาโก อตฺถีติฯ อถ วา ตํ-สโทฺท อิธ อิฎฺฐานิฎฺฐวิปากนิรเปกฺขํ กุสลากุสลมตฺตเมว ปจฺจามสตีติ กุสลากุสลานํ สวิปากตฺตา ตทุภยวิปรีตลกฺขณํ, ตํ อวิปากลกฺขณนฺติ อโตฺถติ อลเมตฺถ อนุโยเคนฯ กุสลากุสลภาเวน น พฺยากตนฺติ ฯ กุสลากุสลญฺหิ วตฺวา อพฺยากตสฺส วุตฺตตฺตา กุสลากุสลภาเวเนว อวุตฺตตฺตาติ วิญฺญายติ, น ปการนฺตเรนฯ ตถา อวจนญฺจ ตสฺส ตทุภยวิปรีตลกฺขณตฺตาเยว, น ปน อวตฺตพฺพตฺตามเตฺตนาติ ทฎฺฐพฺพํฯ อถ วา วิ-สโทฺท วิโรธิวจโนฯ อา-สโทฺท อภิมุขภาวปฺปกาสโน, ตสฺมา อตฺตโน ปจฺจเยหิ อญฺญมญฺญํ วิโรธาภิมุขตํ กตํ ลกฺขณวิโรธโต ปหายกปฺปหาตพฺพภาวโต วาติ พฺยากตํ, กุสลากุสลํฯ ตโต อญฺญํ ฯ ตญฺหิ ลกฺขณโต อญฺญมญฺญํ กุสลากุสลํ วิย น ตสฺส วิรุทฺธํฯ น หิ อวิปากตํ อนิฎฺฐวิปากตา วิย, อิฎฺฐวิปากตาย อิฎฺฐวิปากตา วิย จ อนิฎฺฐวิปากตาย อิฎฺฐานิฎฺฐวิปากตาหิ วิรุชฺฌติ, น จาปิ อพฺยากตํ กุสลากุสเลสุ กิญฺจิ ปชหติ, น จ เกนจิ ปหาตพฺพนฺติฯ ‘‘ตทุภยวิปรีตลกฺขณมพฺยากต’’นฺติ วิญฺญายมาเน อโหสิ กมฺมํ, นาโหสิ กมฺมวิปาโก, นตฺถิ กมฺมวิปาโก, น ภวิสฺสติ กมฺมวิปาโกติ อิมินา ติเกน สงฺคหิตสฺส คติอุปธิกาลปฺปโยควิปตฺตีหิ อวิปากสฺส ทิฎฺฐธมฺมเวทนียาทิกมฺมสฺส ภาวนายปหาตพฺพสฺส อกุสลสฺส จ อภิญฺญากุสลสฺส จ วิปากุปฺปาทนาภาวโต ‘‘สิยา นุ โข อพฺยากตภาโว วา’’ติ กทาจิ โกจิ จิเนฺตยฺยาติ ตนฺนิวารณตฺถมาห ติ, วิปากํ  ทาตุํ นารหติ ตตฺถ สามตฺถิยาภาวโตติ ฯ อิทํ วุตฺตํ โหติ – ทิฎฺฐธมฺมเวทนียาทโย ตาว ปจฺจยเวกลฺลาทีหิ การเณหิ อวิปากา, สเจ ปเนเต ตพฺพิทูรา อสฺสุ, ตทา วิปากทาเน สมตฺถตาย วิปาการหาเยว, ตํ ปน น ตถา, อถ โข เยน เกนจิ อากาเรน วิปากทาเน อสมตฺถตาเยว วิปาการหํ น โหติ, ตํ อพฺยากตํ นามาติฯ</p>


<p>อิทานิ เอวํ ติกวเสน นิทฺทิเฎฺฐสุ กุสลาทีสุ ปฐมํ ตาว กุสลจิตฺตํ วิภชโนฺต นฺติอาทินา ตสฺส คณนปริเจฺฉทํ ทเสฺสติฯ นฺติ อฎฺฐ กามาวจรานิ , ปญฺจ รูปาวจรานิ, จตฺตาริ อรูปาวจรานิ, จตฺตาริ โลกุตฺตรานีติ เอวํ สเงฺขปโต เอกวีสติวิธํฯ นฺติ กามรูปารูปโลกุตฺตรภูมิสงฺขาตานํ จตุนฺนํ ภูมีนํ วเสน ตตฺถ ปวตฺตมานํ จิตฺตมฺปิ จตุพฺพิธํ โหติฯ ตตฺถ ภวนฺติ เอตฺถาติ  ฐานํ, อวตฺถา จฯ อวตฺถาปิ หิ อวตฺถวนฺตานํ ปวตฺติฎฺฐานํ วิย คยฺหติฯ เอวญฺหิ เนสํ สุขคฺคหณํ โหติฯ ติ เจตฺถ ธมฺมานํ กามตณฺหาทีหิ ปริจฺฉินฺนาปริจฺฉินฺนภาโวฯ ตตฺถ ปุริมา ติโสฺส ภูมิโย อุภยวเสน เวทิตพฺพา, อิตรา อวตฺถาวเสเนวฯ น หิ โลกุตฺตรธมฺมานํ กามภวาทิโต อญฺญํ ฐานมุปลพฺภตีติฯ</p>


<p>อญฺญตฺถ ปวตฺตมานสฺสาปิ วกฺขมานนเยน กามภูมิปริยาปนฺนตฺตา นฺติฯ ติ จกฺขาทีนิ ปญฺจ, หทยญฺจาติ ฉ วตฺถูนิฯ กุสลสฺส ปน จกฺขาทินิสฺสิตตฺตาภาวโต หทยวตฺถุ อิธ วตฺถูติ อธิเปฺปตํฯ เตน สหิตํ เอกเนฺตน ตนฺนิสฺสิตปฺปวตฺติโตติ  กามรูปธาตุยํ ปวตฺตมานวิญฺญาณํฯ ตตฺถ หิ อรูปสฺส รูปปฎิพนฺธปฺปวตฺติ, อรูปธาตุยํ ปน รูปาภาวโต วตฺถุวิรหิตเมว ปวตฺตตีติ ตตฺถ ปวตฺตมานํ  นฺติ เอตฺถ ปจฺจยโต, ผลโต จ มชฺฌิมปณีเตหิ นิหีนํ, เตสํ วา คุเณหิ ปริหีนนฺติ  อตฺตโน ปจฺจเยหิ ปธานภาวํ นีตนฺติ  อุภินฺนํ เวมเชฺฌ ภวํ ฯ ตตฺถ หีเนน ฉเนฺทน จิเตฺตน วีริเยน วีมํสาย วา ปวตฺติตํ  มชฺฌิเมหิ ฉนฺทาทีหิ ปวตฺติตํ  ปณีเตหิ ฯ ฉนฺทาทีนํ ปน หีนาทิภาโว อธิมุตฺติวเสน ทฎฺฐโพฺพฯ หีนาธิมุตฺติวเสน หิ เนสํ หีนตา, ปณีตาธิมุตฺติวเสน ปณีตตา, ตทุภยเวมชฺฌวเสน มชฺฌิมตาฯ ยสกามตาย วา กตํ กุสลํ  ปุญฺญผลกามตาย  ‘‘ปุญฺญํ นาเมตํ สาธูหิ กตฺตพฺพเมวา’’ติ เอวํ อริยภาวํ นิสฺสาย กตํ ฯ ‘‘อหมสฺมิ ทานปติ, อิเม ปนเญฺญ ทานทาสาทโย’’ติอาทินา อตฺตุกฺกํสนปรวมฺภนาหิ อุปกฺกิลิฎฺฐํ ปวตฺติตํ วา  ตถา อนุปกฺกิลิฎฺฐํ  มคฺคผลปทฎฺฐานํ ฯ ภวโภคสมฺปตฺตินิมิตฺตํ วา กตํ  สาวกปเจฺจกโพธิปารมิตาวเสน อตฺตโน วิโมกฺขตฺถาย กตํ  สมฺมาสโมฺพธิปารมิตาวเสน สเพฺพสํ วิโมกฺขตฺถาย กตํ นฺติฯ</p>


<p>ติ -สโทฺท ปเจฺจกํ สมฺพนฺธิตโพฺพ ‘‘โสมนสฺสุเปกฺขาเภทโต ญาณเภทโต ปโยคเภทโต’’ติฯ ตตฺถ ติ สงฺขารเภทโตติ อโตฺถฯ นนุ จ โสมนสฺสุเปกฺขาเภโท  ตาว ยุโตฺต เตสํ ภินฺนสภาวตฺตาฯ ญาณปฺปโยคเภโท ปน กถนฺติ? วุจฺจเต – ญาณปฺปโยคกโต เภโท ญาณปฺปโยคเภโท เตสํ ภาวาภาวมุปาทาย ปวตฺตตฺตาฯ อิทานิ ตเมว โสมนสฺสุเปกฺขาทิเภทํ วิภาเคน ทเสฺสตุํ นฺติ ปุจฺฉิตฺวา นฺติอาทินา วิสฺสเชฺชติฯ ตตฺถ นฺติ ตํ กตมํ, ตํ กถนฺติ วา อโตฺถฯ</p>


<p>โสภนํ  มโน, โสภนํ วา มโน เอตสฺสาติ สุมโน, ตสฺส ภาโว โสมนสฺสํ, มานสิกสุขเวทนาเยตํ อธิวจนํ, โสมนเสฺสน อุปฺปาทโต ยาว นิโรธา สหคตํ ปวตฺตํ สํสฎฺฐํ สมฺปยุตฺตนฺติ อโตฺถฯ อถ วา โสมนเสฺสน สห เอกุปฺปาทาทิภาวํ คตนฺติ ฯ ชานาติ ยถาสภาวํ ปฎิวิชฺฌตีติ ญาณํ, เตน สมํ เอกุปฺปาทาทีหิ ปกาเรหิ ยุตฺตนฺติ ฯ นาสฺส สงฺขาโร อตฺถีติ อสงฺขารํ, อสงฺขารเมว ฯ สห สงฺขาเรน ปวตฺตมานํ สสงฺขารํ, ตเทว ติ เจตฺถ อตฺตโน, ปรสฺส วา ปุพฺพปฺปโยโค ‘‘สงฺขโรติ ติกฺขภาวสงฺขาเตน มณฺฑนวิเสเสน สเชฺชติ, สงฺขรียติ วา สชฺชียติ จิตฺตํ เอเตนา’’ติ กตฺวาฯ ตตฺถ ทานาทิปุญฺญกรณกาเล มเจฺฉรมลถินมิทฺธาทีหิ อุปกฺกิเลเสหิ สํสีทมาเน จิเตฺต อุปกฺกิเลสวูปสมวเสน, จิตฺตสฺส จ อุสฺสาหชนนวเสน ตีสุ ทฺวาเรสุ ปวโตฺต สมฺมาวายาโม  นามฯ กุสลกรเณ นิรุสฺสาหสฺส ปน ‘‘อโมฺภ, สปฺปุริส, กุสลกรณํ นาม ปณฺฑิเตหิ อาเสวิตมโคฺค, ตตฺถ ตยาปิ ปฎิปชฺชิตุํ วฎฺฎติ, ตสฺมา ทานํ เทหิ, สีลํ รกฺข, ตญฺหิ เต อตฺถาย หิตาย สุขาย ภวิสฺสตี’’ติอาทินา กุสลกรณตฺถาย อุสฺสาหชนนวเสน ปเรสํ กายวจีทฺวาเรสุ ปวตฺตา อาณตฺติ  นามฯ เตสุ ปน ปุริโม ปุพฺพภาคปฺปวตฺตจิตฺตสนฺตาเน, ปจฺฉิโม ปเรสํ จิตฺตสนฺตาเนเยว สมฺภวตีติ ตนฺนิพฺพตฺติโต จิตฺตสฺส ติกฺขภาวสงฺขาโต วิเสโส อิธ อุปจารโต สงฺขาโรติ เวทิตโพฺพฯ เตนาหุ อาจริยา –</p>


<p>
‘‘ปุพฺพปฺปโยคสมฺภูโต, วิเสโส จิตฺตสมฺภวี;  
  
สงฺขาโร อิติ สงฺขาร-สภาวญฺญูหิ กิตฺติโต’’ติฯ  
</p>
  
<p>อถ  วา นฺติ จ เอตํ เกวลํ สงฺขารสฺส ภาวาภาวมตฺตาเปกฺขาย วุตฺตํ, น ตสฺส สหปฺปวตฺติสพฺภาวาภาวโตติ ภินฺนสนฺตานปฺปวตฺติโนปิ สงฺขารสฺส อิทมตฺถิตาย ตํวเสน นิพฺพตฺตํ จิตฺตํ สงฺขาโร อสฺส อตฺถีติ  สห-สทฺทสฺส วิชฺชมานตฺถปริทีปนโต  ‘‘สโลมโก สปกฺขโก’’ติอาทีสุ วิยฯ ตพฺพิปรีตํ ปน ตทภาวโต ยถาวุตฺตวเสเนว ฯ อถ วา สงฺขรณํ, สงฺขรียติ วา เอเตน อาคนฺตุกสมฺภูเตน จิตฺตสํสีทนสภาวาปนยนวเสเนว สชฺชียติ, สงฺขโรติ วา ตํ ยถาวุตฺตวเสเนวาติ สงฺขาโรติ อุชุกเมว ปุพฺพปฺปโยคชนิโต ติกฺขภาโว วุจฺจติ, ตทภาวโต  สภาวติกฺขนฺติ อโตฺถฯ ตํสหคตาย  อถ วา มเจฺฉรมลาทีหิ สงฺขรียตีติ สงฺขาโร, จิตฺตสฺส สํสีทนสภาโว, โส ยสฺส นตฺถีติ  อิตรํ ฯ ปณีตอุตุโภชนาทิโก วา พลวปจฺจโย สงฺขาโร ‘‘สงฺขโรติ จิตฺตํ ติกฺขภาเวน, สงฺขรียติ วา ตํ เอเตนา’’ติ กตฺวาฯ อ-การสฺส วุฑฺฒตฺถวุตฺติตาย วุฑฺฒิปฺปโตฺต สงฺขาโร อสฺสาติ  พลวปจฺจยวนฺตนฺติ อโตฺถฯ วุฑฺฒิปริทีปเกน ปน อ-กาเรน อวิเสสิตตฺตา  สปฺปจฺจยํ ทุพฺพลปจฺจยนฺติ อธิปฺปาโยฯ ญาเณน วิปฺปยุตฺตํ วิรหิตนฺติ ฯ</p>


<p>อุเปกฺขตีติ อุเปกฺขา, เวทิยมานาปิ อารมฺมณํ อชฺฌุเปกฺขติ, มชฺฌตฺตาการสณฺฐิติยาติ อโตฺถฯ อถ วา อิเฎฺฐ, อนิเฎฺฐ จ อารมฺมเณ ปกฺขปาตาภาเวน อุปปตฺติโต ยุตฺติโต อิกฺขติ อนุภวตีติ อุเปกฺขาฯ อถ วา อุเปตา สุขทุกฺขานํ อวิรุทฺธา อิกฺขา อนุภวนนฺติ อุเปกฺขาฯ อวิรุทฺธตฺตาเยว เหสา เตสํ อนนฺตรมฺปิ ปวตฺตติฯ สุขทุกฺขเวทนา ปน วิสุํ วิสุํ วิรุทฺธสภาวตฺตา นาญฺญมญฺญํ อนนฺตรํ ปวตฺตนฺติ ฯ เตเนว หิ  โสมนสฺสสฺส อนนฺตรํ โทมนสฺสสฺส, โทมนสฺสสฺส อนนฺตรํ โสมนสฺสสฺส จ อุปฺปตฺติ ปฎิสิทฺธาฯ อยญฺจ อโตฺถ โลภสหคตจิตฺตสมฺปยุตฺตเวทนายปิ ลพฺภติ, ปุริมา ปน เทฺว น ตถาฯ น หิ โลภสหคตาทีนํ มชฺฌตฺตากาเรน อชฺฌุเปกฺขนํ, อุปปตฺติโต อิกฺขนํ วา อตฺถีติฯ นฺติ สพฺพํ เหฎฺฐา วุตฺตนยเมวฯ</p>


<p>นนุ จ อเญฺญปิ ผสฺสาทโย สมฺปยุตฺตธมฺมา อตฺถีติ โสมนสฺสาทีนํ วเสเนว ปน อฎฺฐวิธตา กสฺมา คหิตาติ? เภทกรภาวโตฯ ผสฺสาทีนญฺหิ สพฺพจิตฺตสาธารณตฺตา, สทฺธาทีนญฺจ สพฺพกุสลสาธารณตฺตา น เตหิ จิตฺตสฺส วิภาโค, โสมนสฺสาทโย ปน กตฺถจิ จิเตฺต โหนฺติ, กตฺถจิ น โหนฺตีติ ปากโฎว เตหิ จิตฺตสฺส วิภาโคติฯ กสฺมา ปเนเต กตฺถจิ จิเตฺต โหนฺติ, กตฺถจิ น โหนฺตีติ? การณสฺส สนฺนิหิตาสนฺนิหิตภาวโตฯ กิํ ปน เนสํ การณนฺติ? วุจฺจเต – ตตฺถ โสมนสฺสสหคตภาโว ตาว อารมฺมณวเสน โหติฯ อิฎฺฐารมฺมณสฺมิญฺหิ  โสมนสฺสสหคตจิตฺตมุปฺปชฺชติฯ นนุ จ อิฎฺฐารมฺมณํ โลภสฺส วตฺถุ รชฺชนียตฺตาติ กถํ ตตฺถ กุสลํ อุปฺปชฺชตีติ? นยิทเมกนฺติกํ อิเฎฺฐปิ อารมฺมเณ นิยมิตาทิวเสน กุสลสฺส อุปฺปชฺชนโตฯ ยสฺส หิ ‘‘กุสลเมว มยา กตฺตพฺพ’’นฺติ กุสลกรเณเยว จิตฺตํ นิยมิตํ โหติ, อกุสลปฺปวตฺติโตว นิวเตฺตตฺวา กุสลกรเณเยว ปริณามิตํ, อภิณฺหกรเณน จ กุสลํ สมุทาจิณฺณํ, ปฎิรูปเทสวาสสทฺธมฺมสฺสวนสปฺปุริสูปนิสฺสยปุเพฺพกตปุญฺญตาสงฺขาตจตุจกฺกูปนิสฺสยวเสน, โยนิโส จ อาโภโค ปวตฺตติ, ตสฺส อิเฎฺฐปิ อารมฺมเณ อโลภสมฺปยุตฺตเมว จิตฺตมุปฺปชฺชติ, น โลภสมฺปยุตฺตํฯ โหติ เจตฺถ –</p>


<p>
‘‘นิยามปริณาเมหิ  
, สมุทาจิณฺณตาย จ;  
  
ญาณปุพฺพงฺคมาโภคา, อิเฎฺฐปิ กุสลํ สิยา’’ติฯ  
</p>
  
<p>อปิจ สทฺธาพหุลตาทีหิ จ การเณหิ จิตฺตสฺส โสมนสฺสสหคตตา เวทิตพฺพาฯ อสฺสทฺธานํ, หิ มิจฺฉาทิฎฺฐิกานญฺจ เอกนฺตมิฎฺฐารมฺมณภูตํ ตถาคตรูปมฺปิ ทิสฺวา โสมนสฺสํ น อุปฺปชฺชติฯ เย จ กุสลปฺปวตฺติยํ อานิสํสํ น ปสฺสนฺติ, เตสํ ปเรหิ อุสฺสาหิตานํ กุสลํ กโรนฺตานมฺปิ โสมนสฺสํ น อุปฺปชฺชติ, ตสฺมา สทฺธาพหุลตา วิสุทฺธิทิฎฺฐิตา อานิสํสทสฺสาวิตาติ อิเมหิปิ การเณหิ จิตฺตสฺส โสมนสฺสสหคตตา โหติฯ</p>


<p>อปิจ เย เต เอกาทส ธมฺมา ปีติสโมฺพชฺฌงฺคสฺส อุปฺปาทาย สํวตฺตนฺติฯ เสยฺยถิทํ – พุทฺธานุสฺสติ ธมฺมานุสฺสติ สํฆานุสฺสติ สีลานุสฺสติ จาคานุสฺสติ เทวตานุสฺสติ อุปสมานุสฺสติ ลูขปุคฺคลปริวชฺชนํ สินิทฺธปุคฺคลเสวนา ปสาทนียสุตฺตนฺตปจฺจเวกฺขณา ตทธิมุตฺตตาติ อิเมหิปิ การเณหิ จิตฺตสฺส โสมนสฺสสหคตภาโว เวทิตโพฺพฯ พุทฺธาทิคุเณ อนุสฺสรนฺตสฺส หิ ยาว อุปจารุปฺปาทา สกลสรีรํ ผรมานา ปีติ อุปฺปชฺชติฯ ตถา ทีฆรตฺตํ อกฺขณฺฑตาทิวเสน อตฺตนา รกฺขิตํ จตุปาริสุทฺธิสีลํ ปจฺจเวกฺขนฺตสฺส, คิหิโน ทสสีลํ ปญฺจสีลํ ปจฺจเวกฺขนฺตสฺส, ทุพฺภิกฺขภยาทีสุ ปณีตํ โภชนํ สพฺรหฺมจารีนํ ทตฺวา ‘‘เอวํนาม ทานํ อทาสิ’’นฺติ อตฺตโนจาคํ ปจฺจเวกฺขนฺตสฺส, คิหิโนปิ ตถารูเป กาเล สีลวนฺตานํ ทินฺนทานํ ปจฺจเวกฺขนฺตสฺส, เยหิ คุเณหิ สมนฺนาคตา เทวา เทวตฺตํ คตา, ตถารูปานํ คุณานํ อตฺตนิ อตฺถิตํ ปจฺจเวกฺขนฺตสฺส, สมถวิปสฺสนาหิ วิกฺขมฺภิตกิเลเส สฎฺฐิปิ  สตฺตติปิ วสฺสานิ อสมุทาจรเนฺต ทิสฺวา ‘‘อโห มยฺหํ กิเลสา น สมุทาจรนฺตี’’ติ จิเนฺตนฺตสฺส, เจติยทสฺสนเถรทสฺสเนสุ อสกฺกจฺจกิริยาย สํสุจิตลูขภาเวน พุทฺธาทีสุ ปสาทสิเนหาภาเวน คทฺรภปิเฎฺฐ รชสทิเส ลูขปุคฺคเล  ปริวชฺชนฺตสฺส, พุทฺธาทีสุ ปสาทพหุเล มุทุจิเตฺต สินิทฺธปุคฺคเล ปฎิเสวนฺตสฺส, รตนตฺตยคุณปริทีปเก ปสาทนียสุตฺตเนฺต ปจฺจเวกฺขนฺตสฺส, ฐานนิสชฺชาทีสุปิ ปีติอุปฺปาทนตฺถํ ตนฺนินฺนตาทิวเสน ปวเตฺตนฺตสฺส เยภุเยฺยน ปีติ อุปฺปชฺชติฯ ปีติยา จ โสมนเสฺสน สห อวินาภาวโต ตทุปฺปตฺติยา ตสฺสาปิ อุปฺปตฺติ นิยตาติ เอวํ ปีติการณานิปิ โสมนสฺสการณานีติ ทฎฺฐพฺพานิฯ กิญฺจ – อคมฺภีรปกติตา, โสมนสฺสปฎิสนฺธิกตาติ อิเมหิ ทฺวีหิ การเณหิ โสมนสฺสสหคตตา โหติฯ โย หิ อคมฺภีรปกติโก โหติ, อปฺปมตฺตเกปิ หิโตปกรเณ ตุสฺสติ, โย จ โสมนสฺสปฎิสนฺธิโก อปฺปสเนฺนสุ อารมฺมเณสุปิ อปฺปฎิกฺกูลทสฺสาวี, ตสฺส เยภุเยฺยน โสมนสฺสสหคตจิตฺตํ อุปฺปชฺชติฯ ยถาวุตฺตานํ ปน โสมนสฺสการณานมภาเวน มชฺฌตฺตารมฺมณตาย จ อุเปกฺขาสหคตตา เวทิตพฺพาฯ</p>


<p>ญาณสมฺปยุตฺตสฺส ปน กมฺมโต อุปปตฺติโต อินฺทฺริยปริปากโต กิเลสทูรีภาวโตติ อิเมหิ การเณหิ โหติฯ โย หิ ปเรสํ หิตชฺฌาสเยน ธมฺมํ เทเสติ หีนุกฺกฎฺฐาทีนิ จ นฬการมุทฺทาคณนาทีนิ สิปฺปายตนานิ, วฑฺฒกีกสิวาณิชฺชาทีนิ จ กมฺมายตนานิ, วิสหรณาทีนิ จ วิชฺชายตนานีติ เอวํ นิรวชฺชสิปฺปายตนาทีนิ สิกฺขาเปติ, สยํ วา สิกฺขติ, ธมฺมกถิกสฺส สกฺการํ กตฺวา ธมฺมํ กถาเปติ, ‘‘อายติํ ปญฺญวา ภวิสฺสามี’’ติ ปตฺถนํ ปฎฺฐเปตฺวา นานปฺปการํ ปุญฺญกมฺมํ กโรติ, ตเสฺสวํ นานปฺปการํ ปญฺญาสํวตฺตนิกกมฺมํ สมฺปาเทนฺตสฺส ตํ กมฺมํ อุปนิสฺสาย อุปฺปชฺชมานํ กุสลํ ญาณสมฺปยุตฺตํ อุปฺปชฺชติฯ ตถา อพฺยาปเชฺช โลเก อุปฺปนฺนสฺส อุปฺปชฺชมานํ กุสลํ ญาณสมฺปยุตฺตํ โหติฯ วุตฺตเญฺหตํ –</p>

 ตตฺถ สุขิโน ธมฺมปทานิ ปิลวนฺติ, ทโนฺธ, ภิกฺขเว, สตุปฺปาโท, อถ โส สโตฺต ขิปฺปเมว วิเสสภาคี โหตี’’ติ (อ. นิ. ๔.๑๙๑)ฯ</p>


<p>ตถา ปญฺญาทสกํ สมฺปตฺตสฺส อินฺทฺริยปริปากํ นิสฺสาย อุปฺปชฺชมานํ กุสลํ ญาณสมฺปยุตฺตํ โหติฯ เยน ปน สมถวิปสฺสนาภาวนาหิ กิเลสา วิกฺขมฺภิตา, ตสฺส กิเลสทูรีภาวํ นิสฺสาย อุปฺปชฺชมานํ จิตฺตํ ญาณสมฺปยุตฺตํ อุปฺปชฺชติฯ ยถาห –</p>


<p>‘‘โยคา  เว ชายเต ภูริ, อโยคา ภูริสงฺขโย’’ติฯ (ธ. ป. ๒๘๒)ฯ</p>


<p>อปิจ เย เต ธมฺมา ธมฺมวิจยสโมฺพชฺฌงฺคสฺส อุปฺปาทาย สํวตฺตนฺติฯ เสยฺยถิทํ – ปริปุจฺฉกตา วตฺถุวิสทกิริยา อินฺทฺริยสมตฺตปฎิปาทนา ทุปฺปญฺญปุคฺคลปริวชฺชนา ปญฺญวนฺตปุคฺคลเสวนา คมฺภีรญาณจริยปจฺจเวกฺขณา ตทธิมุตฺตตาติ อิเมหิ การเณหิ ญาณสมฺปยุตฺตภาโว โหติฯ ตถา หิ โย ปญฺญวเนฺต อุปสงฺกมฺม ขนฺธธาตุอายตนอินฺทฺริยพลโพชฺฌงฺคมคฺคงฺคฌานงฺคสมถวิปสฺสนาทีนํ ปริปุจฺฉาพหุโล โหติ, ตสฺส ตํวเสน อุปฺปนฺนํ สุตมยญาณํ อาทิํ กตฺวา อุปฺปชฺชมานํ จิตฺตํ ญาณสหคตํ โหติฯ เยน ปน นขเกสจีวรเสนาสนาทีนิ อชฺฌตฺติกพาหิรวตฺถูนิ ปุเพฺพ อวิสทานิ เฉทนมลหรณาทินา วิสทานิ กตานิ, ตเสฺสวํ วิสทวตฺถุกสฺส อุปฺปเนฺนสุ จิตฺตเจตสิเกสุ วิสทํ ญาณํ โหติ ปริสุทฺธานิ ทีปกปลฺลกาทีนิ นิสฺสาย อุปฺปนฺนทีปสิขาย โอภาโส วิยฯ ยสฺส จ สทฺธินฺทฺริยาทีสุ อญฺญตรํ พลวํ โหติ, อิตรานิ มนฺทานิ, ตโต ตานิ สกสกกิจฺจํ กาตุํ น สโกฺกนฺติ, ตสฺมา โส ตสฺส โพชฺฌงฺควิภเงฺค อาคตนเยน เตน เตน อากาเรน สมตฺตํ ปฎิปาเทติ, ตเสฺสวํ อินฺทฺริยานํ สมตฺตํ ปฎิปาเทนฺตสฺส วิปสฺสนาญาณาทีนํ วเสน  จิตฺตํ ญาณสหคตํ โหติฯ โย ปน ทุปฺปญฺญปุคฺคเล ปริวเชฺชติ, ปญฺญวนฺตปุคฺคเล วา ปยิรุปาสติ, ขนฺธาทีสุ โอคาฬฺหํ ภควโต คมฺภีรญาณจริยํ วา ปจฺจเวกฺขติ, ฐานนิสชฺชาทีสุ ตทธิมุตฺตจิโตฺต วา วิหรติ, อิเมสมฺปิ อุปฺปชฺชมานํ กุสลํ ญาณสมฺปยุตฺตํ โหติฯ อปิจ พุทฺธาทิคุณานุสฺสรเณนปิ จิตฺตํ ญาณสหคตํ โหติฯ ยถาห –</p>

</p>


<p>เอวํ พุทฺธานุสฺสติอาทโยปิ ราคาทิมลวิโสธเนน ญาณุปฺปตฺติเหตุกาเยวาติ ทฎฺฐพฺพํฯ กิญฺจ  – ติเหตุกปฎิสนฺธิกตา ญาณุปฺปตฺติการณํฯ ปฎิสนฺธิปญฺญา หิ อาทิโต ปฎฺฐาย ภวงฺคสนฺตติวเสน พหุลํ ปวตฺตมานา สนฺตานปริภาวเนน ญาณุปฺปตฺติยา สวิเสสอุปนิสฺสโย โหติฯ อสงฺขาริกตฺตํ ปน สปฺปายอุตุโภชนอาวาสาทิปจฺจเยหิ โหตีติฯ โหนฺติ เจตฺถ –</p>


<p>
‘‘อิฎฺฐารมฺมณตา สทฺธาพาหุลฺยํ ทิฎฺฐิสุทฺธิ จ;  
  
ผลทสฺสาวิตา เจว, ปีติโพชฺฌงฺคเหตุโยฯ  
</p>
  
<p>
‘‘เอกาทส  
ตถา ธมฺมา, อคมฺภีรสภาวตา;  
  
โสมนสฺสยุตฺตา สนฺธิ, อิเจฺจเต สุขเหตุโยฯ  
</p>
  
<p>
‘‘อภาโว สุขเหตูนํ, มชฺฌตฺตารมฺมณนฺติ จ;  
  
อุเปกฺขุปฺปตฺติเหตุ จ, เอวํ เญยฺยา วิภาวินาฯ  
</p>
  
<p>
‘‘กมฺมูปปตฺติโต เจว, ตถา อินฺทฺริยปากโต;  
  
กิเลสูปสมา ธมฺม-วิจยสฺส จ เหตุหิฯ  
</p>
  
<p>
‘‘สตฺตธเมฺมหิ พุทฺธาทิ-คุณานุสฺสรเณน จ;  
  
สปฺปญฺญสนฺธิโต เจว, จิตฺตํ ญาณยุตํ สิยาฯ  
</p>
  
<p>
‘‘อุตุโภชนอาวาส-สปฺปายาทีหิ เหตุหิ;  
  
อสงฺขาริกภาโวปิ, วิญฺญาตโพฺพ วิภาวินา’’ติฯ  
</p>
  
<p>เอวํ เวทนาญาณปฺปโยคเภทโต อฎฺฐวิธํ กามาวจรจิตฺตํ นิทฺทิสิตฺวา อิทานิ ตํ นิคเมโนฺต อาห ติฯ</p>


<p> เยน ปนเตฺถน อิทํ ‘‘กามาวจร’’นฺติ วุจฺจติ, ตํ ทานิ ทเสฺสตุํ ติอาทิ อารทฺธํฯ ตตฺถ ติ อุเทฺทสโต, สเงฺขปโตติ อโตฺถฯ กิญฺจาปิ อวสิฎฺฐกิเลสาทโย วิย กิเลสกาโมปิ อสฺสาเทตพฺพตาย วตฺถุกาเม สงฺคหิโต ญาณํ วิย เญเยฺยติ  สเงฺขปโต เอโกเยว กาโม สิยา, ตถาปิ กิเลสกาโม วตฺถุกามภาวํ คจฺฉโนฺต กามนียเฎฺฐน คจฺฉติ, น กามนวเสนฯ กามนวเสน จ ปน กิเลสกาโมว โหติ, น ปน วตฺถุกาโมติ อาห ติอาทิฯ โก ปเนตฺถ วตฺถุกาโม, โก กิเลสกาโมติ โจทนํ มนสิ นิธาย ‘‘ฉโนฺท กาโม, ราโค กาโม, ฉนฺทราโค กาโม, สงฺกโปฺป กาโม, ราโค กาโม, สงฺกปฺปราโค กาโม’’ติ (มหานิ. ๑) เอวํ  อาคตา นิทฺทิฎฺฐา  กามตณฺหาว อิธ กิเลสกาโมฯ วตฺถุกาโมติ จ ‘‘มนาปิกา รูปา…เป.… มนาปิกา โผฎฺฐพฺพา…เป.… สเพฺพปิ กามาวจรา ธมฺมา…เป.… สเพฺพปิ รูปาวจรา…เป.… สเพฺพปิ อรูปาวจรา…เป.… กามา’’ติ (มหานิ. ๑) ตเตฺถว นิทฺทิฎฺฐา สวิญฺญาณาวิญฺญาณปฺปเภทา เตภูมกธมฺมาติ ทเสฺสโนฺต อาห นฺติฯ ติ อวธารเณน กิเลสภาเวน นิรุเฬฺหสุ โลภโทสโมหาทีสุ ทสสุ โทสโมหาทโย นว กิเลเส ปฎิกฺขิปติฯ กามรูปารูปตณฺหาย วตฺถุ ปติฎฺฐานํ, การณภูตนฺติ วา ฯ</p>


<p> กถํ ปน กิเลสกาโม นาม, กถญฺจ วตฺถุกาโมติ อาห ติอาทิฯ ติ วตฺถุกามํ ปเตฺถติฯ ติ กิเลสกาเมน ปตฺถียติฯ -สโทฺท ‘‘ตสฺมา’’ติ อิมสฺส อเตฺถฯ -สโทฺท เอว-การเตฺถ, เตน ยสฺมา กิเลสกาโม กาเมตีติ กาโม, วตฺถุกาโม จ กามียตีติ, ตสฺมา เอว กิเลสกาโม, วตฺถุกาโม จาติ  กาโม  กตฺตริ, กมฺมนิ จ สิชฺฌติ, กตฺตุภาวํ, กมฺมภาวญฺจ ปจฺจนุโภตีติ อโตฺถฯ อถ วา ติ ทฺวินฺนํ กามานํ วาจกโต ทุวิโธฯ ‘‘กาโม’’ติ อยํ สโทฺท  ยถาวุตฺตการกยุคเฬ นิปฺผชฺชติ, กตฺตริ, กมฺมนิ จ ‘‘กาโม’’ติ ปทสมฺภโว โหตีติ อโตฺถฯ -กาโร ปน นิปาตมตฺตํ ‘‘เอวํ โว กาลามา’’ติอาทีสุ (อ. นิ. ๓.๖๖) วิยฯ อถ วา ติ ขนฺธทฺวเยติ อโตฺถฯ กิเลสกาโม หิ สงฺขารสภาวตฺตา สงฺขารกฺขเนฺธ, วตฺถุกาโม จ วกฺขมานนเยน ปญฺจกามคุณภูโต รูปสภาวตฺตา รูปกฺขเนฺธติ เอวํ ทุวิโธเปส กาโม ขนฺธทฺวเย  นิปฺผชฺชติ, อโนฺตภาวํ คจฺฉตีติฯ</p>


<p> สมฺปชฺชนานิ   ตาสํ วเสน วิสยวิสยีภาเวน อญฺญมญฺญํ สโมสรณวเสน, สมฺปาปุณนวเสนาติ อโตฺถฯ อิมินา ปน อิทํ ทีเปติ – ยตฺถ ทุวิโธปิ กาโม วิสยวิสยีภาเวน สหิโต ปวตฺตติ, โสเยว เอกาทสวิโธ ปเทโส กามาวจรสญฺญิโต ฯ ยตฺถ ปน รูปารูปธาตุยํ เกวลํ วตฺถุกาโมว ปวตฺตติ, น โส ปเทโส กามาวจโร นามาติฯ นนุ จ ทุวิโธปิ สหิโต รูปารูปธาตูสุ ปวตฺตติ, รูปารูปาวจรธมฺมานํ วตฺถุกามตฺตา, ตทารมฺมณภูตานญฺจ รูปารูปตณฺหานํ ตํโยเคน กิเลสกามภาวสิทฺธิโตติ? นยิทเมวํ โอรมฺภาคิยภูตสฺส พหลกิเลสเสฺสว กามราคสฺส อิธ กิเลสกามภาเวน อธิเปฺปตตฺตาฯ ‘‘อุทฺทานโต ทุเว กามา’’ติ สเพฺพ กาเม อุทฺทิสิตฺวาปิ หิ ‘‘ปเทโส จตุปายาน’’นฺติอาทินา วิสยนิยมเนน ‘‘ทุวิโธปิ อย’’นฺติ เอตฺถ กาเมกเทสภูโต นีวรณาวตฺถาย กถิโต กามราโค กิเลสกามภาเวน, ตพฺพตฺถุกาเยว ธมฺมา วตฺถุกามภาเวน คหิตา, น รูปารูปตณฺหา, ตพฺพตฺถุกธมฺมา จาติ ญาปียติฯ เอวญฺจ กตฺวา อุปริ วกฺขมานา สสตฺถาวจรูปมา อุปปนฺนา โหติ, ยถาวุตฺตานเมว กามานํ อิธ อธิเปฺปตตฺตา รูปารูปธาตูสุ วิมานกปฺปรุกฺขวตฺถาลงฺการปริตฺตกุสลาทิเภเทสุ กามาวจรธเมฺมสุ ปวโตฺต ฉนฺทราโค กิเลสกาโม นาม น โหติ, น จ ตพฺพตฺถุภูตํ วิมานกปฺปรุกฺขาทิปริตฺตธมฺมชาตํ วตฺถุกาโม นามาติ สิทฺธํฯ เตเนวาห ‘‘กาโม วา กามสญฺญา วา พฺรหฺมโลเก น วิชฺชตี’’ติฯ กามาวจรสตฺตสนฺตานคตตณฺหาย วิสยภาเว สติ ปน ตํโยเคน รูปารูปธาตูสุปิ ปวตฺตมาโน ปริตฺตธโมฺม วตฺถุกาโมเยวาติ เวทิตพฺพํฯ อถ วา นิเทฺทเส อาคตนเยน นิรวเสโส กิเลสกาโม กามตณฺหาภวตณฺหาวิภวตณฺหานิโรธตณฺหาปเภโท อิธ ปวตฺตติฯ วตฺถุกาเมสุปิ  อปฺปกํ รูปารูปวิปากมตฺตํ ฐเปตฺวา สโพฺพเยว อิธ ปวตฺตตีติ อนวเสสปฺปวตฺติํ สนฺธาย ติ วุตฺตํฯ กิญฺจาปิ เอวํ วุตฺตํ, เตสุ ปน พหลกิเลสกามภูโต พหลกามราโค จ ตพฺพตฺถุกา ปญฺจ กามคุณา จ อิธ คหิตาติ ทสฺสนตฺถํ ติ วุตฺตํฯ สมฺปชฺชนวเสน, สมิชฺฌนวเสนาติ อโตฺถฯ ติ ปวตฺตติฯ -สโทฺท เหตุมฺหิ, ยสฺมา ทุวิโธปิ อยํ กาโม อวจรติ, ตสฺมา กาโม เอตฺถ อวจรตีติ กามาวจรสญฺญิโตติ อโตฺถฯ</p>


<p> สคฺคโมกฺขเหตุภูตา ปุญฺญสมฺมตา อยา เยภุเยฺยน อเปตาติ อปายาฯ นิรยาทิวเสน จตฺตาโร อปายา นฺติ จาตุมหาราชิกตาวติํสยามาตุสิตานิมฺมานรติปรนิมฺมิตวสวตฺติสงฺขาตานํ ฉนฺนํ เทวโลกานํฯ เมรุปาทวาสิโน ปน อสุรา ตาวติํเสสุเยว สงฺคยฺหนฺตีติ น เตหิ สทฺธิํ สตฺตนฺนนฺติ วุตฺตํฯ มนโส อุสฺสนฺนตาย  สติสูรภาวพฺรหฺมจริยโยคฺยตาทิคุณวเสน อุปจิตมานสตาย อุกฺกฎฺฐคุณจิตฺตตายาติ อโตฺถ, เต ปน นิปฺปริยายโต ชมฺพุทีปวาสิโน เวทิตพฺพาฯ ยถาห –</p>

, ภิกฺขเว, ฐาเนหิ ชมฺพุทีปกา มนุสฺสา อุตฺตรกุรุเก จ มนุเสฺส อธิคฺคณฺหนฺติ เทเว จ ตาวติํเสฯ กตเมหิ ตีหิ? สูรา สติมโนฺต อิธ พฺรหฺมจริยวาโส’’ติ (อ. นิ. ๙.๒๑)ฯ</p>


<p>เตหิ ปน สมานรูปาทิตาย สทฺธิํ ปริตฺตทีปวาสีหิ อิตรมหาทีปวาสิโนปิ ‘‘มนุสฺสา’’อิเจฺจว ปญฺญายิํสุฯ โลกิยา ปน มนุโน อปจฺจภาเวเนว ‘‘มนุสฺสา’’ติ วทนฺติ ฯ ติ จตุราปาเยสุ ติรจฺฉานเปตฺติวิสยานํ วิสุํ ปริจฺฉินฺนสฺส โอกาสสฺส อภาเวปิ ยตฺถ เต อรญฺญสมุทฺทปพฺพตปาทาทิเก นิพทฺธวาสํ วสนฺติ, ตาทิสสฺส ฐานสฺส คหิตตฺตา เอกาทสวิโธฯ</p>


<p> นนุ เจตฺถ อเญฺญสมฺปิ ธมฺมานํ ปวตฺติสมฺภวโต กามเสฺสว อวจรณวเสน กถํ นามลาโภติ อาห ติอาทิฯ ตตฺถ ติ อิมสฺส ทุวิธสฺส กามสฺสฯ ติ เอกาทสวิเธ ปเทเส ปากฎตฺตาฯ อถ วา ติ กรณเตฺถ สามิวจนํ, ตสฺมา อเนน ทุวิเธน กาเมน เอกาทสวิธสฺส ปเทสสฺส  ปญฺญาปิตตฺตาติ อโตฺถฯ อถ วา อุปโยคเตฺถ สามิวจนวเสน  เอกาทสวิธสฺส ปเทสสฺส เตน ทุวิเธน อภิลกฺขิตตฺตาติ อโตฺถฯ สห สเตฺถหีติ สสตฺถา, ยตฺถ เต อวจรนฺติ, โส  ปเทโสฯ โส วิยฯ ยถา หิ ยสฺมิํ ปเทเส สสตฺถา ปุริสา อวจรนฺติ, โส วิชฺชมาเนสุปิ อเญฺญสุ ทฺวิปทจตุปฺปทาทีสุ อวจรเนฺตสุ เตสํ ตตฺถ ปากฎตฺตา, เตหิ วา อภิลกฺขิตตฺตา ‘‘สสตฺถาวจโร’’เตฺวว ปญฺญายติ, เอวํ วิชฺชมาเนสุปิ อเญฺญสุ รูปาวจราทีสุ อวจรเนฺตสุ อภิลกฺขณวเสน อยํ ปเทโส ‘‘กามาวจโร’’เตฺวว สญฺญิโตติฯ เอส นโย รูปารูปาวจเรสุฯ</p>


<p> นนุ จ จิตฺตํ กามาวจรนฺติ วุตฺตํ, ยถาวุตฺตนเยน ปน ปเทสสฺส คหิตตฺตา กถํ ตตฺถ อวจรนฺตํ กามาวจรํ นามาติ อาห นฺติอาทิฯ โส อยํ กามาวจโร ‘‘กาโม’’ติ สญฺญิโตติ สมฺพโนฺธฯ นฺติ ยถา รูปภโว รูปํฯ อวุโตฺตปิ หิ ยถาสโทฺท เอวํ-สทฺทสนฺนิฎฺฐานโต ลพฺภติฯ ยถา ‘‘รูปูปปตฺติยา มคฺคํ ภาเวตี’’ติ เอตฺถ ‘‘รูปภวูปปตฺติยา’’ติ วตฺตเพฺพ รูปภโว  ‘‘รูป’’นฺติ สญฺญิโตติ อยเมตฺถ อโตฺถฯ กถํ ปเนส เอวํ สญฺญิโตติ อาห ติอาทิฯ อถ วา ยถา อุตฺตรสฺส ปทสฺส โลปํ กตฺวา  อุทีริโต เอส รูปภโว ‘‘รูป’’นฺติ สญฺญิโต, เอวํ สฺวายํ กามาวจโร กาโมติ สมฺพโนฺธฯ ติ ตสฺมิํ อุตฺตรปทโลปวเสน กามสญฺญิเต ปเทเสฯ นฺติ อิทํ อฎฺฐวิธํ จิตฺตํฯ อธิการวเสน ปน ตสฺส คหเณปิ สเพฺพสเมว ปริตฺตจิตฺตานมยมโตฺถ ลพฺภติ สเพฺพสมฺปิ กาเม อวจรณโตฯ ติ สพฺพกาลํ, พาหุเลฺยนาติ อธิปฺปาโยฯ อิมินา ปน อิทํ ทีเปติ – ยถา สงฺคาเม เยภุเยฺยน อวจรโนฺต ‘‘สงฺคามาวจโร’’ติ ลทฺธนาโม หตฺถี อญฺญตฺถ อวจรโนฺตปิ พาหุลฺลปฺปวตฺติวเสน ‘‘สงฺคามาวจโร’’เตฺวว ปญฺญายติ, เอวมิทํ อญฺญตฺถ อวจรนฺตมฺปิ กามโลเก พาหุลฺลวุตฺติโต ‘‘กามาวจร’’มิเจฺจว วุตฺตนฺติฯ เตน ปน นนุ เจตํ รูปารูปภเวสุปิ อวจรณโต รูปาวจราทินามมฺปิ ลเภยฺยาติ อิทํ โจทนํ ปริหรติฯ โหติ เจตฺถ –</p>


<p>
‘‘กาเมวจรตีเตฺยตํ, กามาวจรสญฺญิตํ;  
  
เสเส อวจรนฺตมฺปิ, สงฺคามาวจโร ยถา’’ติฯ  
</p>
  
<p>-สโทฺท เหตุมฺหิฯ -สโทฺท วตฺตพฺพนฺตรสมุจฺจเยฯ เตน ยสฺมา อุตฺตรปทโลเปน กามาวจโร ‘‘กาโม’’ติ สญฺญิโต, ยสฺมา จ ตสฺมิํ กาเม อิทํ จิตฺตํ สทา อวจรติ, ตสฺมา ‘‘กามาวจร’’มิเจฺจว กถิตํ, น ปน กามาวจราวจรํ, นาปิ รูปารูปาวจรนฺติ วาติ อธิปฺปาโยฯ ติ เทสนาญาเณน วิเนยฺยสนฺตานคตสฺส กิเลสกามสฺส หนนสีเลน สมฺมาสมฺพุเทฺธนฯ</p>


<p>   ติ อถ วา ยสฺมา ยตฺถ กตฺถจิ อุปฺปนฺนมฺปิ กาเม ภเวเยว ปฎิสนฺธิํ อวจารยติ, ตสฺมา อิทํ กาเม อวจารยตีติ ‘‘กามาวจร’’นฺติ กถิตํ จา-สทฺทสฺส รสฺสตฺตํ กตฺวาติ อโตฺถฯ เอวํ อุตฺตรปทโลปวเสน ปทสมฺภวํ ทเสฺสตฺวา อิทานิ วินาปิ อุตฺตรปทโลปํ กามาวจร-สทฺทสฺส สมฺภวํ ทเสฺสตุํ ติ วุตฺตํฯ ติ ตสฺมิํ กามภเวฯ นฺติ อโนฺตคธํฯ อยํ ปเนตฺถ อธิปฺปาโย –</p>

 รูปํ เวทนา สญฺญา สงฺขารา วิญฺญาณํฯ อิเม ธมฺมา กามาวจรา’’ติ (ธ. ส. ๑๒๘๗) –</p>


<p>วุตฺตตฺตา ยถา มนุสฺสิตฺถิยา กุจฺฉิสฺมิํ นิพฺพโตฺตปิ ติรจฺฉานคติโก ติรจฺฉานโยนิยเมว ปริยาปนฺนตฺตา ‘‘ติรจฺฉาโน’’เตฺวว วุจฺจติ, เอวมิทํ รูปารูปภเวสุ อุปฺปนฺนมฺปิ กามภวปริยาปนฺนตฺตา ‘‘กามาวจร’’มิเจฺจว กถิตนฺติฯ ตปฺปริยาปนฺนตา จสฺส อวีจิปรนิมฺมิตปริจฺฉิโนฺนกาสนินฺนาย กามตณฺหาย วิสยภาวโตติ เวทิตพฺพาฯ ตถา หิ วุตฺตํ อาจริยธมฺมปาลเตฺถเรน  ‘‘‘เอตฺถาวจรา’ติ วจนํ อวีจิปรนิมฺมิตปริจฺฉิโนฺนกาสาย กามตณฺหาย วิสยภาวํ สนฺธาย วุตฺต’’นฺติฯ ปทสมฺภโว ปเนตฺถ เอวํ เวทิตโพฺพ – กามตณฺหา กาโม, โส เอตฺถ อารมฺมณกรณวเสน อวจรตีติ กามาวจรนฺติฯ นนุ เจตฺถ กตมา กามตณฺหา, ยา กามาวจรธมฺมารมฺมณา ตณฺหาฯ กตเม กามาวจรธมฺมา, เย กามตณฺหาวิสยาติ เอวํ อิตรีตรนิสฺสยตาโทโส อาปชฺชตีติ ? นาปชฺชติ, อวีจิอาทิเอกาทโสกาสนินฺนตาย ยํกิญฺจิ ตณฺหํ กามตณฺหาภาเวน คเหตฺวา ตํสภาวาย ตณฺหาย วิสยภาเวน กามาวจรธมฺมานํ อุปลเกฺขตพฺพภาวโตฯ อถ วา กิเลสวตฺถุวเสน ทุวิโธปิ กาโม ยถารหํ สหชาตวเสน เอตฺถ อวจรตีติ กามาวจรํ, อารมฺมณกรณวเสน วา ทุวิเธปิ กาเม เอตํ อวจรตีติ กามาวจรํฯ อถ วา มญฺจนิสฺสิตเกสุ อุกฺกุฎฺฐิํ กโรเนฺตสุ นิสฺสยนิสฺสิตานํ อเภทสฺส พุทฺธิยา คหิตตฺตา นิสฺสิตเกสุ นิสฺสยูปจารวเสน ‘‘มญฺจา อุกฺกุฎฺฐิํ กโรนฺตี’’ติ วุจฺจติ, เอวเมตมฺปิ กามาวจรภเว ปวตฺตนวเสน ตนฺนิสฺสิตตฺตา นิสฺสยโวหาเรน ‘‘กามาวจร’’นฺติ วุจฺจติฯ โหติ เจตฺถ –</p>


<p>
‘‘กาโมวจรตีเตฺยตฺถ, กาเมวจรตีติ วา;  
  
ฐานูปจารโต วาปิ, ตํ กามาวจรํ ภเว’’ติฯ  
</p>
  
<p> ปุชฺชผลนิพฺพตฺตนโต, อตฺตสนฺตานํ ปุนนโต จ ปุญฺญานิ, กตฺตพฺพตาย กิริยา, เตสํ เตสํ อานิสํสานํ วตฺถุตาย วตฺถูนิ จาติ ปุญฺญกิริยวตฺถูนิฯ คณนโต ทสปริมาณตฺตา ทส จ ตานิ ปุญฺญกิริยวตฺถูนิ จาติ ทส ปุญฺญกิริยวตฺถูนิ, เตสํ วเสนาติ  ทสปุญฺญกิริยวตฺถุภาเวน ตํมยํ หุตฺวาติ อโตฺถฯ -กาเรน ปน รูปารูปโลกุตฺตรํ  วิย น เกวลํ ภาวนาวเสเนวาติ ทเสฺสติฯ อถ วา ทสปุญฺญกิริยวตฺถุวเสเนว ปวตฺตติ, น ปน ปเรหิ ปริกปฺปิตปรปสํสาทิปุญฺญกิริยวตฺถุวเสนาติ -สเทฺทน อวธารณํฯ ยโต วกฺขติ ‘‘สพฺพานุสฺสติปุญฺญญฺจา’’ติอาทิฯ</p>


<p> กานิ ปน ตานิ ทสปุญฺญกิริยวตฺถูนิ, เยสํ วเสน อิทํ อฎฺฐวิธํ จิตฺตํ ปวตฺตตีติ วุตฺตนฺติ อิมํ อนุโยคํ สนฺธาย ตานิ สรูปโต ทเสฺสตุํ นฺติอาทิ วุตฺตํ ฯ ตตฺถ ทิยฺยติ เอเตนาติ  ปริจฺจาคเจตนาฯ อิธ ปน จิตฺตาธิการวเสน ตํสมฺปยุตฺตํ คเหตพฺพํฯ ตถา ทีสุปิฯ สีลตีติ  กายวจีกมฺมานิ สมาทหตีติ อโตฺถฯ สุสิลฺยวเสน หิ กายกมฺมาทีนิ อวิปฺปกิณฺณานิ สมฺปติ, อายติญฺจ หิตสุขาวหานิ สมฺมา ฐปิตานิ สมาหิตานิ โหนฺติ, สีลยติ อุปธาเรตีติ วา  ปเนตฺถ กุสลานํ อธิฎฺฐานภาโวฯ ภาเวติ กุสลธเมฺม อาเสวติ วเฑฺฒติ เอตายาติ ฯ อตฺตโน สนฺตาเน นิปฺผนฺนา ปตฺติ ทิยฺยติ เอเตนาติ ฯ ตํตํกิจฺจกรเณ พฺยาวฎสฺส ภาโว ฯ เทเสติ เอตายาติ ฯ ปตฺติํ อนุโมทติ เอเตนาติ ปตฺตานุโมโทฯ ปุพฺพปทโลเปน ปน ติ วุตฺตํฯ ทิฎฺฐิยา อุชุภาโว  สมฺมาทิฎฺฐิยา อุชุกรณนฺติ อโตฺถฯ อตฺตโน, ปรสฺส วา หิตชฺฌาสยวเสน สมฺมา สุณนฺติ เอตายาติ ฯ ปูชาวเสน อปจายติ สามีจิํ กโรติ เอเตนาติ ฯ ปุญฺญกิริยวตฺถูนํ ปเภโท ปุญฺญกิริยวตฺถุปฺปเภโทฯ มชฺฌปทโลปวเสน ปน ติ วุตฺตํ ยถา อาชญฺญยุโตฺต รโถ ‘‘อาชญฺญรโถ’’ติฯ อยํ ตาเวตฺถ ปทวิจาโรฯ</p>


<p>อยํ ปน วินิจฺฉโย – ตตฺถ เสขปุถุชฺชนานํ ปรํ อุทฺทิสฺส ปูชานุคฺคหกามตาย อตฺตโน วิชฺชมานวตฺถุปริจฺจชนวเสน ปวตฺตา เจตนา ทานมยปุญฺญกิริยวตฺถุ นามฯ ขีณาสวานมฺปิ ตถา ปวตฺตา ทานเมว, สา ปน ปุญฺญกิริยา นาม น โหตีติ น อิธ อธิเปฺปตาฯ ปุชฺชผลนิพฺพตฺตนโต, หิ อตฺตสนฺตานํ ปุนนโต จ ปุญฺญํ, น จ ขีณาสวสนฺตาเน ปวตฺตา ผลนิพฺพตฺติกา โหติ, น จ ตํ ปุนาติ วิสุทฺธสนฺตานปฺปวตฺตตฺตาติฯ เอวํ เสเสสุปิฯ</p>


<p>ยา ปน นิจฺจสีลอุโปสถสีลาทิวเสน ปญฺจสีลํ อฎฺฐสีลํ ทสสีลํ สมาทิยนฺตสฺส, อสมาทิยนฺตสฺสปิ กุลจาริตฺตวเสน  สมฺปตฺตกายทุจฺจริตาทีหิ วิรมนฺตสฺส, อุปสมฺปทมาฬเก สํวรํ สมาทิยนฺตสฺส, ปาติโมกฺขํ ปริปูเรนฺตสฺส, อาปาถคตวิสเยสุ จกฺขาทีนิ อินฺทฺริยานิ ถเกนฺตสฺส , จีวราทิเก จ ปจฺจเย ปจฺจเวกฺขนฺตสฺส, กุหนาทิวตฺถุโต อาชีวํ ปริโสเธนฺตสฺส ปวตฺตา เจตนา, อยํ สีลมยปุญฺญกิริยวตฺถุนามฯ เอตฺถาห – ‘‘ทานํ นาเมตํ มยฺหํ กุลวํโส กุลจาริตฺต’’นฺติ เอวํ จาริตฺตสีเล ฐตฺวา เทนฺตสฺส ปวตฺตา ทานมยปุญฺญกิริยวตฺถุ กิํ, อุทาหุ สีลมยนฺติ? สีลมยเมว จาริตฺตสีลภาวโตฯ เทยฺยธมฺมปริจฺจาควเสน ปวตฺตาปิ เหสา ปุพฺพาภิสงฺขารสฺส อปรภาเค เจตนาย จ ตถา ปวตฺตตฺตา สีลมยเมว ปุญฺญกิริยวตฺถุ, น ทานมยํฯ ปูชานุคฺคหกามตาย หิ ทินฺนํ ทานมยนฺติฯ</p>


<p>‘‘จกฺขุ อนิจฺจ’’นฺติอาทินา ปน จกฺขาทิเก ติลกฺขณํ อาโรเปตฺวา สมฺมสนฺตสฺส ปวตฺตา โคตฺรภุโวทานปริโยสานา วิปสฺสนาเจตนา, กสิณาทีสุ อารมฺมเณสุ อปฺปนํ อปฺปตฺตา โคตฺรภุปริโยสานา ปริกมฺมเจตนา จาติ อยํ ภาวนามยปุญฺญกิริยวตฺถุ นามฯ อปฺปนาปฺปตฺตาปิ ภาวนาเยว, สา ปน น กามาวจราติ อิธ น คหิตาฯ นิรวชฺชวิชฺชายตนกมฺมายตนสิปฺปายตนานํ สิกฺขนเจตนาปิ ภาวนามเยเยว สโมธานํ คจฺฉตีติ อาจริยาฯ ยา เจตฺถ เทยฺยธมฺมํ ขยโต วยโต สมฺมสิตฺวา ททโต ปวตฺตา, สาปิ ปุเพฺพ วิย อุภยภาเค เจตนานํ ตถา ปวตฺตตฺตา ภาวนามยปุญฺญกิริยวตฺถุเยวาติ เวทิตพฺพํฯ</p>


<p>ทานาทิกํ ยํ กิญฺจิ สุจริตกมฺมํ กตฺวา ‘‘อสุกสฺส จ นาม ปตฺติ โหตุ, สพฺพสตฺตานํ วา โหตู’’ติ เอวํ อตฺตนา กตสฺส ปเรหิ สาธารณภาวํ ปจฺจาสีสนวเสน ปวตฺตา ปตฺติทานมยปุญฺญกิริยวตฺถุ นามฯ กิํ ปเนวํ ปตฺติํ ททโต ปุญฺญกฺขโย โหตีติ? น โหติ, ยถา ปน เอกํ ทีปํ ชาเลตฺวา ตโต ทีปสหสฺสํ ชาเลนฺตสฺส ปฐมทีโป ขีโณติ  น วตฺตโพฺพ, ปุริมาโลเกน ปน สทฺธิํ ปจฺฉิมาโลกสฺส เอกีภาเว อติมหาว โหติ, เอวเมว ปตฺติํ ททโต ปริหานิ นาม น โหติ, วุฑฺฒิเยว ปน โหตีติ ทฎฺฐพฺพาฯ กถํ ปเนสา ทินฺนา นาม โหตีติ? ‘‘อิทํ เม ปุญฺญกมฺมํ สพฺพสตฺตานํ, อสุกสฺส วา ปริณมตู’’ติ เอวํ ปุพฺพภาเค, ปจฺฉาปิ วา วจีเภทํ กโรเนฺตน มนสา เอว วา จิเนฺตเนฺตน ทินฺนา นาม โหติฯ เกจิ ปน ‘‘ยํ มยา กตํ สุจริตํ, ตสฺส ผลํ ‘ทมฺมี’ติ วุเตฺตปิ ปตฺติ ทินฺนาว โหตี’’ติ วทนฺติฯ กุสลกมฺมาธิการตฺตา ปน ปเรหิ จ กมฺมเสฺสว อนุโมทิตพฺพตฺตา กมฺมเมว ทาตพฺพํ, อนุโมเทเนฺตนปิ กมฺมเมว อนุโมทิตพฺพนฺติ อิทเมตฺถ อาจริยานํ สนฺนิฎฺฐานํฯ</p>


<p>จีวราทีสุ  ปจฺจาสารหิตสฺส อสํกิลิเฎฺฐน อชฺฌาสเยน สมณพฺราหฺมณานํ วตฺตปฎิวตฺตกรณวเสน, คิลานุปฎฺฐานวเสน จ ปวตฺตา เวยฺยาวจฺจมยปุญฺญกิริยวตฺถุ นามฯ</p>


<p>อามิสกิญฺจกฺขาทินิรเปกฺขจิตฺตสฺส อตฺตโน ปคุณํ ธมฺมํ วิมุตฺตายตนสีเส ฐตฺวา เทเสนฺตสฺส, ตเถว นิรวชฺชวิชฺชายตนาทิกํ อุปทิสนฺตสฺส จ ปวตฺตา เทสนามยปุญฺญกิริยวตฺถุ นามฯ ปเรหิ กตํ ยํ กิญฺจิ สุจริตกมฺมํ ทินฺนมทินฺนมฺปิ วา อิสฺสามเจฺฉรมลํ ปหาย ‘‘สาธุ สุฎฺฐู’’ติ อนุโมทนฺตสฺส ปวตฺตา อนุโมทนปุญฺญกิริยวตฺถุ นาม, ‘‘อตฺถิ ทินฺน’’นฺติอาทินา กมฺมสฺสกตาญาณวเสน ทิฎฺฐิํ อุชุํ กโรนฺตสฺส ปวตฺตา ทิฎฺฐิชุกมฺมปุญฺญกิริยวตฺถุ นามฯ ยทิ เอวํ ญาณวิปฺปยุตฺตจิตฺตสฺส ทิฎฺฐิชุกมฺมปุญฺญกิริยตา น ลพฺภตีติ? โน น ลพฺภติ ปุริมปจฺฉิมเจตนานมฺปิ ตํตํปุญฺญกิริยาเสฺวว สงฺคณฺหนโตฯ ตถา หิ วกฺขติ –</p>


<p>
‘‘ปุริมา มุญฺจนา เจว, ปรา ติโสฺสปิ เจตนา;  
  
โหติ ทานมยํ ปุญฺญํ, เอวํ เสเสสุ ทีปเย’’ติฯ  
</p>
  
<p>ตสฺมา  กิญฺจาปิ อุชุกรณเวลายํ ญาณสมฺปยุตฺตเมว จิตฺตํ โหติ, ปุริมปจฺฉาภาเค ปน ญาณวิปฺปยุตฺตมฺปิ โหตีติ ตสฺสาปิ ทิฎฺฐิชุกมฺมปุญฺญกิริยภาโว อุปฺปชฺชติฯ</p>


<p>อปเร ปนาหุ – วิญฺญาณปญฺญาณวเสน ทสฺสนํ ทิฎฺฐิ, จิตฺตํ ปญฺญา จฯ ทิฎฺฐิยา อุชุภาโว ทิฎฺฐิชุตฺตํฯ กิํ ตํ? กุสลญฺจ วิญฺญาณํ กมฺมสฺสกตาญาณาทิ จ สมฺมาทสฺสนํฯ ตตฺถ กุสลวิญฺญาเณน ญาณุปฺปาเทปิ อตฺตโน สุจริตานุสฺสรณปรคุณปสํสาสรณคมนานํ สงฺคโห, กมฺมสฺสกตาญาเณน กมฺมปถสมฺมาทิฎฺฐิยาติฯ ทานาทิสมฺปยุตฺตํ ปน ญาณํ ทานาทีเสฺวว อโนฺตคธนฺติ เวทิตพฺพํฯ ‘‘เอวมิมํ ธมฺมํ สุตฺวา ตตฺถ วุตฺตนเยน ปฎิปชฺชโนฺต โลกิยโลกุตฺตรคุณวิเสสํ อธิคมิสฺสามิ, พหุสฺสุโต วา หุตฺวา ปเร ธมฺมเทสนาย อนุคฺคณฺหิสฺสามี’’ติ เอวํ อตฺตโน, ปเรสํ วา วิมุตฺตายตนสีเสน สทฺธมฺมํ สุณนฺตสฺส ปวตฺตา สวนมยปุญฺญกิริยวตฺถุ นามฯ นิรวชฺชวิชฺชายตนาทิสวนเจตนาปิ เอเตฺถว สงฺคยฺหติฯ ปูชารเห, ครุฎฺฐานิเย, มหลฺลเก จ ทิสฺวา อาสนา วุฎฺฐหนฺตสฺส ปตฺตจีวรปฎิคฺคหณมคฺคทานอภิวาทนอญฺชลิกมฺมกรณอาสนปุปฺผคนฺธาทิอภิหารํ กโรนฺตสฺส จ ปวตฺตา พหุมานเจตนา อปจิติสหคตปุญฺญกิริยวตฺถุ  นามฯ เวยฺยาวจฺจาปจายนานญฺหิ อยํ วิเสโส – วยสา, คุเณน จ เชฎฺฐานํ, คิลานานญฺจ ตํตํกิจฺจกรณํ เวยฺยาวจฺจํ, สามีจิกิริยา อปจายนนฺติฯ</p>


<p> เอวํ อฎฺฐกถาย อาคตนเยน ทสปุญฺญกิริยวตฺถูนิ ทเสฺสตฺวา อิทานิ สุเตฺต อาคตนเยน ทานํ สีลํ ภาวนาติ ตีณิเยว ทเสฺสตุํ เตสุ อิตเรสมฺปิ สงฺคหํ ทีเปโนฺต อาห นฺติอาทิฯ ตตฺถ  ตํสภาวตฺตาฯ ทานมฺปิ หิ อิสฺสามเจฺฉรานํ ปฎิปกฺขํ, เอเตปิ, ตสฺมา สมานปฎิปกฺขตาย  ทาเนน สห เอกลกฺขณตฺตา เอเต ทานมยปุญฺญกิริยวตฺถุมฺหิ สงฺคหํ คจฺฉนฺติฯ  จาริตฺตสีลสภาวตฺตาฯ  ปน กุสลธมฺมาเสวนโต ภาวนโต ฯ เกจิ ปน ‘‘เทเสโนฺต, สุณโนฺต จ เทสนานุสาเรน ญาณํ เปเสตฺวา ลกฺขณํ ปฎิวิชฺฌ เทเสติ, สุณาติ จ, ตานิ จ เทสนาสวนานิ ปฎิเวธเมว อาหรนฺตีติ เทสนาสวนํ ภาวนามเย สงฺคหํ คจฺฉตี’’ติ วทนฺติฯ ธมฺมทานภาวโต ‘‘เทสนา ทานมเย สงฺคหํ คจฺฉตี’’ติปิ สกฺกา วตฺตุํฯ ตถา ทิฎฺฐิชุกมฺมํ สพฺพตฺถาปิ สเพฺพสํ นิยมนลกฺขณตฺตาติฯ ทานาทีสุ หิ ยํ กิญฺจิ ‘‘อตฺถิ ทินฺน’’นฺติอาทินยปฺปวตฺตาย สมฺมาทิฎฺฐิยาว วิโสธิตํ มหปฺผลํ โหติ มหานิสํสนฺติฯ เอวญฺจ กตฺวา  ‘‘ทิฎฺฐิชุกมฺมํ ปน สเพฺพสํ นิยมนลกฺขณ’’นฺติ (ที. นิ. อฎฺฐ. ๓.๓๐๕) วุตฺตํฯ มหาสํฆิยา ปน อภยคิริวาสิโน จ ทิฎฺฐิชุกมฺมํ วิสุํ ปุญฺญกิริยภาเวน น คณฺหนฺติฯ ตถา หิ เต ทานํ สีลํ ภาวนา สํสุติ เทสนานุสฺสติโมทนํ เวยฺยาวจฺจปูชาสรณปฺปตฺติปสํสา จาติ อตฺตนา กตปุญฺญานุสฺสรณํ พุทฺธาทีสุ สรณคมนํ ปรคุณปสํสาติ อิมานิ ตีณิ ปกฺขิปิตฺวา ทิฎฺฐิชุกมฺมํ อคฺคเหตฺวา ทฺวาทส ปุญฺญกิริยวตฺถูนิ ปญฺญาเปนฺติฯ ติ ปฐมํ ทสาปิ สมานา ปุน สเงฺขปโต ตีเณว สโมฺภนฺติฯ</p>


<p> อิทานิ ปเรหิ นิทฺทิสิยมานานํ ปุญฺญานุสฺสรณาทีนํ อตฺตนา นิทฺทิเฎฺฐเสฺวว สโมธานํ ทเสฺสตุํ ติอาทิ วุตฺตํฯ ตตฺถ สพฺพเสฺสว อตฺตนา กตสุจริตสฺส อนุสฺสรณํ  นามฯ ติ ปเรหิ กตาย ปุญฺญกิริยาย, สมฺมาปฎิปตฺติยา จ วิปฺปสนฺนจิเตฺตน  ปสํสนํ, สนฺตุสฺสนนฺติ อโตฺถฯ นฺติ เอตฺถ สรนฺติ หิํสนฺตีติ สรณานิ, พุทฺธาทีนิ ตีณิ รตนานิฯ ตานิ หิ สรณคตานํ เตเนว สรณคมเนน ภยํ สนฺตาสํ ทุคฺคติปริกฺกิเลสํ หิํสนฺติ วินาเสนฺติฯ ตโย อวยวา อสฺสาติ ตยํ, ตีหิ อวยเวหิ  ยุตฺตสมุทายเสฺสตํ อธิวจนํ, สรณานํ ตยํ สรณตฺตยํ, ตีณิ สรณานีติ วุตฺตํ โหติฯ น หิ อวยววินิมุโตฺต สมุทาโย นาม โกจิ อตฺถีติฯ อิธ ปน สรณตฺตยคฺคหเณน อุปจารโต, อุตฺตรปทโลปโต วา สรณคมนํ อธิเปฺปตํฯ น หิ สรณตฺตยํ ปุญฺญกิริยวตฺถุ นาม โหติฯ อตฺถโต ปเนตํ ‘‘สมฺมาสมฺพุโทฺธ วต โส ภควา, สฺวากฺขาโต ธโมฺม, สุปฺปฎิปโนฺน สํโฆ’’ติอาทินา พุทฺธาทีสุ ปสาทปฎิลาภวเสน ปวตฺตา เจตนา  ตํวเสเนว เตสํ อิชฺฌโตฯ น หิ วิปรีตทิฎฺฐิกสฺส อิมานิ ตีณิ สมฺภวนฺติ, ตสฺมา เต เอกเนฺตน ทิฎฺฐิชุกมฺมปุญฺญกิริยวตฺถุสฺมิํ สงฺคหํ คจฺฉนฺติ, น วิสุํ ปุญฺญกิริยภาเวน คเหตพฺพาติ อธิปฺปาโยฯ เตนาห ติฯ ทิฎฺฐิชุกมฺมสฺส ภาวนามยสงฺคเหปิ สเงฺขปนเยน ภาวนามเย สงฺคยฺหนฺติ, วิตฺถารนเยน ปน ‘‘กตฺถ นุ โข’’ติ สํสโย สิยาติ อิเมสํ ภาวนามยสงฺคโห น วุโตฺตฯ ทิฎฺฐิชุกมฺมสฺส วา สเพฺพสํ มหปฺผลภาวนิยามกเตฺตน มูลภูตตฺตา ตสฺส ปธานภาวํ ทเสฺสตุํ วิสุํ ตตฺถ สงฺคยฺหนฺตีติ วุตฺตํฯ อปเร ปน ‘‘สงฺคณฺหโนฺต สงฺคณฺหาติ, คณฺหโนฺต ‘มุญฺจตี’ติ วจนโต สรณคมนสฺส สีลสมาทาเน วิย คหณํ สมฺภวตีติ สีลมเย สงฺคยฺหตี’’ติ วทนฺติฯ ‘‘สรณคมนํ ปณิปาตภาวโต อปจิติสหคเต สงฺคยฺหตี’’ติ เกจิฯ</p>


<p> อิทานิ ยถาวุตฺตปุญฺญกิริยวตฺถูนํ ปุริมปจฺฉิมภาควเสน ปวตฺตมานาปิ เจตนา ตตฺถ ตเตฺถว สงฺคหํ คจฺฉนฺตีติ  ทเสฺสตุํ ติอาทิ วุตฺตํฯ ตตฺถ ติ ทานตฺถาย เทยฺยธมฺมํ ธเมฺมน สเมน อุปฺปาเทนฺตสฺส, อุปฺปนฺนํ ‘‘ปริจฺจชิสฺสามี’’ติ จิเนฺตนฺตสฺส, ทกฺขิเณยฺยํ ปริเยสนฺตสฺส จ ยาว วตฺถุโน ปฎิคฺคาหกสฺส หเตฺถ วิสฺสชฺชนํ, ปริณามนํ วา, ตาว ปวตฺตา ปุพฺพภาคเจตนาฯ ปฎิคฺคาหกสฺส ปน หเตฺถ วิสฺสชฺชนเจตนา, ปริณามนเจตนา วา มุญฺจนเจตนา นามฯ สาเยว นิคฺคหีตโลเปน ติ วุตฺตาฯ อิติเยว วา ปาโฐฯ ติ อตฺตนา วิสฺสฎฺฐวตฺถุมฺหิ อาลยํ อกตฺวา ‘‘สาธุ สุฎฺฐุ อคฺคํ ทานํ เม ทินฺน’’นฺติ โสมนสฺสจิเตฺตน ปจฺจเวกฺขนฺตสฺส อุปฺปนฺนา อปรภาคเจตนาฯ ติ อิติ อยญฺจ ปุริมา เจตนา, อยญฺจ มุญฺจนเจตนา, อยญฺจ อปรเจตนาติ ติโสฺสปิ เจตนา เอกโต หุตฺวา  ทานมยปุญฺญกิริยวตฺถุ นาม โหตีติ อโตฺถฯ ‘‘ปุญฺญ’’นฺติ ปทํ อเปกฺขิตฺวา ‘‘โหตี’’ติ เอกวจนนิเทฺทโสฯ อิทานิ ยถาวุตฺตมตฺถํ เสเสสุปิ อติทิสโนฺต อาห ติฯ ติ สีลาทีสุ ปุญฺญกิริยวตฺถูสุ  ยถาวุตฺตนเยน ‘‘สีลํ ‘รกฺขิสฺสามี’ติ จิเนฺตนฺตสฺส, ‘ปพฺพชิสฺสามี’ติ วิหารํ คจฺฉนฺตสฺส ปวตฺตา ปุริมเจตนา, สีลํ  สมาทิยนฺตสฺส, ปพฺพชนฺตสฺส, สีลํ ปริปูเรนฺตสฺส อุปฺปนฺนา มชฺฌิมเจตนา, ‘ปูริตํ เม’ติ ปจฺจเวกฺขนฺตสฺส อุปฺปนฺนา อปรเจตนาติ เอวํ ติโสฺสปิ เจตนา เอกโต หุตฺวา สีลมยปุญฺญกิริยวตฺถุ นามา’’ติอาทินา  ปกาเสยฺยาติ อโตฺถฯ นนุ จ อตฺตนา กตปุญฺญานุสฺสรณเจตนา ทิฎฺฐิชุกมฺมสงฺคหิตา, อยญฺจ อปรเจตนา สาเยวาติ กถมสฺสา ตตฺถ สงฺคโหติ? นายํ โทโส, วิสยเภเทน อุภินฺนมฺปิ วิเสสสพฺภาวโตฯ ปุญฺญานุสฺสรณญฺหิ อตฺตนา กตปุญฺญวิสยเมวฯ อยํ ปน ตพฺพตฺถุวิสยาติ ปากโฎเยว ทฺวินฺนํ วิเสโสติฯ</p>


<p>เอตฺตาวตา  จ ยํ วุตฺตํ ‘‘ทสปุญฺญกิริยวตฺถุวเสเนว ปวตฺตตี’’ติ, ตตฺถ ทสปุญฺญกิริยวตฺถูนิ สรูปโต, สงฺคหโต จ นิทฺทิสิตฺวา อิทานิ ตถาปวตฺตมานสฺส จสฺส ปาเฎกฺกํ ปวตฺตาการวิสยํ ทเสฺสตุํ ติอาทิ อารทฺธํฯ ตตฺถ นฺติ วกฺขมานนิทสฺสนํฯ ทาตโพฺพ ธโมฺม เทยฺยธโมฺม, อนฺนาทิทสวิธํ วตฺถุฯ วุตฺตญฺหิ –</p>


<p>
‘‘อนฺนํ ปานํ วตฺถํ ยานํ, มาลาคนฺธวิเลปนํ;  
  
เสยฺยาวสถปทีเปยฺยํ, ทานวตฺถู ทสาวิเม’’ติฯ  
</p>
  
<p>ปฎิคฺคาหโก อาทิ เยสํ เทสกาลมิตฺตาทีนํ เต ปฎิคฺคาหกาทโย, เทยฺยธมฺมสฺส, ปฎิคฺคาหกาทีนญฺจ สมฺปตฺติ สมฺปนฺนตา ฯ ตตฺถ เทยฺยธมฺมสฺส ปณีตมนาปภาโว ธเมฺมน สเมน อุปฺปนฺนภาโว ฯ ปฎิคฺคาหกานํ อคฺคทกฺขิเณยฺยภาโว ฯ ทุลฺลภอนฺนปานาทิโก เทโส ฯ ตาทิโสว กาโล ฯ ทุลฺลภอนฺนปานาทิเก หิ เทเส, กาเล วา ทินฺนํ อชฺฌาสยสฺส พลวตาย มหปฺผลํ, โสมนสฺสเหตุกญฺจ โหติ, ตสฺมา เต ทานสฺส สมฺปตฺติวเสน วุตฺตาฯ  ปน กลฺยาณมิตฺตภาโวฯ กลฺยาณมิตฺตญฺหิ นิสฺสาย ทานาทีสุ จิตฺตํ โอทคฺยปฺปตฺตํ โหติฯ  ปน อนาณตฺติยาปิ ตํตํกิจฺจสมฺปาทเน อปฺปมตฺตสฺส ปริจาริกชนสฺส ปฎิลาโภฯ นฺติ สทฺธาพหุลตาวิสุทฺธิทิฎฺฐิตาทิเภทํ อญฺญํ โสมนสฺสการณํ วาฯ ติ อุปาคมฺม, ปฎิจฺจาติ อโตฺถฯ ติ โสมนสฺสวเสน หโฎฺฐ เจว ปหโฎฺฐ จฯ อุภเยนปิ อธิกโสมนสฺสํ วุตฺตํฯ นฺติ ‘‘อตฺถิ ทินฺนํ, อตฺถิ ยิฎฺฐํ, อตฺถิ หุตํ, อตฺถิ สุกตทุกฺกฎานํ กมฺมานํ ผลํ วิปาโก, อตฺถิ อยํ โลโก, อตฺถิ ปโร โลโก, อตฺถิ มาตา, อตฺถิ ปิตา, อตฺถิ สตฺตา โอปปาติกา, อตฺถิ โลเก  สมณพฺราหฺมณา สมฺมคฺคตา  สมฺมาปฎิปนฺนา, เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา อุปสมฺปชฺช วิหรนฺตี’’ติ (ม. นิ. ๑.๔๔๑) เอวํ ปวตฺตํ ทสวิธํ สมฺมาทิฎฺฐิวตฺถุวเสน เจว ธมฺมวิจยสโมฺพชฺฌงฺคฎฺฐานิยาทีนํ วเสน จ ปวตฺตํฯ อาทิ-สเทฺทน หิ น เกวลํ นวนฺนํเยว สมฺมาทิฎฺฐิวตฺถูนํ คหณํ, อถ โข ธมฺมวิจยสโมฺพชฺฌงฺคฎฺฐานิยานมฺปิ สงฺคโหฯ สมฺมา ญาเยน ปวตฺตา ทิฎฺฐิ, ปสตฺถา วา ทิฎฺฐีติ  ตํฯ ติ ปุพฺพงฺคมํ กตฺวาฯ ตญฺจ โข สหชาตปุพฺพงฺคมวเสน ‘‘มโนปุพฺพงฺคมา ธมฺมา’’ติอาทีสุ (ธ. ป. ๑-๒) วิย สมฺปโยคสฺส อธิเปฺปตตฺตาฯ</p>


<p>ติ โลภมจฺฉริยาทิวเสน ปุญฺญกิริยาย สโงฺกจํ อนาปชฺชนโต อตฺตนา, ปเรน วา เกนจิ อนุสฺสาหิโต หุตฺวาฯ สภาวโต หิ ปุญฺญปฺปวตฺติทสฺสนมิทํฯ ติ ปน ปรปากฎุสฺสาหทสฺสนวเสน วุตฺตํฯ นฺติ เทสนากฺกเมน, อิธ นิทฺทิฎฺฐกฺกเมน วา ปฐมํฯ นฺติ โสมนสฺสสหคตตาทิองฺคปาริปูริยา มหนฺตํ กุสลจิตฺตํฯ อถ วา ปจฺฉิมภวิกโพธิสตฺตานํ ปฎิสนฺธิอากฑฺฒนโต มหนฺตํ ปูชิตํ กุสลจิตฺตนฺติ ฯ สเพฺพสมฺปิ หิ สพฺพญฺญุโพธิสตฺตานํ ปฎิสนฺธิ เมตฺตาปุพฺพงฺคมสฺส ติเหตุกโสมนสฺสมยสฺส อสงฺขาริกจิตฺตสฺส วิปาโกติ วุตฺตํฯ เอตฺถ ‘‘เทยฺยธมฺม…เป.… หฎฺฐปหโฎฺฐ’’ติ เอตฺตาวตา อิมสฺส โสมนสฺสสหคตภาวมาห, ‘‘สมฺมาทิฎฺฐิํ ปุรกฺขตฺวา’’ติ ญาณสมฺปยุตฺตภาวํ, ‘‘อนุสฺสาหิโต’’ติ ปน อิมินา อสงฺขาริกภาวนฺติ ทฎฺฐพฺพํฯ</p>


<p>ติ ‘‘เทยฺยธมฺมปฎิคฺคาหกาทิสมฺปตฺติํ, อญฺญํ วา โสมนสฺสการณํ อาคมฺมา’’ติ เอวํ วุตฺตนเยนฯ ติ เทยฺยธเมฺม สาเปกฺขาทิตาย, สีลสมฺปทาทีสุ อนธิมุตฺตตาทีหิ จ ปุญฺญกิริยาย สโงฺกจาปชฺชนโต อตฺตนา, ปเรน วา เกนจิ อุสฺสาหิโตฯ ติ  ปน วุตฺตนยเมวฯ กโรติ ทานาทีนิ ปุญฺญานีติ สมฺพโนฺธฯ ติ โสมนสฺสสหคตาทินา ตํสทิสตาย วุตฺตํฯ โหติ หิ ตํสทิเสปิ ตํโวหาโร ยถา จ ‘‘สาเยว ติตฺติรี, ตานิเยว โอสธานี’’ติฯ เอตฺถ ปน ‘‘อุสฺสาหิโต’’ติ อิมินา สสงฺขาริกตํ ทเสฺสติฯ เสสํ วุตฺตนยเมวฯ ติ อิมสฺมิํ สสงฺขาริกสทฺทาภิเธเยฺย, อุสฺสาหิตพฺพจิตฺตสงฺขาเต อเตฺถ ตํวิสเยติ อโตฺถฯ ติ ปุญฺญกิริยาย สโงฺกเจ ชายมาเน ตโต วิเวเจตฺวา สมุสฺสาหนวเสน ปวตฺตสฺส จิตฺตปฺปโยคสฺสฯ -คฺคหณํ ปเนตฺถ ตถาปวตฺตปุพฺพาภิสงฺขารวเสน  โส ปโยโค โหตีติ กตฺวา วุตฺตํ, น ตสฺส ปุพฺพกาลิกตายาติ วุโตฺตวายมโตฺถฯ</p>


<p>ติ ภิกฺขู ทิสฺวา เทยฺยธมฺมปริจฺจชนวนฺทนาทิปฎิปตฺติทสฺสเนนฯ พลนฺติ อนนฺตีติ พาลา, อสฺสาสิตปสฺสาสิตมเตฺตเนว ชีวนฺติ, น ปญฺญาชีวิเตนาติ อธิปฺปาโยฯ พาลาเยว ฯ เต ปน อิธ ‘‘อตฺถิ ทินฺน’’นฺติอาทินยปฺปวตฺตาย สมฺมาทิฎฺฐิยา อภาเวน อสญฺชาตพุทฺธิโน ทารกาฯ ปากฎวเสน เจตฺถ -คฺคหณํฯ สหสา กรณาทิกาเล ปน อิตเรสมฺปิ ญาณวิปฺปยุตฺตํ โหตีติฯ โสมนสฺสํ ชาตํ เอเตสนฺติ  ชาตโสมนสฺสาติ อโตฺถฯ ติ สีฆํ สีฆํ ทาตุกามตาย อุปฺปตฺติสมกาลเมวฯ</p>


<p>เอตฺถ จ ‘‘ปฎิปตฺติทสฺสเนนา’’ติ อิมินา ปเรสํ ปโยคาภาวมาห, ‘‘ชาตปริจยา’’ติ อตฺตโน ปโยคาภาวํฯ อุภเยนาปิ อิมสฺส อสงฺขาริกภาวํ ทีเปติฯ ‘‘พาลกา, สหสา’’ติ จ อิเมหิ ญาณวิปฺปยุตฺตภาวมาห, ‘‘ภิกฺขู…เป.… ชาตา’’ติ โสมนสฺสสหคตภาวํฯ อถ วา ‘‘ปฎิปตฺติ…เป.… ปริจยา’’ติ อิมินา อสงฺขาริกภาวสฺส ‘‘พาลกา ภิกฺขู…เป.… ชาตา’’ติ  จ อิเมหิ ญาณวิปฺปยุตฺตโสมนสฺสสหคตภาวสฺส จ ทีปิตตฺตา ‘‘สหสา’’ติ วจเนน ยถาวุตฺตเมว ญาณวิปฺปยุตฺตอสงฺขาริกภาวํ ปกาเสติฯ เอวํ สติ ปฎิโลมโต โสมนสฺสสหคตาทิภาโว ทสฺสิโต โหติฯ อนุโลมโต ปน ‘‘โสมนสฺสชาตา’’ติ อิมินา โสมนสฺสสหคตภาวํ, สหสา-คฺคหเณน ญาณวิปฺปยุตฺตาสงฺขาริกภาวํ ทีเปติฯ ‘‘ปฎิปตฺติ…เป.… ทิสฺวา’’ติ เอตฺตาวตา ปน โสมนสฺสสหคตาทิภาวสฺส การณํ วุตฺตนฺติฯ ติ เต ญาตกา, เต พาลกาติ วา อโตฺถฯ ติ อิทํ นิทสฺสนมตฺตํ ทฎฺฐพฺพํฯ มชฺฌตฺตารมฺมณํ ตถารูเป เจโตภิสงฺขาราทโยปิ หิ อุเปกฺขาสหคตตาย การณเมวาติฯ จิตฺตสฺส โสมนสฺสาภาเว ปุคฺคลสฺสปิ โสมนสฺสรหิตตา โหตีติ ติ ปุคฺคลาธิฎฺฐานํ กตฺวา วุตฺตํ, โสมนสฺสรหิตา โหนฺติ ปุญฺญํ กโรนฺตาติ อธิปฺปาโยฯ นฺติอาทิ นิคมนํฯ</p>


<p>อิเมสุ ปน อฎฺฐสุ วิญฺญาเณสุ โสมนสฺสสหคตโต อุเปกฺขาสหคตํ พลวตรํ, ญาณวิปฺปยุตฺตโต ญาณสมฺปยุตฺตํ, สสงฺขาริกโต อสงฺขาริกํ สทิสํ พลวตรํฯ วิสทิสํ ปน เวทนาญาณปฺปโยควเสน พลวํ, ทุพฺพลญฺจ โหติฯ โสมนสฺสสหคตติเหตุกอสงฺขาริกโต หิ อุเปกฺขาสหคตติเหตุกสสงฺขาริกํ  พลวตรํ, อุเปกฺขาสหคตทุเหตุกอสงฺขาริกโต โสมนสฺสสหคตติเหตุกอสงฺขาริกํ พลวตรํฯ อิติ จตุตฺถจิตฺตโต ตติยจิตฺตํ พลวตรํ, ตโต อฎฺฐมจิตฺตํ, ตโต สตฺตมจิตฺตํ, ตโต ทุติยจิตฺตํ, ตโต ปฐมจิตฺตํ, ตโต ฉฎฺฐจิตฺตํ, ตโต ปญฺจมจิตฺตนฺติ เอวมิเมสํ พลวพลวตรภาโว เวทิตโพฺพฯ</p>


<p> เอวํ  ปาฬิยํ อาคตนเยน เวทนาญาณปฺปโยคเภทโต อฎฺฐวิธตํ นิทฺทิสิตฺวา อิทานิ อฎฺฐกถายํ อาคตปุญฺญกิริยาทีนํ วเสนปิ ปเภทํ ทเสฺสตุํ นฺติอาทิ วุตฺตํฯ -สเทฺทน ฉนฺนํ อารมฺมณานํ, จตุนฺนํ อธิปตีนํ, ติณฺณํ กมฺมานํ, หีนาทิเภทสฺส จ สงฺคโห ทฎฺฐโพฺพฯ เตเนวาหุ –</p>


<p>
‘‘กเมน ปุญฺญวตฺถูหิ, โคจราธิปตีหิ จ;  
  
กมฺมหีนาทิโต จาปิ, คเณยฺย นยโกวิโท’’ติฯ  
</p>
  
<p> อิทานิ ตถาปวตฺตมานสฺส ตสฺส โย โย เตสํ เตสํ วเสน ลพฺภมาโน คณนปริเจฺฉโท, ตํ สมฺปิณฺฑิตฺวา ทเสฺสตุํ ติอาทิ วุตฺตํฯ ตเตฺถวํ คณนา เวทิตพฺพา – อิมานิ ตาว อฎฺฐ วิญฺญาณานิ ทสนฺนํ ปุญฺญกิริยวตฺถูนํ วเสน ปวตฺตนโต ปเจฺจกํ ทส ทสาติ กตฺวา อสีติ จิตฺตานิ โหนฺติ, ตานิ จ ฉสุ อารมฺมเณสุ ปวตฺตนโต ฉคฺคุณิตานิ สาสีติกานิ จตฺตาริ สตานิ โหนฺติ, ตานิ จตุนฺนํ อธิปตีนํ สหโยควเสน จตุคฺคุณิตานิ สหสฺสํ, วีสาธิกานิ จ นว สตานิ โหนฺติ, ตานิ จ กายวจีมโนสงฺขาตานํ ติณฺณํ กมฺมานํ วเสน ติคุณิตานิ สสฎฺฐิสตฺตสตาธิกานิ ปญฺจ สหสฺสานิ โหนฺติ, ตานิ จ หีนมชฺฌิมปณีตเภทโต ติคุณิตานิ สาสีติกทฺวิสตาธิกานิ สตฺตรส สหสฺสานิ โหนฺตีติฯ นนุ จ ญาณวิปฺปยุตฺตจิตฺตานํ วีมํสาธิปติสหโยคาภาวโต อธิปติวเสน สหสฺสํ, สาสีติกานิ จ ฉ สตานิ โหนฺตีติ ตานิ กมฺมาทีนํ วเสน สมฺปิณฺฑิตานิ วีสสตาธิกานิ ปนฺนรส สหสฺสานิ ภวนฺตีติ? สจฺจเมตํ, โสตปติตวเสน ปน ตํ อนาทิยิตฺวา อธิปติคณนา คหิตาติ น ตสฺส วเสน คณนหานิ กตาติ ทฎฺฐพฺพํฯ</p>


<p>นนุ  จ ‘‘สวิปากํ กุสล’’นฺติ วุตฺตํ, ตํ ปน กถํ, กุหิํ, กิํ ผลตีติ โจทนํ สนฺธายาห ติอาทิฯ ยสฺมา ติเหตุกํ กุสลํ ติเหตุกํ วา ทุเหตุกํ วา ปฎิสนฺธิํ เทติ , นาเหตุกํ ปฎิสนฺธิํ เทติฯ ยทา จ ติเหตุกํ ปฎิสนฺธิํ ชเนติ, ตทา ปวเตฺต โสฬส วิปากานิ อภินิปฺผาเทติฯ ยทา ทฺวิเหตุกํ, ตทา ทฺวาทสฯ ทุเหตุกํ ปน ทุเหตุกมเหตุกญฺจ ปฎิสนฺธิํ ชเนติ, น ติเหตุกํฯ ยทา จ ทุเหตุกํ ชเนติ, ตทา ปวตฺติยํ ทฺวาทสฯ ยทา อเหตุกํ, ตทา อฎฺฐฯ เย ปน อาคมนโต วิปากสฺส สงฺขารเภทมิจฺฉนฺติ, เตสํ มเตน ติเหตุกํ ทฺวาทส, ทส วา วิปจฺจติ, ทุเหตุกํ ทส, อฎฺฐ วา, ตสฺมา วุตฺตํ นฺติฯ นานาวิธสมฺปตฺติฎฺฐานภาวโต โสภนา, คนฺตพฺพโต คติ จาติ สุคติ, กามาวจรภโวว สุคติ กามาวจรสุคติฯ ตสฺสํ นฺติ เอตฺถ จ ภวตีติ ภโว, อุปปตฺติภวสงฺขาตานํ วิปากกฺขนฺธกฎตฺตารูปานเมตํ คหณํ, ภุญฺชิตพฺพโต โภโค, ปวตฺติยํ ปฎิลภิตพฺพสมฺปตฺติ, ภโวติ วา ปฎิสนฺธิ, โภโค เสสวิปากกฎตฺตารูเปหิ สห ปวตฺติยํ ปฎิลภิตพฺพา สมฺปตฺติ, ภโว จ โภโค จ ภวโภโค, เตเยว สมฺปนฺนภาวโต สมฺปตฺติ, เตสํ วา สมฺปตฺติ ภวโภคสมฺปตฺติ, ตํ  ชนกวเสน จ อุปนิสฺสยวเสน จ สาเธตีติ อโตฺถฯ เอตฺถ จ ภวโภคสมฺปตฺตีนํ นิรวเสสโต ลพฺภมานฎฺฐานํ สนฺธาย ‘‘กามาวจรสุคติย’’นฺติ วุตฺตํฯ สเหตุกวิปากวชฺชํ ปน ปวตฺติวิปากกฎตฺตารูปสภาวํ ภวสมฺปตฺติํ, เอกจฺจโภคสมฺปตฺติญฺจ, โภคสมฺปทเมว วา อวิเสเสน สุคติยํ ทุคฺคติยมฺปิ อภินิปฺผาเทติเยวฯ นาคสุปณฺณาทีนมฺปิ หิสฺส เทวสมฺปตฺติสทิสํ มนุญฺญํ โภคชาตํ, ตพฺพิสยานิ จ วิปากจิตฺตานิ, สุวณฺณตาสุสฺสรตาทิ จ ตํ สพฺพํ กามาวจรกุสลเสฺสว ผลํฯ น หิ อกุสลสฺส อิฎฺฐผลํ อตฺถิฯ วุตฺตเญฺหตํ  – ‘‘อฎฺฐานเมตํ อนวกาโส, ยํ อกุสลสฺส อิโฎฺฐ กโนฺต วิปาโก สํวิชฺชตี’’ติฯ</p>

</p>


<h3>รูปาวจรกุสลวณฺณนา</h3>
<p>อิทานิ ยสฺมา กามาวจรกุสลานนฺตรํ อุทฺทิฎฺฐสฺส รูปาวจรกุสลสฺส นิเทฺทสาวกาโส อนุปฺปโตฺต, ตสฺมา ตํ ทสฺสนตฺถํ ติอาทิ อารทฺธํฯ ตตฺถ ติ ยถาวุตฺตกามาวจรกุสลโต อิตเรสุ, รูปาวจราทีสูติ อโตฺถฯ  เอกเนฺตน วตฺถุสนฺนิสฺสิตตฺตา ฯ น หิ อรูปธาตุยํ รูปาวจรธมฺมา ลพฺภนฺติ รูปวิราคภาวนาย นิพฺพตฺตตฺตา ปุน รูปาวจรชฺฌานสมาปตฺติยา อภาวโตฯ</p>


<p>ติ เอตฺถ ปุเพฺพ วิย อธิปตีนํ หีนาทิภาเวหิ ฌานสฺส หีนาทิภาโว โยเชตโพฺพฯ อถ วา ปฎิลทฺธมตฺตมนาเสวิตํ  ปริทุพฺพลภาวโต, นาติสุภาวิตํ อปริปุณฺณวสิภาวํ  อติวิย สุภาวิตํ ปน สพฺพโส ปริปุณฺณวสิภาวํ ฯ ตถา อุฬารปุญฺญผลกามตาวเสน ปวตฺติตํ  โลกิยาภิญฺญตฺถาย ปวตฺติตํ  วิเวกกามตาย อริยภาเว ฐิเตน ปวตฺติตํ ฯ อตฺตหิตาย วา ปวตฺติตํ  เกวลํ อโลภชฺฌาสเยน ปวตฺติตํ  ปรหิตาย ปวตฺติตํ ฯ วฎฺฎชฺฌาสเยน วา ปวตฺติตํ  วิเวกชฺฌาสเยน ปวตฺติตํ  วิวฎฺฎชฺฌาสเยน โลกุตฺตรปาทกตฺถํ ปวตฺติตํ ฯ</p>


<p>ติ ทุกฺขปฎิปทาทนฺธาภิญฺญาทีนํ ปฎิปทาภิญฺญานํ เภเทนฯ ปฎิปทาวจเนเนว วา ตทวินาภาวโต อภิญฺญาปิ ลพฺภติฯ ตถา เหตฺถ ปฎิปทาจตุกฺกนฺติ โวหรนฺตีติ  -สเทฺทน อธิปติอาทีนํ สงฺคโห ทฎฺฐโพฺพ, ตสฺมา ติ ปฎิปทาเภทโต, อธิปติเภทโต, อารมฺมณเภทโต, หานภาคิยาทิเภทโตติ อโตฺถฯ ตตฺถ ปฎิปทาเภทโต ตาว ทุกฺขปฎิปทํ ทนฺธาภิญฺญํ, ทุกฺขปฎิปทํ ขิปฺปาภิญฺญํ, สุขปฎิปทํ ทนฺธาภิญฺญํ, สุขปฎิปทํ ขิปฺปาภิญฺญนฺติ เอวํ จตุพฺพิธํ โหติฯ ตตฺถ ทุกฺขา ปฎิปทา อสฺสาติ ฯ ทนฺธา อภิญฺญา อสฺสาติ ฯ เอส นโย นฺติอาทีสุปิฯ</p>


<p>ตตฺถ อปฺปหีนนีวรณสฺส, อวิกฺขมฺภิตฌานนิกนฺติกสฺส จ ญาณกิจฺจสฺส อปริพฺยตฺตตาย ปรินิฎฺฐิตสกลปุพฺพกิจฺจสฺส ‘‘ปถวี ปถวี’’ติ วา ‘‘อาโป อาโป’’ติ วา เอวํ ปวตฺตปฐมสมนฺนาหารโต ปฎฺฐาย ยาว ตสฺส ตสฺส ฌานสฺส อุปจารุปฺปตฺติยา นีวรณปฺปหานํ, นิกนฺติวิกฺขมฺภนญฺจ โหติ, ตาว ปวตฺตา ปุพฺพภาคภาวนา  นาม ‘‘ปฎิปชฺชติ ฌานํ เอตายา’’ติ กตฺวาฯ ปหีนนีวรณสฺส, ปน วิกฺขมฺภิตฌานนิกนฺติกสฺส จ ญาณกิจฺจสฺส ปริพฺยตฺตภาวโต อุปจารชฺฌานํ อาทิํ กตฺวา ยาว อปฺปนาย อุปฺปตฺติ, ตาว ปวตฺตา ปญฺญา ปุพฺพภาคปญฺญาย วิสิฎฺฐภาวโต  นาม, ตสฺมา โย อาทิโต กิเลเส ฌานนิกนฺติญฺจ  วิกฺขเมฺภโนฺต ทุเกฺขน สสงฺขาเรน สปฺปโยเคน กิลมโนฺต วิกฺขเมฺภติ, วิกฺขมฺภิตกิเลสฌานนิกนฺติ จ อปฺปนาปริวาสํ วสโนฺต จิเรน องฺคปาตุภาวํ ปาปุณาติ, ตสฺส ทุกฺขปฎิปทํ, ทนฺธาภิญฺญญฺจ ฌานํ โหติฯ โย ปน สสงฺขาเรน กิเลสาทิเก วิกฺขเมฺภตฺวา น จิเรน องฺคปาตุภาวํ ปาปุณาติ, ตสฺส ทุกฺขปฎิปทํ, ขิปฺปาภิญฺญญฺจฯ โย กิเลสาทิเก วิกฺขเมฺภโนฺต สุเขน อกิลมโนฺต วิกฺขเมฺภติ, อปฺปนาปริวาสํ ปน จิรายติ, ตสฺส สุขปฎิปทํ, ทนฺธาภิญฺญํฯ โย ปน สุเขเนว กิเลสาทิเก วิกฺขเมฺภตฺวา  สีฆเมว อปฺปนํ ปาปุณาติ, ตสฺส สุขปฎิปทํ, ขิปฺปาภิญฺญนฺติ เวทิตพฺพํฯ</p>


<p>โส ปนายํ ปฎิปทาภิญฺญานํ เภโท กิเลสินฺทฺริยาธิการวเสน เวทิตโพฺพฯ ยสฺส หิ ราคาทโย กิเลสา ติพฺพา โหนฺติ, สทฺธาปญฺจมกานิ จ อินฺทฺริยานิ มุทูนิฯ โย จ สมถวิปสฺสนาสุ อกตาธิกาโร, ตสฺส ปวตฺตฌานํ ทุกฺขปฎิปทํ, ทนฺธาภิญฺญญฺจ โหติฯ ตสฺส หิ กิเลสสมุทาจารติพฺพตาย นีวรณวิกฺขมฺภนสฺส กิเจฺฉน กสิเรน สมิชฺฌนโต ปฎิปทา ทุกฺขา อสุขา, ตเสฺสว สทฺธาทีนํ อินฺทฺริยานํ มุทุตาย อภิญฺญาปิ ทนฺธา มนฺทา อสีฆปฺปวตฺตินี โหติฯ ภวนฺตเร วา สมเถ อกตาธิการตฺตา ปฎิปทา ทุกฺขา, วิปสฺสนาย อกตาธิการตฺตา อภิญฺญาปิ ทนฺธาฯ โย ปน วุตฺตวิปรีโต โหติ, ตสฺส กิเลสานํ อติพฺพสมุทาจารตาย, อินฺทฺริยานญฺจ ติขีณตาย สมถวิปสฺสนาสุ กตาธิการตาย ยถากฺกมํ สุขปฎิปทา, ขิปฺปาภิญฺญา จ โหติฯ ภวนฺตเร กตปริจยสฺส หิ ยถา ปคุณํ กตฺวา วิสฺสฎฺฐคโนฺถ อปฺปมตฺตเกน ปโยเคน สุปฺปวตฺติ วาจุคฺคโต จ โหติ, เอวํ ภาวนา อปฺปกสิเรเนว อิชฺฌตีติฯ สฺวายํ อกโต, กโต จ อธิกาโร สมถนิสฺสิโต ปฎิปทายํ วุโตฺต สมาธิปฺปธานตฺตา ปฎิปทายฯ วิปสฺสนานิสฺสิโต อภิญฺญาย ญาณปฺปธานตฺตา อปฺปนายาติ ทฎฺฐพฺพํฯ</p>


<p>โย ปน ติพฺพกิเลโส ติกฺขินฺทฺริโย วิปสฺสนายเมว วา กตาธิกาโร โหติ, ตสฺส วุตฺตนเยน ทุกฺขา ปฎิปทา, ขิปฺปา ปน อภิญฺญา โหติ, ตพฺพิปรีตสฺส สุขปฎิปทา ทนฺธาภิญฺญาติฯ ตสฺมา กิเลสานํ ติพฺพมนฺทภาวโต, อินฺทฺริยานํ ติขิณมุทุภาวโต, ปุพฺพปริจยสฺส จ สมฺภวาสมฺภววเสนาติ เอวํ กิเลสินฺทฺริยาธิการวเสน อิมาสํ เภโท เวทิตโพฺพฯ</p>


<p>อปิจ  ยานิ ปรโต สปฺปายาสปฺปายานิ, ปลิโพธุปเจฺฉทาทีนิ ปุพฺพกิจฺจานิ, อปฺปนาโกสลฺลานิ  จ อาคมิสฺสนฺติ, เตสุ โย อุปจาราธิคมโต ปุเพฺพ, ปจฺฉา จ อสปฺปายเสวี โหติ, ตสฺส ทุกฺขา ปฎิปทา, ทนฺธา จ อภิญฺญา โหติฯ อุภยตฺถ สปฺปายเสวิโน สุขา ปฎิปทา, ขิปฺปา จ อภิญฺญาฯ โย ปน ตโต ปุพฺพภาเค อสปฺปายํ เสวิตฺวา อปรภาเค สปฺปายเสวี โหติ, ตสฺส ทุกฺขา ปฎิปทา, ขิปฺปา อภิญฺญาฯ ตพฺพิปรีตสฺส สุขา ปฎิปทา, ทนฺธา อภิญฺญา จ เวทิตพฺพาฯ</p>


<p>ตถา ปลิโพธุปเจฺฉทาทิปุพฺพกิจฺจํ อสมฺปาเทตฺวา ภาวนมนุยุญฺชนฺตสฺส สปริปนฺถตาย ทุกฺขา ปฎิปทา, วิปริยาเยน อปริปนฺถตาย สุขาฯ อปฺปนาโกสลฺลานิ อสมฺปาเทนฺตสฺส ญาณสฺส อวิสทตาย ทนฺธา อภิญฺญา โหติ, สมฺปาเทนฺตสฺส วิปริยายโต ขิปฺปา อภิญฺญาติฯ กิญฺจ – ตณฺหาวิชฺชาติภวนวเสน เอตาสํ เภโท เวทิตโพฺพฯ ตณฺหาภิภูตสฺส หิ ทุกฺขา ปฎิปทา โหติ ตสฺสา สมาธิสฺส อุชุปฎิปกฺขตฺตา สมถปฎิปทาย ปริปนฺถกภาวโต, อนภิภูตสฺส ตทภาวโต สุขาฯ อวิชฺชาภิภูตสฺส จ ตสฺสา ปญฺญาย อุชุปฎิปกฺขภาวโต ทนฺธา อภิญฺญา, อิตรสฺส ขิปฺปา อภิญฺญาติฯ โส ปนายํ ปฎิปทาเภโท เกวลํ สมถภาวนาวเสน ปฎิลทฺธชฺฌานสฺส, มคฺคาธิคมวเสน ปฎิลทฺธชฺฌานสฺส ปน นตฺถิ ทุกฺขปฎิปทาทิเภโทฯ เกจิ ปน มคฺควเสเนว ตสฺส ปฎิปทาทิเภทํ วเณฺณนฺติ ‘‘มคฺคสฺส หิ ทุกฺขปฎิปทาทิภาเว ตสฺมิํ ทุกฺขปฎิปทาทิก’’นฺติฯ</p>


<p>อธิปติเภทาทีสุ ปน ฉนฺทาธิปเตยฺยํ จิตฺตาธิปเตยฺยํ วีริยาธิปเตยฺยํ วีมํสาธิปเตยฺยนฺติ เอวํ อธิปติเภทโต, ปริตฺตํ ปริตฺตารมฺมณํ, ปริตฺตํ อปฺปมาณารมฺมณํ, อปฺปมาณํ ปริตฺตารมฺมณํ , อปฺปมาณํ อปฺปมาณารมฺมณนฺติ เอวํ อารมฺมณเภทโต, หานภาคิยํ ฐิติภาคิยํ วิเสสภาคิยํ นิเพฺพธภาคิยนฺติ เอวํ หานภาคิยาทิเภทโต จ จตุพฺพิธตา เวทิตพฺพาฯ ตตฺถ ‘‘ฉนฺทวโต เจ ฌานํ นิพฺพตฺติสฺสติ, มยฺหมฺปิ นิพฺพตฺติสฺสตี’’ติ เอวํ ฉนฺทํ ธุรํ กตฺวา อุปฺปนฺนํ ฯ เอส นโย ทีสุปิฯ อปฺปคุณํ ปน อุปริฌานสฺส ปจฺจโย ภวิตุํ อสโกฺกนฺตํ  สุปฺปสราวมเตฺตสุ อวฑฺฒิตารมฺมเณสุ นิพฺพตฺตํ ฯ วุตฺตปฎิปกฺขโต ปน ยถากฺกมํ ทีนิ เวทิตพฺพานิฯ หานภาคิยาทิวิเสสํ สยเมว วกฺขติฯ</p>


<p>ติ กตฺถจิ ปญฺจ ฌานงฺคานิ, กตฺถจิ จตฺตาริ, กตฺถจิ ตีณิ, กตฺถจิ เทฺว , กตฺถจิ อปรานิ เทฺวติ เอวํ ฌานงฺคานํ สมฺปโยคเภทโตฯ นนุ เจตฺถ กามาวจรกุสเล วิย สงฺขารเภโท กสฺมา น คหิโตฯ อิทมฺปิ หิ เกวลํ สมถานุโยควเสน ปฎิลทฺธํ สสงฺขารํ, มคฺคาธิคมวเสน ปฎิลทฺธมสงฺขารํ, ตสฺมา ‘‘ฌานงฺคสงฺขารโยคเภทโต ทสวิธ’’นฺติ วตฺตพฺพนฺติ? นยิทเมวํ, มคฺคาธิคมวเสน สตฺติโต ปฎิลทฺธสฺสาปิ อปรภาเค ปริกมฺมวเสเนว อุปฺปชฺชนโต, ตสฺมา สพฺพสฺสปิ ฌานสฺส ปริกมฺมสงฺขาตปุพฺพาภิสงฺขาเรน วินา เกวลํ อธิการวเสน อนุปฺปชฺชนโต ‘‘อสงฺขาร’’นฺติปิ วตฺตุํ น สกฺกา, อธิกาเรน จ วินา เกวลํ ปริกมฺมาภิสงฺขาเรเนว อนุปฺปชฺชนโต ‘‘สสงฺขาร’’นฺติปิ วตฺตุํ น สกฺกาติ ฌานงฺคโยคเภทโต ปญฺจวิธตา จ วุตฺตาติฯ</p>


<p>กามจฺฉโนฺท พฺยาปาโท ถินมิทฺธํ อุทฺธจฺจกุกฺกุจฺจํ วิจิกิจฺฉาติ อิมานิ ปญฺจ นีวรณานิ วิปฺปหีนานิ เอตสฺสาติ ฯ ‘‘อคฺยาหิโต’’ติ เอตฺถ อาหิต-สทฺทสฺส วิย วิปฺปหีน-สทฺทเสฺสตฺถ ปรวจนํ ทฎฺฐพฺพํฯ กามจฺฉนฺทาทีหิ วา วิปฺปหีนํ วิสํยุตฺตํ เตสํ ปหายกภาเวนาติ ฯ ตตฺถ กาเมตีติ กาโม, ฉนฺทนเฎฺฐน ฉโนฺท จาติ  กามจฺฉโนฺท, พหลกามราคเสฺสตํ อธิวจนํฯ พฺยาปาทาทีนมตฺถํ วกฺขติฯ ยสฺมา กามจฺฉนฺทาทีสุ อปฺปหีเนสุ ฌานํ นุปฺปชฺชติ, ตสฺมา ตานิสฺส ปหานงฺคานีติ เวทิตพฺพานิฯ นนุ อเญฺญปิ อกุสลา ธมฺมา อิมินา ฌาเนน ปหียนฺติ, อถ กสฺมา ปเญฺจว ปหานงฺควเสน วุตฺตานีติ? วิเสเสน ฌานนฺตรายกรตฺตาฯ กามจฺฉนฺทวเสน หิ นานาวิสยปโลภิตํ จิตฺตํ น เอกตฺตารมฺมเณ สมาธิยติฯ กามจฺฉนฺทาภิภูตํ วา นานาวิสยสมุปพฺยูฬฺหาย กามธาตุยา ปหานปฎิปทํ น ปฎิปชฺชติ, พฺยาปาเทน จ อารมฺมเณ ปฎิหญฺญมานํ น สมาหิตํ ปวตฺตติ, ถินมิทฺธาภิภูตํ อกมฺมญฺญํ โหติ, อุทฺธจฺจกุกฺกุจฺจปเรตํ อวูปสนฺตเมว หุตฺวา ปริพฺภมติ, วิจิกิจฺฉาอุปหตํ ฌานาธิคมปฎิปทํ นาโรหติ ‘‘สมฺมาสมฺพุโทฺธ นุ โข, น นุ โข, ปถวี ปถวี’’ติอาทินา ปวตฺตมนสิกาเรน ‘‘ฌานํ สิยา นุ โข, น นุ โข’’ติอาทินา วิจิกิจฺฉนฺตสฺส ฌานาธิคมปฎิปทาย อสํสิชฺฌนโตฯ ยโต วกฺขติ –</p>


<p>
‘‘ภาคี อสฺสมหํ อทฺธา, อิมาย ปฎิปตฺติยา;  
  
ปวิเวกสุขสฺสาติ, กตฺวา อุสฺสาหมุตฺตม’’นฺติฯ  
</p>
  
<p>ตสฺมา  สมาธิอาทีนํ อุชุวิปจฺจนีกภาเวน วิเสเสน ฌานาธิคมสฺส อนฺตรายกรณโต เอตาเนว ปหานงฺคานีติ วุตฺตานิฯ โหติ เจตฺถ –</p>


<p>
‘‘ปจฺจนีกา ยโต ปญฺจ, สมาธาทีนเมตฺถ หิ;  
  
ฌานนฺตรายิกา ตสฺมา, ปหานเงฺค นิยามิตา’’ติฯ  
</p>
  
<p>เอวมิทํ ปหานงฺควเสน ทเสฺสตฺวา อิทานิ สมฺปโยคงฺควเสน ทเสฺสตุํ นฺติ วุตฺตํฯ ตตฺถ วิตกฺกาทโย วจนตฺถลกฺขณาทิวเสน อุปริ อาคมิสฺสนฺติฯ ยสฺมา ปน อิเมสุ อุปฺปเนฺนสุ ฌานํ อุปฺปนฺนํ นาม โหติ, เตนสฺส อิมานิ สมฺปโยคงฺคานีติ เวทิตพฺพานิ, ตสฺมา น เอเตหิ  สมนฺนาคตํ อญฺญเทว ฌานํ นาม อตฺถีติ คเหตพฺพํฯ ยถา ปน เนมิอาทิองฺคสมุทาเย รถาทิโวหาโร โหติ, เอวํ ฌานงฺคสมุทาเย ฌานโวหาโรฯ วุตฺตมฺปิ เหตํ  ‘‘ฌานนฺติ วิตโกฺก วิจาโร ปีติ สุขํ จิตฺตเสฺสกคฺคตา’’ติ (วิภ. ๕๖๙)ฯ กสฺมา ปน อเญฺญสุปิ ผสฺสาทีสุ สมฺปยุตฺตธเมฺมสุ วิชฺชมาเนสุ อิมานิเยว ปญฺจ ฌานงฺควเสน วุตฺตานีติ? วุจฺจเต – อุปนิชฺฌานกิจฺจวนฺตตาย, กามจฺฉนฺทาทีนํ อุชุปฎิปกฺขภาวโต จฯ วิตโกฺก หิ อารมฺมเณ จิตฺตํ อภินิโรเปติ, วิจาโร อนุพนฺธติฯ เอวํ ฌานาธิคมสฺส วิเสสปจฺจยภูเตหิ เตหิ อวิเกฺขปาย สมาทหิตปโยคสฺส เจตโส ปโยคสมฺปตฺติสมุฎฺฐานา ปีติ ปีณนํ, สุขญฺจ อุปพฺรูหนํ กโรติฯ อถ นํ สสมฺปยุตฺตธมฺมํ เอเตหิ อภินิโรปนานุพนฺธนปีณนอุปพฺรูหเนหิ อนุคฺคหิตา เอกคฺคตา สมาธานกิเจฺจน อตฺตานํ อนุวตฺตาเปนฺตี เอกตฺตารมฺมเณ สมํ, สมฺมา จ อาธิยติ, อินฺทฺริยสมตาวเสน สมํ, ปฎิปกฺขธมฺมานํ ทูรีภาเวน ลีนุทฺธจฺจาภาเวน สมฺมา จ ฐเปตีติ เอวเมเตสเมว อุปนิชฺฌานกิจฺจํ อาเวณิกํฯ กามจฺฉนฺทาทิปฎิปกฺขภาเวน ปน สยเมว วกฺขติฯ เอวํ อุปนิชฺฌานกิจฺจวนฺตตาย, กามจฺฉนฺทาทีนํ อุชุปฎิปกฺขภาวโต จ อิเมเยว ปญฺจ ฌานงฺคภาเวน ววตฺถิตาติฯ ยถาหุ –</p>


<p>
‘‘อุปนิชฺฌานกิจฺจตฺตา, กามาทิปฎิปกฺขโต;  
  
สเนฺตสุปิ จ อเญฺญสุ, ปเญฺจว ฌานสญฺญิตา’’ติฯ  
</p>
  
<p>เทสนากฺกมโต, มหคฺคตธเมฺมสุ ปฐมํ อธิคนฺตพฺพโต จ  ปฐมํ สมาปชฺชิตพฺพนฺติปิ  นฺติ วทนฺติฯ ตํ ปน น เอกนฺตลกฺขณํ ฌานปฎิโลมาทิวเสน สมาปชฺชเน อสมฺภวโตฯ</p>


<p>ปุริมปจฺฉิมจิเตฺตสุ อุปฺปชฺชมานสฺสาปิ อปฺปนากฺขเณ อนุปฺปชฺชนโต วิตโกฺก วิปฺปหีโน เอตสฺส, ตโต วา เอตํ วิปฺปหีนนฺติ  ฯ ภาวนาย หิ ปหีนตฺตา วิตโกฺก ฌานกฺขเณ นุปฺปชฺชติฯ อสํกิลิฎฺฐสภาวตฺตา ปน อุปจารภาวนาย จ ตํ ปหาตุํ อสมตฺถภาวโต ปุริมภาเค, ปจฺฉาภาเค จ อปจฺจนีกจิตฺตปฺปวตฺติโต อุปฺปชฺชติเยวาติฯ</p>


<p>นนุ จ ‘‘อสํกิลิฎฺฐสภาวตฺตา’’ติ วุตฺตํ, อถ กถํ ฌาเนน เอส ปหียติ? น หิ กุสเลหิ อสํกิลิฎฺฐธมฺมสฺส ปหานํ อตฺถิ ราคาทิสํกิลิฎฺฐานํ ปาปธมฺมานเมตสฺส อุชุปฎิปกฺขภาวโตติ? วุจฺจเต – อสํกิลิฎฺฐสภาวสฺสาปิ เอตสฺส โอฬาริกตาย ทุพฺพลภาวโต ฌานกฺขเณ อนุปฺปตฺติสภาวาปาทนตฺถํ ตตฺถ นิกนฺติวิกฺขมฺภนวเสน ทุติยชฺฌานภาวนา โหตีติ ตสฺสา พเลน ตํ ฌานกฺขเณ อนุปฺปชฺชนฺตํ นิกนฺติวิกฺขมฺภนวเสน วา วิกฺขมฺภิตํ ปหีนํ นาม โหติฯ ยทิ เอวํ อุปจาเรนปิ นิกนฺติ วิกฺขมฺภียตีติ ตตฺถปิสฺส ปหานํ สิยา, ยถา ปฐมชฺฌานสฺส อุปจาเร นีวรณานีติ? นยิทเมวํ, นีวรณปฺปหานสฺส วิย วิตกฺการมฺมณิกนิกนฺติ วิกฺขมฺภนสฺส อุปจาเรน สาติสยํ อนิปฺผชฺชนโตฯ สาติสยญฺหิ ตตฺถ นิกนฺติปฺปหานํ อปฺปนาย เอว โหติ, ตสฺมา ยทโวจุมฺหา ‘‘อุปจารภาวนาย จ ตํ ปหาตุํ อสมตฺถภาวโต’’ติ, ตํ สุฎฺฐุ อุปปริกฺขิตฺวา วุตฺตนฺติ ทฎฺฐพฺพํฯ นฺติอาทีสุปิ วุตฺตนยานุสาเรน อโตฺถ ทฎฺฐโพฺพฯ ทุติยชฺฌาเนเยว ปหีนสฺส วิตกฺกสฺส อิธ อปฺปวตฺติมตฺตทสฺสนตฺถํ นฺติ วิตกฺก-คฺคหณํ กตํฯ เอวํ นฺติอาทีสุปิฯ</p>


<p>นฺติ ปถวีกสิณาทีสุ ยํ ยํ อารมฺมณํ ยสฺส ยสฺส สมฺภวติ, ตทนติกฺกมโตฯ กสิณานาปาเนสุ หิ ปเญฺจว ฌานานิ ปวตฺตนฺติ, อสุภกายคตาสตีสุ ปฐมชฺฌานํ, อนุเปกฺขาพฺรหฺมวิหาเรสุ ปญฺจมชฺฌานวชฺชานิ, อุเปกฺขาพฺรหฺมวิหาเร ปญฺจมชฺฌานนฺติฯ</p>


<p>ติ   เอตฺถ -คฺคหเณน เกวลํ อาโปกสิณาทีนเมว, อถ โข อสุภาทีนมฺปิ อปฺปนาวหกมฺมฎฺฐานานํ สงฺคโหติ ทฎฺฐพฺพํฯ เอตฺถ จ อภิภายตนวิโมกฺขฌานานิ ปวตฺตาการมตฺตโต ภินฺนานิ, อารมฺมณโต ปน กสิณายตนาเนว โหนฺตีติ กสิณายตนฌาเนเหว ตานิ สงฺคหิตานิฯ นฺติ วา วจเนน รูปาวจรชฺฌาเน สโพฺพปิ ลพฺภมานกเภโท สงฺคหิโตติ อภิภายตนวิโมกฺขฌานานิ วิสุํ น วุตฺตานิ, ตานิ ปน สรูปโต เอวํ เวทิตพฺพานิฯ</p>


<p>ตตฺถ ญาณุตฺตรสฺส โยคาวจรสฺส ปถวีกสิณาทิอารมฺมณํ อภิภวิตฺวา ‘‘น เมตฺถ อปฺปนานิพฺพตฺตเน ภาโร’’ติ ปฎิปนฺนสฺส นิมิตฺตุปฺปตฺติโต อุทฺธํ ทุติยตติยวีถิยํ, จตุตฺถปญฺจมวีถิยํ วา ปฎิลทฺธํ ฌานํ  นามฯ ตญฺหิ อารมฺมณํ อภิภวตีติ อภิภู, โยคิโน สุขวิเสสานํ อธิฎฺฐานตาย, มนายตนธมฺมายตนปริยาปนฺนตาย วา อายตนนฺติ อภิภายตนํ, อภิภวิตพฺพํ วา อภิภู, อาลมฺพณํ, ตํ อายตนมสฺสาติ อภิภายตนํฯ อถ วา อาลมฺพณาภิภวนโตเยว อภิภู, ปริกมฺมํ, ญาณํ วา, ตํ อายตนํ การณมสฺสาติ อภิภายตนํฯ ปริกมฺมํ, ญาณํ วา อาลมฺพณํ อภิภวิตฺวา ปวตฺตมานํ อุปจารุปฺปตฺติโต ปญฺจมวีถิมนติกฺกมิตฺวา อปฺปนํ นิพฺพเตฺตติฯ ปญฺจมวีถิโต ปรํ นิพฺพตฺตํ ปน อภิภวิตุกามตาย นิพฺพตฺติตมฺปิ อภิภายตนํ นาม น โหติฯ สามญฺญคติยา ปน กสิณายตนเมว โหติฯ อิมเมว หิ สีฆตรปฺปวตฺติํ สนฺธาย  ‘‘ตานิ อภิภวิตฺวา สมาปชฺชติ, สห นิมิตฺตุปฺปาเทเนเวตฺถ อปฺปนํ นิพฺพเตฺตตี’’ติ (ธ. ส. อฎฺฐ. ๒๐๔) วุตฺตํฯ นนุ จ อฎฺฐกถายํ ยถารุตวเสเนว อโตฺถ กสฺมา น คยฺหติฯ ‘‘สห นิมิตฺตุปฺปาเทเนวา’’ติ (ธ. ส. อฎฺฐ. ๒๐๔) หิ วุตฺตตฺตา นิมิตฺตุปฺปตฺติยา สหุปฺปนฺนํ ฌานมภิภายตนนฺติ  วิญฺญายตีติ? นยิทเมวํ, นิมิตฺตุปฺปาเทน สห อปฺปนาย อสมฺภวโตฯ นิมิตฺตุปฺปาโทติ หิ อิธ ปฎิภาคนิมิตฺตสฺส อุปฺปตฺติ ตทารมฺมณสฺส วา อุปจารชฺฌานสฺส, กิํ ตาว ปฎิภาคนิมิตฺตุปฺปตฺติยา สห อปฺปนาย นิพฺพตฺติ อุปจารชฺฌาเน อสติ ตสฺสา อสมฺภวโต, นาปิ อุปจารชฺฌาเนน สห เอกวีถิยํ นิพฺพตฺติ ตสฺสา อุปจารภาวนาปพนฺธเสวิตพฺพภาเวน ตทา อสมฺภวโต, ตสฺมา นาติจิรายนปฺปวตฺติทสฺสนตฺถํ สมีปิมฺหิ สมีปการียูปจาเรน อฎฺฐกถายํ ตถา วุตฺตนฺติ เวทิตพฺพํฯ ยทิ นิมิตฺตุปฺปตฺติโต นาติจิรปฺปวตฺตมภิภายตนํ, กถํ ตสฺส ทนฺธาภิญฺญาขิปฺปาภิญฺญาเภโท ปาฬิยํ วุโตฺตติ? วุจฺจเต – จตุตฺถปญฺจมชวนวีถิยํ อุปฺปนฺนํ จิรกาลนิพฺพตฺติตาย ทนฺธาภิญฺญํ, ทุติยตติยวีถิยํ  อุปฺปนฺนํ ตพฺพิปรีตลกฺขณตาย ขิปฺปาภิญฺญนฺติฯ เกจิ ปน ‘‘อภิภายตนํ นาม วสิภาวปฺปตฺตเมว, เนตร’’นฺติ วทนฺติ, ตํ เตสํ มติมตฺตํ, วสิภาวปฺปตฺติยา นิมิตฺตุปฺปตฺติโต ทูรตรภาเวน ‘‘สห นิมิตฺตุปฺปาเทเนเวตฺถ อปฺปนํ นิพฺพเตฺตตี’’ติ อฎฺฐกถาวจเนน สห วิรุชฺฌนโตฯ</p>


<p>อปิจ วสิภาวปฺปตฺตํ ฌานํ อภิภวนการณนิรเปกฺขํ วสิภาวพเลเนว สกฺกจฺจํ สมาปชฺชิตุํ น สกฺกาติ น ตํ อภิภายตนํ นาม โหติ, ตสฺมา อปฺปตฺตวสิภาวา ปฐมุปฺปนฺนาเยว อภิภายตนนฺติ นิฎฺฐเมตฺถ คนฺตพฺพํฯ ยทิ เอวํ กถํ ‘‘อปฺปมาณํ ปริตฺตารมฺมณํ, อปฺปมาณํ อปฺปมาณารมฺมณ’’นฺติ (ธ. ส. ๒๑๒-๒๑๓) อภิภายตนเทสนายํ วุตฺตํฯ วสิภาวปฺปตฺตญฺหิ ฌานํ อปฺปมาณนฺติ วุจฺจติฯ อิทญฺจ อุปฺปนฺนมตฺตตฺตา ปริตฺตเมวาติ? นายํ โทโสฯ ปฐมํ อภิภายตนวเสน ปฎิลทฺธชฺฌานํ ปจฺฉา วสิภาวปฺปตฺตมฺปิ อภิภายตนนามเมว ลภตีติ วสิภาวปฺปตฺตมภิภายตนํ อปฺปมาณํ, อิตรํ ปริตฺตํฯ</p>


<p>อถ  วา วสิภาวปฺปตฺตํ อปฺปมาณนฺติ อุกฺกํสคติปริคฺคหวเสน วุจฺจติฯ ตํ ปน ยํ พลวตรํ, ตํ อปฺปมาณนฺติ อิมสฺส อตฺถสฺส อุปลกฺขณํ กตฺวา วทนฺติฯ พลวภาวนิพนฺธนํ อปฺปมาณตฺตํฯ พลวภาโว จ ปฐมอปฺปนาวารโต ปจฺฉิมปจฺฉิมอปฺปนาวารานํ พลวตาย อวสิตาปเตฺตปิ ฌาเน สมฺภวตีติ พลวนฺตํ อปฺปมาณํ, อิตรํ ปริตฺตนฺติ เอวํ อวสิตาปเตฺตปิ ฌาเน อปฺปมาณาทิภาโว เวทิตโพฺพฯ อถ วา อปฺปนาย พลวภาโว นาม อุปจารสฺส พลวตาย สติ โหติฯ อุปจารญฺจ ตํ พลวํ, ยํ สหสา อปฺปนํ อุปฺปาเทตุํ สกฺกุเณยฺย, ตสฺมา ขิปฺปาภิญฺญานํ ทฺวินฺนํ อภิภายตนฌานานํ อุปจารวีถิยา อนนฺตรํ ทุติยวีถิยํ อุปฺปนฺนํ อุปจารชฺฌานสฺส พลวตาย สยมฺปิ พลวตรนฺติ อปฺปมาณํ นาม โหติฯ ทุติยวีถิมติกฺกมิตฺวา ตติยวีถิยํ อุปฺปนฺนํ ตทิตรสภาวตาย ปริตฺตํฯ ตถา ทนฺธาภิญฺญานํ จตุตฺถวีถิยํ อุปฺปนฺนํ อปฺปมาณํฯ ปญฺจมวีถิยํ อุปฺปนฺนํ ปริตฺตนฺติฯ อถ วา ยตฺถ กตฺถจิ อปฺปนาวีถิยํ ปญฺจมํ อุปฺปชฺชนกอปฺปนาโต จตุตฺถํ อุปฺปชฺชมานาย พลวภาโวติ ตํวเสนาเปตฺถ ปริตฺตอปฺปมาณตา เวทิตพฺพาฯ</p>


<p>ตํ ปเนตํ คณนโต อฎฺฐวิธํ โหติฯ ยถาห –</p>

 อรูปสญฺญี พหิทฺธา รูปานิ ปสฺสติ ปริตฺตานิ, ‘ตานิ อภิภุยฺย ชานามิ ปสฺสามี’ติ เอวํสญฺญี โหติฯ อชฺฌตฺตํ อรูปสญฺญี พหิทฺธา รูปานิ ปสฺสติ ปริตฺตานิ สุวณฺณทุพฺพณฺณานิฯ อชฺฌตฺตํ อรูปสญฺญี พหิทฺธา รูปานิ ปสฺสติ อปฺปมาณานิฯ อชฺฌตฺตํ อรูปสญฺญี พหิทฺธา รูปานิ ปสฺสติ อปฺปมาณานิ สุวณฺณทุพฺพณฺณานิ, ตานิ อภิภุยฺย ชานามิ ปสฺสามิฯ นีลานิ นีลวณฺณานิ นีลนิทสฺสนานิ นีลนิภาสานิ, ตานิ อภิภุยฺย ชานามิ ปสฺสามิฯ ปีตานิ ปีตวณฺณานิ ปีตนิทสฺสนานิ ปีตนิภาสานิฯ โลหิตานิ โลหิตวณฺณานิ โลหิตนิทสฺสนานิ  โลหิตนิภาสานิฯ โอทาตานิ โอทาตวณฺณานิ โอทาตนิทสฺสนานิ โอทาตนิภาสานิ, ‘ตานิ อภิภุยฺย ชานามิ ปสฺสามี’ติ เอวํสญฺญี โหตี’’ติ (ที. นิ. ๒.๑๗๓; ๓.๓๓๘; ม. นิ. ๒.๒๔๙; อ. นิ. ๑.๔๒๗-๔๓๔; ๘.๖๕)ฯ</p>


<p>ตตฺถ ติ อลาภิตาย วา อนตฺถิกตาย วา อชฺฌเตฺตสุ เกสาทีสุ ปริกมฺมอปฺปนาสญฺญาวิรหิโตฯ ติ พหิทฺธา อฎฺฐสุ กสิเณสุ, จตูสุ ภูตกสิเณสุ เอว วา กตปริกมฺมกตาย ปริกมฺมวเสน เจว อปฺปนาวเสน จ ตานิ พหิทฺธา อฎฺฐ, จตฺตาริ วา กสิณรูปานิ ปสฺสติฯ ติ อมหนฺตานิฯ ติ ยถา มหคฺฆโส สมฺปนฺนคหณิโก ปุริโส กฎจฺฉุมตฺตํ ภตฺตํ ลภิตฺวา ‘‘กิํ เอตฺถ ภุญฺชิตพฺพํ ภตฺตํ อตฺถี’’ติ สงฺกฑฺฒิตฺวา สพฺพํ เอกกพฬเมว กโรติ, เอวเมว ญาณุตฺตริโก ปุคฺคโล วิสทญาโณ ‘‘กิํ เอตฺถ ปริตฺตเก อารมฺมเณ สมาปชฺชิตพฺพํ อตฺถิ, นายํ มม ภาโร’’ติ ตานิ รูปานิ ปริกเมฺมน, ญาเณน วา อภิภวิตฺวา สมาปชฺชติฯ เหฎฺฐา วุตฺตนเยน สีฆํ อปฺปนํ นิพฺพเตฺตติฯ ติ อิมินา ปนสฺส ปุพฺพาโภโค กถิโต, ตทาคมนโต จ อโนฺตสมาปตฺติยํ จิตฺตาภิสงฺขาโรฯ อิตรถา อเนน อาโภคมเตฺต กถิเต เตน สาธิตพฺพํ ฌานํ น วุตฺตํ โหติ, อภิภายตนเทสนาวายํ ฌานวิสยาติฯ  ปน สมาปตฺติโต วุฎฺฐิตสฺส ปุพฺพภาคภาวนาวเสน ฌานกฺขเณ ปวตฺตมภิภวนาการํ คเหตฺวา ปวตฺตมาโภคํ สนฺธาย –</p>

 (ที. นิ. อฎฺฐ. ๒.๑๗๓; ม. นิ. อฎฺฐ. ๒.๒๔๙; อ. นิ. อฎฺฐ. ๓.๘.๖๕) วุตฺตํฯ</p>


<p>ทุติเย  ติ ปริสุทฺธาปริสุทฺธวณฺณานิฯ ปริสุทฺธานิ หิ นีลาทีนิ สุวณฺณานิ, อปริสุทฺธานิ ทุพฺพณฺณานีติ อิธ อธิเปฺปตานิฯ</p>


<p>ตติเย ติ วุทฺธิปฺปมาณานิ วิปุลานิ ขลมณฺฑลาทีนิฯ วฑฺฒนวเสน ปเนตฺถ อปฺปมาณตา น คหิตา กสิณวฑฺฒนสฺส อิธ อสมฺภวโตฯ กสิณสฺส หิ เทฺว วฑฺฒนภูมิโย อุปจารภูมิ, อปฺปนาภูมิ วาฯ ตตฺถ น ตาว อิธ อุปจารภูมิยํ วฑฺฒนํ สมฺภวติฯ นิมิตฺตุปฺปตฺติยา สมกาลํ วิย อุปฺปชฺชมาเน ฌาเน กุโต ตสฺส โอกาโสติ, นาปิ อปฺปนาภูมิยํฯ วฑฺฒิตสฺส ปฐมุปฺปนฺนฌานารมฺมณตา น ยุชฺชติ, ตสฺมา สภาวมหนฺตาเนว อาลมฺพณานิ อิธ อปฺปมาณานีติ อธิเปฺปตานิฯ เกจิ ปน ‘‘วฑฺฒิตวเสเนว อปฺปมาณานีติ คเหตฺวา ปฐมํ อภิภวนิจฺฉาย อภาเวน วเฑฺฒตฺวา ปจฺฉา อภิภวนิจฺฉาย สติ อภิภวนากาเรน ปวโตฺต ตสฺมิํ อปฺปนํ นิพฺพเตฺตตีติ อปฺปนํ ปฎิลภิตฺวา วฑฺฒิตนิมิเตฺตสุ อิทํ อภิภายตนํ วุตฺต’’นฺติ วทนฺติฯ</p>


<p>จตุเตฺถ ติ อภิภวิตฺวาฯ ยถา นาม สมฺปนฺนคหณิโก มหคฺฆโส ปุริโส เอกํ ภตฺตวฑฺฒิตกํ ลภิตฺวา ‘‘‘อโญฺญปิ โหตุ, อโญฺญปิ โหตู’ติ กิํ เอส มยฺหํ กริสฺสตี’’ติ น ตํ มหนฺตโต ปสฺสติ, เอวเมว ญาณุตฺตโร วิสทญาโณ ปุคฺคโล ‘‘‘กิํ เอตฺถ สมาปชฺชิตพฺพํ, นยิทํ อปฺปมาณ’นฺติ มยฺหํ จิเตฺตกคฺคตากรเณ ภาโร’’ติ อภิภวิตฺวา สมาปชฺชติฯ วุตฺตนเยเนว อปฺปนํ นิพฺพเตฺตติฯ</p>


<p>ปญฺจเม ติ เอตานิ ปริยายนามานีติ ตตฺถ ติ สพฺพสงฺคาหกวเสน วุตฺตํฯ เอตฺตเกเยว ปน วุเตฺต ตํโยคโต ตโพฺพหาเรน คุณยุเตฺตปิ ปสโงฺค สิยาติ ตนฺนิวารณตฺถํ ติ วณฺณวเสน วุตฺตํฯ เอวมฺปิ หิ พหุพฺพีหิวเสน คุโณปิ ปสโงฺค โหตีติ ติ นิทสฺสนวเสน วุตฺตํ ฯ นิทสฺสิตพฺพญฺหิ นิทสฺสนํ, จกฺขุนา ทฎฺฐพฺพํ รูปํฯ ตโต เสตาทินิวารณตฺถํ นีล-สเทฺทน สห สมาโส กโตติ อปญฺญายมานจีวรานิ อสมฺภินฺนวณฺณานิ เอกนีลาเนว หุตฺวา ทิสฺสมานานีติ  วุตฺตํ โหติฯ ติ อิทํ ปน โอภาสวเสน วุตฺตํ, นีโลภาสานิ นีลปฺปภายุตฺตานีติ อโตฺถฯ เอเตน เตสํ สุวิสุทฺธตฺตํ ทเสฺสติฯ ติอาทีสุปิ อิมินาว นเยน อโตฺถ เวทิตโพฺพฯ อฎฺฐสุ เจเตสุ ปุริมํ อภิภวนากาเรน วณฺณาโภครหิตานิ อฎฺฐปิ กสิณานิ ปริตฺตานิ อารมฺมณํ กตฺวา อุปฺปนฺนํ สนฺธาย วุตฺตํฯ ตติยํ ตถา อปฺปมาณานิฯ ทุติยจตุตฺถานิเยว เทฺว วณฺณาโภคสหิตานิ อารพฺภ อุปฺปนฺนํ, น ปน วณฺณกสิณวเสน อุปฺปนฺนํ ตสฺส วิสุํ วกฺขมานตฺตาฯ</p>


<p>ปญฺจมาทีนิ ปน เตสุ กตาธิกาเร สนฺธาย สุวิสุทฺธวณฺณวเสเนว เทสิตานิฯ น หิ เตสํ อภิภวนสฺส ปริตฺตตา, อปฺปมาณตา วา การณํ, อถ โข สุวิสุทฺธนีลาทิภาโวฯ ตตฺถ หิ เต กตาธิการาติฯ นนุ จ  ‘‘สุวณฺณานิ วา โหนฺตุ ทุพฺพณฺณานิ วา, ปริตฺตอปฺปมาณวเสเนว อิมานิ อภิภายตนานิ เทสิตานี’’ติ (ที. นิ. อฎฺฐ. ๒.๑๗๓; ม. นิ. อฎฺฐ. ๒.๒๔๙; อ. นิ. อฎฺฐ. ๓.๘.๖๕) วุตฺตนฺติ? สจฺจํ, ตํ ปน อาคเม อภิภายตนานํ อญฺญถา อาคตตฺตา วุตฺตํฯ ตตฺถ หิ –</p>

</p>


<p>เอวํ จตฺตาริเยว อภิภายตนานิ อาคตานิ, ตสฺมา  วณฺณาโภเค วิชฺชมาเน อวิชฺชมาเนปิ ปริตฺตอปฺปมาณตาวเสเนว  อิเมสํ เทสิตภาโว วุโตฺตฯ ปริตฺตอปฺปมาณตา หิ อิเมสุ จตูสุ อภิภวนสฺส การณํ วณฺณาโภเค วิชฺชมาเน อวิชฺชมาเนปีติฯ นนุ จ สพฺพตฺถ ‘‘สุวณฺณทุพฺพณฺณานี’’ติ วจนโต วณฺณาโภคสหิตานิเยว ตตฺถ คหิตานีติ? ตํ น, วณฺณาโภครหิตานิ, สหิตานิ จ สพฺพานิ ปริตฺตานิ เอกโต กตฺวา ‘‘ปริตฺตานิ สุวณฺณทุพฺพณฺณานี’’ติ วุตฺตานิ, ตถา ‘‘อปฺปมาณานิ สุวณฺณทุพฺพณฺณานี’’ติฯ ยทิ เอวํ กถํ วิสิฎฺฐานํ วณฺณาโภครหิตานํ, สหิตานญฺจ เอกชฺฌํ มนสิกาโร, น เอกชฺฌํ, วิสุํเยว เตสํ มนสิกาโรฯ ยทิ เอวํ วิสุํ กถเมกตฺตนฺติ? ปริตฺตภาวสามญฺญโตฯ ยทิ เอวํ สุวณฺณทุพฺพณฺณ-คฺคหณมติริจฺจติ  อวสิโฎฺฐติ? นาติริจฺจติ ปริยายเทสนาภาวโตฯ อตฺถิ หิ เอส ปริยาโย, ยทิทํ วณฺณาโภคชนิตาชนิตํ วิเสสํ อคฺคเหตฺวา ปริตฺตภาวสามเญฺญน เอกตฺตํ เนตฺวา ‘‘ปริตฺตานิ อภิภุยฺยา’’ติ วตฺวา ปุน ตทโนฺตคธเมว ปเภทํ วิเนยฺยวเสน ทเสฺสตุํ ตานิ จ กทาจิ วณฺณวเสน อาวชฺชิตานิ โหนฺติ, ‘‘สุวณฺณทุพฺพณฺณานิ อภิภุยฺยา’’ติ วตฺตพฺพตาย วณฺณาโภครหิตานิ, สหิตานิ จ วิสุํ มนสิ กตฺวา อุภยตฺถาปิ วณฺณาโภครหิตปริตฺตาภิภวเน, ตํสหิตปริตฺตาภิภวเน จ ปริตฺตาภิภวนสามญฺญํ คเหตฺวา เอกตฺตํ กตนฺติฯ  ปน นิปฺปริยายเทสนตฺตา วณฺณาโภครหิตานิ, สหิตานิ จ วิสุํ วุตฺตานิฯ อตฺถิ หิ อุภยตฺถาภิภวนวิเสโสติฯ โหตุ ตาว, เอวํ สุตฺตาภิธมฺมปาฐวิเสสโต อฎฺฐกถาย ปาฐเภเท ปน โก อธิปฺปาโยติ? วุจฺจเต – สุตฺตเนฺต หิ ปฐมวิโมกฺขํ เทฺวธา ภินฺทิตฺวา ปฐมทุติยอภิภายตนานิ วุตฺตานิ, ปริยายเทสนตฺตา วิโมกฺขานมฺปิ อภิภวนปริยาโย วิชฺชตีติ ‘‘อชฺฌตฺตํ รูปสญฺญี’’ติ อภิภายตนทฺวยํ วุตฺตํฯ</p>


<p>ตติยจตุตฺถอภิภายตเนสุ  ทุติยวิโมโกฺข, วณฺณาภิภายตเนสุ ตติยวิโมโกฺข จ อภิภวนปฺปวตฺติโต สงฺคหิโต, อิธ ปน นิปฺปริยายเทสนตฺตา วิโมกฺขาภิภายตนานิ อสงฺกรโต ทเสฺสตุํ วิโมเกฺข วเชฺชตฺวา อภิภายตนานิ กถิตานิฯ สพฺพานิ จ วิโมกฺขกิจฺจานิ วิโมกฺขเทสนาย วุตฺตานิ, ตเทตํ ‘‘อชฺฌตฺตํ รูปสญฺญี’’ติ สุเตฺต อาคตสฺส อภิภายตนทฺวยสฺส อภิธเมฺม อวจนโต ‘‘รูปี รูปานิ ปสฺสตี’’ติอาทีนญฺจ สพฺพวิโมกฺขกิจฺจสาธารณวจนภาวโต ววตฺถานํ กตนฺติ วิญฺญายติฯ อวสฺสเญฺจตํ เอว สมฺปฎิจฺฉิตพฺพํ, น สมฺปฎิจฺฉเนฺตหิ สุตฺตาภิธมฺมปาฐเภเท อญฺญํ การณํ วตฺตพฺพํฯ อถ กิเมตฺถ วตฺตพฺพํ, นนุ อฎฺฐกถายเมว ‘‘กสฺมา ปน ยถา สุตฺตเนฺต ‘อชฺฌตฺตํ รูปสญฺญี เอโก พหิทฺธา รูปานิ ปสฺสติ ปริตฺตานี’ติอาทิ วุตฺตํ, เอวํ อวตฺวา อิธ จตูสุปิ อภิภายตเนสุ อชฺฌตฺตํ อรูปสญฺญิตาว วุตฺตา’’ติ วตฺวา ‘‘อชฺฌตฺตรูปานํ อนภิภวนียโต’’ติ การณํ วุตฺตนฺติ? น ตํ ตสฺส การณวจนํ, อถ โข กตฺถจิ ‘‘อชฺฌตฺตํ รูปานิ ปสฺสตี’’ติ อวตฺวา สพฺพตฺถ ยํ วุตฺตํ ‘‘พหิทฺธา รูปานิ ปสฺสตี’’ติ, ตสฺส จ การณวจนํฯ เตเนว หิ ตตฺถ วา อิธ วา ‘‘พหิทฺธา รูปานิเยว อภิภวิตพฺพานี’’ติ ตเตฺถว วุตฺตํ, อนภิภวนียตา จ อชฺฌตฺตรูปานํ พหิทฺธา รูปานิ วิย อวิภูตตฺตาฯ น หิ สุฎฺฐุ วิภูตภาวมนฺตเรน ญาณุตฺตรานํ อารมฺมณาภิภวนํ สมฺภวตีติฯ นนุ จ อฎฺฐกถายํ ปาฐทฺวยวิเสสสฺส เทสนาวิลาโส การณภาเวน วุโตฺตติ? สจฺจํ วุโตฺต, โส จ ยถาวุตฺตววตฺถานวเสเนว เวทิตโพฺพ ฯ เทสนาวิลาโส หิ นาม วิเนยฺยชฺฌาสยานุรูปํ วิชฺชมานเสฺสว ปริยายสฺส วิภาวนํ, น ยสฺส กสฺสจีติฯ เอวํ ตาว อภิภายตนํ เวทิตพฺพํฯ</p>


<p>ตตฺถ  ติ ปฎิลทฺธชฺฌานสฺส ฌานํ สมาปชฺชิตุกามตาวสปฺปวตฺตชวนวีถิสมนนฺตรเมว ปิตุอเงฺก วิสฺสฎฺฐองฺคปจฺจงฺคสฺส วิย ทารกสฺส อารมฺมเณ นิราสงฺกเมว หุตฺวา ปฐมกปฺปนา วิย จ ลหุํ อวุฎฺฐหิตฺวา อนฺตมโส จตุปญฺจจิตฺตกฺขณโต อโนสกฺกิตฺวา อารมฺมเณ อภิรติวเสน ปวตฺตสฺส วสิภาวปฺปตฺตสฺส ฌานเสฺสตํ อธิวจนํฯ ตญฺหิ กสิณายตนวเสน วา อภิภายตนวเสน วา อุปฺปนฺนํ ปจฺจนีกธเมฺมหิ สุฎฺฐุ วิมุตฺตตฺตา, อารมฺมเณ อธิมุตฺตตาย จ ‘‘วิโมโกฺข’’ติ วุจฺจติฯ วุตฺตมฺปิ เจตํ  –</p>

</p>


<p>ยทิ วสิภาวปฺปตฺตเมว วิโมโกฺข, กถมสฺส อารมฺมณจตุเกฺก ปริตฺตตา  วุตฺตาฯ อวสิตาปตฺตญฺหิ ฌานํ ปริตฺตนฺติ วุจฺจตีติ? นายํ โทโส, ปริปุณฺณวสิภาวปฺปตฺตํ สนฺธาย อปริปุณฺณวสิภาวปฺปตฺตสฺส ปริตฺตภาเวน ตตฺถ อธิเปฺปตตฺตา, ตสฺมา วสิภาวปฺปตฺตเมว ฌานํ วิโมโกฺข นาม, น อิตรํฯ อิตรํ ปน ยทิ กสิณายตนวเสน อุปฺปนฺนํ, กสิณายตนํฯ อถ อภิภายตนวเสน, อภิภายตนเมวาติฯ เกจิ ปน ‘‘ปฐมอปฺปนาโต ปจฺฉิมปจฺฉิมาย ปฎิปกฺขโต สุฎฺฐุ วิมุตฺตตฺตา กสิณายตนวเสน, อภิภายตนวเสน จ อุปฺปนฺนํ ปฐมกปฺปนํ ฐเปตฺวา เสสํ วิโมโกฺขเยวา’’ติ วทนฺติฯ</p>


<p>ตํ ปเนตํ คณนโต ติวิธํฯ ยถาห –</p>

 รูปานิ ปสฺสติ, อชฺฌตฺตํ อรูปสญฺญี พหิทฺธา รูปานิ ปสฺสติ, สุภเนฺตว อธิมุโตฺต โหตี’’ติ (ที. นิ. ๒.๑๗๔; ๓.๓๓๙; ปฎิ. ม. ๑.๒๐๙)ฯ</p>


<p>ตตฺถ  ติ อชฺฌตฺตํ เกสาทีสุ อุปฺปาทิตํ รูปชฺฌานํ รูปํ, ตทสฺส อตฺถีติ รูปีฯ ติ พหิทฺธาปิ นีลกสิณาทิรูปานิ ฌานจกฺขุนา ปสฺสติฯ อิมินา อชฺฌตฺตพหิทฺธวตฺถุเกสุ กสิเณสุ ฌานปฎิลาโภ ทสฺสิโตฯ ติ อชฺฌตฺตํ นรูปสญฺญี, อตฺตโน เกสาทีสุ อนุปฺปาทิตรูปาวจรชฺฌาโนติ อโตฺถฯ อิมินา พหิทฺธา ปริกมฺมํ กตฺวา พหิทฺธาว ปฎิลทฺธชฺฌานตา ทสฺสิตาฯ นฺติ อิมินา สุวิสุเทฺธสุ นีลาทีสุ วณฺณกสิเณสุ ฌานานิ ทสฺสิตานิฯ ตตฺถ กิญฺจาปิ อโนฺตอปฺปนายํ ‘‘สุภ’’นฺติ อาโภโค นตฺถิ, โย ปน สุวิสุทฺธํ สุภกสิณํ อารมฺมณํ กตฺวา วิหรติ, โส ยสฺมา ‘‘สุภ’’นฺติ อธิมุจฺจนวเสน ปฐมชฺฌานํ อุปสมฺปชฺชิตฺวา วิหรติ, ตถา ทุติยาทีนิ, ตสฺมา เอวํ เทสนา กตาติฯ  ปน ‘‘อิธ ภิกฺขุ เมตฺตาสหคเตน เจตสา เอกํ ทิสํ ผริตฺวา วิหรตี’’ติอาทินา (ปฎิ. ม. ๑.๒๑๒) พฺรหฺมวิหารวเสน สุภวิโมโกฺข วุโตฺตฯ  ปน พฺรหฺมวิหารานํ วิสุํเยว อาคตตฺตา ตํ นยํ ปฎิกฺขิปิตฺวา สุนีลกาทิวเสเนว สุภวิโมโกฺข อฎฺฐกถายํ อนุญฺญาโตติ อิธาปิ ตตฺถ วุตฺตนเยเนว ววตฺถานํ กตนฺติ เอวํ ตาว วิโมกฺขฌานํ เวทิตพฺพํฯ</p>


<p>นฺติ หีนาทิอนุรูปํฯ ปฐมชฺฌานญฺหิ หีนํ กปฺปสฺส ตติยภาคายุเก พฺรหฺมปาริสเชฺช อุปปตฺติํ นิปฺผาเทติ, มชฺฌิมํ อุปฑฺฒกปฺปายุเก พฺรหฺมปุโรหิเต, ปณีตํ เอกกปฺปายุเก มหาพฺรเหฺมฯ ตถา ทุติยชฺฌานํ, ตติยชฺฌานญฺจ หีนํ ทฺวิกปฺปายุเก ปริตฺตาเภ, มชฺฌิมํ จตุกปฺปายุเก อปฺปมาณาเภ, ปณีตํ อฎฺฐกปฺปายุเก อาภสฺสเรฯ จตุตฺถชฺฌานํ หีนํ  โสฬสกปฺปายุเก ปริตฺตาสุเภ, มชฺฌิมํ ทฺวตฺติํสกปฺปายุเก อปฺปมาณสุเภ, ปณีตํ จตุสฎฺฐิกปฺปายุเก สุภกิเณฺหฯ ปญฺจมชฺฌานํ ปน ติวิธมฺปิ ปญฺจกปฺปสตายุเก เวหปฺผเล อุปปตฺติํ นิปฺผาเทติ, ตเทว ติตฺถิเยหิ สญฺญาวิราควเสน ภาวิตํ ปญฺจกปฺปสตายุเกเยว อสญฺญสเตฺตฯ อนาคามีหิ ปน ปุถุชฺชนาทิกาเล ปจฺฉาปิ ภาวิตํ สทฺธาทิอินฺทฺริยาธิมุตฺตตานุกฺกเมน ยถากฺกมํ สหสฺสทฺวิสหสฺสจตุสหสฺสอฎฺฐสหสฺสโสฬสสหสฺสกปฺปายุเกสุ อวิหาอตปฺปาสุทสฺสาสุทสฺสีอกนิฎฺฐนามเกสุ ปญฺจสุทฺธาวาเสสุ อุปปตฺติํ นิปฺผาเทตีติ เอวเมตํ ยถานุรูปํ โสฬสรูปาวจรพฺรหฺมโลกูปปตฺตินิปฺผาทกนฺติ อาห ติฯ</p>


<p>ยสฺมา ปน รูปภเวปิ ปวตฺติยํ ลภิตพฺพา อุปโภคสมฺปตฺติ กามาวจรเสฺสว ผลํ, ตสฺมา  อิธ ‘‘ภวโภคสมฺปตฺติํ นิปฺผาเทตี’’ติ อวตฺวา อุปปตฺตินิปฺผาทนเมว วุตฺตนฺติ ทฎฺฐพฺพํฯ เอตฺถ จ ทุติยชฺฌานภูมิํ อุปาทาย สพฺพตฺถ ปริปุณฺณสฺส มหากปฺปสฺส วเสน ปริเจฺฉโท ทฎฺฐโพฺพ, ปฐมชฺฌานภูมิยํ ปน อสเงฺขฺยยฺยกปฺปวเสนฯ น หิ ตตฺถ อิตรวเสน ปริเจฺฉโท สมฺภวติ เอกกเปฺปปิ อวินาสาภาเวน มหากปฺปสฺส จตุตฺถภาเคเยว ตสฺส สณฺฐหนโตฯ</p>

</p>


<h3>อรูปาวจรกุสลวณฺณนา</h3>
<p>อิทานิ อรูปาวจรกุสลสฺส นิเทฺทสาวกาโส อนุปฺปโตฺตติ ตนฺนิเทฺทสตฺถมาห ติอาทิฯ อากาสกสิณวชฺชิตสฺส ยสฺส กสฺสจิ กสิณสฺส อุคฺฆาฎนโต ลทฺธมากาสํ นฺติ อากาสานญฺจายตนมาหฯ ตญฺหิ ทุติยารุปฺปสฺส  อารมฺมณํ โหติฯ ติ สพฺพากาเรน, รูปนิมิตฺตทณฺฑาทานสมฺภวทสฺสนาทินา สเพฺพน รูปธเมฺมสุ, ปถวีกสิณาทิรูปนิมิเตฺตสุ ตทารมฺมณชฺฌาเนสุ จ โทสทสฺสนากาเรน, เตสุ เอว วา รูปนิมิเตฺตสุ นิกนฺติปฺปหานอสมาปชฺชิตุกามตาทินา อากาเรนาติ อโตฺถฯ อถ วา ติ สพฺพาสํ, กุสลาทิเภเทน อนวเสสานนฺติ อโตฺถฯ นฺติ สญฺญาสีเสน วุตฺตรูปาวจรชฺฌานานเญฺจว ตทารมฺมณานญฺจฯ รูปาวจรชฺฌานมฺปิ หิ ‘‘รูป’’นฺติ วุจฺจติ อุตฺตรปทโลเปน ‘‘รูปี รูปานิ ปสฺสตี’’ติอาทีสุ วิยฯ ตทารมฺมณมฺปิ กสิณรูปํ ปุริมปทโลเปน ‘‘เทเวน ทโตฺตติ, พหิทฺธา รูปานิ ปสฺสตี’’ติอาทีสุ วิย, ตสฺมา อิธ รูเป รูปชฺฌาเน ตํสหคตสญฺญา รูปสญฺญาติ คหิตา, สญฺญาสีเสน วุตฺตรูปาวจรชฺฌานานเมตํ อธิวจนํฯ ‘‘รูป’’นฺติ สญฺญา อสฺสาติ รูปสญฺญํ, รูปนามวนฺตนฺติ อโตฺถฯ ตํคหิเตน ปถวีกสิณาทิเภทสฺส ตทารมฺมณสฺส เจตํ นามนฺติ ทฎฺฐพฺพํฯ ‘‘รูปสญฺญาน’’นฺติ หิ สรูเปกเสสวเสน นิเทฺทโส กโตฯ ติ วิราคา, นิโรธา จฯ กิํ วุตฺตํ โหติ? เอตาสํ กุสลวิปากกิริยาวเสน ปญฺจทสนฺนํ ฌานสงฺขาตานํ รูปสญฺญานํ, เอเตสญฺจ ปถวีกสิณาทิวเสน นวนฺนํ อารมฺมณสงฺขาตานํ รูปสญฺญานํ อนวเสสานํ สพฺพากาเรน จ, เตสุ เอว วา นิกนฺติปฺปหานอสมาปชฺชิตุกามตาทินา อากาเรน  วิราคา, นิโรธา จ ชิคุจฺฉนโต เจว ตปฺปฎิพนฺธฉนฺทราควิกฺขมฺภนโต จ นิพฺพตฺตํ อากาสานญฺจายตนสญฺญาย สหคตํ อรูปาวจรกุสลจิตฺตํฯ น หิ สกฺกา สพฺพโส อนติกฺกนฺตรูปสเญฺญน ตํ นิพฺพเตฺตตุนฺติฯ</p>


<p>น เกวลํ เอตาสํเยว สมติกฺกมนโต อิทํ นิพฺพตฺตํ, อถ โข ปฎิฆสญฺญาทีนมตฺถงฺคมาทิโตปีติ อาห นฺติอาทิฯ ตตฺถ จกฺขาทีนํ วตฺถูนํ, รูปาทีนญฺจ อารมฺมณานํ  ปฎิฆาเตน อญฺญมญฺญสโมธานสงฺขาเตน ปฎิหนเนน อุปฺปนฺนา สญฺญา  รูปสญฺญาทิทฺวิปญฺจสญฺญานเมตํ อธิวจนํฯ ยถาห –</p>

</p>


<p>ตาสํ กุสลากุสลวิปากภูตานํ  ปหานา อสมุปฺปาทา อปฺปวตฺติกรเณนาติ วุตฺตํ โหติฯ นนุ จ เอตา รูปาวจรชฺฌานสมาปนฺนสฺสาปิ น สนฺติฯ น หิ ปฐมชฺฌานาทิสมาปนฺนกาเล ปญฺจทฺวารวเสน จิตฺตํ ปวตฺตตีติ? สจฺจเมตํ, ยถา ปน ‘‘สุขสฺส จ ปหานา ทุกฺขสฺส จ ปหานา อทุกฺขมสุขํ อุเปกฺขาสติปาริสุทฺธิํ จตุตฺถชฺฌานํ อุปสมฺปชฺช วิหรตี’’ติ เอตฺถ ปสํสาวเสน อญฺญตฺถ ปหีนานมฺปิ สุขทุกฺขานํ จตุตฺถชฺฌาเน, ‘‘สกฺกายทิฎฺฐิวิจิกิจฺฉานํ ปหานา ราคโทสโมหานํ ตนุตฺตา สกทาคามิมคฺคํ อุปสมฺปชฺช วิหรตี’’ติ เอตฺถ ปฐมมเคฺคเยว ปหีนานํ สกฺกายทิฎฺฐาทีนํ ทุติยมเคฺค จ วจนํ, เอวเมว อิมสฺมิํ ฌาเน ปฎิปชฺชนกานํ อุสฺสาหชนนตฺถํ อิมสฺส ฌานสฺส ปสํสาวเสน เอตาสํ เอตฺถ วจนนฺติ เวทิตพฺพํฯ อถ วา กิญฺจาปิ ตา รูปาวจรสมาปนฺนสฺสาปิ น สนฺติ, น ปน ปหีนตฺตา น สนฺติฯ กิญฺจรหิ ปจฺจยาภาเวนฯ น หิ รูปาวจรภาวนา รูปวิราคาย สํวตฺตติ, รูปายตฺตา เอว ตาสํ ปวตฺตีติฯ อรูปภาวนา ปน รูปวิราคาย สํวตฺตติ, ตสฺมา ‘‘ตา เอตฺถ ปหีนา’’ติ วตฺตุํ วฎฺฎติฯ ตถา หิ เอตาสํ อิโต ปุเพฺพ อปฺปหีนตฺตาเยว ‘‘ปฐมชฺฌานํ สมาปนฺนสฺส สโทฺท กณฺฎโก’’ติ วุโตฺต ภควตาฯ อิธ จ ปหีนตฺตา เอว อรูปสมาปตฺตีนํ อาเนญฺชาภิสงฺขารวจนาทีหิ, ‘‘เย เต สนฺตา วิโมกฺขา อติกฺกมฺม รูเป  อรูปา’’ติอาทินา จ อาเนญฺชตา, สนฺตวิโมกฺขตา จ วุตฺตาฯ</p>


<p>นฺติ  นานเตฺต โคจเร ปวตฺตานํ, นานตฺตานํ วา สญฺญานํ, วุตฺตาวเสสานํ จตุจตฺตาลีสกามาวจรสญฺญานนฺติ อโตฺถฯ เอตา เอว หิ –</p>

</p>


<p>เอวํ  วิภชิตฺวา วุตฺตาฯ ตา ปน ยสฺมา รูปสทฺทาทิเภเท นานเตฺต นานาสภาเว อารมฺมเณ ปวตฺตนฺติ, ยสฺมา จ อฎฺฐ กามาวจรกุสลสญฺญา, ทฺวาทส อกุสลสญฺญา, เอกาทส กามาวจรกุสลวิปากสญฺญา, เทฺว อกุสลวิปากสญฺญา, เอกาทส กามาวจรกิริยสญฺญาติ เอวํ จตุจตฺตาลีสปฺปเภทา นานาสภาวา, อญฺญมญฺญํ อสทิสา, ตสฺมา ‘‘นานตฺตสญฺญา’’ติ วุจฺจนฺติฯ ติ สพฺพโส อนาวชฺชนา อสมนฺนาหารา อปจฺจเวกฺขณเหตุ ชวนปฎิปาทเกน วา ภวงฺคจิตฺตสฺส อโนฺต อกรณา ฐเปตฺวา กสิณุคฺฆาฎิมากาสํ นานารมฺมเณ จิตฺตสฺส อสงฺขรณโตติ วุตฺตํ โหติฯ อิมินา หิ นานตฺตสญฺญามนสิการเหตูนํ รูปธมฺมานํ สมติกฺกโมปิ วุโตฺต, รูปชฺฌาเน ปน ตทภาวโต ‘‘นานตฺตสญฺญานํ อมนสิการา’’ติ น วุตฺตํฯ อถ สมติกฺกมาทีนํ กิํ นานากรณนฺติ? วุจฺจเต – ยสฺมา รูปสญฺญา, ปฎิฆสญฺญา จ อิมินา ฌาเนน นิพฺพตฺติตภเวปิ น วิชฺชนฺติ, อรูปสญฺญาย ภาวนาย อภาเว จุติโต อุทฺธํ อุปฺปตฺติรหานํ รูปสญฺญาปฎิฆสญฺญานํ ยาว อตฺตโน  วิปากุปฺปตฺติ, ตาว อนุปฺปตฺติธมฺมตํ อาปาทิยมานตฺตา, ปเคว ปน อิมํ ฌานํ สมาปนฺนกาเล, ตสฺมา ‘‘สมติกฺกมา, อตฺถงฺคมา’’ติ อุภยถาปิ ตาสํ อภาโวเยว ทสฺสิโตฯ นานตฺตสญฺญาสุ ปน ยา ตสฺมิํ ภเว น อุปฺปชฺชนฺติ เอกนฺตรูปนิสฺสิตตฺตา, ตา อโนกาสตาย น อุปฺปชฺชนฺติ, น อรูปภาวนาย นิวาริตตฺตา, อนิวาริตตฺตา จ กาจิ อุปฺปชฺชนฺติ, ตสฺมา ตาสํ อมนสิกาโร อนาวชฺชนํ อปจฺจเวกฺขณํ ชวนปฎิปาทเกน วา ภวงฺคมนสฺส อโนฺต อกรณํ อปฺปเวสนํ วุตฺตํฯ ตตฺร ปวตฺตมานานมฺปิ หิ ฌานํ สมาปนฺนสฺส ตาสํ อมนสิกาโรเยว อิตรถา ฌานสมาปตฺติยา อภาวโตฯ อิติ สเงฺขปโต ‘‘รูปสญฺญานํ สมติกฺกมา’’ติ อิมินา สพฺพรูปาวจรธมฺมานํ ปหานํ วุตฺตํ, ‘‘ปฎิฆสญฺญานํ อตฺถงฺคมา นานตฺตสญฺญานํ อมนสิการา’’ติ สเพฺพสํ กามาวจรจิตฺตเจตสิกานํ ปหานํ, อมนสิกาโร จ วุโตฺต, ตีหิ ปเนเตหิ สมาธิสฺส ถิรภาโว กถิโตติฯ</p>


<p>นฺติ  เอตฺถ ปน นาสฺส อโนฺตติ อนนฺตํ, อนนฺตํ อากาสํ อากาสานนฺตํ, กสิณุคฺฆาฎิมากาสํ, อนนฺตตา ปน อุปฺปาทวยนฺตาภาวโต อนนฺตมนสิการวเสน วา เวทิตพฺพาฯ น หิ เอตสฺส อุปฺปาทโนฺต, วยโนฺต วา ปญฺญายติ อสภาวธมฺมตฺตาฯ สภาวธโมฺม หิ อหุตฺวา สมฺภวนโต, หุตฺวา จ วินสฺสนโต อุปฺปาทวยนฺตปริจฺฉิโนฺน, เนตโรฯ น จ ปเนตํ มนสิ กโรโนฺต โยคาวจโร ตสฺส ปริเจฺฉทสงฺขาตมนฺตํ คณฺหาติ, อถ โข รูปวิเวกมตฺตเสฺสว คหเณน อนนฺตผรณากาเรเนว มนสิการํ ปวเตฺตติ, ตสฺมา อุปฺปาทวยนฺตวิรหโต มนสิการวเสน วา เอตมนนฺตนฺติ เวทิตพฺพํฯ ‘‘อนนฺตากาส’’นฺติ จ วตฺตเพฺพ อนนฺต-สทฺทสฺส ปรนิปาตวเสน ‘‘อากาสานนฺต’’นฺติ วุจฺจติฯ อากาสานนฺตเมว อากาสานญฺจํ  สํโยคปรสฺส ต-การสฺส จ-การํ กตฺวา, ตเทว อายตนํ สสมฺปยุตฺตธมฺมสฺส ฌานสฺส อารมฺมณภาวโต อธิฎฺฐานเฎฺฐน เทวายตนํ วิยาติ อากาสานญฺจายตนํ, ตสฺมิํ อปฺปนาปตฺตา สญฺญา อากาสานญฺจายตนสญฺญา, ตาย สหคตํ วิญฺญาณํ ฯ อถ วา อากาสานญฺจํ อายตนมสฺสา สสมฺปยุตฺตธมฺมาย สญฺญายาติ อากาสานญฺจายตนา, สาเยว สญฺญา, ตาย ฌานํ สหคตนฺติ อากาสานญฺจายตนสญฺญาสหคตํฯ</p>


<p>นฺติ ยเทตํ ปฐมารุปฺปวิญฺญาณํ, ตํสภาวธมฺมตฺตา อุปฺปาทาทิอนฺตวนฺตมฺปิ อารมฺมณกรณวเสน อนนฺตากาเส ผรณโต อตฺตานํ อารพฺภ อนฺตสฺส อคฺคหณวเสน ปวตฺตมนสิการโต วา อนนฺตํ วิญฺญาณนฺติ วิญฺญาณานนฺตํ, ‘‘วิญฺญาณานญฺจ’’นฺติ วตฺตเพฺพ วิญฺญาณญฺจ-สโทฺท ตทเตฺถ นิรูโฬฺห อา-การ น-การโลโปติ วา กตฺวา ‘‘วิญฺญาณญฺจ’’มิเจฺจว วุตฺตํฯ เอวญฺจ กตฺวา วกฺขติ –</p>

</p>


<p>อถ วา ทุติยารุปฺปวิญฺญาเณน อญฺจิตพฺพํ อารมฺมณวเสน ปาปุณิตพฺพนฺติ วิญฺญาณญฺจํฯ เสสํ ปุริมสทิสเมวฯ</p>


<p>นฺติ นาสฺส ปฐมารุปฺปวิญฺญาณสฺส กิญฺจนนฺติ อกิญฺจนํ, อนฺตมโส ภงฺคมตฺตมฺปิ อวสิฎฺฐํ นตฺถีติ วุตฺตํ โหติฯ สติ หิ ภงฺคมเตฺตปิ ตสฺส สกิญฺจนตา  สิยาฯ อกิญฺจนสฺส ภาโว อากิญฺจญฺญํ, อากาสานญฺจายตนวิญฺญาณาภาวเสฺสตํ อธิวจนํฯ เสสํ วุตฺตนยเมวฯ</p>


<p>นฺติ เหฎฺฐิมฌาเนสุ วิย โอฬาริกาย สญฺญาย อภาวโต เนวสฺส สญฺญา อตฺถีติ เนวสญฺญํ, สุขุมาย จ สญฺญาย อตฺถิตาย นาสฺส สญฺญา นตฺถีติ  นาสญฺญํ, เนวสญฺญญฺจ ตํ นาสญฺญเญฺจติ เนวสญฺญานาสญฺญํ, จตุตฺถารุปฺปชฺฌานํฯ ยทิ เอวํ ‘‘เนวสญฺญนาสญฺญ’’นฺติ วตฺตพฺพํ? สจฺจเมตํฯ วจนโสภนตฺถํ ปน ทีฆํ กตฺวา วุตฺตํฯ อถ วา เนวสฺส สญฺญา นาสญฺญาติ เอวํ เอกชฺฌํ พหุพฺพีหิสมาสวเสน ‘‘เนวสญฺญานาสญฺญ’’นฺติ วุตฺตํฯ เนวสญฺญานาสญฺญญฺจ ตํ อายตนญฺจ มนายตนธมฺมายตนปริยาปนฺนตฺตาติ เนวสญฺญานาสญฺญายตนํ, เตน สมฺปยุตฺตํ สญฺญาสหคตํ ฯ อถ วา สญฺญาเยว ปฎุสญฺญากิจฺจกรเณ อสมตฺถตาย เนวสญฺญา, อุโณฺหทเก เตโชธาตุ วิย สงฺขาราวเสสสุขุมภาวปฺปตฺติยา นาสญฺญาติ เนวสญฺญานาสญฺญา, สา เอว เสสธมฺมานํ นิสฺสยปจฺจยตาย, อธิฎฺฐานเฎฺฐน ธมฺมายตนปริยาปนฺนตาย เอว วา อายตนนฺติ เนวสญฺญานาสญฺญายตนํ, เนวสญฺญานาสญฺญายตนภูตาย สญฺญาย สหคตนฺติ เนวสญฺญานาสญฺญายตนสญฺญาสหคตํฯ</p>


<p>นฺติ ‘‘ปฐมารุปฺปภูมิยา ปฐมํ, ทุติยารุปฺปภูมิยา ทุติย’’นฺติอาทินา อตฺตโน อนุรูปวเสน จตูสุ อรูปภูมีสุ อุปปตฺติสาธกํฯ ตาสุ ปน ปฐมา วีสติสหสฺสกปฺปายุกา โหติ, ทุติยา จตฺตาลีสสหสฺสกปฺปายุกา, ตติยา สฎฺฐิสหสฺสกปฺปายุกา, จตุตฺถา ปน จตุราสีติสหสฺสกปฺปายุกาติ เวทิตพฺพํฯ</p>

</p>


<h3>โลกุตฺตรกุสลวณฺณนา</h3>
<p>เอวํ ติวิธมฺปิ โลกิยกุสลํ นิทฺทิสิตฺวา อิทานิ โลกุตฺตรกุสลํ นิทฺทิสโนฺต อาห   ติอาทิฯ ลุชฺชนปลุชฺชนเฎฺฐน  โลโก, โส ติวิโธ – สงฺขารโลโก สตฺตโลโก ภาชนโลโกติฯ ตโต อิทํ อุตฺตรตีติ โลกุตฺตรํฯ จตฺตาโรปิ หิ มคฺคา อุปาทานกฺขนฺธสงฺขาตสงฺขารโลกโต อุตฺตรนฺติ อนาสวภาเวนฯ สตฺตโลเกสุ จ โสตาปตฺติมโคฺค อนริยโลกโต อุตฺตรติ, สกทาคามิมโคฺค โสตาปนฺนโลกโต, อนาคามิมโคฺค สกทาคามิโลกโต, อรหตฺตมโคฺค อนาคามิโลกโต อุตฺตรติฯ ภาชนโลเกสุ ปน ปฐมมโคฺค อปายโลกโต อุตฺตรติ, สกทาคามิมโคฺค กามโลเกกเทสโต, อนาคามิมโคฺค สกลกามโลกโต, อรหตฺตมโคฺค รูปารูปโลกโต อุตฺตรติฯ อิติ จตุพฺพิธมฺปิ มคฺคจิตฺตํ ติวิธโลกโต อุตฺตรตีติ โลกุตฺตรํ, กุจฺฉิตสลนาทิโต ปน กุสลํ, จินฺตนาทิโต จิตฺตญฺจาติ ฯ ผลํ ปน โลกโต อุตฺติณฺณตฺตา โลกุตฺตรํ, อุภยมฺปิ วา สห นิพฺพาเนน อุปาทานกฺขนฺธสงฺขาตโลกโต อุตฺตรํ วิสิฎฺฐตรนฺติ โลกุตฺตรํฯ ยถาห ‘‘ยาวตา, ภิกฺขเว, ธมฺมา สงฺขตา วา อสงฺขตา วา, วิราโค เตสํ ธมฺมานํ อคฺคมกฺขายตี’’ติ (อ. นิ. ๔.๓๔; อิติวุ. ๙๐)ฯ</p>


<p>ติ โสตาปตฺติมคฺคสฺส ปรโตโฆสปจฺจเยน วินา อนุปฺปชฺชนโต อรูปภเว สมฺภโว นตฺถีติ ตํ นิยตวตฺถุกํ, อิตรํ ปน สตฺตวิธมฺปิ ปรโตโฆสํ วินาปิ วิปสฺสนาพเลเนว นิปฺผชฺชนโต ตตฺถาปิ สมฺภวตีติ อนิยตวตฺถุกํฯ</p>


<p>นฺติ โลกุตฺตรวิโมกฺขานํ ทฺวารภาวโต วิโมกฺขมุขสงฺขาตาหิ สุญฺญตานุปสฺสนาทีหิ ตีหิ วุฎฺฐานคามินิวิปสฺสนาหิ ปตฺตพฺพโต อิทํ โลกุตฺตรกุสลํ  สุญฺญตํ อนิมิตฺตํ อปฺปณิหิตนฺติฯ กตเม ปน  เต โลกุตฺตรวิโมกฺขาติ? นว โลกุตฺตรธมฺมาฯ ยถาห ‘‘จตฺตาโร จ อริยมคฺคา จตฺตาริ จ สามญฺญผลานิ นิพฺพานญฺจ, อยํ อนาสโว วิโมโกฺข’’ติ (ปฎิ. ม. ๑.๒๑๓)ฯ อิมานิ หิ สํกิเลสธเมฺมหิ สุฎฺฐุ วิมุตฺตตฺตา  นามฯ ตานิ ปน ปเจฺจกํ สุญฺญโต วิโมโกฺข, อนิมิโตฺต วิโมโกฺข, อปฺปณิหิโต วิโมโกฺขติ ติวิธานิฯ ยถาห ‘‘ตโยเม, ภิกฺขเว, วิโมกฺขา – สุญฺญโต วิโมโกฺข, อนิมิโตฺต วิโมโกฺข, อปฺปณิหิโต วิโมโกฺข’’ติ (ปฎิ. ม. ๑.๒๐๙)ฯ อิธ ปน กุสลาธิการตฺตา จตุมคฺคสงฺขาตาเยว โลกุตฺตรธมฺมา อธิเปฺปตาฯ</p>


<p>สุญฺญตาทินามลาโภ จ เนสํ อาคมนโต, สคุณโต, อารมฺมณโต จ เวทิตโพฺพฯ ตถา หิ  อาคจฺฉติ มโคฺค, ผลญฺจ เอเตนาติ ฯ ตญฺหิ ทุวิธํ มคฺคาคมนํ, ผลาคมนญฺจฯ เตสุ วุฎฺฐานคามินิวิปสฺสนา  อริยมโคฺค ฯ ตตฺถ มคฺคสฺส อาคตฎฺฐาเน มคฺคาคมนํ คเหตพฺพํ, ผลสฺส อาคตฎฺฐาเน ผลาคมนํฯ อิธ ปน มคฺคสฺส อาคตตฺตา มคฺคาคมนํ คหิตนฺติฯ ตโต ติ สภาวโตฯ ติ อารมฺมณธมฺมโตฯ</p>


<p>โย หิ สพฺพสงฺขารานํ อนตฺตลกฺขณปฎิเวธวสปฺปวตฺตาย อนตฺตานุปสฺสนาย วเสน มคฺคํ ปฎิลภติ, ตสฺส สา อนุปสฺสนา อสุญฺญตฺตกรานํ อตฺตาภินิเวสปจฺจยานํ ทิเฎฺฐกฎฺฐกิเลสานํ วิกฺขมฺภิตภาเวน เตภูมกธมฺมานํ อตฺตสุญฺญตาย ยาถาวโต คหณโต  นาม โหติฯ ตาย ปน ปฎิลทฺธมโคฺค สุญฺญตาย อาคตตฺตา  นามฯ เตนาห ‘‘อนตฺตโต มนสิกโรโนฺต สุญฺญตวิโมเกฺขน วิมุจฺจตี’’ติ (ปฎิ. ม. ๑.๒๒๗)ฯ</p>


<p>โย  ปน สพฺพสงฺขารานํ อนิจฺจลกฺขณปฎิเวธวสปฺปวตฺตาย อนิจฺจานุปสฺสนาย มคฺคํ ปฎิลภติ, ตสฺส สา อนุปสฺสนา นิจฺจนิมิตฺตาทิคาหกรานํ กิเลสานํ วิกฺขมฺภิตตฺตา ธุวภาวูปฎฺฐานสงฺขาตนิจฺจนิมิตฺตาทิโน อคฺคหณโต  นามฯ ตาย ปน ลทฺธมโคฺค อนิมิตฺตาย อาคตตฺตา  นามฯ เตนาห ‘‘อนิจฺจโต มนสิกโรโนฺต อนิมิตฺตวิโมเกฺขน วิมุจฺจตี’’ติ (ปฎิ. ม. ๑.๒๒๗)ฯ</p>


<p>โย ปน สพฺพสงฺขารานํ ทุกฺขลกฺขณปฎิเวธวสปฺปวตฺตาย ทุกฺขานุปสฺสนาย วเสน มคฺคํ ปฎิลภติ, ตสฺส สา อนุปสฺสนา ตณฺหาปณิธานสฺส วิกฺขมฺภเนน ปณิธิวิรหิตตฺตา  นามฯ ตาย ปน ลทฺธมโคฺค อปฺปณิหิตาย อาคตตฺตา  นามฯ เตนาห ‘‘ทุกฺขโต มนสิกโรโนฺต อปฺปณิหิตวิโมเกฺขน วิมุจฺจตี’’ติฯ อยํ ตาวสฺส อาคมนวเสน นามลาโภฯ</p>


<p>อตฺตโน ปน ราคาทีหิ สุญฺญตตฺตา, นิจฺจนิมิตฺตาทิวิรหิตตฺตา, ตณฺหาปณิธิอภาวโต จ  ราคาทิสุญฺญเสฺสว, นิจฺจนิมิตฺตาทิวิรหิตสฺส, ปณิธิวิปฺปมุตฺตสฺส จ นิพฺพานสฺส อารมฺมณกรณโต  จ สุญฺญตาทิวิโมโกฺข นาม โหตีติ เอวมสฺส สคุณารมฺมเณหิ นามลาโภ ทฎฺฐโพฺพฯ โส จ โข สุตฺตนฺตปริยาเยเนว, โน อภิธมฺมปริยาเยนฯ สุตฺตนฺตกถา หิ ปริยายเทสนา, อิตรา นิปฺปริยายเทสนา, ตสฺมา สคุณารมฺมณโต นามสฺส สพฺพสาธารณภาเวน  อววตฺถานกรตฺตา ปริยายภาวโต สุตฺตนฺตปริยาเยเนว ลาโภ, อาคมนโต ปน อภิธมฺมปริยาเยนปิ ววตฺถานกรภาเวน นิปฺปริยายตฺตาฯ เตเนว หิ อาจริเยน ‘‘ตีหิ วิโมกฺขมุเขหิ ปตฺตพฺพโต ติวิธ’’นฺติ วิโมกฺขมุขเมว ธุรํ กตฺวา วุตฺตํ, น ‘‘สุญฺญตาทินามโต ติวิธ’’นฺติฯ อนิมิตฺตนามํ ปเนตฺถ  อาคมนโตปิ สุตฺตนฺตปริยาเยเนว ลพฺภติ อภิธเมฺม มคฺคํ ปติ อนิมิตฺตนามสฺส อนุทฺธตตฺตาฯ อนุทฺธฎตฺตํ ปน น อนุทฺธริตพฺพตามเตฺตน, อถ โข นิปฺปริยายโต ตสฺส มเคฺค อลพฺภนโตฯ กิญฺจาปิ หิ อยํ วิปสฺสนา นิจฺจนิมิตฺตํ อุคฺฆาเฎนฺตี ปวตฺตติ, สงฺขารนิมิตฺตสฺส ปน อนิสฺสชฺชนโต น นิปฺปริยายโต อนิมิตฺตนามํ ลภติฯ ยํ ปเนตํ สุเตฺต –</p>


<p>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสโนฺต จริสฺสสี’’ติฯ (สุ. นิ. ๓๔๔) –  
</p>
  
<p>มคฺคสฺส อนิมิตฺตภาววจนํ, ตํ ยถาวุตฺตปริยายวเสน ลพฺภมานํ คเหตฺวา วุตฺตํฯ อภิธเมฺม ปน ยา สยมฺปิ นิปฺปริยายโต อนิมิตฺตนามํ น ลภติ, สา กถํ มคฺคสฺส ตํ ทเทยฺยาติ มคฺคสฺส อนิมิตฺตนามํ น อุทฺธฎํฯ ยทิ เอวํ สุญฺญตนาเมนปิ อิทํ สมานํฯ อนตฺตานุปสฺสนาปิ หิ กิญฺจาปิ ปุคฺคลสุญฺญตํ คณฺหาติ, ธมฺมสุญฺญตํ ปน น คณฺหาตีติ สยํ นิปฺปริยาเยน สุญฺญตานุปสฺสนา นาม น โหตีติ สุญฺญตนามมฺปิ มคฺคสฺส น ทเทยฺยฯ อถ ปุคฺคลสุญฺญตาคฺคหณมเตฺตน สยํ สุญฺญตานุปสฺสนา หุตฺวา มคฺคสฺส ตํ ทเทยฺย, อนิจฺจานุปสฺสนาปิ สงฺขารนิมิตฺตสฺส คหเณปิ นิจฺจนิมิตฺตาทิอุคฺฆาฎนโต สยํ อนิมิตฺตานุปสฺสนา หุตฺวา มคฺคสฺส อนิมิตฺตนามํ ทเทยฺยาติ? น อิทเมวํ, นิจฺจาทินิมิตฺตุคฺฆาฎเนน อนิมิตฺตภาวสฺส นิปฺปริยาเยน มเคฺค อลพฺภนโต นิจฺจาทินิมิตฺตุคฺฆาฎนสฺสปิ ปริยายภาวโตฯ นนุ อิทมฺปิ สพฺพตฺถ สมานํฯ สุญฺญตอปฺปณิหิตภาโวปิ หิ นิปฺปริยาเยน อมเคฺค น ลพฺภติ ปุคฺคลสุญฺญตคฺคหณสฺส, ปณิธิโสสนสฺส จ อุชุกํ มเคฺคเนว นิปฺผชฺชนโต, ตสฺมา สุญฺญตานุปสฺสนาปิ อปฺปณิหิตานุปสฺสนาปิ ปริยาเยเนว ตํ ตํ นามํ ลภนฺตีติ มคฺคสฺส นิปฺปริยายโต นามํ น เทนฺตีติ? น, ตโต  ลทฺธอริยมคฺคสฺส นิปฺปริยายโต สมฺปยุตฺตธมฺมวเสเนว สุญฺญตอปฺปณิหิตนามสมฺภวโตฯ กถํ? ฐเปตฺวา พุทฺธุปฺปาทํ สรภงฺคสตฺถาราทิกาเลปิ ทุพฺพิชานียภาเวน สุขุมสฺส อนตฺตลกฺขณสฺส ปญฺญาย เอว โคจรภาวโต อนตฺตานุปสฺสนาย อนุปสฺสนโต  มคฺคกฺขเณ ปญฺญินฺทฺริยํ อธิมตฺตํ โหติฯ ยถาห – ‘‘อนตฺตโต มนสิกโรโต ปญฺญินฺทฺริยํ อธิมตฺตํ โหตี’’ติ (ปฎิ. ม. ๑.๒๒๑)ฯ</p>


<p>ตญฺจ ปน สยํ อตฺตาภินิเวสสมุคฺฆาฎนโต, อริยมคฺคปริยาปนฺนตฺตา จ นิปฺปริยายโตว สุญฺญตนามํ ลภติฯ ทุกฺขานุปสฺสนาย สมาธิวิปจฺจนีกสฺส ปณิธิสงฺขาตราคสฺส โสสนโต ตสฺสา วเสน อนุปสฺสนฺตสฺส มคฺคกฺขเณ สมาธินฺทฺริยํ อธิมตฺตํ โหติฯ ยถาห – ‘‘ทุกฺขโต มนสิกโรโต สมาธินฺทฺริยํ อธิมตฺตํ โหตี’’ติฯ ตญฺจ ปน สยํ ปณิธิโสสนโต, อริยมคฺคปริยาปนฺนตฺตา จ นิปฺปริยายโตว อปฺปณิหิตนามํ ลภติฯ สพฺพสงฺขารานํ ปน อนิจฺจภาวํ อาคมนโต สุตฺวา ปจฺฉา สยํ ปจฺจกฺขโต ปสฺสโต ‘‘อนิจฺจเมว วต โส ภควา ‘อนิจฺจ’นฺติ อาหา’’ติ ภควติ สทฺธาพาหุลฺลปฎิลาภโต อนิจฺจานุปสฺสนาย มนสิกโรโต มคฺคกฺขเณ สทฺธินฺทฺริยํ อธิมตฺตํ โหติฯ ยถาห – ‘‘อนิจฺจโต มนสิกโรโต สทฺธินฺทฺริยํ อธิมตฺตํ โหตี’’ติฯ ตํ ปน สยํ สงฺขารนิมิตฺตโต วุฎฺฐหนฺตมฺปิ อริยมคฺคปริยาปนฺนํ น โหตีติ นิปฺปริยายโต อนิมิตฺตนามํ น ลภติ, ตสฺมา ยถา กายกมฺมาธิกํ จิตฺตํ ‘‘กายกมฺม’’นฺติ วุจฺจติ, เอวํ สุญฺญตสงฺขาตปญฺญินฺทฺริยาธิมโตฺต มโคฺค สุญฺญตนามํ ลภติ, อปฺปณิหิตสงฺขาตสมาธินฺทฺริยาธิมโตฺต อปฺปณิหิตนามํ, สทฺธินฺทฺริยาธิมโตฺต ปน สทฺธาย อนิมิตฺตนามาลาภโต สยมฺปิ ตํ น ลภติฯ ยทิ สมฺปยุตฺตธมฺมวเสน สุญฺญตาทินามาลาโภ, อถ กถํ ‘‘อาคมนโต’’ติ  วุตฺตํ? สจฺจํ, อาคมนโต อธิมตฺตสฺส ปน อินฺทฺริยสฺส วเสน ลทฺธนามมฺปิ อาคมนโตว ลทฺธํ โหติฯ</p>


<p>อถ วา อภิธมฺมปริยาเยนปิ สุญฺญตภาโว นาม ปุคฺคลสุญฺญตาเยวาติ ปุคฺคลสุญฺญตคฺคาหิตาย อนตฺตานุปสฺสนาย สุญฺญตนามํ นิปฺปริยายโตว ลพฺภติฯ ปณิธิ นาม ราคาทิกา เอวาติ ราคาทิโสสิตาย ทุกฺขานุปสฺสนาย อปฺปณิหิตนามมฺปิ นิปฺปริยายโตว ลพฺภติฯ</p>


<p>นิมิตฺตนฺติ ปน ฐเปตฺวา สุตฺตนฺตปริยายํ อภิธมฺมปริยาเยน สงฺขารนิมิตฺตํ โหตีติ สงฺขารนิมิตฺตคฺคาหิตาย อนิจฺจานุปสฺสนาย อนิมิตฺตนามํ นิปฺปริยายโต น ลพฺภติ, ตสฺมา นิปฺปริยายโต สุญฺญตอปฺปณิหิตนามิกานํ อนตฺตทุกฺขานุปสฺสนานํ วเสน ปฎิลทฺธมโคฺค อาคมนโต สุญฺญตอปฺปณิหิตนามํ ลภติ, อนิมิตฺตนามํ ปน ปริยายโตว ลภติฯ เตน วุตฺตํ  – ‘‘อนิมิตฺตนามํ ปเนตฺถ อาคมนโตปิ สุตฺตนฺตปริยาเยเนว ลพฺภติ อภิธเมฺม มคฺคํ ปติ อนิมิตฺตนามสฺส อนุทฺธฎตฺตา’’ติฯ อิติ อิเมสํ ติณฺณํ วิโมกฺขานํ ปเวสนทฺวารภาวโต สุญฺญตานุปสฺสนาทินามิกา อนตฺตานุปสฺสนาทิกา ติโสฺส อนุกฺกเมน พลวภาวํ ปตฺวา วุฎฺฐานคามินิวิปสฺสนาภูตา ตีณิ วิโมกฺขมุขานีติ เวทิตพฺพานิฯ วุตฺตเญฺหตํ –</p>

 จิตฺตสมฺปกฺขนฺทนตาย, อิมานิ ตีณิ วิโมกฺขมุขานิ โลกนิยฺยานาย สํวตฺตนฺตี’’ติ (ปฎิ. ม. ๑.๒๑๙)ฯ</p>


<p>เอตฺถ หิ ติ อุทยพฺพยวเสน ปริเจฺฉทโต เจว ปริวฎุมโต จฯ อนิจฺจานุปสฺสนา หิ ‘‘อุทยโต ปุเพฺพ สงฺขารา นตฺถี’’ติ ปริจฺฉินฺทิตฺวา เตสํ คติํ สมเนฺนสมานา วยโต ปรํ น คจฺฉนฺติ, เอเตฺถว อนฺตรธายนฺตีติ ปริวฎุมโต ปริยนฺตโต สมนุปสฺสติฯ ติ สมฺมเทว อนุปสฺสนตาย สํวตฺตนฺตีติ สมฺพโนฺธฯ ติ จิตฺตสํเวชนตายฯ ทุกฺขานุปสฺสเนน หิ สงฺขาเรสุ จิตฺตํ สํวิชฺชติฯ ติ ‘‘นาหํ, น มม’’นฺติ เอวํ อนตฺตโต สมนุปสฺสนตายฯ อิติ อิมานิ ตีณิ ปทานิ อนิจฺจานุปสฺสนาทีนํ ติณฺณํ วเสน วุตฺตานีติ เวทิตพฺพานิฯ เตเนว จ ตทนนฺตเร ปญฺหาวิสฺสชฺชเน –</p>

</p>


<p>วุตฺตํฯ นนุ เจตฺถ อภิธมฺมาวตารสฺส ภาสมานตฺตา อภิธมฺมปริยาเยเนว วิโมกฺขมุขานิ จ ววตฺถเปตุํ ยุตฺตนฺติ? สจฺจํ, อนิจฺจานุปสฺสนายปิ ปน มคฺควุฎฺฐานํ โหตีติ ปกาสนตฺถํ สุตฺตนฺตปริยาเยนปิ  เอกํ ววตฺถานํ กตํ, ตถา วุฎฺฐิโต ปน มโคฺค อภิธมฺมปริยาเยน สุทฺธิกปฎิปทายเมว สงฺคยฺหตีติ ทฎฺฐพฺพํฯ</p>


<p>ติ โสตาปตฺติอาทีหิ จตูหิ อริยมเคฺคหิ สมฺปโยคปฺปเภทโตฯ อริยมคฺคานํ ปน สมฺมาทิฎฺฐาทิอฎฺฐงฺคสภาวตฺตา, เตสญฺจ สพฺพโลกุตฺตเร อตฺถิตาย  ภงฺควเสน อเภเทปิ อินฺทฺริยานํ อปาฎวปาฎวตรตมภาเวน สจฺฉิกิริยาวิเสสโต กิเลสานํ ปหานเภโท โหตีติ ตํวเสน จตุพฺพิธตา ทฎฺฐพฺพาฯ เตเนวาห ติอาทิฯ สติ วิชฺชมาเน ปญฺจกฺขนฺธสงฺขาเต กาเย ทิฎฺฐิ สกฺกายทิฎฺฐิ, สยํ วา ตตฺถ สติ ทิฎฺฐิ สกฺกายทิฎฺฐิ, ปญฺจสุ ขเนฺธสุ อตฺตตฺตนิยาภินิเวสวเสน ปวตฺตาย มิจฺฉาทิฎฺฐิยา เอตํ อธิวจนํฯ สา ปน เอเกกสฺมิํ ขเนฺธ จตุธา อภินิเวสนวเสน วีสติวิธา โหติฯ ตถา หิ โกจิ รูปํ อตฺตโต สมนุปสฺสติ ‘‘ยํ รูปํ, โส อตฺตา, โย อตฺตา, ตํ รูปํ, ยถา ทีปสฺส วโณฺณเยว อจฺจิ, อจฺจิเยว วโณฺณ’’ติฯ รูปวนฺตํ วา อตฺตานํ สมนุปสฺสติ, ฉายาวนฺตํ วิย รุกฺขํฯ อตฺตนิ วา รูปํ, ปุเปฺผ วิย คนฺธํฯ รูปสฺมิํ วา อตฺตานํ, สมุเคฺค วิย มณิฯ เอวํ เวทนาทีสุปิ ‘‘เวทนํ อตฺตโต สมนุปสฺสตี’’ติอาทินา โยเชตพฺพํฯ ตตฺถ โย ปญฺจวิโธ อพฺยติริตฺตอตฺตาภินิเวโส, สา อุเจฺฉททิฎฺฐิฯ โย ปน ปนฺนรสวิโธ พฺยติริตฺตอตฺตาภินิเวโส, สา สสฺสตทิฎฺฐีติ เวทิตพฺพํฯ</p>


<p>สภาวํ วิจินโนฺต ตาย กิจฺฉติ กิลมตีติ วิจิกิจฺฉา, ติกิจฺฉิตุํ ทุกฺกรตาย วา วิคตา จิกิจฺฉา ญาณปติกาโร อิมิสฺสาติ วิจิกิจฺฉาฯ สา ปน –</p>

</p>


<p>เอวํ พุทฺธาทีสุ กงฺขาวเสน อฎฺฐวตฺถุกา,</p>


<p>‘‘อโหสิํ นุ โข อหมตีตมทฺธานํ, น นุ โข อโหสิํ, กิํ นุ โข อโหสิํ, กถํ นุ โข อโหสิํ , กิํ หุตฺวา กิํ อโหสิํ นุ โข อหมตีตมทฺธานํ, ภวิสฺสามิ นุ โข อหมนาคตมทฺธานํ , น นุ โข ภวิสฺสามิ, กิํ นุ โข ภวิสฺสามิ, กถํ นุ โข ภวิสฺสามิ, กิํ หุตฺวา กิํ ภวิสฺสามิ นุ โข อหมนาคตมทฺธานํ, เอตรหิ วา ปน ปจฺจุปฺปนฺนมทฺธานํ อชฺฌตฺตํ กถํกถี โหติ, อหํ นุ โขสฺมิ, โน นุ โขสฺมิ, กิํ นุ โขสฺมิ, กถํ นุ โขสฺมิ, อยํ นุ โข สโตฺต กุโต อาคโต, โส กุหิํ คามี ภวิสฺสตี’’ติ (ม. นิ. ๑.๑๘; สํ. นิ. ๒.๒๐) –</p>


<p>เอวํ ปุพฺพนฺตาทโย อารพฺภ ปวตฺติวเสน โสฬสวตฺถุกา จ นิทฺทิฎฺฐาฯ</p>


<p>ตตฺถ สตฺถริ กงฺขโนฺต ตสฺส รูปกายธมฺมกายานํ วิชฺชมานตํ, อวิชฺชมานตญฺจ กงฺขติ, ธเมฺม กงฺขโนฺต ตสฺส สฺวากฺขาตทฺวากฺขาตภาเว กงฺขติ, สเงฺฆ กงฺขโนฺต ตสฺส สุปฺปฎิปนฺนวิปฺปฎิปนฺนตาทิภาเว กงฺขติ, สิกฺขาย กงฺขโนฺต ตสฺสา สุปญฺญตฺตทุปฺปญฺญตฺตภาวํ กงฺขติ, ปุพฺพเนฺต กงฺขโนฺต สสฺสตาการํ, อธิจฺจสมุปฺปตฺติอาการญฺจ นิสฺสาย อตีเต อตฺตโน วิชฺชมานตํ, อวิชฺชมานตญฺจ กงฺขติ, อปรเนฺต กงฺขโนฺต สสฺสตาการํ, อุเจฺฉทาการญฺจ นิสฺสาย อนาคเต อตฺตโน อุปฺปตฺติํ, อนุปฺปตฺติญฺจ กงฺขติ, ปุพฺพนฺตาปรเนฺต กงฺขโนฺต ปจฺจุปฺปเนฺน อตฺตโน อตฺถิภาวํ, นตฺถิภาวญฺจ กงฺขติฯ ปจฺจุปฺปโนฺน หิ อทฺธา ปุพฺพภาคาปรภาคโกฎฺฐาสวนฺตตาย ‘‘ปุพฺพนฺตาปรโนฺต’’ติ วุจฺจติ, ยุตฺตํ ปน ตํ อารพฺภ กงฺขาชนนนฺติ? ยุตฺตํ, อยุตฺตนฺติ กา เอตฺถ จินฺตาฯ อุมฺมตฺตโก วิย หิ พาลปุถุชฺชโนฯ ตสฺมา โส ยํ กิญฺจิ กงฺขติเยวฯ เตเนว จ  ‘‘เอตรหิ วา ปนา’’ติอาทิ วุตฺตํฯ อาจริยา ปน ‘‘ปุพฺพนฺตาปรโนฺตติ อตีตานาคเต เอกชฺฌํ คเหตฺวา ตทุภยมารพฺภ  กงฺขโนฺต ปุพฺพนฺตาปรเนฺต กงฺขตี’’ติปิ วทนฺติฯ อิทปฺปจฺจยตาปฎิจฺจสมุปฺปเนฺนสุ ธเมฺมสุ กงฺขโนฺต ปน อวิชฺชาทีนํ ปจฺจยานํ, สงฺขาราทีนญฺจ ปจฺจยุปฺปนฺนานํ เหตุเหตุสมุปฺปนฺนภาวสฺส สพฺภาวาสพฺภาวํ กงฺขตีติ เอวํ ตาว อฎฺฐวตฺถุกกงฺขาย ปวตฺติ เวทิตพฺพาฯ</p>


<p>โสฬสวตฺถุกา ปน ‘‘อโหสิํ นุ โข…เป.… น นุ โข อโหสิ’’นฺติ กงฺขโนฺต วุตฺตนเยเนว อตีเต อตฺตโน วิชฺชมานาวิชฺชมานตํ กงฺขติฯ นฺติ ชาติลิงฺคุปปตฺติโย นิสฺสาย ‘‘ขตฺติโย นุ โข อโหสิํ, พฺราหฺมณาทีสุ คหฎฺฐาทีสุ เทวาทีสุ อญฺญตโร นุ โข’’ติ กงฺขติฯ ติ สณฺฐานาการํ นิสฺสาย ‘‘ทีโฆ นุ โข อโหสิํ, รสฺสโอทาตกาฬาทีนญฺจ อญฺญตโร’’ติ กงฺขติฯ อิสฺสรนิมฺมานาทีนิ นิสฺสาย ‘‘เกน  นุ โข ปกาเรน อโหสิ’’นฺติ นิพฺพตฺตนาการโต กงฺขตีติ วทนฺติฯ นฺติ ชาติอาทีนิ นิสฺสาย ‘‘ขตฺติโย หุตฺวา นุ โข พฺราหฺมโณ อโหสิํ…เป.… เทโว หุตฺวา นุ โข มนุโสฺส อโหสิ’’นฺติ อตฺตโน อปราปรํ ปวตฺติํ กงฺขติฯ ติ เหฎฺฐา วุตฺตนเยเนว อนาคเต อตฺตโน วิชฺชมานาวิชฺชมานตํ กงฺขติฯ ติอาทิ วุตฺตนยเมวฯ ติ อิทานิ อตฺตโน อตฺถิภาวํ, นตฺถิภาวญฺจ กงฺขติฯ ตตฺถ การณํ วุตฺตเมวฯ ติ ขตฺติยาทิโกว สมาโน อตฺตโน ขตฺติยาทิภาวํ กงฺขติฯ เอเสว นโย เสเสสุปิฯ ติ ‘‘อพฺภนฺตเร ชีโว นาม อตฺถี’’ติ คเหตฺวา ตสฺส ทีฆาทิภาวํ กงฺขติฯ ปจฺจุปฺปนฺนํ ปน อตฺตโน สรีรสณฺฐานํ อชานโนฺต นาม นตฺถิฯ ติ อตฺตภาวสฺส อาคตคตฎฺฐานานิ กงฺขตีติ เวทิตพฺพํฯ</p>


<p>สีลญฺจ  วตญฺจ สีลพฺพตํ, ตตฺถ โคสีลาทิอสุทฺธิมโคฺค สมาทานวเสน สีลํ, อวีติกฺกมวเสน วตํฯ อุภยถาปิ วา สีลํ, ตโปกมฺมภาเวน คหิตตฺตา วตํฯ ควาทิปกติภาวโต อตฺตโน วา ควาทิภาวาธิฎฺฐานํ สีลํ, ‘‘คจฺฉโนฺต ภเกฺขติ, ติฎฺฐโนฺต มุเตฺตตี’’ติอาทินา ควาทิกิริยาย กรณํ วตํฯ ตํตํอกิจฺจสมฺมสโต วา นิวตฺติ สีลํ, ตํสมาทานวโต เวสโภชนกิจฺจจรณาทิวิเสสปฎิปตฺติ วตํฯ สภาวํ อติกฺกมฺม ปรโต อามสนํ คหณนฺติ ปรามาโส, สีลพฺพตสฺส ปรามาโส สีลพฺพตปรามาโสฯ อิโต พหิทฺธา สมณพฺราหฺมณานํ สีเลน สุทฺธิ, วเตน สุทฺธิ, สีลพฺพเตน สุทฺธีติ เอวํ อสุทฺธิมเคฺค ‘‘สุทฺธิมโคฺค’’ติ ปวตฺตสฺส มิจฺฉาภินิเวสเสฺสตํ อธิวจนํฯ สกฺกายทิฎฺฐิ จ วิจิกิจฺฉา จ สีลพฺพตปรามาโส จาติ สกฺกาย…เป.… ปรามาโส, เตเยว กมฺมวิปาเกสุ, วฎฺฎสฺมิํ วา สเตฺต สํโยเชนฺติ พนฺธนฺตีติ สํโยชนานิ, เตสํ ทิฎฺฐิวิสุทฺธิอาทีหิ ตทงฺควเสน ปหีนานํ อนุปฺปตฺติธมฺมตาปาทเนน อจฺจนฺตสมุเจฺฉทปฺปหานํ กโรตีติ ฯ</p>


<p>นิพฺพานํ ปติ สวนโต สนฺทนโต โสโต วุจฺจติ อริโย อฎฺฐงฺคิกมโคฺค, ตสฺส อาทิโต ปชฺชนํ โสตาปตฺติ, นิพฺพานํ มคฺคติ, นิพฺพานตฺถิเกหิ มคฺคียติ, กิเลเส มาเรโนฺต คจฺฉตีติ วา มโคฺค, โสตาปตฺติ เอว มโคฺค โสตาปตฺติมโคฺคฯ อถ วา โสตํ อาทิโต ปชฺชติ อธิคจฺฉตีติ โสตาปตฺติ, ปฐโม อริยปุคฺคโล, ตสฺส มโคฺค โสตาปตฺติมโคฺค, สมฺมาทิฎฺฐิอาทีนิ อฎฺฐงฺคานิ, เตน สมฺปยุตฺตํ จิตฺตํ ฯ</p>


<p>รชฺชติ  อภิสชฺชตีติ ราโค, โส อิธ ปญฺจกามวิสยา, กามภววิสยา จ ตณฺหาฯ ทุสฺสตีติ โทโส, ทสวิธอาฆาตวตฺถุปทฎฺฐาโน  พฺยาปาโทฯ มุยฺหตีติ โมโห, ทุกฺขาทีสุ อฎฺฐสุ อญฺญาณํฯ เอเตสํ กิเลสานํ ตนุตฺตํ ตนุภาวํ กโรตีติ ฯ ตตฺถ ทฺวีหิ การเณหิ ตนุตฺตํ อภิณฺหานุปฺปตฺติโต, ปริยุฎฺฐานมนฺทตาย จาติฯ สกทาคามิสฺส หิ วฎฺฎานุสาริมหาชนสฺส วิย กิเลสา อภิณฺหํ น อุปฺปชฺชนฺติ, กทาจิ วิรฬาการา หุตฺวา อุปฺปชฺชนฺติ, ตถา อุปฺปชฺชนฺตาปิ มทฺทนฺตา ฉาเทนฺตา อนฺธการํ กโรนฺตา นุปฺปชฺชนฺติฯ ทฺวีหิ ปน มเคฺคหิ ปหีนตฺตา มนฺทมนฺทา ตนุกตนุกา อุปฺปชฺชนฺติฯ เกจิ ปน สกทาคามิสฺส กิเลสา จิเรน อุปฺปชฺชนฺตาปิ พหลาว อุปฺปชฺชนฺติฯ ตถา หิสฺส ปุตฺตธีตโร ทิสฺสนฺตีติ วทนฺติฯ ตํ อการณํ, วตฺถุปฎิเสวเนน วินาปิ คพฺภคฺคหณสพฺภาวโต, ตสฺมา วุตฺตนเยเนว ทฺวีหิ การเณหิ เนสํ ตนุภาโว เวทิตโพฺพฯ กสฺมา ปเนตฺถ โมหสฺส ตนุภาโว วุโตฺต, นนุ ตติยมคฺควชฺฌานเมว อิมินา ตนุตฺตกรณํ วตฺตพฺพํ, อิตรถา เหฎฺฐา ตีหิปิ มเคฺคหิ อุปริมคฺควชฺฌกิเลสานํ พหลาพหลาวตฺถาย ปหียมานตฺตา อิธ สเพฺพสเมว อุทฺธมฺภาคิยสํโยชนานํ ตนุภาโว วตฺตโพฺพ, เตเนว จ  ‘‘กามราคพฺยาปาทานํ ตนุภาวาย ทุติยาย ภูมิยา ปตฺติยา’’ติ วุตฺตนฺติฯ สจฺจเมตํ, สุเตฺต ปน อุปริมคฺควชฺฌานํ ตนุภาวปริยายํ คเหตฺวา ‘‘ราคโทสโมหานํ ตนุตฺตา สกทาคามี โหตี’’ติ เหตุตฺตยตนุภาวสฺส อาคตตฺตา อิธาปิ ตทนุโลเมน วุตฺตํฯ ‘‘กามราคพฺยาปาทาน’’มิเจฺจว วา ปาโฐฯ ตถา หิ เอเตฺถว อุปริ  ‘‘พฺยาปาทกามราคานํ, ตนุภาวํ ตุ สาธย’’นฺติ (อภิธ. ๑๓๕๓) วุตฺตํฯ ปฎิสนฺธิวเสน สกิเทว อิมํ มนุสฺสโลกํ อาคจฺฉตีติ สกทาคามี, ตสฺส มโคฺค สกทาคามิมโคฺคฯ กิญฺจาปิ หิ มคฺคฎฺฐสฺส ปฎิสนฺธิวเสน อาคมนาสมฺภวโต  ผลโฎฺฐเยว สกทาคามี นาม โหติ, ตสฺส ปน อาคมนภูโต มโคฺค มคฺคนฺตราวเจฺฉทนตฺถํ ตทายตฺตภาวูปนยเนน สกทาคามิมโคฺคติ วุจฺจติ, ตํสมฺปยุตฺตํ จิตฺตํ ฯ</p>


<p>ปญฺจสุ กามคุเณสุ, กามภเว จ ราโค ฯ พฺยาปชฺชติ เตน จิตฺตนฺติ ฯ ปฎิสนฺธิวเสน อิมํ กามธาตุํ น อาคจฺฉตีติ ฯ รูปภเว ฉนฺทราโค ฯ อรูปภเว ฉนฺทราโค  อิธ อรหตฺตาธิคมํ ปฎิจฺจ อุณฺณติมตฺตํฯ  ‘‘โก เม ภาโร กิเลสสมุเจฺฉทเน’’ติ เอวมาการปฺปวตฺตํ จิตฺตสฺส อวูปสมมตฺตํฯ ปิ อสุเข สุขสญฺญาวิปลฺลาโสฯ อารกตฺตา กิเลเสหิ, มิจฺฉาปฎิปเนฺนหิ วา, ราคาทิอรีนํ, สํสารจกฺกสฺส อรานญฺจ หตตฺตา, ปจฺจยาทีนํ อรหตฺตา, รโหปิ ปาปากรเณน ปาปกรเณ  รหสฺส อภาวา, รหิตพฺพโต ชหิตพฺพโต ‘‘รหา’’ติ ลทฺธนามานํ วา ปาปธมฺมานํ อภาวโต, สาธูหิ อรหิตพฺพโต อปริจฺจชิตพฺพโต, รหสงฺขาตสฺส วา คมนสฺส สํสาเร อภาวโต  อฎฺฐโม อริยปุคฺคโล, ตสฺส ภาโว อรหตฺตํ, อคฺคผลเสฺสตํ อธิวจนํฯ ตญฺหิ ‘‘อรหา’’ติ อภิธานสฺส, พุทฺธิยา จ ปวตฺตินิพนฺธนตฺตา อรหโต ภาโวติ กตฺวา ‘‘อรหตฺต’’นฺติ วุจฺจติ, ตสฺส อาคมนภูโต มโคฺค อรหตฺตมโคฺค, ตํสมฺปยุตฺตํ จิตฺตํ ฯ</p>


<p>ติ รูปาวจรํ วิย ปญฺจหิ ฌานเงฺคหิ สมฺปโยคเภทโตฯ กถํ ปนสฺส เภโทติ? เอตฺถ ตาว อฎฺฐกถาวาโท, ตโย จ เถรวาทาติ จตฺตาโร วาทา โหนฺติฯ ตถา หิ  ตาว ‘‘สงฺขารุเปกฺขาภาวํ ปตฺวา วุฎฺฐานคามินิวิปสฺสนามคฺคสฺส ฌานงฺคํ นิยเมตี’’ติ วุตฺตํฯ  ปน ‘‘มคฺคาสนฺนวิปสฺสนาย  ปทฎฺฐานภูตํ ปาทกชฺฌานํ นิยเมตี’’ติ อาหฯ  ‘‘วิปสฺสนาย อารมฺมณภูตา ขนฺธา นิยเมนฺติฯ ยญฺหิ ฌานํ สมฺมสิตฺวา วุฎฺฐาติ, ตํสทิโสว โหตี’’ติ อาหฯ  ปน ‘‘ปุคฺคลชฺฌาสโย นิยเมติ, ‘อโห วต ปญฺจงฺคิกํ, จตุรงฺคิกํ วา มคฺคํ ปาปุเณยฺย’นฺติอาทินา ยถา ยถาสฺส อชฺฌาสโย โหติ, ตถา ตถา มโคฺค โหตี’’ติ อาหฯ</p>


<p>ยสฺมา ปน อฎฺฐกถาวาโท ปมาณํ, ตโย จ เถรา ปณฺฑิตา พฺยตฺตา, ตสฺมา จตฺตาโรปิ วาทา อญฺญมญฺญํ อปฺปฎิพาหนวเสน เอวํ เวทิตพฺพาฯ กถํ? กามาวจรธเมฺม ตาว สมฺมสิตฺวา สุกฺขวิปสฺสกสฺส อุปฺปนฺนมโคฺคปิ สมาปตฺติลาภิโน ฌานํ ปาทกํ อกตฺวา อุปฺปาทิตมโคฺคปิ วิปสฺสนานิยาเมน ปฐมชฺฌานิกาว โหนฺติฯ สเจ ปน กิญฺจิ ฌานํ ปาทกํ กตฺวา อุปฺปาทิโต โหติ, ตสฺส วเสน องฺคปริณาโม โหตีติ ตํตํฌานสทิโส โหติฯ ยสฺมา ปเนตฺถ กามาวจรกฺขเนฺธ อารพฺภ ปวตฺตา วิปสฺสนา กามาวจรธเมฺมสุ จ มหคฺคตธเมฺมสุ วิย ภาวนาวิเสสโต ฌานงฺควิเสโส นตฺถิ, ตสฺมา ‘‘วิปสฺสนาย อารมฺมณภูตา ขนฺธา นิยเมนฺตี’’ติ เอวํ ปวโตฺต ทุติยเตฺถรวาโท อิมํ วาทํ น ปวิสติฯ ฌานธเมฺม สมฺมสิตฺวา อุปฺปาทิตมโคฺค สเจ ปาทกชฺฌานํ นตฺถิ, สมฺมสิตชฺฌานนิยาเมน ตํตํฌานิโก โหติฯ สเจ ปฐมชฺฌานโต วุฎฺฐาย ทุติยาทิฌาเน สมฺมสิตฺวา อุปฺปาทิโต, ปุคฺคลชฺฌาสยนิยาเมน ทฺวีสุ อญฺญตรชฺฌานสทิโส โหติฯ สเจ ปน ปุคฺคลสฺส ตถาวิโธ อชฺฌาสโย นตฺถิ, ตทา กถนฺติ? เอตฺถ ตาว เกจิ ‘‘นานาวชฺชนวีถิยเมว นิวตฺตมานปาทกชฺฌานโต เอกาวชฺชนวีถิยํ  โคตฺรภุภาวํ ปตฺวา นิวตฺตมานาย วิปสฺสนาย อารมฺมณภูตา ขนฺธาเยว  พลวโนฺต, ตสฺมา สมฺมสิตกฺขนฺธนิยาเมน ตํสทิโส มโคฺค โหตี’’ติ วทนฺติฯ เอวญฺจ สติ ‘‘ปาทกชฺฌานนิยาเมน โหตี’’ติ เอวํ ปวโตฺต ปฐมเตฺถรวาโท ปาทกชฺฌานโต วุฎฺฐาย กามาวจรกฺขเนฺธ สมฺมสิตฺวา อุปฺปาทิตมคฺคเมว สนฺธาย ติฎฺฐตีติฯ</p>


<p>อปเร ปน ‘‘ปาทกชฺฌานํ มคฺคสฺส มูลการณวเสน ปจฺจโย โหติ อาสนฺนการณวเสนปิ, สมฺมสิตกฺขนฺธา ปน มูลการณวเสเนว ปจฺจยา โหนฺติ, ตสฺมา สมฺมสิตกฺขนฺธโต ปาทกชฺฌานเมว พลวตรนฺติ ปาทกชฺฌานสทิโส มโคฺค โหตี’’ติ วทนฺติฯ เอวํ สเนฺต ปน ‘‘สมฺมสิตกฺขนฺธนิยาเมนา’’ติ เอวํ ปวโตฺต ทุติยเตฺถรวาโท สมาปตฺติํ ปาทกํ อกตฺวา เกวลํ ฌานธเมฺมเยว สมฺมสิตฺวา อุปฺปาทิตมคฺคเมว สนฺธาย ติฎฺฐติฯ ยสฺมา ปน เหฎฺฐิมเหฎฺฐิมชฺฌานโต อุปรูปริฌานํ พลปฺปตฺตํ โหติ, ตสฺมา เหฎฺฐิมเหฎฺฐิมชฺฌานโต วุฎฺฐาย อุปรูปริฌานธเมฺม วิปสฺสโต อุปฺปนฺนมโคฺค ปาทกชฺฌานํ อนเปกฺขิตฺวา สมฺมสิตชฺฌานวเสน ตํตํฌานิโก โหติฯ อุปรูปริฌานโต ปน วุฎฺฐาย เหฎฺฐิมเหฎฺฐิมชฺฌานธเมฺม สมฺมสิตฺวา อุปฺปาทิตมโคฺค สมฺมสิตชฺฌานํ อนเปกฺขิตฺวา ปาทกชฺฌานสทิโส โหตีติ อิทเมตฺถ สารตรํฯ เอวญฺหิ สติ ทฺวินฺนมฺปิ เถรานํ วาทา นิปฺปเทสวิสยา สมผลา โหนฺติฯ</p>


<p>ตติยเตฺถรวาโท เจตฺถ ปาทกชฺฌานํ, สมฺมสิตชฺฌานํ วา วินา อชฺฌาสยมเตฺตเนว น อิชฺฌติฯ ตีสุปิ วาเทสุ ฐเปตฺวา เสสฌานงฺคปริณามํ เวทนาปริณาโม วิปสฺสนานิยาเมเนว โหติฯ ตโยปิ เถรวาทา วิปสฺสนานิยาเมน วินา น โหนฺตีติ ทฎฺฐพฺพํฯ นนุ จ เวทนาปิ ฌานงฺคเมว, ตสฺมา ตายปิ ปาทกชฺฌานนิยาเมเนว ภวิตพฺพนฺติ? ตํ น, เวทนายปิ ปาทกชฺฌานนิยาเมน ปริณาเม สติ วิปสฺสนานิยามํ อนเปกฺขิตฺวา ปาทกชฺฌานนิยาเมเนว มคฺคกฺขเณ  เสสฌานงฺคานิ ปริณามฎฺฐาเนเยว เวทนายปิ ปริณาโม ภเวยฺย, ตถา ปน อหุตฺวา เอกาวชฺชนวีถิยา อาทิโตว ปริณามนโต มคฺควุฎฺฐานวีถิยา อาสนฺนตรปฺปวตฺตาย วิปสฺสนาย วเสน เวทนานิยาโม โหติฯ</p>


<p>อถ วา ปาทกชฺฌานสมฺมสิตชฺฌานานํ สมฺภเว เตสุ อนุปฺปนฺนา เวทนา วิปสฺสนาย น โหตีติ ปาทกชฺฌานสมฺมสิตชฺฌานนิยาเมน ปริณมตีติปิ น สกฺกา วตฺตุํฯ เอตฺถ สิยา – ยตฺถ ตาว ปาทกชฺฌานํ อตฺถิ, ตตฺถ ตํ นิยเมติฯ ยตฺถ ปน ติกจตุกฺกปาทกชฺฌานํ นตฺถิ, ตสฺมิํ  อรูปภเว กิํ นิยเมตีติ? ตตฺถาปิ ปาทกชฺฌานเมว นิยเมติฯ โย หิ ภิกฺขุ อฎฺฐสมาปตฺติลาภี ปฐมชฺฌานํ ปาทกํ กตฺวา โสตาปตฺติมคฺคผลานิ นิพฺพเตฺตตฺวา อปริหีนชฺฌาโน กาลํ กตฺวา อรูปภเว นิพฺพโตฺต ปฐมชฺฌานิกาย โสตาปตฺติผลสมาปตฺติยา วุฎฺฐาย วิปสฺสนํ ปฎฺฐเปตฺวา อุปริ ตีณิ มคฺคผลานิ นิพฺพเตฺตติ, ตสฺส ตานิ ปฐมชฺฌานิกาเนว โหนฺติฯ ทุติยชฺฌานิกาทีสุปิ เอเสว นโยฯ อรูเปปิ หิ โลกุตฺตรํ ติกจตุกฺกชฺฌานํ อุปฺปชฺชตีติ เอวเมตฺถ เอเกกสฺส โลกุตฺตรกุสลสฺส ฌานงฺคโยคเภโท เวทิตโพฺพติฯ</p>


<p>ติ เตภูมกกุสลํ วิย ปฎิสนฺธิปฺปวตฺตีสุ อวิปจฺจวนฺตมฺปิ อตฺตโน อตฺตโน อนุรูปสฺส ผลสฺส นิปฺผาทเนน ตํตํผลปฺปเตฺต โสตาปโนฺน สกทาคามี อนาคามี อรหาติ สามญฺญโต จตฺตาโร อริยปุคฺคเล อภินิปฺผาเทตีติฯ วิเสสโต ปน สตฺตกฺขตฺตุปรมตาทิเก อเนเกปิ โสตาปนฺนาทโย นิปฺผาเทติฯ</p>

</p>


<h3>จตุภูมกกุสลวณฺณนา</h3>
<p> เอวํ  จตุภูมกกุสลจิตฺตํ สรูปโต นิทฺทิสิตฺวา อิทานิ ตํ นิคเมโนฺต อาห ติอาทิฯ ตตฺถ ติ กามภเวฯ ตถา ติอาทีสุฯ</p>


<p> ติ กุสลากุสลกมฺมโต อปคเตนฯ อคฺคมคฺคสฺส หิ อุปฺปนฺนกาลโต ปฎฺฐาย อรหโต สพฺพานิ กุสลากุสลกมฺมานิ ปหีนานิ นาม โหนฺติ ปจฺจยเวกเลฺลน ปฎิสนฺธิทาเน อสมตฺถภาวโตฯ ยโต จ อริยมคฺคญาณํ ‘‘กมฺมกฺขยกร’’นฺติ วุจฺจติฯ อถ วา อเหตุอปจฺจยวิสุชฺฌนสฺส อภาวโต กิเลสสมุเจฺฉทเกน มคฺคกุสเลน อกุสเลหิ อปคเตนฯ ติ กุจฺฉิตานํ สลนาทีหิ  กุสลสงฺขาตาย ปฎิปตฺติยํ เทสนุปฺปาทนาทีสุ เฉเกนฯ ติ อุภยโลกมุนนเกน อคฺคผลญาเณน, สพฺพญฺญุตญฺญาเณน วา สมนฺนาคตตฺตา มุนินาฯ เตนาห –</p>


<p>‘‘โย มุนาติ อุโภ โลเก, มุนิ เตน ปวุจฺจตี’’ติฯ</p>


<p>ติ ฉฬภิญฺญตาย ปรเมน จิตฺตวสิภาเวน สมนฺนาคตตฺตา, ฌานาทีสุ ปญฺจวิธวสิสพฺภาวโต จ วสิภูเตน วสิภาวูปคตินฺทฺริเยนฯ</p>

</p>


<h3>อกุสลวณฺณนา</h3>
<p>เอตฺตาวตา จ ยํ ‘‘กุสลากุสลาพฺยากตชาติเภทโต ติวิธ’’นฺติ เอตฺถ วุตฺตํ กุสลํ, ตํ สรูปโต นิทฺทิสิตฺวา อิทานิ ตทนนฺตรุทฺทิฎฺฐํ อกุสลํ นิทฺทิสโนฺต อาห ติอาทิฯ ‘‘ภูมิโต เอกวิธ’’นฺติ วุตฺตมตฺถํ นิยเมตฺวา ทเสฺสโนฺต อาห ติฯ นิกายนฺตริกา ปน รูปารูปาวจรมฺปิ อกุสลํ อิจฺฉนฺตีติ เตสํ  มตินิเสธนตฺถํ อวธารณํ กตํฯ มหคฺคตภูมิยํ อุปฺปชฺชนฺตมฺปิ เหตํ ตตฺถ รูปธาตุยํ ปวตฺติวิปากํ เทนฺตมฺปิ เอกเนฺตน กามาวจรเมวาติฯ กุโต ปเนส นิยโมติ? กามตณฺหาวิสยภาวโตฯ กามตณฺหาวิสยตา หิ กามาวจรภาวสฺส การณํ ยถา รูปารูปตณฺหาวิสยตา รูปารูปภาวสฺสฯ เอกํเสน เจตํ เอวํ สมฺปฎิจฺฉิตพฺพํฯ อิตรถา พฺยาปิตลกฺขณํ น สิยาฯ ยทิ หิ อาลมฺพิตพฺพธมฺมวเสน ภูมิววตฺถานํ กเรยฺย, เอวํ สติ อนารมฺมณานํ สงฺคโห น สิยาฯ อถ วิปากทานวเสน, เอวมฺปิ อวิปากานํ สงฺคโห น สิยา, ตสฺมา อาลมฺพณธมฺมวเสเนว ปริยาปนฺนานํ สา กาตพฺพาฯ อปริยาปนฺนานํ ปน โลกโต อุตฺติณฺณตาย โลกุตฺตรตา, อุตฺตริตราภาวโต อนุตฺตรตา จ เวทิตพฺพาติฯ</p>


<p>โทมนสฺสสฺส อนีวรณาวตฺถาย อภาเวน ตํสหคตจิตฺตุปฺปาโท กามภูมิยํเยว ปวตฺตตีติ โส  นิยตวตฺถุโก, อิตเร อรูปภูมิยมฺปิ ปวตฺตนโต อนิยตวตฺถุกาติ อาห นฺติฯ วิจิกิจฺฉุทฺธจฺจสหคตานํ โมเหกเหตุกตฺตา, อิตเรสมฺปิ โลภโมหโทสโมหวเสน ทฺวิเหตุกตฺตา อาห ติฯ อาทิโต เอกาทสนฺนํ อกุสลจิตฺตานํ ปฎิสนฺธิชนนโต, อุทฺธจฺจสหคตสฺส ตทภาวโต อาห ติฯ อุทฺธจฺจสหคตญฺหิ ปวตฺติวิปากํ เทนฺตมฺปิ ปฎิสนฺธิํ นากฑฺฒติฯ ยโต วกฺขติ –</p>


<p>
‘‘เอกาทสวิธานํ ตุ, หิตฺวา อุทฺธจฺจมานสํ;  
  
เอกาทสวิธา เจว, ภวนฺติ ปฎิสนฺธิโย’’ติฯ (อภิธ. ๕๓๖);  
</p>
  
<p>เยน ปน การเณน ตํ ปฎิสนฺธิํ นากฑฺฒติ, ตํ ปฎิสนฺธิวินิจฺฉยกถาหิ อิมิสฺสา คาถาย วณฺณนาปเทเสเยว วกฺขาม ฯ ติ สุขทุโกฺขเปกฺขาสงฺขาตาหิ ตีหิ เวทนาหิฯ ยถาห – ‘‘ติโสฺส อิมา, ภิกฺขเว, เวทนาฯ กตมา ติโสฺส? สุขา ทุกฺขา อทุกฺขมสุขา’’ติ (สํ. นิ. ๔.๒๔๙)ฯ ยํ ปน กตฺถจิ สุเตฺต ‘‘เทฺวมา, ภิกฺขเว, เวทนา สุขา ทุกฺขา’’ติ (สํ. นิ. ๔.๒๖๗) วจนํ, ตํ กุสลปกฺขิกํ อุเปกฺขํ สุเข, อกุสลปกฺขิกญฺจ ทุเกฺข ปกฺขิปิตฺวา ปริยาเยน วุตฺตนฺติ ทฎฺฐพฺพํฯ สุปฺปติฎฺฐิตภาวการณตฺตา มูลมิวาติ มูลํ, โลโภ มูลํ เอตสฺสาติ ฯ กิญฺจาปิ หิ โมโหปิ โลภมูเลสุ อตฺถิ, โส ปน สพฺพากุสลสาธารณตฺตา ววตฺถานกโร น โหตีติ อสาธารณธมฺมวเสน ‘‘โลภมูล’’เนฺตฺวว วุตฺตํ ยถา ‘‘เภริสโทฺท ยวงฺกุโร’’ติฯ ตถา นฺติ เอตฺถาปิฯ มูลนฺตรวิรหโต โมโห เอว มูลํ อิมสฺส, นาญฺญนฺติ ฯ</p>


<p>มิจฺฉาวเสน ทสฺสนํ ทิฎฺฐิ, ทิฎฺฐิเยว ทิฎฺฐิคตํ ยถา ‘‘อากาสคตํ ถามคต’’นฺติฯ อถ วา วิปริเยสคฺคาหิกาย ทิฎฺฐิยา คตเมว, น เอตฺถ คนฺตพฺพวตฺถุ ตถาสภาวนฺติ ทิฎฺฐิคตํ, ทฺวาสฎฺฐิยา วา ทิฎฺฐีสุ อโนฺตคธนฺติ ทิฎฺฐิคตํ, เตน สมํ ปกาเรหิ ยุตฺตนฺติ ฯ</p>


<p>ติอาทิ โลภมูลจิตฺตานํ ปวตฺติอาการทสฺสนํฯ นฺติ อุเจฺฉททิฎฺฐิอาทิํ มิจฺฉาทิฎฺฐิํฯ ตาย หิ วิปลฺลตฺตจิตฺตา ตาว โกธวิสโย, ยาว อินฺทฺริยโคจโรติ  ปรโลกํ ปฎิกฺขิปิตฺวา ‘‘นตฺถิ กาเมสุ อาทีนโว’’ติ คณฺหนฺติฯ -สเทฺทน –</p>


<p>
‘‘เอส ปโนฺถวิตโถ เทวยาเน,  
  
เยน ยนฺติ ปุตฺตวโนฺต วิโสกา;  
  
ตํ ปสฺสนฺติ ปสโว ปกฺขิโน จ,  
  
เตน เต มาตริปิ มิถุนํ จรนฺตี’’ติฯ –  
</p>
  
<p>อาทินา  นเยน ปุตฺตมุขทสฺสนํ สคฺคโมกฺขมโคฺคติ เอวมาทิกํ มิจฺฉาทิฎฺฐิํ สงฺคณฺหาติฯ ติ เอตฺถ -สโทฺท อนิยมโตฺถฯ เตน ‘‘พฺราหฺมณานํ สุวณฺณหรณเมว อทินฺนาทาเน สาวชฺชํ, อิตรํ อนวชฺชํ, คุรูนํ, คุนฺนํ, อตฺตโน ชีวิตสฺส, วิวาหสฺส จ อตฺถาย มุสาวาโท อนวโชฺช, อิตโร สาวโชฺช, คุรุอาทีนํ อตฺถาย เปสุญฺญกรณํ อนวชฺชํ, อิตรํ สาวชฺชํ, ภารตยุทฺธสีตาหรณาทิกถา ปาปวูปสมาย โหตี’’ติ เอวมาทิเก มิจฺฉาคาเห สงฺคณฺหาติฯ ติ ทิฎฺฐสุตมุตมงฺคลานิฯ ติ วุฑฺฒิยา ปุพฺพนิมิตฺตภาเวน อคฺคเหตฺวา ‘‘อิทเมว วุฑฺฒิการณ’’นฺติ เอวํ สารวเสน คณฺหาติฯ ติ โลภสฺส, มิจฺฉาภินิเวสสฺส วา วเสน สรเสเนว ติขิเณน กุรุเรนฯ ติ ทเนฺธน อติขิเณนฯ ตาทิสํ ปน อตฺตโน, ปรสฺส วา สมุสฺสาหเนน ปวตฺตตีติ อาห ติฯ ติ -สเทฺทน ตถาปวตฺตนกมุสาวาทาทีนมฺปิ สงฺคโห เวทิตโพฺพฯ ติ อนุภุยฺยมานานํ กามคุณานํฯ -สเทฺทน ปรสนฺตกสฺส อยถาธิเปฺปตตาย ยํ ลทฺธํ, ตํ คเหตพฺพนฺติ คหณาทิกํ สงฺคณฺหาติฯ</p>


<p>สมฺปยุตฺตธมฺมวเสน เภทาภาวโต โทสมูลํ อสงฺขาริกสสงฺขาริกเภทโต ทุวิธํฯ ยทิ เอวํ กสฺมา ‘‘โทมนสฺสสหคตํ ปฎิฆสมฺปยุตฺต’’นฺติ วุตฺตํ? อสาธารณธเมฺมหิ ตสฺส จิตฺตสฺส อุปลกฺขณตฺถํฯ ปาณสฺส อตีว, อติกฺกมิตฺวา วา ปาตนํ ฯ -สเทฺทน อทินฺนาทานมุสาวาทเปสุญฺญผรุสสมฺผปฺปลาปพฺยาปาเท สงฺคณฺหาติฯ ทสอกุสลกมฺมปเถสุ หิ กาเมสุมิจฺฉาจารอภิชฺฌามิจฺฉาทิฎฺฐิสงฺขาตา ตโยว กมฺมปถา อิมินา น สิชฺฌนฺติฯ สภาวติกฺขํ หุตฺวา ปวตฺตมานํ จิตฺตํ อสงฺขารเมว โหติ, อิตรํ สสงฺขารนฺติ อธิปฺปาเยนาห ติฯ มนฺทํ  ปน หุตฺวา ปวตฺตมานํ เอกํเสน สสงฺขารเมวาติ น สกฺกาว  วิญฺญาตุํฯ ยํ สสงฺขาเรน สปฺปโยเคน ปวตฺตติ, ตํ มนฺทเมว โหตีติ กตฺวา ตถา วุตฺตนฺติ ทฎฺฐพฺพํฯ</p>


<p>โมหมูลํ จิตฺตํ มูลนฺตรวิรหโต อติมูฬฺหํ วิจิกิจฺฉุทฺธจฺจโยคโต จญฺจลญฺจาติ อุเปกฺขาสหคตเมว โหติ, น ตสฺส กทาจิปิ สภาวติกฺขตา อตฺถิฯ อารมฺมเณ หิ สํสปฺปนวเสน, วิกฺขิปนวเสน จ ปวตฺตมานสฺส จิตฺตทฺวยสฺส กิํ ตาทิเส กิเจฺจ สภาวติกฺขตาย, อุสฺสาเหตพฺพตาย วา ภวิตพฺพํ, ตสฺมา น ตตฺถ สงฺขารเภโท อตฺถิฯ นนุ จ อุทฺธจฺจํ สพฺพากุสลสาธารณํ, กสฺมา ปน เอตเมว เตน วิเสเสตฺวา วุตฺตํ ‘‘อุทฺธจฺจสหคต’’นฺติฯ วิเสสโต พลวภาวโตฯ อิทญฺหิ เอตสฺมิํ จิเตฺต พลวํ, ตสฺมา สมฺปยุตฺตธเมฺมสุ ปธานํ หุตฺวา ปวตฺตตีติ อิทเมว เตน วิเสสิตพฺพํฯ เตเนว หิ  เสสากุสเลสุ อุทฺธจฺจํ เยวาปนกวเสน อาคตํ, อิธ ปน สรูปโตเยว นิทฺทิฎฺฐํฯ เอวํ อสาธารณปฺปธานธมฺมวเสน โมหมูลํ วิจิกิจฺฉาสมฺปยุตฺตํ อุทฺธจฺจสมฺปยุตฺตนฺติ ทุวิธํ วุตฺตนฺติ ทฎฺฐพฺพํฯ  สํสโย,  อวูปสโม, ภนฺตตาติ อโตฺถฯ ตตฺถ วิจิกิจฺฉาสหคตสฺส อสนฺนิฎฺฐานกาเล, อุทฺธจฺจสหคตสฺส วิเกฺขปกาเล จ ปวตฺติ เวทิตพฺพาฯ</p>


<p>นฺติ ปฎิสนฺธิชนกาชนกสฺส, กมฺมปถภาวปฺปตฺตาปตฺตสฺส จ อนุรูปโตฯ อถ วา นฺติ โย ยสฺส เหตุ, ตทนุรูปโตฯ เยภุเยฺยน หิ โลภมูลเกน ขุปฺปิปาสาทินิรนฺตรเปตวิสเย อุปฺปชฺชนฺติ, โทสมูลเกน โทโส วิย จณฺฑชาตตาย ตํสริกฺขเก นิรเย, โมหมูลเกน นิจฺจสมฺมูฬฺหาย ติรจฺฉานโยนิยํ, ตสฺมา โลภาทิเหตุอนุรูปโต ตตฺถ ตตฺถ อปาเย อุปปตฺติํ นิปฺผาเทตีติ อาห  ติ ฯ อกุสลวิปากานํ ทุกฺขปฺปธานตาย ติ วุตฺตํฯ</p>


<p>  อลามเกน ปาปาปาปปฺปหีเนน  มานเสสุ ยํ ปาปมานสํ วุตฺตํ, ปาปาปาเปสุ ปุคฺคเลสุ อปาเปน ปาปาปาปปฺปหีเนน ยํ ปาปมานสํ วุตฺตนฺติ วา สมฺพโนฺธฯ อถ วา ปาปาปาเปสุ มานเสสุ ปาเปน ปาปมานเสน ปาปวเสน ปาปาปาปปฺปหีเนน ยํ ปาปมานสํ วุตฺตนฺติ โยชนาฯ อยํ ปเนตฺถ อธิปฺปาโย – อสมฺมาสมฺพุเทฺธน ตาว ธมฺมสภาวสฺส ทุพฺพิชานียตฺตา กุสลมฺปิ อกุสลโต, อกุสลมฺปิ กุสลโต วุเจฺจยฺย, ภควโต ปน สห วาสนาหิ  วิทฺธํสิตากุสลสฺส กมฺมกฺขยกรญาเณน ปจฺจยเวกลฺลโต วิทฺธํสิตกุสลกมฺมสฺส จ สมฺมาสมฺพุทฺธภาวโต เอกเนฺตเนว อกุสลเทสนา อกุสลธมฺมวเสเนวาติฯ</p>

</p>


<h3>อพฺยากตวณฺณนา</h3>
<p>อญฺญมญฺญวิสิฎฺฐานํ กุสลากุสลานํ ปากนฺติ วิปากํ, วิปกฺกภาวมาปนฺนานมรูปธมฺมานเมตมธิวจนํฯ ยถา หิ โลเก สาลิพีชาทีนํ ผลานิ ตํสทิสานิ นิพฺพตฺตานิ วิปกฺกานิ นาม โหนฺติ, วิปากนิรุตฺติญฺจ ลภนฺติ, น มูลงฺกุรปตฺตทณฺฑนฬาทีนิ, เอวํ กุสลากุสลานํ ผลานิ อรูปธมฺมภาเวน, สารมฺมณภาเวน จ ตํสทิสานิ วิปกฺกภาวมาปนฺนานีติ วิปากนิรุตฺติํ ลภนฺติ, น ปน กมฺมาภินิพฺพตฺตาปิ รูปธมฺมา กมฺมวิสทิสตฺตาฯ วิปากเมว จิตฺตํ ฯ กรณมตฺตํ กิริยา ผลทานาสมฺภวโตฯ เยน ปน การเณน ตสฺส ผลทานํ น สมฺภวติ, ตํ เหฎฺฐา วุตฺตเมวฯ กิริยา  เอว จิตฺตํ ฯ วิปากสฺส กามาวจราทิภาโว กุสเล วุตฺตนเยน ยถาสมฺภวํ เวทิตโพฺพฯ อโลภาทิสมฺปยุตฺตเหตูหิ สห วตฺตนโต ฯ ตทภาวโต ฯ นิพฺพตฺตกเหตุวเสน สิชฺฌมานมฺปิ เหตํ สมฺปยุตฺตเหตุวเสเนว ‘‘สเหตุกมเหตุก’’นฺติ วุจฺจติ, อิตรถา ววตฺถานาภาวโตฯ</p>


<p>ติ อตฺตโน ชนกํ กามาวจรกุสลํ วิยฯ ชนกชนิตพฺพสมฺพนฺธวเสน หิ ตํ ตํ กุสลํ ตสฺส ตสฺส วิปากสฺส สกํ นามํ โหติฯ</p>


<p>‘‘สกกุสลํ วิยา’’ติ วุตฺตตฺตา ปวตฺตาการอารมฺมณาทิโต จสฺส ตํสทิสตา อาปเชฺชยฺยาติ ตํนิวารณตฺถมาห ติอาทิฯ ติ ปริตฺตาทิอตีตาทิอชฺฌตฺตาทิเภเทสุ ฉสุ รูปาทิอารมฺมเณสุฯ ภวนฺตรปฎิสนฺธานโต ฯ อวิเจฺฉทปฺปวตฺติเหตุภาเวน ภวสฺส องฺคนฺติ ฯ นิพฺพตฺติตภวโต ปริคญฺญตาย จุติเหตุตาย ติ กามาวจรธมฺมปริยาปเนฺนสุฯ กามาวจรธมฺมา หิ กิเลสวิกฺขมฺภนาทีสุ  อสมตฺถภาเวน ปริตฺตานุภาวตาย, โอฬาริกาหิ วา กามตณฺหาทีหิ ปริโต คหิตตฺตา ‘‘ปริตฺตา’’ติ วุจฺจนฺติฯ วิปากสฺส สงฺกเปฺปตฺวา อารมฺมณคฺคหณาภาวโต กมฺมานุรูปเมว ปวตฺตตีติ ปริตฺตกมฺมวิปาโก ปริตฺตารมฺมเณเยว ปวตฺติตุมรหติ, น มหคฺคตอปฺปมาณารมฺมเณติ วุตฺตํ ‘‘ปริตฺตธมฺมปริยาปเนฺนสู’’ติฯ ยทิ เอวํ มหคฺคตวิปาโกปิ มหคฺคตารมฺมเณเยว อาปชฺชตีติ? นาปชฺชติ, สญฺญายตฺตารมฺมณสฺส สมาธิปฺปธานสฺส กมฺมสฺส อปฺปนาปตฺตสฺส ตาทิเสเนว วิปาเกน ภวิตพฺพตฺตาฯ วณฺณลกฺขณาทิกญฺหิ อคฺคเหตฺวา โลกสญฺญานุโรเธเนว คหิเต ปถวาทิเก ปริกมฺมสญฺญาย สมุปฺปาทิตํ  ปฎิภาคนิมิตฺตสงฺขาตมารมฺมณํ สญฺญาวสํ สญฺญายตฺตํ โหติ, ตสฺมา ตทารมฺมณสฺส สมาธิปฺปธานสฺส อปฺปนาปตฺตสฺส กมฺมสฺส วิปาเกน สมาธิปฺปธานอปฺปนาปเตฺตหิ วิย สญฺญายตฺตารมฺมณตาย นิพฺพิเสเสเนว ภวิตพฺพํฯ ปริตฺตวิปาโก ปน มหคฺคตอปฺปมาณปญฺญตฺตารมฺมณกมฺมนิพฺพโตฺตปิ โหติ, โส ปรโต อาคมิสฺสติฯ</p>


<p>ติ มุขํ ปฎิจฺจ อุปฺปนฺนนิมิตฺตํ วิยฯ ยถา หิ ตํ นิรีหํ อปรํ มุขนิมิตฺตํ อุปฺปาเทตุํ, อญฺญํ วา กิญฺจิ อตฺตโน พเลน กาตุํ น สโกฺกติ, เอวเมตมฺปิ วิปากุปฺปาทนาทีสุ น อุสฺสหติฯ เตนาห นฺติฯ ติ เจตฺถ อนุปจฺฉินฺนาวิชฺชาตณฺหามานานุสยสฺมิํ สนฺตาเน วิปากุปฺปาทนสมตฺถตาสงฺขาโต, อาเสวนปจฺจยภาวสงฺขาโต, วิญฺญตฺติชนกตาสงฺขาโต จ พฺยาปาโรฯ โส วิปาเก นตฺถิ กมฺมเวคุกฺขิตฺตตฺตา ปติตํ วิย หุตฺวา ปวตฺตมานสฺส ตสฺส เอกเนฺตน ทุพฺพลภาวโตติ ตํ นิรุสฺสาหํฯ</p>


<p>นฺติ วิปจฺจนวเสน ปวตฺตนฎฺฐานํ, ปฎิสนฺธิภวงฺคจุติตทารมฺมณวเสน จตุกิจฺจานเมเตสํ ปวตฺติโอกาโสติ อโตฺถฯ ตตฺถ จุติภวงฺคานํ อนฺตราฬํ ปฎิสนฺธิกิจฺจานํ ฐานํ, ปฎิสนฺธิอาวชฺชนานํ, ตทารมฺมณาวชฺชนานํ, ชวนาวชฺชนานํ, โวฎฺฐพฺพนาวชฺชนานญฺจ อนฺตราฬํ ภวงฺคกิจฺจานํ ฐานํ, ตทารมฺมณปฎิสนฺธีนํ, ชวนปฎิสนฺธีนํ, ภวงฺคปฎิสนฺธีนํ วา อนฺตราฬํ จุติกิจฺจานํ ฐานํ, ชวนภวงฺคานํ อนฺตราฬํ ตทารมฺมณกิจฺจานํ ฐานนฺติ ทฎฺฐพฺพํฯ ยสฺมา ปเนตํ ฐานํ ธมฺมานํ ตํตํกิจฺจวเสน ปากฎํ โหติ, ตสฺมา ฐานํ เวทิตพฺพนฺติ ฐานํ อุทฺธริตฺวา ปากฎกิจฺจวเสเนว ตํ ปกาเสตุํ  ติอาทิ  วุตฺตํฯ อถ วา กิจฺจมฺปิ กิจฺจวนฺตานํ ปวตฺติฎฺฐานภาเวน คยฺหตีติ ฐานนฺติปิ กิจฺจเมว อุทฺธฎนฺติ ตํ สรูปโต ทเสฺสตุํ ติอาทิ วุตฺตํฯ</p>


<p> อณฺฑชชลาพุชโยนิสมฺภวานํ  มนุสฺสานํ, วินิปาติกาสุรานญฺจ อเหตุกปฎิสนฺธิยาปิ สพฺภาวโต อาห นฺติฯ ปฎิสนฺธิวิญฺญาณสมฺปยุตฺตา เทฺว อโลภาทโย เหตู เยสํ เต ฯ เอส นโย ติเหตุเกสุปิฯ ตตฺถ ทุเหตุกานํ ญาณวิปฺปยุตฺตานิ จตฺตาริ, ติเหตุกานํ ญาณสมฺปยุตฺตานิ จตฺตาริ ปฎิสนฺธิโย โหนฺติ, ตถา ภวงฺคจุติโยปิฯ เยน เยน หิ จิเตฺตน ปฎิสนฺธิ โหติ, ตํ ตเทว ภวงฺคจุติวเสนปิ ปวตฺตติฯ ตทารมฺมณํ ปน อวิเสเสน ทฎฺฐพฺพํ ทุเหตุกานมฺปิ ติเหตุกตทารมฺมณสฺส อิจฺฉิตตฺตาฯ นนุ เจตํ อสมเปกฺขิตาภิธานํ อาจริเยเนว อิมสฺส ปฎิสิทฺธตฺตาฯ ตถา หิ วกฺขติ –</p>


<p>
‘‘อเหตุปฎิสนฺธิสฺส, น ตทารมฺมณํ ภเว;  
  
ทุเหตุกํ ติเหตุํ วา, ทุเหตุปฎิสนฺธิโน’’ติฯ (อภิธ. ๔๔๓);  
</p>
  
<p>นยิทมสมเปกฺขิตาภิธานํ ปฎิสนฺธิชนกกมฺมํ สนฺธาย ตตฺถ ปฎิสิทฺธตฺตาฯ เยน หิ กเมฺมน ยา ปฎิสนฺธิ อาทินฺนา, น ตํ ตโต อธิกตรํ ตทารมฺมณํ ปวเตฺต อภินิปฺผาเทติฯ ยํ ปน อญฺญมฺปิ กิญฺจิ กมฺมํ ตทาลทฺธาวกาสํ สิยา, น ตํ ตตฺถ ตโต อธิกตรมฺปิ วิปากํ น นิพฺพเตฺตตีติ อตฺถิฯ ‘‘สเหตุกํ ภวงฺคํ อเหตุกสฺส ภวงฺคสฺส อนนฺตรปจฺจเยน ปจฺจโย’’ติ (ปฎฺฐา. ๓.๑.๑๐๒) หิ วจเนน อเหตุกสฺสาปิ นานากเมฺมน สุคติยํ สเหตุกตทารมฺมณมนุญฺญาตํฯ เตนาหุ อาจริยา –</p>


<p>‘‘โหติ อเญฺญน กเมฺมน, สเหตุกํ อเหตุน’’นฺติฯ</p>


<p>ยถา  จ อเหตุกสฺส สเหตุกํ, เอวํ ทุเหตุกสฺส ติเหตุกมฺปิ อิจฺฉนฺติฯ  ปน ‘‘สเหตุก’’นฺติ อวิเสเสน วุตฺตตฺตา อเหตุกานมฺปิ ติเหตุกตทารมฺมณํ อิจฺฉติฯ วุตฺตญฺหิ เตน ‘‘สเหตุก’’นฺติ อวิเสโสปเทเสน ทุเหตุกํ, ติเหตุกญฺจ คเหตพฺพํฯ ตถา หิ อฎฺฐกถายํ ‘‘อเหตุกสฺสาปิ ติเหตุกตทารมฺมณมภิหิตํ, ยญฺจรหิ อตฺถสมาเส อเหตุกานํ ติเหตุกผลานิ เทตี’’ติ วุตฺตํ, ตํ กถํ? โส เอว ปุจฺฉิตโพฺพ, โย ตสฺส กตฺตาติฯ อปเร ปน ‘‘มูลสนฺธิยา ชฬตฺตา ตสฺส ติเหตุกตทาลมฺพณํ น ลพฺภติเยวา’’ติ วทนฺติฯ</p>


<p> ติ  ปฎิสนฺธิโต ปรํ, ทุติยจิตฺตโต ปฎฺฐายฯ สติปิ อนฺตรนฺตรา วีถิจิตฺตุปฺปาเท ตทวสาเน อุปฺปชฺชมานสฺส ยาวตายุกํ อนิวตฺตนโต วุตฺตํ นฺติฯ ติ อติมหนฺตวิภูตารมฺมเณฯ ปญฺจทฺวาเร หิ อติมหนฺตารมฺมเณ มโนทฺวาเร วิภูตารมฺมเณ ตทารมฺมณมุปฺปชฺชติ, น อเญฺญสุฯ เอการมฺมณปฺปวตฺติยา ปฎิสนฺธาทีนํ ติณฺณมฺปิ เอกฎฺฐาเน ทสฺสนตฺถํ อุเทฺทเส ตทารมฺมณสฺส อวสานกรณํ, อิธ ปน ปวตฺติกฺกมวเสน จุติยา อวสานกรณนฺติ ทฎฺฐพฺพํฯ</p>


<p> นฺติ กายวจีกมฺมทฺวารสฺส ชนกวเสน น ปวตฺตนฺตีติ วุตฺตํ โหติฯ ตตฺถ ติ กายวิญฺญตฺติฯ นฺติ ตํสมุฎฺฐาปิกา เจตนา, กาเยน กตํ กมฺมํ กายกมฺมํฯ กิญฺจาปิ หิ กาโย กมฺมสฺส จตุวีสติยา ปจฺจเยสุ น เกนจิ ปจฺจเยน ปจฺจโย โหติ, ตถาปิ ตํสมุฎฺฐานสฺส ตสฺส สพฺภาเวเยว กายกมฺมาทิโวหาโรติ ตํ เตน กตนฺติ วุจฺจติฯ กายกมฺมสฺส ปวตฺติฎฺฐานภูตํ ทฺวารํ ฯ ยทิ เอวํ กมฺมทฺวารววตฺถานํ น สิยา ฯ กายทฺวาเรน หิ สิทฺธํ กมฺมํ ‘‘กายกมฺม’’นฺติ วุจฺจติฯ ตํ ปน ‘‘ทฺวาเร จรนฺติ กมฺมานี’’ติ (ธ. ส. อฎฺฐ. ๑ กายกมฺมทฺวาร) วจนโต วจีทฺวาเรปิ สิชฺฌตีติ ทฺวาเรน กมฺมววตฺถานํ น สิยา, ตถา วจีกมฺมํ กายทฺวาเรปิ สิชฺฌตีติ กเมฺมน ทฺวารววตฺถานมฺปิ น สิยาติ? ตํ น, ตพฺพหุลวุตฺติยา เจว เยภุเยฺยน วุตฺติยา จ ววตฺถิตตฺตาฯ กายกมฺมญฺหิ กายทฺวาเรเยว พหุลํ ปวตฺตติ, อปฺปํ วจีทฺวาเร, ตสฺมา กายทฺวาเร พหุลปฺปวตฺตนโต เอตสฺส กายกมฺมภาโว สิโทฺธ วนจรกาทีนํ วนจรกาทิภาโว วิยฯ ตถา กายกมฺมเมว เยภุเยฺยน กายทฺวาเร ปวตฺตติ, น อิตรํ, ตสฺมา กายกมฺมสฺส เยภุเยฺยน เอเตฺถว ปวตฺติโต อสฺส กายกมฺมทฺวารภาโว สิโทฺธ พฺราหฺมณคามาทีนํ พฺราหฺมณคามาทิภาโว วิยาติ เนตฺถ กมฺมทฺวารววตฺถาเน โกจิ วิพโนฺธติฯ ปิ เอส ปพโนฺธ ยถาสมฺภวํ ทฎฺฐโพฺพฯ</p>


<p>มโนกมฺมทฺวารํ ปน สยํ มโนเยว สมานํ อตฺตนา สหคตเจตนาอนภิชฺฌาทิกมฺมานํ ปวตฺติทฺวารภาเวน มโนทฺวารสงฺขํ ลภตีติ น ตํ จิตฺตสฺส อุปฺปตฺติทฺวารวเสน คณฺหาติฯ น หิ สยํ อตฺตโตว ปวตฺตติฯ ยทิ ปน จิตฺตสมฺปยุตฺตา กมฺมทฺวารภาเวน อธิเปฺปตา, ตทา เตสํ กมฺมทฺวารภาโว มนสฺมิํ น อุปจารียตีติ สมฺปยุตฺตธมฺมานํ จิตฺตาธิปติภาโว จิเตฺต วิยาติ จิตฺตํ นฺติ วุจฺจติฯ สภาวโต ปน กมฺมทฺวารํ นาม สมฺปยุตฺตธมฺมาเยวาติ จิตฺตํ ตโต ปวตฺตนโต มโนกมฺมทฺวารวเสน ปวตฺตติฯ อนนฺตรปจฺจยภูตสฺส ปน มโนกมฺมทฺวารภาเว วตฺตพฺพเมว  นตฺถิฯ อิธ ปน ‘‘อวิญฺญตฺติชนตฺตา’’ติ วจเนน กายวจีกมฺมทฺวารวเสเนว อปฺปวตฺติยา สาธิตตฺตา มโนกมฺมทฺวารํ น คหิตเมวฯ น หิ ‘‘อวิญฺญตฺติชนตฺตา’’ติ การณํ มโนกมฺมทฺวารวเสนปิ อปฺปวตฺติํ สาเธติฯ อถ วา ‘‘อวิปากสภาวโต’’ติ  วจเนน มโนกมฺมทฺวารวเสนปิ อปฺปวตฺติ สาธิตา โหติฯ ‘‘กมฺมทฺวาร’’นฺติ เอตฺถ กมฺมคฺคหเนน นานกฺขณิกกมฺมสฺส อธิเปฺปตตฺตา ตสฺสาปิ คหณํ ทฎฺฐพฺพํฯ อิติ อิเมสุ กายวจีกมฺมทฺวารสงฺขาเตสุ ทฺวีสุ ทฺวาเรสุ, มโนกมฺมทฺวาเรน สห ตีสุ เอว วา ยถา กุสลํ ปวตฺตติ, น เอวํ วิปาโก, ยถา จ กุสลํ กายวจีมโนกมฺมสฺส อายูหนวเสน ทานาทิปุญฺญกิริยวตฺถุวเสน ปวตฺตติ, น เอวมยํฯ อยํ ปน เนว กายวจีกมฺมทฺวาเรสุ ปวตฺตติ วิญฺญตฺติสมุฎฺฐาปกตฺตาภาวโต, น กมฺมวเสน, มโนกมฺมทฺวารวเสนาปิ จ ปวตฺตติ วิปากุปฺปาทนภาวาภาวโต, น ปุญฺญกิริยวเสน ปวตฺตติ ทานาทิวเสน อปฺปวตฺตนโตติ ทเสฺสตุํ ติ วุตฺตํฯ นฺติ ทานาทิวเสนฯ</p>


<p> ติอาทิ สมฺปยุตฺตธมฺมวเสน วิเสสทสฺสนํฯ ยสฺมา เอเต ปริตฺตารมฺมณา, กรุณามุทิตา จ ปญฺญตฺตารมฺมณา สตฺตปญฺญตฺติยํ ปวตฺตนโต, ตสฺมา ทฺวินฺนมาลมฺพณานํ เอกจิตฺตสฺส วิสยภาวานนุคมนโต น เตสุ กรุณามุทิตา กทาจิปิ ชายนฺตีติ อยเมตฺถ ปฐมคาถาย อธิปฺปาโยฯ</p>


<p> ทุติยคาถาย ปน -สโทฺท ยสฺมาติ อิมสฺส อเตฺถฯ ยสฺมา ‘‘ปญฺจ สิกฺขาปทา กุสลา’’ติ (วิภ. ๗๑๕) วุตฺตา, ตสฺมาติ อโตฺถฯ อิทํ วุตฺตํ โหติ – ภควตา หิ  ‘‘ปญฺจ สิกฺขาปทา กุสลา’’ติ (วิภ. ๗๑๕) เอวํ ‘‘ปาณาติปาตา เวรมณี’’ติอาทีนํ ปญฺจนฺนํ สิกฺขาปทานํ กุสลภาโว วุโตฺต, เต จ วิรติสภาวา เอว อาทิโต ติณฺณํ สิกฺขาปทานํ, ปจฺฉิมสฺส จ สมฺมากมฺมเนฺต, อิตรสฺส สมฺมาวาจายํ, ปญฺจนฺนมฺปิ มิจฺฉาชีวเหตุกปญฺจทุจฺจริตโต วิรมณวเสน  ปวตฺตานํ สมฺมาอาชีเว จ อโนฺตภาวโต, ตสฺมา ตา เอกนฺตกุสลภูตานํ กทาจิ อพฺยากเต ลภนฺติ, อิตรถา สทฺธาสติอาทโย วิย ‘‘สิยา กุสลา, สิยา อพฺยากตา’’ติ วุเจฺจยฺยุนฺติฯ ยทิ เอวํ โลกุตฺตรผเลสุ อฎฺฐ, สตฺต วา มคฺคงฺคา น ลพฺภนฺตีติ? โน น ลพฺภนฺติ โลกิยวิรตีนเมว ตตฺถ เอกนฺตกุสลภาวสฺส วุตฺตตฺตา, โลกุตฺตรวิรติโย ปน ผลสฺส มคฺคปฎิพิมฺพภูตตฺตา มคฺคสทิสโต อฎฺฐงฺคิกตาย, สตฺตงฺคิกตาย  จ ภวิตพฺพนฺติ น จ เอกนฺตกุสลภาเวน ววตฺถาเปตุํ ยุตฺตาฯ เอวญฺจ กตฺวา อุปริ โลกุตฺตรผเลสุปิ อฎฺฐงฺคิกตาทิเภโท มโคฺค อุทฺธโฎติฯ</p>


<p> ติอาทิ อธิปติวเสน วิเสสทสฺสนํฯ สเพฺพสมฺปิ หิ เตภูมกกุสลานํ อโญฺญ อายูหนกาโล, อโญฺญ วิปจฺจนกาโล, ตสฺมา น ตานิ อตฺตโน วิปาเกหิ อธิปติํ คาหาเปตุํ สโกฺกนฺตีติ น เต ฉนฺทาทีนิ ธุรํ กตฺวา ปวตฺตนฺติฯ โลกุตฺตรกุสลานิ จ ปน อายูหนกาลสฺส, วิปจฺจนกาลสฺส จ อนฺตราภาวโต อตฺตโน ฉนฺทาทีนํ พลสฺส อวูปสนฺตกาเลเยว วิปากํ นิพฺพเตฺตนฺตีติ อนนฺตรปจฺจยา หุตฺวา วิปาเกหิ อธิปติํ คาหาเปตุํ สโกฺกนฺตีติฯ เอวญฺจ กตฺวา อุปริ โลกุตฺตรวิปากานํ อธิปติโยคํ วกฺขติฯ</p>


<p> ยสฺมา  วิปากานํ อาคมนโต อสงฺขาริกสสงฺขาริกภาโว อิจฺฉิโต,  ปจฺจยโต, ตสฺมา อุภินฺนมฺปิ มติทสฺสนตฺถมาห นฺติอาทิฯ ปุริมเตฺถโร หิ ยถา มุเข จลิเต อาทาสตเล มุขนิมิตฺตํ จลติ , เอวํ อสงฺขาริกสฺส กุสลสฺส วิปาโก อสงฺขาริโก, สสงฺขาริกสฺส วิปาโก สสงฺขาริโกติ อาห, ตสฺมา ตสฺส มติทสฺสนตฺถํ ติ วุตฺตํฯ ทุติยเตฺถโร ปน อสงฺขาริกาทีสุ เยน เกนจิปิ จิเตฺตน กเมฺม อายูหิเต อาสนฺนมรณสฺส อตฺตโน, ปเรสํ วา ปโยเคน วินา อสงฺขาเรน อปฺปโยเคน กมฺมกมฺมนิมิตฺตคตินิมิตฺตปจฺจุปฎฺฐาเน ปฎิสนฺธิ อุปฺปชฺชมานา อสงฺขาริกาฯ ยสฺส กสฺสจิ สสงฺขาเรน สปฺปโยเคน กมฺมาทิปจฺจุปฎฺฐาเน สสงฺขาริกาฯ ตถา ภวงฺคจุติโยปิฯ ตทารมฺมณญฺจ ปณีตาปณีตอุตุโภชนาทิปจฺจยวเสน, อนนฺตรนิรุทฺธกุสลากุสลสฺส วเสน วา อสงฺขารสสงฺขารนฺติ เอวํ ปจฺจยโต อสงฺขาริกาทิวิธานตมาห, ตสฺมา ตสฺส มติทสฺสนตฺถํ ติ วุตฺตํฯ อิทเมว จ ปน อาจริยา ปสํสนฺติฯ</p>


<p> ติ อธิปติโยคาภาเวปิ หีนมชฺฌิมปณีตานํ กุสลานํ วิปากตฺตาฯ เอเตน อาคมนโต หีนาทิภาวํ วิภาเวติฯ วิเนยฺยสนฺตานคตกิเลสมลวิธมเนน ตสฺส ปุนนโต ปุโญฺญ วาโท วจีโฆโส เอตสฺส, วุตฺตนเยเนว ปุญฺญํ วทตีติ วา ปุญฺญวาที, เตน ฯ ‘‘เอกเนฺตน สวตฺถุก’’นฺติ วุเตฺตปิ รูปโลเก ปวตฺติ อนิวาริตาติ อาห นฺติ ฯ ติ อิมินา ปน พฺยติเรกโต ลทฺธมตฺถํ ทเสฺสตีติฯ</p>


<p>เอวํ ตาว สเหตุกวิปาเก นิทฺทิสิตฺวา อิทานิ อเหตุเก นิทฺทิสิตุํ ติอาทิ วุตฺตํฯ กสฺมา ปน สเหตุกสฺส กมฺมสฺส อเหตุกวิปาโก โหตีติ? วุจฺจเต – จกฺขุวิญฺญาณาทีนํ ตาว ปญฺจนฺนํ อารมฺมณาภินิปาตมตฺตตฺตา อโลภาทิสมฺปโยโค น สมฺภวติ, ตถา มนฺทตรกิเจฺจสุ สมฺปฎิจฺฉนสนฺตีรเณสูติ  เอวํ เหตูนํ อุปฺปตฺติยา อสมฺภวโต จ เนสํ อเหตุกตา ทฎฺฐพฺพาฯ อุเปกฺขาทิโยเค ปน จกฺขุวิญฺญาณาทีนํ ตาว จตุนฺนํ อิฎฺฐารมฺมเณปิ ปวตฺตมานานํ วตฺถารมฺมณสงฺฆฎฺฎนาย ทุพฺพลภาวโต อุเปกฺขาสหคตตา, กายวิญฺญาณสฺส จ ตาย พลวภาวโต สุขสหคตตา โหติฯ สมฺปฎิจฺฉนํ ปน อารมฺมณฆฎฺฎนโยคฺยภาเวน โอฬาริกตฺตา, จตุจิตฺตกฺขณาตีตวเสน จิรชาตตฺตา จ ทุพฺพลมตฺตโน นิสฺสเยน สห อสมานชาติกญฺจ จกฺขาทิวตฺถุํ นิสฺสาย อุปฺปเนฺนหิ จกฺขุวิญฺญาณาทีหิ ลทฺธานนฺตรปจฺจยตาย, อปุพฺพนิสฺสยตาย จ อารมฺมณรสสฺสาเท ทุพฺพลนฺติ อิฎฺฐาทีสุ อารมฺมเณสุ อุเปกฺขาสหคตเมวฯ สนฺตีรณํ ปน วุตฺตวิปรีตโต อิฎฺฐารมฺมเณ สุขสหคตํ, อิฎฺฐมชฺฌเตฺต จ อุเปกฺขาสหคตนฺติ ทฎฺฐพฺพํฯ มโนวิญฺญาณธาตุ วิย วิสิฎฺฐมนนกิจฺจาภาวโต มโนมตฺตา นิสฺสตฺตนิชฺชีวาทิอเตฺถหิ ธาตุ จาติ ฯ สา หิ สติปิ วิญฺญาณภาเว มโนวิญฺญาณโต สมฺภวสฺส วิสิฎฺฐมนนกิจฺจสฺส อกรณโต มนนมตฺตาเยว โหติฯ วุตฺตลกฺขณวิปรีตโต ปน มโน จ ตํ วิญฺญาณญฺจาติ มโนวิญฺญาณํ, ตเทว ยถาวุตฺตเฎฺฐน ธาตูติ ฯ</p>


<p> ยถากฺกมํ รูปาทิเอเกกเสฺสว อารมฺมณกรณโตฯ  ปญฺจารมฺมณิกฉฬารมฺมณิกภาวโตฯ</p>


<p>ทฎฺฐพฺพตาย  รูปายตนํฯ โสตพฺพตาย  สทฺทายตนํฯ มุนิตพฺพตาย  สมฺปตฺตเสฺสว คเหตพฺพตายาติ อโตฺถ, คนฺธาทิตฺตยเสฺสตํ นามํฯ จกฺขาทีหิ วินา เกวลํ มนสา เอว วิชานิตพฺพตาย  ธมฺมายตนํฯ อนามฎฺฐกาลวิเสสวจนตฺตา จ เนสํ อตีตานาคตาปิ รูปาทโย ทิฎฺฐาทิสเทฺทหิ วุจฺจนฺติฯ เตเนว หิ  ‘‘ทฎฺฐพฺพตายา’’ติอาทินา กาลสามเญฺญน  เนสํ นิพฺพจนํ วุตฺตํฯ ทิฎฺฐํ อารมฺมณํ ยสฺส ตํ ฯ เอวํ ทีสุฯ</p>


<p>นฺติ จกฺขุทฺวารโตว ปวตฺตํ สพฺพวากฺยานํ อวธารณผลตฺตาฯ เตน มโนธาตุอาทีนํ จกฺขุวิญฺญาณภาโว นิวาริโต โหติ เตสํ ทฺวารนฺตรโตปิ ปวตฺติสมฺภวโตฯ อถ วา นฺติ อิทํ สญฺชาติปฺปวตฺติํ สนฺธาย วุตฺตํ, น สญฺจรณปฺปวตฺติํ, ตสฺมา ยถา กุณฺฑมุขโต อุทกํ สญฺจรณวเสน ปวตฺตติ, น เอวํ ปวตฺตมิธ คหิตํฯ ยถา ปน จนฺทกนฺตปาสาณโต อุทกํ สญฺชาติวเสน ปวตฺตติ, เอวํ ปวตฺตเมว จกฺขุโต ปวตฺตนฺติ คหิตํฯ ยถา จ กิํ? ยถา กุจฺฉิโต สมุฎฺฐิตํ ปิตฺตเสมฺหรุหิราทิ มุขโต สนฺทนฺตมฺปิ ‘‘มุขสฺสโว’’ติ น วุจฺจติ, มุขโตเยว ปน สมุฎฺฐหิตฺวา ตโต สวนฺตํ เขฬํ ‘‘มุขสฺสโว’’ติ วุจฺจติ, เอวํ หทยวตฺถุสนฺนิสฺสยโต สมุฎฺฐหิตฺวา จกฺขุโต ปวตฺตมานํ จกฺขุวิญฺญาณํ นาม น โหติฯ จกฺขุโตเยว ปน สมุฎฺฐหิตฺวา ตโต ปวตฺตมานํ จกฺขุวิญฺญาณํ นามาติฯ โย ปน อิมมตฺถํ อสลฺลเกฺขตฺวา พฺยญฺชนมตฺตเสฺสว อภินิวิสิตฺวา ตํทฺวารปฺปวตฺตานํ เสสานมฺปิ จกฺขุวิญฺญาณภาวํ มเญฺญยฺย, ตํ นิวาเรตุํ ปการนฺตเรนปิ วิคฺคหํ ทเสฺสโนฺต อาห นฺติฯ ยถา จกฺขุโต ปวตฺตํ, จกฺขุสนฺนิสฺสิตํ วา วิญฺญาณํ จกฺขุวิญฺญาณํ, เอวํ โสตวิญฺญาณาทีสุปิ ‘‘โสตโต ปวตฺตํ, โสตสฺมิํ สนฺนิสฺสิตํ วา วิญฺญาณํ โสตวิญฺญาณ’’นฺติอาทินา โยชนํ อติทิสโนฺต อาห ติฯ</p>


<p>จกฺขุสนฺนิสฺสิตํ หุตฺวา รูปสฺส วิชานนลกฺขณเมตสฺสาติ ฯ ตตฺถ จกฺขุสนฺนิสฺสิตวจเนน ทิพฺพจกฺขาทิกํ อญฺญํ รูปารมฺมณํ วิญฺญาณํ นิวเตฺตติ ฯ วิชานน-คฺคหเณน จกฺขุสนฺนิสฺสิเต ผสฺสาทิธเมฺม นิวเตฺตติฯ จกฺขุรูป-คฺคหเณน นิสฺสยโต, อารมฺมณโต จ จิตฺตํ วิภาเวติ อุภยาธีนวุตฺติกตฺตาฯ ยทิ หิ จกฺขุ นาม น สิยา, อนฺธาปิ รูปํ ปเสฺสยฺยุํ, น จ ปสฺสนฺติฯ ยทิ จ นีลาทิรูปํ นาม น สิยา, เทสาทินิยเมน น ภวิตพฺพํ, อเตฺถว จ นิยโมฯ เอกนฺตสารมฺมณตา จ จิตฺตสฺส วุตฺตาติ อารมฺมเณน วินา นีลาทิอาภาสํ จิตฺตํ ปวตฺตตีติ เอวํ ปวโตฺต วาโท มิจฺฉาวาโทติ คเหตโพฺพฯ เตนาห ภควา ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติอาทิ (ม. นิ. ๑.๒๐๔, ๔๐๐; ๓.๔๒๑, ๔๒๕; สํ. นิ. ๔.๖๐; กถา. ๔๖๕)ฯ เอตฺถ  สิยา – กิํ ปเนตํ จกฺขุ, รูปญฺจ วิญฺญาณสฺส ปจฺจโย โหนฺตํ เอกเมว ปจฺจโย โหติ, อุทาหุ อเนกนฺติ? จกฺขุ ตาว เอกมฺปิ, รูปํ ปน อเนกเมว สงฺคตํฯ กิํ การณํ? ปจฺจยภาววิเสสโตฯ จกฺขุ หิ จกฺขุวิญฺญาณสฺส นิสฺสยปุเรชาตอินฺทฺริยวิปฺปยุตฺตปจฺจเยหิ ปจฺจโย โหนฺตํ อตฺถิภาเวเนว โหติ ตสฺมิํ สติ ตสฺส ภาวโต, อสติ อภาวโตฯ ยโต ตํ อตฺถิอวิคตปจฺจเยหิสฺส ปจฺจโยติ วุตฺตํ, สฺวายํ ปจฺจยภาโว น เอกสฺมิํ น สมฺภวตีติ เอกมฺปิ จกฺขุวิญฺญาณสฺส ปจฺจโย โหติฯ รูปํ ปน ยทิปิ จกฺขุ วิย ปุเรชาตอตฺถิอวิคตปจฺจเยหิ ปจฺจโย โหติ ปุเรตรํ อุปฺปนฺนํ หุตฺวา วิชฺชมานกฺขเณเยว อุปการกตฺตา, ตถาปิ อเนกเมว สงฺคตํ หุตฺวา ปจฺจโย โหติ อารมฺมณภาวโตฯ ยญฺหิ ตํ อารมฺมณํ ตสฺส ยถา ตถา อุปลพฺภนียวเสเนว อารมฺมณปจฺจยภาโว, วิญฺญาณสฺส จ อินฺทฺริยาธีนวุตฺติกสฺส อารมฺมณสภาวูปลทฺธิ น เอกทฺวิกลาปคตวณฺณวเสน โหติ, นาปิ กติปยกลาปคตวณฺณวเสน, อถ โข อาโภคานุรูปํ อาปาถคตวณฺณวเสนาติ อเนกเมว รูปํ สํหจฺจการิตาย วิญฺญาณสฺส ปจฺจโย โหตีติฯ อมุเมว  หิ วิเสสํ วิภาเวตุํ ‘‘จกฺขุญฺจ ปฎิจฺจ รูเป จา’’ติ (ม. นิ. ๑.๒๐๔, ๔๐๐; ๓.๔๒๑, ๔๒๕; สํ. นิ. ๔.๖๐; กถา. ๔๖๕)  วจนเภโท กโตติฯ เอวํ โสตวิญฺญาเณปิ ยถารหํ วตฺตพฺพํฯ ฆานวิญฺญาณาทีนํ ปน สมฺปตฺตคฺคาหตาย อตฺตโน นิสฺสเยน สห อลฺลีนเสฺสว คหณโต เอกกลาปคตมฺปิ คนฺธาทิกํ เตสํ อุปฺปตฺติยา ปจฺจโย โหติฯ</p>


<p>นฺติ รูปายตนมตฺตเสฺสว อารมฺมณกรณรสํฯ -สเทฺทน ยถา อารมฺมณนฺตรํ นิวเตฺตติ, เอวํ รูปายตเนปิ ลพฺภมาเน เอกเจฺจ วิเสเส นิวเตฺตติฯ น หิ จกฺขุวิญฺญาณํ วณฺณมตฺตโต อญฺญํ กิญฺจิ นีลาทิวิเสสํ ตตฺถ คเหตุํ สโกฺกติฯ เตนาห ภควา – ‘‘ปญฺจหิ วิญฺญาเณหิ น กิญฺจิ ธมฺมํ ปฎิวิชานาติ อญฺญตฺร อภินิปาตมตฺตา’’ติฯ จกฺขุวิญฺญาณํ อุปฺปชฺชมานํ รูปารมฺมเณ เอว อุปฺปชฺชนโต ตทภิมุขภาเวน คณฺหาตีติ วุตฺตํ นฺติฯ อตฺตโน อนนฺตรํ อุปฺปชฺชมานานํ อรูปธมฺมานํ สมนนฺตรวิคตา อรูปธมฺมา ปวตฺติโอกาสทาเนน อนนฺตรสมนนฺตรนตฺถิวิคตปจฺจเยหิ อุปการกา, นิสฺสยารมฺมณา ธมฺมา วิย อาสนฺนการณาติ ทเสฺสโนฺต อาห นฺติฯ ทีสุปิ วุตฺตนเยเนว อโตฺถ เวทิตโพฺพฯ กิริยามโนธาตุยา อารมฺมณเภทโต ภินฺนสภาวตฺตา อาห นฺติฯ จกฺขุวิญฺญาณาทีหิ คหิตํ รูปาทิอารมฺมณํ ตทนนฺตรเมว อปริปตนฺตํ  กตฺวา สมฺปฎิจฺฉนฺตํ คณฺหนฺตํ วิย โหตีติ วุตฺตํ นฺติฯ ตถาภาเวน สมฺปฎิจฺฉนภาเวน ปจฺจุปฎฺฐาตีติ ฯ</p>


<p>ฉสุ อารมฺมเณสุ กทาจิ ปญฺจนฺนํ ชจฺจนฺธาทิวเสน ตโตปิ อูนานํ, พฺรหฺมโลเก จ ทฺวินฺนเมว วิชานนสภาวาปิ   วุตฺตา ตํสภาวานติวตฺตนโต, ฉเสฺวว วา อิตเรสํ อารมฺมณานํ อโนฺตคธตฺตาฯ ติ ยถาสมฺภวํ สนฺตีรณตทารมฺมณาทิกิจฺจา, สนฺตีรณตทารมฺมณปฎิสนฺธิภวงฺคจุติกิจฺจาติ อธิปฺปาโยฯ ติ อิทํ อิมาสํ ทฺวินฺนํ มโนวิญฺญาณธาตูนํ อนิพทฺธฎฺฐานตาย นิพทฺธการณํ ทเสฺสตุํ วุตฺตํฯ วุตฺตนเยน ปน ‘‘ตํตํอนนฺตราตีตวิญฺญาณาปคมปทฎฺฐาน’’นฺติปิ วตฺตุํ วฎฺฎติเยวฯ อเหตุกจิตฺตานํ วิสุํ วิสุํ ลกฺขณาทิกสฺส ทสฺสิตตฺตา ปริเสสโต สเหตุกจิตฺตานํ เอกสทิสเมว ลกฺขณาทิกนฺติ วิญฺญายติฯ ตํ ปน เหฎฺฐา วิภาวิตเมวฯ</p>


<p>อิทานิ อิมาสํ อารมฺมณาทิโต เภทํ ทเสฺสตุํ ติอาทิ วุตฺตํฯ ติ เอกเนฺตเนว อิฎฺฐารมฺมเณ, อติอิฎฺฐารมฺมเณติ อโตฺถฯ ติ สเหตุกวิปากานํ วุเตฺตสุ จตูสุ, สมฺปฎิจฺฉนโวฎฺฐพฺพนานํ อนฺตราฬสงฺขาตสนฺตีรณฎฺฐาเน จาติ ปญฺจสุ ฐาเนสุ, ปญฺจสุ กิเจฺจสูติ วา อโตฺถฯ กิญฺจาปิ โสมนสฺสปฎิสนฺธิกสฺส โทมนสฺสชวนาวสาเน ตทารมฺมณสมฺภเว อสติ ยํ กิญฺจิ ปริจิตปุพฺพํ ปริตฺตารมฺมณมารพฺภ อุเปกฺขาสหคตสนฺตีรณมุปฺปชฺชตีติ อิจฺฉิตํ, ตถา ปน อุปฺปชฺชมานสฺส กทาจิเยว สมฺภวโต เยภุยฺยปฺปวตฺติํ คเหตฺวา ฉ ฐานานิ อวตฺวา ปเญฺจว วุตฺตานิฯ อถ วา ตํ อุปฺปชฺชมานํ ตทารมฺมณฎฺฐาเนเยว นิพฺพตฺตตีติ ตํวเสเนว ตสฺสาปิ ฐานํ คหิตนฺติ ทฎฺฐพฺพํฯ อจกฺขุสํวตฺตนิกกมฺมนิพฺพตฺตตาย ชาติยา อโนฺธ ฯ กิญฺจาปิ หิ ชาติกฺขเณ อณฺฑชชลาพุชานํ สเพฺพสมฺปิ จกฺขุ นตฺถิ, ยสฺส ภาวาภาวโต อนฺธานนฺธวิจารณา ภเวยฺย, ตถาปิ จกฺขุสฺส อุปฺปชฺชมานารหกาเลปิ จกฺขุวิปตฺติวิพนฺธเกน กมฺมุนา ปฎิหตสามตฺถิเยน ปฎิสนฺธิทายเกน  อิตเรนาปิ วา กเมฺมน ตสฺส อนุปาทิยมานตฺตา สโตฺต ‘‘ชจฺจโนฺธ’’ติ วุจฺจติฯ อถ วา ติ ปสูติยํเยว อโนฺธ, มาตุกุจฺฉิยํเยว อโนฺธ หุตฺวา นิกฺขโนฺตติ อโตฺถฯ เตน ทุเหตุกติเหตุกานํ มาตุกุจฺฉิคตกาเลปิ จกฺขุสฺส อวิปชฺชนํ สิทฺธํ โหติ, เอวํ ทีสุปิ ยถารหํ วตฺตพฺพํฯ ติ ชาติยา อญฺญาณโก ฯ กิญฺจาปิ ทุเหตุกปฎิสนฺธิโกปิ ชาติยํ อญฺญาณโก, ตสฺส ปน ปวตฺติยํ ปญฺญา สมฺภวตีติ วุตฺตนเยน เยภุยฺยโต ปวตฺติยมฺปิ ปญฺญายาสมฺภวโต ชจฺจชโฬ เวทิตโพฺพฯ  สุราเมรยปานาทิอุมฺมตฺตกภาวสํวตฺตนิกกมฺมปริภาวิเตน กเมฺมน คหิตปฎิสนฺธิโกฯ ติ ปรทารคมนาทิกมฺมปริภาวิเตน กมฺมุนา คหิตปฎิสนฺธิโกฯ โส ปญฺจวิโธ อาสิตฺตปณฺฑโก อุสูยปณฺฑโก ปกฺขปณฺฑโก โอปกฺกมิกปณฺฑโก นปุํสกปณฺฑโกติฯ อิธ ปน โอปกฺกมิกปณฺฑกสฺส สเหตุกสฺสาปิ ภาวโต, นปุํสกสฺส จ วิสุํ คหณโต ตโย ปณฺฑกา อธิเปฺปตาฯ -สเทฺทน ชาติมูคชาติปงฺคุลมมฺมนาทีนํ สงฺคโหฯ เกจิ ปน ‘‘เอกเจฺจ อเหตุกปฎิสนฺธิกา อวิกลินฺทฺริยา หุตฺวา โถกํ วิจารณปกติกาปิ โหนฺติ, ตสฺมา ตาทิสานมฺปิ อิธ อาทิ-สเทฺทน สงฺคโห’’ติ วทนฺติฯ เอตฺถ จ ชจฺจนฺธาทีนเมว อยํ ปฎิสนฺธีติ น คเหตพฺพาฯ ชจฺจนฺธาทโย ปน อิมินา ปฎิสนฺธิํ คณฺหนฺตีติ คเหตพฺพํฯ</p>


<p> ติ ติเหตุกสฺสปิ อุกฺกฎฺฐปุญฺญสฺสฯ ทุเหตุกมฺมสฺส ปน สพฺพถาปิ โสฬสนฺนํ วิปากานํ อสมฺภวโต ตปฺปฎิเกฺขปปรตฺตา เจตนาย ‘‘ติเหตุกปุญฺญสฺสา’’ติ อวิเสสโต วุตฺตํฯ</p>

</p>


<h3>รูปาวจรารูปาวจรวิปากวณฺณนา</h3>
<p>มหคฺคตวิปากานํ  ตํตํกุสลาคมนวเสเนว ฌานงฺคหานิ, น ปน ภาวนาวิเสเสนาติ เตสํ ปหานงฺคานิ อนุทฺธฎานิฯ นฺติ อุปปตฺติภเวฯ</p>


<p>อรูปาวจรวิปากจิตฺตานิ วุจฺจนฺตีติ สมฺพโนฺธฯ</p>


<p> ติ กุสลานุรูปํ กุสลสทิสํ กตฺวาฯ ยถา กามาวจรวิปากํ กุสลโต วิสทิสมฺปิ กตฺวา วิภตฺตํ, เอวมกตฺวา กุสลสทิสเมว กตฺวาติ อตฺถํ วทนฺติฯ อฎฺฐกถายํ  ปน กุสลานนฺตรํ กตฺวา มหคฺคตวิปากานํ ภาชิตปาฬิํ สนฺธาย ‘‘กุสลานุคตํ กตฺวา ภาชิต’’นฺติ วุตฺตํฯ ปาฬิยญฺหิ –</p>

</p>


<p>กามาวจรวิปากํ วิภชิตฺวา มหคฺคตวิปากํ วิภชเนฺตน –</p>

</p>


<p>เอวํ กุสลํ อุทฺทิสิตฺวา ตทนนฺตรํ กตฺวา มหคฺคตํ วิปากํ วิภตฺตํ, ตสฺมา ยถา กามาวจรวิปากํ, เอวํ อวิภชิตฺวา  อิทํ กุสลานนฺตรํ กตฺวา วิภตฺตนฺติ อิมมตฺถํ โชเตตุํ อฎฺฐกถายํ ‘‘กุสลานุคตํ กตฺวา’’ติ วุตฺตํฯ อิมินาปิ จ อาจริเยน ปริหารมุเขน วกฺขมานอตฺถวิเสสวจนิจฺฉาย ตตฺถ วุตฺตนเยเนว โจทนา กตาฯ เอวญฺหิ สติ กุสลานนฺตรํเยว ผลํ อุปฺปชฺชตีติ ญาปนํ สุฎฺฐูปปนฺนํ โหตีติ อยเมตฺถ อมฺหากํ อาจริยสฺส มโคฺคฯ</p>


<p>นฺติ มหคฺคตวิปากํฯ ตญฺหิ อิธ อธิคตํฯ ติ ยสฺมา กามาวจรกุสลํ อสมานผลํ โหติ ติเหตุกสฺส ทุเหตุกาเหตุกวิปากานํ, ทุเหตุกสฺส จ อเหตุกวิปากานมฺปิ ชนนโต, น เอวมิทํ, อิทํ ปน เอกเนฺตเนว สทิสวิปากชนนโต สมานผลเมว, ตสฺมาติ อโตฺถฯ เอตฺถ จ ‘‘กุสล’’นฺติ อวุเตฺตปิ กามาวจรปุญฺญํวาติ อุปมิตตฺตา อุปเมยฺยสฺสปิ กุสลภาโว วิญฺญายติฯ กสฺมา ปเนตํ สทิสวิปากํ, น กามาวจรํ วิย วิสทิสวิปากมฺปีติ? วุจฺจเต – กามาวจรปุญฺญญฺหิ อาจินโนฺต รูปตณฺหาทินานาวตฺถุกกามตณฺหูปนิสฺสยโต  อาจินติ, ตสฺมา ตทูปนิสฺสยกุสลํ ตทนุรูปโต นานาวตฺถุกํ วิปากํ ชเนติฯ มหคฺคตํ ปน อาจินโนฺต เอกวตฺถุกาเยว ภวตณฺหาย วเสน อาจินตีติ ตทนุรูปโต ตํ นานาวตฺถุํ อชเนตฺวา เอกวตฺถุเมว ชเนตีติฯ</p>


<p> ติ ธมฺมโต อารมฺมณโต ปฎิปทาทิโต จฯ ตถา หิ เย ผสฺสาทโย กุสเล จ ลพฺภนฺติ, เต วิปาเกปิ ลพฺภนฺติ, ยสฺมิญฺจ อารมฺมเณ กุสลํ ปวตฺตติ, ตเตฺถว อิทํ วิปากมฺปิฯ ยาว ปฎิปทาทโย กุสลสฺส ลพฺภนฺติ, ตาว อิมสฺส วิปากสฺสปีติฯ กามํ ยสฺส กสฺสจิ ฉายา ตํตํวตฺถุสทิสาว, มหนฺตสฺส ปน กุสลวิปากสฺส มหนฺตาหิเยว อุปมาหิ  ภวิตพฺพนฺติ นฺติอาทิ วุตฺตํฯ อปเร อปเร อตฺตภาเว ภวํ เวทนมสฺสาติ ฯ ยทิ อปราปริยเวทนํ น โหติ, กถญฺจรหิ อิมสฺส ผลุปฺปตฺตีติ อาห ติอาทิฯ</p>


<p> นฺติ กุสลภวานนฺตรํฯ ยสฺมิญฺหิ ภเว ตํ กุสลํ กตํ, โส อิธ กุสล-สเทฺทน อุปจารโต คหิโต กมฺมานนฺตรํเยว ผลสฺส อสมฺภวโตฯ น หิ ตํ โลกุตฺตรกุสลํ วิย อนนฺตรผลนิปฺผาทกํ, อถ โข เอกจฺจกามาวจรกุสลํ วิย อปราปริยเวทนํ อหุตฺวา สติปิ อเนเกเยว กามาวจรกเมฺม มโหโฆ วิย ปริตฺตํ อุทกํ ตมโชฺฌตฺถริตฺวา อตฺตโนเยว วิปากทาเนน เอกเนฺตน อนนฺตรภเวเยว ผลํ นิพฺพเตฺตติฯ นนุ จ อปริหีนชฺฌานเสฺสว กสฺสจิ นิกนฺติวเสน กามภเว ปฎิสนฺธิ โหติฯ ตถา หิ ติสฺสมหาพฺรหฺมา อุปริพฺรหฺมโลกูปปตฺติยา ภาวิตมโคฺค ภิกฺขูหิ ยาจิโต ตโต จวิตฺวา โมคฺคลิพฺราหฺมณสฺส เคเห ปฎิสนฺธิํ อคฺคเหสีติ วุตฺตนฺติ ตํ กถนฺติ? นิกนฺติพเลเนว ฌานํ ปริหายตีติ ตโต ปริหีนชฺฌาโน นิพฺพตฺตตีติ วทนฺติฯ อปเร ปน อาจริยา ‘‘อนีวรณาวตฺถาย นิกนฺติยา ฌานสฺส ปริหานิ วีมํสิตฺวา คเหตพฺพา’’ติ วตฺวา ‘‘สติปิ มหคฺคตกมฺมุโน วิปากํ ปฎิพาหนสมตฺถเสฺสว ปริตฺตกมฺมสฺส อภาเว ‘อิชฺฌติ, ภิกฺขเว, สีลวโต เจโตปณิธิ วิสุทฺธตฺตา’ติ (อ. นิ. ๘.๓๕) วจนโต กามภเว เจโตปณิธิ มหคฺคตกมฺมสฺส วิปากํ ปฎิพาหิตฺวา ปริตฺตกมฺมุโน วิปากสฺส โอกาสํ กโรตี’’ติ วทนฺติ, ตํ ยุตฺตํฯ ติ อิมสฺสตฺถสฺส ญาปนตฺถนฺติ สมฺพโนฺธฯ</p>


<p> เอวํ  อวิเสเสน กุสลสทิสตํ อติทิสิตฺวา อิทานิ วิเสสํ ทเสฺสตุํ   ติอาทิ วุตฺตํฯ ยถา หิ ทุกฺขปฎิปทํ ทนฺธาภิญฺญํ ฌานํ อุปฺปาเทตฺวา ปุนปฺปุนํ สมาปชฺชนฺตสฺส ตํ ฌานํ ตํปฎิปทเมว โหติ, เอวํ ตสฺมิํ ตสฺมิํ อปริหีเน ตสฺส ตสฺส วิปาโก นิพฺพตฺตมาโน ตํตํปฎิปโทว ภวิตุํ อรหติฯ ฉนฺทาธิปเตยฺยาทิภาโว ปน ตสฺมิํ ขเณ วิชฺชมานานํ ฉนฺทาทีนํ อธิปติปจฺจยภาเวน โหติ, น อาคมนวเสนฯ ตถา หิ เอกเมว ฌานํ นานกฺขเณสุ นานาธิปเตยฺยํ โหติ, ตสฺมา วิปากสฺส อาคมนวเสน ฉนฺทาธิปเตยฺยาทิตา น คหิตาฯ เตนาห นฺติฯ ตทภาวโตว สรสโต ตสฺส หีนาทิตา น สมฺภวตีติ สาปิ ฌานาคมนโตว วุตฺตาฯ</p>

</p>


<h3>โลกุตฺตรวิปากวณฺณนา</h3>
<p>มคฺคจิตฺตสฺส วิย ผลจิตฺตสฺส มคฺคโยคโต เภทาภาเวน ‘‘จตุมคฺคโยคโต’’ติ อวตฺวา ติ วุตฺตํ, จตูหิ อริยมเคฺคหิ สมฺปยุตฺตกุสลจิตฺตสฺส ผลตฺตา จตุพฺพิธสามญฺญผลสมฺปยุตฺตจิตฺตภาวโตติ อโตฺถฯ โสตาปตฺติมคฺคสฺส ผลํ จิตฺตํ ฯ เอวํ เสเสสุฯ มคฺควีถิยํ ทฺวิกฺขตฺตุํ, ติกฺขตฺตุํ วา ผลสมาปตฺติยา อปริจฺฉินฺนปริมาณํ ปวตฺตมานมฺปิ ทฺวีเสฺวว ฐาเนสุ ปวตฺติยา ทุวิธเมว โหตีติ อาห นฺติฯ</p>


<p>  มคฺคาคมนโตติ อธิปฺปาโยฯ มโคฺค หิ อาคมนโต ‘‘สุญฺญโต’’ติ ลทฺธนาโม สคุณาลมฺพณวเสน อนิมิตฺตอปฺปณิหิตนามมฺปิ ลภตีติ ผลสฺส นามตฺตยมฺปิ เทติ, ตถา อาคมนโต อปฺปณิหิโต  มโคฺค สคุณารมฺมณวเสน อนิมิตฺตสุญฺญตอปฺปณิหิตนามโกติ ผลสฺส นามตฺตยมฺปิ เทติฯ เอวญฺจ กตฺวา อภิธเมฺม เอเกกสฺส ผลสฺส ตีณิ ตีณิ นามานิ วุตฺตานิฯ นนุ จ อภิธเมฺม ‘‘สคุณารมฺมณโต นามํ อนธิเปฺปต’’นฺติ วุตฺตํ? สจฺจํ วุตฺตํ, ตํ ปน นามลาภํ สนฺธาย, น นามทานํฯ ตตฺถ หิ ววตฺถานกรตฺตาภาวโต ตถา อนธิเปฺปตํ, น อลพฺภนโตฯ อิธ ปน เอเกกสฺส  ผลํ นามตฺตยมฺปิ ลภตีติ ววตฺถานปฺปโยชนาภาวโต สคุณารมฺมเณหิ ลทฺธนามทานสฺส อธิเปฺปตตฺตา ติวิธมฺปิ นามํ เทติฯ เอกเนฺตน เจตํ เอวํ สมฺปฎิจฺฉิตพฺพํ, อิตรถา วิปสฺสนาปิ วิปสฺสโต ลทฺธนามมคฺคสฺส ตํ น ทเทยฺยาติฯ นฺติ อปรภาเคฯ ติ สมาปชฺชนวเสน อนุภวิตพฺพผเลสุฯ ‘‘วฬญฺชนผเลสุ นา’’ติ มคฺคาคมนํ สนฺธาย ปฎิกฺขิตฺตนฺติ อาห ติอาทิฯ วฬญฺชนผลญฺหิ วิสุํ วิปสฺสนาวเสเนว นิพฺพตฺตตีติ ตสฺส ตํวเสน นามลาโภฯ ยทิ เอวํ มคฺคสฺส วิย อนิมิตฺตนามลาโภ น สิยา? ตํ น, ยถา มคฺคานนฺตรสฺส ผลสฺส วิย วฬญฺชนกผลสมาปตฺติยาปิ มคฺคาคมนโต จ ฌานปฎิปทาเภโท โหติ, เอวํ อนิมิตฺตนามมฺปิ ลพฺภตีติฯ</p>


<p> ติ เอตฺถ การณํ วุตฺตเมวฯ ติ โสฬสหิ อากาเรหิ จตุสจฺจปฎิเวธกมคฺคภาเวน, กิเลสมารณวเสน คมนสงฺขาเตน, นิพฺพานตฺถิเกหิ มคฺคิตพฺพภาวสงฺขาเตน วา มคฺคภาเวนฯ ติ สยํ ผลภาวมฺปิ มคฺคสฺส ผลตฺตา, ตํสทิสตาย วา ตมุปาทาย มโคฺคติ วุจฺจติ ‘‘มคฺคงฺคํ มคฺคปริยาปนฺน’’นฺติอาทีสูติ อธิปฺปาโยฯ</p>

</p>


<h3>อกุสลวิปากวณฺณนา</h3>
<p>ยถา  อติอิเฎฺฐ อิฎฺฐมชฺฌเตฺต จ อารมฺมเณ เวทนาเภทสมฺภวโต กุสลวิปากมโนวิญฺญาณธาตุ ทุวิธา โหติ โสมนสฺสสหคตา, อุเปกฺขาสหคตาติ, เอวํ อติอนิเฎฺฐ อนิฎฺฐมชฺฌเตฺต จ อารมฺมเณ เวทนาเภโท นตฺถีติ อกุสลวิปากมโนวิญฺญาณธาตุ เอกวิธาวาติ ติ วุตฺตํฯ สติ หิ ตตฺถ เวทนาเภเท อติอนิเฎฺฐ โทมนเสฺสน ภวิตพฺพํ, น จ ปฎิเฆน วินา โทมนสฺสํ อุปฺปชฺชตีติฯ กายวิญฺญาณสฺส ทุกฺขสหคตา กุสลวิปาเก วุตฺตวิปริยาเยน เวทิตพฺพาฯ เอตฺถ จ อกุสลวิปาเกสุ ลพฺภมานทุกฺขํ  วิย นาติกฎุกาปิ อุเปกฺขา เอกนฺตนิหีนสฺส อกุสลสฺส วิปากภาวโต ทุกฺขสภาวตฺตา หีนา เอวฯ น หิ อกุสลสฺส วิปาโก อทุโกฺข โหติ, อุเปกฺขาภาโว ปนสฺส พลวตา พาธิยมานสฺส ปฎิปหริตุํ อสโกฺกนฺตสฺส ทุพฺพลปุริสสฺส เตน กริยมานพาธสฺส อุเปกฺขนา วิยาติ ทฎฺฐพฺพํฯ ติ อิมานิ สตฺต เอเกกสฺส อกุสลสฺส วิปากจิตฺตานิ, น ปน กุสลวิปาเก วิย ติเหตุกาทิปุญฺญวิเสเสนฯ อุทฺธจฺจสหคตสฺสปิ หิ ปวตฺติยํ สเตฺตว วิปากา ลพฺภนฺติฯ กสฺมา ปเนตฺถ ยถา กุสลวิปากํ สเหตุกมฺปิ อุทฺธฎํ, น เอวํ อกุสลวิปากนฺติ? เหตูนํ อสมฺภวโตฯ โลภาทีนญฺหิ เอกนฺตสาวชฺชตาย อโยนิโสมนสิการเหตุกานํ นตฺถิ วิปากภาโว, อโลภาทีนมฺปิ เอกนฺตมนวชฺชสภาวานํ วา การณสฺส ตพฺพิทูรตาย นเตฺถว อกุสลวิปากภาโวฯ น หิ อโลภาทีนํ ปฎิปกฺขโลภาทโย เต อภินิปฺผาเทนฺติ, ตสฺมา อิทํ สพฺพถา สเหตุปฺปวตฺติยา อสมฺภวโต อเหตุกเมวาติฯ</p>


<p>ติ เอตฺถ อตีตภเว อายูหิตํ อปราปริยเวทนียํ, อุปปชฺชเวทนียํ วา กมฺมํ  นาม ฯ กมฺมกรณกาเล เจตนาย คหิตมารมฺมณํ  นามฯ อุปปชฺชิตพฺพภวปริยาปโนฺน นรกาทีสุ อคฺคิชาลาทิวโณฺณ  นามฯ</p>


<p> ติ อกุสลวิปากาฯ เตสํ อนิฎฺฐานิฎฺฐมชฺฌตฺตวิสเยสุ ปวตฺติวจเนน ตพฺพิปริยาเยน กุสลวิปากานํ อิฎฺฐอิฎฺฐมชฺฌตฺตวิสเยสุ ปวตฺติ อตฺถโต อาปนฺนาติ สา วิสุํ น วุตฺตาฯ ติ สุขโสมนสฺสุเปกฺขายุตฺตาฯ</p>


<p>นฺติอาทิ ยถาวุตฺตวิปากานํ นิคมนํฯ</p>

</p>


<h3>วิปากจิตฺตวณฺณนา</h3>
<p> ปากสฺส  อสุรกญฺญานํ คพฺภปริปากสฺส สาสนโต วินาสนโต, ปากสงฺขาตสฺส วา อสุรสฺส วินาสนโต ปากสาสโน วุจฺจติ สโกฺก เทวราชา, เตน ปูชิโต ฯ ปากํ วา ปริปกฺกํ สาสนเมเตสูติ ปากสาสนา, ขีณาสวา, เตหิ ปูชิโตติ ฯ</p>

</p>


<p>ติ ปวตฺตาการมตฺตโต ทานาทิวเสน, น ปน ปุญฺญกิริยวตฺถุวเสน ขีณาสวสนฺตานคตสฺส ปุญฺญกิริยภาวาภาวโตติ วุโตฺตวายมโตฺถฯ</p>


<p>อาวชฺชตีติ  อาภุญฺชติ โอโณเชติ ปริณาเมติ วาเรตีติ วา อโตฺถฯ ตญฺหิ อาปาถคตํ อารมฺมณํ ปฐมมาภุญฺชติ, จกฺขุวิญฺญาณาทีนิ วีถิจิตฺตานิ อาปาถคตารมฺมณาภิมุขํ โอโณเชติ, จิตฺตสนฺตานํ วา ปุริมาการโต อญฺญถา ปริณาเมติ, อนุปฺปพนฺธโต ปวตฺตนกํ ภวงฺคจิตฺตสนฺตานํ ปรโต ปวตฺติตุํ อทตฺวา อาปาถคตํ  วา อารมฺมณํ อญฺญตฺถ คนฺตุํ อทตฺวา วาเรติฯ หสิตํ อุปฺปชฺชติ, อุปฺปาทียติ วา เอเตนาติ หสิตุปฺปาทํ, ตเทว จิตฺตนฺติ ฯ โวฎฺฐเปตีติ ฯ กสฺมา ปเนตฺถ อาวชฺชนโวฎฺฐพฺพนานิ อุเปกฺขาสหคตานิ, หสิตุปฺปาทญฺจ โสมนสฺสสหคตนฺติ? วุจฺจเต – อาวชฺชนํ ตาว อปุพฺพารมฺมเณ สกิเทว จ ปวตฺตมานสนฺตติวิเจฺฉทวเสน ปวตฺตนโต, ทุพฺพลภวงฺคปจฺจยํ วา สพฺพถา วิสยรสมนุภวิตุํ น สโกฺกตีติ อิฎฺฐาทีสุ สพฺพตฺถ อุเปกฺขายุตฺตเมว โหติฯ โวฎฺฐพฺพนญฺจ วุตฺตวิปริยาเยน เวทนาเภทารหมฺปิ สมานํ วิปากปฺปพนฺธํ วิจฺฉินฺทิตฺวา วิสทิสจิตฺตปฺปพนฺธสฺส นิพฺพตฺตนโต สนฺตติปริณามเนเยว กิจฺจนฺตเร พฺยาวฎตฺตา วิปากํ วิย อารมฺมณรสสฺสาเท อสมตฺถเมวาติ สพฺพตฺถ อุเปกฺขาสหคตเมวฯ หสิตุปฺปาทํ ปน วุตฺตวิปรีตโต ปริหีนวิปลฺลาสานํ ขีณาสวานํ สนฺตาเน อิฎฺฐารมฺมเณเยว อุปฺปชฺชนโต สพฺพถา โสมนสฺสสหคตเมวาติฯ</p>


<p>ลกฺขณาทิโต ปเนตาสุ ปุริมํ จกฺขุวิญฺญาณาทีนํ ปุเรจรํ รูปาทิวิชานนลกฺขณํ, อาวชฺชนรสํ , ตถาภาวปจฺจุปฎฺฐานํ, ภวงฺควิเจฺฉทปทฎฺฐานํฯ ทุติยํ ฉฬารมฺมณวิชานนลกฺขณํ, อรหตํ อโนฬาริเกสุ วตฺถูสุ หสิตุปฺปาทรสํ, ตถาภาวปจฺจุปฎฺฐานํ, เอกนฺตโต หทยวตฺถุปทฎฺฐานํฯ ตติยมฺปิ ฉฬารมฺมณวิชานนลกฺขณํ, ปญฺจทฺวารมโนทฺวาเรสุ โวฎฺฐพฺพนาวชฺชนรสํ, ตถาภาวปจฺจุปฎฺฐานํ, อเหตุกวิปากมโนวิญฺญาณธาตุภวงฺคานํ อญฺญตราปคมปทฎฺฐานนฺติฯ</p>


<p>ติ ภวงฺคสนฺตานํ อาวฎฺฎยนฺตี วิยฯ ติ เสกฺขาเสกฺขปุถุชฺชนานํ สาธารณาฯ ติ อเสกฺขานํเยว อาเวณิกาฯ เตนาห ติฯ  ติ  จกฺขาทีสุ ฉสุ ทฺวาเรสุ, ปธานสารุปฺปฎฺฐานาทิคเตสุ ฉสุ รูปาทิอารมฺมเณสุฯ ปธานสารุปฺปญฺหิ ฐานํ ทิสฺวา ทิฎฺฐธมฺมสุขวิหารตฺถาย ‘‘สารุปฺปมิทํ ฐานํ มยา ลทฺธ’’นฺติ ตุสนฺตสฺส จกฺขุทฺวาเร รูปารมฺมเณ, ภณฺฑภาชนฎฺฐาเน มหาสทฺทํ สุตฺวา ‘‘เอวรูปา โลลุปฺปตณฺหา เม ปหีนา’’ติ ตุสนฺตสฺส โสตทฺวาเร สทฺทารมฺมเณ, คเนฺธหิ วา ปุเปฺผหิ วา เจติยปูชนกาเล ‘‘เอวรูเปน วต สุคเนฺธน ภควนฺตํ ปูเชมี’’ติ ตุสนฺตสฺส ฆานทฺวาเร คนฺธารมฺมเณ, รสสมฺปนฺนํ ปิณฺฑปาตํ สพฺรหฺมจารีหิ สห ภาเชตฺวา ปริภุญฺชนกาเล ‘‘สารณียธโมฺม วต เม ปูริโต’’ติ ตุสนฺตสฺส ชิวฺหาทฺวาเร รสารมฺมเณ, อาภิสมาจาริกวตฺตปูรณกาเล ‘‘กาเยน วตฺตปฎิวตฺตํ ปูเรมี’’ติ ตุสนฺตสฺส กายทฺวาเร โผฎฺฐพฺพารมฺมเณติ เอวํ ปญฺจทฺวาเรสุ ปญฺจารมฺมเณสุ ปวตฺตติฯ</p>


<p>มโนทฺวาเร ปน ยถาวุเตฺตเสฺวว ปญฺจสุ ปจฺจุปฺปนฺนารมฺมเณสุ ทีสุ (ม. นิ. ๒.๒๘๒ อาทโย) วิย ภควโต ปุเพฺพนิวาสญาเณน ปริญฺญาเต อตีตารมฺมเณ, ‘‘อฎฺฐิสฺสโร นาม ปเจฺจกพุโทฺธ ภวิสฺสตี’’ติ (ธ. ป. อฎฺฐ. ๑.๑๖ เทวทตฺตวตฺถุ) อาคตฎฺฐานาทีสุ วิย อนาคตํสญาเณน ปริจฺฉิเนฺน อนาคตารมฺมเณ จาติ เอวํ ฉเสฺววารมฺมเณสุ หสิตํ อุปฺปาเทตีติ เวทิตพฺพํฯ นนุ จ อตีตํสาทีสุ อปฺปฎิหตาทีสุ อปฺปฎิหตญาณํ วตฺวา ‘‘อิเมหิ ตีหิ ธเมฺมหิ สมนฺนาคตสฺส พุทฺธสฺส ภควโต สพฺพํ กายกมฺมํ ญาณปุพฺพงฺคมํ ญาณานุปริวตฺต’’นฺติ วจนโต วิจารณปญฺญารหิตาย เอตาย กถํ ภควโต อุปฺปตฺติ ยุเชฺชยฺยาติ? หสิตุปฺปาทจิเตฺตน ปวตฺติยมานมฺปิ ภควโต สิตกรณํ ปุเพฺพนิวาสอนาคตํสสพฺพญฺญุตญฺญาณานํ อนุวตฺตกตฺตา ญาณานุปริวตฺติเยว, เอวํ ปน ญาณานุปริวตฺติภาเว สติ น โกจิ ปาฬิวิโรโธฯ เอวญฺจ กตฺวา  ‘‘เตสํ ญาณานํ จิณฺณปริยเนฺต อิทํ  จิตฺตํ อุปฺปชฺชตี’’ติ วุตฺตํฯ อวสฺสเญฺจตํ เอวํ อิจฺฉิตพฺพํ, อิตรถา อญฺญสฺสาปิ วิญฺญตฺติสมุฎฺฐาปกสฺส อเหตุกจิตฺตสฺส ภควโต อุปฺปตฺติ น  ยุเชฺชยฺยฯ น หิ วิญฺญตฺติสมุฎฺฐาปกสฺส ตํสมุฎฺฐิตาย วิญฺญตฺติยา กายกมฺมาทิภาวํ อาปชฺชนภาโว วิพนฺธตีติฯ เอวญฺจ กตฺวา ปญฺจทฺวาเร อิมินา จิเตฺตน โสมนสฺสุปฺปาทนมตฺตํ ทฎฺฐพฺพํ, น หาสุปฺปาทนํ ปญฺจทฺวาริกจิตฺตานํ อวิญฺญตฺติชนกตฺตาฯ มโนทฺวาเร ปน หาสุปฺปาทนํฯ เตเนว หิ  ปญฺจทฺวาเร ‘‘โสมนสฺสิโต โหตี’’ติ (ธ. ส. อฎฺฐ. ๕๖๘) เอตฺตกเมว วุตฺตํ, มโนทฺวาเร จ ‘‘หาสยมาน’’นฺติฯ อิธ ปน ‘‘หสิตุปฺปาทกิจฺจา’’ติ อวิเสสวจนํ ปญฺจทฺวาเร โสมนสฺสกรณวเสน ปวตฺตสฺสปิ มโนทฺวาเร หาสชนนสฺส ปจฺจยภาวํ สนฺธาย วุตฺตนฺติ เวทิตพฺพํฯ ติ หสิตเสฺสว อุปฺปาทนกิจฺจาฯ เตเนว หิ ตํ ‘‘หสิตุปฺปาท’’นฺติ วุจฺจติ, น ปน อเญฺญสํ หสิตุปฺปาทจิตฺตานํ อภาวโตฯ ตถา หิ วกฺขติ ‘‘กุสลโต จตูหี’’ติอาทิฯ</p>


<p>ติ อาสยานุสยญาณํ, อินฺทฺริยปโรปริยญาณํ, ยมกปาฎิหาริยญาณํ, มหากรุณาสมาปตฺติญาณํ, สพฺพญฺญุตญฺญาณํ, อนาวรณญาณนฺติ อิมานิ ฉ ปเจฺจกพุทฺธาทีหิ อสาธารณานิ ญาณานิฯ นนุ จ สพฺพญฺญุตญฺญาณเมว อนาวรณญาณํ, อิตรถา สพฺพญฺญุตานาวรณญาณานํ อสพฺพญฺญุตสาวรณญาณตา จ อาปเชฺชยฺย, ตถา หิ ยทิ สพฺพญฺญุตญฺญาณโต อญฺญมนาวรณญาณํ สิยา, ตสฺส สาวรณตฺตา สาวรเณ จ วิสเย สภาวปฎิเวธาภาวโต สพฺพญฺญุภาวํ น สิเชฺฌยฺย, อนาวรณญาณสฺส จ อสพฺพธมฺมารมฺมณภาเวน ยตฺถ ตํ น ปวตฺตติ, ตตฺถาวรณสมฺภวโต อนาวรณภาโวปิ น  สิยาติ? สจฺจเมตํ, เอกเมว ตํ ญาณํ อนวเสสสงฺขตาสงฺขตสมฺมุติธมฺมวิสยตฺตา สพฺพญฺญุตญฺญาณํ, ตตฺถ จ อาวรณาภาวโต นิสฺสงฺควารมุปาทาย อนาวรณญาณนฺติ เอวํ วิสยปวตฺติเภเทน อเญฺญหิ อสาธารณภาวทสฺสนตฺถํ เทฺวธา วุตฺตนฺติฯ ยถาห –</p>

</p>


<p>ติ หสิตสฺส อุปฺปาทนโต หสิตสฺส อุปฺปาทนนฺติ วุตฺตจิตฺตสฺส อาคตฎฺฐาเน ฐตฺวาฯ ติ ปริจฺฉินฺทิตฺวา คณฺหิตพฺพานิฯ กิญฺจาปิ รูปาวจรกิริยานํ ฌานงฺคปฺปหานํ วิปาเก วิย อาคมนโต อหุตฺวา กุสเล วิย ภาวนาวิเสเสน ปวตฺตาการมตฺตํว  โหติ, ปฐมชฺฌานสฺส ปน ปหานงฺคสมฺภวาภาวโต เอกสฺส วเสเนว นิทฺทิสิตุํ เสสานมฺปิ ปหานงฺคํ อวตฺวา สมฺปโยคงฺคเมว เตสุ ทสฺสิตนฺติฯ</p>


<p> ยสฺมา ปน ภาวนาวเสน ปวตฺตาการมตฺตํ วินา ภาวนาย กาตพฺพสฺส นีวรณปฺปหานาทิกิจฺจสฺส อภาวโต อุชุกํ ภาวนา นาม น โหติ, ตสฺมา ติ อาการ-คฺคหณํ กตนฺติฯ</p>


<p> นฺติ ตํ ยถาวุตฺตรูปารูปสมาปตฺติํฯ ติ เอตฺถ กิญฺจาปิ สา เอว สมาปตฺติ สมาปชฺชิตุํ น สกฺกา, นิรุทฺธานํ อนุปฺปนฺนโต, ปฎิลทฺธสมาปตฺติกเสฺสว สมาปชฺชิตุกามตาย สทฺธิํเยว สมาปชฺชนโต, ปฐมชฺฌานาทิกเมว ปฎิลภิตฺวา ทุติยชฺฌานาทิกํ สมาปชฺชิตุํ อสกฺกุเณยฺยภาวโต จ, ปุเพฺพ ปฎิลทฺธสมาปตฺติสทิสํ ปุน สมาปชฺชนโต ปุถุชฺชนกาลสฺมิํ อภินิพฺพตฺติตสมาปตฺติสทิสา เอตฺถ สา เอว ตถา วุตฺตาฯ</p>


<p> ติ  เอกจิตฺตกฺขเณเยว ปวตฺตนโตฯ ยทิ หิ โส ปุนปฺปุนํ อุปฺปเชฺชยฺย, ตทาสฺส อรหโต อุปฺปตฺติยา กิริยภาโว อิจฺฉิตโพฺพ สิยาฯ สกิํเยว ปน ปวตฺตติ จตุสจฺจปฎิเวธกิจฺจสฺส เอกวาเรเนว ปรินิฎฺฐานโต, ตกฺกิเจฺจน จ วินา ตสฺส อนุปลพฺภนียตฺตาฯ เตนาห – ‘‘น ปารํ ทิคุณํ ยนฺตี’’ติ (สุ. นิ. ๗๑๙), ตสฺมา นตฺถิ โลกุตฺตรํ กิริยจิตฺตนฺติ อยเมตฺถ อธิปฺปาโยฯ</p>


<p> ติ ยา อาปตฺติโย กายวาจาหิ อกาตพฺพํ กตฺวา อาปชฺชติ, ตา กิริยา, ยา ปน อาปตฺติโย กายวาจาหิ กาตพฺพํ อกโรโนฺต อาปชฺชติ, ตา อกิริยา, กิริยา จ อกิริยา จาติ กิริยากิริยา, กิริยากิริยา จ ตา อาปชฺชิตพฺพโต อาปตฺติโย จาติ กิริยากิริยาปตฺติโย, ตาสํ วิภาคํ เทเสตีติ กิริยา…เป.… เทสโกฯ อถ วา กิริยาฌานภูตา สมาปตฺติโย กิริยาปตฺติโย, กุสลภูตา ปน สมาปตฺติโย อกิริยาปตฺติโย, ตาสํ วิภาคํ เทเสตีติ ฯ ยํ กิริยากิริยํ จิตฺตนฺติ สมฺพโนฺธฯ ปญฺจนฺนํ มารานํ ชิตตฺตา นฺติ อตฺถานตฺถานํฯ ติ โส ชิโนฯ ติ สพฺพสตฺตานํ หิตสฺส กรเณ, อหิตสฺส จ อกรเณ นิรโตฯ อถ วา เอกนฺตมิฎฺฐวิปากตฺตา ติ กุสลานเมตํ อธิวจนํ ฯ ตปฺปฎิปกฺขตฺตา ติ อกุสลานเมตํ อธิวจนํฯ ยถากฺกมํ เตสํ กิริยายํ, อกิริยายญฺจ รโตติ ฯ อถ วา ติ กุสลากุสลา เอว, เตสํ กิริยากิริยามตฺตมวิปากภาวํ กาตุํ อิจฺฉตีติ ฯ อถ วา หิตาหิตานํ ปุคฺคลานํ สกิริยากิริยาย อตฺตโน อตฺตโน กิจฺจสฺส อิธโลกปรโลกนิปฺผาทนสฺส  กรเณ รโต อภิรโตติ ฯ</p>


<p> สเพฺพ โลกุตฺตเร อฎฺฐ กตฺวา เย เอกูนนวุติ จิตฺตุปฺปาทา วุตฺตา, ตานิ จิตฺตานิ มยา นิทฺทิฎฺฐานีติ สมฺพโนฺธฯ ปาฎวํ อเตฺถนฺติ ปเตฺถนฺติ, ปาฎวสงฺขาโต วา อโตฺถ เอเตสนฺติ ฯ ติ สวนปฎิปุจฺฉาวเสน อุคฺคหิตโพฺพ, อุคฺคณฺหิตฺวา ปน น เกวลํ อุคฺคหณมเตฺตเยว ฐาตพฺพนฺติ ทเสฺสโนฺต อาห นฺติ, น หิ สกฺกา อุคฺคหณมเตฺตเนเวตฺถ สพฺพถา สนฺนิฎฺฐานํ คนฺตุนฺติ อธิปฺปาโยฯ นฺติ ธมฺมสงฺคณีอาทิสตฺตปฺปกรณวเสน ฐิตมภิธมฺมปิฎกมหณฺณวํ, ขนฺธายตนาทิวเสน ฐิตํ ปรมตฺถมหณฺณวํ วาฯ ติ อตฺถคฺคหณวเสน อุตฺตรนฺติ, สุตมยญาณมูลเกน วา ภาวนาญาเณน โอตรนฺตีติ อโตฺถฯ นฺติ ปจฺจุปฺปนฺนภวํฯ นฺติ อนาคตภวํฯ ติ อติกฺกมนฺติฯ อิธ โลกสฺมิญฺหิ ฉนฺทราคปฺปหานวเสน อิมํ โลกํ ตรนฺติ, อายติํ ภวูปปาทกสฺส กมฺมสฺส กมฺมกฺขยกรญาเณน วินาสนโต ปรโลกํ ตรนฺติ, อนุปาทาปรินิพฺพานวเสน ปรินิพฺพายนฺตีติ อโตฺถฯ</p>

</p>

</p>

</p>





