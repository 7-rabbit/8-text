<h1>ฉโฎฺฐ ปริเจฺฉโท</h1>
<h3>๖. ภูมิปุคฺคลจิตฺตปฺปวตฺติกถา</h3>
<ol>
<li>
กามสุคติยํ  
โหนฺติ, มหาปากา ยถารหํ;  
  
มหคฺคตวิปากา จ, ยถาสนฺธิววตฺถิตาฯ  
</li>
  
<li>
โวฎฺฐพฺพกามปุญฺญานิ, วิยุตฺตานิ จ ทิฎฺฐิยา;  
  
อุทฺธจฺจสหิตเญฺจติ, โหนฺติ สพฺพตฺถ จุทฺทสฯ  
</li>
  
<li>
สนฺตีรณมโนธาตุ-จกฺขุโสตมนา  
ปน;  
  
ทส จิตฺตานิ ชายนฺติ, สพฺพตฺถารูปวชฺชิเตฯ  
</li>
  
<li>
ทิฎฺฐิคตสมฺปยุตฺตา, วิจิกิจฺฉายุตา ตถา;  
  
ปญฺจ สพฺพตฺถ ชายนฺติ, สุทฺธาวาสวิวชฺชิเตฯ  
</li>
  
<li>
โทสมูลทฺวยเญฺจว, ฆานาทิตฺตยมานสา;  
  
อฎฺฐ สพฺพตฺถ ชายนฺติ, มหคฺคตวิวชฺชิเตฯ  
</li>
  
<li>
จตุตฺถารุปฺปชวนํ, อนาคามิผลาทโย;  
  
มหากฺริยา จ ชายนฺติ, เตรสาปายวชฺชิเตฯ  
</li>
  
<li>
เหฎฺฐารุปฺปชวา เทฺว เทฺว, ฉาปายุปริวชฺชิเต;  
  
สิตรูปชวา โหนฺติ, อรูปาปายวชฺชิเตฯ  
</li>
  
<li>
โสตาปตฺติผลาทีนิ, สุทฺธาปายวิวชฺชิเต;  
  
ปฐมานุตฺตรํ สุทฺธา-ปายารูปวิวชฺชิเตฯ  
</li>
  
<li>
อวตฺถาภูมิภูตตฺตา, น คยฺหนฺติ อนุตฺตรา;  
  
เอกโวการภูมิ จ, รูปมตฺตา น คยฺหติฯ  
</li>
  
<li>
สภุมฺมา สพฺพภุมฺมา จ, เอกทฺวิตฺตยวชฺชิตา;  
  
ตถารูปสุทฺธาวาส-พฺรหฺมาปายวสาติ จฯ  
</li>
  
<li>
มานสา  
ปญฺจ โกฎฺฐาสา, สตฺตรส จตุทฺทส;  
  
ฉตฺติํสเตกวีสา จ, เอกเญฺจว ยถากฺกมํฯ  
</li>
  
<li>
อฎฺฐารสาปิ โหเนฺตเต, นวธาปิ ปุเนกธา;  
  
จตุธา ติวิธา เจว, เอกธาติ จ เภทโตฯ  
</li>
  
<li>
เตรสาปิ จ โกฎฺฐาสา, ภวเนฺตกติภูมกา;  
  
ฉสเตฺตกาทสสตฺต-รสภูมกมานสาฯ  
</li>
  
<li>
เอกทฺวยติจตุกฺกปญฺจกาธิกวีสชา;  
  
ฉพฺพีสติํสชา เจติ, ยถานุกฺกมโต ภเวฯ  
</li>
  
<li>
จตฺตาริ ปุน จตฺตาริ, เอกมฎฺฐฎฺฐ เจกกํ;  
  
จตฺตาเรกาทส เทฺว เทฺว, สตฺต เตวีส จุทฺทสฯ  
</li>
  
<li>
กฺริยาชวมหาปากา  
, โลกุตฺตรมหคฺคตา;  
  
เทฺวปญฺญาส น ลพฺภนฺติ, จตุราปายภูมิยํฯ  
</li>
  
<li>
กามาวจรเทเวสุ, ฉสุ ภุเมฺม จ มานเว;  
  
กามสุคติยํ นตฺถิ, นว ปากา มหคฺคตาฯ  
</li>
  
<li>
โทสมูลมหาปากา, ฆานาทิตฺตยมานสา;  
  
นตฺถารูปวิปากา จ, วีสตี รูปภูมิยํฯ  
</li>
  
<li>
กงฺขาทิฎฺฐิยุตา ปญฺจารูปปากา จตุพฺพิธา;  
  
ปญฺจาโทนุตฺตรา เจว, สุทฺธาวาเส น ลพฺภเรฯ  
</li>
  
<li>
อาทาวชฺชนมคฺคา จ, ปฎิฆารูปมานสา;  
  
กามปากา สิตารูเป, เตจตฺตาลีส นตฺถิ เตฯ  
</li>
  
<li>
สตฺตติํส ปริตฺตา จ, ลพฺภนฺตาปายภูมิยํ;  
  
มานสาสีติ ลพฺภนฺติ, กามสุคติยํ ปนฯ  
</li>
  
<li>
เอกูนสตฺตติ รูเป, สุเทฺธ ปญฺญาส ปญฺจ จ;  
  
ฉจตฺตาลีส อารุเปฺป, นตฺถาสญฺญีสุ กิญฺจิปิฯ  
</li>
  
<li>
อิตฺถเมกทฺวิติจตุปญฺจภุมฺมานิ  
โสฬส;  
  
ทส ปญฺจทเสวาถ, จตุตฺติํส จตุทฺทสฯ  
</li>
  
<li>
อปายาเหตุกานํ ตุ, มหาปากกฺริยาชเว;  
  
หิตฺวา เสสปริตฺตานิ, จิตฺตานิ ปน ลพฺภเรฯ  
</li>
  
<li>
ทฺวิเหตุกาเหตุกานํ, เสสานํ กามมานสา;  
  
ลพฺภนฺติ ปน หิตฺวาน, ญาณปากกฺริยาชเวฯ  
</li>
  
<li>
ติเหตุกานํ สตฺตานํ, ตตฺถ ตตฺถูปปตฺติยํ;  
  
ตตฺถ ตตฺถูปปนฺนานํ, ลพฺภมานานิ ลพฺภเรฯ  
</li>
  
<li>
ติเหตุกานํ สเพฺพปิ, มานสาปายปาณินํ;  
  
สตฺตติํสาวเสสานํ, เอกตาลีส นิทฺทิเสฯ  
</li>
  
<li>
ปุถุชฺชนาน เสกฺขานํ, น สนฺติ ชวนกฺริยา;  
  
น สนฺติ วีตราคานํ, ปุญฺญาปุญฺญานิ สพฺพถาฯ  
</li>
  
<li>
กงฺขาทิฎฺฐิยุตา  
ปญฺจ, เสกฺขานํ นตฺถิ มานสา;  
  
โทสมูลทฺวยญฺจาปิ, นตฺถานาคามิโน ปนฯ  
</li>
  
<li>
ววตฺถิตาริเยเสฺวว, ยถาสกมนุตฺตรา;  
  
มคฺคฎฺฐานํ สโก มโคฺค, นตฺถญฺญํ กิญฺจิ สพฺพถาฯ  
</li>
  
<li>
ปุถุชฺชนานํ ทฺวินฺนมฺปิ, ผลฎฺฐานํ ยถากฺกมํ;  
  
ตติยสฺส ผลฎฺฐสฺส, จตุตฺถสฺส จ สมฺภวาฯ  
</li>
  
<li>
เตสฎฺฐิ เจว จิตฺตานิ, ลพฺภเนฺตกูนสฎฺฐิ จ;  
  
สตฺตปญฺญาส จิตฺตานิ, เตปญฺญาส จ สพฺพถาฯ  
</li>
  
<li>
จตุปญฺญาส ปญฺญาส, ปญฺญาสทฺวยหีนกา;  
  
กาเมสุ เตสํ สโมฺภนฺติ, จตุตาลีส จกฺกมาฯ  
</li>
  
<li>
เตจตฺตาลีส เจกูนจตฺตาลีส ยถากฺกมํ;  
  
ภวเนฺตกูนตาลีส, ปญฺจตฺติํส จ รูปิสุฯ  
</li>
  
<li>
สตฺตวีส  
จ เตวีส, เตวีส จ ยถากฺกมํ;  
  
อารุเปฺปสุปิ ลพฺภนฺติ, เตสมฎฺฐารเสว จฯ  
</li>
  
<li>
ปุถุชฺชนา จ จตฺตาโร, อปายาเหตุกาทโย;  
  
อริยา เจว อฎฺฐาติ, ทฺวาทสนฺนํ วสา สิยุํฯ  
</li>
  
<li>
ฉพฺพิธา จิตฺตโกฎฺฐาสา, เอกปุคฺคลิกา ตถา;  
  
จตุปญฺจฉสตฺตฎฺฐ-ปุคฺคลฎฺฐาติ จกฺกมาฯ  
</li>
  
<li>
ฉพฺพีส จุทฺทเสวาถ, เตรส เทฺว จ มานสา;  
  
ทส สตฺตาธิกา เจว, ปุน สตฺตาธิกา ทสาติฯ  
</li>
  
อิติ จิตฺตวิภาเค ภูมิปุคฺคลจิตฺตปฺปวตฺติกถา นิฎฺฐิตาฯ  
</li>
  
ฉโฎฺฐ ปริเจฺฉโทฯ  
</li>
  
  
  
  
  