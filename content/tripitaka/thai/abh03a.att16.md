<h1>๙. เหวตฺถิกถาวณฺณนา</h1>
<p> อิทานิ เหวตฺถิกถา นาม โหติฯ ตตฺถ เยสํ ‘‘สเพฺพปิ อตีตาทิเภทา ธมฺมา รูปาทิวเสน อตฺถิ, อตีตํ อนาคตปจฺจุปฺปนฺนวเสน, อนาคตปจฺจุปฺปนฺนานิ วา อตีตาทิวเสน นตฺถิ; ตสฺมา สพฺพเมวิทํ เอวํ อตฺถิ เอวํ นตฺถี’’ติ ลทฺธิ, เสยฺยถาปิ เอตรหิ วุตฺตปฺปเภทานํ อนฺธกานํ; เต สนฺธาย ติ ปุจฺฉา สกวาทิสฺสฯ ติ วิสฺสชฺชนํ ปรวาทิสฺสฯ ตตฺถ ติ เอวํ ฯ อถ นํ สกวาที ‘‘ยทิ อตีโตว เอวํ อตฺถิ, เอวํ นตฺถีติ ลทฺธิ, เอวํ สเนฺต โสเยว อตฺถิ, โสเยว นตฺถิ นามา’’ติ ปุจฺฉโนฺต ติ อาหฯ อิตโร เตเนว สภาเวน อตฺถิตํ, เตเนว นตฺถิตํ สนฺธาย ปฎิกฺขิปติฯ ทุติยํ ปุโฎฺฐ  สกภาเวเนว อตฺถิตํ, ปรภาเวเนว นตฺถิตํ สนฺธาย ปฎิชานาติฯ ตโต ปรํ ติ อตฺถิสภาโว นตฺถิสภาโว นาม โหตีติ ปุจฺฉติฯ อิมินาวุปาเยน สพฺพวาเรสุ อโตฺถ เวทิตโพฺพฯ ปริโยสาเน ปน ติ จ ‘‘เตน หิ รูปํ เหวตฺถิ, เหว นตฺถี’’ติ จาติอาทีนิ วตฺวา กิญฺจาปิ ปรวาทินา ลทฺธิ ปติฎฺฐาปิตา, อโยนิโส ปติฎฺฐาปิตตฺตา ปเนสา อปฺปติฎฺฐาปิตาเยวาติฯ</p>

</p>

</p>





