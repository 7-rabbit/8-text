<h1>๒. อนุสฺสติวโคฺค</h1>
<h3>๑-๔. ปฐมมหานามสุตฺตาทิวณฺณนา</h3>
<p> ทุติยสฺส  ปฐมาทีนิ อุตฺตานตฺถานิฯ ตติเย นฺติ กพฬีการาหารูปชีวีนํฯ โก ปน เทวานํ อาหาโร, กา อาหารเวลาติ? สเพฺพสมฺปิ กามาวจรเทวานํ สุธา อาหาโรฯ สา เหฎฺฐิเมหิ เหฎฺฐิเมหิ อุปริมานํ อุปริมานํ ปณีตตมา โหติ, ตํ ยถาสกํ ทิวสวเสเนว ทิวเส ทิวเส ภุญฺชนฺติฯ เกจิ ปน ‘‘พิฬารปทปฺปมาณํ สุธาหารํ ภุญฺชนฺติ, โส ชิวฺหาย ฐปิตมโตฺต ยาว เกสคฺคนขคฺคา กายํ ผรติ, เตสํเยว ทิวสวเสน  สตฺต ทิวเส ยาปนสมโตฺถ โหตี’’ติ วทนฺติฯ ติ มคฺควิโมเกฺขน วิมุโตฺตฯ อฎฺฐนฺนญฺหิ สมาปตฺตีนํ สมาปชฺชนสฺส สมโยปิ อตฺถิ ตสฺส อสมโยปิ, มคฺควิโมเกฺขน ปน วิมุจฺจนสฺส สมโย วา อสมโย วา นตฺถิฯ ยสฺส สทฺธา พลวตี, วิปสฺสนา จ อารทฺธา, ตสฺส คจฺฉนฺตสฺส ติฎฺฐนฺตสฺส นิสีทนฺตสฺส นิปชฺชนฺตสฺส ขาทนฺตสฺส ภุญฺชนฺตสฺส จ มคฺคผลปฺปฎิเวโธ นาม น โหตีติ น วตฺตพฺพํฯ อิติ มคฺควิโมเกฺขน วิมุจฺจนฺตสฺส สมโย วา อสมโย วา นตฺถีติ มคฺควิโมโกฺข อสมยวิมุตฺติ นามฯ จตุเตฺถ นตฺถิ วตฺตพฺพํฯ</p>

</p>


<h3>๕. เมตฺตาสุตฺตวณฺณนา</h3>
<p> ปญฺจเม ติ เมตฺตาย เจโตวิมุตฺติยา อลาภิโนฯ ติ ทกฺขิเณเนว ปเสฺสน อสยิตฺวา สพฺพโส ปริวตฺตมานาฯ ติ ฆุรุฆุรุปสฺสาสวเสน วิสฺสรํ กโรนฺตาฯ ติ เอตฺถ ทุวิธา สุปนา สยเน ปิฎฺฐิปฺปสารณลกฺขณา กิริยามยจิเตฺตหิ อโวกิณฺณภวงฺคปฺปวตฺติลกฺขณา จฯ ตตฺถายํ อุภยตฺถาปิ สุขเมว สุปติฯ ยสฺมา สณิกํ นิปชฺชิตฺวา องฺคปจฺจงฺคานิ สโมธาย ปาสาทิเกน อากาเรน สยติ, นิโทฺทกฺกมเนปิ ฌานํ สมาปโนฺน วิย โหติฯ เตนาห ติอาทิฯ</p>


<p>นิทฺทากาเล สุขํ อลภิตฺวา ทุเกฺขน สุตฺตตฺตา เอว ปฎิพุชฺฌนกาเล สรีรเขเทน นิตฺถุนนํ  วิชมฺภนํ อิโต จิโต จ วิปริวตฺตนญฺจ โหตีติ อาห ติฯ อยํ ปน สุเขน สุตฺตตฺตา สรีรเขทาภาวโต นิตฺถุนนาทิวิรหิโตว ปฎิพุชฺฌติฯ เตน วุตฺตํ ติอาทิฯ สุขปฺปฎิโพโธ จ สรีรวิการาภาเวนาติ อาห นฺติฯ</p>


<p>ติ อิทํ อนุภูตปุพฺพวเสน เทวตูปสํหารวเสน จสฺส ภทฺทกเมว สุปินํ โหติ, น ปาปกนฺติ กตฺวา วุตฺตํฯ เตนาห ติอาทิฯ ธาตุโกฺขภเหตุกมฺปิ จสฺส พหุลํ ภทฺทกเมว สิยา เยภุเยฺยน จิตฺตชรูปานุคุณตาย อุตุอาหารชรูปานํฯ</p>


<p>  ติ คีวาย พนฺธิตฺวา อุเร ลมฺพิตมุตฺตาหาโร วิยาติ เกหิจิ ตํ เอกาวลิวเสน วุตฺตํ สิยา, อเนกรตนาวลิสมูหภูโต ปน มุตฺตาหาโร อํสปฺปเทสโต ปฎฺฐาย ยาว กฎิปฺปเทสสฺส เหฎฺฐาภาคา ปลมฺพโนฺต อุเร อามุโกฺกเยว นาม โหติฯ</p>


<p>ติ (วิสุทฺธิ. ๑.๒๕๘) โส กิร ปาฎลิปุเตฺต กุฎุมฺพิโย อโหสิฯ โส ตเตฺถว วสมาโน อโสฺสสิ ‘‘ตมฺพปณฺณิทีโป กิร เจติยมาลาลงฺกโต กาสาวปโชฺชโต, อิจฺฉิติจฺฉิตฎฺฐาเนเยเวตฺถ สกฺกา นิสีทิตุํ วา นิปชฺชิตุํ วา, อุตุสปฺปายํ เสนาสนสปฺปายํ ปุคฺคลสปฺปายํ ธมฺมสฺสวนสปฺปายนฺติ สพฺพเมตฺถ สุลภ’’นฺติฯ โส อตฺตโน โภคกฺขนฺธํ ปุตฺตทารสฺส นิยฺยาเตตฺวา ทุสฺสเนฺต พเทฺธน เอกกหาปเณเนว ฆรา นิกฺขมิตฺวา สมุทฺทตีเร นาวํ อุทิกฺขมาโน เอกํ มาสํ วสิฯ โส โวหารกุสลตาย อิมสฺมิํ ฐาเน ภณฺฑํ กิณิตฺวา อสุกสฺมิํ วิกฺกิณโนฺต ธมฺมิกาย วณิชฺชาย เตเนวนฺตรมาเสน สหสฺสํ อภิสํหริฯ อิติ อนุปุเพฺพน มหาวิหารํ คนฺตฺวา ปพฺพชฺชํ ยาจติฯ โส ปพฺพาชนตฺถาย สีมํ นีโต ตํ สหสฺสตฺถวิกํ โอวฎฺฎิกนฺตเรน ภูมิยํ ปาเตสิฯ ‘‘กิเมต’’นฺติ จ วุเตฺต ‘‘กหาปณสหสฺสํ, ภเนฺต’’ติ วตฺวา, ‘‘อุปาสก, ปพฺพชิตกาลโต ปฎฺฐาย น สกฺกา วิจาเรตุํ, อิทาเนว นํ วิจาเรหี’’ติ วุเตฺต ‘‘วิสาขสฺส ปพฺพชฺชฎฺฐานํ อาคตา มา ริตฺตหตฺถา คมิํสู’’ติ มุญฺจิตฺวา สีมามาฬเก วิกฺกิริตฺวา ปพฺพชิตฺวา อุปสมฺปโนฺนฯ โส ปญฺจวโสฺส หุตฺวา เทฺวมาติกา ปคุณา กตฺวา อตฺตโน สปฺปายํ กมฺมฎฺฐานํ คเหตฺวา เอเกกสฺมิํ วิหาเร จตฺตาโร จตฺตาโร มาเส สมปวตฺตวาสํ วสมาโน จริฯ เอวํ จรมาโน –</p>


<p>
‘‘วนนฺตเร  
ฐิโต เถโร, วิสาโข คชฺชมานโก;  
  
อตฺตโน คุณเมสโนฺต, อิมมตฺถํ อภาสถฯ  
</p>
  
<p>
‘‘ยาวตา อุปสมฺปโนฺน, ยาวตา อิธ มาคโต;  
  
เอตฺถนฺตเร ขลิตํ นตฺถิ, อโห ลาโภ เต มาริสา’’ติฯ (วิสุทฺธิ. ๑.๒๕๘);  
</p>
  
<p>โส จิตฺตลปพฺพตวิหารํ คจฺฉโนฺต เทฺวธาปถํ ปตฺวา ‘‘อยํ นุ โข มโคฺค, อุทาหุ อย’’นฺติ จินฺตยโนฺต อฎฺฐาสิฯ อถสฺส ปพฺพเต อธิวตฺถา เทวตา  หตฺถํ ปสาเรตฺวา ‘‘เอโส มโคฺค’’ติ ทเสฺสติฯ โส จิตฺตลปพฺพตวิหารํ คนฺตฺวา ตตฺถ จตฺตาโร มาเส วสิตฺวา ‘‘ปจฺจูเส คมิสฺสามี’’ติ จิเนฺตตฺวา นิปชฺชิฯ จงฺกมสีเส มณิลรุเกฺข อธิวตฺถา เทวตา โสปานผลเก นิสีทิตฺวา ปโรทิฯ เถโร ‘‘โก เอโส’’ติ อาหฯ อหํ, ภเนฺต, มณิลิยาติฯ กิสฺส โรทสีติ? ตุมฺหากํ คมนํ ปฎิจฺจาติฯ มยิ อิธ วสเนฺต ตุมฺหากํ โก คุโณติ? ตุเมฺหสุ, ภเนฺต, อิธ วสเนฺตสุ อมนุสฺสา อญฺญมญฺญํ เมตฺตํ ปฎิลภนฺติ, เต ทานิ ตุเมฺหสุ คเตสุ กลหํ กริสฺสนฺติ, ทุฎฺฐุลฺลมฺปิ กถยิสฺสนฺตีติฯ เถโร ‘‘สเจ มยิ อิธ วสเนฺต ตุมฺหากํ ผาสุวิหาโร โหติ, สุนฺทร’’นฺติ วตฺวา อเญฺญปิ จตฺตาโร มาเส ตเตฺถว วสิตฺวา ปุน ตเถว คมนจิตฺตํ อุปฺปาเทสิฯ เทวตาปิ ปุน ตเถว ปโรทิฯ เอเตเนว อุปาเยน เถโร ตเตฺถว วสิตฺวา ตเตฺถว ปรินิพฺพายีติฯ เอวํ ธมตฺตาวิหารี ภิกฺขุ อมนุสฺสานํ ปิโย โหติฯ</p>


<p>ติ อิมินา พลวปิยจิตฺตตามเตฺตนปิ สตฺถํ น กมติ, ปเคว เมตฺตาย เจโตวิมุตฺติยาติ ทเสฺสติฯ  เกนจิ ปริปเนฺถน ปริหีนชฺฌานสฺส พฺยาปาทสฺส ทูรสมุสฺสาริตภาวโต ขิปฺปเมว สมาธิยติ, ‘‘อาสวานํ ขยายา’’ติ เกจิฯ เสสํ สุวิเญฺญยฺยเมวฯ เอตฺถ จ กิญฺจาปิ อิโต อญฺญกมฺมฎฺฐานวเสน อธิคตชฺฌานานมฺปิ สุขสุปนาทโย อานิสํสา ลพฺภนฺติฯ ยถาห –</p>


<p>
‘‘สุขํ สุปนฺติ มุนโย, อชฺฌตฺตํ สุสมาหิตา;  
  
สุปฺปพุทฺธํ ปพุชฺฌนฺติ, สทา โคตมสาวกา’’ติฯ (วิสุทฺธิ. มหาฎี. ๑.๒๕๘); จ อาทิ –  
</p>
  
<p>ตถาปิเม อานิสํสา พฺรหฺมวิหารลาภิโน อนวเสสา ลพฺภนฺติ พฺยาปาทาทีนํ อุชุวิปจฺจนีกภาวโต พฺรหฺมวิหารานํฯ เตเนวาห ‘‘นิสฺสรณํ เหตํ, อาวุโส, พฺยาปาทสฺส, ยทิทํ เมตฺตาเจโตวิมุตฺตี’’ติอาทิ  (ที. นิ. ๓.๓๒๖; อ. นิ. ๖.๑๓)ฯ พฺยาปาทาทิวเสน จ สตฺตานํ ทุกฺขสุปนาทโยติ ตปฺปฎิปกฺขภูเตสุ พฺรหฺมวิหาเรสุ สิเทฺธสุ สุขสุปนาทโย หตฺถคตา เอว โหนฺตีติฯ</p>

</p>


<h3>๖. อฎฺฐกนาครสุตฺตวณฺณนา</h3>
<p> ฉเฎฺฐ  ติ เวสาลิยา ทกฺขิณปเสฺส อวิทูเร เพลุวคามโก นาม อตฺถิ, ตํ โคจรคามํ กตฺวาติ อโตฺถฯ ติ มหาสารมหปฺปตฺตกุลคณนายฯ ติ อเญฺญ อเญฺญติ ทสคณนฎฺฐาเนฯ อฎฺฐกนคเร ชาโต ภโวติ ติ ปาฎลิปุเตฺต กุกฺกุฎาราโม, น โกสมฺพิยํฯ</p>


<p>ปกตตฺถปฺปฎินิเทฺทโส ต-สโทฺทติ ตสฺส ‘‘ภควตา’’ติอาทีหิ ปเทหิ สมานาธิกรณภาเวน วุตฺตสฺส เยน อภิสมฺพุทฺธภาเวน ภควา ปกโต อธิคโต สุปากโฎ จ, ตํ อภิสมฺพุทฺธภาวํ สทฺธิํ อาคมนียปฎิปทาย อตฺถภาเวเนว ทเสฺสโนฺต ติ อาหฯ สติปิ ญาณทสฺสนสทฺทานํ อิธ ปญฺญาเววจนภาเว เตน เตน วิเสเสน เนสํ วิสยวิเสเส ปวตฺติทสฺสนตฺถํ อสาธารณญาณวิเสสวเสน, วิชฺชาตฺตยวเสน, วิชฺชาภิญฺญานาวรณวเสน, สพฺพญฺญุตญฺญาณมํสจกฺขุวเสน ปฎิเวธเทสนาญาณวเสน จ ตทตฺถํ โยเชตฺวา ทเสฺสโนฺต นฺติอาทิมาหฯ ตตฺถ  อาสยานุสยญาเณน,  สพฺพญฺญุตานาวรณญาเณหิฯ ติ ปุเพฺพนิวาสาสวกฺขยญาเณหิฯ ติ อริยมคฺคปญฺญายฯ ติ เทเสตพฺพธมฺมานํ เทเสตพฺพปฺปการํ โพธเนยฺยปุคฺคลานญฺจ อาสยานุสยจริตาธิมุตฺติอาทิเภทํ ธมฺมํ เทสนาปญฺญาย ยาถาวโต ปสฺสตาฯ นฺติ กิเลสารีนํ, ปญฺจวิธมารานํ วา สาสนสฺส วา ปจฺจตฺถิกานํ อญฺญติตฺถิยานํฯ เตสํ ปน หนนํ ปาฎิหาริเยหิ อภิภวนํ อปฺปฎิภานตากรณํ อชฺฌุเปกฺขณญฺจฯ เกสิวินยสุตฺตเญฺจตฺถ นิทสฺสนํฯ ตถา ฐานาฎฺฐานาทีนิ ฯ ยถากมฺมูปเค สเตฺต ฯ สวาสนานมาสวานํ ขีณตฺตา ฯ อภิเญฺญยฺยาทิเภเท ธเมฺม อภิเญฺญยฺยาทิโต อวิปรีตาวโพธโต ฯ</p>


<p>อถ วา ตีสุ กาเลสุ อปฺปฎิหตญาณตาย ฯ กายกมฺมาทิวเสน ติณฺณมฺปิ กมฺมานํ  ญาณานุปริวตฺติโต นิสมฺมการิตาย ฯ ทวาทีนมฺปิ อภาวสาธิกาย ปหานสมฺปทาย ฯ ฉนฺทาทีนํ  อหานิเหตุภูตาย อกฺขยปฎิภานสาธิกาย สพฺพญฺญุตาย ติ เอวํ ทสพลอฎฺฐารสอาเวณิกพุทฺธธมฺมวเสนปิ โยชนา กาตพฺพาฯ</p>


<p>นฺติ อตฺตโน ปจฺจเยหิ อภิสมฺมุขภาเวน สเมจฺจ สมฺภุยฺย กตํฯ สฺวาสฺส กตภาโว อุปฺปาทเนน เวทิตโพฺพ, น อุปฺปนฺนสฺส ปฎิสงฺขรเณนาติ อาห นฺติฯ เต จสฺส ปจฺจยา เจตนาปธานาติ ทเสฺสตุํ ปาฬิยํ ‘‘อภิสงฺขตํ อภิสเญฺจตยิต’’นฺติ วุตฺตนฺติ นฺติ อตฺถมาหฯ นฺติ จ ฌานสฺส ปาตุภาวทสฺสนมุเขน วิทฺธํสนภาวํ อุลฺลิเงฺคติฯ ยญฺหิ อหุตฺวา สมฺภวติ, ตํ หุตฺวา ปฎิเวติฯ เตนาห ปาฬิยํ ติอาทิฯ ติ เอตฺถ สมถธเมฺม ฐิตตฺตา สมาหิโต วิปสฺสนํ ปฎฺฐเปตฺวา อนิจฺจานุปสฺสนาทีหิ นิจฺจสญฺญาทโย ปชหโนฺต อนุกฺกเมน ตํ อนุโลมญาณํ ปาเปตา หุตฺวา วิปสฺสนฺนาธเมฺม ฐิโตฯ สมถวิปสฺสนาสงฺขาเตสุ ธเมฺมสุ รญฺชนเฎฺฐน ฯ นนฺทนเฎฺฐน ฯ ตตฺถ สุขุมา อเปกฺขา วุตฺตาฯ ยา นิกนฺตีติ วุจฺจติฯ</p>


<p>ติ เอวํ ยถารุตวเสเนว อิมสฺส สุตฺตปทสฺส อเตฺถ คเหตเพฺพ สติฯ ติ อนาคามิผลํ อนิพฺพเตฺตตฺวา ตทตฺถาย สมถวิปสฺสนาปิ อนิพฺพเตฺตตฺวา เกวลํ ตตฺถ ฉนฺทราโค กตฺตโพฺพ ภวิสฺสติฯ กสฺมา? เตสุ สมถวิปสฺสนาสงฺขาเตสุ ธเมฺมสุ ฉนฺทราคมเตฺตน อนาคามินา ลทฺธพฺพสฺส อลทฺธอนาคามิผเลนปิ ลทฺธพฺพตฺตาฯ ตถา สติ เตน อนาคามิผลมฺปิ ลทฺธพฺพเมว โหติฯ เตนาห ติฯ สภาวโต รสิตพฺพตฺตา อวิปรีโต อโตฺถ เอว ฯ</p>


<p>ติ วินิปาติเก สนฺธายาหฯ ติ อสุรกายมาหฯ</p>


<p>อปฺปํ ยาจิเตน พหุํ เทเนฺตน อุฬารปุริเสน วิย เอกํ ธมฺมํ ปุจฺฉิเตน ‘‘อยมฺปิ เอกธโมฺม’’ติ กถิตตฺตา เอกาทสปิ ธมฺมา ปุจฺฉาวเสน เอกธโมฺม นาม ชาโต ปเจฺจกํ วากฺยปริสมาปนญาเยนฯ ติ ‘‘อตฺถิ นุ โข, ภเนฺต อานนฺท, เตน…เป.… สมฺมาสมฺพุเทฺธน เอกธโมฺม สมฺมทกฺขาโต’’ติ เอวํ  ปวตฺตปุจฺฉาวเสนฯ ติ อมตภาวสฺส อุปฺปตฺติเหตุตาย, สพฺพานิปิ กมฺมฎฺฐานานิ เอกรสาปิ อมตาธิคมสฺส ปฎิปตฺติยาติ  อโตฺถฯ เอวเมตฺถ อคฺคผลภูมิ อนาคามิผลภูมีติ เทฺวว ภูมิโย สรูปโต อาคตา, นานนฺตริยตาย ปน เหฎฺฐิมาปิ เทฺว ภูมิโย อตฺถโต อาคตา เอวาติ ทฎฺฐพฺพาติฯ ปญฺจ สตานิ อโคฺฆ เอตสฺสาติ ฯ เสสเมตฺถ อุตฺตานเมวฯ</p>

</p>


<h3>๗. โคปาลสุตฺตวณฺณนา</h3>
<p> สตฺตเม ติ ติโสฺส อฎฺฐกถา, ติวิธา สุตฺตสฺส อตฺถวณฺณนาติ อโตฺถฯ เอเกกํ ปทํ นาฬํ มูลํ เอติสฺสาติ เอวํสญฺญิตา ฯ เอเกกํ วา ปทํ นาฬํ อตฺถนิคฺคมนมโคฺค เอติสฺสาติ ฯ เตนาห นฺติฯ จตฺตาโร อํสา ภาคา อตฺถสลฺลกฺขณูปายา เอติสฺสาติ ฯ เตนาห นฺติฯ นิยมโต นิสินฺนสฺส อารทฺธสฺส วโตฺต สํวโตฺต เอติสฺสา อตฺถีติ  ยถารทฺธสฺส อตฺถสฺส วิสุํ วิสุํ ปริโยสาปิกาติ อโตฺถฯ เตนาห ติอาทิฯ เอเกกสฺสปิ ปทสฺส ปิณฺฑตฺถทสฺสนวเสน พหูนํ ปทานํ เอกชฺฌํ อตฺถํ อกเถตฺวา เอกเมกสฺส ปทสฺส อตฺถวณฺณนา อยํ สพฺพตฺถ ลพฺภติฯ ติ กณฺหปเกฺข อุปโมปเมยฺยทฺวยํ, ตถา สุกฺกปเกฺขติ อิทํ จตุกฺกํ โยเชตฺวาฯ อยํ เอทิเสสุ เอว สุเตฺตสุ ลพฺภติฯ นฺติ เกจิ ตาว อาหุ ‘‘กณฺหปเกฺข อุปมํ ทเสฺสตฺวา อุปมา จ นาม ยาวเทว อุปเมยฺยสมฺปฎิปาทนตฺถาติ อุปเมยฺยตฺถํ อาหริตฺวา สํกิเลสปกฺขนิเทฺทโส จ โวทานปกฺขวิภาวนตฺถายาติ สุกฺกปกฺขมฺปิ อุปโมปเมยฺยวิภาเคน อาหริตฺวา สุตฺตตฺถสฺส ปริโยสาปนํฯ กณฺหปเกฺข อุปเมยฺยํ ทเสฺสตฺวา ปริโยสานคมนาทีสุปิ เอเสว นโย’’ติฯ อปเร ปน ‘‘กณฺหปเกฺข, สุกฺกปเกฺข จ ตํตํอุปมูปเมยฺยตฺถานํ วิสุํ วิสุํ ปริโยสาเปตฺวาว กถนํ ปริโยสานคมน’’นฺติ วทนฺติฯ นฺติ นิสินฺนวตฺติกาฯ ติ อิมสฺมิํ โคปาลกสุเตฺตฯ ติ สเพฺพหิปิ ปุพฺพาจริเยหิ อาจริตา สํวณฺณิตา, ตถา เจว ปาฬิ ปวตฺตาติฯ</p>


<p>องฺคียนฺติ  อวยวภาเวน ญายนฺตีติ  โกฎฺฐาสาฯ ตานิ ปเนตฺถ ยสฺมา สาวชฺชสภาวานิ, ตสฺมา อาห ติฯ นฺติ โคสมูหํฯ นฺติ รกฺขิตุํฯ ตํ ปน ปริหรณํ ปริคฺคเหตฺวา วิจรณนฺติ อาห นฺติฯ นฺติ คุนฺนํ พหุภาวํ พหุโครสตาสงฺขาตํ ปริวุทฺธิํฯ ‘‘เอตฺตกมิท’’นฺติ รูปียตีติ   ปริมาณปริเจฺฉโทปิ สรีรรูปมฺปีติ อาห ติฯ  วินฎฺฐภาวเสฺสว อชานนโตฯ ติ เอตฺถ -สโทฺท อาทิอโตฺถฯ เตน เสตสพลาทิวณฺณํ สงฺคณฺหาติฯ</p>


<p>ติ เอตฺถ อิสฺสาสาจริยานํ คาวีสุ กตํ ฯ กุมารภตฺติคณานํ คาวีสุ กตํ ฯ อิสฺสรภตฺติคณานํ คาวีสุ กตํ นฺติ โยชนาฯ -สเทฺทน รามวาสุเทวคณาทีนํ คาวีสุ กตํ ผรสุจกฺกาทิลกฺขณํ สงฺคณฺหาติฯ</p>


<p>ติ ปิงฺคลมกฺขิกา, ขุทฺทกมกฺขิกา เอว วาฯ สฎติ รุชติ เอตายาติ สาฎิกา, สํวฑฺฒา สาฎิกา ฯ เตนาห ติอาทิฯ ติ อปเนตาฯ</p>


<p>ติ วากปเฎฺฎนฯ ติ ปิโลติเกนฯ ติ วสฺสกาลสฺส อพฺภนฺตเรฯ นฺติ สุสุมาราทิคฺคาหรหิตํฯ นฺติ ปานียสฺส ปีตภาวํฯ สีหพฺยคฺฆาทิปริสฺสเยน ฯ</p>


<p>ปญฺจ อหานิ เอกสฺสาติ ปญฺจาหิโก, โส เอว วาโรติ, ฯ เอวํ ปิ เวทิตโพฺพฯ นฺติ จริตฎฺฐานํ โคจรคฺคหิตฎฺฐานํฯ</p>


<p>นฺติ ปิตรา กาตพฺพฎฺฐานํ, ปิตรา กาตพฺพกิจฺจนฺติ อโตฺถฯ ติ คุนฺนํ รุจิอนุรูปํ โคจรภูมิํ วา นทิปารํ วา คเหตฺวา คจฺฉนฺติฯ นฺติ กปฺปาสฎฺฐิกาทิมิสฺสํ โคภุญฺชิตพฺพํ ภตฺตํฯ ภตฺตคฺคหเณเนว ยาคุปิ สงฺคหิตาฯ</p>


<p>ติ วุตฺตํ อาการทฺวยํ ทเสฺสตุํ ติ วุตฺตํฯ ติ ‘‘อุปจโย สนฺตตี’’ติ ชาติํ ทฺวิธา ภินฺทิตฺวา หทยวตฺถุํ อคฺคเหตฺวา ทสายตนานิ ปญฺจทส  สุขุมรูปานีติ เอวํ  (ธ. ส. ๖๖๖) อาคตาฯ ติ สลกฺขณโต อญฺญมญฺญสงฺกราภาวโต รูปภาคาฯ ติ วา วิสุํ วิสุํ อปฺปวตฺติตฺวา กลาปภาเวเนว ปวตฺตนโต รูปกลาปาฯ ติ จ อํสา อวยวาติ อโตฺถฯ นฺติ วา สรีรํ, ตสฺส อํสา เกสาทโย โกฎฺฐาสาติ อเญฺญปิ อวยวา โกฎฺฐาสา วิย </p>


<p>ติอาทิ  อุปมาสํสนฺทนํฯ ตตฺถ ติ ยถาวุตฺตํ รูปํ สลกฺขณโต ญาเณน ปริคฺคณฺหิตฺวาฯ ติ ตํ รูปํ นิสฺสาย อารมฺมณญฺจ กตฺวา ปวตฺตมาเน เวทนาทิเก จตฺตาโร ขเนฺธ อรูปนฺติ ววตฺถเปตฺวาฯ ติ ปุน ตตฺถ ยํ รูปฺปนลกฺขณํ, ตํ รูปํฯ ตทญฺญํ อรูปํฯ อุภยวินิมุตฺตํ กิญฺจิ นตฺถิ อตฺตา วา อตฺตนิยํ วาติ เอวํ รูปารูปํ ปริคฺคเหตฺวาฯ ตทุภยญฺจ อวิชฺชาทินา ปจฺจเยน สปจฺจยนฺติ  อนิจฺจตาทิลกฺขณํ อาโรเปตฺวา โย กลาปสมฺมสนาทิกฺกเมน กมฺมฎฺฐานํ มตฺถกํ ปาเปตุํ น สโกฺกติ, โส น วฑฺฒตีติ โยชนาฯ</p>


<p>นฺติ จกฺขายตนํ, โสตายตนํ, ฆานายตนํ, ชิวฺหายตนํ, กายายตนํ, อิตฺถินฺทฺริยํ, ปุริสินฺทฺริยํ, ชีวิตินฺทฺริยนฺติ อฎฺฐวิธํ กมฺมวเสน; กายวิญฺญตฺติ, วจีวิญฺญตฺตีติ อิทํ ทฺวยํ จิตฺตวเสนาติ เอตฺตกํ รูปํ เอกสมุฎฺฐานํฯ สทฺทายตนเมกํ อุตุจิตฺตวเสน ฯ รูปสฺส ลหุตา, มุทุตา, กมฺมญฺญตาติ เอตฺตกํ รูปํ อุตุจิตฺตาหารวเสน ฯ รูปายตนํ, คนฺธายตนํ, รสายตนํ, โผฎฺฐพฺพายตนํ, อากาสธาตุ, อาโปธาตุ, กพฬีกาโร อาหาโรติ เอตฺตกํ รูปํ อุตุจิตฺตาหารกมฺมวเสน ฯ อุปจโย, สนฺตติ, ชรตา, รูปสฺส อนิจฺจตาติ เอตฺตกํ รูปํ ติอาทีสุ วตฺตพฺพํ ‘‘คณนโต รูปํ อชานโนฺต’’ติอาทีสุ วุตฺตนเยเนว เวทิตพฺพํฯ</p>


<p>ติ อตฺตนา กตํ ทุจฺจริตกมฺมํ ลกฺขณํ เอตสฺสาติ กมฺมลกฺขโณ, พาโลฯ วุตฺตเญฺหตํ – ‘‘ตีณิมานิ, ภิกฺขเว, พาลสฺส พาลลกฺขณานิฯ กตมานิ ตีณิ? ทุจฺจินฺติตจินฺตี โหติ, ทุพฺภาสิตภาสี, ทุกฺกฎกมฺมการี ฯ อิมานิ โข…เป.… ลกฺขณานี’’ติ (ม. นิ. ๓.๒๔๖; อ. นิ. ๓.๓)ฯ อตฺตนา กตํ สุจริตกมฺมํ ลกฺขณํ เอตสฺสาติ กมฺมลกฺขโณ, ปณฺฑิโตฯ วุตฺตมฺปิ เจตํ ‘‘ตีณิมานิ, ภิกฺขเว, ปณฺฑิตสฺส ปณฺฑิตลกฺขณานิฯ กตมานิ ตีณิ? สุจินฺติตจินฺตี โหติ, สุภาสิตภาสี, สุกตกมฺมการีฯ อิมานิ โข…เป.… ปณฺฑิตลกฺขณานี’’ติ (ม. นิ. ๓.๒๕๓; อ. นิ. ๓.๓)ฯ เตนาห นฺติฯ</p>


<p>ติ ยํ พาลปุคฺคเล วเชฺชตฺวา ปณฺฑิตเสวนํ อตฺถกาเมน กาตพฺพํ, ตํ น กโรติฯ ตถาภูตสฺส จ อยมาทีนโวติ ทเสฺสตุํ ปุน ติอาทิ วุตฺตํฯ ตตฺถ ยํ ภควตา ‘‘อิทํ โว กปฺปตี’’ติ อนุญฺญาตํ, ตทนุโลมเญฺจ, ตํ  ฯ ยํ ‘‘อิทํ โว น กปฺปตี’’ติ ปฎิกฺขิตฺตํ, ตทนุโลมเญฺจ, ตํ ฯ ยํ โกสลฺลสมฺภูตํ, ตํ  ตปฺปฎิปกฺขํ ฯ ตเทว  กุสลํ ฯ อาปตฺติโต อาทิโต เทฺว อาปตฺติกฺขนฺธา  ตทญฺญํ ฯ ธมฺมโต มหาสาวชฺชํ  อปฺปสาวชฺชํ ฯ สปฺปฎิการํ  อปฺปฎิการํ ฯ ธมฺมตานุคตํ  อิตรํ ติ กปฺปิยากปฺปิยํ, ครุก-ลหุกํ, สเตกิจฺฉาเตกิจฺฉํ อชานโนฺต สุวิสุทฺธํ กตฺวา สีลํ รกฺขิตุํ น สโกฺกติฯ กุสลากุสลํ, สาวชฺชานวชฺชํ, การณาการณํ อชานโนฺต ขนฺธาทีสุ อกุสลตาย รูปารูปปริคฺคหมฺปิ กาตุํ น สโกฺกติ, กุโต ตสฺส กมฺมฎฺฐานํ คเหตฺวา วฑฺฒนาฯ เตนาห ติฯ</p>


<p>โควณสทิเส อตฺตภาเว อุปฺปชฺชิตฺวา ตตฺถ ทุกฺขุปฺปตฺติเหตุโต มิจฺฉาวิตกฺกา อาสาฎิกา วิยาติ ติ อาห ติฯ</p>


<p>‘‘คโณฺฑติ โข, ภิกฺขเว, ปญฺจเนฺนตํ อุปาทานกฺขนฺธานํ อธิวจน’’นฺติ (สํ. นิ. ๔.๑๐๓; อ. นิ. ๘.๕๖; ๙.๑๕) วจนโต ฉหิ วณมุเขหิ วิสฺสนฺทมานยูโส คโณฺฑ วิย ปิโลติกาขเณฺฑน ฉทฺวาเรหิ วิสฺสนฺทมานกิเลสาสุจิ อตฺตภาววโณ สติสํวเรน ปิทหิตโพฺพ, อยํ ปน เอวํ น กโรตีติ อาห ติฯ</p>


<p>ยถา  ธูโม อินฺธนํ นิสฺสาย อุปฺปชฺชมาโน สโณฺห สุขุโม, ตํ ตํ วิวรํ อนุปวิสฺส พฺยาเปโนฺต สตฺตานํ ฑํสมกสาทิปริสฺสยํ วิโนเทติ, อคฺคิชาลาสมุฎฺฐานสฺส ปุพฺพงฺคโม โหติ, เอวํ ธมฺมเทสนาญาณสฺส อินฺธนภูตํ รูปารูปธมฺมชาตํ นิสฺสาย อุปฺปชฺชมานา สณฺหา สุขุมา ตํ ตํ ขนฺธนฺตรํ อายตนนฺตรญฺจ อนุปวิสฺส พฺยาเปติ, สตฺตานํ มิจฺฉาวิตกฺกาทิปริสฺสยํ วิโนเทติ, ญาณคฺคิชาลาสมุฎฺฐาปนสฺส ปุพฺพงฺคโม โหติ, ตสฺมา ธูโม วิยาติ ติ อาห ติฯ อตฺตโน สนฺติกํ อุปคนฺตฺวา นิสินฺนสฺส กาตพฺพา ตทนุจฺฉวิกา ธมฺมกถา ฯ กตสฺส ทานาทิปุญฺญสฺส อนุโมทนกถา ติ ธมฺมกถาทีนํ อกรณโตฯ ติ กสฺมา วุตฺตํ? นนุ อตฺตโน ชานาปนตฺถํ ธมฺมกถาทิ น กาตพฺพเมวาติ? สจฺจํ น กาตพฺพเมว, สุทฺธาสเยน ปน ธเมฺม กถิเต ตสฺส คุณชานนํ สนฺธาเยตํ วุตฺตํฯ เตนาห ภควา –</p>


<p>
‘‘นาภาสมานํ  
ชานนฺติ, มิสฺสํ พาเลหิ ปณฺฑิตํ;  
  
ภาสเย โชตเย ธมฺมํ, ปคฺคเณฺห อิสินํ ธช’’นฺติฯ  
</p>
  
<p>ตรนฺติ โอตรนฺติ เอตฺถาติ  นทิตฬากาทีนํ นหานปานาทิอตฺถํ โอตรณฎฺฐานํฯ ยถา ปน ตํ อุทเกน โอติณฺณสตฺตานํ สรีรมลํ ปวาเหติ, ปริสฺสมํ วิโนเทติ, วิสุทฺธิํ อุปฺปาเทติ, เอวํ พหุสฺสุตา อตฺตโน สมีปํ โอติณฺณสตฺตานํ ธโมฺมทเกน จิตฺตมลํ ปวาเหนฺติ, ปริสฺสมํ วิโนเทนฺติ, วิสุทฺธิํ อุปฺปาเทนฺติ, ตสฺมา เต ติตฺถํ วิยาติ ฯ เตนาห ติฯ นฺติ, ภเนฺต, อิทํ พฺยญฺชนํ อยํ สโทฺท กถํ อิมสฺมิํ อเตฺถ โรเปตโพฺพ, เกน ปกาเรน อิมสฺส อตฺถสฺส วาจโก ชาโตฯ ‘‘นิรูเปตพฺพ’’นฺติ วา ปาโฐ, นิรูเปตพฺพํ อยํ สภาวนิรุตฺติ กถเมตฺถ นิรูฬฺหาติ อธิปฺปาโยฯ ติ สทฺทตฺถํ ปุจฺฉติฯ ติ อิมสฺมิํ ปาฬิปฺปเทเสฯ ติ ภาวตฺถํ ปุจฺฉติฯ ติ ภาวตฺถํ วา? สเงฺกตตฺถํ วาฯ ติ วิมติเจฺฉทนปุจฺฉาวเสน สพฺพโส ปุจฺฉํ น กโรติฯ ติ ปริ ปริ อตฺตโน ญาตุํ อิจฺฉํ น อาจิกฺขติ, น วิภาเวติฯ เตนาห ติฯ ติ พหุสฺสุตภิกฺขูฯ วิวรณํ นาม อตฺถสฺส วิภชิตฺวา  กถนนฺติ อาห ติฯ นฺติ ญาเณน อปากฎีกตํ คุยฺหํ ปฎิจฺฉนฺนํฯ ติ สิเนรุปาทมูเล วาลิกํ อุทฺธรโนฺต วิย ปถวีสนฺธาโรทกํ วิวริตฺวา ทเสฺสโนฺต วิย จ อุตฺตานํ น กโรนฺติฯ</p>


<p>เอวํ ยสฺส ธมฺมสฺส วเสน พหุสฺสุตา ‘‘ติตฺถ’’นฺติ วุตฺตา ปริยายโตฯ อิทานิ ตเมว ธมฺมํ นิปฺปริยายโต ‘‘ติตฺถ’’นฺติ ทเสฺสตุํ ติอาทิ วุตฺตํฯ ธโมฺม หิ ตรนฺติ โอตรนฺติ เอเตน นิพฺพานํ นาม ตฬากนฺติ ‘‘ติตฺถ’’นฺติ วุจฺจติฯ เตนาห ภควา สุเมธภูโต –</p>


<p>
‘‘เอวํ กิเลสมลโธวํ, วิชฺชเนฺต อมตนฺตเฬ;  
  
น คเวสติ ตํ ตฬากํ, น โทโส อมตนฺตเฬ’’ติฯ (พุ. วํ. ๒.๑๔) –  
</p>
  
<p>ธมฺมเสฺสว นิพฺพานโสฺสตรณติตฺถภูตสฺส โอตรณาการํ อชานโนฺต ติ วุโตฺตฯ</p>


<p>นฺติ  โคคเณ ปีตํ อปีตญฺจ โครูปํ น ชานาติ, น วินฺทติฯ อวินฺทโนฺต หิ ติ วุโตฺตฯ ติ วตฺวา ตสฺส อวินฺทนาการํ ทเสฺสโนฺต ติอาทิมาหฯ</p>


<p>ติ ปทํ สนฺธายาห นฺติฯ ปจฺจาสตฺติญาเยน อนนฺตรสฺส หิ วิปฺปฎิเสโธ วาฯ อริยสโทฺท วา นิโทฺทสปริยาโย ทฎฺฐโพฺพฯ นฺติ จ วิสุํ เอกชฺฌญฺจ อฎฺฐงฺคิกํ อุปาทาย คเหตพฺพํ, อฎฺฐงฺคตา พาหุลฺลโต จฯ เอวญฺจ กตฺวา สตฺตงฺคสฺสปิ อริยมคฺคสฺส สงฺคโห สิโทฺธ โหติฯ</p>


<p>ติอาทีสุ อวิเสเสน สติปฎฺฐานา วุตฺตาฯ ตตฺถ กายเวทนาจิตฺตธมฺมารมฺมณา สติปฎฺฐานา โลกิยา, ตตฺถ สโมฺมหวิทฺธํสนวเสน ปวตฺตา นิพฺพานารมฺมณา โลกุตฺตราติ เอวํ ฯ</p>


<p>ติ ปฎิคฺคหเณ มตฺตํ อชานโนฺต กิสฺมิญฺจิ ทายเก สทฺธาหานิยา, กิสฺมิญฺจิ ปจฺจยหานิยา อนวเสสํ ทุหติฯ วาจาย อภิหาโร ฯ ปจฺจยานํ อภิหาโร ฯ</p>


<p>  ติ อิมินา นวกานํ ภิกฺขูนํ สมฺมาปฎิปตฺติยา อภาวํ ทเสฺสติ อาจริยุปชฺฌาเยสุ ปิตุเปมสฺส อนุปฎฺฐาปนโต, เตน จ สิกฺขาคารวตาภาวทีปเนน สงฺคหสฺส อภาชนภาวํ, เตน เถรานํ เตสุ อนุคฺคหาภาวํฯ น หิ สีลาทิคุเณหิ สาสเน ถิรภาวปฺปตฺตา อนนุคฺคเหตเพฺพ สพฺรหฺมจารี อนุคฺคณฺหนฺติ, นิรตฺถกํ วา อนุคฺคหํ กโรนฺติฯ เตนาห ติอาทิฯ นฺติ ปเวณิอาคตํ ปกิณฺณกธมฺมกถามคฺคํฯ สจฺจสตฺตปฺปฎิสนฺธิปจฺจยาการปฺปฎิสํยุตฺตํ สุญฺญตาทีปนํ ติ ‘‘น รูปญฺญู’’ติอาทีสุ วุตฺตสฺส ปฎิเสธสฺส ปฎิเกฺขปวเสน อคฺคหณวเสนฯ ติ ‘‘รูปญฺญู โหตีติ คณนโต วา วณฺณโต วา รูปํ ชานาตี’’ติอาทินา, ‘‘ตสฺส โคคโณปิ น ปริหายติ, ปญฺจโครสปริโภคโตปิ น ปริพาหิโร โหตี’’ติอาทินา จ อตฺถํ โยเชตฺวาฯ ติ ตสฺมิํ ตสฺมิํ ปเท ยถารหํ อโตฺถ เวทิตโพฺพฯ เสสํ สพฺพตฺถ อุตฺตานเมวาติฯ</p>

</p>

 มโนรถปูรณิยา องฺคุตฺตรนิกาย-อฎฺฐกถาย</p>

</p>

</p>

</p>


<h3>นิคมนกถาวณฺณนา</h3>
<p>  นฺติ องฺคุตฺตรมหาอฎฺฐกถาย สารํฯ ติ โถกํ อูนภาวโต มตฺตสทฺทคฺคหณํฯ นฺติ ปุเพฺพ วุตฺตองฺคุตฺตรมหาอฎฺฐกถาย สารเมว อนุนิคมวเสน วทติฯ อถ วา นฺติ โปราณฎฺฐกถาสุ อตฺถสารํฯ เตเนทํ ทเสฺสติ – องฺคุตฺตรมหาอฎฺฐกถาย อตฺถสารํ อาทาย อิมํ มโนรถปูรณิํ กโรโนฺต เสสมหานิกายานมฺปิ มูลฎฺฐกถาสุ อิธ วินิโยคกฺขมํ อตฺถสารํ อาทาย เอวมกาสินฺติฯ นฺติ จ อิทํ ปุริมปจฺฉิมปเทหิ สทฺธิํ สมฺพนฺธิตพฺพํ ‘‘มหาวิหาราธิวาสีนํ สมยํ ปกาสยนฺตี, มหาวิหาราธิวาสีนํ มูลฎฺฐกถาสารํ อาทายา’’ติฯ ติ ปุเญฺญนฯ ติ กามาวจราทิวิภาโค สโพฺพ สตฺตโลโก ยถารหํ โพธิตฺตยาธิคมวเสน สมฺปเตฺตน นิพฺพานสุเขน สุขี สุขิโต โหตูติ สเทวกสฺส โลกสฺส อจฺจนฺตํ สุขาธิคมาย อตฺตโน ปุญฺญํ ปริณาเมติฯ</p>


<p>
เอตฺตาวตา สมตฺตาว, สพฺพโส วณฺณนา อยํ;  
  
วีสติยา สหเสฺสหิ, คเนฺถหิ ปริมาณโตฯ  
</p>
  
<p>
โปราณานํ กถามคฺค-สารเมตฺถ ยโต ฐิตํ;  
  
ตสฺมา  
สารตฺถมญฺชูสา,  
อิติ นาเมน วิสฺสุตาฯ  
</p>
  
<p>
อเชฺฌสิโต นริเนฺทน, โสหํ  
ปรกฺกมพาหุนา  
;  
  
สทฺธมฺมฎฺฐิติกาเมน, สาสนุโชฺชตการินาฯ  
</p>
  
<p>
เตเนว การิเต รเมฺม, ปาสาทสตมณฺฑิเต;  
  
นานาทุมคณากิเณฺณ, ภาวนาภิรตาลเยฯ  
</p>
  
<p>
สีตลูทกสมฺปเนฺน  
, วสํ  
เชตวเน  
อิมํ;  
  
อตฺถพฺยญฺชนสมฺปนฺนํ, อกาสิํ สาธุสมฺมตํฯ  
</p>
  
<p>
ยํ สิทฺธํ อิมินา ปุญฺญํ, ยํ จญฺญํ ปสุตํ มยา;  
  
เอเตน ปุญฺญกเมฺมน, ทุติเย อตฺตสมฺภเวฯ  
</p>
  
<p>
ตาวติํเส ปโมเทโนฺต, สีลาจารคุเณ รโต;  
  
อลโคฺค ปญฺจกาเมสุ, ปตฺวาน ปฐมํ ผลํฯ  
</p>
  
<p>
อนฺติเม  
อตฺตภาวมฺหิ, เมเตฺตยฺยํ มุนิปุงฺควํ;  
  
โลกคฺคปุคฺคลํ นาถํ, สพฺพสตฺตหิเต รตํฯ  
</p>
  
<p>
ทิสฺวาน ตสฺส ธีรสฺส, สุตฺวา สทฺธมฺมเทสนํ;  
  
อธิคนฺตฺวา ผลํ อคฺคํ, โสเภยฺยํ ชินสาสนํฯ  
</p>
  
<p>
สทา รกฺขนฺตุ ราชาโน, ธเมฺมเนว อิมํ ปชํ;  
  
นิรตา ปุญฺญกเมฺมสุ, โชเตนฺตุ ชินสาสนํฯ  
</p>
  
<p>
อิเม จ ปาณิโน สเพฺพ, สพฺพทา นิรุปทฺทวา;  
  
นิจฺจํ กลฺยาณสงฺกปฺปา, ปโปฺปนฺตุ อมตํ ปทนฺติฯ  
</p>
  
องฺคุตฺตรฎีกา สมตฺตาฯ  
</p>
  
  
  
  
  