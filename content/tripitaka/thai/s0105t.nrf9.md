<h1>๑๑. เกวฎฺฎสุตฺตวณฺณนา</h1>
<h3>เกวฎฺฎคหปติปุตฺตวตฺถุวณฺณนา</h3>
<p> เอวํ   สุภสุตฺตํ สํวเณฺณตฺวา อิทานิ เกวฎฺฎสุตฺตํ สํวเณฺณโนฺต ยถานุปุพฺพํ สํวณฺณโนกาสสฺส ปตฺตภาวํ วิภาเวตุํ, สุภสุตฺตสฺสานนฺตรํ สงฺคีตสฺส สุตฺตสฺส เกวฎฺฎสุตฺตภาวํ วา ปกาเสตุํ นฺติ อาหฯ ติ เอวํนามกสฺส เสฎฺฐิโนฯ ติ อมฺพรุกฺขพหุเล อุปวเนฯ ตํ กิร โส เสฎฺฐิ ภควโต อนุจฺฉวิกํ คนฺธกุฎิํ, ภิกฺขุสงฺฆสฺส จ รตฺติฎฺฐานทิวาฎฺฐานกุฎิมณฺฑปาทีนิ สมฺปาเทตฺวา ปาการปริกฺขิตฺตํ ทฺวารโกฎฺฐกสมฺปนฺนํ กตฺวา พุทฺธปฺปมุขสฺส สงฺฆสฺส นิยฺยาเตสิ, ปุริมโวหาเรน ปเนส วิหาโร ‘‘ปาวาริกมฺพวน’’เนฺตฺวว วุจฺจติฯ  นามมตฺตํฯ ‘‘เกวเฎฺฎหิ สํรกฺขิตตฺตา, เตสํ วา สนฺติเก สมฺพุทฺธตฺตา’’ติ เกจิฯ ติ เอตฺถ กามเญฺจส ตทา คหปติฎฺฐาเน ฐิโต, ปิตุ ปนสฺส อจิรกาลกตตาย ปุริมสมญฺญาย ‘‘คหปติปุโตฺต’’เตฺวว โวหรียติฯ เตนาห ติ, มหาวิภวตาย มหาสาโร คหปตีติ อโตฺถ, ร-การสฺส ปน ล-การํ กตฺวา ติ วุตฺตํ ยถา ‘‘ปลิพุโทฺธ’’ติ (จูฬนิ. ๑๕; มิ. ป. ๖.๓.๗; ชา. อฎฺฐ. ๒.๓.๑๐๒) ติ โปถุชฺชนิกสทฺธาวเสน รตนตฺตยสทฺธาย สมนฺนาคโต, ตโตเยว รตนตฺตยปฺปสโนฺนฯ กมฺมกมฺมผลสทฺธาย วา  รตนตฺตยปฺปสาทพหุลตาย ติ ตถาจินฺตาย เหตุวจนํ, สทฺธาธิโก หิ อุมฺมาทปฺปโตฺต วิย โหติฯ</p>


<p>ติ สมฺมเทว อิทฺธา, วิภวสมฺปตฺติยา เวปุลฺลปฺปตฺตา สมฺปุณฺณา, อากิณฺณา พหู มนุสฺสา เอตฺถาติ อตฺถํ สนฺธาย ติอาทิ วุตฺตํฯ ‘‘เอหิ ตฺวํ ภิกฺขุ อนฺวทฺธมาสํ, อนุมาสํ, อนุสํวจฺฉรํ วา มนุสฺสานํ ปสาทาย อิทฺธิปาฎิหาริยํ กโรหี’’ติ เอกสฺส ภิกฺขุโน อาณาปนเมว สมาทิสนํ, ตํ ปน ตสฺมิํ ฐาเน ฐปนํ นามาติ อาห ติ ฯ นฺติ ปกติมนุเสฺสหิ อุตฺตริตรานํ อุตฺตมปุริสานํ พุทฺธาทีนํ ฌายีนํ, อริยานญฺจฯ ติ อธิคมธมฺมโต, ฌานาภิญฺญามคฺคผลธมฺมโตติ  อโตฺถ, นิทฺธารเณ เจตํ นิสฺสกฺกวจนํฯ ตโต หิ อิทฺธิปาฎิหาริยํ นิทฺธาเรติฯ เอวํ อุตฺตริสทฺทํ มนุสฺสสเทฺทน เอกปทํ กตฺวา อิทานิ ปาฎิหาริยสเทฺทน สมฺพชฺฌิตพฺพํ วิสุเมว ปทํ กโรโนฺต ติอาทิมาหฯ ติ ปกติมนุสฺสธมฺมโตฯ ติ ปชฺชลนฺตปทีโปฯ นฺติ เตลเสจนํฯ นฺติ ราชคหเสฎฺฐิโน จนฺทนปตฺตทานวตฺถุมฺหิ (จูฬว. ๒๕๒)ฯ ติ ‘‘น ภิกฺขเว คิหีนํ อุตฺตริมนุสฺสธมฺมํ อิทฺธิปาฎิหาริยํ ทเสฺสตพฺพํฯ โย ทเสฺสยฺย, อาปตฺติ ทุกฺกฎสฺสา’’ติ (จูฬว. ๒๕๒) วิกุพฺพนิทฺธิปฎิเกฺขปกํ อิทํ สิกฺขาปทํ ปญฺญเปสิฯ</p>


<p> คุณสมฺปตฺติโต อจาวนํ สนฺธาย เอตํ วุตฺตนฺติ ทเสฺสติ ติ อิมินาฯ เตนาห นฺติอาทิฯ ติ นิวาริตฎฺฐาเน อุสฺสหโนฺต นาม นตฺถิฯ เอวมฺปิ อิมินา การณนฺตเรนายํ อุสฺสหโนฺตติ ทเสฺสตุํ ติอาทิ วุตฺตํฯ ยสฺมา วิสฺสาสิโก, ตสฺมา วิสฺสาสํ วเฑฺฒตฺวาติ โยชนาฯ ติ จ พฺรูเหตฺวา, วิภูตํ ปากฎํ กตฺวาติ อโตฺถฯ</p>


<h3>อิทฺธิปาฎิหาริยวณฺณนา</h3>
<p> นฺติ โทสํฯ กถํ เตน กตา, กตฺถ วา อุปฺปนฺนาติ อาห ติอาทิฯ ติ คนฺธาเรน นาม อิสินาวฯ เอวญฺหิ ปุเพฺพนาปรํ สํสนฺทตีติฯ คนฺธารี นาเมสา วิชฺชา จูฬคนฺธารี, มหาคนฺธารีติ ทุวิธา โหติฯ ตตฺถ  นาม ติวสฺสโต โอรํ มตสตฺตานํ อุปปนฺนฎฺฐานชานนา วิชฺชาฯ วงฺคีสวตฺถุ (สํ. นิ. อฎฺฐ. ๑.๑.๒๒๐; อ. นิ. อฎฺฐ. ๑.๑.๒๑๒) เจตฺถ สาธกํฯ  นาม ตสฺส เจว ชานนา, ตทุตฺตริ จ อิทฺธิวิธญาณกมฺมสฺส สาธิกา วิชฺชาฯ เยภุเยฺยน เหสา อิทฺธิวิธญาณกิจฺจํ สาเธติฯ ตสฺสา กิร วิชฺชาย สาธโก ปุคฺคโล ตาทิเส เทเส, กาเล จ มนฺตํ ปริชเปฺปตฺวา พหุธาปิ อตฺตานํ ทเสฺสติ, หตฺถิอาทีนิปิ ทเสฺสติ, อทสฺสนีโยปิ โหติ, อคฺคิถมฺภมฺปิ กโรติ, ชลถมฺภมฺปิ กโรติ, อากาเสปิ อตฺตานํ ทเสฺสติ, สพฺพํ อินฺทชาลสทิสํ ทฎฺฐพฺพํฯ ติ ทุกฺขิโต พาธิโตฯ เตนาห ติฯ</p>


<h3>อาเทสนาปาฎิหาริยวณฺณนา</h3>
<p> กามํ   นฺติ อิทํ เย เจตสิ นิยุตฺตา จิเตฺตน สมฺปยุตฺตา, เตสํ สาธารณวจนํ, สาธารเณ ปน คหิเต จิตฺตวิเสโส ทสฺสิโต นาม โหติฯ สามญฺญโชตนา จ วิเสเส อวติฎฺฐติ, ตสฺมา เจตสิกปทสฺส ยถาธิเปฺปตมตฺถํ ทเสฺสโนฺต นฺติ อาหฯ คฺคหเณน เจตฺถ ตเทกฎฺฐา ราคาทโย, สทฺธาทโย จ ธมฺมา ทสฺสิตา โหนฺติ, คฺคหเณน โทสาทโยฯ วิตกฺกวิจารา ปน สรูเปเนว ทสฺสิตาฯ ปิ-สทฺทสฺส วตฺตพฺพสมฺปิณฺฑนโตฺถ สุวิเญฺญโยฺยติ อาห ติ, อิมินา ปกาเรน ตว มโน ปวโตฺตติ อโตฺถฯ เกน ปกาเรนาติ วุตฺตํ ติอาทิฯ ติ อิทํ โสมนสฺสิตตาทิมตฺตทสฺสนํ, น ปน เยน โสมนสฺสิโต วา โทมนสฺสิโต วา, ตํ ทสฺสนนฺติ ตํ จิตฺตํ ทเสฺสตุํ ปาฬิยํ นฺติ วุตฺตํฯ อิติสโทฺท เจตฺถ นิทสฺสนโตฺถ ‘‘อตฺถีติ โข กจฺจาน อยเมโก อโนฺต’’ติอาทีสุ (สํ. นิ. ๒.๑๕; ๓.๙๐) วิยฯ เตนาห นฺติฯ -สโทฺท อิธาปิ วุตฺตสมฺปิณฺฑนโตฺถฯ ปรสฺส จินฺตํ มนติ ชานาติ เอตายาติ  น-การสฺส ณ-การํ กตฺวา, สา เอว ปุพฺพปทมนฺตเรน  จินฺตา นาม น จิเตฺตน วินา ภวตีติ อาห ติฯ ‘‘ตสฺสา กิร วิชฺชาย สาธโก ปุคฺคโล ตาทิเส เทเส, กาเล จ มนฺตํ ปริชปฺปิตฺวา ยสฺส จิตฺตํ ชานิตุกาโม, ตสฺส ทิฎฺฐสุตาทิวิเสสสญฺชานนมุเขน จิตฺตาจารํ อนุมินโนฺต กเถตี’’ติ เกจิฯ ‘‘วาจํ นิจฺฉราเปตฺวา ตตฺถ อกฺขรสลฺลกฺขณวเสน กเถตี’’ติ อปเรฯ สา ปน วิชฺชา ปทกุสลชาตเกน (ชา. ๑.๙.๔๙ อาทโย) ทีเปตพฺพาฯ</p>


<h3>อนุสาสนีปาฎิหาริยวณฺณนา</h3>
<p> ติ ปวตฺตนกา หุตฺวา, ปวตฺตนวเสน วิตเกฺกถาติ วุตฺตํ โหติฯ นฺติ หิ ยถานุสิฎฺฐาย อนุสาสนิยา วิธิวเสน, ปฎิเสธวเสน จ ปวตฺติอาการปรามสนํ, สา จ อนุสาสนี สมฺมาวิตกฺกานํ, มิจฺฉาวิตกฺกานญฺจ ปวตฺติอาการทสฺสนวเสน ตตฺถ อานิสํสสฺส, อาทีนวสฺส จ วิภาวนตฺถํ ปวตฺตติฯ  น นิจฺจสญฺญํฯ ปฎิโยคีนิวตฺตนตฺถญฺหิ  เอว-การคฺคหณํฯ อิธาปิ -สทฺทสฺส อโตฺถ, ปโยชนญฺจ วุตฺตนเยเนว เวทิตพฺพํฯ -คหเณปิ เอเสว นโยฯ นฺติ นิทสฺสนมตฺตํ ตทญฺญราคสฺส เจว โทสาทีนญฺจ ปหานสฺส อิจฺฉิตตฺตา, ตปฺปหานสฺส จ ตทญฺญราคาทิเขปนสฺส อุปายภาวโต ทุฎฺฐโลหิตวิโมจนสฺส  ปุพฺพทุฎฺฐมํสเขปนูปายตา วิยฯ ติ อวธารณํ ปฎิปกฺขภาวโต สาวชฺชธมฺมนิวตฺตนปรํ ทฎฺฐพฺพํ ตสฺสาธิคมูปายานิสํสภูตานํ ตทเญฺญสํ อนวชฺชธมฺมานํ นานนฺตริกภาวโตฯ  อิทฺธิเยว ปาฎิหาริยนฺติ กตฺวาฯ เสสปททฺวเยปิ เอเสว นโยฯ</p>


<p>ปาฎิหาริยปทสฺส ปน วจนตฺถํ (อุทา. อฎฺฐ. ปฐมโพธิสุตฺตวณฺณนา; อิติวุ. อฎฺฐ. นิทานวณฺณนา) ‘‘ปฎิปกฺขหรณโต, ราคาทิกิเลสาปนยนโต ปาฎิหาริย’’นฺติ วทนฺติ, ภควโต ปน ปฎิปกฺขา ราคาทโย น สนฺติ เย หริตพฺพาฯ ปุถุชฺชนานมฺปิ วิคตุปกฺกิเลเส อฎฺฐงฺคคุณสมนฺนาคเต จิเตฺต หตปฎิปเกฺข อิทฺธิวิธํ ปวตฺตติ, ตสฺมา ตตฺถ ปวตฺตโวหาเรน จ น สกฺกา อิธ ‘‘ปาฎิหาริย’’นฺติ วตฺตุํฯ สเจ ปน มหาการุณิกสฺส ภควโต เวเนยฺยคตา จ กิเลสา ปฎิปกฺขา, เตสํ หรณโต นฺติ วุตฺตํ, เอวํ สติ ยุตฺตเมตํฯ อถ วา ภควโต เจว สาสนสฺส จ ปฎิปกฺขา ติตฺถิยา, เตสํ หรณโต  เต หิ ทิฎฺฐิหรณวเสน, ทิฎฺฐิปฺปกาสเน อสมตฺถภาเวน จ อิทฺธิอาเทสนานุสาสนีหิ หริตา อปนีตา โหนฺตีติฯ ติ วา อยํ สโทฺท ‘‘ปจฺฉา’’ติ เอตสฺส อตฺถํ โพเธติ ‘‘ตสฺมิํ ปฎิปวิฎฺฐมฺหิ, อโญฺญ อาคญฺฉิ พฺราหฺมโณ’’ติ (สุ. นิ. ๙๘๕; จูฬนิ. ๔) ปเท วิย, ตสฺมา สมาหิเต จิเตฺต วิคตุปกฺกิเลเส จ กตกิเจฺจน ปจฺฉา หริตพฺพํ ปวเตฺตตพฺพนฺติ ปฎิหาริยํ, อตฺตโน วา อุปกฺกิเลเสสุ จตุตฺถชฺฌานมเคฺคหิ หริเตสุ ปจฺฉา หรณํ ปฎิหาริยํ, อิทฺธิอาเทสนานุสาสนิโย จ วิคตุปกฺกิเลเสน กตกิเจฺจน จ สตฺตหิตตฺถํ ปุน ปวเตฺตตพฺพา, หริเตสุ จ อตฺตโน อุปกฺกิเลเสสุ ปรสตฺตานํ อุปกฺกิเลสหรณานิ โหนฺตีติ ปฎิหาริยานิ นาม ภวนฺติ, ปฎิหาริยเมว  ปฎิหาริเย วา อิทฺธิอาเทสนานุสาสนิสมุทาเย ภวํ เอเกกํ นฺติ วุจฺจติฯ ปฎิหาริยํ วา จตุตฺถชฺฌานํ, มโคฺค จ ปฎิปกฺขหรณโต, ตตฺถ ชาตํ, ตสฺมิํ วา นิมิตฺตภูเต, ตโต วา อาคตนฺติ  , อิทฺธิอาเทสนานุสาสนีหิ วา ปรสนฺตาเน ปสาทาทีนํ ปฎิปกฺขสฺส กิเลสสฺส หรณโต วุตฺตนเยน ติ สพฺพกาลํ เทเสตพฺพธมฺมเทสนาฯ</p>


<p>ติ สหาทิโยเค กรณวจนํ, เตน สทฺธิํ อาจิณฺณนฺติ อโตฺถฯ อิตรตฺถาปิ เอส นโยฯ ธมฺมเสนาปติสฺส อาจิณฺณนฺติ โยเชตพฺพํฯ ตมตฺถํ ขนฺธกวตฺถุนา สาเธโนฺต ติอาทิมาหฯ ติ คยาคามสฺส อวิทูเร คยาสีสนามโก หตฺถิกุมฺภสทิโส ปิฎฺฐิปาสาโณ อตฺถิ, ยตฺถ ภิกฺขุสหสฺสสฺสปิ โอกาโส โหติ, ตสฺมิํ ปิฎฺฐิปาสาเณฯ ติ  อิมินา อาเทสนาปาฎิหาริยํ ทเสฺสติ, ติ อิมินา อนุสาสนีปาฎิหาริยํ, ติ อิมินา อิทฺธิปาฎิหาริยํฯ ติ มหาขีณาสวา อรหโนฺตฯ ‘‘นาโค’’ติ หิ อรหโต อธิวจนํ นตฺถิ อาคุ ปาปเมตสฺสาติ กตฺวาฯ ยถาห  –</p>


<p>
‘‘อาคุํ น กโรติ กิญฺจิ โลเก,  
  
สพฺพสํโยเค วิสชฺช พนฺธนานิ;  
  
สพฺพตฺถ น สชฺชตี วิมุโตฺต,  
  
นาโค ตาทิ ปวุจฺจเต ตถตฺตา’’ติฯ (สุ. นิ. ๕๒๗; มหานิ. ๘๐; จูฬนิ. ๒๗, ๑๓๙);  
</p>
  
<p>อฎฺฐกถายํ ปเนตฺถ ‘‘ธมฺมเสนาปติสฺส ธมฺมเทสนํ สุตฺวา ปญฺจสตา ภิกฺขู โสตาปตฺติผเล ปติฎฺฐหิํสุฯ มหาโมคฺคลฺลานสฺส ธมฺมเทสนํ สุตฺวา อรหตฺตผเล’’ติ (ที. นิ. อฎฺฐ. ๑.๔๘๖) วุตฺตํฯ  ปน ‘‘อถ โข เตสํ ภิกฺขูนํ อายสฺมตา สาริปุเตฺตน อาเทสนาปาฎิหาริยานุสาสนิยา, อายสฺมตา จ มหาโมคฺคลฺลาเนน อิทฺธิปาฎิหาริยานุสาสนิยา โอวทิยมานานํ อนุสาสิยมานานํ วิรชํ วีตมลํ ธมฺมจกฺขุํ อุทปาทิ ‘ยํ กิญฺจิ สมุทยธมฺมํ, สพฺพํ ตํ นิโรธธมฺม’นฺติ’’ (จูฬว. ๓๔๕) อุภินฺนมฺปิ เถรานํ ธมฺมเทสนาย เตสํ ธมฺมจกฺขุปฎิลาโภว ทสฺสิโต, ตยิทํ วิสทิสวจนํ ทีฆภาณกานํ, ขนฺธกภาณกานญฺจ มติเภเทนาติ ทฎฺฐพฺพํฯ สงฺคาหกภาสิตา หิ อยํ ปาฬิ, อฎฺฐกถา จ เตเหว สงฺคหมาโรปิตา, อปิจ ปาฬิยํ อุปริมคฺคผลมฺปิ สงฺคเหตฺวา ‘‘ธมฺมจกฺขุํ อุทปาที’’ติ  วุตฺตํ ยถา ตํ พฺรหฺมายุสุเตฺต, (ม. นิ. ๒.๓๔๓) จูฬราหุโลวาทสุเตฺต (ม. นิ. ๓.๔๑๖) จาติ เวทิตพฺพํฯ</p>


<p>‘‘ติ สาติสยตาย วุตฺตํฯ  ยถาวุเตฺตน ปติรูปเกน อุปารมฺภิตพฺพโตฯ  ปราโรปิตโทสสมุจฺฉินฺทนสฺส อนุปายภาวโตฯ สโทสตฺตา เอว  จิรกาลฎฺฐายีนิ น โหนฺติฯ ติ ผเลน เหตุโน อนุมานํฯ อนิยฺยานิกตาย หิ ตานิ อนทฺธนิยานิฯ  วิสุทฺธิปฺปภวโต, วิสุทฺธินิสฺสยโต จฯ ตโตเยว  น หิ ตตฺถ ปุพฺพาปรวิโรธาทิโทสสมฺภโว อตฺถิฯ นิโทฺทสตฺตา เอว  ปรปฺปวาทวาเตหิ, กิเลสวาเตหิ  จ อนุปหนฺตพฺพโตฯ ติ อิธาปิ ผเลน เหตุโน อนุมานํฯ นิยฺยานิกตาย หิ ตํ อทฺธนิยํฯ ติ ยถาวุตฺตการณโต, เตน จ อุปารมฺภาทิํ, อนุปารมฺภาทิญฺจาติ อุภยํ ยถากฺกมํ อุภยตฺถ คารยฺหปาสํสภาวานํ เหตุภาเวน ปจฺจามสติฯ</p>


<h3>ภูตนิโรเธสกวตฺถุวณฺณนา</h3>
<p> นฺติ ยสฺมา มหาภูตปริเยสโก ภิกฺขุ ปุริเมสุ ทฺวีสุ ปาฎิหาริเยสุ วสิปฺปโตฺต สุกุสโลปิ สมาโน มหาภูตานํ อปริเสสนิโรธสงฺขาตํ นิพฺพานํ นาวพุชฺฌิ, ตสฺมา ตทุภยานิ นิยฺยานาวหตฺตาภาวโต อนิยฺยานิกานีติ เตสํ อนิยฺยานิกภาวทสฺสนตฺถํฯ นฺติ อนุสาสนีปาฎิหาริยํ ตกฺกรสฺส เอกนฺตโต นิยฺยานาวหนฺติ ตเสฺสว นิยฺยานิกภาวทสฺสนตฺถํฯ</p>


<p>เอวํ เอติสฺสา เทสนาย มุขฺยปโยชนํ ทเสฺสตฺวา อิทานิ อนุสงฺคิกปโยชนํ ทเสฺสตุํ ติอาทิ อารทฺธํฯ นิยฺยานเมว หิ เอติสฺสา เทสนาย มุขฺยปโยชนํ ตสฺส ตทตฺถภาวโตฯ  ปน  อนุสงฺคิกปโยชนํ อตฺถาปตฺติยาว คนฺตพฺพโตฯ กีทิโส นาเมส ภิกฺขูติ อาห ติอาทิฯ ติ อปริเยสํ  นิรุชฺฌนวเสน มหาภูเต คเวสโนฺต, เตสํ อนวเสสนิโรธํ วีมํสโนฺตติ วุตฺตํ โหติฯ ติ ธมฺมตาย โจทิยมาโน ปริจริตฺวาฯ ธมฺมตาสิทฺธํ กิเรตํ, ยทิทํ ตสฺส ภิกฺขุโน ตถา วิจรณํ ยถา อภิชาติยํ มหาปถวิกมฺปาทิฯ นฺติ วิสฺสชฺชฎฺฐานํ, นฺติปิ ปาโฐ, วิสฺสชฺชกนฺติ อโตฺถฯ ติ พุทฺธเมว ปุจฺฉิตฺวา นิกฺกงฺขตฺตา, ตเสฺสว วิสฺสชฺชิตุํ สมตฺถตายาติ วุตฺตํ โหติฯ นฺติ สเทวเก โลเก อนญฺญสาธารณสฺส พุทฺธานํ มหนฺตภาวสฺส มหานุภาวตาย ทีปนตฺถํฯ นฺติ ‘‘สเพฺพสมฺปิ พุทฺธานํ สาสเน เอทิโส เอโก ภิกฺขุ ตทานุภาวปฺปกาสโก โหตี’’ติ อิมมฺปิ การณํฯ</p>


<p>ติ นิมิเตฺต ภุมฺมํ, กสฺมิํ ฐาเน การณภูเตติ อตฺถํ ทเสฺสตุํ ติ วุตฺตํ, กิํ อารมฺมณํ ปจฺจยภูตํ อธิคนฺตฺวา อธิคมนเหตูติ อโตฺถฯ เตนาห ติฯ กิมารมฺมณํ ปตฺตสฺส ปุคฺคลสฺส นิรุชฺฌนฺตีติ สมฺพโนฺธ, เหตุคพฺภวิเสสนเมตํฯ ติ มหาภูตาฯ ติ ปุน อนุปฺปชฺชนวเสนฯ ติ วจนตฺถลกฺขณรสปจฺจุปฎฺฐานปทฎฺฐาน-สมุฎฺฐานกลาปจุณฺณนานเตฺตกตฺตวินิโพฺภคา- วินิโพฺภคสภาค-วิสภาคอชฺฌตฺติกพาหิรสงฺคหปจฺจยสมนฺนาหารปจฺจยวิภาคาการโต , สสมฺภารสเงฺขปสสมฺภารวิภตฺติสลกฺขณสเงฺขปสลกฺขณวิภตฺติอาการโต จาติ สเพฺพน อากาเรนฯ</p>


<p> ทิพฺพนฺติ เอตฺถ ปญฺจหิ กามคุเณหิ สมงฺคีภูตา หุตฺวา วิจรนฺติ, กีฬนฺติ, โชเตนฺติ จาติ  เทวโลกาฯ เต ยนฺติ อุปคจฺฉนฺติ เอเตนาติ  ยถา ‘‘นิยฺยานิกา’’ติ (ธ. ส. ทุกมาติกา ๙๗) เอตฺถ อนียสโทฺท กตฺวเตฺถ, ตถา อิธ กรณเตฺถติ ทฎฺฐพฺพํฯ ตถา หิ วุตฺตํ ติอาทิฯ ติ เอตฺถ  นาม ยถิจฺฉิตฎฺฐานคมนํฯ นฺติ อิทฺธิวิธญาณํฯ จตฺตาโร มหาราชาโน เอเตสํ อิสฺสราติ  กสฺมา ปเนส สมีเป ฐิตํ สเทวกโลกปโชฺชตํ ภควนฺตํ อปุจฺฉิตฺวา ทูเร เทเว อุปสงฺกมีติ โจทนมปเนติ นฺติอาทินาฯ ‘‘เย เทวา มคฺคผลลาภิโน, เตปิ ตมตฺถํ เอกเทเสน ชาเนยฺยุํ, พุทฺธวิสโย ปนายํ ปโญฺห ปุจฺฉิโต’’ติ จิเนฺตตฺวา  ‘‘น ชานามา’’ติ อาหํสุฯ เตนาห ติอาทิฯ ติ น สกฺกา, อโชฺฌตฺถรณํ นาเมตฺถ ปุจฺฉาย นิพฺพาธนนฺติ วุตฺตํ ติฯ ติ โวหารวเสน วุตฺตํ, หนฺท นํ ทูรมปเนสฺสามาติ วุตฺตํ โหติฯ ติ เอตฺถ สโทฺท อติสทฺทโตฺถติ อาห ติ, รูปสมฺปตฺติยา เจว ปญฺญาปฎิภานาทิคุเณหิ จ อเมฺห อภิภุยฺย ปเรสํ กามนียตราติ อโตฺถฯ ติ อุฬารตราฯ เตน วุตฺตํ ติฯ</p>


<p> สหสฺสโกฺข ปน สโกฺก อภิสเมตาวี อาคตผโล วิญฺญาตสาสโน, โส กสฺมา ตํ ภิกฺขุํ อุปาเยน นิโยฺยเชสีติ อนุโยคมปเนติ ติอาทินาฯ</p>


<p>นฺติ รตฺติํ ชลนฺตํ ขุทฺทกกิมิํฯ ติ มุขวาตํ เทโนฺต วิยฯ ติ เอทิโส มหาภูตปริเยสโก  วิชฺชมาโน เอว ภเวยฺย, มยา อเปสิโตเยว ปจฺฉา ชานิสฺสตีติ อธิปฺปาโยฯ ติ ตถา จินฺตนโต ปรํฯ อิทฺธิวิธญาณเสฺสว อธิเปฺปตตฺตา นฺติ อิทํ ปาฬิยํ, อฎฺฐกถาสุ จ ตตฺถ ตตฺถ อาคตรุฬฺหินามวเสน วุตฺตํฯ สพฺพาสุปิ หิ อภิญฺญาสุ เทวยานิยมคฺคาทิเอกจิตฺตกฺขณิกอปฺปนาทินามํ ยถารหํ สมฺภวติฯ</p>


<p>   นฺติ พฺรหฺมุโน อาคมนสฺส ปุพฺพภาเค อุปฺปชฺชนกนิมิตฺตํฯ อุทยโต ปุพฺพภาเคติ อาเนตฺวา สมฺพโนฺธฯ ติ พฺรหฺมกายิกาฯ ติ พฺยากรเณนฯ ติ อนาราธิตจิโตฺต อตุฎฺฐจิโตฺตฯ นฺติ โทสํฯ นฺติ วาจาย วิวิธา เขปนํฯ</p>


<p> ติ วุตฺตนเยน อภูตโต อเญฺญสํ วิมฺหาเปตุกามตฺตาฯ ติ ปฐิตฺวา คุยฺหิตุกามตฺตาติ อตฺถมฺปิ วทนฺติ เกจิฯ</p>


<h3>ตีรทสฺสีสกุณูปมาวณฺณนา</h3>
<p> ติ  เอกเทเสน, อุปาทินฺนเกน สตฺตสนฺตานปริยาปเนฺนนาติ อโตฺถฯ ติ อนินฺทฺริยพเทฺธปิฯ ติ อนวเสสโตฯ ติ ตถา ปุจฺฉิตตฺตา, ปุจฺฉาย อยุตฺตภาวโตติ อธิปฺปาโยฯ ติ ปุจฺฉิตุมชานนโต ปุจฺฉาย สมฺมูฬฺหสฺสฯ วิตถปโญฺห หิ ‘‘ปุจฺฉามูโฬฺห’’ติ วุจฺจติ ยถา ‘‘มคฺคมูโฬฺห’’ติฯ ติ เตน กตปุจฺฉาย ปุจฺฉิตากาเร โทสํ วิภาเวตฺวาฯ นฺติ ตถา สิกฺขาปิตาย อวิตถปุจฺฉาย วิสฺสชฺชนํฯ ยสฺมา วิสฺสชฺชนํ นาม ปุจฺฉานุรูปํ, ปุจฺฉาสภาเคน วิสฺสเชฺชตพฺพโต, น จ ตถาคตา วิรชฺฌิตฺวา กตปุจฺฉานุรูปํ วิรชฺฌิตฺวาว วิสฺสเชฺชนฺติ, อตฺถสภาคตาย จ วิสฺสชฺชนสฺส ปุจฺฉกา ตทตฺถํ อนวพุชฺฌนฺตา สมฺมุยฺหนฺติ, ตสฺมา ปุจฺฉํ สิกฺขาเปตฺวา อวิตถปุจฺฉาย วิสฺสชฺชนํ พุทฺธานมาจิณฺณนฺติ เวทิตพฺพํฯ เตนาห ติอาทิฯ ติ ยถาวุตฺตการเณน ทุวิญฺญาเปตโพฺพฯ</p>


<p> ติ ปจฺจยํ กตฺวา น ปติฎฺฐหติฯ ‘‘กตฺถา’’ติ อิทํ นิมิเตฺต ภุมฺมนฺติ อาห ติฯ ติ อปฺปจฺจยา, สเพฺพน สพฺพํ สมุจฺฉินฺนการณาติ อโตฺถฯ ติ อินฺทฺริยพทฺธเมวฯ ยสฺมา เอกทิสาภิมุขํ สนฺตานวเสน พหุธา สณฺฐิเต รูปปฺปพเนฺธ ทีฆสญฺญา, ตมุปาทาย ตโต อปฺปกํ สณฺฐิเต รสฺสสญฺญา, ตทุภยญฺจ วิเสสโต รูปคฺคหณมุเขน คยฺหติ, ตสฺมา ติอาทิ วุตฺตํฯ อปฺปปริมาเณ รูปสงฺฆาเต อณุสญฺญา, ตทุปาทาย ตโต มหติ ถูลสญฺญา, อิทมฺปิ ทฺวยํ วิเสสโต รูปคฺคหณมุเขน คยฺหตีติ อาห ติอาทิฯ -สเทฺทน เจตฺถ ‘สณฺฐานวเสน อุปาทารูปํ วุตฺต’’นฺติ เอตฺถาปิ วณฺณมตฺตเมว กถิตนฺติ อิมมตฺถํ สมุจฺจินาตี’’ติ วทนฺติฯ วณฺณสโทฺท เหตฺถ รูปายตนปริยาโยวฯ นฺติ สุนฺทรํ, อิฎฺฐนฺติ อโตฺถ ฯ นฺติ อสุนฺทรํ, อนิฎฺฐนฺติ อโตฺถฯ เตนาห นฺติฯ ทีฆํ รสฺสํ อณุํ ถูลํ สุภาสุภนฺติ ตีสุปิ ฐาเนสุ รูปายตนมุเขน อุปาทารูปเสฺสว คหณํ ภูตรูปานํ วิสุํ คหิตตฺตาติ ทฎฺฐพฺพํฯ ‘‘กตฺถ อาโป จ ปถวี, เตโช วาโย น คาธตี’’ติ หิ ภูตรูปานิ วิสุํ คยฺหนฺติฯ นฺติ เวทนาทิกฺขนฺธจตุกฺกํฯ ตญฺหิ อารมฺมณาภิมุขํ นมนโต, นามกรณโต จ ‘‘นาม’’นฺติ วุจฺจติฯ เหฎฺฐา ‘‘ทีฆํ  รสฺส’’นฺติอาทินา วุตฺตเมว อิธ รุปฺปนเฎฺฐน รูปสญฺญาย คหิตนฺติ ทเสฺสติ นฺติ อิมินาฯ สเทฺทน อาปาทีนญฺจ สงฺคโหฯ ยสฺมา วา ทีฆาทิสมญฺญา น รูปายตนวตฺถุกาว, อถ โข ภูตรูปวตฺถุกาปิฯ ตถา หิ สณฺฐานํ ผุสนมุเขนปิ คยฺหติ, ตสฺมา ทีฆรสฺสาทิคฺคหเณน ภูตรูปมฺปิ คยฺหเตวาติ อิมมตฺถํ วิญฺญาเปตุํ ‘‘ทีฆาทิเภทํ รูป’’ มิเจฺจว วุตฺตํฯ ติ กิํ อธิคนฺตฺวา กิสฺส อธิคมนเหตุฯ ‘‘อุปรุชฺฌตี’’ติ อิทํ อนุปฺปาทนิโรธํ สนฺธาย วุตฺตํ, น ขณนิโรธนฺติ อาห ติฯ</p>


<p> ติ อนุสนฺธิวจนมตฺตํ จุณฺณิยปาฐํ  เวยฺยากรณวจนภูตํ  สิโลกติ อธิปฺปาโยฯ นฺติ วิสิเฎฺฐน ญาเณน ญาตพฺพํ, สพฺพญาณุตฺตเมน อริยมคฺคญาเณน ปจฺจกฺขโต ชานิตพฺพนฺติ อโตฺถฯ เตนาห นฺติฯ นิทสฺสียเตติ  จกฺขุวิเญฺญยฺยํ, น นิทสฺสนํ  อจกฺขุวิเญฺญยฺยนฺติ อตฺถํ วทนฺติฯ  วา อุปมา, ตเทตสฺส นตฺถีติ  น หิ นิพฺพานสฺส นิจฺจสฺส เอกภูตสฺส อจฺจนฺตปณีตสภาวสฺส สทิสํ นิทสฺสนํ กุโตจิ ลพฺภตีติฯ ยํ อหุตฺวา สโมฺภติ, หุตฺวา ปฎิเวติ, ตํ สงฺขตํ อุทยวยเนฺตหิ สอนฺตํ, อสงฺขตสฺส ปน นิพฺพานสฺส นิจฺจสฺส เต อุโภปิ อนฺตา น สนฺติ, ตโต เอว นวภาวาปคมสงฺขาตา ชรตาปิ ตสฺส นตฺถีติ วุตฺตํ ติอาทิฯ ตตฺถ ติ อุปฺปาทาวตฺถาฯ ติ ภงฺคาวตฺถาฯ ติ ชรตา วุตฺตาฯ อวเสสคฺคหเณน ฐิตาวตฺถา อนุญฺญาตา โหติฯ ติ ปานติตฺถสฺสฯ ตตฺถ นิพฺพจนํ ทเสฺสติ ติอาทินาฯ ติ ปกาเรน ปิวนฺติฯ ตถา หิ อาจริเยน วุตฺตํ ‘‘ปปนฺติ เอตฺถาติ ปปนฺติ วุตฺตํฯ เอตฺถ หิ ปปนฺติ ปานติตฺถ’’นฺติ (ที. นิ. ฎี. ๑.๔๙๙) นิรุตฺตินเยน, ยถารุตลกฺขเณน วา  ติ สพฺพกมฺมฎฺฐานมุขโตฯ เตนาห ติฯ อยํ อฎฺฐกถาโต อปโร นโย – ปกาเรน ภาสนํ โชตนํ  สพฺพโต ปภา อสฺสาติ  เกนจิ อนุปกฺกิลิฎฺฐตาย สมนฺตโต ปภสฺสรํ วิสุทฺธนฺติ อโตฺถฯ ติ นิมิเตฺต ภุมฺมํ ทเสฺสติ ติ อิมินาฯ เยน  นิพฺพานมธิคตํ, ตํ  สนฺตติปริยาปนฺนานํเยว อิธ อนุปฺปาทนิโรโธ อธิเปฺปโตติ วุตฺตํ ติฯ</p>


<p>ติ ยเทตํ ‘‘วิญฺญาณสฺส นิโรเธนา’’ติ ปทํ วุตฺตํ, ตสฺมิํฯ วิญฺญาณํ อุทฺธรติ ตสฺส วิภชฺชิตพฺพตฺตาฯ นฺติ อรหโต จุติจิตฺตสงฺขาตํ ปรินิพฺพานจิตฺตํฯ นฺติ ปุญฺญาทิอภิสงฺขารจิตฺตํฯ ติ เอตสฺมิํ นิพฺพาเน เอตํ นามรูปํ อนุปาทิเสสาย นิพฺพานธาตุยา นิรุชฺฌติฯ เตนาห ติฯ ติ นิพฺพุตทีปสิขา วิยฯ ติอาทินา สอุปาทิเสสนิพฺพานธาตุมุเขน อนุปาทิเสสนิพฺพานธาตุเมว วทติ นามรูปสฺส อนวเสสโต อุปรุชฺฌนสฺส อธิเปฺปตตฺตาฯ เตน วุตฺตํ ติฯ ติ กตฺตริ, กรเณ วา กรณวจนํ, ติ ปน เหตุมฺหิฯ ติ นิพฺพาเนฯ เสสํ สพฺพตฺถ อุตฺตานตฺถเมวฯ</p>


<p>อิติ สุมงฺคลวิลาสินิยา ทีฆนิกายฎฺฐกถาย ปรมสุขุมคมฺภีรทุรนุโพธตฺถปริทีปนาย สุวิมลวิปุลปญฺญาเวยฺยตฺติยชนนาย สาธุวิลาสินิยา นาม ลีนตฺถปกาสนิยา เกวฎฺฎสุตฺตวณฺณนาย ลีนตฺถปกาสนาฯ</p>

</p>





