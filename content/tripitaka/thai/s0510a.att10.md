<h1>๑๐. สุธาวโคฺค</h1>
<h3>๑. สุธาปิณฺฑิยเตฺถรอปทานวณฺณนา</h3>
<p>   ติอาทิกํ อายสฺมโต สุธาปิณฺฑิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล ภควติ ธรมาเน ปุญฺญํ กาตุมสโกฺกโนฺต ปรินิพฺพุเต ภควติ ตสฺส ธาตุํ นิทหิตฺวา เจติเย กรียมาเน สุธาปิณฺฑมทาสิฯ โส เตน ปุเญฺญน จตุนฺนวุติกปฺปโต ปฎฺฐาย เอตฺถนฺตเร จตุราปายมทิสฺวา เทวมนุสฺสสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปตฺวา สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต อตฺตโน ปุพฺพจริตาปทานํ ปกาเสโนฺต ติอาทิมาหฯ ตตฺถ ปูชารหา นาม พุทฺธปเจฺจกพุทฺธอริยสาวกาจริยุปชฺฌายมาตาปิตุครุอาทโย, เตสุ ปูชารเหสุ มาลาทิปทุมวตฺถาภรณจตุปจฺจยาทีหิ   ปูชยนฺตสฺส ปุคฺคลสฺส ปุญฺญโกฎฺฐาสํ สหสฺสสตสหสฺสาทิวเสน สงฺขฺยํ กาตุํ เกนจิ มหานุภาเวนาปิ น สกฺกาติ อโตฺถฯ น เกวลเมว ธรมาเน พุทฺธาทโย ปูชยโต, ปรินิพฺพุตสฺสาปิ ภควโต เจติยปฎิมาโพธิอาทีสุปิ เอเสว นโยฯ</p>


<p> ตํ ทีเปตุํ นฺติอาทิมาหฯ ตตฺถ นฺติ ชมฺพุทีปอปรโคยานอุตฺตรกุรุปุพฺพวิเทหสงฺขาตานํ จตุนฺนํ ทีปานํ ตทนุคตานํ ทฺวิสหสฺสปริตฺตทีปานญฺจ เอกโต กตฺวา สกลจกฺกวาฬคเพฺภ  จกฺกวตฺติรชฺชํ กเรยฺยาติ อโตฺถฯ นฺติ ธาตุคเพฺภ เจติเย กตาย เอกิสฺสา ปูชาย  สกลชมฺพุทีเป สตฺตรตนาทิกํ สกลํ ธนํฯ นฺติ เจติเย กตปูชาย โสฬสกฺขตฺตุํ วิภตฺตสฺส โสฬสมโกฎฺฐาสสฺส น อคฺฆตีติ อโตฺถฯ</p>


<p>   ติ นรานํ อคฺคสฺส เสฎฺฐสฺส สิทฺธตฺถสฺส ภควโต   ธาตุคพฺภมฺหิ สุธากเมฺม กรียมาเน ปริเจฺฉทานํ อุภินฺนมนฺตเร เวมเชฺฌ, อถ วา ปุปฺผทานฎฺฐานานํ อนฺตเร ผลนฺติยา มยา สุธาปิโณฺฑ ทิโนฺน มกฺขิโตติ สมฺพโนฺธฯ เสสํ สพฺพตฺถ อุตฺตานเมวาติฯ</p>

</p>


<h3>๒. สุจินฺติกเตฺถรอปทานวณฺณนา</h3>
<p>ติอาทิกํ อายสฺมโต สุจินฺติกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนกาสุ ชาตีสุ นิพฺพานาธิคมาย ปุญฺญํ อุปจินิตฺวา ติสฺสสฺส ภควโต กาเล เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา สตฺถุ นิสีทนตฺถาย ปริสุทฺธํ สิลิฎฺฐํ กฎฺฐมยมนคฺฆปีฐมทาสิฯ โส เตน ปุญฺญกเมฺมน สุคติสุขมนุภวิตฺวา ตตฺถ ตตฺถ สํสรโนฺต อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส ปตฺตอรหตฺตผโล ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวาติฯ</p>

</p>


<h3>๓. อฑฺฒเจฬกเตฺถรอปทานวณฺณนา</h3>
<p>  ติอาทิกํ อายสฺมโต อฑฺฒเจฬกเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ติสฺสสฺส ภควโต กาเล เอเกนากุสเลน กเมฺมน ทุคฺคตกุลเคเห นิพฺพโตฺต วุทฺธิมนฺวาย สทฺธมฺมเทสนํ ญตฺวา ปสนฺนมานโส จีวรตฺถาย อฑฺฒภาคํ เอกํ ทุสฺสมทาสิฯ โส  เตเนว ปีติโสมนเสฺสน กาลํ กตฺวา สเคฺค นิพฺพโตฺต ฉ กามาวจรสมฺปตฺติมนุภวิตฺวา ตโต จุโต มนุเสฺสสุ มนุสฺสสมฺปตฺตีนํ อคฺคภูตํ จกฺกวตฺติสมฺปตฺติํ อนุภวิตฺวา อิมสฺมิํ พุทฺธุปฺปาเท เอกสฺมิํ อทฺธกุเล  นิพฺพโตฺต วุทฺธิปฺปโตฺต สตฺถุ ธมฺมเทสนํ สุตฺวา ปสนฺนมานโส ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวาติฯ</p>

</p>


<h3>๔. สูจิทายกเตฺถรอปทานวณฺณนา</h3>
<p>นฺติอาทิกํ อายสฺมโต สูจิทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อนฺตรนฺตรา กุสลพีชานิ ปูเรโนฺต วิปสฺสิสฺส ภควโต กาเล อนฺตรนฺตรา กเตน เอเกน กมฺมจฺฉิเทฺทน กมฺมารกุเล นิพฺพโตฺต วุทฺธิมนฺวาย สกสิเปฺปสุ นิปฺผตฺติํ ปโตฺต สตฺถุ ธมฺมเทสนํ สุตฺวา ปสนฺนมานโส จีวรสิพฺพนตฺถาย สูจิทานมทาสิ, เตน ปุเญฺญน ทิพฺพสมฺปตฺติํ อนุภวิตฺวา อปรภาเค มนุเสฺสสุ อุปฺปโนฺน จกฺกวตฺตาทโย สมฺปตฺติโย จ อนุภวโนฺต อุปฺปนฺนุปฺปนฺนภเว ติกฺขปโญฺญ วชีรญาโณ อโหสิฯ โส กเมน อิมสฺมิํ พุทฺธุปฺปาเท นิพฺพโตฺต วุทฺธิปฺปโตฺต มหทฺธโน สทฺธาชาโต ติกฺขปโญฺญ อโหสิฯ โส เอกทิวสํ สตฺถุ ธมฺมเทสนํ สุตฺวา ธมฺมานุสาเรน ญาณํ เปเสตฺวา นิสินฺนาสเนเยว อรหา อโหสิฯ</p>


<p> โส อรหา สมาโน อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ติ อโยกมฺมโลหกมฺมาทินา กเมฺมน ชีวติ รุหติ วุทฺธิํ วิรูฬฺหิํ อาปชฺชตีติ กมฺมาโร, ปุเพฺพ ปุญฺญกรณกาเล กมฺมาโร  อโหสินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๕. คนฺธมาลิยเตฺถรอปทานวณฺณนา</h3>
<p>   ติอาทิกํ อายสฺมโต คนฺธมาลิยเตฺถรสฺส อปทานฯ อยมฺปิ ปุริมพุเทฺธสุ  กตาธิกาโร สิทฺธตฺถสฺส ภควโต กาเล กุลเคเห นิพฺพโตฺต มหทฺธโน มหาโภโค อโหสิฯ โส สตฺถริ ปสีทิตฺวา จนฺทนาครุกปฺปูรกสฺสตุราทีนิ อเนกานิ สุคนฺธานิ วเฑฺฒตฺวา สตฺถุ คนฺธถูปํ กาเรสิฯ ตสฺสุปริ สุมนปุเปฺผหิ ฉาเทสิ, พุทฺธญฺจ อฎฺฐงฺคนมกฺการํ อกาสิฯ โส เตน ปุญฺญกเมฺมน เทวมนุเสฺสสุ สมฺปตฺติโย อนุภวิตฺวา อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ อุตฺตานตฺถเมวาติฯ</p>

</p>


<h3>๖. ติปุปฺผิยเตฺถรอปทานวณฺณนา</h3>
<p>นฺติอาทิกํ อายสฺมโต ติปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อนฺตรา เกนจิ อกุสลจฺฉิเทฺทน วิปสฺสิสฺส ภควโต กาเล เนสาทกุเล นิพฺพโตฺต มิคลุโทฺท หุตฺวา อรเญฺญ วิหรติฯ ตทา วิปสฺสิสฺส ภควโต ปาฎลิโพธิํ สมฺปุณฺณปตฺตปลฺลวํ หริตวณฺณํ นีโลภาสํ มโนรมํ ทิสฺวา ตีหิ ปุเปฺผหิ ปูเชตฺวา ปุราณปตฺตํ ฉเฑฺฑตฺวา ภควโต สมฺมุขา วิย ปาฎลิมหาโพธิํ วนฺทิฯ โส เตน ปุเญฺญน ตโต จุโต เทวโลเก อุปฺปโนฺน ตตฺถ ทิพฺพสมฺปตฺติํ อปราปรํ อนุภวิตฺวา ตโต จุโต มนุเสฺสสุ ชาโต ตตฺถ จกฺกวตฺติสมฺปตฺติอาทโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย สตฺถุ ธมฺมเทสนํ สุตฺวา ปฎิลทฺธโสมนสฺสหทโย เคหํ ปหาย ปพฺพชิตฺวา นจิรเสฺสว อรหา อโหสิฯ</p>


<p> โส  เอวํ สิทฺธิปฺปโตฺต อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ มรณาย คจฺฉติ ปาปุณาตีติ มิโค, อถ วา มคยมาโน อิหติ ปวตฺตตีติ มิโค, มิคานํ มารเณ ลุโทฺท โลภี เคโธติ มิคลุโทฺท, ปุเร มยฺหํ ปุญฺญกรณสมเย กานนสงฺขาเต มหาอรเญฺญ มิคลุโทฺท อาสินฺติ สมฺพโนฺธฯ ติ ตตฺถ ปกาเรน ตเลน รตฺตวเณฺณน ภวตีติ ปาฎลิ , ปุปฺผานํ  รตฺตวณฺณตาย ปาฎลีติ โวหาโร, ปตฺตานํ หริตตาย หริตํ นีลวณฺณํ ปาฎลิโพธิํ ทิสฺวาติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๗. มธุปิณฺฑิกเตฺถรอปทานวณฺณนา</h3>
<p>ติอาทิกํ อายสฺมโต มธุปิณฺฑิกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล เนสาทโยนิยํ นิพฺพโตฺต มหาอรเญฺญ ปฎิวสติฯ ตทา วิเวกาภิรติยา สมฺปตฺตํ สิทฺธตฺถํ ภควนฺตํ ทิสฺวา สมาธิโต วุฎฺฐิตสฺส ตสฺส สุมธุรํ มธุมทาสิฯ ตตฺถ จ ปสนฺนมานโส วนฺทิตฺวา ปกฺกามิฯ โส เตเนว ปุเญฺญน สมฺปตฺติํ อนุภวโนฺต เทวมนุเสฺสสุ สํสริตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิปฺปโตฺต สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ วิเสเสน วนํ ปตฺถฎํ วิวนํ, หตฺถิอสฺสรถสเทฺทหิ เภริสเทฺทหิ จ วตฺถุกามกิเลสกาเมหิ จ วิคตํ พฺยาปคตนฺติ อโตฺถ, กานนสงฺขาเต มหาอรเญฺญ วิวเนติ สมฺพโนฺธฯ นฺติ ภววฑฺฒกิชนานํ อิจฺฉิติจฺฉิตํ นิปฺผาเทตีติ โอสธํฯ โอชานิพฺพตฺติการณํ ปฎิจฺจ ยาย ตารกาย อุคฺคตาย อุทฺธรนฺติ คณฺหนฺตีติ สา โอสธิฯ โอสธิตารกา  อิว วิโรจนฺตีติ วตฺตเพฺพ คาถาพนฺธสุขตฺถํ ‘‘โอสธิํว วิโรจนฺต’’นฺติ จ วุตฺตํฯ เสสํ สพฺพตฺถ อุตฺตานเมวาติฯ</p>

</p>


<h3>๘. เสนาสนทายกเตฺถรอปทานวณฺณนา</h3>
<p>ติอาทิกํ อายสฺมโต เสนาสนทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต  กาเล กุลเคเห นิพฺพโตฺต วุทฺธิปฺปโตฺต สตฺถริ ปสีทิตฺวา อตฺตโน วสนฎฺฐานํ วนนฺตรํ สมฺปตฺตสฺส ภควโต ปณามํ กตฺวา ปณฺณสนฺถรํ สนฺถริตฺวา อทาสิฯ ภควโต นิสินฺนฎฺฐานสฺส สมนฺตโต ภิตฺติปริเจฺฉทํ กตฺวา ปุปฺผปูชมกาสิฯ โส เตน ปุเญฺญน  เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิปฺปโตฺต สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต อตฺตโน ปุพฺพจริตาปทานํ ทเสฺสโนฺต ติอาทิมาหฯ ตํ สพฺพํ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๙. เวยฺยาวจฺจกรเตฺถรอปทานวณฺณนา</h3>
<p>ติอาทิกํ อายสฺมโต เวยฺยาวจฺจกรเตฺถรสฺส อปทานํฯ ตสฺส อุปฺปตฺติอาทโย เหฎฺฐา วุตฺตนิยาเมเนว ทฎฺฐพฺพาฯ</p>

</p>


<h3>๑๐. พุทฺธุปฎฺฐากเตฺถรอปทานวณฺณนา</h3>
<p>  ติอาทิกํ อายสฺมโต พุทฺธุปฎฺฐากเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล สงฺขธมกกุเล นิพฺพโตฺต วุทฺธิมนฺวาย อตฺตโน สิเปฺป สงฺขธมเน เฉโก อโหสิ, นิจฺจกาลํ ภควโต สงฺขํ ธเมตฺวา สงฺขสเทฺทเนว ปูเชสิฯ โส เตน ปุเญฺญน เทวมนุเสฺสสุ สํสรโนฺต สพฺพตฺถ ปากโฎ มหาโฆโส มหานาที มธุรสฺสโร อโหสิ, อิมสฺมิํ พุทฺธุปฺปาเท เอกสฺมิํ ปากฎกุเล นิพฺพโตฺต วุทฺธิปฺปโตฺต ติ ปากโฎ, สตฺถริ ปสีทิตฺวา ปพฺพชิโต นจิรเสฺสว อรหา อโหสิ, อปรภาเค มธุรสฺสรเตฺถโรติ ปากโฎฯ</p>


<p> โส  เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตเมวฯ ติ สํ สุฎฺฐุ ขนโนฺต คจฺฉตีติ สโงฺข, สมุทฺทชลปริยเนฺต จรมาโน คจฺฉติ วิจรตีติ อโตฺถฯ ตํ สงฺขํ ธมติ โฆสํ กโรตีติ สงฺขธมโก, โสหํ สงฺขธมโกว อโหสินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>





