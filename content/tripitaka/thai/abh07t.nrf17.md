<h1>๙. กมฺมฎฺฐานปริเจฺฉทวณฺณนา</h1>
<p>   ปจฺจยนิเทฺทสโต ปรํ นีวรณานํ สมนเฎฺฐน สงฺขาตานํ, อนิจฺจาทิวิวิธาการโต ทสฺสนเฎฺฐน สงฺขาตานญฺจ ทฺวินฺนํ  ทุวิธมฺปิ  ทุวิธภาวนากมฺมสฺส ปวตฺติฎฺฐานตาย กมฺมฎฺฐานภูตมารมฺมณํ อุตฺตรุตฺตรโยคกมฺมสฺส ปทฎฺฐานตาย กมฺมฎฺฐานภูตํ ภาวนาวีถิญฺจ  สมถวิปสฺสนานุกฺกเมน ปวกฺขามีติ โยชนาฯ</p>


<h2>สมถกมฺมฎฺฐานํ</h2>
<h3>จริตเภทวณฺณนา</h3>
<p> ราโค ว จริตา ปกตีติ ฯ เอวํ ทโยปิฯ ติ มูลจริตวเสน ปุคฺคลสงฺคโห, สํสคฺควเสน ปน เตสฎฺฐิ จริตา โหนฺติฯ วุตฺตญฺหิ –</p>


<p>
‘‘ราคาทิเก ติเก สตฺต, สตฺต สทฺธาทิเก ติเก;  
  
เอกทฺวิติกมูลมฺหิ, มิสฺสโต สตฺตสตฺตก’’นฺติฯ  
</p>
  
<p>เอตฺถ หิ ราคจริตา โทสจริตา โมหจริตา ราคโทสจริตา ราคโมหจริตา โทสโมหจริตา ราคโทสโมหจริตาติ  เอวํ ราคาทิเก ติเก สตฺตกเมกํฯ ตถา สทฺธาจริตา พุทฺธิจริตา วิตกฺกจริตา สทฺธาพุทฺธิจริตา สทฺธาพุทฺธิวิตกฺกจริตา พุทฺธิวิตกฺกจริตา สทฺธาพุทฺธิวิตกฺกจริตาติ สทฺธาทิเกปิ ติเก เอกนฺติ เอวํ เทฺว ติเก อมิเสฺสตฺวา จุทฺทส จริตา โหนฺติฯ ราคาทิติเก ปน เอกทฺวิติกมูลวเสน สทฺธาทิติเกน สห โยชิเต ราคสทฺธาจริตา ราคพุทฺธิจริตา ราควิตกฺกจริตา ราคสทฺธาพุทฺธิจริตา ราคสทฺธาวิตกฺกจริตา ราคพุทฺธิวิตกฺกจริตา ราคสทฺธาพุทฺธิวิตกฺกจริตาติ ราคมูลนเย เอกํ สตฺตกํ, ตถา ‘‘โทสสทฺธาจริตา โทสพุทฺธิจริตา โทสวิตกฺกจริตา’’ตฺยาทินา โทสมูลนเยปิ เอกํ, ‘‘โมหสทฺธาจริตา’’ตฺยาทินา โมหมูลนเยปิ เอกนฺติ เอวํ เอกมูลนเย สตฺตกตฺตยํ โหติฯ ยถา  เจตฺถ, เอวํ ทฺวิมูลกนเยปิ ‘‘ราคโทสสทฺธาจริตา ราคโทสพุทฺธิจริตา ราคโทสวิตกฺกจริตา’’ตฺยาทินา สตฺตกตฺตยํฯ ติมูลกนเย ปน ‘‘ราคโทสโมหสทฺธาจริตา’’ตฺยาทินา เอกํ สตฺตกนฺติ เอวํ มิสฺสโต สตฺตสตฺตกวเสน เอกูนปญฺญาส จริตา โหนฺติฯ อิติ อิมา เอกูนปญฺญาส, ปุริมา จ จุทฺทสาติ เตสฎฺฐิ จริตา ทฎฺฐพฺพาฯ เกจิ ปน ทิฎฺฐิยา สทฺธิํ ‘‘จตุสฎฺฐี’’ติ วเณฺณนฺติฯ</p>

</p>


<h3>ภาวนาเภทวณฺณนา</h3>
<p> ภาวนาย ปฎิสงฺขารกมฺมภูตา, อาทิกมฺมภูตา วา ปุพฺพภาคภาวนา  นามฯ นีวรณวิกฺขมฺภนโต ปฎฺฐาย โคตฺรภูปริโยสานา กามาวจรภาวนา  นามฯ อปฺปนาย สมีปจาริตฺตา คามูปจาราทโย วิยฯ มหคฺคตภาวปฺปตฺตา  นาม อปฺปนาสงฺขาตวิตกฺกปมุขตฺตา ฯ สมฺปยุตฺตธเมฺมหิ อารมฺมเณ อเปฺปโนฺต วิย ปวตฺตตีติ วิตโกฺก ฯ ตถา หิ โส ‘‘อปฺปนา พฺยปฺปนา’’ติ (ธ. ส. ๗) นิทฺทิโฎฺฐฯ ตปฺปมุขตาวเสน ปน สเพฺพปิ มหคฺคตานุตฺตรฌานธมฺมา ‘‘อปฺปนา’’ติ วุจฺจนฺติฯ</p>

</p>


<h3>นิมิตฺตเภทวณฺณนา</h3>
<p> ปริกมฺมสฺส นิมิตฺตํ อารมฺมณตฺตาติ  กสิณมณฺฑลาทิฯ ตเทว จกฺขุนา ทิฎฺฐํ วิย มนสา อุคฺคเหตพฺพํ นิมิตฺตํ, อุคฺคณฺหนฺตสฺส วา นิมิตฺตนฺติ ฯ ตปฺปฎิภาคํ วณฺณาทิกสิณโทสรหิตํ นิมิตฺตํ อุปจารปฺปนานํ อารมฺมณตฺตาติ ฯ</p>


<p> ปถวีเยว  กสิณํ เอกเทเส อฎฺฐตฺวา อนนฺตสฺส ผริตพฺพตาย สกลเฎฺฐนาติ  กสิณมณฺฑลํฯ ปฎิภาคนิมิตฺตํ, ตทารมฺมณญฺจ ฌานํ ‘ปถวีกสิณ’นฺติ วุจฺจติฯ ตถา ทีสุปิฯ ตตฺถ ปถวาทีนิ จตฺตาริ ภูตกสิณานิฯ นีลาทีนิ จตฺตาริ วณฺณกสิณานิ, ปริจฺฉินฺนากาโส อากาสกสิณํ, จนฺทาทิอาโลโก อาโลกกสิณนฺติ ทฎฺฐพฺพํฯ</p>


<p> อุทฺธํ ธุมาตํ สูนํ ฉวสรีรํ อุทฺธุมาตํ, ตเทว กุจฺฉิตเฎฺฐนฯ เอวํ เสเสสุปิฯ เสตรตฺตาทินา วิมิสฺสิตํ เยภุเยฺยน นีลวณฺณํ ฉวสรีรํ  วิเสสโต นีลกนฺติ กตฺวาฯ วิสฺสวนฺตปุพฺพกํ ฯ มเชฺฌ ทฺวิธา ฉินฺนํ ฯ โสณสิงฺคาลาทีหิ วิวิธากาเรน ขายิตํ  ฯ โสณสิงฺคาลาทีหิ วิวิเธนากาเรน ขณฺฑิตฺวา ตตฺถ ตตฺถ ขิตฺตํ ฯ กากปทาทิอากาเรน สเตฺถน หนิตฺวา วิวิธํ ขิตฺตํ ฯ โลหิตปคฺฆรณกํ ฯ กิมิกุลปคฺฆรณกํ ฯ อนฺตมโส เอกมฺปิ อฎฺฐิ ฯ</p>


<p> อนุ อนุ สรณํ อนุสฺสติ, อรหตาทิพุทฺธคุณารมฺมณา อนุสฺสติ ฯ สฺวากฺขาตตาทิธมฺมคุณารมฺมณา อนุสฺสติ ฯ สุปฺปฎิปนฺนตาทิสํฆคุณารมฺมณา อนุสฺสติ ฯ อขณฺฑตาทินา สุปริสุทฺธสฺส อตฺตโน สีลคุณสฺส อนุสฺสรณํ ฯ วิคตมลมเจฺฉรตาทิวเสน อตฺตโน จาคานุสฺสรณํ ฯ ‘‘เยหิ สทฺธาทีหิ สมนฺนาคตา เทวา เทวตฺตํ คตา, ตาทิสา คุณา มยิ สนฺตี’’ติ เอวํ เทวตา สกฺขิฎฺฐาเน ฐเปตฺวา อตฺตโน สทฺธาทิคุณานุสฺสรณํ ฯ สพฺพทุกฺขูปสมภูตสฺส นิพฺพานสฺส คุณานุสฺสรณํ ฯ ชีวิตินฺทฺริยุปเจฺฉทภูตสฺส มรณสฺส อนุสฺสรณํ ฯ เกสาทิกายโกฎฺฐาเส คตา ปวตฺตา สติ ฯ อานญฺจ อปานญฺจ อานาปานํ, อสฺสาสปสฺสาสา, ตทารมฺมณา สติ ฯ</p>


<p> มิชฺชติ สินิยฺหตีติ  มิเตฺตสุ ภวาติ วา  สา สตฺตานํ หิตสุขูปสํหรณลกฺขณาฯ ปรทุกฺขาปนยนกามตาลกฺขณา กรุณาฯ ปรสมฺปตฺติปโมทลกฺขณา มุทิตาฯ อิฎฺฐานิเฎฺฐสุ มชฺฌตฺตาการปฺปวตฺติลกฺขณา อุเปกฺขาฯ อปฺปมาณสตฺตารมฺมณตฺตา ฯ อุตฺตมวิหารภาวโต, อุตฺตมานํ วา วิหารภาวโต ฯ</p>


<p> คมนปริเยสนปริโภคาทิปจฺจเวกฺขณวเสน   กพฬีการาหาเร ปฎิกูลนฺติ ปวตฺตา สญฺญา ฯ</p>


<p> ปถวีธาตุอาทีนํ จตุนฺนํ ธาตูนํ สลกฺขณโต เกสาทิสสมฺภาราทิโต จ ววตฺถานํ ฯ</p>


<p> อรูเป อารมฺมเณ ปวตฺตา ฯ</p>

</p>


<h3>สปฺปายเภทวณฺณนา</h3>
<p> อิทานิ ตสฺส ตสฺส ปุคฺคลสฺส จริตานุกูลกมฺมฎฺฐานํ ทเสฺสตุํ ตฺยาทิมาหฯ ราโค ว จริตํ ปกติ เอตสฺสาติ  ราคพหุโล ปุคฺคโล, ราคสฺส อุชุวิปจฺจนีกภาวโต อสุภกมฺมฎฺฐานํ ตสฺส สปฺปายํฯ  พุทฺธิวิสยภาเวน โมหปฺปฎิปกฺขตฺตา, วิตกฺกสนฺธาวนสฺส นิวารกตฺตา จฯ  สทฺธาวุทฺธิเหตุภาวโตฯ</p>


<p>  คมฺภีรภาวโต พุทฺธิยา เอว วิสยตฺตาฯ</p>


<p> ติ จตุพฺพิธภูตกสิณอากาสอาโลกกสิณอารุปฺปจตุกฺกวเสน ทสวิธานิฯ ติ เตสุ ทสสุ กมฺมฎฺฐาเนสุฯ  สมฺพาเธ โอกาเส จิตฺตสฺส ภิโยฺยโสมตฺตาย สมฺมุยฺหนโตฯ  มหนฺตารมฺมณสฺส วิตกฺกสนฺธาวนปจฺจยตฺตาฯ อุชุวิปจฺจนีกโต เจว อติสปฺปายตาย  เจตํ วุตฺตํฯ ราคาทีนํ ปน อวิกฺขมฺภิกา, สทฺธาทีนํ วา อนุปการิกา กสิณาทิภาวนา นาม นตฺถิฯ</p>

</p>


<h3>ภาวนาเภทวณฺณนา</h3>
<p> ติ  จตฺตาลีสกมฺมฎฺฐาเนสุปิ  พุทฺธคุณาทีนํ ปรมตฺถภาวโต, อเนกวิธตฺตา, เอกสฺสปิ คมฺภีรภาวโต จฯ พุทฺธานุสฺสติอาทีสุ ทสสุ กมฺมฎฺฐาเนสุ อปฺปนาวเสน สมาธิสฺส ปติฎฺฐาตุํ อสกฺกุเณยฺยตฺตา อปฺปนาภาวํ อปฺปตฺวา สมาธิ อุปจารภาเวน ปติฎฺฐาติฯ โลกุตฺตรสมาธิ, ปน ทุติยจตุตฺถารุปฺปสมาธิ จ สภาวธเมฺมปิ ภาวนาวิเสสวเสน อปฺปนํ ปาปุณาติฯ วิสุทฺธิภาวนานุกฺกมวเสน หิ โลกุตฺตโร อปฺปนํ ปาปุณาติฯ อารมฺมณสมติกฺกมภาวนาวเสน อารุปฺปสมาธิฯ อปฺปนาปฺปตฺตเสฺสว หิ จตุตฺถชฺฌานสมาธิโน อารมฺมณสมติกฺกมนมตฺตํ โหติฯ</p>


<p> ปญฺจปิ ฌานานิ เอเตสมตฺถิ, ตตฺถ นิยุตฺตานีติ วา ฯ</p>


<p> อสุภภาวนาย ปฎิกูลารมฺมณตฺตา จณฺฑโสตาย นทิยา อริตฺตพเลน นาวา วิย วิตกฺกพเลเนว ตตฺถ จิตฺตํ ปวตฺตตีติ อสุภกมฺมฎฺฐาเน อวิตกฺกชฺฌานาสมฺภวโต ติ วุตฺตํฯ</p>


<p> เมตฺตากรุณามุทิตานํ โทมนสฺสสหคตพฺยาปาทวิหิํสานภิรตีนํ ปหายกตฺตา โทมนสฺสปฺปฎิปเกฺขน โสมนเสฺสเนว สหคตตา ยุตฺตาติ ติ วุตฺตาฯ</p>


<p> ‘‘สเพฺพ  สตฺตา สุขิตา โหนฺตุ, ทุกฺขา มุจฺจนฺตุ, ลทฺธสุขสมฺปตฺติโต มา วิคจฺฉนฺตู’’ติ เมตฺตาทิวสปฺปวตฺตพฺยาปารตฺตยํ ปหาย กมฺมสฺสกตาทสฺสเนน สเตฺตสุ มชฺฌตฺตาการปฺปวตฺตภาวนานิพฺพตฺตาย ตตฺรมชฺฌตฺตุเปกฺขาย พลวตรตฺตา อุเปกฺขาพฺรหฺมวิหารสฺส สุขสหคตาสมฺภวโต ติ วุตฺตาฯ</p>

</p>


<h3>โคจรเภทวณฺณนา</h3>
<p> นฺติ  ตํตํอารมฺมณานุรูปโตฯ กสฺสจิ อารมฺมณสฺส อปริพฺยตฺตตาย ติ วุตฺตํฯ</p>


<p> กสิณาสุภโกฎฺฐาสานาปานสฺสตีเสฺวว หิ ปริพฺยตฺตนิมิตฺตสมฺภโวติฯ</p>


<p> ติ อาทิมฺหิ ตาว จตุปาริสุทฺธิสีลํ วิโสเธตฺวา ทสวิธํ ปลิโพธํ อุปจฺฉินฺทิตฺวา ปิยครุภาวนียาทิคุณสมนฺนาคตํ กลฺยาณมิตฺตํ อุปสงฺกมิตฺวา อตฺตโน จริยานุกูลํ กมฺมฎฺฐานํ คเหตฺวา อฎฺฐารสวิธํ อนนุรูปวิหารํ ปหาย ปญฺจงฺคสมนฺนาคเต อนุรูปวิหาเร วิหรนฺตสฺส เกสนขหรณาทิขุทฺทกปลิโพธุปเจฺฉทํ กตฺวา กสิณมณฺฑลาทีนิ ปุรโต กตฺวา อานาปานโกฎฺฐาสาทีสุ จิตฺตํ ฐเปตฺวา นิสีทิตฺวา ‘‘ปถวี ปถวี’’ตฺยาทินา ตํตํภาวนานุกฺกเมน ปถวีกสิณาทีสุ ตํตทารมฺมเณสุ นิมิตฺตํ อุคฺคณฺหนฺตสฺสฯ อยเมตฺถ สเงฺขโปฯ วิตฺถารโต ปน ภาวนา  (วิสุทฺธิ. ๑.๕๔ อาทโย) คเหตพฺพาฯ ทุวิธมฺปิ หิ ภาวนาวิธานํ อิธ อาจริเยน  อติสเงฺขปโต วุตฺตํ, ตทตฺถทสฺสนตฺถญฺจ วิตฺถารนเย อาหริยมาเน อติปฺปปโญฺจ สิยาติ มยมฺปิ ตํ น วิตฺถาเรสฺสามฯ นฺติ เอวํ ปวตฺตานุปุพฺพภาวนาวเสน ยทา ตํ ปริกมฺมนิมิตฺตํ จิเตฺตน สมฺมา อุคฺคหิตํ โหติฯ นฺติ จกฺขุํ นิมฺมีเลตฺวา, อญฺญตฺถ คนฺตฺวา วา มนสิ กโรนฺตสฺส กสิณมณฺฑลสทิสเมว หุตฺวา มโนทฺวาริกชวนานํ อาปาถํ อาคตํ โหติฯ</p>


<p> ติ วิเสสโต จิเตฺตกคฺคตาปตฺติยา สมาหิตา โหติฯ</p>


<p> จิตฺตสมาธานวเสน ปุคฺคโลปิ สมาหิโตเยวาติ วุตฺตํ ติฯ นฺติ อุคฺคหนิมิตฺตสทิสํ, ตโตเยว หิ ตํ ‘‘ปฎิภาคนิมิตฺต’’นฺติ วุจฺจติฯ ตํ ปน อุคฺคหนิมิตฺตโต อติปริสุทฺธํ โหติฯ นฺติ ปรมตฺถธมฺมโต วิมุตฺตํ, วตฺถุธมฺมโต วา กสิณมณฺฑลคตกสิณโทสโต วินิมุตฺตํฯ ภาวนาย นิพฺพตฺตตฺตา นฺติ สุฎฺฐุ อปฺปิตํฯ</p>


<p> ติ ปฎิภาคนิมิตฺตุปฺปตฺติโต ปฎฺฐายฯ</p>


<p> ปญฺจสุ ฌานเงฺคสุ เอเกการมฺมเณ อุปฺปนฺนาวชฺชนานนฺตรํ จตุปญฺจชวนกติปยภวงฺคโต  ปรํ อคนฺตฺวา อปราปรํ ฌานงฺคาวชฺชนสมตฺถตา  นามฯ สมาปชฺชิตุกามตานนฺตรํ กติปยภวงฺคโต ปรํ อคนฺตฺวา อุปฺปนฺนาวชฺชนานนฺตรํ สมาปชฺชิตุํ สมตฺถตา  นามฯ เสตุ วิย สีฆโสตาย นทิยา โอฆํ ภวงฺคเวคํ อุปจฺฉินฺทิตฺวา ยถาปริจฺฉินฺนกาลํ ฌานํ ฐเปตุํ สมตฺถตา ภวงฺคปาตโต รกฺขณโยคฺยตา  นามฯ ยถา ปริจฺฉินฺนกาลํ อนติกฺกมิตฺวา ฌานโต วุฎฺฐานสมตฺถตา  นามฯ อถ วา ยถาปริจฺฉินฺนกาลโต อุทฺธํ คนฺตุํ อทตฺวา ฐปนสมตฺถตา   นามฯ ยถาปริจฺฉินฺนกาลโต อโนฺต อวุฎฺฐหิตฺวา ยถากาลวเสเนว วุฎฺฐานสมตฺถตา  นามาติ อลมติปฺปปเญฺจนฯ ปจฺจเวกฺขณวสิตา ปน อาวชฺชนวสิตาย เอว สิทฺธาฯ อาวชฺชนานนฺตรชวนาเนว หิ ปจฺจเวกฺขณชวนานิ นามฯ ติ ทุติยชฺฌานาทีหิ วิตกฺกาทิโอฬาริกงฺคานํ ฌานกฺขเณ อนุปฺปาทายฯ ติ ปริกมฺมํ กโรนฺตสฺสฯ ตสฺส ปน อุปจารภาวนา นิปฺผนฺนา นาม โหติ วิตกฺกาทีสุ นิกนฺติวิกฺขมฺภนโต ปฎฺฐายาติ ทฎฺฐพฺพํฯ นฺติ ตํตํฌานิกกสิณาทิอารมฺมณานุรูปํฯ</p>


<p> อากาสกสิณสฺส อุคฺฆาเฎตุํ อสกฺกุเณยฺยตฺตา วุตฺตํ ติฯ นฺติ กสิณปฎิภาคนิมิตฺตํฯ ติ อมนสิการวเสน อุทฺธริตฺวาฯ ติ ‘‘อนนฺตํ อากาสํ, อนนฺตํ อากาส’’นฺติ อากาสํ อารพฺภ ปริกมฺมํ กโรนฺตสฺส, น ปน เกวลํ ‘‘อนนฺตํ อนนฺต’’นฺติฯ เอวํ วิญฺญาณญฺจายตเนปิฯ ‘‘อนนฺต’’นฺติ อวตฺวาปิ ‘‘อากาโส อากาโส (วิสุทฺธิ. ๑.๒๗๖), วิญฺญาณํ วิญฺญาณ’’นฺติ (วิสุทฺธิ. ๑.๒๘๑) มนสิ กาตุํ วฎฺฎตีติ อาจริยาฯ</p>


<p> ติ อภาวมตฺตารมฺมณตาย ‘‘เอตํ สนฺตํ, เอตํ ปณีต’’นฺติ ภาเวนฺตสฺสฯ</p>


<p> ติ กสิณาทีหิ สห อปฺปนาวหกมฺมฎฺฐานโต อวเสเสสุ พุทฺธานุสฺสติอาทีสุ อฎฺฐสุ , สญฺญาววตฺถาเนสุ จาติ ทสสุ กมฺมฎฺฐาเนสุฯ ติ ‘‘โส ภควา อิติปิ อรหํ, อิติปิ สมฺมาสมฺพุโทฺธ’’ตฺยาทินา (วิสุทฺธิ. ๑.๑๒๔) วุตฺตวิธาเนน ปริกมฺมํ กตฺวาฯ ติ พุทฺธาทิคุณนินฺนโปณปพฺภารจิตฺตตาวเสน สุฎฺฐุ อุคฺคหิเตฯ ติ ปริกมฺมภาวนา สมาหิตา นิปฺผชฺชติฯ ติ นีวรณานิ วิกฺขเมฺภโนฺต อุปจารสมาธิ จ อุปฺปชฺชติฯ</p>


<p>   นฺติ อภิวิเสสโต ชานนเฎฺฐน อภิญฺญาสงฺขาตํ อิทฺธิวิธาทิปญฺจโลกิยาภิญฺญาวเสน ปวตฺตมานํ, ติ กสิณานุโลมาทีหิ จุทฺทสหากาเรหิ (วิสุทฺธิ. ๒.๓๖๕) จิตฺตํ ปริทเมตฺวา อภินีหารกฺขมํ กตฺวา อุเปเกฺขกคฺคตาโยคโต อนุรูปตฺตา จ รูปาวจรปญฺจมชฺฌานเมว อภิญฺญานํ ปาทกํ ปติฎฺฐาภูตํ ปถวาทิกสิณารมฺมณํ ปญฺจมชฺฌานํ, ตํ สมาปชฺชิตฺวา ตโต วุฎฺฐายฯ ติ อิทฺธิวิธญาณสฺส ปริกมฺมกาเล อธิฎฺฐาตพฺพํ วิกุพฺพนียํ สตาทิกํ โกมารรูปาทิกํ, ทิพฺพโสตสฺส ปริกมฺมกาเล ถูลสุขุมเภทํ สทฺทํ, เจโตปริยญาณสฺส ปริกมฺมกาเล ปรสฺส หทยงฺคตวณฺณทสฺสเนน สราคาทิเภทํ จิตฺตํ, ปุเพฺพนิวาสานุสฺสติญาณสฺส ปริกมฺมสมเย ปุริมภเวสุ จุติจิตฺตาทิเภทํ ปุเพฺพ นิวุตฺถกฺขนฺธํ, ทิพฺพจกฺขุสฺส ปริกมฺมสมเย โอภาสผริตฎฺฐานคตํ รูปํ วา อาวเชฺชตฺวาฯ</p>


<p>ติ ‘‘สตํ โหมิ, สหสฺสํ โหมี’’ตฺยาทินา ปริกมฺมํ กโรนฺตสฺสฯ ติ ปริกมฺมวิสยภูเตสุ รูปปาทกชฺฌานสทฺทปรจิตฺตปุเพฺพนิวุตฺถกฺขนฺธาทิเภเทสุ อารมฺมเณสุฯ เอตฺถ หิ อิทฺธิวิธญาณสฺส ตาว ปาทกชฺฌานํ, กาโย, รูปาทิอธิฎฺฐาเน รูปาทีนิ จาติ ฉ อารมฺมณานิ ฯ ตตฺถ ปาทกชฺฌานํ อตีตเมว, กาโย ปจฺจุปฺปโนฺน, อิตรํ ปจฺจุปฺปนฺนมนาคตํ วาฯ ทิพฺพโสตสฺส ปน สโทฺทเยว, โส จ โข ปจฺจุปฺปโนฺนฯ ปรจิตฺตวิชานนาย ปน อตีเต สตฺตทิวเสสุ, อนาคเต สตฺตทิวเสสุ จ ปวตฺตํ ปริตฺตาทีสุ ยํ กิญฺจิ ติกาลิกํ จิตฺตเมว อารมฺมณํ โหตีติ  (วิสุทฺธิ. ๒.๔๑๖; ธ. ส. อฎฺฐ. ๑๔๓๔)ฯ</p>


<p> ‘‘จตฺตาโรปิ ขนฺธา’’ติ (ธ. ส. อฎฺฐ. ๑๔๓๔) วทนฺติ, กถํ ปนสฺสา ปจฺจุปฺปนฺนจิตฺตารมฺมณตา, นนุ จ อาวชฺชนาย คหิตเมว อิทฺธิจิตฺตสฺส อารมฺมณํ โหติ, อาวชฺชนาย จ ปจฺจุปฺปนฺนจิตฺตมารมฺมณํ กตฺวา นิรุชฺฌมานาย ตํสมกาลเมว ปรสฺส จิตฺตมฺปิ นิรุชฺฌตีติ อาวชฺชนชวนานํ กาลวเสน เอการมฺมณตา น สิยา, มคฺคผลวีถิโต อญฺญตฺถ อาวชฺชนชวนานํ กถญฺจ นานารมฺมณตา น อธิเปฺปตาติ?  (วิสุทฺธิ. ๒.๔๑๖; ธ. ส. อฎฺฐ. ๑๔๓๔) ตาว สนฺตติอทฺธาปจฺจุปฺปนฺนารมฺมณตา โยชิตาฯ  (ธ. ส. มูลฎี. ๑๔๓๔ โถก วิสทิสํ) ปน ภณติ ‘‘ปาทกชฺฌานโต วุฎฺฐาย ปจฺจุปฺปนฺนาทิวิภาคํ อกตฺวา เกวลํ ‘อิมสฺส จิตฺตํ  ชานามิ’เจฺจว ปริกมฺมํ กตฺวา ปุนปิ ปาทกชฺฌานํ สมาปชฺชิตฺวา วุฎฺฐาย อวิเสเสเนว จิตฺตํ อาวเชฺชตฺวา ติณฺณํ, จตุนฺนํ วา ปริกมฺมานํ อนนฺตรํ เจโตปริยญาเณน ปรสฺส จิตฺตํ ปฎิวิชฺฌติ รูปํ วิย ทิพฺพจกฺขุนาฯ ปจฺฉา กามาวจรจิเตฺตน สราคาทิววตฺถานมฺปิ กโรติ นีลาทิววตฺถานํ วิยฯ ตานิ จ สพฺพานิ อภิมุขีภูตจิตฺตารมฺมณาเนว, อนิเฎฺฐ จ ฐาเน นานารมฺมณตาโทโส นตฺถิ อภินฺนาการปฺปวตฺติโต’’ติฯ ปุเพฺพนิวาสานุสฺสติญาณสฺส ปุเพฺพ นิวุตฺถกฺขนฺธา, ขนฺธปฺปฎิพทฺธานิ จ นามโคตฺตานิ, นิพฺพานญฺจ อารมฺมณํ โหติ, ทิพฺพจกฺขุสฺส ปน รูปเมว  ปจฺจุปฺปนฺนนฺติ อยเมเตสํ อารมฺมณวิภาโคฯ ติ ตํตํปริกมฺมานุรูปโต อเปฺปติฯ</p>


<p> อิทานิ อารมฺมณานํ เภเทน อภิญฺญาเภทํ ทเสฺสตุํ ‘‘อิทฺธิวิธา’’ตฺยาทิมาหฯ อธิฎฺฐานาทิ อิทฺธิปฺปเภโท เอติสฺสาติ ฯ ทิพฺพานํ โสตสทิสตาย, ทิพฺพวิหารสนฺนิสฺสิตตาย จ ทิพฺพญฺจ ตํ โสตญฺจาติ ฯ ปเรสํ จิตฺตํ วิญฺญายติ เอตายาติ ฯ อตฺตโน สนฺตาเน นิวุตฺถวเสน เจว โคจรนิวาสวเสน จ ปุเพฺพ อตีตภเวสุ ขนฺธาทีนํ อนุสฺสรณํ ฯ วุตฺตนเยน ทิพฺพญฺจ ตํ จกฺขุ จาติ ฯ ‘จุตูปปาตญาณ’นฺติ ปน ทิพฺพจกฺขุเมว วุจฺจติฯ ยถากมฺมูปคญาณอนาคตํสญาณานิปิ ทิพฺพจกฺขุวเสเนว อิชฺฌนฺติฯ น หิ เตสํ วิสุํ ปริกมฺมํ อตฺถิฯ ตตฺถ อนาคตํสญาณสฺส ตาว อนาคเต สตฺตทิวสโต ปรํ ปวตฺตนกํ จิตฺตเจตสิกํ ทุติยทิวสโต ปฎฺฐาย ปวตฺตนกญฺจ ยํ กิญฺจิ อารมฺมณํ โหติฯ ตญฺหิ สวิสเย สพฺพญฺญุตญฺญาณคติกนฺติฯ ยถา กมฺมูปคญาณสฺส ปน กุสลากุสลสงฺขาตา เจตนา, จตฺตาโรปิ วา ขนฺธา อารมฺมณนฺติ ทฎฺฐพฺพํฯ</p>


<p>โคจรวเสน เภโท ฯ</p>

</p>

</p>


<h2>วิปสฺสนากมฺมฎฺฐานํ</h2>
<h3>วิสุทฺธิเภทวณฺณนา</h3>
<p> อนิจฺจาทิวเสน  วิวิธากาเรน ปสฺสตีติ วิปสฺสนา, อนิจฺจานุปสฺสนาทิกา ภาวนาปญฺญาฯ ตสฺสา กมฺมฎฺฐานํ, สาเยว วา กมฺมฎฺฐานนฺติ วิปสฺสนากมฺมฎฺฐานํฯ ตสฺมิํ  สตฺตวิเธน วิสุทฺธิสงฺคโหติ สมฺพโนฺธฯ</p>


<p> อนิจฺจตาเยว  ลกฺขณํ ลกฺขิตพฺพํ, ลกฺขียติ อเนนาติ วา ฯ อุทยวยปฎิปีฬนสงฺขาตทุกฺขภาโว ว ลกฺขณนฺติ ฯ ปรปริกปฺปิตสฺส อตฺตโน อภาโว อนตฺตตา, ตเทว ลกฺขณนฺติ ฯ</p>


<p> ติณฺณํ ลกฺขณานํ อนุ อนุ ปสฺสนา ทิกาฯ</p>


<p> ขนฺธาทีนํ กลาปโต สมฺมสนวสปฺปวตฺตํ ญาณํ ฯ อุปฺปาทภงฺคานุปสฺสนาวสปฺปวตฺตญาณํ ฯ อุทยํ มุจฺจิตฺวา วเย ปวตฺตํ ญาณํ ฯ สงฺขารานํ ภยโต อนุปสฺสนาวเสน ปวตฺตํ ญาณํ  ทิฎฺฐภยานํ อาทีนวโต เปกฺขณวเสน ปวตฺตํ ญาณํ  ทิฎฺฐาทีนเวสุ นิพฺพินฺทนวสปฺปวตฺตํ ญาณํ ฯ นิพฺพินฺทิตฺวา สงฺขาเรหิ มุจฺจิตุกมฺยตาวเสน ปวตฺตํ ญาณํ ฯ มุจฺจนสฺส อุปายสมฺปฎิปาทนตฺถํ ปุน สงฺขารานํ ปริคฺคหวสปฺปวตฺตํ ญาณํ ฯ ปฎิสงฺขาตธเมฺมสุ ภยนนฺทีวิวชฺชนวเสน อชฺฌุเปกฺขิตฺวา ปวตฺตํ ญาณํ ฯ ปุริมานํ นวนฺนํ กิจฺจนิปฺผตฺติยา, อุปริ จ สตฺตติํสาย โพธิปกฺขิยธมฺมานํ อนุกูลํ ญาณํ ฯ</p>


<p> อตฺตสุญฺญตาย ฯ สํโยชนาทีหิ วิมุจฺจนเฎฺฐน ฯ นิจฺจนิมิตฺตาทิโน อภาวโต ฯ ปณิหิตสฺส ตณฺหาปณิธิสฺส อภาวโต ฯ</p>


<p> โย  นํ ปาติ, ตํ โมเกฺขติ อปายาทีหิ ทุเกฺขหีติ ปาติโมกฺขํ, ตเทว กายทุจฺจริตาทีหิ สํวรณโต สํวโร, สมาธาโนปธารณเฎฺฐน สีลญฺจาติ ฯ มนจฺฉฎฺฐานํ อินฺทฺริยานํ รูปาทีสุ สํวรณวเสน  ปวตฺตํ สีลํ ฯ มิจฺฉาชีว วิวชฺชเนน อาชีวสฺส ปริสุทฺธิวสปฺปวตฺตํ ฯ ปจฺจเย สนฺนิสฺสิตํ เตสํ อิทมตฺถิกตาย ปจฺจเวกฺขณสีลํ ฯ จตุพฺพิธตฺตา เทสนาสํวรปริเยฎฺฐิปจฺจเวกฺขณวเสน, ปริสุทฺธตฺตา จ  นามฯ</p>


<p>  จิตฺตสฺส วินีวรณภาวาปาทนวเสน วิโสธนโต, จิตฺตสีเสน นิทฺทิฎฺฐตฺตา, วิสุทฺธตฺตา จาติ วา กตฺวาฯ</p>


<p> ‘‘ธมฺมานํ สามญฺญสภาโว ลกฺขณํ, กิจฺจสมฺปตฺติโย รโส, อุปฎฺฐานากาโร, ผลญฺจ ปจฺจุปฎฺฐาน’’นฺติ เอวํ วุตฺตานํ ลกฺขณาทีนํ ‘‘ผุสนลกฺขโณ ผโสฺส, กกฺขฬลกฺขณา ปถวี’’ตฺยาทินา วิตฺถารโต, ‘‘นมนลกฺขณํ นามํ, รุปฺปนลกฺขณํ รูป’’นฺตฺยาทินา สเงฺขปโต จ ปริคฺคโห ปจฺจตฺตลกฺขณาทิวเสน ปริจฺฉิชฺช คหณํ ทุกฺขสจฺจววตฺถานํ  ‘‘นามรูปโต อตฺตา นตฺถี’’ติ ทสฺสนโต ทิฎฺฐิ จ อตฺตทิฎฺฐิมลวิโสธนโต วิสุทฺธิ จาติ กตฺวาฯ</p>


<p> ติ นามญฺจ รูปญฺจ ปฎิสนฺธิยํ ตาว อวิชฺชาตณฺหาอุปาทานกมฺมเหตุวเสน นิพฺพตฺตติฯ ปวตฺติยญฺจ รูปํ กมฺมจิตฺตอุตุอาหารปจฺจยวเสน, นามญฺจ จกฺขุรูปาทินิสฺสยารมฺมณาทิปจฺจยวเสน, วิเสสโต จ โยนิโสมนสิการาทิจตุจกฺกสมฺปตฺติยา กุสลํ, ตพฺพิปริยาเยน อกุสลํ, กุสลากุสลวเสน วิปาโก ภวงฺคาทิวเสน อาวชฺชนํ, ขีณาสวสนฺตานวเสน กิริยชวนํ, อาวชฺชนญฺจ อุปฺปชฺชตีติ เอวํ สาธารณาสาธารณวเสน ตีสุ อทฺธาสุ นามรูปปฺปวตฺติยา ปจฺจกฺขาทิสิทฺธสฺส กมฺมาทิปจฺจยสฺส ปริคฺคณฺหนํ สมุทยสจฺจสฺส ววตฺถานํ  ‘‘อโหสิํ นุ โข อหมตีตมทฺธาน’’นฺตฺยาทิกาย  (ม. นิ. ๑.๑๘; สํ. นิ. ๒.๒๐) โสฬสวิธาย, ‘‘สตฺถริกงฺขตี’’ตฺยาทิกาย (ธ. ส. ๑๑๒๓; วิภ. ๙๑๕) อฎฺฐวิธาย จ กงฺขาย วิตรณโต อติกฺกมนโต กงฺขาวิตรณา, อเหตุกวิสมเหตุทิฎฺฐิมลวิโสธนโต วิสุทฺธิ จาติ กตฺวาฯ</p>


<p>   ปจฺจยปริคฺคหโต ปรํ  ปจฺจตฺตลกฺขณาทิววตฺถานวเสน, ปจฺจยววตฺถานวเสน จ ปริคฺคหิเตสุ โลกุตฺตรวเชฺชสุ ติภูมิปริยาปเนฺนสุ นามรูเปสุ  ปญฺจกฺขนฺธฉทฺวารฉฬารมฺมณฉทฺวารปฺปวตฺตธมฺมาทิวเสน อาคตํ ขนฺธาทินยํ อารพฺภ  ปิณฺฑวเสน  ยํ อตีเต ชาตํ รูปํ, ตํ อตีเตว นิรุทฺธํฯ ยํ อนาคเต ภาวิ รูปํ, ตมฺปิ ตเตฺถว นิรุชฺฌิสฺสติฯ ยํ ปจฺจุปฺปนฺนํ, ตํ อนาคตํ อปฺปตฺวา เอเตฺถว นิรุชฺฌติ, ตถา อชฺฌตฺตพหิทฺธสุขุมโอฬาริกหีนปณีตรูปาทโยฯ ตสฺมา  อตฺตาทิวเสน น อิจฺจํ อนุปคนฺตพฺพํ  ขยคมนโต,  ภยกรตฺตา,  อตฺตสาราทิอภาเวนา’’ติ จ ‘‘จกฺขุํ อนิจฺจํ…เป.… มโนฯ รูปํ…เป.… ธมฺมาฯ จกฺขุวิญฺญาณํ…เป.… มโนวิญฺญาณํ อนิจฺจํ ทุกฺขํ อนตฺตา’’ตฺยาทินา (ปฎิ. ม. ๑.๔๘) อตีตาทิอทฺธาวเสน, อตีตาทิสนฺตานวเสน, อตีตาทิขณวเสน จ  หุตฺวาอภาวอุทยพฺพยปฎิปีฬนอวสวตฺตนาการสงฺขาตลกฺขณตฺตยสมฺมสนวสปฺปวเตฺตน กลาปสมฺมสนญาเณน ลกฺขณตฺตยํ  ปริมชฺชนฺตสฺสฯ</p>


<p>สมฺมสนญาเณ ปน อุปฺปเนฺน ปุน  สงฺขาเรสุ ‘‘อวิชฺชาสมุทยา รูปสมุทโย, ตณฺหากมฺมอาหารสมุทยา รูปสมุทโย, ตถา อวิชฺชานิโรธา รูปนิโรโธ, ตณฺหากมฺมอาหารนิโรธา รูปนิโรโธ’’ติ  (ปฎิ. ม. ๑.๕๐) เอวํ รูปกฺขเนฺธ เวทนาสญฺญาสงฺขารกฺขเนฺธสุปิ อาหารํ อปเนตฺวา ‘‘ผสฺสสมุทยา ผสฺสนิโรธา’’ติ จ เอวํ ผสฺสํ ปกฺขิปิตฺวา, วิญฺญาณกฺขเนฺธ ‘‘นามรูปสมุทยา นามรูปนิโรธา’’ติ นามรูปํ ปกฺขิปิตฺวา ปจฺจยสมุทยวเสน, ปจฺจยนิโรธวเสน จ, ปจฺจเย อนามสิตฺวา ปจฺจุปฺปนฺนกฺขเนฺธสุ นิพฺพตฺติลกฺขณมตฺตสฺส, วิปริณามลกฺขณมตฺตสฺส จ ทสฺสเนน ขณวเสน จาติ เอเกกสฺมิํ ขเนฺธ  จตุธา,  เอกธา จาติ ปญฺจธา อุทยํ, ปญฺจธา วยนฺติ ทสทสอุทยพฺพยทสฺสนวเสน สมปญฺญาสากาเรหิ  อารทฺธวิปสฺสกสฺส โยคิโน วิปสฺสนาจิตฺตสมุฎฺฐาโน สรีรโต นิจฺฉรณกอาโลกสงฺขาโต  วิปสฺสนาจิตฺตสหชาตา ขุทฺทิกาทิปญฺจวิธา (ธ. ส. อฎฺฐ. ๑ ธมฺมุเทฺทสวาร ฌานงฺคราสิวณฺณนา)  ตถา กายจิตฺตทรถวูปสมลกฺขณา กายจิตฺตวเสน ทุวิธา  พลวสทฺธินฺทฺริยสงฺขาโต  สมฺมปฺปธานกิจฺจสาธโก วีริยสโมฺพชฺฌงฺคสงฺขาโต  อติปณีตํ  อินฺทวิสฺสฎฺฐวชิรสทิสํ ติลกฺขณวิปสฺสนาภูตํ   สติปฎฺฐานภูตา จิรกตาทิอนุสฺสรณสมตฺถา อุปฎฺฐานสงฺขาตา สติ, สมปฺปวตฺตวิปสฺสนาสหชาตา อุเปกฺขาสโมฺพชฺฌงฺคภูตา ตตฺรมชฺฌตฺตุเปกฺขา, มโนทฺวาเร อาวชฺฌนุเปกฺขา จาติ ทุวิธาปิ  โอภาสาทีสุ อุปฺปเนฺนสุ ‘‘น วต เม อิโต ปุเพฺพ เอวรูโป โอภาโส อุปฺปนฺนปุโพฺพ’’ตฺยาทินา (วิสุทฺธิ. ๒.๗๓๓) นเยน ตตฺถ อาลยํ กุรุมานา สุขุมตณฺหา รูปจาติ โอภาสาทีสุ ทสสุ วิปสฺสนุปกฺกิเลเสสุ อุปฺปเนฺนสุ ‘‘น วต เม อิโต ปุเพฺพ เอวรูปา โอภาสาทโย อุปฺปนฺนปุพฺพา อทฺธา มคฺคปฺปโตฺตสฺมิ, ผลปฺปโตฺตสฺมี’’ติ (วิสุทฺธิ. ๒.๗๓๓) อคฺคเหตฺวา ‘‘อิเม โอภาสาทโย  ตณฺหาทิฎฺฐิมานวตฺถุตาย น มโคฺค, อถ โข วิปสฺสนุปกฺกิเลสา เอว, ตพฺพินิมุตฺตํ ปน วีถิปฎิปนฺนํ วิปสฺสนาญาณํ มโคฺค’’ติ เอวํ มคฺคามคฺคลกฺขณสฺส ววตฺถานํ นิจฺฉยนํ มคฺคามคฺคสฺส ชานนโต, ทสฺสนโต, อมเคฺค มคฺคสญฺญาย วิโสธนโต จ ฯ</p>


<p> ติ ยาว สจฺจานุโลมญาณาฯ ติ (วิสุทฺธิ. ๒.๗๓๗ อาทโย) ขนฺธานํ อุทยญฺจ วยญฺจ ชานนกํ  อุทยํ มุญฺจิตฺวา ภงฺคมตฺตานุเปกฺขกํ  ภงฺควเสน อุปฎฺฐิตานํ สีหาทีนํ วิย ภายิตพฺพาการานุเปกฺขกํ  ตถานุเปกฺขิตานํ อาทิตฺตฆรสฺส วิย อาทีนวาการานุเปกฺขกํ  ทิฎฺฐาทีนเวสุ นิพฺพินฺทนวเสน ปวตฺตํ  ชาลาทิโต มจฺฉาทิกา วิย เตหิ เตภูมกธเมฺมหิ มุจฺจิตุกามตาวเสน ปวตฺตํ  มุจฺจนุปายสมฺปาทนตฺถํ ทิฎฺฐาทีนเวสุปิ สมุทฺทสกุณี วิย ปุนปฺปุนํ สมฺมสนวสปฺปตฺตํ  จตฺตภริโย ปุริโส วิย ทิฎฺฐาทีนเวสุ เตสุ สงฺขาเรสุ อุเปกฺขนาการปฺปวตฺตํ  อนิจฺจาทิลกฺขณวิปสฺสนตาย เหฎฺฐา ปวตฺตานํ อฎฺฐนฺนํ วิปสฺสนาญาณานํ, อุทฺธํ มคฺคกฺขเณ อธิคนฺตพฺพานํ สตฺตติํสโพธิปกฺขิยธมฺมานญฺจ อนุโลมโต มคฺควีถิยํ โคตฺรภุโต ปุเพฺพ ปวตฺตํ สจฺจานุโลมิกญาณสงฺขาตํ นวมํ นฺติ อิมานิ นว ญาณานิ ญาณทสฺสนวิสุทฺธิยา ปฎิปทาภาวโต ติลกฺขณชานนเฎฺฐน, ปจฺจกฺขโต ทสฺสนเฎฺฐน, ปฎิปกฺขโต วิสุทฺธตฺตา จ ฯ</p>


<p> วิปสฺสนาย ปริปาโก  สงฺขารุเปกฺขาญาณํฯ ตํ  ปฎิจฺจฯ อิทานิ  ติ  ‘‘อิทานิ อปฺปนาสงฺขาโต โลกุตฺตรมโคฺค อุปฺปชฺชิสฺสตี’’ติ วตฺตพฺพกฺขเณฯ ติ สงฺขารุเปกฺขาย คหิเตสุ ตีสุ เอกํ ยํ กิญฺจิฯ</p>


<p> วิปสฺสนาย  มตฺถกปฺปตฺติยา ฯ อนุโลมญาณสหิตตาย ฯ สา เอว สงฺขาเรสุ อุทาสีนตฺตา ฯ ยถานุรูปํ อปายาทิโต, สงฺขารนิมิตฺตโต จ วุฎฺฐหนโต วุฎฺฐานสงฺขาตํ มคฺคํ คจฺฉตีติ ฯ</p>


<p> นฺติ ปาปุณนฺตํฯ</p>


<p> ติ ‘‘เอตฺตกํ ทุกฺขํ, น อิโต อูนาธิก’’นฺติ ปริจฺฉิชฺช ชานโนฺตฯ ติ อารมฺมณกรณวเสน ปจฺจกฺขํ กโรโนฺตฯ ติ มคฺคสจฺจสงฺขาตสฺส สมฺปยุตฺตมคฺคสงฺขาตสฺส จตุตฺถสจฺจสฺส สหชาตาทิปจฺจโย หุตฺวา วฑฺฒนวเสนฯ เอกเสฺสว ญาณสฺส จตุกิจฺจสาธนํ ปทีปาทีนํ วฎฺฎิทาหาทิจตุกิจฺจทสฺสนโต, ‘‘โย, ภิกฺขเว, ทุกฺขํ ปสฺสตี’’ตฺยาทิ (สํ. นิ. ๕.๑๑๐๐; วิสุทฺธิ. ๒.๘๓๙) อาคมโต จ สมฺปฎิจฺฉิตพฺพํฯ</p>


<p> ติ มคฺคุปฺปตฺติยา อนุรูปโต เทฺว วา ตีณิ วา ผลจิตฺตานิ อปนีตคฺคิมฺหิ ฐาเน อุณฺหตฺตนิพฺพาปนตฺถาย ฆเฎหิ อภิสิญฺจมานมุทกํ วิย สมุจฺฉินฺนกิเลเสปิ สนฺตาเน ทรถปฎิปฺปสฺสมฺภกานิ หุตฺวา ปวตฺติตฺวา, เตสํ ปวตฺติยาติ วุตฺตํ โหติฯ ติ มคฺคผลาทิวิสยานิ กามาวจรญาณานิ, ยานิ สนฺธาย ‘‘วิมุตฺตสฺมิํ วิมุตฺตมิติ ญาณํ โหตี’’ติ (มหาว. ๒๓) วุตฺตํฯ</p>


<p> อิทานิ ปจฺจเวกฺขณาย ภูมิํ ทเสฺสตุํ ตฺยาทิ วุตฺตํฯ ตตฺถ ‘‘อิมินาว วตาหํ มเคฺคน อาคโต’’ติ  ฯ ตโต ‘‘อยํ นาม เม อานิสํโส ลโทฺธ’’ติ ตสฺส  ตโต ‘‘อยํ นาม เม ธโมฺม อารมฺมณโต สจฺฉิกโต’’ติ  ตโต ‘‘อิเม นาม เม กิเลสา ปหีนา’’ติ  ‘‘อิเม นาม อวสิฎฺฐา’’ติ อวสิฎฺฐกิเลเส ปจฺจเวกฺขติ วา, น วาฯ โกจิ เสโกฺข ปจฺจเวกฺขติ, โกจิ น ปจฺจเวกฺขติฯ ตตฺถ กามจาโรตฺยธิปฺปาโยฯ ตถา หิ มหานาโม สโกฺก ‘‘โก สุ นาม เม ธโมฺม อชฺฌตฺตํ อปฺปหีโน’’ติ (ม. นิ. ๑.๑๗๕; วิสุทฺธิ. ๒.๘๑๒) อปฺปหีเน กิเลเส ปุจฺฉิฯ อรหโต ปน อวสิฎฺฐกิเลสปจฺจเวกฺขณํ นตฺถิ สพฺพกิเลสานํ  ปหีนตฺตา, ตสฺมา ติณฺณํ เสกฺขานํ ปนฺนรส อรหโต จตฺตารีติ เอกูนวีสติ ปจฺจเวกฺขณญาณานีติ ทฎฺฐพฺพํฯ</p>


<p>ติ (วิสุทฺธิ. ๒.๖๖๒ อาทโย) สีลจิตฺตวิสุทฺธีนํ วเสน มูลภูตานํ ทฺวินฺนํ, ทิฎฺฐิวิสุทฺธิอาทีนํ วเสน สรีรภูตานํ จตุนฺนนฺติ เอตาสํ ฉนฺนํ วิสุทฺธีนํ กเมนฯ จตุนฺนํ สจฺจานํ ชานนตา, ปจฺจกฺขกรณโต, กิเลสมเลหิ วิสุทฺธตฺตา จ ฯ</p>


<p>ติ วิปสฺสนากมฺมฎฺฐาเนฯ</p>

</p>


<h3>วิโมกฺขเภทวณฺณนา</h3>
<p>  ตสฺมิํ อุเทฺทเสฯ สงฺขาเรสุ ‘‘โย อตฺตาภินิเวโส กมฺมสฺส การโก ผลสฺส จ เวทโก เอโส เม อตฺตา’’ติ เอวํ อภินิเวโส ทฬฺหคฺคาโห, ตํ มุญฺจนฺตี  ‘‘อนตฺตา’’ติ ปวตฺตา อนุปสฺสนาว อตฺตสุญฺญตาการานุปสฺสนโต  ปฎิปกฺขโต วิมุตฺติวเสน วิโมกฺขสงฺขาตสฺส โลกุตฺตรํ มคฺคผลสฺส ทฺวารํ โหติฯ</p>


<p> สงฺขาเรสุ ‘‘อนิจฺจ’’นฺติ ปวตฺตา อนุปสฺสนา อนิเจฺจ ‘‘นิจฺจ’’นฺติ (อ. นิ. ๔.๔๙; ปฎิ. ม. ๑.๒๓๖; วิภ. ๙๓๙) ปวตฺตํ สญฺญาจิตฺตทิฎฺฐิวิปลฺลาสสงฺขาตํ  ปชหนฺตี วิปลฺลาสนิมิตฺตรหิตาการานุปสฺสนโต  วิโมกฺขมุขํ โหตีติ สมฺพโนฺธฯ</p>


<p> ‘‘ทุกฺข’’นฺติ ปวตฺตานุปสฺสนา สงฺขาเรสุ ‘‘เอตํ มม, เอตํ สุข’’นฺตฺยาทินา นเยน ปวตฺตํ  กามภวตณฺหาสงฺขาตํ  ตณฺหาปตฺถนํ  ทุกฺขาการทสฺสเนน ปริจฺจชนฺตี ปณิธิรหิตาการานุปสฺสนโต ฯ</p>


<p> ติ ยสฺมา เอตาสํ ติสฺสนฺนํ เอตานิ ตีณิ นามานิ, ตสฺมา ยทิ วุฎฺฐานคามินิวิปสฺสนา อนตฺตโต วิปสฺสติฯ  อาคมนวเสน ลทฺธนามตฺตาฯ</p>


<p> ติ วิปสฺสนาสงฺขาตาคมนวเสนฯ อาคจฺฉติ เอเตน มโคฺค, ผลญฺจาติ วิปสฺสนามโคฺค อิธ  นามฯ</p>


<p> ติ ปุเพฺพ วุตฺตอนตฺตานุปสฺสนาทิวเสนฯ ติ ยถาลทฺธมคฺคสฺส ผลภูตํ อตฺตโน อตฺตโน ผลํ อุปฺปชฺชมานมฺปิ มคฺคาคมนวเสน อลภิตฺวา วิปสฺสนาคมนวเสเนว ตีณิ นามานิ ลภติ  ผลสมาปตฺติกาเล ตทา มคฺคปฺปวตฺตาภาเวน ตสฺส ทฺวารภาวาโยคโตฯ ติ สพฺพสงฺขารสุญฺญตตฺตา, สงฺขารนิมิตฺตรหิตตฺตา, ตณฺหาปณิธิรหิตตฺตา จ สุญฺญตอนิมิตฺตอปฺปณิหิตนามวนฺตํ นิพฺพานํ อารพฺภ ปวตฺตตฺตา ตสฺส วเสนฯ ติ ราคาทิสุญฺญตตฺตา, รูปนิมิตฺตาทิอารมฺมณรหิตตฺตา, กิเลสปณิธิรหิตตฺตา อตฺตโน คุณวเสนฯ ติ มคฺควีถิยํ, ผลสมาปตฺติวีถิยญฺจฯ ติ มคฺคสฺส, ผลสฺสปิฯ</p>

</p>


<h3>ปุคฺคลเภทวณฺณนา</h3>
<p> สตฺตกฺขตฺตุํ สตฺตสุ วาเรสุ กามสุคติยํ ปฎิสนฺธิคฺคหณํ ปรมํ เอตสฺสาติ  น ปน อฎฺฐมาทิกามภวคามีตฺยธิปฺปาโยฯ ยํ สนฺธาย วุตฺตํ ‘‘น เต ภวํ อฎฺฐมมาทิยนฺตี’’ติ  (ขุ. ปา. ๖.๙; สุ. นิ. ๒๓๒; เนตฺติ. ๑๑๕)ฯ รูปารูปสุคติภวํ ปน สตฺตวารโต ปรมฺปิ คจฺฉตีติ อาจริยาฯ</p>


<p> นฺติ โมหคฺคหณํ ราคโทเสกฎฺฐโมหํ สนฺธายาติ ทฎฺฐพฺพํฯ</p>


<p> ขีณา จตฺตาโร อาสวา เอตสฺสาติ ฯ ทกฺขิณารเหสุ อคฺคตฺตา ฯ</p>

</p>


<h3>สมาปตฺติเภทวณฺณนา</h3>
<p> ติ จตุนฺนมฺปิ อริยปุคฺคลานํฯ</p>


<p> จิตฺตเจตสิกานํ  อปฺปวตฺติสงฺขาตสฺส นิโรธสฺส สมาปตฺติ  ทิเฎฺฐว ธเมฺม จิตฺตนิโรธํ ปตฺวา วิหรณํฯ ติ กามรูปภวฎฺฐานํ อฎฺฐสมาปตฺติลาภีนเมว อนาคามีนํ, ตถา ขีณาสวานญฺจฯ ติ นิโรธสมาปตฺติยํฯ ติ เอวํ สมถวิปสฺสนานํ ยุคนทฺธภาวาปาทนวเสน ยาว อากิญฺจญฺญายตนํ, ตาว คนฺตฺวาฯ นฺติ กายปฎิพทฺธํ ฐเปตฺวา วิสุํ วิสุํ ฐปิตจีวราทิปริกฺขารเคหาทีนํ อคฺคิอาทินา อวินาสนาธิฎฺฐานํ, สํฆปฎิมานนสตฺถุปโกฺกสนานํ ปุเรตรํ วุฎฺฐานํ, สตฺตาหพฺภนฺตเร อายุสงฺขารปฺปวตฺติโอโลกนนฺติ จตุพฺพิธํ อธิฎฺฐานาทิกํ ปุพฺพกิจฺจํ กตฺวาฯ</p>

</p>

</p>


<h3>อุโยฺยชนวณฺณนา</h3>
<p> นฺติ  ฌานสุขผลสุขาทิเภทํ สมถวิปสฺสนาปฎิปตฺติรสสฺสาทํฯ</p>

</p>

</p>


<h3>นิคมนวณฺณนา</h3>
<p>(ก) จาริเตฺตน กุลาจาเรน โสภิเต วิสาลกุเล อุทโย นิพฺพตฺติ ยสฺส, เตน, กมฺมาทิวิสยาย สทฺธาย อภิวุโทฺธ ปริสุโทฺธ จ ทานสีลาทิคุณานํ อุทโย ยสฺส, เตน,  นมฺปนามเกน,  สาสเน สุโขตรณปริปาจนลกฺขณํ ปรานุคฺคหํ,  ปเตฺถตฺวา ยํ ปกรณํ  อภิยาจิตํ, ตํ เอตฺตาวตา ปรินิฎฺฐิตนฺติ โยชนาฯ</p>


<p>(ข)   ปกรณปฺปสุเตน วิปุเลน ปุเญฺญน ปญฺญาวทาเตน อริยมคฺคปญฺญาปริสุเทฺธน สีลาทิคุเณน โสภิตาฯ ตโตเยว ลชฺชิโน ภิกฺขู, ธญฺญานํ อธิวาสภูตํ,  อจฺจนฺตปฺปสิทฺธํ,  นาม วิหารํ, ปุญฺญวิภวสฺส อุทยสงฺขาตาย มงฺคลตฺถาย อายุกนฺตํ มญฺญนฺตุ, ตตฺถ นิวาสิโน ภิกฺขู อีทิสา โหนฺตูตฺยธิปฺปาโยฯ</p>

</p>

</p>

</p>


<h3>นิคมนกถา</h3>
<p>
๑  
.  
รเมฺม  
ปุลตฺถิ  
นคเร นคราธิราเช,  
  
รญฺญา  
ปรกฺกม  
ภุเชน มหาภุเชน;  
  
การาปิเต  
วสติ  
เชตวเน  
วิหาเร;  
  
โย รมฺมหมฺมิยวรูปวนาภิราเมฯ  
</p>
  
<p>
๒  
.  
สมฺปนฺนสีลทมสํยมโตสิเตหิ,  
  
สมฺมานิโต วสิคเณหิ คุณากเรหิ;  
  
ปโตฺต มุนินฺทวจนาทิสุ เนกคนฺถ-  
  
ชาเตสุ จาจริยตํ มหิตํ วิทูหิฯ  
</p>
  
<p>
๓  
.  
ญาณานุภาวมิห ยสฺส จ สูจยนฺตี,  
  
สํวณฺณนา จ วินยฎฺฐกถาทิกานํ;  
  
สารตฺถทีปนิมุขา มธุรตฺถสาร-  
  
สนฺทีปเนน สุชนํ ปริโตสยนฺตีฯ  
</p>
  
<p>
๔  
.  
ตสฺสานุกมฺปมวลมฺพิย  
  
สาริปุตฺต  
-  
  
เตฺถรสฺส ถามคตสารคุณากรสฺส;  
  
โย เนกคนฺถวิสยํ ปฎุตํ อลตฺถํ,  
  
ตเสฺสส ญาณวิภโว วิภเวกเหตุฯ  
</p>
  
<p>
๕  
.  
โสหเมตสฺส สํสุทฺธ-วายามสฺสานุภาวโตฯ  
  
อทฺธาสาสนทายาโท, เหสฺสํ เมเตฺตยฺยสตฺถุโนฯ  
</p>
  
<p>
๖  
.  
โชตยนฺตํ ตทา ตสฺส, สาสนํ สุทฺธมานสํฯ  
  
ปเสฺสยฺยํ สกฺกเรยฺยญฺจ, ครุํ เม สาริสมฺภวํฯ  
</p>
  
<p>
๗  
.  
ทิเนหิ จตุวีเสหิ, ฎีกายํ นิฎฺฐิตา ยถาฯ  
  
ตถา กลฺยาณสงฺกปฺปา, สีฆํ สิชฺฌนฺตุ ปาณินนฺติฯ  
</p>
  
อิติ ภทนฺตสาริปุตฺตมหาเถรสฺส สิเสฺสน รจิตา  
</p>
  
อภิธมฺมตฺถวิภาวินี นาม  
</p>
  
อภิธมฺมตฺถสงฺคหฎีกา นิฎฺฐิตาฯ  
</p>
  
  
  
  
  