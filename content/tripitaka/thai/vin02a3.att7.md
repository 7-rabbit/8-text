<h1>๘. วตฺตกฺขนฺธกํ</h1>
<h3>อาคนฺตุกวตฺตกถา</h3>
<p> วตฺตกฺขนฺธเก   ติ อิมินา อุปจารสีมสมีปํ ทเสฺสติ; ตสฺมา อุปจารสีมํ ปตฺวา อุปาหนาโอมุญฺจนาทิ สพฺพํ กาตพฺพํฯ ติ อุปาหนทณฺฑเกน  คเหตฺวาฯ ติ สนฺนิปตนฺติฯ นฺติ ปตฺถริตพฺพํฯ ติ ‘‘โคจรคาโม อาสเนฺน อุทาหุ ทูเร, กาลเสฺสว ปิณฺฑาย จริตพฺพํ อุทาหุ ทิวา’’ติ เอวํ ภิกฺขาจาโร ปุจฺฉิตโพฺพฯ  นาม มิจฺฉาทิฎฺฐิกานํ วา คาโม ปริจฺฉินฺนภิโกฺข วา คาโม; ยตฺถ เอกสฺส วา ทฺวินฺนํ วา ภิกฺขา ทิยฺยติ, โสปิ ปุจฺฉิตโพฺพฯ นฺติ ‘‘กิํ อิมิสฺสา โปกฺขรณิยา ปานียํเยว ปิวนฺติ, นหานาทิปริโภคมฺปิ กโรนฺตี’’ติ เอวํ ปานียเญฺจว ปริโภชนียญฺจ ปุจฺฉิตพฺพํฯ เกสุจิ ฐาเนสุ วาฬมิคา วา อมนุสฺสา วา โหนฺติ, ตสฺมา ‘‘กํ กาลํ ปวิสิตพฺพํ, กํ กาลํ นิกฺขมิตพฺพ’’นฺติ ปุจฺฉิตพฺพํฯ</p>


<p>ติ พหิ นิกฺขมนฺตสฺส อหิโน วา อมนุสฺสสฺส วา มคฺคํ ทตฺวา ฐิเตน นิโลฺลเกตโพฺพฯ ติ ยทิ สโกฺกติ, สโพฺพ วิหาโร โสเธตโพฺพฯ อสโกฺกเนฺตน อตฺตโน วสโนกาโส ชคฺคิตโพฺพฯ สพฺพํ โสเธตุํ สโกฺกนฺตสฺส ปน ทสฺสิเต วิหารโสธนวเตฺต วินิจฺฉโย มหาขนฺธเก วุตฺตนเยเนว เวทิตโพฺพฯ</p>

</p>


<h3>อาวาสิกวตฺตกถา</h3>
<p> อาวาสิกวเตฺต  – นฺติ เอวมาทิ สพฺพํ วุฑฺฒตเร อาคเต จีวรกมฺมํ วา นวกมฺมํ วา ฐเปตฺวาปิ กาตพฺพํฯ เจติยงฺคณํ สมฺมชฺชเนฺตน สมฺมชฺชนิํ นิกฺขิปิตฺวา ตสฺส วตฺตํ กาตุํ อารภิตพฺพํฯ ปณฺฑิโต หิ  อาคนฺตุโก ‘‘สมฺมชฺชาหิ ตาว เจติยงฺคณ’’นฺติ วกฺขติฯ คิลานเภสชฺชํ กโรเนฺตน ปน สเจ นาติอาตุโร คิลาโน โหติ, เภสชฺชํ อกตฺวา วตฺตเมว กาตพฺพํฯ มหาคิลานสฺส ปน เภสชฺชเมว กาตพฺพํฯ ปณฺฑิโต หิ อาคนฺตุโก ‘‘กโรหิ ตาว เภสชฺช’’นฺติ วกฺขติฯ ปานีเยน ปุจฺฉเนฺตน สเจ สกิํ อานีตํ ปานียํ สพฺพํ ปิวติ , ‘‘ปุน อาเนมี’’ติ ปุจฺฉิตโพฺพเยวฯ อปิจ พีชเนนปิ พีชิตโพฺพ, พีชเนฺตน สกิํ ปาทปิฎฺฐิยํ พีชิตฺวา สกิํ มเชฺฌ สกิํ สีเส พีชิตพฺพํ, ‘‘อลํ โหตู’’ติ วุเตฺตน ตโต มนฺทตรํ พีชิตพฺพํฯ ปุน ‘‘อล’’นฺติ วุเตฺตน ตโต มนฺทตรํ พีชิตพฺพํฯ ตติยวารํ วุเตฺตน พีชนี ฐเปตพฺพาฯ ปาทาปิสฺส โธวิตพฺพา, โธวิตฺวา สเจ อตฺตโน เตลํ อตฺถิ, เตน มเกฺขตพฺพาฯ โน เจ อตฺถิ, ตสฺส สนฺตเกน มเกฺขตพฺพาฯ อุปาหนาปุญฺฉนํ ปน อตฺตโน รุจิวเสน กาตพฺพํฯ เตเนว เหตฺถ ‘‘สเจ อุสฺสหตี’’ติ วุตฺตํฯ ตสฺมา อุปาหนา อปุญฺฉนฺตสฺสาปิ อนาปตฺติฯ ‘‘กตฺถ มยฺหํ เสนาสนํ ปาปุณาตี’’ติ ปุจฺฉิเตน เสนาสนํ ปญฺญเปตพฺพํ, ‘‘เอตํ ตุมฺหากํ เสนาสนํ ปาปุณาตี’’ติ เอวํ อาจิกฺขิตพฺพนฺติ อโตฺถฯ ปโปฺผเฎตฺวา หิ ปตฺถริตุํ ปน วฎฺฎติเยวฯ</p>


<p>นวกสฺส วเตฺต – นฺติ ‘‘เอตํ ปานียํ คเหตฺวา ปิวาหี’’ติ อาจิกฺขิตพฺพํฯ ปริโภชนีเยปิ เอเสว นโยฯ เสสํ ปุริมสทิสเมวฯ มหาอาวาเสปิ อตฺตโน สนฺติกํ สมฺปตฺตสฺส อาคนฺตุกสฺส วตฺตํ อกาตุํ น ลภติฯ</p>

</p>


<h3>คมิกวตฺตกถา</h3>
<p> คมิกวเตฺตสุ นฺติ เสนาสนกฺขนฺธเก วุตฺตํ มญฺจปีฐาทิฯ  รชนภาชนาทิ สพฺพํ ตตฺถ วุตฺตปฺปเภทเมวฯ ตํ สพฺพํ อคฺคิสาลาย วา อญฺญตรสฺมิํ วา คุตฺตฎฺฐาเน  ปฎิสาเมตฺวา คนฺตพฺพํฯ อโนวสฺสเก ปพฺภาเรปิ ฐเปตุํ วฎฺฎติฯ นฺติ เอตฺถ ยํ ปาสาณปิฎฺฐิยํ วา ปาสาณตฺถเมฺภสุ วา กตเสนาสนํ, ยตฺถ อุปจิกา นาโรหนฺติ, ตํ อนาปุจฺฉนฺตสฺสาปิ อนาปตฺติฯ ติอาทิ อุปจิกานํ อุปฺปตฺติฎฺฐาเน ปณฺณสาลาทิเสนาสเน กตฺตพฺพาการทสฺสนตฺถํ วุตฺตํฯ นฺติ อยํ อโชฺฌกาเส ฐปิตมฺหิ อานิสํโสฯ โอวสฺสกเคเห ปน ติเณสุ จ  มตฺติกาปิเณฺฑสุ จ อุปริ ปตเนฺตสุ มญฺจปีฐานํ องฺคานิปิ วินสฺสนฺติฯ</p>

</p>


<h3>อนุโมทนวตฺตกถา</h3>
<p> อนุโมทนวตฺถุสฺมิํ  ติ สมฺปนฺนํ อโหสิฯ ติ สงฺฆเตฺถเรน อนุโมทนตฺถาย นิสิเนฺน เหฎฺฐา ปฎิปาฎิยา จตูหิ นิสีทิตพฺพํฯ อนุเถเร นิสิเนฺน มหาเถเรน จ เหฎฺฐา จ ตีหิ นิสีทิตพฺพํฯ ปญฺจเม นิสิเนฺน อุปริ จตูหิ นิสีทิตพฺพํฯ สงฺฆเตฺถเรน เหฎฺฐา ทหรภิกฺขุสฺมิํ อชฺฌิเฎฺฐปิ สงฺฆเตฺถรโต ปฎฺฐาย จตูหิ นิสีทิตพฺพเมวฯ สเจ ปน อนุโมทโก ภิกฺขุ ‘‘คจฺฉถ ภเนฺต, อาคเมตพฺพกิจฺจํ นตฺถี’’ติ วทติ, คนฺตุํ วฎฺฎติฯ มหาเถเรน ‘‘คจฺฉาม อาวุโส’’ติ วุเตฺต ‘‘คจฺฉถา’’ติ วทติ, เอวมฺปิ วฎฺฎติฯ ‘‘พหิคาเม อาคเมสฺสามา’’ติ อาโภคํ กตฺวาปิ พหิคามํ คนฺตฺวา อตฺตโน นิสฺสิตเก ‘‘ตุเมฺห ตสฺส อาคมนํ อาคเมถา’’ติ วตฺวาปิ คนฺตุํ วฎฺฎติเยวฯ สเจ ปน มนุสฺสา อตฺตโน รุจิเกน เอเกน อนุโมทนํ กาเรนฺติ, เนว ตสฺส อนุโมทโต อาปตฺติ, น มหาเถรสฺส ภาโร โหติฯ อุปนิสินฺนกถายเมว หิ มนุเสฺสสุ กถาเปเนฺตสุ มหาเถโร อาปุจฺฉิตโพฺพ, มหาเถเรน จ อนุโมทนาย อชฺฌิโฎฺฐว อาคเมตโพฺพติ อิทเมตฺถ ลกฺขณํฯ ติ สญฺชาตวโจฺจ; วจฺจปีฬิโตติ อธิปฺปาโยฯ</p>

</p>


<h3>ภตฺตคฺควตฺตกถา</h3>
<p> ภตฺตคฺควเตฺต  ‘‘อโนฺตคาโม วา โหตุ วิหาโร วา, มนุสฺสานํ ปริเวสนฎฺฐานํ คจฺฉเนฺตน จีวรํ ปารุปิตฺวา กายพนฺธนํ พนฺธนเมว วฎฺฎตี’’ติ อฎฺฐกถาสุ วุตฺตํฯ ติ เถเร ภิกฺขู อติอลฺลียิตฺวา น นิสีทิตพฺพํฯ สเจ มหาเถรสฺส นิสินฺนาสเนน สมกํ อาสนํ โหติ, พหูสุ อาสเนสุ สติ เอกํ เทฺว อาสนานิ ฐเปตฺวา นิสีทิตพฺพํฯ ภิกฺขู คเณตฺวา ปญฺญตฺตาสเนสุ อนิสีทิตฺวา มหาเถเรน นิสีทาติ วุเตฺตน นิสีทิตพฺพํฯ โน เจ มหาเถโร วทติ, ‘‘อิทํ, ภเนฺต, อาสนํ อุจฺจ’’นฺติ วตฺตพฺพํฯ ‘‘นิสีทา’’ติ  วุเตฺต นิสีทิตพฺพํฯ สเจ ปน เอวํ อาปุจฺฉิเตปิ น วทติ, นิสีทนฺตสฺส อนาปตฺติ; มหาเถรเสฺสว อาปตฺติฯ นวโก หิ เอวรูเป อาสเน อนาปุจฺฉา นิสีทโนฺต อาปชฺชติ, เถโร อาปุจฺฉิเต อนนุชานโนฺตฯ ติ น สงฺฆาฎิํ อวตฺถริตฺวา นิสีทิตพฺพํฯ</p>


<p>  ติ ปตฺตโธวนอุทกํ สนฺธาย วุตฺตํฯ ทกฺขิโณทกํ ปน ปุรโต อาธารเก ปตฺตํ ฐเปตฺวา คเหตพฺพํฯ นฺติ อุทกสทฺทํ อกโรเนฺตนฯ</p>


<p>ติ ยถา สูปสฺส โอกาโส โหติ; เอวํ มตฺตาย โอทโน คณฺหิตโพฺพติ อโตฺถฯ ติ อิทํ น เกวลํ สปฺปิอาทีสุเยว โอทเนปิ วตฺตพฺพํฯ สปฺปิอาทีสุ ปน ยํ อปฺปํ โหติ เอกสฺส วา ทฺวินฺนํ วา อนุรูปกํ, ตํ สเพฺพสํ สมกํ สมฺปาเทหีติ วุเตฺต มนุสฺสานํ วิหสา โหติ, ตสฺมา ตาทิสํ สกิํ วา ทฺวิกฺขตฺตุํ วา คเหตฺวา เสสํ น คเหตพฺพํฯ</p>


<p>นฺติ อิทํ ยํ ปริจฺฉินฺนภิกฺขุกํ ภตฺตคฺคํ, ยตฺถ มนุสฺสา สเพฺพสํ ปาเปตฺวา ทาตุกามา โหนฺติ, ตํ สนฺธาย วุตฺตํฯ ยํ ปน มหาภตฺตคฺคํ โหติ, ยตฺถ เอกสฺมิํ ปเทเส ภุญฺชนฺติ, เอกสฺมิํ ปเทเส อุทกํ ทิยฺยติ, ตตฺถ ยถาสุขํ ภุญฺชิตพฺพํฯ</p>


<p>นฺติ อิทํ หตฺถโธวนอุทกํ สนฺธาย วุตฺตํฯ อนฺตรา ปิปาสิเตน ปน คเล วิลคฺคามิเสน วา ปานียํ ปิวิตฺวา หตฺถา น โธวิตพฺพาฯ สเจ มนุสฺสา ‘‘โธวถ ภเนฺต ปตฺตญฺจ หเตฺถ จา’’ติ วทนฺติ, ภิกฺขู วา ‘‘ตุเมฺห อุทกํ คณฺหถา’’ติ วทนฺติ, วฎฺฎติฯ</p>


<p>ติ  ภตฺตคฺคโต อุฎฺฐาย นิวตฺตเนฺตน สเงฺฆน เอวํ นิวตฺติตพฺพนฺติ ทเสฺสติฯ กถํ? ติ สพฺพํ ทฎฺฐพฺพํฯ สมฺพาเธสุ หิ ฆเรสุ มหาเถรานํ นิกฺขมโนกาโส น โหติ, ตสฺมา เอวํ วุตฺตํฯ เอวํ นิวตฺตเนฺตหิ ปน นวเกหิ เคหทฺวาเร ฐตฺวา เถเรสุ นิกฺขเนฺตสุ ปฎิปาฎิยา คนฺตพฺพํฯ สเจ ปน มหาเถรา ธุเร นิสินฺนา โหนฺติ, นวกา อโนฺตเคเห , เถราสนโต ปฎฺฐาย ปฎิปาฎิยา เอว นิกฺขมิตพฺพํฯ กาเยน กายํ อฆเฎฺฎเนฺตน ยถา อนฺตเรน มนุสฺสา คนฺตุํ สโกฺกนฺติ, เอวํ วิรฬาย ปฎิปาฎิยา คนฺตพฺพํฯ</p>

</p>


<h3>ปิณฺฑจาริกวตฺตกถา</h3>
<p> ปิณฺฑจาริกวเตฺต – ติ กปฺปาสํ วา สุปฺปํ วา มุสลํ วา ยํ คเหตฺวา กมฺมํ กโรนฺติ, ฐิตา วา นิสินฺนา วา โหนฺติ, ตํ นิกฺขิปติ ฯ ติ อิตฺถี วา โหตุ ปุริโส วา, ภิกฺขาทานสมเย มุขํ น อุโลฺลเกตพฺพํฯ</p>

</p>


<h3>อารญฺญิกวตฺตกถา</h3>
<p> อารญฺญิกวเตฺต – นฺติ วสนฎฺฐานโต นิกฺขมิตพฺพํฯ</p>


<p>ติ เอตฺถ สเจ พหิคาเม อุทกํ นตฺถิ, อโนฺตคาเมเยว ภตฺตกิจฺจํ กตฺวา อถ พหิคาเม อตฺถิ, พหิคาเม ภตฺตกิจฺจํ กตฺวา ปโตฺต โธวิตฺวา โวทโก กตฺวา ถวิกาย ปกฺขิปิตโพฺพฯ</p>


<p>นฺติ สเจ ภาชนานิ นปฺปโหนฺติ, ปานียเมว ปริโภชนียมฺปิ กตฺวา อุปฎฺฐาเปตพฺพํฯ ภาชนํ อลภเนฺตน เวฬุนาฬิกายปิ อุปฎฺฐาเปตพฺพํฯ ตมฺปิ อลภนฺตสฺส ยถา สมีเป อุทกอาวาโฎ โหติ, เอวํ กาตพฺพํฯ อรณิสหิเต สติ อคฺคิํ อกาตุมฺปิ วฎฺฎติ ฯ ยถา จ อารญฺญิกสฺส, เอวํ กนฺตารปฺปฎิปนฺนสฺสาปิ อรณิสหิตํ อิจฺฉิตพฺพํฯ คณวาสิโน ปน เตน วินาปิ วฎฺฎติฯ นกฺขตฺตาเนว ฯ</p>

</p>


<h3>เสนาสนวตฺตกถา</h3>
<p> เสนาสนวเตฺต –  นาม ยสฺมา มหาวฬญฺชํ, ตสฺมา ตตฺถ อาปุจฺฉนกิจฺจํ นตฺถิ, เสสานิ ปน อุเทฺทสทานาทีนิ อาปุจฺฉิตฺวาว กาตพฺพานิฯ เทวสิกมฺปิ อาปุจฺฉิตุํ วฎฺฎติฯ อถาปิ ‘‘ภเนฺต อาปุจฺฉิตเมว โหตู’’ติ วุเตฺต วุฑฺฒตโร ‘‘สาธู’’ติ สมฺปฎิจฺฉติ, สยเมว วา ‘‘ตฺวํ ยถาสุขํ วิหราหี’’ติ วทติ; เอวมฺปิ วฎฺฎติฯ สภาคสฺส วิสฺสาเสนาปิ วฎฺฎติเยวฯ นฺติ วุฑฺฒาภิมุเขน ปริวตฺติตพฺพํฯ ทีสุปิ เอวเมว ปฎิปชฺชิตพฺพํฯ</p>

</p>


<h3>ชนฺตาฆรวตฺตาทิกถา</h3>
<p> ชนฺตาฆรวเตฺต  – นฺติ พหิชคติฯ</p>


<p> อาจมนวตฺถุสฺมิํ  – ติ เอตฺถ สเจ อุทกํ อตฺถิ, ปฎิจฺฉนฺนฎฺฐานํ ปน นตฺถิ, ภาชเนน นีหริตฺวา อาจมิตพฺพํฯ ภาชเน อสติ ปเตฺตน นีหริตพฺพํฯ ปเตฺตปิ อสติ อสนฺตํ นาม โหติฯ ‘‘อิทํ อติวิวฎํ ปุรโต อญฺญํ อุทกํ ภวิสฺสตี’’ติ คตสฺส อุทกํ อลภนฺตเสฺสว ภิกฺขาจารเวลา โหติ, กเฎฺฐน วา เกนจิ วา ปุญฺฉิตฺวา คนฺตพฺพํ, ภุญฺชิตุมฺปิ อนุโมทนมฺปิ กาตุํ วฎฺฎติฯ ติ วจฺจกุฎิยํ ปสฺสาวฎฺฐาเน นฺหานติเตฺถติ ตีสุปิ อาคตปฎิปาฎิเยว ปมาณํฯ</p>


<p> วจฺจกุฎิวเตฺต – ติ อยํ วจฺจกุฎิยาปิ อวจฺจกุฎิยาปิ  สพฺพเตฺถว ปฎิเกฺขโปฯ ติ ผาลิตกเฎฺฐน วา ขเรน วา คณฺฐิเกน วา กณฺฎเกน วา สุสิเรน วา ปูตินา วา น อวเลขิตพฺพํฯ อวเลขนกฎฺฐํ ปน อคฺคเหตฺวา ปวิฎฺฐสฺส อาปตฺติ นตฺถิฯ</p>


<p>ติ สพฺพสาธารณฎฺฐานํ สนฺธาเยตํ วุตฺตํฯ ตตฺร หิ อเญฺญ อเญฺญ อาคจฺฉนฺติ, ตสฺมา อุทกํ น เสเสตพฺพํฯ ยํ ปน สงฺฆิเกปิ วิหาเร เอกเทเส นิพทฺธคมนตฺถาย กตํ ฐานํ โหติ ปุคฺคลิกฎฺฐานํ วา, ตสฺมิํ วฎฺฎติฯ วิเรจนํ ปิวิตฺวา ปุนปฺปุนํ ปวิสนฺตสฺสาปิ วฎฺฎติเยวฯ</p>


<p>ติ อูหทิตา; พหิ วจฺจมกฺขิตาติ อโตฺถฯ ติ อุทกํ อาหริตฺวา โธวิตพฺพาฯ อุทกํ อตฺถิ, ภาชนํ นตฺถิ, อสนฺตํ นาม โหติฯ ภาชนํ อตฺถิ, อุทกํ นตฺถิ, เอตมฺปิ อสนฺตํฯ อุภเย ปน อสติ อสนฺตเมว, กเฎฺฐน วา เกนจิ วา ปุญฺฉิตฺวา คนฺตพฺพํฯ เสสํ สพฺพตฺถ อุตฺตานเมวาติฯ</p>

</p>

</p>





