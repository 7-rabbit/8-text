<h1>(๑๑) ๑. อาสาทุปฺปชหวโคฺค</h1>
<p> ‘‘เทฺวมา  , ภิกฺขเว, อาสา ทุปฺปชหาฯ กตมา เทฺว? ลาภาสา จ ชีวิตาสา จฯ อิมา โข, ภิกฺขเว, เทฺว อาสา ทุปฺปชหา’’ติฯ</p>


<p> ‘‘เทฺวเม , ภิกฺขเว, ปุคฺคลา ทุลฺลภา โลกสฺมิํฯ กตเม เทฺว ? โย จ ปุพฺพการี, โย จ กตญฺญู กตเวทีฯ อิเม โข, ภิกฺขเว, เทฺว ปุคฺคลา ทุลฺลภา โลกสฺมิ’’นฺติฯ</p>


<p> ‘‘เทฺวเม, ภิกฺขเว, ปุคฺคลา ทุลฺลภา โลกสฺมิํฯ กตเม เทฺว? ติโตฺต จ ตเปฺปตา จฯ อิเม โข, ภิกฺขเว, เทฺว ปุคฺคลา ทุลฺลภา โลกสฺมิ’’นฺติฯ</p>


<p> ‘‘เทฺวเม, ภิกฺขเว, ปุคฺคลา ทุตฺตปฺปยาฯ กตเม เทฺว? โย จ ลทฺธํ ลทฺธํ นิกฺขิปติ, โย จ ลทฺธํ ลทฺธํ วิสฺสเชฺชติฯ อิเม โข, ภิกฺขเว, เทฺว ปุคฺคลา ทุตฺตปฺปยา’’ติฯ</p>


<p> ‘‘เทฺวเม, ภิกฺขเว, ปุคฺคลา สุตปฺปยาฯ กตเม เทฺว? โย จ ลทฺธํ ลทฺธํ น นิกฺขิปติ, โย จ ลทฺธํ ลทฺธํ น วิสฺสเชฺชติฯ อิเม โข, ภิกฺขเว, เทฺว ปุคฺคลา สุตปฺปยา’’ติฯ</p>


<p> ‘‘เทฺวเม, ภิกฺขเว, ปจฺจยา ราคสฺส อุปฺปาทายฯ กตเม เทฺว? สุภนิมิตฺตญฺจ อโยนิโส จ มนสิกาโรฯ อิเม โข, ภิกฺขเว, เทฺว ปจฺจยา ราคสฺส อุปฺปาทายา’’ติฯ</p>


<p> ‘‘เทฺวเม , ภิกฺขเว, ปจฺจยา โทสสฺส อุปฺปาทายฯ กตเม เทฺว? ปฎิฆนิมิตฺตญฺจ อโยนิโส จ มนสิกาโรฯ อิเม โข, ภิกฺขเว, เทฺว ปจฺจยา โทสสฺส อุปฺปาทายา’’ติฯ</p>


<p> ‘‘เทฺวเม, ภิกฺขเว, ปจฺจยา มิจฺฉาทิฎฺฐิยา อุปฺปาทายฯ กตเม เทฺว? ปรโต จ โฆโส อโยนิโส จ มนสิกาโรฯ อิเม โข, ภิกฺขเว, เทฺว ปจฺจยา มิจฺฉาทิฎฺฐิยา อุปฺปาทายา’’ติฯ</p>


<p> ‘‘เทฺวเม  , ภิกฺขเว, ปจฺจยา สมฺมาทิฎฺฐิยา อุปฺปาทายฯ กตเม เทฺว? ปรโต จ โฆโส, โยนิโส จ มนสิกาโรฯ อิเม โข, ภิกฺขเว, เทฺว ปจฺจยา สมฺมาทิฎฺฐิยา อุปฺปาทายา’’ติฯ</p>


<p> ‘‘เทฺวมา, ภิกฺขเว, อาปตฺติโยฯ กตมา เทฺว? ลหุกา  จ อาปตฺติ, ครุกา จ อาปตฺติฯ อิมา โข, ภิกฺขเว, เทฺว อาปตฺติโย’’ติฯ</p>


<p> ‘‘เทฺวมา, ภิกฺขเว, อาปตฺติโยฯ กตมา เทฺว? ทุฎฺฐุลฺลา จ อาปตฺติ, อทุฎฺฐุลฺลา จ อาปตฺติฯ อิมา โข, ภิกฺขเว, เทฺว อาปตฺติโย’’ติฯ</p>


<p> ‘‘เทฺวมา, ภิกฺขเว, อาปตฺติโยฯ กตมา เทฺว? สาวเสสา จ อาปตฺติ, อนวเสสา จ อาปตฺติฯ อิมา โข, ภิกฺขเว, เทฺว อาปตฺติโย’’ติฯ</p>

</p>





