<h1>๓. วสฺสูปนายิกกฺขนฺธโก</h1>
<h3>วสฺสูปนายิกอนุชานนกถาทิวณฺณนา</h3>
<p> วสฺสูปนายิกกฺขนฺธเก   ติ ทุติเย ปาฎิปททิวเสฯ</p>


<p> ติ สาเปกฺขสฺส อกรณีเยน คนฺตฺวา อญฺญตฺถ อรุณํ อุฎฺฐาปเนน วาฯ ติ คุณปริหานิฯ</p>


<p> ปาฬิยํ ติ สกลํ สตฺตาหํ พหิ เอว อวีตินาเมตฺวา สตฺตาหปริโยสานภูตํ อรุณุฎฺฐานกาลํ ปุน วิหาเรว สมฺพนฺธวเสน สตฺตาหํ วิหาเร สนฺนิวตฺตํ กาตพฺพํฯ สตฺตาหปริโยสานกาโล หิ อิธ สตฺตาห-สเทฺทน วุโตฺต, ตทเปกฺขาย จ ‘‘สนฺนิวโตฺต’’ติ ปุลฺลิเงฺคน วุตฺตํฯ ติ ภิกฺขุนีนํ วจฺจกุฎิอาทีนํ ปฎิกฺขิตฺตตฺตา ปริหีนานิฯ</p>


<p> ติ อเญฺญสํ อปฺปคุณตฺตา, มม จ มรเณน น วินสฺสติฯ</p>

</p>


<h3>ปหิเตเยวอนุชานนกถาวณฺณนา</h3>
<p> ติ อนญฺญคติโกติ ทเสฺสติฯ นฺติ สงฺฆกรณีเยน อปฺปหิเตปิ คนฺตพฺพํฯ เอตฺถ จ อนุปาสเกหิปิ สาสนภาวํ ญาตุกาเมหิ ปหิเต เตสํ ปสาทวฑฺฒิํ สมฺปสฺสเนฺตหิปิ สตฺตาหกรณีเยน คนฺตุํ วฎฺฎตีติ คเหตพฺพํฯ</p>


<p>ติ  สตฺตาหกรณีเยน คนฺตฺวา พหิทฺธา อรุณุฎฺฐาปนสงฺขาตสฺส รตฺติเจฺฉทสฺส วินิจฺฉโยฯ ติ อโนฺตอุปจารสีมายํ ฐิเตเนว สตฺตาหกรณียนิมิตฺตํ สลฺลเกฺขตฺวา อิมินา นิมิเตฺตน คนฺตฺวา ‘‘อโนฺตสตฺตาเห อาคจฺฉิสฺสามี’’ติ อาโภคํ กตฺวา คนฺตุํ วฎฺฎติฯ ปุริมกฺขเณ อาโภคํ กตฺวา คมนกฺขเณ วิสฺสริตฺวา คเตปิ โทโส  นตฺถิ ‘‘สกรณีโย ปกฺกมตี’’ติ (มหาว. ๒๐๗) วุตฺตตฺตาฯ สพฺพถา ปน อาโภคํ อกตฺวา คตสฺส วสฺสเจฺฉโทติ วทนฺติฯ โย ปน สตฺตาหกรณียนิมิตฺตาภาเวปิ ‘‘สตฺตาหพฺภนฺตเร อาคมิสฺสามี’’ติ อาโภคํ กตฺวา คนฺตฺวา สตฺตาหพฺภนฺตเร อาคจฺฉติ, ตสฺส อาปตฺติเยว, วสฺสเจฺฉโท นตฺถิ สตฺตาหสฺส สนฺนิวตฺตตฺตาติ วทนฺติฯ วีมํสิตฺวา คเหตพฺพํฯ นฺติ จีวรภณฺฑํฯ ติ ตทเหว อาคมเน สอุสฺสาหตฺตา วสฺสเจฺฉโท วา อาปตฺติ วา น โหตีติ อธิปฺปาโยฯ นฺติ อคิลานมฺปิ นิสฺสยาจริยญฺจ ธมฺมาจริยญฺจ, ปเคว อุปสมฺปทาจริยอุปชฺฌาเยสุฯ ติ สตฺตาหาติกฺกเม อาปตฺติอภาวํ สนฺธาย วุตฺตํ, วสฺสเจฺฉโท ปน โหติ เอวฯ</p>

</p>


<h3>อนฺตราเยอนาปตฺติวสฺสเจฺฉทกถาวณฺณนา</h3>
<p> ปาฬิยํ ติ คเหตฺวา ขาทิํสุฯ ติ ปลาเปสุํ, อนุพนฺธิํสูติ อโตฺถฯ</p>


<p> ติ เอตฺถ ฉทิวสานิ พหิทฺธา วีตินาเมตฺวา สตฺตเม ทิวเส ปุรารุณา เอว อโนฺตอุปจารสีมาย ปวิสิตฺวา อรุณํ อุฎฺฐาเปตฺวา ปุนทิวเส สตฺตาหํ อธิฎฺฐาย คนฺตพฺพนฺติ อธิปฺปาโยฯ เกจิ ปน ‘‘สตฺตเม ทิวเส อาคนฺตฺวา อรุณํ อนุฎฺฐาเปตฺวา ตทเหว ทิวสภาเคปิ คนฺตุํ วฎฺฎตี’’ติ วทนฺติ, ตํ น คเหตพฺพํ ‘‘อรุโณ อุฎฺฐาเปตโพฺพ’’ติ วุตฺตตฺตาฯ สตฺตเม ทิวเส ตตฺถ อรุณุฎฺฐาปนเมว หิ สนฺธาย ปาฬิยมฺปิ ‘‘สตฺตาหํ สนฺนิวโตฺต กาตโพฺพ’’ติ วุตฺตํฯ อรุณํ อนุฎฺฐาเปตฺวา คจฺฉโนฺต อโนฺต อปฺปวิสิตฺวา พหิทฺธาว สตฺตาหํ วีตินาเมเนฺตน สมุจฺฉินฺนวโสฺส เอว ภวิสฺสติ อรุณสฺส พหิ เอว อุฎฺฐาปิตตฺตาฯ อิตรถา ‘‘อรุโณ อุฎฺฐาเปตโพฺพ’’ติ วจนํ นิรตฺถกํ สิยา ‘‘สตฺตาหวาเรน อโนฺตวิหาเร ปวิสิตฺวา อรุณํ อนุฎฺฐาเปตฺวาปิ คนฺตพฺพ’’นฺติ วตฺตพฺพโตฯ อเญฺญสุ จ ฐาเนสุ อรุณุฎฺฐาปนเมว  วุจฺจติฯ วกฺขติ หิ  ‘‘เอกสฺมิํ วิหาเร วสโนฺต อิตรสฺมิํ สตฺตาหวาเรน อรุณเมว อุฎฺฐาเปตี’’ติ (มหาว. อฎฺฐ. ๓๖๔)ฯ</p>


<p>อถาปิ  ยํ เต วเทยฺยุํ ‘‘สตฺตเม ทิวเส ยทา กทาจิ ปวิเฎฺฐน ตํทิวสนิสฺสิโต อตีตอรุโณ อุฎฺฐาปิโต นาม โหตีติ อิมมตฺถํ สนฺธาย  วุตฺต’’นฺติ, ตํ สทฺทคติยาปิ น สเมติฯ น หิ อุฎฺฐิเต อรุเณ ปจฺฉา ปวิโฎฺฐ ตสฺส ปโยชโก อุฎฺฐาปโก ภวิตุมรหติฯ ยทิ ภเวยฺย, วสฺสํ อุปคนฺตฺวา ปนสฺส อรุณํ อนุฎฺฐาเปตฺวา ตทเหว สตฺตาหกรณีเยน ปกฺกนฺตสฺสาปีติ เอตฺถ ‘‘อรุณํ อนุฎฺฐาเปตฺวา’’ติ วจนํ วิรุเชฺฌยฺย, เตนปิ ตํทิวสสนฺนิสฺสิตสฺส อรุณสฺส อุฎฺฐาปิตตฺตาฯ อารญฺญกสฺสาปิ หิ ภิกฺขุโน สายนฺหสมเย องฺคยุตฺตํ อรญฺญฎฺฐานํ คนฺตฺวา ตทา เอว นิวตฺตนฺตสฺส อรุโณ อุฎฺฐาปิโต ธุตงฺคญฺจ วิโสธิตํ สิยา, น เจตํ ยุตฺตํ อรุณุคฺคมนกาเล เอว อรุณุฎฺฐาปนสฺส วุตฺตตฺตาฯ วุตฺตญฺหิ ‘‘กาลเสฺสว ปน นิกฺขมิตฺวา องฺคยุเตฺต ฐาเน อรุณํ อุฎฺฐาเปตพฺพํฯ สเจ อรุณุฎฺฐานเวลายํ เตสํ อาพาโธ วฑฺฒติ, เตสํ เอว กิจฺจํ กาตพฺพํ, น ธุตงฺควิสุทฺธิเกน ภวิตพฺพ’’นฺติ (วิสุทฺธิ. ๑.๓๑)ฯ ตถา ปาริวาสิกาทีนมฺปิ อรุณํ อนุฎฺฐาเปตฺวา วตฺตํ นิกฺขิปนฺตานํ รตฺติเจฺฉโท วุโตฺตฯ ‘‘อุคฺคเต อรุเณ นิกฺขิปิตพฺพ’’นฺติ (จูฬว. ๙๗) หิ วุตฺตํฯ สหเสยฺยสิกฺขาปเทปิ อนุปสมฺปเนฺนหิ สห นิวุตฺถภาวปริโมจนตฺถํ ‘‘ปุรารุณา นิกฺขมิตฺวา’’ติอาทิ วุตฺตํฯ เอวํ จีวรวิปฺปวาสาทีสุ จ สพฺพตฺถ รตฺติปริโยสาเน อาคามิอรุณวเสเนว อรุณุฎฺฐาปนํ ทสฺสิตํ, น อตีตารุณวเสนฯ ตสฺมา วุตฺตนเยเนเวตฺถ อรุณุฎฺฐาปนํ เวทิตพฺพํ อญฺญถา วสฺสเจฺฉทตฺตาฯ</p>


<p>ยํ ปน วสฺสํ อุปคตสฺส ตทเหว อรุณํ อนุฎฺฐาเปตฺวา สกรณียสฺส ปกฺกมนวจนํ, ตํ วสฺสํ อุปคตกาลโต ปฎฺฐาย ยทา กทาจิ นิมิเตฺต สติ คมนสฺส อนุญฺญาตตฺตา ยุตฺตํ, น ปน สตฺตาหวาเรน คตสฺส อรุณํ อนุฎฺฐาเปตฺวา ตทเหว คมนํ ‘‘อรุโณ อุฎฺฐาเปตโพฺพ’’ติ วุตฺตตฺตา เอวฯ ยถา วา ‘‘สตฺตาหํ อนาคตาย ปวารณาย สกรณีโย ปกฺกมติ, อาคเจฺฉยฺย วา โส, ภิกฺขเว, ภิกฺขุ ตํ อาวาสํ, น วา อาคเจฺฉยฺยา’’ติอาทินา (มหาว. ๒๐๗) ปจฺฉิมสตฺตาเห อนาคมเน อนุญฺญาเตปิ อญฺญสตฺตาเหสุ น วฎฺฎติฯ เอวํ ปฐมสตฺตาเห อรุณํ อนุฎฺฐาเปตฺวา คมเน อนุญฺญาเตปิ ตโต ปเรสุ สตฺตาเหสุ อาคตสฺส อรุณํ อนุฎฺฐาเปตฺวา  คมนํ น วฎฺฎตีติ นิฎฺฐเมตฺถ คนฺตพฺพํฯ นฺติ วิหารโต พหิ อาคตฎฺฐาเน อานีตํฯ</p>

</p>


<h3>วชาทีสุ วสฺสูปคมนกถาวณฺณนา</h3>
<p>  ๖๘ ติ กุฎิกาทีนํ อภาเวน ‘‘อิธ วสฺสํ อุเปมี’’ติ เอวํ วจีเภทํ กตฺวา อุปคนฺตุํ น วฎฺฎติฯ</p>


<p> ปาฬิยํ ติ ปิสาจทารกาฯ ติ สกวาฎทฺวารํ กตฺวาฯ ติ สุสิรฎฺฐานสฺส อุปริภาคํ ฉินฺทิตฺวาฯ ติ สุสิรขาณุมตฺถเกฯ  นาม ทีเฆ มญฺจปาเท วิชฺฌิตฺวา อฎนิโย ปเวเสตฺวา กโต, โส เหฎฺฐุปริยวเสน ปญฺญโตฺตปิ ปุริมสทิโสว โหติ, ตํ สุสาเน, เทวตาฐาเน จ ฐเปนฺติฯ จตุนฺนํ ปาสาณานํ อุปริ ปาสาณผลเก อตฺถริตฺวา กตเคหมฺปิ ‘‘ฎงฺกิตมโญฺจ’’ติ วุจฺจติฯ</p>

</p>


<h3>อธมฺมิกกติกาทิกถาวณฺณนา</h3>
<p> ติ จตุตฺถปาราชิกวณฺณนายํฯ ปรโต เสนาสนกฺขนฺธเกปิ อธมฺมิกํ กติกวตฺตํ อาวิ ภวิสฺสติ เอวฯ</p>


<p> ยสฺมา นานาสีมายํ ทฺวีสุ อาวาเสสุ วสฺสํ อุปคจฺฉนฺตสฺส ‘‘ทุติเย วสิสฺสามี’’ติ อุปจารโต นิกฺขนฺตมเตฺต ปฐโม เสนาสนคฺคาโห ปฎิปฺปสฺสมฺภติฯ ตสฺมา ปาฬิยํ ‘‘ตสฺส, ภิกฺขเว, ภิกฺขุโน ปุริมิกา จ น ปญฺญายตี’’ติ ปฐมํ เสนาสนคฺคาหํ สนฺธาย วุตฺตํฯ ทุติเย เสนาสนคฺคาเห ปน ปุริมิกา ปญฺญายเตว, ตเตฺถว เตมาสํ วสโนฺต ปุริมวสฺสํวุโตฺถ  เอว โหติ, ตโต วา ปน ทุติยทิวสาทีสุ ‘‘ปฐมเสนาสเน วสิสฺสามี’’ติ อุปจาราติกฺกเม ปุริมิกาปิ น ปญฺญายตีติ ทฎฺฐพฺพํฯ</p>


<p> ปาฬิยํ ‘‘โส สตฺตาหํ อนาคตาย ปวารณาย สกรณีโย ปกฺกมตี’’ติ วุตฺตตฺตา ปวารณาทิวเสปิ สตฺตาหกรณียํ วินา คนฺตุํ น วฎฺฎตีติ เวทิตพฺพํฯ ติ  ปจฺฉิม-กตฺติกปุณฺณมายฯ สา หิ ตสฺมิํ กาเล กุมุทานํ อตฺถิตาย  จตุนฺนํ วสฺสิกมาสานํ ปริโยสานตฺตา ติ จ วุจฺจติฯ</p>

</p>

</p>

</p>





