<h1>๔. ปุปฺผวโคฺค</h1>
<ol>
<li>
โก  
  
  
อิมํ  
โกมํ (ก.)  
ปถวิํ วิเจสฺสติ  
วิเชสฺสติ (สี. สฺยา. ปี.)  
, ยมโลกญฺจ อิมํ สเทวกํ;  
  
โก ธมฺมปทํ สุเทสิตํ, กุสโล ปุปฺผมิว ปเจสฺสติ  
ปุปฺผมิวปฺปเจสฺสติ (ก.)  
ฯ  
</li>
  
<li>
เสโข ปถวิํ วิเจสฺสติ, ยมโลกญฺจ อิมํ สเทวกํ;  
  
เสโข ธมฺมปทํ สุเทสิตํ, กุสโล ปุปฺผมิว ปเจสฺสติฯ  
</li>
  
<li>
เผณูปมํ  
กายมิมํ วิทิตฺวา, มรีจิธมฺมํ อภิสมฺพุธาโน;  
  
เฉตฺวาน มารสฺส ปปุปฺผกานิ  
สปุปฺผกานิ (ฎีกา)  
, อทสฺสนํ มจฺจุราชสฺส คเจฺฉฯ  
</li>
  
<li>
ปุปฺผานิ เหว ปจินนฺตํ, พฺยาสตฺตมนสํ  
พฺยาสตฺตมานสํ (ก.)  
นรํ;  
  
สุตฺตํ คามํ มโหโฆว, มจฺจุ อาทาย คจฺฉติฯ  
</li>
  
<li>
ปุปฺผานิ เหว ปจินนฺตํ, พฺยาสตฺตมนสํ นรํ;  
  
อติตฺตเญฺญว กาเมสุ, อนฺตโก กุรุเต วสํฯ  
</li>
  
<li>
ยถาปิ ภมโร ปุปฺผํ, วณฺณคนฺธมเหฐยํ  
วณฺณคนฺธมโปฐยํ (ก.)  
;  
  
ปเลติ รสมาทาย, เอวํ คาเม มุนี จเรฯ  
</li>
  
<li>
น ปเรสํ วิโลมานิ, น ปเรสํ กตากตํ;  
  
อตฺตโนว อเวเกฺขยฺย, กตานิ อกตานิ จฯ  
</li>
  
<li>
ยถาปิ  
  
รุจิรํ ปุปฺผํ, วณฺณวนฺตํ อคนฺธกํ;  
  
เอวํ สุภาสิตา วาจา, อผลา โหติ อกุพฺพโตฯ  
</li>
  
<li>
ยถาปิ  
รุจิรํ ปุปฺผํ, วณฺณวนฺตํ สุคนฺธกํ  
สคนฺธกํ (สี. สฺยา. กํ. ปี.)  
;  
  
เอวํ สุภาสิตา วาจา, สผลา โหติ กุพฺพโต  
สกุพฺพโต (สี. ปี.), ปกุพฺพโต (สี. อฎฺฐ.), สุกุพฺพโต (สฺยา. กํ.)  
ฯ  
</li>
  
<li>
ยถาปิ  
ปุปฺผราสิมฺหา, กยิรา มาลาคุเณ พหู;  
  
เอวํ ชาเตน มเจฺจน, กตฺตพฺพํ กุสลํ พหุํฯ  
</li>
  
<li>
น ปุปฺผคโนฺธ ปฎิวาตเมติ, น จนฺทนํ ตครมลฺลิกา  
ตครมลฺลิกา (สี. สฺยา. กํ. ปี.)  
;  
  
สตญฺจ คโนฺธ ปฎิวาตเมติ, สพฺพา ทิสา สปฺปุริโส ปวายติฯ  
</li>
  
<li>
จนฺทนํ ตครํ วาปิ, อุปฺปลํ อถ วสฺสิกี;  
  
เอเตสํ คนฺธชาตานํ, สีลคโนฺธ อนุตฺตโรฯ  
</li>
  
<li>
อปฺปมโตฺต อยํ คโนฺธ, ยฺวายํ ตครจนฺทนํ  
ยายํ ตครจนฺทนี (สี. สฺยา. กํ. ปี.)  
;  
  
โย จ สีลวตํ คโนฺธ, วาติ เทเวสุ อุตฺตโมฯ  
</li>
  
<li>
เตสํ สมฺปนฺนสีลานํ, อปฺปมาทวิหารินํ;  
  
สมฺมทญฺญา วิมุตฺตานํ, มาโร มคฺคํ น วินฺทติฯ  
</li>
  
<li>
ยถา สงฺการฐานสฺมิํ  
สงฺการธานสฺมิํ (สี. สฺยา. กํ. ปี.)  
, อุชฺฌิตสฺมิํ มหาปเถ;  
  
ปทุมํ ตตฺถ ชาเยถ, สุจิคนฺธํ มโนรมํฯ  
</li>
  
<li>
เอวํ  
สงฺการภูเตสุ, อนฺธภูเต  
อนฺธีภูเต (ก.)  
ปุถุชฺชเน;  
  
อติโรจติ ปญฺญาย, สมฺมาสมฺพุทฺธสาวโกฯ  
</li>
  
ปุปฺผวโคฺค จตุโตฺถ นิฎฺฐิโตฯ  
</li>
  
  
  
  
  