<h2>ชาตก-อฎฺฐกถา</h2>
<h2>(ทุติโย ภาโค)</h2>
<h1>๒. ทุกนิปาโต</h1>
<h2>๑. ทฬฺหวโคฺค</h2>
<ol>
<li>
<p> [๑๕๑] ๑. ราโชวาทชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต ราโชวาทํ อารพฺภ กเถสิฯ โส  (ชา. ๒.๑๗.๑ อาทโย) อาวิ ภวิสฺสติฯ เอกสฺมิํ ปน ทิวเส โกสลราชา เอกํ อคติคตํ ทุพฺพินิจฺฉยํ อฑฺฑํ วินิจฺฉินิตฺวา ภุตฺตปาตราโส อลฺลหโตฺถว อลงฺกตรถํ อภิรุยฺห สตฺถุ สนฺติกํ คนฺตฺวา ผุลฺลปทุมสสฺสิริเกสุ ปาเทสุ นิปติตฺวา สตฺถารํ วนฺทิตฺวา เอกมนฺตํ นิสีทิฯ อถ นํ สตฺถา เอตทโวจ – ‘‘หนฺท กุโต นุ ตฺวํ, มหาราช, อาคจฺฉสิ ทิวา ทิวสฺสา’’ติฯ ‘‘ภเนฺต, อชฺช เอกํ อคติคตํ ทุพฺพินิจฺฉยํ อฑฺฑํ วินิจฺฉินโนฺต  โอกาสํ อลภิตฺวา อิทานิ ตํ ตีเรตฺวา ภุญฺชิตฺวา อลฺลหโตฺถว ตุมฺหากํ อุปฎฺฐานํ อาคโตมฺหี’’ติฯ สตฺถา ‘‘มหาราช, ธเมฺมน สเมน อฑฺฑวินิจฺฉยํ นาม กุสลํ, สคฺคมโคฺค เอสฯ อนจฺฉริยํ โข ปเนตํ, ยํ ตุเมฺห มาทิสสฺส สพฺพญฺญุพุทฺธสฺส สนฺติกา โอวาทํ ลภมานา ธเมฺมน สเมน อฑฺฑํ วินิจฺฉิเนยฺยาถฯ เอตเทว อจฺฉริยํ, ยํ ปุเพฺพ ราชาโน อสพฺพญฺญูนมฺปิ ปณฺฑิตานํ วจนํ สุตฺวา ธเมฺมน สเมน  อฑฺฑํ วินิจฺฉินนฺตา จตฺตาริ อคติคมนานิ วเชฺชตฺวา ทส ราชธเมฺม อโกเปตฺวา ธเมฺมน รชฺชํ กาเรตฺวา สคฺคปุรํ ปูรยมานา อคมิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิสฺมิํ ปฎิสนฺธิํ คเหตฺวา ลทฺธคพฺภปริหาโร โสตฺถินา มาตุกุจฺฉิมฺหา นิกฺขมิฯ นามคฺคหณทิวเส ปนสฺส ‘‘พฺรหฺมทตฺตกุมาโร’’เตฺวว นามํ อกํสุฯ โส อนุปุเพฺพน วยปฺปโตฺต โสฬสวสฺสกาเล ตกฺกสิลํ คนฺตฺวา สพฺพสิเปฺปสุ นิปฺผตฺติํ ปตฺวา ปิตุ อจฺจเยน รเชฺช ปติฎฺฐาย ธเมฺมน สเมน รชฺชํ กาเรสิ, ฉนฺทาทิวเสน อคนฺตฺวา วินิจฺฉยํ อนุสาสิฯ ตสฺมิํ เอวํ ธเมฺมน รชฺชํ กาเรเนฺต อมจฺจาปิ ธเมฺมเนว โวหารํ วินิจฺฉินิํสุฯ โวหาเรสุ ธเมฺมน วินิจฺฉยมาเนสุ กูฎฑฺฑการกา นาม นาเหสุํ, เตสํ อภาวา อฑฺฑตฺถาย ราชงฺคเณ อุปรโว ปจฺฉิชฺชิฯ อมจฺจา ทิวสมฺปิ วินิจฺฉยฎฺฐาเน นิสีทิตฺวา กญฺจิ วินิจฺฉยตฺถาย อาคจฺฉนฺตํ อทิสฺวา อุฎฺฐาย ปกฺกมนฺติ, วินิจฺฉยฎฺฐานํ ฉเฑฺฑตพฺพภาวํ ปาปุณิฯ</p>


<p>โพธิสโตฺต จิเนฺตสิ – ‘‘มยิ ธเมฺมน รชฺชํ กาเรเนฺต วินิจฺฉยฎฺฐานํ อาคจฺฉนฺตา นาม นตฺถิ, อุปรโว ปจฺฉิชฺชิ, วินิจฺฉยฎฺฐานํ ฉเฑฺฑตพฺพภาวํ ปตฺตํ, อิทานิ มยา อตฺตโน อคุณํ ปริเยสิตุํ วฎฺฎติ ‘อยํ นาม เม อคุโณ’ติ สุตฺวา ตํ ปหาย คุเณสุเยว วตฺติสฺสามี’’ติฯ ตโต ปฎฺฐาย ‘‘อตฺถิ นุ โข เม โกจิ อคุณวาที’’ติ ปริคฺคณฺหโนฺต อโนฺตวฬญฺชกานํ อนฺตเร กญฺจิ อคุณวาทิํ อทิสฺวา อตฺตโน คุณกถเมว สุตฺวา ‘‘เอเต มยฺหํ ภเยนาปิ อคุณํ อวตฺวา คุณเมว วเทยฺยุ’’นฺติ พหิวฬญฺชนเก ปริคฺคณฺหโนฺต ตตฺถาปิ อทิสฺวา อโนฺตนคเร ปริคฺคณฺหิฯ พหินคเร จตูสุ ทฺวาเรสุ จตุคามเก ปริคฺคณฺหิฯ ตตฺถาปิ กญฺจิ อคุณวาทิํ อทิสฺวา อตฺตโน คุณกถเมว สุตฺวา ‘‘ชนปทํ ปริคฺคณฺหิสฺสามี’’ติ อมเจฺจ รชฺชํ ปฎิจฺฉาเปตฺวา รถํ อารุยฺห สารถิเมว คเหตฺวา อญฺญาตกเวเสน นครา นิกฺขมิตฺวา ชนปทํ ปริคฺคณฺหมาโน ยาว ปจฺจนฺตภูมิํ คนฺตฺวา กญฺจิ อคุณวาทิํ  อทิสฺวา อตฺตโน คุณกถเมว สุตฺวา ปจฺจนฺตสีมโต มหามเคฺคน นคราภิมุโขเยว นิวตฺติฯ</p>


<p>ตสฺมิํ   ปน กาเล พลฺลิโก นาม โกสลราชาปิ ธเมฺมน รชฺชํ กาเรโนฺต อคุณกถํ คเวสโนฺต หุตฺวา อโนฺตวฬญฺชกาทีสุ อคุณวาทิํ อทิสฺวา อตฺตโน คุณกถเมว สุตฺวา ชนปทํ ปริคฺคณฺหโนฺต ตํ ปเทสํ อคมาสิฯ เต อุโภปิ เอกสฺมิํ นินฺนฎฺฐาเน สกฎมเคฺค อภิมุขา อเหสุํ, รถสฺส อุกฺกมนฎฺฐานํ นตฺถิฯ อถ พลฺลิกรโญฺญ สารถิ พาราณสิรโญฺญ สารถิํ ‘‘ตว รถํ อุกฺกมาเปหี’’ติ อาหฯ โสปิ ‘‘อโมฺภ สารถิ, ตว รถํ อุกฺกมาเปหิ, อิมสฺมิํ รเถ พาราณสิรชฺชสามิโก พฺรหฺมทตฺตมหาราชา นิสิโนฺน’’ติ อาหฯ อิตโรปิ นํ ‘‘อโมฺภ สารถิ, อิมสฺมิํ รเถ โกสลรชฺชสามิโก พลฺลิกมหาราชา นิสิโนฺน, ตว รถํ อุกฺกมาเปตฺวา อมฺหากํ รโญฺญ รถสฺส โอกาสํ เทหี’’ติ อาหฯ พาราณสิรโญฺญ สารถิ ‘‘อยมฺปิ กิร ราชาเยว, กิํ นุ โข กาตพฺพ’’นฺติ จิเนฺตโนฺต ‘‘อเตฺถโส อุปาโย’’ติ วยํ ปุจฺฉิตฺวา ‘‘ทหรสฺส รถํ อุกฺกมาเปตฺวา มหลฺลกสฺส โอกาสํ ทาเปสฺสามี’’ติ สนฺนิฎฺฐานํ กตฺวา ตํ สารถิํ โกสลรโญฺญ วยํ ปุจฺฉิตฺวา ปริคฺคณฺหโนฺต อุภินฺนมฺปิ สมานวยภาวํ ญตฺวา รชฺชปริมาณํ พลํ ธนํ ยสํ ชาติํ โคตฺตํ กุลปเทสนฺติ สพฺพํ ปุจฺฉิตฺวา ‘‘อุโภปิ ติโยชนสติกสฺส รชฺชสฺส สามิโน สมานพลธนยสชาติโคตฺตกุลปเทสา’’ติ ญตฺวา ‘‘สีลวนฺตสฺส โอกาสํ ทสฺสามี’’ติ จิเนฺตตฺวา ‘‘โภ สารถิ, ตุมฺหากํ รโญฺญ สีลาจาโร กีทิโส’’ติ ปุจฺฉิฯ โส ‘‘อยญฺจ อยญฺจ อมฺหากํ รโญฺญ สีลาจาโร’’ติ อตฺตโน รโญฺญ อคุณเมว คุณโต ปกาเสโนฺต ปฐมํ คาถมาห –</p>


<ol>
<li>
‘‘ทฬฺหํ ทฬฺหสฺส ขิปติ, พลฺลิโก มุทุนา มุทุํ;  
  
สาธุมฺปิ สาธุนา เชติ, อสาธุมฺปิ อสาธุนา;  
  
เอตาทิโส อยํ ราชา, มคฺคา อุยฺยาหิ สารถี’’ติฯ  
</li>
  
<p>ตตฺถ  ติ โย ทโฬฺห โหติ พลวทเฬฺหน ปหาเรน วา วจเนน วา ชินิตโพฺพ, ตสฺส ทฬฺหเมว ปหารํ วา วจนํ วา ขิปติฯ เอวํ ทโฬฺหว หุตฺวา ตํ ชินาตีติ ทเสฺสติฯ ติ ตสฺส รโญฺญ นามํฯ นฺติ มุทุปุคฺคลํ สยมฺปิ มุทุ หุตฺวา มุทุนาว อุปาเยน ชินาติฯ ติ เย สาธู สปฺปุริสา, เต สยมฺปิ สาธุ หุตฺวา สาธุนาว  อุปาเยน ชินาติฯ ติ เย ปน อสาธู, เต สยมฺปิ อสาธุ หุตฺวา อสาธุนาว อุปาเยน ชินาตีติ ทเสฺสติฯ ติ อยํ อมฺหากํ โกสลราชา สีลาจาเรน เอวรูโปฯ ติ อตฺตโน รถํ มคฺคา อุกฺกมาเปตฺวา อุยฺยาหิ, อุปฺปเถน ยาหิ, อมฺหากํ รโญฺญ มคฺคํ เทหีติ วทติฯ
</ol></p>


<p>อถ  นํ พาราณสิรโญฺญ สารถิ ‘‘อโมฺภ, กิํ ปน ตยา อตฺตโน รโญฺญ คุณกถา กถิตา’’ติ วตฺวา ‘‘อามา’’ติ วุเตฺต ‘‘ยทิ ปน เอเต คุณาติ วทสิ, อคุณา ปน กีทิสี’’ติ วตฺวา ‘‘เอเต ตาว อคุณา โหนฺตุ, ตุมฺหากํ ปน รโญฺญ กีทิโส คุโณ’’ติ วุเตฺต ‘‘เตน หิ สุณาหี’’ติ ทุติยํ คาถมาห –</p>


<ol>
<li>
‘‘อโกฺกเธน ชิเน โกธํ, อสาธุํ สาธุนา ชิเน;  
  
ชิเน กทริยํ ทาเนน, สเจฺจนาลิกวาทินํ;  
  
เอตาทิโส อยํ ราชา, มคฺคา อุยฺยาหิ สารถี’’ติฯ  
</li>
  
<p>ตตฺถ ติ เอเตหิ ‘‘อโกฺกเธน ชิเน โกธ’’นฺติอาทิวเสน วุเตฺตหิ คุเณหิ สมนฺนาคโตฯ อยญฺหิ กุทฺธํ ปุคฺคลํ สยํ อโกฺกโธ หุตฺวา อโกฺกเธน ชินาติ, อสาธุํ ปน สยํ สาธุ หุตฺวา สาธุนาว อุปาเยน ชินาติ, กทริยํ ถทฺธมจฺฉริํ สยํ ทายโก หุตฺวา ทาเนน ชินาติฯ นฺติ มุสาวาทิํ สยํ สจฺจวาที หุตฺวา สเจฺจน ชินาติฯ ติ, สมฺม สารถิ, มคฺคโต อปคจฺฉฯ เอวํวิธสีลาจารคุณยุตฺตสฺส อมฺหากํ รโญฺญ มคฺคํ เทหิ, อมฺหากํ ราชา มคฺคสฺส อนุจฺฉวิโกติฯ
</ol></p>


<p>เอวํ วุเตฺต พลฺลิกราชา จ สารถิ จ อุโภปิ รถา โอตริตฺวา อเสฺส โมเจตฺวา รถํ อปเนตฺวา พาราณสิรโญฺญ มคฺคํ อทํสุฯ พาราณสิราชา พลฺลิกรโญฺญ ‘‘รญฺญา นาม อิทญฺจิทญฺจ กาตุํ  วฎฺฎตี’’ติ โอวาทํ ทตฺวา พาราณสิํ คนฺตฺวา ทานาทีนิ ปุญฺญานิ กตฺวา ชีวิตปริโยสาเน สคฺคปุรํ ปูเรสิฯ พลฺลิกราชาปิ ตสฺส โอวาทํ คเหตฺวา ชนปทํ ปริคฺคเหตฺวา อตฺตโน อคุณวาทิํ อทิสฺวาว สกนครํ คนฺตฺวา ทานาทีนิ ปุญฺญานิ กตฺวา ชีวิตปริโยสาเน สคฺคปุรเมว ปูเรสิฯ</p>


<p>สตฺถา  โกสลราชสฺส โอวาทตฺถาย อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พลฺลิกรโญฺญ สารถิ โมคฺคลฺลาโน อโหสิ, พลฺลิกราชา อานโนฺท, พาราณสิรโญฺญ สารถิ สาริปุโตฺต, พาราณสิราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๕๒] ๒. สิงฺคาลชาตกวณฺณนา
</ol></p>


<p>นฺติ  อิทํ สตฺถา กูฎาคารสาลายํ วิหรโนฺต เวสาลิวาสิกํ เอกํ นฺหาปิตปุตฺตํ อารพฺภ กเถสิฯ ตสฺส กิร ปิตา ราชูนํ ราโชโรธานํ ราชกุมารานํ ราชกุมาริกานญฺจ มสฺสุกรณเกสสณฺฐปนอฎฺฐปทฎฺฐปนาทีนิ สพฺพกิจฺจานิ กโรติ สโทฺธ ปสโนฺน ติสรณคโต สมาทินฺนปญฺจสีโล, อนฺตรนฺตเร สตฺถุ ธมฺมํ สุณโนฺต กาลํ วีตินาเมติฯ โส เอกสฺมิํ ทิวเส ราชนิเวสเน กมฺมํ กาตุํ คจฺฉโนฺต อตฺตโน ปุตฺตํ คเหตฺวา คโตฯ โส ตตฺถ เอกํ เทวจฺฉราปฎิภาคํ อลงฺกตปฎิยตฺตํ ลิจฺฉวิกุมาริกํ ทิสฺวา กิเลสวเสน ปฎิพทฺธจิโตฺต หุตฺวา ปิตรา สทฺธิํ ราชนิเวสนา นิกฺขมิตฺวา ‘‘เอตํ กุมาริกํ ลภมาโน ชีวิสฺสามิ, อลภมานสฺส เม เอเตฺถว มรณ’’นฺติ อาหารุปเจฺฉทํ กตฺวา มญฺจกํ ปริสฺสชิตฺวา นิปชฺชิฯ</p>


<p>อถ นํ ปิตา อุปสงฺกมิตฺวา ‘‘ตาต, อวตฺถุมฺหิ ฉนฺทราคํ มา กริ, หีนชโจฺจ ตฺวํ นฺหาปิตปุโตฺต, ลิจฺฉวิกุมาริกา ขตฺติยธีตา ชาติสมฺปนฺนา, น สา ตุยฺหํ อนุจฺฉวิกา, อญฺญํ เต ชาติโคเตฺตหิ สทิสํ กุมาริกํ อาเนสฺสามี’’ติ อาหฯ โส ปิตุ กถํ น คณฺหิฯ อถ นํ มาตา ภาตา ภคินี จูฬปิตา จูฬมาตาติ สเพฺพปิ ญาตกา เจว มิตฺตสุหชฺชา จ สนฺนิปติตฺวา สญฺญาเปนฺตาปิ สญฺญาเปตุํ นาสกฺขิํสุฯ โส ตเตฺถว สุสฺสิตฺวา ปริสุสฺสิตฺวา ชีวิตกฺขยํ ปาปุณิฯ อถสฺส ปิตา สรีรกิจฺจเปตกิจฺจานิ กตฺวา ตนุโสโก  ‘‘สตฺถารํ วนฺทิสฺสามี’’ติ พหุํ คนฺธมาลาวิเลปนํ คเหตฺวา มหาวนํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสิโนฺน ‘‘กิํ นุ โข, อุปาสก, พหูนิ ทิวสานิ น ทิสฺสสี’’ติ วุเตฺต ตมตฺถํ อาโรเจสิฯ สตฺถา ‘‘น โข, อุปาสก, อิทาเนว ตว ปุโตฺต อวตฺถุสฺมิํ  ฉนฺทราคํ อุปฺปาเทตฺวา วินาสํ ปาปุณิ, ปุเพฺพปิ ปโตฺตเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส สีหโยนิยํ นิพฺพตฺติฯ ตสฺส ฉ กนิฎฺฐภาตโร เอกา จ ภคินี อโหสิ, สเพฺพปิ กญฺจนคุหายํ วสนฺติฯ ตสฺสา ปน คุหาย อวิทูเร รชตปพฺพเต เอกา ผลิกคุหา อตฺถิ, ตเตฺถโก สิงฺคาโล วสติฯ อปรภาเค สีหานํ มาตาปิตโร กาลมกํสุฯ เต ภคินิํ สีหโปติกํ กญฺจนคุหายํ ฐเปตฺวา โคจราย ปกฺกมิตฺวา มํสํ อาหริตฺวา ตสฺสา เทนฺติฯ โส สิงฺคาโล ตํ สีหโปติกํ ทิสฺวา ปฎิพทฺธจิโตฺต อโหสิฯ ตสฺสา ปน มาตาปิตูนํ ธรมานกาเล โอกาสํ นาลตฺถ, โส สตฺตนฺนมฺปิ เตสํ โคจราย ปกฺกนฺตกาเล ผลิกคุหาย โอตริตฺวา กญฺจนคุหาย ทฺวารํ คนฺตฺวา สีหโปติกาย  ปุรโต โลกามิสปฎิสํยุตฺตํ เอวรูปํ รหสฺสกถํ กเถสิ – ‘‘สีหโปติเก, อหมฺปิ จตุปฺปโท, ตฺวมฺปิ จตุปฺปทา, ตฺวํ เม ปชาปตี โหหิ, อหํ เต ปติ ภวิสฺสามิ, เต มยํ สมคฺคา สโมฺมทมานา วสิสฺสาม, ตฺวํ อิโต ปฎฺฐาย มํ กิเลสวเสน สงฺคณฺหาหี’’ติฯ สา ตสฺส วจนํ สุตฺวา จิเนฺตสิ – ‘‘อยํ สิงฺคาโล จตุปฺปทานํ อนฺตเร หีโน ปฎิกุโฎฺฐ จณฺฑาลสทิโส, มยํ อุตฺตมราชกุลสมฺมตา, เอส โข มยา สทฺธิํ อสพฺภิํ อนนุจฺฉวิกํ กถํ กเถติ, อหํ เอวรูปํ กถํ สุตฺวา ชีวิเตน กิํ กริสฺสามิ, นาสาวาตํ สนฺนิรุชฺฌิตฺวา มริสฺสามี’’ติฯ อถสฺสา เอตทโหสิ – ‘‘มยฺหํ เอวเมว มรณํ อยุตฺตํ, ภาติกา ตาว เม อาคจฺฉนฺตุ, เตสํ กเถตฺวา  มริสฺสามี’’ติฯ สิงฺคาโลปิ ตสฺสา สนฺติกา ปฎิวจนํ อลภิตฺวา ‘‘อิทานิ เอสา มยฺหํ กุชฺฌตี’’ติ โทมนสฺสปฺปโตฺต ผลิกคุหายํ ปวิสิตฺวา นิปชฺชิฯ</p>


<p>อเถโก สีหโปตโก มหิํสวารณาทีสุ อญฺญตรํ วธิตฺวา มํสํ ขาทิตฺวา ภคินิยา ภาคํ อาหริตฺวา ‘‘อมฺม, มํสํ ขาทสฺสู’’ติ อาหฯ ‘‘ภาติก, นาหํ มํสํ ขาทามิ, มริสฺสามี’’ติฯ ‘‘กิํ การณา’’ติ? สา ตํ ปวตฺติํ อาจิกฺขิฯ ‘‘อิทานิ กหํ โส สิงฺคาโล’’ติ จ วุเตฺต ผลิกคุหายํ นิปนฺนํ สิงฺคาลํ ‘‘อากาเส นิปโนฺน’’ติ มญฺญมานา ‘‘ภาติก, กิํ น ปสฺสสิ, เอโส รชตปพฺพเต อากาเส นิปโนฺน’’ติฯ สีหโปตโก ตสฺส ผลิกคุหายํ นิปนฺนภาวํ อชานโนฺต ‘‘อากาเส นิปโนฺน’’ติ สญฺญี  หุตฺวา ‘‘มาเรสฺสามิ น’’นฺติ สีหเวเคน ปกฺขนฺทิตฺวา ผลิกคุหํ หทเยเนว ปหริฯ โส หทเยน ผลิเตน ตเตฺถว ชีวิตกฺขยํ ปตฺวา ปพฺพตปาเท ปติฯ อถาปโร อาคจฺฉิ, สา ตสฺสปิ ตเถว กเถสิฯ โสปิ ตเถว กตฺวา ชีวิตกฺขยํ ปตฺวา ปพฺพตปาเท ปติฯ</p>


<p>เอวํ ฉสุปิ ภาติเกสุ มเตสุ สพฺพปจฺฉา โพธิสโตฺต อาคจฺฉิฯ สา ตสฺสปิ ตํ การณํ อาโรเจตฺวา ‘‘อิทานิ โส กุหิ’’นฺติ วุเตฺต ‘‘เอโส รชตปพฺพตมตฺถเก อากาเส นิปโนฺน’’ติ อาหฯ โพธิสโตฺต จิเนฺตสิ – ‘‘สิงฺคาลานํ อากาเส ปติฎฺฐา นาม นตฺถิ, ผลิกคุหายํ นิปนฺนโก ภวิสฺสตี’’ติฯ โส ปพฺพตปาทํ โอตริตฺวา ฉ ภาติเก มเต ทิสฺวา ‘‘อิเม อตฺตโน พาลตาย ปริคฺคณฺหนปญฺญาย อภาเวน ผลิกคุหภาวํ อชานิตฺวา หทเยน ปหริตฺวา มตา ภวิสฺสนฺติ, อสเมกฺขิตฺวา อติตุริตํ กโรนฺตานํ กมฺมํ นาม เอวรูปํ โหตี’’ติ วตฺวา ปฐมํ คาถมาห –</p>


<ol>
<li>
‘‘อสเมกฺขิตกมฺมนฺตํ, ตุริตาภินิปาตินํ;  
  
สานิ กมฺมานิ ตเปฺปนฺติ, อุณฺหํวโชฺฌหิตํ มุเข’’ติฯ  
</li>
  
<p>ตตฺถ   นฺติ โย ปุคฺคโล ยํ กมฺมํ กตฺตุกาโม โหติ, ตตฺถ โทสํ อสเมกฺขิตฺวา อนุปธาเรตฺวา ตุริโต หุตฺวา เวเคเนว ตํ กมฺมํ กาตุํ อภินิปตติ ปกฺขนฺทติ ปฎิปชฺชติ, ตํ อสเมกฺขิตกมฺมนฺตํ ตุริตาภินิปาตินํ เอวํ สานิ กมฺมานิ ตเปฺปนฺติ, โสเจนฺติ กิลเมนฺติฯ ยถา กิํ? ติ, ยถา ภุญฺชเนฺตน ‘‘อิทํ สีตลํ อิทํ อุณฺห’’นฺติ อนุปธาเรตฺวา อุณฺหํ อโชฺฌหรณียํ มุเข อโชฺฌหริตํ ฐปิตํ มุขมฺปิ กณฺฐมฺปิ กุจฺฉิมฺปิ ทหติ โสเจติ กิลเมติ, เอวํ ตถารูปํ ปุคฺคลํ สานิ กมฺมานิ ตเปฺปนฺติฯ
</ol></p>


<p>อิติ โส สีโห อิมํ คาถํ วตฺวา ‘‘มม ภาติกา อนุปายกุสลตาย ‘สิงฺคาลํ มาเรสฺสามา’ติ อติเวเคน ปกฺขนฺทิตฺวา สยํ มตา, อหํ ปน เอวรูปํ อกตฺวา สิงฺคาลสฺส ผลิกคุหายํ นิปนฺนเสฺสว หทยํ ผาเลสฺสามี’’ติ สิงฺคาลสฺส อาโรหนโอโรหนมคฺคํ สลฺลเกฺขตฺวา ตทภิมุโข หุตฺวา ติกฺขตฺตุํ สีหนาทํ นทิ, ปถวิยา สทฺธิํ อากาสํ เอกนินฺนาทํ อโหสิฯ สิงฺคาลสฺส ผลิกคุหายํ นิปนฺนเสฺสว สีตตสิตสฺส หทยํ ผลิ, โส ตเตฺถว ชีวิตกฺขยํ ปาปุณิฯ</p>


<p>สตฺถา  ‘‘เอวํ โส สิงฺคาโล สีหนาทํ สุตฺวา ชีวิตกฺขยํ ปโตฺต’’ติ วตฺวา อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘สีโห จ สีหนาเทน, ททฺทรํ อภินาทยิ;  
  
สุตฺวา สีหสฺส นิโคฺฆสํ, สิงฺคาโล ททฺทเร วสํ;  
  
ภีโต สนฺตาสมาปาทิ, หทยญฺจสฺส อปฺผลี’’ติฯ  
</li>
  
<p>ตตฺถ ติ จตฺตาโร สีหา – ติณสีโห, ปณฺฑุสีโห, กาฬสีโห, สุรตฺตหตฺถปาโท เกสรสีโหติฯ เตสุ เกสรสีโห อิธ อธิเปฺปโตฯ ติ เตน อสนิปาตสทฺทสทิเสน เภรวตเรน สีหนาเทน ตํ รชตปพฺพตํ อภินาทยิ เอกนินฺนาทํ อกาสิฯ นฺติ ผลิกมิสฺสเก รชตปพฺพเต วสโนฺตฯ ติ มรณภเยน ภีโต จิตฺตุตฺราสํ อาปาทิฯ ติ เตน จสฺส ภเยน หทยํ ผลีติฯ
</ol></p>


<p>เอวํ   สีโห สิงฺคาลํ ชีวิตกฺขยํ ปาเปตฺวา ภาตโร เอกสฺมิํ ฐาเน ปฎิจฺฉาเทตฺวา เตสํ มตภาวํ ภคินิยา อาจิกฺขิตฺวา ตํ สมสฺสาเสตฺวา ยาวชีวํ กญฺจนคุหายํ วสิตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุปาสโก โสตาปตฺติผเล ปติฎฺฐหิฯ ‘‘ตทา สิงฺคาโล นฺหาปิตปุโตฺต อโหสิ, สีหโปติกา ลิจฺฉวิกุมาริกา, ฉ กนิฎฺฐภาตโร อญฺญตรเถรา อเหสุํ, เชฎฺฐภาติกสีโห ปน อหเมว อโหสิ’’นฺติฯ</p>

</p>


<ol>
<li>
<p> [๑๕๓] ๓. สูกรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ มหลฺลกเตฺถรํ อารพฺภ กเถสิฯ เอกสฺมิญฺหิ ทิวเส รตฺติํ ธมฺมสฺสวเน วตฺตมาเน สตฺถริ คนฺธกุฎิทฺวาเร รมณีเย โสปานผลเก ฐตฺวา ภิกฺขุสงฺฆสฺส สุคโตวาทํ ทตฺวา คนฺธกุฎิํ ปวิเฎฺฐ ธมฺมเสนาปติ สตฺถารํ วนฺทิตฺวา อตฺตโน ปริเวณํ อคมาสิฯ มหาโมคฺคลฺลาโนปิ ปริเวณเมว คนฺตฺวา  มุหุตฺตํ วิสฺสมิตฺวา เถรสฺส สนฺติกํ อาคนฺตฺวา ปญฺหํ ปุจฺฉิ, ปุจฺฉิตปุจฺฉิตํ ธมฺมเสนาปติ คคนตเล ปุณฺณจนฺทํ อุฎฺฐาเปโนฺต วิย วิสฺสเชฺชตฺวา ปากฎมกาสิฯ จตโสฺสปิ ปริสา ธมฺมํ สุณมานา นิสีทิํสุฯ ตเตฺถโก มหลฺลกเตฺถโร จิเนฺตสิ – ‘‘สจาหํ อิมิสฺสา ปริสาย มเชฺฌ สาริปุตฺตํ อาลุเฬโนฺต ปญฺหํ ปุจฺฉิสฺสามิ, อยํ เม ปริสา ‘พหุสฺสุโต อย’นฺติ ญตฺวา สกฺการสมฺมานํ กริสฺสตี’’ติ ปริสนฺตรา อุฎฺฐาย เถรํ อุปสงฺกมิตฺวา เอกมนฺตํ ฐตฺวา ‘‘อาวุโส สาริปุตฺต, มยมฺปิ ตํ เอกํ ปญฺหํ ปุจฺฉาม, อมฺหากมฺปิ โอกาสํ กโรหิ, เทหิ เม วินิจฺฉยํ อาเวธิกาย วา นิเวธิกาย วา นิคฺคเห วา ปคฺคเห วา วิเสเส วา ปฎิวิเสเส วา’’ติ อาหฯ เถโร ตํ โอโลเกตฺวา ‘‘อยํ มหลฺลโก อิจฺฉาจาเร ฐิโต ตุโจฺฉ น กิญฺจิ ชานาตี’’ติ เตน สทฺธิํ อกเถตฺวาว ลชฺชมาโน พีชนิํ ฐเปตฺวา อาสนา โอตริตฺวา ปริเวณํ  ปาวิสิ, โมคฺคลฺลานเตฺถโรปิ อตฺตโน ปริเวณเมว อคมาสิฯ</p>


<p>มนุสฺสา อุฎฺฐาย ‘‘คณฺหเถตํ ตุจฺฉมหลฺลกํ, มธุรธมฺมสฺสวนํ โน โสตุํ น อทาสี’’ติ อนุพนฺธิํสุฯ โส ปลายโนฺต วิหารปจฺจเนฺต ภินฺนปทราย วจฺจกุฎิยา ปติตฺวา คูถมกฺขิโต อฎฺฐาสิฯ มนุสฺสา ตํ ทิสฺวา วิปฺปฎิสาริโน หุตฺวา สตฺถุ สนฺติกํ อคมํสุฯ สตฺถา เต ทิสฺวา ‘‘กิํ  อุปาสกา อเวลาย อาคตตฺถา’’ติ ปุจฺฉิ, มนุสฺสา ตมตฺถํ อาโรเจสุํฯ สตฺถา ‘‘น โข อุปาสกา อิทาเนเวส มหลฺลโก อุปฺปิลาวิโต หุตฺวา อตฺตโน พลํ อชานิตฺวา มหาพเลหิ สทฺธิํ ปโยเชตฺวา คูถมกฺขิโต ชาโต, ปุเพฺพเปส อุปฺปิลาวิโต หุตฺวา อตฺตโน พลํ อชานิตฺวา มหาพเลหิ สทฺธิํ ปโยเชตฺวา คูถมกฺขิโต อโหสี’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สีโห หุตฺวา หิมวนฺตปเทเส ปพฺพตคุหาย วาสํ กเปฺปสิฯ ตสฺสา อวิทูเร เอกํ สรํ นิสฺสาย พหู สูกรา นิวาสํ กเปฺปสุํฯ ตเมว สรํ นิสฺสาย ตาปสาปิ ปณฺณสาลาสุ วาสํ กเปฺปสุํฯ อเถกทิวสํ สีโห มหิํสวารณาทีสุ อญฺญตรํ วธิตฺวา ยาวทตฺถํ มํสํ ขาทิตฺวา ตํ สรํ โอตริตฺวา ปานียํ ปิวิตฺวา อุตฺตริฯ ตสฺมิํ ขเณ เอโก ถูลสูกโร ตํ สรํ นิสฺสาย โคจรํ คณฺหาติฯ สีโห ตํ ทิสฺวา ‘‘อญฺญํ เอกทิวสํ  อิมํ ขาทิสฺสามิ, มํ โข ปน ทิสฺวา ปุน น อาคเจฺฉยฺยา’’ติ ตสฺส อนาคมนภเยน สรโต อุตฺตริตฺวา เอเกน ปเสฺสน คนฺตุํ อารภิฯ สูกโร โอโลเกตฺวา ‘‘เอส มํ ทิสฺวา มม ภเยน อุปคนฺตุํ อสโกฺกโนฺต ภเยน ปลายติ, อชฺช มยา อิมินา สีเหน สทฺธิํ ปโยเชตุํ วฎฺฎตี’’ติ สีสํ อุกฺขิปิตฺวา ตํ ยุทฺธตฺถาย อวฺหยโนฺต ปฐมํ คาถมาห –</p>


<ol>
<li>
‘‘จตุปฺปโท อหํ สมฺม, ตฺวมฺปิ สมฺม จตุปฺปโท;  
  
เอหิ สมฺม นิวตฺตสฺสุ, กิํ นุ ภีโต ปลายสี’’ติฯ  
</li>
  
<p>สีโห  ตสฺส กถํ สุตฺวา ‘‘สมฺม สูกร, อชฺช อมฺหากํ ตยา สทฺธิํ สงฺคาโม นตฺถิ, อิโต ปน สตฺตเม ทิวเส อิมสฺมิํเยว ฐาเน สงฺคาโม โหตู’’ติ วตฺวา ปกฺกามิฯ สูกโร ‘‘สีเหน สทฺธิํ สงฺคาเมสฺสามี’’ติ หฎฺฐปหโฎฺฐ ตํ ปวตฺติํ ญาตกานํ อาโรเจสิฯ เต ตสฺส กถํ สุตฺวา ภีตตสิตา ‘‘อิทานิ ตฺวํ สเพฺพปิ อเมฺห นาเสสฺสสิ, อตฺตโน พลํ อชานิตฺวา สีเหน สทฺธิํ สงฺคามํ กตฺตุกาโมติ, สีโห อาคนฺตฺวา สเพฺพปิ อเมฺห ชีวิตกฺขยํ ปาเปสฺสติ, สาหสิกกมฺมํ มา กรี’’ติ อาหํสุฯ โสปิ ภีตตสิโต ‘‘อิทานิ กิํ กโรมี’’ติ ปุจฺฉิฯ สูกรา ‘‘สมฺม, ตฺวํ เอเตสํ ตาปสานํ อุจฺจารภูมิํ คนฺตฺวา ปูติคูเถ สตฺต ทิวสานิ สรีรํ ปริวเฎฺฎตฺวา สุกฺขาเปตฺวา สตฺตเม ทิวเส สรีรํ อุสฺสาวพินฺทูหิ เตเมตฺวา สีหสฺส อาคมนโต ปุริมตรํ คนฺตฺวา วาตโยคํ ญตฺวา อุปริวาเต ติฎฺฐ, สุจิชาติโก สีโห ตว สรีรคนฺธํ ฆายิตฺวา ตุยฺหํ ชยํ ทตฺวา คมิสฺสตี’’ติ อาหํสุฯ โส ตถา กตฺวา สตฺตเม ทิวเส ตตฺถ อฎฺฐาสิฯ สีโห ตสฺส สรีรคนฺธํ ฆายิตฺวา คูถมกฺขิตภาวํ ญตฺวา ‘‘สมฺม สูกร, สุนฺทโร เต เลโส  จินฺติโต, สเจ ตฺวํ คูถมกฺขิโต นาภวิสฺส, อิเธว ตํ ชีวิตกฺขยํ อปาเปสฺสํ, อิทานิ ปน เต สรีรํ เนว มุเขน ฑํสิตุํ, น ปาเทน ปหริตุํ สกฺกา, ชยํ เต ทมฺมี’’ติ วตฺวา ทุติยํ คาถมาห –
</ol></p>


<ol>
<li>
‘‘อสุจิ ปูติโลโมสิ, ทุคฺคโนฺธ วาสิ สูกร;  
  
สเจ ยุชฺชิตุกาโมสิ, ชยํ สมฺม ททามิ เต’’ติฯ  
</li>
  
<p>ตตฺถ  ติ มีฬฺหมกฺขิตตฺตา ทุคฺคนฺธโลโมฯ ติ อนิฎฺฐเชคุจฺฉปฎิกูลคโนฺธ หุตฺวา วายสิฯ ติ ‘‘ตุยฺหํ ชยํ เทมิ, อหํ ปราชิโต, คจฺฉ ตฺว’’นฺติ วตฺวา สีโห ตโตว นิวตฺติตฺวา โคจรํ คเหตฺวา สเร ปานียํ ปิวิตฺวา ปพฺพตคุหเมว คโตฯ สูกโรปิ ‘‘สีโห เม ชิโต’’ติ ญาตกานํ อาโรเจสิ ฯ เต ภีตตสิตา ‘‘ปุน เอกทิวสํ อาคจฺฉโนฺต สีโห สเพฺพว อเมฺห ชีวิตกฺขยํ ปาเปสฺสตี’’ติ ปลายิตฺวา อญฺญตฺถ อคมํสุฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สูกโร มหลฺลโก อโหสิ, สีโห ปน อหเมว อโหสิ’’นฺติฯ</p>

</p>


<ol>
<li>
<p> [๑๕๔] ๔. อุรคชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เสณิภณฺฑนํ อารพฺภ กเถสิฯ โกสลรโญฺญ กิร เสวกา เสณิปมุขา เทฺว มหามตฺตา อญฺญมญฺญํ ทิฎฺฐฎฺฐาเน กลหํ กโรนฺติ, เตสํ เวริภาโว สกลนคเร ปากโฎ ชาโตฯ เต เนว ราชา, น ญาติมิตฺตา สมเคฺค กาตุํ สกฺขิํสุฯ อเถกทิวสํ สตฺถา ปจฺจูสสมเย โพธเนยฺยพนฺธเว โอโลเกโนฺต เตสํ อุภินฺนมฺปิ โสตาปตฺติมคฺคสฺส อุปนิสฺสยํ ทิสฺวา ปุนทิวเส เอกโกว สาวตฺถิยํ ปิณฺฑาย ปวิสิตฺวา เตสุ เอกสฺส เคหทฺวาเร อฎฺฐาสิฯ โส นิกฺขมิตฺวา ปตฺตํ คเหตฺวา สตฺถารํ อโนฺตนิเวสนํ ปเวเสตฺวา อาสนํ ปญฺญเปตฺวา นิสีทาเปสิฯ สตฺถา นิสีทิตฺวา ตสฺส เมตฺตาภาวนาย อานิสํสํ กเถตฺวา กลฺลจิตฺตตํ ญตฺวา สจฺจานิ ปกาเสสิ, โส สจฺจปริโยสาเน โสตาปตฺติผเล ปติฎฺฐหิฯ</p>


<p>สตฺถา  ตสฺส โสตาปนฺนภาวํ ญตฺวา ตเมว ปตฺตํ คาหาเปตฺวา อุฎฺฐาย อิตรสฺส เคหทฺวารํ อคมาสิฯ โสปิ นิกฺขมิตฺวา สตฺถารํ วนฺทิตฺวา ‘‘ปวิสถ, ภเนฺต’’ติ ฆรํ ปเวเสตฺวา นิสีทาเปสิฯ อิตโรปิ ปตฺตํ คเหตฺวา สตฺถารา สทฺธิํเยว ปาวิสิฯ สตฺถา ตสฺส เอกาทส เมตฺตานิสํเส วเณฺณตฺวา กลฺลจิตฺตตํ ญตฺวา สจฺจานิ ปกาเสสิ, สจฺจปริโยสาเน โสปิ โสตาปตฺติผเล ปติฎฺฐหิฯ อิติ เต อุโภปิ โสตาปนฺนา  หุตฺวา อญฺญมญฺญํ อจฺจยํ ทเสฺสตฺวา ขมาเปตฺวา สมคฺคา สโมฺมทมานา เอกชฺฌาสยา อเหสุํฯ ตํ ทิวสเญฺญว จ ภควโต สมฺมุขาว เอกโต ภุญฺชิํสุฯ สตฺถา ภตฺตกิจฺจํ นิฎฺฐาเปตฺวา วิหารํ อคมาสิฯ เต พหูนิ มาลาคนฺธวิเลปนานิ เจว สปฺปิมธุผาณิตาทีนิ จ อาทาย สตฺถารา สทฺธิํเยว นิกฺขมิํสุฯ สตฺถา ภิกฺขุสเงฺฆน วเตฺต  ทสฺสิเต สุคโตวาทํ ทตฺวา คนฺธกุฎิํ ปาวิสิฯ</p>


<p>ภิกฺขู สายนฺหสมเย ธมฺมสภายํ สตฺถุ คุณกถํ สมุฎฺฐาเปสุํ ‘‘อาวุโส, สตฺถา อทนฺตทมโก, เย นาม เทฺว มหามเตฺต จิรํ วายมมาโนปิ เนว ราชา สมเคฺค กาตุํ สกฺขิ, น ญาติมิตฺตาทโย สกฺขิํสุ, เต เอกทิวเสเนว ตถาคเตน ทมิตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนวาหํ อิเม เทฺว ชเน สมเคฺค อกาสิํ, ปุเพฺพเปเต มยา สมคฺคา กตาเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิยํ อุสฺสเว โฆสิเต มหาสมชฺชํ อโหสิฯ พหู มนุสฺสา เจว เทวนาคสุปณฺณาทโย จ สมชฺชทสฺสนตฺถํ สนฺนิปติํสุฯ ตเตฺรกสฺมิํ ฐาเน เอโก นาโค จ สุปโณฺณ จ สมชฺชํ ปสฺสมานา เอกโต อฎฺฐํสุฯ นาโค สุปณฺณสฺส สุปณฺณภาวํ อชานโนฺต อํเส หตฺถํ ฐเปสิฯ สุปโณฺณ ‘‘เกน เม อํเส หโตฺถ ฐปิโต’’ติ นิวตฺติตฺวา โอโลเกโนฺต นาคํ สญฺชานิฯ นาโคปิ โอโลเกโนฺต สุปณฺณํ สญฺชานิตฺวา มรณภยตชฺชิโต นครา นิกฺขมิตฺวา นทีปิเฎฺฐน ปลายิฯ สุปโณฺณปิ ‘‘ตํ คเหสฺสามี’’ติ อนุพนฺธิฯ ตสฺมิํ สมเย โพธิสโตฺต ตาปโส หุตฺวา ตสฺสา นทิยา ตีเร ปณฺณสาลาย วสมาโน ทิวา ทรถปฎิปฺปสฺสมฺภนตฺถํ อุทกสาฎิกํ นิวาเสตฺวา วกฺกลํ พหิ ฐเปตฺวา นทิํ โอตริตฺวา นฺหายติฯ นาโค ‘‘อิมํ ปพฺพชิตํ นิสฺสาย ชีวิตํ ลภิสฺสามี’’ติ ปกติวณฺณํ วิชหิตฺวา มณิกฺขนฺธวณฺณํ มาเปตฺวา วกฺกลนฺตรํ ปาวิสิฯ สุปโณฺณ อนุพนฺธมาโน ตํ ตตฺถ ปวิฎฺฐํ ทิสฺวา วกฺกเล ครุภาเวน อคฺคเหตฺวา โพธิสตฺตํ อามเนฺตตฺวา ‘‘ภเนฺต, อหํ ฉาโต, ตุมฺหากํ วกฺกลํ คณฺหถ, อิมํ นาคํ ขาทิสฺสามี’’ติ อิมมตฺถํ ปกาเสตุํ ปฐมํ คาถมาห –</p>


<ol>
<li>
‘‘อิธูรคานํ  
  
  
ปวโร ปวิโฎฺฐ, เสลสฺส วเณฺณน ปโมกฺขมิจฺฉํ;  
  
พฺรหฺมญฺจ วณฺณํ อปจายมาโน, พุภุกฺขิโต โน วิตรามิ โภตฺตุ’’นฺติฯ  
</li>
  
<p>ตตฺถ ติ อิมสฺมิํ วกฺกเล อุรคานํ ปวโร นาคราชา ปวิโฎฺฐฯ ติ มณิวเณฺณน, มณิกฺขโนฺธ หุตฺวา ปวิโฎฺฐติ อโตฺถฯ นฺติ มม สนฺติกา โมกฺขํ อิจฺฉมาโนฯ ติ อหํ ปน ตุมฺหากํ พฺรหฺมวณฺณํ เสฎฺฐวณฺณํ ปูเชโนฺต ครุํ กโรโนฺตฯ นฺติ เอตํ นาคํ วกฺกลนฺตรํ ปวิฎฺฐํ ฉาโตปิ สมาโน ภกฺขิตุํ น สโกฺกมีติฯ
</ol></p>


<p>โพธิสโตฺต อุทเก ฐิโตเยว สุปณฺณราชสฺส ถุติํ กตฺวา ทุติยํ คาถมาห –</p>


<ol>
<li>
‘‘โส พฺรหฺมคุโตฺต จิรเมว ชีว, ทิพฺยา จ เต ปาตุภวนฺตุ ภกฺขา;  
  
โย พฺรหฺมวณฺณํ อปจายมาโน, พุภุกฺขิโต โน วิตราสิ โภตฺตุ’’นฺติฯ  
</li>
  
<p>ตตฺถ ติ โส ตฺวํ พฺรหฺมโคปิโต พฺรหฺมรกฺขิโต หุตฺวาฯ ติ เทวตานํ ปริโภคารหา ภกฺขา จ ตว ปาตุภวนฺตุ, มา ปาณาติปาตํ กตฺวา นาคมํสขาทโก อโหสิฯ
</ol></p>


<p>อิติ โพธิสโตฺต อุทเก ฐิโตว อนุโมทนํ กตฺวา อุตฺตริตฺวา วกฺกลํ นิวาเสตฺวา เต อุโภปิ คเหตฺวา อสฺสมปทํ คนฺตฺวา เมตฺตาภาวนาย วณฺณํ กเถตฺวา เทฺวปิ ชเน สมเคฺค อกาสิฯ เต ตโต ปฎฺฐาย สมคฺคา สโมฺมทมานา สุขํ วสิํสุฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา นาโค จ สุปโณฺณ จ อิเม เทฺว มหามตฺตา อเหสุํ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๑๕๕] ๕. ภคฺคชาตกวณฺณนา
</ol></p>


<p>    ติ อิทํ สตฺถา เชตวนสมีเป ปเสนทิโกสเลน รญฺญา การิเต ราชการาเม วิหรโนฺต อตฺตโน ขิปิตกํ อารพฺภ กเถสิฯ เอกสฺมิญฺหิ ทิวเส สตฺถา ราชการาเม จตุปริสมเชฺฌ นิสีทิตฺวา ธมฺมํ เทเสโนฺต ขิปิฯ ภิกฺขู ‘‘ชีวตุ, ภเนฺต ภควา, ชีวตุ, สุคโต’’ติ อุจฺจาสทฺทํ มหาสทฺทํ อกํสุ, เตน สเทฺทน ธมฺมกถาย อนฺตราโย อโหสิฯ อถ โข ภควา ภิกฺขู อามเนฺตสิ – ‘‘อปิ นุ โข, ภิกฺขเว, ขิปิเต ‘ชีวา’ติ วุโตฺต ตปฺปจฺจยา ชีเวยฺย วา มเรยฺย วา’’ติ? ‘‘โน เหตํ ภเนฺต’’ติฯ ‘‘น, ภิกฺขเว, ขิปิเต ‘ชีวา’ติ วตฺตโพฺพ, โย วเทยฺย อาปตฺติ ทุกฺกฎสฺสา’’ติ (จูฬว. ๒๘๘)ฯ เตน โข ปน สมเยน มนุสฺสา ภิกฺขูนํ ขิปิเต ‘‘ชีวถ, ภเนฺต’’ติ วทนฺติ, ภิกฺขู กุกฺกุจฺจายนฺตา นาลปนฺติฯ มนุสฺสา อุชฺฌายนฺติ – ‘‘กถญฺหิ นาม สมณา สกฺยปุตฺติยา ‘ชีวถ, ภเนฺต’ติ วุจฺจมานา นาลปิสฺสนฺตี’’ติฯ ภควโต เอตมตฺถํ อาโรเจสุํฯ คิหี, ภิกฺขเว, มงฺคลิกา, อนุชานามิ, ภิกฺขเว, คิหีนํ ‘‘ชีวถ, ภเนฺต’’ติ วุจฺจมาเนน ‘‘จิรํ ชีวา’’ติ วตฺตุนฺติฯ ภิกฺขู ภควนฺตํ ปุจฺฉิํสุ – ‘‘ภเนฺต, ชีวปฎิชีวํ นาม กทา อุปฺปนฺน’’นฺติ? สตฺถา ‘‘ภิกฺขเว, ชีวปฎิชีวํ นาม โปราณกาเล อุปฺปนฺน’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ เอกสฺมิํ พฺราหฺมณกุเล นิพฺพตฺติฯ ตสฺส ปิตา โวหารํ กตฺวา ชีวิกํ กเปฺปติ, โส โสฬสวสฺสุเทฺทสิกํ โพธิสตฺตํ มณิกภณฺฑํ อุกฺขิปาเปตฺวา คามนิคมาทีสุ จรโนฺต พาราณสิํ ปตฺวา โทวาริกสฺส ฆเร ภตฺตํ ปจาเปตฺวา ภุญฺชิตฺวา นิวาสฎฺฐานํ อลภโนฺต ‘‘อเวลาย อาคตา อาคนฺตุกา กตฺถ วสนฺตี’’ติ ปุจฺฉิฯ อถ นํ มนุสฺสา ‘‘พหินคเร เอกา สาลา อตฺถิ, สา ปน อมนุสฺสปริคฺคหิตาฯ สเจ อิจฺฉถ, ตตฺถ วสถา’’ติ อาหํสุฯ โพธิสโตฺต ‘‘เอถ, ตาต, คจฺฉาม, มา ยกฺขสฺส ภายิตฺถ, อหํ ตํ ทเมตฺวา ตุมฺหากํ ปาเทสุ ปาเตสฺสามี’’ติ  ปิตรํ คเหตฺวา ตตฺถ คโตฯ อถสฺส ปิตา ผลเก นิปชฺชิ, สยํ ปิตุ ปาเท สมฺพาหโนฺต นิสีทิฯ ตตฺถ อธิวโตฺถ ยโกฺข ทฺวาทส วสฺสานิ เวสฺสวณํ อุปฎฺฐหิตฺวา ตํ สาลํ ลภโนฺต ‘‘อิมํ สาลํ ปวิฎฺฐมนุเสฺสสุ โย ขิปิเต ‘ชีวา’ติ วทติ, โย จ ‘ชีวา’ติ วุเตฺต ‘ปฎิชีวา’ติ วทติ, เต ชีวปฎิชีวภาณิโน  ฐเปตฺวา อวเสเส ขาเทยฺยาสี’’ติ ลภิฯ โส ปิฎฺฐิวํสถูณาย วสติฯ โส ‘‘โพธิสตฺตสฺส ปิตรํ ขิปาเปสฺสามี’’ติ อตฺตโน อานุภาเวน สุขุมจุณฺณํ วิสฺสเชฺชสิ, จุโณฺณ อาคนฺตฺวา ตสฺส นาสปุเฎ ปาวิสิฯ โส ผลเก นิปนฺนโกว ขิปิ, โพธิสโตฺต น ‘‘ชีวา’’ติ  อาหฯ ยโกฺข ตํ ขาทิตุํ ถูณาย โอตรติฯ โพธิสโตฺต ตํ โอตรนฺตํ ทิสฺวา ‘‘อิมินา เม ปิตา ขิปาปิโต ภวิสฺสติ, อยํ โส ขิปิเต ‘ชีวา’ติ อวทนฺตํ ขาทกยโกฺข ภวิสฺสตี’’ติ ปิตรํ อารพฺภ ปฐมํ คาถมาห –</p>


<ol>
<li>
‘‘ชีว วสฺสสตํ ภคฺค, อปรานิ จ วีสติํ;  
  
มา มํ ปิสาจา ขาทนฺตุ, ชีว ตฺวํ สรโทสต’’นฺติฯ  
</li>
  
<p>ตตฺถ ติ ปิตรํ นาเมนาลปติฯ นฺติ อปรานิ จ วีสติ วสฺสานิ ชีวฯ ติ มํ ปิสาจา มา ขาทนฺตุฯ นฺติ ตฺวํ ปน วีสุตฺตรํ วสฺสสตํ ชีวาติฯ สรโทสตญฺหิ คณิยมานํ วสฺสสตเมว โหติ, ตํ ปุริเมหิ วีสาย สทฺธิํ วีสุตฺตรํ อิธ อธิเปฺปตํฯ
</ol></p>


<p>ยโกฺข โพธิสตฺตสฺส วจนํ สุตฺวา ‘‘อิมํ ตาว มาณวํ ‘ชีวา’ติ วุตฺตตฺตา ขาทิตุํ น สกฺกา, ปิตรํ ปนสฺส ขาทิสฺสามี’’ติ ปิตุ สนฺติกํ อคมาสิฯ โส ตํ อาคจฺฉนฺตํ ทิสฺวา จิเนฺตสิ – ‘‘อยํ โส ‘ปฎิชีวา’ติ อภณนฺตานํ ขาทกยโกฺข ภวิสฺสติ, ปฎิชีวํ กริสฺสามี’’ติฯ โส ปุตฺตํ อารพฺภ ทุติยํ คาถมาห –</p>


<ol>
<li>
‘‘ตฺวมฺปิ วสฺสสตํ ชีวํ, อปรานิ จ วีสติํ;  
  
วิสํ ปิสาจา ขาทนฺตุ, ชีว ตฺวํ สรโทสต’’นฺติฯ  
</li>
  
<p>ตตฺถ  ติ ปิสาจา หลาหลวิสํ ขาทนฺตุฯ
</ol></p>


<p>ยโกฺข ตสฺส วจนํ สุตฺวา ‘‘อุโภปิ เม น สกฺกา ขาทิตุ’’นฺติ ปฎินิวตฺติฯ อถ นํ โพธิสโตฺต ปุจฺฉิ – ‘‘โภ ยกฺข, กสฺมา ตฺวํ อิมํ สาลํ ปวิฎฺฐมนุเสฺส ขาทสี’’ติ? ‘‘ทฺวาทส วสฺสานิ เวสฺสวณํ อุปฎฺฐหิตฺวา ลทฺธตฺตา’’ติฯ ‘‘กิํ ปน สเพฺพว ขาทิตุํ ลภสี’’ติ? ‘‘ชีวปฎิชีวภาณิโน ฐเปตฺวา อวเสเส ขาทามี’’ติฯ ‘‘ยกฺข, ตฺวํ ปุเพฺพปิ อกุสลํ กตฺวา กกฺขโฬ  ผรุโส ปรวิหิํสโก หุตฺวา นิพฺพโตฺต, อิทานิปิ ตาทิสํ กมฺมํ กตฺวา ตโม ตมปรายโณ ภวิสฺสติ, ตสฺมา อิโต ปฎฺฐาย ปาณาติปาตาทีหิ วิรมสฺสู’’ติ ตํ ยกฺขํ ทเมตฺวา นิรยภเยน ตเชฺชตฺวา ปญฺจสุ สีเลสุ ปติฎฺฐาเปตฺวา ยกฺขํ เปสนการกํ วิย อกาสิฯ</p>


<p>ปุนทิวเส  สญฺจรนฺตา มนุสฺสา ยกฺขํ ทิสฺวา โพธิสเตฺตน จสฺส ทมิตภาวํ ญตฺวา รโญฺญ อาโรเจสุํ – ‘‘เทว, เอโก มาณโว ตํ ยกฺขํ ทเมตฺวา เปสนการกํ วิย กตฺวา ฐิโต’’ติฯ ราชา โพธิสตฺตํ ปโกฺกสาเปตฺวา เสนาปติฎฺฐาเน ฐเปสิ, ปิตุ จสฺส มหนฺตํ ยสํ อทาสิฯ โส ยกฺขํ พลิปฎิคฺคาหกํ กตฺวา โพธิสตฺตสฺส โอวาเท ฐตฺวา ทานาทีนิ ปุญฺญานิ กตฺวา สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา ‘‘ชีวปฎิชีวํ นาม ตสฺมิํ กาเล อุปฺปนฺน’’นฺติ วตฺวา ชาตกํ สโมธาเนสิ – ‘‘ตทา ยโกฺข องฺคุลิมาโล อโหสิ, ราชา อานโนฺท, ปิตา กสฺสโป, ปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๑๕๖] ๖. อลีนจิตฺตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ โอสฺสฎฺฐวีริยํ ภิกฺขุํ อารพฺภ กเถสิฯ วตฺถุ เอกาทสนิปาเต  (ชา. ๑.๑๑.๙๗ อาทโย) อาวิภวิสฺสติฯ โส ปน ภิกฺขุ สตฺถารา ‘‘สจฺจํ กิร ตฺวํ, ภิกฺขุ, วีริยํ โอสฺสชี’’ติ วุเตฺต ‘‘สจฺจํ, ภควา’’ติ  อาหฯ อถ นํ สตฺถา ‘‘นนุ ตฺวํ, ภิกฺขุ, ปุเพฺพ วีริยํ อวิสฺสเชฺชตฺวา มํสเปสิสทิสสฺส ทหรกุมารสฺส ทฺวาทสโยชนิเก พาราณสินคเร รชฺชํ คเหตฺวา อทาสิ, อิทานิ กสฺมา เอวรูเป สาสเน ปพฺพชิตฺวา วีริยํ โอสฺสชสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิโต อวิทูเร วฑฺฒกีคาโม อโหสิ, ตตฺถ ปญฺจสตา วฑฺฒกี วสนฺติฯ เต นาวาย  อุปริโสตํ คนฺตฺวา อรเญฺญ เคหสมฺภารทารูนิ โกเฎฺฎตฺวา ตเตฺถว เอกภูมิกทฺวิภูมิกาทิเภเท เคหสมฺภาเร สเชฺชตฺวา ถมฺภโต ปฎฺฐาย สพฺพทารูสุ สญฺญํ กตฺวา นทีตีรํ เนตฺวา นาวํ อาโรเปตฺวา อนุโสเตน นครํ อาคนฺตฺวา เย ยาทิสานิ เคหานิ อากงฺขนฺติ, เตสํ ตาทิสานิ กตฺวา กหาปเณ คเหตฺวา ปุน ตเตฺถว คนฺตฺวา เคหสมฺภาเร อาหรนฺติฯ เอวํ เตสํ ชีวิกํ กเปฺปนฺตานํ เอกสฺมิํ กาเล ขนฺธาวารํ พนฺธิตฺวา ทารูนิ โกเฎฺฎนฺตานํ อวิทูเร เอโก หตฺถี ขทิรขาณุกํ อกฺกมิฯ ตสฺส โส ขาณุโก ปาทํ วิชฺฌิ, พลวเวทนา วตฺตนฺติ, ปาโท อุทฺธุมายิตฺวา ปุพฺพํ คณฺหิฯ โส เวทนาปฺปโตฺต  เตสํ ทารุโกฎฺฎนสทฺทํ สุตฺวา ‘‘อิเม วฑฺฒกี นิสฺสาย มยฺหํ โสตฺถิ ภวิสฺสตี’’ติ มญฺญมาโน ตีหิ ปาเทหิ เตสํ สนฺติกํ คนฺตฺวา อวิทูเร นิปชฺชิ, วฑฺฒกี ตํ อุทฺธุมาตปาทํ ทิสฺวา อุปสงฺกมิตฺวา ปาเท ขาณุกํ ทิสฺวา ติขิณวาสิยา ขาณุกสฺส สมนฺตโต โอธิํ ทตฺวา รชฺชุยา พนฺธิตฺวา อากฑฺฒนฺตา ขาณุํ นีหริตฺวา ปุพฺพํ โมเจตฺวา อุโณฺหทเกน โธวิตฺวา ตทนุรูเปหิ เภสเชฺชหิ มเกฺขตฺวา นจิรเสฺสว วณํ ผาสุกํ กริํสุฯ</p>


<p>หตฺถี อโรโค หุตฺวา จิเนฺตสิ – ‘‘มยา อิเม วฑฺฒกี นิสฺสาย ชีวิตํ ลทฺธํ, อิทานิ เตสํ มยา อุปการํ กาตุํ วฎฺฎตี’’ติฯ โส ตโต ปฎฺฐาย วฑฺฒกีหิ สทฺธิํ  รุเกฺข นีหรติ, ตเจฺฉนฺตานํ ปริวเตฺตตฺวา เทติ, วาสิอาทีนิ อุปสํหรติ, โสณฺฑาย เวเฐตฺวา กาฬสุตฺตโกฎิยํ คณฺหาติฯ วฑฺฒกีปิสฺส โภชนเวลาย เอเกกํ ปิณฺฑํ เทนฺตา ปญฺจ ปิณฺฑสตานิ เทนฺติฯ ตสฺส ปน หตฺถิสฺส ปุโตฺต สพฺพเสโต หตฺถาชานียโปตโก อตฺถิ, เตนสฺส เอตทโหสิ – ‘‘อหํ เอตรหิ มหลฺลโกฯ อิทานิ มยา อิเมสํ วฑฺฒกีนํ กมฺมกรณตฺตาย ปุตฺตํ ทตฺวา คนฺตุํ วฎฺฎตี’’ติฯ โส วฑฺฒกีนํ อนาจิกฺขิตฺวาว อรญฺญํ ปวิสิตฺวา ปุตฺตํ อาเนตฺวา ‘‘อยํ หตฺถิโปตโก มม ปุโตฺต, ตุเมฺหหิ มยฺหํ ชีวิตํ ทินฺนํ, อหํ โว เวชฺชเวตนตฺถาย อิมํ ทมฺมิ, อยํ ตุมฺหากํ อิโต ปฎฺฐาย กมฺมานิ กริสฺสตี’’ติ วตฺวา ‘‘อิโต ปฎฺฐาย, ปุตฺตก, ยํ มยา กตฺตพฺพํ กมฺมํ, ตํ ตฺวํ กโรหี’’ติ ปุตฺตํ โอวทิตฺวา วฑฺฒกีนํ ทตฺวา สยํ อรญฺญํ ปาวิสิฯ</p>


<p>ตโต ปฎฺฐาย หตฺถิโปตโก วฑฺฒกีนํ วจนกโร โอวาทกฺขโม หุตฺวา สพฺพกิจฺจานิ กโรติฯ เตปิ ตํ ปญฺจหิ ปิณฺฑสเตหิ โปเสนฺติ, โส  กมฺมํ กตฺวา นทิํ โอตริตฺวา นฺหตฺวา กีฬิตฺวา อาคจฺฉติ, วฑฺฒกีทารกาปิ ตํ โสณฺฑาทีสุ คเหตฺวา อุทเกปิ ถเลปิ เตน สทฺธิํ กีฬนฺติฯ อาชานียา ปน หตฺถิโนปิ อสฺสาปิ ปุริสาปิ อุทเก อุจฺจารํ วา ปสฺสาวํ วา น กโรนฺติ, ตสฺมา โสปิ อุทเก อุจฺจารปสฺสาวํ อกตฺวา พหินทีตีเรเยว กโรติฯ อเถกสฺมิํ ทิวเส อุปรินทิยา เทโว วสฺสิ, อถ สุกฺขํ หตฺถิลณฺฑํ อุทเกน นทิํ โอตริตฺวา คจฺฉนฺตํ พาราณสีนครติเตฺถ เอกสฺมิํ คุเมฺพ ลเคฺคตฺวา อฎฺฐาสิฯ อถ รโญฺญ หตฺถิโคปกา ‘‘หตฺถี นฺหาเปสฺสามา’’ติ ปญฺจ หตฺถิสตานิ นยิํสุฯ อาชานียลณฺฑสฺส คนฺธํ ฆายิตฺวา เอโกปิ หตฺถี นทิํ โอตริตุํ น อุสฺสหิฯ สเพฺพปิ นงฺคุฎฺฐํ อุกฺขิปิตฺวา ปลายิตุํ อารภิํสุ, หตฺถิโคปกา หตฺถาจริยานํ อาโรเจสุํฯ เต ‘‘อุทเก ปริปเนฺถน ภวิตพฺพ’’นฺติ อุทกํ โสธาเปตฺวา ตสฺมิํ  คุเมฺพ ตํ อาชานียลณฺฑํ ทิสฺวา ‘‘อิทเมตฺถ การณ’’นฺติ ญตฺวา จาฎิํ อาหราเปตฺวา อุทกสฺส ปูเรตฺวา ตํ ตตฺถ มทฺทิตฺวา หตฺถีนํ สรีเร สิญฺจาเปสุํ, สรีรานิ สุคนฺธานิ อเหสุํฯ ตสฺมิํ กาเล เต นทิํ โอตริตฺวา นฺหายิํสุฯ</p>


<p>หตฺถาจริยา  รโญฺญ ตํ ปวตฺติํ อาโรเจตฺวา ‘‘ตํ หตฺถาชานียํ ปริเยสิตฺวา อาเนตุํ วฎฺฎติ, เทวา’’ติ อาหํสุฯ ราชา นาวาสงฺฆาเฎหิ นทิํ ปกฺขนฺทิตฺวา อุทฺธํคามีหิ นาวาสงฺฆาเฎหิ วฑฺฒกีนํ วสนฎฺฐานํ สมฺปาปุณิฯ หตฺถิโปตโก นทิยํ กีฬโนฺต เภริสทฺทํ สุตฺวา คนฺตฺวา วฑฺฒกีนํ สนฺติเก อฎฺฐาสิฯ วฑฺฒกี รโญฺญ ปจฺจุคฺคมนํ กตฺวา ‘‘เทว, สเจ ทารูหิ อโตฺถ, กิํ การณา อาคตตฺถ, กิํ เปเสตฺวา อาหราเปตุํ น วฎฺฎตี’’ติ อาหํสุฯ ‘‘นาหํ, ภเณ, ทารูนํ อตฺถาย อาคโต, อิมสฺส ปน หตฺถิสฺส อตฺถาย อาคโตมฺหี’’ติฯ ‘‘คาหาเปตฺวา คจฺฉถ, เทวา’’ติฯ หตฺถิโปตโก คนฺตุํ น อิจฺฉิฯ ‘‘กิํ การาเปติ, ภเณ, หตฺถี’’ติ? ‘‘วฑฺฒกีนํ โปสาวนิกํ อาหราเปติ, เทวา’’ติฯ ‘‘สาธุ, ภเณ’’ติ ราชา หตฺถิสฺส จตุนฺนํ ปาทานํ โสณฺฑาย นงฺคุฎฺฐสฺส จ สนฺติเก สตสหสฺสสตสหสฺสกหาปเณ ฐปาเปสิฯ หตฺถี เอตฺตเกนาปิ อคนฺตฺวา สพฺพวฑฺฒกีนํ ทุสฺสยุเคสุ วฑฺฒกีภริยานํ นิวาสนสาฎเกสุ ทิเนฺนสุ สทฺธิํกีฬิตานํ ทารกานญฺจ ทารกปริหาเร กเต นิวตฺติตฺวา วฑฺฒกี จ อิตฺถิโย จ ทารเก จ โอโลเกตฺวา รญฺญา สทฺธิํ อคมาสิฯ</p>


<p>ราชา  ตํ อาทาย นครํ คนฺตฺวา นครญฺจ หตฺถิสาลญฺจ อลงฺการาเปตฺวา หตฺถิํ นครํ ปทกฺขิณํ กาเรตฺวา หตฺถิสาลํ ปเวเสตฺวา สพฺพาลงฺกาเรหิ อลงฺกริตฺวา อภิเสกํ ทตฺวา โอปวยฺหํ กตฺวา อตฺตโน สหายฎฺฐาเน ฐเปตฺวา อุปฑฺฒรชฺชํ หตฺถิสฺส  ทตฺวา อตฺตนา สมานปริหารํ อกาสิฯ หตฺถิสฺส อาคตกาลโต ปฎฺฐาย รโญฺญ สกลชมฺพุทีเป รชฺชํ หตฺถคตเมว อโหสิฯ เอวํ กาเล คจฺฉเนฺต โพธิสโตฺต ตสฺส รโญฺญ อคฺคมเหสิยา กุจฺฉิมฺหิ ปฎิสนฺธิํ คณฺหิฯ ตสฺสา คพฺภปริปากกาเล ราชา กาลมกาสิฯ หตฺถี ปน สเจ รโญฺญ กาลกตภาวํ ชาเนยฺย, ตเตฺถวสฺส หทยํ ผเลยฺย, ตสฺมา หตฺถิํ รโญฺญ กาลกตภาวํ อชานาเปตฺวาว อุปฎฺฐหิํสุฯ รโญฺญ ปน กาลกตภาวํ สุตฺวา ‘‘ตุจฺฉํ กิร รชฺช’’นฺติ อนนฺตรสามนฺตโกสลราชา มหติยา เสนาย อาคนฺตฺวา นครํ ปริวาเรสิฯ นครวาสิโน ทฺวารานิ ปิทหิตฺวา โกสลรโญฺญ สาสนํ ปหิณิํสุ – ‘‘อมฺหากํ รโญฺญ อคฺคมเหสี ปริปุณฺณคพฺภา ‘อิโต กิร สตฺตเม ทิวเส ปุตฺตํ วิชายิสฺสตี’ติ องฺควิชฺชาปาฐกา อาหํสุฯ สเจ สา ปุตฺตํ วิชายิสฺสติ, มยํ สตฺตเม ทิวเส ยุทฺธํ ทสฺสาม, น รชฺชํ, เอตฺตกํ กาลํ อาคเมถา’’ติฯ ราชา ‘‘สาธู’’ติ สมฺปฎิจฺฉิฯ</p>


<p>เทวี สตฺตเม ทิวเส ปุตฺตํ วิชายิฯ ตสฺส นามคฺคหณทิวเส ปน มหาชนสฺส อลีนจิตฺตํ ปคฺคณฺหโนฺต ชาโตติ ‘‘อลีนจิตฺตกุมาโร’’เตฺววสฺส นามํ อกํสุฯ ชาตทิวสโตเยว ปนสฺส ปฎฺฐาย นาครา โกสลรญฺญา สทฺธิํ ยุชฺฌิํสุฯ นินฺนายกตฺตา สงฺคามสฺส มหนฺตมฺปิ พลํ ยุชฺฌมานํ โถกํ โถกํ โอสกฺกติฯ อมจฺจา เทวิยา ตมตฺถํ อาโรเจตฺวา ‘‘มยํ  เอวํ โอสกฺกมาเน พเล ปราชยภาวสฺส ภายาม, อมฺหากํ ปน รโญฺญ กาลกตภาวํ, ปุตฺตสฺส ชาตภาวํ, โกสลรโญฺญ อาคนฺตฺวา ยุชฺฌานภาวญฺจ รโญฺญ สหายโก มงฺคลหตฺถี น ชานาติ, ชานาเปม น’’นฺติ ปุจฺฉิํสุฯ สา ‘‘สาธู’’ติ สมฺปฎิจฺฉิตฺวา ปุตฺตํ อลงฺกริตฺวา ทุกูลจุมฺพฎเก นิปชฺชาเปตฺวา ปาสาทา โอรุยฺห อมจฺจคณปริวุตา หตฺถิสาลํ คนฺตฺวา โพธิสตฺตํ หตฺถิสฺส ปาทมูเล  นิปชฺชาเปตฺวา ‘‘สามิ, สหาโย เต กาลกโต, มยํ ตุยฺหํ หทยผาลนภเยน นาโรจยิมฺห, อยํ เต สหายสฺส ปุโตฺต, โกสลราชา อาคนฺตฺวา นคร ํ ปริวาเรตฺวา ตว ปุเตฺตน สทฺธิํ ยุชฺฌติ, พลํ โอสกฺกติ, ตว ปุตฺตํ ตฺวเญฺญว วา มาเรหิ, รชฺชํ วาสฺส คณฺหิตฺวา เทหี’’ติ อาหฯ</p>


<p>ตสฺมิํ กาเล หตฺถี โพธิสตฺตํ โสณฺฑาย ปรามสิตฺวา อุกฺขิปิตฺวา กุเมฺภ ฐเปตฺวา โรทิตฺวา โพธิสตฺตํ โอตาเรตฺวา เทวิยา หเตฺถ นิปชฺชาเปตฺวา ‘‘โกสลราชํ คณฺหิสฺสามี’’ติ หตฺถิสาลโต นิกฺขมิฯ อถสฺส อมจฺจา วมฺมํ ปฎิมุญฺจิตฺวา อลงฺกริตฺวา นครทฺวารํ อวาปุริตฺวา ตํ ปริวาเรตฺวา นิกฺขมิํสุฯ หตฺถี นครา นิกฺขมิตฺวา โกญฺจนาทํ กตฺวา มหาชนํ สนฺตาเสตฺวา ปลาเปตฺวา พลโกฎฺฐกํ ภินฺทิตฺวา โกสลราชานํ จูฬาย คเหตฺวา อาเนตฺวา โพธิสตฺตสฺส ปาทมูเล นิปชฺชาเปตฺวา มารณตฺถายสฺส อุฎฺฐิเต วาเรตฺวา ‘‘อิโต ปฎฺฐาย อปฺปมโตฺต โหหิ, ‘กุมาโร ทหโร’ติ สญฺญํ มา กรี’’ติ โอวทิตฺวา อุโยฺยเชสิฯ ตโต ปฎฺฐาย สกลชมฺพุทีเป รชฺชํ โพธิสตฺตสฺส หตฺถคตเมว ชาตํ, อโญฺญ ปฎิสตฺตุ นาม อุฎฺฐหิตุํ สมโตฺถ นาโหสิฯ โพธิสโตฺต สตฺตวสฺสิกกาเล อภิเสกํ กตฺวา อลีนจิตฺตราชา นาม หุตฺวา ธเมฺมน รชฺชํ กาเรตฺวา ชีวิตปริโยสาเน สคฺคปุรํ ปูเรสิฯ</p>


<p>สตฺถา อิมํ อตีตํ อาหริตฺวา อภิสมฺพุโทฺธ หุตฺวา อิมํ คาถาทฺวยมาห –</p>


<ol>
<li>
‘‘อลีนจิตฺตํ นิสฺสาย, ปหฎฺฐา มหตี จมู;  
  
โกสลํ เสนาสนฺตุฎฺฐํ, ชีวคฺคาหํ อคาหยิฯ  
</li>
  
<li>
‘‘เอวํ นิสฺสยสมฺปโนฺน, ภิกฺขุ อารทฺธวีริโย;  
  
ภาวยํ กุสลํ ธมฺมํ, โยคเกฺขมสฺส ปตฺติยา;  
  
ปาปุเณ อนุปุเพฺพน, สพฺพสํโยชนกฺขย’’นฺติฯ  
</li>
  
<p>ตตฺถ  ติ อลีนจิตฺตํ ราชกุมารํ นิสฺสายฯ ติ ‘‘ปเวณีรชฺชํ โน ทิฎฺฐ’’นฺติ หฎฺฐตุฎฺฐา หุตฺวา มหตี เสนาฯ นฺติ โกสลราชานํ  เสน รเชฺชน อสนฺตุฎฺฐํ ปรรชฺชโลเภน อาคตํฯ ติ อมาเรตฺวาว สา จมู ตํ ราชานํ หตฺถินา ชีวคฺคาหํ คณฺหาเปสิฯ ติ ยถา สา จมู, เอวํ อโญฺญปิ กุลปุโตฺต นิสฺสยสมฺปโนฺน กลฺยาณมิตฺตํ  พุทฺธํ วา พุทฺธสาวกํ วา นิสฺสยํ ลภิตฺวาฯ ติ ปริสุทฺธาธิวจนเมตํฯ ติ ปคฺคหิตวีริโย จตุโทสาปคเตน วีริเยน สมนฺนาคโตฯ นฺติ กุสลํ นิรวชฺชํ สตฺตติํสโพธิปกฺขิยสงฺขาตํ ธมฺมํ ภาเวโนฺตฯ ติ จตูหิ โยเคหิ เขมสฺส นิพฺพานสฺส ปาปุณนตฺถาย ตํ ธมฺมํ ภาเวโนฺตฯ นฺติ เอวํ วิปสฺสนโต ปฎฺฐาย อิมํ กุสลํ ธมฺมํ ภาเวโนฺต โส กลฺยาณมิตฺตุปนิสฺสยสมฺปโนฺน ภิกฺขุ อนุปุเพฺพน วิปสฺสนาญาณานิ จ เหฎฺฐิมมคฺคผลานิ จ ปาปุณโนฺต ปริโยสาเน ทสนฺนมฺปิ สํโยชนานํ ขยเนฺต อุปฺปนฺนตฺตา สพฺพสํโยชนกฺขยสงฺขาตํ อรหตฺตํ ปาปุณาติฯ ยสฺมา วา นิพฺพานํ อาคมฺม สพฺพสํโยชนานิ ขียนฺติ, ตสฺมา ตมฺปิ สพฺพสํโยชนกฺขยเมว, เอวํ อนุปุเพฺพน นิพฺพานสงฺขาตํ สพฺพสํโยชนกฺขยํ ปาปุณาตีติ อโตฺถฯ
</ol></p>


<p>อิติ ภควา อมตมหานิพฺพาเนน ธมฺมเทสนาย กูฎํ คเหตฺวา อุตฺตริปิ สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โอสฺสฎฺฐวีริโย ภิกฺขุ อรหเตฺต ปติฎฺฐหิฯ ‘‘ตทา มาตา มหามายา, ปิตา สุโทฺธทนมหาราชา อโหสิ, รชฺชํ คเหตฺวา ทินฺนหตฺถี อยํ โอสฺสฎฺฐวีริโย ภิกฺขุ, หตฺถิสฺส ปิตา สาริปุโตฺต, สามนฺตโกสลราชา โมคฺคลฺลาโน, อลีนจิตฺตกุมาโร ปน อหเมว อโหสิ’’นฺติฯ</p>

</p>


<ol>
<li>
<p> [๑๕๗] ๗. คุณชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อานนฺทเตฺถรสฺส สาฎกสหสฺสลาภํ อารพฺภ กเถสิฯ เถรสฺส โกสลรโญฺญ อเนฺตปุเร ธมฺมวาจนวตฺถุ เหฎฺฐา  (ชา. ๑.๑.๙๒) อาคตเมวฯ อิติ เถเร รโญฺญ อเนฺตปุเร ธมฺมํ วาเจเนฺต รโญฺญ  สหสฺสคฺฆนิกานํ สาฎกานํ สหสฺสํ อาหริยิตฺถฯ ราชา ตโต ปญฺจ สาฎกสตานิ ปญฺจนฺนํ เทวีสตานํ อทาสิฯ ตา สพฺพาปิ เต สาฎเก ฐเปตฺวา ปุนทิวเส อานนฺทเตฺถรสฺส ทตฺวา สยํ ปุราณสาฎเกเยว ปารุปิตฺวา รโญฺญ ปาตราสฎฺฐานํ อคมํสุฯ</p>


<p>ราชา   ‘‘มยา ตุมฺหากํ สหสฺสคฺฆนิกา สาฎกา ทาปิตา, กสฺมา ตุเมฺห เต อปารุปิตฺวาว อาคตา’’ติ ปุจฺฉิฯ ‘‘เทว, อเมฺหหิ เต อานนฺทเตฺถรสฺส ทินฺนา’’ติฯ ‘‘อานนฺทเตฺถเรน สเพฺพ คหิตา’’ติ? ‘‘อาม, เทวา’’ติฯ ‘‘สมฺมาสมฺพุเทฺธน ติจีวรํ อนุญฺญาตํ, อานนฺทเตฺถโร ทุสฺสวณิชฺชํ มเญฺญ กริสฺสติ, อติพหู เตน สาฎกา คหิตา’’ติ เถรสฺส กุชฺฌิตฺวา ภุตฺตปาตราโส วิหารํ คนฺตฺวา เถรสฺส ปริเวณํ ปวิสิตฺวา เถรํ วนฺทิตฺวา นิสิโนฺน ปุจฺฉิ – ‘‘อปิ, ภเนฺต, อมฺหากํ ฆเร อิตฺถิโย ตุมฺหากํ สนฺติเก ธมฺมํ อุคฺคณฺหนฺติ วา สุณนฺติ วา’’ติ? ‘‘อาม, มหาราช, คเหตพฺพยุตฺตกํ คณฺหนฺติ, โสตพฺพยุตฺตกํ สุณนฺตี’’ติฯ ‘‘กิํ ตา สุณนฺติเยว, อุทาหุ ตุมฺหากํ นิวาสนํ วา ปารุปนํ วา ททนฺตี’’ติ? ‘‘ตา อชฺช, มหาราช, สหสฺสคฺฆนิกานิ ปญฺจ สาฎกสตานิ อทํสู’’ติฯ ‘‘ตุเมฺหหิ คหิตานิ ตานิ, ภเนฺต’’ติ? ‘‘อาม, มหาราชา’’ติฯ ‘‘นนุ, ภเนฺต, สตฺถารา ติจีวรเมว อนุญฺญาต’’นฺติ? ‘‘อาม, มหาราช, ภควตา เอกสฺส ภิกฺขุโน ติจีวรเมว ปริโภคสีเสน อนุญฺญาตํ, ปฎิคฺคหณํ ปน อวาริตํ, ตสฺมา มยาปิ อเญฺญสํ ชิณฺณจีวริกานํ ทาตุํ เต สาฎกา ปฎิคฺคหิตา’’ติฯ ‘‘เต ปน ภิกฺขู ตุมฺหากํ สนฺติกา สาฎเก ลภิตฺวา โปราณจีวรานิ กิํ กริสฺสนฺตี’’ติ? ‘‘โปราณสงฺฆาฎิํ อุตฺตราสงฺคํ กริสฺสนฺตี’’ติ? ‘‘โปราณอุตฺตราสงฺคํ กิํ กริสฺสนฺตี’’ติ? ‘‘อนฺตรวาสกํ กริสฺสนฺตี’’ติฯ ‘‘โปราณอนฺตรวาสกํ กิํ กริสฺสนฺตี’’ติ? ‘‘ปจฺจตฺถรณํ กริสฺสนฺตี’’ติฯ ‘‘โปราณปจฺจตฺถรณํ กิํ กริสฺสนฺตี’’ติ? ‘‘ภุมฺมตฺถรณํ กริสฺสนฺตี’’ติฯ ‘‘โปราณภุมฺมตฺถรณํ  กิํ กริสฺสนฺตี’’ติ? ‘‘ปาทปุญฺฉนํ กริสฺสนฺตี’’ติฯ ‘‘โปราณปาทปุญฺฉนํ กิํ กริสฺสนฺตี’’ติ? ‘‘มหาราช, สทฺธาเทยฺยํ นาม วินิปาเตตุํ น ลพฺภติ, ตสฺมา โปราณปาทปุญฺฉนํ วาสิยา โกเฎฺฎตฺวา มตฺติกาย มเกฺขตฺวา เสนาสเนสุ มตฺติกาเลปนํ กริสฺสนฺตี’’ติฯ ‘‘ภเนฺต, ตุมฺหากํ ทินฺนํ ยาว ปาทปุญฺฉนาปิ นสฺสิตุํ น ลพฺภตี’’ติ? ‘‘อาม, มหาราช, อมฺหากํ ทินฺนํ นสฺสิตุํ น ลพฺภติ, ปริโภคเมว โหตี’’ติฯ</p>


<p>ราชา ตุโฎฺฐ โสมนสฺสปฺปโตฺต หุตฺวา อิตรานิปิ เคเห ฐปิตานิ ปญฺจ สาฎกสตานิ อาหราเปตฺวา เถรสฺส ทตฺวา อนุโมทนํ สุตฺวา เถรํ วนฺทิตฺวา ปทกฺขิณํ กตฺวา ปกฺกามิฯ เถโร ปฐมลทฺธานิ ปญฺจ สาฎกสตานิ ชิณฺณจีวริกานํ ภิกฺขูนํ อทาสิฯ เถรสฺส ปน ปญฺจมตฺตานิ สทฺธิวิหาริกสตานิ , เตสุ เอโก ทหรภิกฺขุ เถรสฺส พหูปกาโร ปริเวณํ สมฺมชฺชติ, ปานียปริโภชนียํ อุปฎฺฐเปติ, ทนฺตกฎฺฐํ มุโขทกํ นฺหาโนทกํ เทติ, วจฺจกุฎิชนฺตาฆรเสนาสนานิ ปฎิชคฺคติ, หตฺถปริกมฺมปาทปริกมฺมปิฎฺฐิปริกมฺมาทีนิ กโรติฯ เถโร ปจฺฉา ลทฺธานิ ปญฺจ สาฎกสตานิ ‘‘อยํ เม พหูปกาโร’’ติ ยุตฺตวเสน สพฺพานิ ตเสฺสว อทาสิฯ โสปิ สเพฺพ เต สาฎเก ภาเชตฺวา อตฺตโน สมานุปชฺฌายานํ อทาสิฯ</p>


<p>เอวํ  สเพฺพปิ เต ลทฺธสาฎกา ภิกฺขู สาฎเก ฉินฺทิตฺวา รชิตฺวา กณิการปุปฺผวณฺณานิ กาสายานิ นิวาเสตฺวา จ ปารุปิตฺวา จ สตฺถารํ อุปสงฺกมิตฺวา วนฺทิตฺวา เอกมนฺตํ นิสีทิตฺวา เอวมาหํสุ – ‘‘ภเนฺต, โสตาปนฺนสฺส อริยสาวกสฺส มุโขโลกนทานํ นาม อตฺถี’’ติฯ ‘‘น, ภิกฺขเว, อริยสาวกานํ มุโขโลกนทานํ นาม อตฺถี’’ติฯ ‘‘ภเนฺต, อมฺหากํ อุปชฺฌาเยน ธมฺมภณฺฑาคาริกเตฺถเรน สหสฺสคฺฆนิกานํ สาฎกานํ ปญฺจ สตานิ เอกเสฺสว ทหรภิกฺขุโน ทินฺนานิ, โส ปน อตฺตนา ลเทฺธ ภาเชตฺวา อมฺหากํ อทาสี’’ติฯ ‘‘น, ภิกฺขเว, อานโนฺท มุโขโลกนภิกฺขํ เทติ , โส ปนสฺส ภิกฺขุ พหูปกาโร, ตสฺมา อตฺตโน อุปการสฺส อุปการวเสน คุณวเสน ยุตฺตวเสน ‘อุปการสฺส นาม ปจฺจุปกาโร กาตุํ วฎฺฎตี’ติ กตญฺญุกตเวทิภาเวน อทาสิฯ โปราณกปณฺฑิตาปิ หิ อตฺตโน อุปการานเญฺญว ปจฺจุปการํ กริํสู’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สีโห หุตฺวา ปพฺพตคุหายํ วสติฯ โส เอกทิวสํ คุหาย นิกฺขมิตฺวา ปพฺพตปาทํ โอโลเกสิ, ตํ ปน ปพฺพตปาทํ ปริกฺขิปิตฺวา มหาสโร อโหสิฯ ตสฺส เอกสฺมิํ อุนฺนตฎฺฐาเน อุปริถทฺธกทฺทมปิเฎฺฐ มุทูนิ หริตติณานิ ชายิํสุฯ สสกา เจว หริณาทโย จ สลฺลหุกมิคา กทฺทมมตฺถเก วิจรนฺตา ตานิ ขาทนฺติฯ ตํ ทิวสมฺปิ เอโก มิโค ตานิ ขาทโนฺต วิจรติฯ สีโห ‘‘ตํ มิคํ คณฺหิสฺสามี’’ติ ปพฺพตมตฺถกา อุปฺปติตฺวา สีหเวเคน ปกฺขนฺทิ, มิโค มรณภยตชฺชิโต วิรวโนฺต ปลายิฯ สีโห เวคํ สนฺธาเรตุํ อสโกฺกโนฺต กลลปิเฎฺฐ นิปติตฺวา  โอสีทิตฺวา อุคฺคนฺตุํ อสโกฺกโนฺต จตฺตาโร ปาทา ถมฺภา วิย โอสีทิตฺวา สตฺตาหํ นิราหาโร อฎฺฐาสิฯ</p>


<p>อถ นํ เอโก สิงฺคาโล โคจรปฺปสุโต ตํ ทิสฺวา ภเยน ปลายิฯ สีโห ตํ ปโกฺกสิตฺวา ‘‘โภ สิงฺคาล, มา ปลายิ, อหํ กลเล ลโคฺค, ชีวิตํ เม เทหี’’ติ อาหฯ สิงฺคาโล ตสฺส สนฺติกํ คนฺตฺวา ‘‘อหํ ตํ อุทฺธเรยฺยํ, อุทฺธโฎ ปน มํ ขาเทยฺยาสีติ ภายามี’’ติ อาหฯ ‘‘มา ภายิ, นาหํ ตํ ขาทิสฺสามิ, มหนฺตํ ปน เต คุณํ กริสฺสามิ, เอเกนุปาเยน มํ อุทฺธราหี’’ติฯ สิงฺคาโล ตสฺส ปฎิญฺญํ คเหตฺวา จตุนฺนํ ปาทานํ สมนฺตา กลเล อปเนตฺวา จตุนฺนมฺปิ ปาทานํ จตโสฺส มาติกา ขณิตฺวา  อุทกาภิมุขํ อกาสิ, อุทกํ ปวิสิตฺวา กลลํ มุทุํ อกาสิฯ ตสฺมิํ ขเณ สิงฺคาโล สีหสฺส อุทรนฺตรํ อตฺตโน สีสํ ปเวเสตฺวา ‘‘วายามํ กโรหิ, สามี’’ติ อุจฺจาสทฺทํ กโรโนฺต สีเสน อุทรํ ปหริฯ สีโห เวคํ ชเนตฺวา กลลา อุคฺคนฺตฺวา ปกฺขนฺทิตฺวา ถเล อฎฺฐาสิฯ โส มุหุตฺตํ วิสฺสมิตฺวา สรํ โอรุยฺห กทฺทมํ โธวิตฺวา นฺหายิตฺวา ทรถํ ปฎิปฺปสฺสเมฺภตฺวา เอกํ มหิํสํ วธิตฺวา ทาฐาหิ โอวิชฺฌิตฺวา มํสํ  อุพฺพเตฺตตฺวา ‘‘ขาท, สมฺมา’’ติ สิงฺคาลสฺส ปุรโต ฐเปตฺวา เตน ขาทิเต ปจฺฉา อตฺตนา ขาทิฯ ปุน สิงฺคาโล เอกํ มํสเปสิํ ฑํสิตฺวา คณฺหิฯ ‘‘อิทํ กิมตฺถาย, สมฺมา’’ติ จ วุเตฺต ‘‘ตุมฺหากํ ทาสี อตฺถิ, ตสฺสา ภาโค ภวิสฺสตี’’ติ อาหฯ สีโห ‘‘คณฺหาหี’’ติ วตฺวา สยมฺปิ สีหิยา อตฺถาย มํสํ คณฺหิตฺวา ‘‘เอหิ, สมฺม, อมฺหากํ ปพฺพตมุทฺธนิ ฐตฺวา สขิยา วสนฎฺฐานํ คมิสฺสามา’’ติ วตฺวา ตตฺถ คนฺตฺวา มํสํ ขาทาเปตฺวา สิงฺคาลญฺจ สิงฺคาลิญฺจ อสฺสาเสตฺวา ‘‘อิโต ปฎฺฐาย อิทานิ อหํ ตุเมฺห ปฎิชคฺคิสฺสามี’’ติ อตฺตโน วสนฎฺฐานํ เนตฺวา คุหาย ทฺวาเร อญฺญิสฺสา คุหาย วสาเปสิฯ เต ตโต ปฎฺฐาย โคจราย คจฺฉนฺตา สีหิญฺจ สิงฺคาลิญฺจ ฐเปตฺวา สิงฺคาเลน สทฺธิํ คนฺตฺวา นานามิเค วธิตฺวา อุโภปิ ตเตฺถว มํสํ ขาทิตฺวา อิตราสมฺปิ ทฺวินฺนํ อาหริตฺวา เทนฺติฯ</p>


<p>เอวํ กาเล คจฺฉเนฺต สีหี เทฺว ปุเตฺต วิชายิ, สิงฺคาลีปิ เทฺว ปุเตฺต วิชายิฯ เต สเพฺพปิ สมคฺควาสํ วสิํสุฯ อเถกทิวสํ สีหิยา เอตทโหสิ – ‘‘อยํ สีโห สิงฺคาลญฺจ สิงฺคาลิญฺจ สิงฺคาลโปตเก จ อติวิย ปิยายติ, นูนมสฺส สิงฺคาลิยา สทฺธิํ สนฺถโว อตฺถิ, ตสฺมา เอวํ สิเนหํ กโรติ, ยํนูนาหํ อิมํ ปีเฬตฺวา ตเชฺชตฺวา อิโต ปลาเปยฺย’’นฺติ ฯ สา สีหสฺส สิงฺคาลํ คเหตฺวา โคจราย คตกาเล สิงฺคาลิํ ปีเฬสิ ตเชฺชสิ ‘‘กิํการณา อิมสฺมิํ ฐาเน วสติ , น ปลายสี’’ติ? ปุตฺตาปิสฺสา สิงฺคาลิปุเตฺต ตเถว ตชฺชยิํสุฯ สิงฺคาลี ตมตฺถํ สิงฺคาลสฺส กเถตฺวา ‘‘สีหสฺส วจเนน เอตาย เอวํ กตภาวมฺปิ น ชานาม, จิรํ วสิมฺหา, นาสาเปยฺยาปิ โน, อมฺหากํ วสนฎฺฐานเมว คจฺฉามา’’ติ อาหฯ สิงฺคาโล ตสฺสา วจนํ สุตฺวา สีหํ อุปสงฺกมิตฺวา อาห – ‘‘สามิ, จิรํ อเมฺหหิ ตุมฺหากํ สนฺติเก นิวุตฺถํ, อติจิรํ วสนฺตา นาม อปฺปิยา โหนฺติ, อมฺหากํ โคจราย ปกฺกนฺตกาเล สีหี สิงฺคาลิํ วิเหเฐติ ‘อิมสฺมิํ ฐาเน กสฺมา วสถ, ปลายถา’ติ ตเชฺชติ, สีหโปตกาปิ สิงฺคาลโปตเก ตเชฺชนฺติฯ โย นาม ยสฺส อตฺตโน สนฺติเก วาสํ น โรเจติ, เตน โส ‘ยาหี’ติ นีหริตโพฺพว, วิเหฐนํ นาม กิมตฺถิย’’นฺติ วตฺวา ปฐมํ คาถมาห –</p>


<ol>
<li>
‘‘เยน กามํ ปณาเมติ, ธโมฺม พลวตํ มิคี;  
  
อุนฺนทนฺตี วิชานาหิ, ชาตํ สรณโต ภย’’นฺติฯ  
</li>
  
<p>ตตฺถ นฺติ พลวา นาม อิสฺสโร อตฺตโน เสวกํ เยน ทิสาภาเคน อิจฺฉติ, เตน ทิสาภาเคน โส ปณาเมติ นีหรติฯ เอส ธโมฺม พลวตํ อยํ อิสฺสรานํ สภาโว ปเวณิธโมฺมว, ตสฺมา สเจ อมฺหากํ วาสํ น โรเจถ, อุชุกเมว โน นีหรถ , วิเหฐเนน โก อโตฺถติ ทีเปโนฺต เอวมาหฯ ติ สีหํ อาลปติฯ โส หิ มิคราชตาย มิคา อสฺส อตฺถีติ มิคีฯ ติปิ ตเมว อาลปติฯ โส หิ อุนฺนตานํ ทนฺตานํ อตฺถิตาย อุนฺนตา ทนฺตา อสฺส อตฺถีติ อุนฺนทนฺตีฯ ‘‘อุนฺนตทนฺตี’’ติปิ ปาโฐเยวฯ ติ ‘‘เอส อิสฺสรานํ ธโมฺม’’ติ เอวํ ชานาหิฯ นฺติ อมฺหากํ ตุเมฺห ปติฎฺฐานเฎฺฐน สรณํ, ตุมฺหากเญฺญว สนฺติกา ภยํ ชาตํ, ตสฺมา อตฺตโน วสนฎฺฐานเมว คมิสฺสามาติ ทีเปติฯ
</ol></p>


<p>อปโร นโย – ตว มม ปุตฺตทารํ ตเชฺชนฺตี  เยน เยนากาเรน อิจฺฉติ, เตน ปณาเมติ ปวตฺตติ, วิเหเฐติปิ  ปลาเปติปิ, เอวํ ตฺวํ วิชานาหิ, ตตฺถ กิํ สกฺกา อเมฺหหิ กาตุํฯ  เอส พลวนฺตานํ สภาโว, อิทานิ มยํ คมิสฺสามฯ กสฺมา? นฺติฯ</p>


<p>ตสฺส  วจนํ สุตฺวา สีโห สีหิํ อาห – ‘‘ภเทฺท, อสุกสฺมิํ นาม กาเล มม โคจรตฺถาย คนฺตฺวา สตฺตเม ทิวเส อิมินา สิงฺคาเลน อิมาย จ สิงฺคาลิยา สทฺธิํ อาคตภาวํ สรสี’’ติฯ ‘‘อาม, สรามี’’ติฯ ‘‘ชานาสิ ปน มยฺหํ สตฺตาหํ อนาคมนสฺส การณ’’นฺติ? ‘‘น ชานามิ, สามี’’ติฯ ‘‘ภเทฺท, อหํ ‘เอกํ มิคํ คณฺหิสฺสามี’ติ วิรชฺฌิตฺวา กลเล ลโคฺค, ตโต นิกฺขมิตุํ อสโกฺกโนฺต สตฺตาหํ นิราหาโร อฎฺฐาสิํ, สฺวาหํ อิมํ สิงฺคาลํ นิสฺสาย ชีวิตํ ลภิํ, อยํ เม ชีวิตทายโก สหาโยฯ มิตฺตธเมฺม ฐาตุํ สมโตฺถ หิ มิโตฺต ทุพฺพโล นาม นตฺถิ, อิโต ปฎฺฐาย มยฺหํ สหายสฺส จ สหายิกาย จ ปุตฺตกานญฺจ เอวรูปํ อวมานํ มา อกาสี’’ติ วตฺวา สีโห ทุติยํ คาถมาห –</p>


<ol>
<li>
‘‘อปิ เจปิ ทุพฺพโล มิโตฺต, มิตฺตธเมฺมสุ ติฎฺฐติ;  
  
โส ญาตโก จ พนฺธุ จ, โส มิโตฺต โส จ เม สขา;  
  
ทาฐินิ มาติมญฺญิโตฺถ, สิงฺคาโล มม ปาณโท’’ติฯ  
</li>
  
<p>ตตฺถ ติ เอโก สโทฺท อนุคฺคหโตฺถ, เอโก สมฺภาวนโตฺถฯ ตตฺรายํ โยชนา –  สเจ ฐาตุํ สโกฺกติ,  เมตฺตจิตฺตตาย  สหายเฎฺฐน ติ, ภเทฺท, ทาฐาสมฺปเนฺน สีหิ มา มยฺหํ สหายํ วา สหายิํ วา อติมญฺญิ, อยญฺหิ ติฯ
</ol></p>


<p>สา  ตสฺส วจนํ สุตฺวา สิงฺคาลิํ ขมาเปตฺวา ตโต ปฎฺฐาย สปุตฺตาย ตาย สทฺธิํ สมคฺควาสํ วสิฯ สีหโปตกาปิ สิงฺคาลโปตเกหิ สทฺธิํ กีฬมานา สโมฺมทมานา มาตาปิตูนํ อติกฺกนฺตกาเลปิ  มิตฺตภาวํ อภินฺทิตฺวา สโมฺมทมานา วสิํสุฯ เตสํ กิร สตฺตกุลปริวเฎฺฎ อภิชฺชมานา เมตฺติ อคมาสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – สจฺจปริโยสาเน เกจิ โสตาปนฺนา, เกจิ สกทาคามิโน, เกจิ อนาคามิโน, เกจิ อรหโนฺต อเหสุํฯ ‘‘ตทา สิงฺคาโล อานโนฺท อโหสิ, สีโห ปน อหเมว อโหสิ’’นฺติฯ</p>

</p>


<ol>
<li>
<p> [๑๕๘] ๘. สุหนุชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เทฺว จณฺฑภิกฺขู อารพฺภ กเถสิฯ ตสฺมิญฺหิ สมเย เชตวเนปิ เอโก ภิกฺขุ จโณฺฑ อโหสิ ผรุโส สาหสิโก ชนปเทปิฯ อเถกทิวสํ ชานปโท ภิกฺขุ เกนจิเทว กรณีเยน เชตวนํ อคมาสิ, สามเณรา เจว ทหรภิกฺขู จ ตสฺส จณฺฑภาวํ ชานนฺติฯ ‘‘เตสํ ทฺวินฺนํ จณฺฑานํ กลหํ ปสฺสิสฺสามา’’ติ กุตูหเลน ตํ ภิกฺขุํ เชตวนวาสิกสฺส ปริเวณํ ปหิณิํสุฯ เต อุโภปิ จณฺฑา อญฺญมญฺญํ ทิสฺวาว ปิยสํวาสํ สํสนฺทิํสุ สมิํสุ, หตฺถปาทปิฎฺฐิสมฺพาหนาทีนิ อกํสุฯ ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส, จณฺฑา ภิกฺขู อเญฺญสํ อุปริ จณฺฑา ผรุสา สาหสิกา, อญฺญมญฺญํ ปน อุโภปิ สมคฺคา สโมฺมทมานา ปิยสํวาสา ชาตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปเต อเญฺญสํ จณฺฑา ผรุสา สาหสิกา, อญฺญมญฺญํ ปน สมคฺคา สโมฺมทมานา ปิยสํวาสา จ อเหสุ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส สพฺพตฺถสาธโก อตฺถธมฺมานุสาสโก อมโจฺจ อโหสิฯ โส ปน ราชา โถกํ ธนโลภปกติโก, ตสฺส  มหาโสโณ นาม กูฎอโสฺส อตฺถิฯ อถ อุตฺตราปถกา อสฺสวาณิชา ปญฺจ อสฺสสตานิ อาเนสุํ, อสฺสานํ อาคตภาวํ รโญฺญ อาโรเจสุํฯ ตโต ปุเพฺพ ปน โพธิสโตฺต อเสฺส อคฺฆาเปตฺวา  มูลํ อปริหาเปตฺวา ทาเปสิฯ ราชา ตํ ปริหายมาโน อญฺญํ อมจฺจํ ปโกฺกสาเปตฺวา ‘‘ตาต, อเสฺส อคฺฆาเปหิ, อคฺฆาเปโนฺต จ ปฐมํ มหาโสณํ ยถา เตสํ อสฺสานํ อนฺตรํ ปวิสติ, ตถา วิสฺสเชฺชตฺวา อเสฺส ฑํสาเปตฺวา วณิเต การาเปตฺวา ทุพฺพลกาเล มูลํ หาเปตฺวา อเสฺส อคฺฆาเปยฺยาสี’’ติ อาหฯ โส ‘‘สาธู’’ติ สมฺปฎิจฺฉิตฺวา ตถา อกาสิฯ</p>


<p>อสฺสวาณิชา อนตฺตมนา หุตฺวา เตน กตกิริยํ โพธิสตฺตสฺส อาโรเจสุํฯ โพธิสโตฺต ‘‘กิํ ปน ตุมฺหากํ นคเร กูฎอโสฺส นตฺถี’’ติ ปุจฺฉิฯ ‘‘อตฺถิ สามิ, สุหนุ นาม กูฎอโสฺส จโณฺฑ ผรุโส’’ติฯ ‘‘เตน  หิ ปุน อาคจฺฉนฺตา ตํ อสฺสํ อาเนยฺยาถา’’ติฯ เต ‘‘สาธู’’ติ ปฎิสฺสุณิตฺวา ปุน อาคจฺฉนฺตา ตํ กูฎสฺสํ คาหาเปตฺวา อาคจฺฉิํสุฯ ราชา ‘‘อสฺสวาณิชา อาคตา’’ติ สุตฺวา สีหปญฺชรํ อุคฺฆาเฎตฺวา อเสฺส โอโลเกตฺวา มหาโสณํ วิสฺสชฺชาเปสิฯ อสฺสวาณิชาปิ มหาโสณํ อาคจฺฉนฺตํ ทิสฺวา สุหนุํ วิสฺสชฺชาเปสุํฯ เต อญฺญมญฺญํ ปตฺวา สรีรานิ เลหนฺตา สโมฺมทมานา อฎฺฐํสุฯ ราชา โพธิสตฺตํ ปุจฺฉิ – ‘‘ปสฺสสิ อิเม เทฺว กูฎสฺสา อเญฺญสํ จณฺฑา ผรุสา สาหสิกา, อเญฺญ อเสฺส ฑํสิตฺวา เคลญฺญํ ปาเปนฺติ, อิทานิ อญฺญมญฺญํ ปน สรีรํ เลหนฺตา สโมฺมทมานา อฎฺฐํสุ, กิํ นาเมต’’นฺติ? โพธิสโตฺต ‘‘นยิเม, มหาราช, วิสมสีลา, สมสีลา สมธาตุกา จ เอเต’’ติ วตฺวา อิมํ คาถาทฺวยมาห –</p>


<ol>
<li>
‘‘นยิทํ วิสมสีเลน, โสเณน สุหนู สห;  
  
สุหนูปิ ตาทิโสเยว, โย โสณสฺส สโคจโรฯ  
</li>
  
<li>
‘‘ปกฺขนฺทินา  
ปคเพฺภน, นิจฺจํ สนฺทานขาทินา;  
  
สเมติ ปาปํ ปาเปน, สเมติ อสตา อส’’นฺติฯ  
</li>
  
<p>ตตฺถ ติ ยํ อิทํ สุหนุ กูฎโสฺส โสเณน สทฺธิํ เปมํ กโรติ, อิทํ น อตฺตโน วิสมสีเลน, อถ โข อตฺตโน สมสีเลเนว สทฺธิํ กโรติฯ อุโภปิ เหเต อตฺตโน อนาจารตาย ทุสฺสีลตาย สมสีลา สมธาตุกาฯ ติ ยาทิโส โสโณ, สุหนุปิ ตาทิโสเยว, โย โสณสฺส สโคจโร ยํโคจโร โสโณ, โสปิ ตํโคจโรเยวฯ ยเถว หิ โสโณ อสฺสโคจโร อเสฺส ฑํเสโนฺตว จรติ, ตถา สุหนุปิฯ อิมินา เนสํ สมานโคจรตํ ทเสฺสติฯ
</ol></p>


<p>เต  ปน อาจารโคจเร เอกโต กตฺวา ทเสฺสตุํ ติอาทิ วุตฺตํฯ ตตฺถ ติ อสฺสานํ อุปริ ปกฺขนฺทนสีเลน ปกฺขนฺทนโคจเรนฯ ติ กายปาคพฺภิยาทิสมนฺนาคเตน ทุสฺสีเลนฯ ติ สทา อตฺตโน พนฺธนโยตฺตํ ขาทนสีเลน ขาทนโคจเรน จฯ ติ เอเตสุ อญฺญตเรน ปาเปน สทฺธิํ อญฺญตรสฺส  ปาปํ ทุสฺสีลฺยํ สเมติฯ นฺติ เอเตสุ อญฺญตเรน อสตา อนาจารโคจรสมฺปเนฺนน สห อิตรสฺส อสํ อสาธุกมฺมํ สเมติ, คูถาทีนิ วิย คูถาทีหิ เอกโต สํสนฺทติ สทิสํ นิพฺพิเสสเมว โหตีติฯ</p>


<p>เอวํ วตฺวา จ ปน โพธิสโตฺต ‘‘มหาราช, รญฺญา นาม อติลุเทฺธน น ภวิตพฺพํ, ปรสฺส สนฺตกํ นาม นาเสตุํ น วฎฺฎตี’’ติ ราชานํ โอวทิตฺวา อเสฺส อคฺฆาเปตฺวา ภูตเมว มูลํ ทาเปสิฯ อสฺสวาณิชา ยถาสภาวเมว มูลํ ลภิตฺวา หฎฺฐตุฎฺฐา อคมํสุฯ ราชาปิ โพธิสตฺตสฺส โอวาเท ฐตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เทฺว อสฺสา อิเม เทฺว ทุฎฺฐภิกฺขู อเหสุํ, ราชา อานโนฺท, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๑๕๙] ๙. โมรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ โส หิ ภิกฺขุ ภิกฺขูหิ สตฺถุ สนฺติกํ นีโต ‘‘สจฺจํ กิร, ตฺวํ ภิกฺขุ, อุกฺกณฺฐิโต’’ติ วุเตฺต ‘‘สจฺจํ, ภเนฺต’’ติ วตฺวา ‘‘กิํ ทิสฺวา’’ติ วุเตฺต ‘‘เอกํ อลงฺกตปฎิยตฺตสรีรํ มาตุคามํ โอโลเกตฺวา’’ติ อาหฯ อถ นํ สตฺถา ‘‘ภิกฺขุ มาตุคาโม นาม กสฺมา ตุมฺหาทิสานํ จิตฺตํ นาลุเฬสฺสติ, โปราณกปณฺฑิตานมฺปิ หิ มาตุคามสฺส สทฺทํ สุตฺวา สตฺต วสฺสสตานิ อสมุทาจิณฺณกิเลสา โอกาสํ ลภิตฺวา ขเณเนว สมุทาจริํสุฯ วิสุทฺธาปิ สตฺตา สํกิลิสฺสนฺติ, อุตฺตมยสสมงฺคิโนปิ อายสกฺยํ ปาปุณนฺติ, ปเคว อปริสุทฺธา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต โมรโยนิยํ ปฎิสนฺธิํ คเหตฺวา อณฺฑกาเลปิ  กณิการมกุฬวณฺณอณฺฑโกโส หุตฺวา อณฺฑํ ภินฺทิตฺวา นิกฺขโนฺต สุวณฺณวโณฺณ อโหสิ ทสฺสนีโย ปาสาทิโก ปกฺขานํ อนฺตเร สุรตฺตราชิวิราชิโต, โส อตฺตโน  ชีวิตํ รกฺขโนฺต ติโสฺส ปพฺพตราชิโย อติกฺกมฺม จตุตฺถาย ปพฺพตราชิยา เอกสฺมิํ ทณฺฑกหิรญฺญปพฺพตตเล วาสํ กเปฺปสิฯ โส ปภาตาย รตฺติยา ปพฺพตมตฺถเก นิสิโนฺน สูริยํ อุคฺคจฺฉนฺตํ โอโลเกตฺวา อตฺตโน โคจรภูมิยํ รกฺขาวรณตฺถาย พฺรหฺมมนฺตํ พนฺธโนฺต นฺติอาทิมาหฯ</p>


<ol>
<li>
‘‘อุเทตยํ จกฺขุมา เอกราชา,  
  
หริสฺสวโณฺณ ปถวิปฺปภาโส;  
  
ตํ ตํ นมสฺสามิ หริสฺสวณฺณํ ปถวิปฺปภาสํ,  
  
ตยาชฺช คุตฺตา วิหเรมุ ทิวส’’นฺติฯ  
</li>
  
<p>ตตฺถ  ติ ปาจีนโลกธาตุโต อุคฺคจฺฉติฯ ติ สกลจกฺกวาฬวาสีนํ อนฺธการํ วิธมิตฺวา จกฺขุปฎิลาภกรเณน ยํ เตน เตสํ ทินฺนํ จกฺขุ, เตน จกฺขุนา จกฺขุมาฯ ติ สกลจกฺกวาเฬ อาโลกกรานํ อนฺตเร เสฎฺฐวิสิฎฺฐเฎฺฐน เอกราชาฯ ติ หริสมานวโณฺณ, สุวณฺณวโณฺณติ อโตฺถฯ ติ ปถวิยา ปภาโสฯ ติ ตสฺมา ตํ เอวรูปํ ภวนฺตํ นมสฺสามิ วนฺทามิฯ นฺติ ตยา อชฺช รกฺขิตา โคปิตา หุตฺวา อิมํ ทิวสํ จตุอิริยาปถวิหาเรน สุขํ วิหเรยฺยามฯ
</ol></p>


<p>เอวํ โพธิสโตฺต อิมาย คาถาย สูริยํ นมสฺสิตฺวา ทุติยคาถาย อตีเต ปรินิพฺพุเต พุเทฺธ เจว พุทฺธคุเณ จ นมสฺสติฯ</p>


<p>
‘‘เย พฺราหฺมณา เวทคู สพฺพธเมฺม, เต เม นโม เต จ มํ ปาลยนฺตุ;  
  
นมตฺถุ พุทฺธานํ นมตฺถุ โพธิยา, นโม วิมุตฺตานํ นโม วิมุตฺติยา;  
  
อิมํ โส ปริตฺตํ กตฺวา, โมโร จรติ เอสนา’’ติฯ  
</p>
  
<p>ตตฺถ ติ เย พาหิตปาปา วิสุทฺธิพฺราหฺมณาฯ ติ เวทานํ ปารํ คตาติปิ เวทคู, เวเทหิ ปารํ คตาติปิ เวทคูฯ อิธ ปน สเพฺพ สงฺขตาสงฺขตธเมฺม วิทิเต ปากเฎ กตฺวา คตาติ เวทคูฯ เตเนวาห  ‘‘สพฺพธเมฺม’’ติฯ สเพฺพ ขนฺธายตนธาตุธเมฺม สลกฺขณสามญฺญลกฺขณวเสน  อตฺตโน ญาณสฺส วิทิเต ปากเฎ กตฺวา คตา, ติณฺณํ มารานํ มตฺถกํ มทฺทิตฺวา ทสสหสฺสิโลกธาตุํ อุนฺนาเทตฺวา โพธิตเล สมฺมาสโมฺพธิํ ปตฺวา สํสารํ วา อติกฺกนฺตาติ อโตฺถฯ ติ เต มม อิมํ นมกฺการํ ปฎิจฺฉนฺตุฯ ติ เอวํ มยา นมสฺสิตา จ เต ภควโนฺต มํ ปาเลนฺตุ รกฺขนฺตุ โคเปนฺตุฯ ติ อยํ มม นมกฺกาโร  อตีตานํ ปรินิพฺพุตานํ พุทฺธานํ อตฺถุ, เตสเญฺญว จตูสุ จ มเคฺคสุ จตูสุ ผเลสุ ญาณสงฺขาตาย โพธิยา อตฺถุ, ตถา เตสเญฺญว อรหตฺตผลวิมุตฺติยา วิมุตฺตานํ อตฺถุ, ยา จ เนสํ ตทงฺควิมุตฺติ วิกฺขมฺภนวิมุตฺติ สมุเจฺฉทวิมุตฺติ ปฎิปฺปสฺสทฺธิวิมุตฺติ นิสฺสรณวิมุตฺตีติ ปญฺจวิธา วิมุตฺติ, ตสฺสา เนสํ วิมุตฺติยาปิ อยํ มยฺหํ นมกฺกาโร อตฺถูติฯ ‘‘อิมํ โส ปริตฺตํ กตฺวา, โมโร จรติ เอสนา’’ติ อิทํ ปน ปททฺวยํ สตฺถา อภิสมฺพุโทฺธ หุตฺวา อาหฯ ตสฺสโตฺถ – ภิกฺขเว, โส โมโร อิมํ ปริตฺตํ อิมํ รกฺขํ กตฺวา อตฺตโน โคจรภูมิยํ ปุปฺผผลาทีนํ อตฺถาย นานปฺปการาย เอสนาย จรติฯ</p>


<p>เอวํ ทิวสํ จริตฺวา สายํ ปพฺพตมตฺถเก นิสีทิตฺวา อตฺถงฺคตํ สูริยํ โอโลเกโนฺต พุทฺธคุเณ อาวเชฺชตฺวา นิวาสฎฺฐาเน รกฺขาวรณตฺถาย ปุน พฺรหฺมมนฺตํ พนฺธโนฺต นฺติอาทิมาหฯ</p>


<ol>
<li>
‘‘อเปตยํ จกฺขุมา เอกราชา, หริสฺสวโณฺณ ปถวิปฺปภาโส;  
  
ตํ ตํ นมสฺสามิ หริสฺสวณฺณํ ปถวิปฺปภาสํ, ตยาชฺช คุตฺตา วิหเรมุ รตฺติํฯ  
</li>
  
‘‘เย พฺราหฺมณา เวทคู สพฺพธเมฺม, เต เม นโม เต จ มํ ปาลยนฺตุ;  
  
นมตฺถุ พุทฺธานํ นมตฺถุ โพธิยา, นโม วิมุตฺตานํ นโม วิมุตฺติยา;  
  
อิมํ โส ปริตฺตํ กตฺวา, โมโร วาสมกปฺปยี’’ติฯ  
</li>
  
<p>ตตฺถ ติ อปยาติ อตฺถํ คจฺฉติฯ ติ อิทมฺปิ อภิสมฺพุโทฺธ หุตฺวา อาหฯ ตสฺสโตฺถ – ภิกฺขเว , โส โมโร อิมํ ปริตฺตํ อิมํ รกฺขํ กตฺวา อตฺตโน นิวาสฎฺฐาเน วาสํ กปฺปยิตฺถ, ตสฺส รตฺติํ วา ทิวา วา อิมสฺส ปริตฺตสฺสานุภาเวน เนว ภยํ, น โลมหํโส อโหสิฯ
</ol></p>


<p>อเถโก  พาราณสิยา อวิทูเร เนสาทคามวาสี เนสาโท หิมวนฺตปเทเส วิจรโนฺต ตสฺมิํ  ทณฺฑกหิรญฺญปพฺพตมตฺถเก นิสินฺนํ โพธิสตฺตํ ทิสฺวา อาคนฺตฺวา ปุตฺตสฺส อาโรเจสิฯ อเถกทิวสํ เขมา นาม พาราณสิรโญฺญ เทวี สุปิเนน สุวณฺณวณฺณํ โมรํ ธมฺมํ เทเสนฺตํ ทิสฺวา ปพุทฺธกาเล รโญฺญ อาโรเจสิ – ‘‘อหํ, เทว, สุวณฺณวณฺณสฺส โมรสฺส ธมฺมํ โสตุกามา’’ติฯ ราชา อมเจฺจ ปุจฺฉิฯ อมจฺจา ‘‘พฺราหฺมณา ชานิสฺสนฺตี’’ติ อาหํสุฯ พฺราหฺมณา ตํ สุตฺวา ‘‘สุวณฺณวณฺณา โมรา นาม โหนฺตี’’ติ วตฺวา ‘‘กตฺถ โหนฺตี’’ติ วุเตฺต ‘‘เนสาทา ชานิสฺสนฺตี’’ติ อาหํสุฯ ราชา เนสาเท สนฺนิปาเตตฺวา ปุจฺฉิฯ อถ โส เนสาทปุโตฺต ‘‘อาม, มหาราช, ทณฺฑกหิรญฺญปพฺพโต นาม อตฺถิ, ตตฺถ สุวณฺณวโณฺณ โมโร วสตี’’ติ อาหฯ ‘‘เตน หิ ตํ โมรํ อมาเรตฺวา พนฺธิตฺวาว อาเนหี’’ติฯ เนสาโท คนฺตฺวา ตสฺส โคจรภูมิยํ ปาเส โอเฑฺฑสิฯ โมเรน อกฺกนฺตฎฺฐาเนปิ ปาโส น สญฺจรติฯ เนสาโท คณฺหิตุํ อสโกฺกโนฺต สตฺต วสฺสานิ วิจริตฺวา ตเตฺถว กาลมกาสิฯ เขมาปิ เทวี ปตฺถิตํ อลภมานา กาลมกาสิฯ</p>


<p>ราชา ‘‘โมรํ เม นิสฺสาย เทวี กาลกตา’’ติ กุชฺฌิตฺวา ‘‘หิมวนฺตปเทเส ทณฺฑกหิรญฺญปพฺพโต นาม อตฺถิ, ตตฺถ สุวณฺณวโณฺณ โมโร วสติ, เย ตสฺส มํสํ ขาทนฺติ, เต อชรา อมรา โหนฺตี’’ติ อกฺขรํ สุวณฺณปเฎฺฎ ลิขาเปตฺวา สุวณฺณปฎฺฎํ มญฺชูสาย นิกฺขิปาเปสิฯ ตสฺมิํ กาลกเต อโญฺญ ราชา รชฺชํ ปตฺวา สุวณฺณปฎฺฎํ วาเจตฺวา ‘‘อชโร อมโร ภวิสฺสามี’’ติ อญฺญํ เนสาทํ เปเสสิฯ โสปิ คนฺตฺวา โพธิสตฺตํ คเหตุํ อสโกฺกโนฺต ตเตฺถว กาลมกาสิฯ เอเตเนว นิยาเมน ฉ ราชปริวฎฺฎา คตาฯ อถ สตฺตโม ราชา รชฺชํ ปตฺวา เอกํ เนสาทํ ปหิณิฯ โส คนฺตฺวา โพธิสเตฺตน อกฺกนฺตฎฺฐาเนปิ ปาสสฺส อสญฺจรณภาวํ, อตฺตโน  ปริตฺตํ กตฺวา โคจรภูมิคมนภาวญฺจสฺส ญตฺวา ปจฺจนฺตํ โอตริตฺวา เอกํ โมริํ คเหตฺวา ยถา หตฺถตาฬสเทฺทน นจฺจติ, อจฺฉราสเทฺทน จ วสฺสติ, เอวํ สิกฺขาเปตฺวา ตํ อาทาย คนฺตฺวา โมเรน ปริเตฺต  อกเต ปาโตเยว ปาสยฎฺฐิโย โรเปตฺวา ปาเส โอเฑฺฑตฺวา โมริํ วสฺสาเปสิฯ โมโร วิสภาคํ มาตุคามสทฺทํ สุตฺวา กิเลสาตุโร หุตฺวา ปริตฺตํ กาตุํ อสกฺกุณิตฺวา คนฺตฺวา ปาเส พชฺฌิฯ อถ นํ เนสาโท คเหตฺวา คนฺตฺวา พาราณสิรโญฺญ อทาสิฯ</p>


<p>ราชา ตสฺส รูปสมฺปตฺติํ ทิสฺวา ตุฎฺฐมานโส อาสนํ ทาเปสิฯ โพธิสโตฺต ปญฺญตฺตาสเน นิสีทิตฺวา ‘‘มหาราช, กสฺมา มํ คณฺหาเปสี’’ติ ปุจฺฉิฯ ‘‘เย กิร ตว มํสํ ขาทนฺติ, เต อชรา อมรา โหนฺติ, สฺวาหํ ตว มํสํ ขาทิตฺวา อชโร อมโร โหตุกาโม ตํ คณฺหาเปสิ’’นฺติฯ ‘‘มหาราช, มม ตาว มํสํ ขาทนฺตา อชรา อมรา โหนฺตุ, อหํ ปน มริสฺสามี’’ติ ? ‘‘อาม, มริสฺสสี’’ติฯ ‘‘มยิ มรเนฺต ปน มม มํสเมว ขาทิตฺวา กินฺติ กตฺวา น มริสฺสนฺตี’’ติ? ‘‘ตฺวํ สุวณฺณวโณฺณ, ตสฺมา กิร ตว มํสํ ขาทกา อชรา อมรา ภวิสฺสนฺตี’’ติฯ ‘‘มหาราช, อหํ ปน น อการณา สุวณฺณวโณฺณ ชาโต, ปุเพฺพ ปนาหํ อิมสฺมิํเยว นคเร จกฺกวตฺตี ราชา หุตฺวา สยมฺปิ ปญฺจ สีลานิ รกฺขิํ, สกลจกฺกวาฬวาสิโนปิ รกฺขาเปสิํ, สฺวาหํ กาลํ กริตฺวา ตาวติํสภวเน นิพฺพโตฺต, ตตฺถ ยาวตายุกํ ฐตฺวา ตโต จุโต อญฺญสฺส อกุสลสฺส นิสฺสเนฺทน โมรโยนิยํ นิพฺพตฺติตฺวาปิ โปราณสีลานุภาเวน สุวณฺณวโณฺณ ชาโต’’ติฯ ‘‘‘ตฺวํ จกฺกวตฺตี ราชา หุตฺวา สีลํ รกฺขิตฺวา สีลผเลน สุวณฺณวโณฺณ ชาโต’ติ กถมิทํ อเมฺหหิ สทฺธาตพฺพํฯ อตฺถิ โน โกจิ สกฺขี’’ติ ? ‘‘อตฺถิ, มหาราชา’’ติฯ ‘‘โก นามา’’ติ? ‘‘มหาราช, อหํ จกฺกวตฺติกาเล รตนมเย รเถ นิสีทิตฺวา อากาเส วิจริํ, โส เม รโถ มงฺคลโปกฺขรณิยา อโนฺตภูมิยํ นิทหาปิโต, ตํ มงฺคลโปกฺขรณิโต อุกฺขิปาเปหิ, โส เม สกฺขิ ภวิสฺสตี’’ติฯ</p>


<p>ราชา ‘‘สาธู’’ติ ปฎิสฺสุณิตฺวา โปกฺขรณิโต อุทกํ หราเปตฺวา รถํ นีหราเปตฺวา โพธิสตฺตสฺส สทฺทหิฯ โพธิสโตฺต ‘‘มหาราช, ฐเปตฺวา อมตมหานิพฺพานํ อวเสสา สเพฺพ สงฺขตธมฺมา หุตฺวา อภาวิโน อนิจฺจา ขยวยธมฺมาเยวา’’ติ รโญฺญ ธมฺมํ เทเสตฺวา ราชานํ ปญฺจสุ สีเลสุ ปติฎฺฐาเปสิฯ ราชา ปสโนฺน โพธิสตฺตํ รเชฺชน ปูเชตฺวา มหนฺตํ สกฺการํ อกาสิฯ โส รชฺชํ ตเสฺสว ปฎินิยฺยาเทตฺวา กติปาหํ วสิตฺวา ‘‘อปฺปมโตฺต โหหิ, มหาราชา’’ติ โอวทิตฺวา อากาเส  อุปฺปติตฺวา ทณฺฑกหิรญฺญปพฺพตเมว อคมาสิฯ ราชาปิ โพธิสตฺตสฺส โอวาเท ฐตฺวา ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ อรหเตฺต ปติฎฺฐหิฯ ‘‘ตทา ราชา อานโนฺท อโหสิ, สุวณฺณโมโร ปน อหเมว อโหสิ’’นฺติฯ</p>

</p>


<ol>
<li>
<p> [๑๖๐] ๑๐. วินีลชาตกวณฺณนา
</ol></p>


<p>นฺติ อิทํ สตฺถา เวฬุวเน วิหรโนฺต เทวทตฺตสฺส สุคตาลยํ อารพฺภ กเถสิฯ เทวทเตฺต หิ คยาสีสคตานํ ทฺวินฺนํ อคฺคสาวกานํ สุคตาลยํ ทเสฺสตฺวา นิปเนฺน อุโภปิ เถรา  ธมฺมํ เทเสตฺวา อตฺตโน นิสฺสิตเก อาทาย เวฬุวนํ อคมิํสุฯ เต สตฺถารา ‘‘สาริปุตฺต, เทวทโตฺต ตุเมฺห ทิสฺวา กิํ  อกาสี’’ติ ปุฎฺฐา ‘‘ภเนฺต, สุคตาลยํ ทเสฺสตฺวา มหาวินาสํ ปาปุณี’’ติ อาโรเจสุํฯ สตฺถา ‘‘น โข, สาริปุตฺต, เทวทโตฺต อิทาเนว มม อนุกิริยํ กโรโนฺต วินาสํ ปโตฺต, ปุเพฺพปิ ปาปุณิเยวา’’ติ วตฺวา เถเรหิ ยาจิโต อตีตํ อาหริฯ</p>


<p>อตีเต วิเทหรเฎฺฐ มิถิลายํ วิเทหราเช รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติฯ โส วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา ปิตุ อจฺจเยน รเชฺช ปติฎฺฐาสิฯ ตทา เอกสฺส สุวณฺณหํสราชสฺส โคจรภูมิยํ กากิยา สทฺธิํ สํวาโส อโหสิฯ สา ปุตฺตํ วิชายิฯ โส เนว มาตุปติรูปโก อโหสิ, น ปิตุฯ อถสฺส วินีลกธาตุกตฺตา ‘‘วินีลโก’’เตฺวว นามํ อกํสุฯ หํสราชา อภิณฺหํ คนฺตฺวา ปุตฺตํ ปสฺสติฯ อปเร ปนสฺส เทฺว หํสโปตกา ปุตฺตา อเหสุํฯ เต ปิตรํ อภิณฺหํ มนุสฺสปถํ คจฺฉนฺตํ ทิสฺวา ปุจฺฉิํสุ – ‘‘ตาต, ตุเมฺห กสฺมา อภิณฺหํ มนุสฺสปถํ คจฺฉถา’’ติ? ‘‘ตาตา, เอกาย เม กากิยา สทฺธิํ สํวาสมนฺวาย เอโก ปุโตฺต ชาโต, ‘วินีลโก’ติสฺส นามํ, ตมหํ ทฎฺฐุํ คจฺฉามี’’ติฯ ‘‘กหํ ปเนเต  วสนฺตี’’ติ? ‘‘วิเทหรเฎฺฐ มิถิลาย อวิทูเร อสุกสฺมิํ นาม ฐาเน เอกสฺมิํ ตาลเคฺค วสนฺตี’’ติฯ ‘‘ตาต, มนุสฺสปโถ นาม สาสโงฺก สปฺปฎิภโย, ตุเมฺห มา คจฺฉถ, มยํ คนฺตฺวา ตํ อาเนสฺสามา’’ติ เทฺว หํสโปตกา ปิตรา อาจิกฺขิตสญฺญาย ตตฺถ คนฺตฺวา ตํ วินีลกํ เอกสฺมิํ ทณฺฑเก นิสีทาเปตฺวา มุขตุณฺฑเกน ทณฺฑโกฎิยํ ฑํสิตฺวา มิถิลานครมตฺถเกน ปายิํสุฯ ตสฺมิํ ขเณ วิเทหราชา สพฺพเสตจตุสินฺธวยุตฺตรถวเร นิสีทิตฺวา นครํ ปทกฺขิณํ กโรติฯ วินีลโก ตํ ทิสฺวา จิเนฺตสิ – ‘‘มยฺหํ วิเทหรญฺญา กิํ นานาการณํ, เอส จตุสินฺธวยุตฺตรเถ นิสีทิตฺวา นครํ อนุสญฺจรติ, อหํ ปน หํสยุตฺตรเถ นิสีทิตฺวา คจฺฉามี’’ติฯ โส อากาเสน คจฺฉโนฺต ปฐมํ คาถมาห –</p>


<ol>
<li>
‘‘เอวเมว  
นูน ราชานํ, เวเทหํ มิถิลคฺคหํ;  
  
อสฺสา วหนฺติ อาชญฺญา, ยถา หํสา วินีลก’’นฺติฯ  
</li>
  
<p>ตตฺถ ติ เอวํ เอว, ติ ปริวิตเกฺก นิปาโตฯ เอกํเสปิ วฎฺฎติเยวฯ นฺติ วิเทหรฎฺฐสามิกํฯ นฺติ มิถิลเคหํ, มิถิลายํ ฆรํ ปริคฺคเหตฺวา วสมานนฺติ อโตฺถฯ ติ การณาการณาชานนกาฯ นฺติ ยถา อิเม หํสา มํ วินีลกํ วหนฺติ, เอวเมว วหนฺตีติฯ
</ol></p>


<p>หํสโปตกา  ตสฺส วจนํ สุตฺวา กุชฺฌิตฺวา ‘‘อิเธว นํ ปาเตตฺวา คมิสฺสามา’’ติ จิตฺตํ อุปฺปาเทตฺวาปิ ‘‘เอวํ กเต ปิตา โน กิํ วกฺขตี’’ติ ครหภเยน ปิตุ สนฺติกํ เนตฺวา เตน กตกิริยํ ปิตุ อาจิกฺขิํสุฯ อถ นํ ปิตา กุชฺฌิตฺวา ‘‘กิํ ตฺวํ มม ปุเตฺตหิ อธิกตโรสิ, โย มม ปุเตฺต อภิภวิตฺวา รเถ ยุตฺตสินฺธเว วิย กโรสิ, อตฺตโน ปมาณํ น ชานาสิฯ อิมํ ฐานํ ตว อโคจโร, อตฺตโน มาตุ วสนฎฺฐานเมว คจฺฉาหี’’ติ ตเชฺชตฺวา ทุติยํ คาถมาห –</p>


<ol>
<li>
‘‘วินีล ทุคฺคํ ภชสิ, อภูมิํ ตาต เสวสิ;  
  
คามนฺตกานิ เสวสฺสุ, เอตํ มาตาลยํ ตวา’’ติฯ  
</li>
  
<p>ตตฺถ ติ ตํ นาเมนาลปติฯ ติ อิเมสํ วเสน คิริทุคฺคํ ภชสิฯ ติ, ตาต, คิริวิสมํ นาม ตว อภูมิ , ตํ เสวสิ อุปคจฺฉสิฯ ติ เอตํ คามนฺตํ อุกฺการฎฺฐานํ อามกสุสานฎฺฐานญฺจ ตว มาตุ อาลยํ เคหํ วสนฎฺฐานํ, ตตฺถ คจฺฉาหีติฯ เอวํ ตํ ตเชฺชตฺวา ‘‘คจฺฉถ, นํ มิถิลนครสฺส อุกฺการภูมิยเญฺญว โอตาเรตฺวา เอถา’’ติ ปุเตฺต อาณาเปสิ, เต ตถา อกํสุฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา วินีลโก เทวทโตฺต อโหสิ, เทฺว หํสโปตกา เทฺว อคฺคสาวกา อเหสุํ, ปิตา อานโนฺท อโหสิ, วิเทหราชา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
ราโชวาทญฺจ สิงฺคาลํ, สูกรํ อุรคํ ภคฺคํ;  
  
อลีนจิตฺตคุณญฺจ, สุหนุ โมรวินีลํฯ  
</p>
  
<h2>๒. สนฺถววโคฺค</h2>
<ol>
<li>
<p> [๑๖๑] ๑. อินฺทสมานโคตฺตชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ ทุพฺพจชาติกํ อารพฺภ กเถสิฯ ตสฺส วตฺถุ นวกนิปาเต  (ชา. ๑.๙.๑ อาทโย) อาวิภวิสฺสติฯ สตฺถา ปน ตํ ภิกฺขุํ ‘‘ปุเพฺพปิ ตฺวํ, ภิกฺขุ, ทุพฺพจตาย ปณฺฑิตานํ วจนํ อกตฺวา มตฺตหตฺถิปาเทหิ สญฺจุณฺณิโต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วุฑฺฒิปฺปโตฺต ฆราวาสํ ปหาย อิสิปพฺพชฺชํ ปพฺพชิตฺวา ปญฺจนฺนํ อิสิสตานํ คณสตฺถา หุตฺวา หิมวนฺตปเทเส วาสํ กเปฺปสิฯ ตทา เตสุ ตาปเสสุ อินฺทสมานโคโตฺต นาเมโก ตาปโส  อโหสิ ทุพฺพโจ อโนวาทโกฯ โส เอกํ หตฺถิโปตกํ โปเสสิฯ โพธิสโตฺต สุตฺวา ตํ ปโกฺกสิตฺวา ‘‘สจฺจํ กิร ตฺวํ หตฺถิโปตกํ โปเสสี’’ติ ปุจฺฉิฯ ‘‘สจฺจํ, อาจริย, มตมาติกํ เอกํ หตฺถิโปตกํ โปเสมี’’ติฯ ‘‘หตฺถิโน นาม วุฑฺฒิปฺปตฺตา โปสเกเยว มาเรนฺติ, มา ตํ โปเสหี’’ติฯ ‘‘เตน วินา วตฺติตุํ น สโกฺกมิ อาจริยา’’ติฯ ‘‘เตน หิ ปญฺญายิสฺสสี’’ติฯ โส เตน โปสิยมาโน อปรภาเค มหาสรีโร อโหสิฯ</p>


<p>อเถกสฺมิํ กาเล เต อิสโย วนมูลผลาผลตฺถาย ทูรํ คนฺตฺวา ตเตฺถว กติปาหํ วสิํสุฯ หตฺถีปิ อคฺคทกฺขิณวาเต ปภินฺนมโท หุตฺวา ตสฺส ปณฺณสาลํ วิทฺธํเสตฺวา ปานียฆฎํ ภินฺทิตฺวา ปาสาณผลกํ ขิปิตฺวา อาลมฺพนผลกํ ลุญฺจิตฺวา ‘‘ตํ ตาปสํ มาเรตฺวาว คมิสฺสามี’’ติ เอกํ คหนฎฺฐานํ ปวิสิตฺวา ตสฺส อาคมนมคฺคํ โอโลเกโนฺต อฎฺฐาสิฯ อินฺทสมานโคโตฺต ตสฺส โคจรํ  คเหตฺวา สเพฺพสํ ปุรโตว อาคจฺฉโนฺต ตํ ทิสฺวา ปกติสญฺญาเยวสฺส สนฺติกํ อคมาสิฯ อถ นํ โส หตฺถี คหนฎฺฐานา นิกฺขมิตฺวา โสณฺฑาย ปรามสิตฺวา ภูมิยํ ปาเตตฺวา สีสํ ปาเทน อกฺกมิตฺวา ชีวิตกฺขยํ ปาเปตฺวา มทฺทิตฺวา โกญฺจนาทํ กตฺวา อรญฺญํ ปาวิสิฯ เสสตาปสา ตํ ปวตฺติํ โพธิสตฺตสฺส อาโรเจสุํ ฯ โพธิสโตฺต ‘‘กาปุริเสหิ นาม สทฺธิํ สํสโคฺค น กาตโพฺพ’’ติ วตฺวา อิมา คาถา อาห –</p>


<ol>
<li>
‘‘น สนฺถวํ กาปุริเสน กยิรา, อริโย อนริเยน ปชานมตฺถํ;  
  
จิรานุวุโตฺถปิ กโรติ ปาปํ, คโช ยถา อินฺทสมานโคตฺตํฯ  
</li>
  
<li>
‘‘ยํ เตฺวว ชญฺญา สทิโส มมนฺติ, สีเลน ปญฺญาย สุเตน จาปิ;  
  
เตเนว เมตฺติํ กยิราถ สทฺธิํ, สุโข หเว สปฺปุริเสน สงฺคโม’’ติฯ  
</li>
  
<p>ตตฺถ ติ กุจฺฉิเตน โกธปุริเสน สทฺธิํ ตณฺหาสนฺถวํ วา มิตฺตสนฺถวํ วา น กยิราถฯ นฺติ  ติ จตฺตาโร อริยา อาจารอริโย ลิงฺคอริโย ทสฺสนอริโย ปฎิเวธอริโยติฯ เตสุ อาจารอริโย อิธ อธิเปฺปโตฯ โส ปชานมตฺถํ อตฺถํ ปชานโนฺต อตฺถานตฺถกุสโล อาจาเร ฐิโต อริยปุคฺคโล อนริเยน นิลฺลเชฺชน ทุสฺสีเลน สทฺธิํ สนฺถวํ น กเรยฺยาติ อโตฺถฯ กิํ การณา? นฺติ, ยสฺมา อนริโย จิรํ เอกโต อนุวุโตฺถปิ ตํ เอกโต นิวาสํ อคเณตฺวา กโรติ ปาปํ ลามกกมฺมํ กโรติเยวฯ ยถา กิํ? นฺติ, ยถา โส คโช อินฺทสมานโคตฺตํ มาเรโนฺต ปาปํ อกาสีติ อโตฺถฯ นฺติอาทีสุ ยํ เตฺวว ปุคฺคลํ ‘‘อยํ มม สีลาทีหิ สทิโส’’ติ ชาเนยฺย, เตเนว สทฺธิํ เมตฺติํ กยิราถ, สปฺปุริเสน สทฺธิํ สมาคโม สุขาวโหติฯ
</ol></p>


<p>เอวํ  โพธิสโตฺต ‘‘อโนวาทเกน นาม น ภวิตพฺพํ, สุสิกฺขิเตน ภวิตุํ วฎฺฎตี’’ติ อิสิคณํ โอวทิตฺวา อินฺทสมานโคตฺตสฺส สรีรกิจฺจํ กาเรตฺวา พฺรหฺมวิหาเร ภาเวตฺวา พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อินฺทสมานโคโตฺต อยํ ทุพฺพโจ อโหสิ, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๑๖๒] ๒. สนฺถวชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อคฺคิชุหนํ อารพฺภ กเถสิฯ วตฺถุ เหฎฺฐา  (ชา. ๑.๑.๑๔๔ อาทโย) กถิตสทิสเมวฯ ภิกฺขู เต อคฺคิํ ชุหเนฺต ทิสฺวา ‘‘ภเนฺต, ชฎิลา นานปฺปการํ มิจฺฉาตปํ กโรนฺติ, อตฺถิ นุ โข เอตฺถ วุฑฺฒี’’ติ ภควนฺตํ ปุจฺฉิํสุฯ ‘‘น, ภิกฺขเว, เอตฺถกาจิ วุฑฺฒิ นาม อตฺถิ, โปราณกปณฺฑิตาปิ อคฺคิชุหเน วุฑฺฒิ อตฺถีติ สญฺญาย จิรํ อคฺคิํ ชุหิตฺวา ตสฺมิํ กเมฺม อวุฑฺฒิเมว ทิสฺวา  อคฺคิํ อุทเกน นิพฺพาเปตฺวา สาขาทีหิ โปเถตฺวา ปุน นิวตฺติตฺวาปิ น โอโลเกสุ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติฯ มาตาปิตโร ตสฺส ชาตคฺคิํ คเหตฺวา ตํ โสฬสวสฺสุเทฺทเส ฐิตํ อาหํสุ – ‘‘กิํ, ตาต, ชาตคฺคิํ คเหตฺวา อรเญฺญ อคฺคิํ ปริจริสฺสสิ, อุทาหุ ตโย เวเท อุคฺคณฺหิตฺวา กุฎุมฺพํ สณฺฐเปตฺวา ฆราวาสํ วสิสฺสสี’’ติฯ โส ‘‘น เม ฆราวาเสน อโตฺถ, อรเญฺญ อคฺคิํ ปริจริตฺวา พฺรหฺมโลกปรายโณ ภวิสฺสามี’’ติ ชาตคฺคิํ คเหตฺวา มาตาปิตโร วนฺทิตฺวา อรญฺญํ ปวิสิตฺวา ปณฺณสาลาย วาสํ กเปฺปตฺวา อคฺคิํ ปริจริฯ โส เอกทิวสํ นิมนฺติตฎฺฐานํ คนฺตฺวา สปฺปินา ปายาสํ ลภิตฺวา ‘‘อิมํ ปายาสํ มหาพฺรหฺมุโน ยชิสฺสามี’’ติ ตํ ปายาสํ  อาหริตฺวา อคฺคิํ ชาเลตฺวา ‘‘อคฺคิํ ตาว ภวนฺตํ สปฺปิยุตฺตํ ปายาสํ ปาเยมี’’ติ ปายาสํ อคฺคิมฺหิ ปกฺขิปิฯ พหุสิเนเห ปายาเส อคฺคิมฺหิ ปกฺขิตฺตมเตฺตเยว อคฺคิ ชลิตฺวา ปจฺจุคฺคตาหิ อจฺจีหิ ปณฺณสาลํ ฌาเปสิฯ พฺราหฺมโณ ภีตตสิโต ปลายิตฺวา พหิ ฐตฺวา ‘‘กาปุริเสหิ นาม สนฺถโว น กาตโพฺพ, อิทานิ เม อิมินา อคฺคินา กิเจฺฉน กตา ปณฺณสาลา ฌาปิตา’’ติ วตฺวา ปฐมํ คาถมาห –</p>


<ol>
<li>
‘‘น สนฺถวสฺมา ปรมตฺถิ ปาปิโย, โย สนฺถโว กาปุริเสน โหติ;  
  
สนฺตปฺปิโต สปฺปินา ปายเสน, กิจฺฉากตํ ปณฺณกุฎิํ อทยฺหี’’ติฯ  
</li>
  
<p>ตตฺถ ติ ตณฺหาสนฺถวาปิ จ มิตฺตสนฺถวาปิ จาติ ทุวิธาปิ เอตสฺมา สนฺถวา ปรํ อุตฺตริ อญฺญํ ปาปตรํ นตฺถิ, ลามกตรํ นาม นตฺถีติ อโตฺถฯ ติ โย ปาปเกน กาปุริเสน สทฺธิํ ทุวิโธปิ สนฺถโว, ตโต ปาปตรํ อญฺญํ นตฺถิฯ กสฺมา?   ติ, ยสฺมา สปฺปินา จ ปายาเสน จ สนฺตปฺปิโตปิ อยํ อคฺคิ มยา กิเจฺฉน กตํ ปณฺณสาลํ ฌาเปสีติ อโตฺถฯ
</ol></p>


<p>โส เอวํ วตฺวา ‘‘น เม ตยา มิตฺตทุพฺภินา อโตฺถ’’ติ ตํ อคฺคิํ อุทเกน นิพฺพาเปตฺวา สาขาหิ โปเถตฺวา อโนฺตหิมวนฺตํ ปวิสิตฺวา เอกํ สามมิคิํ สีหสฺส จ พฺยคฺฆสฺส จ ทีปิโน จ มุขํ เลหนฺติํ ทิสฺวา  ‘‘สปฺปุริเสหิ สทฺธิํ สนฺถวา ปรํ เสโยฺย นาม นตฺถี’’ติ จิเนฺตตฺวา ทุติยํ คาถมาห –</p>


<ol>
<li>
‘‘น สนฺถวสฺมา ปรมตฺถิ เสโยฺย, โย สนฺถโว สปฺปุริเสน โหติ;  
  
สีหสฺส  
พฺยคฺฆสฺส จ ทีปิโน จ, สามา มุขํ เลหติ สนฺถเวนา’’ติฯ  
</li>
  
<p>ตตฺถ ติ สามา นาม มิคี อิเมสํ ติณฺณํ ชนานํ สนฺถเวน สิเนเหน มุขํ เลหตีติฯ
</ol></p>


<p>เอวํ วตฺวา โพธิสโตฺต อโนฺตหิมวนฺตํ ปวิสิตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา ชีวิตปริโยสาเน พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘เตน สมเยน ตาปโส อหเมว อโหสิ’’นฺติฯ</p>

</p>


<ol>
<li>
<p> [๑๖๓] ๓. สุสีมชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ฉนฺทกทานํ อารพฺภ กเถสิฯ สาวตฺถิยญฺหิ กทาจิ เอกเมว กุลํ พุทฺธปฺปมุขสฺส ภิกฺขุสงฺฆสฺส ทานํ เทติ, กทาจิ อญฺญติตฺถิยานํ เทติ, กทาจิ คณพนฺธเนน พหู เอกโต หุตฺวา เทนฺติ, กทาจิ วีถิสภาเคน, กทาจิ สกลนครวาสิโน ฉนฺทกํ สํหริตฺวา ทานํ เทนฺติฯ อิมสฺมิํ ปน กาเล สกลนครวาสิโน ฉนฺทกํ สํหริตฺวา สพฺพปริกฺขารทานํ สเชฺชตฺวา เทฺว โกฎฺฐาสา หุตฺวา เอกเจฺจ ‘‘อิมํ สพฺพปริกฺขารทานํ อญฺญติตฺถิยานํ ทสฺสามา’’ติ อาหํสุ, เอกเจฺจ ‘‘พุทฺธปฺปมุขสฺส ภิกฺขุสงฺฆสฺสา’’ติฯ เอวํ ปุนปฺปุนํ กถาย วตฺตมานาย อญฺญติตฺถิยสาวเกหิ อญฺญติตฺถิยานเญฺญว , พุทฺธสาวเกหิ ‘‘‘พุทฺธปฺปมุขสฺส ภิกฺขุสงฺฆเสฺสวา’ติ วุเตฺต สมฺพหุลํ กริสามา’’ติ สมฺพหุลาย กถาย ‘‘พุทฺธปฺปมุขสฺส ภิกฺขุสงฺฆสฺส ทสฺสามา’’ติ วทนฺตาเยว พหุกา ชาตา, เตสเญฺญว กถา ปติฎฺฐาสิ ฯ อญฺญติตฺถิยสาวกา พุทฺธานํ ทาตพฺพทานสฺส อนฺตรายํ กาตุํ นาสกฺขิํสุฯ นาครา พุทฺธปฺปมุขํ ภิกฺขุสงฺฆํ นิมเนฺตตฺวา สตฺตาหํ มหาทานํ ปวเตฺตตฺวา สตฺตเม ทิวเส สพฺพปริกฺขาเร อทํสุฯ สตฺถา อนุโมทนํ กตฺวา มหาชนํ มคฺคผเลหิ  ปโพเธตฺวา เชตวนวิหารเมว คนฺตฺวา ภิกฺขุสเงฺฆน วเตฺต ทสฺสิเต คนฺธกุฎิปฺปมุเข ฐตฺวา สุคโตวาทํ ทตฺวา คนฺธกุฎิํ ปาวิสิฯ</p>


<p>สายนฺหสมเย ภิกฺขู ธมฺมสภายํ สนฺนิปติตฺวา กถํ สมุฎฺฐาเปสุํ – ‘‘อาวุโส, อญฺญติตฺถิยสาวกา พุทฺธานํ ทาตพฺพทานสฺส อนฺตรายกรณตฺถาย วายมนฺตาปิ อนฺตรายํ กาตุํ นาสกฺขิํสุ, ตํ สพฺพปริกฺขารทานํ พุทฺธานํเยว ปาทมูลํ อาคตํ, อโห พุทฺธพลํ นาม มหนฺต’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เอเต อญฺญติตฺถิยสาวกา อิทาเนว มยฺหํ ทาตพฺพทานสฺส อนฺตรายกรณตฺถาย วายมนฺติ, ปุเพฺพปิ วายมิํสุ, โส ปน ปริกฺขาโร สพฺพกาเลปิ มเมว ปาทมูลํ อาคจฺฉตี’’ติ วตฺวา อตีตํ อาหริฯ</p>


<p>อตีเต พาราณสิยํ สุสีโม นาม ราชา อโหสิฯ ตทา โพธิสโตฺต ตสฺส ปุโรหิตสฺส พฺราหฺมณิยา กุจฺฉิมฺหิ ปฎิสนฺธิํ คณฺหิ, ตสฺส โสฬสวสฺสิกกาเล ปิตา กาลมกาสิฯ โส ปน ธรมานกาเล รโญฺญ หตฺถิมงฺคลการโก อโหสิฯ หตฺถีนํ มงฺคลกรณฎฺฐาเน อาภตอุปกรณภณฺฑญฺจ หตฺถาลงฺการญฺจ สพฺพํ โสเยว อลตฺถฯ เอวมสฺส เอเกกสฺมิํ มงฺคเล โกฎิมตฺตํ ธนํ อุปฺปชฺชติฯ อถ ตสฺมิํ กาเล หตฺถิมงฺคลฉโณ สมฺปาปุณิฯ เสสา พฺราหฺมณา ราชานํ อุปสงฺกมิตฺวา ‘‘มหาราช, หตฺถิมงฺคลฉโณ สมฺปโตฺต, มงฺคลํ กาตุํ วฎฺฎติฯ ปุโรหิตพฺราหฺมณสฺส ปน ปุโตฺต อติทหโร, เนว ตโย เวเท ชานาติ, น หตฺถิสุตฺตํ, มยํ หตฺถิมงฺคลํ กริสฺสามา’’ติ อาหํสุฯ ราชา ‘‘สาธู’’ติ สมฺปฎิจฺฉิฯ พฺราหฺมณา ปุโรหิตปุตฺตสฺส หตฺถิมงฺคลํ กาตุํ อทตฺวา ‘‘หตฺถิมงฺคลํ กตฺวา มยํ ธนํ คณฺหิสฺสามา’’ติ หฎฺฐตุฎฺฐา วิจรนฺติฯ อถ ‘‘จตุเตฺถ ทิวเส หตฺถิมงฺคลํ ภวิสฺสตี’’ติ โพธิสตฺตสฺส มาตา  ตํ ปวตฺติํ สุตฺวา ‘‘หตฺถิมงฺคลกรณํ นาม ยาว สตฺตมา กุลปริวฎฺฎา อมฺหากํ วํโส, วํโส จ โน โอสกฺกิสฺสติ, ธนา จ ปริหายิสฺสามา’’ติ อนุโสจมานา ปโรทิฯ</p>


<p>โพธิสโตฺต   ‘‘กสฺมา, อมฺม, โรทสี’’ติ วตฺวา ตํ การณํ สุตฺวา ‘‘นนุ, อมฺม, อหํ มงฺคลํ กริสฺสามี’’ติ อาหฯ ‘‘ตาต, ตฺวํ เนว ตโย เวเท ชานาสิ, น หตฺถิสุตฺตํ, กถํ มงฺคลํ กริสฺสสี’’ติฯ ‘‘อมฺม, กทา ปน หตฺถิมงฺคลํ กริสฺสตี’’ติ? ‘‘อิโต จตุเตฺถ ทิวเส, ตาตา’’ติฯ ‘‘อมฺม, ตโย ปน เวเท ปคุเณ กตฺวา หตฺถิสุตฺตํ ชานนกอาจริโย กหํ วสตี’’ติ? ‘‘ตาต, เอวรูโป ทิสาปาโมโกฺข อาจริโย อิโต วีสโยชนสตมตฺถเก คนฺธารรเฎฺฐ ตกฺกสิลายํ วสตี’’ติฯ ‘‘อมฺม, อมฺหากํ วํสํ น นาเสสฺสามิ, อหํ เสฺว เอกทิวเสเนว ตกฺกสิลํ คนฺตฺวา เอกรเตฺตเนว ตโย เวเท จ หตฺถิสุตฺตญฺจ อุคฺคณฺหิตฺวา ปุนทิวเส อาคนฺตฺวา จตุเตฺถ ทิวเส หตฺถิมงฺคลํ กริสฺสามิ, มา โรที’’ติ มาตรํ สมสฺสาเสตฺวา ปุนทิวเส โพธิสโตฺต ปาโตว ภุญฺชิตฺวา เอกโกว นิกฺขมิตฺวา เอกทิวเสเนว ตกฺกสิลํ คนฺตฺวา อาจริยํ วนฺทิตฺวา เอกมนฺตํ นิสีทิฯ</p>


<p>อถ นํ อาจริโย ‘‘กุโต อาคโตสิ, ตาตา’’ติ ปุจฺฉิฯ ‘‘พาราณสิโต, อาจริยา’’ติฯ ‘‘เกนเตฺถนา’’ติ? ‘‘ตุมฺหากํ สนฺติเก ตโย เวเท จ หตฺถิสุตฺตญฺจ อุคฺคณฺหนตฺถายา’’ติฯ ‘‘สาธุ, ตาต, อุคฺคณฺหา’’ติฯ โพธิสโตฺต ‘‘อาจริย, มยฺหํ กมฺมํ อจฺจายิก’’นฺติ สพฺพํ ปวตฺติํ อาโรเจตฺวา ‘‘อหํ เอกทิวเสเนว วีสโยชนสตํ อาคโต, อเชฺชเวกรตฺติํ มยฺหเมว โอกาสํ กโรถ, อิโต ตติยทิวเส หตฺถิมงฺคลํ ภวิสฺสติ, อหํ เอเกเนว อุเทฺทสมเคฺคน สพฺพํ อุคฺคณฺหิสฺสามี’’ติ วตฺวา อาจริยํ โอกาสํ กาเรตฺวา อาจริยสฺส ภุตฺตกาเล สยํ ภุญฺชิตฺวา อาจริยสฺส ปาเท โธวิตฺวา สหสฺสตฺถวิกํ ปุรโต ฐเปตฺวา  วนฺทิตฺวา เอกมนฺตํ นิสิโนฺน ปริยตฺติํ ปฎฺฐเปตฺวา อรุเณ อุคฺคจฺฉเนฺต ตโย เวเท จ หตฺถิสุตฺตญฺจ นิฎฺฐเปตฺวา ‘‘อโญฺญปิ อตฺถิ, อาจริยา’’ติ ปุจฺฉิตฺวา ‘‘นตฺถิ ตาต, สพฺพํ นิฎฺฐิต’’นฺติ วุเตฺต ‘‘อาจริย, อิมสฺมิํ คเนฺถ เอตฺตกํ ปทปจฺจาภฎฺฐํ, เอตฺตกํ สชฺฌายสโมฺมหฎฺฐานํ, อิโต ปฎฺฐาย ตุเมฺห อเนฺตวาสิเก เอวํ วาเจยฺยาถา’’ติ อาจริยสฺส สิปฺปํ โสเธตฺวา ปาโตว ภุญฺชิตฺวา อาจริยํ วนฺทิตฺวา เอกทิวเสเนว พาราณสิํ ปจฺจาคนฺตฺวา มาตรํ วนฺทิตฺวา ‘‘อุคฺคหิตํ เต, ตาต, สิปฺป’’นฺติ วุเตฺต ‘‘อาม, อมฺมา’’ติ วตฺวา มาตรํ ปริโตเสสิฯ</p>


<p>ปุนทิวเส  หตฺถิมงฺคลฉโณ ปฎิยาทิยิตฺถฯ สตมเตฺต หตฺถิโสณฺฑาลงฺกาเร จ สุวณฺณทฺธเช เหมชาลสญฺฉเนฺน กตฺวา ฐเปสุํ, ราชงฺคณํ อลงฺกริํสุฯ พฺราหฺมณา ‘‘มยํ หตฺถิมงฺคลํ กริสฺสาม, มยํ กริสฺสามา’’ติ มณฺฑิตปสาธิตา อฎฺฐํสุฯ สุสีโมปิ ราชา สพฺพาลงฺการปฎิมณฺฑิโต อุปกรณภณฺฑํ คาหาเปตฺวา มงฺคลฎฺฐานํ อคมาสิฯ โพธิสโตฺตปิ กุมารปริหาเรน อลงฺกโต อตฺตโน ปริสาย ปุรกฺขตปริวาริโต รโญฺญ สนฺติกํ คนฺตฺวา ‘‘สจฺจํ กิร, มหาราช, ตุเมฺห อมฺหากํ  วํสญฺจ อตฺตโน วํสญฺจ นาเสตฺวา ‘อเญฺญหิ พฺราหฺมเณหิ หตฺถิมงฺคลํ กาเรตฺวา หตฺถาลงฺการญฺจ อุปกรณานิ จ เตสํ ทสฺสามา’ติ อวจุตฺถา’’ติ วตฺวา ปฐมํ คาถมาห –</p>


<ol>
<li>
‘‘กาฬา มิคา เสตทนฺตา ตวีเม, ปโรสตํ เหมชาลาภิฉนฺนา;  
  
เต เต ททามีติ สุสีม พฺรูสิ, อนุสฺสรํ เปตฺติปิตามหาน’’นฺติฯ  
</li>
  
<p>ตตฺถ ติ เต เอเต ตว สนฺตเก ‘‘กาฬา มิคา เสตทนฺตา’’ติ เอวํ คเต ปโรสตํ สพฺพาลงฺการปฎิมณฺฑิเต  หตฺถี อเญฺญสํ พฺราหฺมณานํ ททามีติ สจฺจํ กิร, โภ สุสีม, เอวํ พฺรูสีติ อโตฺถฯ นฺติ อมฺหากญฺจ อตฺตโน จ วํเส ปิตุปิตามหานํ อาจิณฺณํ สรโนฺตเยวฯ อิทํ วุตฺตํ โหติ – มหาราช, ยาว สตฺตมกุลปริวฎฺฎา ตุมฺหากํ เปตฺติปิตามหานํ อมฺหากํ เปตฺติปิตามหา จ หตฺถิมงฺคลํ กโรนฺติ, โส ตฺวํ เอวํ อนุสฺสรโนฺตปิ อมฺหากญฺจ อตฺตโน จ วํสํ นาเสตฺวา สจฺจํ กิร เอวํ พฺรูสีติฯ
</ol></p>


<p>สุสีโม ราชา โพธิสตฺตสฺส วจนํ สุตฺวา ทุติยํ คาถมาห –</p>


<ol>
<li>
‘‘กาฬา มิคา เสตทนฺตา มมีเม, ปโรสตํ เหมชาลาภิฉนฺนา;  
  
เต เต ททามีติ วทามิ มาณว, อนุสฺสรํ เปตฺติปิตามหาน’’นฺติฯ  
</li>
  
<p>ตตฺถ  ติ เต เอเต หตฺถี อเญฺญสํ พฺราหฺมณานํ ททามีติ สจฺจเมว มาณว วทามิ, เนว หตฺถี พฺราหฺมณานํ ททามีติ อโตฺถฯ นฺติ เปตฺติปิตามหานํ กิริยํ อนุสฺสรามิเยว, โน นานุสฺสรามิ, อมฺหากํ เปตฺติปิตามหานํ หตฺถิมงฺคลํ ตุมฺหากํ เปตฺติปิตามหา กโรนฺตีติ ปน อนุสฺสรโนฺตปิ เอวํ วทามิเยวาติ อธิปฺปาเยเนวมาหฯ
</ol></p>


<p>อถ นํ โพธิสโตฺต เอตทโวจ – ‘‘มหาราช, อมฺหากญฺจ อตฺตโน จ วํสํ อนุสฺสรโนฺตเยว กสฺมา มํ ฐเปตฺวา อเญฺญหิ หตฺถิมงฺคลํ การาเปถา’’ติฯ ‘‘ตฺวํ กิร, ตาต, ตโย เวเท หตฺถิสุตฺตญฺจ น ชานาสี’’ติ มยฺหํ อาโรเจสุํ, เตนาหํ อเญฺญหิ พฺราหฺมเณหิ การาเปมีติฯ ‘‘เตน หิ, มหาราช, เอตฺตเกสุ พฺราหฺมเณสุ เอกพฺราหฺมโณปิ ตีสุ เวเทสุ วา หตฺถิสุเตฺตสุ วา เอกเทสมฺปิ ยทิ มยา สทฺธิํ กเถตุํ สมโตฺต อตฺถิ, อุฎฺฐหตุ, ตโยปิ เวเท หตฺถิสุตฺตญฺจ สทฺธิํ หตฺถิมงฺคลกรเณน มํ ฐเปตฺวา อโญฺญ สกลชมฺพุทีเปปิ ชานโนฺต นาม  นตฺถี’’ติ  สีหนาทํ นทิฯ เอกพฺราหฺมโณปิ ตสฺส ปฎิสตฺตุ หุตฺวา อุฎฺฐาตุํ นาสกฺขิฯ โพธิสโตฺต อตฺตโน กุลวํสํ ปติฎฺฐาเปตฺวา มงฺคลํ กตฺวา พหุํ ธนํ อาทาย อตฺตโน นิเวสนํ อคมาสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน เกจิ โสตาปนฺนา อเหสุํ, เกจิ สกทาคามิโน, เกจิ อนาคามิโน, เกจิ อรหตฺตํ ปาปุณิํสุฯ ‘‘ตทา มาตา มหามายา อโหสิ, ปิตา สุโทฺธทนมหาราชา, สุสีโม ราชา อานโนฺท, ทิสาปาโมโกฺข อาจริโย สาริปุโตฺต, มาณโว ปน อหเมว อโหสิ’’นฺติฯ</p>

</p>


<ol>
<li>
<p> [๑๖๔] ๔. คิชฺฌชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ มาตุโปสกภิกฺขุํ อารพฺภ กเถสิฯ วตฺถุ  (ชา. ๒.๒๒.๒๙๖ อาทโย) อาวิภวิสฺสติฯ สตฺถา ปน ตํ ภิกฺขุํ ‘‘สจฺจํ กิร ตฺวํ, ภิกฺขุ, คิหี โปเสสี’’ติ ปุจฺฉิตฺวา ‘‘สจฺจ’’นฺติ วุเตฺต ‘‘กิํ ปน เต โหนฺตี’’ติ ปุจฺฉิตฺวา ‘‘มาตาปิตโร เม, ภเนฺต’’ติ วุเตฺต ‘‘สาธุ สาธู’’ติ ตสฺส สาธุการํ ทตฺวา ‘‘มา, ภิกฺขเว, อิมํ ภิกฺขุํ อุชฺฌายิตฺถ, โปราณกปณฺฑิตาปิ คุณวเสน อญฺญาตกานมฺปิ อุปการํ อกํสุ, อิมสฺส ปน มาตาปิตูนํ อุปการกรณํ ภาโรเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คิชฺฌกูฎปพฺพเต คิชฺฌโยนิยํ นิพฺพตฺติตฺวา มาตาปิตโร โปเสติฯ อเถกสฺมิํ กาเล มหตี วาตวุฎฺฐิ อโหสิฯ คิชฺฌา วาตวุฎฺฐิํ สหิตุํ อสโกฺกนฺตา สีตภเยน พาราณสิํ คนฺตฺวา ปาการสมีเป จ ปริขาสมีเป จ สีเตน กมฺปมานา นิสีทิํสุฯ ตทา พาราณสิเสฎฺฐิ นครา นิกฺขมิตฺวา นฺหายิตุํ คจฺฉโนฺต เต คิเชฺฌ กิลมเนฺต ทิสฺวา เอกสฺมิํ อโนวสฺสกฎฺฐาเน สนฺนิปาเตตฺวา อคฺคิํ การาเปตฺวา โคสุสานํ เปเสตฺวา โคมํสํ อาหราเปตฺวา เตสํ ทาเปตฺวา อารกฺขํ ฐเปสิฯ คิชฺฌา วูปสนฺตาย วาตวุฎฺฐิยา  กลฺลสรีรา หุตฺวา ปพฺพตเมว อคมํสุฯ เต ตเตฺถว สนฺนิปติตฺวา เอวํ มนฺตยิํสุ – ‘‘พาราณสิเสฎฺฐินา อมฺหากํ อุปกาโร กโต, กตูปการสฺส จ นาม ปจฺจุปการํ กาตุํ  วฎฺฎติ, ตสฺมา อิโต ปฎฺฐาย ตุเมฺหสุ โย ยํ วตฺถํ วา อาภรณํ วา ลภติ, เตน ตํ พาราณสิเสฎฺฐิสฺส เคเห อากาสงฺคเณ ปาเตตพฺพ’’นฺติฯ</p>


<p>ตโต ปฎฺฐาย คิชฺฌา มนุสฺสานํ วตฺถาภรณานิ อาตเป สุกฺขาเปนฺตานํ ปมาทํ โอโลเกตฺวา เสนา วิย มํสเปสิํ สหสา คเหตฺวา พาราณสิเสฎฺฐิสฺส เคเห อากาสงฺคเณ ปาเตนฺติฯ โส คิชฺฌานํ อาหรณภาวํ ญตฺวา สพฺพานิ ตานิ วิสุํเยว ฐเปสิฯ ‘‘คิชฺฌา นครํ วิลุมฺปนฺตี’’ติ รโญฺญ อาโรเจสุํฯ ราชา ‘‘เอกํ คิชฺฌมฺปิ ตาว คณฺหถ, สพฺพํ อาหราเปสฺสามี’’ติ ตตฺถ ตตฺถ ปาเส เจว ชาลานิ จ โอฑฺฑาเปสิฯ มาตุโปสกคิโชฺฌ  ปาเส พชฺฌิ, ตํ คเหตฺวา ‘‘รโญฺญ ทเสฺสสฺสามา’’ติ เนนฺติฯ พาราณสิเสฎฺฐิ ราชุปฎฺฐานํ คจฺฉโนฺต เต มนุเสฺส คิชฺฌํ คเหตฺวา คจฺฉเนฺต ทิสฺวา ‘‘มา อิมํ คิชฺฌํ พาธยิํสู’’ติ สทฺธิเญฺญว อคมาสิฯ คิชฺฌํ รโญฺญ ทเสฺสสุํฯ อถ นํ ราชา ปุจฺฉิ – ‘‘ตุเมฺห นครํ วิลุมฺปิตฺวา วตฺถาทีนิ คณฺหถา’’ติฯ ‘‘อาม, มหาราชา’’ติฯ ‘‘กสฺส ตานิ ทินฺนานี’’ติ? ‘‘พาราณสิเสฎฺฐิสฺสา’’ติฯ ‘‘กิํการณา’’ติ? ‘‘อมฺหากํ เตน ชีวิตํ ทฺวินฺนํ, อุปการสฺส นาม ปจฺจุปการํ กาตุํ วฎฺฎติ, ตสฺมา อทมฺหา’’ติฯ อถ นํ ราชา ‘‘คิชฺฌา กิร โยชนสตมตฺถเก ฐตฺวา กุณปํ ปสฺสนฺติ, กสฺมา ตฺวํ อตฺตโน โอฑฺฑิตํ ปาสํ น ปสฺสสี’’ติ วตฺวา ปฐมํ คาถมาห –</p>


<ol>
<li>
‘‘ยํ นุ คิโชฺฌ โยชนสตํ, กุณปานิ อเวกฺขติ;  
  
กสฺมา ชาลญฺจ ปาสญฺจ, อาสชฺชาปิ น พุชฺฌสี’’ติฯ  
</li>
  
<p>ตตฺถ  นฺติ นิปาตมตฺตํ, ติ นามเตฺถ นิปาโตฯ คิโชฺฌ นาม โยชนสตํ อติกฺกมิตฺวา ฐิตานิ กุณปานิ อเวกฺขติ, ปสฺสตีติ อโตฺถฯ ติ อาสาเทตฺวาปิ, สมฺปาปุณิตฺวาปีติ อโตฺถฯ ‘‘ตฺวํ อตฺตโน อตฺถาย โอฑฺฑิตํ ชาลญฺจ ปาสญฺจ ปตฺวาปิ กสฺมา น พุชฺฌสี’’ติ ปุจฺฉิฯ
</ol></p>


<p>คิโชฺฌ ตสฺส วจนํ สุตฺวา ทุติยํ คาถมาห –</p>


<ol>
<li>
‘‘ยทา ปราภโว โหติ, โปโส ชีวิตสงฺขเย;  
  
อถ ชาลญฺจ ปาสญฺจ, อาสชฺชาปิ น พุชฺฌตี’’ติฯ  
</li>
  
<p>ตตฺถ  ติ วินาโสฯ ติ สโตฺตฯ
</ol></p>


<p>คิชฺฌสฺส วจนํ สุตฺวา ราชา เสฎฺฐิํ ปุจฺฉิ – ‘‘สจฺจํ กิร, มหาเสฎฺฐิ, คิเชฺฌหิ ตุมฺหากํ เคเห วตฺถาทีนิ อาภตานี’’ติฯ ‘‘สจฺจํ, เทวา’’ติฯ ‘‘กหํ ตานี’’ติ? ‘‘เทว, มยา ตานิ สพฺพานิ วิสุํ ฐปิตานิ, ยํ เยสํ สนฺตกํ, ตํ เตสํ ทสฺสามิ, อิมํ คิชฺฌํ วิสฺสเชฺชถา’’ติ คิชฺฌํ วิสฺสชฺชาเปตฺวา มหาเสฎฺฐิํ สเพฺพสํ สนฺตกานิ ทาเปสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน มาตุโปสกภิกฺขุ โสตาปตฺติผเล ปติฎฺฐหิ ฯ ‘‘ตทา ราชา อานโนฺท อโหสิ, พาราณสิเสฎฺฐิ สาริปุโตฺต, มาตุโปสกคิโชฺฌ ปน อหเมว อโหสิ’’นฺติฯ</p>

</p>


<ol>
<li>
<p> [๑๖๕] ๕. นกุลชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เสณิภณฺฑนํ อารพฺภ กเถสิฯ วตฺถุ เหฎฺฐา  (ชา. ๑.๒.๗-๘) กถิตสทิสเมวฯ อิธาปิ สตฺถา ‘‘น, ภิกฺขเว, อิเม เทฺว มหามตฺตา อิทาเนว มยา สมคฺคา กตา, ปุเพฺพปาหํ อิเม สมเคฺค อกาสิํเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คามเก พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ  สพฺพสิปฺปานิ อุคฺคเหตฺวา ฆราวาสํ ปหาย อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา อุญฺฉาจริยาย วนมูลผลาหาโร หิมวนฺตปเทเส วาสํ กเปฺปสิฯ ตสฺส จงฺกมนโกฎิยํ เอกสฺมิํ วมฺมิเก นกุโล, ตเสฺสว สนฺติเก เอกสฺมิํ รุกฺขพิเล สโปฺป จ วาสํ กเปฺปสิฯ เต อุโภปิ อหินกุลา นิจฺจกาลํ กลหํ กโรนฺติฯ โพธิสโตฺต เตสํ กลเห อาทีนวญฺจ เมตฺตาภาวนาย จ อานิสํสํ กเถตฺวา ‘‘กลหํ นาม อกตฺวา สมคฺควาสํ วสิตุํ วฎฺฎตี’’ติ โอวทิตฺวา อุโภปิ เต สมเคฺค อกาสิฯ อถ สปฺปสฺส พหินิกฺขนฺตกาเล นกุโล จงฺกมนโกฎิยํ วมฺมิกสฺส พิลทฺวาเร สีสํ นีหริตฺวา มุขํ วิวริตฺวา นิปโนฺน อสฺสสโนฺต ปสฺสสโนฺต นิทฺทํ อุปคญฺฉิฯ โพธิสโตฺต ตํ ตถา  นิทฺทายมานํ ทิสฺวา ‘‘กิํ นุ โข เต นิสฺสาย ภยํ อุปฺปนฺน’’นฺติ ปุจฺฉโนฺต ปฐมํ คาถมาห –</p>


<ol>
<li>
‘‘สนฺธิํ กตฺวา อมิเตฺตน, อณฺฑเชน ชลาพุช;  
  
วิวริย ทาฐํ เสสิ, กุโต เต ภยมาคต’’นฺติฯ  
</li>
  
<p>ตตฺถ  ติ มิตฺตภาวํ กริตฺวาฯ ติ อณฺฑโกเส นิพฺพเตฺตน นาเคนฯ ติ นกุลํ อาลปติฯ โส หิ ชลาพุมฺหิ ชาตตฺตา ‘‘ชลาพุโช’’ติ วุจฺจติฯ ติ วิวริตฺวาฯ
</ol></p>


<p>เอวํ โพธิสเตฺตน วุโตฺต นกุโล ‘‘อยฺย, ปจฺจามิโตฺต นาม น อวชานิตโพฺพ อาสงฺกิตโพฺพเยวา’’ติ วตฺวา ทุติยํ คาถมาห –</p>


<ol>
<li>
‘‘สเงฺกเถว อมิตฺตสฺมิํ, มิตฺตสฺมิมฺปิ น วิสฺสเส;  
  
อภยา ภยมุปฺปนฺนํ, อปิ มูลานิ กนฺตตี’’ติฯ  
</li>
  
<p>ตตฺถ นฺติ น อิโต เต ภยมุปฺปนฺนนฺติ อภโย, โก โส? มิโตฺตฯ ยญฺหิ มิตฺตสฺมิมฺปิ วิสฺสาเส สติ ตโต ภยํ อุปฺปชฺชติ, ตํ ปิ  มิตฺตสฺส สพฺพรนฺธานํ วิทิตตฺตา มูลฆจฺจาย สํวตฺตตีติ อโตฺถฯ
</ol></p>


<p>อถ  นํ โพธิสโตฺต ‘‘มา ภายิ, ยถา สโปฺป ตยิ น ทุพฺภติ, เอวมหํ กริสฺสามิ, ตฺวํ อิโต ปฎฺฐาย ตสฺมิํ อาสงฺกํ มา กรี’’ติ โอวทิตฺวา จตฺตาโร พฺรหฺมวิหาเร ภาเวตฺวา พฺรหฺมโลกปรายโณ อโหสิฯ เตปิ ยถากมฺมํ คตาฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สโปฺป จ นกุโล จ อิเม เทฺว มหามตฺตา อเหสุํ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๑๖๖] ๖. อุปสาฬกชาตกวณฺณนา
</ol></p>


<p>ติ  อิทํ สตฺถา เวฬุวเน วิหรโนฺต เอกํ อุปสาฬกํ นาม สุสานสุทฺธิกํ พฺราหฺมณํ อารพฺภ กเถสิฯ โส กิร อโฑฺฒ อโหสิ มหทฺธโน, ทิฎฺฐิคติกตฺตา ปน ธุรวิหาเร วสนฺตานมฺปิ พุทฺธานํ สงฺคหํ นาม น อกาสิฯ ปุโตฺต ปนสฺส ปณฺฑิโต อโหสิ ญาณสมฺปโนฺนฯ โส มหลฺลกกาเล ปุตฺตํ อาห – ‘‘มา โข มํ, ตาต, อญฺญสฺส วสลสฺส ฌาปิตสุสาเน ฌาเปหิ, เอกสฺมิํ ปน อนุจฺฉิฎฺฐสุสาเนเยว มํ  ฌาเปยฺยาสี’’ติฯ ‘‘ตาต, อหํ ตุมฺหากํ ฌาเปตพฺพยุตฺตกํ ฐานํ น ชานามิ, สาธุ วต มํ อาทาย คนฺตฺวา ‘อิมสฺมิํ ฐาเน มํ ฌาเปยฺยาสี’ติ ตุเมฺหว อาจิกฺขถา’’ติฯ พฺราหฺมโณ ‘‘สาธุ, ตาตา’’ติ ตํ อาทาย นครา นิกฺขมิตฺวา คิชฺฌกูฎมตฺถกํ อภิรุหิตฺวา ‘‘ตาต, อิทํ อญฺญสฺส วสลสฺส อฌาปิตฎฺฐานํ, เอตฺถ มํ ฌาเปยฺยาสี’’ติ วตฺวา ปุเตฺตน สทฺธิํ ปพฺพตา โอตริตุํ อารภิฯ</p>


<p>สตฺถา ปน ตํ ทิวสํ ปจฺจูสกาเล โพธเนยฺยพนฺธเว โอโลเกโนฺต เตสํ ปิตาปุตฺตานํ โสตาปตฺติมคฺคสฺส อุปนิสฺสยํ อทฺทสฯ ตสฺมา มคฺคํ คเหตฺวา ฐิตลุทฺทโก วิย ปพฺพตปาทํ คนฺตฺวา เตสํ ปพฺพตมตฺถกา โอตรนฺตานํ อาคมยมาโน นิสีทิ, เต โอตรนฺตา สตฺถารํ อทฺทสํสุฯ สตฺถา ปฎิสนฺถารํ กโรโนฺต ‘‘กหํ คมิสฺสถ พฺราหฺมณา’’ติ ปุจฺฉิฯ มาณโว ตมตฺถํ อาโรเจสิฯ สตฺถา ‘‘เตน หิ เอหิ, ตว ปิตรา อาจิกฺขิตฎฺฐานํ คจฺฉามา’’ติ อุโภ ปิตาปุเตฺต คเหตฺวา ปพฺพตมตฺถกํ อารุยฺห ‘‘กตรํ ฐาน’’นฺติ ปุจฺฉิฯ มาณโว ‘‘อิเมสํ ติณฺณํ ปพฺพตานํ อนฺตรํ อาจิกฺขิ, ภเนฺต’’ติ  อาหฯ สตฺถา ‘‘น โข, มาณว, ตว ปิตา อิทาเนว สุสานสุทฺธิโก, ปุเพฺพปิ สุสานสุทฺธิโกว, น เจส อิทาเนว ‘อิมสฺมิํ ฐาเน มํ ฌาเปยฺยาสี’ติ ตว อาจิกฺขติ, ปุเพฺพปิ อิมสฺมิํเยว ฐาเน อตฺตโน ฌาปิตภาวํ อาจิกฺขี’’ติ วตฺวา เตน ยาจิโต อตีตํ อาหริฯ</p>


<p>อตีเต อิมสฺมิเญฺญว ราชคเห อยเมว อุปสาฬโก พฺราหฺมโณ อยเมวสฺส ปุโตฺต อโหสิฯ ตทา โพธิสโตฺต มคธรเฎฺฐ พฺราหฺมณกุเล นิพฺพตฺติตฺวา ปริปุณฺณสิโปฺป อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา ฌานกีฬํ กีฬโนฺต หิมวนฺตปเทเส จิรํ วสิตฺวา โลณมฺพิลเสวนตฺถาย คิชฺฌกูเฎ ปณฺณสาลายํ วิหาสิฯ ตทา โส พฺราหฺมโณ อิมินาว นิยาเมน ปุตฺตํ วตฺวา ปุเตฺตน ‘‘ตุเมฺหเยว เม ตถารูปํ ฐานํ อาจิกฺขถา’’ติ วุเตฺต ‘‘อิทเมว ฐาน’’นฺติ อาจิกฺขิตฺวา ปุเตฺตน สทฺธิํ โอตรโนฺต โพธิสตฺตํ ทิสฺวา ตสฺส สนฺติกํ อุปสงฺกมิฯ โพธิสโตฺต อิมินาว นิยาเมน ปุจฺฉิตฺวา มาณวสฺส วจนํ สุตฺวา ‘‘เอหิ, ตว ปิตรา อาจิกฺขิตฎฺฐานสฺส  อุจฺฉิฎฺฐภาวํ วา อนุจฺฉิฎฺฐภาวํ วา ชานิสฺสามา’’ติ เตหิ สทฺธิํ ปพฺพตมตฺถกํ อารุยฺห ‘‘อิทํ ติณฺณํ ปพฺพตานํ อนฺตรํ  อนุจฺฉิฎฺฐฎฺฐาน’’นฺติ มาณเวน วุเตฺต ‘‘มาณว, อิมสฺมิํเยว ฐาเน ฌาปิตกานํ ปมาณํ นตฺถิ, ตเวว ปิตา อิมสฺมิํเยว ราชคเห พฺราหฺมณกุเลเยว นิพฺพตฺติตฺวา อุปสาฬโกเยว นาม หุตฺวา อิมสฺมิํเยว ปพฺพตนฺตเร จุทฺทส ชาติสหสฺสานิ ฌาปิโตฯ ปถวิยญฺหิ อฌาปิตฎฺฐานํ วา อสุสานฎฺฐานํ วา สีสานํ อนิเวสิตฎฺฐานํ วา ลทฺธุํ น สกฺกา’’ติ ปุเพฺพนิวาสญาเณน ปริจฺฉินฺทิตฺวา อิมํ คาถาทฺวยมาห –</p>


<ol>
<li>
‘‘อุปสาฬกนามานิ  
, สหสฺสานิ จตุทฺทส;  
  
อสฺมิํ ปเทเส ทฑฺฒานิ, นตฺถิ โลเก อนามตํฯ  
</li>
  
<li>
‘‘ยมฺหิ สจฺจญฺจ ธโมฺม จ, อหิํสา สํยโม ทโม;  
  
เอตํ อริยา เสวนฺติ, เอตํ โลเก อนามต’’นฺติฯ  
</li>
  
<p>ตตฺถ นฺติ มตฎฺฐานํฯ ตญฺหิ อุปจารวเสน ‘‘อมต’’นฺติ วุจฺจติ, ตํ ปฎิเสเธโนฺต ‘‘อนามต’’นฺติ อาหฯ ‘‘อนมต’’นฺติปิ ปาโฐ, โลกสฺมิญฺหิ อนมตฎฺฐานํ อสุสานํ นาม นตฺถีติ อโตฺถฯ ติ ยสฺมิํ ปุคฺคเล จตุสจฺจวตฺถุกํ ปุพฺพภาคสจฺจญาณญฺจ โลกุตฺตรธโมฺม จ อตฺถิฯ ติ ปเรสํ อวิเหสา อวิเหฐนาฯ ติ สีลสํยโมฯ ติ อินฺทฺริยทมนํฯ อิทญฺจ คุณชาตํ ยมฺหิ ปุคฺคเล อตฺถิ, ติ, อริยา พุทฺธา จ ปเจฺจกพุทฺธา จ พุทฺธสาวกา จ เอตํ ฐานํ เสวนฺติ, เอวรูปํ ปุคฺคลํ อุปสงฺกมนฺติ ภชนฺตีติ อโตฺถฯ นฺติ เอตํ คุณชาตํ โลเก อมตภาวสาธนโต อนามตํ นามฯ
</ol></p>


<p>เอวํ โพธิสโตฺต ปิตาปุตฺตานํ ธมฺมํ เทเสตฺวา จตฺตาโร พฺรหฺมวิหาเร ภาเวตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุโภ ปิตาปุตฺตา โสตาปตฺติผเล ปติฎฺฐหิํสุฯ ‘‘ตทา ปิตาปุตฺตาว เอตรหิ ปิตาปุตฺตา อเหสุํ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๑๖๗] ๗. สมิทฺธิชาตกวณฺณนา
</ol></p>


<p>   ติ อิทํ สตฺถา ราชคหํ อุปนิสฺสาย ตโปทาราเม วิหรโนฺต สมิทฺธิเถรํ อารพฺภ กเถสิฯ เอกทิวสญฺหิ อายสฺมา สมิทฺธิ สพฺพรตฺติํ ปธานํ ปทหิตฺวา อรุณุคฺคมนเวลาย นฺหตฺวา สุวณฺณวณฺณํ อตฺตภาวํ สุกฺขาปยมาโน อนฺตรวาสกํ นิวาเสตฺวา อุตฺตราสงฺคํ หเตฺถน คเหตฺวา อฎฺฐาสิ สุปริกมฺมกตา วิย สุวณฺณปฎิมาฯ อตฺตภาวสมิทฺธิยาเยว หิสฺส  ‘‘สมิทฺธี’’ติ นามํ อโหสิฯ อถสฺส สรีรโสภคฺคํ ทิสฺวา เอกา เทวธีตา ปฎิพทฺธจิตฺตา เถรํ เอวมาห – ‘‘ตฺวํ โขสิ, ภิกฺขุ, ทหโร ยุวา สุสุ กาฬเกโส ภเทฺรน โยพฺพเนน สมนฺนาคโต อภิรูโป ทสฺสนีโย ปาสาทิโก, เอวรูปสฺส ตว กาเม อปริภุญฺชิตฺวา โก อโตฺถ ปพฺพชฺชาย, กาเม ตาว ปริภุญฺชสฺสุ, ปจฺฉา ปพฺพชิตฺวา สมณธมฺมํ กริสฺสสี’’ติฯ อถ นํ เถโร อาห – ‘‘เทวธีเต, ‘อสุกสฺมิํ นาม วเย ฐิโต มริสฺสามี’ติ มม มรณกาลํ น ชานามิ, เอส เม กาโล ปฎิจฺฉโนฺน, ตสฺมา ตรุณกาเลเยว สมณธมฺมํ กตฺวา ทุกฺขสฺสนฺตํ กริสฺสามี’’ติฯ สา เถรสฺส สนฺติกา ปฎิสนฺถารํ อลภิตฺวา ตเตฺถว อนฺตรธายิฯ เถโร สตฺถารํ อุปสงฺกมิตฺวา เอตมตฺถํ อาโรเจสิฯ สตฺถา ‘‘น โข, สมิทฺธิ, ตฺวเญฺญว เอตรหิ เทวธีตาย ปโลภิโต, ปุเพฺพปิ เทวธีตโร ปพฺพชิเต ปโลภิํสุเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ กาสิคามเก พฺราหฺมณกุเล นิพฺพตฺติตฺวา วยปฺปโตฺต สพฺพสิเปฺปสุ นิปฺผตฺติํ ปตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา หิมวนฺตปเทเส เอกํ ชาตสฺสรํ นิสฺสาย วาสํ กเปฺปสิฯ โส สพฺพรตฺติํ ปธานํ ปทหิตฺวา อรุณุคฺคมนเวลาย นฺหตฺวา เอกํ วกฺกลํ นิวาเสตฺวา เอกํ หเตฺถน คเหตฺวา สรีรํ โวทกํ กโรโนฺต อฎฺฐาสิฯ อถสฺส รูปโสภคฺคปฺปตฺตํ อตฺตภาวํ โอโลเกตฺวา ปฎิพทฺธจิตฺตา เอกา เทวธีตา โพธิสตฺตํ ปโลภยมานา ปฐมํ คาถมาห –</p>


<ol>
<li>
‘‘อภุตฺวา ภิกฺขสิ ภิกฺขุ, น หิ ภุตฺวาน ภิกฺขสิ;  
  
ภุตฺวาน ภิกฺขุ ภิกฺขสฺสุ, มา ตํ กาโล อุปจฺจคา’’ติฯ  
</li>
  
<p>ตตฺถ  ติ ภิกฺขุ ตฺวํ ทหรกาเล กิเลสกามวเสน วตฺถุกาเม อภุตฺวาว ภิกฺขาย จรสิฯ ติ นนุ นาม ปญฺจ กามคุเณ ภุตฺวา ภิกฺขาย จริตพฺพํ, กาเม อภุตฺวาว ภิกฺขาจริยํ อุปคโตสิฯ ติ ภิกฺขุ  ทหรกาเล ตาว กาเม ภุญฺชิตฺวา ปจฺฉา มหลฺลกกาเล ภิกฺขสฺสุฯ ติ อยํ กาเม ภุญฺชนกาโล ทหรกาโล, ตํ มา อติกฺกมตูติฯ
</ol></p>


<p>โพธิสโตฺต  เทวตาย วจนํ สุตฺวา อตฺตโน อชฺฌาสยํ ปกาเสโนฺต ทุติยํ คาถมาห –</p>


<ol>
<li>
‘‘กาลํ โวหํ น ชานามิ, ฉโนฺน กาโล น ทิสฺสติ;  
  
ตสฺมา อภุตฺวา ภิกฺขามิ, มา มํ กาโล อุปจฺจคา’’ติฯ  
</li>
  
<p>ตตฺถ ติ ติ นิปาตมตฺตํฯ อหํ ปน ‘‘ปฐมวเย วา มยา มริตพฺพํ มชฺฌิมวเย วา ปจฺฉิมวเย วา’’ติ เอวํ อตฺตโน มรณกาลํ น ชานามิฯ ปณฺฑิเตน หิ ปุคฺคเลน –
</ol></p>


<p>
‘‘ชีวิตํ พฺยาธิ กาโล จ, เทหนิเกฺขปนํ คติ;  
  
ปเญฺจเต ชีวโลกสฺมิํ, อนิมิตฺตา น นายเร’’ติฯ  
</p>
  
<p>ติ ยสฺมา ‘‘อสุกสฺมิํ นาม วยกาเล เหมนฺตาทิอุตุกาเล วา มยา มริตพฺพ’’นฺติ มยฺหเมฺปส ฉโนฺน หุตฺวา กาโล น ทิสฺสติ, สุปฺปฎิจฺฉโนฺน หุตฺวา ฐิโต น ปญฺญายติฯ ติ เตน การเณน ปญฺจ กามคุเณ อภุตฺวา ภิกฺขามิฯ ติ มํ สมณธมฺมกรณกาโล มา อติกฺกมตูติ อโตฺถฯ อิมินา การเณน ทหโรว สมาโน ปพฺพชิตฺวา สมณธมฺมํ กโรมีติฯ เทวธีตา โพธิสตฺตสฺส วจนํ สุตฺวา ตเตฺถว อนฺตรธายิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เทวธีตา อยํ เทวธีตา อโหสิ, อหเมว เตน สมเยน ตาปโส อโหสิ’’นฺติฯ</p>

</p>


<ol>
<li>
<p> [๑๖๘] ๘. สกุณคฺฆิชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต อตฺตชฺฌาสยํ  (สํ. นิ. ๕.๓๗๒) อารพฺภ กเถสิฯ เอกทิวสญฺหิ สตฺถา ภิกฺขู อามเนฺตตฺวา ‘‘โคจเร, ภิกฺขเว, จรถ สเก เปตฺติเก วิสเย’’ติ (สํ. นิ. ๕.๓๗๒) อิมํ สํยุตฺตมหาวเคฺค สุตฺตนฺตํ กเถโนฺต  ‘‘ตุเมฺห ตาว ติฎฺฐถ, ปุเพฺพ ติรจฺฉานคตาปิ สกํ เปตฺติกวิสยํ ปหาย อโคจเร จรนฺตา ปจฺจามิตฺตานํ หตฺถปถํ คนฺตฺวาปิ อตฺตโน ปญฺญาสมฺปตฺติยา อุปายโกสเลฺลน ปจฺจามิตฺตานํ หตฺถา มุจฺจิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ลาปสกุณโยนิยํ นิพฺพตฺติตฺวา นงฺคลกฎฺฐกรเณ เลฑฺฑุฎฺฐาเน วาสํ กเปฺปสิฯ โส เอกทิวสํ ‘‘สกวิสเย โคจรคหณํ ปหาย ปรวิสเย โคจรํ คณฺหิสฺสามี’’ติ อฎวิปริยนฺตํ อคมาสิฯ อถ นํ ตตฺถ โคจรํ คณฺหนฺตํ ทิสฺวา สกุณคฺฆิ สหสา อชฺฌปฺปตฺตา อคฺคเหสิฯ โส สกุณคฺฆิยา หริยมาโน เอวํ ปริเทวสิ – ‘‘มยเมวมฺห อลกฺขิกา, มยํ อปฺปปุญฺญา, เย มยํ อโคจเร จริมฺห ปรวิสเย, สเจชฺช มยํ โคจเร จเรยฺยาม สเก เปตฺติเก วิสเย, น มฺยายํ สกุณคฺฆิ อลํ อภวิสฺส ยทิทํ ยุทฺธายา’’ติฯ ‘‘โก ปน, เต ลาป, โคจโร สโก เปตฺติโก วิสโย’’ติ? ‘‘ยทิทํ นงฺคลกฎฺฐกรณํ เลฑฺฑุฎฺฐาน’’นฺติฯ อถ นํ สกุณคฺฆิ สเก พเล อปตฺถทฺธา อมุญฺจิ – ‘‘คจฺฉ โข, ตฺวํ ลาป, ตตฺรปิ เม คนฺตฺวา น โมกฺขสี’’ติฯ โส ตตฺถ คนฺตฺวา มหนฺตํ เลฑฺฑุํ อภิรุหิตฺวา ‘‘เอหิ โข ทานิ สกุณคฺฆี’’ติ เสนํ อวฺหยโนฺต อฎฺฐาสิฯ สกุณคฺฆิ สเก พเล อปตฺถทฺธา อุโภ ปเกฺข สนฺนยฺห ลาปสกุณํ สหสา อชฺฌปฺปตฺตาฯ ยทา ปน ตํ ลาโป ‘‘พหุอาคตา โข มฺยายํ สกุณคฺฆี’’ติ อญฺญาสิ, อถ ปริวตฺติตฺวา ตเสฺสว เลฑฺฑุสฺส อนฺตรํ ปจฺจาปาทิฯ สกุณคฺฆิ เวคํ สนฺธาเรตุํ อสโกฺกนฺตี ตเตฺถว อุรํ ปจฺจตาเฬสิฯ เอวํ สา ภิเนฺนน หทเยน นิกฺขเนฺตหิ อกฺขีหิ ชีวิตกฺขยํ ปาปุณิฯ</p>


<p>สตฺถา  อิมํ อตีตํ ทเสฺสตฺวา ‘‘เอวํ, ภิกฺขเว, ติรจฺฉานคตาปิ อโคจเร จรนฺตา สปตฺตหตฺถํ คจฺฉนฺติ, โคจเร ปน สเก เปตฺติเก วิสเย จรนฺตา สปเตฺต นิคฺคณฺหนฺติ, ตสฺมา ตุเมฺหปิ มา อโคจเร จรถ ปรวิสเยฯ อโคจเร , ภิกฺขเว, จรตํ ปรวิสเย ลจฺฉติ มาโร โอตารํ, ลจฺฉติ มาโร อารมฺมณํฯ โก จ, ภิกฺขเว, ภิกฺขุโน อโคจโร ปรวิสโย? ยทิทํ ปญฺจ กามคุณาฯ กตเม ปญฺจ? จกฺขุวิเญฺญยฺยา รูปา…เป.… อยํ, ภิกฺขเว, ภิกฺขุโน อโคจโร ปรวิสโย’’ติ วตฺวา อภิสมฺพุโทฺธ หุตฺวา ปฐมํ คาถมาห –</p>


<ol>
<li>
‘‘เสโน  
พลสา ปตมาโน, ลาปํ โคจรฐายินํ;  
  
สหสา อชฺฌปฺปโตฺตว, มรณํ เตนุปาคมี’’ติฯ  
</li>
  
<p>ตตฺถ ติ ‘‘ลาปํ คณฺหิสฺสามี’’ติ พเลน ถาเมน ปตมาโนฯ นฺติ สกวิสยา นิกฺขมิตฺวา โคจรตฺถาย อฎวิปริยเนฺต ฐิตํฯ ติ สมฺปโตฺตฯ ติ เตน การเณน มรณํ ปโตฺตฯ
</ol></p>


<p>ตสฺมิํ ปน มรณํ ปเตฺต ลาโป นิกฺขมิตฺวา ‘‘ทิฎฺฐา วต เม ปจฺจามิตฺตสฺส ปิฎฺฐี’’ติ ตสฺส หทเย ฐตฺวา อุทานํ อุทาเนโนฺต ทุติยํ คาถมาห –</p>


<ol>
<li>
‘‘โสหํ นเยน สมฺปโนฺน, เปตฺติเก โคจเร รโต;  
  
อเปตสตฺตุ โมทามิ, สมฺปสฺสํ อตฺถมตฺตโน’’ติฯ  
</li>
  
<p>ตตฺถ ติ อุปาเยนฯ ติ อตฺตโน อโรคภาวสงฺขาตํ วุฑฺฒิํฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู ภิกฺขู โสตาปตฺติผลาทีนิ ปาปุณิํสุฯ ‘‘ตทา เสโน เทวทโตฺต อโหสิ, ลาโป ปน อหเมว อโหสิ’’นฺติฯ</p>

</p>


<ol>
<li>
<p> [๑๖๙] ๙. อรกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เมตฺตสุตฺตํ อารพฺภ กเถสิฯ เอกสฺมิญฺหิ สมเย สตฺถา ภิกฺขู อามเนฺตสิ – ‘‘เมตฺตาย, ภิกฺขเว, เจโตวิมุตฺติยา อาเสวิตาย ภาวิตาย  พหุลีกตาย ยานีกตาย วตฺถุกตาย อนุฎฺฐิตาย ปริจิตาย สุสมารทฺธาย เอกาทสานิสํสา ปาฎิกงฺขาฯ กตเม เอกาทส? สุขํ สุปติ, สุขํ ปฎิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, ตุวฎํ จิตฺตํ สมาธิยติ, มุขวโณฺณ วิปฺปสีทติ, อสมฺมูโฬฺห กาลํ กโรติ, อุตฺตริ อปฺปฎิวิชฺฌโนฺต พฺรหฺมโลกูปโค โหติฯ เมตฺตาย, ภิกฺขเว, เจโตวิมุตฺติยา อาเสวิตาย…เป.… สุสมารทฺธาย อิเม เอกาทสานิสํสา  ปาฎิกงฺขา’’ติ (อ. นิ. ๑๑.๑๕)ฯ อิเม เอกาทสานิสํเส คเหตฺวา ฐิตํ เมตฺตาภาวนํ วเณฺณตฺวา ‘‘ภิกฺขเว, ภิกฺขุนา นาม สพฺพสเตฺตสุ โอทิสฺสกาโนทิสฺสกวเสน เมตฺตา ภาเวตพฺพา, หิโตปิ หิเตน ผริตโพฺพ, อหิโตปิ หิเตน ผริตโพฺพ, มชฺฌโตฺตปิ หิเตน ผริตโพฺพฯ เอวํ สพฺพสเตฺตสุ โอทิสฺสกาโนทิสฺสกวเสน เมตฺตา ภาเวตพฺพา, กรุณา มุทิตา อุเปกฺขา ภาเวตพฺพา, จตูสุ พฺรหฺมวิหาเรสุ กมฺมํ กาตพฺพเมวฯ เอวํ กโรโนฺต หิ มคฺคํ วา ผลํ วา อลภโนฺตปิ พฺรหฺมโลกปรายโณ อโหสิ, โปราณกปณฺฑิตาปิ สตฺต วสฺสานิ เมตฺตํ ภาเวตฺวา สตฺต สํวฎฺฎวิวฎฺฎกเปฺป พฺรหฺมโลกสฺมิํเยว วสิํสู’’ติ วตฺวา อตีตํ อาหริฯ</p>


<p>อตีเต เอกสฺมิํ กเปฺป โพธิสโตฺต พฺราหฺมณกุเล นิพฺพตฺติตฺวา วยปฺปโตฺต กาเม ปหาย อิสิปพฺพชฺชํ ปพฺพชิตฺวา จตุนฺนํ พฺรหฺมวิหารานํ ลาภี อรโก นาม สตฺถา หุตฺวา หิมวนฺตปเทเส วาสํ กเปฺปสิ, ตสฺส มหา ปริวาโร อโหสิฯ โส อิสิคณํ โอวทโนฺต ‘‘ปพฺพชิเตน นาม เมตฺตา ภาเวตพฺพา, กรุณา มุทิตา อุเปกฺขา ภาเวตพฺพาฯ เมตฺตจิตฺตญฺหิ นาเมตํ อปฺปนาปฺปตฺตํ พฺรหฺมโลกปรายณตํ สาเธตี’’ติ เมตฺตาย อานิสํสํ ปกาเสโนฺต อิมา คาถา อาห –</p>


<ol>
<li>
‘‘โย  
เว เมเตฺตน จิเตฺตน, สพฺพโลกานุกมฺปติ;  
  
อุทฺธํ อโธ จ ติริยํ, อปฺปมาเณน สพฺพโสฯ  
</li>
  
<li>
‘‘อปฺปมาณํ หิตํ จิตฺตํ, ปริปุณฺณํ สุภาวิตํ;  
  
ยํ ปมาณกตํ กมฺมํ, น ตํ ตตฺราวสิสฺสตี’’ติฯ  
</li>
  
<p>ตตฺถ  ติ ขตฺติยาทีสุ วา สมณพฺราหฺมเณสุ วา โย โกจิ อปฺปมาเณน เมเตฺตน จิเตฺตน สกลํ สตฺตโลกํ อนุกมฺปติฯ นฺติ ปถวิโต ยาว เนวสญฺญานาสญฺญายตนพฺรหฺมโลกาฯ ติ ปถวิยา เหฎฺฐา อุสฺสเท มหานิรเยฯ นฺติ มนุสฺสโลเก, ยตฺตกานิ จกฺกวาฬานิ จ เตสุ สเพฺพสุ เอตฺตเก ฐาเน นิพฺพตฺตา สเพฺพ สตฺตา อเวรา โหนฺตุ, อพฺยาปชฺฌา อนีฆา, สุขี อตฺตานํ ปริหรนฺตูติ เอวํ ภาวิเตน เมเตฺตน จิเตฺตนาติ อโตฺถฯ ติ อปฺปมาณสตฺตานํ อปฺปมาณารมฺมณตฺตา อปฺปมาเณนฯ ติ สพฺพากาเรน, อุทฺธํ อโธ ติริยนฺติ เอวํ สพฺพสุคติทุคฺคติวเสนาติ อโตฺถฯ
</ol></p>


<p>นฺติ อปฺปมาณํ กตฺวา ภาวิตํ สพฺพสเตฺตสุ หิตจิตฺตํฯ นฺติ อวิกลํฯ นฺติ สุวฑฺฒิตํ, อปฺปนาจิตฺตเสฺสตํ นามํฯ นฺติ ยํ ‘‘อปฺปมาณํ  อปฺปมาณารมฺมณ’’นฺติ เอวํ อารมฺมณตฺติกวเสน จ วสีภาวปฺปตฺติวเสน จ อวฑฺฒิตฺวา กตํ ปริตฺตํ กามาวจรกมฺมํฯ ติ ตํ ปริตฺตํ กมฺมํ ยํ ตํ ‘‘อปฺปมาณํ หิตํ จิตฺต’’นฺติ สงฺขคตํ รูปาวจรกมฺมํ, ตตฺร น อวสิสฺสติฯ ยถา นาม มโหเฆน อโชฺฌตฺถฎํ ปริโตฺตทกํ โอฆสฺส อพฺภนฺตเร เตน อสํหีรมานํ นาวสิสฺสติ น ติฎฺฐติ, อถ โข มโหโฆว ตํ อโชฺฌตฺถริตฺวา ติฎฺฐติ, เอวเมว ตํ ปริตฺตกมฺมํ ตสฺส มหคฺคตกมฺมสฺส อพฺภนฺตเร เตน มหคฺคตกเมฺมน อจฺฉินฺทิตฺวา อคฺคหิตวิปาโกกาสํ หุตฺวา น อวสิสฺสติ น ติฎฺฐติ, น สโกฺกติ อตฺตโน วิปากํ ทาตุํ, อถ โข มหคฺคตกมฺมเมว ตํ อโชฺฌตฺถริตฺวา ติฎฺฐติ วิปากํ เทตีติฯ</p>


<p>เอวํ โพธิสโตฺต อเนฺตวาสิกานํ เมตฺตาภาวนาย อานิสํสํ กเถตฺวา อปริหีนชฺฌาโน พฺรหฺมโลเก นิพฺพตฺติตฺวา สตฺต สํวฎฺฎวิวฎฺฎกเปฺป น อิมํ โลกํ ปุน อคมาสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อิสิคโณ พุทฺธปริสา อโหสิ, อรโก ปน สตฺถา อหเมว อโหสิ’’นฺติฯ</p>

</p>


<ol>
<li>
<p> [๑๗๐] ๑๐. กกณฺฎกชาตกวณฺณนา
</ol></p>


<p>  ติ อิทํ กกณฺฎกชาตกํ มหาอุมงฺคชาตเก (ชา. ๒.๒๒.๕๙๐ อาทโย) อาวิภวิสฺสติฯ</p>

</p>

</p>


<p>ตสฺสุทฺทานํ –</p>


<p>
อินฺทสมานโคตฺตญฺจ, สนฺถวํ สุสีมํ คิชฺฌํ;  
  
นกุลํ อุปสาฬกํ, สมิทฺธิ จ สกุณคฺฆิ;  
  
อรกญฺจ กกณฺฎกํฯ  
</p>
  
<h2>๓. กลฺยาณวโคฺค</h2>
<ol>
<li>
<p> [๑๗๑] ๑. กลฺยาณธมฺมชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต เอกํ พธิรสสฺสุํ อารพฺภ กเถสิฯ สาวตฺถิยญฺหิ เอโก กุฎุมฺพิโก สโทฺธ ปสโนฺน ติสรณคโต ปญฺจสีเลน สมนฺนาคโตฯ โส เอกทิวสํ พหูนิ สปฺปิอาทีนิ เภสชฺชานิ เจว ปุปฺผคนฺธวตฺถาทีนิ จ คเหตฺวา ‘‘เชตวเน สตฺถุ สนฺติเก ธมฺมํ โสสฺสามี’’ติ อคมาสิฯ ตสฺส ตตฺถ คตกาเล สสฺสุ ขาทนียโภชนียํ คเหตฺวา ธีตรํ ทฎฺฐุกามา ตํ เคหํ อคมาสิ, สา จ โถกํ พธิรธาตุกา โหติฯ สา ธีตรา สทฺธิํ ภุตฺตโภชนา  ภตฺตสมฺมทํ วิโนทยมานา ธีตรํ ปุจฺฉิ – ‘‘กิํ, อมฺม, ภตฺตา เต สโมฺมทมาโน อวิวทมาโน ปิยสํวาสํ วสตี’’ติฯ ‘‘กิํ, อมฺม, กเถถ ยาทิโส ตุมฺหากํ ชามาตา สีเลน เจว อาจารสมฺปทาย จ, ตาทิโส ปพฺพชิโตปิ ทุลฺลโภ’’ติฯ อุปาสิกา ธีตุ วจนํ สาธุกํ อสลฺลเกฺขตฺวา ‘‘ปพฺพชิโต’’ติ ปทเมว คเหตฺวา ‘‘อมฺม, กสฺมา เต ภตฺตา ปพฺพชิโต’’ติ มหาสทฺทํ อกาสิฯ ตํ สุตฺวา สกลเคหวาสิโน ‘‘อมฺหากํ กิร กุฎุมฺพิโก ปพฺพชิโต’’ติ วิรวิํสุฯ เตสํ สทฺทํ สุตฺวา ทฺวาเรน สญฺจรนฺตา ‘‘กิํ นาม กิเรต’’นฺติ ปุจฺฉิํสุฯ ‘‘อิมสฺมิํ กิร เคเห กุฎุมฺพิโก ปพฺพชิโต’’ติฯ โสปิ โข กุฎุมฺพิโก ทสพลสฺส ธมฺมํ สุตฺวา วิหารา นิกฺขมฺม นครํ ปาวิสิฯ</p>


<p>อถ นํ อนฺตรามเคฺคเยว เอโก ปุริโส ทิสฺวา ‘‘สมฺม, ตฺวํ กิร ปพฺพชิโตติ ตว เคเห ปุตฺตทารปริชโน ปริเทวตี’’ติ อาหฯ อถสฺส  เอตทโหสิ – ‘‘อยํ อปพฺพชิตเมว กิร มํ ‘ปพฺพชิโต’ติ วทติ, อุปฺปโนฺน โข ปน เม กลฺยาณสโทฺท น อนฺตรธาเปตโพฺพ, อเชฺชว มยา ปพฺพชิตุํ วฎฺฎตี’’ติ ตโตว นิวตฺติตฺวา สตฺถุ สนฺติกํ คนฺตฺวา ‘‘กิํ นุ โข, อุปาสก, อิทาเนว พุทฺธุปฎฺฐานํ กตฺวา คนฺตฺวา อิทาเนว ปจฺจาคโตสี’’ติ วุเตฺต ตมตฺถํ อาโรเจตฺวา ‘‘ภเนฺต, กลฺยาณสโทฺท นาม อุปฺปโนฺน น อนฺตรธาเปตุํ วฎฺฎติ, ตสฺมา ปพฺพชิตุกาโม หุตฺวา อาคโตมฺหี’’ติ อาหฯ โส ปพฺพชฺชญฺจ อุปสมฺปทญฺจ ลภิตฺวา สมฺมา ปฎิปโนฺน นจิรเสฺสว อรหตฺตํ ปาปุณิฯ อิทํ กิร การณํ ภิกฺขุสเงฺฆ ปากฎํ ชาตํฯ อเถกทิวสํ ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส, อสุโก นาม กุฎุมฺพิโก ‘อุปฺปโนฺน กลฺยาณสโทฺท  น อนฺตรธาเปตโพฺพ’ติ ปพฺพชิตฺวา อิทานิ อรหตฺตํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, โปราณกปณฺฑิตาปิ ‘อุปฺปโนฺน กลฺยาณสโทฺท วิราเธตุํ น วฎฺฎตี’ติ ปพฺพชิํสุเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิกุเล นิพฺพตฺติตฺวา วยปฺปโตฺต ปิตุ อจฺจเยน เสฎฺฐิฎฺฐานํ ปาปุณิฯ โส เอกทิวสํ นิเวสนา นิกฺขมิตฺวา ราชุปฎฺฐานํ อคมาสิฯ อถสฺส สสฺสุ ‘‘ธีตรํ ปสฺสิสฺสามี’’ติ ตํ เคหํ อคมาสิ, สา โถกํ พธิรธาตุกาติ สพฺพํ  ปจฺจุปฺปนฺนวตฺถุสทิสเมวฯ ตํ ปน ราชุปฎฺฐานํ คนฺตฺวา อตฺตโน ฆรํ อาคจฺฉนฺตํ ทิสฺวา เอโก ปุริโส ‘‘ตุเมฺห กิร ปพฺพชิตาติ ตุมฺหากํ เคเห มหาปริเทโว ปวตฺตตี’’ติ อาหฯ โพธิสโตฺต ‘‘อุปฺปโนฺน กลฺยาณสโทฺท นาม น อนฺตรธาเปตุํ วฎฺฎตี’’ติ ตโตว นิวตฺติตฺวา รโญฺญ สนฺติกํ คนฺตฺวา ‘‘กิํ, มหาเสฎฺฐิ, อิทาเนว คนฺตฺวา ปุน อาคโตสี’’ติ วุเตฺต ‘‘เทว, เคหชโน กิร มํ อปพฺพชิตเมว ‘ปพฺพชิโต’ติ วตฺวา ปริเทวติ, อุปฺปโนฺน โข ปน กลฺยาณสโทฺท น อนฺตรธาเปตโพฺพ, ปพฺพชิสฺสามหํ, ปพฺพชฺชํ เม อนุชานาหี’’ติ เอตมตฺถํ ปกาเสตุํ อิมา คาถา อาห –</p>


<ol>
<li>
‘‘กลฺยาณธโมฺมติ  
ยทา ชนินฺท, โลเก สมญฺญํ อนุปาปุณาติ;  
  
ตสฺมา น หิเยฺยถ นโร สปโญฺญ, หิริยาปิ สโนฺต ฆุรมาทิยนฺติฯ  
</li>
  
<li>
‘‘สายํ สมญฺญา อิธ มชฺช ปตฺตา, กลฺยาณธโมฺมติ ชนินฺท โลเก;  
  
ตาหํ สเมกฺขํ อิธ ปพฺพชิสฺสํ, น หิ มตฺถิ ฉโนฺท อิธ กามโภเค’’ติฯ  
</li>
  
<p>ตตฺถ ติ สุนฺทรธโมฺมฯ ติ ยทา สีลวา กลฺยาณธโมฺม ปพฺพชิโตติ อิทํ ปญฺญตฺติโวหารํ ปาปุณาติฯ ติ ตโต สามญฺญโต น ปริหาเยถฯ ติ, มหาราช, สปฺปุริสา นาม อชฺฌตฺตสมุฎฺฐิตาย หิริยา พหิทฺธสมุฎฺฐิเตน โอตฺตเปฺปนปิ เอตํ ปพฺพชิตธุรํ คณฺหนฺติฯ ติ อิธ มยา อชฺช ปตฺตาฯ นฺติ ตํ อหํ คุณวเสน ลทฺธสมญฺญํ สเมกฺขโนฺต ปสฺสโนฺตฯ ติ น หิ เม อตฺถิ ฉโนฺทฯ ติ อิมสฺมิํ โลเก กิเลสกามวตฺถุกามปริโภเคหิฯ
</ol></p>


<p>โพธิสโตฺต  เอวํ วตฺวา ราชานํ ปพฺพชฺชํ อนุชานาเปตฺวา หิมวนฺตปเทสํ คนฺตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๑๗๒] ๒. ททฺทรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกกาลิกํ อารพฺภ กเถสิฯ ตสฺมิญฺหิ กาเล พหู พหุสฺสุตา ภิกฺขู มโนสิลาตเล นทมานา ตรุณสีหา วิย อากาสคงฺคํ โอตาเรนฺตา  วิย สงฺฆมเชฺฌ สรภาณํ ภณนฺติฯ โกกาลิโก เตสุ สรภาณํ ภณเนฺตสุ อตฺตโน ตุจฺฉภาวํ อชานิตฺวาว ‘‘อหมฺปิ สรภาณํ ภณิสฺสามี’’ติ ภิกฺขูนํ อนฺตรํ ปวิสิตฺวา ‘‘อมฺหากํ สรภาณํ น ปาเปนฺติฯ สเจ อมฺหากมฺปิ ปาเปยฺยุํ, มยมฺปิ ภเณยฺยามา’’ติ ภิกฺขุสงฺฆสฺส นามํ อคฺคเหตฺวาว ตตฺถ ตตฺถ กเถโนฺต อาหิณฺฑติฯ ตสฺส สา กถา ภิกฺขุสเงฺฆ ปากฎา ชาตาฯ ภิกฺขู ‘‘วีมํสิสฺสาม ตาว น’’นฺติ สญฺญาย เอวมาหํสุ – ‘‘อาวุโส โกกาลิก, อชฺช สงฺฆสฺส สรภาณํ ภณาหี’’ติฯ โส อตฺตโน พลํ อชานิตฺวาว ‘‘สาธู’’ติ สมฺปฎิจฺฉิตฺวา ‘‘อชฺช สรภาณํ ภณิสฺสามี’’ติ อตฺตโน สปฺปายํ ยาคุํ ปิวิ, ขชฺชกํ ขาทิ, สปฺปาเยเนว สูเปน ภุญฺชิฯ</p>


<p>สูริเย อตฺถงฺคเต ธมฺมสฺสวนกาเล โฆสิเต ภิกฺขุสโงฺฆ สนฺนิปติฯ โส กณฺฎกุรณฺฑกวณฺณํ กาสาวํ นิวาเสตฺวา กณิการปุปฺผวณฺณํ จีวรํ ปารุปิตฺวา สงฺฆมชฺฌํ ปวิสิตฺวา เถเร วนฺทิตฺวา อลงฺกตรตนมณฺฑเป ปญฺญตฺตวรธมฺมาสนํ อภิรุหิตฺวา จิตฺรพีชนิํ คเหตฺวา ‘‘สรภาณํ ภณิสฺสามี’’ติ นิสีทิ, ตาวเทวสฺส สรีรา เสทา มุจฺจิํสุ, สารชฺชํ โอกฺกมิ, ปุพฺพคาถาย ปฐมํ ปทํ อุทาหริตฺวา อนนฺตรํ น ปสฺสิฯ โส กมฺปมาโน อาสนา โอรุยฺห ลชฺชิโต สงฺฆมชฺฌโต อปกฺกมฺม อตฺตโน ปริเวณํ อคมาสิฯ อโญฺญ พหุสฺสุโต ภิกฺขุ สรภาณํ ภณิฯ ตโต ปฎฺฐาย ภิกฺขู ตสฺส ตุจฺฉภาวํ ชานิํสุฯ อเถกทิวสํ  ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส, ปฐมํ โกกาลิกสฺส ตุจฺฉภาโว ทุชฺชาโน, อิทานิ  ปเนส สยํ นทิตฺวา ปากโฎ ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, โกกาลิโก อิทาเนว นทิตฺวา ปากโฎ ชาโต, ปุเพฺพปิ นทิตฺวา ปากโฎ อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส สีหโยนิยํ นิพฺพตฺติตฺวา พหูนํ  สีหานํ ราชา อโหสิฯ โส อเนกสีหปริวาโร รชตคุหายํ วาสํ กเปฺปสิฯ ตสฺส อวิทูเร เอกิสฺสาย คุหาย เอโก สิงฺคาโลปิ วสติฯ อเถกทิวสํ เทเว วสฺสิตฺวา วิคเต สเพฺพ สีหา สีหราชเสฺสว คุหทฺวาเร สนฺนิปติตฺวา สีหนาทํ นทนฺตา สีหกีฬํ กีฬิํสุฯ เตสํ เอวํ นทิตฺวา กีฬนกาเล โสปิ สิงฺคาโล นทติฯ สีหา ตสฺส สทฺทํ สุตฺวา ‘‘อยํ สิงฺคาโล อเมฺหหิ สทฺธิํ นทตี’’ติ ลชฺชิตา ตุณฺหี อเหสุํฯ เตสํ ตุณฺหีภูตกาเล โพธิสตฺตสฺส ปุโตฺต สีหโปตโก ‘‘ตาต, อิเม สีหา นทิตฺวา สีหกีฬํ กีฬนฺตา เอตสฺส สทฺทํ สุตฺวา ลชฺชาย ตุณฺหี ชาตา, โก นาเมส อตฺตโน สเทฺทน อตฺตานํ ชานาเปตี’’ติ ปิตรํ ปุจฺฉโนฺต ปฐมํ คาถมาห –</p>


<ol>
<li>
‘‘โก นุ สเทฺทน มหตา, อภินาเทติ ททฺทรํ;  
  
ตํ สีหา นปฺปฎินทนฺติ, โก นาเมโส มิคาธิภู’’ติฯ  
</li>
  
<p>ตตฺถ นฺติ ททฺทรํ รชตปพฺพตํ เอกนาทํ กโรติฯ ติ ปิตรํ อาลปติฯ อยเญฺหตฺถ อโตฺถ – มิคาธิภู มิคเชฎฺฐก สีหราช ปุจฺฉามิ ตํ ‘‘โก นาเมโส’’ติฯ
</ol></p>


<p>อถสฺส วจนํ สุตฺวา ปิตา ทุติยํ คาถมาห –</p>


<ol>
<li>
‘‘อธโม มิคชาตานํ, สิงฺคาโล ตาต วสฺสติ;  
  
ชาติมสฺส ชิคุจฺฉนฺตา, ตุณฺหี สีหา สมจฺจเร’’ติฯ  
</li>
  
<p>ตตฺถ ติ นฺติ อุปสคฺคมตฺตํ, อจฺจนฺตีติ อโตฺถ, ตุณฺหี หุตฺวา นิสีทนฺตีติ วุตฺตํ โหติฯ โปตฺถเกสุ ปน ‘‘สมจฺฉเร’’ติ ลิขนฺติฯ
</ol></p>


<p>สตฺถา   ‘‘น, ภิกฺขเว, โกกาลิโก อิทาเนว อตฺตโน นาเทน อตฺตานํ ปากฎํ กโรติ, ปุเพฺพปิ อกาสิเยวา’’ติ วตฺวา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล โกกาลิโก อโหสิ, สีหโปตโก ราหุโล, สีหราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๗๓] ๓. มกฺกฎชาตกวณฺณนา
</ol></p>


<p>  เอโสติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ วตฺถุ ปกิณฺณกนิปาเต  (ชา. ๑.๑๔.๖๒ อาทโย) อาวิภวิสฺสติฯ ตทา ปน สตฺถา ‘‘ภิกฺขเว, นายํ ภิกฺขุ อิทาเนว กุหโก, ปุเพฺพปิ มกฺกโฎ หุตฺวา อคฺคิสฺส การณา โกหญฺญํ อกาสิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ กาสิคามเก พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สิปฺปํ อุคฺคณฺหิตฺวา ฆราวาสํ สณฺฐเปสิฯ อถสฺส พฺราหฺมณี เอกํ ปุตฺตํ วิชายิตฺวา ปุตฺตสฺส อาธาวิตฺวา ปริธาวิตฺวา วิจรณกาเล กาลมกาสิฯ โพธิสโตฺต ตสฺสา เปตกิจฺจํ กตฺวา ‘‘กิํ เม ทานิ ฆราวาเสน, ปุตฺตํ คเหตฺวา ปพฺพชิสฺสามี’’ติ อสฺสุมุขํ ญาติมิตฺตวคฺคํ ปหาย ปุตฺตํ อาทาย หิมวนฺตํ ปวิสิตฺวา อิสิปพฺพชฺชํ ปพฺพชิตฺวา ตตฺถ วนมูลผลาหาโร วาสํ กเปฺปสิฯ โส เอกทิวสํ วสฺสานกาเล เทเว วสฺสเนฺต สารทารูนิ อคฺคิํ ชาเลตฺวา วิสิพฺพโนฺต ผลกตฺถเร นิปชฺชิ, ปุโตฺตปิสฺส ตาปสกุมารโก ปิตุ ปาเท สมฺพาหโนฺตว นิสีทิฯ</p>


<p>อเถโก วนมกฺกโฎ สีเตน ปีฬิยมาโน ตสฺส ปณฺณสาลาย ตํ อคฺคิํ ทิสฺวา ‘‘สจาหํ เอตฺถ ปวิสิสฺสามิ, ‘มกฺกโฎ มกฺกโฎ’ติ มํ โปเถตฺวา นีหริสฺสนฺติ, อคฺคิํ วิสิเพฺพตุํ น ลภิสฺสามิ, อตฺถิ ทานิ เม อุปาโย, ตาปสเวสํ คเหตฺวา โกหญฺญํ กตฺวา ปวิสิสฺสามี’’ติ จิเนฺตตฺวา เอกสฺส มตตาปสสฺส วกฺกลานิ นิวาเสตฺวา ปจฺฉิญฺจ องฺกุสยฎฺฐิญฺจ  คเหตฺวา ปณฺณสาลทฺวาเร เอกํ ตาลรุกฺขํ นิสฺสาย สํกุฎิโต อฎฺฐาสิฯ ตาปสกุมารโก ตํ ทิสฺวา มกฺกฎภาวํ อชานโนฺต ‘‘เอโก มหลฺลกตาปโส สีเตน ปีฬิโต อคฺคิํ วิสิเพฺพตุํ อาคโต  ภวิสฺสตี’’ติ ปิตุ ตาปสสฺส กเถตฺวา ‘‘เอตํ ปณฺณสาลํ ปเวเสตฺวา วิสิพฺพาเปสฺสามี’’ติ จิเนฺตตฺวา ปิตรํ อาลปโนฺต ปฐมํ คาถมาห –</p>


<ol>
<li>
‘‘ตาต  
มาณวโก เอโส, ตาลมูลํ อปสฺสิโต;  
  
อคารกญฺจิทํ อตฺถิ, หนฺท เทมสฺสคารก’’นฺติฯ  
</li>
  
<p>ตตฺถ ติ สตฺตาธิวจนํฯ เตน ‘‘ตาต, เอโส เอโก มาณวโก สโตฺต เอโก ตาปโส’’ติ ทีเปติฯ ติ ตาลกฺขนฺธํ นิสฺสาย ฐิโตฯ ติ อิทญฺจ อมฺหากํ ปพฺพชิตาคารํ อตฺถิ, ปณฺณสาลํ สนฺธาย วทติฯ ติ ววสฺสคฺคเตฺถ นิปาโตฯ นฺติ เอตสฺส เอกมเนฺต วสนตฺถาย อคารกํ เทมฯ
</ol></p>


<p>โพธิสโตฺต ปุตฺตสฺส วจนํ สุตฺวา อุฎฺฐาย ปณฺณสาลทฺวาเร ฐตฺวา โอโลเกโนฺต ตสฺส มกฺกฎภาวํ ญตฺวา ‘‘ตาต, มนุสฺสานํ นาม น เอวรูปํ มุขํ โหติ, มกฺกโฎ เอส, นยิธ ปโกฺกสิตโพฺพ’’ติ วตฺวา ทุติยํ คาถมาห –</p>


<ol>
<li>
‘‘มา โข ตฺวํ ตาต ปโกฺกสิ, ทูเสยฺย โน อคารกํ;  
  
เนตาทิสํ มุขํ โหติ, พฺราหฺมณสฺส สุสีลิโน’’ติฯ  
</li>
  
<p>ตตฺถ นฺติ อยญฺหิ อิธ ปวิโฎฺฐ สมาโน อิมํ กิเจฺฉน กตํ ปณฺณสาลํ อคฺคินา วา ฌาเปโนฺต อุจฺจาราทีนิ วา กโรโนฺต ทูเสยฺยฯ นฺติ ‘‘เอตาทิสํ พฺราหฺมณสฺส สุสีลิโน มุขํ น โหติ, มกฺกโฎ เอโส’’ติ วตฺวา โพธิสโตฺต เอกํ อุมฺมุกํ คเหตฺวา ‘‘กิํ เอตฺถ ติฎฺฐสี’’ติ ขิปิตฺวา ตํ ปลาเปสิฯ มกฺกโฎ วกฺกลานิ ฉเฑฺฑตฺวา รุกฺขํ อภิรุหิตฺวา วนสณฺฑํ ปาวิสิฯ โพธิสโตฺต จตฺตาโร พฺรหฺมวิหาเร ภาเวตฺวา พฺรหฺมโลกูปโค อโหสิฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มกฺกโฎ อยํ กุหกภิกฺขุ อโหสิ, ตาปสกุมาโร ราหุโล, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๑๗๔] ๔. ทุพฺภิยมกฺกฎชาตกณฺณนา
</ol></p>


<p>   นฺติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เอกทิวสญฺหิ ธมฺมสภายํ ภิกฺขู เทวทตฺตสฺส อกตญฺญุมิตฺตทุพฺภิภาวํ กเถนฺตา นิสีทิํสุฯ สตฺถา อาคนฺตฺวา ‘‘น, ภิกฺขเว, เทวทโตฺต อิทาเนว อกตญฺญู มิตฺตทุพฺภี, ปุเพฺพปิ เอวรูโป อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ กาสิคามเก พฺราหฺมณกุเล นิพฺพตฺติตฺวา วยปฺปโตฺต ฆราวาสํ สณฺฐเปสิฯ ตสฺมิํ ปน สมเย กาสิรเฎฺฐ วตฺตนิมหามเคฺค เอโก คมฺภีโร อุทปาโน โหติ อโนตรณีโย ติรจฺฉานานํ, มคฺคปฺปฎิปนฺนา ปุญฺญตฺถิกา มนุสฺสา ทีฆรชฺชุเกน วารเกน อุทกํ อุสฺสิญฺจิตฺวา เอกิสฺสา โทณิยา ปูเรตฺวา ติรจฺฉานานํ ปานียํ เทนฺติฯ ตสฺส สามนฺตโต มหนฺตํ อรญฺญํ, ตตฺถ พหู มกฺกฎา วสนฺติฯ อถ ตสฺมิํ มเคฺค เทฺว ตีณิ ทิวสานิ มนุสฺสสญฺจาโร ปจฺฉิชฺชิ, ติรจฺฉานา ปานียํ น ลภิํสุฯ เอโก มกฺกโฎ ปิปาสาตุโร หุตฺวา ปานียํ ปริเยสโนฺต อุทปานสฺส สนฺติเก วิจรติฯ โพธิสโตฺต เกนจิเทว กรณีเยน ตํ มคฺคํ ปฎิปชฺชิตฺวา ตตฺถ คจฺฉโนฺต ปานียํ อุตฺตาเรตฺวา ปิวิตฺวา หตฺถปาเท โธวิตฺวา ฐิโต ตํ มกฺกฎํ อทฺทสฯ อถสฺส ปิปาสิตภาวํ ญตฺวา ปานียํ อุสฺสิญฺจิตฺวา โทณิยํ อากิริตฺวา อทาสิ, ทตฺวา จ ปน ‘‘วิสฺสมิสฺสามี’’ติ เอกสฺมิํ รุกฺขมูเล นิปชฺชิฯ มกฺกโฎ ปานียํ ปิวิตฺวา อวิทูเร นิสีทิตฺวา มุขมกฺกฎิกํ กโรโนฺต โพธิสตฺตํ ภิํสาเปสิฯ โพธิสโตฺต ตสฺส ตํ กิริยํ ทิสฺวา ‘‘อเร ทุฎฺฐมกฺกฎ, อหํ ตว ปิปาสิตสฺส กิลนฺตสฺส พหุํ  ปานียํ อทาสิํ, อิทานิ ตฺวํ มยฺหํ มุขมกฺกฎิกํ กโรสิ, อโห ปาปชนสฺส นาม กโต อุปกาโร นิรตฺถโก’’ติ วตฺวา ปฐมํ คาถมาห –</p>


<ol>
<li>
‘‘อทมฺห  
เต วาริ ปหูตรูปํ, ฆมฺมาภิตตฺตสฺส ปิปาสิตสฺส;  
  
โส ทานิ ปิตฺวาน กิริงฺกโรสิ, อสงฺคโม ปาปชเนน เสโยฺย’’ติฯ  
</li>
  
<p>ตตฺถ ติ โส อิทานิ ตฺวํ มยา ทินฺนปานียํ ปิวิตฺวา มุขมกฺกฎิกํ กโรโนฺต ‘‘กิริ กิรี’’ติ สทฺทํ กโรสิฯ ติ ปาปชเนน สทฺธิํ สงฺคโม น เสโยฺย, อสงฺคโมว เสโยฺยติฯ
</ol></p>


<p>ตํ  สุตฺวา โส มิตฺตทุพฺภี มกฺกโฎ ‘‘ตฺวํ ‘เอตฺตเกนเวตํ นิฎฺฐิต’นฺติ สญฺญํ กโรสิ, อิทานิ เต สีเส วจฺจํ ปาเตตฺวา คมิสฺสามี’’ติ วตฺวา ทุติยํ คาถมาห –</p>


<ol>
<li>
‘‘โก เต สุโต วา ทิโฎฺฐ วา, สีลวา นาม มกฺกโฎ;  
  
อิทานิ โข ตํ โอหจฺฉํ, เอสา อสฺมาก ธมฺมตา’’ติฯ  
</li>
  
<p>ตตฺรายํ สเงฺขปโตฺถ – โภ พฺราหฺมณ, ‘‘มกฺกโฎ กตคุณชานนโก อาจารสมฺปโนฺน สีลวา นาม อตฺถี’’ติ กหํ ตยา สุโต วา ทิโฎฺฐ วา, อิทานิ โข อหํ ตํ โอหจฺฉํ วจฺจํ เต สีเส กตฺวา ปกฺกมิสฺสามิ, อสฺมากญฺหิ มกฺกฎานํ นาม เอสา ธมฺมตา อยํ ชาติสภาโว, ยทิทํ อุปการกสฺส สีเส วจฺจํ กาตพฺพนฺติฯ
</ol></p>


<p>ตํ สุตฺวา โพธิสโตฺต อุฎฺฐาย คนฺตุํ อารภิฯ มกฺกโฎ ตงฺขณเญฺญว อุปฺปติตฺวา สาขายํ นิสีทิตฺวา โอลมฺพกํ โอตรโนฺต วิย ตสฺส สีเส วจฺจํ ปาเตตฺวา วิรวโนฺต วนสณฺฑํ ปาวิสิฯ โพธิสโตฺต นฺหตฺวา อคมาสิฯ</p>


<p>สตฺถา  ‘‘น, ภิกฺขเว, อิทาเนว เทวทโตฺต, ปุเพฺพปิ มยา กตคุณํ น ชานาสิเยวา’’ติ วตฺวา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มกฺกโฎ เทวทโตฺต อโหสิ, พฺราหฺมโณ ปน อหเมว อโหสิ’’นฺติฯ</p>

</p>


<ol>
<li>
<p> [๑๗๕] ๕. อาทิจฺจุปฎฺฐานชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ วตฺถุ เหฎฺฐา กถิตสทิสเมวฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา มหาปริวาโร คณสตฺถา หุตฺวา หิมวเนฺต วาสํ กเปฺปสิฯ โส ตตฺถ จิรํ วสิตฺวา โลณมฺพิลเสวนตฺถาย ปพฺพตา โอรุยฺห ปจฺจเนฺต เอกํ คามํ นิสฺสาย  ปณฺณสาลายํ วาสํ อุปคญฺฉิฯ อเถโก โลลมกฺกโฎ อิสิคเณ ภิกฺขาจารํ คเต อสฺสมปทํ อาคนฺตฺวา ปณฺณสาลา อุตฺติณฺณา กโรติ, ปานียฆเฎสุ อุทกํ ฉเฑฺฑติ, กุณฺฑิกํ ภินฺทติ, อคฺคิสาลายํ วจฺจํ กโรติฯ ตาปสา วสฺสํ วสิตฺวา ‘‘อิทานิ หิมวโนฺต ปุปฺผผลสมิโทฺธ รมณีโย, ตเตฺถว คมิสฺสามา’’ติ ปจฺจนฺตคามวาสิเก อาปุจฺฉิํสุฯ มนุสฺสา ‘‘เสฺว, ภเนฺต, มยํ ภิกฺขํ คเหตฺวา อสฺสมปทํ อาคมิสฺสาม, ตํ ปริภุญฺชิตฺวาว คมิสฺสถา’’ติ วตฺวา ทุติยทิวเส ปหูตํ ขาทนียโภชนียํ คเหตฺวา ตตฺถ อคมํสุฯ ตํ ทิสฺวา โส มกฺกโฎ จิเนฺตสิ – ‘‘โกหญฺญํ กตฺวา มนุเสฺส อาราเธตฺวา มยฺหมฺปิ ขาทนียโภชนียํ อาหราเปสฺสามี’’ติฯ โส ตาปสจรณํ จรโนฺต วิย สีลวา วิย จ หุตฺวา ตาปสานํ  อวิทูเร สูริยํ นมสฺสมาโน อฎฺฐาสิฯ มนุสฺสา ตํ ทิสฺวา ‘‘สีลวนฺตานํ สนฺติเก วสนฺตา สีลวนฺตา โหนฺตี’’ติ วตฺวา ปฐมํ คาถมาห –</p>


<ol>
<li>
‘‘สเพฺพสุ กิร ภูเตสุ, สนฺติ สีลสมาหิตา;  
  
ปสฺส สาขมิคํ ชมฺมํ, อาทิจฺจมุปติฎฺฐตี’’ติฯ  
</li>
  
<p>ตตฺถ ติ สีเลน สมนฺนาคตา สํวิชฺชนฺติ, สีลวนฺตา จ สมาหิตา จ เอกคฺคจิตฺตา สํวิชฺชนฺตีติปิ อโตฺถฯ นฺติ ลามกํฯ ติ สูริยํ นมสฺสมาโน ติฎฺฐติฯ
</ol></p>


<p>เอวํ เต มนุเสฺส ตสฺส คุณํ กเถเนฺต ทิสฺวา โพธิสโตฺต ‘‘ตุเมฺห อิมสฺส โลลมกฺกฎสฺส สีลาจารํ อชานิตฺวา อวตฺถุสฺมิํเยว ปสนฺนา’’ติ วตฺวา ทุติยํ คาถมาห –</p>


<ol>
<li>
‘‘นาสฺส  
สีลํ วิชานาถ, อนญฺญาย ปสํสถ;  
  
อคฺคิหุตฺตญฺจ อุหนฺนํ, เทฺว จ ภินฺนา กมณฺฑลู’’ติฯ  
</li>
  
<p>ตตฺถ ติ อชานิตฺวาฯ นฺติ อิมินา ปาปมกฺกเฎน อูหทํฯ ติ กุณฺฑิกาฯ ‘‘เทฺว จ กุณฺฑิกา เตน ภินฺนา’’ติ เอวมสฺส อคุณํ กเถสิฯ
</ol></p>


<p>มนุสฺสา มกฺกฎสฺส กุหกภาวํ ญตฺวา เลฑฺฑุญฺจ ยฎฺฐิญฺจ คเหตฺวา โปเถตฺวา ปลาเปตฺวา อิสิคณสฺส ภิกฺขํ อทํสุฯ อิสโยปิ หิมวนฺตเมว คนฺตฺวา อปริหีนชฺฌานา พฺรหฺมโลกปรายณา อเหสุํฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มกฺกโฎ อยํ กุหโก ภิกฺขุ อโหสิ, อิสิคโณ พุทฺธปริสา, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๑๗๖] ๖. กฬายมุฎฺฐิชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โกสลราชานํ อารพฺภ กเถสิฯ เอกสฺมิญฺหิ สมเย วสฺสกาเล โกสลรโญฺญ ปจฺจโนฺต กุปิฯ ตตฺถ ฐิตา โยธา เทฺว ตีณิ ยุทฺธานิ กตฺวา ปจฺจตฺถิเก อภิภวิตุํ อสโกฺกนฺตา รโญฺญ สาสนํ เปเสสุํฯ ราชา อกาเล วสฺสาเนเยว นิกฺขมิตฺวา เชตวนสมีเป ขนฺธาวารํ พนฺธิตฺวา จิเนฺตสิ – ‘‘อหํ อกาเล นิกฺขโนฺต, กนฺทรปทราทโย อุทกปูรา, ทุคฺคโม มโคฺค, สตฺถารํ อุปสงฺกมิสฺสามิ, โส มํ ‘กหํ คจฺฉสิ, มหาราชา’ติ ปุจฺฉิสฺสติ, อถาหํ เอตมตฺถํ อาโรเจสฺสามิ, น โข ปน มํ สตฺถา สมฺปรายิเกเนวเตฺถน อนุคฺคณฺหาติ, ทิฎฺฐธมฺมิเกนาปิ อนุคฺคณฺหาติเยว, ตสฺมิํ สเจ เม คมเนน อวุฑฺฒิ ภวิสฺสติ, ‘อกาโล, มหาราชา’ติ วกฺขติฯ สเจ ปน วุฑฺฑิ ภวิสฺสติ, ตุณฺหี ภวิสฺสตี’’ติฯ โส เชตวนํ ปวิสิตฺวา สตฺถารํ วนฺทิตฺวา เอกมนฺตํ นิสีทิฯ สตฺถา ‘‘หนฺท กุโต นุ ตฺวํ, มหาราช, อาคจฺฉสิ ทิวา ทิวสฺสา’’ติ ปุจฺฉิฯ ‘‘ภเนฺต, อหํ ปจฺจนฺตํ วูปสเมตุํ นิกฺขโนฺต ‘ตุเมฺห วนฺทิตฺวา คมิสฺสามี’ติ อาคโตมฺหี’’ติ ฯ สตฺถา ‘‘ปุเพฺพปิ, มหาราช, ราชาโน เสนาย อพฺภุคฺคจฺฉมานาย ปณฺฑิตานํ กถํ สุตฺวา อกาเล อพฺภุคฺคมนํ นาม น คมิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อตฺถธมฺมานุสาสโก สพฺพตฺถกอมโจฺจ อโหสิฯ อถ รโญฺญ ปจฺจเนฺต กุปิเต ปจฺจนฺตโยธา ปณฺณํ เปเสสุํฯ ราชา วสฺสกาเล นิกฺขมิตฺวา อุยฺยาเน ขนฺธาวารํ พนฺธิ, โพธิสโตฺต รโญฺญ สนฺติเก อฎฺฐาสิฯ ตสฺมิํ ขเณ อสฺสานํ กฬาเย เสเทตฺวา อาหริตฺวา โทณิยํ ปกฺขิปิํสุฯ อุยฺยาเน มกฺกเฎสุ เอโก มกฺกโฎ รุกฺขา โอตริตฺวา ตโต กฬาเย คเหตฺวา มุขํ ปูเรตฺวา หเตฺถหิปิ คเหตฺวา อุปฺปติตฺวา รุเกฺข นิสีทิตฺวา ขาทิตุํ อารภิ, อถสฺส ขาทมานสฺส หตฺถโก เอโก กฬาโย ภูมิยํ ปติฯ โส มุเขน จ หเตฺถหิ จ คหิเต สเพฺพ  กฬาเย ฉเฑฺฑตฺวา รุกฺขา โอรุยฺห ตเมว กฬายํ โอโลเกโนฺต ตํ กฬายํ อทิสฺวาว ปุน รุกฺขํ อภิรุหิตฺวา อเฑฺฑ สหสฺสปราชิโต วิย โสจมาโน ทุมฺมุโข รุกฺขสาขายํ นิสีทิฯ ราชา มกฺกฎสฺส กิริยํ ทิสฺวา โพธิสตฺตํ อามเนฺตตฺวา  ‘‘ปสฺสถ, กิํ นาเมตํ มกฺกเฎน กต’’นฺติ ปุจฺฉิฯ โพธิสโตฺต ‘‘มหาราช, พหุํ อนวโลเกตฺวา อปฺปํ โอโลเกตฺวา ทุพฺพุทฺธิโน พาลา เอวรูปํ กโรนฺติเยวา’’ติ วตฺวา ปฐมํ คาถมาห –</p>


<ol>
<li>
‘‘พาโล วตายํ ทุมสาขโคจโร, ปญฺญา ชนินฺท นยิมสฺส วิชฺชติ;  
  
กฬายมุฎฺฐิํ อวกิริย เกวลํ, เอกํ กฬายํ ปติตํ คเวสตี’’ติฯ  
</li>
  
<p>ตตฺถ ติ มกฺกโฎฯ โส หิ ทุมสาขาสุ โคจรํ คณฺหาติ, สาว อสฺส โคจโร สญฺจรณภูมิภูตา, ตสฺมา ‘‘ทุมสาขโคจโร’’ติ วุจฺจติฯ ติ ราชานํ อาลปติฯ ราชา หิ ปรมิสฺสรภาเวน ชนสฺส อิโนฺทติ ชนิโนฺทฯ นฺติ จณกมุฎฺฐิํฯ ‘‘กาฬราชมาสมุฎฺฐิ’’นฺติปิ วทนฺติเยวฯ ติ อวกิริตฺวาฯ นฺติ สพฺพํฯ ติ ภูมิยํ ปติตํ เอกเมว ปริเยสติฯ
</ol></p>


<p>เอวํ  วตฺวา ปุน โพธิสโตฺต ตํ อุปสงฺกมิตฺวา ราชานํ อามเนฺตตฺวา ทุติยํ คาถมาห –</p>


<ol>
<li>
‘‘เอวเมว มยํ ราช, เย จเญฺญ อติโลภิโน;  
  
อเปฺปน พหุํ ชิยฺยาม, กฬาเยเนว วานโร’’ติฯ  
</li>
  
<p>ตตฺรายํ สเงฺขปโตฺถ – มหาราช, เอวเมว มยญฺจ เย จเญฺญ โลภาภิภูตา ชนา สเพฺพปิ อเปฺปน พหุํ ชิยฺยามฯ มยญฺหิ เอตรหิ อกาเล วสฺสานสมเย มคฺคํ คจฺฉนฺตา อปฺปกสฺส อตฺถสฺส การณา พหุกา อตฺถา ปริหายามฯ ติ ยถา อยํ วานโร เอกํ กฬายํ ปริเยสมาโน เตเนเกน กฬาเยน สพฺพกฬาเยหิ ปริหีโน, เอวํ มยมฺปิ  อกาเลน กนฺทรปทราทีสุ ปูเรสุ คจฺฉมานา อปฺปมตฺตกํ อตฺถํ ปริเยสมานา พหูหิ หตฺถิวาหนอสฺสวาหนาทีหิ เจว พลกาเยน จ ปริหายิสฺสามฯ ตสฺมา อกาเล คนฺตุํ น วฎฺฎตีติ รโญฺญ โอวาทํ อทาสิฯ
</ol></p>


<p>ราชา ตสฺส กถํ สุตฺวา ตโต นิวตฺติตฺวา พาราณสิเมว ปาวิสิฯ โจราปิ ‘‘ราชา กิร โจรมทฺทนํ กริสฺสามีติ นครา นิกฺขโนฺต’’ติ สุตฺวา ปจฺจนฺตโต ปลายิํสุฯ ปจฺจุปฺปเนฺนปิ โจรา ‘‘โกสลราชา กิร นิกฺขโนฺต’’ติ สุตฺวา ปลายิํสุฯ ราชา สตฺถุ ธมฺมเทสนํ สุตฺวา อุฎฺฐายาสนา วนฺทิตฺวา ปทกฺขิณํ กตฺวา สาวตฺถิเมว ปาวิสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๑๗๗] ๗. ตินฺทุกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปญฺญาปารมิํ อารพฺภ กเถสิฯ สตฺถา หิ  (ชา. ๒.๑๘.๑๒๔ อาทโย) วิย  (ชา. ๒.๒๒.๕๙๐ อาทโย) วิย จ อตฺตโน ปญฺญาย วณฺณํ วณฺณิตํ สุตฺวา ‘‘น, ภิกฺขเว, อิทาเนว ตถาคโต ปญฺญวา, ปุเพฺพปิ ปญฺญวา อุปายกุสโลเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต วานรโยนิยํ นิพฺพตฺติตฺวา อสีติสหสฺสวานรคณปริวาโร หิมวนฺตปเทเส วาสํ กเปฺปสิฯ ตสฺสาสเนฺน เอโก ปจฺจนฺตคามโก กทาจิ วสติ, กทาจิ อุพฺพสติฯ ตสฺส ปน คามสฺส มเชฺฌ สาขาวิฎปสมฺปโนฺน มธุรผโล เอโก ตินฺทุกรุโกฺข อตฺถิ, วานรคโณ อุพฺพสิตกาเล อาคนฺตฺวา ตสฺส ผลานิ ขาทติฯ อถาปรสฺมิํ ผลวาเร โส คาโม ปุน อาวาโส อโหสิ ทฬฺหปริกฺขิโตฺต ทฺวารยุโตฺต, โสปิ รุโกฺข ผลภารนมิตสาโข  อฎฺฐาสิฯ วานรคโณ จิเนฺตสิ – ‘‘มยํ ปุเพฺพ อสุกคาเม ตินฺทุกผลานิ ขาทาม, ผลิโต นุ โข โส เอตรหิ รุโกฺข, อุทาหุ โน, อาวสิโต โส คาโม, อุทาหุ โน’’ติฯ เอวญฺจ ปน จิเนฺตตฺวา ‘‘คจฺฉ อิมํ ปวตฺติํ ชานาหี’’ติ เอกํ วานรํ เปเสสิฯ โส คนฺตฺวา รุกฺขสฺส จ ผลิตภาวํ คามสฺส จ คาฬฺหวาสภาวํ ญตฺวา อาคนฺตฺวา วานรานํ อาโรเจสิฯ</p>


<p>วานรา ตสฺส ผลิตภาวํ สุตฺวา ‘‘มธุรานิ ตินฺทุกผลานิ ขาทิสฺสามา’’ติ อุสฺสาหชาตา วานรินฺทสฺส ตมตฺถํ อาโรเจสุํฯ วานริโนฺท ‘‘คาโม อาวาโส อนาวาโส’’ติ ปุจฺฉิฯ ‘‘อาวาโส, เทวา’’ติฯ ‘‘เตน หิ น คนฺตพฺพํฯ มนุสฺสา หิ พหุมายา โหนฺตี’’ติฯ ‘‘เทว, มนุสฺสานํ ปฎิสลฺลานเวลาย อฑฺฒรตฺตสมเย ขาทิสฺสามา’’ติ พหู คนฺตฺวา วานรินฺทํ สมฺปฎิจฺฉาเปตฺวา หิมวนฺตา โอตริตฺวา ตสฺส คามสฺส อวิทูเร มนุสฺสานํ ปฎิสลฺลานกาลํ อาคมยมานา มหาปาสาณปิเฎฺฐ สยิตฺวา มชฺฌิมยาเม มนุเสฺสสุ นิทฺทํ โอกฺกมเนฺตสุ รุกฺขํ อารุยฺห ผลานิ ขาทิํสุฯ อเถโก ปุริโส สรีรกิเจฺจน เคหา นิกฺขมิตฺวา คามมชฺฌคโต วานเร  ทิสฺวา มนุสฺสานํ อาจิกฺขิฯ พหู มนุสฺสา ธนุกลาปํ สนฺนยฺหิตฺวา นานาวุธหตฺถา เลฑฺฑุทณฺฑาทีนิ อาทาย ‘‘ปภาตาย รตฺติยา วานเร คณฺหิสฺสามา’’ติ รุกฺขํ ปริวาเรตฺวา อฎฺฐํสุฯ อสีติสหสฺสวานรา มนุเสฺส ทิสฺวา มรณภยตชฺชิตา ‘‘นตฺถิ โน อญฺญํ ปฎิสฺสรณํ อญฺญตฺร วานริเนฺทนา’’ติ ตสฺส สนฺติกํ คนฺตฺวา ปฐมํ คาถมาหํสุ –</p>


<ol>
<li>
‘‘ธนุหตฺถกลาเปหิ, เนตฺติํสวรธาริภิ;  
  
สมนฺตา ปริกิณฺณมฺห, กถํ โมโกฺข ภวิสฺสตี’’ติฯ  
</li>
  
<p>ตตฺถ  ติ ธนุกลาปหเตฺถหิ, ธนูนิ เจว สรกลาเป จ คเหตฺวา ฐิเตหีติ อโตฺถฯ ติ เนตฺติํสา วุจฺจนฺติ ขคฺคา, อุตฺตมขคฺคธารีหีติ อโตฺถฯ ติ ปริวาริตมฺหฯ นฺติ เกน นุ โข อุปาเยน อมฺหากํ โมโกฺข ภวิสฺสตีติฯ
</ol></p>


<p>เตสํ  กถํ สุตฺวา วานริโนฺท ‘‘มา ภายิตฺถ, มนุสฺสา นาม พหุกิจฺจา, อชฺชปิ มชฺฌิมยาโม วตฺตติ, อปิ นาม เตสํ ‘อเมฺห มาเรสฺสามา’ติ ปริวาริตานํ อิมสฺส กิจฺจสฺส อนฺตรายกรํ อญฺญํ กิจฺจํ อุปฺปเชฺชยฺยา’’ติ วานเร สมสฺสาเสตฺวา ทุติยํ คาถมาห –</p>


<ol>
<li>
‘‘อเปฺปว พหุกิจฺจานํ, อโตฺถ ชาเยถ โกจิ นํ;  
  
อตฺถิ รุกฺขสฺส อจฺฉินฺนํ, ขชฺชถเญฺญว ตินฺทุก’’นฺติฯ  
</li>
  
<p>ตตฺถ นฺติ นิปาตมตฺตํ, อเปฺปว พหุกิจฺจานํ มนุสฺสานํ อโญฺญ โกจิ อโตฺถ อุปฺปเชฺชยฺยาติ อยเมเวตฺถ อโตฺถฯ นฺติ อิมสฺส รุกฺขสฺส ผลานํ อากฑฺฒนปริกฑฺฒนวเสน อจฺฉินฺนํ พหุ ฐานํ อตฺถิฯ นฺติ ตินฺทุกผลํ ขชฺชถเญฺญวฯ ตุเมฺห หิ ยาวตเกน โว อโตฺถ อตฺถิ, ตตฺตกํ ขาทถ, อมฺหากํ ปหรณกาลํ ชานิสฺสามาติฯ
</ol></p>


<p>เอวํ มหาสโตฺต กปิคณํ สมสฺสาเสสิฯ เอตฺตกญฺหิ อสฺสาสํ อลภมานา สเพฺพปิ เต ผลิเตน หทเยน ชีวิตกฺขยํ ปาปุเณยฺยุํฯ มหาสโตฺต ปน เอวํ วานรคณํ อสฺสาเสตฺวา ‘‘สเพฺพ วานเร สมาเนถา’’ติ อาหฯ สมาเนนฺตา ตสฺส ภาคิเนยฺยํ เสนกํ นาม วานรํ อทิสฺวา ‘‘เสนโก นาคโต’’ติ อาโรเจสุํฯ ‘‘สเจ เสนโก นาคโต, ตุเมฺห มา ภายิตฺถ, อิทานิ โว โส  โสตฺถิํ กริสฺสตี’’ติฯ เสนโกปิ โข วานรคณสฺส คมนกาเล นิทฺทายิตฺวา ปจฺฉา ปพุโทฺธ กญฺจิ อทิสฺวา ปทานุปทิโก หุตฺวา อาคจฺฉโนฺต มนุเสฺส ทิสฺวา ‘‘วานรคณสฺส ภยํ อุปฺปนฺน’’นฺติ ญตฺวา เอกสฺมิํ ปริยเนฺต เคเห อคฺคิํ ชาเลตฺวา สุตฺตํ กนฺตนฺติยา มหลฺลกิตฺถิยา สนฺติกํ คนฺตฺวา เขตฺตํ คจฺฉโนฺต คามทารโก วิย เอกํ อุมฺมุกํ คเหตฺวา  อุปริวาเต ฐตฺวา คามํ ปทีเปสิฯ มนุสฺสา มกฺกเฎ ฉเฑฺฑตฺวา อคฺคิํ นิพฺพาเปตุํ อคมํสุฯ วานรา ปลายนฺตา เสนกสฺสตฺถาย เอเกกํ ผลํ คเหตฺวา ปลายิํสุฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ภาคิเนโยฺย เสนโก มหานาโม สโกฺก อโหสิ, วานรคโณ พุทฺธปริสา, วานริโนฺท ปน อหเมว อโหสิ’’นฺติฯ</p>

</p>


<ol>
<li>
<p> [๑๗๘] ๘. กจฺฉปชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อหิวาตกโรคมุตฺตํ อารพฺภ กเถสิฯ สาวตฺถิยํ กิร เอกสฺมิํ กุเล อหิวาตกโรโค อุปฺปชฺชิฯ มาตาปิตโร ปุตฺตํ อาหํสุ – ‘‘ตาต, มา อิมสฺมิํ เคเห วส, ภิตฺติํ ภินฺทิตฺวา ปลายิตฺวา ยตฺถ กตฺถจิ คนฺตฺวา ชีวิตํ รกฺข, ปจฺฉา อาคนฺตฺวา อิมสฺมิํ นาม ฐาเน มหานิธานํ อตฺถิ, ตํ อุทฺธริตฺวา กุฎุมฺพํ สณฺฐเปตฺวา สุเขน ชีเวยฺยาสี’’ติฯ ปุโตฺต เตสํ วจนํ สมฺปฎิจฺฉิตฺวา ภิตฺติํ ภินฺทิตฺวา ปลายิตฺวา อตฺตโน โรเค วูปสเนฺต อาคนฺตฺวา มหานิธานํ อุทฺธริตฺวา กุฎุมฺพํ สณฺฐเปตฺวา ฆราวาสํ วสิฯ โส เอกทิวสํ สปฺปิเตลาทีนิ เจว วตฺถจฺฉาทนาทีนิ จ คาหาเปตฺวา เชตวนํ คนฺตฺวา สตฺถารํ วนฺทิตฺวา นิสีทิฯ สตฺถา เตน สทฺธิํ ปฎิสนฺถารํ กตฺวา ‘‘ตุมฺหากํ เคเห อหิวาตกโรโค อุปฺปโนฺนติ อสฺสุมฺห, กินฺติ กตฺวา มุโตฺตสี’’ติ ปุจฺฉิ, โส ตํ ปวตฺติํ อาจิกฺขิฯ สตฺถา ‘‘ปุเพฺพปิ โข, อุปาสก, ภเย อุปฺปเนฺน อตฺตโน วสนฎฺฐาเน อาลยํ กตฺวา อญฺญตฺถ อคตา ชีวิตกฺขยํ ปาปุณิํสุ, อนาลยํ ปน กตฺวา อญฺญตฺถ คตา ชีวิตํ ลภิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิคามเก กุมฺภการกุเล นิพฺพตฺติตฺวา กุมฺภการกมฺมํ กตฺวา ปุตฺตทารํ โปเสสิฯ ตทา ปน พาราณสิยํ มหานทิยา สทฺธิํ เอกาพโทฺธ มหาชาตสฺสโร อโหสิฯ โส พหุอุทกกาเล นทิยา สทฺธิํ เอโกทโก โหติ, อุทเก มนฺทีภูเต  วิสุํ โหติฯ มจฺฉกจฺฉปา  ปน ‘‘อิมสฺมิํ สํวจฺฉเร สุวุฎฺฐิกา ภวิสฺสติ, อิมสฺมิํ สํวจฺฉเร ทุพฺพุฎฺฐิกา’’ติ ชานนฺติฯ อถ ตสฺมิํ สเร นิพฺพตฺตมจฺฉกจฺฉปา ‘‘อิมสฺมิํ สํวจฺฉเร ทุพฺพุฎฺฐิกา ภวิสฺสตี’’ติ ญตฺวา อุทกสฺส เอกาพทฺธกาเลเยว ตมฺหา สรา นิกฺขมิตฺวา  นทิํ อคมิํสุฯ เอโก ปน กจฺฉโป ‘‘อิทํ เม ชาตฎฺฐานํ วฑฺฒิตฎฺฐานํ, มาตาปิตูหิ วสิตฎฺฐานํ, น สโกฺกมิ อิมํ ชหิตุ’’นฺติ นทิํ น อคมาสิฯ อถ นิทาฆสมเย ตตฺถ อุทกํ ฉิชฺชิ, โส กจฺฉโป โพธิสตฺตสฺส มตฺติกคหณฎฺฐาเน ภูมิํ ขณิตฺวา ปาวิสิฯ โพธิสโตฺต ‘‘มตฺติกํ คเหสฺสามี’’ติ ตตฺถ คนฺตฺวา มหากุทฺทาเลน ภูมิํ ขณโนฺต กจฺฉปสฺส ปิฎฺฐิํ ภินฺทิตฺวา มตฺติกปิณฺฑํ วิย กุทฺทาเลเนว นํ อุทฺธริตฺวา ถเล ปาเตสิฯ โส เวทนาปฺปโตฺต หุตฺวา ‘‘วสนฎฺฐาเน อาลยํ ชหิตุํ อสโกฺกโนฺต เอวํ วินาสํ ปาปุณิ’’นฺติ วตฺวา ปริเทวมาโน อิมา คาถา อโวจ –</p>


<ol>
<li>
‘‘ชนิตฺตํ เม ภวิตฺตํ เม, อิติ ปเงฺก อวสฺสยิํ;  
  
ตํ มํ ปโงฺก อชฺฌภวิ, ยถา ทุพฺพลกํ ตถา;  
  
ตํ ตํ วทามิ ภคฺคว, สุโณหิ วจนํ มมฯ  
</li>
  
<li>
‘‘คาเม วา ยทิ วารเญฺญ, สุขํ ยตฺราธิคจฺฉติ;  
  
ตํ ชนิตฺตํ ภวิตฺตญฺจ, ปุริสสฺส ปชานโต;  
  
ยมฺหิ ชีเว ตมฺหิ คเจฺฉ, น นิเกตหโต สิยา’’ติฯ  
</li>
  
<p>ตตฺถ ติ อิทํ มม ชาตฎฺฐานํ, อิทํ มม วฑฺฒิตฎฺฐานํฯ นฺติ อิมินา การเณนาหํ อิมสฺมิํ กทฺทเม อวสฺสยิํ นิปชฺชิํ, วาสํ กเปฺปสินฺติ อโตฺถฯ ติ อธิอภวิ วินาสํ ปาเปสิฯ ติ กุมฺภการํ อาลปติฯ กุมฺภการานญฺหิ นามโคตฺตปญฺญตฺติ เอสา, ยทิทํ ภคฺควาติฯ นฺติ กายิกเจตสิกสฺสาทํฯ   ติ ตํ ชาตฎฺฐานญฺจ วฑฺฒิตฎฺฐานญฺจฯ ‘‘ชานิตฺตํ ภาวิตฺต’’นฺติ ทีฆวเสนปิ ปาโฐ, โสเยวโตฺถฯ ติ อตฺถานตฺถํ การณาการณํ ชานนฺตสฺสฯ ติ นิเกเต อาลยํ กตฺวา อญฺญตฺถ อคนฺตฺวา นิเกเตน หโต, เอวรูปํ มรณทุกฺขํ ปาปิโต น ภเวยฺยาติฯ
</ol></p>


<p>เอวํ โส โพธิสเตฺตน สทฺธิํ กเถโนฺต กาลมกาสิฯ โพธิสโตฺต ตํ คเหตฺวา สกลคามวาสิโน สนฺนิปาตาเปตฺวา เต มนุเสฺส โอวทโนฺต เอวมาห – ‘‘ปสฺสถ อิมํ กจฺฉปํ, อยํ  อเญฺญสํ มจฺฉกจฺฉปานํ มหานทิํ คมนกาเล อตฺตโน วสนฎฺฐาเน อาลยํ ฉินฺทิตุํ อสโกฺกโนฺต  เตหิ สทฺธิํ อคนฺตฺวา มม มตฺติกคหณฎฺฐานํ ปวิสิตฺวา นิปชฺชิฯ อถสฺสาหํ มตฺติกํ คณฺหโนฺต มหากุทฺทาเลน ปิฎฺฐิํ ภินฺทิตฺวา มตฺติกปิณฺฑํ วิย นํ ถเล ปาเตสิํ, อยํ อตฺตนา กตกมฺมํ สริตฺวา ทฺวีหิ คาถาหิ ปริเทวิตฺวา กาลมกาสิฯ เอวเมส อตฺตโน วสนฎฺฐาเน อาลยํ กตฺวา มรณํ ปโตฺต, ตุเมฺหปิ มา อิมินา กจฺฉเปน สทิสา อหุวตฺถ, อิโต ปฎฺฐาย ‘มยฺหํ รูปํ มยฺหํ สโทฺท มยฺหํ คโนฺธ มยฺหํ รโส มยฺหํ โผฎฺฐโพฺพ มยฺหํ ปุโตฺต มยฺหํ ธีตา มยฺหํ ทาสทาสิปริเจฺฉโท มยฺหํ หิรญฺญสุวณฺณ’นฺติ ตณฺหาวเสน อุปโภควเสน มา คณฺหิตฺถ, เอกโกเวส สโตฺต ตีสุ ภเวสุ ปริวตฺตตี’’ติฯ เอวํ พุทฺธลีลาย มหาชนสฺส โอวาทมทาสิ, โส โอวาโท สกลชมฺพุทีปํ ปตฺถริตฺวา สฎฺฐิมตฺตานิ วสฺสสหสฺสานิ อฎฺฐาสิฯ มหาชโน โพธิสตฺตสฺส โอวาเท ฐตฺวา ทานาทีนิ ปุญฺญานิ กตฺวา อายุปริโยสาเน สคฺคปุรํ ปูเรสิ, โพธิสโตฺตปิ ตเถว ปุญฺญานิ กตฺวา สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส กุลปุโตฺต โสตาปตฺติผเล ปติฎฺฐาสิฯ ‘‘ตทา กจฺฉโป อานโนฺท อโหสิ, กุมฺภกาโร ปน อหเมว อโหสิ’’นฺติฯ</p>

</p>


<ol>
<li>
<p> [๑๗๙] ๙. สตธมฺมชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกวีสติวิธํ อเนสนํ อารพฺภ กเถสิฯ เอกสฺมิญฺหิ กาเล พหู ภิกฺขู เวชฺชกเมฺมน ทูตกเมฺมน ปหิณกเมฺมน ชงฺฆเปสนิเกน ปิณฺฑปฎิปิเณฺฑนาติ เอวรูปาย เอกวีสติวิธาย อเนสนาย ชีวิกํ กเปฺปสุํฯ สา  (ชา. ๑.๒.๑๗๓-๑๗๔) อาวิภวิสฺสติฯ สตฺถา เตสํ ตถา ชีวิกกปฺปนภาวํ ญตฺวา ‘‘เอตรหิ โข พหู ภิกฺขู อเนสนาย ชีวิกํ กเปฺปนฺติ, เต ปน เอวํ ชีวิกํ กเปฺปตฺวา ยกฺขตฺตภาวา เปตตฺตภาวา น มุจฺจิสฺสนฺติ, ธุรโคณา หุตฺวาว นิพฺพตฺติสฺสนฺติ, นิรเย ปฎิสนฺธิํ คณฺหิสฺสนฺติ, เอเตสํ หิตตฺถาย สุขตฺถาย  อตฺตชฺฌาสยํ สกปฎิภานํ เอกํ ธมฺมเทสนํ กเถตุํ วฎฺฎตี’’ติ ภิกฺขุสงฺฆํ สนฺนิปาตาเปตฺวา ‘‘น, ภิกฺขเว, เอกวีสติวิธาย อเนสนาย ปจฺจยา อุปฺปาเทตพฺพาฯ อเนสนาย หิ อุปฺปโนฺน ปิณฺฑปาโต อาทิตฺตโลหคุฬสทิโส หลาหลวิสูปโมฯ อเนสนา หิ นาเมสา พุทฺธปเจฺจกพุทฺธสาวเกหิ ครหิตพฺพา ปฎิกุฎฺฐาฯ อเนสนาย  อุปฺปนฺนํ ปิณฺฑปาตํ ภุญฺชนฺตสฺส หิ หาโส วา โสมนสฺสํ วา นตฺถิฯ เอวํ อุปฺปโนฺน หิ ปิณฺฑปาโต มม สาสเน จณฺฑาลสฺส อุจฺฉิฎฺฐโภชนสทิโส, ตสฺส ปริโภโค สตธมฺมมาณวสฺส จณฺฑาลุจฺฉิฎฺฐภตฺตปริโภโค วิย โหตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต จณฺฑาลโยนิยํ นิพฺพตฺติตฺวา วยปฺปโตฺต เกนจิเทว กรณีเยน ปาเถยฺยตณฺฑุเล จ ภตฺตปุฎญฺจ คเหตฺวา มคฺคํ ปฎิปชฺชิฯ ตสฺมิญฺหิ กาเล พาราณสิยํ เอโก มาณโว อตฺถิ สตธโมฺม นาม อุทิจฺจพฺราหฺมณมหาสาลกุเล นิพฺพโตฺตฯ โสปิ เกนจิเทว กรณีเยน ตณฺฑุเล จ ภตฺตปุฎญฺจ อคเหตฺวาว มคฺคํ ปฎิปชฺชิ, เต อุโภปิ มหามเคฺค สมาคจฺฉิํสุฯ มาณโว โพธิสตฺตํ ‘‘กิํชาติโกสี’’ติ ปุจฺฉิฯ โส ‘‘อหํ จณฺฑาโล’’ติ วตฺวา ‘‘ตฺวํ กิํชาติโกสี’’ติ มาณวํ ปุจฺฉิ ฯ ‘‘อุทิจฺจพฺราหฺมโณ อห’’นฺติฯ ‘‘สาธุ คจฺฉามา’’ติ เต อุโภปิ มคฺคํ อคมํสุฯ โพธิสโตฺต ปาตราสเวลาย อุทกผาสุกฎฺฐาเน นิสีทิตฺวา หเตฺถ โธวิตฺวา ภตฺตปุฎํ โมเจตฺวา ‘‘มาณว, ภตฺตํ ภุญฺชาหี’’ติ อาหฯ ‘‘นตฺถิ, อเร จณฺฑาล, มม ภเตฺตน อโตฺถ’’ติฯ โพธิสโตฺต ‘‘สาธู’’ติ ปุฎกภตฺตํ อุจฺฉิฎฺฐํ อกตฺวาว อตฺตโน ยาปนมตฺตํ อญฺญสฺมิํ ปเณฺณ ปกฺขิปิตฺวา ปุฎกภตฺตํ พนฺธิตฺวา เอกมเนฺต ฐเปตฺวา ภุญฺชิตฺวา ปานียํ ปิวิตฺวา โธตหตฺถปาโท ตณฺฑุเล จ เสสภตฺตญฺจ อาทาย ‘‘คจฺฉาม, มาณวา’’ติ มคฺคํ ปฎิปชฺชิฯ</p>


<p>เต สกลทิวสํ คนฺตฺวา สายํ อุโภปิ เอกสฺมิํ อุทกผาสุกฎฺฐาเน นฺหตฺวา ปจฺจุตฺตริํสุฯ โพธิสโตฺต ผาสุกฎฺฐาเน นิสีทิตฺวา ภตฺตปุฎํ โมเจตฺวา มาณวํ อนาปุจฺฉิตฺวา ภุญฺชิตุํ อารภิฯ มาณโว สกลทิวสํ มคฺคคมเนน กิลโนฺต ฉาตชฺฌโตฺต ‘‘สเจ เม ภตฺตํ ทสฺสติ, ภุญฺชิสฺสามี’’ติ โอโลเกโนฺต อฎฺฐาสิฯ อิตโร กิญฺจิ อวตฺวา ภุญฺชเตวฯ มาณโว จิเนฺตสิ – ‘‘อยํ จณฺฑาโล มยฺหํ อวตฺวาว สพฺพํ ภุญฺชติ  นิปฺปีเฬตฺวาปิ ตํ คเหตฺวา อุปริ อุจฺฉิฎฺฐภตฺตํ ฉเฑฺฑตฺวา เสสํ ภุญฺชิตุํ วฎฺฎตี’’ติฯ โส ตถา กตฺวา อุจฺฉิฎฺฐภตฺตํ ภุญฺชิฯ อถสฺส ภุตฺตมตฺตเสฺสว ‘‘มยา อตฺตโน ชาติโคตฺตกุลปเทสานํ อนนุจฺฉวิกํ กตํ, จณฺฑาลสฺส นาม เม อุจฺฉิฎฺฐภตฺตํ ภุตฺต’’นฺติ พลววิปฺปฎิสาโร อุปฺปชฺชิ, ตาวเทวสฺส สโลหิตํ ภตฺตํ มุขโต อุคฺคจฺฉิฯ โส ‘‘อปฺปมตฺตกสฺส วต เม การณา อนนุจฺฉวิกํ กมฺมํ กต’’นฺติ อุปฺปนฺนพลวโสกตาย ปริเทวมาโน ปฐมํ คาถมาห –</p>


<ol>
<li>
‘‘ตญฺจ  
อปฺปญฺจ อุจฺฉิฎฺฐํ, ตญฺจ กิเจฺฉน โน อทา;  
  
โสหํ พฺราหฺมณชาติโก, ยํ ภุตฺตํ ตมฺปิ อุคฺคต’’นฺติฯ  
</li>
  
<p>ตตฺรายํ  สเงฺขปโตฺถ – ยํ มยา ภุตฺตํ, ตํ อปฺปญฺจ อุจฺฉิฎฺฐญฺจ, ตญฺจ โส จณฺฑาโล น อตฺตโน รุจิยา มํ อทาสิ, อถ โข นิปฺปีฬิยมาโน กิเจฺฉน กสิเรน อทาสิ, โสหํ ปริสุทฺธพฺราหฺมณชาติโก, เตเนว เม ยํ ภุตฺตํ, ตมฺปิ สทฺธิํ โลหิเตน อุคฺคตนฺติฯ
</ol></p>


<p>เอวํ มาณโว ปริเทวิตฺวา ‘‘กิํ ทานิ เม เอวรูปํ อนนุจฺฉวิกํ กมฺมํ กตฺวา ชีวิเตนา’’ติ อรญฺญํ ปวิสิตฺวา กสฺสจิ อตฺตานํ อทเสฺสตฺวาว อนาถมรณํ ปโตฺตฯ</p>


<p>สตฺถา อิมํ อตีตํ ทเสฺสตฺวา ‘‘เสยฺยถาปิ, ภิกฺขเว, สตธมฺมมาณวสฺส ตํ จณฺฑาลุจฺฉิฎฺฐกํ ภุญฺชิตฺวา อตฺตโน อยุตฺตโภชนสฺส ภุตฺตตฺตา เนว หาโส, น โสมนสฺสํ อุปฺปชฺชิ, เอวเมว โย อิมสฺมิํ สาสเน ปพฺพชิโต อเนสนาย ชีวิกํ กเปฺปโนฺต ตถาลทฺธปจฺจยํ ปริภุญฺชติ, ตสฺส พุทฺธปฎิกุฎฺฐครหิตชีวิตภาวโต เนว หาโส, น โสมนสฺสํ อุปฺปชฺชตี’’ติ วตฺวา อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘เอวํ ธมฺมํ นิรํกตฺวา, โย อธเมฺมน ชีวติ;  
  
สตธโมฺมว ลาเภน, ลเทฺธนปิ น นนฺทตี’’ติฯ  
</li>
  
<p>ตตฺถ นฺติ อาชีวปาริสุทฺธิสีลธมฺมํฯ ติ นีหริตฺวา ฉเฑฺฑตฺวาฯ ติ เอกวีสติยา อเนสนสงฺขาเตน มิจฺฉาชีเวนฯ ติ ตสฺส นามํ, ‘‘สนฺตธโมฺม’’ติปิ ปาโฐฯ ติ ยถา สตธโมฺม มาณโว ‘‘จณฺฑาลุจฺฉิฎฺฐกํ เม ลทฺธ’’นฺติ เตน ลาเภน น  นนฺทติ, เอวํ อิมสฺมิมฺปิ สาสเน ปพฺพชิโต กุลปุโตฺต อเนสนาย ลทฺธลาภํ ปริภุญฺชโนฺต น นนฺทติ น ตุสฺสติ, ‘‘พุทฺธครหิตชีวิกาย ชีวามี’’ติ โทมนสฺสปฺปโตฺต โหติฯ ตสฺมา อเนสนาย ชีวิกํ กเปฺปนฺตสฺส สตธมฺมมาณวเสฺสว อรญฺญํ ปวิสิตฺวา อนาถมรณํ มริตุํ วรนฺติฯ
</ol></p>


<p>เอวํ  สตฺถา อิมํ ธมฺมเทสนํ เทเสตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พหู ภิกฺขู โสตาปตฺติผลาทีนิ ปาปุณิํสุฯ ‘‘ตทา มาณโว อานโนฺท อโหสิ, อหเมว จณฺฑาลปุโตฺต อโหสิ’’นฺติฯ</p>

</p>


<ol>
<li>
<p> [๑๘๐] ๑๐. ทุทฺททชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต คณทานํ อารพฺภ กเถสิฯ สาวตฺถิยํ กิร เทฺว สหายกา กุฎุมฺพิยปุตฺตา ฉนฺทกํ สํหริตฺวา สพฺพปริกฺขารทานํ สเชฺชตฺวา พุทฺธปฺปมุขํ ภิกฺขุสงฺฆํ นิมเนฺตตฺวา สตฺตาหํ มหาทานํ ปวเตฺตตฺวา สตฺตเม ทิวเส สพฺพปริกฺขาเร อทํสุฯ เตสุ คณเชฎฺฐโก สตฺถารํ วนฺทิตฺวา เอกมนฺตํ นิสีทิตฺวา ‘‘ภเนฺต, อิมสฺมิํ ทาเน พหุทายกาปิ อตฺถิ อปฺปทายกาปิ, เตสํ สเพฺพสมฺปิ ‘อิทํ ทานํ มหปฺผลํ โหตู’’’ติ ทานํ นิยฺยาเทสิฯ สตฺถา ‘‘ตุเมฺหหิ โข อุปาสกา พุทฺธปฺปมุขสฺส ภิกฺขุสงฺฆสฺส ทานํ ทตฺวา เอวํ นิยฺยาเทเนฺตหิ มหากมฺมํ กตํ, โปราณกปณฺฑิตาปิ ทานํ ทตฺวา เอวเมว นิยฺยาทิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา ฆราวาสํ ปหาย อิสิปพฺพชฺชํ ปพฺพชิตฺวา คณสตฺถา หุตฺวา หิมวนฺตปเทเส จิรํ วสิตฺวา โลณมฺพิลเสวนตฺถาย ชนปทจาริกํ จรมาโน พาราณสิํ ปตฺวา ราชุยฺยาเน วสิตฺวา ปุนทิวเส ทฺวารคาเม สปริวาโร ภิกฺขาย จริฯ มนุสฺสา ภิกฺขํ อทํสุฯ ปุนทิวเส พาราณสิยํ จริ, มนุสฺสา สมฺปิยายมานา ภิกฺขํ ทตฺวา คณพนฺธเนน ฉนฺทกํ  สํหริตฺวา ทานํ สเชฺชตฺวา อิสิคณสฺส มหาทานํ ปวตฺตยิํสุฯ ทานปริโยสาเน คณเชฎฺฐโก เอวเมว วตฺวา อิมินาว นิยาเมน ทานํ นิยฺยาเทสิฯ โพธิสโตฺต ‘‘อาวุโส, จิตฺตปฺปสาเท สติ อปฺปกํ นาม ทานํ นตฺถี’’ติ วตฺวา อนุโมทนํ กโรโนฺต อิมา คาถา อโวจ –</p>


<ol>
<li>
‘‘ทุทฺททํ  
ททมานานํ, ทุกฺกรํ กมฺม กุพฺพตํ;  
  
อสโนฺต นานุกุพฺพนฺติ, สตํ ธโมฺม ทุรนฺนโยฯ  
</li>
  
<li>
‘‘ตสฺมา สตญฺจ อสตํ, นานา โหติ อิโต คติ;  
  
อสโนฺต นิรยํ ยนฺติ, สโนฺต สคฺคปรายณา’’ติฯ  
</li>
  
<p>ตตฺถ นฺติ ทานํ นาม โลภโทสวสิเกหิ อปณฺฑิเตหิ ทาตุํ น สกฺกา, ตสฺมา ‘‘ทุทฺทท’’นฺติ วุจฺจติฯ ตํ ททมานานํฯ นฺติ ตเทว ทานกมฺมํ สเพฺพหิ กาตุํ น สกฺกาติ ทุกฺกรํฯ ตํ กุรุมานานํฯ ติ อปณฺฑิตา พาลาฯ ติ ตํ  กมฺมํ นานุกโรนฺติฯ ติ ปณฺฑิตานํ สภาโวฯ ทานํ สนฺธาเยตํ วุตฺตํฯ ติ ผลสมฺพนฺธวเสน ทุชฺชาโน, เอวรูปสฺส ทานสฺส เอวรูโป ผลวิปาโก โหตีติ ทุรนุโพโธฯ อปิจ ติ ทุรธิคโม, อปณฺฑิเตหิ ทานํ ทตฺวา ทานผลํ นาม ลทฺธุํ น สกฺกาติปิ อโตฺถฯ ติ อิโต จวิตฺวา ปรโลกํ คจฺฉนฺตานํ ปฎิสนฺธิคฺคหณํ นานา โหติฯ ติ อปณฺฑิตา ทุสฺสีลา ทานํ อทตฺวา สีลํ อรกฺขิตฺวา นิรยํ คจฺฉนฺติฯ ติ ปณฺฑิตา ปน ทานํ ทตฺวา สีลํ รกฺขิตฺวา อุโปสถกมฺมํ กริตฺวา ตีณิ สุจริตานิ ปูเรตฺวา สคฺคปรายณา โหนฺติ, มหนฺตํ สคฺคสุขสมฺปตฺติํ อนุภวนฺตีติฯ
</ol></p>


<p>เอวํ โพธิสโตฺต อนุโมทนํ กตฺวา จตฺตาโร วสฺสิเก มาเส ตเตฺถว วสิตฺวา วสฺสาติกฺกเม หิมวนฺตํ คนฺตฺวา ฌานํ นิพฺพเตฺตตฺวา อปริหีนชฺฌาโน พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อิสิคโณ พุทฺธปริสา อโหสิ, คณสตฺถา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
กลฺยาณธมฺมํ  
ททฺทรํ, มกฺกฎิ ทุพฺภิมกฺกฎํ;  
  
อาทิจฺจุปฎฺฐานเญฺจว, กฬายมุฎฺฐิ ตินฺทุกํ;  
  
กจฺฉปํ สตธมฺมญฺจ, ทุทฺททนฺติ จ เต ทสฯ  
</p>
  
<h2>๔. อสทิสวโคฺค</h2>
<ol>
<li>
<p> [๑๘๑] ๑. อสทิสชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต มหาภินิกฺขมนํ อารพฺภ กเถสิฯ เอกทิวสญฺหิ ภิกฺขู ธมฺมสภายํ สนฺนิสินฺนา ภควโต มหานิกฺขมปารมิํ วเณฺณนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ตถาคโต อิทาเนว มหาภินิกฺขมนํ นิกฺขโนฺต, ปุเพฺพปิ เสตจฺฉตฺตํ ปหาย นิกฺขโนฺตเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ ปฎิสนฺธิํ คณฺหิ, ตสฺส โสตฺถินา ชาตสฺส นามคฺคหณทิวเส ‘‘อสทิสกุมาโร’’ติ นามํ อกํสุฯ อถสฺส อาธาวิตฺวา ปริธาวิตฺวา วิจรณกาเล อโญฺญ ปุญฺญวา สโตฺต เทวิยา กุจฺฉิมฺหิ ปฎิสนฺธิํ คณฺหิ, ตสฺส โสตฺถินา ชาตสฺส นามคฺคหณทิวเส ‘‘พฺรหฺมทตฺตกุมาโร’’ติ นามํ อกํสุฯ เตสุ โพธิสโตฺต โสฬสวสฺสกาเล ตกฺกสิลํ คนฺตฺวา ทิสาปาโมกฺขสฺส อาจริยสฺส สนฺติเก ตโย เวเท อฎฺฐารส จ สิปฺปานิ อุคฺคณฺหิตฺวา เตสุ อิสฺสาสสิเปฺป อสทิโส หุตฺวา พาราณสิํ ปจฺจาคมิฯ ราชา กาลํ กโรโนฺต ‘‘อสทิสกุมารสฺส รชฺชํ ทตฺวา พฺรหฺมทตฺตสฺส โอปรชฺชํ เทถา’’ติ วตฺวา กาลมกาสิฯ ตสฺมิํ กาลกเต โพธิสโตฺต อตฺตโน รเชฺช ทียมาเน ‘‘น มยฺหํ รเชฺชนโตฺถ’’ติ ปฎิกฺขิปิ, พฺรหฺมทตฺตํ รเชฺช อภิสิญฺจิํสุฯ โพธิสโตฺต ‘‘มยฺหํ รเชฺชน อโตฺถ นตฺถี’’ติ กิญฺจิปิ น อิจฺฉิ, กนิเฎฺฐ รชฺชํ กาเรเนฺต ปกติยา วสนากาเรเนว วสิฯ ราชปาทมูลิกา ‘‘อสทิสกุมาโร  รชฺชํ ปเตฺถตี’’ติ วตฺวา รโญฺญ สนฺติเก โพธิสตฺตํ ปริภินฺทิํสุฯ โสปิ เตสํ วจนํ คเหตฺวา ปริภินฺนจิโตฺต ‘‘ภาตรํ เม คณฺหถา’’ติ มนุเสฺส ปโยเชสิฯ</p>


<p>อเถโก โพธิสตฺตสฺส อตฺถจรโก ตํ การณํ โพธิสตฺตสฺส อาโรเจสิฯ โพธิสโตฺต กนิฎฺฐภาติกสฺส กุชฺฌิตฺวา นครา นิกฺขมิตฺวา อญฺญํ รฎฺฐํ คนฺตฺวา ‘‘เอโก ธนุคฺคโห อาคนฺตฺวา ราชทฺวาเร ฐิโต’’ติ รโญฺญ อาโรจาเปสิฯ ราชา ‘‘กิตฺตกํ โภคํ อิจฺฉสี’’ติ ปุจฺฉิ ฯ ‘‘เอกสํวจฺฉเรน สตสหสฺส’’นฺติฯ ‘‘สาธุ อาคจฺฉตู’’ติฯ อถ นํ อาคนฺตฺวา สมีเป ฐิตํ ปุจฺฉิ – ‘‘ตฺวํ ธนคฺคโหสี’’ติ? ‘‘อาม, เทวา’’ติฯ ‘‘สาธุ มํ อุปฎฺฐหสฺสู’’ติฯ โส ตโต ปฎฺฐาย ราชานํ อุปฎฺฐหิฯ ตสฺส ปริพฺพยํ ทียมานํ  ทิสฺวา ‘‘อติพหุํ ลภตี’’ติ โปราณกธนุคฺคหา อุชฺฌายิํสุฯ อเถกทิวสํ ราชา อุยฺยานํ คนฺตฺวา มงฺคลสิลาปฎฺฎสมีเป สาณิปาการํ ปริกฺขิปาเปตฺวา อมฺพรุกฺขมูเล มหาสยเน นิปโนฺน อุทฺธํ โอโลเกโนฺต รุกฺขเคฺค เอกํ อมฺพปิณฺฑิํ ทิสฺวา ‘‘อิมํ น สกฺกา อภิรุหิตฺวา คณฺหิตุ’’นฺติ ธนุคฺคเห ปโกฺกสาเปตฺวา ‘‘อิมํ อมฺพปิณฺฑิํ สเรน ฉินฺทิตฺวา ปาเตตุํ สกฺขิสฺสถา’’ติ อาหฯ น ตํ, เทว, อมฺหากํ ครุ, เทเวน ปน โน พหุวาเร กมฺมํ ทิฎฺฐปุพฺพํ, อธุนาคโต ธนุคฺคโห อเมฺหหิ พหุตรํ ลภติ, ตํ ปาตาเปถาติฯ</p>


<p>ราชา โพธิสตฺตํ ปโกฺกสาเปตฺวา ‘‘สกฺขิสฺสสิ, ตาต, เอตํ ปาเตตุ’’นฺติ ปุจฺฉิฯ ‘‘อาม, มหาราช, เอกํ โอกาสํ ลภมาโน สกฺขิสฺสามี’’ติฯ ‘‘กตโรกาส’’นฺติ? ‘‘ตุมฺหากํ สยนสฺส อโนฺตกาส’’นฺติฯ ราชา สยนํ หราเปตฺวา โอกาสํ กาเรสิฯ โพธิสตฺตสฺส หเตฺถ ธนุ นตฺถิ, นิวาสนนฺตเร ธนุํ สนฺนยฺหิตฺวา วิจรติ, ตสฺมา ‘‘สาณิํ ลทฺธุํ วฎฺฎตี’’ติ อาหฯ ราชา ‘‘สาธู’’ติ สาณิํ อาหราเปตฺวา ปริกฺขิปาเปสิฯ โพธิสโตฺต อโนฺตสาณิํ ปวิสิตฺวา อุปรินิวตฺถํ เสตวตฺถํ หริตฺวา เอกํ รตฺตปฎํ นิวาเสตฺวา กจฺฉํ พนฺธิตฺวา เอกํ รตฺตปฎํ อุทเร พนฺธิตฺวา ปสิพฺพกโต สนฺธิยุตฺตํ ขคฺคํ นีหริตฺวา วามปเสฺส สนฺนยฺหิตฺวา สุวณฺณกญฺจุกํ ปฎิมุญฺจิตฺวา จาปนาฬิํ ปิฎฺฐิยํ สนฺนยฺหิตฺวา สนฺธิยุตฺตเมณฺฑกมหาธนุํ อาทาย ปวาฬวณฺณํ ชิยํ อาโรเปตฺวา อุณฺหีสํ สีเส ปฎิมุญฺจิตฺวา ติขิณขุรปฺปํ นเขหิ ปริวตฺตยมาโน สาณิํ ทฺวิธา กตฺวา ปถวิํ ผาเลตฺวา อลงฺกตนาคกุมาโร วิย นิกฺขมิตฺวา สรขิปนฎฺฐานํ คนฺตฺวา ขุรปฺปํ สนฺนยฺหิตฺวา ราชานํ อาห – ‘‘กิํ, มหาราช, เอตํ อมฺพปิณฺฑิํ อุทฺธํ อาโรหนกเณฺฑน ปาเตมิ, อุทาหุ  อโธ โอโรหนกเณฺฑนา’’ติ ฯ ‘‘ตาต, พหู มยา อาโรหนกเณฺฑน ปาเตนฺตา ทิฎฺฐปุพฺพา, โอโรหนกเณฺฑน ปน ปาเตนฺตา มยา น ทิฎฺฐปุพฺพา, โอโรหนกเณฺฑน ปาเตหี’’ติฯ ‘‘มหาราช, อิทํ กณฺฑํ ทูรํ อาโรหิสฺสติ, ยาว จาตุมหาราชิกภวนํ, ตาว คนฺตฺวา สยํ โอโรหิสฺสติ, ยาวสฺส โอโรหนํ, ตาว ตุเมฺหหิ อธิวาเสตุํ วฎฺฎตี’’ติฯ ราชา ‘‘สาธู’’ติ สมฺปฎิจฺฉิฯ</p>


<p>อถ นํ ปุน อาห – ‘‘มหาราช, อิทํ กณฺฑํ ปน อาโรหมานํ อมฺพปิณฺฑิวณฺฎํ ยาวมชฺฌํ กนฺตมานํ อาโรหิสฺสติ, โอโรหมานํ เกสคฺคมตฺตมฺปิ อิโต วา เอโตฺต วา อคนฺตฺวา อุชุเญฺญว ปติตฺวา อมฺพปิณฺฑิํ คเหตฺวา โอตริสฺสติ, ปสฺส, มหาราชา’’ติ เวคํ ชเนตฺวา กณฺฑํ  ขิปิฯ ตํ กณฺฑํ อมฺพปิณฺฑิวณฺฎํ ยาวมชฺฌํ กนฺตมานํ อภิรุหิฯ โพธิสโตฺต ‘‘อิทานิ ตํ กณฺฑํ ยาว จาตุมหาราชิกภวนํ คตํ ภวิสฺสตี’’ติ ญตฺวา ปฐมํ ขิตฺตกณฺฑโต อธิกตรํ เวคํ ชเนตฺวา อญฺญํ กณฺฑํ ขิปิ, ตํ คนฺตฺวา ปุริมกณฺฑปุเงฺข ปหริตฺวา นิวตฺติตฺวา สยํ ตาวติํสภวนํ อภิรุหิฯ ตตฺถ นํ เทวตา อคฺคเหสุํ, นิวตฺตนกณฺฑสฺส วาตฉินฺนสโทฺท อสนิสโทฺท วิย อโหสิฯ มหาชเนน ‘‘กิํ เอโส สโทฺท’’ติ วุเตฺต โพธิสโตฺต ‘‘นิวตฺตนกณฺฑสฺส สโทฺท’’ติ วตฺวา อตฺตโน อตฺตโน สรีเร กณฺฑสฺส ปตนภาวํ ญตฺวา ภีตตสิตํ มหาชนํ ‘‘มา ภายิตฺถา’’ติ สมสฺสาเสตฺวา ‘‘กณฺฑสฺส ภูมิยํ ปติตุํ น ทสฺสามี’’ติ อาหฯ กณฺฑํ โอตรมานํ เกสคฺคมตฺตมฺปิ อิโต วา เอโตฺต วา อคนฺตฺวา อุชุเญฺญว ปติตฺวา อมฺพปิณฺฑิํ ฉินฺทิฯ โพธิสโตฺต อมฺพปิณฺฑิยา จ กณฺฑสฺส จ ภูมิยํ ปติตุํ อทตฺวา อากาเสเยว สมฺปฎิจฺฉโนฺต เอเกน หเตฺถน อมฺพปิณฺฑิํ, เอเกน หเตฺถน กณฺฑํ อคฺคเหสิฯ มหาชโน ตํ อจฺฉริยํ ทิสฺวา ‘‘น โน เอวรูปํ ทิฎฺฐปุพฺพ’’นฺติ มหาปุริสํ ปสํสติ  อุนฺนทติ อโปฺผเฎติ องฺคุลิโย วิธูนติ, เจลุเกฺขปสหสฺสานิ ปวเตฺตติฯ ราชปริสาย ตุฎฺฐปหฎฺฐาย โพธิสตฺตสฺส ทินฺนธนํ โกฎิมตฺตํ อโหสิฯ ราชาปิสฺส ธนวสฺสํ วเสฺสโนฺต วิย พหุํ ธนํ มหนฺตญฺจ ยสํ อทาสิฯ</p>


<p>เอวํ โพธิสเตฺต เตน รญฺญา สกฺกเต ครุกเต ตตฺถ วสเนฺต ‘‘อสทิสกุมาโร กิร พาราณสิยํ นตฺถี’’ติ สตฺต ราชาโน อาคนฺตฺวา พาราณสินครํ  ปริวาเรตฺวา ‘‘รชฺชํ วา เทตุ ยุทฺธํ วา’’ติ รโญฺญ ปณฺณํ เปเสสุํฯ ราชา มรณภยภีโต ‘‘กุหิํ เม ภาตา วสตี’’ติ ปุจฺฉิตฺวา ‘‘เอกํ สามนฺตราชานํ อุปฎฺฐหตี’’ติ สุตฺวา ‘‘มม ภาติเก อนาคจฺฉเนฺต มยฺหํ ชีวิตํ นตฺถิ, คจฺฉถ ตสฺส มม วจเนน ปาเท วนฺทิตฺวา ขมาเปตฺวา คณฺหิตฺวา อาคจฺฉถา’’ติ ทูเต ปาเหสิฯ เต คนฺตฺวา โพธิสตฺตสฺส ตํ ปวตฺติํ อาโรเจสุํฯ โพธิสโตฺต ตํ ราชานํ อาปุจฺฉิตฺวา พาราณสิํ ปจฺจาคนฺตฺวา ราชานํ ‘‘มา ภายี’’ติ สมสฺสาเสตฺวา กเณฺฑ อกฺขรานิ ฉินฺทิตฺวา ‘‘อหํ อสทิสกุมาโร อาคโต, อญฺญํ เอกกณฺฑํ ขิปโนฺต สเพฺพสํ โว ชีวิตํ หริสฺสามิ, ชีวิเตน อตฺถิกา ปลายนฺตู’’ติ อฎฺฎาลเก ฐตฺวา สตฺตนฺนํ ราชูนํ ภุญฺชนฺตานํ กญฺจนปาติมกุเลเยว กณฺฑํ ปาเตสิฯ เต อกฺขรานิ ทิสฺวา มรณภยภีตา สเพฺพว ปลายิํสุฯ เอวํ มหาสโตฺต ขุทฺทกมกฺขิกาย ปิวนมตฺตมฺปิ โลหิตํ อนุปฺปาเทตฺวา สตฺต ราชาโน ปลาเปตฺวา กนิฎฺฐภาตรํ อปโลเกตฺวา กาเม ปหาย อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา ชีวิตปริโยสาเน พฺรหฺมโลกูปโค อโหสิฯ</p>


<p>สตฺถา   ‘‘เอวํ, ภิกฺขเว, อสทิสกุมาโร สตฺต ราชาโน ปลาเปตฺวา วิชิตสงฺคาโม อิสิปพฺพชฺชํ ปพฺพชิโต’’ติ อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘ธนุคฺคโห อสทิโส, ราชปุโตฺต มหพฺพโล;  
  
ทูเรปาตี อกฺขณเวธี, มหากายปฺปทาลโนฯ  
</li>
  
<li>
‘‘สพฺพามิเตฺต รณํ กตฺวา, น จ กญฺจิ วิเหฐยิ;  
  
ภาตรํ โสตฺถิํ กตฺวาน, สํยมํ อชฺฌุปาคมี’’ติฯ  
</li>
  
<p>ตตฺถ ติ น เกวลํ นาเมเนว, พลวีริยปญฺญาหิปิ อสทิโสวฯ ติ กายพเลนปิ ปญฺญาพเลนปิ มหพฺพโลฯ ติ ยาว จาตุมหาราชิกภวนา ตาวติํสภวนา จ กณฺฑํ เปเสตุํ สมตฺถตาย ทูเรปาตีฯ ติ อวิราธิตเวธีฯ อถ วา อกฺขณา วุจฺจติ วิชฺชุ, ยาว เอกา วิชฺชุ นิจฺฉรติ, ตาว เตโนภาเสน สตฺตฎฺฐ  วาเร กณฺฑานิ คเหตฺวา วิชฺฌตีติ ติ มหเนฺต กาเย ปทาเลติฯ จมฺมกาโย, ทารุกาโย, โลหกาโย, อโยกาโย, วาลิกกาโย, อุทกกาโย, ผลกกาโยติ อิเม สตฺต มหากายา นามฯ ตตฺถ อโญฺญ จมฺมกายปทาลโน มหิํสจมฺมํ วินิวิชฺฌติ, โส ปน สตมฺปิ มหิํสจมฺมานํ วินิวิชฺฌติเยวฯ อโญฺญ อฎฺฐงฺคุลพหลํ อุทุมฺพรปทรํ, จตุรงฺคุลพหลํ อสนปทรํ วินิวิชฺฌติ, โส ปน ผลกสตมฺปิ เอกโต พทฺธํ วินิวิชฺฌติ, ตถา ทฺวงฺคุลพหลํ ตมฺพโลหปฎฺฎํ, องฺคุลพหลํ อยปฎฺฎํฯ วาลิกสกฎสฺส พทรสกฎสฺส ปลาลสกฎสฺส วา ปจฺฉาภาเคน กณฺฑํ ปเวเสตฺวา ปุเรภาเคน อติปาเตติ, ปกติยา อุทเก จตุอุสภฎฺฐานํ กณฺฑํ เปเสติ, ถเล อฎฺฐอุสภนฺติ เอวํ อิเมสํ สตฺตนฺนํ มหากายานํ ปทาลนโต มหากายปฺปทาลโนฯ ติ สเพฺพ อมิเตฺตฯ ติ ยุทฺธํ กตฺวา ปลาเปสีติ อโตฺถฯ ติ เอกมฺปิ น วิเหเฐสิฯ อวิเหฐยโนฺตเยว ปน เตหิ สทฺธิํ กณฺฑเปสเนเนว รณํ กตฺวาฯ ติ สีลสํยมํ ปพฺพชฺชํ อุปคโตฯ
</ol></p>


<p>เอวํ  สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กนิฎฺฐภาตา อานโนฺท อโหสิ, อสทิสกุมาโร ปน อหเมว อโหสิ’’นฺติฯ</p>

</p>


<ol>
<li>
<p> [๑๘๒] ๒. สงฺคามาวจรชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต นนฺทเตฺถรํ อารพฺภ กเถสิฯ สตฺถริ หิ ปฐมคมเนน กปิลปุรํ คนฺตฺวา กนิฎฺฐภาติกํ นนฺทราชกุมารํ ปพฺพาเชตฺวา กปิลปุรา นิกฺขมฺม อนุปุเพฺพน สาวตฺถิํ คนฺตฺวา วิหรเนฺต อายสฺมา นโนฺท ภควโต ปตฺตํ อาทาย ตถาคเตน สทฺธิํ เคหา นิกฺขมนกาเล ‘‘นนฺทกุมาโร กิร สตฺถารา สทฺธิํ คจฺฉตี’’ติ สุตฺวา อฑฺฒุลฺลิขิเตหิ เกเสหิ วาตปานนฺตเรน โอโลเกตฺวา ‘‘ตุวฎํ โข, อยฺยปุตฺต, อาคเจฺฉยฺยาสี’’ติ อิทํ ชนปทกลฺยาณิยา วุตฺตวจนํ อนุสฺสรโนฺต อุกฺกณฺฐิโต อนภิรโต อุปฺปณฺฑุปฺปณฺฑุกชาโต ธมนิสนฺถตคโตฺต  อโหสิฯ สตฺถา ตสฺส ตํ ปวตฺติํ ญตฺวา ‘‘ยํนูนาหํ นนฺทํ อรหเตฺต ปติฎฺฐาเปยฺย’’นฺติ จิเนฺตตฺวา ตสฺส วสนปริเวณํ คนฺตฺวา ปญฺญตฺตาสเน นิสิโนฺน ‘‘กจฺจิ, นนฺท, อิมสฺมิํ สาสเน อภิรมสี’’ติ ปุจฺฉิฯ ‘‘ภเนฺต, ชนปทกลฺยาณิยา ปฎิพทฺธจิโตฺต หุตฺวา นาภิรมามี’’ติฯ ‘‘หิมวนฺตจาริกํ คตปุโพฺพสิ นนฺทา’’ติ? ‘‘น คตปุโพฺพ, ภเนฺต’’ติฯ ‘‘เตน หิ คจฺฉามา’’ติฯ ‘‘นตฺถิ เม, ภเนฺต, อิทฺธิ, กตาหํ คมิสฺสามี’’ติฯ สตฺถา ‘‘อหํ ตํ, นนฺท, มม อิทฺธิพเลน เนสฺสามี’’ติ เถรํ หเตฺถ คเหตฺวา อากาสํ ปกฺขนฺทโนฺต อนฺตรามเคฺค เอกสฺมิํ ฌามเขเตฺต ฌามขาณุเก นิสินฺนํ ฉินฺนกณฺณนาสนงฺคุฎฺฐํ ฌามโลมํ ฉินฺนฉวิํ จมฺมมตฺตํ โลหิตปลิคุณฺฐิตํ เอกํ ปลุฎฺฐมกฺกฎิํ ทเสฺสสิ – ‘‘ปสฺสสิ, นนฺท, เอตํ มกฺกฎิ’’นฺติฯ ‘‘อาม, ภเนฺต’’ติฯ ‘‘สุฎฺฐุ ปจฺจกฺขํ กโรหี’’ติฯ</p>


<p>อถ นํ คเหตฺวา สฎฺฐิโยชนิกํ มโนสิลาตลํ, อโนตตฺตทหาทโย สตฺต มหาสเร, ปญฺจ มหานทิโย, สุวณฺณปพฺพตรชตปพฺพตมณิปพฺพตปฎิมณฺฑิตํ อเนกสตรามเณยฺยกํ หิมวนฺตปพฺพตญฺจ ทเสฺสตฺวา ‘‘ตาวติํสภวนํ เต, นนฺท, ทิฎฺฐปุพฺพ’’นฺติ ปุจฺฉิตฺวา ‘‘น , ทิฎฺฐปุพฺพํ, ภเนฺต’’ติ วุเตฺต ‘‘เอหิ, นนฺท, ตาวติํสภวนํ เต ทสฺสยิสฺสามี’’ติ ตตฺถ เนตฺวา ปณฺฑุกมฺพลสิลาสเน นิสีทิฯ สโกฺก เทวราชา ทฺวีสุ เทวโลเกสุ เทวสเงฺฆน สทฺธิํ อาคนฺตฺวา วนฺทิตฺวา เอกมนฺตํ นิสีทิฯ อฑฺฒติยโกฎิสงฺขา ตสฺส ปริจาริกา ปญฺจสตา กกุฎปาทา เทวจฺฉราโยปิ อาคนฺตฺวา วนฺทิตฺวา เอกมนฺตํ นิสีทิํสุฯ สตฺถา อายสฺมนฺตํ นนฺทํ ตา ปญฺจสตา อจฺฉรา กิเลสวเสน ปุนปฺปุนํ โอโลกาเปสิฯ ‘‘ปสฺสสิ, นนฺท, อิมา กกุฎปาทินิโย อจฺฉราโย’’ติ? ‘‘อาม, ภเนฺต’’ติฯ ‘‘กิํ นุ โข เอตา โสภนฺติ, อุทาหุ ชนปทกลฺยาณี’’ติฯ ‘‘เสยฺยถาปิ, ภเนฺต, ชนปทกลฺยาณิํ อุปนิธาย สา ปลุฎฺฐมกฺกฎี, เอวเมว อิมา อุปนิธาย ชนปทกลฺยาณี’’ติฯ ‘‘อิทานิ กิํ กริสฺสสิ นนฺทา’’ติ? ‘‘กิํ กมฺมํ กตฺวา, ภเนฺต, อิมา อจฺฉรา ลภนฺตี’’ติ? ‘‘สมณธมฺมํ กตฺวา’’ติฯ ‘‘สเจ เม, ภเนฺต, อิมาสํ  ปฎิลาภตฺถาย ภควา ปาฎิโภโค โหติ, อหํ สมณธมฺมํ กริสฺสามี’’ติฯ ‘‘กโรหิ, นนฺท, อหํ เต ปาฎิโภโค’’ติฯ เอวํ เถโร เทวสงฺฆสฺส มเชฺฌ ตถาคตํ ปาฎิโภคํ คเหตฺวา ‘‘มา, ภเนฺต, อติปปญฺจํ กโรถ, เอถ คจฺฉาม, อหํ สมณธมฺมํ กริสฺสามี’’ติ อาหฯ สตฺถา  ตํ อาทาย เชตวนเมว ปจฺจาคมิฯ เถโร สมณธมฺมํ กาตุํ อารภิฯ</p>


<p>สตฺถา ธมฺมเสนาปติํ อามเนฺตตฺวา ‘‘สาริปุตฺต, มยฺหํ กนิฎฺฐภาตา นโนฺท ตาวติํสเทวโลเก เทวสงฺฆสฺส มเชฺฌ เทวจฺฉรานํ การณา มํ ปาฎิโภคํ อคฺคเหสี’’ติ ตสฺส อาจิกฺขิฯ เอเตนุปาเยน มหาโมคฺคลฺลานเตฺถรสฺส มหากสฺสปเตฺถรสฺส อนุรุทฺธเตฺถรสฺส ธมฺมภณฺฑาคาริกอานนฺทเตฺถรสฺสาติ อสีติยา มหาสาวกานํ เยภุเยฺยน จ เสสภิกฺขูนํ อาจิกฺขิฯ ธมฺมเสนาปติ สาริปุตฺตเตฺถโร นนฺทเตฺถรํ อุปสงฺกมิตฺวา ‘‘สจฺจํ กิร ตฺวํ, อาวุโส นนฺท, ตาวติํสเทวโลเก เทวสงฺฆสฺส มเชฺฌ ‘เทวจฺฉรา ลภโนฺต สมณธมฺมํ กริสฺสามี’ติ ทสพลํ ปาฎิโภคํ คณฺหี’’ติ วตฺวา ‘‘นนุ เอวํ สเนฺต ตว พฺรหฺมจริยวาโส มาตุคามสนฺนิสฺสิโต กิเลสสนฺนิสฺสิโต, ตสฺส เต อิตฺถีนํ อตฺถาย สมณธมฺมํ กโรนฺตสฺส ภติยา กมฺมํ กโรเนฺตน กมฺมการเกน สทฺธิํ  กิํ นานากรณ’’นฺติ เถรํ ลชฺชาเปสิ นิเตฺตชํ อกาสิฯ เอเตนุปาเยน สเพฺพปิ อสีติมหาสาวกา อวเสสภิกฺขู จ ตํ อายสฺมนฺตํ นนฺทํ ลชฺชาปยิํสุฯ</p>


<p>โส ‘‘อยุตฺตํ วต เม กต’’นฺติ หิริยา จ โอตฺตเปฺปน จ วีริยํ ทฬฺหํ ปคฺคณฺหิตฺวา วิปสฺสนํ วเฑฺฒตฺวา อรหตฺตํ ปตฺวา สตฺถารํ อุปสงฺกมิตฺวา ‘‘อหํ, ภเนฺต, ภควโต ปฎิสฺสวํ มุญฺจามี’’ติ อาหฯ สตฺถาปิ ‘‘ยทา ตฺวํ, นนฺท, อรหตฺตํ ปโตฺต, ตทาเยวาหํ ปฎิสฺสวา มุโตฺต’’ติ อาหฯ เอตมตฺถํ วิทิตฺวา ธมฺมสภายํ ภิกฺขู กถํ สมุฎฺฐาเปสุํ – ‘‘ยาว โอวาทกฺขโม จายํ, อาวุโส, นนฺทเตฺถโร เอโกวาเทเนว หิโรตฺตปฺปํ ปจฺจุปฎฺฐเปตฺวา สมณธมฺมํ กตฺวา อรหตฺตํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ นโนฺท โอวาทกฺขโมเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หตฺถาจริยกุเล นิพฺพตฺติตฺวา วยปฺปโตฺต หตฺถาจริยสิเปฺป นิปฺผตฺติํ ปโตฺต เอกํ พาราณสิรโญฺญ สปตฺตราชานํ อุปฎฺฐาสิฯ โส ตสฺส มงฺคลหตฺถิํ สุสิกฺขิตํ กตฺวา สิกฺขาเปสิฯ โส ราชา ‘‘พาราณสิรชฺชํ คณฺหิสฺสามี’’ติ โพธิสตฺตํ คเหตฺวา มงฺคลหตฺถิํ อารุยฺห มหติยา เสนาย พาราณสิํ  คนฺตฺวา ปริวาเรตฺวา ‘‘รชฺชํ วา เทตุ ยุทฺธํ วา’’ติ รโญฺญ ปณฺณํ เปเสสิฯ พฺรหฺมทโตฺต ‘‘ยุทฺธํ ทสฺสามี’’ติ  ปาการทฺวารฎฺฎาลกโคปุเรสุ พลกายํ อาโรเปตฺวา ยุทฺธํ อทาสิฯ สปตฺตราชา มงฺคลหตฺถิํ วเมฺมน ฉาเทตฺวา สยมฺปิ วมฺมํ ปฎิมุญฺจิตฺวา หตฺติกฺขนฺธวรคโต ติขิณํ องฺกุสํ อาทาย ‘‘นครํ ภินฺทิตฺวา ปจฺจามิตฺตํ ชีวิตกฺขยํ ปาเปตฺวา รชฺชํ หตฺถคตํ กริสฺสามี’’ติ หตฺถิํ นคราภิมุขํ เปเสสิฯ โส อุณฺหกลลานิ เจว ยนฺตปาสาเณ จ นานปฺปการานิ จ ปหรณานิ วิสฺสเชฺชเนฺต ทิสฺวา มรณภยภีโต อุปสงฺกมิตุํ อสโกฺกโนฺต ปฎิกฺกมิฯ อถ นํ หตฺถาจริโย อุปสงฺกมิตฺวา ‘‘ตาต, ตฺวํ สูโร สงฺคามาวจโร, เอวรูเป ฐาเน ปฎิกฺกมนํ  นาม ตุยฺหํ นานุจฺฉวิก’’นฺติ วตฺวา หตฺถิํ โอวทโนฺต อิมา คาถา อโวจ –</p>


<ol>
<li>
‘‘สงฺคามาวจโร สูโร, พลวา อิติ วิสฺสุโต;  
  
กิํ นุ โตรณมาสชฺช, ปฎิกฺกมสิ กุญฺชรฯ  
</li>
  
<li>
‘‘โอมทฺท ขิปฺปํ ปลิฆํ, เอสิกานิ จ อพฺพห;  
  
โตรณานิ จ มทฺทิตฺวา, ขิปฺปํ ปวิส กุญฺชรา’’ติฯ  
</li>
  
<p>ตตฺถ ติ, ตาต, ตฺวํ ปวตฺตสมฺปหารํ สงฺคามํ มทฺทิตฺวา อวจรณโต  ถิรหทยตาย  ถามสมฺปตฺติยา ติ เอวํ วิสฺสุโต ปญฺญาโต ปากโฎฯ ติ นครทฺวารสงฺขาตํ โตรณํ ปตฺวาฯ ติ กิํ นุ โข โอสกฺกสิ, เกน การเณน นิวตฺตสีติ วทติฯ ติ อวมทฺท อโธ ปาตยฯ ติ นครทฺวาเร โสฬสรตนํ อฎฺฐรตนํ ภูมิยํ ปเวเสตฺวา นิจฺจลํ กตฺวา นิขาตา เอสิกตฺถมฺภา โหนฺติ, เต ขิปฺปํ อุทฺธร ลุญฺจาหีติ อาณาเปติฯ ติ นครทฺวารสฺส ปิฎฺฐสงฺฆาเฎ มทฺทิตฺวาฯ ติ สีฆํ นครํ ปวิสฯ ติ นาคํ อาลปติฯ
</ol></p>


<p>ตํ สุตฺวา นาโค โพธิสตฺตสฺส เอโกวาเทเนว นิวตฺติตฺวา เอสิกตฺถเมฺภ โสณฺฑาย ปลิเวเฐตฺวา อหิจฺฉตฺตกานิ วิย ลุญฺจิตฺวา โตรณํ มทฺทิตฺวา ปลิฆํ โอตาเรตฺวา นครทฺวารํ ภินฺทิตฺวา นครํ ปวิสิตฺวา รชฺชํ คเหตฺวา อทาสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา หตฺถี นโนฺท อโหสิ, ราชา อานโนฺท, หตฺถาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๑๘๓] ๓. วาโลทกชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต ปญฺจสเต วิฆาสาเท อารพฺภ กเถสิฯ สาวตฺถิยํ กิร ปญฺจสตา อุปาสกา ฆราวาสปลิโพธํ ปุตฺตทารสฺส นิยฺยาเทตฺวา สตฺถุ  ธมฺมเทสนํ สุณนฺตา เอกโตว วิจรนฺติฯ เตสุ เกจิ โสตาปนฺนา, เกจิ สกทาคามิโน, เกจิ อนาคามิโน, เอโกปิ ปุถุชฺชโน นาม นตฺถิ, สตฺถารํ นิมเนฺตนฺตาปิ เต อุปาสเก อโนฺตกริตฺวาว นิมเนฺตนฺติฯ เตสํ ปน ทนฺตกฎฺฐมุโขทกวตฺถคนฺธมาลทายกา ปญฺจสตา จูฬุปฎฺฐากา วิฆาสาทา หุตฺวา วสนฺติฯ เต ภุตฺตปาตราสา นิทฺทายิตฺวา อุฎฺฐาย อจิรวติํ คนฺตฺวา นทีตีเร อุนฺนทนฺตา มลฺลยุทฺธํ ยุชฺฌนฺติฯ เต ปน ปญฺจสตา อุปาสกา อปฺปสทฺทา อปฺปนิโคฺฆสา ปฎิสลฺลานมนุยุญฺชนฺติฯ สตฺถา เตสํ วิฆาสาทานํ อุจฺจาสทฺทํ สุตฺวา ‘‘กิํ เอโส, อานนฺท, สโทฺท’’ติ เถรํ ปุจฺฉิตฺวา ‘‘วิฆาสาทสโทฺท, ภเนฺต’’ติ วุเตฺต ‘‘น โข, อานนฺท, อิเม วิฆาสาทา อิทาเนว วิฆาสํ ขาทิตฺวา อุนฺนทนฺติ, ปุเพฺพปิ อุนฺนทนฺติเยว, อิเมปิ อุปาสกา น อิทาเนว สนฺนิสินฺนา, ปุเพฺพปิ สนฺนิสินฺนาเยวา’’ติ วตฺวา เถเรน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อมจฺจกุเล นิพฺพตฺติตฺวา วยปฺปโตฺต รโญฺญ อตฺถธมฺมานุสาสโก อโหสิฯ อเถกสฺมิํ กาเล โส ราชา ‘‘ปจฺจโนฺต กุปิโต’’ติ สุตฺวา ปญฺจสเต สินฺธเว กปฺปาเปตฺวา จตุรงฺคินิยา เสนาย คนฺตฺวา ปจฺจนฺตํ วูปสเมตฺวา พาราณสิเมว ปจฺจาคนฺตฺวา ‘‘สินฺธวา กิลนฺตา อลฺลรสเมว เนสํ มุทฺทิกปานํ เทถา’’ติ อาณาเปสิฯ สินฺธวา คนฺธปานํ ปิวิตฺวา อสฺสสาลํ คนฺตฺวา อตฺตโน อตฺตโน ฐาเนสุ อฎฺฐํสุฯ เตสํ ปน  ทินฺนาวสิฎฺฐกํ อปฺปรสํ พหุกสฎํ อโหสิฯ มนุสฺสา ‘‘อิทํ กิํ กโรมา’’ติ ราชานํ ปุจฺฉิํสุฯ ราชา อุทเกน มทฺทิตฺวา มกจิปิโลติกาหิ ปริสฺสาเวตฺวา ‘‘เย คทฺรภา สินฺธวานํ นิวาปํ ปหิํสุ, เตสํ ทาเปถา’’ติ ทาเปสิฯ คทฺรภา กสฎอุทกํ ปิวิตฺวา มตฺตา หุตฺวา วิรวนฺตา ราชงฺคเณ วิจริํสุฯ ราชา มหาวาตปานํ วิวริตฺวา ราชงฺคณํ โอโลกยมาโน สมีเป ฐิตํ โพธิสตฺตํ อามเนฺตตฺวา ‘‘ปสฺส, อิเม  คทฺรภา กสโฎทกํ ปิวิตฺวา มตฺตา หุตฺวา วิรวนฺตา อุปฺปตนฺตา วิจรนฺติ, สินฺธวกุเล ชาตสินฺธวา ปน คนฺธปานํ ปิวิตฺวา นิสฺสทฺทา สนฺนิสินฺนา น อุปฺปิลวนฺติ, กิํ นุ โข การณ’’นฺติ ปุจฺฉโนฺต ปฐมํ คาถมาห –</p>


<ol>
<li>
‘‘วาโลทกํ อปฺปรสํ นิหีนํ, ปิตฺวา มโท ชายติ คทฺรภานํ;  
  
อิมญฺจ ปิตฺวาน รสํ ปณีตํ, มโท น สญฺชายติ สินฺธวาน’’นฺติฯ  
</li>
  
<p>ตตฺถ  นฺติ มกจิวาเลหิ ปริสฺสาวิตอุทกํฯ ‘‘วาลุทก’’นฺติปิ ปาโฐฯ นฺติ นิหีนรสภาเวน นิหีนํฯ ติ สินฺธวานํ มโท น ชายติ, กิํ นุ โข การณนฺติ ปุจฺฉิฯ
</ol></p>


<p>อถสฺส การณํ อาจิกฺขโนฺต โพธิสโตฺต ทุติยํ คาถมาห –</p>


<ol>
<li>
‘‘อปฺปํ ปิวิตฺวาน นิหีนชโจฺจ, โส มชฺชตี เตน ชนินฺท ปุโฎฺฐ;  
  
โธรยฺหสีลี จ กุลมฺหิ ชาโต, น มชฺชตี อคฺครสํ ปิวิตฺวา’’ติฯ  
</li>
  
<p>ตตฺถ ติ ชนินฺท อุตฺตมราช โย นิหีนชโจฺจ, เตน นิหีนชจฺจภาเวน ปุโฎฺฐ มชฺชติ ปมชฺชติฯ ติ โธรยฺหสีโล ธุรวหนกอาจาเรน สมฺปโนฺน ชาติสินฺธโวฯ นฺติ สพฺพปฐมํ คหิตํ มุทฺทิกรสํ ปิวิตฺวาปิ น มชฺชติฯ
</ol></p>


<p>ราชา โพธิสตฺตสฺส วจนํ สุตฺวา คทฺรเภ ราชงฺคณา นีหราเปตฺวา ตเสฺสว โอวาเท ฐิโต ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปญฺจสตา  คทฺรภา อิเม วิฆาสาทา อเหสุํ, ปญฺจสตา สินฺธวา อิเม อุปาสกา, ราชา อานโนฺท, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๑๘๔] ๔. คิริทตฺตชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เอกํ วิปกฺขเสวิํ ภิกฺขุํ อารพฺภ กเถสิฯ วตฺถุ เหฎฺฐา  (ชา. ๑.๑.๒๖) กถิตเมวฯ สตฺถา ปน ‘‘น, ภิกฺขเว, อยํ ภิกฺขุ อิทาเนว วิปกฺขํ เสวติ, ปุเพฺพเปส วิปกฺขเสวโกเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ สามราชา รชฺชํ กาเรสิฯ ตทา โพธิสโตฺต อมจฺจกุเล นิพฺพตฺติตฺวา วยปฺปโตฺต ตสฺส อตฺถธมฺมานุสาสโก อโหสิฯ รโญฺญ ปน ปณฺฑโว นาม มงฺคลโสฺส, ตสฺส คิริทโตฺต นาม อสฺสพโนฺธ, โส ขโญฺช อโหสิฯ อโสฺส มุขรชฺชุเก คเหตฺวา ตํ ปุรโต ปุรโต คจฺฉนฺตํ ทิสฺวา ‘‘มํ เอส สิกฺขาเปตี’’ติ สญฺญาย ตสฺส อนุสิกฺขโนฺต ขโญฺช อโหสิฯ ตสฺส อสฺสสฺส ขญฺชภาวํ รโญฺญ อาโรเจสุํ, ราชา เวเชฺช เปเสสิฯ เต คนฺตฺวา อสฺสสฺส สรีเร โรคํ อปสฺสนฺตา ‘‘โรคมสฺส น ปสฺสามา’’ติ รโญฺญ กถยิํสุฯ ราชา โพธิสตฺตํ เปเสสิ – ‘‘คจฺฉ วยสฺส, เอตฺถ การณํ ชานาหี’’ติฯ โส คนฺตฺวา ขญฺชอสฺสพนฺธสํสเคฺคน ตสฺส ขญฺชภูตภาวํ ญตฺวา รโญฺญ ตมตฺถํ อาโรเจตฺวา ‘‘สํสคฺคโทเสน นาม เอวํ โหตี’’ติ ทเสฺสโนฺต ปฐมํ คาถมาห –-</p>


<ol>
<li>
‘‘ทูสิโต คิริทเตฺตน, หโย สามสฺส ปณฺฑโว;  
  
โปราณํ ปกติํ หิตฺวา, ตเสฺสวานุวิธิยฺยตี’’ติฯ  
</li>
  
<p>ตตฺถ ติ สามสฺส รโญฺญ มงฺคลโสฺสฯ ติ อตฺตโน โปราณปกติํ สิงฺคารภาวํ ปหายฯ ติ อนุสิกฺขติฯ
</ol></p>


<p>อถ  นํ ราชา ‘‘อิทานิ วยสฺส กิํ กตฺตพฺพ’’นฺติ ปุจฺฉิฯ โพธิสโตฺต ‘‘สุนฺทรํ อสฺสพนฺธํ ลภิตฺวา ยถา โปราโณ ภวิสฺสตี’’ติ วตฺวา ทุติยํ คาถมาห –</p>


<ol>
<li>
‘‘สเจ  
จ ตนุโช โปโส, สิขราการกปฺปิโต;  
  
อานเน นํ คเหตฺวาน, มณฺฑเล ปริวตฺตเย;  
  
ขิปฺปเมว ปหนฺตฺวาน, ตเสฺสวานุวิธิยฺยตี’’ติฯ  
</li>
  
<p>ตตฺถ ติ ตสฺส อนุโชฯ อนุรูปํ ชาโต หิ อนุโช, ตสฺส อนุโช ตนุโชฯ อิทํ วุตฺตํ โหติ – สเจ หิ, มหาราช, ตสฺส สิงฺคารสฺส อาจารสมฺปนฺนสฺส อสฺสสฺส อนุรูปํ ชาโต สิงฺคาโร อาจารสมฺปโนฺน โปโสฯ ติ สิขเรน สุนฺทเรน อากาเรน กปฺปิตเกสมสฺสุ ตํ อสฺสํ อานเน คเหตฺวา อสฺสมณฺฑเล ปริวเตฺตยฺย, ขิปฺปเมเวส ตํ ขญฺชภาวํ ปหาย ‘‘อยํ สิงฺคาโร อาจารสมฺปโนฺน อสฺสโคปโก มํ สิกฺขาเปตี’’ติ สญฺญาย ขิปฺปเมว ตสฺส อนุวิธิยฺยติ อนุสิกฺขิสฺสติ, ปกติภาเวเยว ฐสฺสตีติ อโตฺถฯ ราชา ตถา  กาเรสิ, อโสฺส ปกติภาเว ปติฎฺฐาสิฯ ราชา ‘‘ติรจฺฉานานมฺปิ นาม อาสยํ ชานิสฺสตี’’ติ ตุฎฺฐจิโตฺต โพธิสตฺตสฺส มหนฺตํ ยสํ อทาสิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา คิริทโตฺต เทวทโตฺต อโหสิ, อโสฺส วิปกฺขเสวโก ภิกฺขุ, ราชา อานโนฺท, อมจฺจปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๑๘๕] ๕. อนภิรติชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ พฺราหฺมณกุมารํ อารพฺภ กเถสิฯ สาวตฺถิยํ กิร เอโก พฺราหฺมณกุมาโร ติณฺณํ เวทานํ ปารคู พหู ขตฺติยกุมาเร จ พฺราหฺมณกุมาเร จ มเนฺต วาเจสิฯ โส อปรภาเค ฆราวาสํ สณฺฐเปตฺวา วตฺถาลงฺการทาสทาสิเขตฺตวตฺถุโคมหิํสปุตฺตทาราทีนํ  อตฺถาย จินฺตยมาโน ราคโทสโมหวสิโก หุตฺวา อาวิลจิโตฺต อโหสิ, มเนฺต ปฎิปาฎิยา ปริวเตฺตตุํ นาสกฺขิ, อิโต จิโต จ มนฺตา น ปฎิภํสุฯ โส เอกทิวสํ พหุํ คนฺธมาลาทิํ คเหตฺวา เชตวนํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสีทิ ฯ สตฺถา เตน สทฺธิํ ปฎิสนฺถารํ กตฺวา ‘‘กิํ, มาณว, มเนฺต วาเจสิ, ปคุณา เต มนฺตา’’ติ ปุจฺฉิฯ ‘‘ปุเพฺพ เม, ภเนฺต, มนฺตา ปคุณา อเหสุํ, ฆราวาสสฺส ปน คหิตกาลโต ปฎฺฐาย จิตฺตํ เม อาวิลํ ชาตํ, เตน เม มนฺตา น ปคุณา’’ติฯ อถ นํ สตฺถา ‘‘น โข, มาณว, อิทาเนว, ปุเพฺพปิ เต จิตฺตสฺส อนาวิลกาเล ตว มนฺตา ปคุณา อเหสุํ, ราคาทีหิ ปน อาวิลกาเล ตว มนฺตา น ปฎิภํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณมหาสาลกุเล นิพฺพตฺติตฺวา วยปฺปโตฺต ตกฺกสิลายํ มเนฺต อุคฺคณฺหิตฺวา ทิสาปาโมโกฺข อาจริโย หุตฺวา พาราณสิยํ พหู ขตฺติยกุมาเร จ พฺราหฺมณกุมาเร จ มเนฺต วาเจสิฯ ตสฺส สนฺติเก เอโก พฺราหฺมณมาณโว ตโย เวเท ปคุเณ อกาสิ, เอกปเทปิ นิกฺกโงฺข ปิฎฺฐิอาจริโย หุตฺวา มเนฺต วาเจสิฯ โส อปเรน สมเยน ฆราวาสํ คเหตฺวา ฆราวาสจินฺตาย อาวิลจิโตฺต มเนฺต ปริวเตฺตตุํ นาสกฺขิฯ อถ นํ อาจริโย อตฺตโน สนฺติกํ อาคตํ ‘‘กิํ, มาณว, ปคุณา เต มนฺตา’’ติ ปุจฺฉิตฺวา ‘‘ฆราวาสคหิตกาลโต  ปฎฺฐาย เม จิตฺตํ อาวิลํ ชาตํ, มเนฺต ปริวเตฺตตุํ น สโกฺกมี’’ติ วุเตฺต ‘‘ตาต, อาวิเล จิตฺตมฺหิ ปคุณาปิ มนฺตา น ปฎิภนฺติ, อนาวิเล ปน จิเตฺต อปฺปฎิภาณํ นาม นตฺถี’’ติ วตฺวา อิมา คาถา อาห –</p>


<ol>
<li>
‘‘ยโถทเก อาวิเล อปฺปสเนฺน, น ปสฺสติ สิปฺปิกสมฺพุกญฺจ;  
  
สกฺขรํ วาลุกํ มจฺฉคุมฺพํ, เอวํ อาวิลมฺหิ จิเตฺต;  
  
น โส ปสฺสติ อตฺตทตฺถํ ปรตฺถํฯ  
</li>
  
<li>
‘‘ยโถทเก  
อเจฺฉ วิปฺปสเนฺน, โส ปสฺสติ สิปฺปิกสมฺพุกญฺจ;  
  
สกฺขรํ วาลุกํ มจฺฉคุมฺพํ, เอวํ  
อนาวิลมฺหิ จิเตฺต;  
  
โส ปสฺสติ อตฺถทตฺถํ ปรตฺถ’’นฺติฯ  
</li>
  
<p>ตตฺถ ติ กทฺทมาลุฬิเตฯ ติ ตาเยว อาวิลตาย อวิปฺปสเนฺนฯ ติ สิปฺปิกญฺจ สมฺพุกญฺจฯ นฺติ มจฺฉฆฎํฯ ติ เอวเมว ราคาทีหิ อาวิเล จิเตฺตฯ นฺติ เนว อตฺตทตฺถํ น ปรตฺถํ ปสฺสตีติ อโตฺถฯ ติ เอวเมว อนาวิเล จิเตฺต โส ปุริโส อตฺตทตฺถํ ปรตฺถญฺจ ปสฺสตีติฯ
</ol></p>


<p>สตฺถา อิมํ อตีตํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน พฺราหฺมณกุมาโร โสตาปตฺติผเล ปติฎฺฐหิฯ ‘‘ตทา มาณโว อยเมว มาณโว อโหสิ, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๑๘๖] ๖. ทธิวาหนชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต วิปกฺขเสวิํ ภิกฺขุํ อารพฺภ กเถสิฯ วตฺถุ เหฎฺฐา กถิตเมวฯ สตฺถา ปน ‘‘ภิกฺขเว, อสาธุสนฺนิวาโส นาม ปาโป อนตฺถกโร, ตตฺถ มนุสฺสภูตานํ ตาว ปาปสนฺนิวาสสฺส อนตฺถกรตาย กิํ วตฺตพฺพํ, ปุเพฺพ ปน อสาเตน อมธุเรน นิมฺพรุเกฺขน สทฺธิํ สนฺนิวาสมาคมฺม มธุรรโส ทิพฺพรสปฎิภาโค อเจตโน อมฺพรุโกฺขปิ อมธุโร ติตฺตโก ชาโต’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต กาสิรเฎฺฐ จตฺตาโร ภาตโร พฺราหฺมณา อิสิปพฺพชฺชํ ปพฺพชิตฺวา หิมวนฺตปเทเส ปฎิปาฎิยา ปณฺณสาลา กตฺวา วาสํ กเปฺปสุํฯ เตสํ เชฎฺฐกภาตา กาลํ กตฺวา สกฺกตฺตํ ปาปุณิฯ โส ตํ การณํ ญตฺวา อนฺตรนฺตรา สตฺตฎฺฐทิวสจฺจเยน เตสํ  อุปฎฺฐานํ คจฺฉโนฺต เอกทิวสํ เชฎฺฐกตาปสํ วนฺทิตฺวา เอกมนฺตํ นิสีทิตฺวา  – ‘‘ภเนฺต, เกน เต อโตฺถ’’ติ ปุจฺฉิฯ ปณฺฑุโรโค ตาปโส ‘‘อคฺคินา เม อโตฺถ’’ติ อาหฯ โส ตํ สุตฺวา ตสฺส วาสิผรสุกํ อทาสิฯ วาสิผรสุโก นาม ทเณฺฑ ปเวสนวเสน วาสิปิ โหติ ผรสุปิฯ ตาปโส ‘‘โก เม อิมํ อาทาย ทารูนิ อาหริสฺสตี’’ติ อาหฯ อถ นํ สโกฺก เอวมาห – ‘‘ยทา เต, ภเนฺต, ทารูหิ อโตฺถ, อิมํ ผรสุํ หเตฺถน ปหริตฺวา ‘ทารูนิ เม อาหริตฺวา อคฺคิํ กโรหี’ติ วเทยฺยาสิ, ทารูนิ อาหริตฺวา อคฺคิํ กตฺวา ทสฺสตี’’ติฯ ตสฺส วาสิผรสุกํ ทตฺวา ทุติยมฺปิ อุปสงฺกมิตฺวา ‘‘ภเนฺต, เกน เต อโตฺถ’’ติ ปุจฺฉิฯ ตสฺส ปณฺณสาลาย หตฺถิมโคฺค โหติ, โส หตฺถีหิ อุปทฺทุโต ‘‘หตฺถีนํ เม วเสน ทุกฺขํ อุปฺปชฺชติ, เต ปลาเปหี’’ติ อาหฯ สโกฺก ตสฺส เอกํ เภริํ อุปนาเมตฺวา ‘‘ภเนฺต, อิมสฺมิํ ตเล ปหเฎ ตุมฺหากํ ปจฺจามิตฺตา ปลายิสฺสนฺติ, อิมสฺมิํ ตเล ปหเฎ เมตฺตจิตฺตา หุตฺวา จตุรงฺคินิยา เสนาย ปริวาเรสฺสนฺตี’’ติ วตฺวา ตํ เภริํ ทตฺวา กนิฎฺฐสฺส สนฺติกํ คนฺตฺวา ‘‘ภเนฺต, เกน เต อโตฺถ’’ติ ปุจฺฉิฯ โสปิ ปณฺฑุโรคธาตุโกว, ตสฺมา ‘‘ทธินา เม อโตฺถ’’ติ อาหฯ สโกฺก ตสฺส เอกํ ทธิฆฎํ ทตฺวา ‘‘สเจ ตุเมฺห อิจฺฉมานา อิมํ อาสิเญฺจยฺยาถ, มหานที หุตฺวา มโหฆํ ปวเตฺตตฺวา ตุมฺหากํ รชฺชํ คเหตฺวา ทาตุํ สมโตฺถปิ ภวิสฺสตี’’ติ วตฺวา ปกฺกามิฯ ตโต ปฎฺฐาย วาสิผรสุโก เชฎฺฐภาติกสฺส อคฺคิํ กโรติ, อิตเรน เภริตเล ปหเฎ หตฺถี ปลายนฺติ, กนิโฎฺฐ ทธิํ ปริภุญฺชติฯ</p>


<p>ตสฺมิํ กาเล เอโก สูกโร เอกสฺมิํ ปุราณคามฎฺฐาเน จรโนฺต อานุภาวสมฺปนฺนํ เอกํ มณิกฺขนฺธํ อทฺทสฯ โส ตํ มณิกฺขนฺธํ มุเขน ฑํสิตฺวา ตสฺสานุภาเวน อากาเส อุปฺปติตฺวา สมุทฺทสฺส มเชฺฌ เอกํ ทีปกํ คนฺตฺวา ‘‘เอตฺถ ทานิ มยา วสิตุํ วฎฺฎตี’’ติ โอตริตฺวา ผาสุกฎฺฐาเน เอกสฺส อุทุมฺพรรุกฺขสฺส เหฎฺฐา  วาสํ กเปฺปสิฯ โส เอกทิวสํ ตสฺมิํ รุกฺขมูเล มณิกฺขนฺธํ ปุรโต ฐเปตฺวา นิทฺทํ โอกฺกมิฯ อเถโก กาสิรฎฺฐวาสี มนุโสฺส ‘‘นิรุปกาโร เอส อมฺหาก’’นฺติ มาตาปิตูหิ เคหา นิกฺกฑฺฒิโต เอกํ ปฎฺฎนคามํ คนฺตฺวา นาวิกานํ กมฺมกาโร หุตฺวา นาวํ อารุยฺห  สมุทฺทมเชฺฌ ภินฺนาย นาวาย ผลเก นิปโนฺน ตํ ทีปกํ ปตฺวา ผลาผลานิ ปริเยสโนฺต ตํ สูกรํ นิทฺทายนฺตํ ทิสฺวา สณิกํ คนฺตฺวา มณิกฺขนฺธํ คณฺหิตฺวา ตสฺส อานุภาเวน อากาเส อุปฺปติตฺวา อุทุมฺพรรุเกฺข นิสีทิตฺวา จิเนฺตสิ – ‘‘อยํ สูกโร  อิมสฺส มณิกฺขนฺธสฺส อานุภาเวน อากาสจาริโก หุตฺวา อิธ วสติ มเญฺญ, มยา ปฐมเมว อิมํ สูกรํ มาเรตฺวา มํสํ ขาทิตฺวา ปจฺฉา คนฺตุํ วฎฺฎตี’’ติฯ โส เอกํ ทณฺฑกํ ภญฺชิตฺวา ตสฺส สีเส ปาเตติฯ สูกโร ปพุชฺฌิตฺวา มณิํ อปสฺสโนฺต อิโต จิโต จ กมฺปมาโน วิธาวติ, รุเกฺข นิสินฺนปุริโส หสิฯ สูกโร โอโลเกโนฺต ตํ ทิสฺวา ตํ รุกฺขํ สีเสน ปหริตฺวา ตเตฺถว มโตฯ</p>


<p>โส ปุริโส โอตริตฺวา อคฺคิํ กตฺวา ตสฺส มํสํ ปจิตฺวา ขาทิตฺวา อากาเส อุปฺปติตฺวา หิมวนฺตมตฺถเกน คจฺฉโนฺต อสฺสมปทํ ทิสฺวา เชฎฺฐภาติกสฺส ตาปสสฺส อสฺสเม โอตริตฺวา ทฺวีหตีหํ วสิตฺวา ตาปสสฺส วตฺตปฎิวตฺตํ อกาสิ, วาสิผรสุกสฺส อานุภาวญฺจ ปสฺสิฯ โส ‘‘อิมํ มยา คเหตุํ วฎฺฎตี’’ติ มณิกฺขนฺธสฺส อานุภาวํ ตาปสสฺส ทเสฺสตฺวา ‘‘ภเนฺต, อิมํ มณิํ คเหตฺวา วาสิผรสุกํ เทถา’’ติ อาหฯ ตาปโส อากาเสน จริตุกาโม ตํ คเหตฺวา วาสิผรสุกํ อทาสิฯ โส ตํ คเหตฺวา โถกํ คนฺตฺวา วาสิผรสุกํ ปหริตฺวา ‘‘วาสิผรสุก ตาปสสฺส สีสํ ฉินฺทิตฺวา มณิกฺขนฺธํ เม อาหรา’’ติ อาหฯ โส คนฺตฺวา ตาปสสฺส สีสํ ฉินฺทิตฺวา มณิกฺขนฺธํ อาหริฯ โส วาสิผรสุกํ ปฎิจฺฉนฺนฎฺฐาเน ฐเปตฺวา มชฺฌิมตาปสสฺส สนฺติกํ  คนฺตฺวา กติปาหํ วสิตฺวา เภริยา อานุภาวํ ทิสฺวา มณิกฺขนฺธํ ทตฺวา เภริํ คณฺหิตฺวา ปุริมนเยเนว ตสฺสปิ สีสํ ฉินฺทาเปตฺวา กนิฎฺฐํ อุปสงฺกมิตฺวา ทธิฆฎสฺส อานุภาวํ ทิสฺวา มณิกฺขนฺธํ ทตฺวา ทธิฆฎํ คเหตฺวา ปุริมนเยเนว ตสฺส สีสํ ฉินฺทาเปตฺวา มณิกฺขนฺธญฺจ วาสิผรสุกญฺจ เภริญฺจ ทธิฆฎญฺจ คเหตฺวา อากาเส อุปฺปติตฺวา พาราณสิยา อวิทูเร ฐตฺวา พาราณสิรโญฺญ ‘‘ยุทฺธํ วา เม เทตุ รชฺชํ วา’’ติ เอกสฺส ปุริสสฺส หเตฺถ ปณฺณํ ปาเหสิฯ</p>


<p>ราชา สาสนํ สุตฺวาว ‘‘โจรํ คณฺหิสฺสามี’’ติ นิกฺขมิฯ โส เอกํ เภริตลํ ปหริ, จตุรงฺคินี เสนา ปริวาเรสิฯ รโญฺญ อวตฺถรณภาวํ ญตฺวา ทธิฆฎํ วิสฺสเชฺชสิ, มหานที ปวตฺติฯ มหาชโน ทธิมฺหิ โอสีทิตฺวา นิกฺขมิตุํ นาสกฺขิฯ วาสิผรสุกํ ปหริตฺวา ‘‘รโญฺญ สีสํ อาหรา’’ติ  อาห, วาสิผรสุโก คนฺตฺวา รโญฺญ สีสํ อาหริตฺวา ปาทมูเล นิกฺขิปิฯ เอโกปิ อาวุธํ อุกฺขิปิตุํ นาสกฺขิฯ โส มหเนฺตน พเลน ปริวุโต นครํ ปวิสิตฺวา อภิเสกํ กาเรตฺวา ทธิวาหโน นาม ราชา หุตฺวา ธเมฺมน สเมน รชฺชํ กาเรสิฯ</p>


<p>ตเสฺสกทิวสํ มหานทิยํ ชาลกรณฺฑเก กีฬนฺตสฺส กณฺณมุณฺฑทหโต เทวปริโภคํ เอกํ อมฺพปกฺกํ อาคนฺตฺวา ชาเล ลคฺคิ, ชาลํ อุกฺขิปนฺตา ตํ ทิสฺวา รโญฺญ อทํสุฯ ตํ มหนฺตํ ฆฎปฺปมาณํ  ปริมณฺฑลํ สุวณฺณวณฺณํ อโหสิฯ ราชา ‘‘กิสฺส ผลํ นาเมต’’นฺติ วนจรเก ปุจฺฉิตฺวา ‘‘อมฺพผล’’นฺติ สุตฺวา ปริภุญฺชิตฺวา ตสฺส อฎฺฐิํ อตฺตโน อุยฺยาเน โรปาเปตฺวา ขีโรทเกน สิญฺจาเปสิฯ รุโกฺข นิพฺพตฺติตฺวา ตติเย สํวจฺฉเร ผลํ อทาสิฯ อมฺพสฺส สกฺกาโร มหา อโหสิ, ขีโรทเกน สิญฺจนฺติ, คนฺธปญฺจงฺคุลิกํ เทนฺติ, มาลาทามานิ ปริกฺขิปนฺติ, คนฺธเตเลน ทีปํ ชาเลนฺติ, ปริเกฺขโป ปนสฺส ปฎสาณิยา อโหสิฯ ผลานิ มธุรานิ สุวณฺณวณฺณานิ อเหสุํฯ ทธิวาหนราชา อเญฺญสํ ราชูนํ อมฺพผลํ เปเสโนฺต อฎฺฐิโต รุกฺขนิพฺพตฺตนภเยน  องฺกุรนิพฺพตฺตนฎฺฐานํ มณฺฑูกกณฺฎเกน วิชฺฌิตฺวา เปเสสิฯ เตสํ อมฺพํ ขาทิตฺวา อฎฺฐิ โรปิตํ น สมฺปชฺชติฯ เต ‘‘กิํ นุ โข เอตฺถ การณ’’นฺติ ปุจฺฉนฺตา ตํ การณํ ชานิํสุฯ</p>


<p>อเถโก ราชา อุยฺยานปาลํ ปโกฺกสิตฺวา ‘‘ทธิวาหนสฺส อมฺพผลานํ รสํ นาเสตฺวา ติตฺตกภาวํ กาตุํ สกฺขิสฺสสี’’ติ ปุจฺฉิตฺวา ‘‘อาม, เทวา’’ติ วุเตฺต ‘‘เตน หิ คจฺฉาหี’’ติ สหสฺสํ ทตฺวา เปเสสิฯ โส พาราณสิํ คนฺตฺวา ‘‘เอโก อุยฺยานปาโล อาคโต’’ติ รโญฺญ อาโรจาเปตฺวา เตน ปโกฺกสาปิโต ปวิสิตฺวา ราชานํ วนฺทิตฺวา ‘‘ตฺวํ อุยฺยานปาโล’’ติ ปุโฎฺฐ ‘‘อาม, เทวา’’ติ วตฺวา อตฺตโน อานุภาวํ วเณฺณสิฯ ราชา ‘‘คจฺฉ อมฺหากํ อุยฺยานปาลสฺส สนฺติเก โหหี’’ติ อาหฯ เต ตโต ปฎฺฐาย เทฺว ชนา อุยฺยานํ ปฎิชคฺคนฺติฯ อธุนาคโต อุยฺยานปาโล อกาลปุปฺผานิ สุฎฺฐุ ปุปฺผาเปโนฺต อกาลผลานิ คณฺหาเปโนฺต อุยฺยานํ รมณียํ อกาสิฯ ราชา ตสฺส ปสีทิตฺวา โปราณกอุยฺยานปาลํ นีหริตฺวา ตเสฺสว อุยฺยานํ อทาสิฯ โส อุยฺยานสฺส อตฺตโน หตฺถคตภาวํ ญตฺวา อมฺพรุกฺขํ ปริวาเรตฺวา นิเมฺพ จ ผคฺคววลฺลิโย จ โรเปสิ, อนุปุเพฺพน นิมฺพา วฑฺฒิํสุ, มูเลหิ มูลานิ, สาขาหิ จ สาขา สํสฎฺฐา โอนทฺธวินทฺธา อเหสุํฯ เตน อสาตอมธุรสํสเคฺคน ตาวมธุรผโล  อโมฺพ ติตฺตโก ชาโต นิมฺพปณฺณสทิสรโส, อมฺพผลานํ ติตฺตกภาวํ ญตฺวา อุยฺยานปาโล ปลายิฯ</p>


<p>ทธิวาหโน อุยฺยานํ คนฺตฺวา อมฺพผลํ ขาทโนฺต มุเข ปวิฎฺฐํ อมฺพรสํ นิมฺพกสฎํ วิย อโชฺฌหริตุํ อสโกฺกโนฺต กกฺกาเรตฺวา นิฎฺฐุภิฯ ตทา โพธิสโตฺต ตสฺส อตฺถธมฺมานุสาสโก อมโจฺจ อโหสิฯ ราชา โพธิสตฺตํ อามเนฺตตฺวา ‘‘ปณฺฑิต, อิมสฺส รุกฺขสฺส โปราณกปริหารโต ปริหีนํ นตฺถิ, เอวํ สเนฺตปิสฺส ผลํ ติตฺตกํ ชาตํ, กิํ นุ โข การณ’’นฺติ ปุจฺฉโนฺต ปฐมํ คาถมาห –</p>


<ol>
<li>
‘‘วณฺณคนฺธรสูเปโต  
  
, อโมฺพยํ อหุวา ปุเร;  
  
ตเมว ปูชํ ลภมาโน, เกนโมฺพ กฎุกปฺผโล’’ติฯ  
</li>
  
<p>อถสฺส การณํ อาจิกฺขโนฺต โพธิสโตฺต ทุติยํ คาถมาห –
</ol></p>


<ol>
<li>
‘‘ปุจิมนฺทปริวาโร, อโมฺพ เต ทธิวาหน;  
  
มูลํ มูเลน สํสฎฺฐํ, สาขา สาขา นิเสวเร;  
  
อสาตสนฺนิวาเสน, เตนโมฺพ กฎุกปฺผโล’’ติฯ  
</li>
  
<p>ตตฺถ ติ นิมฺพรุกฺขปริวาโรฯ ติ ปุจิมนฺทสฺส สาขาโย อมฺพรุกฺขสฺส สาขาโย นิเสวนฺติฯ ติ อมธุเรหิ ปุจิมเนฺทหิ สทฺธิํ สนฺนิวาเสนฯ ติ เตน การเณน อยํ อโมฺพ กฎุกปฺผโล อสาตผโล ติตฺตกผโล ชาโตติฯ
</ol></p>


<p>ราชา ตสฺส วจนํ สุตฺวา สเพฺพปิ ปุจิมเนฺท จ ผคฺคววลฺลิโย จ ฉินฺทาเปตฺวา มูลานิ อุทฺธราเปตฺวา สมนฺตา อมธุรปํสุํ หราเปตฺวา มธุรปํสุํ ปกฺขิปาเปตฺวา ขีโรทกสกฺขโรทกคโนฺธทเกหิ อมฺพํ ปฎิชคฺคาเปสิฯ โส มธุรสํสเคฺคน ปุน มธุโรว อโหสิฯ ราชา ปกติอุยฺยานปาลเสฺสว อุยฺยานํ นิยฺยาเทตฺวา ยาวตายุกํ ฐตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อหเมว ปณฺฑิตามโจฺจ อโหสิ’’นฺติฯ</p>

</p>


<ol>
<li>
<p> [๑๘๗] ๗. จตุมฎฺฐชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ มหลฺลกภิกฺขุํ อารพฺภ กเถสิฯ เอกทิวสํ กิร ทฺวีสุ อคฺคสาวเกสุ อญฺญมญฺญํ ปญฺหปุจฺฉนวิสฺสชฺชนกถาย นิสิเนฺนสุ เอโก มหลฺลโก ภิกฺขุ เตสํ สนฺติกํ คนฺตฺวา ตติโย หุตฺวา นิสีทิตฺวา  ‘‘ภเนฺต, มยมฺปิ ตุเมฺห ปญฺหํ ปุจฺฉิสฺสาม, ตุเมฺหปิ อตฺตโน กงฺขํ อเมฺห ปุจฺฉถา’’ติ  อาหฯ เถรา ตํ ชิคุจฺฉิตฺวา อุฎฺฐาย ปกฺกมิํสุฯ เถรานํ ธมฺมํ โสตุํ นิสินฺนปริสา สมาคมสฺส ภินฺนกาเล สตฺถุ สนฺติกํ คนฺตฺวา ‘‘กิํ อกาเล อาคตตฺถา’’ติ วุเตฺต ตํ การณํ อาโรจยิํสุฯ สตฺถา ‘‘น, ภิกฺขเว, อิทาเนว สาริปุตฺตโมคฺคลฺลานา เอตํ ชิคุจฺฉิตฺวา อกเถตฺวา ปกฺกมนฺติ, ปุเพฺพปิ ปกฺกมิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรญฺญายตเน รุกฺขเทวตา อโหสิฯ อถ เทฺว หํสโปตกา จิตฺตกูฎปพฺพตา นิกฺขมิตฺวา ตสฺมิํ รุเกฺข นิสีทิตฺวา โคจราย คนฺตฺวา นิวตฺตนฺตาปิ ตสฺมิํเยว วิสฺสมิตฺวา จิตฺตกูฎํ คจฺฉนฺติฯ คจฺฉเนฺต คจฺฉเนฺต กาเล เตสํ โพธิสเตฺตน สทฺธิํ วิสฺสาโส อโหสิฯ คจฺฉนฺตา จ อาคจฺฉนฺตา จ อญฺญมญฺญํ สโมฺมทิตฺวา ธมฺมกถํ กเถตฺวา ปกฺกมิํสุฯ อเถกทิวสํ เตสุ รุกฺขเคฺค นิสีทิตฺวา โพธิสเตฺตน สทฺธิํ กเถเนฺตสุ เอโก สิงฺคาโล ตสฺส รุกฺขสฺส เหฎฺฐา ฐตฺวา เตหิ หํสโปตเกหิ สทฺธิํ มเนฺตโนฺต ปฐมํ คาถมาห –</p>


<ol>
<li>
‘‘อุเจฺจ วิฎภิมารุยฺห, มนฺตยโวฺห รโหคตา;  
  
นีเจ โอรุยฺห มนฺตโวฺห, มิคราชาปิ โสสฺสตี’’ติฯ  
</li>
  
<p>ตตฺถ ติ ปกติยา จ อุเจฺจ อิมสฺมิํ รุเกฺข อุจฺจตรํ เอกํ วิฎปํ อภิรุหิตฺวาฯ ติ มเนฺตถ กเถถฯ ติ โอตริตฺวา นีเจ ฐาเน ฐตฺวา มเนฺตถฯ ติ อตฺตานํ มิคราชานํ กตฺวา อาหฯ หํสโปตกา ชิคุจฺฉิตฺวา อุฎฺฐาย จิตฺตกูฎเมว คตาฯ
</ol></p>


<p>เตสํ คตกาเล โพธิสโตฺต สิงฺคาลสฺส ทุติยํ คาถมาห –</p>


<ol>
<li>
‘‘ยํ สุวโณฺณ สุวเณฺณน, เทโว เทเวน มนฺตเย;  
  
กิํ เตตฺถ จตุมฎฺฐสฺส, พิลํ ปวิส ชมฺพุกา’’ติฯ  
</li>
  
<p>ตตฺถ  ติ สุนฺทรวโณฺณฯ ติ ทุติเยน หํสโปตเกนฯ ติ เตเยว เทฺว เทเว กตฺวา กเถติฯ ติ สรีเรน  ชาติยา สเรน คุเณนาติ อิเมหิ จตูหิ มฎฺฐสฺส สุทฺธสฺสาติ อกฺขรโตฺถฯ อสุทฺธํเยว ปน ตํ ปสํสาวจเนน นินฺทโนฺต เอวมาห, จตูหิ  ลามกสฺส กิํ เต เอตฺถ สิงฺคาลสฺสาติ อยเมตฺถ อธิปฺปาโยฯ ติ อิทํ โพธิสโตฺต เภรวารมฺมณํ ทเสฺสตฺวา ตํ ปลาเปโนฺต อาหฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล มหลฺลโก อโหสิ, เทฺว หํสโปตกา สาริปุตฺตโมคฺคลฺลานา, รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๑๘๘] ๘. สีหโกตฺถุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกกาลิกํ อารพฺภ กเถสิฯ เอกทิวสํ กิร โกกาลิโก อเญฺญสุ พหุสฺสุเตสุ ธมฺมํ กเถเนฺตสุ สยมฺปิ กเถตุกาโม อโหสีติ สพฺพํ เหฎฺฐา วุตฺตนเยเนว วิตฺถาเรตพฺพํฯ ตํ ปน ปวตฺติํ สุตฺวา สตฺถา ‘‘น, ภิกฺขเว, โกกาลิโก อิทาเนว อตฺตโน สเทฺทน ปากโฎ ชาโต, ปุเพฺพปิ ปากโฎ อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส สีโห หุตฺวา เอกาย สิงฺคาลิยา สทฺธิํ สํวาสมนฺวาย ปุตฺตํ ปฎิลภิฯ โส องฺคุลีหิ นเขหิ เกสเรน วเณฺณน สณฺฐาเนนาติ อิเมหิ อากาเรหิ ปิตุสทิโส อโหสิ, สเทฺทน มาตุสทิโสฯ อเถกทิวสํ เทเว วสฺสิตฺวา วิคเต สีเหสุ นทิตฺวา สีหกีฬํ กีฬเนฺตสุ โสปิ เตสํ อนฺตเร นทิตุกาโม หุตฺวา สิงฺคาลิกํ นาทํ นทิฯ อถสฺส สทฺทํ สุตฺวา สีหา ตุณฺหี อเหสุํฯ ตสฺส สทฺทํ สุตฺวา อปโร โพธิสตฺตสฺส สชาติปุโตฺต ‘‘ตาต, อยํ สีโห วณฺณาทีหิ อเมฺหหิ  สมาโน, สโทฺท ปนสฺส อญฺญาทิโส, โก นาเมโส’’ติ ปุจฺฉโนฺต ปฐมํ คาถมาห –</p>


<ol>
<li>
‘‘สีหงฺคุลี สีหนโข, สีหปาทปติฎฺฐิโต;  
  
โส สีโห สีหสงฺฆมฺหิ, เอโก นทติ อญฺญถา’’ติฯ  
</li>
  
<p>ตตฺถ  ติ สีหปาเทเหว ปติฎฺฐิโตฯ ติ เอโกว อวเสสสีเหหิ อสทิเสน สิงฺคาลสเทฺทน นทโนฺต อญฺญถา นทติฯ
</ol></p>


<p>ตํ  สุตฺวา โพธิสโตฺต ‘‘ตาต, เอส ตว ภาตา สิงฺคาลิยา ปุโตฺต, รูเปน มยา สทิโส, สเทฺทน มาตรา สทิโส’’ติ วตฺวา สิงฺคาลิปุตฺตํ อามเนฺตตฺวา ‘‘ตาต, ตฺวํ อิโต ปฎฺฐาย อิธ วสโนฺต อปฺปสโทฺท วส, สเจ ปุน นทิสฺสสิ, สิงฺคาลภาวํ เต ชานิสฺสนฺตี’’ติ โอวทโนฺต ทุติยํ คาถมาห –</p>


<ol>
<li>
‘‘มา ตฺวํ นทิ ราชปุตฺต, อปฺปสโทฺท วเน วส;  
  
สเรน โข ตํ ชาเนยฺยุํ, น หิ เต เปตฺติโก สโร’’ติฯ  
</li>
  
<p>ตตฺถ ติ สีหสฺส มิครโญฺญ ปุตฺตฯ อิมญฺจ ปน โอวาทํ สุตฺวา ปุน โส นทิตุํ นาม น อุสฺสหิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล โกกาลิโก อโหสิ, สชาติปุโตฺต ราหุโล, มิคราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๘๙] ๙. สีหจมฺมชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต โกกาลิกเญฺญว อารพฺภ กเถสิฯ โส อิมสฺมิํ กาเล สรภญฺญํ ภณิตุกาโม อโหสิฯ สตฺถา ตํ ปวตฺติํ สุตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กสฺสกกุเล นิพฺพตฺติตฺวา วยปฺปโตฺต กสิกเมฺมน ชีวิกํ กเปฺปสิฯ ตสฺมิํ กาเล เอโก วาณิโช คทฺรภภารเกน โวหารํ กโรโนฺต วิจรติฯ โส คตคตฎฺฐาเน คทฺรภสฺส ปิฎฺฐิโต ภณฺฑิกํ โอตาเรตฺวา คทฺรภํ สีหจเมฺมน ปารุปิตฺวา สาลิยวเขเตฺตสุ  วิสฺสเชฺชติฯ เขตฺตรกฺขกา ตํ ทิสฺวา ‘‘สีโห’’ติ สญฺญาย อุปสงฺกมิตุํ น สโกฺกนฺติฯ อเถกทิวสํ โส วาณิโช เอกสฺมิํ คามทฺวาเร นิวาสํ คเหตฺวา ปาตราสํ ปจาเปโนฺต ตโต คทฺรภํ สีหจมฺมํ ปารุปิตฺวา ยวเขเตฺต วิสฺสเชฺชสิฯ เขตฺตรกฺขกา ‘‘สีโห’’ติ สญฺญาย ตํ อุปสงฺกมิตุํ อสโกฺกนฺตา เคหํ คนฺตฺวา อาโรเจสุํฯ สกลคามวาสิโน อาวุธานิ คเหตฺวา สเงฺข ธเมนฺตา เภริโย วาเทนฺตา เขตฺตสมีปํ คนฺตฺวา อุนฺนทิํสุ, คทฺรโภ มรณภยภีโต คทฺรภรวํ รวิฯ อถสฺส คทฺรภภาวํ ญตฺวา โพธิสโตฺต ปฐมํ คาถมาห –</p>


<ol>
<li>
‘‘เนตํ  
สีหสฺส นทิตํ, น พฺยคฺฆสฺส น ทีปิโน;  
  
ปารุโต สีหจเมฺมน, ชโมฺม นทติ คทฺรโภ’’ติฯ  
</li>
  
<p>ตตฺถ ติ ลามโกฯ คามวาสิโนปิ ตสฺส คทฺรภภาวํ ญตฺวา ตํ อฎฺฐีนิ ภญฺชนฺตา โปเถตฺวา สีหจมฺมํ อาทาย อคมํสุฯ
</ol></p>


<p>อถ โส วาณิโช อาคนฺตฺวา ตํ พฺยสนภาวปฺปตฺตํ คทฺรภํ ทิสฺวา ทุติยํ คาถมาห –</p>


<ol>
<li>
‘‘จิรมฺปิ โข ตํ ขาเทยฺย, คทฺรโภ หริตํ ยวํ;  
  
ปารุโต สีหจเมฺมน, รวมาโนว ทูสยี’’ติฯ  
</li>
  
<p>ตตฺถ นฺติ นิปาตมตฺตํ, อยํ คทฺรโภ อตฺตโน คทฺรภภาวํ อชานาเปตฺวา สีหจเมฺมน ปารุโต จิรมฺปิ กาลํ หริตํ ยวํ ขาเทยฺยาติ อโตฺถฯ ติ อตฺตโน ปน คทฺรภรวํ รวมาโนเวส อตฺตานํ ทูสยิ, นเตฺถตฺถ สีหจมฺมสฺส โทโสติฯ ตสฺมิํ เอวํ กเถเนฺตเยว คทฺรโภ ตเตฺถว นิปโนฺน มริ, วาณิโชปิ ตํ ปหาย ปกฺกามิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา วาณิโช เทวทโตฺต อโหสิ, คทฺรโภ โกกาลิโก, ปณฺฑิตกสฺสโก ปน อหเมว อโหสิ’’นฺติฯ</p>

</p>


<ol>
<li>
<p> [๑๙๐] ๑๐. สีลานิสํสชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ สทฺธํ อุปาสกํ อารพฺภ กเถสิฯ โส กิร สโทฺธ ปสโนฺน อริยสาวโก เอกทิวสํ เชตวนํ คจฺฉโนฺต สายํ อจิรวตินทีตีรํ คนฺตฺวา นาวิเก นาวํ ตีเร ฐเปตฺวา ธมฺมสฺสวนตฺถาย คเต ติเตฺถ นาวํ อทิสฺวา พุทฺธารมฺมณํ ปีติํ คเหตฺวา นทิํ โอตริ, ปาทา อุทกมฺหิ น โอสีทิํสุฯ โส ปถวีตเล คจฺฉโนฺต วิย เวมชฺฌํ คตกาเล วีจิํ ปสฺสิฯ อถสฺส พุทฺธารมฺมณา ปีติ มนฺทา ชาตา, ปาทา โอสีทิตุํ อารภิํสุ, โส ปุน พุทฺธารมฺมณํ ปีติํ ทฬฺหํ กตฺวา อุทกปิเฎฺฐเนว คนฺตฺวา เชตวนํ ปวิสิตฺวา สตฺถารํ วนฺทิตฺวา เอกมนฺตํ นิสีทิฯ สตฺถา เตน สทฺธิํ ปฎิสนฺถารํ กตฺวา  ‘‘อุปาสก, กจฺจิ มคฺคํ อาคจฺฉโนฺต อปฺปกิลมเถน อาคโตสี’’ติ ปุจฺฉิตฺวา ‘‘ภเนฺต, พุทฺธารมฺมณํ ปีติํ คเหตฺวา อุทกปิเฎฺฐ ปติฎฺฐํ ลภิตฺวา ปถวิํ มทฺทโนฺต วิย อาคโตมฺหี’’ติ วุเตฺต ‘‘น โข ปน, อุปาสก, ตฺวเญฺญว พุทฺธคุเณ อนุสฺสริตฺวา ปติฎฺฐํ ลโทฺธ, ปุเพฺพปิ อุปาสกา สมุทฺทมเชฺฌ นาวาย ภินฺนาย พุทฺธคุเณ อนุสฺสรนฺตา ปติฎฺฐํ ลภิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต กสฺสปสมฺมาสมฺพุทฺธกาเล โสตาปโนฺน อริยสาวโก เอเกน นฺหาปิตกุฎุมฺพิเกน สทฺธิํ นาวํ อภิรุหิ, ตสฺส นฺหาปิตสฺส ภริยา ‘‘อยฺย, อิมสฺส สุขทุกฺขํ ตว ภาโร’’ติ นฺหาปิตํ ตสฺส อุปาสกสฺส หเตฺถ นิกฺขิปิฯ อถ สา นาวา สตฺตเม ทิวเส สมุทฺทมเชฺฌ ภินฺนา, เตปิ เทฺว ชนา เอกสฺมิํ ผลเก นิปนฺนา เอกํ ทีปกํ ปาปุณิํสุฯ ตตฺถ โส นฺหาปิโต สกุเณ มาเรตฺวา ปจิตฺวา ขาทโนฺต อุปาสกสฺสปิ เทติฯ อุปาสโก ‘‘อลํ มยฺห’’นฺติ น ขาทติฯ โส จิเนฺตสิ – ‘‘อิมสฺมิํ ฐาเน อมฺหากํ ฐเปตฺวา ตีณิ สรณานิ อญฺญา ปติฎฺฐา นตฺถี’’ติฯ โส ติณฺณํ รตนานํ คุเณ อนุสฺสริฯ อถสฺสานุสรนฺตสฺส ตสฺมิํ ทีปเก นิพฺพโตฺต นาคราชา อตฺตโน สรีรํ มหานาวํ กตฺวา มาเปสิ, สมุทฺทเทวตา  นิยามโก อโหสิ, นาวา สตฺตหิ รตเนหิ ปูรยิตฺถ, ตโย กูปกา อินฺทนีลมณิมยา อเหสุํ, สุวณฺณมโย ลงฺกาโร, รชตมยานิ โยตฺตานิ, สุวณฺณมยานิ ยฎฺฐิผิยานิฯ</p>


<p>สมุทฺทเทวตา  นาวาย ฐตฺวา ‘‘อตฺถิ ชมฺพุทีปคมิกา’’ติ โฆเสสิฯ อุปาสโก ‘‘มยํ คมิสฺสามา’’ติ อาหฯ เตน หิ เอหิ, นาวํ อภิรุหาติฯ โส นาวํ อภิรุหิตฺวา นฺหาปิตํ ปโกฺกสิ, สมุทฺทเทวตา – ‘‘ตุยฺหเญฺญว ลพฺภติ, น เอตสฺสา’’ติ อาหฯ ‘‘กิํการณา’’ติ? ‘‘เอตสฺส สีลคุณาจาโร นตฺถิ, ตํ การณํฯ อหญฺหิ ตุยฺหํ นาวํ อาหริํ, น เอตสฺสา’’ติฯ ‘‘โหตุ, อหํ อตฺตนา ทินฺนทาเนน รกฺขิตสีเลน ภาวิตภาวนาย เอตสฺส ปตฺติํ ทมฺมี’’ติฯ นฺหาปิโต ‘‘อนุโมทามิ, สามี’’ติ อาหฯ เทวตา ‘‘อิทานิ คณฺหิสฺสามี’’ติ ตมฺปิ อาโรเปตฺวา อุโภปิ ชเน สมุทฺทา นิกฺขาเมตฺวา นทิยา พาราณสิํ คนฺตฺวา อตฺตโน อานุภาเวน ทฺวินฺนมฺปิ เตสํ เคเห ธนํ ปติฎฺฐเปตฺวา ‘‘ปณฺฑิเตเหว สทฺธิํ สํสโคฺค นาม กาตโพฺพฯ สเจ หิ อิมสฺส นฺหาปิตสฺส อิมินา อุปาสเกน สทฺธิํ สํสโคฺค นาภวิสฺส, สมุทฺทมเชฺฌเยว นสฺสิสฺสา’’ติ ปณฺฑิตสํสคฺคคุณํ กถยมานา อิมา คาถา อโวจ –</p>


<ol>
<li>
‘‘ปสฺส สทฺธาย สีลสฺส, จาคสฺส จ อยํ ผลํ;  
  
นาโค นาวาย วเณฺณน, สทฺธํ วหตุปาสกํฯ  
</li>
  
<li>
‘‘สพฺภิเรว  
สมาเสถ, สพฺภิ กุเพฺพถ สนฺถวํ;  
  
สตญฺหิ สนฺนิวาเสน, โสตฺถิํ คจฺฉติ นฺหาปิโต’’ติฯ  
</li>
  
<p>ตตฺถ ติ กญฺจิ อนิยเมตฺวา ปสฺสถาติ อาลปติฯ ติ โลกิยโลกุตฺตราย สทฺธายฯ สีเลปิ เอเสว นโยฯ ติ เทยฺยธมฺมปริจฺจาคสฺส เจว กิเลสปริจฺจาคสฺส จฯ นฺติ อิทํ ผลํ, คุณํ อานิสํสนฺติ อโตฺถฯ อถ วา จาคสฺส จ ผลํ ปสฺส, อยํ นาโค นาวาย วเณฺณนาติ เอวเมฺปตฺถ อโตฺถ ทฎฺฐโพฺพฯ ติ นาวาย สณฺฐาเนนฯ นฺติ ตีสุ รตเนสุ ปติฎฺฐิตสทฺธํฯ ติ ปณฺฑิเตหิเยว ฯ ติ เอกโต อาวเสยฺย, อุปวเสยฺยาติ อโตฺถฯ ติ กเรยฺยฯ นฺติ มิตฺตสนฺถวํฯ ตณฺหาสนฺถโว ปน เกนจิปิ สทฺธิํ น กาตโพฺพฯ ติ นฺหาปิตกุฎุมฺพิโกฯ ‘‘นหาปิโต’’ติปิ ปาโฐฯ
</ol></p>


<p>เอวํ สมุทฺทเทวตา อากาเส ฐตฺวา ธมฺมํ เทเสตฺวา โอวทิตฺวา นาคราชานํ คณฺหิตฺวา อตฺตโน วิมานเมว อคมาสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – สจฺจปริโยสาเน อุปาสโก สกทาคามิผเล ปติฎฺฐหิฯ ‘‘ตทา โสตาปนฺนอุปาสโก ปรินิพฺพายิ, นาคราชา สาริปุโตฺต อโหสิ, สมุทฺทเทวตา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
อสทิสญฺจ สงฺคามํ, วาโลทกํ คิริทตฺตํ;  
  
นภิรติ ทธิวาหํ, จตุมฎฺฐํ สีหโกฎฺฐํ;  
  
สีหจมฺมํ สีลานิสํสํฯ  
</p>
  
<h2>๕. รุหกวโคฺค</h2>
<ol>
<li>
<p> [๑๙๑] ๑. รุหกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ วตฺถุ อฎฺฐกนิปาเต  (ชา. ๑.๘.๖๐ อาทโย) อาวิภวิสฺสติฯ สตฺถา ปน ตํ ภิกฺขุํ ‘‘อยํ เต ภิกฺขุ อิตฺถี อนตฺถการิกา, ปุเพฺพปิ เต เอสา สราชิกาย ปริสาย มเชฺฌ ลชฺชาเปตฺวา เคหา นิกฺขมนาการํ กาเรสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติตฺวา วยปฺปโตฺต ปิตุ อจฺจเยน รเชฺช ปติฎฺฐาย ธเมฺมน รชฺชํ กาเรสิฯ ตสฺส รุหโก นาม ปุโรหิโต อโหสิ, ตสฺส ปุราณี นาม พฺราหฺมณี ภริยาฯ ราชา พฺราหฺมณสฺส อสฺสภณฺฑเกน อลงฺกริตฺวา อสฺสํ อทาสิฯ โส ตํ อสฺสํ อารุยฺห รโญฺญ อุปฎฺฐานํ คจฺฉติฯ อถ นํ อลงฺกตอสฺสสฺส ปิเฎฺฐ นิสีทิตฺวา คจฺฉนฺตํ อาคจฺฉนฺตญฺจ ทิสฺวา ตหิํ ตหิํ ฐิตา มนุสฺสา ‘‘อโห  อสฺสสฺส รูปํ, อโห อโสฺส โสภตี’’ติ อสฺสเมว ปสํสนฺติฯ โส เคหํ อาคนฺตฺวา ปาสาทํ อภิรุยฺห ภริยํ อามเนฺตสิ – ‘‘ภเทฺท , อมฺหากํ อโสฺส อติวิย โสภติ, อุโภสุ ปเสฺสสุ ฐิตา มนุสฺสา อมฺหากํ อสฺสเมว วเณฺณนฺตี’’ติฯ สา ปน พฺราหฺมณี โถกํ ฉินฺนิกา ธุตฺติกธาตุกา, เตน นํ เอวมาห – ‘‘อยฺย, ตฺวํ อสฺสสฺส โสภนการณํ น ชานาสิ, อยํ อโสฺส อตฺตโน อลงฺกตํ อสฺสภณฺฑกํ นิสฺสาย โสภติ, สเจ ตฺวมฺปิ อโสฺส วิย โสภิตุกาโม อสฺสภณฺฑกํ ปิฬนฺธิตฺวา อนฺตรวีถิํ โอรุยฺห อโสฺส วิย ปาเท โกฎฺฎยมาโน คนฺตฺวา ราชานํ ปสฺส, ราชาปิ ตํ วณฺณยิสฺสติ, มนุสฺสาปิ ตเญฺญว วณฺณยิสฺสนฺตี’’ติฯ</p>


<p>โส อุมฺมตฺตกชาติโก พฺราหฺมโณ ตสฺสา วจนํ สุตฺวา ‘‘อิมินา นาม การเณน สา มํ วทตี’’ติ อชานิตฺวา ตถาสญฺญี หุตฺวา ตถา อกาสิฯ เย เย ปสฺสนฺติ, เต เต ปริหาสํ กโรนฺตา ‘‘โสภติ อาจริโย’’ติ วทิํสุฯ ราชา ปน นํ ‘‘กิํ, อาจริย, ปิตฺตํ เต กุปิตํ , อุมฺมตฺตโกสิ ชาโต’’ติอาทีนิ วตฺวา ลชฺชาเปสิฯ ตสฺมิํ กาเล พฺราหฺมโณ ‘‘อยุตฺตํ มยา กต’’นฺติ ลชฺชิโต พฺราหฺมณิยา กุชฺฌิตฺวา ‘‘ตายมฺหิ สราชิกาย ปริสาย อนฺตเร ลชฺชาปิโต, โปเถตฺวา ตํ นิกฺกฑฺฒิสฺสามี’’ติ เคหํ อคมาสิฯ ธุตฺติกพฺราหฺมณี ตสฺส กุชฺฌิตฺวา อาคมนภาวํ ญตฺวา ปุเรตรเญฺญว จูฬทฺวาเรน นิกฺขมิตฺวา ราชนิเวสนํ คนฺตฺวา จตูหปญฺจาหํ ตเตฺถว อโหสิฯ ราชา ตํ การณํ ญตฺวา ปุโรหิตํ ปโกฺกสาเปตฺวา ‘‘อาจริย, มาตุคามสฺส นาม โทโส โหติเยว, พฺราหฺมณิยา ขมิตุํ วฎฺฎตี’’ติ ขมาปนตฺถาย ปฐมํ คาถมาห –</p>


<ol>
<li>
‘‘อปิ รุหก ฉินฺนาปิ, ชิยา สนฺธียเต ปุน;  
  
สนฺธียสฺสุ ปุราณิยา, มา โกธสฺส วสํ คมี’’ติฯ  
</li>
  
<p>ตตฺรายํ สเงฺขปโตฺถ – โภ รุหก, นนุ ฉินฺนาปิ ธนุชิยา ปุน สนฺธียติ ฆฎียติ, เอวเมว ตฺวมฺปิ ปุราณิยา สทฺธิํ สนฺธียสฺสุ, โกธสฺส วสํ มา คมีติฯ
</ol></p>


<p>ตํ   สุตฺวา รุหโก ทุติยํ คาถมาห –</p>


<ol>
<li>
‘‘วิชฺชมาเนสุ วาเกสุ, วิชฺชมาเนสุ การิสุ;  
  
อญฺญํ ชิยํ กริสฺสามิ, อลเญฺญว ปุราณิยา’’ติฯ  
</li>
  
<p>ตสฺสโตฺถ – มหาราช, ธนุการมุทุวาเกสุ จ ชิยการเกสุ จ มนุเสฺสสุ วิชฺชมาเนสุ อญฺญํ ชิยํ กริสฺสามิ, อิมาย ฉินฺนาย ปุราณิยา ชิยาย อลํ, นตฺถิ เม โกจิ อโตฺถติฯ เอวญฺจ ปน วตฺวา ตํ นีหริตฺวา อญฺญํ พฺราหฺมณิํ อาเนสิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา, พฺราหฺมณี, ปุราณทุติยิกา อโหสิ, รุหโก อุกฺกณฺฐิตภิกฺขุ, พาราณสิราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๙๒] ๒. สิริกาฬกณฺณิชาตกวณฺณนา
</ol></p>


<p>  ติ อิทํ สิริกาฬกณฺณิชาตกํ มหาอุมงฺคชาตเก อาวิภวิสฺสติฯ</p>

</p>


<ol>
<li>
<p> [๑๙๓] ๓. จูฬปทุมชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อุกฺกณฺฐิตภิกฺขุํ อารพฺภ กเถสิฯ วตฺถุ  (ชา. ๒.๒๐.๕๗ อาทโย) อาวิภวิสฺสติฯ โส ปน ภิกฺขุ สตฺถารา ‘‘สจฺจํ กิร ตฺวํ, ภิกฺขุ, อุกฺกณฺฐิโต’’ติ วุเตฺต ‘‘สจฺจํ, ภควา’’ติ วตฺวา ‘‘เกน ปน ตฺวํ อุกฺกณฺฐาปิโต’’ติ วุเตฺต  ‘‘อหํ, ภเนฺต, เอกํ อลงฺกตปฎิยตฺตํ มาตุคามํ ทิสฺวา กิเลสานุวตฺตโก หุตฺวา อุกฺกณฺฐิโตมฺหี’’ติ อาหฯ อถ นํ สตฺถา ‘‘ภิกฺขุ, มาตุคาโม นาม อกตญฺญู มิตฺตทุพฺภี พหุมายา, โปราณกปณฺฑิตาปิ อตฺตโน ทกฺขิณชาณุโลหิตํ ปาเยตฺวา ยาวชีวิตทานมฺปิ ทตฺวา มาตุคามสฺส จิตฺตํ น ลภิํสู’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติ, นามคฺคหณทิวเส จสฺส ‘‘ปทุมกุมาโร’’ติ นามํ อกํสุฯ ตสฺส อปเรน ฉ กนิฎฺฐภาติกา อเหสุํฯ เต สตฺตปิ ชนา อนุปุเพฺพน วุฑฺฒิปฺปตฺตา ฆราวาสํ คเหตฺวา รโญฺญ สหายา วิย วิจรนฺติฯ อเถกทิวสํ ราชา ราชงฺคณํ โอโลเกโนฺต ฐิโต เต มหาปริวาเรน ราชุปฎฺฐานํ อาคจฺฉเนฺต ทิสฺวา ‘‘อิเม มํ วธิตฺวา รชฺชมฺปิ คเณฺหยฺยุ’’นฺติ อาสงฺกํ อุปฺปาเทตฺวา เต ปโกฺกสาเปตฺวา – ‘‘ตาตา, ตุเมฺห อิมสฺมิํ นคเร วสิตุํ น ลภถ, อญฺญตฺถ คนฺตฺวา มม อจฺจเยน อาคนฺตฺวา กุลสนฺตกํ รชฺชํ คณฺหถา’’ติ อาหฯ เต ปิตุ วจนํ สมฺปฎิจฺฉิตฺวา โรทิตฺวา กนฺทิตฺวา อตฺตโน อตฺตโน ฆรานิ คนฺตฺวา ปชาปติโย อาทาย ‘‘ยตฺถ วา ตตฺถ วา คนฺตฺวา ชีวิสฺสามา’’ติ นครา นิกฺขมิตฺวา มคฺคํ คจฺฉนฺตา เอกํ กนฺตารํ ปตฺวา อนฺนปานํ อลภมานา ขุทํ อธิวาเสตุํ อสโกฺกนฺตา ‘‘มยํ ชีวมานา อิตฺถิโย ลภิสฺสามา’’ติ กนิฎฺฐสฺส ภริยํ มาเรตฺวา เตรส โกฎฺฐาเส กตฺวา มํสํ ขาทิํสุฯ โพธิสโตฺต อตฺตโน จ ภริยาย จ ลทฺธโกฎฺฐาเสสุ เอกํ ฐเปตฺวา เอกํ เทฺวปิ ขาทิํสุฯ เอวํ ฉ ทิวเส ฉ อิตฺถิโย มาเรตฺวา มํสํ ขาทิํสุฯ</p>


<p>โพธิสโตฺต  ปน ทิวเส ทิวเส เอเกกํ ฐเปตฺวา ฉ โกฎฺฐาเส ฐเปสิฯ สตฺตเม ทิวเส ‘‘โพธิสตฺตสฺส ภริยํ มาเรสฺสามา’’ติ วุเตฺต โพธิสโตฺต เต ฉ โกฎฺฐาเส เตสํ ทตฺวา ‘‘อชฺช ตาว อิเม ฉ โกฎฺฐาเส ขาทถ, เสฺว ชานิสฺสามา’’ติ วตฺวา เตสํ มํสํ ขาทิตฺวา นิทฺทายนกาเล ภริยํ คเหตฺวา ปลายิฯ สา โถกํ คนฺตฺวา ‘‘คนฺตุํ น สโกฺกมิ, สามี’’ติ อาหฯ อถ นํ โพธิสโตฺต ขเนฺธนาทาย อรุณุคฺคมนเวลาย กนฺตารา นิกฺขมิฯ สา สูริเย อุคฺคเต ‘‘ปิปาสิตามฺหิ, สามี’’ติ อาหฯ โพธิสโตฺต ‘‘อุทกํ นตฺถิ, ภเทฺท’’ติ วตฺวา ปุนปฺปุนํ กถิเต ขเคฺคน  ทกฺขิณชาณุกํ ปหริตฺวา – ‘‘ภเทฺท, ปานียํ นตฺถิ, อิทํ ปน เม ทกฺขิณชาณุโลหิตํ ปิวมานา นิสีทาหี’’ติ อาหฯ สา ตถา อกาสิฯ เต อนุปุเพฺพน มหาคงฺคํ ปตฺวา ปิวิตฺวา จ นฺหตฺวา จ ผลาผลํ ขาทิตฺวา ผาสุกฎฺฐาเน วิสฺสมิตฺวา เอกสฺมิํ คงฺคานิวตฺตเน อสฺสมปทํ มาเปตฺวา วาสํ กเปฺปสุํฯ</p>


<p>อเถกทิวสํ อุปริคงฺคาย ราชาปราธิกํ โจรํ หตฺถปาเท จ กณฺณนาสญฺจ ฉินฺทิตฺวา เอกสฺมิํ อมฺพณเก นิปชฺชาเปตฺวา มหาคงฺคาย ปวาเหสุํฯ โส มหนฺตํ อฎฺฎสฺสรํ กโรโนฺต ตํ ฐานํ ปาปุณิฯ โพธิสโตฺต ตสฺส กรุณํ ปริเทวิตสทฺทํ สุตฺวา ‘‘ทุกฺขปฺปโตฺต สโตฺต มยิ ฐิเต มา นสฺสี’’ติ คงฺคาตีรํ คนฺตฺวา ตํ อุตฺตาเรตฺวา อสฺสมปทํ อาเนตฺวา กาสาวโธวนเลปนาทีหิ วณปฎิกมฺมํ อกาสิฯ ภริยา ปนสฺส ‘‘เอวรูปํ นาม ทุสฺสีลํ กุณฺฐํ คงฺคาย อาวาเหตฺวา ปฎิชคฺคโนฺต วิจรตี’’ติ วตฺวา ตํ กุณฺฐํ ชิคุจฺฉมานา นิฎฺฐุภนฺตี วิจรติฯ โพธิสโตฺต ตสฺส วเณสุ สํวิรุเฬฺหสุ ภริยาย สทฺธิํ ตํ อสฺสมปเทเยว ฐเปตฺวา อฎวิโต ผลาผลานิ อาหริตฺวา ตญฺจ ภริยญฺจ โปเสสิฯ เตสุ เอวํ วสเนฺตสุ สา อิตฺถี เอตสฺมิํ กุเณฺฐ ปฎิพทฺธจิตฺตา หุตฺวา เตน สทฺธิํ อนาจารํ จริตฺวา เอเกนุปาเยน โพธิสตฺตํ มาเรตุกามา หุตฺวา เอวมาห – ‘‘สามิ, อหํ ตุมฺหากํ อํเส นิสีทิตฺวา กนฺตารา นิกฺขมมานา เอกํ ปพฺพตํ โอโลเกตฺวา อเยฺย ปพฺพตมฺหิ นิพฺพตฺตเทวเต ‘สเจ อหํ สามิเกน สทฺธิํ อโรคา ชีวิตํ ลภิสฺสามิ, พลิกมฺมํ เต กริสฺสามี’ติ อายาจิํ, สา มํ อิทานิ อุตฺตาเสติ, กโรมสฺสา พลิกมฺม’’นฺติฯ โพธิสโตฺต ตํ มายํ อชานโนฺต ‘‘สาธู’’ติ สมฺปฎิจฺฉิตฺวา พลิกมฺมํ สเชฺชตฺวา ตาย พลิภาชนํ คาหาเปตฺวา ปพฺพตมตฺถกํ อภิรุหิฯ อถ นํ  สา เอวมาห – ‘‘สามิ, เทวตายปิ ตฺวเญฺญว อุตฺตมเทวตา, ปฐมํ ตาว ตํ วนปุเปฺผหิ ปูเชตฺวา ปทกฺขิณํ กตฺวา วนฺทิตฺวา ปจฺฉา เทวตาย พลิกมฺมํ กริสฺสามี’’ติฯ สา โพธิสตฺตํ ปปาตาภิมุขํ ฐเปตฺวา วนปุเปฺผหิ ปูเชตฺวา ปทกฺขิณํ กตฺวา วนฺทิตุกามา วิย หุตฺวา ปิฎฺฐิปเสฺส ฐตฺวา ปิฎฺฐิยํ ปหริตฺวา ปปาเต ปาเตตฺวา ‘‘ทิฎฺฐา เม ปจฺจามิตฺตสฺส ปิฎฺฐี’’ติ ตุฎฺฐมานสา ปพฺพตา โอโรหิตฺวา กุณฺฐสฺส สนฺติกํ อคมาสิฯ</p>


<p>โพธิสโตฺตปิ   ปปาตานุสาเรน ปพฺพตา ปตโนฺต อุทุมฺพรรุกฺขมตฺถเก เอกสฺมิํ อกณฺฎเก ปตฺตสญฺฉเนฺน คุเมฺพ ลคฺคิ, เหฎฺฐาปพฺพตํ ปน โอโรหิตุํ น สกฺกาฯ โส อุทุมฺพรผลานิ ขาทิตฺวา สาขนฺตเร นิสีทิฯ อเถโก มหาสรีโร โคธราชา เหฎฺฐาปพฺพตปาทโต อภิรุหิตฺวา ตสฺมิํ อุทุมฺพรผลานิ ขาทติฯ โส ตํ ทิวสํ โพธิสตฺตํ ทิสฺวา ปลายิ, ปุนทิวเส อาคนฺตฺวา เอกสฺมิํ ปเสฺส ผลานิ ขาทิตฺวา ปกฺกามิฯ โส เอวํ ปุนปฺปุนํ อาคจฺฉโนฺต โพธิสเตฺตน สทฺธิํ วิสฺสาสํ อาปชฺชิตฺวา ‘‘ตฺวํ อิมํ ฐานํ เกน การเณน อาคโตสี’’ติ ปุจฺฉิตฺวา ‘‘อิมินา นาม การเณนา’’ติ วุเตฺต ‘‘เตน หิ มา ภายี’’ติ วตฺวา โพธิสตฺตํ อตฺตโน ปิฎฺฐิยํ นิปชฺชาเปตฺวา โอตาเรตฺวา อรญฺญโต นิกฺขมิตฺวา มหามเคฺค ฐเปตฺวา ‘‘ตฺวํ อิมินา มเคฺคน คจฺฉาหี’’ติ อุโยฺยเชตฺวา อรญฺญเมว ปาวิสิฯ โพธิสโตฺต เอกํ คามกํ คนฺตฺวา ตเตฺถว วสโนฺต ปิตุ กาลกตภาวํ สุตฺวา พาราณสิํ คนฺตฺวา กุลสนฺตเก รเชฺช ปติฎฺฐาย ปทุมราชา นาม หุตฺวา ทส ราชธเมฺม อโกเปตฺวา ธเมฺมน รชฺชํ กาเรโนฺต จตูสุ นครทฺวาเรสุ นครมเชฺฌ นิเวสนทฺวาเรติ ฉ ทานสาลาโย กาเรตฺวา เทวสิกํ ฉ สตสหสฺสานิ วิสฺสเชฺชตฺวา ทานํ อทาสิฯ</p>


<p>สาปิ โข อิตฺถี ตํ กุณฺฐํ ขเนฺธ นิสีทาเปตฺวา อรญฺญา นิกฺขมิตฺวา มนุสฺสปเถ ภิกฺขํ จรมานา ยาคุภตฺตํ สํหริตฺวา ตํ กุณฺฐํ โปเสสิฯ มนุสฺสา ‘‘อยํ เต กิํ โหตี’’ติ  ปุจฺฉิยมานา ‘‘อหํ เอตสฺส มาตุลธีตา, ปิตุจฺฉาปุโตฺต เม เอโส, เอตเสฺสว มํ อทํสุ, สาหํ วชฺฌปฺปตฺตมฺปิ อตฺตโน สามิกํ อุกฺขิปิตฺวา ปริหรนฺตี ภิกฺขํ จริตฺวา โปเสมี’’ติฯ มนุสฺสา ‘‘อยํ ปติพฺพตา’’ติ ตโต ปฎฺฐาย พหุตรํ ยาคุภตฺตํ อทํสุฯ อปเร ปน ชนา เอวมาหํสุ – ‘‘ตฺวํ มา เอวํ วิจริ, ปทุมราชา พาราณสิยํ รชฺชํ กาเรติ, สกลชมฺพุทีปํ สโงฺขเภตฺวา ทานํ เทติ, โส ตํ ทิสฺวา ตุสฺสิสฺสติ, ตุโฎฺฐ เต พหุํ ธนํ ทสฺสติ, ตว สามิกํ อิเธว นิสีทาเปตฺวา คจฺฉา’’ติ ถิรํ กตฺวา เวตฺตปจฺฉิํ อทํสุฯ สา อนาจารา ตํ กุณฺฐํ เวตฺตปจฺฉิยํ นิสีทาเปตฺวา ปจฺฉิํ อุกฺขิปิตฺวา พาราณสิํ คนฺตฺวา ทานสาลาสุ ภุญฺชมานา วิจรติฯ โพธิสโตฺต อลงฺกตหตฺถิกฺขนฺธวรคโต ทานคฺคํ คนฺตฺวา อฎฺฐนฺนํ วา ทสนฺนํ วา สหตฺถา ทานํ ทตฺวา ปุน เคหํ คจฺฉติ ฯ สา อนาจารา ตํ กุณฺฐํ ปจฺฉิยํ นิสีทาเปตฺวา ปจฺฉิํ อุกฺขิปิตฺวา ตสฺส คมนมเคฺค อฎฺฐาสิฯ</p>


<p>ราชา ทิสฺวา ‘‘กิํ เอต’’นฺติ ปุจฺฉิฯ ‘‘เอกา, เทว, ปติพฺพตา’’ติฯ อถ นํ ปโกฺกสาเปตฺวา สญฺชานิตฺวา กุณฺฐํ ปจฺฉิยา นีหราเปตฺวา ‘‘อยํ เต กิํ โหตี’’ติ ปุจฺฉิฯ สา ‘‘ปิตุจฺฉาปุโตฺต เม, เทว, กุลทตฺติโก สามิโก’’ติ อาหฯ มนุสฺสา ตํ อนฺตรํ อชานนฺตา  ‘‘อโห ปติพฺพตา’’ติอาทีนิ วตฺวา ตํ อนาจาริตฺถิํ วณฺณยิํสุฯ ปุน ราชา ‘‘อยํ เต กุโณฺฐ กุลทตฺติโก สามิโก’’ติ ปุจฺฉิฯ สา ราชานํ อสญฺชานนฺตี ‘‘อาม, เทวา’’ติ สูรา หุตฺวา กเถสิฯ อถ นํ ราชา ‘‘กิํ เอส พาราณสิรโญฺญ ปุโตฺต, นนุ ตฺวํ ปทุมกุมารสฺส ภริยา อสุกรโญฺญ ธีตา, อสุกา นาม มม ชาณุโลหิตํ ปิวิตฺวา อิมสฺมิํ กุเณฺฐ ปฎิพทฺธจิตฺตา มํ ปปาเต ปาเตสิฯ สา อิทานิ ตฺวํ นลาเฎน มจฺจุํ คเหตฺวา มํ ‘มโต’ติ มญฺญมานา อิมํ ฐานํ อาคตา, นนุ อหํ ชีวามี’’ติ  วตฺวา อมเจฺจ อามเนฺตตฺวา ‘‘โภ, อมจฺจา นนุ จาหํ ตุเมฺหหิ ปุโฎฺฐ เอวํ กเถสิํ ‘มม กนิฎฺฐภาติกา ฉ อิตฺถิโย มาเรตฺวา มํสํ ขาทิํสุ, อหํ ปน มยฺหํ ภริยํ อโรคํ กตฺวา คงฺคาตีรํ เนตฺวา อสฺสมปเท วสโนฺต เอกํ วชฺฌปฺปตฺตํ กุณฺฐํ อุตฺตาเรตฺวา ปฎิชคฺคิํฯ สา อิตฺถี เอตสฺมิํ ปฎิพทฺธจิตฺตา มํ ปพฺพตปาเท ปาเตสิฯ อหํ อตฺตโน เมตฺตจิตฺตตาย ชีวิตํ ลภิ’นฺติฯ ยาย อหํ ปพฺพตา ปาติโต, น สา อญฺญา, เอสา ทุสฺสีลา, โสปิ วชฺฌปฺปโตฺต กุโณฺฐ น อโญฺญ, อยเมวา’’ติ วตฺวา อิมา คาถา อโวจ –</p>


<ol>
<li>
‘‘อยเมว สา อหมปิ โส อนโญฺญ, อยเมว โส หตฺถจฺฉิโนฺน อนโญฺญ;  
  
ยมาห ‘โกมารปตี มม’นฺติ, วชฺฌิตฺถิโย นตฺถิ อิตฺถีสุ สจฺจํฯ  
</li>
  
<li>
‘‘อิมญฺจ ชมฺมํ มุสเลน หนฺตฺวา, ลุทฺทํ ฉวํ ปรทารูปเสวิํ;  
  
อิมิสฺสา จ นํ ปาปปติพฺพตาย, ชีวนฺติยา ฉินฺทถ กณฺณนาส’’นฺติฯ  
</li>
  
<p>ตตฺถ นฺติ ยํ เอสา ‘‘อยํ เม, โกมารปติ, กุลทตฺติโก สามิโก’’ติ อาห, อยเมว โส, น อโญฺญฯ ‘‘ยมาหุ , โกมารปตี’’ติปิ ปาโฐฯ อยเมว หิ โปตฺถเกสุ ลิขิโต, ตสฺสาปิ อยเมวโตฺถ, วจนวิปลฺลาโส ปเนตฺถ เวทิตโพฺพฯ ยญฺหิ รญฺญา วุตฺตํ, ตเทว อิธ อาคตํฯ ติ อิตฺถิโย นาม วชฺฌา วธิตพฺพา เอวฯ นฺติ เอตาสุ สภาโว นาเมโก นตฺถิฯ นฺติอาทิ ทฺวินฺนมฺปิ เตสํ ทณฺฑาณาปนวเสน วุตฺตํฯ ตตฺถ นฺติ ลามกํฯ ติ มุสเลน หนิตฺวา โปเถตฺวา อฎฺฐีนิ ภญฺชิตฺวา จุณฺณวิจุณฺณํ กตฺวาฯ นฺติ ทารุณํฯ นฺติ คุณาภาเวน นิชฺชีวํ มตสทิสํฯ   นฺติ เอตฺถ นฺติ นิปาตมตฺตํ, อิมิสฺสา จ ปาปปติพฺพตาย อนาจาราย ทุสฺสีลาย ชีวนฺติยาว กณฺณนาสํ ฉินฺทถาติ อโตฺถฯ
</ol></p>


<p>โพธิสโตฺต โกธํ อธิวาเสตุํ อสโกฺกโนฺต เอวํ เตสํ ทณฺฑํ อาณาเปตฺวาปิ น ตถา กาเรสิ ฯ โกปํ ปน มนฺทํ กตฺวา ยถา สา ปจฺฉิํ สีสโต โอโรเปตุํ น สโกฺกติ, เอวํ คาฬฺหตรํ พนฺธาเปตฺวา กุณฺฐํ ตตฺถ ปกฺขิปาเปตฺวา อตฺตโน วิชิตา นีหราเปสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา ฉ ภาตโร อญฺญตรา เถรา อเหสุํ, ภริยา จิญฺจมาณวิกา, กุโณฺฐ เทวทโตฺต, โคธราชา อานโนฺท, ปทุมราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๙๔] ๔. มณิโจรชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต วธาย ปริสกฺกนฺตํ เทวทตฺตํ อารพฺภ กเถสิฯ ตทา ปน สตฺถา ‘‘เทวทโตฺต วธาย ปริสกฺกตี’’ติ สุตฺวา ‘‘น, ภิกฺขเว, อิทาเนว, ปุเพฺพปิ เทวทโตฺต มยฺหํ วธาย ปริสกฺกติเยว, ปริสกฺกโนฺตปิ ปน มํ วธิตุํ นาสกฺขี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิโต อวิทูเร คามเก คหปติกุเล นิพฺพตฺติฯ อถสฺส วยปฺปตฺตสฺส  พาราณสิโต กุลธีตรํ อาเนสุํ, สา สุวณฺณวณฺณา อโหสิ อภิรูปา ทสฺสนียา เทวจฺฉรา วิย ปุปฺผลตา วิย ลฬมานา มตฺตกินฺนรี วิย จ สุชาตาติ นาเมน ปติพฺพตา สีลาจารสมฺปนฺนา วตฺตสมฺปนฺนาฯ นิจฺจกาลมฺปิสฺสา ปติวตฺตํ สสฺสุวตฺตํ สสุรวตฺตญฺจ กตเมว โหติ, สา โพธิสตฺตสฺส ปิยา อโหสิ มนาปาฯ อิติ อุโภปิ  เต สโมฺมทมานา เอกจิตฺตา สมคฺควาสํ วสิํสุฯ</p>


<p>อเถกทิวสํ สุชาตา ‘‘มาตาปิตโร ทฎฺฐุกามามฺหี’’ติ โพธิสตฺตสฺส อาโรเจสิฯ ‘‘สาธุ, ภเทฺท, มคฺคปาเถยฺยํ ปโหนกํ ปฎิยาเทหี’’ติ ขชฺชวิกติํ ปจาเปตฺวา ขชฺชกาทีนิ ยานเก ฐเปตฺวา ยานกํ ปาเชโนฺต ยานกสฺส ปุรโต อโหสิ, อิตรา ปจฺฉโตฯ เต นครสมีปํ คนฺตฺวา ยานกํ โมเจตฺวา นฺหตฺวา ภุญฺชิํสุฯ ปุน โพธิสโตฺต ยานกํ โยเชตฺวา ปุรโต นิสีทิ, สุชาตา วตฺถานิ ปริวเตฺตตฺวา อลงฺกริตฺวา ปจฺฉโต นิสีทิฯ ยานกสฺส อโนฺตนครํ ปวิฎฺฐกาเล พาราณสิราชา หตฺถิกฺขนฺธวรคโต นครํ ปทกฺขิณํ กโรโนฺต ตํ ปเทสํ อคมาสิฯ สุชาตา โอตริตฺวา  ยานกสฺส ปจฺฉโต ปทสา ปายาสิฯ ราชา ตํ ทิสฺวา ตสฺสา รูปสมฺปตฺติยา อากฑฺฒิยมานโลจโน ปฎิพทฺธจิโตฺต หุตฺวา เอกํ อมจฺจํ อาณาเปสิ – ‘‘คจฺฉ ตฺวํ เอติสฺสา สสฺสามิกภาวํ วา อสฺสามิกภาวํ วา ชานาหี’’ติฯ โส คนฺตฺวา ตสฺสา สสฺสามิกภาวํ ญตฺวา ‘‘สสฺสามิกา กิร, เทว, ยานเก นิสิโนฺน ปุริโส เอติสฺสา สามิโก’’ติ อาหฯ</p>


<p>ราชา ปฎิพทฺธจิตฺตํ วิโนเทตุํ อสโกฺกโนฺต กิเลสาตุโร หุตฺวา ‘‘เอเกน นํ อุปาเยน มาราเปตฺวา อิตฺถิํ คณฺหิสฺสามี’’ติ จิเนฺตตฺวา เอกํ ปุริสํ อามเนฺตตฺวา ‘‘คจฺฉ, โภ, อิมํ จูฬามณิํ วีถิํ คจฺฉโนฺต วิย หุตฺวา เอตสฺส ปุริสสฺส ยานเก ปกฺขิปิตฺวา เอหี’’ติ จูฬามณิํ ทตฺวา อุโยฺยเชสิฯ โส ‘‘สาธู’’ติ ตํ คเหตฺวา คนฺตฺวา ยานเก ฐเปตฺวา ‘‘ฐปิโต เม, เทวา’’ติ อาคนฺตฺวา อาโรเจสิฯ ราชา ‘‘จูฬามณิ เม นโฎฺฐ’’ติ อาห, มนุสฺสา เอกโกลาหลํ อกํสุฯ ราชา ‘‘สพฺพทฺวารานิ ปิทหิตฺวา สญฺจารํ ฉินฺทิตฺวา โจรํ ปริเยสถา’’ติ อาห, ราชปุริสา ตถา อกํสุ, นครํ เอกสโงฺขภํ อโหสิฯ อิตโร ปุริโส มนุเสฺส คเหตฺวา โพธิสตฺตสฺส สนฺติกํ คนฺตฺวา ‘‘โภ, ยานกํ ฐเปหิ, รโญฺญ จูฬามณิ   นโฎฺฐ, ยานกํ โสเธสฺสามี’’ติ ยานกํ โสเธโนฺต อตฺตนา ฐปิตมณิํ คเหตฺวา โพธิสตฺตํ คเหตฺวา ‘‘มณิโจโร’’ติ หเตฺถหิ จ ปาเทหิ จ โปเถตฺวา ปจฺฉาพาหํ พนฺธิตฺวา เนตฺวา ‘‘อยํ มณิโจโร’’ติ รโญฺญ ทเสฺสสิฯ ราชาปิ ‘‘สีสมสฺส ฉินฺทถา’’ติ อาณาเปสิฯ</p>


<p>อถ นํ ราชปุริสา จตุเกฺก จตุเกฺก กสาหิ ตาเฬนฺตา ทกฺขิณทฺวาเรน นครา นิกฺขมาเปสุํฯ สุชาตาปิ ยานกํ ปหาย พาหา ปคฺคยฺห ปริเทวมานา ‘‘สามิ, มํ นิสฺสาย อิมํ ทุกฺขํ ปโตฺตสี’’ติ ปริเทวมานา ปจฺฉโต ปจฺฉโต อคมาสิฯ ราชปุริสา ‘‘สีสมสฺส ฉินฺทิสฺสามา’’ติ โพธิสตฺตํ อุตฺตานํ นิปชฺชาเปสุํฯ ตํ ทิสฺวา สุชาตา อตฺตโน สีลคุณํ อาวเชฺชตฺวา ‘‘นตฺถิ วต มเญฺญ อิมสฺมิํ โลเก สีลวนฺตานํ วิเหฐเก ปาปสาหสิกมนุเสฺส นิเสเธตุํ สมตฺถา เทวตา นามา’’ติอาทีนิ วตฺวา ปฐมํ คาถมาห –</p>


<ol>
<li>
‘‘น สนฺติ เทวา ปวสนฺติ นูน, น หิ นูน สนฺติ อิธ โลกปาลา;  
  
สหสา กโรนฺตานมสญฺญตานํ, น หิ นูน สนฺติ ปฎิเสธิตาโร’’ติฯ  
</li>
  
<p>ตตฺถ ติ อิมสฺมิํ โลเก สีลวนฺตานํ โอโลกนกา ปาปานญฺจ นิเสธกา น สนฺติ นูน เทวาฯ ติ เอวรูเปสุ วา กิเจฺจสุ อุปฺปเนฺนสุ นูน ปวสนฺติ ปวาสํ คจฺฉนฺติฯ ติ อิมสฺมิํ โลเก โลกปาลสมฺมตา สมณพฺราหฺมณาปิ สีลวนฺตานํ  อนุคฺคาหกา น หิ นูน สนฺติฯ นฺติ สหสา อวีมํสิตฺวา สาหสิกํ ทารุณํ กมฺมํ กโรนฺตานํ ทุสฺสีลานํฯ ติ เอวรูปํ กมฺมํ มา กริตฺถ, น ลพฺภา เอตํ กาตุนฺติ ปฎิเสเธนฺตา นตฺถีติ อโตฺถฯ
</ol></p>


<p>เอวํ ตาย สีลสมฺปนฺนาย ปริเทวมานาย สกฺกสฺส เทวรโญฺญ นิสินฺนาสนํ อุณฺหาการํ ทเสฺสสิ, สโกฺก ‘‘โก นุ โข มํ  สกฺกตฺตโต จาเวตุกาโม’’ติ อาวเชฺชโนฺต อิมํ การณํ ญตฺวา ‘‘พาราณสิราชา อติผรุสกมฺมํ กโรติ, สีลสมฺปนฺนํ สุชาตํ กิลเมติ, คนฺตุํ ทานิ เม วฎฺฎตี’’ติ เทวโลกา โอรุยฺห อตฺตโน อานุภาเวน หตฺถิปิเฎฺฐ  นิสินฺนํ ตํ ปาปราชานํ หตฺถิกฺขนฺธโต โอตาเรตฺวา ธมฺมคณฺฑิกาย อุตฺตานํ นิปชฺชาเปตฺวา โพธิสตฺตํ อุกฺขิปิตฺวา สพฺพาลงฺกาเรหิ อลงฺกริตฺวา ราชเวสํ คาหาเปตฺวา หตฺถิกฺขเนฺธ นิสีทาเปสิฯ ราชปุริสา ผรสุํ อุกฺขิปิตฺวา สีสํ ฉินฺทนฺตา รโญฺญ สีสํ ฉินฺทิํสุ, ฉินฺนกาเลเยว จสฺส รโญฺญ สีสภาวํ ชานิํสุฯ สโกฺก เทวราชา ทิสฺสมานกสรีเรเนว โพธิสตฺตสฺส สนฺติกํ คนฺตฺวา โพธิสตฺตสฺส ราชาภิเสกํ กตฺวา สุชาตาย จ อคฺคมเหสิฎฺฐานํ ทาเปสิฯ อมจฺจา เจว พฺราหฺมณคหปติกาทโย จ สกฺกํ เทวราชานํ ทิสฺวา ‘‘อธมฺมิกราชา มาริโต, อิทานิ อเมฺหหิ สกฺกทตฺติโก ธมฺมิกราชา ลโทฺธ’’ติ โสมนสฺสปฺปตฺตา อเหสุํฯ</p>


<p>สโกฺกปิ อากาเส ฐตฺวา ‘‘อยํ โว สกฺกทตฺติโก ราชา, อิโต ปฎฺฐาย ธเมฺมน รชฺชํ กาเรสฺสติฯ สเจ หิ ราชา อธมฺมิโก โหติ, เทโว อกาเล วสฺสติ, กาเล น วสฺสติ, ฉาตภยํ โรคภยํ สตฺถภยนฺติ อิมานิ ตีณิ ภยานิ อุปคตาเนว โหนฺตี’’ติ โอวทโนฺต ทุติยํ คาถมาห –</p>


<ol>
<li>
‘‘อกาเล วสฺสตี ตสฺส, กาเล ตสฺส น วสฺสติ;  
  
สคฺคา จ จวติ ฐานา, นนุ โส ตาวตา หโต’’ติฯ  
</li>
  
<p>ตตฺถ ติ อธมฺมิกรโญฺญ รเชฺช อยุตฺตกาเล สสฺสานํ ปกฺกกาเล วา ลายนมทฺทนาทิกาเล วา เทโว วสฺสติฯ ติ ยุตฺตปยุตฺตกาเล วปนกาเล ตรุณสสฺสกาเล คพฺภคฺคหณกาเล จ น วสฺสติฯ ติ สคฺคสงฺขาตา ฐานา เทวโลกา จวตีติ อโตฺถฯ อธมฺมิกราชา หิ อปฺปฎิลาภวเสน เทวโลกา จวติ นาม, สเคฺคปิ วา รชฺชํ กาเรโนฺต อธมฺมิกราชา ตโต จวตีติปิ อโตฺถฯ ติ นนุ โส อธมฺมิโก ราชา เอตฺตเกน หโต โหติฯ อถ  วา เอกํสวาจี เอตฺถ นุ-กาโร, เนโส เอกํเสน เอตฺตาวตา  หโต, อฎฺฐสุ ปน มหานิรเยสุ โสฬสสุ จ อุสฺสทนิรเยสุ ทีฆรตฺตํ โส หญฺญิสฺสตีติ อยเมตฺถ อโตฺถฯ
</ol></p>


<p>เอวํ  สโกฺก มหาชนสฺส โอวาทํ ทตฺวา อตฺตโน เทวฎฺฐานเมว อคมาสิฯ โพธิสโตฺตปิ ธเมฺมน รชฺชํ กาเรตฺวา สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา อธมฺมิกราชา เทวทโตฺต อโหสิ, สโกฺก อนุรุโทฺธ, สุชาตา ราหุลมาตา, สกฺกทตฺติยราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๙๕] ๕. ปพฺพตูปตฺถรชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกสลราชานํ อารพฺภ กเถสิฯ โกสลรโญฺญ กิร เอโก อมโจฺจ อเนฺตปุเร ปทุสฺสิฯ ราชาปิ ปริวีมํสมาโน ตํ ตถโต ญตฺวา ‘‘สตฺถุ อาโรเจสฺสามี’’ติ เชตวนํ คนฺตฺวา สตฺถารํ วนฺทิตฺวา ‘‘ภเนฺต, อมฺหากํ อเนฺตปุเร เอโก อมโจฺจ ปทุสฺสิ, ตสฺส กิํ กาตุํ วฎฺฎตี’’ติ ปุจฺฉิฯ อถ นํ สตฺถา ‘‘อุปการโก เต, มหาราช, โส จ อมโจฺจ สา จ อิตฺถี ปิยา’’ติ ปุจฺฉิตฺวา ‘‘อาม, ภเนฺต, อติวิย อุปการโก สกลํ ราชกุลํ สนฺธาเรติ, สาปิ เม อิตฺถี ปิยา’’ติ วุเตฺต ‘‘มหาราช, ‘อตฺตโน อุปการเกสุ เสวเกสุ ปิยาสุ จ อิตฺถีสุ ทุพฺภิตุํ น สกฺกา’ติ ปุเพฺพปิ ราชาโน ปณฺฑิตานํ กถํ สุตฺวา มชฺฌตฺตาว อเหสุ’’นฺติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อมจฺจกุเล นิพฺพตฺติตฺวา วยปฺปโตฺต ตสฺส อตฺถธมฺมานุสาสโก อโหสิฯ อถสฺส รโญฺญ เอโก อมโจฺจ อเนฺตปุเร ปทุสฺสิฯ ราชา นํ ตถโต ญตฺวา ‘‘อมโจฺจปิ เม พหูปกาโร, อยํ อิตฺถีปิ เม ปิยา, เทฺวปิ อิเม นาเสตุํ น สกฺกา , ปณฺฑิตามจฺจํ ปญฺหํ ปุจฺฉิตฺวา สเจ สหิตพฺพํ ภวิสฺสติ, สหิสฺสามิ, โน เจ, น สหิสฺสามี’’ติ โพธิสตฺตํ ปโกฺกสาเปตฺวา อาสนํ ทตฺวา ‘‘ปณฺฑิต, ปญฺหํ ปุจฺฉิสฺสามี’’ติ วตฺวา ‘‘ปุจฺฉถ, มหาราช, วิสฺสเชฺชสฺสามี’’ติ วุเตฺต ปญฺหํ ปุจฺฉโนฺต ปฐมํ คาถมาห –</p>


<ol>
<li>
‘‘ปพฺพตูปตฺถเร  
  
รเมฺม, ชาตา โปกฺขรณี สิวา;  
  
ตํ สิงฺคาโล อปาปายิ, ชานํ สีเหน รกฺขิต’’นฺติฯ  
</li>
  
<p>ตตฺถ ติ หิมวนฺตปพฺพตปาเท ปตฺถริตฺวา ฐิเต องฺคณฎฺฐาเนติ อโตฺถฯ ติ สิวา สีตลา มธุโรทกา โปกฺขรณี นิพฺพตฺตา, อปิจ โข โปกฺขรสญฺฉนฺนา นทีปิ โปกฺขรณีเยวฯ ติ -อิติ อุปสโคฺค, อปายีติ อโตฺถฯ นฺติ สา โปกฺขรณี สีหปริโภคา สีเหน รกฺขิตา, โสปิ นํ สิงฺคาโล ‘‘สีเหน รกฺขิตา อย’’นฺติ ชานโนฺตว อปายิฯ ตํ กิํ มญฺญติ, พาโล สิงฺคาโล สีหสฺส อภายิตฺวา ปิเวยฺย เอวรูปํ โปกฺขรณินฺติ อยเมตฺถาธิปฺปาโยฯ
</ol></p>


<p>โพธิสโตฺต ‘‘อทฺธา เอตสฺส อเนฺตปุเร เอโก อมโจฺจ ปทุโฎฺฐ ภวิสฺสตี’’ติ ญตฺวา ทุติยํ คาถมาห –</p>


<ol>
<li>
‘‘ปิวนฺติ เจ มหาราช, สาปทานิ มหานทิํ;  
  
น เตน อนที โหติ, ขมสฺสุ ยทิ เต ปิยา’’ติฯ  
</li>
  
<p>ตตฺถ ติ น เกวลํ สิงฺคาโลว, อวเสสานิ สุนขปสทพิฬารมิคาทีนิ สพฺพสาปทานิ ตํ โปกฺขรสญฺฉนฺนตฺตา ‘‘โปกฺขรณี’’ติ ลทฺธนามํ นทิํ ปิวนฺติ เจฯ ติ นทิยญฺหิ ทฺวิปทจตุปฺปทาปิ อหิมจฺฉาปิ สเพฺพ ปิปาสิตา ปานียํ ปิวนฺติ, น สา เตน การเณน อนที นาม โหติ, นาปิ อุจฺฉิฎฺฐนทีฯ กสฺมา? สเพฺพสํ สาธารณตฺตาฯ ยถา นที เยน เกนจิ ปีตา น ทุสฺสติ, เอวํ อิตฺถีปิ กิเลสวเสน สามิกํ อติกฺกมิตฺวา อเญฺญน สทฺธิํ สํวาสํ คตา เนว อนิตฺถี โหติฯ กสฺมา? สเพฺพสํ สาธารณภาเวนฯ นาปิ อุจฺฉิฎฺฐิตฺถีฯ กสฺมา? โอทกนฺติกตาย สุทฺธภาเวนฯ ติ ยทิ ปน เต สา อิตฺถี ปิยา, โส จ อมโจฺจ พหูปกาโร, เตสํ อุภินฺนมฺปิ ขมสฺสุ มชฺฌตฺตภาเวน ติฎฺฐาหีติฯ
</ol></p>


<p>เอวํ  มหาสโตฺต รโญฺญ โอวาทํ อทาสิฯ ราชา ตสฺส โอวาเท ฐตฺวา ‘‘ปุน เอวรูปํ ปาปกมฺมํ มา กริตฺถา’’ติ วตฺวา อุภินฺนมฺปิ ขมิฯ ตโต ปฎฺฐาย  เต โอรมิํสุฯ ราชาปิ ทานาทีนิ ปุญฺญานิ กตฺวา ชีวิตปริโยสาเน สคฺคปุรํ ปูเรสิฯ โกสลราชาปิ อิมํ ธมฺมเทสนํ สุตฺวา เตสํ อุภินฺนมฺปิ ขมิตฺวา มชฺฌโตฺต อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๑๙๖] ๖. วลาหกสฺสชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ โส หิ ภิกฺขุ สตฺถารา ‘‘สจฺจํ กิร ตฺวํ, ภิกฺขุ, อุกฺกณฺฐิโตสี’’ติ ปุโฎฺฐ ‘‘สจฺจ’’นฺติ วตฺวา ‘‘กิํ การณา’’ติ วุเตฺต ‘‘เอกํ อลงฺกตํ มาตุคามํ ทิสฺวา กิเลสวเสนา’’ติ อาหฯ อถ นํ สตฺถา ‘‘อิตฺถิโย นาเมตา ภิกฺขุ อตฺตโน รูปสทฺทคนฺธรสโผฎฺฐเพฺพหิ เจว อิตฺถิกุตฺตวิลาเสหิ จ ปุริเส ปโลเภตฺวา อตฺตโน วเส กตฺวา วสํ อุปคตภาวํ ญตฺวา สีลวินาสเญฺจว ธนวินาสญฺจ ปาปนเฎฺฐน ‘ยกฺขินิโย’ติ วุจฺจนฺติฯ ปุเพฺพปิ หิ ยกฺขินิโย อิตฺถิกุเตฺตน เอกํ ปุริสสตฺถํ อุปสงฺกมิตฺวา วาณิเช ปโลเภตฺวา อตฺตโน วเส กตฺวา ปุน อเญฺญ ปุริเส ทิสฺวา เต สเพฺพปิ ชีวิตกฺขยํ ปาเปตฺวา อุโภหิ หนุกปเสฺสหิ โลหิเตน ปคฺฆรเนฺตน มุขํ ปูราเปตฺวา ขาทิํสู’’ติ วตฺวา อตีตํ อาหริฯ</p>


<p>อตีเต ตมฺพปณฺณิทีเป สิรีสวตฺถุ นาม ยกฺขนครํ อโหสิ, ตตฺถ ยกฺขินิโย วสิํสุฯ ตา ภินฺนนาวานํ วาณิชานํ อาคตกาเล อลงฺกตปฎิยตฺตา ขาทนียโภชนียํ คาหาเปตฺวา ทาสิคณปริวุตา ทารเก อเงฺกนาทาย วาณิเช อุปสงฺกมนฺติฯ เตสํ  ‘‘มนุสฺสาวาสํ อาคตมฺหา’’ติ สญฺชานนตฺถํ ตตฺถ ตตฺถ กสิโครกฺขาทีนิ กโรเนฺต มนุเสฺส โคคเณ สุนเขติ เอวมาทีนิ ทเสฺสนฺติ, วาณิชานํ สนฺติกํ คนฺตฺวา ‘‘อิมํ ยาคุํ ปิวถ, ภตฺตํ ภุญฺชถ, ขาทนียํ ขาทถา’’ติ วทนฺติฯ วาณิชา อชานนฺตา ตาหิ ทินฺนํ ปริภุญฺชนฺติฯ อถ เตสํ ขาทิตฺวา ภุญฺชิตฺวา ปิวิตฺวา วิสฺสมิตกาเล  ปฎิสนฺถารํ กโรนฺติ, ‘‘ตุเมฺห กตฺถ วาสิกา, กุโต อาคตา, กหํ คจฺฉิสฺสถ, เกน กเมฺมน อิธาคตตฺถา’’ติ ปุจฺฉนฺติฯ ‘‘ภินฺนนาวา หุตฺวา อิธาคตมฺหา’’ติ วุเตฺต ‘‘สาธุ, อยฺยา, อมฺหากมฺปิ สามิกานํ นาวํ อภิรุหิตฺวา คตานํ ตีณิ สํวจฺฉรานิ อติกฺกนฺตานิ, เต มตา ภวิสฺสนฺติ; ตุเมฺหปิ วาณิชาเยว, มยํ ตุมฺหากํ ปาทปริจาริกา ภวิสฺสามา’’ติ วตฺวา เต วาณิเช อิตฺถิกุตฺตหาวภาววิลาเสหิ ปโลเภตฺวา ยกฺขนครํ เนตฺวา สเจ ปฐมคหิตา มนุสฺสา อตฺถิ, เต เทวสงฺขลิกาย พนฺธิตฺวา การณฆเร ปกฺขิปนฺติ , อตฺตโน วสนฎฺฐาเน ภินฺนนาเว มนุเสฺส อลภนฺติโย ปน ปรโต กลฺยาณิํ โอรโต นาคทีปนฺติ เอวํ สมุทฺทตีรํ อนุสญฺจรนฺติฯ อยํ ตาสํ ธมฺมตาฯ</p>


<p>อเถกทิวสํ ปญฺจสตา ภินฺนนาวา วาณิชา ตาสํ นครสมีเป อุตฺตริํสุฯ ตา เตสํ สนฺติกํ คนฺตฺวา ปโลเภตฺวา ยกฺขนครํ เนตฺวา ปฐมํ คหิเต มนุเสฺส เทวสงฺขลิกาย พนฺธิตฺวา การณฆเร ปกฺขิปิตฺวา เชฎฺฐยกฺขินี เชฎฺฐกวาณิชํ, เสสา เสเสติ ตา ปญฺจสตา ยกฺขินิโย เต ปญฺจสเต วาณิเช อตฺตโน สามิเก อกํสุฯ อถ สา เชฎฺฐยกฺขินี รตฺติภาเค วาณิเช นิทฺทํ อุปคเต อุฎฺฐาย คนฺตฺวา การณฆเร มนุเสฺส มาเรตฺวา มํสํ ขาทิตฺวา อาคจฺฉติ, เสสาปิ ตเถว กโรนฺติฯ เชฎฺฐยกฺขินิยา มนุสฺสมํสํ ขาทิตฺวา อาคตกาเล สรีรํ สีตลํ โหติฯ เชฎฺฐวาณิโช ปริคฺคณฺหโนฺต ตสฺสา ยกฺขินิภาวํ ญตฺวา ‘‘อิมา ปญฺจสตา ยกฺขินิโย  ภวิสฺสนฺติ, อเมฺหหิ ปลายิตุํ วฎฺฎตี’’ติ ปุนทิวเส ปาโตว มุขโธวนตฺถาย คนฺตฺวา เสสวาณิชานํ อาโรเจสิ – ‘‘อิมา ยกฺขินิโย, น มนุสฺสิตฺถิโย, อเญฺญสํ ภินฺนนาวานํ อาคตกาเล เต สามิเก กตฺวา อเมฺหปิ ขาทิสฺสนฺติ, เอถ อิโต ปลายิสฺสามา’’ติ เตสุ ปญฺจสเตสุ อฑฺฒเตยฺยสตา ‘‘น มยํ เอตา วิชหิตุํ สกฺขิสฺสาม, ตุเมฺห คจฺฉถ, มยํ น ปลายิสฺสามา’’ติ อาหํสุฯ เชฎฺฐวาณิโช อตฺตโน วจนกาเร อฑฺฒเตยฺยสเต คเหตฺวา ตาสํ ภีโต ปลายิฯ</p>


<p>ตสฺมิํ ปน กาเล โพธิสโตฺต วลาหกสฺสโยนิยํ นิพฺพตฺติ, สพฺพเสโต กาฬสีโส มุญฺชเกโส อิทฺธิมา เวหาสงฺคโม อโหสิฯ โส  หิมวนฺตโต อากาเส อุปฺปติตฺวา ตมฺพปณฺณิทีปํ คนฺตฺวา ตตฺถ ตมฺพปณฺณิสเร ปลฺลเล สยํชาตสาลิํ ขาทิตฺวา คจฺฉติฯ เอวํ คจฺฉโนฺต จ ‘‘ชนปทํ คนฺตุกามา อตฺถี’’ติ ติกฺขตฺตุํ กรุณาปริภาวิตํ มานุสิํ วาจํ ภาสติฯ เต โพธิสตฺตสฺส วจนํ สุตฺวา อุปสงฺกมิตฺวา อญฺชลิํ ปคฺคยฺห ‘‘สามิ, มยํ ชนปทํ คมิสฺสามา’’ติ อาหํสุฯ เตน หิ มยฺหํ ปิฎฺฐิํ อภิรุหถาติฯ อเปฺปกเจฺจ อภิรุหิํสุ, เตสุ เอกเจฺจ วาลธิํ คณฺหิํสุ, เอกเจฺจ อญฺชลิํ ปคฺคเหตฺวา อฎฺฐํสุเยวฯ โพธิสโตฺต อนฺตมโส อญฺชลิํ ปคฺคเหตฺวา ฐิเต สเพฺพปิ เต อฑฺฒเตยฺยสเต วาณิเช อตฺตโน อานุภาเวน ชนปทํ เนตฺวา สกสกฎฺฐาเนสุ ปติฎฺฐเปตฺวา อตฺตโน วสนฎฺฐานํ อาคมาสิฯ ตาปิ โข ยกฺขินิโย อเญฺญสํ อาคตกาเล ตตฺถ โอหีนเก อฑฺฒเตยฺยสเต มนุเสฺส วธิตฺวา ขาทิํสุฯ</p>


<p>สตฺถา ภิกฺขู อามเนฺตตฺวา ‘‘ภิกฺขเว, ยถา เต ยกฺขินีนํ วสํ คตา วาณิชา ชีวิตกฺขยํ ปตฺตา, วลาหกสฺสราชสฺส วจนกรา วาณิชา สกสกฎฺฐาเนสุ ปติฎฺฐิตา, เอวเมว พุทฺธานํ โอวาทํ อกโรนฺตา ภิกฺขูปิ ภิกฺขุนิโยปิ อุปาสกาปิ อุปาสิกาโยปิ จตูสุ อปาเยสุ  ปญฺจวิธพนฺธนกมฺมกรณฎฺฐานาทีสุ  มหาทุกฺขํ ปาปุณนฺติฯ โอวาทกรา ปน ติโสฺส กุลสมฺปตฺติโย จ ฉ กามสเคฺค วีสติ พฺรหฺมโลเกติ อิมานิ จ ฐานานิ ปตฺวา อมตมหานิพฺพานํ สจฺฉิกตฺวา มหนฺตํ สุขํ อนุภวนฺตี’’ติ วตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘เย น กาหนฺติ โอวาทํ, นรา พุเทฺธน เทสิตํ;  
  
พฺยสนํ เต คมิสฺสนฺติ, รกฺขสีหิว วาณิชาฯ  
</li>
  
<li>
‘‘เย จ กาหนฺติ โอวาทํ, นรา พุเทฺธน เทสิตํ;  
  
โสตฺถิํ ปารํ คมิสฺสนฺติ, วลาเหเนว วาณิชา’’ติฯ  
</li>
  
<p>ตตฺถ ติ เย น กริสฺสนฺติฯ ติ เต มหาวินาสํ ปาปุณิสฺสนฺติฯ ติ รกฺขสีหิ ปโลภิตวาณิชา วิยฯ ติ อนนฺตราเยน นิพฺพานํ ปาปุณิสฺสนฺติฯ ติ วลาเหเนว ‘‘อาคจฺฉถา’’ติ  วุตฺตา ตสฺส วจนกรา วาณิชา วิยฯ ยถา หิ เต สมุทฺทปารํ คนฺตฺวา สกสกฎฺฐานํ อคมํสุ, เอวํ พุทฺธานํ โอวาทกรา สํสารปารํ นิพฺพานํ คจฺฉนฺตีติ อมตมหานิพฺพาเนน ธมฺมเทสนาย กูฎํ คณฺหิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิ, อเญฺญปิ พหู โสตาปตฺติผลสกทาคามิผลอนาคามิผลอรหตฺตผลานิ ปาปุณิํสุฯ ‘‘ตทา วลาหกสฺสราชสฺส วจนกรา อฑฺฒเตยฺยสตา วาณิชา พุทฺธปริสา อเหสุํ, วลาหกสฺสราชา ปน อหเมว อโหสิ’’นฺติฯ</p>

</p>


<ol>
<li>
<p> [๑๙๗] ๗. มิตฺตามิตฺตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ อญฺญตโร ภิกฺขุ ‘‘มยา คหิเต มยฺหํ อุปชฺฌาโย น กุชฺฌิสฺสตี’’ติ อุปชฺฌาเยน ฐปิตํ วิสฺสาเสน เอกํ วตฺถขณฺฑํ คเหตฺวา อุปาหนตฺถวิกํ กตฺวา ปจฺฉา อุปชฺฌายํ อาปุจฺฉิฯ อถ ตํ อุปชฺฌาโย  ‘‘กิํการณา คณฺหี’’ติ  วตฺวา ‘‘มยา คหิเต น กุชฺฌิสฺสตีติ ตุมฺหากํ วิสฺสาเสนา’’ติ วุเตฺต ‘‘โก มยา สทฺธิํ ตุยฺหํ วิสฺสาโส นามา’’ติ วตฺวา กุโทฺธ อุฎฺฐหิตฺวา ปหริฯ ตสฺส สา กิริยา ภิกฺขูสุ ปากฎา ชาตาฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุโก กิร ทหโร อุปชฺฌายสฺส วิสฺสาเสน วตฺถขณฺฑํ คเหตฺวา อุปาหนตฺถวิกํ อกาสิฯ อถ นํ อุปชฺฌาโย ‘โก มยา สทฺธิํ ตุยฺหํ วิสฺสาโส นามา’ติ วตฺวา กุโทฺธ อุฎฺฐหิตฺวา ปหรี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวส ภิกฺขุ อตฺตโน สทฺธิวิหาริเกน สทฺธิํ อวิสฺสาสิโก, ปุเพฺพปิ อวิสฺสาสิโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา อภิญฺญา  จ สมาปตฺติโย จ นิพฺพเตฺตตฺวา คณสตฺถา หุตฺวา หิมวนฺตปเทเส วาสํ กเปฺปสิฯ ตสฺมิํ อิสิคเณ เอโก ตาปโส โพธิสตฺตสฺส วจนํ อกตฺวา เอกํ มตมาติกํ หตฺถิโปตกํ ปฎิชคฺคิฯ อถ นํ โส วุทฺธิปฺปโตฺต มาเรตฺวา อรญฺญํ ปาวิสิฯ ตสฺส สรีรกิจฺจํ กตฺวา อิสิคโณ โพธิสตฺตํ ปริวาเรตฺวา – ‘‘ภเนฺต, เกน นุ โก การเณน มิตฺตภาโว วา อมิตฺตภาโว วา สกฺกา ชานิตุ’’นฺติ ปุจฺฉิฯ โพธิสโตฺต ‘‘อิมินา จ อิมินา จ การเณนา’’ติ อาจิกฺขโนฺต อิมา คาถา อโวจ –</p>


<ol>
<li>
‘‘น นํ อุมฺหยเต ทิสฺวา, น จ นํ ปฎินนฺทติ;  
  
จกฺขูนิ จสฺส น ททาติ, ปฎิโลมญฺจ วตฺตติฯ  
</li>
  
<li>
‘‘เอเต ภวนฺติ อาการา, อมิตฺตสฺมิํ ปติฎฺฐิตา;  
  
เยหิ อมิตฺตํ ชาเนยฺย, ทิสฺวา สุตฺวา จ ปณฺฑิโต’’ติฯ  
</li>
  
<p>ตตฺถ ติ โย หิ ยสฺส อมิโตฺต โหติ, โส ตํ ปุคฺคลํ ทิสฺวา น อุมฺหยเต, หสิตํ น กโรติ, ปหฎฺฐาการํ น ทเสฺสติฯ   ติ ตสฺส วจนํ สุตฺวาปิ ตํ ปุคฺคลํ น ปฎินนฺทติ, สาธุ สุภาสิตนฺติ น จานุโมทติฯ ติ จกฺขุนา จกฺขุํ อาหจฺจ ปฎิมุโข หุตฺวา น โอโลเกติ, อญฺญโต จกฺขูนิ หรติฯ ติ ตสฺส กายกมฺมมฺปิ วจีกมฺมมฺปิ น โรเจติ, ปฎิโลมคาหํ คณฺหาติ ปจฺจนีกคาหํฯ ติ การณานิฯ นฺติ เยหิ การเณหิ  ตานิ การณานิ ทิสฺวา สุตฺวา จ ปณฺฑิโต ปุคฺคโล ‘‘อยํ เม อมิโตฺต’’ติ ชาเนยฺย, ตโต วิปรีเตหิ ปน มิตฺตภาโว ชานิตโพฺพติฯ
</ol></p>


<p>เอวํ โพธิสโตฺต มิตฺตามิตฺตภาวการณานิ อาจิกฺขิตฺวา พฺรหฺมวิหาเร ภาเวตฺวา พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา หตฺถิโปสกตาปโส สทฺธิวิหาริโก อโหสิ, หตฺถี อุปชฺฌาโย, อิสิคโณ พุทฺธปริสา, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๑๙๘] ๘. ราธชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ โส กิร สตฺถารา ‘‘สจฺจํ กิร, ตฺวํ ภิกฺขุ, อุกฺกณฺฐิโต’’ติ ปุโฎฺฐ ‘‘สจฺจํ, ภเนฺต’’ติ วตฺวา ‘‘กิํการณา’’ติ วุเตฺต ‘‘เอกํ อลงฺกตอิตฺถิํ ทิสฺวา กิเลสวเสนา’’ติ อาหฯ อถ นํ สตฺถา ‘‘มาตุคาโม นาม ภิกฺขุ น สกฺกา รกฺขิตุํ, ปุเพฺพปิ โทวาริเก ฐเปตฺวา รกฺขนฺตาปิ รกฺขิตุํ น สกฺขิํสุ, กิํ เต อิตฺถิยา, ลทฺธาปิ สา รกฺขิตุํ น สกฺกา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สุวโยนิยํ นิพฺพตฺติ, ‘‘ราโธ’’ติสฺส นามํ, กนิฎฺฐภาตา ปนสฺส โปฎฺฐปาโท นามฯ เต อุโภปิ ตรุณกาเลเยว เอโก ลุทฺทโก คเหตฺวา พาราณสิยํ อญฺญตรสฺส พฺราหฺมณสฺส อทาสิ, พฺราหฺมโณ เต ปุตฺตฎฺฐาเน ฐเปตฺวา ปฎิชคฺคิฯ พฺราหฺมณสฺส  ปน พฺราหฺมณี อรกฺขิตา ทุสฺสีลาฯ โส โวหารกรณตฺถาย คจฺฉโนฺต เต สุวโปตเก อามเนฺตตฺวา ‘‘ตาตา, อหํ โวหารกรณตฺถาย คจฺฉามิ, กาเล วา วิกาเล วา ตุมฺหากํ มาตุ กรณกมฺมํ โอโลเกยฺยาถ, อญฺญสฺส ปุริสสฺส คมนภาวํ วา อคมนภาวํ วา ชาเนยฺยาถา’’ติ พฺราหฺมณิํ สุวโปตกานํ ปฎิจฺฉาเปตฺวา อคมาสิฯ สา ตสฺส นิกฺขนฺตกาลโต ปฎฺฐาย อนาจารํ จริ, รตฺติมฺปิ ทิวาปิ อาคจฺฉนฺตานญฺจ คจฺฉนฺตานญฺจ ปมาณํ นตฺถิฯ</p>


<p>ตํ ทิสฺวา โปฎฺฐปาโท ราธํ ปุจฺฉิ – ‘‘พฺราหฺมโณ อิมํ พฺราหฺมณิํ อมฺหากํ นิยฺยาเทตฺวา คโต, อยญฺจ  ปาปกมฺมํ กโรติ, วทามิ น’’นฺติฯ ราโธ ‘‘มา วทาหี’’ติ อาหฯ โส ตสฺส วจนํ อคฺคเหตฺวา ‘‘อมฺม, กิํการณา ปาปกมฺมํ กโรสี’’ติ อาหฯ สา ตํ มาเรตุกามา หุตฺวา ‘‘ตาต, ตฺวํ นาม มยฺหํ ปุโตฺต, อิโต ปฎฺฐาย น กริสฺสามิ, เอหิ, ตาต, ตาวา’’ติ ปิยายมานา วิย ปโกฺกสิตฺวา อาคตํ คเหตฺวา ‘‘ตฺวํ มํ โอวทสิ, อตฺตโน ปมาณํ น ชานาสี’’ติ คีวํ ปริวเตฺตตฺวา มาเรตฺวา อุทฺธนนฺตเรสุ ปกฺขิปิฯ พฺราหฺมโณ อาคนฺตฺวา วิสฺสมิตฺวา โพธิสตฺตํ ‘‘กิํ, ตาต ราธ, มาตา เต อนาจารํ กโรติ, น กโรตี’’ติ ปุจฺฉโนฺต ปฐมํ คาถมาห –</p>


<ol>
<li>
‘‘ปวาสา  
อาคโต ตาต, อิทานิ นจิราคโต;  
  
กจฺจินฺนุ ตาต เต มาตา, น อญฺญมุปเสวตี’’ติฯ  
</li>
  
<p>ตสฺสโตฺถ – อหํ, ตาต ราธ, ปวาสา อาคโต, โส จมฺหิ อิทาเนว อาคโต นจิราคโต, เตน ปวตฺติํ อชานโนฺต ตํ ปุจฺฉามิ – ‘‘กจฺจิ นุ เต, ตาต, มาตา อญฺญํ ปุริสํ น อุปเสวตี’’ติฯ
</ol></p>


<p>ราโธ ‘‘ตาต, ปณฺฑิตา นาม ภูตํ วา อภูตํ วา อนิยฺยานิกํ นาม น กเถสุ’’นฺติ ญาเปโนฺต ทุติยํ คาถมาห –</p>


<ol>
<li>
‘‘น  
โข ปเนตํ สุภณํ, คิรํ สจฺจุปสํหิตํ;  
  
สเยถ โปฎฺฐปาโทว, มุมฺมุเร อุปกูถิโต’’ติฯ  
</li>
  
<p>ตตฺถ นฺติ วจนํฯ ตญฺหิ ยถา อิทานิ คิรา, เอวํ ตทา ‘‘คิร’’นฺติ วุจฺจติ, โส สุวโปตโก ลิงฺคํ อนาทิยิตฺวา เอวมาหฯ อยํ ปเนตฺถ อโตฺถ – ตาต, ปณฺฑิเตน นาม สจฺจุปสํหิตํ ยถาภูตํ อตฺถยุตฺตํ สภาววจนมฺปิ อนิยฺยานิกํ น สุภณํฯ อนิยฺยานิกญฺจ สจฺจํ ภณโนฺต  ยถา โปฎฺฐปาโท กุกฺกุเฬ ฌาโม สยติ, เอวํ สเยยฺยาติฯ ‘‘อุปกูธิโต’’ติปิ ปาโฐ, อยเมวโตฺถฯ
</ol></p>


<p>เอวํ โพธิสโตฺต พฺราหฺมณสฺส ธมฺมํ เทเสตฺวา ‘‘มยาปิ อิมสฺมิํ ฐาเน วสิตุํ น สกฺกา’’ติ พฺราหฺมณํ อาปุจฺฉิตฺวา อรญฺญเมว ปาวิสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา โปฎฺฐปาโท อานโนฺท อโหสิ, ราโธ ปน อหเมว อโหสิ’’นฺติฯ</p>

</p>


<ol>
<li>
<p> [๑๙๙] ๙. คหปติชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อุกฺกณฺฐิตเมว ภิกฺขุํ อารพฺภ กเถสิฯ กเถโนฺต จ ‘‘มาตุคาโม นาม อรกฺขิโต, ปาปกมฺมํ กตฺวา เยน เกนจิ อุปาเยน สามิกํ วเญฺจติเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ คหปติกุเล นิพฺพตฺติตฺวา วยปฺปโตฺต ฆราวาสํ คณฺหิฯ ตสฺส ภริยา ทุสฺสีลา คามโภชเกน สทฺธิํ อนาจารํ จรติฯ โพธิสโตฺต ตํ ญตฺวา ปริคฺคณฺหโนฺต จรติ ฯ ตทา ปน อโนฺตวเสฺส พีเชสุ นีหเฎสุ ฉาตกํ อโหสิ, สสฺสานํ คพฺภคหณกาโล ชาโตฯ สกลคามวาสิโน ‘‘อิโต มาสทฺวเยน สสฺสานิ อุทฺธริตฺวา วีหิํ ทสฺสามา’’ติ เอกโต หุตฺวา คามโภชกสฺส หตฺถโต เอกํ ชรโคณํ คเหตฺวา มํสํ ขาทิํสุฯ</p>


<p>อเถกทิวสํ คามภาชโก ขณํ โอโลเกตฺวา โพธิสตฺตสฺส พหิคตเวลายํ เคหํ ปาวิสิฯ เตสํ สุขนิปนฺนกฺขเณเยว โพธิสโตฺต คามทฺวาเรน ปวิสิตฺวา เคหาภิมุโข ปายาสิฯ สา อิตฺถี คามทฺวาราภิมุขี ตํ ทิสฺวา ‘‘โก นุ โข เอโส’’ติ อุมฺมาเร ฐตฺวา โอโลเกนฺตี ‘‘โสเยวา’’ติ ญตฺวา คามโภชกสฺส อาจิกฺขิ, คามโภชโก ภีโต ปกมฺปิฯ อถ นํ สา ‘‘มา ภายิ, อเตฺถโก อุปาโย, อเมฺหหิ ตว หตฺถโต โคณมํสํ ขาทิตํ, ตฺวํ มํสมูลํ โสเธโนฺต วิย โหหิ, อหํ โกฎฺฐํ อารุยฺห โกฎฺฐทฺวาเร ฐตฺวา ‘วีหิ นตฺถี’ติ วกฺขามิฯ ตฺวํ เคหมเชฺฌ ฐตฺวา ‘อมฺหากํ ฆเร ทารกา ฉาตา, มํสมูลํ เม เทหี’ติ ปุนปฺปุนํ โจเทยฺยาสี’’ติ วตฺวา โกฎฺฐํ อารุยฺห โกฎฺฐทฺวาเร นิสีทิฯ อิตโร เคหมเชฺฌ ฐตฺวา ‘‘มํสมูลํ เทหี’’ติ วทติฯ สา โกฎฺฐทฺวาเร นิสินฺนา ‘‘โกเฎฺฐ วีหิ นตฺถิ, สเสฺส อุทฺธรเนฺต ทสฺสามิ คจฺฉาหี’’ติ อาหฯ</p>


<p>โพธิสโตฺต เคหํ ปวิสิตฺวา เตสํ กิริยํ ทิสฺวา ‘‘อิมาย ปาปาย กตอุปาโย เอส ภวิสฺสตี’’ติ  ญตฺวา คามโภชกํ อามเนฺตตฺวา ‘‘โส คามโภชก อเมฺห ตว ชรโคณสฺส มํสํ ขาทนฺตา ‘อิโต มาสทฺวเยน วีหิํ ทสฺสามา’ติ ขาทิมฺห, ตฺวํ อฑฺฒมาสมฺปิ อนติกฺกมิตฺวา อิทาเนว  กสฺมา อาหราเปสิ, น ตฺวํ อิมินา การเณน อาคโต, อเญฺญน การเณน อาคโต ภวิสฺสสิ, มยฺหํ ตว กิริยา น รุจฺจติ, อยมฺปิ อนาจารา ปาปธมฺมา โกเฎฺฐ วีหีนํ อภาวํ ชานาติ, สา ทานิ โกฎฺฐํ อารุยฺห ‘วีหิ นตฺถี’ติ  วทติ, ตฺวมฺปิ ‘เทหี’ติ วทติ, อุภินฺนมฺปิ โว กรณํ มยฺหํ น รุจฺจตี’’ติ เอตมตฺถํ ปกาเสโนฺต อิมา คาถา อโวจ –</p>


<ol>
<li>
‘‘อุภยํ เม น ขมติ, อุภยํ เม น รุจฺจติ;  
  
ยาจายํ โกฎฺฐโมติณฺณา, นทสฺสํ อิติ ภาสติฯ  
</li>
  
<li>
‘‘ตํ ตํ คามปติ พฺรูมิ, กทเร อปฺปสฺมิ ชีวิเต;  
  
เทฺว มาเส สงฺครํ กตฺวา, มํสํ ชรคฺควํ กิสํ;  
  
อปฺปตฺตกาเล โจเทสิ, ตมฺปิ มยฺหํ น รุจฺจตี’’ติฯ  
</li>
  
<p>ตตฺถ ติ, อโมฺภ คามเชฎฺฐก, เตน การเณน ตํ วทามิฯ ติ อมฺหากํ ชีวิตํ นาม กทรเญฺจว ถทฺธํ ลูขํ กสิรํ อปฺปญฺจ มนฺทํ ปริตฺตํ, ตสฺมิํ โน เอวรูเป ชีวิเต วตฺตมาเนฯ นฺติ อมฺหากํ มํสํ คณฺหนฺตานํ ชรคฺควํ กิสํ ทุพฺพลํ ชรโคณํ ททมาโน ตฺวํ ‘‘ทฺวีหิ มาเสหิ มูลํ ทาตพฺพ’’นฺติ เอวํ เทฺว มาเส สงฺครํ ปริเจฺฉทํ กตฺวาฯ ติ ตสฺมิํ กาเล อสมฺปเตฺต อนฺตราว โจเทสิฯ ติ ยา จายํ ปาปธมฺมา ทุสฺสีลา อโนฺตโกเฎฺฐ วีหีนํ นตฺถิภาวํ ชานมานาว อชานนฺตี วิย หุตฺวา โกฎฺฐโมติณฺณา โกฎฺฐทฺวาเร ฐตฺวา น ทสฺสํ อิติ ภาสติ, ยญฺจ ตฺวํ อกาเล โจเทสิ, ตมฺปีติ อิทํ อุภยมฺปิ มม เนว ขมติ น รุจฺจตีติฯ
</ol></p>


<p>เอวํ โส กเถโนฺตว คามโภชกํ จูฬาย คเหตฺวา กฑฺฒิตฺวา เคหมเชฺฌ ปาเตตฺวา ‘‘คามโภชโกมฺหีติ ปรสฺส รกฺขิตโคปิตภเณฺฑ อปรชฺฌสี’’ติอาทีหิ ปริภาสิตฺวา โปเถตฺวา ทุพฺพลํ กตฺวา คีวาย คเหตฺวา เคหา นิกฺกฑฺฒิตฺวา ตมฺปิ ทุฎฺฐอิตฺถิํ เกเสสุ คเหตฺวา โกฎฺฐา โอตาเรตฺวา นิโปฺปเถตฺวา ‘‘สเจ ปุน เอวรูปํ กโรสิ, ชานิสฺสสี’’ติ สนฺตเชฺชสิฯ ตโต ปฎฺฐาย คามโภชโก ตํ เคหํ โอโลเกตุมฺปิ น วิสหิ, สาปิ ปาปา ปุน มนสาปิ อติจริตุํ นาสกฺขิฯ</p>


<p>สตฺถา   อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน  อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา คามโภชโก เทวทโตฺต, นิคฺคหการโก คหปติ ปน อหเมว อโหสิ’’นฺติฯ</p>

</p>


<ol>
<li>
<p> [๒๐๐] ๑๐. สาธุสีลชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต อญฺญตรํ พฺราหฺมณํ อารพฺภ กเถสิฯ ตสฺส กิร จตโสฺส ธีตโร อเหสุํฯ ตา จตฺตาโร ชนา ปเตฺถนฺติ, เตสุ เอโก อภิรูโป สรีรสมฺปโนฺน, เอโก วยปฺปโตฺต มหลฺลโก, เอโก ชาติสมฺปโนฺน, เอโก สีลวาฯ พฺราหฺมโณ จิเนฺตสิ – ‘‘ธีตโร นิเวเสเนฺตน ปติฎฺฐาเปเนฺตน กสฺส นุ โข ทาตพฺพา, กิํ รูปสมฺปนฺนสฺส, อุทาหุ วยปฺปตฺตสฺส, ชาติสมฺปนฺนสีลวนฺตานํ อญฺญตรสฺสา’’ติฯ โส จิเนฺตโนฺตปิ อชานิตฺวา ‘‘อิมํ การณํ สมฺมาสมฺพุโทฺธ ชานิสฺสติ, ตํ ปุจฺฉิตฺวา เอเตสํ อนฺตเร อนุจฺฉวิกสฺส ทสฺสามี’’ติ คนฺธมาลาทีนิ คาหาเปตฺวา วิหารํ คนฺตฺวา สตฺถารํ วนฺทิตฺวา เอกมนฺตํ นิสิโนฺน อาทิโต ปฎฺฐาย ตมตฺถํ อาโรเจตฺวา ‘‘ภเนฺต, อิเมสุ จตูสุ ชเนสุ กสฺส ทาตุํ วฎฺฎตี’’ติ ปุจฺฉิฯ สตฺถา ‘‘ปุเพฺพปิ ปณฺฑิตา เอตํ ปญฺหํ กถยิํสุ, ภวสเงฺขปคตตฺตา ปน สลฺลเกฺขตุํ น สโกฺกสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สิปฺปํ อุคฺคณฺหิตฺวา อาคนฺตฺวา พาราณสิยํ ทิสาปาโมโกฺข อาจริโย อโหสิฯ อเถกสฺส พฺราหฺมณสฺส จตโสฺส ธีตโร อเหสุํ, ตา เอวเมว จตฺตาโร ชนา ปตฺถยิํสุฯ พฺราหฺมโณ ‘‘กสฺส นุ โข ทาตพฺพา’’ติ อชานโนฺต ‘‘อาจริยํ ปุจฺฉิตฺวา ทาตพฺพยุตฺตกสฺส ทสฺสามี’’ติ ตสฺส สนฺติกํ คนฺตฺวา ตมตฺถํ ปุจฺฉโนฺต ปฐมํ คาถมาห –</p>


<ol>
<li>
‘‘สรีรทพฺยํ  
วุฑฺฒพฺยํ, โสชจฺจํ สาธุสีลิยํ;  
  
พฺราหฺมณํ เตว ปุจฺฉาม, กนฺนุ เตสํ วนิมฺหเส’’ติฯ  
</li>
  
<p>ตตฺถ  นฺติอาทีหิ เตสํ จตุนฺนํ วิชฺชมาเน คุเณ ปกาเสติฯ อยเญฺหตฺถ อธิปฺปาโย – ธีตโร เม จตฺตาโร ชนา ปเตฺถนฺติ, เตสุ เอกสฺส สรีรทพฺยมตฺถิ, สรีรสมฺปทา อภิรูปภาโว สํวิชฺชติฯ เอกสฺส วุฑฺฒพฺยํ วุฑฺฒิภาโว มหลฺลกตา อตฺถิฯ เอกสฺส โสชจฺจํ สุชาติตา ชาติสมฺปทา อตฺถิฯ ‘‘สุชจฺจ’’นฺติปิ ปาโฐฯ เอกสฺส สาธุสีลิยํ สุนฺทรสีลภาโว  สีลสมฺปทา อตฺถิฯ ติ เตสุ อสุกสฺส นาเมตา ทาตพฺพาติ อชานนฺตา มยํ ภวนฺตํ พฺราหฺมณเญฺญว ปุจฺฉามฯ ติ เตสํ จตุนฺนํ ชนานํ กํ วนิมฺหเส, กํ อิจฺฉาม, กสฺส ตา กุมาริกา ททามาติ ปุจฺฉติฯ
</ol></p>


<p>ตํ สุตฺวา อาจริโย ‘‘รูปสมฺปทาทีสุ วิชฺชมานาสุปิ วิปนฺนสีโล คารโยฺห, ตสฺมา ตํ นปฺปมาณํ, อมฺหากํ สีลวนฺตภาโว รุจฺจตี’’ติ อิมมตฺถํ ปกาเสโนฺต ทุติยํ คาถมาห –</p>


<ol>
<li>
‘‘อโตฺถ อตฺถิ สรีรสฺมิํ, วุฑฺฒพฺยสฺส นโม กเร;  
  
อโตฺถ อตฺถิ สุชาตสฺมิํ, สีลํ อสฺมาก รุจฺจตี’’ติฯ  
</li>
  
<p>ตตฺถ นฺติ รูปสมฺปเนฺน สรีเรปิ อโตฺถ วิเสโส วุทฺธิ อตฺถิเยว, ‘‘นตฺถี’’ติ น วทามิฯ ติ วุฑฺฒภาวสฺส ปน นมกฺการเมว กโรมิฯ วุฑฺฒภาโว หิ วนฺทนมานนํ ลภติฯ นฺติ สุชาเตปิ ปุริเส วุฑฺฒิ อตฺถิ, ชาติสมฺปตฺติปิ อิจฺฉิตพฺพาเยวฯ ติ อมฺหากํ ปน สีลเมว รุจฺจติฯ สีลวา หิ อาจารสมฺปโนฺน สรีรทพฺยวิรหิโตปิ ปุโชฺช ปาสํโสติฯ พฺราหฺมโณ ตสฺส วจนํ สุตฺวา สีลวนฺตเสฺสว ธีตโร อทาสิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – สจฺจปริโยสาเน พฺราหฺมโณ โสตาปตฺติผเล ปติฎฺฐหิฯ ‘‘ตทา พฺราหฺมโณ อยเมว พฺราหฺมโณ อโหสิ, ทิสาปาโมโกฺข อาจริโย ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
รุหกํ  
สิริกาฬกํ, ปทุมํ มณิโจรกํ;  
  
ปพฺพตูปตฺถรวลาหํ, มิตฺตามิตฺตญฺจ ราธญฺจ;  
  
คหปติ สาธุสีลํฯ  
</p>
  
<h2>๖. นตํทฬฺหวโคฺค</h2>
<ol>
<li>
<p> [๒๐๑] ๑. พนฺธนาคารชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต พนฺธนาคารํ อารพฺภ กเถสิฯ ตสฺมิํ กิร กาเล พหู สนฺธิเจฺฉทกปนฺถฆาตกโจเร อาเนตฺวา โกสลรโญฺญ ทเสฺสสุํฯ เต ราชา อทฺทุพนฺธนรชฺชุพนฺธนสงฺขลิกพนฺธเนหิ พนฺธาเปสิฯ ติํสมตฺตา ชานปทา ภิกฺขู สตฺถารํ ทฎฺฐุกามา อาคนฺตฺวา ทิสฺวา วนฺทิตฺวา ปุนทิวเส ปิณฺฑาย จรนฺตา พนฺธนาคารํ คนฺตฺวา เต โจเร ทิสฺวา ปิณฺฑปาตปฎิกฺกนฺตา สายนฺหสมเย ตถาคตํ อุปสงฺกมิตฺวา ‘‘ภเนฺต, อชฺช อเมฺหหิ ปิณฺฑาย จรเนฺตหิ พนฺธนาคาเร พหู โจรา อทฺทุพนฺธนาทีหิ พทฺธา มหาทุกฺขํ อนุภวนฺตา ทิฎฺฐา, เต ตานิ พนฺธนานิ ฉินฺทิตฺวา ปลายิตุํ น สโกฺกนฺติ, อตฺถิ นุ โข เตหิ พนฺธเนหิ ถิรตรํ นาม อญฺญํ พนฺธน’’นฺติ ปุจฺฉิํสุฯ สตฺถา ‘‘ภิกฺขเว, กิํ พนฺธนานิ นาเมตานิ, ยํ ปเนตํ ธนธญฺญปุตฺตทาราทีสุ ตณฺหาสงฺขาตํ กิเลสพนฺธนํ, เอตํ เอเตหิ พนฺธเนหิ สตคุเณน สหสฺสคุเณน ถิรตรํ, เอวํ มหนฺตมฺปิ ปเนตํ ทุจฺฉินฺทนิยํ พนฺธนํ โปราณกปณฺฑิตา ฉินฺทิตฺวา หิมวนฺตํ ปวิสิตฺวา ปพฺพชิํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ ทุคฺคตคหปติกุเล นิพฺพตฺติ, ตสฺส วยปฺปตฺตสฺส ปิตา กาลมกาสิฯ โส ภติํ กตฺวา มาตรํ โปเสสิ, อถสฺส มาตา อนิจฺฉมานเสฺสว เอกํ กุลธีตรํ เคเห กตฺวา อปรภาเค กาลมกาสิฯ ภริยายปิสฺส กุจฺฉิยํ คโพฺภ ปติฎฺฐาสิฯ โส คพฺภสฺส ปติฎฺฐิตภาวํ อชานโนฺต ‘‘ภเทฺท, ตฺวํ ภติํ กตฺวา ชีวาหิ, อหํ ปพฺพชิสฺสามี’’ติ อาห ฯ สาปิ ‘‘คโพฺภ เม ปติฎฺฐิโต, มยิ  วิชาตาย ทารกํ ทิสฺวา ปพฺพชิสฺสสี’’ติ อาหฯ โส ‘‘สาธู’’ติ สมฺปฎิจฺฉิตฺวา ตสฺสา วิชาตกาเล ‘‘ภเทฺท, ตฺวํ โสตฺถินา วิชาตา, อิทานาหํ ปพฺพชิสฺสามี’’ติ อาปุจฺฉิฯ อถ นํ สา ‘‘ปุตฺตกสฺส ตาว ถนปานโต อปคมนกาลํ อาคเมหี’’ติ วตฺวา ปุน คพฺภํ คณฺหิฯ</p>


<p>โส จิเนฺตสิ – ‘‘อิมํ สมฺปฎิจฺฉาเปตฺวา คนฺตุํ น สกฺกา, อิมิสฺสา อนาจิกฺขิตฺวาว ปลายิตฺวา ปพฺพชิสฺสามี’’ติฯ โส ตสฺสา อนาจิกฺขิตฺวา รตฺถิภาเค อุฎฺฐาย ปลายิฯ อถ นํ  นครคุตฺติกา อคฺคเหสุํฯ โส ‘‘อหํ, สามิ, มาตุโปสโก นาม, วิสฺสเชฺชถ ม’’นฺติ เตหิ อตฺตานํ วิสฺสชฺชาเปตฺวา เอกสฺมิํ ฐาเน วสิตฺวา อคฺคทฺวาเรเนว นิกฺขมิตฺวา หิมวนฺตํ ปวิสิตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา ฌานกีฬํ กีฬโนฺต วิหาสิฯ โส ตตฺถ วสโนฺต ‘‘เอวรูปมฺปิ นาม เม ทุจฺฉินฺทนิยํ ปุตฺตทารพนฺธนํ กิเลสพนฺธนํ ฉินฺทิต’’นฺติ อุทานํ อุทาเนโนฺต อิมา คาถา อโวจ –</p>


<ol>
<li>
‘‘น ตํ ทฬฺหํ พนฺธนมาหุ ธีรา, ยทายสํ ทารุชปพฺพชญฺจ;  
  
สารตฺตรตฺตา มณิกุณฺฑเลสุ, ปุเตฺตสุ ทาเรสุ จ ยา อเปกฺขาฯ  
</li>
  
<li>
‘‘เอตํ ทฬฺหํ พนฺธนมาหุ ธีรา, โอหารินํ สีถิลํ ทุปฺปมุญฺจํ;  
  
เอตมฺปิ เฉตฺวาน วชนฺติ ธีรา, อนเปกฺขิโน กามสุขํ ปหายา’’ติฯ  
</li>
  
<p>ตตฺถ ติ ธิติมนฺตา, ธิกฺกตปาปาติ ธีราฯ อถ วา ธี วุจฺจติ ปญฺญา, ตาย ปญฺญาย สมนฺนาคตาติ ธีรา, พุทฺธา ปเจฺจกพุทฺธา พุทฺธสาวกา  โพธิสตฺตา จ อิเม ธีรา นามฯ นฺติอาทีสุ ยํ สงฺขลิกสงฺขาตํ อยสา นิพฺพตฺตํ อายสํ, ยํ อทฺทุพนฺธนสงฺขาตํ ทารุชํ, ยญฺจ ปพฺพชติเณหิ วา อเญฺญหิ วา วากาทีหิ รชฺชุํ กตฺวา กตรชฺชุพนฺธนํ, ตํ อายสาทิํ ฉินฺทิตุํ สกฺกุเณยฺยภาเวน ธีรา ทฬฺหํ ถิรนฺติ นาหุ น กเถนฺติฯ ติ สารตฺตา หุตฺวา รตฺตา, พลวราครตฺตาติ อโตฺถฯ ติ มณีสุ จ กุณฺฑเลสุ จ, มณิยุเตฺตสุ วา กุณฺฑเลสุฯ
</ol></p>


<p>  นฺติ เย มณิกุณฺฑเลสุ สารตฺตรตฺตา, เตสํ โย จ สาราโค, ยา จ เตสํ ปุตฺตทาเรสุ อเปกฺขา ตณฺหา, เอตํ กิเลสมยํ พนฺธนํ ทฬฺหํ ถิรนฺติ ธีรา อาหุฯ นฺติ อากฑฺฒิตฺวา จตูสุ อปาเยสุ ปาตนโต อวหรติ เหฎฺฐา หรตีติ โอหารินํฯ นฺติ พนฺธนฎฺฐาเน ฉวิจมฺมมํสานิ น ฉินฺทติ, โลหิตํ น นีหรติ, พนฺธนภาวมฺปิ น ชานาเปติ, ถลปถชลปถาทีสุ กมฺมานิ กาตุํ เทตีติ สิถิลํฯ นฺติ ตณฺหาโลภวเสน หิ เอกวารมฺปิ อุปฺปนฺนํ กิเลสพนฺธนํ ทฎฺฐฎฺฐานโต กจฺฉโป วิย ทุโมฺมจยํ โหตีติ ทุปฺปมุญฺจํฯ ติ เอตํ เอวํ ทฬฺหมฺปิ กิเลสพนฺธนํ ญาณขเคฺคน ฉินฺทิตฺวา อยทามานิ ฉินฺทิตฺวา มตฺตวรวารณา วิย ปญฺชเร ฉินฺทิตฺวา สีหโปตกา วิย จ ธีรา วตฺถุกามกิเลสกาเม อุกฺการภูมิํ วิย ชิคุจฺฉมานา อนเปกฺขิโน หุตฺวา กามสุขํ ปหาย วชนฺติ ปกฺกมนฺติ, ปกฺกมิตฺวา จ ปน หิมวนฺตํ ปวิสิตฺวา อิสิปพฺพชฺชํ ปพฺพชิตฺวา ฌานสุเขน วีตินาเมนฺตีติฯ</p>


<p>เอวํ  โพธิสโตฺต อิมํ อุทานํ อุทาเนตฺวา อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน เกจิ โสตาปนฺนา, เกจิ สกทาคามิโน, เกจิ อนาคามิโน, เกจิ อรหโนฺต อเหสุํฯ ‘‘ตทา มาตา มหามายา อโหสิ, ปิตา สุโทฺธทนมหาราชา, ภริยา ราหุลมาตา, ปุโตฺต ราหุโล, ปุตฺตทารํ ปหาย นิกฺขมิตฺวา ปพฺพชิโต ปุริโส ปน อหเมว อโหสิ’’นฺติฯ</p>

</p>


<ol>
<li>
<p> [๒๐๒] ๒. เกฬิสีลชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อายสฺมนฺตํ ลกุณฺฑกภทฺทิยํ อารพฺภ กเถสิฯ โส กิรายสฺมา พุทฺธสาสเน ปากโฎ อโหสิ ปญฺญาโต มธุรสฺสโร มธุรธมฺมกถิโก ปฎิสมฺภิทาปฺปโตฺต มหาขีณาสโว อสีติยา มหาเถรานํ อนฺตโร  ปมาเณน โอมโก ลกุณฺฑโก สามเณโร วิย, ขุทฺทโก กีฬนตฺถาย กโต วิยฯ ตสฺมิํ เอกทิวสํ ตถาคตํ วนฺทิตฺวา เชตวนโกฎฺฐกํ คเต ชนปทา ติํสมตฺตา ภิกฺขู ‘‘ทสพลํ วนฺทิสฺสามา’’ติ เชตวนํ ปวิสนฺตา วิหารโกฎฺฐเก เถรํ ทิสฺวา ‘‘สามเณโร เอโส’’ติ สญฺญาย เถรํ จีวรกเณฺณ คณฺหนฺตา หเตฺถ คณฺหนฺตา สีสํ คณฺหนฺตา นาสาย ปรามสนฺตา กเณฺณสุ คเหตฺวา จาเลตฺวา หตฺถกุกฺกุจฺจํ กตฺวา ปตฺตจีวรํ ปฎิสาเมตฺวา สตฺถารํ อุปสงฺกมิตฺวา วนฺทิตฺวา นิสีทิตฺวา สตฺถารา มธุรปฎิสนฺถาเร กเต ปุจฺฉิํสุ – ‘‘ภเนฺต, ลกุณฺฑกภทฺทิยเตฺถโร กิร นาเมโก ตุมฺหากํ สาวโก มธุรธมฺมกถิโก อตฺถิ, กหํ โส อิทานี’’ติฯ ‘‘กิํ ปน, ภิกฺขเว, ทฎฺฐุกามตฺถา’’ติ? ‘‘อาม, ภเนฺต’’ติฯ ‘‘ยํ, ภิกฺขเว, ตุเมฺห ทฺวารโกฎฺฐเก ทิสฺวา จีวรกณฺณาทีสุ คณฺหนฺตา หตฺถกุกฺกุจฺจํ กตฺวา อาคตา, เอส โส’’ติฯ ‘‘ภเนฺต, เอวรูโป ปตฺถิตปตฺถโน อภินีหารสมฺปโนฺน สาวโก กิํการณา อเปฺปสโกฺข ชาโต’’ติ? สตฺถา ‘‘อตฺตนา กตปาปกมฺมํ นิสฺสายา’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สโกฺก เทวราชา อโหสิฯ ตทา พฺรหฺมทตฺตสฺส ชิณฺณํ ชราปฺปตฺตํ หตฺถิํ วา อสฺสํ วา โคณํ วา ทเสฺสตุํ น สกฺกา, เกฬิสีโล หุตฺวา ตถารูปํ ทิสฺวาว อนุพนฺธาเปติ, ชิณฺณสกฎมฺปิ ทิสฺวา ภินฺทาเปติ, ชิณฺณมาตุคาเม ทิสฺวา ปโกฺกสาเปตฺวา อุทเร ปหราเปตฺวา ปาตาเปตฺวา ปุน อุฎฺฐาเปตฺวา ภายาเปติ , ชิณฺณปุริเส ทิสฺวา ลงฺฆเก วิย ภูมิยํ สํปริวตฺตกาทิกีฬํ กีฬาเปติ, อปสฺสโนฺต ‘‘อสุกฆเร กิร มหลฺลโก อตฺถี’’ติ สุตฺวาปิ  ปโกฺกสาเปตฺวา กีฬติฯ มนุสฺสา ลชฺชนฺตา อตฺตโน มาตาปิตโร ติโรรฎฺฐานิ เปเสนฺติ, มาตุปฎฺฐานธโมฺม ปิตุปฎฺฐานธโมฺม ปจฺฉิชฺชิ, ราชเสวกาปิ เกฬิสีลาว อเหสุํฯ มตมตา จตฺตาโร อปาเย ปูเรนฺติ, เทวปริสา ปริหายติฯ</p>


<p>สโกฺก อภินเว เทวปุเตฺต อปสฺสโนฺต ‘‘กิํ นุ โข การณ’’นฺติ อาวเชฺชโนฺต ตํ การณํ ญตฺวา ‘‘ทเมสฺสามิ น’’นฺติ มหลฺลกวณฺณํ อภินิมฺมินิตฺวา ชิณฺณยานเก เทฺว ตกฺกจาฎิโย อาโรเปตฺวา เทฺว ชรโคเณ  โยเชตฺวา เอกสฺมิํ ฉณทิวเส อลงฺกตหตฺถิํ อภิรุหิตฺวา พฺรหฺมทเตฺต อลงฺกตนครํ ปทกฺขิณํ กโรเนฺต ปิโลติกนิวโตฺถ ตํ ยานกํ ปาเชโนฺต รโญฺญ อภิมุโข อคมาสิฯ ราชา ชิณฺณยานกํ ทิสฺวา ‘‘เอตํ ยานกํ อปเนถา’’ติ วทติฯ มนุสฺสา ‘‘กหํ, เทว, น ปสฺสามา’’ติ อาหํสุฯ สโกฺก อตฺตโน อานุภาเวน รโญฺญเยว ทเสฺสสิฯ อถ นํ พหุสมฺปเตฺต ตสฺมิํ ตสฺส อุปริภาเคน ปาเชโนฺต รโญฺญ มตฺถเก เอกํ จาฎิํ ภินฺทิตฺวา นิวตฺตาเปโนฺต ทุติยํ ภินฺทิฯ อถสฺส สีสโต ปฎฺฐาย อิโต จิโต จ ตกฺกํ ปคฺฆรติ, โส เตน อฎฺฎียติ หรายติ ชิคุจฺฉติฯ อถสฺส ตํ อุปทฺทุตภาวํ ญตฺวา สโกฺก ยานกํ อนฺตรธาเปตฺวา สกฺกตฺตภาวํ มาเปตฺวา วชิรหโตฺถ อากาเส ฐตฺวา ‘‘ปาป อธมฺมิกราช, กิํ ตฺวํ มหลฺลโก น ภวิสฺสสิ, ตว สรีรํ ชรา น ปหริสฺสติ, เกฬิสีโล หุตฺวา วุเฑฺฒ วิเหฐนกมฺมํ กโรสิ, เอกกํ ตํ นิสฺสาย เอตํ กมฺมํ กตฺวา มตมตา อปาเย ปริปูเรนฺติ, มนุสฺสา มาตาปิตโร ปฎิชคฺคิตุํ น ลภนฺติฯ สเจ อิมมฺหา กมฺมา น วิรมิสฺสสิ, วชิเรน เต สีสํ ปทาเลสฺสามิ, มา อิโต ปฎฺฐาเยตํ กมฺมํ อกตฺถา’’ติ สนฺตเชฺชตฺวา มาตาปิตูนํ คุณํ กเถตฺวา วุฑฺฒาปจายิกกมฺมสฺส อานิสํสํ ปกาเสตฺวา โอวทิตฺวา สกฎฺฐานเมว อคมาสิฯ ราชา ตโต ปฎฺฐาย ตถารูปํ กมฺมํ กาตุํ จิตฺตมฺปิ น อุปฺปาเทสิฯ</p>


<p>สตฺถา  อิมํ อตีตํ อาหริตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘หํสา โกญฺจา มยูรา จ, หตฺถโย ปสทา มิคา;  
  
สเพฺพ สีหสฺส ภายนฺติ, นตฺถิ กายสฺมิ ตุลฺยตาฯ  
</li>
  
<li>
‘‘เอวเมว  
มนุเสฺสสุ, ทหโร เจปิ ปญฺญวา;  
  
โส หิ ตตฺถ มหา โหติ, เนว พาโล สรีรวา’’ติฯ  
</li>
  
<p>ตตฺถ ติ ปสทสงฺขาตา มิคา, ปสทา มิคา จ อวเสสา มิคา จาติปิ อโตฺถฯ ‘‘ปสทมิคา’’ติปิ ปาโฐ, ปสทา มิคาติ อโตฺถฯ ติ สรีเร ปมาณํ นาม นตฺถิฯ ยทิ ภเวยฺย, มหาสรีรา หตฺถิโน เจว ปสทมิคา จ สีหํ มาเรยฺยุํ, สีโห หํสาทโย  ขุทฺทกสรีเรเยว มาเรยฺย, ขุทฺทกาเยว สีหสฺส ภาเยยฺยุํ, น มหนฺตาฯ ยสฺมา ปเนตํ นตฺถิ, ตสฺมา สเพฺพปิ เต สีหสฺส ภายนฺติฯ ติ พาโล มหาสรีโรปิ มหา นาม น โหติ, ตสฺมา ลกุณฺฑกภทฺทิโย สรีเรน ขุทฺทโกปิ มา ตํ ญาเณนปิ ขุทฺทโกติ มญฺญิตฺถาติ อโตฺถฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน เตสุ ภิกฺขูสุ เกจิ โสตาปนฺนา, เกจิ สกทาคามิโน, เกจิ อนาคามิโน, เกจิ อรหโนฺต อเหสุํฯ ‘‘ตทา ราชา ลกุณฺฑกภทฺทิโย อโหสิ, โส ตาย เกฬิสีลตาย ปเรสํ เกฬินิสฺสโย ชาโต, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๒๐๓] ๓. ขนฺธชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ ตํ กิร ชนฺตาฆรทฺวาเร กฎฺฐานิ ผาเลนฺตํ ปูติรุกฺขนฺตรา นิกฺขมิตฺวา เอโก สโปฺป ปาทงฺคุลิยํ ฑํสิ, โส ตเตฺถว มโตฯ ตสฺส มตภาโว สกลวิหาเร ปากโฎ อโหสิฯ ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส, อสุโก กิร ภิกฺขุ ชนฺตาฆรทฺวาเร กฎฺฐานิ ผาเลโนฺต สเปฺปน ทโฎฺฐ ตเตฺถว มโต’’ติฯ สตฺถา อาคนฺตฺวา ‘‘กาย  นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘สเจ โส, ภิกฺขเว, ภิกฺขุ จตฺตาริ อหิราชกุลานิ อารพฺภ เมตฺตํ อภาวยิสฺส, น นํ สโปฺป ฑํเสยฺยฯ โปราณกตาปสาปิ อนุปฺปเนฺน พุเทฺธ จตูสุ อหิราชกุเลสุ เมตฺตํ ภาเวตฺวา ตานิ อหิราชกุลานิ นิสฺสาย อุปฺปชฺชนกภยโต มุจฺจิํสู’’ติ วตฺวา อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต กาเม ปหาย อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา หิมวนฺตปเทเส เอกสฺมิํ คงฺคานิวตฺตเน อสฺสมปทํ มาเปตฺวา ฌานกีฬํ กีฬโนฺต อิสิคณปริวุโต วิหาสิฯ ตทา คงฺคาตีเร นานปฺปการา ทีฆชาติกา อิสีนํ ปริปนฺถํ กโรนฺติ, เยภุเยฺยน อิสโย ชีวิตกฺขยํ ปาปุณนฺติฯ ตาปสา ตมตฺถํ โพธิสตฺตสฺส อาโรเจสุํฯ โพธิสโตฺต สเพฺพ ตาปเส สนฺนิปาตาเปตฺวา ‘‘สเจ ตุเมฺห จตูสุ อหิราชกุเลสุ เมตฺตํ ภาเวยฺยาถ, น โว สปฺปา ฑํเสยฺยุํ, ตสฺมา อิโต ปฎฺฐาย จตูสุ อหิราชกุเลสุ เอวํ เมตฺตํ ภาเวถา’’ติ วตฺวา อิมํ คาถมาห –</p>


<ol>
<li>
‘‘วิรูปเกฺขหิ เม เมตฺตํ, เมตฺตํ เอราปเถหิ เม;  
  
ฉพฺยาปุเตฺตหิ เม เมตฺตํ, เมตฺตํ กณฺหาโคตมเกหิ จา’’ติฯ  
</li>
  
<p>ตตฺถ นฺติ วิรูปกฺขนาคราชกุเลหิ สทฺธิํ มยฺหํ เมตฺตํฯ ทีสุปิ เอเสว นโยฯ เอตานิปิ หิ เอราปถนาคราชกุลํ ฉพฺยาปุตฺตนาคราชกุลํ กณฺหาโคตมกนาคราชกุลนฺติ นาคราชกุลาเนวฯ
</ol></p>


<p>เอวํ จตฺตาริ นาคราชกุลานิ ทเสฺสตฺวา ‘‘สเจ ตุเมฺห เอเตสุ เมตฺตํ ภาเวตุํ สกฺขิสฺสถ, ทีฆชาติกา โว น ฑํสิสฺสนฺติ น วิเหเฐสฺสนฺตี’’ติ วตฺวา ทุติยํ คาถมาห –</p>


<p>
‘‘อปาทเกหิ  
เม เมตฺตํ, เมตฺตํ ทฺวิปาทเกหิ เม;  
  
จตุปฺปเทหิ เม เมตฺตํ, เมตฺตํ พหุปฺปเทหิ เม’’ติฯ  
</p>
  
<p>ตตฺถ ปฐมปเทน โอทิสฺสกํ กตฺวา สเพฺพสุ อปาทเกสุ ทีฆชาติเกสุ เจว มเจฺฉสุ จ เมตฺตาภาวนา ทสฺสิตา, ทุติยปเทน มนุเสฺสสุ เจว ปกฺขิชาเตสุ จ, ตติยปเทน หตฺถิอสฺสาทีสุ สพฺพจตุปฺปเทสุ, จตุตฺถปเทน วิจฺฉิกสตปทิอุจฺจาลิงฺคปาณกมกฺกฎกาทีสุฯ</p>


<p>เอวํ สรูเปน เมตฺตาภาวนํ ทเสฺสตฺวา อิทานิ อายาจนวเสน ทเสฺสโนฺต อิมํ คาถมาห –</p>


<p>
‘‘มา มํ อปาทโก หิํสิ, มา มํ หิํสิ ทฺวิปาทโก;  
  
มา มํ จตุปฺปโท หิํสิ, มา มํ หิํสิ พหุปฺปโท’’ติฯ  
</p>
  
<p>ตตฺถ   นฺติ เอเตสุ อปาทกาทีสุ โกจิ เอโกปิ มา มํ หิํสตุ, มา วิเหเฐตูติ เอวํ อายาจนฺตา เมตฺตํ ภาเวถาติ อโตฺถฯ</p>


<p>อิทานิ อโนทิสฺสกวเสน เมตฺตาภาวนํ ทเสฺสโนฺต อิมํ คาถมาห –</p>


<p>
‘‘สเพฺพ สตฺตา สเพฺพ ปาณา, สเพฺพ ภูตา จ เกวลา;  
  
สเพฺพ ภทฺรานิ ปสฺสนฺตุ, มา กญฺจิ ปาปมาคมา’’ติฯ  
</p>
  
<p>ตตฺถ ตณฺหาทิฎฺฐิวเสน วเฎฺฎ ปญฺจสุ ขเนฺธสุ อาสตฺตา วิสตฺตา ลคฺคา ลคฺคิตาติ  อสฺสาสปสฺสาสปวตฺตนสงฺขาเตน ปาณนวเสน  ภูตภาวิตนิพฺพตฺตนวเสน ติ เอวํ วจนมตฺตวิเสโส เวทิตโพฺพฯ อวิเสเสน ปน สพฺพานิเปตานิ ปทานิ สพฺพสตฺตสงฺคาหกาเนวฯ ติ สกลาฯ อิทํ สพฺพสทฺทเสฺสว หิ ปริยายวจนํฯ ติ สเพฺพเปเต สตฺตา ภทฺรานิ สาธูนิ กลฺยาณาเนว ปสฺสนฺตุฯ ติ เอเตสุ กญฺจิ เอกํ สตฺตมฺปิ ปาปํ ลามกํ ทุกฺขํ มา อาคมา, มา อาคจฺฉตุ มา ปาปุณาตุ, สเพฺพ อเวรา อพฺยาปชฺชา สุขี นิทฺทุกฺขา โหนฺตูติฯ</p>


<p>เอวํ  ‘‘สพฺพสเตฺตสุ อโนทิสฺสกวเสน เมตฺตํ ภาเวถา’’ติ วตฺวา ปุน ติณฺณํ รตนานํ คุเณ อนุสฺสราเปตุํ –</p>


<ol>
<li>
‘‘อปฺปมาโณ พุโทฺธ, อปฺปมาโณ ธโมฺม;  
  
อปฺปมาโณ สโงฺฆ’’ติ อาหฯ  
</li>
  
<p>ตตฺถ ปมาณกรานํ กิเลสานํ อภาเวน คุณานญฺจ ปมาณาภาเวน พุทฺธรตนํ ติ นววิโธ โลกุตฺตรธโมฺมฯ ตสฺสปิ ปมาณํ กาตุํ น สกฺกาติ ฯ เตน อปฺปมาเณน ธเมฺมน สมนฺนาคตตฺตา ฯ
</ol></p>


<p>อิติ โพธิสโตฺต ‘‘อิเมสํ ติณฺณํ รตนานํ คุเณ อนุสฺสรถา’’ติ วตฺวา ติณฺณํ รตนานํ อปฺปมาณคุณตํ ทเสฺสตฺวา สปฺปมาเณ สเตฺต ทเสฺสตุํ –</p>


<p>
‘‘ปมาณวนฺตานิ  
  
สรีสปานิ, อหิ วิจฺฉิก สตปที;  
  
อุณฺณนาภิ สรพู มูสิกา’’ติ อาหฯ  
</p>
  
<p>ตตฺถ ติ สปฺปทีฆชาติกานํ นามํฯ เต หิ สรนฺตา คจฺฉนฺติ, สิเรน วา สปนฺตีติ สรีสปาฯ ติอาทิ เตสํ สรูปโต นิทสฺสนํฯ ตตฺถ ติ มกฺกฎโกฯ ตสฺส หิ นาภิโต อุณฺณาสทิสํ สุตฺตํ นิกฺขมติ, ตสฺมา ‘‘อุณฺณนาภี’’ติ วุจฺจติฯ ติ ฆรโคฬิกาฯ</p>


<p>อิติ โพธิสโตฺต ‘‘ยสฺมา เอเตสํ อโนฺตราคาทโย ปมาณกรา ธมฺมา อตฺถิ, ตสฺมา ตานิ สรีสปาทีนิ ปมาณวนฺตานี’’ติ ทเสฺสตฺวา ‘‘อปฺปมาณานํ ติณฺณํ รตนานํ อานุภาเวน อิเม ปมาณวนฺตา สตฺตา รตฺตินฺทิวํ ปริตฺตกมฺมํ กโรนฺตูติ เอวํ ติณฺณํ รตนานํ คุเณ อนุสฺสรถา’’ติ วตฺวา ตโต อุตฺตริ กตฺตพฺพํ ทเสฺสตุํ อิมํ คาถมาห –</p>


<p>
‘‘กตา เม รกฺขา กตา เม ปริตฺตา, ปฎิกฺกมนฺตุ ภูตานิ;  
  
โสหํ นโม ภควโต, นโม สตฺตนฺนํ สมฺมาสมฺพุทฺธาน’’นฺติฯ  
</p>
  
<p>ตตฺถ  ติ มยา รตนตฺตยคุเณ อนุสฺสรเนฺตน อตฺตโน รกฺขา คุตฺติ กตาฯ ติ ปริตฺตาณมฺปิ เม อตฺตโน กตํฯ ติ มยิ อหิตชฺฌาสยานิ ภูตานิ ปฎิกฺกมนฺตุ อปคจฺฉนฺตุฯ ติ โส อหํ เอวํ กตปริโตฺต อตีตสฺส ปรินิพฺพุตสฺส สพฺพสฺสปิ พุทฺธสฺส ภควโต นโม กโรมิฯ นฺติ วิเสเสน ปน อตีเต ปฎิปาฎิยา ปรินิพฺพุตานํ สตฺตนฺนํ สมฺมาสมฺพุทฺธานํ นโม กโรมีติฯ</p>


<p>เอวํ ‘‘นมกฺการํ กโรนฺตาปิ สตฺต พุเทฺธ อนุสฺสรถา’’ติ โพธิสโตฺต อิสิคณสฺส อิมํ ปริตฺตํ พนฺธิตฺวา อทาสิฯ อาทิโต ปน ปฎฺฐาย ทฺวีหิ คาถาหิ จตูสุ อหิราชกุเลสุ เมตฺตาย ทีปิตตฺตา โอทิสฺสกาโนทิสฺสกวเสน วา ทฺวินฺนํ เมตฺตาภาวนานํ ทีปิตตฺตา อิทํ ปริตฺตํ อิธ วุตฺตนฺติ เวทิตพฺพํ, อญฺญํ วา การณํ ปริเยสิตพฺพํฯ ตโต ปฎฺฐาย อิสิคโณ โพธิสตฺตสฺส โอวาเท ฐตฺวา เมตฺตํ ภาเวสิ, พุทฺธคุเณ อนุสฺสริฯ เอวเมเตสุ  พุทฺธคุเณ อนุสฺสรเนฺตสุเยว สเพฺพ ทีฆชาติกา ปฎิกฺกมิํสุฯ โพธิสโตฺตปิ พฺรหฺมวิหาเร ภาเวตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อิสิคโณ พุทฺธปริสา อโหสิ, คณสตฺถา ปน อหเมว อโหสิ’’นฺติฯ</p>

</p>


<ol>
<li>
<p> [๒๐๔] ๔. วีรกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต สุคตาลยํ อารพฺภ กเถสิฯ เทวทตฺตสฺส ปริสํ คเหตฺวา อาคเตสุ หิ เถเรสุ สตฺถา ‘‘สาริปุตฺต, เทวทโตฺต ตุเมฺห ทิสฺวา กิํ อกาสี’’ติ ปุจฺฉิตฺวา ‘‘สุคตาลยํ, ภเนฺต, ทเสฺสสี’’ติ วุเตฺต ‘‘น โข, สาริปุตฺต, อิทาเนว เทวทโตฺต มม อนุกิริยํ กโรโนฺต วินาสํ ปโตฺต, ปุเพฺพปิ วินาสํ ปาปุณี’’ติ วตฺวา เถเรน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส อุทกกากโยนิยํ นิพฺพตฺติตฺวา เอกํ สรํ อุปนิสฺสาย วสิ, ‘‘วีรโก’’ติสฺส นามํ อโหสิฯ ตทา กาสิรเฎฺฐ ทุพฺภิกฺขํ อโหสิ, มนุสฺสา กากภตฺตํ วา ทาตุํ ยกฺขนาคพลิกมฺมํ วา กาตุํ นาสกฺขิํสุฯ ฉาตกรฎฺฐโต กากา เยภุเยฺยน อรญฺญํ ปวิสิํสุฯ ตเตฺถโก พาราณสิวาสี สวิฎฺฐโก นาม กาโก กากิํ อาทาย วีรกสฺส วสนฎฺฐานํ คนฺตฺวา ตํ สรํ นิสฺสาย เอกมเนฺต วาสํ กเปฺปสิฯ โส เอกทิวสํ ตสฺมิํ สเร โคจรํ คณฺหโนฺต วีรกํ สรํ โอตริตฺวา มเจฺฉ ขาทิตฺวา ปจฺจุตฺตริตฺวา สรีรํ สุกฺขาเปนฺตํ ทิสฺวา ‘‘อิมํ อุทกกากํ นิสฺสาย สกฺกา พหู มเจฺฉ ลทฺธุํ, อิมํ อุปฎฺฐหิสฺสามี’’ติ ตํ อุปสงฺกมิตฺวา ‘‘กิํ, สมฺมา’’ติ วุเตฺต ‘‘อิจฺฉามิ ตํ สามิ อุปฎฺฐหิตุ’’นฺติ วตฺวา ‘‘สาธู’’ติ เตน สมฺปฎิจฺฉิโต ตโต ปฎฺฐาย อุปฎฺฐาสิฯ วีรโกปิ ตโต ปฎฺฐาย อตฺตโน ยาปนมตฺตํ ขาทิตฺวา มเจฺฉ อุทฺธริตฺวา สวิฎฺฐกสฺส เทติฯ โสปิ อตฺตโน ยาปนมตฺตํ ขาทิตฺวา เสสํ กากิยา เทติฯ</p>


<p>ตสฺส  อปรภาเค มาโน อุปฺปชฺชิ – ‘‘อยมฺปิ อุทกกาโก กาฬโก, อหมฺปิ กาฬโก, อกฺขิตุณฺฑปาเทหิปิ เอตสฺส จ มยฺหญฺจ นานากรณํ นตฺถิ, อิโต ปฎฺฐาย อิมินา คหิตมเจฺฉหิ มยฺหํ กมฺมํ นตฺถิ, อหเมว คณฺหิสฺสามี’’ติฯ โส วีรกํ อุปสงฺกมิตฺวา ‘‘สมฺม, อิโต ปฎฺฐาย อหเมว สรํ โอตริตฺวา มเจฺฉ คณฺหิสฺสามี’’ติ วตฺวา ‘‘น ตฺวํ, สมฺม, อุทกํ โอตริตฺวา มเจฺฉ คณฺหนกกุเล นิพฺพโตฺต, มา นสฺสี’’ติ เตน วาริยมาโนปิ วจนํ อนาทิยิตฺวา  สรํ โอรุยฺห อุทกํ ปวิสิตฺวา อุมฺมุชฺชมาโน เสวาลํ ฉินฺทิตฺวา นิกฺขมิตุํ นาสกฺขิ, เสวาลนฺตเร ลคฺคิ, อคฺคตุณฺฑเมว ปญฺญายิฯ โส นิรสฺสาโส อโนฺตอุทเกเยว  ชีวิตกฺขยํ ปาปุณิฯ อถสฺส ภริยา อาคมนํ อปสฺสมานา ตํ ปวตฺติํ ชานนตฺถํ วีรกสฺส สนฺติกํ คนฺตฺวา ‘‘สามิ, สวิฎฺฐโก น ปญฺญายติ, กหํ นุ โข โส’’ติ ปุจฺฉมานา ปฐมํ คาถมาห –</p>


<ol>
<li>
‘‘อปิ วีรก ปเสฺสสิ, สกุณํ มญฺชุภาณกํ;  
  
มยูรคีวสงฺกาสํ, ปติํ มยฺหํ สวิฎฺฐก’’นฺติฯ  
</li>
  
<p>ตตฺถ ติ, สามิ วีรก, อปิ ปสฺสสิฯ นฺติ มญฺชุภาณินํฯ สา หิ ราควเสน ‘‘มธุรสฺสโร เม ปตี’’ติ มญฺญติ, ตสฺมา เอวมาหฯ นฺติ โมรคีวสมานวณฺณํฯ
</ol></p>


<p>ตํ สุตฺวา วีรโก ‘‘อาม, ชานามิ เต สามิกสฺส คตฎฺฐาน’’นฺติ วตฺวา ทุติยํ คาถมาห –</p>


<ol>
<li>
‘‘อุทกถลจรสฺส ปกฺขิโน, นิจฺจํ อามกมจฺฉโภชิโน;  
  
ตสฺสานุกรํ สวิฎฺฐโก, เสวาเล ปลิคุณฺฐิโต มโต’’ติฯ  
</li>
  
<p>ตตฺถ ติ อุทเก จ ถเล จ จริตุํ สมตฺถสฺสฯ ติ อตฺตานํ สนฺธาย วทติฯ นฺติ ตสฺส อนุกโรโนฺตฯ ติ อุทกํ ปวิสิตฺวา เสวาลํ ฉินฺทิตฺวา นิกฺขมิตุํ อสโกฺกโนฺต เสวาลปริโยนโทฺธ อโนฺตอุทเกเยว มโต, ปสฺส, เอตสฺส ตุณฺฑํ ทิสฺสตีติฯ ตํ สุตฺวา กากี ปริเทวิตฺวา พาราณสิเมว อคมาสิฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สวิฎฺฐโก เทวทโตฺต อโหสิ, วีรโก ปน อหเมว อโหสิ’’นฺติฯ</p>

</p>


<ol>
<li>
<p> [๒๐๕] ๕. คเงฺคยฺยชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เทฺว ทหรภิกฺขู อารพฺภ กเถสิฯ เต กิร สาวตฺถิวาสิโน กุลปุตฺตา สาสเน ปพฺพชิตฺวา อสุภภาวนํ อนุนุยุญฺชิตฺวา รูปปสํสกา หุตฺวา รูปํ อุปลาเฬนฺตา วิจริํสุฯ เต เอกทิวสํ ‘‘ตฺวํ น โสภสิ, อหํ โสภามี’’ติ รูปํ นิสฺสาย อุปฺปนฺนวิวาทา อวิทูเร นิสินฺนํ เอกํ มหลฺลกเตฺถรํ ทิสฺวา ‘‘เอโส อมฺหากํ โสภนภาวํ วา อโสภนภาวํ วา ชานิสฺสตี’’ติ ตํ อุปสงฺกมิตฺวา ‘‘ภเนฺต, โก อเมฺหสุ โสภโน’’ติ ปุจฺฉิํสุฯ โส ‘‘อาวุโส, ตุเมฺหหิ อหเมว โสภนตโร’’ติ อาหฯ ทหรา ‘‘อยํ มหลฺลโก อเมฺหหิ ปุจฺฉิตํ อกเถตฺวา อปุจฺฉิตํ กเถตี’’ติ ตํ ปริภาสิตฺวา ปกฺกมิํสุฯ สา เตสํ กิริยา ภิกฺขุสเงฺฆ ปากฎา ชาตาฯ อเถกทิวสํ ธมฺมสภายํ กถํ สมุฎฺฐาเปสุํ – ‘‘อาวุโส, อสุโก มหลฺลโก เถโร กิร เต รูปนิสฺสิตเก ทหเร ลชฺชาเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิเม เทฺว ทหรา อิทาเนว รูปปสํสกา, ปุเพฺพเปเต รูปเมว อุปลาเฬนฺตา วิจริํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คงฺคาตีเร รุกฺขเทวตา อโหสิฯ ตทา คงฺคายมุนานํ สมาคมฎฺฐาเน คเงฺคโยฺย จ ยามุเนโยฺย จ เทฺว มจฺฉา ‘‘อหํ โสภามิ, ตฺวํ น โสภสี’’ติ รูปํ นิสฺสาย วิวทมานา อวิทูเร คงฺคาตีเร กจฺฉปํ นิปนฺนํ ทิสฺวา ‘‘เอโส อมฺหากํ โสภนภาวํ วา อโสภนภาวํ วา ชานิสฺสตี’’ติ ตํ อุปสงฺกมิตฺวา ‘‘กิํ นุ โข, สมฺม กจฺฉป, คเงฺคโยฺย โสภติ, อุทาหุ ยามุเนโยฺย’’ติ ปุจฺฉิํสุฯ กจฺฉโป ‘‘คเงฺคโยฺยปิ โสภติ , ยามุเนโยฺยปิ โสภติ, ตุเมฺหหิ ปน ทฺวีหิ อหเมว อติเรกตรํ โสภามี’’ติ อิมมตฺถํ ปกาเสโนฺต ปฐมํ คาถมาห –</p>


<ol>
<li>
‘‘โสภติ  
มโจฺฉ คเงฺคโยฺย, อโถ โสภติ ยามุโน;  
  
จตุปฺปโทยํ ปุริโส, นิโคฺรธปริมณฺฑโล;  
  
อีสกายตคีโว จ, สเพฺพว อติโรจตี’’ติฯ  
</li>
  
<p>ตตฺถ นฺติ จตุปฺปโท อยํฯ ติ อตฺตานํ สนฺธาย วทติฯ ติ สุชาโต นิโคฺรโธ วิย ปริมณฺฑโลฯ ติ รถีสา วิย อายตคีโว ฯ ติ เอวํ สณฺฐานสมฺปโนฺน กจฺฉโป สเพฺพว อติโรจติ, อหเมว สเพฺพ ตุเมฺห อติกฺกมิตฺวา โสภามีติ วทติฯ
</ol></p>


<p>มจฺฉา ตสฺส กถํ หุตฺวา ‘‘อโมฺภ! ปาปกจฺฉป อเมฺหหิ ปุจฺฉิตํ อกเถตฺวา อญฺญเมว กเถสี’’ติ วตฺวา ทุติยํ คาถมาห –</p>


<ol>
<li>
‘‘ยํ ปุจฺฉิโต น ตํ อกฺขาสิ, อญฺญํ อกฺขาสิ ปุจฺฉิโต;  
  
อตฺถปฺปสํสโก โปโส, นายํ อสฺมาก รุจฺจตี’’ติฯ  
</li>
  
<p>ตตฺถ ติ อตฺตานํ ปสํสนสีโล อตฺตุกฺกํสโก โปโสฯ ติ อยํ ปาปกจฺฉโป อมฺหากํ น รุจฺจติ น ขมตีติ กจฺฉปสฺส อุปริ อุทกํ ขิปิตฺวา สกฎฺฐานเมว คมิํสุฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา เทฺว มจฺฉา เทฺว ทหรภิกฺขู อเหสุํ, กจฺฉโป มหลฺลโก, อิมสฺส การณสฺส ปจฺจกฺขการิกา คงฺคาตีเร นิพฺพตฺตรุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๐๖] ๖. กุรุงฺคมิคชาตกวณฺณนา
</ol></p>


<p>นฺติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ตทา หิ สตฺถา ‘‘เทวทโตฺต วธาย ปริสกฺกตี’’ติ สุตฺวา ‘‘น, ภิกฺขเว, เทวทโตฺต อิทาเนว มยฺหํ วธาย ปริสกฺกติ, ปุเพฺพปิ ปริสกฺกิเยวา’’ติ วตฺวา อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กุรุงฺคมิโค หุตฺวา อรเญฺญ เอกสฺส สรสฺส อวิทูเร เอกสฺมิํ คุเมฺพ วาสํ กเปฺปสิฯ ตเสฺสว สรสฺส อวิทูเร เอกสฺมิํ รุกฺขเคฺค สตปโตฺต, สรสฺมิํ ปน กจฺฉโป วาสํ กเปฺปสิฯ เอวํ เต ตโยปิ สหายกา อญฺญมญฺญํ ปิยสํวาสํ วสิํสุฯ อเถโก มิคลุทฺทโก อรเญฺญ จรโนฺต ปานียติเตฺถ โพธิสตฺตสฺส ปทวลญฺชํ ทิสฺวา โลหนิคฬสทิสํ วฎฺฎมยํ ปาสํ โอเฑฺฑตฺวา อคมาสิฯ โพธิสโตฺต ปานียํ ปาตุํ  อาคโต ปฐมยาเมเยว ปาเส พชฺฌิตฺวา พทฺธรวํ รวิฯ ตสฺส เตน สเทฺทน รุกฺขคฺคโต สตปโตฺต อุทกโต จ กจฺฉโป อาคนฺตฺวา ‘‘กิํ นุ โข กาตพฺพ’’นฺติ มนฺตยิํสุฯ อถ สตปโตฺต กจฺฉปํ อามเนฺตตฺวา ‘‘สมฺม, ตว ทนฺตา อตฺถิ, ตฺวํ อิมํ ปาสํ ฉินฺท, อหํ คนฺตฺวา ยถา โส นาคจฺฉติ, ตถา กริสฺสามิ, เอวํ อเมฺหหิ ทฺวีหิปิ กตปรกฺกเมน สหาโย โน ชีวิตํ ลภิสฺสตี’’ติ อิมมตฺถํ ปกาเสโนฺต ปฐมํ คาถมาห –</p>


<ol>
<li>
‘‘อิงฺฆ วฎฺฎมยํ ปาสํ, ฉินฺท ทเนฺตหิ กจฺฉป;  
  
อหํ ตถา กริสฺสามิ, ยถา เนหิติ ลุทฺทโก’’ติฯ  
</li>
  
<p>อถ กจฺฉโป จมฺมวรตฺตํ ขาทิตุํ อารภิ, สตปโตฺต ลุทฺทกสฺส วสนคามํ คโต อวิทูเร รุเกฺข นิสีทิฯ ลุทฺทโก ปจฺจูสกาเลเยว สตฺติํ คเหตฺวา นิกฺขมิฯ สกุโณ ตสฺส นิกฺขมนภาวํ ญตฺวา วสฺสิตฺวา ปเกฺข ปโปฺผเฎตฺวา ตํ ปุริมทฺวาเรน นิกฺขมนฺตํ มุเข ปหริฯ ลุโทฺท ‘‘กาฬกณฺณินา สกุเณนมฺหิ ปหโฎ’’ติ นิวตฺติตฺวา โถกํ สยิตฺวา ปุน สตฺติํ คเหตฺวา อุฎฺฐาสิฯ สกุโณ ‘‘อยํ ปฐมํ ปุริมทฺวาเรน นิกฺขโนฺต อิทานิ ปจฺฉิมทฺวาเรน นิกฺขมิสฺสตี’’ติ ญตฺวา คนฺตฺวา ปจฺฉิมเคเห นิสีทิฯ ลุโทฺทปิ  ‘‘ปุริมทฺวาเรน เม นิกฺขเนฺตน กาฬกณฺณี สกุโณ ทิโฎฺฐ, อิทานิ ปจฺฉิมทฺวาเรน นิกฺขมิสฺสามี’’ติ ปจฺฉิมทฺวาเรน นิกฺขมิ, สกุโณ ปุน วสฺสิตฺวา คนฺตฺวา มุเข ปหริฯ ลุโทฺท ‘‘ปุนปิ กาฬกณฺณีสกุเณน ปหโฎ, น ทานิ เม เอส นิกฺขมิตุํ เทตี’’ติ นิวตฺติตฺวา ยาว อรุณุคฺคมนา สยิตฺวา อรุณุคฺคมนเวลาย สตฺติํ คเหตฺวา นิกฺขมิฯ สกุโณ เวเคน คนฺตฺวา ‘‘ลุโทฺท อาคจฺฉตี’’ติ โพธิสตฺตสฺส กเถสิฯ
</ol></p>


<p>ตสฺมิํ  ขเณ กจฺฉเปน เอกเมว จมฺมวทฺธํ ฐเปตฺวา เสสวรตฺตา ขาทิตา โหนฺติฯ ทนฺตา ปนสฺส ปตนาการปฺปตฺตา ชาตา, มุขโต โลหิตํ ปคฺฆรติฯ โพธิสโตฺต ลุทฺทปุตฺตํ สตฺติํ คเหตฺวา อสนิเวเคน อาคจฺฉนฺตํ ทิสฺวา ตํ วทฺธํ ฉินฺทิตฺวา วนํ ปาวิสิ, สกุโณ รุกฺขเคฺค นิสีทิ, กจฺฉโป ปน ทุพฺพลตฺตา ตเตฺถว นิปชฺชิฯ ลุโทฺท กจฺฉปํ คเหตฺวา ปสิพฺพเก ปกฺขิปิตฺวา เอกสฺมิํ ขาณุเก ลเคฺคสิฯ โพธิสโตฺต นิวตฺติตฺวา โอโลเกโนฺต กจฺฉปสฺส คหิตภาวํ ญตฺวา ‘‘สหายสฺส ชีวิตทานํ ทสฺสามี’’ติ ทุพฺพโล วิย หุตฺวา ลุทฺทสฺส อตฺตานํ ทเสฺสสิฯ โส ‘‘ทุพฺพโล เอส ภวิสฺสติ, มาเรสฺสามิ น’’นฺติ สตฺติํ อาทาย อนุพนฺธิฯ โพธิสโตฺต นาติทูเร นาจฺจาสเนฺน คจฺฉโนฺต ตํ อาทาย อรญฺญํ ปาวิสิ, ทูรํ คตภาวํ ญตฺวา ปทํ วเญฺจตฺวา อเญฺญน มเคฺคน วาตเวเคน คนฺตฺวา สิเงฺคน ปสิพฺพกํ อุกฺขิปิตฺวา ภูมิยํ ปาเตตฺวา  ผาเลตฺวา กจฺฉปํ นีหริฯ สตปโตฺตปิ รุกฺขา โอตริฯ โพธิสโตฺต ทฺวินฺนมฺปิ โอวาทํ ททมาโน ‘‘อหํ ตุเมฺห นิสฺสาย ชีวิตํ ลภิํ, ตุเมฺหหิ สหายกสฺส กตฺตพฺพํ มยฺหํ กตํ, อิทานิ ลุโทฺท อาคนฺตฺวา ตุเมฺห คเณฺหยฺย, ตสฺมา, สมฺม สตปตฺต, ตฺวํ อตฺตโน ปุตฺตเก คเหตฺวา อญฺญตฺถ ยาหิ, ตฺวมฺปิ, สมฺม กจฺฉป, อุทกํ ปวิสาหี’’ติ อาหฯ เต ตถา อกํสุฯ</p>


<p>สตฺถา อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘กจฺฉโป  
ปาวิสี วาริํ, กุรุโงฺค ปาวิสี วนํ;  
  
สตปโตฺต ทุมคฺคมฺหา, ทูเร ปุเตฺต อปานยี’’ติฯ  
  
ตตฺถ  
อปานยี  
ติ อานยิ, คเหตฺวา อคมาสีติ อโตฺถ;  
</li>
  
<p>ลุโทฺทปิ ตํ ฐานํ อาคนฺตฺวา กญฺจิ อปสฺสิตฺวา ฉินฺนปสิพฺพกํ คเหตฺวา โทมนสฺสปฺปโตฺต อตฺตโน เคหํ อคมาสิฯ เต ตโยปิ สหายา ยาวชีวํ วิสฺสาสํ อจฺฉินฺทิตฺวา ยถากมฺมํ คตาฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ลุทฺทโก เทวทโตฺต อโหสิ, สตปโตฺต สาริปุโตฺต, กจฺฉโป โมคฺคลฺลาโน, กุรุงฺคมิโค ปน อหเมว อโหสิ’’นฺติฯ</p>

</p>


<ol>
<li>
<p> [๒๐๗] ๗. อสฺสกชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ โส หิ ภิกฺขุ สตฺถารา ‘‘สจฺจํ กิร, ตฺวํ ภิกฺขุ, อุกฺกณฺฐิโตสี’’ติ ปุโฎฺฐ ‘‘สจฺจ’’นฺติ วตฺวา ‘‘เกน อุกฺกณฺฐาปิโตสี’’ติ วุเตฺต ‘‘ปุราณทุติยิกายา’’ติ อาหฯ อถ นํ สตฺถา ‘‘น อิทาเนว ตสฺสา ภิกฺขุ อิตฺถิยา ตยิ สิเนโห อตฺถิ, ปุเพฺพปิ ตฺวํ ตํ นิสฺสาย มหาทุกฺขํ ปโตฺต’’ติ วตฺวา อตีตํ อาหริฯ</p>


<p>อตีเต กาสิรเฎฺฐ ปาฎลินคเร อสฺสโก นาม ราชา รชฺชํ กาเรสิฯ ตสฺส อุปรี นาม  อคฺคมเหสี ปิยา อโหสิ มนาปา อภิรูปา ทสฺสนียา ปาสาทิกา อติกฺกนฺตา มานุสวณฺณํ, อปตฺตา ทิพฺพวณฺณํฯ สา กาลมกาสิ, ตสฺสา กาลกิริยาย ราชา โสกาภิภูโต อโหสิ ทุกฺขี ทุมฺมโนฯ โส ตสฺสา สรีรํ โทณิยํ นิปชฺชาเปตฺวา เตลกลลํ ปกฺขิปาเปตฺวา เหฎฺฐามเญฺจ ฐปาเปตฺวา นิราหาโร โรทมาโน ปริเทวมาโน นิปชฺชิฯ มาตาปิตโร  อวเสสญาตกา มิตฺตามจฺจพฺราหฺมณคหปติกาทโยปิ ‘‘มา โสจิ, มหาราช, อนิจฺจา สงฺขารา’’ติอาทีนิ วทนฺตา สญฺญาเปตุํ นาสกฺขิํสุฯ ตสฺส วิลปนฺตเสฺสว สตฺต ทิวสา อติกฺกนฺตาฯ ตทา โพธิสโตฺต ปญฺจาภิญฺญอฎฺฐสมาปตฺติลาภี ตาปโส หุตฺวา หิมวนฺตปเทเส วิหรโนฺต อาโลกํ วเฑฺฒตฺวา ทิเพฺพน จกฺขุนา ชมฺพุทีปํ โอโลเกโนฺต ตํ ราชานํ ตถา ปริเทวมานํ ทิสฺวา ‘‘เอตสฺส มยา อวสฺสเยน ภวิตพฺพ’’นฺติ อิทฺธานุภาเวน อากาเส อุปฺปติตฺวา รโญฺญ อุยฺยาเน โอตริตฺวา มงฺคลสิลาปเฎฺฎ กญฺจนปฎิมา วิย นิสีทิฯ</p>


<p>อเถโก ปาฎลินครวาสี พฺราหฺมณมาณโว อุยฺยานํ คโต โพธิสตฺตํ ทิสฺวา วนฺทิตฺวา นิสีทิฯ โพธิสโตฺต เตน สทฺธิํ ปฎิสนฺถารํ กตฺวา ‘‘กิํ, มาณว, ราชา ธมฺมิโก’’ติ ปุจฺฉิฯ ‘‘อาม, ภเนฺต, ธมฺมิโก ราชา, ภริยา ปนสฺส กาลกตา, โส ตสฺสา สรีรํ โทณิยํ ปกฺขิปาเปตฺวา วิลปมาโน นิปโนฺน, อชฺช สตฺตโม ทิวโส, กิสฺส ตุเมฺห ราชานํ เอวรูปา ทุกฺขา น โมเจถ, ยุตฺตํ นุ โข ตุมฺหาทิเสสุ สีลวเนฺตสุ สํวิชฺชมาเนสุ รโญฺญ เอวรูปํ ทุกฺขํ อนุภวิตุ’’นฺติฯ ‘‘น โข อหํ , มาณว, ราชานํ ชานามิ, สเจ ปน โส อาคนฺตฺวา มํ ปุเจฺฉยฺย, อหเมวสฺส ตสฺสา นิพฺพตฺตฎฺฐานํ อาจิกฺขิตฺวา รโญฺญ สนฺติเกเยว ตํ กถาเปยฺย’’นฺติฯ ‘‘เตน หิ, ภเนฺต, ยาว ราชานํ อาเนมิ, ตาว อิเมว นิสีทถา’’ติ มาณโว โพธิสตฺตสฺส ปฎิญฺญํ คเหตฺวา รโญฺญ สนฺติกํ คนฺตฺวา ตมตฺถํ อาโรเจตฺวา ‘‘ตสฺส ทิพฺพจกฺขุกสฺส สนฺติกํ คนฺตุํ วฎฺฎตี’’ติ อาหฯ</p>


<p>ราชา ‘‘อุปริํ กิร ทฎฺฐุํ ลภิสฺสามี’’ติ ตุฎฺฐมานโส รถํ อภิรุหิตฺวา ตตฺถ คนฺตฺวา โพธิสตฺตํ วนฺทิตฺวา เอกมนฺตํ นิสิโนฺน – ‘‘สจฺจํ กิร ตุเมฺห เทวิยา นิพฺพตฺตฎฺฐานํ ชานาถา’’ติ ปุจฺฉิฯ ‘‘อาม, มหาราชา’’ติฯ ‘‘กตฺถ นิพฺพตฺตา’’ติ? ‘‘สา โข, มหาราช, รูปสฺมิํเยว มตฺตา ปมาทมาคมฺม กลฺยาณกมฺมํ อกตฺวา อิมสฺมิํเยว อุยฺยาเน โคมยปาณกโยนิยํ นิพฺพตฺตา’’ติ ฯ ‘‘นาหํ สทฺทหามี’’ติฯ ‘‘เตน หิ เต ทเสฺสตฺวา กถาเปมี’’ติฯ ‘‘สาธุ กถาเปถา’’ติฯ โพธิสโตฺต อตฺตโน อานุภาเวน ‘‘อุโภปิ โคมยปิณฺฑํ วฎฺฎยมานา รโญฺญ ปุรโต อาคจฺฉนฺตู’’ติ เตสํ อาคมนํ อกาสิฯ เต ตเถว อาคมิํสุฯ โพธิสโตฺต ตํ ทเสฺสโนฺต ‘‘อยํ เต , มหาราช, อุปริเทวี, ตํ ชหิตฺวา โคมยปาณกสฺส ปจฺฉโต ปจฺฉโต คจฺฉติ, ปสฺสถ น’’นฺติ อาหฯ ภเนฺต ‘‘‘อุปรี นาม โคมยปาณกโยนิยํ นิพฺพตฺติสฺสตี’ติ น สทฺทหามห’’นฺติฯ ‘‘กถาเปมิ นํ, มหาราชา’’ติฯ ‘‘กถาเปถ, ภเนฺต’’ติฯ</p>


<p>โพธิสโตฺต อตฺตโน อานุภาเวน ตํ กถาเปโนฺต ‘‘อุปรี’’ติ อาหฯ สา มนุสฺสภาสาย ‘‘กิํ, ภเนฺต’’ติ อาหฯ ‘‘ตฺวํ อตีตภเว กา นาม อโหสี’’ติ? ‘‘ภเนฺต, อสฺสกรโญฺญ อคฺคมเหสี อุปรี นาม อโหสิ’’นฺติฯ ‘‘กิํ ปน เต อิทานิ อสฺสกราชา ปิโย, อุทาหุ โคมยปาณโก’’ติ? ‘‘ภเนฺต, โส มยฺหํ ปุริมชาติยา สามิโก, ตทา อหํ อิมสฺมิํ อุยฺยาเน เตน สทฺธิํ รูปสทฺทคนฺธรสโผฎฺฐเพฺพ อนุภวมานา วิจริํฯ อิทานิ ปน เม ภวสเงฺขปคตกาลโต ปฎฺฐาย โส กิํ โหติ, อหญฺหิ อิทานิ อสฺสกราชานํ มาเรตฺวา ตสฺส คลโลหิเตน มยฺหํ สามิกสฺส โคมยปาณกสฺส ปาเท มเกฺขยฺย’’นฺติ วตฺวา ปริสมเชฺฌ มนุสฺสภาสาย อิมา คาถา อโวจ –</p>


<ol>
<li>
‘‘อยมสฺสกราเชน  
, เทโส วิจริโต มยา;  
  
อนุกามย กาเมน, ปิเยน ปตินา สหฯ  
</li>
  
<li>
‘‘นเวน สุขทุเกฺขน, โปราณํ อปิธียติ;  
  
ตสฺมา อสฺสกรญฺญาว, กีโฎ ปิยตโร มมา’’ติฯ  
</li>
  
<p>ตตฺถ ติ อยํ รมณีโย อุยฺยานปเทโส ปุเพฺพ มยา อสฺสกราเชน สทฺธิํ วิจริโตฯ ติ ติ นิปาตมตฺตํ, มยา ตํ กามยมานาย เตน มํ กามยมาเนน  สหาติ อโตฺถฯ ติ ตสฺมิํ อตฺตภาเว ปิเยนฯ ติ, ภเนฺต, นเวน หิ สุเขน โปราณํ สุขํ, นเวน จ ทุเกฺขน โปราณํ ทุกฺขํ ปิธียติ ปฎิจฺฉาทียติ, เอสา โลกสฺส ธมฺมตาติ ทีเปติฯ ติ ยสฺมา นเวน โปราณํ ปิธียติ, ตสฺมา มม อสฺสกราชโต สตคุเณน สหสฺสคุเณน กีโฎว ปิยตโรติฯ
</ol></p>


<p>ตํ สุตฺวา อสฺสกราชา วิปฺปฎิสารี หุตฺวา ตตฺถ ฐิโตว กุณปํ นีหราเปตฺวา สีสํ นฺหตฺวา โพธิสตฺตํ วนฺทิตฺวา นครํ ปวิสิตฺวา อญฺญํ อคฺคมเหสิํ กตฺวา ธเมฺมน รชฺชํ กาเรสิฯ โพธิสโตฺตปิ ราชานํ โอวทิตฺวา นิโสฺสกํ กตฺวา หิมวนฺตเมว อคมาสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา อุปรี ปุราณทุติยิกา อโหสิ, อสฺสกราชา อุกฺกณฺฐิโต ภิกฺขุ, มาณโว สาริปุโตฺต, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๐๘] ๘. สุสุมารชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ ตทา หิ สตฺถา ‘‘เทวทโตฺต วธาย ปริสกฺกตี’’ติ สุตฺวา ‘‘น, ภิกฺขเว, อิทาเนว เทวทโตฺต มยฺหํ วธาย ปริสกฺกติ, ปุเพฺพปิ ปริสกฺกิเยว, สนฺตาสมตฺตมฺปิ ปน กาตุํ น สกฺขี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต หิมวนฺตปเทเส โพธิสโตฺต กปิโยนิยํ นิพฺพตฺติตฺวา นาคพโล ถามสมฺปโนฺน มหาสรีโร โสภคฺคปฺปโตฺต หุตฺวา คงฺคานิวตฺตเน อรญฺญายตเน วาสํ กเปฺปสิฯ ตทา คงฺคาย เอโก สุสุมาโร วสิฯ อถสฺส ภริยา โพธิสตฺตสฺส สรีรํ ทิสฺวา  ตสฺส หทยมํเส โทหฬํ อุปฺปาเทตฺวา สุสุมารํ อาห – ‘‘อหํ สามิ, เอตสฺส กปิราชสฺส หทยมํสํ ขาทิตุกามา’’ติฯ ‘‘ภเทฺท, มยํ ชลโคจรา, เอโส ถลโคจโร, กินฺติ นํ คณฺหิตุํ สกฺขิสฺสามา’’ติฯ ‘‘เยน เกนจิ อุปาเยน คณฺห, สเจ น ลภิสฺสามิ, มริสฺสามี’’ติฯ ‘‘เตน หิ มา โสจิ, อเตฺถโก อุปาโย, ขาทาเปสฺสามิ ตํ ตสฺส หทยมํส’’นฺติ สุสุมาริํ สมสฺสาเสตฺวา โพธิสตฺตสฺส คงฺคาย ปานียํ ปิวิตฺวา คงฺคาตีเร นิสินฺนกาเล สนฺติกํ คนฺตฺวา เอวมาห – ‘‘วานรินฺท, อิมสฺมิํ ปเทเส กสายผลานิ ขาทโนฺต กิํ ตฺวํ นิวิฎฺฐฎฺฐาเนเยว จรสิ, ปารคงฺคาย อมฺพลพุชาทีนํ มธุรผลานํ อโนฺต นตฺถิ, กิํ เต ตตฺถ คนฺตฺวา ผลาผลํ ขาทิตุํ น วฎฺฎตี’’ติ? ‘‘กุมฺภีลราช, คงฺคา มโหทกา วิตฺถิณฺณา, กถํ ตตฺถ คมิสฺสามี’’ติ? ‘‘สเจ อิจฺฉสิ, อหํ ตํ มม ปิฎฺฐิํ อาโรเปตฺวา เนสฺสามี’’ติฯ โส สทฺทหิตฺวา ‘‘สาธู’’ติ สมฺปฎิจฺฉิฯ ‘‘เตน หิ เอหิ ปิฎฺฐิํ เม อภิรูหา’’ติ จ วุเตฺต ตํ อภิรุหิฯ สุสุมาโร โถกํ เนตฺวา อุทเก โอสีทาเปสิฯ</p>


<p>โพธิสโตฺต ‘‘สมฺม, อุทเก มํ โอสีทาเปสิ, กิํ นุ โข เอต’’นฺติ อาหฯ ‘‘นาหํ ตํ ธมฺมสุธมฺมตาย คเหตฺวา คจฺฉามิ, ภริยาย ปน เม ตว หทยมํเส โทหโฬ อุปฺปโนฺน, ตมหํ ตว  หทยํ ขาทาเปตุกาโม’’ติฯ ‘‘สมฺม, กเถเนฺตน เต สุนฺทรํ กตํฯ สเจ หิ อมฺหากํ อุทเร หทยํ ภเวยฺย, สาขเคฺคสุ จรนฺตานํ จุณฺณวิจุณฺณํ ภเวยฺยา’’ติฯ ‘‘กหํ ปน ตุเมฺห ฐเปถา’’ติ? โพธิสโตฺต  อวิทูเร เอกํ อุทุมฺพรํ ปกฺกผลปิณฺฑิสญฺฉนฺนํ ทเสฺสโนฺต ‘‘ปเสฺสตานิ อมฺหากํ หทยานิ เอตสฺมิํ อุทุมฺพเร โอลมฺพนฺตี’’ติ อาหฯ ‘‘สเจ เม หทยํ  ทสฺสสิ, อหํ ตํ น มาเรสฺสามี’’ติฯ ‘‘เตน หิ มํ เอตฺถ เนหิ, อหํ เต รุเกฺข โอลมฺพนฺตํ ทสฺสามี’’ติฯ โส ตํ อาทาย ตตฺถ อคมาสิฯ โพธิสโตฺต ตสฺส ปิฎฺฐิโต อุปฺปติตฺวา อุทุมฺพรรุเกฺข นิสีทิตฺวา ‘‘สมฺม, พาล สุสุมาร, ‘อิเมสํ สตฺตานํ หทยํ นาม รุกฺขเคฺค โหตี’ติ สญฺญี อโหสิ, พาโลสิ, อหํ ตํ วเญฺจสิํ, ตว ผลาผลํ ตเวว โหตุ, สรีรเมว ปน เต มหนฺตํ ปญฺญา ปน นตฺถี’’ติ วตฺวา อิมมตฺถํ ปกาเสโนฺต อิมา คาถา อโวจ –</p>


<ol>
<li>
‘‘อลํ เมเตหิ อเมฺพหิ, ชมฺพูหิ ปนเสหิ จ;  
  
ยานิ ปารํ สมุทฺทสฺส, วรํ มยฺหํ อุทุมฺพโรฯ  
</li>
  
<li>
‘‘มหตี วต เต โพนฺทิ, น จ ปญฺญา ตทูปิกา;  
  
สุสุมาร วญฺจิโต เมสิ, คจฺฉ ทานิ ยถาสุข’’นฺติฯ  
</li>
  
<p>ตตฺถ ติ ยานิ ตยา ทีปเก นิทฺทิฎฺฐานิ, เอเตหิ มยฺหํ อลํฯ ติ มยฺหํ อยเมว อุทุมฺพรรุโกฺข วรํฯ ติ สรีรํฯ ติ ปญฺญา ปน เต ตทูปิกา ตสฺส สรีรสฺส อนุจฺฉวิกา นตฺถิฯ นฺติ อิทานิ ยถาสุขํ คจฺฉ, นตฺถิ เต หทยมํสคหณูปาโยติ อโตฺถฯ สุสุมาโร สหสฺสํ ปราชิโต วิย ทุกฺขี ทุมฺมโน ปชฺฌายโนฺตว อตฺตโน นิวาสฎฺฐานเมว คโตฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สุสุมาโร เทวทโตฺต อโหสิ, สุสุมารี จิญฺจมาณวิกา, กปิราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๐๙] ๙. กุกฺกุฎชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต ธมฺมเสนาปติสาริปุตฺตเตฺถรสฺส สทฺธิวิหาริกํ ทหรภิกฺขุํ อารพฺภ กเถสิฯ โส กิร อตฺตโน สรีรสฺส คุตฺติกเมฺม เฉโก  อโหสิฯ ‘‘สรีรสฺส เม น สุขํ ภเวยฺยา’’ติ ภเยน อติสีตํ อจฺจุณฺหํ ปริโภคํ น กโรติ, ‘‘สีตุเณฺหหิ สรีรํ กิลเมยฺยา’’ติ ภเยน พหิ น นิกฺขมติ, อติกิลินฺนอุตฺตณฺฑุลาทีนิ น ภุญฺชติฯ ตสฺส สา สรีรคุตฺติกุสลตา สงฺฆมเชฺฌ ปากฎา ชาตาฯ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุโก ทหโร กิร ภิกฺขุ สรีรคุตฺติกเมฺม เฉโก’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อยํ ทหโร อิทาเนว สรีรคุตฺติกเมฺม เฉโก, ปุเพฺพปิ เฉโกว อโหสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรญฺญายตเน รุกฺขเทวตา อโหสิฯ อเถโก สกุณลุทฺทโก เอกํ ทีปกกุกฺกุฎมาทาย วาลรชฺชุญฺจ ยฎฺฐิญฺจ คเหตฺวา อรเญฺญ กุกฺกุเฎ พนฺธโนฺต เอกํ ปลายิตฺวา อรญฺญํ ปวิฎฺฐํ โปราณกุกฺกุฎํ พนฺธิตุํ อารภิฯ โส วาลปาเส กุสลตาย อตฺตานํ พนฺธิตุํ น เทติ, อุฎฺฐายุฎฺฐาย นิลียติฯ ลุทฺทโก อตฺตานํ สาขาปลฺลเวหิ ปฎิจฺฉาเทตฺวา ปุนปฺปุนํ ยฎฺฐิญฺจ ปาสญฺจ โอเฑฺฑติฯ กุกฺกุโฎ ตํ ลชฺชาเปตุกาโม มานุสิํ วาจํ นิจฺฉาเรตฺวา ปฐมํ คาถมาห –</p>


<ol>
<li>
‘‘ทิฎฺฐา มยา วเน รุกฺขา, อสฺสกณฺณา วิภีฎกา;  
  
น ตานิ เอวํ สกฺกนฺติ, ยถา ตฺวํ รุกฺข สกฺกสี’’ติฯ  
</li>
  
<p>ตสฺสโตฺถ – สมฺม ลุทฺทก, มยา อิมสฺมิํ วเน ชาตา พหู อสฺสกณฺณา จ วิภีฎกา จ รุกฺขา ทิฎฺฐปุพฺพา, ตานิ ปน รุกฺขานิ ยถา ตฺวํ สกฺกสิ สงฺกมสิ อิโต จิโต จ วิจรสิ, เอวํ น สกฺกนฺติ น สงฺกมนฺติ น วิจรนฺตีติฯ
</ol></p>


<p>เอวํ วตฺวา จ ปน โส กุกฺกุโฎ ปลายิตฺวา อญฺญตฺถ อคมาสิฯ ตสฺส ปลายิตฺวา คตกาเล ลุทฺทโก ทุติยํ คาถมาห –</p>


<ol>
<li>
‘‘โปราณกุกฺกุโฎ  
  
  
อยํ, เภตฺวา ปญฺชรมาคโต;  
  
กุสโล วาลปาสานํ, อปกฺกมติ ภาสตี’’ติฯ  
</li>
  
<p>ตตฺถ นฺติ วาลมเยสุ ปาเสสุ กุสโล อตฺตานํ พนฺธิตุํ อทตฺวา อปกฺกมติ เจว ภาสติ จ, ภาสิตฺวา จ ปน ปลาโตติ เอวํ วตฺวา ลุทฺทโก อรเญฺญ จริตฺวา ยถาลทฺธมาทาย เคหเมว คโตฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ลุทฺทโก เทวทโตฺต อโหสิ, กุกฺกุโฎ กายคุตฺติกุสโล ทหรภิกฺขุ, ตสฺส ปน การณสฺส ปจฺจกฺขการิกา รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๑๐] ๑๐. กนฺทคลกชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต สุคตาลยํ อารพฺภ กเถสิฯ ตทา หิ สตฺถา ‘‘เทวทโตฺต สุคตาลยํ อกาสี’’ติ สุตฺวา ‘‘น, ภิกฺขเว, อิทาเนว เทวทโตฺต มยฺหํ อนุกิริยํ กโรโนฺต วินาสํ ปโตฺต, ปุเพฺพปิ ปาปุณิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส รุกฺขโกฎฺฎกสกุณโยนิยํ นิพฺพตฺติ, ‘‘ขทิรวนิโย’’ติสฺส นามํ อโหสิฯ โส ขทิรวเนเยว โคจรํ คณฺหิ, ตเสฺสโก กนฺทคลโก นาม สหาโย อโหสิ, โส สิมฺพลิปาลิภทฺทกวเน โคจรํ คณฺหาติฯ โส เอกทิวสํ ขทิรวนิยสฺส สนฺติกํ อคมาสิฯ ขทิรวนิโย ‘‘สหาโย เม อาคโต’’ติ กนฺทคลกํ คเหตฺวา ขทิรวนํ ปวิสิตฺวา ขทิรขนฺธํ ตุเณฺฑน ปหริตฺวา รุกฺขโต ปาณเก นีหริตฺวา อทาสิฯ กนฺทคลโก ทิเนฺน ทิเนฺน มธุรปูเว วิย ฉินฺทิตฺวา ฉินฺทิตฺวา ขาทิฯ ตสฺส ขาทนฺตเสฺสว มาโน อุปฺปชฺชิ – ‘‘อยมฺปิ  รุกฺขโกฎฺฎกโยนิยํ นิพฺพโตฺต, อหมฺปิ, กิํ เม เอเตน ทินฺนโคจเรน, สยเมว ขทิรวเน โคจรํ  คณฺหิสฺสามี’’ติฯ โส ขทิรวนิยํ อาห – ‘‘สมฺม, มา ตฺวํ ทุกฺขํ อนุภวิ, อหเมว ขทิรวเน โคจรํ คณฺหิสฺสามี’’ติฯ</p>


<p>อถ  นํ โส ‘‘หนฺท ตฺวํ สมฺม, สิมฺพลิปาลิภทฺทกาทิวเน นิสฺสาเร โคจรคฺคหณกุเล ชาโต, ขทิรา นาม ชาตสารา ถทฺธา, มา เต เอตํ รุจฺจี’’ติ อาหฯ กนฺทคลโก ‘‘กิํ ทานาหํ น รุกฺขโกฎฺฎกโยนิยํ นิพฺพโตฺต’’ติ ตสฺส วจนํ อนาทิยิตฺวา เวเคน คนฺตฺวา ขทิรรุกฺขํ ตุเณฺฑน ปหริฯ ตาวเทวสฺส ตุณฺฑํ ภิชฺชิ, อกฺขีนิ นิกฺขมนาการปฺปตฺตานิ ชาตานิ, สีสํ ผลิตํฯ โส ขเนฺธ ปติฎฺฐาตุํ อสโกฺกโนฺต ภูมิยํ ปติตฺวา ปฐมํ คาถมาห –</p>


<ol>
<li>
‘‘อโมฺภ โก นามยํ รุโกฺข, สินฺนปโตฺต สกณฺฎโก;  
  
ยตฺถ เอกปฺปหาเรน, อุตฺตมงฺคํ วิภิชฺชิต’’นฺติฯ  
</li>
  
<p>ตตฺถ ติ, โภ ขทิรวนิย, โก นาม อยํ รุโกฺขฯ ‘‘โก นาม โส’’ติปิ ปาโฐฯ ติ สุขุมปโตฺตฯ ติ ยสฺมิํ รุเกฺข เอเกเนว ปหาเรนฯ นฺติ สีสํ ภินฺนํ, น เกวลญฺจ สีสํ, ตุณฺฑมฺปิ ภินฺนํฯ โส เวทนาปฺปตฺตตาย ขทิรรุกฺขํ ‘‘กิํ รุโกฺข นาเมโส’’ติ ชานิตุํ อสโกฺกโนฺต เวทนาปฺปโตฺต หุตฺวา อิมาย คาถาย วิปฺปลปิฯ
</ol></p>


<p>ตํ วจนํ สุตฺวา ขทิรวนิโย ทุติยํ คาถมาห –</p>


<ol>
<li>
‘‘อจาริ วตายํ วิตุทํ วนานิ, กฎฺฐงฺครุเกฺขสุ อสารเกสุ;  
  
อถาสทา ขทิรํ ชาตสารํ, ยตฺถพฺภิทา ครุโฬ อุตฺตมงฺค’’นฺติฯ  
</li>
  
<p>ตตฺถ  นฺติ อจริ วต อยํฯ ติ นิสฺสารสิมฺพลิปาลิภทฺทกวนานิ วิตุทโนฺต วิชฺฌโนฺตฯ ติ วนกฎฺฐโกฎฺฐาเสสุ รุเกฺขสุฯ ติ นิสฺสาเรสุ ปาลิภทฺทกสิมฺพลิอาทีสุฯ นฺติ อถ โปตกกาลโต ปฎฺฐาย ชาตสารํ ขทิรํ สมฺปาปุณิฯ นฺติ ติ ยสฺมิํ ขทิเร อภินฺทิ ปทาลยิฯ ติ สกุโณฯ สพฺพสกุณานเญฺหตํ สคารวสปฺปติสฺส วจนํฯ
</ol></p>


<p>อิติ  นํ ขทิรวนิโย วตฺวา ‘‘โภ กนฺทคลก, ยตฺถ ตฺวํ อุตฺตมงฺคํ อภินฺทิ, ขทิโร นาเมโส สารรุโกฺข’’ติ อาหฯ โส ตเตฺถว ชีวิตกฺขยํ ปาปุณิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กนฺทคลโก เทวทโตฺต อโหสิ, ขทิรวนิโย ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
พนฺธนาคารํ เกฬิสีลํ, ขณฺฑํ วีรกคเงฺคยฺยํ;  
  
กุรุงฺคมสฺสกเญฺจว, สุสุมารญฺจ กุกฺกุฎํ;  
  
กนฺทคลกนฺติ เต ทสฯ  
</p>
  
<h2>๗. พีรณถมฺภวโคฺค</h2>
<ol>
<li>
<p> [๒๑๑] ๑. โสมทตฺตชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต ลาฬุทายิเตฺถรํ อารพฺภ กเถสิฯ โส หิ ทฺวินฺนํ ติณฺณํ ชนานํ อนฺตเร เอกวจนมฺปิ สมฺปาเทตฺวา กเถสุํ น สโกฺกติ, สารชฺชพหุโล ‘‘อญฺญํ กเถสฺสามี’’ติ อญฺญเมว กเถสิฯ ตสฺส ตํ ปวตฺติํ ภิกฺขู ธมฺมสภายํ กเถนฺตา นิสีทิํสุฯ สตฺถา อาคนฺตฺวา ‘‘กาย นุตฺถ , ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, ลาฬุทายี อิทาเนว สารชฺชพหุโล, ปุเพฺพปิ สารชฺชพหุโลเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ อญฺญตรสฺมิํ พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สิปฺปํ อุคฺคณฺหิตฺวา ปุน เคหํ อาคนฺตฺวา มาตาปิตูนํ ทุคฺคตภาวํ ญตฺวา ‘‘ปริหีนกุลโต เสฎฺฐิกุลํ ปติฎฺฐเปสฺสามี’’ติ มาตาปิตโร อาปุจฺฉิตฺวา  พาราณสิํ คนฺตฺวา ราชานํ อุปฎฺฐาสิฯ โส รญฺญา ปิโย อโหสิ มนาโปฯ อถสฺส ปิตุโน ‘‘ทฺวีหิเยว โคเณหิ กสิํ กตฺวา ชีวิกํ กเปฺปนฺตสฺส เอโก โคโณ มโตฯ โส โพธิสตฺตํ อุปสงฺกมิตฺวา ‘‘ตาต, เอโก โคโณ มโต, กสิกมฺมํ น ปวตฺตติ, ราชานํ เอกํ โคณํ ยาจาหี’’ติ อาหฯ ‘‘ตาต, นจิรเสฺสว เม ราชา ทิโฎฺฐ, อิทาเนว โคณํ ยาจิตุํ น ยุตฺตํ, ตุเมฺห ยาจถา’’ติฯ ‘‘ตาต, ตฺวํ มยฺหํ สารชฺชพหุลภาวํ น ชานาสิ, อหญฺหิ ทฺวินฺนํ ติณฺณํ สมฺมุเข กถํ สมฺปาเทตุํ น สโกฺกมิฯ สเจ อหํ รโญฺญ สนฺติกํ โคณํ ยาจิตุํ คมิสฺสามิ, อิมมฺปิ ทตฺวา อาคมิสฺสามี’’ติฯ ‘‘ตาต, ยํ โหติ, ตํ โหตุ, น สกฺกา มยา ราชานํ ยาจิตุํ, อปิจ โข ปนาหํ ตุเมฺห โยคฺคํ กาเรสฺสามี’’ติฯ ‘‘เตน หิ สาธุ มํ โยคฺคํ กาเรหี’’ติฯ</p>


<p>โพธิสโตฺต ปิตรํ อาทาย พีรณตฺถมฺภกสุสานํ คนฺตฺวา ตตฺถ ตตฺถ ติณกลาเป พนฺธิตฺวา ‘‘อยํ ราชา, อยํ อุปราชา, อยํ เสนาปตี’’ติ นามานิ กตฺวา ปฎิปาฎิยา ปิตุ ทเสฺสตฺวา ‘‘ตาต, ตฺวํ รโญฺญ สนฺติกํ คนฺตฺวา ‘ชยตุ, มหาราชา’ติ เอวํ อิมํ คาถํ วตฺวา โคณํ ยาเจยฺยาสี’’ติ คาถํ อุคฺคณฺหาเปสิ –</p>


<p>
‘‘เทฺว  
เม โคณา มหาราช, เยหิ เขตฺตํ กสามเส;  
  
เตสุ เอโก มโต เทว, ทุติยํ เทหิ ขตฺติยา’’ติฯ  
</p>
  
<p>พฺราหฺมโณ  เอเกน สํวจฺฉเรน อิมํ คาถํ ปคุณํ กตฺวา โพธิสตฺตํ อาห – ‘‘ตาต, โสมทตฺต, คาถา เม ปคุณา ชาตา, อิทานิ อหํ ยสฺส กสฺสจิ สนฺติเก วตฺตุํ สโกฺกมิ, มํ รโญฺญ สนฺติกํ เนหี’’ติฯ โส ‘‘สาธุ, ตาตา’’ติ ตถารูปํ ปณฺณาการํ คาหาเปตฺวา ปิตรํ รโญฺญ สนฺติกํ เนสิฯ พฺราหฺมโณ ‘‘ชยตุ, มหาราชา’’ติ วตฺวา ปณฺณาการํ อทาสิฯ ราชา ‘‘อยํ เต โสมทตฺต พฺราหฺมโณ กิํ โหตี’’ติ อาหฯ ‘‘ปิตา เม, มหาราชา’’ติฯ ‘‘เกนเฎฺฐนาคโต’’ติ? ตสฺมิํ ขเณ พฺราหฺมโณ โคณยาจนตฺถาย คาถํ วทโนฺต –</p>


<p>
‘‘เทฺว เม โคณา มหาราช, เยหิ เขตฺตํ กสามเส;  
  
เตสุ เอโก มโต เทว, ทุติยํ คณฺห ขตฺติยา’’ติฯ – อาห;  
</p>
  
<p>ราชา พฺราหฺมเณน วิรชฺฌิตฺวา กถิตภาวํ ญตฺวา สิตํ กตฺวา ‘‘โสมทตฺต, ตุมฺหากํ เคเห พหู มเญฺญ โคณา’’ติ อาหฯ ‘‘ตุเมฺหหิ ทินฺนา  ภวิสฺสนฺติ, มหาราชา’’ติฯ ราชา โพธิสตฺตสฺส ตุสฺสิตฺวา พฺราหฺมณสฺส โสฬส โคเณ อลงฺการภณฺฑเก นิวาสนคามญฺจสฺส พฺรหฺมเทยฺยํ ทตฺวา มหเนฺตน ยเสน พฺราหฺมณํ อุโยฺยเชสิฯ พฺราหฺมโณ สพฺพเสตสินฺธวยุตฺตํ รถํ อภิรุยฺห มหเนฺตน ปริวาเรน คามํ อคมาสิฯ โพธิสโตฺต ปิตรา สทฺธิํ รเถ นิสีทิตฺวา คจฺฉโนฺต ‘‘ตาต, อหํ ตุเมฺห สกลสํวจฺฉรํ โยคฺคํ กาเรสิํ, สนฺนิฎฺฐานกาเล ปน ตุมฺหากํ โคณํ รโญฺญ อทตฺถา’’ติ วตฺวา ปฐมํ คาถมาห –</p>


<ol>
<li>
‘‘อกาสิ โยคฺคํ ธุวมปฺปมโตฺต, สํวจฺฉรํ พีรณถมฺภกสฺมิํ;  
  
พฺยากาสิ สญฺญํ ปริสํ วิคยฺห, น นิยฺยโม ตายติ อปฺปปญฺญ’’นฺติฯ  
</li>
  
<p>ตตฺถ นฺติ, ตาต, ตฺวํ นิจฺจํ อปฺปมโตฺต พีรณตฺถมฺภมเย สุสาเน โยคฺคํ อกาสิ ฯ ติ อถ จ ปน ปริสํ วิคาหิตฺวา ตํ สญฺญํ วิอกาสิ วิการํ อาปาเทสิ, ปริวเตฺตสีติ อโตฺถฯ นฺติ อปฺปหญฺญํ นาม ปุคฺคลํ นิยฺยโม โยคฺคาจิณฺณํ จรณํ น ตายติ น รกฺขตีติฯ
</ol></p>


<p>อถสฺส  วจนํ สุตฺวา พฺราหฺมโณ ทุติยํ คาถมาห –</p>


<ol>
<li>
‘‘ทฺวยํ ยาจนโก ตาต, โสมทตฺต นิคจฺฉติ;  
  
อลาภํ ธนลาภํ วา, เอวํธมฺมา หิ ยาจนา’’ติฯ  
</li>
  
<p>ตตฺถ ติ ยาจนา หิ เอวํสภาวาติฯ
</ol></p>


<p>สตฺถา ‘‘น, ภิกฺขเว, ลาฬุทายี อิทาเนว สารชฺชพหุโล, ปุเพฺพปิ สารชฺชพหุโลเยวา’’ติ วตฺวา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท, โสมทตฺตสฺส ปิตา ลาฬุทายี อโหสิ, โสมทโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๒๑๒] ๒. อุจฺฉิฎฺฐภตฺตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ โส หิ ภิกฺขุ สตฺถารา ‘‘สจฺจํ กิร, ตฺวํ ภิกฺขุ, อุกฺกณฺฐิโตสี’’ติ ปุโฎฺฐ ‘‘สจฺจ’’นฺติ วตฺวา ‘‘โก ตํ อุกฺกณฺฐาเปสี’’ติ วุเตฺต ‘‘ปุราณทุติยิกา’’ติ อาหฯ อถ นํ สตฺถา ‘‘ภิกฺขุ อยํ เต อิตฺถี อนตฺถการิกา, ปุเพฺพปิ อตฺตโน ชารสฺส อุจฺฉิฎฺฐกํ โภเชสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ ฐาเน ภิกฺขํ จริตฺวา ชีวิกกปฺปเก กปเณ นฎกกุเล นิพฺพตฺติตฺวา วยปฺปโตฺต ทุคฺคโต ทุรูปโก หุตฺวา ภิกฺขํ จริตฺวา ชีวิกํ กเปฺปสิฯ ตทา กาสิรเฎฺฐ เอกสฺมิํ คามเก เอกสฺส พฺราหฺมณสฺส พฺราหฺมณี ทุสฺสีลา ปาปธมฺมา อติจารํ จรติฯ อเถกทิวสํ พฺราหฺมเณ เกนจิเทว กรณีเยน  พหิ คเต ตสฺสา ชาโร ตํ ขณํ โอโลเกตฺวา ตํ เคหํ ปาวิสิฯ สา เตน สทฺธิํ อติจริตฺวา ‘‘มุหุตฺตํ อจฺฉ, ภุญฺชิตฺวาว คมิสฺสสี’’ติ ภตฺตํ สมฺปาเทตฺวา สูปพฺยญฺชนสมฺปนฺนํ อุณฺหภตฺตํ วเฑฺฒตฺวา ‘‘ตฺวํ ภุญฺชา’’ติ ตสฺส ทตฺวา สยํ พฺราหฺมณสฺส อาคมนํ โอโลกยมานา ทฺวาเร อฎฺฐาสิฯ โพธิสโตฺต พฺราหฺมณิยา ชารสฺส ภุญฺชนฎฺฐาเน ปิณฺฑํ ปจฺจาสีสโนฺต อฎฺฐาสิฯ</p>


<p>ตสฺมิํ  ขเณ พฺราหฺมโณ เคหาภิมุโข อาคจฺฉติฯ พฺราหฺมณี ตํ อาคจฺฉนฺตํ ทิสฺวา เวเคน ปวิสิตฺวา ‘‘อุเฎฺฐหิ, พฺราหฺมโณ อาคจฺฉตี’’ติ ชารํ โกเฎฺฐ โอตาเรตฺวา พฺราหฺมณสฺส ปวิสิตฺวา นิสินฺนกาเล ผลกํ อุปเนตฺวา หตฺถโธวนํ ทตฺวา อิตเรน ภุตฺตาวสิฎฺฐสฺส สีตภตฺตสฺส อุปริ อุณฺหภตฺตํ วเฑฺฒตฺวา พฺราหฺมณสฺส อทาสิฯ โส ภเตฺต หตฺถํ โอตาเรตฺวา อุปริ อุณฺหํ เหฎฺฐา จ ภตฺตํ สีตลํ ทิสฺวา จิเนฺตสิ – ‘‘อิมินา อญฺญสฺส ภุตฺตาธิเกน อุจฺฉิฎฺฐภเตฺตน ภวิตพฺพ’’นฺติฯ โส พฺราหฺมณิํ ปุจฺฉโนฺต ปฐมํ คาถมาห –</p>


<ol>
<li>
‘‘อโญฺญ อุปริโม วโณฺณ, อโญฺญ วโณฺณ จ เหฎฺฐิโม;  
  
พฺราหฺมณี เตฺวว ปุจฺฉามิ, กิํ เหฎฺฐา กิญฺจ อุปฺปรี’’ติฯ  
</li>
  
<p>ตตฺถ ติ อากาโรฯ อยญฺหิ อุปริมสฺส อุณฺหภาวํ เหฎฺฐิมสฺส จ สีตภาวํ ปุจฺฉโนฺต เอวมาหฯ ติ วุฑฺฒิตภเตฺตน  นาม อุปริ สีตเลน, เหฎฺฐา อุเณฺหน ภวิตพฺพํ, อิทญฺจ ปน น ตาทิสํ, เตน ตํ ปุจฺฉามิ – ‘‘เกน การเณน อุปริ ภตฺตํ อุณฺหํ, เหฎฺฐิมํ สีตล’’นฺติฯ
</ol></p>


<p>พฺราหฺมณี อตฺตนา กตกมฺมสฺส อุตฺตานภาวภเยน พฺราหฺมเณ ปุนปฺปุนํ กเถเนฺตปิ ตุณฺหีเยว อโหสิฯ ตสฺมิํ ขเณ นฎปุตฺตสฺส เอตทโหสิ – ‘‘โกเฎฺฐ นิสีทาปิตปาปปุริเสน ชาเรน ภวิตพฺพํ, อิมินา เคหสฺสามิเกน, พฺราหฺมณี ปน อตฺตนา กตกมฺมสฺส ปากฎภาวภเยน กิญฺจิ น กเถติ, หนฺทาหํ อิมิสฺสา กตกมฺมํ ปกาเสตฺวา ชารสฺส โกฎฺฐเก นิสีทาปิตภาวํ พฺราหฺมณสฺส กเถมี’’ติฯ โส พฺราหฺมณสฺส เคหา นิกฺขนฺตกาลโต  ปฎฺฐาย อิตรสฺส เคหปเวสนํ อติจรณํ อคฺคภตฺตภุญฺชนํ พฺราหฺมณิยา ทฺวาเร ฐตฺวา มคฺคํ โอโลกนํ อิตรสฺส โกเฎฺฐ โอตาริตภาวนฺติ สพฺพํ ตํ ปวตฺติํ อาจิกฺขิตฺวา ทุติยํ คาถมาห –</p>


<ol>
<li>
‘‘อหํ นโฎสฺมิ ภทฺทเนฺต, ภิกฺขโกสฺมิ อิธาคโต;  
  
อยญฺหิ โกฎฺฐโมติโณฺณ, อยํ โส ยํ คเวสสี’’ติฯ  
</li>
  
<p>ตตฺถ ติ, สามิ, อหํ นฎชาติโกฯ ติ สฺวาหํ อิมํ ฐานํ ภิกฺขโก ภิกฺขํ ปริเยสมาโน อาคโตสฺมิฯ ติ อยํ ปน เอติสฺสา ชาโร อิมํ ภตฺตํ ภุญฺชโนฺต ตว ภเยน โกฎฺฐํ โอติโณฺณฯ ติ ยํ ตฺวํ กสฺส นุ โข อิมินา อุจฺฉิฎฺฐเกน ภวิตพฺพนฺติ คเวสสิ, อยํ โสฯ จูฬาย  นํ คเหตฺวา โกฎฺฐา นีหริตฺวา ยถา น ปุเนวรูปํ ปาปํ กโรติ, ตถา อสฺส สติํ ชเนหีติ วตฺวา ปกฺกามิฯ พฺราหฺมโณ อุโภปิ เต ยถา นํ น ปุเนวรูปํ ปาปํ กโรนฺติ, ตชฺชนโปถเนหิ ตถา สิกฺขาเปตฺวา ยถากมฺมํ คโตฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิโต ภิกฺขุ โสตาปตฺติผเล ปติฎฺฐหิฯ ‘‘ตทา พฺราหฺมณี ปุราณทุติยิกา อโหสิ, พฺราหฺมโณ อุกฺกณฺฐิโต ภิกฺขุ, นฎปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๒๑๓] ๓. ภรุชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โกสลราชานํ อารพฺภ กเถสิฯ ภควโต หิ ภิกฺขุสงฺฆสฺส จ ลาภสกฺกาโร มหา อโหสิฯ ยถาห –</p>


<p>‘‘เตน โข ปน สมเยน ภควา สกฺกโต โหติ ครุกโต มานิโต ปูชิโต อปจิโต ลาภี จีวรปิณฺฑปาตเสนาสนคิลานปจฺจยเภสชฺชปริกฺขารานํฯ ภิกฺขุสโงฺฆปิ โข สกฺกโต โหติ…เป.… ปริกฺขารานํฯ อญฺญติตฺถิยา ปน ปริพฺพาชกา อสกฺกตา โหนฺติ…เป.… ปริกฺขาราน’’นฺติ (อุทา. ๑๔)ฯ</p>


<p>เต เอวํ ปริหีนลาภสกฺการา อโหรตฺตํ คุฬฺหสนฺนิปาตํ กตฺวา มนฺตยนฺติ ‘‘สมณสฺส โคตมสฺส อุปฺปนฺนกาลโต ปฎฺฐาย มยํ หตลาภสกฺการา ชาตา , สมโณ โคตโม ลาภคฺคยสคฺคปฺปโตฺต ชาโต, เกน นุ โข การเณนสฺส เอสา สมฺปตฺตี’’ติฯ ตเตฺรเก เอวมาหํสุ – ‘‘สมโณ โคตโม สกลชมฺพุทีปสฺส อุตฺตมฎฺฐาเน ภูมิสีเส วสติฯ เตนสฺส ลาภสกฺกาโร อุปฺปชฺชตี’’ติ, เสสา ‘‘อเตฺถตํ การณํ, มยมฺปิ เชตวนปิเฎฺฐ ติตฺถิยารามํ กาเรมุ, เอวํ ลาภิโน ภวิสฺสามา’’ติ อาหํสุฯ เต สเพฺพปิ ‘‘เอวเมต’’นฺติ สนฺนิฎฺฐานํ กตฺวา ‘‘สเจปิ มยํ รโญฺญ อนาโรเจตฺวา อารามํ กาเรสฺสาม, ภิกฺขู วาเรสฺสนฺติ, ลญฺชํ ลภิตฺวา อภิชฺชนโก นาม นตฺถิ, ตสฺมา รโญฺญ ลญฺชํ ทตฺวา อารามฎฺฐานํ คณฺหิสฺสามา’’ติ สมฺมเนฺตตฺวา อุปฎฺฐาเก ยาจิตฺวา รโญฺญ สตสหสฺสํ ทตฺวา ‘‘มหาราช, มยํ เชตวนปิฎฺฐิยํ ติตฺถิยารามํ กริสฺสาม, สเจ  ภิกฺขู ‘กาตุํ น ทสฺสามา’ติ ตุมฺหากํ อาโรเจนฺติ, เนสํ ปฎิวจนํ น ทาตพฺพ’’นฺติ อาหํสุฯ ราชา ลญฺชโลเภน ‘‘สาธู’’ติ สมฺปฎิจฺฉิฯ</p>


<p>ติตฺถิยา ราชานํ สงฺคณฺหิตฺวา วฑฺฒกิํ ปโกฺกสาเปตฺวา กมฺมํ ปฎฺฐเปสุํ, มหาสโทฺท อโหสิฯ สตฺถา ‘‘เก ปเนเต, อานนฺท, อุจฺจาสทฺทมหาสทฺทา’’ติ ปุจฺฉิฯ ‘‘อญฺญติตฺถิยา, ภเนฺต, เชตวนปิฎฺฐิยํ ติตฺถิยารามํ กาเรนฺติ, ตเตฺถโส สโทฺท’’ติฯ ‘‘อานนฺท, เนตํ ฐานํ ติตฺถิยารามสฺส อนุจฺฉวิกํ, ติตฺถิยา อุจฺจาสทฺทกามา, น สกฺกา เตหิ สทฺธิํ  วสิตุ’’นฺติ วตฺวา ภิกฺขุสงฺฆํ สนฺนิปาเตตฺวา ‘‘คจฺฉถ, ภิกฺขเว, รโญฺญ อาจิกฺขิตฺวา ติตฺถิยารามกรณํ นิวาเรถา’’ติ อาหฯ ภิกฺขุสโงฺฆ คนฺตฺวา รโญฺญ นิเวสนทฺวาเร อฎฺฐาสิฯ ราชา สงฺฆสฺส อาคตภาวํ สุตฺวาปิ ‘‘ติตฺถิยารามํ นิสฺสาย อาคตา ภวิสฺสนฺตี’’ติ ลญฺชสฺส คหิตตฺตา ‘‘ราชา เคเห นตฺถี’’ติ วทาเปสิฯ ภิกฺขู คนฺตฺวา สตฺถุ อาโรเจสุํฯ สตฺถา ‘‘ลญฺชํ นิสฺสาย เอวํ กโรตี’’ติ เทฺว อคฺคสาวเก เปเสสิฯ ราชา เตสมฺปิ อาคตภาวํ สุตฺวา ตเถว วทาเปสิฯ เตปิ อาคนฺตฺวา สตฺถุ อาราเจสุํฯ สตฺถา ‘‘น อิทานิ, สาริปุตฺต, ราชา เคเห นิสีทิตุํ ลภิสฺสติ, พหิ นิกฺขมิสฺสตี’’ติ ปุนทิวเส ปุพฺพณฺหสมยํ นิวาเสตฺวา ปตฺตจีวรมาทาย ปญฺจหิ ภิกฺขุสเตหิ สทฺธิํ รโญฺญ นิเวสนทฺวารํ อคมาสิฯ ราชา สุตฺวา ปาสาทา โอตริตฺวา ปตฺตํ คเหตฺวา สตฺถารํ ปเวเสตฺวา พุทฺธปฺปมุขสฺส สงฺฆสฺส ยาคุขชฺชกํ ทตฺวา สตฺถารํ วนฺทิตฺวา เอกมนฺตํ นิสีทิฯ สตฺถา รโญฺญ เอกํ ปริยายธมฺมเทสนํ อารภโนฺต ‘‘มหาราช, โปราณกราชาโน ลญฺชํ คเหตฺวา สีลวเนฺต อญฺญมญฺญํ กลหํ กาเรตฺวา อตฺตโน รฎฺฐสฺส อสฺสามิโน หุตฺวา มหาวินาสํ ปาปุณิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต  ภรุรเฎฺฐ ภรุราชา นาม รชฺชํ กาเรสิฯ ตทา โพธิสโตฺต ปญฺจาภิโญฺญ อฎฺฐสมาปตฺติลาภี คณสตฺถา ตาปโส หุตฺวา หิมวนฺตปเทเส จิรํ วสิตฺวา โลณมฺพิลเสวนตฺถาย ปญฺจสตตาปสปริวุโต หิมวนฺตา โอตริตฺวา อนุปุเพฺพน ภรุนครํ ปตฺวา ตตฺถ ปิณฺฑาย จริตฺวา นครา นิกฺขมิตฺวา อุตฺตรทฺวาเร สาขาวิฎปสมฺปนฺนสฺส วฎรุกฺขสฺส มูเล นิสีทิตฺวา ภตฺตกิจฺจํ กตฺวา ตเตฺถว รุกฺขมูเล วาสํ กเปฺปสิฯ เอวํ ตสฺมิํ อิสิคเณ ตตฺถ วสเนฺต อฑฺฒมาสจฺจเยน อโญฺญ คณสตฺถา ปญฺจสตปริวาโร อาคนฺตฺวา นคเร ภิกฺขาย จริตฺวา นครา นิกฺขมิตฺวา ทกฺขิณทฺวาเร ตาทิสเสฺสว วฎรุกฺขสฺส มูเล นิสีทิตฺวา ภตฺตกิจฺจํ กตฺวา ตตฺถ รุกฺขมูเล วาสํ กเปฺปสิฯ อิติ เต เทฺวปิ อิสิคณา ตตฺถ ยถาภิรนฺตํ วิหริตฺวา หิมวนฺตเมว อคมํสุฯ</p>


<p>เตสํ  คตกาเล ทกฺขิณทฺวาเร วฎรุโกฺข สุโกฺขฯ ปุนวาเร เตสุ อาคจฺฉเนฺตสุ ทกฺขิณทฺวาเร วฎรุกฺขวาสิโน ปฐมตรํ อาคนฺตฺวา อตฺตโน วฎรุกฺขสฺส  สุกฺขภาวํ ญตฺวา ภิกฺขาย จริตฺวา นครา นิกฺขมิตฺวา อุตฺตรทฺวาเร วฎรุกฺขมูลํ คนฺตฺวา ภตฺตกิจฺจํ กตฺวา ตตฺถ วาสํ กเปฺปสุํฯ อิตเร ปน อิสโย ปจฺฉา อาคนฺตฺวา นคเร ภิกฺขาย จริตฺวา อตฺตโน รุกฺขมูลเมว คนฺตฺวา ภตฺตกิจฺจํ กตฺวา วาสํ กเปฺปสุํฯ เต ‘‘น โส ตุมฺหากํ รุโกฺข, อมฺหากํ รุโกฺข’’ติ รุกฺขํ นิสฺสาย อญฺญมญฺญํ กลหํ กริํสุ, กลโห มหา อโหสิฯ เอเก ‘‘อมฺหากํ ปฐมํ วสิตฎฺฐานํ ตุเมฺห น ลภิสฺสถา’’ติ วทนฺติฯ เอเก ‘‘มยํ อิมสฺมิํ วาเร ปฐมตรํ อิธาคตา, ตุเมฺห น ลภิสฺสถา’’ติ วทนฺติฯ อิติ เต ‘‘มยํ สามิโน, มยํ สามิโน’’ติ กลหํ กโรนฺตา รุกฺขมูลสฺสตฺถาย ราชกุลํ อคมํสุฯ ราชา ปฐมํ วุตฺถอิสิคณเญฺญว สามิกํ อกาสิ ฯ อิตเร ‘‘น ทานิ มยํ อิเมหิ ปราชิตาติ อตฺตานํ วทาเปสฺสามา’’ติ ทิพฺพจกฺขุนา โอโลเกตฺวา เอกํ จกฺกวตฺติปริโภคํ รถปญฺชรํ ทิสฺวา อาหริตฺวา รโญฺญ ลญฺชํ ทตฺวา ‘‘มหาราช, อเมฺหปิ สามิเก กโรหี’’ติ อาหํสุฯ</p>


<p>ราชา ลญฺชํ คเหตฺวา ‘‘เทฺวปิ คณา วสนฺตู’’ติ เทฺวปิ สามิเก อกาสิฯ อิตเร อิสโย ตสฺส รถปญฺชรสฺส รถจกฺกานิ นีหริตฺวา ลญฺชํ ทตฺวา ‘‘มหาราช, อเมฺหเยว สามิเก กโรหี’’ติ อาหํสุฯ ราชา ตถา อกาสิฯ อิสิคณา ‘‘อเมฺหหิ วตฺถุกาเม จ กิเลสกาเม จ ปหาย ปพฺพชิเตหิ รุกฺขมูลสฺส การณา กลหํ กโรเนฺตหิ ลญฺชํ ททเนฺตหิ อยุตฺตํ กต’’นฺติ วิปฺปฎิสาริโน หุตฺวา เวเคน ปลายิตฺวา หิมวนฺตเมว อคมํสุฯ สกลภรุรฎฺฐวาสิโน เทวตา เอกโต หุตฺวา ‘‘สีลวเนฺต กลหํ กโรเนฺตน รญฺญา อยุตฺตํ กต’’นฺติ ภรุรโญฺญ กุชฺฌิตฺวา ติโยชนสติกํ ภรุรฎฺฐํ สมุทฺทํ อุพฺพเตฺตตฺวา อรฎฺฐมกํสุฯ อิติ เอกํ ภรุราชานํ นิสฺสาย สกลรฎฺฐวาสิโนปิ วินาสํ ปตฺตาติฯ</p>


<p>สตฺถา อิมํ อตีตํ อาหริตฺวา อภิสมฺพุโทฺธ หุตฺวา อิมา คาถา อโวจ –</p>


<ol>
<li>
‘‘อิสีนมนฺตรํ กตฺวา, ภรุราชาติ เม สุตํ;  
  
อุจฺฉิโนฺน สห รเฎฺฐหิ, ส ราชา วิภวงฺคโตฯ  
</li>
  
<li>
‘‘ตสฺมา หิ ฉนฺทาคมนํ, นปฺปสํสนฺติ ปณฺฑิตา;  
  
อทุฎฺฐจิโตฺต ภาเสยฺย, คิรํ สจฺจุปสํหิต’’นฺติฯ  
</li>
  
<p>ตตฺถ   ติ ฉนฺทาคติวเสน วิวรํ กตฺวาฯ ติ ภรุรเฎฺฐ ราชาฯ นฺติ อิติ มยา ปุเพฺพ เอตํ สุตํฯ นฺติ ยสฺมา หิ ฉนฺทาคมนํ คนฺตฺวา ภรุราชา สห รเฎฺฐน อุจฺฉิโนฺน, ตสฺมา ฉนฺทาคมนํ ปณฺฑิตา นปฺปสํสนฺติฯ ติ กิเลเสหิ อทูสิตจิโตฺต หุตฺวาฯ นฺติ สภาวนิสฺสิตํ  อตฺถนิสฺสิตํ การณนิสฺสิตเมว คิรํ ภาเสยฺยฯ เย หิ ตตฺถ ภรุรโญฺญ ลญฺชํ คณฺหนฺตสฺส อยุตฺตํ เอตนฺติ ปฎิโกฺกสนฺตา สจฺจุปสํหิตํ คิรํ ภาสิํสุ, เตสํ ฐิตฎฺฐานํ นาฬิเกรทีเป อชฺชาปิ ทีปกสหสฺสํ ปญฺญายตีติฯ
</ol></p>


<p>สตฺถา อิมํ ธมฺมเทสนํ อาหริตฺวา ‘‘มหาราช, ฉนฺทวสิเกน นาม น ภวิตพฺพํ, เทฺว ปพฺพชิตคเณ กลหํ กาเรตุํ น วฎฺฎตี’’ติ วตฺวา ชาตกํ สโมธาเนสิ – ‘‘อหํ เตน สมเยน เชฎฺฐกอิสิ อโหสิ’’นฺติ, ราชา ตถาคตสฺส ภตฺตกิจฺจํ กตฺวา คตกาเล มนุเสฺส เปเสตฺวา ติตฺถิยารามํ วิทฺธํสาเปสิ, ติตฺถิยา อปฺปติฎฺฐา อเหสุํฯ</p>

</p>


<ol>
<li>
<p> [๒๑๔] ๔. ปุณฺณนทีชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ปญฺญาปารมิํ อารพฺภ กเถสิฯ เอกสฺมิญฺหิ ทิวเส ธมฺมสภายํ ภิกฺขู ตถาคตสฺส ปญฺญํ อารพฺภ กถํ สมุฎฺฐาเปสุํ – ‘‘อาวุโส, สมฺมาสมฺพุโทฺธ มหาปโญฺญ ปุถุปโญฺญ หาสปโญฺญ ชวนปโญฺญ ติกฺขปโญฺญ คมฺภีรปโญฺญ นิเพฺพธิกปโญฺญ อุปายปญฺญาย สมนฺนาคโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ ตถาคโต ปญฺญวา อุปายกุสโลเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปุโรหิตกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา ปิตุ อจฺจเยน ปุโรหิตฎฺฐานํ ลภิตฺวา พาราณสิรโญฺญ อตฺถธมฺมานุสาสโก  อโหสิฯ อปรภาเค ราชา ปริเภทกานํ กถํ คเหตฺวา โพธิสตฺตสฺส กุโทฺธ ‘‘มา มม สนฺติเก วสี’’ติ โพธิสตฺตํ พาราณสิโต ปพฺพาเชสิฯ โพธิสโตฺต ปุตฺตทารํ คเหตฺวา เอกสฺมิํ กาสิกคามเก วาสํ กเปฺปสิฯ อปรภาเค ราชา ตสฺส คุณํ สริตฺวา ‘‘มยฺหํ กญฺจิ เปเสตฺวา อาจริยํ ปโกฺกสิตุํ น ยุตฺตํ, เอกํ ปน คาถํ พนฺธิตฺวา ปณฺณํ   ลิขิตฺวา กากมํสํ ปจาเปตฺวา ปณฺณญฺจ มํสญฺจ เสตวเตฺถน ปลิเวเฐตฺวา ราชมุทฺทิกาย ลเญฺฉตฺวา เปเสสฺสามิฯ ยทิ ปณฺฑิโต ภวิสฺสติ, ปณฺณํ วาเจตฺวา กากมํสภาวํ ญตฺวา อาคมิสฺสติ, โน เจ, นาคมิสฺสตี’’ติ ‘‘ปุณฺณํ นทิ’’นฺติ อิมํ คาถํ ปเณฺณ ลิขิ –</p>


<ol>
<li>
‘‘ปุณฺณํ นทิํ เยน จ เปยฺยมาหุ, ชาตํ ยวํ เยน จ คุยฺหมาหุ;  
  
ทูรํ คตํ เยน จ อวฺหยนฺติ, โส ตฺยาคโต หนฺท จ ภุญฺช พฺราหฺมณา’’ติฯ  
</li>
  
<p>ตตฺถ ติ กากเปยฺยา นทีหิ วทนฺตา เยน ปุณฺณํ นทิํ กากเปยฺยมาหุ, น หิ อปุณฺณา นที ‘‘กากเปยฺยา’’ติ วุจฺจติฯ ยทาปิ นทีตีเร ฐตฺวา คีวํ ปสาเรตฺวา กาเกน ปาตุํ สกฺกา โหติ, ตทา นํ ‘‘กากเปยฺยา’’ติ วทนฺติฯ ติ นฺติ เทสนาสีสมตฺตํ, อิธ ปน สพฺพมฺปิ ชาตํ อุคฺคตํ สมฺปนฺนตรุณสสฺสํ อธิเปฺปตํฯ ตญฺหิ ยทา อโนฺต ปวิฎฺฐกากํ ปฎิจฺฉาเทตุํ สโกฺกติ, ตทา คุยฺหตีติ คุยฺหํฯ กิํ คุยฺหติ? กากํฯ อิติ กากสฺส คุยฺหํ กากคุยฺหนฺติ ตํ วทมานา กาเกน คุยฺหวจนสฺส การณภูเตน ‘‘คุยฺห’’นฺติ วทนฺติฯ เตน วุตฺตํ ‘‘เยน จ คุยฺหมาหู’’ติฯ ติ ทูรํ คตํ วิปฺปวุตฺถํ ปิยปุคฺคลํ ยํ อาคนฺตฺวา นิสินฺนํ ทิสฺวา สเจ อิตฺถนฺนาโม อาคจฺฉติ, วสฺส กากาติ วา วสฺสนฺตเญฺญว วา สุตฺวา ‘‘ยถา กาโก วสฺสติ, อิตฺถนฺนาโม อาคมิสฺสตี’’ติ เอวํ วทนฺตา เยน จ อวฺหยนฺติ กเถนฺติ มเนฺตนฺติ, อุทาหรนฺตีติ อโตฺถฯ ติ โส เต อานีโตฯ ติ คณฺห, พฺราหฺมณ, ภุญฺชสฺสุ นํ, ขาท อิทํ กากมํสนฺติ อโตฺถฯ
</ol></p>


<p>อิติ  ราชา อิมํ คาถํ ปเณฺณ ลิขิตฺวา โพธิสตฺตสฺส เปเสสิฯ โส ปณฺณํ วาเจตฺวา ‘‘ราชา มํ ทฎฺฐุกาโม’’ติ ญตฺวา ทุติยํ คาถมาห –</p>


<ol>
<li>
‘‘ยโต  
มํ สรตี ราชา, วายสมฺปิ ปเหตเว;  
  
หํสา โกญฺจา มยูรา จ, อสตีเยว ปาปิยา’’ติฯ  
</li>
  
<p>ตตฺถ ติ ยทา ราชา วายสมํสํ ลภิตฺวา ตมฺปิ ปเหตุํ มํ สรติฯ ติ ยทา ปนสฺส เอเต หํสาทโย อุปนีตา ภวิสฺสนฺติ, เอกานิ หํสมํสาทีนิ ลจฺฉติ, ตทา มํ กสฺมา น สริสฺสตีติ อโตฺถ? อฎฺฐกถายํ  ปน ‘‘หํสโกญฺจมยูราน’’นฺติ ปาโฐฯ โส สุนฺทรตรา, อิเมสํ หํสาทีนํ มํสํ ลภิตฺวา กสฺมา มํ น สริสฺสติ, สริสฺสติเยวาติ อโตฺถฯ ติ ยํ วา ตํ วา ลภิตฺวา สรณํ นาม สุนฺทรํ, โลกสฺมิํ ปน อสติเยว ปาปิยา, อสติกรณํเยว หีนํ ลามกํ, ตญฺจ อมฺหากํ รโญฺญ นตฺถิฯ สรติ มํ ราชา, อาคมนํ เม ปจฺจาสีสติ, ตสฺมา คมิสฺสามีติ ยานํ โยชาเปตฺวา คนฺตฺวา ราชานํ ปสฺสิ, ราชา ตุสฺสิตฺวา ปุโรหิตฎฺฐาเนเยว ปติฎฺฐาเปสิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปุโรหิโต ปน อหเมว อโหสิ’’นฺติฯ</p>

</p>


<ol>
<li>
<p> [๒๑๕] ๕. กจฺฉปชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต โกกาลิกํ อารพฺภ กเถสิฯ วตฺถุ  (ชา. ๑.๑๓.๑๐๔ อาทโย) อาวิ-ภวิสฺสติฯ ตทา ปน สตฺถา ‘‘น, ภิกฺขเว, โกกาลิโก อิทาเนว วาจาย หโต, ปุเพฺพปิ วาจาย หโตเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อมจฺจกุเล นิพฺพตฺติตฺวา วยปฺปโตฺต ตสฺส อตฺถธมฺมานุสาสโก อโหสิฯ โส ปน ราชา พหุภาณี อโหสิ, ตสฺมิํ กเถเนฺต อเญฺญสํ  วจนสฺส โอกาโส นาม นตฺถิฯ โพธิสโตฺต  ตสฺส ตํ พหุภาณิตํ วาเรตุกาโม เอกํ อุปายํ อุปธาเรโนฺต วิจรติฯ ตสฺมิญฺจ กาเล หิมวนฺตปเทเส เอกสฺมิํ สเร กจฺฉโป วสติ, เทฺว หํสโปตกา โคจราย จรนฺตา เตน สทฺธิํ วิสฺสาสํ อกํสุฯ เต ทฬฺหวิสฺสาสิกา หุตฺวา เอกทิวสํ กจฺฉปํ อาหํสุ – ‘‘สมฺม กจฺฉป, อมฺหากํ หิมวเนฺต จิตฺตกูฎปพฺพตตเล กญฺจนคุหายํ วสนฎฺฐานํ รมณีโย ปเทโส, คจฺฉสิ อมฺหากํ สทฺธิ’’นฺติฯ ‘‘อหํ กินฺติ กตฺวา คมิสฺสามี’’ติ? ‘‘มยํ ตํ คเหตฺวา คมิสฺสาม, สเจ ตฺวํ มุขํ รกฺขิตุํ สกฺขิสฺสสิ, กสฺสจิ กิญฺจิ น กเถสฺสสี’’ติฯ ‘‘รกฺขิสฺสามิ, สามิ, คเหตฺวา มํ คจฺฉถา’’ติฯ เต ‘‘สาธู’’ติ วตฺวา เอกํ ทณฺฑกํ กจฺฉเปน ฑํสาเปตฺวา สยํ  ตสฺส อุโภ โกฎิโย ฑํสิตฺวา อากาสํ ปกฺขนฺทิํสุฯ ตํ ตถา หํเสหิ นียมานํ คามทารกา ทิสฺวา ‘‘เทฺว หํสา กจฺฉปํ ทณฺฑเกน หรนฺตี’’ติ อาหํสุฯ</p>


<p>กจฺฉโป ‘‘ยทิ มํ สหายกา เนนฺติ, ตุมฺหากํ เอตฺถ กิํ ทุฎฺฐเจฎกา’’ติ วตฺตุกาโม หํสานํ สีฆเวคตาย พาราณสินคเร ราชนิเวสนสฺส อุปริภาคํ สมฺปตฺตกาเล ทฎฺฐฎฺฐานโต ทณฺฑกํ วิสฺสเชฺชตฺวา อากาสงฺคเณ ปติตฺวา เทฺวภาโค อโหสิ, ‘‘กจฺฉโป อากาสโต ปติตฺวา เทฺวธา ภิโนฺน’’ติ เอกโกลาหลํ อโหสิฯ ราชา โพธิสตฺตํ อาทาย อมจฺจคณปริวุโต ตํ ฐานํ คนฺตฺวา กจฺฉปํ ทิสฺวา โพธิสตฺตํ ปุจฺฉิ – ‘‘ปณฺฑิต, กินฺติ กตฺวา เอส ปติโต’’ติ? โพธิสโตฺต ‘‘จิรปฎิกโงฺขหํ ราชานํ โอวทิตุกาโม อุปายํ อุปธาเรโนฺต จรามิ, อิมินา กจฺฉเปน หํเสหิ สทฺธิํ วิสฺสาโส กโต ภวิสฺสติ, เตหิ อิมํ ‘หิมวนฺตํ เนสฺสฺสามา’ติ ทณฺฑกํ ฑํสาเปตฺวา อากาสํ ปกฺขเนฺตหิ ภวิตพฺพํ, อถ อิมินา กสฺสจิ วจนํ สุตฺวา อรกฺขิตมุขตาย กิญฺจิ วตฺตุกาเมน ทณฺฑกา วิสฺสโฎฺฐ ภวิสฺสติ, เอวํ  อากาสโต ปติตฺวา ชีวิตกฺขยํ ปเตฺตเนว ภวิตพฺพ’’นฺติ จิเนฺตตฺวา ‘‘อาม มหาราช, อติมุขรา นาม อปริยนฺตวจนา เอวรูปํ ทุกฺขํ ปาปุณนฺติเยวา’’ติ วตฺวา อิมา คาถา อโวจ –</p>


<ol>
<li>
‘‘อวธี วต อตฺตานํ, กจฺฉโป พฺยาหรํ คิรํ;  
  
สุคฺคหีตสฺมิํ กฎฺฐสฺมิํ, วาจาย สกิยาวธิฯ  
</li>
  
<li>
‘‘เอตมฺปิ  
ทิสฺวา นรวีริยเสฎฺฐ, วาจํ ปมุเญฺจ กุสลํ นาติเวลํ;  
  
ปสฺสสิ พหุภาเณน, กจฺฉปํ พฺยสนํ คต’’นฺติฯ  
</li>
  
<p>ตตฺถ ติ ฆาเตสิ วตฯ นฺติ พฺยาหรโนฺตฯ นฺติ มุเขน สุฎฺฐุ ฑํสิตฺวา คหิเต ทณฺฑเกฯ ติ อติมุขรตาย อกาเล วาจํ นิจฺฉาเรโนฺต ทฎฺฐฎฺฐานํ วิสฺสเชฺชตฺวา ตาย สกาย วาจาย อตฺตานํ อวธิ ฆาเตสิฯ เอวเมส ชีวิตกฺขยํ ปโตฺต, น อญฺญถาติฯ ติ เอตมฺปิ การณํ ทิสฺวาฯ ติ นเรสุ วีริเยน เสฎฺฐ อุตฺตมวีริย ราชวรฯ นฺติ สจฺจาทิปฎิสํยุตฺตํ กุสลเมว ปณฺฑิโต ปุริโส มุเญฺจยฺย นิจฺฉาเรยฺย, ตมฺปิ หิตํ กาลยุตฺตํ, น อติเวลํ, อติกฺกนฺตกาลํ อปริยนฺตวาจํ น ภาเสยฺยฯ ติ นนุ ปจฺจกฺขโต ปสฺสสิฯ ติ พหุภณเนนฯ นฺติ เอตํ กจฺฉปํ ชีวิตกฺขยํ ปตฺตนฺติฯ
</ol></p>


<p>ราชา  ‘‘มํ สนฺธาย ภาสตี’’ติ ญตฺวา ‘‘อเมฺห สนฺธาย กเถสิ, ปณฺฑิตา’’ติ อาหฯ โพธิสโตฺต ‘‘มหาราช, ตฺวํ วา โหหิ อโญฺญ วา, โย โกจิ ปมาณาติกฺกนฺตํ ภาสโนฺต เอวรูปํ พฺยสนํ ปาปุณาตี’’ติ ปากฎํ กตฺวา กเถสิฯ ราชา ตโต ปฎฺฐาย วิรมิตฺวา มนฺทภาณี อโหสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กจฺฉโป โกกาลิโก อโหสิ, เทฺว หํสโปตกา เทฺว มหาเถรา, ราชา อานโนฺท, อมจฺจปณฺฑิโต ปน อหเมว อโหสิ’’นฺติฯ</p>


<p>กจฺฉปชาตกวณฺณนา ปญฺจมาฯ</p>


<ol>
<li>
<p> [๒๑๖] ๖. มจฺฉชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ ตญฺหิ ภิกฺขุํ สตฺถา ‘‘สจฺจํ กิร ตฺวํ, ภิกฺขุ, อุกฺกณฺฐิโตสี’’ติ ปุจฺฉิฯ ‘‘สจฺจํ, ภเนฺต’’ติ วุเตฺต ‘‘เกน อุกฺกณฺฐาปิโตสี’’ติ ปุโฎฺฐ ‘‘ปุราณทุติยิกายา’’ติ อาหฯ อถ นํ สตฺถา ‘‘อยํ เต ภิกฺขุ อิตฺถี อนตฺถการิกา, ปุเพฺพปิ ตฺวํ เอตํ นิสฺสาย สูเลน วิชฺฌิตฺวา  องฺคาเรสุ ปจิตฺวา ขาทิตพฺพตํ ปโตฺต ปณฺฑิเต นิสฺสาย ชีวิตํ อลตฺถา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโรหิโต อโหสิฯ อเถกทิวสํ เกวฎฺฎา ชาเล ลคฺคํ มจฺฉํ อุทฺธริตฺวา อุณฺหวาลุกาปิเฎฺฐ ฐเปตฺวา ‘‘องฺคาเรสุ นํ ปจิตฺวา ขาทิสฺสามา’’ติ สูลํ ตจฺฉิํสุฯ มโจฺฉ มจฺฉิํ อารพฺภ ปริเทวมาโน อิมา คาถา อโวจ –</p>


<ol>
<li>
‘‘น มายมคฺคิ ตปติ, น สูโล สาธุตจฺฉิโต;  
  
ยญฺจ มํ มญฺญเต มจฺฉี, อญฺญํ โส รติยา คโตฯ  
</li>
  
<li>
‘‘โส มํ ทหติ ราคคฺคิ, จิตฺตํ จูปตเปติ มํ;  
  
ชาลิโน มุญฺจถายิรา มํ, น กาเม หญฺญเต กฺวจี’’ติฯ  
</li>
  
<p>ตตฺถ  ติ น มํ อยํ อคฺคิ ตปติ, น ตาปํ ชเนติ, น โสจยตีติ อโตฺถฯ ติ อยํ สูโลปิ สาธุตจฺฉิโต มํ น ตปติ, น เม โสกํ อุปฺปาเทติฯ ติ ยํ ปน มํ มจฺฉี เอวํ มญฺญติ ‘‘อญฺญํ มจฺฉิํ โส ปญฺจกามคุณรติยา คโต’’ติ, ตเทว  มํ ตปติ โสจยติฯ ติ โย ปเนส ราคคฺคิ, โส มํ ทหติ ฌาเปติฯ นฺติ ราคสมฺปยุตฺตกํ มม จิตฺตเมว จ มํ อุปตาเปติ กิลเมติ วิเหเฐติฯ ติ เกวเฎฺฎ อาลปติฯ เต หิ ชาลสฺส อตฺถิตาย ‘‘ชาลิโน’’ติ วุจฺจนฺติฯ นฺติ มุญฺจถ มํ สามิโนติ ยาจติฯ ติ กาเม ปติฎฺฐิโต กาเมน นียมาโน สโตฺต น กฺวจิ หญฺญติฯ น หิ ตํ ตุมฺหาทิสา หนิตุํ อนุจฺฉวิกาติ ปริเทวติฯ อถ วา ติ เหตุวจเน ภุมฺมํ, กามเหตุ มจฺฉิํ อนุพนฺธมาโน นาม น กฺวจิ ตุมฺหาทิเสหิ หญฺญตีติ ปริเทวติฯ ตสฺมิํ ขเณ โพธิสโตฺต นทีตีรํ คโต ตสฺส มจฺฉสฺส ปริเทวิตสทฺทํ สุตฺวา เกวเฎฺฎ อุปสงฺกมิตฺวา ตํ มจฺฉํ โมเจสิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิ ฯ ‘‘ตทา มจฺฉี ปุราณทุติยิกา อโหสิ, มโจฺฉ อุกฺกณฺฐิตภิกฺขุ, ปุโรหิโต ปน อหเมว อโหสิ’’นฺติฯ</p>


<p>มจฺฉชาตกวณฺณนา ฉฎฺฐาฯ</p>


<ol>
<li>
<p> [๒๑๗] ๗. เสคฺคุชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ ปณฺณิกอุปาสกํ อารพฺภ กเถสิฯ วตฺถุ เอกกนิปาเต วิตฺถาริตเมวฯ อิธาปิ สตฺถา ตํ ‘‘กิํ, อุปาสก, จิรสฺสํ อาคโตสี’’ติ ปุจฺฉิฯ ปณฺณิกอุปาสโก ‘‘ธีตา เม, ภเนฺต, นิจฺจํ ปหํสิตมุขี, ตมหํ วีมํสิตฺวา เอกสฺส กุลทารกสฺส อทาสิํ, ตตฺถ อิติกตฺตพฺพตาย ตุมฺหากํ ทสฺสนาย อาคนฺตุํ โอกาสํ น ลภิ’’นฺติ อาหฯ อถ นํ สตฺถา ‘‘น โข, อุปาสก, อิทาเนเวสา สีลวตี, ปุเพฺพปิ สีลวตี, ตฺวญฺจ น อิทาเนเวตํ วีมํสสิ, ปุเพฺพปิ วีมํสิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต รุกฺขเทวตา อโหสิฯ ตทา อยเมว  ปณฺณิกอุปาสโก ‘‘ธีตรํ วีมํสิสฺสามี’’ติ อรญฺญํ เนตฺวา กิเลสวเสน อิจฺฉโนฺต  วิย หเตฺถ คณฺหิฯ อถ นํ ปริเทวมานํ ปฐมคาถาย อชฺฌภาสิ –</p>


<ol>
<li>
‘‘สโพฺพ โลโก อตฺตมโน อโหสิ, อโกวิทา คามธมฺมสฺส เสคฺคุ;  
  
โกมาริ โก นาม ตวชฺช ธโมฺม, ยํ ตฺวํ คหิตา ปวเน ปโรทสี’’ติฯ  
</li>
  
<p>ตตฺถ ติ, อมฺม, สกโลปิ สตฺตโลโก เอติสฺสา กามเสวนาย อตฺตมโน ชาโตฯ ติ ติ ตสฺสา นามํฯ เตน ตฺวํ ปน, อมฺม, เสคฺคุ อโกวิทา คามธมฺมสฺส, อิมสฺมิํ คามธเมฺม วสลธเมฺม อกุสลาสีติ วุตฺตํ โหติฯ ติ, อมฺม, กุมาริ โก นาเมส ตว อชฺช สภาโวฯ ติ ตฺวํ มยา อิมสฺมิํ ปวเน สนฺถววเสน หเตฺถ คหิตา ปโรทสิ  น สมฺปฎิจฺฉสิ, โก เอส ตว สภาโว, กิํ กุมาริกาเยว ตฺวนฺติ ปุจฺฉติฯ
</ol></p>


<p>ตํ สุตฺวา กุมาริกา ‘‘อาม, ตาต, กุมาริกาเยวาหํ, นาหํ เมถุนธมฺมํ นาม ชานามี’’ติ วตฺวา ปริเทวมานา ทุติยํ คาถมาห –</p>


<ol>
<li>
‘‘โย ทุกฺขผุฎฺฐาย ภเวยฺย ตาณํ, โส เม ปิตา ทุพฺภิ วเน กโรติ;  
  
สา กสฺส กนฺทามิ วนสฺส มเชฺฌ, โย ตายิตา โส สหสํ กโรตี’’ติฯ  
</li>
  
<p>สา เหฎฺฐา กถิตาเยวฯ อิติ โส ปณฺณิโก ตทา ธีตรํ วีมํสิตฺวา เคหํ เนตฺวา กุลทารกสฺส ทตฺวา ยถากมฺมํ คโตฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน ปณฺณิกอุปาสโก โสตาปตฺติผเล ปติฎฺฐหิฯ ‘‘ตทา ธีตา ธีตาเยว, ปิตา ปิตาเยว อโหสิ, ตสฺส การณสฺส ปจฺจกฺขการิกา รุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๑๘] ๘. กูฎวาณิชชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต เอกํ กูฎวาณิชํ อารพฺภ กเถสิฯ สาวตฺถิวาสิโน หิ กูฎวาณิโช จ ปณฺฑิตวาณิโช จ เทฺว วาณิชา มิตฺติกา หุตฺวา ปญฺจ สกฎสตานิ ภณฺฑสฺส ปูราเปตฺวา ปุพฺพนฺตโต อปรนฺตํ วิจรมานา โวหารํ กตฺวา พหุํ ลาภํ ลภิตฺวา สาวตฺถิํ ปจฺจาคมิํสุฯ ปณฺฑิตวาณิโช กูฎวาณิชํ อาห – ‘‘สมฺม, ภณฺฑํ ภาเชมา’’ติฯ กูฎวาณิโช ‘‘อยํ ทีฆรตฺตํ ทุกฺขเสยฺยาย ทุโพฺภชเนน กิลโนฺต อตฺตโน ฆเร นานคฺครสํ ภตฺตํ ภุญฺชิตฺวา อชีรเกน มริสฺสติ, อถ สพฺพเมฺปตํ ภณฺฑํ มยฺหเมว ภวิสฺสตี’’ติ จิเนฺตตฺวา ‘‘นกฺขตฺตํ น มนาปํ, ทิวโส น มนาโป, เสฺว ชานิสฺสามิ , ปุนทิวเส ชานิสฺสามี’’ติ กาลํ เขเปติฯ อถ นํ ปณฺฑิตวาณิโช นิปฺปีเฬตฺวา ภาชาเปตฺวา คนฺธมาลํ อาทาย สตฺถุ สนฺติกํ คนฺตฺวา สตฺถารํ ปูเชตฺวา วนฺทิตฺวา เอกมนฺตํ นิสีทิฯ สตฺถา ‘‘กทา อาคโตสี’’ติ ปุจฺฉิตฺวา ‘‘อฑฺฒมาสมโตฺต เม, ภเนฺต, อาคตสฺสา’’ติ วตฺวา ‘‘อถ กสฺมา เอวํ ปปญฺจํ กตฺวา พุทฺธุปฎฺฐานํ อาคโตสี’’ติ ปุโฎฺฐ ตํ ปวตฺติํ อาโรเจสิฯ สตฺถา ‘‘น โข, อุปาสก, อิทาเนว, ปุเพฺพเปส กูฎวาณิโชเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อมจฺจกุเล นิพฺพตฺติตฺวา วยปฺปโตฺต ตสฺส วินิจฺฉยามโจฺจ อโหสิฯ ตทา คามวาสี จ นครวาสี จ เทฺว วาณิชา มิตฺตา อเหสุํฯ คามวาสี นครวาสิสฺส สนฺติเก ปญฺจ ผาลสตานิ ฐเปสิฯ โส เต ผาเล วิกฺกิณิตฺวา มูลํ คเหตฺวา ผาลานํ ฐปิตฎฺฐาเน มูสิกวจฺจํ อากิริตฺวา ฐเปสิฯ อปรภาเค คามวาสี อาคนฺตฺวา ‘‘ผาเล เม เทหี’’ติ อาหฯ กูฎวาณิโช ‘‘ผาลา เต มูสิกาหิ ขาทิตา’’ติ มูสิกวจฺจํ ทเสฺสสิฯ อิตโร ‘‘ขาทิตาว โหนฺตุ, มูสิกาหิ ขาทิเต กิํ สกฺกา กาตุ’’นฺติ นฺหานตฺถาย ตสฺส ปุตฺตํ อาทาย คจฺฉโนฺต เอกสฺส สหายกสฺส เคเห ‘‘อิมสฺส กตฺถจิ คนฺตุํ มา อทตฺถา’’ติ วตฺวา อโนฺตคเพฺภ  นิสีทาเปตฺวา สยํ นฺหายิตฺวา กูฎวาณิชสฺส เคหํ อคมาสิฯ โส ‘‘ปุโตฺต เม กห’’นฺติ อาหฯ ‘‘สมฺม, ตว ปุตฺตํ ตีเร ฐเปตฺวา มม อุทเก นิมุคฺคกาเล เอโก กุลโล อาคนฺตฺวา ตว ปุตฺตํ นขปญฺชเรน คเหตฺวา อากาสํ ปกฺขโนฺต, อหํ ปาณิํ ปหริตฺวา วิรวิตฺวา วายมโนฺตปิ โมเจตุํ นาสกฺขิ’’นฺติฯ ‘‘ตฺวํ มุสา ภณสิ, กุลลา ทารเก คเหตฺวา คนฺตุํ สมตฺถา นาม นตฺถี’’ติฯ ‘‘สมฺม, โหตุ, อยุเตฺตปิ โหเนฺต อหํ กิํ กโรมิ, กุลเลเนว เต ปุโตฺต นีโต’’ติฯ โส ตํ สนฺตเชฺชตฺวา ‘‘อเร ทุฎฺฐโจร มนุสฺสมารก , อิทานิ ตํ วินิจฺฉยํ คนฺตฺวา กฑฺฒาเปสฺสามี’’ติ นิกฺขมิฯ โส ‘‘มม รุจฺจนกเมว กโรสี’’ติ เตเนว สทฺธิํ วินิจฺฉยฎฺฐานํ อคมาสิฯ</p>


<p>กูฎวาณิโช โพธิสตฺตํ อาห – ‘‘อยํ, สามิ, มม ปุตฺตํ คเหตฺวา นฺหายิตุํ คโต, ‘กหํ เม ปุโตฺต’ติ วุเตฺต ‘กุลเลน หโฎ’ติ อาห, วินิจฺฉินถ  เม อฑฺฑ’’นฺติฯ โพธิสโตฺต ‘‘สจฺจํ ภเณ’’ติ อิตรํ ปุจฺฉิฯ โส อาห – ‘‘อาม, สามิ, อหํ ตํ อาทาย คโต, เสเนน ปหฎภาโว สจฺจเมว, สามี’’ติฯ ‘‘กิํ ปน โลเก กุลลา นาม ทารเก หรนฺตี’’ติ? ‘‘สามิ, อหมฺปิ ตุเมฺห ปุจฺฉามิ – ‘‘กุลลา ทารเก คเหตฺวา อากาเส คนฺตุํ น สโกฺกนฺติ, มูสิกา ปน อยผาเล ขาทนฺตี’’ติฯ ‘‘อิทํ กิํ นามา’’ติ? ‘‘สามิ, มยา เอตสฺส ฆเร ปญฺจ ผาลสตานิ ฐปิตานิ, สฺวายํ ‘ผาลา เต มูสิกาหิ ขาทิตา’ติ วตฺวา ‘อิทํ เต ผาเล ขาทิตมูสิกานํ วจฺจ’นฺติ วจฺจํ ทเสฺสติ, สามิ, มูสิกา เจ ผาเล ขาทนฺติ, กุลลาปิ ทารเก หริสฺสนฺติฯ สเจ น ขาทนฺติ, เสนาปิ ตํ น หริสฺสนฺติฯ เอโส ปน ‘ผาลา เต มูสิกาหิ ขาทิตา’ติ วทติ, เตสํ ขาทิตภาวํ วา อขาทิตภาวํ วา ชานาถ, อฑฺฑํ  เม วินิจฺฉินถา’’ติฯ โพธิสโตฺต ‘‘สฐสฺส ปฎิสาเฐยฺยํ กตฺวา ชินิสฺสามีติ อิมินา จินฺติตํ ภวิสฺสตี’’ติ ญตฺวา ‘‘สุฎฺฐุ เต จินฺติต’’นฺติ วตฺวา อิมา คาถา อโวจ –</p>


<ol>
<li>
‘‘สฐสฺส สาเฐยฺยมิํท สุจินฺติตํ, ปโจฺจฑฺฑิตํ ปฎิกูฎสฺส กูฎํ;  
  
ผาลํ เจ ขาเทยฺยุํ มูสิกา, กสฺมา กุมารํ กุลลา น หเรยฺยุํฯ  
</li>
  
<li>
‘‘กูฎสฺส หิ สนฺติ กูฎกูฎา, ภวติ จาปิ นิกติโน นิกตฺยา;  
  
เทหิ ปุตฺตนฎฺฐ ผาลนฎฺฐสฺส ผาลํ, มา เต ปุตฺตมหาสิ ผาลนโฎฺฐ’’ติฯ  
</li>
  
<p>ตตฺถ ติ สฐภาเวน เกราฎิเกน ‘‘เอกํ อุปายํ กตฺวา ปรสนฺตกํ ขาทิตุํ วฎฺฎตี’’ติ สฐสฺสฯ นฺติ อิทํ ปฎิสาเฐยฺยํ จิเนฺตเนฺตน ตยา สุฎฺฐุ จินฺติตํฯ นฺติ กูฎสฺส ปุคฺคลสฺส ตยา ปฎิกูฎํ สุฎฺฐุ ปโจฺจฑฺฑิตํ, ปฎิภาคํ กตฺวา โอฑฺฑิตสทิสเมว กตนฺติ อโตฺถฯ ติ ยทิ มูสิกา ผาลํ ขาเทยฺยุํฯ นฺติ มูสิกาสุ ผาเล ขาทนฺตีสุ กุลลา กิํ การณา กุมารํ โน หเรยฺยุํฯ
</ol></p>


<p>   ติ ตฺวํ ‘‘อหเมว มูสิกาหิ ผาเล ขาทาปิตปุริโส กูโฎ’’ติ มญฺญสิ, ตาทิสสฺส ปน กูฎสฺส อิมสฺมิํ โลเก พหู กูฎา สนฺติ, กูฎสฺส กูฎาติ กูฎปฎิกูฎานํ เอตํ นามํ, กูฎสฺส ปฎิกูฎา นาม สนฺตีติ วุตฺตํ โหติฯ ติ นิกติโน เนกติกสฺส วญฺจนกปุคฺคลสฺส นิกตฺยา อปโร นิกติการโก วญฺจนกปุริโส ภวติเยวฯ นฺติ อโมฺภ นฎฺฐปุตฺต ปุริส, เอตสฺส นฎฺฐผาลสฺส ผาลํ เทหิฯ ติ สเจ หิสฺส ผาลํ น ทสฺสสิ, ปุตฺตํ เต หริสฺสติ, ตํ เต เอส มา หรตุ, ผาลมสฺส เทหีติฯ ‘‘เทมิ, สามิ, สเจ เม ปุตฺตํ เทตี’’ติฯ ‘‘เทมิ, สามิ, สเจ เม ผาเล เทตี’’ติฯ เอวํ  นฎฺฐปุโตฺต ปุตฺตํ, นฎฺฐผาโล จ ผาลํ ปฎิลภิตฺวา อุโภปิ ยถากมฺมํ คตาฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กูฎวาณิโช อิทานิ กูฎวาณิโชว, ปณฺฑิตวาณิโช ปณฺฑิตวาณิโชเยว, วินิจฺฉยามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๒๑๙] ๙. ครหิตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ อนภิรติยา อุกฺกณฺฐิตภิกฺขุํ อารพฺภ กเถสิฯ เอตสฺส หิ ปเจฺจกํ คหิตํ อารมฺมณํ นาม นตฺถิ, อนภิรติวาสํ วสนฺตํ ปน ตํ สตฺถุ สนฺติกํ อาเนสุํฯ โส สตฺถารา ‘‘สจฺจํ กิร ตฺวํ, ภิกฺขุ, อุกฺกณฺฐิโตสี’’ติ ปุโฎฺฐ ‘‘สจฺจ’’นฺติ วตฺวา ‘‘กิํการณา’’ติ วุเตฺต ‘‘กิเลสวเสนา’’ติ อาหฯ อถ นํ สตฺถา ‘‘อยํ, ภิกฺขุ, กิเลโส นาม ปุเพฺพ ติรจฺฉาเนหิปิ ครหิโต, ตฺวํ เอวรูเป สาสเน ปพฺพชิโต กสฺมา ติรจฺฉาเนหิปิ ครหิตกิเลสวเสน อุกฺกณฺฐิโต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส วานรโยนิยํ นิพฺพตฺติฯ ตเมนํ เอโก วนจรโก คเหตฺวา  อาเนตฺวา รโญฺญ อทาสิฯ โส จิรํ ราชเคเห วสมาโน วตฺตสมฺปโนฺน อโหสิ, มนุสฺสโลเก วตฺตมานํ กิริยํ เยภุเยฺยน อญฺญาสิฯ ราชา ตสฺส วเตฺต ปสีทิตฺวา วนจรกํ ปโกฺกสาเปตฺวา ‘‘อิมํ วานรํ คหิตฎฺฐาเนเยว วิสฺสเชฺชหี’’ติ อาณาเปสิ , โส ตถา อกาสิฯ วานรคโณ โพธิสตฺตสฺส อาคตภาวํ ญตฺวา ตสฺส ทสฺสนตฺถาย มหเนฺต ปาสาณปิเฎฺฐ สนฺนิปติตฺวา โพธิสเตฺตน สทฺธิํ สโมฺมทนียํ กถํ กตฺวา ‘‘สมฺม, กหํ เอตฺตกํ กาลํ วุโตฺถสี’’ติ อาหฯ ‘‘พาราณสิยํ ราชนิเวสเน’’ติฯ ‘‘อถ กถํ มุโตฺตสี’’ติ? ‘‘ราชา มํ เกฬิมกฺกฎํ กตฺวา มม วเตฺต ปสโนฺน มํ วิสฺสเชฺชสี’’ติฯ</p>


<p>อถ นํ เต วานรา ‘‘มนุสฺสโลเก วตฺตมานกิริยํ นาม ตุเมฺห ชานิสฺสถ , อมฺหากมฺปิ ตาว กเถถ, โสตุกามมฺหา’’ติ อาหํสุฯ ‘‘มา มํ มนุสฺสานํ กิริยํ ปุจฺฉถา’’ติฯ ‘‘กเถถ โสตุกามมฺหา’’ติฯ โพธิสโตฺตปิ ‘‘มนุสฺสา นาม ขตฺติยาปิ พฺราหฺมณาปิ ‘มยฺหํ มยฺห’นฺติ วทนฺติ, หุตฺวา อภาวเฎฺฐน อนิจฺจตํ น ชานนฺติ, สุณาถ ทานิ เตสํ อนฺธพาลานํ การณ’’นฺติ วตฺวา อิมา คาถา อโวจ –</p>


<ol>
<li>
‘‘หิรญฺญํ เม สุวณฺณํ เม, เอสา รตฺติํ ทิวา กถา;  
  
ทุเมฺมธานํ มนุสฺสานํ, อริยธมฺมํ อปสฺสตํฯ  
</li>
  
<li>
‘‘เทฺว เทฺว คหปตโย เคเห, เอโก ตตฺถ อมสฺสุโก;  
  
ลมฺพตฺถโน เวณิกโต, อโถ องฺกิตกณฺณโก;  
  
กีโต ธเนน พหุนา, โส ตํ วิตุทเต ชน’’นฺติฯ  
</li>
  
<p>ตตฺถ ติ เทสนาสีสมตฺตเมตํ, อิมินา ปน ปททฺวเยน ทสวิธมฺปิ รตนํ สพฺพํ, ปุพฺพณฺณาปรณฺณํ เขตฺตวตฺถุํ ทฺวิปทจตุปฺปทญฺจ สพฺพํ ทเสฺสโนฺต ‘‘อิทํ เม อิทํ เม’’ติ อาหฯ ติ เอสา มนุสฺสานํ รตฺติญฺจ ทิวา จ นิจฺจกาลํ กถาฯ อญฺญํ ปน เต ‘‘ปญฺจกฺขนฺธา อนิจฺจา’’ติ วา ‘‘หุตฺวา น ภวนฺตี’’ติ วา น ชานนฺติ, เอวเมว ปริเทวนฺตา วิจรนฺติฯ นฺติ อปฺปปญฺญานํฯ นฺติ อริยานํ พุทฺธาทีนํ ธมฺมํ, อริยํ วา นิโทฺทสํ นววิธํ โลกุตฺตรธมฺมํ อปสฺสนฺตานํ เอสาว กถาฯ อญฺญา ปน ‘‘อนิจฺจํ วา ทุกฺขํ วา’’ติ เตสํ กถา นาม นตฺถิฯ
</ol></p>


<p>ติ  เคเห อธิปติภูตาฯ ติ เตสุ ทฺวีสุ ฆรสามิเกสุ ‘‘เอโก’’ติ มาตุคามํ สนฺธาย วทติฯ ตตฺถ ติ กตเวณี, นานปฺปกาเรน สณฺฐาปิตเกสกลาโปติ อโตฺถฯ ติ อถ เสฺวว วิทฺธกโณฺณ ฉิทฺทกโณฺณติ ลมฺพกณฺณตํ สนฺธายาหฯ ติ โส ปเนส อมสฺสุโก ลมฺพตฺถโน เวณิกโต องฺกิตกโณฺณ มาตาปิตูนํ พหุํ  ธนํ ทตฺวา กีโต, มเณฺฑตฺวา ปสาเธตฺวา ยานํ อาโรเปตฺวา มหเนฺตน ปริวาเรน ฆรํ อานีโตฯ นฺติ โส คหปติ อาคตกาลโต ปฎฺฐาย  ตสฺมิํ เคเห ทาสกมฺมกราทิเภทํ ชนํ ‘‘อเร ทุฎฺฐทาส ทุฎฺฐทาสิ, อิมํ น กโรสี’’ติ มุขสตฺตีหิ วิตุทติ, สามิโก วิย หุตฺวา มหาชนํ วิจาเรติฯ เอวํ ตาว ‘‘มนุสฺสโลเก อติวิย อยุตฺต’’นฺติ มนุสฺสโลกํ ครหิฯ</p>


<p>ตํ สุตฺวา สเพฺพ วานรา ‘‘มา กเถถ, มา กเถถ, อโสตพฺพยุตฺตกํ อสฺสุมฺหา’’ติ อุโภหิ หเตฺถหิ กเณฺณ ทฬฺหํ ปิทหิํสุฯ ‘‘อิมสฺมิํ ฐาเน อเมฺหหิ อิทํ อยุตฺตํ สุต’’นฺติ ตํ ฐานมฺปิ ครหิตฺวา อญฺญตฺถ อคมํสุฯ โส ปิฎฺฐิปาสาโณ ครหิตปิฎฺฐิปาสาโณเยว กิร นาม ชาโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โส ภิกฺขุ โสตาปตฺติผเล ปติฎฺฐหิฯ ‘‘ตทา วานรคโณ พุทฺธปริสา อโหสิ, วานริโนฺท ปน อหเมว อโหสิ’’นฺติฯ</p>

</p>


<ol>
<li>
<p> [๒๒๐] ๑๐. ธมฺมธชชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ ตทา หิ สตฺถา ‘‘น, ภิกฺขเว, อิทาเนว, ปุเพฺพปิ เทวทโตฺต มยฺหํ วธาย ปริสกฺกิเยว, สนฺตาสมตฺตมฺปิ ปน กาตุํ นาสกฺขี’’ติ วตฺวา อตีตํ อาหริฯ</p>


<p>อตีเต  พาราณสิยํ ยสปาณิ นาม ราชา รชฺชํ กาเรสิ, กาฬโก นามสฺส เสนาปติ อโหสิฯ ตทา โพธิสโตฺต ตเสฺสว ปุโรหิโต อโหสิ นาเมน ธมฺมธโช นาม, รโญฺญ ปน สีสปฺปสาธนกปฺปโก ฉตฺตปาณิ นามฯ ราชา ธเมฺมน รชฺชํ กาเรติ, เสนาปติ ปนสฺส วินิจฺฉยํ กโรโนฺต ลญฺชํ ขาทติ ปรปิฎฺฐิมํสิโก, ลญฺชํ คเหตฺวา อสฺสามิเก สามิเก กโรติฯ อเถกทิวสํ วินิจฺฉเย ปราชิโต มนุโสฺส พาหา ปคฺคยฺห กนฺทโนฺต วินิจฺฉยา นิกฺขโนฺต ราชุปฎฺฐานํ คจฺฉนฺตํ  โพธิสตฺตํ ทิสฺวา ตสฺส ปาเทสุ ปติตฺวา ‘‘ตุมฺหาทิเสสุ นาม, สามิ, รโญฺญ อตฺถญฺจ ธมฺมญฺจ อนุสาสเนฺตสุ กาฬกเสนาปติ ลญฺชํ คเหตฺวา อสฺสามิเก สามิเก กโรตี’’ติ อตฺตโน ปราชิตภาวํ โพธิสตฺตสฺส กเถสิฯ โพธิสโตฺต การุญฺญํ อุปฺปาเทตฺวา  ‘‘เอหิ ภเณ, อฑฺฑํ เต วินิจฺฉินิสฺสามี’’ติ ตํ คเหตฺวา วินิจฺฉยฎฺฐานํ อคมาสิฯ มหาชโน สนฺนิปติ, โพธิสโตฺต ตํ อฑฺฑํ ปฎิวินิจฺฉินิตฺวา สามิกเญฺญว สามิกํ อกาสิฯ</p>


<p>มหาชโน สาธุการํ อทาสิ, โส สโทฺท มหา อโหสิฯ ราชา ตํ สุตฺวา ‘‘กิํ สโทฺท นาเมโส’’ติ ปุจฺฉิฯ ‘‘เทว, ธมฺมธชปณฺฑิเตน ทุพฺพินิจฺฉิโต อโฑฺฑ สุวินิจฺฉิโต, ตเตฺรส สาธุการสโทฺท’’ติฯ ราชา ตุโฎฺฐ โพธิสตฺตํ ปโกฺกสาเปตฺวา ‘‘อโฑฺฑ กิร เต อาจริย วินิจฺฉิโต’’ติ ปุจฺฉิฯ ‘‘อาม, มหาราช, กาฬเกน ทุพฺพินิจฺฉิตํ อฑฺฑํ วินิจฺฉินิ’’นฺติ วุเตฺต ‘‘อิโต ทานิ ปฎฺฐาย ตุเมฺหว อฑฺฑํ วินิจฺฉินถ, มยฺหญฺจ กณฺณสุขํ ภวิสฺสติ โลกสฺส จ วุฑฺฒี’’ติ วตฺวา อนิจฺฉนฺตมฺปิ ตํ ‘‘สตฺตานุทฺทยาย วินิจฺฉเย นิสีทถา’’ติ ยาจิตฺวา สมฺปฎิจฺฉาเปสิฯ ตโต ปฎฺฐาย โพธิสโตฺต วินิจฺฉเย นิสีทติ, สามิเกเยว สามิเก กโรติฯ</p>


<p>กาฬโก ตโต ปฎฺฐาย ลญฺชํ อลภโนฺต ลาภโต ปริหายิตฺวา โพธิสตฺตสฺส อาฆาตํ พนฺธิตฺวา ‘‘มหาราช, ธมฺมธชปณฺฑิโต ตว รชฺชํ ปเตฺถตี’’ติ โพธิสตฺตํ รโญฺญ อนฺตเร ปริภินฺทิฯ ราชา อสทฺทหโนฺต ‘‘มา เอวํ อวจา’’ติ ปฎิกฺขิปิตฺวา ปุน เตน ‘‘สเจ เม น สทฺทหถ, ตสฺสาคมนกาเล วาตปาเนน โอโลเกถฯ อถาเนน สกลนครสฺส อตฺตโน หเตฺถ กตภาวํ ปสฺสิสฺสถา’’ติ วุเตฺต ราชา ตสฺส อฑฺฑการกปริสํ ทิสฺวา ‘‘เอตเสฺสว ปริสา’’ติ สญฺญาย ภิชฺชิตฺวา ‘‘กิํ กโรม  เสนาปตี’’ติ ปุจฺฉิฯ ‘‘เทว, เอตํ มาเรตุํ วฎฺฎตี’’ติ ฯ ‘‘โอฬาริกโทสํ อปสฺสนฺตา กถํ มาเรสฺสามา’’ติ? ‘‘อเตฺถโก อุปาโย’’ติฯ ‘‘กตรูปาโย’’ติฯ ‘‘อสยฺหมสฺส กมฺมํ อาโรเปตฺวา ตํ กาตุํ อสโกฺกนฺตํ ตํ เตน โทเสน มาเรสฺสามา’’ติฯ ‘‘กิํ ปน อสยฺหกมฺม’’นฺติ? ‘‘มหาราช, อุยฺยานํ นาม สารภูมิยํ โรปิตํ ปฎิชคฺคิยมานํ ตีหิ จตูหิ สํวจฺฉเรหิ ผลํ เทติฯ ตุเมฺห ตํ ปโกฺกสาเปตฺวา ‘เสฺว อุยฺยานํ กีฬิสฺสาม, อุยฺยานํ เม มาเปหี’ติ วทถ, โส มาเปตุํ น สกฺขิสฺสติฯ อถ นํ ตสฺมิํ โทเส มาเรสฺสามา’’ติฯ</p>


<p>ราชา โพธิสตฺตํ อามเนฺตตฺวา ‘‘ปณฺฑิต, มยฺหํ ปุราณอุยฺยาเน จิรํ กีฬิมฺห, อิทานิ นวอุยฺยาเน กีฬิตุกามมฺห, เสฺว กีฬิสฺสาม, อุยฺยานํ โน มาเปหิ, สเจ มาเปตุํ น สกฺขิสฺสสิ, ชีวิตํ เต นตฺถี’’ติฯ โพธิสโตฺต ‘‘กาฬเกน ลญฺชํ อลภมาเนน ราชา อนฺตเร ปริภิโนฺน ภวิสฺสตี’’ติ ญตฺวา ‘‘สโกฺกโนฺต ชานิสฺสามิ, มหาราชา’’ติ วตฺวา เคหํ คนฺตฺวา สุโภชนํ ภุญฺชิตฺวา จินฺตยมาโน สยเน นิปชฺชิ, สกฺกสฺส ภวนํ อุณฺหาการํ ทเสฺสสิฯ สโกฺก  อาวเชฺชโนฺต โพธิสตฺตสฺส จิตฺตํ ญตฺวา เวเคนาคนฺตฺวา สิริคพฺภํ ปวิสิตฺวา อากาเส ฐตฺวา ‘‘กิํ จิเนฺตสิ ปณฺฑิตา’’ติ ปุจฺฉิฯ ‘‘โกสิ ตฺว’’นฺติ? ‘‘สโกฺกหมสฺมี’’ติฯ ‘‘ราชา มํ ‘อุยฺยานํ มาเปหี’ติ อาห, ตํ จิเนฺตมี’’ติฯ ‘‘ปณฺฑิต, มา จินฺตยิ, อหํ เต นนฺทนวนจิตฺตลตาวนสทิสํ อุยฺยานํ มาเปสฺสามิ, กตรสฺมิํ ฐาเน มาเปมี’’ติ? ‘‘อสุกฎฺฐาเน มาเปหี’’ติฯ สโกฺก มาเปตฺวา เทวปุรเมว คโตฯ</p>


<p>ปุนทิวเส โพธิสโตฺต อุยฺยานํ ปจฺจกฺขโต ทิสฺวา คนฺตฺวา รโญฺญ อาโรเจสิ – ‘‘นิฎฺฐิตํ เต, มหาราช, อุยฺยานํ, กีฬสฺสู’’ติฯ ราชา คนฺตฺวา อฎฺฐารสหเตฺถน มโนสิลาวเณฺณน ปากาเรน ปริกฺขิตฺตํ ทฺวารฎฺฎาลกสมฺปนฺนํ ปุปฺผผลภารภริตนานารุกฺขปฎิมณฺฑิตํ  อุยฺยานํ ทิสฺวา กาฬกํ ปุจฺฉิ – ‘‘ปณฺฑิเตน อมฺหากํ วจนํ กตํ, อิทานิ กิํ กโรมา’’ติฯ ‘‘มหาราช, เอกรเตฺตน อุยฺยานํ มาเปตุํ สโกฺกโนฺต รชฺชํ คเหตุํ กิํ น สโกฺกตี’’ติ? ‘‘อิทานิ กิํ กโรมา’’ติ? ‘‘อปรมฺปิ นํ อสยฺหกมฺมํ กาเรมา’’ติฯ ‘‘กิํ กมฺมํ นามา’’ติ? ‘‘สตฺตรตนมยํ โปกฺขรณิํ มาเปมา’’ติฯ ราชา ‘‘สาธู’’ติ โพธิสตฺตํ อามเนฺตตฺวา ‘‘อาจริย, อุยฺยานํ ตาว เต มาปิตํ , เอตสฺส ปน อนุจฺฉวิกํ สตฺตรตนมยํ โปกฺขรณิํ มาเปหิฯ สเจ มาเปตุํ น สกฺขิสฺสสิ, ชีวิตํ เต นตฺถี’’ติ อาหฯ โพธิสโตฺต ‘‘สาธุ, มหาราช, สโกฺกโนฺต มาเปสฺสามี’’ติ อาหฯ อถสฺส สโกฺก โปกฺขรณิํ มาเปสิ โสภคฺคปฺปตฺตํ สตติตฺถํ สหสฺสวงฺกํ ปญฺจวณฺณปทุมสญฺฉนฺนํ นนฺทนโปกฺขรณิสทิสํฯ</p>


<p>ปุนทิวเส โพธิสโตฺต ตมฺปิ ปจฺจกฺขํ กตฺวา รโญฺญ อาโรเจสิ – ‘‘มาปิตา, เทว, โปกฺขรณี’’ติฯ ราชา ตมฺปิ ทิสฺวา ‘‘อิทานิ กิํ กโรมา’’ติ กาฬกํ ปุจฺฉิฯ ‘‘อุยฺยานสฺส อนุจฺฉวิกํ เคหํ มาเปตุํ อาณาเปหิ, เทวา’’ติฯ ราชา โพธิสตฺตํ อามเนฺตตฺวา ‘‘อิทานิ, อาจริย, อิมสฺส อุยฺยานสฺส เจว โปกฺขรณิยา จ อนุจฺฉวิกํ สพฺพทนฺตมยํ เคหํ มาเปหิ, โน เจ มาเปสฺสสิ, ชีวิตํ เต นตฺถี’’ติ อาหฯ อถสฺส สโกฺก เคหมฺปิ มาเปสิฯ โพธิสโตฺต ปุนทิวเส ตมฺปิ ปจฺจกฺขํ กตฺวา รโญฺญ อาโรเจสิฯ ราชา ตมฺปิ ทิสฺวา ‘‘อิทานิ กิํ กโรมา’’ติ กาฬกํ ปุจฺฉิฯ ‘‘เคหสฺส อนุจฺฉวิกํ มณิํ มาเปตุํ อาณาเปหิ, มหาราชา’’ติ อาหฯ ราชา โพธิสตฺตํ อามเนฺตตฺวา ‘‘ปณฺฑิต, อิมสฺส ทนฺตมยเคหสฺส อนุจฺฉวิกํ มณิํ มาเปหิ, มณิอาโลเกน วิจริสฺสามฯ สเจ มาเปตุํ น สโกฺกสิ, ชีวิตํ เต นตฺถี’’ติ อาหฯ อถสฺส สโกฺก มณิมฺปิ มาเปสิฯ</p>


<p>โพธิสโตฺต  ปุนทิวเส ตํ ปจฺจกฺขํ กตฺวา รโญฺญ อาโรเจสิ ฯ ราชา ตมฺปิ ทิสฺวา ‘‘อิทานิ กิํ กริสฺสามา’’ติ กาฬกํ ปุจฺฉิฯ ‘‘มหาราช, ธมฺมธชพฺราหฺมณสฺส อิจฺฉิติจฺฉิตทายิกา เทวตา อตฺถิ มเญฺญ, อิทานิ ยํ เทวตาปิ มาเปตุํ น สโกฺกติ, ตํ อาณาเปหิฯ จตุรงฺคสมนฺนาคตํ นาม มนุสฺสํ เทวตาปิ มาเปตุํ น สโกฺกติ, ตสฺมา ‘จตุรงฺคสมนฺนาคตํ เม อุยฺยานปาลํ มาเปหี’ติ ตํ วทาหี’’ติฯ ราชา โพธิสตฺตํ อามเนฺตตฺวา ‘‘อาจริย, ตยา อมฺหากํ อุยฺยานํ, โปกฺขรณี, ทนฺตมยปาสาโท, ตสฺส อาโลกกรณตฺถาย มณิรตนญฺจ มาปิตํ, อิทานิ เม อุยฺยานรกฺขกํ จตุรงฺคสมนฺนาคตํ อุยฺยานปาลํ มาเปหิ, โน เจ มาเปสฺสสิ, ชีวิตํ เต นตฺถี’’ติ อาหฯ โพธิสโตฺต ‘‘โหตุ, ลภมาโน ชานิสฺสามี’’ติ เคหํ คนฺตฺวา สุโภชนํ ภุญฺชิตฺวา นิปโนฺน ปจฺจูสกาเล ปพุชฺฌิตฺวา สยนปีเฐ นิสิโนฺน จิเนฺตสิ – ‘‘สโกฺก เทวราชา ยํ อตฺตนา สกฺกา มาเปตุํ, ตํ มาเปสิ, จตุรงฺคสมนฺนาคตํ ปน อุยฺยานปาลํ น สกฺกา มาเปตุํ, เอวํ สเนฺต  ปเรสํ หเตฺถ มรณโต อรเญฺญ อนาถมรณเมว วรตร’’นฺติฯ โส กสฺสจิ อนาโรเจตฺวา ปาสาทา โอตริตฺวา อคฺคทฺวาเรเนว นครา นิกฺขมิตฺวา อรญฺญํ ปวิสิตฺวา อญฺญตรสฺมิํ รุกฺขมูเล สตํ ธมฺมํ อาวชฺชมาโน นิสีทิฯ</p>


<p>สโกฺก ตํ การณํ ญตฺวา วนจรโก วิย หุตฺวา โพธิสตฺตํ อุปสงฺกมิตฺวา ‘‘พฺราหฺมณ, ตฺวํ สุขุมาโล, อทิฎฺฐปุพฺพทุกฺขรูโป วิย อิมํ อรญฺญํ ปวิสิตฺวา กิํ กโรโนฺต นิสิโนฺนสี’’ติ อิมมตฺถํ ปุจฺฉโนฺต ปฐมํ คาถมาห –</p>


<ol>
<li>
‘‘สุขํ ชีวิตรูโปสิ, รฎฺฐา วิวนมาคโต;  
  
โส เอกโก รุกฺขมูเล, กปโณ วิย ฌายสี’’ติฯ  
</li>
  
<p>ตตฺถ ติ ตฺวํ สุเขน ชีวิตสทิโส สุเขธิโต สุขปริหโต วิยฯ ติ อากิณฺณมนุสฺสฎฺฐานาฯ ติ นิรุทกฎฺฐานํ อรญฺญํ ปวิโฎฺฐฯ ติ รุกฺขสมีเปฯ   ติ กปโณ วิย เอกโก นิสิโนฺน ฌายสิ ปชฺฌายสิ, กิํ นาเมตํ จิเนฺตสีติ ปุจฺฉิฯ
</ol></p>


<p>ตํ สุตฺวา โพธิสโตฺต ทุติยํ คาถมาห –</p>


<ol>
<li>
‘‘สุขํ  
ชีวิตรูโปสฺมิ, รฎฺฐา วิวนมาคโต;  
  
โส เอกโก รุกฺขมูเล, กปโณ วิย ฌายามิ;  
  
สตํ ธมฺมํ อนุสฺสร’’นฺติฯ  
</li>
  
<p>ตตฺถ นฺติ, สมฺม, สจฺจเมตํ, อหํ สุขํ ชีวิตรูโป รฎฺฐา จ วิวนมาคโต, โสหํ เอกโกว อิมสฺมิํ รุกฺขมูเล นิสีทิตฺวา กปโณ วิย ฌายามิฯ ยํ ปน วเทสิ ‘‘กิํ นาเมตํ จิเนฺตสี’’ติ, ตํ เต ปเวเทมิ ‘‘สตํ ธมฺม’’นฺติฯ อหญฺหิ สตํ ธมฺมํ อนุสฺสรโนฺต อิธ นิสิโนฺนฯ นฺติ พุทฺธปเจฺจกพุทฺธพุทฺธสาวกานํ สตํ สปฺปุริสานํ ปณฺฑิตานํ ธมฺมํฯ ลาโภ อลาโภ ยโส อยโส นินฺทา ปสํสา สุขํ ทุกฺขนฺติ อยญฺหิ อฎฺฐวิโธ โลกธโมฺมฯ อิมินา ปน อพฺภาหตา สโนฺต น กมฺปนฺติ น ปเวเธนฺติ, อยเมตฺถ อกมฺปนสงฺขาโต สตํ ธโมฺม อิมํ อนุสฺสรโนฺต นิสิโนฺนมฺหีติ ทีเปติฯ
</ol></p>


<p>อถ  นํ สโกฺก ‘‘เอวํ สเนฺต, พฺราหฺมณ, อิมสฺมิํ ฐาเน กสฺมา นิสิโนฺนสี’’ติฯ ‘‘ราชา จตุรงฺคสมนฺนาคตํ อุยฺยานปาลํ อาหราเปติ, ตาทิสํ น สโกฺกมิ ลทฺธุํ, โสหํ ‘กิํ เม ปรสฺส หเตฺถ มรเณน, อรญฺญํ ปวิสิตฺวา อนาถมรณํ มริสฺสามี’ติ จิเนฺตตฺวา อิธาคนฺตฺวา นิสิโนฺน’’ติฯ ‘‘พฺราหฺมณ, อหํ สโกฺก เทวราชา, มยา เต อุยฺยานาทีนิ มาปิตานิ, จตุรงฺคสมนฺนาคตํ อุยฺยานปาลํ มาเปตุํ น สกฺกา, ตุมฺหากํ รโญฺญ สีสปฺปสาธนกปฺปโก ฉตฺตปาณิ นาม, โส จตุรงฺคสมนฺนาคโต, จตุรงฺคสมนฺนาคเตน อุยฺยานปาเลน อเตฺถ สติ เอตํ กปฺปกํ อุยฺยานปาลํ กาตุํ วเทหี’’ติฯ อิติ สโกฺก โพธิสตฺตสฺส โอวาทํ ทตฺวา ‘‘มา ภายี’’ติ สมสฺสาเสตฺวา อตฺตโน เทวปุรเมว คโตฯ</p>


<p>โพธิสโตฺต เคหํ  คนฺตฺวา ภุตฺตปาตราโส ราชทฺวารํ คนฺตฺวา ฉตฺตปาณิมฺปิ ตเตฺถว ทิสฺวา หเตฺถ คเหตฺวา ‘‘ตฺวํ กิร, สมฺม ฉตฺตปาณิ, จตุรงฺคสมนฺนาคโตสี’’ติ ปุจฺฉิตฺวา ‘‘โก เต มยฺหํ จตุรงฺคสมนฺนาคตภาวํ อาจิกฺขี’’ติ วุเตฺต ‘‘สโกฺก, เทวราชา’’ติ วตฺวา ‘‘กิํการณา อาจิกฺขี’’ติ ปุโฎฺฐ ‘‘อิมินา นาม การเณนา’’ติ สพฺพํ อาจิกฺขิฯ โส ‘‘อาม, อหํ จตุรงฺคสมนฺนาคโต’’ติ อาหฯ อถ นํ โพธิสโตฺต หเตฺถ คเหตฺวาว รโญฺญ สนฺติกํ คนฺตฺวา ‘‘อยํ, มหาราช, ฉตฺตปาณิ, จตุรงฺคสมนฺนาคโต, จตุรงฺคสมนฺนาคเตน อุยฺยานปาเลน อเตฺถ สติ อิมํ อุยฺยานปาลํ กโรถา’’ติ อาหฯ อถ นํ ราชา ‘‘ตฺวํ กิร จตุรงฺคสมนฺนาคโตสี’’ติ ปุจฺฉิฯ ‘‘อาม, มหาราชา’’ติฯ ‘‘กตเมหิ จตุรเงฺคหิ สมนฺนาคโตสี’’ติ?</p>


<p>
‘‘อนุสูยโก  
อหํ เทว, อมชฺชปายโก อหํ;  
  
นิเสฺนหโก อหํ เทว, อโกฺกธนํ อธิฎฺฐิโต’’ติฯ  
</p>
  
<p>‘‘มยฺหญฺหิ, มหาราช, อุสูยา นาม นตฺถิ, มชฺชํ เม น ปิวิตปุพฺพํ, ปเรสุ เม เสฺนโห วา โกโธ วา น ภูตปูโพฺพฯ อิเมหิ จตูหิ อเงฺคหิ สมนฺนาคโตมฺหี’’ติฯ</p>


<p>อถ นํ ราชา, โภ ฉตฺตปาณิ, ‘‘อนุสูยโกสฺมี’’ติ วทสีติฯ ‘‘อาม, เทว, อนุสูยโกมฺหี’’ติฯ ‘‘กิํ อารมฺมณํ ทิสฺวา อนุสูยโก ชาโตสี’’ติ? ‘‘สุณาหิ เทวา’’ติ อตฺตโน อนุสูยกการณํ กเถโนฺต อิมํ คาถมาห –</p>


<p>
‘‘อิตฺถิยา  
การณา ราช, พนฺธาเปสิํ ปุโรหิตํ;  
  
โส มํ อเตฺถ นิเวเทสิ, ตสฺมาหํ อนุสูยโก’’ติฯ  
</p>
  
<p>ตสฺสโตฺถ – อหํ, เทว, ปุเพฺพ อิมสฺมิํเยว พาราณสินคเร ตาทิโสว ราชา หุตฺวา อิตฺถิยา การณา ปุโรหิตํ พนฺธาเปสิํฯ</p>


<p>
‘‘อพทฺธา ตตฺถ พชฺฌนฺติ, ยตฺถ พาลา ปภาสเร;  
  
พทฺธาปิ ตตฺถ มุจฺจนฺติ, ยตฺถ ธีรา ปภาสเร’’ติฯ (ชา. ๑.๑.๑๒๐) –  
</p>
  
<p>อิมสฺมิญฺหิ  ชาตเก อาคตนเยเนว เอกสฺมิํ กาเล อยํ ฉตฺตปาณิ ราชา หุตฺวา จตุสฎฺฐิยา ปาทมูลิเกหิ สทฺธิํ สมฺปทุสฺสิตฺวา โพธิสตฺตํ อตฺตโน มโนรถํ อปูเรนฺตํ นาเสตุกามาย เทวิยา ปริภิโนฺน พนฺธาเปสิฯ ตทา นํ พนฺธิตฺวา อานีโต โพธิสโตฺต ยถาภูตํ เทวิยา โทสํ อาโรเปตฺวา สยํ มุโตฺต รญฺญา พนฺธาปิเต สเพฺพปิ เต ปาทมูลิเก โมเจตฺวา ‘‘เอเตสญฺจ เทวิยา จ อปราธํ ขมถ, มหาราชา’’ติ โอวทิฯ สพฺพํ เหฎฺฐา วุตฺตนเยเนว วิตฺถารโต เวทิตพฺพํฯ ตํ สนฺธายาห –</p>


<p>
‘‘อิตฺถิยา การณา ราช, พนฺธาเปสิํ ปุโรหิตํ;  
  
โส มํ อเตฺถ นิเวเทสิ, ตสฺมาหํ อนุสูยโก’’ติฯ  
</p>
  
<p>ตทา ปน โสหํ จิเนฺตสิํ – ‘‘อหํ โสฬส สหสฺสอิตฺถิโย ปหาย เอตํ เอกเมว กิเลสวเสน สงฺคณฺหโนฺตปิ สนฺตเปฺปตุํ นาสกฺขิํ, เอวํ ทุปฺปูรณียานํ อิตฺถีนํ กุชฺฌนํ นาม นิวตฺถวเตฺถ  กิลิสฺสเนฺต ‘กสฺมา กิลิสฺสสี’ติ กุชฺฌนสทิสํ โหติ, ภุตฺตภเตฺต คูถภาวํ อาปชฺชเนฺต ‘กสฺมา เอตํ สภาวํ อาปชฺชสี’ติ กุชฺฌนสทิสํ โหติฯ ‘อิโต ทานิ ปฎฺฐาย ยาว อรหตฺตํ น ปาปุณามิ, ตาว กิเลสํ นิสฺสาย มยิ อุสูยา มา อุปฺปชฺชตู’’’ติ อธิฎฺฐหิํฯ ตโต ปฎฺฐาย อนุสูยโก ชาโตฯ อิทํ สนฺธาย – ‘‘ตสฺมาหํ อนุสูยโก’’ติ อาหฯ</p>


<p>อถ นํ ราชา ‘‘สมฺม ฉตฺตปาณิ, กิํ อารมฺมณํ ทิสฺวา อมชฺชโป ชาโตสี’’ติ ปุจฺฉิฯ โส ตํ การณํ อาจิกฺขโนฺต อิมํ คาถมาห –</p>


<p>
‘‘มโตฺต  
อหํ มหาราช, ปุตฺตมํสานิ ขาทยิํ;  
  
ตสฺส โสเกนหํ ผุโฎฺฐ, มชฺชปานํ วิวชฺชยิ’’นฺติฯ  
</p>
  
<p>อหํ, มหาราช, ปุเพฺพ ตาทิโส พาราณสิราชา หุตฺวา มเชฺชน วินา วตฺติตุํ นาสกฺขิํ, อมํสกภตฺตมฺปิ ภุญฺชิตุํ นาสกฺขิํฯ นคเร อุโปสถทิวเสสุ มาฆาโต โหติ, ภตฺตการโก ปกฺขสฺส เตรสิยเญฺญว มํสํ คเหตฺวา ฐเปสิ, ตํ ทุนฺนิกฺขิตฺตํ สุนขา ขาทิํสุฯ ภตฺตการโก อุโปสถทิวเส มํสํ อลภิตฺวา รโญฺญ นานคฺครสโภชนํ ปจิตฺวา ปาสาทํ อาโรเปตฺวา อุปนาเมตุํ อสโกฺกโนฺต เทวิํ อุปสงฺกมิตฺวา ‘‘เทวิ, อชฺช เม มํสํ น ลทฺธํ, อมํสกโภชนํ นาม อุปนาเมตุํ น สโกฺกมิ, กินฺติ กโรมี’’ติ อาหฯ ‘‘ตาต, มยฺหํ ปุโตฺต รญฺญา ปิโย มนาโป, ปุตฺตํ เม ทิสฺวา ราชา ตเมว จุมฺพโนฺต ปริสฺสชโนฺต อตฺตโน  อตฺถิภาวมฺปิ น ชานาติ, อหํ ปุตฺตํ มเณฺฑตฺวา รโญฺญ อูรุมฺหิ นิสีทาเปยฺยํ, รโญฺญ ปุเตฺตน สทฺธิํ กีฬนกาเล ตฺวํ ภตฺตํ อุปเนยฺยาสี’’ติฯ สา เอวํ วตฺวา อตฺตโน ปุตฺตํ อลงฺกตาภรณํ มเณฺฑตฺวา รโญฺญ อูรุมฺหิ นิสีทาเปสิฯ รโญฺญ ปุเตฺตน สทฺธิํ กีฬนกาเล ภตฺตการโก ภตฺตํ อุปนาเมสิฯ ราชา สุรามทมโตฺต ปาติยํ มํสํ อทิสฺวา ‘‘มํสํ กห’’นฺติ ปุจฺฉิตฺวา ‘‘อชฺช, เทว, อุโปสถทิวสํ มาฆาตตาย มํสํ น ลทฺธ’’นฺติ วุเตฺต ‘‘มยฺหํ มํสํ นาม ทุลฺลภ’’นฺติ วตฺวา อูรุมฺหิ นิสินฺนสฺส ปิยปุตฺตสฺส คีวํ วเฎฺฎตฺวา ชีวิตกฺขยํ ปาเปตฺวา ภตฺตการกสฺส ปุรโต ขิปิตฺวา ‘‘เวเคน สมฺปาเทตฺวา อาหรา’’ติ อาหฯ ภตฺตการโก ตถา อกาสิ, ราชา ปุตฺตมํเสน ภตฺตํ ภุญฺชิฯ รโญฺญ ภเยน เอโกปิ กนฺทิตุํ วา โรทิตุํ วา กเถตุํ วา สมโตฺถ นาม นาโหสิฯ</p>


<p>ราชา ภุญฺชิตฺวา สยนปิเฎฺฐ นิทฺทํ อุปคนฺตฺวา ปจฺจูสกาเล ปพุชฺฌิตฺวา วิคตมโท ‘‘ปุตฺตํ เม อาเนถา’’ติ อาหฯ ตสฺมิํ กาเล เทวี กนฺทมานา ปาทมูเล ปติฯ ‘‘กิํ, ภเทฺท’’ติ จ วุเตฺต , ‘‘เทว, หิโยฺย เต ปุตฺตํ มาเรตฺวา ปุตฺตมํเสน ภตฺตํ ภุตฺต’’นฺติ อาหฯ ราชา ปุตฺตโสเกน โรทิตฺวา กนฺทิตฺวา ‘‘อิทํ เม ทุกฺขํ สุราปานํ นิสฺสาย อุปฺปนฺน’’นฺติ สุราปาเน โทสํ ทิสฺวา ‘‘อิโต ปฎฺฐาย ยาว อรหตฺตํ น ปาปุณามิ, ตาว เอวรูปํ วินาสการกํ  สุรํ นาม น ปิวิสฺสามี’’ติ ปํสุํ คเหตฺวา มุขํ ปุญฺฉิตฺวา อธิฎฺฐาสิฯ ตโต ปฎฺฐาย มชฺชํ นาม น ปิวิํฯ อิมมตฺถํ สนฺธาย – ‘‘มโตฺต อหํ, มหาราชา’’ติ อิมํ คาถมาหฯ</p>


<p>อถ นํ ราชา ‘‘กิํ ปน, สมฺม ฉตฺตปาณิ, อารมฺมณํ ทิสฺวา นิเสฺนโห ชาโตสี’’ติ ปุจฺฉิฯ โส ตํ การณํ อาจิกฺขโนฺต อิมํ คาถมาห –</p>


<p>
‘‘กิตวาโส นามหํ ราช, ปุโตฺต ปเจฺจกโพธิ เม;  
  
ปตฺตํ ภินฺทิตฺวา จวิโต, นิเสฺนโห ตสฺส การณา’’ติฯ  
</p>
  
<p>มหาราช, ปุเพฺพ อหํ พาราณสิยํเยว กิตวาโส นาม ราชาฯ ตสฺส เม ปุโตฺต วิชายิฯ ลกฺขณปาฐกา ตํ ทิสฺวา ‘‘มหาราช, อยํ กุมาโร ปานียํ อลภิตฺวา มริสฺสตี’’ติ อาหํสุฯ ‘‘ทุฎฺฐกุมาโร’’ติสฺส นามํ อโหสิฯ โส วิญฺญุตํ ปโตฺต โอปรชฺชํ กาเรสิ, ราชา กุมารํ ปุรโต วา ปจฺฉโต วา กตฺวา วิจริ, ปานียํ อลภิตฺวา มรณภเยน จสฺส จตูสุ ทฺวาเรสุ อโนฺตนคเรสุ จ ตตฺถ ตตฺถ โปกฺขรณิโย กาเรสิ, จตุกฺกาทีสุ มณฺฑเป กาเรตฺวา ปานียจาฎิโย ฐปาเปสิฯ โส เอกทิวเส อลงฺกตปฎิยโตฺต ปาโตว อุยฺยานํ คจฺฉโนฺต อนฺตรามเคฺค ปเจฺจกพุทฺธํ ปสฺสิฯ มหาชโนปิ ปเจฺจกพุทฺธํ ทิสฺวา ตเมว วนฺทติ  ปสํสติ, อญฺชลิญฺจสฺส ปคฺคณฺหาติฯ</p>


<p>กุมาโร จิเนฺตสิ – ‘‘มาทิเสน สทฺธิํ คจฺฉนฺตา อิมํ มุณฺฑกํ วนฺทนฺติ ปสํสนฺติ, อญฺชลิญฺจสฺส ปคฺคณฺหนฺตี’’ติฯ โส กุปิโต หตฺถิกฺขนฺธโต โอรุยฺห ปเจฺจกพุทฺธํ อุปสงฺกมิตฺวา ‘‘ลทฺธํ เต, สมณ, ภตฺต’’นฺติ วตฺวา ‘‘อาม, กุมารา’’ติ วุเตฺต ตสฺส หตฺถโต ปตฺตํ คเหตฺวา ภูมิยํ ปาเตตฺวา สทฺธิํ ภเตฺตน มทฺทิตฺวา ปาทปฺปหาเรน จุณฺณวิจุณฺณํ อกาสิฯ ปเจฺจกพุโทฺธ ‘‘นโฎฺฐ วตายํ สโตฺต’’ติ ตสฺส มุขํ โอโลเกสิฯ กุมาโร ‘‘อหํ, สมณ, กิตวาสรโญฺญ ปุโตฺต, นาเมน ทุฎฺฐกุมาโร นาม, ตฺวํ เม กุโทฺธ อกฺขีนิ อุมฺมีเลตฺวา โอโลเกโนฺต กิํ กริสฺสสี’’ติ อาหฯ</p>


<p>ปเจฺจกพุโทฺธ  ฉินฺนภโตฺต หุตฺวา เวหาสํ อพฺภุคฺคนฺตฺวา อุตฺตรหิมวเนฺต นนฺทนมูลปพฺภารเมว คโตฯ กุมารสฺสาปิ ตงฺขณเญฺญว ปาปกมฺมํ ปริปจฺจิฯ โส ‘‘ฑยฺหามิ ฑยฺหามี’’ติ สมุคฺคตสรีรฑาโห ตเตฺถว ปติฯ ตตฺถ ตเตฺถว ยตฺตกํ ปานียํ, ตตฺตกํ ปานียํ สพฺพํ ฉิชฺชิ, มาติกา สุสฺสิํสุ, ตเตฺถว ชีวิตกฺขยํ  ปตฺวา อวีจิมฺหิ นิพฺพตฺติฯ ราชา ตํ ปวตฺติํ สุตฺวา ปุตฺตโสเกน อภิภูโต จิเนฺตสิ – ‘‘อยํ เม โสโก ปิยวตฺถุโต อุปฺปชฺชิ, สเจ เม เสฺนโห นาภวิสฺส, โสโก น อุปฺปชฺชิสฺส, อิโต ทานิ เม ปฎฺฐาย สวิญฺญาณเก วา อวิญฺญาณเก วา กิสฺมิญฺจิ วตฺถุสฺมิํ เสฺนโห นาม มา อุปฺปชฺชตู’’ติ อธิฎฺฐาสิ, ตโต ปฎฺฐาย เสฺนโห นาม นตฺถิฯ ตํ สนฺธาย ‘‘กิตวาโส นามาห’’นฺติ คาถมาหฯ</p>


<p>ตตฺถ ติ มม ปุโตฺต ปเจฺจกโพธิปตฺตํ ภินฺทิตฺวา จวิโตติ อโตฺถฯ ติ ตทา อุปฺปนฺนเสฺนหวตฺถุสฺส การณา อหํ นิเสฺนโห ชาโตติ อโตฺถฯ</p>


<p>อถ นํ ราชา ‘‘กิํ ปน, สมฺม, อารมฺมณํ ทิสฺวา นิโกฺกโธ ชาโตสี’’ติ ปุจฺฉิฯ โส ตํ การณํ อาจิกฺขโนฺต อิมํ คาถมาห –</p>


<p>
‘‘อรโก หุตฺวา เมตฺตจิตฺตํ, สตฺต วสฺสานิ ภาวยิํ;  
  
สตฺต กเปฺป พฺรหฺมโลเก, ตสฺมา อโกฺกธโน อห’’นฺติฯ  
</p>
  
<p>ตสฺสโตฺถ – อหํ, มหาราช, อรโก นาม ตาปโส หุตฺวา สตฺต วสฺสานิ เมตฺตจิตฺตํ ภาเวตฺวา สตฺต สํวฎฺฎวิวฎฺฎกเปฺป พฺรหฺมโลเก วสิํ, ตสฺมา อหํ ทีฆรตฺตํ เมตฺตาภาวนาย อาจิณฺณปริจิณฺณตฺตา อโกฺกธโน ชาโตติฯ</p>


<p>เอวํ ฉตฺตปาณินา อตฺตโน จตูสุ อเงฺคสุ กถิเตสุ ราชา ปริสาย อิงฺคิตสญฺญํ อทาสิฯ ตงฺขณเญฺญว อมจฺจา จ พฺราหฺมณคหปติกาทโย  จ อุฎฺฐหิตฺวา ‘‘อเร ลญฺชขาทก ทุฎฺฐโจร, ตฺวํ ลญฺชํ อลภิตฺวา ปณฺฑิตํ อุปวทิตฺวา มาเรตุกาโม ชาโต’’ติ กาฬกํ เสนาปติํ หตฺถปาเทสุ คเหตฺวา ราชนิเวสนา โอตาเรตฺวา คหิตคหิเตเหว ปาสาณมุคฺคเรหิ สีสํ ภินฺทิตฺวา ชีวิตกฺขยํ ปาเปตฺวา ปาเทสุ คเหตฺวา กฑฺฒนฺตา สงฺการฎฺฐาเน ฉเฑฺฑสุํฯ ตโต ปฎฺฐาย ราชา ธเมฺมน รชฺชํ กาเรโนฺต ยถากมฺมํ คโตฯ</p>


<p>สตฺถา   อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กาฬกเสนาปติ เทวทโตฺต อโหสิ, ฉตฺตปาณิกปฺปโก สาริปุโตฺต, สโกฺก อนุรุโทฺธ, ธมฺมธโช ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
โสมทตฺตญฺจ อุจฺฉิฎฺฐํ, กุรุ ปุณฺณนทีปิ จ;  
  
กจฺฉปมจฺฉเสคฺคุ จ, กูฎวาณิชครหิ;  
  
ธมฺมธชนฺติ เต ทสฯ  
</p>
  
<h2>๘. กาสาววโคฺค</h2>
<ol>
<li>
<p> [๒๒๑] ๑. กาสาวชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เทวทตฺตํ อารพฺภ กเถสิฯ วตฺถุ ปน ราชคเห สมุฎฺฐิตํฯ เอกสฺมิํ สมเย ธมฺมเสนาปติ ปญฺจหิ ภิกฺขุสเตหิ สทฺธิํ เวฬุวเน วิหรติฯ เทวทโตฺตปิ อตฺตโน อนุรูปาย ทุสฺสีลปริสาย ปริวุโต คยาสีเส วิหรติฯ ตสฺมิํ สมเย ราชคหวาสิโน ฉนฺทกํ สงฺฆริตฺวา ทานํ สชฺชยิํสุฯ อเถโก โวหารตฺถาย อาคตวาณิโช อิมํ สาฎกํ วิสฺสเชฺชตฺวา ‘‘มมฺปิ ปตฺติกํ กโรถา’’ติ มหคฺฆํ คนฺธกาสาวํ อทาสิฯ นาครา มหาทานํ ปวตฺตยิํสุ, สพฺพํ ฉนฺทเกน สงฺกฑฺฒิตํ กหาปเณเหว นิฎฺฐาสิฯ โส สาฎโก อติเรโก อโหสิฯ มหาชโน สนฺนิปติตฺวา ‘‘อยํ คนฺธกาสาวสาฎโก อติเรโกฯ กสฺส นํ เทม, กิํ สาริปุตฺตเตฺถรสฺส, อุทาหุ เทวทตฺตสฺสา’’ติ มนฺตยิํสุฯ</p>


<p>ตเตฺถเก ‘‘สาริปุตฺตเตฺถรสฺสา’’ติ อาหํสุฯ อปเร ‘‘สาริปุตฺตเตฺถโร กติปาหํ วสิตฺวา ยถารุจิ ปกฺกมิสฺสติ , เทวทตฺตเตฺถโร ปน นิพทฺธํ อมฺหากํ นครเมว อุปนิสฺสาย วิหรติ, มงฺคลามงฺคเลสุ อยเมว อมฺหากํ  อวสฺสโย, เทวทตฺตสฺส ทสฺสามา’’ติ อาหํสุฯ สมฺพหุลิกํ กโรเนฺตสุปิ ‘‘เทวทตฺตสฺส ทสฺสามา’’ติ วตฺตาโร พหุตรา อเหสุํ, อถ นํ เทวทตฺตสฺส อทํสุฯ เทวทโตฺต ตสฺส ทสา ฉินฺทาเปตฺวา โอวฎฺฎิกํ สิพฺพาเปตฺวา รชาเปตฺวา สุวณฺณปฎฺฎวณฺณํ กตฺวา ปารุปิฯ ตสฺมิํ กาเล ติํสมตฺตา ภิกฺขู ราชคหา นิกฺขมิตฺวา สาวตฺถิํ คนฺตฺวา สตฺถารํ วนฺทิตฺวา กตปฎิสนฺถารา ตํ ปวตฺติํ อาโรเจตฺวา ‘‘เอวํ, ภเนฺต, อตฺตโน อนนุจฺฉวิกํ อรหทฺธชํ ปารุปี’’ติ อาโรเจสุํฯ สตฺถา ‘‘น, ภิกฺขเว, เทวทโตฺต อิทาเนว อตฺตโน อนนุรูปํ อรหทฺธชํ ปริทหติ, ปุเพฺพปิ ปริทหิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส หตฺถิกุเล นิพฺพตฺติตฺวา วยปฺปโตฺต อสีติสหสฺสมตฺตวารณปริวาโร ยูถปติ หุตฺวา อรญฺญายตเน วสติฯ อเถโก ทุคฺคตมนุโสฺส พาราณสิยํ วิหรโนฺต ทนฺตการวีถิยํ ทนฺตกาเร ทนฺตวลยาทีนิ กโรเนฺต ทิสฺวา  ‘‘หตฺถิทเนฺต ลภิตฺวา คณฺหิสฺสถา’’ติ ปุจฺฉิฯ เต ‘‘อาม คณฺหิสฺสามา’’ติ อาหํสุฯ โส อาวุธํ อาทาย กาสาววตฺถวสโน ปเจฺจกพุทฺธเวสํ คณฺหิตฺวา ปฎิสีสกํ ปฎิมุญฺจิตฺวา หตฺถิวีถิยํ ฐตฺวา อาวุเธน หตฺถิํ มาเรตฺวา ทเนฺต อาทาย พาราณสิยํ วิกฺกิณโนฺต ชีวิกํ กเปฺปสิฯ โส อปรภาเค โพธิสตฺตสฺส ปริวารหตฺถีนํ สพฺพปจฺฉิมํ หตฺถิํ มาเรตุํ อารภิฯ หตฺถิโน เทวสิกํ หตฺถีสุ ปริหายเนฺตสุ ‘‘เกน นุ โข การเณน หตฺถิโน ปริหายนฺตี’’ติ โพธิสตฺตสฺส อาโรเจสุํฯ</p>


<p>โพธิสโตฺต ปริคฺคณฺหโนฺต ‘‘ปเจฺจกพุทฺธเวสํ คเหตฺวา หตฺถิวีถิปริยเนฺต เอโก ปุริโส ติฎฺฐติ, กจฺจิ นุ โข โส มาเรติ, ปริคฺคณฺหิสฺสามิ น’’นฺติ เอกทิวสํ หตฺถี ปุรโต กตฺวา สยํ  ปจฺฉโต อโหสิฯ โส โพธิสตฺตํ ทิสฺวา อาวุธํ อาทาย ปกฺขนฺทิฯ โพธิสโตฺต นิวตฺติตฺวา ฐิโต ‘‘ภูมิยํ โปเถตฺวา มาเรสฺสามิ น’’นฺติ โสณฺฑํ ปสาเรตฺวา เตน ปริทหิตานิ กาสาวานิ ทิสฺวา ‘‘อิมํ อรหทฺธชํ มยา ครุํ กาตุํ วฎฺฎตี’’ติ โสณฺฑํ ปฎิสํหริตฺวา ‘‘อโมฺภ ปุริส, นนุ เอส อรหทฺธโช อนนุจฺฉวิโก ตุยฺหํ, กสฺมา เอตํ ปริทหสี’’ติ อิมา คาถา อโวจ –</p>


<ol>
<li>
‘‘อนิกฺกสาโว กาสาวํ, โย วตฺถํ ปริทหิสฺสติ;  
  
อเปโต ทมสเจฺจน, น โส กาสาวมรหติฯ  
</li>
  
<li>
‘‘โย  
จ วนฺตกสาวสฺส, สีเลสุ สุสมาหิโต;  
  
อุเปโต ทมสเจฺจน, ส เว กาสาวมรหตี’’ติฯ  
</li>
  
<p>ตตฺถ ติ กสาโว วุจฺจติ ราโค โทโส โมโห มโกฺข ปฬาโส อิสฺสา มจฺฉริยํ มายา สาเฐยฺยํ ถโมฺภ สารโมฺภ มาโน อติมาโน มโท ปมาโท, สเพฺพ อกุสลา ธมฺมา สเพฺพ ทุจฺจริตา สพฺพํ ภวคามิกมฺมํ ทิยฑฺฒกิเลสสหสฺสํ, เอโส กสาโว นามฯ โส ยสฺส ปุคฺคลสฺส อปฺปหีโน สนฺตานโต อนิสฺสโฎฺฐ อนิกฺขโนฺต, โส อนิกฺกสาโว นามฯ นฺติ กสายรสปีตํ อรหทฺธชภูตํฯ ติ โย เอวรูโป หุตฺวา เอวรูปํ วตฺถํ ปริทหิสฺสติ นิวาเสติ เจว ปารุปติ จฯ ติ อินฺทฺริยทมสงฺขาเตน ทเมน จ นิพฺพานสงฺขาเตน จ ปรมตฺถสเจฺจน อเปโต ปริวชฺชิโตฯ นิสฺสกฺกเตฺถ วา กรณวจนํ, เอตสฺมา ทมสจฺจา อเปโตติ อโตฺถฯ ‘‘สจฺจ’’นฺติ เจตฺถ วจีสจฺจํ  จตุสจฺจมฺปิ วฎฺฎติเยวฯ ติ โส ปุคฺคโล อนิกฺกสาวตฺตา อรหทฺธชํ กาสาวํ น อรหติ อนนุจฺฉวิโก เอตสฺสฯ
</ol></p>


<p>ติ โย ปน ปุคฺคโล ยถาวุตฺตเสฺสว กสาวสฺส วนฺตตฺตา วนฺตกสาโว อสฺสฯ ติ มคฺคสีเลสุ เจว ผลสีเลสุ จ สมฺมา อาหิโต, อาเนตฺวา ฐปิโต วิย เตสุ ปติฎฺฐิโตฯ เตหิ สีเลหิ สมงฺคีภูตเสฺสตํ อธิวจนํฯ ติ สมนฺนาคโตฯ ติ วุตฺตปฺปกาเรน ทเมน จ สเจฺจน จฯ ติ โส เอวรูโป ปุคฺคโล อิมํ อรหทฺธชํ กาสาวํ อรหติฯ</p>


<p>เอวํ  โพธิสโตฺต ตสฺส ปุริสสฺส อิมํ การณํ กเถตฺวา ‘‘อิโต ปฎฺฐาย มา อิธ อาคมิ, อาคจฺฉสิ เจ, ชีวิตํ เต นตฺถี’’’ติ ตเชฺชตฺวา ปลาเปสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา หตฺถิมารกปุริโส เทวทโตฺต อโหสิ, ยูถปติ ปน อหเมว อโหสิ’’นฺติฯ</p>

</p>


<ol>
<li>
<p> [๒๒๒] ๒. จูฬนนฺทิยชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เอกทิวสญฺหิ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, เทวทโตฺต นาม กกฺขโฬ ผรุโส สาหสิโก สมฺมาสมฺพุเทฺธ อภิมาเร ปโยเชสิ, สิลํ ปวิชฺฌิ, นาฬาคิริํ ปโยเชสิ, ขนฺติเมตฺตานุทฺทยมตฺตมฺปิสฺส ตถาคเต นตฺถี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เทวทโตฺต กกฺขโฬ ผรุโส นิกฺการุณิโกเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส มหานนฺทิโย นาม วานโร อโหสิ, กนิฎฺฐภาติโก ปนสฺส จูฬนนฺทิโย นามฯ เต อุโภปิ อสีติสหสฺสวานรปริวารา หิมวนฺตปเทเส อนฺธมาตรํ ปฎิชคฺคนฺตา วาสํ กเปฺปสุํฯ เต มาตรํ สยนคุเมฺพ ฐเปตฺวา อรญฺญํ ปวิสิตฺวา มธุรานิ ผลาผลานิ มาตุยา เปเสนฺติฯ อาหรณกวานรา  ตสฺสา น เทนฺติ, สา ขุทาปีฬิตา อฎฺฐิจมฺมาวเสสา กิสา อโหสิฯ อถ นํ โพธิสโตฺต อาห – ‘‘มยํ, อมฺม, ตุมฺหากํ มธุรผลาผลานิ เปเสม, ตุเมฺห กสฺมา มิลายถา’’ติฯ ‘‘ตาต, นาหํ ลภามี’’ติฯ โพธิสโตฺต จิเนฺตสิ  – ‘‘มยิ ยูถํ ปริหรเนฺต มาตา เม นสฺสิสฺสติ, ยูถํ ปหาย มาตรํเยว ปฎิชคฺคิสฺสามี’’ติฯ โส จูฬนนฺทิยํ ปโกฺกสิตฺวา ‘‘ตาต, ตฺวํ ยูถํ ปริหร, อหํ มาตรํ ปฎิชคฺคิสฺสามี’’ติ อาหฯ โสปิ นํ ‘‘ภาติก, มยฺหํ ยูถปริหรเณน กมฺมํ นตฺถิ, อหมฺปิ มาตรเมว ปฎิชคฺคิสฺสามี’’ติ อาหฯ อิติ เต อุโภปิ เอกจฺฉนฺทา หุตฺวา ยูถํ ปหาย มาตรํ คเหตฺวา หิมวนฺตา โอรุยฺห ปจฺจเนฺต นิโคฺรธรุเกฺข วาสํ กเปฺปตฺวา มาตรํ ปฎิชคฺคิํสุฯ</p>


<p>อเถโก พาราณสิวาสี พฺราหฺมณมาณโว ตกฺกสิลายํ ทิสาปาโมกฺขสฺส อาจริยสฺส สนฺติเก สพฺพสิปฺปานิ อุคฺคณฺหิตฺวา ‘‘คมิสฺสามี’’ติ อาจริยํ อาปุจฺฉิฯ อาจริโย องฺควิชฺชานุภาเวน ตสฺส กกฺขฬผรุสสาหสิกภาวํ ญตฺวา ‘‘ตาต, ตฺวํ กกฺขโฬ ผรุโส สาหสิโก, เอวรูปานํ น สพฺพกาลํ เอกสทิสเมว อิชฺฌติ, มหาวินาสํ มหาทุกฺขํ ปาปุณิสฺสสิ, มา ตฺวํ กกฺขโฬ โหหิ, ปจฺฉานุตาปนการณํ กมฺมํ มา กรี’’ติ  โอวทิตฺวา อุโยฺยเชสิฯ โส อาจริยํ วนฺทิตฺวา พาราณสิํ คนฺตฺวา ฆราวาสํ คเหตฺวา อเญฺญหิ สิเปฺปหิ ชีวิกํ กเปฺปตุํ อสโกฺกโนฺต ‘‘ธนุโกฎิํ นิสฺสาย ชีวิสฺสามิ, ลุทฺทกมฺมํ กตฺวา ชีวิกํ กเปฺปสฺสามี’’ติ พาราณสิโต นิกฺขมิตฺวา ปจฺจนฺตคามเก วสโนฺต ธนุกลาปสนฺนโทฺธ อรญฺญํ ปวิสิตฺวา นานามิเค มาเรตฺวา มํสวิกฺกเยน ชีวิกํ กเปฺปสิฯ โส เอกทิวสํ อรเญฺญ กิญฺจิ อลภิตฺวา อาคจฺฉโนฺต องฺคณปริยเนฺต ฐิตํ นิโคฺรธรุกฺขํ ทิสฺวา ‘‘อปิ นาเมตฺถ กิญฺจิ ภเวยฺยา’’ติ นิโคฺรธรุกฺขาภิมุโข ปายาสิฯ</p>


<p>ตสฺมิํ ขเณ อุโภปิ เต ภาตโร มาตรํ ผลานิ ขาทาเปตฺวา ปุรโต กตฺวา วิฎปพฺภนฺตเร นิสินฺนา ตํ อาคจฺฉนฺตํ ทิสฺวา ‘‘กิํ โน มาตรํ กริสฺสตี’’ติ สาขนฺตเร นิลียิํสุฯ โสปิ โข สาหสิกปุริโส รุกฺขมูลํ อาคนฺตฺวา ตํ เตสํ มาตรํ ชราทุพฺพลํ อนฺธํ ทิสฺวา จิเนฺตสิ – ‘‘กิํ เม ตุจฺฉหตฺถคมเนน อิมํ มกฺกฎิํ วิชฺฌิตฺวา คเหตฺวา คมิสฺสามี’’ติฯ โส  ตสฺสา วิชฺฌนตฺถาย ธนุํ คณฺหิฯ ตํ ทิสฺวา โพธิสโตฺต ‘‘ตาต จูฬนนฺทิย, เอโส เม ปุริโส มาตรํ วิชฺฌิตุกาโม, อหมสฺสา ชีวิตทานํ ทสฺสามิ, ตฺวํ มมจฺจเยน มาตรํ ปฎิชเคฺคยฺยาสี’’ติ วตฺวา สาขนฺตรา นิกฺขมิตฺวา ‘‘โภ ปุริส, มา เม มาตรํ วิชฺฌิ, เอสา อนฺธา ชราทุพฺพลา, อหมสฺสา ชีวิตทานํ เทมิ, ตฺวํ เอตํ อมาเรตฺวา มํ มาเรหี’’ติ ตสฺส ปฎิญฺญํ คเหตฺวา สรสฺส อาสนฺนฎฺฐาเน นิสีทิฯ โส นิกฺกรุโณ โพธิสตฺตํ วิชฺฌิตฺวา ปาเตตฺวา มาตรมฺปิสฺส วิชฺฌิตุํ  ปุน ธนุํ สนฺนยฺหิฯ ตํ ทิสฺวา จูฬนนฺทิโย ‘‘อยํ เม มาตรํ วิชฺฌิตุกาโม, เอกทิวสมฺปิ โข เม มาตา ชีวมานา ลทฺธชีวิตาเยว นาม โหติ, ชีวิตทานมสฺสา ทสฺสามี’’ติ สาขนฺตรา นิกฺขมิตฺวา ‘‘โภ ปุริส, มา เม มาตรํ วิชฺฌิ, อหมสฺสา ชีวิตทานํ ทมฺมิ, ตฺวํ มํ วิชฺฌิตฺวา อเมฺห เทฺว ภาติเก คเหตฺวา อมฺหากํ มาตุ ชีวิตทานํ เทหี’’ติ ตสฺส ปฎิญฺญํ คเหตฺวา สรสฺส อาสนฺนฎฺฐาเน นิสีทิฯ โส ตมฺปิ วิชฺฌิตฺวา ปาเตตฺวา ‘‘อยํ มกฺกฎี ฆเร ทารกานํ ภวิสฺสตี’’ติ มาตรมฺปิ เตสํ วิชฺฌิตฺวา ปาเตตฺวา ตโยปิ กาเชนาทาย เคหาภิมุโข ปายาสิฯ</p>


<p>อถสฺส ปาปปุริสสฺส เคเห อสนิ ปติตฺวา ภริยญฺจ เทฺว ทารเก จ เคเหเนว สทฺธิํ ฌาเปสิ, ปิฎฺฐิวํสถูณมตฺตํ อวสิสฺสิฯ อถสฺส นํ คามทฺวาเรเยว เอโก ปุริโส ทิสฺวา ตํ ปวตฺติํ อาโรเจสิฯ โส ปุตฺตทารโสเกน  อภิภูโต ตสฺมิํเยว ฐาเน มํสกาชญฺช ธนุญฺจ ฉเฑฺฑตฺวา วตฺถํ ปหาย นโคฺค พาหา ปคฺคยฺห ปริเทวมาโน คนฺตฺวา ฆรํ ปาวิสิฯ อถสฺส สา ถูณา ภิชฺชิตฺวา สีเส ปติตฺวา สีสํ ภินฺทิ, ปถวี วิวรํ อทาสิ, อวีจิโต ชาลา อุฎฺฐหิฯ โส ปถวิยา คิลิยมาโน อาจริยสฺส โอวาทํ สริตฺวา ‘‘อิมํ วต  การณํ ทิสฺวา ปาราสริยพฺราหฺมโณ มยฺหํ โอวาทมทาสี’’ติ ปริเทวมาโน อิมํ คาถาทฺวยมาห –</p>


<ol>
<li>
‘‘อิทํ ตทาจริยวโจ, ปาราสริโย ยทพฺรวิ;  
  
มาสุ ตฺวํ อกริ ปาปํ, ยํ ตฺวํ ปจฺฉา กตํ ตเปฯ  
</li>
  
<li>
‘‘ยานิ กโรติ ปุริโส, ตานิ อตฺตนิ ปสฺสติ;  
  
กลฺยาณการี กลฺยาณํ, ปาปการี จ ปาปกํ;  
  
ยาทิสํ วปเต พีชํ, ตาทิสํ หรเต ผล’’นฺติฯ  
</li>
  
<p>ตสฺสโตฺถ – ยํ ปาราสริโย พฺราหฺมโณ อพฺรวิ – ‘‘มาสุ ตฺวํ ปาปํ อกรี, ยํ กตํ ปจฺฉา ตฺวเญฺญว ตเปยฺยา’’ติ, อิทํ ตํ อาจริยสฺส วจนํฯ ยานิ กายวจีมโนทฺวาเรหิ กมฺมานิ ปุริโส กโรติ, เตสํ วิปากํ ปฎิลภโนฺต ตานิเยว อตฺตนิ ปสฺสติฯ กลฺยาณกมฺมการี กลฺยาณํ ผลมนุโภติ, ปาปการี จ ปาปกเมว หีนํ ลามกํ อนิฎฺฐผลํ อนุโภติฯ โลกสฺมิมฺปิ หิ ยาทิสํ วปเต พีชํ, ตาทิสํ หรเต ผลํ, พีชานุรูปํ พีชานุจฺฉวิกเมว ผลํ หรติ คณฺหาติ อนุภวตีติฯ อิติ โส ปริเทวโนฺต ปถวิํ ปวิสิตฺวา อวีจิมหานิรเย นิพฺพตฺติฯ
</ol></p>


<p>สตฺถา  ‘‘น, ภิกฺขเว, เทวทโตฺต อิทาเนว, ปุเพฺพปิ กกฺขโฬ ผรุโส นิกฺการุณิโกเยวา’’ติ วตฺวา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ลุทฺทกปุริโส เทวทโตฺต อโหสิ, ทิสาปาโมโกฺข อาจริโย สาริปุโตฺต, จูฬนนฺทิโย อานโนฺท, มาตา มหาปชาปติโคตมี, มหานนฺทิโย ปน อหเมว อโหสิ’’นฺติฯ</p>

</p>


<ol>
<li>
<p> [๒๒๓] ๓. ปุฎภตฺตชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ กุฎุมฺพิกํ อารพฺภ กเถสิฯ สาวตฺถินครวาสี กิเรโก กุฎุมฺพิโก เอเกน ชนปทกุฎุมฺพิเกน สทฺธิํ โวหารํ อกาสิฯ โส  อตฺตโน ภริยํ อาทาย ตสฺส ธารณกสฺส สนฺติกํ อคมาสิฯ ธารณโก ‘‘ทาตุํ น สโกฺกมี’’ติ น กิญฺจิ อทาสิ, อิตโร กุชฺฌิตฺวา ภตฺตํ อภุญฺชิตฺวาว นิกฺขมิฯ อถ นํ อนฺตรามเคฺค ฉาตชฺฌตฺตํ ทิสฺวา มคฺคปฎิปนฺนา ปุริสา ‘‘ภริยายปิ ทตฺวา ภุญฺชาหี’’ติ ภตฺตปุฎํ อทํสุฯ โส ตํ คเหตฺวา ตสฺสา อทาตุกาโม หุตฺวา ‘‘ภเทฺท, อิทํ โจรานํ ติฎฺฐนฎฺฐานํ, ตฺวํ ปุรโต ยาหี’’ติ อุโยฺยเชตฺวา สพฺพํ ภตฺตํ ภุญฺชิตฺวา ตุจฺฉปุฎํ ทเสฺสตฺวา ‘‘ภเทฺท, อภตฺตกํ ตุจฺฉปุฎเมว อทํสู’’ติ อาหฯ สา เตน เอกเกเนว ภุตฺตภาวํ ญตฺวา โทมนสฺสปฺปตฺตา อโหสิฯ เต อุโภปิ เชตวนปิฎฺฐิวิหาเรน คจฺฉนฺตา ‘‘ปานียํ ปิวิสฺสามา’’ติ เชตวนํ ปวิสิํสุฯ</p>


<p>สตฺถาปิ เตสเญฺญว อาคมนํ โอโลเกโนฺต มคฺคํ คเหตฺวา ฐิตลุทฺทโก วิย คนฺธกุฎิฉายาย นิสีทิ, เต สตฺถารํ ทิสฺวา อุปสงฺกมิตฺวา วนฺทิตฺวา นิสีทิํสุฯ สตฺถา เตหิ สทฺธิํ ปฎิสนฺถารํ กตฺวา ‘‘กิํ, อุปาสิเก, อยํ เต ภตฺตา หิตกาโม สเสฺนโห’’ติ ปุจฺฉิฯ ‘‘ภเนฺต, อหํ เอตสฺส สเสฺนหา, อยํ ปน มยฺหํ นิเสฺนโห, ติฎฺฐนฺตุ อเญฺญปิ ทิวสา, อเชฺชเวส อนฺตรามเคฺค ปุฎภตฺตํ ลภิตฺวา มยฺหํ อทตฺวา อตฺตนาว ภุญฺชี’’ติฯ ‘‘อุปาสิเก, นิจฺจกาลมฺปิ ตฺวํ เอตสฺส หิตกามา สเสฺนหา, อยํ ปน นิเสฺนโหวฯ ยทา ปน ปณฺฑิเต นิสฺสาย ตว คุเณ ชานาติ, ตทา เต สพฺพิสฺสริยํ นิยฺยาเทตี’’ติ วตฺวา ตาย ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อมจฺจกุเล นิพฺพตฺติตฺวา วยปฺปโตฺต  ตสฺส อตฺถธมฺมานุสาสโก อโหสิฯ อถ ราชา ‘‘ปทุเพฺภยฺยาปิ เม อย’’นฺติ อตฺตโน ปุตฺตํ อาสงฺกโนฺต นีหริฯ โส อตฺตโน ภริยํ คเหตฺวา นครา นิกฺขมฺม เอกสฺมิํ กาสิกคามเก วาสํ กเปฺปสิฯ โส อปรภาเค ปิตุ กาลกตภาวํ  สุตฺวา ‘‘กุลสนฺตกํ รชฺชํ คณฺหิสฺสามี’’ติ พาราณสิํ ปจฺจาคจฺฉโนฺต อนฺตรามเคฺค ‘‘ภริยายปิ ทตฺวา ภุญฺชาหี’’ติ ภตฺตปุฎํ ลภิตฺวา ตสฺสา อทตฺวา สยเมว ตํ ภุญฺชิฯ สา ‘‘กกฺขโฬ  วตายํ ปุริโส’’ติ โทมนสฺสปฺปตฺตา อโหสิฯ โส พาราณสิยํ รชฺชํ คเหตฺวา ตํ อคฺคมเหสิฎฺฐาเน ฐเปตฺวา ‘‘เอตฺตกเมว เอติสฺสา อล’’นฺติ น อญฺญํ สกฺการํ วา สมฺมานํ วา กโรติ, ‘‘กถํ ยาเปสี’’ติปิ นํ น ปุจฺฉติฯ</p>


<p>โพธิสโตฺต จิเนฺตสิ – ‘‘อยํ เทวี รโญฺญ พหูปการา สเสฺนหา, ราชา ปเนตํ กิสฺมิญฺจิ น มญฺญติ, สกฺการสมฺมานมสฺสา กาเรสฺสามี’’ติ ตํ อุปสงฺกมิตฺวา อุปจารํ กตฺวา เอกมนฺตํ ฐตฺวา ‘‘กิํ, ตาตา’’ติ วุเตฺต ‘‘กถํ สมุฎฺฐาเปตุํ มยํ, เทวิ, ตุเมฺห อุปฎฺฐหาม, กิํ นาม มหลฺลกานํ ปิตูนํ วตฺถขณฺฑํ วา ภตฺตปิณฺฑํ วา ทาตุํ น วฎฺฎตี’’ติ อาหฯ ‘‘ตาต, อหํ อตฺตนาว กิญฺจิ น ลภามิ, ตุมฺหากํ กิํ ทสฺสามิ, นนุ ลภนกาเล อทาสิํ, อิทานิ ปน เม ราชา น กิญฺจิ เทติฯ ติฎฺฐตุ อญฺญํ ทานํ, รชฺชํ คณฺหิตุํ อาคจฺฉโนฺต อนฺตรามเคฺค ภตฺตปุฎํ ลภิตฺวา ภตฺตมตฺตมฺปิ เม อทตฺวา อตฺตนาว ภุญฺชี’’ติฯ ‘‘กิํ ปน, อมฺม, รโญฺญ สนฺติเก เอวํ กเถตุํ สกฺขิสฺสถา’’ติ? ‘‘สกฺขิสฺสามิ, ตาตา’’ติฯ ‘‘เตน หิ อเชฺชว มม รโญฺญ สนฺติเก ฐิตกาเล มยิ ปุจฺฉเนฺต เอวํ กเถถ อเชฺชว โว คุณํ ชานาเปสฺสามี’’ติ เอวํ วตฺวา โพธิสโตฺต ปุริมตรํ คนฺตฺวา รโญฺญ สนฺติเก อฎฺฐาสิฯ สาปิ คนฺตฺวา รโญฺญ สมีเป อฎฺฐาสิฯ</p>


<p>อถ นํ โพธิสโตฺต ‘‘อมฺม, ตุเมฺห อติวิย กกฺขฬา, กิํ นาม ปิตูนํ วตฺถขณฺฑํ วา ภตฺตปิณฺฑมตฺตํ วา ทาตุํ น วฎฺฎตี’’ติ อาหฯ ‘‘ตาต, อหเมว รโญฺญ สนฺติกา กิญฺจิ น ลภามิ, ตุมฺหากํ กิํ ทสฺสามี’’ติ? ‘‘นนุ อคฺคมเหสิฎฺฐานํ เต ลทฺธ’’นฺติ? ‘‘ตาต, กิสฺมิญฺจิ สมฺมาเน อสติ อคฺคมเหสิฎฺฐานํ กิํ กริสฺสติ, อิทานิ เม ตุมฺหากํ ราชา กิํ ทสฺสติ, โส อนฺตรามเคฺค ภตฺตปุฎํ ลภิตฺวา ตโต กิญฺจิ อทตฺวา  สยเมว ภุญฺชี’’ติฯ โพธิสโตฺต ‘‘เอวํ กิร, มหาราชา’’ติ ปุจฺฉิฯ ราชา อธิวาเสสิฯ โพธิสโตฺต ตสฺส อธิวาสนํ วิทิตฺวา ‘‘เตน หิ, อมฺม, รโญฺญ อปฺปิยกาลโต ปฎฺฐาย กิํ ตุมฺหากํ อิธ วาเสนฯ โลกสฺมิญฺหิ อปฺปิยสมฺปโยโค จ ทุโกฺข, ตุมฺหากํ อิธ วาเส สติ รโญฺญ อปฺปิยสมฺปโยโคว  ทุกฺขํ  ภวิสฺสติ, อิเม สตฺตา นาม ภชเนฺต ภชนฺติ, อภชนภาวํ ญตฺวา อญฺญตฺถ คนฺตพฺพํ, มหโนฺต โลกสนฺนิวาโส’’ติ วตฺวา อิมา คาถา อโวจ –</p>


<ol>
<li>
‘‘นเม นมนฺตสฺส ภเช ภชนฺตํ, กิจฺจานุกุพฺพสฺส กเรยฺย กิจฺจํ;  
  
นานตฺถกามสฺส กเรยฺย อตฺถํ, อสมฺภชนฺตมฺปิ น สมฺภเชยฺยฯ  
</li>
  
<li>
‘‘จเช จชนฺตํ วนถํ น กยิรา, อเปตจิเตฺตน น สมฺภเชยฺย;  
  
ทิโช ทุมํ ขีณผลนฺติ ญตฺวา, อญฺญํ สเมเกฺขยฺย มหา หิ โลโก’’ติฯ  
</li>
  
<p>ตตฺถ นฺติ โย อตฺตโน นมติ, ตเสฺสว ปฎินเมยฺยฯ โย จ ภชติ, ตเมว ภเชยฺยฯ นฺติ อตฺตโน อุปฺปนฺนกิจฺจํ อนุกุพฺพนฺตเสฺสว ตสฺสปิ อุปฺปนฺนกิจฺจํ ปฎิกเรยฺยฯ ติ อตฺตานํ ชหนฺตํ ชเหเยฺยว, ตสฺมิํ ตณฺหาสงฺขาตํ วนถํ น กเรยฺยฯ ติ วิคตจิเตฺตน วิปลฺลตฺถจิเตฺตนฯ ติ ตถารูเปน สทฺธิํ น สมาคเจฺฉยฺยฯ นฺติ ยถา สกุโณ ปุเพฺพ ผลิตมฺปิ รุกฺขํ ผเล ขีเณ ‘‘ขีณผโล อย’’นฺติ ญตฺวา ตํ ฉเฑฺฑตฺวา อญฺญํ สเมกฺขติ ปริเยสติ, เอวํ อญฺญํ สเมเกฺขยฺยฯ มหา หิ เอส โลโก, อถ ตุเมฺห สเสฺนหํ เอกํ ปุริสํ ลภิสฺสถาติฯ
</ol></p>


<p>ตํ สุตฺวา พาราณสิราชา เทวิยา สพฺพิสฺสริยํ อทาสิฯ ตโต ปฎฺฐาย สมคฺคา สโมฺมทมานา วสิํสุฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน เทฺว ชยมฺปติกา โสตาปตฺติผเล ปติฎฺฐหิํสุฯ ‘‘ตทา ชยมฺปติกา อิเม เทฺว ชยมฺปติกา อเหสุํ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๒๒๔] ๔. กุมฺภิลชาตกวณฺณนา
</ol></p>


<p>   ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ</p>


<ol>
<li>
‘‘ยเสฺสเต จตุโร ธมฺมา, วานรินฺท ยถา ตว;  
  
<p>สจฺจํ ธโมฺม ธิติ จาโค, ทิฎฺฐํ โส อติวตฺตติฯ
</ol></p>


<ol>
<li>
‘‘ยสฺส เจเต น วิชฺชนฺติ, คุณา ปรมภทฺทกา;  
  
<p>สจฺจํ ธโมฺม ธิติ จาโค, ทิฎฺฐํ โส นาติวตฺตตี’’ติฯ
</ol></p>


<p>ตตฺถ ติ ยสฺส เอเต ปรมภทฺทกา จตฺตาโร ราสเฎฺฐน ปิณฺฑเฎฺฐน คุณา น วิชฺชนฺติ, โส ปจฺจามิตฺตํ อติกฺกมิตุํ น สโกฺกตีติฯ เสสเมตฺถ สพฺพํ เหฎฺฐา กุมฺภิลชาตเก วุตฺตนยเมว สทฺธิํ สโมธาเนนาติฯ</p>

</p>


<ol>
<li>
<p> [๒๒๕] ๕. ขนฺติวณฺณชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกสลราชานํ อารพฺภ กเถสิฯ ตสฺส กิเรโก พหูปกาโร อมโจฺจ อเนฺตปุเร ปทุสฺสิฯ ราชา ‘‘อุปการโก เม’’ติ ญตฺวาปิ อธิวาเสตฺวา สตฺถุ อาโรเจสิฯ สตฺถา ‘‘โปราณกราชาโนปิ, มหาราช, เอวํ อธิวาเสสุํเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เอโก อมโจฺจ ตสฺส อเนฺตปุเร ปทุสฺสิ, อมจฺจสฺสาปิ เสวโก ตสฺส เคเห ปทุสฺสิฯ โส ตสฺส อปราธํ อธิวาเสตุํ อสโกฺกโนฺต ตํ อาทาย รโญฺญ สนฺติกํ คนฺตฺวา ‘‘เทว, เอโก เม อุปฎฺฐาโก สพฺพกิจฺจการโก , โส มยฺหํ เคเห ปทุสฺสิ, ตสฺส กิํ กาตุํ วฎฺฎตี’’ติ ปุจฺฉโนฺต ปฐมํ คาถมาห –</p>


<ol>
<li>
‘‘อตฺถิ เม ปุริโส เทว, สพฺพกิเจฺจสุ พฺยาวโฎ;  
  
ตสฺส เจโกปราธตฺถิ, ตตฺถ ตฺวํ กินฺติ มญฺญสี’’ติฯ  
</li>
  
<p>ตตฺถ   ติ ตสฺส จ ปุริสสฺส เอโก อปราโธ อตฺถิฯ ติ ตตฺถ ตสฺส ปุริสสฺส อปราเธ ตฺวํ ‘‘กิํ กาตพฺพ’’นฺติ มญฺญสิ, ยถา เต จิตฺตํ อุปฺปชฺชติ, ตทนุรูปมสฺส ทณฺฑํ ปเณหีติ ทีเปติฯ
</ol></p>


<p>ตํ สุตฺวา ราชา ทุติยํ คาถมาห –</p>


<ol>
<li>
‘‘อมฺหากมฺปตฺถิ ปุริโส, เอทิโส อิธ วิชฺชติ;  
  
ทุลฺลโภ องฺคสมฺปโนฺน, ขนฺติรสฺมาก รุจฺจตี’’ติฯ  
</li>
  
<p>ตสฺสโตฺถ – อมฺหากมฺปิ ราชูนํ สตํ เอทิโส พหูปกาโร อคาเร ทุสฺสนกปุริโส อตฺถิ, โส จ โข อิธ วิชฺชติ, อิทานิปิ อิเธว สํวิชฺชติ, มยํ ราชาโนปิ สมานา ตสฺส พหูปการตํ สนฺธาย อธิวาเสม, ตุยฺหํ ปน อรโญฺญปิ สโต อธิวาสนภาโร ชาโตฯ องฺคสมฺปโนฺน หิ สเพฺพหิ คุณโกฎฺฐาเสหิ สมนฺนาคโต ปุริโส นาม ทุลฺลโภ, เตน การเณน อสฺมากํ เอวรูเปสุ ฐาเนสุ อธิวาสนขนฺติเยว รุจฺจตีติฯ
</ol></p>


<p>อมโจฺจ อตฺตานํ สนฺธาย รโญฺญ วุตฺตภาวํ ญตฺวา ตโต ปฎฺฐาย อเนฺตปุเร ปทุสฺสิตุํ น วิสหิ, โสปิสฺส เสวโก รโญฺญ อาโรจิตภาวํ ญตฺวา ตโต ปฎฺฐาย ตํ กมฺมํ กาตุํ น วิสหิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อหเมว พาราณสิราชา อโหสิ’’นฺติฯ โสปิ อมโจฺจ รโญฺญ สตฺถุ กถิตภาวํ ญตฺวา ตโต ปฎฺฐาย ตํ กมฺมํ กาตุํ นาสกฺขีติฯ</p>

</p>


<ol>
<li>
<p> [๒๒๖] ๖. โกสิยชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โกสลราชานํ อารพฺภ กเถสิฯ โกสลราชา ปจฺจนฺตวูปสมนตฺถาย อกาเล นิกฺขมิฯ วตฺถุ เหฎฺฐา วุตฺตนยเมวฯ</p>


<p>สตฺถา  ปน อตีตํ อาหริตฺวา อาห – ‘‘มหาราช, อตีเต พาราณสิราชา อกาเล นิกฺขมิตฺวา อุยฺยาเน ขนฺธาวารํ นิเวสยิฯ ตสฺมิํ กาเล  เอโก อุลูกสกุโณ เวฬุคุมฺพํ ปวิสิตฺวา นิลียิฯ กากเสนา อาคนฺตฺวา ‘นิกฺขนฺตเมว ตํ คณฺหิสฺสามา’’’ติ ปริวาเรสิฯ โส สูริยตฺถงฺคมนํ อโนโลเกตฺวา อกาเลเยว นิกฺขมิตฺวา ปลายิตุํ อารภิฯ อถ นํ กากา ปริวาเรตฺวา ตุเณฺฑหิ โกเฎฺฎนฺตา ปริปาเตสุํฯ ราชา โพธิสตฺตํ อามเนฺตตฺวา ‘‘กิํ นุ โข, ปณฺฑิต, อิเม กากา โกสิยํ ปริปาเตนฺตี’’ติ ปุจฺฉิฯ โพธิสโตฺต ‘‘อกาเล, มหาราช, อตฺตโน วสนฎฺฐานา นิกฺขมนฺตา เอวรูปํ ทุกฺขํ ปฎิลภนฺติเยว, ตสฺมา อกาเล อตฺตโน วสนฎฺฐานา นิกฺขมิตุํ น วฎฺฎตี’’ติ อิมมตฺถํ ปกาเสโนฺต อิมํ คาถาทฺวยมาห –</p>


<ol>
<li>
‘‘กาเล นิกฺขมนา สาธุ, นากาเล สาธุ นิกฺขโม;  
  
อกาเลน หิ นิกฺขมฺม, เอกกมฺปิ พหุชฺชโน;  
  
น กิญฺจิ อตฺถํ โชเตติ, ธงฺกเสนาว โกสิยํฯ  
</li>
  
<li>
‘‘ธีโร จ วิธิวิธานญฺญู, ปเรสํ วิวรานุคู;  
  
สพฺพามิเตฺต วสีกตฺวา, โกสิโยว สุขี สิยา’’ติฯ  
</li>
  
<p>ตตฺถ ติ, มหาราช, นิกฺขมนา นาม นิกฺขมนํ วา ปรกฺกมนํ วา ยุตฺตปยุตฺตกาเล สาธุฯ ติ อกาเล ปน อตฺตโน วสนฎฺฐานโต อญฺญตฺถ คนฺตุํ นิกฺขโม นาม นิกฺขมนํ วา ปรกฺกมนํ วา น สาธุฯ ติอาทีสุ จตูสุ ปเทสุ ปฐเมน สทฺธิํ ตติยํ, ทุติเยน จตุตฺถํ โยเชตฺวา เอวํ อโตฺถ เวทิตโพฺพฯ อตฺตโน วสนฎฺฐานโต หิ โกจิ ปุริโส อกาเลน นิกฺขมิตฺวา วา ปรกฺกมิตฺวา วา    อตฺตโน อปฺปมตฺตกมฺปิ วุฑฺฒิํ อุปฺปาเทตุํ น สโกฺกติ, อถ โข  พหุปิ โส ปจฺจตฺถิกชโน เอตํ อกาเล นิกฺขมนฺตํ วา ปรกฺกมนฺตํ วา เอกกํ ปริวาเรตฺวา มหาวินาสํ ปาเปติฯ ตตฺรายํ อุปมา –  ยถา อยํ ธงฺกเสนา อิมํ อกาเล นิกฺขมนฺตญฺจ ปรกฺกมนฺตญฺจ โกสิยํ ตุเณฺฑหิ วิตุทนฺติ มหาวินาสํ ปาเปนฺติ, ตถา ตสฺมา ติรจฺฉานคเต อาทิํ กตฺวา เกนจิ อกาเล อตฺตโน วสนฎฺฐานโต น นิกฺขมิตพฺพํ น ปรกฺกมิตพฺพนฺติฯ
</ol></p>


<p>ทุติยคาถาย  ติ ปณฺฑิโตฯ ติ โปราณกปณฺฑิเตหิ ฐปิตปเวณีฯ นฺติ โกฎฺฐาโส วา สํวิทหนํ วาฯ ติ วิวรํ อนุคจฺฉโนฺต ชานโนฺตฯ ติ  สเพฺพ อมิเตฺตฯ ติ อตฺตโน วเส กตฺวาฯ ติ อิมมฺหา พาลโกสิยา อโญฺญ ปณฺฑิตโกสิโย วิยฯ อิทํ วุตฺตํ โหติ – โย จ โข ปณฺฑิโต ‘‘อิมสฺมิํ กาเล นิกฺขมิตพฺพํ ปรกฺกมิตพฺพํ, อิมสฺมิํ น นิกฺขมิตพฺพํ น ปรกฺกมิตพฺพ’’นฺติ โปราณกปณฺฑิเตหิ ฐปิตสฺส ปเวณิสงฺขาตสฺส วิธิโน โกฎฺฐาสสงฺขาตํ วิธานํ วา ตสฺส วา วิธิโน วิธานํ สํวิทหนํ อนุฎฺฐานํ ชานาติ, โส วิธิวิธานญฺญู ปเรสํ อตฺตโน ปจฺจามิตฺตานํ วิวรํ ญตฺวา ยถา นาม ปณฺฑิโต โกสิโย รตฺติสงฺขาเต อตฺตโน กาเล นิกฺขมิตฺวา จ ปรกฺกมิตฺวา จ ตตฺถ ตตฺถ สยิตานเญฺญว กากานํ สีสานิ ฉินฺทมาโน เต สเพฺพ อมิเตฺต วสีกตฺวา สุขี สิยา, เอวํ ธีโรปิ กาเล นิกฺขมิตฺวา ปรกฺกมิตฺวา อตฺตโน ปจฺจามิเตฺต วสีกตฺวา สุขี นิทฺทุโกฺข ภเวยฺยาติฯ ราชา โพธิสตฺตสฺส วจนํ สุตฺวา นิวตฺติฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๒๒๗] ๗. คูถปาณชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ ตสฺมิํ กิร กาเล เชตวนโต ติคาวุตฑฺฒโยชนมเตฺต เอโก นิคมคาโม, ตตฺถ พหูนิ สลากภตฺตปกฺขิยภตฺตานิ อตฺถิฯ ตเตฺรโก ปญฺหปุจฺฉโก โกโณฺฑ วสติฯ โส สลากภตฺตปกฺขิยภตฺตานํ อตฺถาย อาคเต ทหเร จ  สามเณเร จ ‘‘เก ขาทนฺติ, เก ปิวนฺติ, เก ภุญฺชนฺตี’’ติ ปญฺหํ ปุจฺฉิตฺวา กเถตุํ อสโกฺกเนฺต ลชฺชาเปสิฯ เต ตสฺส ภเยน สลากภตฺตปกฺขิยภตฺตตฺถาย ตํ คามํ น คจฺฉนฺติฯ อเถกทิวสํ เอโก ภิกฺขุ สลากคฺคํ คนฺตฺวา ‘‘ภเนฺต, อสุกคาเม สลากภตฺตํ วา ปกฺขิยภตฺตํ วา อตฺถี’’ติ ปุจฺฉิตฺวา  ‘‘อตฺถาวุโส, ตตฺถ ปเนโก โกโณฺฑ ปญฺหํ ปุจฺฉติ, ตํ กเถตุํ อสโกฺกเนฺต อโกฺกสติ ปริภาสติ, ตสฺส ภเยน โกจิ คนฺตุํ น สโกฺกตี’’ติ วุเตฺต ‘‘ภเนฺต, ตตฺถ ภตฺตานิ มยฺหํ ปาเปถ, อหํ ตํ ทเมตฺวา นิพฺพิเสวนํ กตฺวา ตโต ปฎฺฐาย ตุเมฺห ทิสฺวา ปลายนกํ กริสฺสามี’’ติ อาหฯ ภิกฺขู ‘‘สาธู’’ติ สมฺปฎิจฺฉิตฺวา ตสฺส ตตฺถ ภตฺตานิ ปาเปสุํฯ</p>


<p>โส  ตตฺถ คนฺตฺวา คามทฺวาเร จีวรํ ปารุปิฯ ตํ ทิสฺวา โกโณฺฑ จณฺฑเมณฺฑโก วิย เวเคน อุปคนฺตฺวา ‘‘ปญฺหํ เม, สมณ, กเถหี’’ติ อาหฯ ‘‘อุปาสก, คาเม จริตฺวา ยาคุํ อาทาย อาสนสาลํ ตาว เม อาคนฺตุํ เทหี’’ติฯ โส ยาคุํ อาทาย อาสนสาลํ อาคเตปิ ตสฺมิํ ตเถว อาหฯ โสปิ นํ ภิกฺขุ ‘‘ยาคุํ ตาว เม ปาตุํ เทหิ, อาสนสาลํ ตาว สมฺมชฺชิตุํ เทหิ, สลากภตฺตํ ตาว เม อาหริตุํ เทหี’’ติ วตฺวา สลากภตฺตํ อาหริตฺวา ตเมว ปตฺตํ คาหาเปตฺวา ‘‘เอหิ, ปญฺหํ เต กเถสฺสามี’’ติ พหิคามํ เนตฺวา จีวรํ สํหริตฺวา อํเส ฐเปตฺวา ตสฺส หตฺถโต ปตฺตํ คเหตฺวา อฎฺฐาสิฯ ตตฺราปิ นํ โส ‘‘สมณ, ปญฺหํ เม กเถหี’’ติ อาหฯ อถ นํ ‘‘กเถมิ เต ปญฺห’’นฺติ เอกปฺปหาเรเนว ปาเตตฺวา อฎฺฐีนิ สํจุเณฺณโนฺต วิย โปเถตฺวา คูถํ มุเข ปกฺขิปิตฺวา ‘‘อิโต ทานิ ปฎฺฐาย อิมํ คามํ อาคตํ กญฺจิ ภิกฺขุํ ปญฺหํ ปุจฺฉิตกาเล ชานิสฺสามี’’ติ สนฺตเชฺชตฺวา ปกฺกามิฯ โส ตโต ปฎฺฐาย ภิกฺขู ทิสฺวาว ปลายติฯ อปรภาเค ตสฺส ภิกฺขุโน สา กิริยา ภิกฺขุสเงฺฆ ปากฎา ชาตาฯ อเถกทิวสํ ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส, อสุกภิกฺขุ กิร โกณฺฑสฺส มุเข คูถํ ปกฺขิปิตฺวา คโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, โส ภิกฺขุ อิทาเนว ตํ มีเฬฺหน อาสาเทติ, ปุเพฺพปิ อาสาเทสิเยวา’’ติ วตฺวา อตีตํ อาหริฯ</p>


<p>อตีเต  องฺคมคธวาสิโน อญฺญมญฺญสฺส รฎฺฐํ คจฺฉนฺตา เอกทิวสํ ทฺวินฺนํ รฎฺฐานํ สีมนฺตเร เอกํ สรํ นิสฺสาย วสิตฺวา สุรํ ปิวิตฺวา มจฺฉมํสํ ขาทิตฺวา ปาโตว ยานานิ โยเชตฺวา ปกฺกมิํสุฯ เตสํ คตกาเล เอโก คูถขาทโก ปาณโก คูถคเนฺธน อาคนฺตฺวา เตสํ ปีตฎฺฐาเน ฉฑฺฑิตํ สุรํ ทิสฺวา ปิปาสาย ปิวิตฺวา มโตฺต หุตฺวา คูถปุญฺชํ อภิรุหิ, อลฺลคูถํ  ตสฺมิํ อารุเฬฺห โถกํ โอนมิฯ โส ‘‘ปถวี มํ ธาเรตุํ น สโกฺกตี’’ติ วิรวิฯ ตสฺมิเญฺญว ขเณ เอโก มตฺตวรวารโณ ตํ ปเทสํ ปตฺวา คูถคนฺธํ ฆายิตฺวา ชิคุจฺฉโนฺต ปฎิกฺกมิฯ โส ตํ ทิสฺวา ‘‘เอส มม ภเยน ปลายตี’’ติ สญฺญี หุตฺวา ‘‘อิมินา เม สทฺธิํ สงฺคามํ กาตุํ วฎฺฎตี’’ติ ตํ อวฺหยโนฺต ปฐมํ คาถมาห –</p>


<ol>
<li>
‘‘สูโร สูเรน สงฺคมฺม, วิกฺกเนฺตน ปหารินา;  
  
เอหิ นาค นิวตฺตสฺสุ, กิํ นุ ภีโต ปลายสิ;  
  
ปสฺสนฺตุ องฺคมคธา, มม ตุยฺหญฺจ วิกฺกม’’นฺติฯ  
</li>
  
<p>ตสฺสโตฺถ  – ตฺวํ สูโร มยา สูเรน สทฺธิํ สมาคนฺตฺวา วีริยวิกฺกเมน วิกฺกเนฺตน ปหารทานสมตฺถตาย ปหารินา กิํการณา อสงฺคาเมตฺวาว คจฺฉสิ, นนุ นาม เอกสมฺปหาโรปิ ทาตโพฺพ สิยา, ตสฺมา เอหิ นาค นิวตฺตสฺสุ, เอตฺตเกเนว มรณภยตชฺชิโต หุตฺวา กิํ นุ ภีโต ปลายสิ, อิเม อิมํ สีมํ อนฺตรํ กตฺวา วสนฺตา ปสฺสนฺตุ, องฺคมคธา มม ตุยฺหญฺจ วิกฺกมํ อุภินฺนมฺปิ อมฺหากํ ปรกฺกมํ ปสฺสนฺตูติฯ
</ol></p>


<p>โส หตฺถี กณฺณํ ทตฺวา ตสฺส วจนํ สุตฺวา นิวตฺติตฺวา ตสฺส สนฺติกํ คนฺตฺวา ตํ อปสาเทโนฺต ทุติยํ คาถมาห –</p>


<ol>
<li>
‘‘น ตํ ปาทา วธิสฺสามิ, น ทเนฺตหิ น โสณฺฑิยา;  
  
มีเฬฺหน ตํ วธิสฺสามิ, ปูติ หญฺญตุ ปูตินา’’ติฯ  
</li>
  
<p>ตสฺสโตฺถ  – น ตํ ปาทาทีหิ วธิสฺสามิ, ตุยฺหํ ปน อนุจฺฉวิเกน มีเฬฺหน ตํ วธิสฺสามีติฯ
</ol></p>


<p>เอวญฺจ ปน วตฺวา ‘‘ปูติคูถปาณโก ปูตินาว หญฺญตู’’ติ ตสฺส มตฺถเก มหนฺตํ ลณฺฑํ ปาเตตฺวา อุทกํ วิสฺสเชฺชตฺวา ตเตฺถว ตํ ชีวิตกฺขยํ ปาเปตฺวา โกญฺจนาทํ นทโนฺต อรญฺญเมว ปาวิสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา คูถปาณโก โกโณฺฑ อโหสิ, วารโณ โส ภิกฺขุ, ตํ การณํ ปจฺจกฺขโต ทิสฺวา ตสฺมิํ วนสเณฺฑ นิวุตฺถเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๒๒๘] ๘. กามนีตชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต กามนีตพฺราหฺมณํ นาม อารพฺภ กเถสิฯ วตฺถุ ปจฺจุปฺปนฺนญฺจ อตีตญฺจ ทฺวาทสกนิปาเต  (ชา. ๑.๑๒.๓๗ อาทโย) อาวิภวิสฺสติฯ เตสุ ปน ทฺวีสุ ราชปุเตฺตสุ เชฎฺฐโก อาคนฺตฺวา พาราณสิยํ ราชา อโหสิ, กนิโฎฺฐ  อุปราชาฯ เตสุ ราชา วตฺถุกามกิเลสกาเมสุ อติโตฺต ธนโลโล อโหสิฯ ตทา โพธิสโตฺต สโกฺก เทวราชา หุตฺวา ชมฺพุทีปํ โอโลเกโนฺต ตสฺส รโญฺญ ทฺวีสุปิ กาเมสุ อติตฺตภาวํ ญตฺวา ‘‘อิมํ ราชานํ นิคฺคณฺหิตฺวา ลชฺชาเปสฺสามี’’ติ พฺราหฺมณมาณววเณฺณน อาคนฺตฺวา ราชานํ ปสฺสิ, รญฺญา จ ‘‘เกนเตฺถน อาคโตสิ มาณวา’’ติ วุเตฺต ‘‘อหํ, มหาราช, ตีณิ นครานิ ปสฺสามิ เขมานิ สุภิกฺขานิ ปหูตหตฺถิอสฺสรถปตฺตีนิ หิรญฺญสุวณฺณาลงฺการภริตานิ, สกฺกา จ ปน ตานิ อปฺปเกเนว พเลน คณฺหิตุํ, อหํ เต ตานิ คเหตฺวา ทาตุํ อาคโต’’ติ อาหฯ ‘‘กทา คจฺฉาม, มาณวา’’ติ วุเตฺต ‘‘เสฺว มหาราชา’’ติฯ ‘‘เตน หิ คจฺฉ, ปาโตว อาคเจฺฉยฺยาสี’’ติฯ ‘‘สาธุ, มหาราช, เวเคน พลํ สเชฺชหี’’ติ วตฺวา สโกฺก สกฎฺฐานเมว  คโตฯ</p>


<p>ราชา ปุนทิวเส เภริํ จราเปตฺวา พลสชฺชํ กาเรตฺวา อมเจฺจ ปโกฺกสาเปตฺวา หิโยฺย เอโก พฺราหฺมณมาณโว ‘‘อุตฺตรปญฺจาเล อินฺทปเตฺต เกกเกติ อิเมสุ ตีสุ นคเรสุ รชฺชํ คเหตฺวา ทสฺสามี’’ติ อาห, ตํ มาณวํ อาทาย ตีสุ นคเรสุ รชฺชํ คณฺหิสฺสาม, เวเคน นํ ปโกฺกสถาติฯ ‘‘กตฺถสฺส, เทว, นิวาโส ทาปิโต’’ติ? ‘‘น เม ตสฺส นิวาสเคหํ ทาปิต’’นฺติฯ ‘‘นิวาสปริพฺพโย ปน ทิโนฺน’’ติ? ‘‘โสปิ น ทิโนฺน’’ติฯ อถ ‘‘กหํ นํ ปสฺสิสฺสามา’’ติ? ‘‘นครวีถีสุ โอโลเกถา’’ติฯ เต โอโลเกนฺตา อทิสฺวา ‘‘น ปสฺสาม, มหาราชา’’ติ อาหํสุฯ รโญฺญ มาณวํ อปสฺสนฺตสฺส ‘‘เอวํ มหนฺตา นาม อิสฺสริยา ปริหีโนมฺหี’’ติ มหาโสโก อุทปาทิ, หทยวตฺถุ อุณฺหํ อโหสิ, วตฺถุโลหิตํ กุปฺปิ, โลหิตปกฺขนฺทิกา อุทปาทิ, เวชฺชา ติกิจฺฉิตุํ นาสกฺขิํสุฯ</p>


<p>ตโต ตีหจตูหจฺจเยน สโกฺก อาวชฺชมาโน ตสฺส ตํ อาพาธํ ญตฺวา ‘‘ติกิจฺฉิสฺสามิ น’’นฺติ พฺราหฺมณวเณฺณน อาคนฺตฺวา ทฺวาเร ฐตฺวา ‘‘เวชฺชพฺราหฺมโณ  ตุมฺหากํ ติกิจฺฉนตฺถาย อาคโต’’ติ อาโรจาเปสิฯ ราชา ตํ สุตฺวา ‘‘มหนฺตมหนฺตา ราชเวชฺชา มํ ติกิจฺฉิตุํ นาสกฺขิํสุ, ปริพฺพยมสฺส ทาเปตฺวา อุโยฺยเชถา’’ติ อาหฯ สโกฺก ตํ สุตฺวา ‘‘มยฺหํ เนว นิวาสปริพฺพเยน อโตฺถ, เวชฺชลาภมฺปิ น คณฺหิสฺสามิ, ติกิจฺฉิสฺสามิ นํ, ปุน ราชา มํ ปสฺสตู’’ติ อาหฯ ราชา ตํ สุตฺวา ‘‘เตน หิ อาคจฺฉตู’’ติ อาหฯ สโกฺก ปวิสิตฺวา ชยาเปตฺวา เอกมนฺตํ อฎฺฐาสิ, ราชา ‘‘ตฺวํ มํ ติกิจฺฉสี’’ติ อาหฯ ‘‘อาม, เทวา’’ติฯ ‘‘เตน หิ ติกิจฺฉสฺสู’’ติฯ ‘‘สาธุ, มหาราช, พฺยาธิโน เม ลกฺขณํ กเถถ, เกน การเณน อุปฺปโนฺน, กิํ ขาทิตํ วา ปีตํ วา นิสฺสาย, อุทาหุ ทิฎฺฐํ วา สุตํ วา’’ติ? ‘‘ตาต, มยฺหํ พฺยาธิ สุตํ นิสฺสาย อุปฺปโนฺน’’ติฯ ‘‘กิํ เต สุต’’นฺติฯ ‘‘ตาต เอโก มาณโว   อาคนฺตฺวา มยฺหํ ‘ตีสุ นคเรสุ รชฺชํ คณฺหิตฺวา ทสฺสามี’ติ อาห, อหํ ตสฺส นิวาสฎฺฐานํ วา นิวาสปริพฺพยํ วา น ทาเปสิํ, โส มยฺหํ กุชฺฌิตฺวา อญฺญสฺส รโญฺญ สนฺติกํ คโต ภวิสฺสติฯ อถ เม ‘เอวํ มหนฺตา นาม อิสฺสริยา ปริหีโนมฺหี’ติ จิเนฺตนฺตสฺส อยํ พฺยาธิ อุปฺปโนฺนฯ สเจ สโกฺกสิ ตฺวํ เม กามจิตฺตํ นิสฺสาย อุปฺปนฺนํ พฺยาธิํ ติกิจฺฉิตุํ, ติกิจฺฉาหี’’ติ เอตมตฺถํ ปกาเสโนฺต ปฐมํ คาถมาห –</p>


<ol>
<li>
‘‘ตโย คิริํ อนฺตรํ กามยามิ, ปญฺจาลา กุรุโย เกกเก จ;  
  
ตตุตฺตริํ พฺราหฺมณ กามยามิ, ติกิจฺฉ มํ พฺราหฺมณ กามนีต’’นฺติฯ  
</li>
  
<p>ตตฺถ นฺติ ตโย คิรี, อยเมว วา ปาโฐฯ ยถา ‘‘สุทสฺสนสฺส คิริโน, ทฺวารเญฺหตํ ปกาสตี’’ติ เอตฺถ สุทสฺสนํ เทวนครํ ยุชฺฌิตฺวา ทุคฺคณฺหตาย ทุจฺจลนตาย ‘‘สุทสฺสนคิรี’’ติ วุตฺตํ, เอวมิธาปิ ตีณิ นครานิ ‘‘ตโย คิริ’’นฺติ อธิเปฺปตานิฯ ตสฺมา อยเมตฺถ อโตฺถ – ตีณิ จ นครานิ เตสญฺจ อนฺตรํ ติวิธมฺปิ รฎฺฐํ กามยามิฯ ‘‘ปญฺจาลา กุรุโย เกกเก จา’’ติ อิมานิ เตสํ รฎฺฐานํ นามานิฯ เตสุ ติ อุตฺตรปญฺจาลา, ตตฺถ กปิลํ นาม นครํฯ ติ กุรุรฎฺฐํ, ตตฺถ อินฺทปตฺตํ นาม นครํฯ ติ ปจฺจเตฺต อุปโยควจนํ, เตน เกกกรฎฺฐํ ทเสฺสติฯ ตตฺถ เกกกราชธานีเยว นครํฯ นฺติ ตํ  อหํ อิโต ปฎิลทฺธา พาราณสิรชฺชา ตตุตฺตริํ ติวิธํ รชฺชํ กามยามิฯ นฺติ อิเมหิ วตฺถุกาเมหิ จ กิเลสกาเมหิ จ นีตํ หตํ ปหตํ สเจ สโกฺกสิ, ติกิจฺฉ มํ พฺราหฺมณาติฯ
</ol></p>


<p>อถ นํ สโกฺก ‘‘มหาราช, ตฺวํ มูโลสธาทีหิ อเตกิโจฺฉฯ ญาโณสเธเนว ติกิจฺฉิตโพฺพ’’ติ วตฺวา ทุติยํ คาถมาห –</p>


<ol>
<li>
‘‘กณฺหาหิทฎฺฐสฺส  
กโรนฺติ เหเก, อมนุสฺสปวิฎฺฐสฺส กโรนฺติ ปณฺฑิตา;  
  
น กามนีตสฺส กโรติ โกจิ, โอกฺกนฺตสุกฺกสฺส หิ กา ติกิจฺฉา’’ติฯ  
</li>
  
<p>ตตฺถ ติ เอกเจฺจ หิ ติกิจฺฉกา โฆรวิเสน กาฬสเปฺปน ทฎฺฐสฺส มเนฺตหิ เจว โอสเธหิ จ ติกิจฺฉํ กโรนฺติฯ ติ อปเร ปณฺฑิตา ภูตเวชฺชา ภูตยกฺขาทีหิ อมนุเสฺสหิ ปวิฎฺฐสฺส อภิภูตสฺส คหิตสฺส พลิกมฺมปริตฺตกรณโอสธปริภาวิตาทีหิ ติกิจฺฉํ กโรนฺติฯ ติ  กาเมหิ ปน นีตสฺส กามวสิกสฺส ปุคฺคลสฺส อญฺญตฺร ปณฺฑิเตหิ อโญฺญ โกจิ ติกิจฺฉํ น กโรติ, กโรโนฺตปิ กาตุํ สมโตฺถ นาม นตฺถิฯ กิํการณา? ติ, โอกฺกนฺตสุกฺกสฺส อวกฺกนฺตสฺส กุสลธมฺมมริยาทํ อติกฺกนฺตสฺส อกุสลธเมฺม ปติฎฺฐิตสฺส ปุคฺคลสฺส มโนฺตสธาทีหิ กา นาม ติกิจฺฉา, น สกฺกา โอสเธหิ ติกิจฺฉิตุนฺติฯ
</ol></p>


<p>อิติสฺส มหาสโตฺต อิมํ การณํ ทเสฺสตฺวา อุตฺตริ เอวมาห – ‘‘มหาราช, สเจ ตฺวํ ตานิ ตีณิ รชฺชานิ ลจฺฉสิ, อปิ นุ โข อิเมสุ จตูสุ นคเรสุ รชฺชํ กโรโนฺต เอกปฺปหาเรเนว จตฺตาริ สาฎกยุคานิ ปริทเหยฺยาสิ, จตูสุ วา สุวณฺณปาตีสุ ภุเญฺชยฺยาสิ, จตูสุ วา สยเนสุ สเยยฺยาสิ, มหาราช, ตณฺหาวสิเกน นาม ภวิตุํ น วฎฺฎติ, ตณฺหา หิ นาเมสา วิปตฺติมูลาฯ สา วฑฺฒมานา โย ตํ วเฑฺฒติ, ตํ ปุคฺคลํ อฎฺฐสุ มหานิรเยสุ โสฬสสุ อุสฺสทนิรเยสุ นานปฺปการเภเทสุ จ อวเสเสสุ อปาเยสุ ขิปตี’’ติฯ เอวํ ราชานํ นิรยาทิภเยน ตเชฺชตฺวา มหาสโตฺต ธมฺมํ เทเสสิฯ ราชาปิสฺส ธมฺมํ สุตฺวา วิคตโสโก หุตฺวา ตาวเทว นิพฺยาธิตํ ปาปุณิ ฯ สโกฺกปิสฺส โอวาทํ ทตฺวา  สีเลสุ ปติฎฺฐาเปตฺวา เทวโลกเมว คโตฯ โสปิ ตโต ปฎฺฐาย ทานาทีนิ ปุญฺญานิ กตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ – ‘‘ตทา ราชา กามนีตพฺราหฺมโณ อโหสิ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๒๒๙] ๙. ปลายิตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ปลายิตปริพฺพาชกํ อารพฺภ กเถสิฯ โส กิร วาทตฺถาย สกลชมฺพุทีปํ วิจริตฺวา กญฺจิ ปฎิวาทิํ อลภิตฺวา อนุปุเพฺพน สาวตฺถิํ คนฺตฺวา ‘‘อตฺถิ นุ โข โกจิ มยา สทฺธิํ วาทํ กาตุํ สมโตฺถ’’ติ มนุเสฺส ปุจฺฉิฯ มนุสฺสา ‘‘ตาทิสานํ สหเสฺสนปิ สทฺธิํ วาทํ กาตุํ สมโตฺถ สพฺพญฺญู ทฺวิปทานํ อโคฺค มหาโคตโม ธมฺมิสฺสโร ปรปฺปวาทมทฺทโน, สกเลปิ ชมฺพุทีเป อุปฺปโนฺน ปรปฺปวาโท ตํ ภควนฺตํ อติกฺกมิตุํ สมโตฺถ นาม นตฺถิฯ เวลนฺตํ ปตฺวา สมุทฺทอูมิโย วิย หิ สพฺพวาทา ตสฺส ปาทมูลํ ปตฺวา จุณฺณวิจุณฺณา โหนฺตี’’ติ พุทฺธคุเณ กเถสุํฯ ปริพฺพาชโก ‘‘กหํ  ปน โส เอตรหี’’ติ ปุจฺฉิตฺวา ‘‘เชตวเน’’ติ สุตฺวา ‘‘อิทานิสฺส วาทํ อาโรเปสฺสามี’’ติ มหาชนปริวุโต เชตวนํ คจฺฉโนฺต เชเตน ราชกุมาเรน นวโกฎิธนํ วิสฺสเชฺชตฺวา การิตํ เชตวนทฺวารโกฎฺฐกํ ทิสฺวา ‘‘อยํ สมณสฺส โคตมสฺส วสนปาสาโท’’ติ ปุจฺฉิตฺวา ‘‘ทฺวารโกฎฺฐโก อย’’นฺติ สุตฺวา ‘‘ทฺวารโกฎฺฐโก ตาว เอวรูโป, วสนเคหํ กีทิสํ ภวิสฺสตี’’ติ วตฺวา ‘‘คนฺธกุฎิ นาม อปฺปเมยฺยา’’ติ วุเตฺต ‘‘เอวรูเปน สมเณน สทฺธิํ โก วาทํ กริสฺสตี’’ติ ตโตว ปลายิฯ มนุสฺสา อุนฺนาทิโน หุตฺวา เชตวนํ ปวิสิตฺวา สตฺถารา ‘‘กิํ อกาเล อาคตตฺถา’’ติ วุตฺตา ตํ ปวตฺติํ กถยิํสุฯ สตฺถา ‘‘น โข อุปาสกา อิทาเนว, ปุเพฺพเปส มม วสนฎฺฐานสฺส ทฺวารโกฎฺฐกํ ทิสฺวา ปลายเตวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต   คนฺธารรเฎฺฐ ตกฺกสิลายํ โพธิสโตฺต รชฺชํ กาเรสิ, พาราณสิยํ พฺรหฺมทโตฺตฯ โส ‘‘ตกฺกสิลํ คณฺหิสฺสามี’’ติ มหเนฺตน พลกาเยน คนฺตฺวา นครโต อวิทูเร ฐตฺวา ‘‘อิมินา นิยาเมน หตฺถี เปเสถ, อิมินา อเสฺส, อิมินา รเถ, อิมินา ปตฺตี, เอวํ ธาวิตฺวา อาวุเธหิ ปหรถ, เอวํ ฆนวสฺสวลาหกา วิย สรวสฺสํ วสฺสถา’’ติ เตนํ วิจาเรโนฺต อิมํ คาถาทฺวยมาห –</p>


<ol>
<li>
‘‘คชคฺคเมเฆหิ หยคฺคมาลิภิ, รถูมิชาเตหิ สราภิวเสฺสภิ;  
  
ถรุคฺคหาวฎฺฎทฬฺหปฺปหาริภิ, ปริวาริตา ตกฺกสิลา สมนฺตโตฯ  
</li>
  
<li>
‘‘อภิธาวถ จูปธาวถ จ, วิวิธา วินาทิตา วทนฺติภิ;  
  
วตฺตตชฺช ตุมุโล โฆโส ยถา, วิชฺชุลตา ชลธรสฺส คชฺชโต’’ติฯ  
</li>
  
<p>ตตฺถ ติ อคฺคคชเมเฆหิ, โกญฺจนาทํ คชฺชเนฺตหิ มตฺตวรวารณวลาหเกหีติ อโตฺถฯ ติ อคฺคหยมาลีหิ, วรสินฺธววลาหกกุเลหิ อสฺสานีเกหีติ อโตฺถฯ ติ สญฺชาตอูมิเวเคหิ สาครสลิเลหิ วิย สญฺชาตรถูมีหิ, รถานีเกหีติ อโตฺถฯ ติ เตหิเยว รถานีเกหิ ฆนวสฺสเมโฆ วิย สรวสฺสํ วสฺสเนฺตหิ ฯ ติ ถรุคฺคเหหิ อาวฎฺฎทฬฺหปฺปหารีหิ, อิโต จิโต จ อาวตฺติตฺวา ปริวตฺติตฺวา ทฬฺหํ ปหรเนฺตหิ คหิตขคฺครตนถรุทเณฺฑหิ ปตฺติโยเธหิ จาติ อโตฺถฯ ติ ยถา อยํ ตกฺกสิลา ปริวาริตา โหติ, สีฆํ ตถา กโรถาติ อโตฺถฯ
</ol></p>


<p>  ติ เวเคน ธาวถ เจว อุปธาวถ จฯ ติ วรวารเณหิ สทฺธิํ วิวิธา วินทิตา ภวถ, เสลิตคชฺชิตวาทิเตหิ นานาวิรวา โหถาติ อโตฺถฯ ติ วตฺตตุ อชฺช ตุมุโล มหโนฺต อสนิสทฺทสทิโส โฆโสฯ ติ ยถา คชฺชนฺตสฺส  ชลธรสฺส มุขโต นิคฺคตา วิชฺชุลตา จรนฺติ, เอวํ วิจรนฺตา นครํ ปริวาเรตฺวา รชฺชํ คณฺหถาติ วทติฯ</p>


<p>อิติ โส ราชา คชฺชิตฺวา เสนํ วิจาเรตฺวา นครทฺวารสมีปํ คนฺตฺวา ทฺวารโกฎฺฐกํ ทิสฺวา ‘‘อิทํ รโญฺญ วสนเคห’’นฺติ ปุจฺฉิตฺวา ‘‘อยํ นครทฺวารโกฎฺฐโก’’ติ วุเตฺต ‘‘นครทฺวารโกฎฺฐโก ตาว เอวรูโป, รโญฺญ นิเวสนํ กีทิสํ ภวิสฺสตี’’ติ วตฺวา ‘‘เวชยนฺตปาสาทสทิส’’นฺติ สุตฺวา ‘‘เอวํ ยสสมฺปเนฺนน รญฺญา สทฺธิํ ยุชฺฌิตุํ น สกฺขิสฺสามา’’ติ ทฺวารโกฎฺฐกํ ทิสฺวาว นิวตฺติตฺวา ปลายิตฺวา พาราณสิเมว อคมาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พาราณสิราชา ปลายิตปริพฺพาชโก อโหสิ, ตกฺกสิลราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๓๐] ๑๐. ทุติยปลายิตชาตกวณฺณนา
</ol></p>


<p>นฺติ  อิทํ สตฺถา เชตวเน วิหรโนฺต เอกํ ปลายิตปริพฺพาชกเมว อารพฺภ กเถสิฯ อิมสฺมิํ ปน วตฺถุสฺมิํ โส ปริพฺพาชโก เชตวนํ ปาวิสิฯ ตสฺมิํ ขเณ สตฺถา มหาชนปริวุโต อลงฺกตธมฺมาสเน นิสิโนฺน มโนสิลาตเล สีหนาทํ นทโนฺต สีหโปตโก วิย ธมฺมํ เทเสติฯ ปริพฺพาชโก ทสพลสฺส พฺรหฺมสรีรปฎิภาคํ รูปํ ปุณฺณจนฺทสสฺสิริกํ มุขํ สุวณฺณปฎฺฎสทิสํ นลาฎญฺจ ทิสฺวา ‘‘โก เอวรูปํ ปุริสุตฺตมํ ชินิตุํ สกฺขิสฺสตี’’ติ นิวตฺติตฺวา ปริสนฺตรํ ปวิสิตฺวา ปลายิฯ มหาชโน ตํ อนุพนฺธิตฺวา นิวตฺติตฺวา สตฺถุสฺส ตํ ปวตฺติํ อาโรเจสิฯ สตฺถา ‘‘น โส ปริพฺพาชโก อิทาเนว, ปุเพฺพปิ มม สุวณฺณวณฺณํ มุขํ ทิสฺวา ปลาโตเยวา’’ติ วตฺวา อตีตํ อาหริฯ</p>


<p>อตีเต โพธิสโตฺต พาราณสิยํ รชฺชํ กาเรสิ, ตกฺกสิลายํ เอโก คนฺธารราชาฯ โส ‘‘พาราณสิํ คเหสฺสามี’’ติ จตุรงฺคินิยา เสนาย อาคนฺตฺวา นครํ ปริวาเรตฺวา นครทฺวาเร ฐิโต อตฺตโน  พลวาหนํ โอโลเกตฺวา ‘‘โก เอตฺตกํ พลวาหนํ ชินิตุํ สกฺขิสฺสตี’’ติ อตฺตโน เสนํ สํวเณฺณตฺวา ปฐมํ คาถมาห –</p>


<ol>
<li>
‘‘ธชมปริมิตํ  
อนนฺตปารํ, ทุปฺปสหํ ธเงฺกหิ สาครํว;  
  
คิริมิว อนิเลน ทุปฺปสโยฺห, ทุปฺปสโห อหมชฺช ตาทิเสนา’’ติฯ  
</li>
  
<p>ตตฺถ นฺติ อิทํ ตาว เม รเถสุ โมรฉเท ฐเปตฺวา อุสฺสาปิตธชเมว อปริมิตํ พหุํ อเนกสตสงฺขฺยํฯ นฺติ พลวาหนมฺปิ เม ‘‘เอตฺตกา หตฺถี เอตฺตกา อสฺสา เอตฺตกา รถา เอตฺตกา ปตฺตี’’ติ คณนปริเจฺฉทรหิตํ อนนฺตปารํฯ นฺติ น สกฺกา ปฎิสตฺตูหิ สหิตุํ อภิภวิตุํ ฯ ยถา กิํ?  ยถา สาคโร พหูหิ กาเกหิ เวควิกฺขมฺภนวเสน วา อติกฺกมนวเสน วา ทุปฺปสโห, เอวํ ทุปฺปสหํฯ ติ อปิจ เม อยํ พลกาโย ยถา ปพฺพโต วาเตน อกมฺปนียโต ทุปฺปสโห, ตถา อเญฺญน พลกาเยน ทุปฺปสโหฯ ติ สฺวาหํ อิมินา พเลน สมนฺนาคโต อชฺช ตาทิเสน ทุปฺปสโหติ อฎฺฎาลเก ฐิตํ โพธิสตฺตํ สนฺธาย วทติฯ
</ol></p>


<p>อถสฺส โส ปุณฺณจนฺทสสฺสิริกํ อตฺตโน มุขํ ทเสฺสตฺวา ‘‘พาล, มา วิปฺปลปสิ, อิทานิ เต พลวาหนํ มตฺตวารโณ วิย นฬวนํ วิทฺธํเสสฺสามี’’ติ สนฺตเชฺชตฺวา ทุติยํ คาถมาห –</p>


<ol>
<li>
‘‘มา พาลิยํ วิลปิ น หิสฺส ตาทิสํ, วิฑยฺหเส น หิ ลภเส นิเสธกํ;  
  
อาสชฺชสิ คชมิว เอกจารินํ, โย ตํ ปทา นฬมิว โปถยิสฺสตี’’ติฯ  
</li>
  
<p>ตตฺถ ติ มา อตฺตโน พาลภาวํ วิปฺปลปสิฯ นฺติ น หิ อสฺส ตาทิโส, อยเมว วา ปาโฐฯ ตาทิโส ‘‘อนนฺตปารํ เม พลวาหน’’นฺติ เอวรูปํ ตเกฺกโนฺต รชฺชญฺจ คเหตุํ สมโตฺถ นาม น หิ อสฺส, น โหตีติ อโตฺถฯ ติ ตฺวํ พาล, เกวลํ ราคโทสโมหมานปริฬาเหน วิฑยฺหสิเยวฯ นฺติ มาทิสํ ปน ปสยฺห อภิภวิตฺวา นิเสธกํ น ตาว ลภสิ, อชฺช  ตํ อาคตมเคฺคเนว ปลาเปสฺสามิฯ ติ อุปคจฺฉสิฯ นฺติ เอกจารินํ มตฺตวรวารณํ วิยฯ ติ โย ตํ ยถา นาม มตฺตวรวารโณ ปาทา นฬํ โปเถติ สํจุเณฺณติ, เอวํ โปถยิสฺสติ, ตํ ตฺวํ อาสชฺชสีติ อตฺตานํ สนฺธายาหฯ
</ol></p>


<p>เอวํ  ตเชฺชนฺตสฺส ปนสฺส กถํ สุตฺวา คนฺธารราชา อุโลฺลเกโนฺต  กญฺจนปฎฺฎสทิสํ มหานลาฎํ ทิสฺวา อตฺตโน คหณภีโต นิวตฺติตฺวา ปลายโนฺต สกนครเมว อคมาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา คนฺธารราชา ปลายิตปริพฺพาชโก อโหสิ, พาราณสิราชา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
กาสาวํ จูฬนนฺทิยํ, ปุฎภตฺตญฺจ กุมฺภิลํ;  
  
ขนฺติวณฺณํ โกสิยญฺจ, คูถปาณํ กามนีตํ;  
  
ปลายิตทฺวยมฺปิ จฯ  
</p>
  
<h2>๙. อุปาหนวโคฺค</h2>
<ol>
<li>
<p> [๒๓๑] ๑. อุปาหนชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เทวทตฺตํ อารพฺภ กเถสิฯ ธมฺมสภายญฺหิ ภิกฺขู กถํ สมุฎฺฐาเปสุํ – ‘‘อาวุโส, เทวทโตฺต อาจริยํ ปจฺจกฺขาย ตถาคตสฺส ปฎิปโกฺข ปฎิสตฺตุ หุตฺวา มหาวินาสํ ปาปุณี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เทวทโตฺต  อิทาเนว อาจริยํ ปจฺจกฺขาย มม ปฎิปโกฺข หุตฺวา มหาวินาสํ ปโตฺต, ปุเพฺพปิ ปโตฺตเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หตฺถาจริยกุเล นิพฺพตฺติตฺวา วยปฺปโตฺต หตฺถิสิเปฺป นิปฺผตฺติํ ปาปุณิฯ อเถโก กาสิคามโก มาณวโก อาคนฺตฺวา ตสฺส สนฺติเก สิปฺปํ อุคฺคณฺหิฯ โพธิสตฺตา นาม สิปฺปํ วาเจนฺตา อาจริยมุฎฺฐิํ น กโรนฺติ, อตฺตโน ชานนนิยาเมน นิรวเสสํ สิกฺขาเปนฺติฯ ตสฺมา โส มาณโว โพธิสตฺตสฺส ชานนสิปฺปํ นิรวเสสมุคฺคณฺหิตฺวา โพธิสตฺตํ อาห – ‘‘อาจริย , อหํ ราชานํ อุปฎฺฐหิสฺสามี’’ติฯ โพธิสโตฺต ‘‘สาธุ, ตาตา’’ติ คนฺตฺวา รโญฺญ อาโรเจสิ – ‘‘มหาราช, มม อเนฺตวาสิโก ตุเมฺห อุปฎฺฐาตุํ อิจฺฉตี’’ติฯ ‘‘สาธุ, อุปฎฺฐาตู’’ติฯ ‘‘เตน หิสฺส ปริพฺพยํ ชานาถา’’ติ? ‘‘ตุมฺหากํ อเนฺตวาสิโก ตุเมฺหหิ สมกํ น ลจฺฉติ, ตุเมฺหสุ สตํ ลภเนฺตสุ ปณฺณาสํ ลจฺฉติ, เทฺว ลภเนฺตสุ เอกํ ลจฺฉตี’’ติฯ โส เคหํ คนฺตฺวา ตํ ปวตฺติํ อเนฺตวาสิกสฺส อาโรเจสิฯ อเนฺตวาสิโก ‘‘อหํ, อาจริย, ตุเมฺหหิ สมํ สิปฺปํ ชานามิฯ สเจ สมกเญฺญว ปริพฺพยํ ลภิสฺสามิ, อุปฎฺฐหิสฺสามิฯ โน เจ, น อุปฎฺฐหิสฺสามี’’ติ อาหฯ โพธิสโตฺต ตํ ปวตฺติํ รโญฺญ อาโรเจสิฯ ราชา ‘‘สเจ โส ตุเมฺหหิ สมปฺปกาโร, ตุเมฺหหิ สมกเญฺญว สิปฺปํ ทเสฺสตุํ สโกฺกโนฺต สมกํ ลภิสฺสตี’’ติ อาหฯ โพธิสโตฺต ตํ ปวตฺติํ ตสฺส อาโรเจตฺวา เตน ‘‘สาธุ ทเสฺสสฺสามี’’ติ วุเตฺต รโญฺญ อาโรเจสิฯ ราชา ‘‘เตน หิ เสฺว สิปฺปํ ทเสฺสถา’’ติฯ ‘‘สาธุ, ทเสฺสสฺสาม, นคเร เภริํ จราเปถา’’ติฯ ราชา ‘‘เสฺว กิร อาจริโย จ อเนฺตวาสิโก จ อุโภ หตฺถิสิปฺปํ ทเสฺสสฺสนฺติ, ราชงฺคเณ สนฺนิปติตฺวา ทฎฺฐุกามา ปสฺสนฺตู’’ติ เภริํ จราเปสิฯ</p>


<p>อาจริโย  ‘‘น เม อเนฺตวาสิโก อุปายโกสลฺลํ ชานาตี’’ติ เอกํ หตฺถิํ คเหตฺวา เอกรเตฺตเนว วิโลมํ สิกฺขาเปสิฯ โส ตํ ‘‘คจฺฉา’’ติ วุเตฺต โอสกฺกิตุํ, ‘‘โอสกฺกา’’ติ วุเตฺต คนฺตุํ, ‘‘ติฎฺฐา’’ติ วุเตฺต นิปชฺชิตุํ, ‘‘นิปชฺชา’’ติ วุเตฺต ฐาตุํ, ‘‘คณฺหา’’ติ วุเตฺต ฐเปตุํ, ‘‘ฐเปหี’’ติ วุเตฺต คณฺหิตุํ สิกฺขาเปตฺวา ปุนทิวเส ตํ หตฺถิํ อภิรุหิตฺวา ราชงฺคณํ อคมาสิฯ อเนฺตวาสิโกปิ เอกํ มนาปํ หตฺถิํ อภิรุหิฯ มหาชโน สนฺนิปติฯ อุโภปิ สมกํ สิปฺปํ ทเสฺสสุํฯ ปุน โพธิสโตฺต อตฺตโน หตฺถิํ  วิโลมํ กาเรสิ, โส ‘‘คจฺฉา’’ติ  วุเตฺต โอสกฺกิ, ‘‘โอสกฺกา’’ติ วุเตฺต ปุรโต ธาวิ, ‘‘ติฎฺฐา’’ติ วุเตฺต นิปชฺชิ, ‘‘นิปชฺชา’’ติ วุเตฺต อฎฺฐาสิ, ‘‘คณฺหา’’ติ วุเตฺต นิกฺขิปิ, ‘‘นิกฺขิปา’’ติ วุเตฺต คณฺหิฯ มหาชโน ‘‘อเร ทุฎฺฐอเนฺตวาสิก, ตฺวํ อาจริเยน สทฺธิํ สารมฺภํ กโรสิ, อตฺตโน ปมาณํ น ชานาสิ, ‘อาจริเยน สมกํ ชานามี’ติ เอวํสญฺญี โหสี’’ติ เลฑฺฑุทณฺฑาทีหิ ปหริตฺวา ตเตฺถว ชีวิตกฺขยํ ปาเปสิฯ</p>


<p>โพธิสโตฺต หตฺถิมฺหา โอรุยฺห ราชานํ อุปสงฺกมิตฺวา ‘‘มหาราช, สิปฺปํ นาม อตฺตโน สุขตฺถาย คณฺหนฺติ, เอกจฺจสฺส ปน คหิตสิปฺปํ ทุกฺกฎอุปาหนา วิย วินาสเมว อาวหตี’’ติ วตฺวา อิทํ คาถาทฺวยมาห –</p>


<ol>
<li>
‘‘ยถาปิ กีตา ปุริสสฺสุปาหนา, สุขสฺส อตฺถาย ทุขํ อุทพฺพเห;  
  
ฆมฺมาภิตตฺตา ตลสา ปปีฬิตา, ตเสฺสว ปาเท ปุริสสฺส ขาทเรฯ  
</li>
  
<li>
‘‘เอวเมว โย ทุกฺกุลีโน อนริโย, ตมฺมาก วิชฺชญฺจ สุตญฺจ อาทิย;  
  
ตเมว โส ตตฺถ สุเตน ขาทติ, อนริโย วุจฺจติ ปานทูปโม’’ติฯ  
</li>
  
<p>ตตฺถ ติ อุทพฺพเหยฺยฯ ติ ฆเมฺมน อภิตตฺตา ปาทตเลน จ ปีฬิตาฯ ติ เยน ตา สุขตฺถาย กิณิตฺวา ปาเทสุ ปฎิมุกฺกา ทุกฺกฎูปาหนา, ตเสฺสวฯ ติ วณํ กโรนฺตา ปาเท ขาทนฺติฯ
</ol></p>


<p>ติ ทุชฺชาติโก อกุลปุโตฺตฯ ติ หิโรตฺตปฺปวชฺชิโต อสปฺปุริโสฯ ติ เอตฺถ ตํ ตํ มนตีติ ‘‘ตโมฺม’’ติ วตฺตเพฺพ ตมฺมาโก, ตํ ตํ สิปฺปํ อาเสวติ ปริวเตฺตตีติ อโตฺถ, อาจริยเสฺสตํ นามํฯ ตสฺมา ตมฺมากา, คาถาพนฺธสุขตฺถํ  ปนสฺส รสฺสภาโว กโตฯ นฺติ อฎฺฐารสสุ วิชฺชาฎฺฐาเนสุ  ยํกิญฺจิฯ นฺติ ยํกิญฺจิ สุตปริยตฺติฯ ติอาทิยิตฺวาฯ ติ ติ  อตฺตานเมวฯ ติ โย ทุกฺกุลีโน อนริโย อาจริยมฺหา วิชฺชญฺจ สุตญฺจ อาทิยติ, โสฯ ติ ตสฺส สนฺติเก สุเตน โส อตฺตานเมว ขาทตีติ อโตฺถฯ อฎฺฐกถายํ ปน ‘‘เตเนว โส ตตฺถ สุเตน ขาทตี’’ติปิ ปาโฐฯ ตสฺสาปิ โส เตน ตตฺถ สุเตน อตฺตานเมว ขาทตีติ อยเมว อโตฺถฯ ติ อิติ อนริโย ทุปาหนูปโม ทุกฺกฎูปาหนูปโม วุจฺจติฯ ยถา หิ ทุกฺกฎูปาหนา ปุริสํ ขาทนฺติ, เอวเมส สุเตน ขาทโนฺต อตฺตนาว อตฺตานํ ขาทติฯ อถ วา ปานาย ทุโตติ ปานทุ, อุปาหนูปตาปิตสฺส อุปาหนาย ขาทิตปาทเสฺสตํ นามํฯ ตสฺมา โย โส อตฺตานํ สุเตน ขาทติ, โส เตน สุเตน ขาทิตตฺตา ‘‘อนริโย’’ติ วุจฺจติ ปานทูปโม, อุปาหนูปตาปิตปาทสทิโสติ วุจฺจตีติ อยเมตฺถ อโตฺถฯ ราชา ตุโฎฺฐ โพธิสตฺตสฺส มหนฺตํ ยสํ อทาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อเนฺตวาสิโก เทวทโตฺต อโหสิ, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๒๓๒] ๒. วีณาถูณชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ กุมาริกํ อารพฺภ กเถสิฯ สา กิเรกา สาวตฺถิยํ เสฎฺฐิธีตา อตฺตโน เคเห อุสภราชสฺส สกฺการํ กยิรมานํ ทิสฺวา ธาติํ ปุจฺฉิ – ‘‘อมฺม, โก นาเมส เอวํ สกฺการํ ลภตี’’ติฯ ‘‘อุสภราชา นาม, อมฺมา’’ติฯ ปุน สา เอกทิวสํ ปาสาเท ฐตฺวา อนฺตรวีถิํ โอโลเกนฺตี เอกํ ขุชฺชํ ทิสฺวา จิเนฺตสิ – ‘‘คุนฺนํ  อนฺตเร เชฎฺฐกสฺส ปิฎฺฐิยํ กกุธํ โหติ, มนุสฺสเชฎฺฐกสฺสปิ เตน ภวิตพฺพํ, อยํ มนุเสฺสสุ ปุริสูสโภ ภวิสฺสติ, เอตสฺส มยา ปาทปริจาริกาย ภวิตุํ วฎฺฎตี’’ติฯ สา ทาสิํ เปเสตฺวา  ‘‘เสฎฺฐิธีตา ตยา สทฺธิํ คนฺตุกามา, อสุกฎฺฐานํ กิร คนฺตฺวา ติฎฺฐา’’ติ ตสฺส อาโรเจตฺวา สารภณฺฑกํ อาทาย อญฺญาตกเวเสน ปาสาทา โอตริตฺวา เตน สทฺธิํ ปลายิฯ อปรภาเค ตํ กมฺมํ นคเร จ ภิกฺขุสเงฺฆ จ ปากฎํ ชาตํฯ ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส, อสุกา กิร เสฎฺฐิธีตา ขุเชฺชน สทฺธิํ ปลาตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต สตฺถา ‘‘น, ภิกฺขเว, อิทาเนเวสา ขุชฺชํ กาเมติ, ปุเพฺพปิ กาเมสิเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ นิคมคาเม เสฎฺฐิกุเล นิพฺพตฺติตฺวา วยปฺปโตฺต ฆราวาสํ วสโนฺต ปุตฺตธีตาหิ วฑฺฒมาโน อตฺตโน ปุตฺตสฺส พาราณสีเสฎฺฐิสฺส ธีตรํ วาเรตฺวา ทิวสํ ฐเปสิฯ เสฎฺฐิธีตา อตฺตโน เคเห อุสภสฺส สกฺการสมฺมานํ ทิสฺวา ‘‘โก นาเมโส’’ติ ธาติํ ปุจฺฉิตฺวา ‘‘อุสโภ’’ติ สุตฺวา อนฺตรวีถิยา คจฺฉนฺตํ เอกํ ขุชฺชํ ทิสฺวา ‘‘อยํ ปุริสูสโภ ภวิสฺสตี’’ติ สารภณฺฑกํ คเหตฺวา เตน สทฺธิํ ปลายิฯ โพธิสโตฺตปิ โข ‘‘เสฎฺฐิธีตรํ เคหํ อาเนสฺสามี’’ติ มหเนฺตน ปริวาเรน พาราณสิํ คจฺฉโนฺต ตเมว มคฺคํ ปฎิปชฺชิฯ เต อุโภปิ สพฺพรตฺติํ มคฺคํ อคมํสุฯ อถ ขุชฺชสฺส สพฺพรตฺติํ สีตาสิหตสฺส อรุโณทเย สรีเร วาโต กุปฺปิ, มหนฺตา เวทนา วตฺตนฺติฯ โส มคฺคา โอกฺกมฺม เวทนาปฺปโตฺต หุตฺวา วีณาทณฺฑโก วิย สํกุฎิโต นิปชฺชิ, เสฎฺฐิธีตาปิสฺส ปาทมูเล นิสีทิฯ โพธิสโตฺต เสฎฺฐิธีตรํ ขุชฺชสฺส ปาทมูเล นิสินฺนํ ทิสฺวา สญฺชานิตฺวา อุปสงฺกมิตฺวา เสฎฺฐิธีตาย สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘เอกจินฺติโตยมโตฺถ  
, พาโล อปริณายโก;  
  
น หิ ขุเชฺชน วาเมน, โภติ สงฺคนฺตุมรหสี’’ติฯ  
</li>
  
<p>ตตฺถ ติ อมฺม, ยํ ตฺวํ อตฺถํ จิเนฺตตฺวา อิมินา ขุเชฺชน สทฺธิํ ปลาตา, อยํ ตยา เอกิกาย เอว จินฺติโต ภวิสฺสติฯ ติ อยํ ขุโชฺช พาโล, ทุปฺปญฺญภาเวน มหลฺลโกปิ พาโลว, อญฺญสฺมิํ คเหตฺวา คจฺฉเนฺต อสติ คนฺตุํ อสมตฺถตาย อปริณายโกฯ ติ  อิมินา หิ ขุเชฺชน วามนตฺตา วาเมน โภติ ตฺวํ มหากุเล ชาตา อภิรูปา ทสฺสนียา สงฺคนฺตุํ สห คนฺตุํ นารหสีติฯ
</ol></p>


<p>อถสฺส ตํ วจนํ สุตฺวา เสฎฺฐิธีตา ทุติยํ คาถมาห –</p>


<ol>
<li>
‘‘ปุริสูสภํ มญฺญมานา, อหํ ขุชฺชมกามยิํ;  
  
โสยํ สํกุฎิโต เสติ, ฉินฺนตนฺติ ยถา ถุณา’’ติฯ  
</li>
  
<p>ตสฺสโตฺถ – อหํ, อยฺย, เอกํ อุสภํ ทิสฺวา ‘‘คุนฺนํ เชฎฺฐกสฺส ปิฎฺฐิยํ กกุธํ โหติ, อิมสฺสปิ ตํ อตฺถิ, อิมินาปิ ปุริสูสเภน ภวิตพฺพ’’นฺติ เอวมหํ ขุชฺชํ ปุริสูสภํ มญฺญมานา อกามยิํฯ โสยํ ยถา นาม ฉินฺนตนฺติ สโทณิโก วีณาทณฺฑโก, เอวํ สํกุฎิโต เสตีติฯ
</ol></p>


<p>โพธิสโตฺต  ตสฺสา อญฺญาตกเวเสน นิกฺขนฺตภาวเมว ญตฺวา ตํ นฺหาเปตฺวา อลงฺกริตฺวา รถํ อาโรเปตฺวา เคหเมว อคมาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อยเมว เสฎฺฐิธีตา อโหสิ, พาราณสีเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๒๓๓] ๓. วิกณฺณกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ โส หิ ธมฺมสภํ อานีโต ‘‘สจฺจํ กิร, ตฺวํ ภิกฺขุ, อุกฺกณฺฐิโต’’ติ สตฺถารา ปุโฎฺฐ ‘‘สจฺจ’’นฺติ วตฺวา ‘‘กสฺมา อุกฺกณฺฐิโตสี’’ติ วุเตฺต ‘‘กามคุณการณา’’ติ อาหฯ อถ นํ สตฺถา ‘‘กามคุณา นาเมเต ภิกฺขุ วิกณฺณกสลฺลสทิสา, สกิํ หทเย ปติฎฺฐํ ลภมานา วิกณฺณกํ วิย วิทฺธํ สุํสุมารํ มรณเมว ปาเปนฺตี’’ติ วตฺวา อตีตํ อาหริฯ</p>


<p>อตีเต โพธิสโตฺต พาราณสิยํ ธเมฺมน รชฺชํ กาเรโนฺต เอกทิวสํ อุยฺยานํ คนฺตฺวา โปกฺขรณีตีรํ สมฺปาปุณิฯ นจฺจคีตาสุ กุสลา นจฺจคีตานิ  ปโยเชสุํ, โปกฺขรณิยํ มจฺฉกจฺฉปา คีตสทฺทโลลตาย สนฺนิปติตฺวา รญฺญาว สทฺธิํ คจฺฉนฺติฯ ราชา ตาลกฺขนฺธปฺปมาณํ มจฺฉฆฎํ ทิสฺวา ‘‘กิํ นุ โข อิเม มจฺฉา มยา สทฺธิํเยว จรนฺตี’’ติ อมเจฺจ ปุจฺฉิฯ อมจฺจา ‘‘เอเต, เทว, อุปฎฺฐหนฺตี’’ติ อาหํสุฯ ราชา ‘‘เอเต กิร มํ อุปฎฺฐหนฺตี’’ติ ตุสฺสิตฺวา เตสํ นิจฺจภตฺตํ ปฎฺฐเปสิฯ เทวสิกํ ตณฺฑุลมฺพณํ ปาเจสิฯ มจฺฉา ภตฺตเวลาย เอกเจฺจ อาคจฺฉนฺติ, เอกเจฺจ นาคจฺฉนฺติ, ภตฺตํ นสฺสติฯ รโญฺญ ตมตฺถํ อาโรเจสุํฯ ราชา ‘‘อิโต ปฎฺฐาย สตฺตเวลาย เภริํ ปหริตฺวา เภริสญฺญาย มเจฺฉสุ สนฺนิปติเตสุ ภตฺตํ เทถา’’ติ อาหฯ ตโต ปฎฺฐาย ภตฺตกมฺมิโก เภริํ ปหราเปตฺวา สนฺนิปติตานํ มจฺฉานํ ภตฺตํ เทติฯ เตปิ เภริสญฺญาย สนฺนิปติตฺวา ภุญฺชนฺติฯ</p>


<p>เตสุ เอวํ สนฺนิปติตฺวา ภุญฺชเนฺตสุ เอโก สุํสุมาโร อาคนฺตฺวา มเจฺฉ ขาทิฯ ภตฺตกมฺมิโก รโญฺญ อาโรเจสิฯ ราชา ตํ สุตฺวา ‘‘สุํสุมารํ มจฺฉานํ ขาทนกาเล วิกณฺณเกน  วิชฺฌิตฺวา คณฺหา’’ติ อาห ฯ โส ‘‘สาธู’’ติ คนฺตฺวา นาวาย ฐตฺวา มเจฺฉ ขาทิตุํ อาคตํ สุํสุมารํ วิกณฺณเกน ปหริ, ตํ ตสฺส อโนฺตปิฎฺฐิํ ปาวิสิฯ โส เวทนาปฺปโตฺต หุตฺวา ตํ คเหตฺวาว ปลายิฯ ภตฺตกมฺมิโก ตสฺส วิทฺธภาวํ ญตฺวา ตํ อาลปโนฺต ปฐมํ คาถมาห –</p>


<ol>
<li>
‘‘กามํ ยหิํ อิจฺฉสิ เตน คจฺฉ, วิโทฺธสิ มมฺมมฺหิ วิกณฺณเกน;  
  
หโตสิ ภเตฺตน สุวาทิเตน, โลโล จ มเจฺฉ อนุพนฺธมาโน’’ติฯ  
</li>
  
<p>ตตฺถ นฺติ เอกํเสนฯ ติ ยสฺมิํ อิจฺฉสิ, ตสฺมิํ คจฺฉฯ ติ มมฺมฎฺฐาเนฯ ติ วิกณฺณกสเลฺลนฯ ติ ตฺวํ เภริวาทิตสญฺญาย ภเตฺต ทียมาเน โลโล หุตฺวา ขาทนตฺถาย มเจฺฉ อนุพนฺธมาโน เตน สวาทิเตน ภเตฺตน หโต, คตฎฺฐาเนปิ เต ชีวิตํ นตฺถีติ อโตฺถฯ โส อตฺตโน วสนฎฺฐานํ คนฺตฺวา ชีวิตกฺขยํ ปโตฺตฯ
</ol></p>


<p>สตฺถา  อิมํ การณํ ทเสฺสตฺวา อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘เอวมฺปิ โลกามิสํ โอปตโนฺต, วิหญฺญตี จิตฺตวสานุวตฺตี;  
  
โส หญฺญตี ญาติสขาน มเชฺฌ, มจฺฉานุโค โสริว สุํสุมาโร’’ติฯ  
</li>
  
<p>ตตฺถ นฺติ ปญฺจ กามคุณาฯ เต หิ โลโก อิฎฺฐโต กนฺตโต มนาปโต คณฺหาติ, ตสฺมา ‘‘โลกามิส’’นฺติ วุจฺจติฯ ติ ตํ โลกามิสํ อนุปตโนฺต กิเลสวเสน จิตฺตวสานุวตฺตี ปุคฺคโล วิหญฺญติ กิลมติ, ติ โส เอวรูโป ปุคฺคโล ญาตีนญฺจ สขานญฺจ มเชฺฌ โส วิกณฺณเกน วิโทฺธ มจฺฉานุโค สุํสุมาโร วิย ปญฺจ กามคุเณ มนาปาติ คเหตฺวา หญฺญติ กิลมติ มหาวินาสํ ปาปุณาติเยวาติฯ
</ol></p>


<p>เอวํ  สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ‘‘ตทา สุํสุมาโร เทวทโตฺต, มจฺฉา พุทฺธปริสา, พาราณสิราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๓๔] ๔. อสิตาภูชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ กุมาริกํ อารพฺภ กเถสิฯ สาวตฺถิยํ กิเรกสฺมิํ ทฺวินฺนํ อคฺคสาวกานํ อุปฎฺฐากกุเล เอกา กุมาริกา อภิรูปา โสภคฺคปฺปตฺตา, สา วยปฺปตฺตา สมานชาติกํ กุลํ อคมาสิฯ สามิโก ตํ กิสฺมิญฺจิ อมญฺญมาโน อญฺญตฺถ จิตฺตวเสน จรติฯ สา ตสฺส ตํ อตฺตนิ อนาทรตํ อคเณตฺวา เทฺว อคฺคสาวเก นิมเนฺตตฺวา ทานํ ทตฺวา ธมฺมํ สุณนฺตี โสตาปตฺติผเล ปติฎฺฐหิฯ สา ตโต ปฎฺฐาย มคฺคผลสุเขน วีตินามยมานา ‘‘สามิโกปิ มํ น อิจฺฉติ, ฆราวาเสน เม กมฺมํ นตฺถิ, ปพฺพชิสฺสามี’’ติ จิเนฺตตฺวา  มาตาปิตูนํ อาจิกฺขิตฺวา ปพฺพชิตฺวา อรหตฺตํ ปาปุณิฯ ตสฺสา สา กิริยา ภิกฺขูสุ ปากฎา ชาตาฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุกกุลสฺส ธีตา อตฺถคเวสิกา สามิกสฺส อนิจฺฉภาวํ ญตฺวา อคฺคสาวกานํ ธมฺมํ สุตฺวา โสตาปตฺติผเล ปติฎฺฐาย ปุน มาตาปิตโร อาปุจฺฉิตฺวา ปพฺพชิตฺวา อรหตฺตํ ปตฺตา, เอวํ อตฺถคเวสิกา, อาวุโส สา กุมาริกา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวสา กุลธีตา อตฺถคเวสิกา, ปุเพฺพปิ อตฺถคเวสิกาเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา หิมวนฺตปเทเส วาสํ กเปฺปสิฯ ตทา พาราณสิราชา อตฺตโน ปุตฺตสฺส พฺรหฺมทตฺตกุมารสฺส ปริวารสมฺปตฺติํ ทิสฺวา อุปฺปนฺนาสโงฺก ปุตฺตํ รฎฺฐา ปพฺพาเชสิฯ โส  อสิตาภุํ นาม อตฺตโน เทวิํ อาทาย หิมวนฺตํ ปวิสิตฺวา มจฺฉมํสผลาผลานิ ขาทโนฺต ปณฺณสาลาย นิวาสํ กเปฺปสิฯ โส เอกํ กินฺนริํ ทิสฺวา ปฎิพทฺธจิโตฺต ‘‘อิมํ ปชาปติํ กริสฺสามี’’ติ อสิตาภุํ อคเณตฺวา ตสฺสา อนุปทํ อคมาสิฯ สา ตํ กินฺนริํ อนุพนฺธมานํ ทิสฺวา ‘‘อยํ มํ อคเณตฺวา กินฺนริํ อนุพนฺธติ, กิํ เม อิมินา’’ติ วิรตฺตจิตฺตา หุตฺวา โพธิสตฺตํ อุปสงฺกมิตฺวา วนฺทิตฺวา อตฺตโน กสิณปริกมฺมํ กถาเปตฺวา กสิณํ โอโลเกนฺตี อภิญฺญา จ สมาปตฺติโย จ นิพฺพเตฺตตฺวา โพธิสตฺตํ วนฺทิตฺวา อาคนฺตฺวา อตฺตโน ปณฺณสาลาย ทฺวาเร อฎฺฐาสิฯ พฺรหฺมทโตฺตปิ กินฺนริํ อนุพนฺธโนฺต วิจริตฺวา ตสฺสา คตมคฺคมฺปิ อทิสฺวา ฉินฺนาโส หุตฺวา ปณฺณสาลาภิมุโขว อาคโตฯ อสิตาภู ตํ อาคจฺฉนฺตํ ทิสฺวา เวหาสํ อพฺภุคฺคนฺตฺวา มณิวเณฺณ คคนตเล ฐิตา ‘‘อยฺยปุตฺต, ตํ นิสฺสาย มยา อิทํ ฌานสุขํ ลทฺธ’’นฺติ วตฺวา อิมํ คาถมาห –</p>


<ol>
<li>
‘‘ตฺวเมว  
ทานิมกร, ยํ กาโม พฺยคมา ตยิ;  
  
โสยํ อปฺปฎิสนฺธิโก, ขรฉินฺนํว เรนุก’’นฺติฯ  
</li>
  
<p>ตตฺถ  ติ, อยฺยปุตฺต, มํ ปหาย กินฺนริํ อนุพนฺธโนฺต ตฺวเญฺญว อิทานิ อิทํ อกรฯ ติ ยํ มม ตยิ กาโม วิคโต วิกฺขมฺภนปฺปหาเนน ปหีโน, ยสฺส ปหีนตฺตา อหํ อิมํ วิเสสํ ปตฺตาติ ทีเปติฯ ติ โส ปน กาโม อิทานิ อปฺปฎิสนฺธิโก ชาโต, น สกฺกา ปฎิสนฺธิตุํฯ นฺติ ขโร วุจฺจติ กกโจ, เรนุกํ วุจฺจติ หตฺถิทโนฺตฯ ยถา กกเจน ฉิโนฺน หตฺถิทโนฺต อปฺปฎิสนฺธิโก โหติ, น ปุน ปุริมนเยน อลฺลียติ, เอวํ ปุน มยฺหํ ตยา สทฺธิํ จิตฺตสฺส ฆฎนํ นาม นตฺถีติ วตฺวา ตสฺส ปสฺสนฺตเสฺสว อุปฺปติตฺวา อญฺญตฺถ อคมาสิฯ
</ol></p>


<p>โส ตสฺสา คตกาเล ปริเทวมาโน ทุติยํ คาถมาห –</p>


<ol>
<li>
‘‘อตฺริจฺฉํ อติโลเภน  
, อติโลภมเทน จ;  
  
เอวํ หายติ อตฺถมฺหา, อหํว อสิตาภุยา’’ติฯ  
</li>
  
<p>ตตฺถ ติ อตฺริจฺฉา วุจฺจติ อตฺร อตฺร อิจฺฉาสงฺขาตา อปริยนฺตตณฺหา, อติโลโภ วุจฺจติ อติกฺกมิตฺวา ปวตฺตโลโภฯ ติ ปุริสมทํ อุปฺปาทนโต อติโลภมโท นาม ชายติฯ อิทํ วุตฺตํ โหติ – อตฺริจฺฉาวเสน อตฺริจฺฉมาโน ปุคฺคโล อติโลเภน จ อติโลภมเทน จ ยถา อหํ อสิตาภุยา ราชธีตาย ปริหีโน, เอวํ อตฺถา หายตีติฯ
</ol></p>


<p>อิติ โส อิมาย คาถาย ปริเทวิตฺวา อรเญฺญ เอกโกว วสิตฺวา ปิตุ อจฺจเยน คนฺตฺวา รชฺชํ คณฺหิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชปุโตฺต จ ราชธีตา จ อิเม เทฺว ชนา อเหสุํ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๓๕] ๕. วจฺฉนขชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต โรชมลฺลํ อารพฺภ กเถสิฯ โส กิรายสฺมโต อานนฺทสฺส คิหิสหาโยฯ โส เอกทิวสํ อาคมนตฺถาย เถรสฺส สาสนํ ปาเหสิ, เถโร สตฺถารํ อาปุจฺฉิตฺวา อคมาสิฯ โส เถรํ นานคฺครสโภชนํ โภเชตฺวา เอกมนฺตํ นิสิโนฺน เถเรน สทฺธิํ ปฎิสนฺถารํ กตฺวา เถรํ คิหิโภเคหิ ปญฺจหิ กามคุเณหิ นิมเนฺตโนฺต ‘‘ภเนฺต อานนฺท, มม เคเห ปหูตํ สวิญฺญาณกอวิญฺญาณกรตนํ, อิทํ มเชฺฌ ภินฺทิตฺวา ตุยฺหํ ทมฺมิ, เอหิ อุโภ อคารํ อชฺฌาวสามา’’ติฯ เถโร ตสฺส กามคุเณสุ อาทีนวํ กเถตฺวา อุฎฺฐายาสนา วิหารํ คนฺตฺวา ‘‘ทิโฎฺฐ เต, อานนฺท, โรโช’’ติ สตฺถารา ปุจฺฉิโต ‘‘อาม, ภเนฺต’’ติ วตฺวา ‘‘กิมสฺส กเถสี’’ติ วุเตฺต ‘‘ภเนฺต, มํ โรโช ฆราวาเสน นิมเนฺตสิ, อถสฺสาหํ ฆราวาเส เจว กามคุเณสุ จ อาทีนวํ กเถสิ’’นฺติฯ สตฺถา ‘‘น โข, อานนฺท, โรโช มโลฺล อิทาเนว ปพฺพชิเต ฆราวาเสน นิมเนฺตสิ, ปุเพฺพปิ นิมเนฺตสิเยวา’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อญฺญตรสฺมิํ นิคมคาเม พฺราหฺมณกุเล นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา หิมวนฺตปเทเส จิรํ วสิตฺวา โลณมฺพิลเสวนตฺถาย พาราณสิํ ปตฺวา ราชุยฺยาเน วสิตฺวา ปุนทิวเส พาราณสิํ ปาวิสิฯ อถสฺส พาราณสิเสฎฺฐิ อาจารวิหาเร ปสีทิตฺวา เคหํ เนตฺวา โภเชตฺวา อุยฺยาเน วสนตฺถาย ปฎิญฺญํ คเหตฺวา ตํ ปฎิชคฺคโนฺต อุยฺยาเน วสาเปสิฯ เต อญฺญมญฺญํ อุปฺปนฺนสิเนหา อเหสุํฯ</p>


<p>อเถกทิวสํ พาราณสิเสฎฺฐิ โพธิสเตฺต เปมวิสฺสาสวเสน เอวํ จิเนฺตสิ – ‘‘ปพฺพชฺชา นาม ทุกฺขา, มม สหายํ วจฺฉนขปริพฺพาชกํ อุปฺปพฺพาเชตฺวา สพฺพํ วิภวํ มเชฺฌ ภินฺทิตฺวา ตสฺส ทตฺวา เทฺวปิ สมคฺควาสํ วสิสฺสามา’’ติฯ โส เอกทิวสํ ภตฺตกิจฺจปริโยสาเน เตน สทฺธิํ มธุรปฎิสนฺถารํ กตฺวา ‘‘ภเนฺต วจฺฉนข, ปพฺพชฺชา นาม ทุกฺขา, สุโข ฆราวาโส, เอหิ อุโภ สมคฺคา กาเม ปริภุญฺชนฺตา วสามา’’ติ วตฺวา ปฐมํ คาถมาห –</p>


<ol>
<li>
‘‘สุขา  
ฆรา วจฺฉนข, สหิรญฺญา สโภชนา;  
  
ยตฺถ ภุตฺวา ปิวิตฺวา จ, สเยยฺยาถ อนุสฺสุโก’’ติฯ  
</li>
  
<p>ตตฺถ  ติ สตฺตรตนสมฺปนฺนาฯ ติ พหุขาทนียโภชนียาฯ ติ เยสุ สหิรญฺญโภชเนสุ ฆเรสุ นานคฺครสานิ โภชนานิ ปริภุญฺชิตฺวา นานาปานานิ จ ปิวิตฺวาฯ ติ เยสุ อลงฺกตสิริสยนปิเฎฺฐ อนุสฺสุโก หุตฺวา สเยยฺยาสิ, เต ฆรา นาม อติวิย สุขาติฯ
</ol></p>


<p>อถสฺส ตํ สุตฺวา โพธิสโตฺต ‘‘มหาเสฎฺฐิ, ตฺวํ อญฺญาณตาย กามคิโทฺธ หุตฺวา ฆราวาสสฺส คุณํ, ปพฺพชฺชาย จ อคุณํ กเถสิ, ฆราวาสสฺส เต อคุณํ กเถสฺสามิ, สุณาหิ ทานี’’ติ วตฺวา ทุติยํ คาถมาห –</p>


<ol>
<li>
‘‘ฆรา  
นานีหมานสฺส, ฆรา นาภณโต มุสา;  
  
ฆรา นาทินฺนทณฺฑสฺส, ปเรสํ อนิกุพฺพโต;  
  
เอวํ ฉิทฺทํ ทุรภิสมฺภวํ, โก ฆรํ ปฎิปชฺชตี’’ติฯ  
</li>
  
<p>ตตฺถ ติ นิจฺจกาลํ กสิโครกฺขาทิกรเณน อนีหมานสฺส อวายมนฺตสฺส ฆรา นาม นตฺถิ, ฆราวาโส น ปติฎฺฐาตีติ อโตฺถฯ ติ เขตฺตวตฺถุหิรญฺญสุวณฺณาทีนํ อตฺถาย อมุสาภณโตปิ ฆรา นาม นตฺถิฯ ติ ติ อคฺคหิตทณฺฑสฺส, นิกฺขิตฺตทณฺฑสฺส ปเรสํ อนิกุพฺพโต ฆรา นาม นตฺถิฯ โย ปน อาทินฺนทโณฺฑ หุตฺวา ปเรสํ ทาสกมฺมกราทีนํ ตสฺมิํ ตสฺมิํ อปราเธ อปราธานุรูปํ วธพนฺธนเฉทนตาฬนาทิวเสน กโรติ, ตเสฺสว ฆราวาโส สณฺฐหตีติ อโตฺถฯ ติ ตํ ทานิ เอวํ เอเตสํ อีหนาทีนํ อกรเณ สติ ตาย ตาย ปริหานิยา ฉิทฺทํ กรเณปิ สติ นิจฺจเมว กาตพฺพโต ทุรภิสมฺภวํ ทุราราธนียํ, นิจฺจํ กโรนฺตสฺสปิ วา ทุรภิสมฺภวเมว ทุปฺปูรํ ฆราวาสํ ‘‘อหํ นิปฺปริตโสฺส หุตฺวา อชฺฌาวสิสฺสามี’’ติ โก ปฎิปชฺชตีติฯ
</ol></p>


<p>เอวํ มหาสโตฺต ฆราวาสสฺส โทสํ กเถตฺวา อุยฺยานเมว อคมาสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พาราณสิเสฎฺฐิ โรโช มโลฺล อโหสิ, วจฺฉนขปริพฺพาชโก ปน อหเมว อโหสิ’’นฺติฯ</p>


<p>วจฺฉนขชาตกวณฺณนา ปญฺจมาฯ</p>


<ol>
<li>
<p> [๒๓๖] ๖. พกชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ กุหกภิกฺขุํ อารพฺภ กเถสิฯ ตญฺหิ สตฺถา อาเนตฺวา ทสฺสิตํ ทิสฺวา ‘‘น, ภิกฺขเว, อิทาเนว, ปุเพฺพเปส กุหโกเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หิมวนฺตปเทเส เอกสฺมิํ สเร มโจฺฉ หุตฺวา มหาปริวาโร วสิฯ อเถโก พโก ‘‘มเจฺฉ ขาทิสฺสามี’’ติ สรสฺส อาสนฺนฎฺฐาเน สีสํ ปาเตตฺวา ปเกฺข ปสาเรตฺวา มนฺทมโนฺท มเจฺฉ โอโลเกโนฺต อฎฺฐาสิ เตสํ ปมาทํ อาคมยมาโนฯ ตสฺมิํ ขเณ โพธิสโตฺต มจฺฉคณปริวุโต โคจรํ คณฺหโนฺต ตํ ฐานํ ปาปุณิฯ มจฺฉคโณ ตํ พกํ ปสฺสิตฺวา ปฐมํ คาถมาห –</p>


<ol>
<li>
‘‘ภทฺทโก วตยํ ปกฺขี, ทิโช กุมุทสนฺนิโภ;  
  
วูปสเนฺตหิ ปเกฺขหิ, มนฺทมโนฺทว ฌายตี’’ติฯ  
</li>
  
<p>ตตฺถ ติ อพลพโล วิย หุตฺวา กิญฺจิ อชานโนฺต วิย เอกโกว ฌายตีติฯ
</ol></p>


<p>อถ นํ โพธิสโตฺต โอโลเกตฺวา ทุติยํ คาถมาห –</p>


<ol>
<li>
‘‘นาสฺส สีลํ วิชานาถ, อนญฺญาย ปสํสถ;  
  
อเมฺห ทิโช น ปาเลติ, เตน ปกฺขี น ผนฺทตี’’ติฯ  
</li>
  
<p>ตตฺถ ติ อชานิตฺวาฯ ติ เอส ทิโช อเมฺห น รกฺขติ น โคปายติ, ‘‘กตรํ นุ โข เอเตสุ กพฬํ กริสฺสามี’’ติ อุปธาเรติฯ ติ เตนายํ สกุโณ น ผนฺทติ  น จลตีติฯ เอวํ วุเตฺต มจฺฉคโณ อุทกํ โขเภตฺวา พกํ ปลาเปสิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พโก กุหโก ภิกฺขุ อโหสิ, มจฺฉราชา ปน อหเมว อโหสิ’’นฺติฯ</p>

</p>


<ol>
<li>
<p> [๒๓๗] ๗. สาเกตชาตกวณฺณนา
</ol></p>


<p>  ติ อิทํ สตฺถา สาเกตํ อุปนิสฺสาย วิหรโนฺต สาเกตํ พฺราหฺมณํ อารพฺภ กเถสิฯ วตฺถุ ปเนตฺถ อตีตมฺปิ ปจฺจุปฺปนฺนมฺปิ เหฎฺฐา เอกกนิปาเต (ชา. อฎฺฐ. ๑.๑.สาเกตชาตกวณฺณนา) กถิตเมวฯ ตถาคตสฺส  ปน วิหารํ คตกาเล ภิกฺขู ‘‘สิเนโห นาเมส, ภเนฺต, กถํ ปติฎฺฐาตี’’ติ ปุจฺฉนฺตา ปฐมํ คาถมาหํสุ –</p>


<ol>
<li>
‘‘โก นุ โข ภควา เหตุ, เอกเจฺจ อิธ ปุคฺคเล;  
  
อตีว หทยํ นิพฺพาติ, จิตฺตญฺจาปิ ปสีทตี’’ติฯ  
</li>
  
<p>ตสฺสโตฺถ – โก นุ โข เหตุ, เยน อิเธกเจฺจ ปุคฺคเล ทิฎฺฐมเตฺตเยว หทยํ อติวิย นิพฺพาติ, สุวาสิตสฺส สีตสฺส อุทกสฺส ฆฎสหเสฺสน ปริสิตฺตํ วิย สีตลํ โหติ, เอกเจฺจ น นิพฺพาติฯ เอกเจฺจ ทิฎฺฐมเตฺตเยว จิตฺตํ ปสีทติ, มุทุ โหติ, เปมวเสน อลฺลียติ, เอกเจฺจ น อลฺลียตีติฯ
</ol></p>


<p>อถ เนสํ สตฺถา เปมการณํ ทเสฺสโนฺต ทุติยํ คาถมาห –</p>


<ol>
<li>
‘‘ปุเพฺพว สนฺนิวาเสน, ปจฺจุปฺปนฺนหิเตน วา;  
  
เอวํ ตํ ชายเต เปมํ, อุปฺปลํว ยโถทเก’’ติฯ  
</li>
  
<p>ตสฺสโตฺถ – ภิกฺขเว, เปมํ นาเมตํ ทฺวีหิ การเณหิ ชายติ, ปุริมภเว มาตา วา ปิตา วา ปุโตฺต วา ธีตา วา ภาตา วา ภคินี วา ปติ วา ภริยา วา สหาโย วา มิโตฺต วา หุตฺวา โย เยน สทฺธิํ  เอกฎฺฐาเน วุตฺถปุโพฺพ, ตสฺส อิมินา  ภวนฺตเรปิ อนุพนฺธโนฺต โส สิเนโห น วิชหติฯ อิมสฺมิํ อตฺตภาเว กเตน  อิเมหิ ทฺวีหิ การเณหิ เปมํ นาม ชายติฯ ยถา กิํ? ติฯ วา-การสฺส รสฺสตฺตํ กตํฯ สมุจฺจยเตฺถ เจส วุโตฺต, ตสฺมา อุปฺปลญฺจ เสสํ ชลชปุปฺผญฺจ ยถา อุทเก ชายมานํ เทฺว การณานิ นิสฺสาย ชายติ อุทกเญฺจว กลลญฺจ, ตถา เอเตหิ ทฺวีหิ การเณหิ เปมํ ชายตีติ เอวเมตฺถ อโตฺถ ทฎฺฐโพฺพฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พฺราหฺมโณ จ พฺราหฺมณี จ อิเม เทฺว ชนา อเหสุํ, ปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๒๓๘] ๘. เอกปทชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ กุฎุมฺพิกํ อารพฺภ กเถสิฯ สาวตฺถิวาสี กิเรส กุฎุมฺพิโก, อถสฺส เอกทิวสํ อเงฺก นิสิโนฺน ปุโตฺต อตฺถสฺส ทฺวารํ นาม ปญฺหํ ปุจฺฉิฯ โส ‘‘พุทฺธวิสโย เอส ปโญฺห, น ตํ อโญฺญ กเถตุํ สกฺขิสฺสตี’’ติ ปุตฺตํ คเหตฺวา เชตวนํ คนฺตฺวา สตฺถารํ วนฺทิตฺวา ‘‘ภเนฺต, อยํ เม ทารโก อูรุมฺหิ นิสิโนฺน อตฺถสฺส ทฺวารํ นาม ปญฺหํ ปุจฺฉิ, อหํ ตํ อชานโนฺต อิธาคโต, กเถถ, ภเนฺต, อิมํ ปญฺห’’นฺติฯ สตฺถา ‘‘น โข, อุปาสก, อยํ ทารโก อิทาเนว อตฺถคเวสโก, ปุเพฺพปิ อตฺถคเวสโกว หุตฺวา อิมํ ปญฺหํ ปณฺฑิเต ปุจฺฉิ, โปราณกปณฺฑิตาปิสฺส กเถสุํ, ภวสเงฺขปคตตฺตา ปน น สลฺลเกฺขสี’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิกุเล นิพฺพตฺติตฺวา วยปฺปโตฺต ปิตุ อจฺจเยน เสฎฺฐิฎฺฐานํ ลภิฯ อถสฺส ปุโตฺต ทหโร กุมาโร อูรุมฺหิ นิสีทิตฺวา ‘‘ตาต, มยฺหํ เอกปทํ อเนกตฺถนิสฺสิตํ เอกํ การณํ กเถถา’’ติ ปุจฺฉโนฺต ปฐมํ คาถมาห –</p>


<ol>
<li>
‘‘อิงฺฆ  
เอกปทํ ตาต, อเนกตฺถปทสฺสิตํ;  
  
กิญฺจิ สงฺคาหิกํ พฺรูสิ, เยนเตฺถ สาธเยมเส’’ติฯ  
</li>
  
<p>ตตฺถ ติ ยาจนเตฺถ โจทนเตฺถ วา นิปาโตฯ นฺติ เอกํ การณปทํ, เอกํ การณูปสญฺหิตํ วา พฺยญฺชนปทํฯ นฺติ อเนกานิ อตฺถปทานิ การณปทานิ นิสฺสิตํฯ ติ กิญฺจิ เอกปทํ พหูนํ ปทานํ สงฺคาหิกํ พฺรูหิ, อยเมว วา ปาโฐฯ ติ เยน เอเกน ปเทน อเนกตฺถนิสฺสิเตน มยํ อตฺตโน วุฑฺฒิํ สาเธยฺยาม, ตํ เม กเถหีติ ปุจฺฉิฯ
</ol></p>


<p>อถสฺส ปิตา กเถโนฺต ทุติยํ คาถมาห –</p>


<ol>
<li>
‘‘ทเกฺขเยฺยกปทํ  
ตาต, อเนกตฺถปทสฺสิตํ;  
  
ตญฺจ สีเลน สญฺญุตฺตํ, ขนฺติยา อุปปาทิตํ;  
  
อลํ มิเตฺต สุขาเปตุํ, อมิตฺตานํ ทุขาย จา’’ติฯ  
</li>
  
<p>ตตฺถ  นฺติ ทเกฺขยฺยํ เอกปทํฯ ทเกฺขยฺยํ นาม ลาภุปฺปาทกสฺส เฉกสฺส กุสลสฺส ญาณสมฺปยุตฺตํ วีริยํฯ นฺติ เอวํ วุตฺตปฺปการํ วีริยํ อเนเกหิ อตฺถปเทหิ นิสฺสิตํฯ กตเรหีติ? สีลาทีหิฯ เตเนว นฺติอาทิมาหฯ ตสฺสโตฺถ – ตญฺจ ปเนตํ วีริยํ อาจารสีลสมฺปยุตฺตํ อธิวาสนขนฺติยา อุเปตํ มิเตฺต สุขาเปตุํ อมิตฺตานญฺจ ทุกฺขาย อลํ สมตฺถํฯ โก หิ นาม ลาภุปฺปาทกญาณสมฺปยุตฺตกุสลวีริยสมนฺนาคโต อาจารขนฺติสมฺปโนฺน มิเตฺต สุขาเปตุํ, อมิเตฺต วา ทุกฺขาเปตุํ น สโกฺกตีติฯ
</ol></p>


<p>เอวํ โพธิสโตฺต ปุตฺตสฺส ปญฺหํ กเถสิฯ โสปิ ปิตุ กถิตนเยเนว อตฺตโน อตฺถํ สาเธตฺวา ยถากมฺมํ คโตฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน ปิตาปุตฺตา โสตาปตฺติผเล ปติฎฺฐิตาฯ ‘‘ตทา ปุโตฺต อยเมว ปุโตฺต อโหสิ, พาราณสิเสฎฺฐิ ปน อหเมว อโหสิ’’นฺติฯ</p>

</p>


<ol>
<li>
<p> [๒๓๙] ๙. หริตมณฺฑูกชาตกวณฺณนา
</ol></p>


<p>  นฺติ อิทํ สตฺถา เวฬุวเน วิหรโนฺต อชาตสตฺตุํ อารพฺภ กเถสิฯ โกสลราชสฺส หิ ปิตา มหาโกสโล พิมฺพิสารรโญฺญ ธีตรํ ททมาโน ธีตุ นฺหานมูลํ กาสิคามกํ นาม อทาสิฯ สา อชาตสตฺตุนา ปิตุฆาตกกเมฺม กเต รโญฺญ สิเนเหน นจิรเสฺสว กาลมกาสิฯ อชาตสตฺตุ มาตริ กาลกตายปิ ตํ คามํ ภุญฺชเตวฯ โกสลราชา ‘‘ปิตุฆาตกสฺส โจรสฺส มม กุลสนฺตกํ คามํ น ทสฺสามี’’ติ เตน สทฺธิํ ยุชฺฌติฯ กทาจิ มาตุลสฺส ชโย โหติ, กทาจิ ภาคิเนยฺยสฺสฯ ยทา ปน  อชาตสตฺตุ ชินาติ, ตทา โสมนสฺสปฺปโตฺต รเถ ธชํ อุสฺสาเปตฺวา มหเนฺตน ยเสน นครํ ปวิสติฯ ยทา ปน ปราชยติ, ตทา โทมนสฺสปฺปโตฺต กญฺจิ อชานาเปตฺวาว ปวิสติฯ อเถกทิวสํ ธมฺมสภายํ ภิกฺขู กถํ สมุฎฺฐาเปสุํ ‘‘อาวุโส, อชาตสตฺตุ มาตุลํ ชินิตฺวา ตุสฺสติ, ปราชิโต โทมนสฺสปฺปโตฺต โหตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ  กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส ชินิตฺวา ตุสฺสติ, ปราชิโต โทมนสฺสปฺปโตฺต โหตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต นีลมณฺฑูกโยนิยํ นิพฺพตฺติฯ ตทา มนุสฺสา นทีกนฺทราทีสุ ตตฺถ ตตฺถ มเจฺฉ คหณตฺถาย กุมีนานิ โอเฑฺฑสุํฯ เอกสฺมิํ กุมีเน พหู มจฺฉา ปวิสิํสุฯ อเถโก อุทกาสีวิโส มเจฺฉ ขาทโนฺต ตํ กุมีนํ ปาวิสิ, พหู มจฺฉา เอกโต หุตฺวา ตํ ขาทนฺตา เอกโลหิตํ อกํสุฯ โส ปฎิสรณํ อปสฺสโนฺต มรณภยตชฺชิโต กุมีนมุเขน นิกฺขมิตฺวา เวทนาปฺปโตฺต อุทกปริยเนฺต นิปชฺชิฯ นีลมณฺฑูโกปิ ตสฺมิํ ขเณ อุปฺปติตฺวา กุมีนสูลมตฺถเก นิปโนฺน โหติฯ อาสีวิโส วินิจฺฉยฎฺฐานํ อลภโนฺต ตตฺถ นิปนฺนํ ตํ ทิสฺวา ‘‘สมฺม นีลมณฺฑูก, อิเมสํ มจฺฉานํ กิริยา รุจฺจติ ตุยฺห’’นฺติ ปุจฺฉโนฺต ปฐมํ คาถมาห –</p>


<ol>
<li>
‘‘อาสีวิสมฺปิ มํ สนฺตํ, ปวิฎฺฐํ กุมินามุขํ;  
  
รุจฺจเต หริตามาตา, ยํ มํ ขาทนฺติ มจฺฉกา’’ติฯ  
</li>
  
<p>ตตฺถ  นฺติ มํ อาคตวิสํ สมานํฯ ติ เอตํ ตว รุจฺจติ หริตมณฺฑูกปุตฺตาติ วทติฯ
</ol></p>


<p>อถ นํ หริตมณฺฑูโก ‘‘อาม, สมฺม, รุจฺจตี’’ติฯ ‘‘กิํการณา’’ติ? ‘‘สเจ ตฺวมฺปิ ตว ปเทสํ อาคเต มเจฺฉ ขาทสิ, มจฺฉาปิ อตฺตโน  ปเทสํ อาคตํ ตํ ขาทนฺติ, อตฺตโน วิสเย ปเทเส โคจรภูมิยํ อพลวา นาม นตฺถี’’ติ วตฺวา ทุติยํ คาถมาห –</p>


<ol>
<li>
‘‘วิลุมฺปเตว ปุริโส, ยาวสฺส อุปกปฺปติ;  
  
ยทา จเญฺญ วิลุมฺปนฺติ, โส วิลุโตฺต วิลุมฺปตี’’ติฯ  
</li>
  
<p>ตตฺถ ติ ยาว อสฺส ปุริสสฺส อิสฺสริยํ อุปกปฺปติ อิชฺฌติ ปวตฺตติ, ตาว โส อญฺญํ วิลุมฺปติเยวฯ ‘‘ยาว โส อุปกปฺปตี’’ติปิ ปาโฐ , ยตฺตกํ กาลํ โส ปุริโส สโกฺกติ วิลุมฺปิตุนฺติ อโตฺถฯ ติ ยทา จ อเญฺญ อิสฺสรา หุตฺวา วิลุมฺปนฺติฯ ติ อถ โส วิลุมฺปโก อเญฺญหิ วิลุมฺปติฯ ‘‘วิลุมฺปเต’’ติปิ ปาโฐ, อยเมวโตฺถฯ ‘‘วิลุมฺปน’’นฺติปิ ปฐนฺติ, ตสฺสโตฺถ น สเมติฯ เอวํ ‘‘วิลุมฺปโก ปุน วิลุมฺปํ ปาปุณาตี’’ติ โพธิสเตฺตน อเฑฺฑ วินิจฺฉิเต อุทกาสีวิสสฺส ทุพฺพลภาวํ ญตฺวา ‘‘ปจฺจามิตฺตํ คณฺหิสฺสามา’’ติ มจฺฉคณา กุมีนมุขา นิกฺขมิตฺวา ตเตฺถว นํ ชีวิตกฺขยํ ปาเปตฺวา ปกฺกมุํฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อุทกาสีวิโส อชาตสตฺตุ อโหสิ, นีลมณฺฑูโก ปน อหเมว อโหสิ’’นฺติฯ</p>

</p>


<ol>
<li>
<p> [๒๔๐] ๑๐. มหาปิงฺคลชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เทวทตฺตํ อารพฺภ กเถสิฯ เทวทเตฺต สตฺถริ อาฆาตํ พนฺธิตฺวา นวมาสจฺจเยน เชตวนทฺวารโกฎฺฐเก ปถวิยํ นิมุเคฺค เชตวนวาสิโน จ สกลรฎฺฐวาสิโน จ ‘‘พุทฺธปฎิกณฺฎโก เทวทโตฺต ปถวิยา คิลิโต, นิหตปจฺจามิโตฺต ทานิ  สมฺมาสมฺพุโทฺธ ชาโต’’ติ ตุฎฺฐหฎฺฐา  อเหสุํฯ เตสํ กถํ สุตฺวา ปรมฺปรโฆเสน สกลชมฺพุทีปวาสิโน ยกฺขภูตเทวคณา จ ตุฎฺฐหฎฺฐา เอว อเหสุํฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, เทวทเตฺต ปถวิยํ นิมุเคฺค ‘พุทฺธปฎิกณฺฎโก เทวทโตฺต ปถวิยา คิลิโต’ติ มหาชโน อตฺตมโน ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว เทวทเตฺต มเต มหาชโน ตุสฺสติ เจว หสติ จ, ปุเพฺพปิ ตุสฺสิ เจว หสิ จา’’ติ วตฺวา อตีตํ อาหริฯ</p>


<p>อตีเต พาราณสิยํ มหาปิงฺคโล นาม ราชา อธเมฺมน วิสเมน รชฺชํ กาเรสิ, ฉนฺทาทิวเสน ปาปกมฺมานิ กโรโนฺต ทณฺฑพลิชงฺฆกหาปณาทิคฺคหเณน อุจฺฉุยเนฺต อุจฺฉุํ วิย มหาชนํ ปีเฬสิ กกฺขโฬ ผรุโส สาหสิโก, ปเรสุ อนุทฺทยามตฺตมฺปิ นามสฺส นตฺถิ, เคเห อิตฺถีนมฺปิ ปุตฺตธีตานมฺปิ อมจฺจพฺราหฺมณคหปติกาทีนมฺปิ อปฺปิโย อมนาโป, อกฺขิมฺหิ ปติตรชํ วิย, ภตฺตปิเณฺฑ สกฺขรา วิย, ปณฺหิํ วิชฺฌิตฺวา ปวิฎฺฐกณฺฎโก วิย จ อโหสิ ฯ ตทา โพธิสโตฺต มหาปิงฺคลสฺส ปุโตฺต หุตฺวา นิพฺพตฺติฯ มหาปิงฺคโล ทีฆรตฺตํ รชฺชํ กาเรตฺวา กาลมกาสิฯ ตสฺมิํ กาลกเต สกลพาราณสิวาสิโน หฎฺฐตุฎฺฐา มหาหสิตํ หสิตฺวา ทารูนํ สกฎสหเสฺสน มหาปิงฺคลํ ฌาเปตฺวา อเนเกหิ ฆฎสหเสฺสหิ อาฬาหนํ นิพฺพาเปตฺวา โพธิสตฺตํ รเชฺช อภิสิญฺจิตฺวา ‘‘ธมฺมิโก โน ราชา ลโทฺธ’’ติ หฎฺฐตุฎฺฐา นคเร อุสฺสวเภริํ จราเปตฺวา สมุสฺสิตธชปฎากํ นครํ อลงฺกริตฺวา ทฺวาเร ทฺวาเร มณฺฑปํ กาเรตฺวา วิปฺปกิณฺณลาชกุสุมมณฺฑิตตเลสุ อลงฺกตมณฺฑเปสุ นิสีทิตฺวา ขาทิํสุ เจว ปิวิํสุ จฯ</p>


<p>โพธิสโตฺตปิ อลงฺกเต มหาตเล สมุสฺสิตเสตจฺฉตฺตสฺส ปลฺลงฺกวรสฺส  มเชฺฌ มหายสํ อนุภวโนฺต นิสีทิฯ อมจฺจา จ พฺราหฺมณคหปติรฎฺฐิกโทวาริกาทโย จ ราชานํ ปริวาเรตฺวา อฎฺฐํสุฯ อเถโก โทวาริโก นาติทูเร ฐตฺวา อสฺสสโนฺต ปสฺสสโนฺต ปโรทิฯ โพธิสโตฺต ตํ ทิสฺวา ‘‘สมฺม โทวาริก, มม ปิตริ กาลกเต สเพฺพ ตุฎฺฐปหฎฺฐา อุสฺสวํ กีฬนฺตา วิจรนฺติ, ตฺวํ ปน โรทมาโน ฐิโต , กิํ นุ โข มม ปิตา ตเวว ปิโย อโหสิ มนาโป’’ติ ปุจฺฉโนฺต ปฐมํ คาถมาห –</p>


<ol>
<li>
‘‘สโพฺพ ชโน หิํสิโต ปิงฺคเลน, ตสฺมิํ มเต ปจฺจยา เวทยนฺติ;  
  
ปิโย นุ เต อาสิ อกณฺหเนโตฺต, กสฺมา นุ ตฺวํ โรทสิ ทฺวารปาลา’’ติฯ  
</li>
  
<p>ตตฺถ ติ นานปฺปกาเรหิ ทณฺฑพลิอาทีหิ ปีฬิโตฯ ติ ปิงฺคลเกฺขนฯ ตสฺส กิร เทฺวปิ อกฺขีนิ นิพฺพิทฺธปิงฺคลานิ พิฬารกฺขิวณฺณานิ อเหสุํ, เตเนวสฺส ‘‘ปิงฺคโล’’ติ นามํ อกํสุฯ ติ ปีติโย ปเวทยนฺติฯ ติ ปิงฺคลเนโตฺตฯ นฺติ เกน นุ การเณน ตฺวํ โรทสิฯ อฎฺฐกถายํ ปน ‘‘กสฺมา ตุว’’นฺติ ปาโฐฯ
</ol></p>


<p>โส ตสฺส วจนํ สุตฺวา ‘‘นาหํ, มหาราช, ‘มหาปิงฺคโล มโต’ติ โสเกน โรทามิ, สีสสฺส เม สุขํ ชาตํฯ ปิงฺคลราชา หิ ปาสาทา โอตรโนฺต จ อาโรหโนฺต จ กมฺมารมุฎฺฐิกาย ปหรโนฺต วิย มยฺหํ สีเส อฎฺฐฎฺฐ ขฎเก เทติ, โส ปรโลกํ คนฺตฺวาปิ มม สีเส ททมาโน วิย นิรยปาลานมฺปิ ยมสฺสปิ สีเล ขฎเก ทสฺสติ, อถ นํ เต ‘อติวิย อยํ อเมฺห พาธตี’ติ ปุน อิเธว อาเนตฺวา วิสฺสเชฺชยฺยุํ, อถ เม โส ปุนปิ สีเส ขฎเก ทเทยฺยาติ ภเยนาหํ โรทามี’’ติ อิมมตฺถํ ปกาเสโนฺต ทุติยํ คาถมาห –</p>


<ol>
<li>
‘‘น  
  
เม ปิโย อาสิ อกณฺหเนโตฺต, ภายามิ ปจฺจาคมนาย ตสฺส;  
  
อิโต คโต หิํเสยฺย มจฺจุราชํ, โส หิํสิโต อาเนยฺย ปุน อิธา’’ติฯ  
</li>
  
<p>อถ นํ โพธิสโตฺต ‘‘โส ราชา ทารูนํ วาหสหเสฺสน ทโฑฺฒ อุทกฆฎสเตหิ สิโตฺต, สาปิสฺส อาฬาหนภูมิ สมนฺตโต ขตา, ปกติยาปิ จ ปรโลกํ คตา นาม อญฺญตฺถ คติวสา ปุน เตเนว สรีเรน นาคจฺฉนฺติ, มา ตฺวํ ภายี’’ติ ตํ สมสฺสาเสโนฺต อิมํ คาถมาห –
</ol></p>


<ol>
<li>
‘‘ทโฑฺฒ  
วาหสหเสฺสหิ, สิโตฺต ฆฎสเตหิ โส;  
  
ปริกฺขตา จ สา ภูมิ, มา ภายิ นาคมิสฺสตี’’ติฯ  
</li>
  
<p>ตโต ปฎฺฐาย โทวาริโก อสฺสาสํ ปฎิลภิฯ โพธิสโตฺต ธเมฺมน รชฺชํ กาเรตฺวา ทานาทีนิ ปุญฺญานิ กตฺวา ยถากมฺมํ คโตฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มหาปิงฺคโล เทวทโตฺต อโหสิ, ปุโตฺต ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
อุปาหนํ วีณาถูณํ, วิกณฺณกํ อสิตาภุ;  
  
วจฺฉนขํ พกเญฺจว, สาเกตญฺจ เอกปทํ;  
  
หริตมาตุ ปิงฺคลํฯ  
</p>
  
<h2>๑๐. สิงฺคาลวโคฺค</h2>
<ol>
<li>
<p> [๒๔๑] ๑. สพฺพทาฐชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เทวทโตฺต อชาตสตฺตุํ ปสาเทตฺวา อุปฺปาทิตํ ลาภสกฺการํ จิรฎฺฐิติกํ กาตุํ นาสกฺขิ, นาฬาคิริปโยชเน ปาฎิหาริยสฺส ทิฎฺฐกาลโต ปฎฺฐาย ตสฺส โส ลาภสกฺกาโร  อนฺตรธายิฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, เทวทโตฺต ลาภสกฺการํ อุปฺปาเทตฺวา จิรฎฺฐิติกํ กาตุํ นาสกฺขี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เทวทโตฺต อิทาเนว อตฺตโน อุปฺปนฺนํ ลาภสกฺการํ อนฺตรธาเปติ, ปุเพฺพปิ อนฺตรธาเปสิเยวา’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส ปุโรหิโต อโหสิ ติณฺณํ เวทานํ อฎฺฐารสนฺนญฺจ สิปฺปานํ ปารํ คโตฯ โส ปถวีชยมนฺตํ นาม ชานาติฯ ปถวีชยมโนฺตติ อาวฎฺฎนมโนฺต วุจฺจติฯ อเถกทิวสํ โพธิสโตฺต ‘‘ตํ มนฺตํ สชฺฌายิสฺสามี’’ติ เอกสฺมิํ องฺคณฎฺฐาเน ปิฎฺฐิปาสาเณ นิสีทิตฺวา สชฺฌายมกาสิฯ ตํ กิร มนฺตํ อญฺญวิหิตํ ธิติวิรหิตํ สาเวตุํ น สกฺกา, ตสฺมา นํ โส ตถารูเป ฐาเน สชฺฌายติฯ อถสฺส สชฺฌายนกาเล เอโก สิงฺคาโล เอกสฺมิํ พิเล นิปโนฺน ตํ มนฺตํ สุตฺวาว ปคุณมกาสิฯ โส กิร อนนฺตราตีเต อตฺตภาเว ปคุณปถวีชยมโนฺต เอโก พฺราหฺมโณ อโหสิฯ โพธิสโตฺต สชฺฌายํ กตฺวา อุฎฺฐาย ‘‘ปคุโณ วต เม อยํ มโนฺต’’ติ อาหฯ สิงฺคาโล พิลา นิกฺขมิตฺวา ‘‘อโมฺภ พฺราหฺมณ, อยํ มโนฺต ตยาปิ มเมว ปคุณตโร’’ติ วตฺวา ปลายิฯ โพธิสโตฺต ‘‘อยํ สิงฺคาโล มหนฺตํ อกุสลํ กริสฺสตี’’ติ ‘‘คณฺหถ คณฺหถา’’ติ โถกํ อนุพนฺธิฯ สิงฺคาโล ปลายิตฺวา อรญฺญํ ปาวิสิฯ</p>


<p>โส คนฺตฺวา เอกํ สิงฺคาลิํ โถกํ สรีเร ฑํสิ, ‘‘กิํ, สามี’’ติ จ วุเตฺต ‘‘มยฺหํ ชานาสิ น ชานาสี’’ติ อาหฯ สา ‘‘อาม, ชานามี’’ติ สมฺปฎิจฺฉิฯ โส ปถวีชยมนฺตํ ปริวเตฺตตฺวา  อเนกานิ สิงฺคาลสตานิ อาณาเปตฺวา สเพฺพปิ หตฺถิอสฺสสีหพฺยคฺฆสูกรมิคาทโย จตุปฺปเท อตฺตโน สนฺติเก  อกาสิฯ กตฺวา จ ปน สพฺพทาโฐ นาม ราชา หุตฺวา เอกํ สิงฺคาลิํ อคฺคมเหสิํ อกาสิฯ ทฺวินฺนํ หตฺถีนํ ปิเฎฺฐ สีโห ติฎฺฐติ, สีหปิเฎฺฐ สพฺพทาโฐ สิงฺคาโล ราชา สิงฺคาลิยา อคฺคมเหสิยา สทฺธิํ นิสีทติ, มหโนฺต ยโส อโหสิฯ โส ยสมหเนฺตน ปมชฺชิตฺวา มานํ อุปฺปาเทตฺวา ‘‘พาราณสิรชฺชํ คณฺหิสฺสามี’’ติ สพฺพจตุปฺปทปริวุโต พาราณสิยา อวิทูรฎฺฐานํ สมฺปาปุณิ, ปริสา ทฺวาทสโยชนา อโหสิฯ โส อวิทูเร ฐิโตเยว ‘‘รชฺชํ วา เทตุ, ยุทฺธํ วา’’ติ รโญฺญ สาสนํ เปเสสิฯ พาราณสิวาสิโน ภีตตสิตา นครทฺวารานิ ปิทหิตฺวา อฎฺฐํสุฯ</p>


<p>โพธิสโตฺต ราชานํ อุปสงฺกมิตฺวา ‘‘มา ภายิ, มหาราช, สพฺพทาฐสิงฺคาเลน สทฺธิํ ยุทฺธํ มม ภาโร, ฐเปตฺวา มํ อโญฺญ เตน สทฺธิํ ยุชฺฌิตุํ  สมโตฺถ นาม นตฺถี’’ติ ราชานญฺจ นาคเร จ สมสฺสาเสตฺวา ‘‘กินฺติ กตฺวา นุ โข สพฺพทาโฐ รชฺชํ คเหสฺสติ, ปุจฺฉิสฺสามิ ตาว น’’นฺติ ทฺวารฎฺฎาลกํ อภิรุหิตฺวา ‘‘สมฺม สพฺพทาฐ, กินฺติ กตฺวา อิมํ รชฺชํ คณฺหิสฺสสี’’ติ ปุจฺฉิฯ ‘‘สีหนาทํ นทาเปตฺวา มหาชนํ สเทฺทน สนฺตาเสตฺวา คณฺหิสฺสามี’’ติฯ โพธิสโตฺต ‘‘อเตฺถต’’นฺติ ญตฺวา อฎฺฎาลกา โอรุยฺห ‘‘สกลทฺวาทสโยชนิกพาราณสินครวาสิโน กณฺณจฺฉิทฺทานิ มาสปิเฎฺฐน ลญฺชนฺตู’’ติ เภริํ จราเปสิฯ มหาชโน เภริยา อาณํ สุตฺวา อนฺตมโส พิฬาเล อุปาทาย สพฺพจตุปฺปทานเญฺจว อตฺตโน จ กณฺณจฺฉิทฺทานิ ยถา ปรสฺส สทฺทํ โสตุํ น สกฺกา, เอวํ มาสปิเฎฺฐน ลญฺชิฯ</p>


<p>อถ โพธิสโตฺต ปุน อฎฺฎาลกํ อภิรุหิตฺวา ‘‘สพฺพทาฐา’’ติ อาหฯ ‘‘กิํ, พฺราหฺมณา’’ติ? ‘‘อิมํ รชฺชํ กินฺติ กตฺวา คณฺหิสฺสสี’’ติ? ‘‘สีหนาทํ นทาเปตฺวา มนุเสฺส ตาเสตฺวา ชีวิตกฺขยํ ปาเปตฺวา คณฺหิสฺสามี’’ติฯ ‘‘สีหนาทํ นทาเปตุํ น สกฺขิสฺสสิฯ ชาติสมฺปนฺนา หิ สุรตฺตหตฺถปาทา เกสรสีหราชาโน ตาทิสสฺส ชรสิงฺคาลสฺส อาณํ น กริสฺสนฺตี’’ติฯ สิงฺคาโล มานตฺถโทฺธ หุตฺวา  ‘‘อเญฺญ ตาว สีหา ติฎฺฐนฺตุ, ยสฺสาหํ ปิเฎฺฐ นิสิโนฺน, ตเญฺญว นทาเปสฺสามี’’ติ อาหฯ ‘‘เตน หิ นทาเปหิ, ยทิ สโกฺกสี’’ติฯ โส ยสฺมิํ สีเห นิสิโนฺน, ตสฺส ‘‘นทาหี’’ติ ปาเทน สญฺญํ อทาสิฯ สีโห หตฺถิกุเมฺภ มุขํ อุปฺปีเฬตฺวา ติกฺขตฺตุํ อปฺปฎิวตฺติยํ สีหนาทํ นทิฯ หตฺถี สนฺตาสปฺปตฺตา หุตฺวา สิงฺคาลํ ปาทมูเล ปาเตตฺวา ปาเทนสฺส สีสํ อกฺกมิตฺวา จุณฺณวิจุณฺณํ อกํสุ, สพฺพทาโฐ ตเตฺถว ชีวิตกฺขยํ ปโตฺตฯ เตปิ หตฺถี สีหนาทํ สุตฺวา มรณภยตชฺชิตา อญฺญมญฺญํ โอวิชฺฌิตฺวา ตเตฺถว ชีวิตกฺขยํ ปาปุณิํสุ, ฐเปตฺวา สีเห เสสาปิ มิคสูกราทโย สสพิฬารปริโยสานา สเพฺพ  จตุปฺปาทา ตเตฺถว ชีวิตกฺขยํ ปาปุณิํสุฯ สีหา ปลายิตฺวา อรญฺญํ ปวิสิํสุ, ทฺวาทสโยชนิโก มํสราสิ อโหสิฯ โพธิสโตฺต อฎฺฎาลกา โอตริตฺวา นครทฺวารานิ วิวราเปตฺวา ‘‘สเพฺพ อตฺตโน กเณฺณสุ มาสปิฎฺฐํ อปเนตฺวา มํสตฺถิกา มํสํ อาหรนฺตู’’ติ นคเร เภริํ จราเปสิฯ มนุสฺสา อลฺลมํสํ ขาทิตฺวา เสสํ สุกฺขาเปตฺวา วลฺลูรมกํสุฯ ตสฺมิํ กิร กาเล วลฺลูรกรณํ อุทปาทีติ วทนฺติฯ</p>


<p>สตฺถา  อิมํ ธมฺมเทสนํ อาหริตฺวา อิมา อภิสมฺพุทฺธคาถา วตฺวา ชาตกํ สโมธาเนสิ –</p>


<ol>
<li>
‘‘สิงฺคาโล มานตฺถโทฺธ จ, ปริวาเรน อตฺถิโก;  
  
ปาปุณิ มหติํ ภูมิํ, ราชาสิ สพฺพทาฐินํฯ  
</li>
  
<li>
‘‘เอวเมว มนุเสฺสสุ, โย โหติ ปริวารวา;  
  
โส หิ ตตฺถ มหา โหติ, สิงฺคาโล วิย ทาฐิน’’นฺติฯ  
</li>
  
<p>ตตฺถ ติ ปริวารํ นิสฺสาย อุปฺปเนฺนน มาเนน ถโทฺธฯ ติ อุตฺตริมฺปิ ปริวาเรน อตฺถิโก หุตฺวาฯ นฺติ มหนฺตํ สมฺปตฺติํฯ นฺติ สเพฺพสํ ทาฐีนํ  ราชา อาสิฯ ติ โส ปริวารสมฺปโนฺน ปุริโส เตสุ ปริวาเรสุ มหา นาม โหติฯ นฺติ ยถา สิงฺคาโล ทาฐีนํ มหา อโหสิ, เอวํ มหา โหติ, อถ โส สิงฺคาโล วิย ปมาทํ อาปชฺชิตฺวา ตํ ปริวารํ นิสฺสาย วินาสํ ปาปุณาตีติฯ
</ol></p>


<p>‘‘ตทา สิงฺคาโล เทวทโตฺต อโหสิ, ราชา สาริปุโตฺต, ปุโรหิโต ปน อหเมว อโหสิ’’นฺติฯ</p>

</p>


<ol>
<li>
<p> [๒๔๒] ๒. สุนขชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อมฺพณโกฎฺฐเก อาสนสาลาย ภตฺตภุญฺชนสุนขํ อารพฺภ กเถสิฯ ตํ กิร ชาตกาลโต ปฎฺฐาย ปานียหารกา คเหตฺวา ตตฺถ โปเสสุํฯ โส อปรภาเค ตตฺถ ภตฺตํ ภุญฺชโนฺต ถูลสรีโร อโหสิฯ อเถกทิวสํ เอโก คามวาสี  ปุริโส ตํ ฐานํ ปโตฺต สุนขํ ทิสฺวา ปานียหารกานํ อุตฺตริสาฎกญฺจ กหาปณญฺจ ทตฺวา คทฺทูเลน พนฺธิตฺวา ตํ อาทาย ปกฺกามิฯ โส คเหตฺวา นียมาโน น วสฺสิ, ทินฺนํ ทินฺนํ ขาทโนฺต ปจฺฉโต ปจฺฉโต อคมาสิฯ อถ โส ปุริโส ‘‘อยํ อิทานิ มํ ปิยายตี’’ติ คทฺทูลํ โมเจสิ, โส วิสฺสฎฺฐมโตฺต เอกเวเคน  อาสนสาลเมว คโตฯ ภิกฺขู ตํ ทิสฺวา เตน คตการณํ ชานิตฺวา สายนฺหสมเย ธมฺมสภายํ กถํ สมุฎฺฐาเปสุํ – ‘‘อาวุโส, อาสนสาลาย สุนโข พนฺธนโมกฺขกุสโล วิสฺสฎฺฐมโตฺตว ปุน อาคโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, โส สุนโข อิทาเนว พนฺธนโมกฺขกุสโล, ปุเพฺพปิ กุสโลเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ เอกสฺมิํ มหาโภคกุเล นิพฺพตฺติตฺวา วยปฺปโตฺต ฆราวาสํ อคฺคเหสิฯ ตทา พาราณสิยํ เอกสฺส มนุสฺสสฺส สุนโข อโหสิ, โส ปิณฺฑิภตฺตํ ลภโนฺต ถูลสรีโร  ชาโตฯ อเถโก คามวาสี พาราณสิํ อาคโต ตํ สุนขํ ทิสฺวา ตสฺส มนุสฺสสฺส อุตฺตริสาฎกญฺจ กหาปณญฺจ ทตฺวา สุนขํ คเหตฺวา จมฺมโยเตฺตน พนฺธิตฺวา โยตฺตโกฎิยํ คเหตฺวา คจฺฉโนฺต อฎวิมุเข เอกํ สาลํ ปวิสิตฺวา สุนขํ พนฺธิตฺวา ผลเก นิปชฺชิตฺวา นิทฺทํ โอกฺกมิฯ ตสฺมิํ กาเล โพธิสโตฺต เกนจิเทว กรณีเยน อฎวิํ ปฎิปโนฺน ตํ สุนขํ โยเตฺตน พนฺธิตฺวา ฐปิตํ ทิสฺวา ปฐมํ คาถมาห –</p>


<ol>
<li>
‘‘พาโล วตายํ สุนโข, โย วรตฺตํ น ขาทติ;  
  
พนฺธนา จ ปมุเญฺจยฺย, อสิโต จ ฆรํ วเช’’ติฯ  
</li>
  
<p>ตตฺถ ติ ปโมเจยฺย, อยเมว วา ปาโฐฯ ติ อสิโต สุหิโต หุตฺวา อตฺตโน วสนฎฺฐานํ คเจฺฉยฺยฯ
</ol></p>


<p>ตํ สุตฺวา สุนโข ทุติยํ คาถมาห –</p>


<ol>
<li>
‘‘อฎฺฐิตํ เม มนสฺมิํ เม, อโถ เม หทเย กตํ;  
  
กาลญฺจ ปฎิกงฺขามิ, ยาว ปสฺสุปตู ชโน’’ติฯ  
</li>
  
<p>ตตฺถ ติ ยํ ตุเมฺห กเถถ, ตํ มยา อธิฎฺฐิตเมว, มนสฺมิํเยว เม เอตํฯ นฺติ อถ จ ปน เม ตุมฺหากํ วจนํ หทเย กตเมวฯ ติ  กาลํ ปฎิมาเนมิฯ ติ ยาวายํ มหาชโน ปสุปตุ นิทฺทํ โอกฺกมตุ, ตาวาหํ กาลํ ปฎิมาเนมิ ฯ อิตรถา หิ ‘‘อยํ สุนโข ปลายตี’’ติ รโว อุปฺปเชฺชยฺย, ตสฺมา รตฺติภาเค สเพฺพสํ สุตฺตกาเล จมฺมโยตฺตํ ขาทิตฺวา ปลายิสฺสามีติฯ โส เอวํ วตฺวา มหาชเน นิทฺทํ โอกฺกเนฺต โยตฺตํ ขาทิตฺวา สุหิโต หุตฺวา ปลายิตฺวา อตฺตโน สามิกานํ ฆรเมว คโตฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สุนโขว เอตรหิ สุนโข, ปณฺฑิตปุริโส ปน อหเมว อโหสิ’’นฺติฯ</p>

</p>


<ol>
<li>
<p> [๒๔๓] ๓. คุตฺติลชาตกวณฺณนา
</ol></p>


<p>นฺติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ ตสฺมิญฺหิ กาเล ภิกฺขู เทวทตฺตํ อาหํสุ – ‘‘อาวุโส เทวทตฺต, สมฺมาสมฺพุโทฺธ ตุยฺหํ อาจริโย, ตฺวํ สมฺมาสมฺพุทฺธํ นิสฺสาย ตีณิ ปิฎกานิ อุคฺคณฺหิ, จตฺตาริ ฌานานิ อุปฺปาเทสิ, อาจริยสฺส นาม ปฎิสตฺตุนา ภวิตุํ น ยุตฺต’’นฺติฯ เทวทโตฺต ‘‘กิํ ปน เม, อาวุโส, สมโณ โคตโม อาจริโย, นนุ มยา อตฺตโน พเลเนว ตีณิ ปิฎกานิ อุคฺคหิตานิ, จตฺตาริ ฌานานิ อุปฺปาทิตานี’’ติ อาจริยํ ปจฺจกฺขาสิฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, เทวทโตฺต อาจริยํ ปจฺจกฺขาย สมฺมาสมฺพุทฺธสฺส ปฎิสตฺตุ หุตฺวา มหาวินาสํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เทวทโตฺต อิทาเนว อาจริยํ ปจฺจกฺขาย มม ปฎิสตฺตุ หุตฺวา วินาสํ ปาปุณาติ, ปุเพฺพปิ ปโตฺตเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คนฺธพฺพกุเล นิพฺพตฺติ, ‘‘คุตฺติลกุมาโร’’ติสฺส นามํ อกํสุฯ โส วยปฺปโตฺต คนฺธพฺพสิเปฺป นิปฺผตฺติํ ปตฺวา คุตฺติลคนฺธโพฺพ นาม สกลชมฺพุทีเป อคฺคคนฺธโพฺพ อโหสิฯ โส ทาราภรณํ อกตฺวา อเนฺธ มาตาปิตโร โปเสสิฯ ตทา พาราณสิวาสิโน วาณิชา วณิชฺชาย อุเชฺชนินครํ คนฺตฺวา  อุสฺสเว ฆุเฎฺฐ ฉนฺทกํ สํหริตฺวา พหุํ มาลาคนฺธวิเลปนญฺจ ขชฺชโภชฺชาทีนิ จ อาทาย กีฬนฎฺฐาเน สนฺนิปติตฺวา ‘‘เวตนํ ทตฺวา เอกํ คนฺธพฺพํ อาเนถา’’ติ อาหํสุฯ เตน จ สมเยน  อุเชฺชนิยํ มูสิโล นาม เชฎฺฐคนฺธโพฺพ  โหติ, เต ตํ ปโกฺกสาเปตฺวา อตฺตโน คนฺธพฺพํ กาเรสุํฯ</p>


<p>มูสิโล วีณํ วาทโนฺต วีณํ อุตฺตมมุจฺฉนาย มุจฺฉิตฺวา วาเทสิฯ เตสํ คุตฺติลคนฺธพฺพสฺส คนฺธเพฺพ ชาตปริจยานํ ตสฺส คนฺธพฺพํ กิลญฺชกณฺฑูวนํ วิย หุตฺวา อุปฎฺฐาสิ, เอโกปิ ปหฎฺฐาการํ น ทเสฺสสิฯ มูสิโล เตสุ ตุฎฺฐาการํ อทเสฺสเนฺตสุ ‘‘อติขรํ กตฺวา วาเทมิ มเญฺญ’’ติ มชฺฌิมมุจฺฉนาย มุจฺฉิตฺวา มชฺฌิมสเรน วาเทสิ, เต ตตฺถปิ มชฺฌตฺตาว อเหสุํฯ อถ โส ‘‘อิเม น กิญฺจิ ชานนฺติ มเญฺญ’’ติ สยมฺปิ อชานนโก วิย หุตฺวา ตนฺติโย สิถิเล วาเทสิ, เต ตตฺถปิ น กิญฺจิ อาหํสุฯ อถ เน มูสิโล ‘‘อโมฺภ วาณิชา, กิํ นุ โข มยิ วีณํ วาเทเนฺต ตุเมฺห น ตุสฺสถา’’ติฯ ‘‘กิํ ปน ตฺวํ วีณํ วาเทสิ, มยญฺหิ ‘อยํ วีณํ มุเจฺฉตี’ติ สญฺญํ อกริมฺหา’’ติฯ ‘‘กิํ ปน ตุเมฺห มยา อุตฺตริตรํ อาจริยํ ชานาถ, อุทาหุ อตฺตโน อชานนภาเวน น ตุสฺสถา’’ติฯ วาณิชา ‘‘พาราณสิยํ คุตฺติลคนฺธพฺพสฺส วีณาสทฺทํ สุตปุพฺพานํ ตว วีณาสโทฺท อิตฺถีนํ ทารเก โตสาปนสโทฺท วิย โหตี’’ติ อาหํสุฯ ‘‘เตน หิ, หนฺท, ตุเมฺหหิ ทินฺนปริพฺพยํ ปฎิคฺคณฺหถ, น มยฺหํ เอเตนโตฺถ, อปิจ โข ปน พาราณสิํ คจฺฉนฺตา มํ คณฺหิตฺวา คเจฺฉยฺยาถา’’ติฯ เต ‘‘สาธู’’ติ สมฺปฎิจฺฉิตฺวา คมนกาเล ตํ อาทาย พาราณสิํ คนฺตฺวา ตสฺส ‘‘เอตํ คุตฺติลสฺส วสนฎฺฐาน’’นฺติ อาจิกฺขิตฺวา สกสกนิเวสนํ อคมิํสุฯ</p>


<p>มูสิโล โพธิสตฺตสฺส เคหํ ปวิสิตฺวา ลเคฺคตฺวา ฐปิตํ โพธิสตฺตสฺส ชาติวีณํ ทิสฺวา คเหตฺวา วาเทสิ, อถ โพธิสตฺตสฺส มาตาปิตโร อนฺธภาเวน ตํ อปสฺสนฺตา  ‘‘มูสิกา มเญฺญ วีณํ ขาทนฺตี’’ติ สญฺญาย ‘‘สุสู’’ติ อาหํสุฯ ตสฺมิํ กาเล มูสิโล วีณํ ฐเปตฺวา โพธิสตฺตสฺส มาตาปิตโร วนฺทิตฺวา ‘‘กุโต อาคโตสี’’ติ วุเตฺต ‘‘อาจริยสฺส สนฺติเก สิปฺปํ อุคฺคณฺหิตุํ อุเชฺชนิโต อาคโตมฺหี’’ติ อาหฯ โส ‘‘สาธู’’ติ วุเตฺต ‘‘กหํ อาจริโย’’ติ ปุจฺฉิตฺวา ‘‘วิปฺปวุโตฺถ, ตาต, อชฺช อาคมิสฺสตี’’ติ สุตฺวา ตเตฺถว นิสีทิตฺวา โพธิสตฺตํ อาคตํ ทิสฺวา  เตน กตปฎิสนฺถาโร อตฺตโน อาคตการณํ อาโรเจสิฯ โพธิสโตฺต องฺควิชฺชาปาฐโก, โส ตสฺส อสปฺปุริสภาวํ ญตฺวา ‘‘คจฺฉ ตาต, นตฺถิ ตว สิปฺป’’นฺติ ปฎิกฺขิปิฯ โส โพธิสตฺตสฺส มาตาปิตูนํ ปาเท คเหตฺวา อุปการํ กโรโนฺต เต อาราเธตฺวา ‘‘สิปฺปํ เม ทาเปถา’’ติ ยาจิฯ โพธิสโตฺต มาตาปิตูหิ ปุนปฺปุนํ วุจฺจมาโน เต อติกฺกมิตุํ อสโกฺกโนฺต สิปฺปํ อทาสิฯ โส โพธิสเตฺตเนว สทฺธิํ ราชนิเวสนํ คจฺฉติฯ ราชา ตํ ทิสฺวา ‘‘โก เอส, อาจริยา’’ติ ปุจฺฉิฯ ‘‘มยฺหํ อเนฺตวาสิโก, มหาราชา’’ติฯ โส อนุกฺกเมน  รโญฺญ วิสฺสาสิโก อโหสิฯ โพธิสโตฺต อาจริยมุฎฺฐิํ อกตฺวา อตฺตโน ชานนนิยาเมน สพฺพํ สิปฺปํ สิกฺขาเปตฺวา ‘‘นิฎฺฐิตํ เต, ตาต, สิปฺป’’นฺติ อาหฯ</p>


<p>โส จิเนฺตสิ – ‘‘มยฺหํ สิปฺปํ ปคุณํ, อิทญฺจ พาราณสินครํ สกลชมฺพุทีเป อคฺคนครํ, อาจริโยปิ มหลฺลโก, อิเธว มยา วสิตุํ วฎฺฎตี’’ติฯ โส อาจริยํ อาห – ‘‘อาจริย อหํ ราชานํ อุปฎฺฐหิสฺสามี’’ติฯ อาจริโย ‘‘สาธุ, ตาต, รโญฺญ อาโรเจสฺสามี’’ติ คนฺตฺวา ‘‘อมฺหากํ อเนฺตวาสิโก เทวํ อุปฎฺฐาตุํ อิจฺฉติ, เทยฺยธมฺมมสฺส ชานาถา’’ติ รโญฺญ อาโรเจตฺวา รญฺญา ‘‘ตุมฺหากํ เทยฺยธมฺมโต อุปฑฺฒํ ลภิสฺสตี’’ติ วุเตฺต ตํ ปวตฺติํ มูสิลสฺส อาโรเจสิฯ มูสิโล ‘‘อหํ ตุเมฺหหิ สมกเญฺญว ลภโนฺต อุปฎฺฐหิสฺสามิ, น อลภโนฺต’’ติ อาห ฯ ‘‘กิํการณา’’ติ? ‘‘นนุ อหํ ตุมฺหากํ ชานนสิปฺปํ สพฺพํ ชานามี’’ติ? ‘‘อาม, ชานาสี’’ติฯ ‘‘เอวํ สเนฺต กสฺมา มยฺหํ อุปฑฺฒํ เทตี’’ติ? โพธิสโตฺต รโญฺญ อาโรเจสิฯ ราชา ‘‘ยทิ เอวํ ตุเมฺหหิ สมกํ สิปฺปํ ทเสฺสตุํ สโกฺกโนฺต สมกํ ลภิสฺสตี’’ติ อาหฯ โพธิสโตฺต รโญฺญ วจนํ ตสฺส อาโรเจตฺวา เตน ‘‘สาธุ ทเสฺสสฺสามี’’ติ วุเตฺต รโญฺญ ตํ ปวตฺติํ อาโรเจตฺวา ‘‘สาธุ ทเสฺสตุ, กตรทิวสํ สากจฺฉา โหตู’’ติ วุเตฺต ‘‘อิโต สตฺตเม ทิวเส โหตุ, มหาราชา’’ติ อาหฯ</p>


<p>ราชา มูสิลํ ปโกฺกสาเปตฺวา ‘‘สจฺจํ กิร ตฺวํ อาจริเยน สทฺธิํ สากจฺฉํ กริสฺสสี’’ติ ปุจฺฉิตฺวา ‘‘สจฺจํ, เทวา’’ติ วุเตฺต ‘‘อาจริเยน สทฺธิํ วิคฺคโห นาม น วฎฺฎติ, มา กรี’’ติ วาริยมาโนปิ ‘‘อลํ, มหาราช, โหตุเยว เม อาจริเยน สทฺธิํ สตฺตเม ทิวเส สากจฺฉา, กตรสฺส  ชานิภาวํ ชานิสฺสามา’’ติ อาหฯ ราชา ‘‘สาธู’’ติ สมฺปฎิจฺฉิตฺวา ‘‘อิโต กิร สตฺตเม ทิวเส อาจริยคุตฺติโล จ อเนฺตวาสิกมูสิโล จ ราชทฺวาเร อญฺญมญฺญํ สากจฺฉํ กตฺวา สิปฺปํ ทเสฺสสฺสนฺติ, นาครา สนฺนิปติตฺวา สิปฺปํ ปสฺสนฺตู’’ติ เภริํ จราเปสิฯ</p>


<p>โพธิสโตฺต จิเนฺตสิ – ‘‘อยํ มูสิโล ทหโร ตรุโณ, อหํ มหลฺลโก ปริหีนถาโม, มหลฺลกสฺส กิริยา นาม น สมฺปชฺชติฯ อเนฺตวาสิเก นาม ปราชิเตปิ วิเสโส นตฺถิ, อเนฺตวาสิกสฺส ปน ชเย สติ ปตฺตพฺพลชฺชโต อรญฺญํ ปวิสิตฺวา มรณํ วรตร’’นฺติฯ โส อรญฺญํ ปวิสิตฺวา มรณภเยน นิวตฺตติ, ลชฺชาภเยน คจฺฉติฯ เอวมสฺส คมนาคมนํ กโรนฺตเสฺสว ฉ ทิวสา อติกฺกนฺตา, ติณานิ มตานิ, ชงฺฆมโคฺค นิพฺพตฺติฯ ตสฺมิํ ขเณ สกฺกสฺส ภวนํ อุณฺหาการํ ทเสฺสสิฯ สโกฺก อาวชฺชมาโน ตํ การณํ ญตฺวา ‘‘คุตฺติลคนฺธโพฺพ อเนฺตวาสิกสฺส  ภเยน อรเญฺญ มหาทุกฺขํ อนุโภติ , เอตสฺส มยา อวสฺสเยน ภวิตุํ วฎฺฎตี’’ติ เวเคน คนฺตฺวา โพธิสตฺตสฺส ปุรโต ฐตฺวา ‘‘อาจริย, กสฺมา อรญฺญํ ปวิโฎฺฐสี’’ติ ปุจฺฉิตฺวา ‘‘โกสิ ตฺว’’นฺติ วุเตฺต ‘‘สโกฺกหมสฺมี’’ติ อาหฯ อถ นํ โพธิสโตฺต ‘‘อหํ โข, เทวราช, อเนฺตวาสิกโต ปราชยภเยน อรญฺญํ ปวิโฎฺฐ’’ติ วตฺวา ปฐมํ คาถมาห –</p>


<ol>
<li>
‘‘สตฺตตนฺติํ สุมธุรํ, รามเณยฺยํ อวาจยิํ;  
  
โส มํ รงฺคมฺหิ อเวฺหติ, สรณํ เม โหติ โกสิยา’’ติฯ  
</li>
  
<p>ตสฺสโตฺถ – อหํ, เทวราช, มูสิลํ นาม อเนฺตวาสิกํ สตฺตตนฺติํ สุมธุรํ รามเณยฺยํ วีณํ อตฺตโน ชานนนิยาเมน สิกฺขาเปสิํ, โส มํ อิทานิ รงฺคมณฺฑเล ปโกฺกสติ, ตสฺส เม ตฺวํ, โกสิยโคตฺต, สรณํ โหหีติฯ
</ol></p>


<p>สโกฺก ตสฺส วจนํ สุตฺวา ‘‘มา ภายิ, อหํ เต ตาณญฺจ เลณญฺจา’’ติ วตฺวา ทุติยํ คาถมาห –</p>


<ol>
<li>
‘‘อหํ ตํ สรณํ สมฺม, อหมาจริยปูชโก;  
  
น ตํ ชยิสฺสติ สิโสฺส, สิสฺสมาจริย เชสฺสสี’’ติฯ  
</li>
  
<p>ตตฺถ  นฺติ อหํ สรณํ อวสฺสโย ปติฎฺฐา หุตฺวา ตํ ตายิสฺสามิฯ ติ ปิยวจนเมตํฯ ติ, อาจริย, ตฺวํ วีณํ วาทยมาโน สิสฺสํ ชินิสฺสสิฯ อปิจ ตฺวํ วีณํ วาเทโนฺต เอกํ ตนฺติํ ฉินฺทิตฺวา ฉ วาเทยฺยาสิ, วีณาย เต ปกติสโทฺท ภวิสฺสติฯ มูสิโลปิ ตนฺติํ ฉินฺทิสฺสติ, อถสฺส วีณาย สโทฺท น ภวิสฺสติฯ ตสฺมิํ ขเณ โส ปราชยํ ปาปุณิสฺสติฯ อถสฺส ปราชยภาวํ ญตฺวา ทุติยมฺปิ ตติยมฺปิ จตุตฺถมฺปิ ปญฺจมมฺปิ สตฺตมมฺปิ ตนฺติํ ฉินฺทิตฺวา สุทฺธทณฺฑกเมว วาเทยฺยาสิ, ฉินฺนตนฺติโกฎีหิ สโร นิกฺขมิตฺวา สกลํ ทฺวาทสโยชนิกํ พาราณสินครํ  ฉาเทตฺวา ฐสฺสตีติฯ
</ol></p>


<p>เอวํ วตฺวา สโกฺก โพธิสตฺตสฺส ติโสฺส ปาสกฆฎิกา ทตฺวา เอวมาห – ‘‘วีณาสเทฺทเนว ปน สกลนคเร ฉาทิเต อิโต เอกํ ปาสกฆฎิกํ อากาเส ขิเปยฺยาสิ, อถ เต ปุรโต โอตริตฺวา ตีณิ อจฺฉราสตานิ นจฺจิสฺสนฺติฯ ตาสํ นจฺจนกาเล จ ทุติยํ ขิเปยฺยาสิ, อถาปรานิปิ ตีณิ สตานิ โอตริตฺวา ตว วีณาธุเร นจฺจิสฺสนฺติฯ ตโต ตติยํ ขิเปยฺยาสิ, อถาปรานิ ตีณิ สตานิ โอตริตฺวา รงฺคมณฺฑเล นจฺจิสฺสนฺติฯ อหมฺปิ เต สนฺติกํ  อาคมิสฺสามิ, คจฺฉ มา ภายี’’ติ โพธิสตฺตํ อสฺสาเสสิฯ โพธิสโตฺต ปุพฺพณฺหสมเย เคหํ อคมาสิฯ นาครา ราชทฺวารสมีเป มณฺฑปํ กตฺวา รโญฺญ อาสนํ ปญฺญเปสุํฯ ราชา ปาสาทา โอตริตฺวา อลงฺกตมณฺฑเป ปลฺลงฺกมเชฺฌ นิสีทิ, ทฺวาทสสหสฺสา อลงฺกติตฺถิโย อมจฺจพฺราหฺมณคหปติกาทโย จ ราชานํ ปริวารยิํสุ, สเพฺพ นาครา สนฺนิปติํสุ, ราชงฺคเณ จกฺกาติจเกฺก มญฺจาติมเญฺจ พนฺธิํสุฯ</p>


<p>โพธิสโตฺตปิ นฺหาตานุลิโตฺต นานคฺครสโภชนํ ภุญฺชิตฺวา วีณํ คาหาเปตฺวา อตฺตโน ปญฺญตฺตาสเน นิสีทิฯ สโกฺก อทิสฺสมานกาเยน อาคนฺตฺวา อากาเส อฎฺฐาสิ, โพธิสโตฺตเยว นํ ปสฺสติฯ มูสิโลปิ อาคนฺตฺวา อตฺตโน อาสเน นิสีทิฯ มหาชโน ปริวาเรสิ, อาทิโตว เทฺวปิ สมสมํ วาทยิํสุฯ มหาชโน ทฺวินฺนมฺปิ วาทิเตน ตุโฎฺฐ อุกฺกุฎฺฐิสหสฺสานิ ปวเตฺตสิฯ สโกฺก อากาเส ฐตฺวา โพธิสตฺตเญฺญว สาเวโนฺต ‘‘เอกํ ตนฺติํ ฉินฺทา’’ติ อาหฯ โพธิสโตฺต ตนฺติํ ฉินฺทิ, สา ฉินฺนาปิ ฉินฺนโกฎิยา สรํ มุญฺจเตว, เทวคนฺธพฺพํ วิย วตฺตติฯ มูสิโลปิ ตนฺติํ ฉินฺทิ, ตโต สโทฺท น นิกฺขมิฯ อาจริโย ทุติยมฺปิ ฉินฺทิ  …เป.… สตฺตมมฺปิ ฉินฺทิฯ สุทฺธทณฺฑกํ วาเทนฺตสฺส สโทฺท นครํ ฉาเทตฺวา อฎฺฐาสิฯ เจลุเกฺขปสหสฺสานิ เจว อุกฺกุฎฺฐิสหสฺสานิ  จ ปวตฺตยิํสุฯ โพธิสโตฺต เอกํ ปาสกํ อากาเส ขิปิ, ตีณิ อจฺฉราสตานิ โอตริตฺวา นจฺจิํสุฯ เอวํ ทุติเย จ ตติเย จ ขิเตฺต ตีณิ ตีณิ อจฺฉราสตานิ โอตริตฺวา วุตฺตนเยเนว นจฺจิํสุฯ</p>


<p>ตสฺมิํ ขเณ ราชา มหาชนสฺส อิงฺคิตสญฺญํ อทาสิ, มหาชโน อุฎฺฐาย ‘‘ตฺวํ อาจริเยน สทฺธิํ วิรุชฺฌิตฺวา ‘สมการํ กโรมี’ติ วายมสิ, อตฺตโน ปมาณํ น ชานาสี’’ติ มูสิลํ ตเชฺชตฺวา คหิตคหิเตเหว ปาสาณทณฺฑาทีหิ สํจุเณฺณตฺวา ชีวิตกฺขยํ ปาเปตฺวา ปาเท คเหตฺวา สงฺการฎฺฐาเน ฉเฑฺฑสิฯ ราชา ตุฎฺฐจิโตฺต ฆนวสฺสํ วสฺสาเปโนฺต วิย โพธิสตฺตสฺส พหุํ ธนํ อทาสิ, ตถา นาคราฯ สโกฺก โพธิสเตฺตน สทฺธิํ ปฎิสนฺถารํ กตฺวา ‘‘อหํ เต, ปณฺฑิต, สหสฺสยุตฺตํ อาชญฺญรถํ คาหาเปตฺวา ปจฺฉา มาตลิํ เปเสสฺสามิ, ตฺวํ สหสฺสยุตฺตํ เวชยนฺตรถวรํ อภิรุยฺห เทวโลกํ อาคเจฺฉยฺยาสี’’ติ วตฺวา ปกฺกามิฯ</p>


<p>อถ นํ คนฺตฺวา ปณฺฑุกมฺพลสิลายํ นิสินฺนํ ‘‘กหํ คตาตฺถ, มหาราชา’’ติ เทวธีตโร ปุจฺฉิํสุฯ สโกฺก ตาสํ ตํ การณํ วิตฺถาเรน กเถตฺวา โพธิสตฺตสฺส สีลญฺจ คุณญฺจ วเณฺณสิฯ เทวธีตโร ‘‘มหาราช, มยมฺปิ อาจริยํ ทฎฺฐุกามา, อิธ นํ อาเนหี’’ติ อาหํสุฯ สโกฺก มาตลิํ อามเนฺตตฺวา ‘‘ตาต, เทวจฺฉรา คุตฺติลคนฺธพฺพํ ทฎฺฐุกามา, คจฺฉ นํ เวชยนฺตรเถ นิสีทาเปตฺวา  อาเนหี’’ติฯ โส ‘‘สาธู’’ติ คนฺตฺวา โพธิสตฺตํ อาเนสิฯ สโกฺก โพธิสเตฺตน สทฺธิํ สโมฺมทิตฺวา ‘‘เทวกญฺญา กิร เต, อาจริย, คนฺธพฺพํ โสตุกามา’’ติ อาหฯ ‘‘มยํ มหาราช, คนฺธพฺพา นาม สิปฺปํ นิสฺสาย ชีวาม, มูลํ ลภนฺตา วาเทยฺยามา’’ติฯ ‘‘วาเทหิ, อหํ เต มูลํ ทสฺสามี’’ติฯ ‘‘น มยฺหํ อเญฺญน มูเลนโตฺถ, อิมา ปน เทวธีตโร อตฺตโน อตฺตโน กลฺยาณกมฺมํ กเถนฺตุ, เอวาหํ วาเทสฺสามี’’ติ ฯ อถ นํ เทวธีตโร อาหํสุ – ‘‘อเมฺหหิ กตํ กลฺยาณกมฺมํ ปจฺฉา ตุมฺหากํ กเถสฺสาม, คนฺธพฺพํ กโรหิ อาจริยา’’ติฯ โพธิสโตฺต สตฺตาหํ เทวตานํ คนฺธพฺพํ อกาสิ, ตํ ทิพฺพคนฺธพฺพํ อภิภวิตฺวา ปวตฺติฯ สตฺตเม ทิวเส อาทิโต ปฎฺฐาย เทวธีตานํ กลฺยาณกมฺมํ ปุจฺฉิฯ เอกํ กสฺสปสมฺมาสมฺพุทฺธกาเล เอกสฺส ภิกฺขุโน อุตฺตมวตฺถํ  ทตฺวา สกฺกสฺส ปริจาริกา หุตฺวา นิพฺพตฺตํ อจฺฉราสหสฺสปริวารํ อุตฺตมวตฺถเทวกญฺญํ ‘‘ตฺวํ ปุริมภเว กิํ กมฺมํ กตฺวา นิพฺพตฺตา’’ติ ปุจฺฉิฯ ตสฺส ปุจฺฉนากาโร จ วิสฺสชฺชนา จ วิมานวตฺถุมฺหิ อาคตเมวฯ วุตฺตญฺหิ ตตฺถ –</p>


<p>
‘‘อภิกฺกเนฺตน วเณฺณน, ยา ตฺวํ ติฎฺฐสิ เทวเต;  
  
โอภาเสนฺตี ทิสา สพฺพา, โอสธี วิย ตารกาฯ  
</p>
  
<p>
‘‘เกน เตตาทิโส วโณฺณ, เกน เต อิธ มิชฺฌติ;  
  
อุปฺปชฺชนฺติ จ เต โภคา, เย เกจิ มนโส ปิยาฯ  
</p>
  
<p>
‘‘ปุจฺฉามิ ตํ เทวิ มหานุภาเว, มนุสฺสภูตา กิมกาสิ ปุญฺญํ;  
  
เกนาสิ เอวํ ชลิตานุภาวา, วโณฺณ จ เต สพฺพทิสา ปภาสตี’’ติฯ  
</p>
  
<p>
‘‘วตฺถุตฺตมทายิกา นารี, ปวรา โหติ นเรสุ นารีสุ;  
  
เอวํ ปิยรูปทายิกา มนาปํ, ทิพฺพํ สา ลภเต อุเปจฺจ ฐานํฯ  
</p>
  
<p>
‘‘ตสฺสา เม ปสฺส วิมานํ, อจฺฉรา กามวณฺณินีหมสฺมิ;  
  
<p>อจฺฉราสหสฺสสฺสาหํ, ปวรา ปสฺส ปุญฺญานํ วิปากํฯ</p>


<p>
‘‘เตน เมตาทิโส วโณฺณ, เตน เม อิธ มิชฺฌติ;  
  
อุปฺปชฺชนฺติ จ เม โภคา, เย เกจิ มนโส ปิยาฯ  
</p>
  
<p>
‘‘เตนมฺหิ  
เอวํ ชลิตานุภาวา;  
  
วโณฺณ จ เม สพฺพทิสา ปภาสตี’’ติฯ (วิ. ว. ๓๒๙-๓๓๑, ๓๓๓-๓๓๖);  
</p>
  
<p>อปรา  ปิณฺฑาย จรมานสฺส ภิกฺขุโน ปูชนตฺถาย ปุปฺผานิ อทาสิ, อปรา ‘‘เจติเย คนฺธปญฺจงฺคุลิกํ เทถา’’ติ คเนฺธ อทาสิ, อปรา มธุรานิ ผลาผลานิ อทาสิ, อปรา อุจฺฉุรสํ อทาสิ, อปรา กสฺสปทสพลสฺส เจติเย คนฺธปญฺจงฺคุลิกํ อทาสิ, อปรา มคฺคปฎิปนฺนานํ ภิกฺขูนํ ภิกฺขุนีนญฺจ กุลเคเห วาสํ อุปคตานํ สนฺติเก ธมฺมํ อโสฺสสิ, อปรา นาวาย อุปกฎฺฐาย เวลาย ภุตฺตสฺส ภิกฺขุโน อุทเก ฐตฺวา อุทกํ อทาสิ, อปรา อคารมเชฺฌ วสมานา อโกฺกธนา หุตฺวา สสฺสุสสุรวตฺตํ อกาสิ, อปรา อตฺตโน ลทฺธโกฎฺฐาสโตปิ สํวิภาคํ กตฺวาว  ปริภุญฺชิ, สีลวตี จ อโหสิ, อปรา ปรเคเห ทาสี หุตฺวา นิโกฺกธนา นิมฺมานา อตฺตโน ลทฺธโกฎฺฐาสโต สํวิภาคํ กตฺวา เทวรโญฺญ ปริจาริกา หุตฺวา นิพฺพตฺตา (วิ. ว. อฎฺฐ. ๓๒๘-๓๓๖)ฯ เอวํ สพฺพาปิ คุตฺติลวิมานวตฺถุสฺมิํ อาคตา ฉตฺติํส เทวธีตา ยํ ยํ กมฺมํ กตฺวา ตตฺถ นิพฺพตฺตา, สพฺพํ โพธิสโตฺต ปุจฺฉิฯ ตาปิสฺส อตฺตโน กตกมฺมํ คาถาหิเยว กเถสุํฯ ตํ สุตฺวา โพธิสโตฺต ‘‘ลาภา วต เม, สุลทฺธํ วต เม, สฺวาหํ อิธาคนฺตฺวา อปฺปมตฺตเกนปิ กเมฺมน ปฎิลทฺธทิพฺพสมฺปตฺติโย อโสฺสสิํฯ อิโต ทานิ ปฎฺฐาย มนุสฺสโลกํ คนฺตฺวา ทานาทีนิ กุสลกมฺมาเนว กริสฺสามี’’ติ วตฺวา อิมํ อุทานํ อุทาเนสิ –</p>


<p>
‘‘สฺวาคตํ วต เม อชฺช, สุปฺปภาตํ สุหุฎฺฐิตํ;  
  
ยํ อทฺทสามิ เทวตาโย, อจฺฉรากามวณฺณิโยฯ  
</p>
  
<p>
‘‘อิมาสาหํ  
ธมฺมํ สุตฺวา, กาหามิ กุสลํ พหุํ;  
  
<p>
ทาเนน สมจริยาย, สํยเมน ทเมน จ;  
  
สฺวาหํ ตตฺถ คมิสฺสามิ, ยตฺถ คนฺตฺวา น โสจเร’’ติฯ (วิ. ว. ๖๑๗-๖๑๘);  
</p>
  
<p>อถ นํ สตฺตาหจฺจเยน เทวราชา มาตลิสงฺคาหกํ อาณาเปตฺวา รเถ นิสีทาเปตฺวา พาราณสิเมว เปเสสิฯ โส พาราณสิํ คนฺตฺวา เทวโลเก อตฺตนา ทิฎฺฐการณํ มนุสฺสานํ อาจิกฺขิฯ ตโต ปฎฺฐาย มนุสฺสา สอุสฺสาหา ปุญฺญานิ กาตุํ มญฺญิํสุฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มูสิโล เทวทโตฺต อโหสิ, สโกฺก อนุรุโทฺธ, ราชา อานโนฺท, คุตฺติลคนฺธโพฺพ ปน อหเมว อโหสิ’’นฺติฯ</p>

</p>


<ol>
<li>
<p> [๒๔๔] ๔. วิคติจฺฉชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต เอกํ ปลายิกํ ปริพฺพาชกํ อารพฺภ กเถสิฯ โส กิร สกลชมฺพุทีเป ปฎิวาทํ อลภิตฺวา สาวตฺถิํ อาคนฺตฺวา ‘‘โก มยา สทฺธิํ วาทํ กาตุํ สมโตฺถ’’ติ ปุจฺฉิตฺวา ‘‘สมฺมาสมฺพุโทฺธ’’ติ สุตฺวา มหาชนปริวุโต เชตวนํ คนฺตฺวา ภควนฺตํ จตุปริสมเชฺฌ ธมฺมํ เทเสนฺตํ ปญฺหํ ปุจฺฉิฯ อถสฺส สตฺถา ตํ วิสฺสเชฺชตฺวา ‘‘เอกํ นาม กิ’’นฺติ ปญฺหํ ปุจฺฉิ, โส ตํ กเถตุํ อสโกฺกโนฺต อุฎฺฐาย ปลายิฯ นิสินฺนปริสา ‘‘เอกปเทเนว โว, ภเนฺต, ปริพฺพาชโก นิคฺคหิโต’’ติ อาหํสุฯ สตฺถา ‘‘นาหํ, อุปาสกา, อิทาเนเวตํ เอกปเทเนว นิคฺคณฺหามิ, ปุเพฺพปิ นิคฺคณฺหิํเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต กาเม ปหาย อิสิปพฺพชฺชํ ปพฺพชิตฺวา ทีฆรตฺตํ หิมวเนฺต  วสิฯ โส ปพฺพตา โอรุยฺห เอกํ นิคมคามํ นิสฺสาย คงฺคานิวตฺตเน ปณฺณสาลายํ วาสํ กเปฺปสิฯ อเถโก ปริพฺพาชโก สกลชมฺพุทีเป ปฎิวาทํ อลภิตฺวา ตํ นิคมํ ปตฺวา ‘‘อตฺถิ นุ โข โกจิ มยา สทฺธิํ วาทํ กาตุํ สมโตฺถ’’ติ ปุจฺฉิตฺวา ‘‘อตฺถี’’ติ โพธิสตฺตสฺส อานุภาวํ สุตฺวา มหาชนปริวุโต ตสฺส วสนฎฺฐานํ คนฺตฺวา ปฎิสนฺถารํ กตฺวา นิสีทิฯ อถ นํ โพธิสโตฺต ‘‘วณฺณคนฺธปริภาวิตํ คงฺคาปานียํ ปิวิสฺสตี’’ติ ปุจฺฉิฯ ปริพฺพาชโก วาเทน โอตฺถรโนฺต ‘‘กา คงฺคา, วาลุกา คงฺคา, อุทกํ คงฺคา, โอริมตีรํ คงฺคา, ปาริมตีรํ คงฺคา’’ติ อาหฯ โพธิสโตฺต ‘‘ตฺวํ ปน, ปริพฺพาชก, ฐเปตฺวา อุทกํ วาลุกํ โอริมตีรํ ปาริมตีรญฺจ กหํ คงฺคํ ลภิสฺสสี’’ติ อาหฯ ปริพฺพาชโก อปฺปฎิภาโน หุตฺวา อุฎฺฐาย ปลายิฯ ตสฺมิํ ปลาเต โพธิสโตฺต นิสินฺนปริสาย ธมฺมํ เทเสโนฺต อิมา คาถา อโวจ –</p>


<ol>
<li>
‘‘ยํ ปสฺสติ น ตํ อิจฺฉติ, ยญฺจ น ปสฺสติ ตํ กิริจฺฉติ;  
  
มญฺญามิ จิรํ จริสฺสติ, น หิ ตํ ลจฺฉติ ยํ ส อิจฺฉติฯ  
</li>
  
<li>
‘‘ยํ  
ลภติ น เตน ตุสฺสติ, ยญฺจ ปเตฺถติ ลทฺธํ หีเฬติ;  
  
อิจฺฉา หิ อนนฺตโคจรา, วิคติจฺฉาน นโม กโรมเส’’ติฯ  
</li>
  
<p>ตตฺถ  ติ ยํ อุทกาทิํ ปสฺสติ, ตํ คงฺคาติ น อิจฺฉติฯ ติ ยญฺจ อุทกาทิวินิมุตฺตํ คงฺคํ น ปสฺสติ, ตํ กิริจฺฉติฯ ติ อหํ เอวํ มญฺญามิ – อยํ ปริพฺพาชโก เอวรูปํ คงฺคํ ปริเยสโนฺต จิรํ จริสฺสติฯ ยถา วา อุทกาทิวินิมุตฺตํ คงฺคํ, เอวํ รูปาทิวินิมุตฺตํ อตฺตานมฺปิ ปริเยสโนฺต สํสาเร จิรํ  จริสฺสติฯ ติ จิรํ จรโนฺตปิ ยํ ตํ เอวรูปํ คงฺคํ วา อตฺตานํ วา อิจฺฉติ, ตํ น ลจฺฉติฯ ติ ยํ อุทกํ วา รูปาทิํ วา ลภติ, เตน น ตุสฺสติฯ ติ เอวํ ลเทฺธน อตุสฺสโนฺต ยํ ยํ สมฺปตฺติํ ปเตฺถติ, ตํ ตํ ลภิตฺวา ‘‘กิํ เอตายา’’ติ หีเฬติ อวมญฺญติฯ ติ ลทฺธํ หีเฬตฺวา อญฺญมญฺญํ อารมฺมณํ อิจฺฉนโต อยํ อิจฺฉา นาม ตณฺหา อนนฺตโคจราฯ ติ ตสฺมา เย วิคติจฺฉา พุทฺธาทโย, เตสํ มยํ นมกฺการํ กโรมาติฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปริพฺพาชโก เอตรหิ ปริพฺพาชโก อโหสิ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๔๕] ๕. มูลปริยายชาตกวณฺณนา
</ol></p>


<p>ติ อิทํ สตฺถา อุกฺกฎฺฐํ นิสฺสาย สุภควเน วิหรโนฺต มูลปริยายสุตฺตนฺตํ อารพฺภ กเถสิฯ ตทา กิร ปญฺจสตา พฺราหฺมณา ติณฺณํ เวทานํ ปารคู สาสเน ปพฺพชิตฺวา ตีณิ ปิฎกานิ อุคฺคณฺหิตฺวา มานมทมตฺตา หุตฺวา ‘‘สมฺมาสมฺพุโทฺธปิ ตีเณว ปิฎกานิ ชานาติ, มยมฺปิ ตานิ ชานาม, เอวํ สเนฺต กิํ ตสฺส อเมฺหหิ นานากรณ’’นฺติ พุทฺธุปฎฺฐานํ น คจฺฉนฺติ, ปฎิปกฺขา หุตฺวา จรนฺติฯ</p>


<p>อเถกทิวสํ สตฺถา เตสุ อาคนฺตฺวา อตฺตโน สนฺติเก นิสิเนฺนสุ อฎฺฐหิ ภูมีหิ ปฎิมเณฺฑตฺวา มูลปริยายสุตฺตนฺตํ กเถสิ, เต น กิญฺจิ สลฺลเกฺขสุํฯ อถ เนสํ เอตทโหสิ – ‘‘มยํ  อเมฺหหิ สทิสา ปณฺฑิตา นตฺถี’ติ  มานํ กโรม, อิทานิ ปน น กิญฺจิ ชานาม, พุเทฺธหิ สทิโส ปณฺฑิโต นาม นตฺถิ, อโห พุทฺธคุณา นามา’’ติฯ เต ตโต ปฎฺฐาย นิหตมานา หุตฺวา อุทฺธฎทาฐา วิย สปฺปา นิพฺพิเสวนา ชาตาฯ สตฺถา อุกฺกฎฺฐายํ ยถาภิรนฺตํ วิหริตฺวา เวสาลิํ คนฺตฺวา โคตมกเจติเย โคตมกสุตฺตนฺตํ นาม กเถสิ, ทสสหสฺสิโลกธาตุ กมฺปิ, ตํ สุตฺวา เต ภิกฺขู อรหตฺตํ ปาปุณิํสุฯ มูลปริยายสุตฺตนฺตปริโยสาเน ปน สตฺถริ อุกฺกฎฺฐายํ วิหรเนฺตเยว ภิกฺขู  ธมฺมสภายํ กถํ สมุฎฺฐาเปสุํ – ‘‘อาวุโส, อโห พุทฺธานํ อานุภาโว, เต นาม พฺราหฺมณปพฺพชิตา ตถา มานมทมตฺตา ภควตา มูลปริยายเทสนาย นิหตมานา กตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปาหํ อิเม เอวํ มานปคฺคหิตสิเร วิจรเนฺต นิหตมาเน อกาสิํเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต ติณฺณํ เวทานํ ปารคู ทิสาปาโมโกฺข อาจริโย หุตฺวา ปญฺจ มาณวกสตานิ มเนฺต วาเจสิฯ เต ปญฺจสตาปิ นิฎฺฐิตสิปฺปา สิเปฺป อนุโยคํ ทตฺวา ‘‘ยตฺตกํ มยํ ชานาม, อาจริโยปิ ตตฺตกเมว, วิเสโส นตฺถี’’ติ มานตฺถทฺธา หุตฺวา อาจริยสฺส สนฺติกํ น คจฺฉนฺติ, วตฺตปฎิวตฺตํ น กโรนฺติฯ เต เอกทิวสํ อาจริเย พทริรุกฺขมูเล นิสิเนฺน ตํ วเมฺภตุกามา พทริรุกฺขํ นเขน อาโกเฎตฺวา ‘‘นิสฺสาโรวายํ รุโกฺข’’ติ อาหํสุฯ โพธิสโตฺต อตฺตโน วมฺภนภาวํ ญตฺวา อเนฺตวาสิเก ‘‘เอกํ โว ปญฺหํ ปุจฺฉิสฺสามี’’ติ อาหฯ เต หฎฺฐตุฎฺฐา ‘‘วเทถ, กเถสฺสามา’’ติฯ อาจริโย ปญฺหํ ปุจฺฉโนฺต ปฐมํ คาถมาห –</p>


<ol>
<li>
‘‘กาโล ฆสติ ภูตานิ, สพฺพาเนว สหตฺตนา;  
  
โย จ กาลฆโส ภูโต, ส ภูตปจนิํ ปจี’’ติฯ  
</li>
  
<p>ตตฺถ ติ ปุเรภตฺตกาโลปิ ปจฺฉาภตฺตกาโลปีติ เอวมาทิฯ ติ สตฺตาธิวจนเมตํ, น กาโล ภูตานํ จมฺมมํสาทีนิ ลุญฺจิตฺวา ขาทติ, อปิจ โข เนสํ อายุวณฺณพลานิ เขเปโนฺต โยพฺพญฺญํ  มทฺทโนฺต อาโรคฺยํ วินาเสโนฺต ฆสติ ขาทตีติ วุจฺจติฯ เอวํ ฆสโนฺต จ น กิญฺจิ วเชฺชติ, ฯ น เกวลญฺจ ภูตาเนว, อปิจ โข  อตฺตานมฺปิ ฆสติ, ปุเรภตฺตกาโล ปจฺฉาภตฺตกาลํ น ปาปุณาติฯ เอส นโย ปจฺฉาภตฺตกาลาทีสุฯ ติ ขีณาสวเสฺสตํ อธิวจนํ ฯ โส หิ อริยมเคฺคน อายติํ ปฎิสนฺธิกาลํ เขเปตฺวา ขาทิตฺวา ฐิตตฺตา ‘‘กาลฆโส ภูโต’’ติ วุจฺจติ ฯ ติ โส ยายํ ตณฺหา อปาเยสุ ภูเต ปจติ, ตํ ญาณคฺคินา ปจิ ทหิ ภสฺมมกาสิ, เตน ‘‘ภูตปจนิํ ปจี’’ติ วุจฺจติฯ ‘‘ปชนิ’’นฺติปิ ปาโฐ, ชนิกํ นิพฺพตฺตกินฺติ อโตฺถฯ
</ol></p>


<p>อิมํ ปญฺหํ สุตฺวา มาณเวสุ เอโกปิ ชานิตุํ สมโตฺถ นาม นาโหสิฯ อถ เน โพธิสโตฺต ‘‘มา โข ตุเมฺห ‘อยํ ปโญฺห ตีสุ เวเทสุ อตฺถี’ติ สญฺญํ อกตฺถ, ตุเมฺห ‘ยมหํ ชานามิ, ตํ สพฺพํ ชานามา’ติ มญฺญมานา มํ พทริรุกฺขสทิสํ กโรถ, มม ตุเมฺหหิ อญฺญาตสฺส พหุโน ชานนภาวํ น ชานาถ, คจฺฉถ สตฺตเม ทิวเส กาลํ ทมฺมิ, เอตฺตเกน กาเลน อิมํ ปญฺหํ จิเนฺตถา’’ติฯ เต โพธิสตฺตํ วนฺทิตฺวา อตฺตโน อตฺตโน วสนฎฺฐานํ คนฺตฺวา สตฺตาหํ จิเนฺตตฺวาปิ ปญฺหสฺส เนว อนฺตํ, น โกฎิํ ปสฺสิํสุฯ เต สตฺตมทิวเส อาจริยสฺส สนฺติกํ คนฺตฺวา วนฺทิตฺวา นิสีทิตฺวา ‘‘กิํ, ภทฺรมุขา, ชานิตฺถ ปญฺห’’นฺติ วุเตฺต ‘‘น ชานามา’’ติ วทิํสุฯ อถ โพธิสโตฺต เต ครหมาโน ทุติยํ คาถมาห –</p>


<ol>
<li>
‘‘พหูนิ นรสีสานิ, โลมสานิ พฺรหานิ จ;  
  
คีวาสุ ปฎิมุกฺกานิ, โกจิเทเวตฺถ กณฺณวา’’ติฯ  
</li>
  
<p>ตสฺสโตฺถ – พหูนิ นรานํ สีสานิ ทิสฺสนฺติ, สพฺพานิ จ ตานิ โลมสานิ, สพฺพานิ มหนฺตานิ คีวาสุเยว ฐปิตานิ, น ตาลผลํ วิย หเตฺถน คหิตานิ, นตฺถิ เตสํ อิเมหิ ธเมฺมหิ นานากรณํฯ เอตฺถ ปน โกจิเทว กณฺณวาติ อตฺตานํ สนฺธายาหฯ ติ ปญฺญวา, กณฺณฉิทฺทํ ปน น กสฺสจิ นตฺถิฯ อิติ เต มาณวเก ‘‘กณฺณฉิทฺทมตฺตเมว ตุมฺหากํ พาลานํ อตฺถิ, น ปญฺญา’’ติ ครหิตฺวา ปญฺหํ วิสฺสเชฺชสิฯ เต สุตฺวา  – ‘‘อโห  อาจริยา นาม มหนฺตา’’ติ ขมาเปตฺวา นิหตมานา โพธิสตฺตํ อุปฎฺฐหิํสุฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปญฺจสตา มาณวกา อิเม ภิกฺขู อเหสุํ, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๒๔๖] ๖. พาโลวาทชาตกวณฺณนา
</ol></p>


<p>  ติ อิทํ สตฺถา เวสาลิํ อุปนิสฺสาย กูฎาคารสาลายํ วิหรโนฺต สีหเสนาปติํ อารพฺภ กเถสิฯ โส หิ ภควนฺตํ สรณํ คนฺตฺวา นิมเนฺตตฺวา ปุนทิวเส สมํสกภตฺตํ อทาสิฯ นิคณฺฐา ตํ สุตฺวา กุปิตา อนตฺตมนา ตถาคตํ วิเหเฐตุกามา ‘‘สมโณ โคตโม ชานํ อุทฺทิสฺสกตํ มํสํ ภุญฺชตี’’ติ อโกฺกสิํสุฯ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, นิคโณฺฐ นาฎปุโตฺต ‘สมโณ โคตโม ชานํ อุทฺทิสฺสกตํ มํสํ ภุญฺชตี’ติ สทฺธิํ ปริสาย อโกฺกสโนฺต อาหิณฺฑตี’’ติฯ ตํ สุตฺวา สตฺถา ‘‘น, ภิกฺขเว, นิคโณฺฐ นาฎปุโตฺต อิทาเนว มํ อุทฺทิสฺสกตมํสขาทเนน ครหติ, ปุเพฺพปิ ครหิเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต อิสิปพฺพชฺชํ ปพฺพชิตฺวา โลณมฺพิลเสวนตฺถาย หิมวนฺตโต พาราณสิํ คนฺตฺวา ปุนทิวเส นครํ ภิกฺขาย ปาวิสิฯ อเถโก กุฎุมฺพิโก ‘‘ตาปสํ วิเหเฐสฺสามี’’ติ ฆรํ ปเวเสตฺวา ปญฺญตฺตาสเน นิสีทาเปตฺวา มจฺฉมํเสน ปริวิสิตฺวา ภตฺตกิจฺจาวสาเน เอกมนฺตํ นิสีทิตฺวา ‘‘อิมํ มํสํ ตุเมฺหเยว อุทฺทิสฺส ปาเณ มาเรตฺวา กตํ, อิทํ อกุสลํ มา อมฺหากเมว, ตุมฺหากมฺปิ โหตู’’ติ วตฺวา ปฐมํ คาถมาห –</p>


<ol>
<li>
‘‘หนฺตฺวา เฉตฺวา วธิตฺวา จ, เทติ ทานํ อสญฺญโต;  
  
เอทิสํ ภตฺตํ ภุญฺชมาโน, ส ปาเปน อุปลิปฺปตี’’ติฯ  
</li>
  
<p>ตตฺถ   ติ ปหริตฺวาฯ ติ กิลเมตฺวาฯ ติ มาเรตฺวาฯ ติ อสญฺญโต ทุสฺสีโล เอวํ กตฺวา ทานํ เทติฯ ติ เอทิสํ อุทฺทิสฺสกตภตฺตํ ภุญฺชมาโน โส สมโณปิ ปาเปน อุปลิปฺปติ สํยุชฺชติเยวาติฯ
</ol></p>


<p>ตํ สุตฺวา โพธิสโตฺต ทุติยํ คาถมาห –</p>


<ol>
<li>
‘‘ปุตฺตทารมฺปิ เจ หนฺตฺวา, เทติ ทานํ อสญฺญโต;  
  
ภุญฺชมาโนปิ สปฺปโญฺญ, น ปาเปน อุปลิปฺปตี’’ติฯ  
</li>
  
<p>ตตฺถ  ติ ติฎฺฐตุ อญฺญํ มํสํ, ปุตฺตทารํ วธิตฺวาปิ ทุสฺสีเลน ทินฺนํ สปฺปโญฺญ ขนฺติเมตฺตาทิคุณสมฺปโนฺน ตํ ภุญฺชมาโนปิ ปาเปน น อุปลิปฺปตีติฯ เอวมสฺส โพธิสโตฺต ธมฺมํ กเถตฺวา อุฎฺฐายาสนา ปกฺกามิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา กุฎุมฺพิโก นิคโณฺฐ นาฎปุโตฺต อโหสิ, ตาปโส ปน อหเมว อโหสิ’’นฺติฯ</p>

</p>


<ol>
<li>
<p> [๒๔๗] ๗. ปาทญฺชลิชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ลาฬุทายีเถรํ อารพฺภ กเถสิฯ เอกสฺมิญฺหิ ทิวเส เทฺว อคฺคสาวกา ปญฺหํ วินิจฺฉินนฺติ, ภิกฺขู ปญฺหํ สุณนฺตา เถเร ปสํสนฺติฯ ลาฬุทายีเถโร ปน ปริสนฺตเร นิสิโนฺน ‘‘เอเต อเมฺหหิ สมํ กิํ ชานนฺตี’’ติ โอฎฺฐํ ภญฺชิฯ ตํ ทิสฺวา เถรา อุฎฺฐาย ปกฺกมิํสุ, ปริสา ภิชฺชิฯ ธมฺมสภายํ ภิกฺขู กถํ สมุฎฺฐาเปสุํ – ‘‘อาวุโส ลาฬุทายี, เทฺว อคฺคสาวเก ครหิตฺวา โอฎฺฐํ ภญฺชี’’ติฯ ตํ สุตฺวา สตฺถา ‘‘น, ภิกฺขเว, อิทาเนว, ปุเพฺพปิ ลาฬุทายี ฐเปตฺวา โอฎฺฐภญฺชนํ ตโต อุตฺตริ อญฺญํ น ชานาตี’’ติ วตฺวา อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อตฺถธมฺมานุสาสโก อมโจฺจ อโหสิฯ รโญฺญ ปาทญฺชลี นาม ปุโตฺต ลาโล ทนฺธปริสกฺกโน อโหสิฯ อปรภาเค ราชา กาลมกาสิฯ อมจฺจา รโญฺญ มตกิจฺจานิ กตฺวา ‘‘ตํ รเชฺช อภิสิญฺจิสฺสามา’’ติ มนฺตยมานา ราชปุตฺตํ ปาทญฺชลิํ อาหํสุฯ โพธิสโตฺต ปน ‘‘อยํ กุมาโร ลาโล ทนฺธปริสกฺกโน, ปริคฺคเหตฺวา นํ อภิสิญฺจิสฺสามา’’ติ อาหฯ อมจฺจา วินิจฺฉยํ สเชฺชตฺวา กุมารํ สมีเป นิสีทาเปตฺวา อฑฺฑํ วินิจฺฉินนฺตา น สมฺมา วินิจฺฉินิํสุฯ เต อสฺสามิกํ สามิกํ กตฺวา กุมารํ ปุจฺฉิํสุ – ‘‘กีทิสํ, กุมาร, สุฎฺฐุ อฑฺฑํ วินิจฺฉินิมฺหา’’ติฯ โส โอฎฺฐํ ภญฺชิฯ โพธิสโตฺต ‘‘ปณฺฑิโต วต มเญฺญ กุมาโร, อสมฺมาวินิจฺฉิตภาโว เตน ญาโต ภวิสฺสตี’’ติ มญฺญมาโน ปฐมํ คาถมาห –</p>


<ol>
<li>
‘‘อทฺธา  
ปาทญฺชลี สเพฺพ, ปญฺญาย อติโรจติ;  
  
ตถา หิ โอฎฺฐํ ภญฺชติ, อุตฺตริํ นูน ปสฺสตี’’ติฯ  
</li>
  
<p>ตสฺสโตฺถ – เอกํเสน ปาทญฺชลิกุมาโร สเพฺพ อเมฺห ปญฺญาย อติโรจติฯ ตถา หิ โอฎฺฐํ ภญฺชติ, นูน อุตฺตริํ อญฺญํ การณํ ปสฺสตีติฯ
</ol></p>


<p>เต อปรสฺมิมฺปิ ทิวเส วินิจฺฉยํ สเชฺชตฺวา อญฺญํ อฑฺฑํ สุฎฺฐุ วินิจฺฉินิตฺวา ‘‘กีทิสํ, เทว, สุฎฺฐุ วินิจฺฉินิต’’นฺติ ปุจฺฉิํสุฯ โส ปุนปิ โอฎฺฐเมว ภญฺชิฯ อถสฺส อนฺธพาลภาวํ ญตฺวา โพธิสโตฺต ทุติยํ คาถมาห –</p>


<ol>
<li>
‘‘นายํ ธมฺมํ อธมฺมํ วา, อตฺถานตฺถญฺจ พุชฺฌติ;  
  
อญฺญตฺร โอฎฺฐนิโพฺภคา, นายํ ชานาติ กิญฺจน’’นฺติฯ  
</li>
  
<p>อมจฺจา ปาทญฺชลิกุมารสฺส ลาลภาวํ ญตฺวา โพธิสตฺตํ รเชฺช อภิสิญฺจิํสุฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปาทญฺชลี ลาฬุทายี อโหสิ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<ol>
<li>
<p> [๒๔๘] ๘. กิํสุโกปมชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต กิํสุโกปมสุตฺตนฺตํ อารพฺภ กเถสิฯ จตฺตาโร หิ ภิกฺขู ตถาคตํ อุปสงฺกมิตฺวา กมฺมฎฺฐานํ ยาจิํสุ, สตฺถา เตสํ กมฺมฎฺฐานํ กเถสิฯ เต กมฺมฎฺฐานํ คเหตฺวา อตฺตโน รตฺติฎฺฐานทิวาฎฺฐานานิ อคมิํสุฯ เตสุ เอโก ฉ ผสฺสายตนานิ ปริคฺคณฺหิตฺวา อรหตฺตํ ปาปุณิ, เอโก ปญฺจกฺขเนฺธ, เอโก จตฺตาโร มหาภูเต, เอโก อฎฺฐารส ธาตุโยฯ เต อตฺตโน อตฺตโน อธิคตวิเสสํ สตฺถุ อาโรเจสุํฯ อเถกสฺส ภิกฺขุโน ปริวิตโกฺก อุทปาทิ – ‘‘อิเมสํ กมฺมฎฺฐานานิ นานา, นิพฺพานํ เอกํ, กถํ สเพฺพหิ อรหตฺตํ ปตฺต’’นฺติฯ โส สตฺถารํ ปุจฺฉิฯ สตฺถา ‘‘กิํ เต, ภิกฺขุ, กิํสุกทิฎฺฐภาติเกหิ นานตฺต’’นฺติ วตฺวา ‘‘อิทํ โน, ภเนฺต, การณํ กเถถา’’ติ ภิกฺขูหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต ตสฺส จตฺตาโร ปุตฺตา อเหสุํฯ เต เอกทิวสํ สารถิํ ปโกฺกเสตฺวา ‘‘มยํ, สมฺม, กิํสุกํ ทฎฺฐุกามา, กิํสุกรุกฺขํ โน ทเสฺสหี’’ติ อาหํสุฯ สารถิ ‘‘สาธุ, ทเสฺสสฺสามี’’ติ วตฺวา จตุนฺนมฺปิ เอกโต อทเสฺสตฺวา เชฎฺฐราชปุตฺตํ ตาว รเถ นิสีทาเปตฺวา อรญฺญํ เนตฺวา ‘‘อยํ กิํสุโก’’ติ ขาณุกกาเล กิํสุกํ ทเสฺสสิฯ อปรสฺส พหลปลาสกาเล, อปรสฺส ปุปฺผิตกาเล, อปรสฺส ผลิตกาเลฯ อปรภาเค จตฺตาโรปิ ภาตโร เอกโต นิสินฺนา ‘‘กิํสุโก นาม กีทิโส’’ติ กถํ สมุฎฺฐาเปสุํฯ ตโต เอโก ‘‘เสยฺยาถาปิ ฌามถูโณ’’ติ อาหฯ ทุติโย ‘‘เสยฺยถาปิ นิโคฺรธรุโกฺข’’ติ, ตติโย ‘‘เสยฺยถาปิ มํสเปสี’’ติ, จตุโตฺถ ‘‘เสยฺยถาปิ สิรีโส’’ติฯ เต อญฺญมญฺญสฺส กถาย อปริตุฎฺฐา ปิตุ สนฺติกํ คนฺตฺวา ‘‘เทว, กิํสุโก นาม กีทิโส’’ติ ปุจฺฉิตฺวา ‘‘ตุเมฺหหิ กิํ กถิต’’นฺติ วุเตฺต อตฺตนา กถิตนีหารํ รโญฺญ กเถสุํฯ ราชา ‘‘จตูหิปิ ตุเมฺหหิ กิํสุโก ทิโฎฺฐ, เกวลํ โว กิํสุกสฺส ทเสฺสโนฺต สารถิ ‘อิมสฺมิํ กาเล กิํสุโก กีทิโส , อิมสฺมิํ กีทิโส’ติ วิภชิตฺวา น ปุจฺฉิโต, เตน โว กงฺขา อุปฺปนฺนา’’ติ วตฺวา ปฐมํ คาถมาห –</p>


<ol>
<li>
‘‘สเพฺพหิ  
กิํสุโก ทิโฎฺฐ, กิํ เนฺวตฺถ วิจิกิจฺฉถ;  
  
น หิ สเพฺพสุ ฐาเนสุ, สารถี ปริปุจฺฉิโต’’ติฯ  
</li>
  
<p>ตตฺถ ติ สเพฺพหิ โว กิํสุโก ทิโฎฺฐ, กิํ นุ ตุเมฺห เอตฺถ วิจิกิจฺฉถ, สเพฺพสุ ฐาเนสุ กิํสุโกเวโส, ตุเมฺหหิ ปน น หิ สเพฺพสุ ฐาเนสุ สารถิ ปริปุจฺฉิโต, เตน โว กงฺขา อุปฺปนฺนาติฯ
</ol></p>


<p>สตฺถา อิมํ การณํ ทเสฺสตฺวา ‘‘ยถา, ภิกฺขุ, เต จตฺตาโร ภาติกา วิภาคํ กตฺวา อปุจฺฉิตตฺตา กิํสุเก กงฺขํ อุปฺปาเทสุํ, เอวํ ตฺวมฺปิ อิมสฺมิํ ธเมฺม กงฺขํ อุปฺปาเทสี’’ติ วตฺวา อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘เอวํ สเพฺพหิ ญาเณหิ, เยสํ ธมฺมา อชานิตา;  
  
เต เว ธเมฺมสุ กงฺขนฺติ, กิํสุกสฺมิํว ภาตโร’’ติฯ  
</li>
  
<p>ตสฺสโตฺถ – ยถา เต ภาตโร สเพฺพสุ ฐาเนสุ กิํสุกสฺส อทิฎฺฐตฺตา กงฺขิํสุ, เอวํ สเพฺพหิ วิปสฺสนาญาเณหิ เยสํ สเพฺพ ฉผสฺสายตนขนฺธภูตธาตุเภทา ธมฺมา อชานิตา, โสตาปตฺติมคฺคสฺส  อนธิคตตฺตา อปฺปฎิวิทฺธา, เต เว เตสุ ผสฺสายตนาทิธเมฺมสุ กงฺขนฺติ ยถา เอกสฺมิํเยว กิํสุกสฺมิํ จตฺตาโร ภาตโรติฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พาราณสิราชา อหเมว อโหสิ’’นฺติฯ</p>

</p>


<ol>
<li>
<p> [๒๔๙] ๙. สาลกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต อญฺญตรํ มหาเถรํ อารพฺภ กเถสิฯ โส กิเรกํ กุมารกํ ปพฺพาเชตฺวา ปีเฬโนฺต ตตฺถ วิหรติฯ สามเณโร ปีฬํ สหิตุํ อสโกฺกโนฺต อุปฺปพฺพชิฯ เถโร คนฺตฺวา ตํ อุปลาเปติ ‘‘กุมาร, ตว จีวรํ  ตเวว ภวิสฺสติ ปโตฺตปิ, มม สนฺตกํ ปตฺตจีวรมฺปิ ตเวว ภวิสฺสติ, เอหิ ปพฺพชาหี’’ติฯ โส ‘‘นาหํ ปพฺพชิสฺสามี’’ติ วตฺวาปิ ปุนปฺปุนํ วุจฺจมาโน ปพฺพชิ ฯ อถ นํ ปพฺพชิตทิวสโต ปฎฺฐาย ปุน เถโร วิเหเฐสิฯ โส ปีฬํ อสหโนฺต ปุน อุปฺปพฺพชิตฺวา อเนกวารํ ยาจเนฺตปิ ตสฺมิํ ‘‘ตฺวํ เนว มํ สหสิ, น วินา วตฺติตุํ สโกฺกสิ, คจฺฉ น ปพฺพชิสฺสามี’’ติ น ปพฺพชิฯ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, สุหทโย วต โส ทารโก มหาเถรสฺส อาสยํ ญตฺวา น ปพฺพชี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนเวส สุหทโย, ปุเพฺพปิ สุหทโยว, เอกวารํ เอตสฺส โทสํ ทิสฺวา น ปุน อุปคจฺฉี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กุฎุมฺพิกกุเล นิพฺพตฺติตฺวา วยปฺปโตฺต ธญฺญวิกฺกเยน ชีวิกํ กเปฺปสิฯ อญฺญตโรปิ อหิตุณฺฑิโก เอกํ มกฺกฎํ สิกฺขาเปตฺวา โอสธํ คาหาเปตฺวา เตน สปฺปํ กีฬาเปโนฺต ชีวิกํ กเปฺปสิฯ โส พาราณสิยํ อุสฺสเว ฆุเฎฺฐ อุสฺสวํ กีฬิตุกาโม ‘‘อิมํ มา ปมชฺชี’’ติ ตํ มกฺกฎํ ตสฺส ธญฺญวาณิชสฺส หเตฺถ ฐเปตฺวา อุสฺสวํ กีฬิตฺวา สตฺตเม ทิวเส ตสฺส สนฺติกํ คนฺตฺวา ‘‘กหํ มกฺกโฎ’’ติ ปุจฺฉิฯ มกฺกโฎ สามิกสฺส สทฺทํ สุตฺวาว ธญฺญาปณโต เวเคน นิกฺขมิฯ อถ นํ โส เวฬุเปสิกาย ปิฎฺฐิยํ โปเถตฺวา อาทาย อุยฺยานํ คนฺตฺวา เอกมเนฺต พนฺธิตฺวา นิทฺทํ โอกฺกมิฯ มกฺกโฎ ตสฺส นิทฺทายนภาวํ ญตฺวา อตฺตโน พนฺธนํ โมเจตฺวา ปลายิตฺวา อมฺพรุกฺขํ อารุยฺห อมฺพปกฺกํ ขาทิตฺวา อฎฺฐิํ อหิตุณฺฑิกสฺส สรีเร ปาเตสิฯ โส ปพุชฺฌิตฺวา อุโลฺลเกโนฺต ตํ ทิสฺวา  ‘‘มธุรวจเนน นํ วเญฺจตฺวา รุกฺขา โอตาเรตฺวา คณฺหิสฺสามี’’ติ ตํ อุปลาเปโนฺต ปฐมํ คาถมาห –</p>


<ol>
<li>
‘‘เอกปุตฺตโก ภวิสฺสสิ, ตฺวญฺจ โน เหสฺสสิ อิสฺสโร กุเล;  
  
โอโรห  
ทุมสฺมา สาลก, เอหิ ทานิ ฆรกํ วเชมเส’’ติฯ  
</li>
  
<p>ตสฺสโตฺถ – ตฺวํ มยฺหํ เอกปุตฺตโก ภวิสฺสสิ, กุเล จ เม โภคานํ อิสฺสโร, เอตมฺหา รุกฺขา โอตร, เอหิ อมฺหากํ ฆรํ คมิสฺสามฯ ติ นาเมน อาลปโนฺต อาหฯ
</ol></p>


<p>ตํ  สุตฺวา มกฺกโฎ ทุติยํ คาถมาห –</p>


<ol>
<li>
‘‘นนุ มํ สุหทโยติ มญฺญสิ, ยญฺจ มํ หนสิ เวฬุยฎฺฐิยา;  
  
ปกฺกมฺพวเน รมามเส, คจฺฉ ตฺวํ ฆรกํ ยถาสุข’’นฺติฯ  
</li>
  
<p>ตตฺถ ติ นนุ ตฺวํ มํ ‘‘สุหทโย’’ติ มญฺญสิ, ‘‘สุหทโย อย’’นฺติ มญฺญสีติ อโตฺถฯ ติ ยํ มํ เอวํ อติมญฺญสิ, ยญฺจ เวฬุเปสิกาย หนสิ, เตนาหํ นาคจฺฉามีติ ทีเปติฯ อถ นํ ‘‘มยํ อิมสฺมิํ นฺติ วตฺวา อุปฺปติตฺวา วนํ ปาวิสิฯ อหิตุณฺฑิโกปิ อนตฺตมโน อตฺตโน เคหํ อคมาสิฯ
</ol></p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มกฺกโฎ สามเณโร อโหสิ, อหิตุณฺฑิโก มหาเถโร, ธญฺญวาณิโช ปน อหเมว อโหสิ’’นฺติฯ</p>

</p>


<ol>
<li>
<p> [๒๕๐] ๑๐. กปิชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ กุหกํ ภิกฺขุํ อารพฺภ กเถสิฯ ตสฺส หิ กุหกภาโว ภิกฺขูสุ ปากโฎ ชาโตฯ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, อสุโก ภิกฺขุ นิยฺยานิเก พุทฺธสาสเน ปพฺพชิตฺวา กุหกวตฺตํ ปูเรตี’’ติฯ สตฺถา อาคนฺตฺวา  ‘‘กาย นุตฺถ, ภิกฺขเว , เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, เอส ภิกฺขุ อิทาเนว, ปุเพฺพปิ กุหโกเยว, อคฺคิมตฺตสฺส การณา มกฺกโฎ หุตฺวา โกหญฺญมกาสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กาสิรเฎฺฐ พฺราหฺมณกุเล นิพฺพตฺติตฺวา วยปฺปโตฺต ปุตฺตสฺส อาธาวิตฺวา ปริธาวิตฺวา วิจรณกาเล พฺราหฺมณิยา มตาย ปุตฺตํ อเงฺกนาทาย หิมวนฺตํ  ปวิสิตฺวา อิสิปพฺพชฺชํ ปพฺพชิตฺวา ตมฺปิ ปุตฺตํ ตาปสกุมารกํ กตฺวา ปณฺณสาลาย วาสํ กเปฺปสิฯ วสฺสารตฺตสมเย อจฺฉินฺนธาเร เทเว วสฺสเนฺต เอโก มกฺกโฎ สีตปีฬิโต ทเนฺต ขาทโนฺต กมฺปโนฺต วิจรติฯ โพธิสโตฺต มหเนฺต ทารุกฺขเนฺธ อาหริตฺวา อคฺคิํ กตฺวา มญฺจเก นิปชฺชิ, ปุตฺตโกปิสฺส ปาเท ปริมชฺชมาโน นิสีทิฯ โส มกฺกโฎ เอกสฺส มตตาปสสฺส สนฺตกานิ วกฺกลานิ นิวาเสตฺวา จ ปารุปิตฺวา จ อชินจมฺมํ อํเส กตฺวา กาชกมณฺฑลุํ อาทาย อิสิเวเสนาคนฺตฺวา ปณฺณสาลทฺวาเร อคฺคิสฺส การณา กุหกกมฺมํ กตฺวา อฎฺฐาสิฯ ตาปสกุมารโก ตํ ทิสฺวา ‘‘ตาต, ตาปโส เอโก สีตปีฬิโต กมฺปมาโน ติฎฺฐติ, อิธ นํ ปโกฺกสถ, วิสิเพฺพสฺสตี’’ติ ปิตรํ อายาจโนฺต ปฐมํ คาถมาห –</p>


<ol>
<li>
‘‘อยํ อิสี อุปสมสํยเม รโต, ส ติฎฺฐติ สิสิรภเยน อฎฺฎิโต;  
  
หนฺท อยํ ปวิสตุมํ อคารกํ, วิเนตุ สีตํ ทรถญฺจ เกวล’’นฺติฯ  
</li>
  
<p>ตตฺถ ติ ราคาทิกิเลสอุปสเม จ สีลสํยเม จ รโตฯ ติ โส ติฎฺฐติฯ ติ วาตวุฎฺฐิชนิตสฺส สิสิรสฺส ภเยนฯ ติ ปีฬิโตฯ นฺติ ปวิสตุ อิมํฯ นฺติ สกลํ อนวเสสํฯ
</ol></p>


<p>โพธิสโตฺต ปุตฺตสฺส วจนํ สุตฺวา อุฎฺฐาย โอโลเกโนฺต มกฺกฎภาวํ ญตฺวา ทุติยํ คาถมาห –</p>


<ol>
<li>
‘‘นายํ  
อิสี อุปสมสํยเม รโต, กปี อยํ ทุมวรสาขโคจโร;  
  
โส ทูสโก โรสโก จาปิ ชโมฺม, สเจ วเชมมฺปิ ทูเสยฺยคาร’’นฺติฯ  
</li>
  
<p>ตตฺถ ติ ทุมวรานํ สาขโคจโรฯ ติ โส เอวํ คตคตฎฺฐานสฺส ทูสนโต ทูสโก, ฆฎฺฎนตาย โรสโก, ลามกภาเวน ชโมฺมฯ ติ  ยทิ อิมํ ปณฺณสาลํ วเช ปวิเสยฺย, สพฺพํ อุจฺจารปสฺสาวกรเณน จ อคฺคิทาเนน จ ทูเสยฺยาติฯ
</ol></p>


<p>เอวญฺจ  ปน วตฺวา โพธิสโตฺต อุมฺมุกํ คเหตฺวา ตํ สนฺตาเสตฺวา ปลาเปสิฯ โส อุปฺปติตฺวา วนํ ปกฺขโนฺต ตถา ปกฺขโนฺตว อโหสิ, น ปุน ตํ ฐานํ อคมาสิฯ โพธิสโตฺต อภิญฺญา จ สมาปตฺติโย จ นิพฺพเตฺตตฺวา ตาปสกุมารสฺส กสิณปริกมฺมํ อาจิกฺขิ, โสปิ อภิญฺญา จ สมาปตฺติโย จ อุปฺปาเทสิฯ เต อุโภปิ อปริหีนชฺฌานา พฺรหฺมโลกปรายณา อเหสุํฯ</p>


<p>สตฺถา ‘‘น, ภิกฺขเว, อิทาเนว, โปราณโต ปฎฺฐายเปส กุหโกเยวา’’ติ อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิฯ สจฺจปริโยสาเน เกจิ โสตาปนฺนา, เกจิ สกทาคามิโน, เกจิ อนาคามิโน เกจิ อรหโนฺต อเหสุํฯ ‘‘ตทา มกฺกโฎ กุหกภิกฺขุ อโหสิ, ปุโตฺต ราหุโล, ปิตา ปน อหเมว อโหสิ’’นฺติฯ</p>

</p>

</p>


<p>ตสฺสุทฺทานํ –</p>


<p>
สพฺพทาฐี จ สุนโข, คุตฺติโล วิคติจฺฉา จ;  
  
มูลปริยายํ พาโลวาทํ, ปาทญฺชลิ กิํ สุโกปมํ;  
  
สาลกํ กปิ เต ทสฯ  
</p>
  
<p>อถ วคฺคุทฺทานํ –</p>


<p>
ทฬฺหวโคฺค จ สนฺถโว, กลฺยาณธมฺมาสทิโส;  
  
รูหโก ทฬฺหวโคฺค จ, พีรณถมฺภกาสาโว;  
  
อุปาหโน สิงฺคาโล จ, ทสวคฺคา ทุเก สิยุํฯ  
</p>
  
ทุกนิปาตวณฺณนา นิฎฺฐิตาฯ  
</p>
  
  
  
  
  