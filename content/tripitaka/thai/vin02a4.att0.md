<h2>วินยปิฎเก</h2>
<h2>ปริวาร-อฎฺฐกถา</h2>
<h1>โสฬสมหาวาโร</h1>
<h3>ปญฺญตฺติวารวณฺณนา</h3>
<p>
วิสุทฺธปริวารสฺส  
  
  
, ปริวาโรติ สาสเน;  
  
ธมฺมกฺขนฺธสรีรสฺส, ขนฺธกานํ อนนฺตราฯ  
</p>
  
<p>
สงฺคหํ โย สมารุโฬฺห, ตสฺส ปุพฺพาคตํ นยํ;  
  
หิตฺวา ทานิ กริสฺสามิ, อนุตฺตานตฺถวณฺณนํฯ  
</p>
  
<p> ตตฺถ  นฺติ อาทินยปฺปวตฺตาย ตาว ปุจฺฉาย อยํ สเงฺขปโตฺถ – โย โส ภควา สาสนสฺส จิรฎฺฐิติกตฺถํ ธมฺมเสนาปตินา สทฺธมฺมคารวพหุมานเวคสมุสฺสิตํ อญฺชลิํ สิรสฺมิํ ปติฎฺฐาเปตฺวา ยาจิโต ทส อตฺถวเส ปฎิจฺจ วินยปญฺญตฺติํ ปญฺญเปสิ, เตน ภควตา ตสฺส ตสฺส สิกฺขาปทสฺส ปญฺญตฺติกาลํ ชานตา, ตสฺสา ตสฺสา สิกฺขาปทปญฺญตฺติยา ทส อตฺถวเส ปสฺสตา; อปิจ ปุเพฺพนิวาสาทีหิ ชานตา, ทิเพฺพน จกฺขุนา ปสฺสตา, ตีหิ วิชฺชาหิ ฉหิ วา ปน อภิญฺญาหิ ชานตา, สพฺพตฺถ อปฺปฎิหเตน สมนฺตจกฺขุนา ปสฺสตา, สพฺพธมฺมชานนสมตฺถาย ปญฺญาย ชานตา, สพฺพสตฺตานํ จกฺขุวิสยาตีตานิ ติโรกุฎฺฎาทิคตานิ จาปิ รูปานิ อติวิสุเทฺธน มํสจกฺขุนา จ ปสฺสตา, อตฺตหิตสาธิกาย สมาธิปทฎฺฐานาย ปฎิเวธปญฺญาย ชานตา, ปรหิตสาธิกาย กรุณาปทฎฺฐานาย  เทสนาปญฺญาย ปสฺสตา, อรหตา สมฺมาสมฺพุเทฺธน ‘‘ยํ ปฐมํ ปาราชิกํ ปญฺญตฺตํ, ตํ กตฺถ ปญฺญตฺตํ, กํ อารพฺภ ปญฺญตฺตํ, กิสฺมิํ วตฺถุสฺมิํ ปญฺญตฺตํ, อตฺถิ ตตฺถ ปญฺญตฺติ…เป.… เกนาภต’’นฺติฯ</p>


<p> ปุจฺฉาวิสฺสชฺชเน  ปน นฺติ อิทํ เกวลํ ปุจฺฉาย อาคตสฺส อาทิปทสฺส ปจฺจุทฺธรณมตฺตเมว, ติ เอวมาทินา ปน นเยน ปุนปิ เอตฺถ เอเกกํ ปทํ ปุจฺฉิตฺวาว วิสฺสชฺชิตํฯ ติ ‘‘โย ปน ภิกฺขุ เมถุนํ ธมฺมํ ปฎิเสเวยฺย ปาราชิโก โหติ อสํวาโส’’ติ อยํ เอกา ปญฺญตฺติฯ ติ ‘‘อนฺตมโส ติรจฺฉานคตายปี’’ติ จ, ‘‘สิกฺขํ อปจฺจกฺขายา’’ติ จ มกฺกฎิวชฺชิปุตฺตกวตฺถูนํ วเสน วุตฺตา – อิมา เทฺว อนุปญฺญตฺติโยฯ เอตฺตาวตา ‘‘อตฺถิ ตตฺถ ปญฺญตฺติ อนุปญฺญตฺติ อนุปฺปนฺนปญฺญตฺตี’’ติ อิมิสฺสา ปุจฺฉาย เทฺว โกฎฺฐาสา วิสฺสชฺชิตา โหนฺติฯ ตติยํ วิสฺสเชฺชตุํ ปน ติ วุตฺตํฯ อยญฺหิ  นาม อนุปฺปเนฺน โทเส ปญฺญตฺตา; สา อฎฺฐครุธมฺมวเสน ภิกฺขุนีนํเยว อาคตา, อญฺญตฺร นตฺถิฯ ตสฺมา วุตฺตํ ‘‘อนุปฺปนฺนปญฺญตฺติ ตสฺมิํ นตฺถี’’ติฯ ติ มชฺฌิมเทเส เจว ปจฺจนฺติมชนปเทสุ จ สพฺพตฺถปญฺญตฺติฯ วินยธรปญฺจเมน คเณน ‘‘อุปสมฺปทา, คุณงฺคุณูปาหนา, ธุวนหานํ, จมฺมตฺถรณ’’นฺติ อิมานิ หิ จตฺตาริ สิกฺขาปทานิ มชฺฌิมเทเสเยว ปญฺญตฺติฯ เอเตฺถว เอเตหิ อาปตฺติ โหติ, น ปจฺจนฺติมชนปเทสุฯ เสสานิ สพฺพาเนว สพฺพตฺถปญฺญตฺติ นามฯ</p>


<p>ติ  ภิกฺขูนเญฺจว ภิกฺขุนีนญฺจ สาธารณปญฺญตฺติ; สุทฺธภิกฺขูนเมว หิ สุทฺธภิกฺขุนีนํ วา ปญฺญตฺตํ สิกฺขาปทํ  นาม โหติฯ อิทํ ปน ภิกฺขุํ อารพฺภ อุปฺปเนฺน วตฺถุสฺมิํ ‘‘ยา ปน ภิกฺขุนี ฉนฺทโส เมถุนํ ธมฺมํ ปฎิเสเวยฺย, อนฺตมโส ติรจฺฉานคเตนปิ ปาราชิกา โหติ อสํวาสา’’ติ ภิกฺขุนีนมฺปิ  ปญฺญตฺตํ, วินีตกถามตฺตเมว หิ ตาสํ นตฺถิ, สิกฺขาปทํ ปน อตฺถิ, เตน วุตฺตํ ‘‘สาธารณปญฺญตฺตี’’ติฯ มฺปิ เอเสว นโยฯ พฺยญฺชนมตฺตเมว หิ เอตฺถ นานํ, ภิกฺขูนํ ภิกฺขุนีนมฺปิ สาธารณตฺตา  อุภินฺนมฺปิ ปญฺญตฺตตฺตา ติฯ อเตฺถ ปน เภโท นตฺถิฯ</p>


<p>นฺติ ‘‘ยสฺส สิยา อาปตฺติ โส อาวิกเรยฺยา’’ติ เอตฺถ สพฺพาปตฺตีนํ อนุปวิฎฺฐตฺตา  นิทาเน อนุปวิฎฺฐนฺติ อโตฺถฯ ติ นิทาโนคธํ นิทานปริยาปนฺนมฺปิ สมานํ ‘‘ตตฺริเม จตฺตาโร  ปาราชิกา ธมฺมา’’ติอาทินา ทุติเยเนว อุเทฺทเสน อุเทฺทสํ อาคจฺฉติฯ นฺติ สีลวิปตฺติอาทีนํฯ ปฐมา หิ เทฺว อาปตฺติกฺขนฺธา สีลวิปตฺติ นาม, อวเสสา ปญฺจ อาจารวิปตฺติ นามฯ มิจฺฉาทิฎฺฐิ จ อนฺตคฺคาหิกทิฎฺฐิ จ ทิฎฺฐิวิปตฺติ นาม, อาชีวเหตุ ปญฺญตฺตานิ ฉ สิกฺขาปทานิ อาชีววิปตฺติ นามฯ อิติ อิมาสํ จตุนฺนํ วิปตฺตีนํ อิทํ ปาราชิกํ สีลวิปตฺติ นาม โหติฯ</p>


<p>ติ ทฺวงฺคิเกน เอเกน สมุฎฺฐาเนนฯ เอตฺถ หิ จิตฺตํ องฺคํ โหติ, กาเยน ปน อาปตฺติํ อาปชฺชติฯ เตน วุตฺตํ ‘‘กายโต จ จิตฺตโต จ สมุฎฺฐาตี’’ติฯ ติ ‘‘อาปโนฺนสี’’ติ สมฺมุขา ปุจฺฉิยมาโน ‘‘อาม อาปโนฺนมฺหี’’ติ ปฎิชานาติ, ตาวเทว ภณฺฑนกลหวิคฺคหา วูปสนฺตา โหนฺติ, สกฺกา จ โหติ ตํ ปุคฺคลํ อปเนตฺวา อุโปสโถ วา ปวารณา วา กาตุํฯ อิติ สมฺมุขาวินเยน จ ปฎิญฺญาตกรเณน จาติ ทฺวีหิ สมเถหิ สมฺมติ, น จ ตปฺปจฺจยา โกจิ อุปทฺทโว โหติฯ ยํ ปน อุปริ ปญฺญตฺติวเคฺค ‘‘น กตเมน สมเถน สมฺมตี’’ติ วุตฺตํ, ตํ สมถํ โอตาเรตฺวา อนาปตฺติ กาตุํ น สกฺกาติ อิมมตฺถํ สนฺธาย วุตฺตํฯ</p>


<p>ติ ‘‘โย ปน ภิกฺขู’’ติอาทินา นเยน วุตฺตมาติกา ปญฺญตฺติ วินโยติ อโตฺถฯ ติ ปทภาชนํ วุจฺจติ; ติ หิ วิภงฺคเสฺสเวตํ นามํฯ ติ  วีติกฺกโมฯ ติ อวีติกฺกโมฯ ติ เยสํ วินยปิฎกญฺจ อฎฺฐกถา จ สพฺพา ปคุณาติ อโตฺถฯ ติ เต เอตํ ปฐมปาราชิกํ  ปาฬิโต จ อตฺถโต จ ธาเรนฺติ; น หิ สกฺกา สพฺพํ วินยปิฎกํ อชานเนฺตน เอตสฺส อโตฺถ ชานิตุนฺติฯ นฺติ อิทํ ปฐมปาราชิกํ ปาฬิวเสน จ อตฺถวเสน จ ยาว อชฺชตนกาลํ เกน อานีตนฺติฯ นฺติ ปรมฺปราย อานีตํฯ</p>


<p> อิทานิ ยาย ปรมฺปราย อานีตํ, ตํ ทเสฺสตุํ ’’ติอาทินา นเยน โปราณเกหิ มหาเถเรหิ คาถาโย ฐปิตา ฯ ตตฺถ ยํ วตฺตพฺพํ, ตํ นิทานวณฺณนายเมว วุตฺตํฯ อิมินา นเยน ทุติยปาราชิกาทิปุจฺฉาวิสฺสชฺชเนสุปิ วินิจฺฉโย เวทิตโพฺพติฯ</p>

</p>


<h3>กตาปตฺติวาราทิวณฺณนา</h3>
<p> อิโต ปรํ ‘‘เมถุนํ ธมฺมํ ปฎิเสวโนฺต กติ อาปตฺติโย อาปชฺชตี’’ติ อาทิปฺปเภโท  ‘‘เมถุนํ ธมฺมํ ปฎิเสวนฺตสฺส อาปตฺติโย จตุนฺนํ วิปตฺตีนํ กติ วิปตฺติโย ภชนฺตี’’ติ อาทิปฺปเภโท  ‘‘เมถุนํ ธมฺมํ ปฎิเสวนฺตสฺส อาปตฺติโย สตฺตนฺนํ อาปตฺติกฺขนฺธานํ กติหิ อาปตฺติกฺขเนฺธหิ สงฺคหิตา’’ติ อาทิปฺปเภโท  ‘‘เมถุนํ ธมฺมํ ปฎิเสวนฺตสฺส อาปตฺติโย ฉนฺนํ อาปตฺติสมุฎฺฐานานํ กติหิ สมุฎฺฐาเนหิ สมุฎฺฐหนฺตี’’ติ อาทิปฺปเภโท  ‘‘เมถุนํ ธมฺมํ ปฎิเสวนฺตสฺส อาปตฺติโย จตุนฺนํ อธิกรณานํ กตมํ อธิกรณ’’นฺติ อาทิปฺปเภโท  ‘‘เมถุนํ ธมฺมํ ปฎิเสวนฺตสฺส อาปตฺติโย สตฺตนฺนํ สมถานํ กติหิ สมเถหิ สมฺมนฺตี’’ติ อาทิปฺปเภโท  ตทนนฺตโร  จาติ อิเม สตฺต วารา อุตฺตานตฺถา เอวฯ</p>


<p> ตโต ปรํ ‘‘เมถุนํ ธมฺมํ ปฎิเสวนปจฺจยา ปาราชิกํ กตฺถ ปญฺญตฺต’’นฺติอาทินา นเยน ปุน ปจฺจยวเสน เอโก  ตสฺส วเสน ปุริมสทิสา เอว กตาปตฺติวาราทโย สตฺต วาราติ เอวํ อปเรปิ อฎฺฐ วารา วุตฺตา, เตปิ อุตฺตานตฺถา เอวฯ อิติ อิเม อฎฺฐ, ปุริมา อฎฺฐาติ มหาวิภเงฺค โสฬส วารา ทสฺสิตาฯ ตโต ปรํ เตเนว นเยน ภิกฺขุนิวิภเงฺคปิ  โสฬส วารา อาคตาติ เอวมิเม อุภโตวิภเงฺค ทฺวตฺติํส วารา ปาฬินเยเนว  เวทิตพฺพาฯ น เหตฺถ กิญฺจิ ปุเพฺพ อวินิจฺฉิตํ นาม อตฺถิฯ</p>

</p>

</p>





