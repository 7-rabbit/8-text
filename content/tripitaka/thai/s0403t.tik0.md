<h2>องฺคุตฺตรนิกาเย</h2>
<h2>ปญฺจกนิปาต-ฎีกา</h2>
<h2>๑. ปฐมปณฺณาสกํ</h2>
<h1>๑. เสขพลวโคฺค</h1>
<h3>๑. สํขิตฺตสุตฺตวณฺณนา</h3>
<p> ปญฺจกนิปาตสฺส   ปฐเม กามํ สมฺปยุตฺตธเมฺมสุ ถิรภาโวปิ พลโฎฺฐ เอว, ปฎิปเกฺขหิ ปน อกมฺปนียตฺตํ สาติสยํ พลโฎฺฐติ วุตฺตํ – ติฯ</p>

</p>


<h3>๒-๖. วิตฺถตสุตฺตาทิวณฺณนา</h3>
<p> ทุติเย  ติ ลชฺชติ วิรชฺชติฯ ยสฺมา หิรี ปาปชิคุจฺฉนลกฺขณา, ตสฺมา ติ วุตฺตํฯ ติ อุตฺรสติฯ ปาปุตฺราสลกฺขณญฺหิ โอตฺตปฺปํฯ</p>


<p>ติ  สโงฺกจํ อนาปนฺนวีริโยฯ เตนาห ติฯ ติ สมุจฺฉินฺนตฺถายฯ กุสลานํ ธมฺมานํ อุปสมฺปทา นาม สมธิคโม เอวาติ อาห ติฯ</p>


<p>คติอตฺถา ธาตุสทฺทา พุทฺธิอตฺถา โหนฺตีติ อาห ติฯ มิสฺสกนเยนายํ เทสนา คตาติ อาห ติฯ เตนาห ติฯ วิปสฺสนาปญฺญาย วิกฺขมฺภนกิริยโต สา จ โข ปเทสิกาติ นิปฺปเทสิกํ กตฺวา ทเสฺสตุํ ติ วุตฺตํฯ ทุกฺขกฺขยคามินิภาเวปิ เอเสว นโยฯ ติ ยาถาวโตฯ อกุปฺปธมฺมตาย หิ มคฺคปญฺญาย เขปิตํ เขปิตเมว, นาสฺส ปุน เขปนกิจฺจํ อตฺถีติ อุปาเยน ญาเยน สา ปวตฺตตีติ อาห ติฯ ตติยาทีสุ นตฺถิ วตฺตพฺพํฯ</p>

</p>


<h3>๗. กามสุตฺตวณฺณนา</h3>
<p> สตฺตเม อสนฺติ ลูนนฺติ เตนาติ  ทาตฺตํฯ วิวิธา อาภญฺชนฺติ ภารํ โอลเมฺพนฺติ เตนาติ  วิธํฯ ติ เอตฺถ ทุวิโธ กุลปุโตฺต ชาติกุลปุโตฺต, อาจารกุลปุโตฺต จฯ ตตฺถ ‘‘เตน โข ปน สมเยน รฎฺฐปาโล นาม กุลปุโตฺต ตสฺมิํเยว ถุลฺลโกฎฺฐิเก อคฺคกุลิกสฺส ปุโตฺต’’ติ (ม. นิ. ๒.๒๙๔) เอวํ อาคโต อุจฺจกุลปฺปสุโต  นามฯ ‘‘เย เต กุลปุตฺตา สทฺธา อคารสฺมา อนคาริยํ ปพฺพชิตา’’ติ (ม. นิ. ๑.๓๔) เอวํ อาคตา ปน ยตฺถ กตฺถจิ กุเล ปสุตาปิ อาจารสมฺปนฺนา  นามฯ อิธ ปน อาจารกุลปุโตฺต อธิเปฺปโตฯ เตนาห ติฯ นฺติ อนุจฺฉวิกํ, เอวํ วตฺตพฺพตํ อรหตีติ อโตฺถฯ เสสเมตฺถ อุตฺตานเมวฯ</p>

</p>


<h3>๘. จวนสุตฺตวณฺณนา</h3>
<p> อฎฺฐเม   ติ อิมินา อธิคมสทฺธา ทสฺสิตาฯ จตุพฺพิธา หิ สทฺธา – อาคมนียสทฺธา, อธิคมสทฺธา, ปสาทสทฺธา, โอกปฺปนสทฺธาติฯ ตตฺถ  สพฺพญฺญุโพธิสตฺตานํ ปวตฺตา โหติฯ อาคมนียปฺปฎิปทาย อาคตา หิ สทฺธา สาติสยา มหาโพธิสตฺตานํ ปโรปเทเสน วินา สเทฺธยฺยวตฺถุํ อวิปรีตโต คเหตฺวา อธิมุจฺจนโตฯ สจฺจปฺปฎิเวธโต อาคตสทฺธา  สุปฺปพุทฺธาทีนํ วิยฯ ‘‘สมฺมาสมฺพุโทฺธ ภควา’’ติอาทินา พุทฺธาทีสุ อุปฺปชฺชนกปฺปสาโท  มหากปฺปินราชาทีนํ วิยฯ ‘‘เอวเมต’’นฺติ โอกฺกนฺทิตฺวา ปกฺขนฺทิตฺวา สทฺทหนวเสน กปฺปนํ โอกปฺปนํ, ตเทว สทฺธาติ ฯ ตตฺถ ปสาทสทฺธา ปรเนยฺยรูปา โหติ, สวนมเตฺตนปิ ปสีทนโตฯ โอกปฺปนสทฺธา สเทฺธยฺยํ วตฺถุํ โอคาหิตฺวา อนุปวิสิตฺวา ‘‘เอวเมต’’นฺติ ปจฺจกฺขํ กโรนฺตี วิย ปวตฺตติฯ</p>

</p>


<h3>๙. ปฐมอคารวสุตฺตวณฺณนา</h3>
<p> นวเม ติ อปฺปติสฺสโว ว-การสฺส ย-การํ กตฺวา นิเทฺทโสฯ ครุนา กิสฺมิญฺจิ วุโตฺต คารววเสน ปติสฺสวนํ, ปติสฺสโว, ปติสฺสวภูตํ, ตํสภาวญฺจ ยํ กิญฺจิ คารวํฯ นตฺถิ เอตสฺมิํ ปติสฺสโวติ  คารววิรหิโตฯ เตนาห ติฯ</p>

</p>


<h3>๑๐. ทุติยอคารวสุตฺตวณฺณนา</h3>
<p> ทสเม นฺติอาทีสุ สีเลน  มเคฺคน  นิพฺพาเนน ฯ สีลสมาธีหิ วา  วิปสฺสนามเคฺคหิ  ผลนิพฺพาเนหิ ฯ เอตฺถ จ ยสฺส จตุพฺพิธํ สีลํ อขณฺฑาทิภาวปฺปวตฺติยา สุปริสุทฺธํ วิเสสภาคิยตฺตา อปฺปกสิเรเนว มคฺคผลาวหํ สงฺฆรกฺขิตเตฺถรสฺส วิย, โส ตาทิเสน สีเลน อิมสฺมิํ ธมฺมวินเย วุทฺธิํ  อาปชฺชิสฺสติฯ เตน วุตฺตํ – ‘‘สีเลน วุทฺธิ’’นฺติฯ ยสฺส ปน อริยมโคฺค อุปฺปโนฺน, โส วิรูฬฺหมูโล วิย ปาทโป สุปฺปติฎฺฐิตตฺตา สาสเน วิรูฬฺหิํ อาปโนฺน นาม โหติฯ เตน วุตฺตํ  – ‘‘มเคฺคน วิรูฬฺหิ’’นฺติฯ โย สพฺพกิเลสนิพฺพานปฺปโตฺต, โส อรหา สีลาทิธมฺมกฺขนฺธปาริปูริยา สติ เวปุลฺลปฺปโตฺต โหติฯ เตน วุตฺตํ ‘‘นิพฺพาเนน เวปุลฺล’’นฺติฯ ทุติยวิกเปฺป อโตฺถ วุตฺตนยานุสาเรน เวทิตโพฺพฯ</p>

</p>

</p>





