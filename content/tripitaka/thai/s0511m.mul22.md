<h1>๒๓. เวสฺสภูพุทฺธวํโส</h1>
<ol>
<li>
ตเตฺถว  
มณฺฑกปฺปมฺหิ, อสโม อปฺปฎิปุคฺคโล;  
  
เวสฺสภู นาม นาเมน, โลเก อุปฺปชฺชิ นายโก  
โส ชิโน (สฺยา. กํ. ก.)  
ฯ  
</li>
  
<li>
อาทิตฺตํ  
วต ราคคฺคิ, ตณฺหานํ วิชิตํ ตทา;  
  
นาโคว พนฺธนํ เฉตฺวา, ปโตฺต สโมฺพธิมุตฺตมํฯ  
</li>
  
<li>
ธมฺมจกฺกํ ปวเตฺตเนฺต, เวสฺสภูโลกนายเก;  
  
อสีติโกฎิสหสฺสานํ, ปฐมาภิสมโย อหุฯ  
</li>
  
<li>
ปกฺกเนฺต จาริกํ รเฎฺฐ, โลกเชเฎฺฐ นราสเภ;  
  
สตฺตติโกฎิสหสฺสานํ, ทุติยาภิสมโย อหุฯ  
</li>
  
<li>
มหาทิฎฺฐิํ วิโนเทโนฺต, ปาฎิเหรํ กโรติ โส;  
  
สมาคตา นรมรู, ทสสหสฺสี สเทวเกฯ  
</li>
  
<li>
มหาอจฺฉริยํ  
ทิสฺวา, อพฺภุตํ โลมหํสนํ;  
  
เทวา เจว มนุสฺสา จ, พุชฺฌเร สฎฺฐิโกฎิโยฯ  
</li>
  
<li>
สนฺนิปาตา ตโย อาสุํ, เวสฺสภุสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
อสีติภิกฺขุสหสฺสานํ, ปฐโม อาสิ สมาคโม;  
  
สตฺตติภิกฺขุสหสฺสานํ, ทุติโย อาสิ สมาคโมฯ  
</li>
  
<li>
สฎฺฐิภิกฺขุสหสฺสานํ  
, ตติโย อาสิ สมาคโม;  
  
ชราทิภยภีตานํ, โอรสานํ มเหสิโนฯ  
</li>
  
<li>
อหํ เตน สมเยน, สุทสฺสโน นาม ขตฺติโย;  
  
นิมเนฺตตฺวา มหาวีรํ, ทานํ ทตฺวา มหารหํ;  
  
อนฺนปาเนน วเตฺถน, สสงฺฆํ ชิน ปูชยิํฯ  
</li>
  
<li>
ตสฺส พุทฺธสฺส อสมสฺส, จกฺกํ วตฺติตมุตฺตมํ;  
  
สุตฺวาน ปณิตํ ธมฺมํ, ปพฺพชฺชมภิโรจยิํฯ  
</li>
  
<li>
มหาทานํ ปวเตฺตตฺวา, รตฺตินฺทิวมตนฺทิโต;  
  
ปพฺพชฺชํ คุณสมฺปนฺนํ, ปพฺพชิํ ชินสนฺติเกฯ  
</li>
  
<li>
อาจารคุณสมฺปโนฺน, วตฺตสีลสมาหิโต;  
  
สพฺพญฺญุตํ คเวสโนฺต, รมามิ ชินสาสเนฯ  
</li>
  
<li>
สทฺธาปีติํ อุปคนฺตฺวา, พุทฺธํ วนฺทามิ สตฺถรํ;  
  
ปีติ อุปฺปชฺชติ มยฺหํ, โพธิยาเยว การณาฯ  
</li>
  
<li>
อนิวตฺตมานสํ  
ญตฺวา, สมฺพุโทฺธ เอตทพฺรวิ;  
  
‘‘เอกติํเส อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ  
กปิลวฺหยา รมฺมา…เป.… เหสฺสาม สมฺมุขา อิมํ’’ฯ  
  
<li>
ตสฺสาหํ  
วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
อโนมํ นาม นครํ, สุปฺปตีโต นาม ขตฺติโย;  
  
มาตา ยสวตี นาม, เวสฺสภุสฺส มเหสิโนฯ  
</li>
  
<li>
ฉ จ วสฺสสหสฺสานิ, อคารํ อชฺฌ โส วสิ;  
  
รุจิ สุรุจิ รติวฑฺฒโน, ตโย ปาสาทมุตฺตมาฯ  
</li>
  
<li>
อนูนติํสสหสฺสานิ, นาริโย สมลงฺกตา;  
  
สุจิตฺตา นาม สา นารี, สุปฺปพุโทฺธ นาม อตฺรโชฯ  
</li>
  
<li>
นิมิเตฺต จตุโร ทิสฺวา, สิวิกายาภินิกฺขมิ;  
  
ฉมาสํ ปธานจารํ, อจรี ปุริสุตฺตโมฯ  
</li>
  
<li>
พฺรหฺมุนา  
ยาจิโต สโนฺต, เวสฺสภูโลกนายโก;  
  
วตฺติ จกฺกํ มหาวีโร, อรุณาราเม นรุตฺตโมฯ  
</li>
  
<li>
โสโณ  
จ อุตฺตโร เจว, อเหสุํ อคฺคสาวกา;  
  
อุปสโนฺต นามุปฎฺฐาโก, เวสฺสภุสฺส มเหสิโนฯ  
</li>
  
<li>
รามา  
ทามา (สี.)  
เจว สมาลา จ, อเหสุํ อคฺคสาวิกา;  
  
โพธิ ตสฺส ภควโต, มหาสาโลติ วุจฺจติฯ  
</li>
  
<li>
โสตฺถิโก เจว รโมฺภ จ, อเหสุํ อคฺคุปฎฺฐกา;  
  
โคตมี สิริมา เจว, อเหสุํ อคฺคุปฎฺฐิกาฯ  
</li>
  
<li>
สฎฺฐิรตนมุเพฺพโธ, เหมยูปสมูปโม;  
  
กายา นิจฺฉรติ รสฺมิ, รตฺติํว ปพฺพเต สิขีฯ  
</li>
  
<li>
สฎฺฐิวสฺสสหสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ธมฺมํ  
วิตฺถาริกํ กตฺวา, วิภชิตฺวา มหาชนํ;  
  
ธมฺมนาวํ ฐเปตฺวาน, นิพฺพุโต โส สสาวโกฯ  
</li>
  
<li>
ทสฺสเนยฺยํ สพฺพชนํ, วิหารํ อิริยาปถํ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
เวสฺสภู ชินวโร สตฺถา, เขมารามมฺหิ นิพฺพุโต;  
  
ธาตุวิตฺถาริกํ อาสิ, เตสุ เตสุ ปเทสโตติฯ  
</li>
  
เวสฺสภุสฺส ภควโต วํโส เอกวีสติโมฯ  
</li>
  
  
  
  
  