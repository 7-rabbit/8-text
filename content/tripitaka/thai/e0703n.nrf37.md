<h1>อฎฺฐติํสติม ปริเจฺฉท</h1>
<h3>ทสราชโก</h3>
<ol>
<li>
มหานาม  
สุโต อาสิ, ทมิฬี กุจฺฉิสมฺภโว;  
  
โสตฺถิเสโน, ตถาสโงฺฆ-ธีตา จา’สิ มเหสิยาฯ  
</li>
  
<li>
โสตฺถิเสโน ตทา รชฺชํ, ปตฺวา สงฺฆยนาสิโต;  
  
ตสฺมิํเยว ทิเน เภริํ, จราเปตฺวา ตทา ตุ สาฯ  
</li>
  
<li>
อตฺตโน สามิกสฺสทา, ฉตฺตคฺคาหกชนฺตุโน;  
  
ฉตฺตคฺคาหกวาปิํ โส, กตฺวา สํวจฺฉเร มโตฯ  
</li>
  
<li>
อถ มโจฺจ มหาปโญฺญ, สหาโย ตสฺส ตํ มตํ;  
  
อโนฺตวตฺถุมฺหิ ฌาเปตฺวา, วีหิโจรํ มหาพลํฯ  
</li>
  
<li>
รชฺชโยโคฺคติ จิเนฺตตฺวา, กตฺวา ตํ ภูปติํ รโห;  
  
อโนฺตเยว นิวาเสตฺวา, ราชา โรคาตุโร อิติฯ  
</li>
  
<li>
ยสํ รชฺชํ วิจาเรสิ, ฉเณ ปเตฺต มหาชนา;  
  
ราชา เจ อตฺถิ อเมฺหหิ, สทฺธิํ เมตูติ โฆสยุํฯ  
</li>
  
<li>
ตํ สุตฺวา นรปาโล โส, สพฺพลงฺการมณฺฑิโต;  
  
สมานํเต มหานาเค, เนสโยคฺคา มมา’ติโสฯ  
</li>
  
<li>
ทาฎฺฐาธาตุฆรฐาเน, สุวา นาคํ สมาทิสิ;  
  
รโญฺญ อาณาติ วุเตฺต โส, อคา อารุยฺห ตํ ปุรํฯ  
</li>
  
<li>
กตฺวา ปทกฺขิณํ คนฺตฺวา, ปาจินทฺวารโต พหิ;  
  
ปฐเม เจติยฐาเน, ธาตุนาคํ สมปฺปยิฯ  
</li>
  
<li>
มหาเจติตฺตเย หตฺถิ-ปากาเร’กาสิ โตรณํ;  
  
มิตฺตเสโน พหุํ ปุญฺญํ, กตฺวา วเสฺสน โส จุโตฯ  
</li>
  
<li>
มิตฺตเสนํ รเณ หนฺตฺวา, ทมิโฬ ปณฺฑุนามโก;  
  
อาคโต ปรตีรมฺหา, ลงฺการชฺชมการยิฯ  
</li>
  
<li>
ชนา กุลีนา สเพฺพปิ, โรหณํ สมุปาคตา;  
  
โอรคงฺคาย อิเสฺสรํ, ทมิฬา เอว กปฺปยุํฯ  
</li>
  
<li>
เย  
สุภสฺส พลฎฺฐสฺส, ภีตาโมริยวํสชา;  
  
พลายิตฺวา นราวาสํ, กปฺปยิํสุ ตหิํ ตหิํฯ  
</li>
  
<li>
เตสมญฺญตโม นนฺทิ-วาปิ คาเม กุฎิมฺพโก;  
  
ธาตุเสนวฺหโย อาสิ, ทาฐานาโม จ ตํ สุโตฯ  
</li>
  
<li>
คาเม อมฺพิลยาคุมฺหิ, วสํ ปุเตฺต ทุเว ลภิ;  
  
ธาตุเสนํ สิลาติสฺส-โพธิํจ สมฺปชาติเกฯ  
</li>
  
<li>
มาตุโส ทริโย เตสํ, สโทฺธ ปพฺพชฺช วตฺตติ;  
  
ทีฆสนฺทกตาวาเส, ธาตุเสนาปิ มาณโวฯ  
</li>
  
<li>
สนฺติเก ตสฺส ปพฺพชฺช-รุกฺขมูลมฺหิ เอกทา;  
  
สชฺฌายติ ปวิสฺสิตฺถ, เมโฆ นาโคตุปสฺสิยฯ  
</li>
  
<li>
ปริกฺขิปิตฺวา โภเคหิ, ฉาทยิตฺวา ผเณน จ;  
  
โปตฺถกญฺจ กุมารญฺจ, รกฺขิตํ ปสฺสิ มาตุโลฯ  
</li>
  
<li>
สีเส อากิริ สงฺการํ, ตสฺส รุโฎฺฐ ปโรยติ;  
  
ตสฺมิํ จิตฺตํ น ทูเสสิ, ตมฺปิ ทิสฺวาน มาตุโลฯ  
</li>
  
<li>
อุตฺตโม วต’ยํ สโตฺต, ราชา เหสฺสติ นิจฺฉยํ;  
  
รกฺขิตโพฺพ’ติ อาทาย, ตํ วิหารมุปาคโตฯ  
</li>
  
<li>
โคณิสาทิ วิหาเร’ยํ, กตฺตโพฺพ นีติมา อิติ;  
  
สิกฺขาเปสิ กุมารํ ตํ, ปณฺฑุโก ตํ วิชานิยฯ  
</li>
  
<li>
คณฺหเถตนฺติเปเสสิ, เสวเก ตสฺสารตฺติยํ;  
  
ทิสฺวาน สุปินํ เถโร, นีหริตฺถ กุมารกํฯ  
</li>
  
<li>
ตสฺมิํ นิกฺขนฺตมตฺตมฺหิ, เสวกํ ปริวาริย;  
  
ปริเวเณ น ปสฺสิํสุ, ตโต นิกฺขมฺม เต อุโภฯ  
</li>
  
<li>
ทกฺขิณสฺมิํ ทิสาภาเค, โคณ นามํ มหานทิํ;  
  
ปตฺวา สมฺปุณฺณมฎฺฐํสุ, คนฺตุกามาปิ เวคสาฯ  
</li>
  
<li>
ยถา นทิยํ วาเรติ, อเมฺห ตํ ตฺวมฺปิ วารย;  
  
วาปิํคเหตฺวา เอเตฺถ’ติ, วตฺวา เถโร ตทา นทิํฯ  
</li>
  
<li>
โอตริตฺถกุมาเรน, สทฺธิํ ทิสฺวาน เต อุโภ;  
  
นาคราชา ตทา เอโก, ปิฎฺฐิํ ปาทาสิ เตน โสฯ  
</li>
  
<li>
อุตฺตริตฺวา กุมารํ ตํ, เนตฺวา ปจฺจนฺตมาวสํ;  
  
ลทฺธา ขีโรทนํ สุตฺวา, เสสํ ปเตฺตน ตสฺส’ทาฯ  
</li>
  
<li>
จิตฺตกาเรน  
เถรมฺหิ, ภตฺตํ ปกฺขิปฺป ภูมิยํ;  
  
ภุญฺชิ เถโรปิ ตํ ชานิ, ภุญฺช เต ยํ มหิํ อิติฯ  
</li>
  
<li>
ปณฺฑุราชาปิ กตฺวาน, รชฺชํ วสฺสมฺหิ ปญฺจเม;  
  
จุโต ปุโตฺต ปิปาริโนฺท, ตติโย ตสฺส ภาตุโกฯ  
</li>
  
<li>
กณิโฎฺฐ ขุทฺทปาริโนฺท, กุพฺพํ รชฺชํ มหามหิํ;  
  
ธาตุเสนานุเค สเพฺพ, วิเหเฐสิ มหาชเนฯ  
</li>
  
<li>
สงฺคเหตฺวา ชเน สาธุ-เสโน ยุชฺชิตฺถ ราชินา;  
  
โส โสฬสหิ วเสฺสหิ, ปุญฺญปาปกโรมโตฯ  
</li>
  
<li>
นิริตโร ตโต อาสิ, ราชามาสทฺวเยน ตํ;  
  
ธาตุเสโน วินาเสสิ, เตน กตฺวา มหาหวํฯ  
</li>
  
<li>
หเต ตสฺมิํ มหีปาเล, ทาฐิโย ทมิโฬ ตโต;  
  
ราชา วสฺสตฺถ เย หุตฺวา, ธาตุเสนหโตตโตฯ  
</li>
  
<li>
ปิฎฺฐิโย ทมิโฬ สตฺต-มาเสน นิธนํ คโต;  
  
ธาตุเสเนน ยุชฺฌิตฺวา, วํโส ปจฺฉิชฺชิ ทามิโฬฯ  
</li>
  
<li>
อถา’สิ ราชาลงฺกายํ, ธาตุเสโน อิราธิโป;  
  
ภาตรา สห ทีปมฺหิ, ทมิเฬ ทีปฆาตเกฯ  
</li>
  
<li>
อุปาเยหิ อเนเกยิ, เอกวีสปฺปมาณเก;  
  
ขนฺธวาเร นิเวเสตฺวา, กตฺวา ยุทฺธมเสสโตฯ  
</li>
  
<li>
โสเธตฺวา เมทินิํ สาธุ, กตฺวา จ สุขิตํชนํ;  
  
สาสนญฺจ ยถาฐาเน, ฐเปสิ ปรนาสิตํฯ  
</li>
  
<li>
ทมิเฬ เย’นุวตฺติํสุ, กุลีนา กุลคามวา;  
  
เต มํ วา สาสนํ วา โน, รกฺขิํสู’ติ ปกุปฺปิยฯ  
</li>
  
<li>
เตสํ คาเม คเหตฺวาน, คาเม สฺวากาสิรกฺขเก;  
  
โรหณา’คมฺม เต สเพฺพ, กุลีนา ตมุปฎฺฐหุํฯ  
</li>
  
<li>
เตสํ สกฺการสมฺมานํ, ยถาโยคมกาสิ โส;  
  
อมเจฺจ อตฺตโน ทุกฺข-สหาเยจา’ภิ โตสยิฯ  
</li>
  
<li>
พนฺธาเปตฺวา มหาคงฺคํ, เกทาเร’กา ถิโรทเก;  
  
มหาปาฬมฺหิ ภิกฺขูนํ, สาลิภตฺตญฺจ ทาปยิฯ  
</li>
  
<li>
ปงฺคุโรคา ตุรฎฺฎานํ, สาลาโยกาสิ พุทฺธิมา;  
  
กาฬวาปิํจ คณฺหิตฺวา, พนฺธิ โคณํ มหานทิํฯ  
</li>
  
<li>
มหาวิหารํ  
กตฺวาน, ปนฺติยุตฺตมนากุลํ;  
  
ตถา โพธิฆรเญฺจว, ทสฺสเนยฺย มการยิฯ  
</li>
  
<li>
ภิกฺขโว ปริโตเสตฺวา, ปจฺจเยหิ จตูหิปิ;  
  
ธมฺมาโสโก’ว โสกาสิ, สงฺคหํ ปิฎกตฺตเยฯ  
</li>
  
<li>
อฎฺฐารสวิหาเร จ, เถริยาน มการยิ;  
  
สมฺปนฺนโภเค ทีปมฺหิ, อฎฺฐารส จ วาปิโยฯ  
</li>
  
<li>
กาฬวาปี วิหาโร จ, โกฎิปสฺสาวนามโก;  
  
ทกฺขิณ คิรินาโม จ, วิหาโร วฑฺฒมานโกฯ  
</li>
  
<li>
ปณฺณวลฺลกภูโต จ, ภลฺลาตกสนามโก;  
  
ปาสาณสิเนฺน เทสมฺหิ, ธาตุเสโน จ ปพฺพโตฯ  
</li>
  
<li>
มํ คโน ถูปวิฎฺฐิ จ, ธาตุเสโนปิ อุตฺตเร;  
  
ปาจิน กมฺพวิฎฺฐิ จ, ตถา อนฺตรเม คิริฯ  
</li>
  
<li>
อนฺตาฬิ ธาตุเสโน จ, กสฺสปิฎฺฐิก ปุพฺพโก;  
  
โรหเณทายคาโม จ, สาลวาโณ วิภีสโนฯ  
</li>
  
<li>
วิหาโร ภลฺลิวาโณ จ, อฎฺฐารสนรุตฺตโม;  
  
ปาทูลกํ หมฺพลฎฺฐิ, มหาทตฺถาทิวาปิ โยฯ  
</li>
  
<li>
ขุทฺทเก จ วิหาเรโส, อฎฺฐารสนรุตฺตโม;  
  
วาปีโย จ ตถากตฺวา, เตสเมว ตุ ทาปยิฯ  
</li>
  
<li>
ปญฺจวีสติ หตฺถญฺจ, มยูรปริเวณกํ;  
  
หริตฺวา’กาสิปาสาท-เมกวีสติ หตฺถกํฯ  
</li>
  
<li>
กุมารเสนสฺส’เปตฺวา, ปุพฺพโภคํ วิโสธยิ;  
  
กาฬวาปิมฺมิภาคทฺธํ, เขตฺตานญฺจ สตทฺวยํฯ  
</li>
  
<li>
โลห ปาสทเก ชิเณฺณ, นวกมฺมมการยิ;  
  
มหาถูเปสุ ฉตฺตานิ, ตีสุ ชิณฺณานิ การยิฯ  
</li>
  
<li>
เทวานํปิยติเสฺสน, กตํ โพธิมหํ วิย;  
  
สินฺหานปูชํ โพธิสฺส, วรโพธิสฺส การยิฯ  
</li>
  
<li>
ธาวนา โลภนาวาโย, ตตฺถ ปูเชสิ โสฬส;  
  
อลงฺการํ มุนินฺทสฺส, อภิเสกญฺจ การยิฯ  
</li>
  
<li>
มหาโพธิ ปติฎฺฐานา, โอรํ ลงฺกาย ภูมิปา;  
  
ยาว ทฺวาทสมํ วสฺสํ, โพธิปูชมการยุํฯ  
</li>
  
<li>
มหามหินฺทเตฺถรสฺส  
, กาเรตฺวา ปฎิพิมฺพกํ;  
  
เถรสฺสา’ลาหนํ เนตฺวา, กาตุํ ปูชํ มหารหํฯ  
</li>
  
<li>
ทตฺวา สหสฺสํ ทีเปตุํ, ทีปวํสํ สมาทิสิ;  
  
ฐิตานํ ตตฺถ ภิกฺขูนํ, ทาตุญฺจาณาปยิคุฬํฯ  
</li>
  
<li>
ภิกฺขุสฺส อตฺตโน สีเส, สงฺกาโรกิรณํ สรํ;  
  
ลาภํ นาทาสิ วุตฺถสฺส, ปริเวณสฺส อตฺตโนฯ  
</li>
  
<li>
ผาติกมฺมํ พหุํ’กาสิ, วิหาเร อภยุตฺตเร;  
  
สิลาสตฺถุสฺส กาเรสิ, มนฺทิรญฺจ สมณฺฑปํฯ  
</li>
  
<li>
พุทฺธ ทาสกเตเนเตฺต, นเฎฺฐ’นคฺฆมณิ ทฺวยํ;  
  
อกาสิ เนตฺตํ สตฺถุสฺส, รํสิ จูฬามณิํตถาฯ  
</li>
  
<li>
มณิหิ ฆนนีเลหิ, เกสา วตฺตํ สุมุตฺตมํ;  
  
เหมปฎฺฎํ ตเถวุณฺณ-โลมํ โสวณฺณ จีวรํฯ  
</li>
  
<li>
ปาทชาลํ สุวณฺณสฺส, ปทุมํ ทีปมุตฺตมํ;  
  
นานาราคมฺพรํ ตตฺถ, ปูชยิตฺถ อสํขิยํฯ  
</li>
  
<li>
อกาสิ ปฎิมา เคเห, พหุมงฺคลเจติเย;  
  
โพธิสเตฺต ตถา’กาสิ, กาฬเสลสฺส สตฺถุโนฯ  
</li>
  
<li>
อุปสุมฺภวฺหยสฺสาปิ, โลกนาถสฺส การยิ;  
  
รํสีจูฬามณิเญฺจว, อภิเสกวฺหยสฺส จฯ  
</li>
  
<li>
พุทฺธพิมฺพสฺส กาเรสิ, ปุเพฺพ วุตฺตํ ปิฬนฺธนํ;  
  
วามปสฺสมฺหิ โพธิสฺส, โพธิสตฺตฆรํ ตถาฯ  
</li>
  
<li>
เมเตฺตยฺยสฺส จ กาเรสิ, สพฺพํ ราชปิฬนฺธนํ;  
  
สมนฺตา โยชเน ตสฺส, ตทา รกฺขญฺจ โยชยิฯ  
</li>
  
<li>
การาเปสิ วิหาเรสุ, ธาตุราชวฺหปนฺติโย;  
  
ตถา สตสหเสฺสน, มหาโพธิฆรํ วรํฯ  
</li>
  
<li>
ถูปารมมฺหิ ถูปสฺส, ปูชํ ชิณฺณวิโสธนํ;  
  
ทาฐา ธาตุฆเรจาปิ, ชิณฺณสฺส ปฎิสงฺขรํฯ  
</li>
  
<li>
ทาฐาธาตุกรุณฺฑญฺจ, รํสิญฺจ ฆนโกฎฺฎิมํ;  
  
มหคฺฆมนิสํกิณฺณํ, สุวณฺณ ปทุมานิ จฯ  
</li>
  
<li>
ทาฐาธาตุมฺหิ ปูเชสิ, ปูชาจากา อสงฺขิยา;  
  
จีวราทีนิ ทาเปสิ, ภิกฺขูนํ ทีปวาสินํฯ  
</li>
  
<li>
การาเปตฺวา  
วิหาเรสุ, นวกมฺมํ ตหิํ ตหิํ;  
  
ปากาเร จ ฆเรตฺวา’กา, สุธากมฺมํ มโนหรํฯ  
</li>
  
<li>
มหาเจติตฺตเย กตฺวา, สุธากมฺมํ มหารหํ;  
  
สุวณฺณฉตฺตํ กาเรสิ, ตถา วชิรจุมฺพฎํฯ  
</li>
  
<li>
มหาวิหาเร ปาเปน, มหาเสเนน นาสิเต;  
  
วสิสุํ ธมฺมรุจิกา, ภิกฺขู เจติยปพฺพเตฯ  
</li>
  
<li>
กตฺวา อมฺพตฺถลํ เถร-วาทานํ ทาตุ กามโก;  
  
ยาจิโต เตหิ เตสํ’ว, อทาสิ ธรณี ปติฯ  
</li>
  
<li>
ทาตุ ปฐานนาวญฺจ, กาเรตฺวา กํสโลหชํ;  
  
ทานวฎฺฎํ ปวเตฺตสิ, อมฺพเณภิ ทฺวิปญฺจหิฯ  
</li>
  
<li>
อโนฺต พหิ จ กาเรตฺวา, นครสฺส ชินาลเย;  
  
ปฎิมาโย จ ปูเชสิ, ธมฺมาโสกสโม’สโมฯ  
</li>
  
<li>
ตสฺส ปุญฺญานิ สพฺพานิ, วตฺถุ ปฎิปทํ นโร;  
  
โก หิ นาม สมโตฺถติ, มุขมตฺตํ นิทสฺสิตํฯ  
</li>
  
<li>
ตสฺส ปุตฺตทุเว อาสุํ, กสฺสโป ภินฺนมาติโก;  
  
สมานมาติโก เจว, โมคฺคลฺลาโน มหพฺพโลฯ  
</li>
  
<li>
ตถา ปาณสมา เอกา, ทุหิตา จ มโนรมา;  
  
ภาคิเนยฺยสฺส ปาทาสิ, เสนาปจฺจญฺจ ตญฺจ โสฯ  
</li>
  
<li>
วินา โทเสน ตาเฬสิ, กสายูรุสุ โส’ปิตํ;  
  
ราชา ทิสฺวาน ทุหิตุ-วตฺถํ โลหิตมกฺขิตํฯ  
</li>
  
<li>
ญตฺวา ตํ มาตรํ ตสฺส, นคฺคํ ฌเปสิ กุชฺฌิย;  
  
ตโตปฺปภุติโส พทฺธ-เวโร สงฺคมฺม กสฺสปํฯ  
</li>
  
<li>
รเชฺช เนตํ ปโลเภตฺวา, ภินฺทิตฺวา ปิตุอนฺตเร;  
  
สงฺคเหตฺวา ชนํ ชว-คาหํ คาหาปยี ปติํฯ  
</li>
  
<li>
อุสฺสาเปสิ ตโต ฉตฺตํ, กสฺสโป ปิตุปกฺขิเย;  
  
วินาเสตฺวา ชเน ลทฺธ-สพฺพปาปสหายโกฯ  
</li>
  
<li>
โมคฺคลฺลาโน ตโต เตน,  
  
กาตุกาโม มหาหวํ;  
  
อลทฺธ พลตาย’คา,  
  
ชมฺพุทีป พลตฺถิโกฯ  
</li>
  
<li>
มหารชฺช  
วินาเสน, วิโยเคน จ สูนุโน;  
  
พทฺธนาคารวาเสน, ทุกฺขิตมฺปิ ทุราธิปํฯ  
</li>
  
<li>
ทุกฺขาเปตุมปโญฺญโส, อาห กสฺสปราชกํ;  
  
นิธิ ราชกุเลราช-คุตฺต เต ปิตรา อิติฯ  
</li>
  
<li>
เน’ติ คุเตฺต น ชานาสิ, จิตฺตเมตสฺส ภูมิป;  
  
โมคฺคลฺลานสฺส กาเปติ, นิธิํโสติ ตทพฺรูวิฯ  
</li>
  
<li>
สุตฺวา ตํ กุปิโต ทูเต, ปาเหสี ปิตุสนฺติกํ;  
  
อาจิกฺขตุ นิธิฐาน-มิติ วตฺวา นราธโมฯ  
</li>
  
<li>
มาเรตุ อเมฺห ปาปสฺส, ตสฺสุปาโย’ติ จินฺติย;  
  
ตุณฺหี อโหสิ เต คนฺตฺวา, ราชกสฺส นิเวทยุํฯ  
</li>
  
<li>
ตโต’ตีว ปกุปฺปิตฺวา, เปสยิตฺถ ปุนปฺปุนํ;  
  
สาธุ ทิสฺวา สหายเมฺม, นฺหตฺวาน กาฬวาปิยํฯ  
</li>
  
<li>
ปริสฺสามีติ จิเนฺตตฺวา, อาห ทูเต สเจ มมํ;  
  
กาฬวาปิํสมาเปติ, สกฺกา ญาตุนฺติ เต คตาฯ  
</li>
  
<li>
รโญฺญ อาหํสุ ราชาปิ, ตุฎฺฐหโฎฺฐ ธนตฺถิโก;  
  
เปเสสิ ทูเต ทตฺวาน, รถํ ชิเณฺณน วาชินาฯ  
</li>
  
<li>
เอวํ คจฺฉติ ภูปาเล, ปาเชโนฺต รถิโก รถํ;  
  
ขาทโนฺต ลาชมสฺสาปิ, กิญฺจิ มตฺตํ อทาสิ โสฯ  
</li>
  
<li>
ตํ ขาทิตฺวา ปสีทิตฺวา, ตสฺมิํ ปาณมทา ตทา;  
  
โมคฺคลฺลานสฺส ตํ กาตุํ, สงฺคหํ ทฺวารนายกํฯ  
</li>
  
<li>
เอวํ สมฺปตฺติโย นาม, จลา วิชฺชุลฺลโตปมา;  
  
ตสฺมา ตาสุ ปมเชฺชยฺย, โก หิ นาม สเจตโนฯ  
</li>
  
<li>
ราชา เอตีติสุตฺวาน, เถโร โส ตสฺส โสห โท;  
  
ลทฺธา มาโสทนํ มํสํ, สาณุณญฺจ วรํ สรํฯ  
</li>
  
<li>
ราชา โรเจติ เอตนฺติ, โคปยิตฺวา อุปาวิสิ;  
  
คนฺตฺวา ราชาปิ วนฺทิตฺวา, เอกมนฺตมุปาวิสีฯ  
</li>
  
<li>
เอวํ นิสินฺนา สมฺปตฺต-รชฺชา วิย อุโภปิ เต;  
  
อญฺญมญฺญา’ภิลาเปน, นิพฺพาเปสุํ มหาทรํฯ  
</li>
  
<li>
โภชยิตฺวาน ตํ เถโร, โอวทิตฺวา อเนกธา;  
  
อปฺปมาเท นิโยเชสิ, ทเสฺสตฺวา โลกธมฺมตํฯ  
</li>
  
<li>
ตโต  
วาปี มุปคมฺม, โอคฺคยฺหิตฺวา ยถา สุขํ;  
  
นฺหยิตฺวา ปิวิตฺวา จ, อาเหวํ ราชเสวเกฯ  
</li>
  
<li>
เอตฺตกํ เม ธนํ โภ’ติ, สุตฺวา ตํ ราชเสวกา;  
  
อาปริตฺวา ปุรํรโญฺญ, นิเวเทสุํ นิริสฺสโรฯ  
</li>
  
<li>
ธนํ รกฺขติ ปุตฺตสฺส, ทีเป ภินฺทติ มานุเส;  
  
ชีวโนฺต’ยํตี กุชฺฌิตฺวา, อาณาเปสิ จมูปติํฯ  
</li>
  
<li>
มาเรหิ ปิตรํ เมติ, ทิฎฺฐา ปิฎฺฐีติ เวริโน;  
  
หฎฺฐตุโฎฺฐ ติรุโฎฺฐโส, สพฺพาลงฺกรมณฺฑิโตฯ  
</li>
  
<li>
ราชานมุปสงฺกมฺม, ปุรโต จ’สฺส จงฺกมิ;  
  
ราชาทิสฺวา จ จิเนฺตสิ, ปาปิโย’ยํ มตํ มมฯ  
</li>
  
<li>
กายํ วิย ทุกฺขาเปตฺวา, นรกํ เหตุ มิจฺฉติ;  
  
โรสุปฺปาเทน ตเสฺสว, กิํปุเรมิ มโนรถํฯ  
</li>
  
<li>
อิติ เมตฺตายมาโน ตํ, อาห เสนาปติํ ปติ;  
  
โมคฺคลฺลาเน ตฺวยิเจว, เอกจิโตฺต อหํ อิติฯ  
</li>
  
<li>
หสํจาเลสิ สีสํโส, ทิสฺวา ตํ ชานิภูปติ;  
  
‘‘นูน มาเรติ อชฺชา’’ติ, ตทา สาหสิโกปิ โสฯ  
</li>
  
<li>
นคฺคํ กตฺวาน ราชานํ, สสงฺขลิก พนฺธนํ;  
  
ปุรตฺถาภิมุขํ กตฺวา, อโนฺตพนฺธิย ภิตฺติยํฯ  
</li>
  
<li>
มตฺติกาย วิลิเมฺปสิ, เอวํ ทิสฺวาปิ ปณฺฑิโต;  
  
โก หิ รเชฺชยฺย โภเคสุ, ชีวิเตปิ ยเสปิ วาฯ  
</li>
  
<li>
ธาตุเสโน นริโนฺท โส, เอวํ ปุตฺตหโต คโต;  
  
อฎฺฐารสหิ วเสฺสหิ, เทวราชสฺส สนฺติกํฯ  
</li>
  
<li>
กาฬวาปี มยํ ราชา, การาเปโนฺต สมาหิตํ;  
  
ปสฺสิตฺวา ภิกฺขุเมตนฺตุ, วุฎฺฐาเปตุํ สมาธิโตฯ  
</li>
  
<li>
อสโกฺกโนฺต ขิปาเปสิ, ปํสุํ ภิกฺขุสฺส มตฺถเก;  
  
สนฺธิฎฺฐิโก วิปาโกยํ, ตสฺส กมฺมสฺส ทีปิโตฯ  
</li>
  
<li>
ทสาปิเต  
ราชวรา สโภคา,  
  
อุปาคมุํ มจฺจุมุขํ สโภวา;  
  
อนิจฺจตํ โภควโต ธเน จ,  
  
ทิสฺวา สปโญฺญ วิภวํ อิเจฺฉฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
ทสราชโก นาม  
</li>
  
อฎฺฐติํสติเอมา ปริเจฺฉโทฯ  
</li>
  
  
  
  
  