<h1>๑๐. ภิกฺขุนิกฺขนฺธกํ</h1>
<h3>มหาปชาปติโคตมีวตฺถุกถาวณฺณนา</h3>
<p> ภิกฺขุนิกฺขนฺธเก   ติ ปฐมคมเนน คนฺตฺวา วิหรติฯ ติ เอตฺถ ติ โคตฺตํฯ นามกรณทิวเส ปนสฺสา ลทฺธสกฺการา พฺราหฺมณา ลกฺขณสมฺปตฺติํ ทิสฺวา ‘‘สเจ อยํ ธีตรํ ลภิสฺสติ, จกฺกวตฺติรโญฺญ มเหสี ภวิสฺสติฯ สเจ ปุตฺตํ ลภิสฺสติ, จกฺกวตฺติราชา ภวิสฺสตีติ อุภยถาปิ มหตีเยวสฺสา ปชา ภวิสฺสตี’’ติ พฺยากริํสุ, ตสฺมา ปุตฺตปชาย เจว ธีตุปชาย จ มหนฺตตาย ‘‘มหาปชาปตี’’ติ นามํ อกํสุ, อิธ ปน โคเตฺตน สทฺธิํ สํสนฺทิตฺวา ‘‘มหาปชาปติ โคตมี’’ติ วุตฺตํฯ ติ ภควา กปิลปุรํ คนฺตฺวา ปฐมเมว นนฺทํ ปพฺพาเชสิ, สตฺตเม ทิวเส ราหุลกุมารํฯ  ปน อุภยนครวาสิเกสุ ยุทฺธตฺถาย นิกฺขเนฺตสุ สตฺถา คนฺตฺวา เต ราชาโน สญฺญาเปตฺวา  (สุ. นิ. ๙๔๑ อาทโย) กเถสิฯ ราชาโน ปสีทิตฺวา อฑฺฒเตยฺยสเต อฑฺฒเตยฺยสเต ทารเก อทํสุฯ ตานิ ปญฺจ กุมารสตานิ สตฺถุ สนฺติเก ปพฺพชิํสุฯ อถ เนสํ ปชาปติโย สาสนํ เปเสตฺวา อนภิรติํ อุปฺปาทยิํสุฯ สตฺถา เตสํ อนภิรติยา อุปฺปนฺนภาวํ ญตฺวา เต ปญฺจสเต ทหรภิกฺขู กุณาลทหํ เนตฺวา อตฺตโน กุณาลกาเล นิสินฺนปุเพฺพ ปาสาณตเล นิสีทิตฺวา กถาย (ชา. ๒.๒๑.กุณาลชาตก) เตสํ อนภิรติํ วิโนเทตฺวา สเพฺพปิ เต โสตาปตฺติผเล ปติฎฺฐาเปสิ, ปุน มหาวนํ อาเนตฺวา อรหตฺตผเลฯ เตสํ จิตฺตชานนตฺถํ ปุนปิ ปชาปติโย สาสนํ ปหิณิํสุฯ เต ‘‘อภพฺพา มยํ ฆราวาสสฺสา’’ติ ปฎิสาสนํ ปหิณิํสุฯ ตา ‘‘น ทานิ อมฺหากํ ปรฆรํ คนฺตุํ ยุตฺตํ, มหาปชาปติยา สนฺติกํ คนฺตฺวา ปพฺพชฺชํ อนุชานาเปตฺวา ปพฺพชิสฺสามา’’ติ ปญฺจสตาปิ มหาปชาปติํ อุปสงฺกมิตฺวา ‘‘อเยฺย, อมฺหากํ ปพฺพชฺชํ อนุชานาเปถา’’ติ อาหํสุฯ มหาปชาปติ จ ตา อิตฺถิโย คเหตฺวา เยน ภควา เตนุปสงฺกมิ, เสตจฺฉตฺตสฺส เหฎฺฐา รโญฺญ ปรินิพฺพุตกาเล อุปสงฺกมีติปิ วทนฺติเยวฯ ติ ปุน กปิลปุรเมว ปาวิสิฯ</p>


<p>   ติ โพธเนยฺยสตฺตานํ อุปนิสฺสยํ โอโลเกโนฺต ยถาชฺฌาสเยน วิหริตฺวาฯ ติ มหาชนสงฺคหํ กโรโนฺต อุตฺตมาย พุทฺธสิริยา อโนปเมน พุทฺธวิลาเสน อตุริตจาริกํ ปกฺกามิฯ นฺติ อโนฺตนิเวสนสฺมิํเยว ทสพลํ อุทฺทิสฺส ปพฺพชฺชาเวสํ คเหตฺวา ตาปิ ปญฺจสตา สากิยานิโย ปพฺพชฺชาเวสํเยว คาหาเปตฺวา สพฺพาหิปิ ตาหิ สมฺพหุลาหิ สากิยานีหิ สทฺธิํฯ ติ คมนํ อภินีหริฯ คมนาภินีหรณกาเล ปนสฺสา ‘‘สุกุมารา ราชิตฺถิโย ปทสา คนฺตุํ น สกฺขิสฺสนฺตี’’ติ สากิยโกลิยราชาโน สุวณฺณสิวิกาโย อุปฎฺฐาปยิํสุ, ตา ปน ‘‘ยาเน อารุยฺห คจฺฉนฺตีหิ สตฺถริ อคารโว กโต โหตี’’ติ เอกปณฺณาสโยชนิกํ มคฺคํ ปทสาว ปฎิปชฺชิํสุฯ ราชาโนปิ ปุรโต จ ปจฺฉโต จ อารกฺขํ สํวิทหาเปตฺวา ตณฺฑุลสปฺปิเตลาทีนํ สกฎานิ ปูเรตฺวา ‘‘คตคตฎฺฐาเน อาหารํ ปฎิยาเทถา’’ติ ปุริเส เปสยิํสุฯ ติ ตาสญฺหิ สุขุมาลตฺตา ปาเทสุ เอโก โผโฎ อุเฎฺฐติ, เอโก ภิชฺชติ, อุโภ ปาทา กฎกฎฺฐิสมฺปริกิณฺณา วิย หุตฺวา อุทฺธุมาตาฯ เตน วุตฺตํ ‘‘สูเนหิ ปาเทหี’’ติฯ ติ ทฺวารโกฎฺฐกสฺส พหิฯ กสฺมา ปเนวํ ฐิตาติ? เอวํ กิรสฺสา อโหสิ ‘‘อหํ ตถาคเตน อนุญฺญาตา สยเมว ปพฺพชฺชาเวสํ อคฺคเหสิํ, เอวํ คหิตภาโว จ ปน เม สกลชมฺพุทีเป ปากโฎ ชาโต, สเจ สตฺถา ปพฺพชฺชํ อนุชานิสฺสติ, อิเจฺจตํ กุสลํฯ สเจ นานุชานิสฺสติ, มหตี ครหา ภวิสฺสตี’’ติ วิหารํ ปวิสิตุํ อสโกฺกนฺตี โรทมานา อฎฺฐาสิฯ ติ กิํ นุ ราชกุลานํ วิปตฺติ อุปฺปนฺนา, เกน นุ ตฺวํ การเณน เอวํ วิวณฺณภาวํ ปตฺตา สูเนหิ ปาเทหิ…เป.… ฐิตาติฯ</p>


<p>ติ อเญฺญนปิ การเณนฯ ติ สํวฑฺฒิกา, ตุมฺหากํ หตฺถปาเทสุ หตฺถปาทกิจฺจํ อสาเธเนฺตสุ หเตฺถ จ ปาเท จ วเฑฺฒตฺวา ปฎิชคฺคิกาติ อโตฺถฯ ติ ทิวสสฺส เทฺว ตโย วาเร นหาเปตฺวา โภเชตฺวา ปาเยตฺวา ตุเมฺห โปเสสิฯ ติ นนฺทกุมาโร กิร โพธิสตฺตโต กติปาเหเนว ทหรตโรฯ ตสฺมิํ ชาเต มหาปชาปติ อตฺตโน ปุตฺตํ ธาตีนํ ทตฺวา  สยํ โพธิสตฺตสฺส ธาติกิจฺจํ สาธยมานา อตฺตโน ถญฺญํ ปาเยสิฯ ตํ สนฺธาย เถโร เอวมาหฯ ติ ‘‘พหุการา’’ติอาทีหิ ตสฺสา คุณํ กเถตฺวา ปุน ปพฺพชฺชํ ยาจโนฺต เอวมาหฯ</p>

</p>


<h3>อฎฺฐครุธมฺมกถาวณฺณนา</h3>
<p> สตฺถาปิ  ‘‘อิตฺถิโย นาม ปริตฺตสทฺธา, เอกายาจิตมเตฺตเยว ปพฺพชฺชาย อนุญฺญาตาย น มม สาสนํ ครุํ กตฺวา คณฺหิสฺสนฺตี’’ติ ติกฺขตฺตุํ ปฎิกฺขิปิตฺวา อิทานิ ครุํ กตฺวา คาหาเปตุกามตาย ติอาทิมาหฯ ตตฺถ ติ สา เอว อสฺสา ปพฺพชฺชาปิ อุปสมฺปทาปิ โหตุฯ</p>


<p>ติ ตํ ทิวสมฺปิ อุปสมฺปนฺนสฺสฯ นฺติ มานาติมานํ อกตฺวา ปญฺจปติฎฺฐิเตน อภิวาทนํ, อาสนา อุฎฺฐาย ปจฺจุคฺคมนวเสน ปจฺจุฎฺฐานํ, ทสนเข สโมธาเนตฺวา อญฺชลิกมฺมํ, อาสนปญฺญาปนพีชนาทิกํ อนุจฺฉวิกกมฺมสงฺขาตํ สามีจิกมฺมญฺจ กตฺตพฺพํฯ ติ ยตฺถ วสนฺติยา อนนฺตราเยน โอวาทตฺถาย อุปสงฺกมนารเห ฐาเน โอวาททายโก อาจริโย นตฺถิ, อยํ อภิกฺขุโก อาวาโส นาม, เอวรูเป อาวาเส วสฺสํ น อุปคนฺตพฺพํฯ นฺติ อนุโปสถิกํฯ นฺติ โอวาทตฺถาย อุปสงฺกมนํฯ ติ จกฺขุนา ทิเฎฺฐนฯ ติ โสเตน สุเตนฯ ติ ทิฎฺฐสุตวเสน ปริสงฺกิเตนฯ นฺติ ครุกํ สงฺฆาทิเสสาปตฺติํฯ นฺติ อนูนานิ ปนฺนรส ทิวสานิ มานตฺตํฯ ติ วิกาลโภชนจฺฉเฎฺฐสุ สิกฺขาปเทสุฯ ติ เอกสิกฺขมฺปิ อขณฺฑํ กตฺวา ปูริตสิกฺขายฯ</p>


<p>ติ ทสนฺนํ อโกฺกสวตฺถูนํ อญฺญตเรน อโกฺกสวตฺถุนา น อโกฺกสิตโพฺพ, ภยุปทํสนาย กายจิ  ปริภาสาย น ปริภาสิตโพฺพฯ ติ โอวาทานุสาสนิธมฺมกถาสงฺขาโต วจนปโถ ภิกฺขุนีนํ ภิกฺขูสุ โอวโฎ ปิหิโต, น ภิกฺขุนิยา โกจิ ภิกฺขุ โอวทิตโพฺพ วา อนุสาสิตโพฺพ วา, ‘‘ภเนฺต โปราณกเตฺถรา อิทญฺจิทญฺจ วตฺตํ ปูรยิํสู’’ติ เอวํ ปน ปเวณิวเสน กเถตุํ วฎฺฎติฯ ติ ภิกฺขูนํ ปน ภิกฺขุนีสุ วจนปโถ อนิวาริโต, ยถารุจิยา โอวทนฺตุ อนุสาสนฺตุ ธมฺมกถํ กเถนฺตูติ อยเมตฺถ สเงฺขโป, วิตฺถารโต ปเนสา ครุธมฺมกถา มหาวิภเงฺค วุตฺตนเยเนว เวทิตพฺพาฯ</p>


<p>อิเม ปน อฎฺฐ ครุธเมฺม สตฺถุ สนฺติเก อุคฺคเหตฺวา เถเรน อตฺตโน อาโรจิยมาเน สุตฺวา มหาปชาปติยา  ตาวมหนฺตํ โทมนสฺสํ ขเณน ปฎิปฺปสฺสมฺภิฯ อโนตตฺตทหโต อาหเฎน สีตุทกสฺส ฆฎสเตน มตฺถเก ปริสิตฺตา วิย วิคตปริฬาหา อตฺตมนา หุตฺวา ครุธมฺมปฎิคฺคหเณน อุปฺปนฺนปีติปาโมชฺชํ อาวิ กโรนฺตี ติอาทิกํ อุทานํ อุทาเนสิฯ ตตฺถ ติ ตรุโณฯ ติ โยพฺพญฺญภาเว ฐิโตฯ ติ อลงฺการสภาโวฯ ตตฺถ โกจิ ตรุโณปิ ยุวา น โหติ ยถา อติตรุโณฯ โกจิ ยุวาปิ มณฺฑนกชาติโก น โหติ ยถา อุปสนฺตสภาโว อาลสิยพฺยสนาทีหิ วา อภิภูโต, อิธ ปน ทหโร เจว ยุวา จ มณฺฑนกชาติโก จ อธิเปฺปโต, ตสฺมา เอวมาหฯ อุปฺปลาทีนิ โลกสมฺมตตฺตา วุตฺตานิฯ อิโต ปรํ ยํ ยํ วตฺตพฺพํ, ตํ ตํ อฎฺฐกถายํ ทสฺสิตเมวฯ</p>


<p>ตตฺถ ติ อิทํ ปญฺจวสฺสสตโต อุทฺธํ อฎฺฐตฺวา ปญฺจสุเยว วสฺสสเตสุ สทฺธมฺมฎฺฐิติยา การณนิทสฺสนํฯ นฺติ เอตฺถ ‘‘ปฎิสมฺภิทาปตฺตขีณาสวคฺคหเณน ฌานานิปิ คหิตาเนว โหนฺติฯ น หิ นิชฺฌานกานํ สพฺพปฺปการสมฺปตฺติ อิชฺฌตี’’ติ  วุตฺตํฯ นฺติอาทินา จ ยํ วุตฺตํฯ ตํ ขนฺธกภาณกานํ มเตน วุตฺตนฺติ เวทิตพฺพํฯ  (ที. นิ. อฎฺฐ. ๓.๑๖๑) ปน เอวํ วุตฺตํ –</p>

 วสฺสสหสฺสํ อฎฺฐาสิ, ฉฬภิเญฺญหิ วสฺสสหสฺสํ, เตวิเชฺชหิ วสฺสสหสฺสํ, สุกฺขวิปสฺสเกหิ วสฺสสหสฺสํ, ปาติโมเกฺขน วสฺสสหสฺสํ อฎฺฐาสี’’ติฯ</p>


<p> (อ. นิ. อฎฺฐ. ๑.๑.๑๓๐) –</p>

</p>


<p>วุตฺตํฯ</p>


<p> ปน (สํ. นิ. อฎฺฐ. ๒.๓.๑๕๖) –</p>

 ภิกฺขู ปฎิสมฺภิทาปตฺตา อเหสุํฯ อถ กาเล คจฺฉเนฺต ปฎิสมฺภิทา ปาปุณิตุํ น สกฺขิํสุ, ฉฬภิญฺญา อเหสุํ, ตโต ฉ อภิญฺญา ปตฺตุํ อสโกฺกนฺตา ติโสฺส วิชฺชา ปาปุณิํสุฯ อิทานิ กาเล คจฺฉเนฺต ติโสฺส วิชฺชา ปาปุณิตุํ อสโกฺกนฺตา อาสวกฺขยมตฺตํ ปาปุณิสฺสนฺติ, ตมฺปิ อสโกฺกนฺตา อนาคามิผลํ, ตมฺปิ อสโกฺกนฺตา สกทาคามิผลํ, ตมฺปิ อสโกฺกนฺตา โสตาปตฺติผลํ, คจฺฉเนฺต กาเล โสตาปตฺติผลมฺปิ ปตฺตุํ น สกฺขิสฺสนฺตี’’ติ –</p>


<p>วุตฺตํฯ</p>


<p>ยสฺมา เจตํ สพฺพํ อญฺญมญฺญปฎิวิรุทฺธํ, ตสฺมา เตสํ เตสํ ภาณกานํ มตเมว อาจริเยน ตตฺถ ตตฺถ ทสฺสิตนฺติ คเหตพฺพํฯ อญฺญถา หิ อาจริยเสฺสว ปุพฺพาปรวิโรธปฺปสโงฺค สิยาติฯ</p>


<p>ติ ตานิเยว ปญฺจ วสฺสสหสฺสานิฯ ปริยตฺติมูลกํ สาสนนฺติ อาห ติอาทิฯ ปริยตฺติยา หิ อนฺตรหิตาย ปฎิปตฺติ อนฺตรธายติ, ปฎิปตฺติยา อนฺตรหิตาย อธิคโม อนฺตรธายติฯ กิํการณา? อยญฺหิ ปริยตฺติ  ปฎิปตฺติยา ปจฺจโย โหติ, ปฎิปตฺติ อธิคมสฺส, อิติ ปฎิปตฺติโตปิ ปริยตฺติเยว ปมาณํฯ ตตฺถ ปฎิเวโธ จ ปฎิปตฺติ จ โหติปิ น โหติปิฯ เอกสฺมิญฺหิ กาเล ปฎิเวธกรา ภิกฺขู พหู โหนฺติ, ‘‘เอส ภิกฺขุ ปุถุชฺชโน’’ติ องฺคุลิํ ปสาเรตฺวา ทเสฺสตโพฺพ โหติ, อิมสฺมิํเยว ทีเป เอกวารํ ปุถุชฺชนภิกฺขุ นาม นาโหสิฯ ปฎิปตฺติปูรกาปิ กทาจิ พหู โหนฺติ, กทาจิ อปฺปา, อิติ ปฎิเวโธ จ ปฎิปตฺติ จ โหติปิ น โหติปิฯ สาสนฎฺฐิติยา ปน ปริยตฺติเยว ปมาณํฯ ปณฺฑิโต หิ เตปิฎกํ สุตฺวา เทฺวปิ ปูเรติฯ ยถา อมฺหากํ โพธิสโตฺต อาฬารสฺส สนฺติเก ปญฺจาภิญฺญา สตฺต จ สมาปตฺติโย นิพฺพเตฺตตฺวา เนวสญฺญานาสญฺญายตนสมาปตฺติยา ปริกมฺมํ ปุจฺฉิ, โส ‘‘น ชานามี’’ติ อาห, ตโต อุทกสฺส สนฺติกํ คนฺตฺวา อธิคตวิเสสํ สํสนฺทิตฺวา เนวสญฺญานาสญฺญายตนสฺส ปริกมฺมํ ปุจฺฉิ, โส อาจิกฺขิ, ตสฺส วจนสมนนฺตรเมว มหาสโตฺต ตํ สมฺปาเทสิ, เอวเมว ปญฺญวา ภิกฺขุ ปริยตฺติํ สุตฺวา เทฺวปิ ปูเรติ, ตสฺมา ปริยตฺติยา ฐิตาย สาสนํ ฐิตํ โหติฯ ยถาปิ มหโต ตฬากสฺส ปาฬิยา ถิราย อุทกํ น ฐสฺสตีติ น วตฺตพฺพํ, อุทเก สติ ปทุมาทีนิ ปุปฺผานิ น ปุปฺผิสฺสนฺตีติ น วตฺตพฺพํ, เอวเมว มหาตฬากสฺส ถิรปาฬิสทิเส เตปิฎเก พุทฺธวจเน สติ มหาตฬาเก อุทกสทิสา ปฎิปตฺติปูรกา กุลปุตฺตา นตฺถีติ น วตฺตพฺพํ, เตสุ สติ  มหาตฬาเก ปทุมาทีนิ ปุปฺผานิ วิย โสตาปนฺนาทโย อริยปุคฺคลา นตฺถีติ น วตฺตพฺพํฯ เอวํ เอกนฺตโต ปริยตฺติเยว ปมาณํฯ</p>


<p>ติ เอตฺถ ติ (อ. นิ. อฎฺฐ. ๑.๑.๑๓๐) เตปิฎกํ พุทฺธวจนํ สาฎฺฐกถา ปาฬิฯ ยาว สา ติฎฺฐติ, ตาว ปริยตฺติ ปริปุณฺณา นาม โหติฯ คจฺฉเนฺต คจฺฉเนฺต กาเล กลิยุคราชาโน อธมฺมิกา โหนฺติ, เตสุ อธมฺมิเกสุ เตสมฺปิ อมจฺจาทโย อธมฺมิกา โหนฺติ, ตโต รฎฺฐชนปทวาสิโนติ เตสํ อธมฺมิกตาย น เทโว สมฺมา วสฺสติ, ตโต สสฺสานิ น สมฺปชฺชนฺติ, เตสุ อสมฺปชฺชเนฺตสุ ปจฺจยทายกา ภิกฺขุสงฺฆสฺส ปจฺจเย ทาตุํ น สโกฺกนฺติ, ภิกฺขู ปจฺจเยหิ กิลมนฺตา อเนฺตวาสิเก สงฺคเหตุํ น สโกฺกนฺติฯ คจฺฉเนฺต คจฺฉเนฺต กาเล ปริยตฺติ ปริหายติ, อตฺถวเสน ธาเรตุํ น สโกฺกนฺติ, ปาฬิวเสเนว  ธาเรนฺติฯ ตโต กาเล คจฺฉเนฺต ปาฬิมฺปิ สกลํ ธาเรตุํ น สโกฺกนฺติ, ปฐมํ อภิธมฺมปิฎกํ ปริหายติ, ปริหายมานํ มตฺถกโต ปฎฺฐาย ปริหายติฯ ปฐมเมว หิ มหาปกรณํ ปริหายติ, ตสฺมิํ ปริหีเน ยมกํ, กถาวตฺถุ, ปุคฺคลปญฺญตฺติ, ธาตุกถา, วิภโงฺค, ธมฺมสงฺคโหติฯ</p>


<p>เอวํ อภิธมฺมปิฎเก ปริหีเน มตฺถกโต ปฎฺฐาย สุตฺตนฺตปิฎกํ ปริหายติฯ ปฐมญฺหิ องฺคุตฺตรนิกาโย ปริหายติ, ตสฺมิมฺปิ ปฐมํ เอกาทสกนิปาโต…เป.… ตโต เอกกนิปาโตติฯ เอวํ องฺคุตฺตรนิกาเย ปริหีเน มตฺถกโต ปฎฺฐาย สํยุตฺตนิกาโย ปริหายติฯ ปฐมญฺหิ มหาวโคฺค ปริหายติ, ตโต สฬายตนวโคฺค, ขนฺธกวโคฺค, นิทานวโคฺค, สคาถาวโคฺคติฯ เอวํ สํยุตฺตนิกาเย ปริหีเน มตฺถกโต ปฎฺฐาย มชฺฌิมนิกาโย ปริหายติฯ ปฐมญฺหิ อุปริปณฺณาสโก ปริหายติ, ตโต มชฺฌิมปณฺณาสโก, ตโต มูลปณฺณาสโกติฯ เอวํ มชฺฌิมนิกาเย ปริหีเน มตฺถกโต ปฎฺฐาย ทีฆนิกาโย ปริหายติฯ ปฐมญฺหิ ปาถิกวโคฺค ปริหายติ, ตโต มหาวโคฺค, ตโต สีลกฺขนฺธวโคฺคติฯ เอวํ ทีฆนิกาเย ปริหีเน สุตฺตนฺตปิฎกํ ปริหีนํ นาม โหติฯ วินยปิฎเกน สทฺธิํ ชาตกเมว ธาเรนฺติฯ วินยปิฎกญฺหิ ลชฺชิโน ธาเรนฺติ, ลาภกามา ปน ‘‘สุตฺตเนฺต กถิเตปิ สลฺลเกฺขนฺตา นตฺถี’’ติ ชาตกเมว ธาเรนฺติฯ คจฺฉเนฺต กาเล ชาตกมฺปิ ธาเรตุํ น สโกฺกนฺติฯ อถ เนสํ ปฐมํ เวสฺสนฺตรชาตกํ ปริหายติ, ตโต ปฎิโลมกฺกเมน ปุณฺณกชาตกํ, มหานารทชาตกนฺติ ปริโยสาเน อปณฺณกชาตกํ ปริหายติ, วินยปิฎกเมว ธาเรนฺติฯ</p>


<p>คจฺฉเนฺต กาเล ตมฺปิ มตฺถกโต ปฎฺฐาย ปริหายติฯ ปฐมญฺหิ ปริวาโร ปริหายติ, ตโต  ขนฺธโก, ภิกฺขุนีวิภโงฺค, มหาวิภโงฺคติ อนุกฺกเมน อุโปสถกฺขนฺธกมตฺตเมว ธาเรนฺติฯ ตทาปิ ปริยตฺติ อนนฺตรหิตาว โหติฯ ยาว ปน มนุเสฺสสุ จตุปฺปทิกคาถาปิ ปวตฺตติ, ตาว ปริยตฺติ อนนฺตรหิตาว โหติฯ ยทา สโทฺธ ปสโนฺน ราชา หตฺถิกฺขเนฺธ สุวณฺณจโงฺกฎกมฺหิ สหสฺสตฺถวิกํ ฐปาเปตฺวา ‘‘พุเทฺธหิ กถิตํ จตุปฺปทิกํ คาถํ ชานโนฺต อิมํ สหสฺสํ คณฺหตู’’ติ นคเร เภริํ จราเปตฺวา คณฺหนกํ อลภิตฺวา ‘‘เอกวารํ จราปิเต นามํ สุณนฺตาปิ โหนฺติ อสุณนฺตาปี’’ติ ยาวตติยํ จราเปตฺวา คณฺหนกํ อลภิตฺวา ราชปุริสา  สหสฺสตฺถวิกํ ปุน ราชกุลํ ปเวเสนฺติ, ตทา ปริยตฺติ อนฺตรหิตา นาม โหติฯ</p>


<p>ติ ปริยตฺติยา อนฺตรหิตายปิ ลิงฺคมตฺตํ อทฺธานํ ปวตฺติสฺสติฯ กถํ? คจฺฉเนฺต คจฺฉเนฺต หิ กาเล จีวรคฺคหณํ ปตฺตคฺคหณํ สมิญฺชนปสารณํ อาโลกิตวิโลกิตํ น ปาสาทิกํ โหติ, นิคณฺฐสมณา วิย อลาพุปตฺตํ ภิกฺขู ปตฺตํ อคฺคพาหาย ปริกฺขิปิตฺวา อาทาย วิจรนฺติ, เอตฺตาวตาปิ ลิงฺคํ อนนฺตรหิตเมว โหติฯ คจฺฉเนฺต ปน กาเล อคฺคพาหโต โอตาเรตฺวา หเตฺถน วา สิกฺกาย วา โอลเมฺพตฺวา วิจรนฺติ, จีวรมฺปิ รชนสารุปฺปํ อกตฺวา โอฎฺฐฎฺฐิวณฺณํ กตฺวา รชนฺติฯ คจฺฉเนฺต กาเล รชนมฺปิ น โหติ, ทสจฺฉินฺทนํ โอวฎฺฎิกาวิชฺฌนํ กปฺปมตฺตญฺจ กตฺวา วฬญฺชนฺติ, ปุน โอวฎฺฎิกํ วิชฺฌิตฺวา กปฺปํ น กโรนฺติฯ ตโต อุภยมฺปิ อกตฺวา ทสา เฉตฺวา ปริพฺพาชกา วิย จรนฺติฯ คจฺฉเนฺต กาเล ‘‘โก อิมินา อมฺหากํ อโตฺถ’’ติ ขุทฺทกํ กาสาวขณฺฑํ หเตฺถ วา คีวายํ วา พนฺธนฺติ, เกเสสุ วา อลฺลียาเปนฺติ, ทารภรณํ กโรนฺตา กสิตฺวา วปิตฺวา ชีวิกํ กเปฺปตฺวา วิจรนฺติ, ตทา ทกฺขิณํ เทโนฺต ชโน สงฺฆํ อุทฺทิสฺส เอเตสมฺปิ เทติฯ อิทํ สนฺธาย ภควตา วุตฺตํ ‘‘ภวิสฺสนฺติ โข ปนานนฺท, อนาคตมทฺธานํ โคตฺรภุโน กาสาวกณฺฐา ทุสฺสีลา ปาปธมฺมา, เตสุ ทุสฺสีเลสุ สงฺฆํ อุทฺทิสฺส ทานํ ทสฺสนฺติ, ตทาปาหํ, อานนฺท, สงฺฆคตํ ทกฺขิณํ อสเงฺขฺยยฺยํ อปฺปเมยฺยํ วทามี’’ติ (ม. นิ. ๓.๓๘๐)ฯ ตโต คจฺฉเนฺต กาเล นานาวิธานิ กมฺมานิ กโรนฺตา ‘‘ปปโญฺจ เอส, กิํ อิมินา อมฺหาก’’นฺติ กาสาวขณฺฑํ ฉินฺทิตฺวา อรเญฺญ ขิปนฺติ, ตสฺมิํ กาเล ลิงฺคํ อนฺตรหิตํ นาม โหติฯ กสฺสปทสพลสฺส กิร กาลโต ปฎฺฐาย โยนกานํ เสตวตฺถานิ ปารุปิตฺวา จรณจาริตฺตํ ชาตํฯ เอวํ ปริยตฺติยา อนฺตรหิตายปิ ลิงฺคมตฺตํ จิรํ ปวตฺติสฺสตีติ เวทิตพฺพํฯ</p>

</p>


<h3>ภิกฺขุนีอุปสมฺปนฺนานุชานนกถาวณฺณนา</h3>
<p> ติ   ยํ ทิวสํ อาทิํ กตฺวาฯ ติ ตสฺมิเญฺญว ทิวเสฯ ติ อนุญฺญายฯ ติ ‘‘เอวเมว โข อหํ, ภเนฺต อานนฺท, อิเม อฎฺฐ ครุธเมฺม ปฎิคฺคณฺหามิ ยาวชีวํ อนติกฺกมนีเย’’ติ ปฎิชานิตฺวา อิทานิ กสฺมา วรํ ยาจตีติ เจ? ปรูปวาทวิวชฺชนตฺถํฯ เอวญฺหิ เกจิ วเทยฺยุํ ‘‘มหาปชาปติยา ปฐมํ สมฺปฎิจฺฉิตตฺตา ภิกฺขูนํ ภิกฺขุนีนญฺจ ยถาวุฑฺฒํ อภิวาทนํ นาโหสิ, สา เจ วรํ ยาเจยฺย, ภควา อนุชาเนยฺยา’’ติฯ</p>


<p> ติ สราคภาวาย กามราคภวราคปริพฺรูหนายฯ ติ วเฎฺฎ สํโยชนตฺถายฯ ติ วฎฺฎสฺส วฑฺฒนตฺถายฯ ติ มหิจฺฉภาวายฯ ติ อสนฺตุฎฺฐิภาวายฯ ติ กิเลสสงฺคณคณสงฺคณวิหารายฯ ติ กุสีตภาวายฯ ติ ทุโปฺปสตายฯ ติ สกลวฎฺฎโต วิรชฺชนตฺถายฯ ติ กามราคาทีหิ วิสํยุชฺชนตฺถายฯ ติ สพฺพสฺสปิ วฎฺฎสฺส อปจยตฺถาย, นิพฺพานายาติ อโตฺถฯ ติ ปจฺจยปฺปิจฺฉตาทิวเสน สพฺพโส อิจฺฉาปคมายฯ ติ ทฺวาทสวิธสนฺตุฎฺฐิภาวายฯ ติ ปวิวิตฺตภาวาย กายวิเวกาทิตทงฺควิเวกาทิวิเวกสิทฺธิยาฯ ติ กายิกสฺส เจว เจตสิกสฺส จ วีริยสฺส ปคฺคณฺหนตฺถายฯ ติ สุขโปสนตฺถายฯ เอวํ โย ปริยตฺติธโมฺม อุคฺคหณธารณปริปุจฺฉามนสิการวเสน โยนิโส ปฎิปชฺชนฺตสฺส สราคาทิภาวปริวชฺชนสฺส การณํ หุตฺวา วิราคาทิภาวาย สํวตฺตติ, เอกํสโต  สมฺมเทว อปายาทีสุ อปตนวเสน ธารณโต กิเลสานํ วินยนโต, สตฺถุ สมฺมาสมฺพุทฺธสฺส โอวาทานุสิฎฺฐิภาวโต นฺติ  ชาเนยฺยาสิ, อวพุเชฺฌยฺยาสีติ อโตฺถฯ อิมสฺมิํ สุเตฺต ปฐมวาเรน วฎฺฎํ, ทุติยวาเรน วิวฎฺฎํ กถิตํฯ</p>


<p> ติ  อปรชฺฌิตฺวาฯ ติ กมฺมารหาปิฯ ติ อาปตฺติอาปนฺนาโยปิฯ ติ ตถากรณสฺส ปฎิกฺขิตฺตตฺตา ทุกฺกเฎน กาเรตพฺพตํ อาปชฺชนฺติฯ</p>


<p> ติ ทฺวีหิ ตีหิ ภิกฺขุนีหิฯ ติ ปาติโมกฺขุเทฺทสกสฺส  น อาโรเจนฺติฯ ติ ภิกฺขุนีนํ น ปจฺจาหรนฺติฯ นฺติ วตฺตภงฺคํฯ</p>


<p> ติ สามีจิทสฺสนเมตํ, น ปน อนิมนฺติยา อาปตฺติฯ</p>


<p> ติ เสนาสนนิสฺสยํ อปเนตฺวา อปเร ตโย นิสฺสเยฯ รุกฺขมูลเสนาสนญฺหิ สา น ลภติฯ</p>


<p> ติ อิสฺสริยํ ปวเตฺตนฺติฯ</p>


<p> ติ ภิกฺขุเยว ทูโต ภิกฺขุทูโต, เตน ภิกฺขุทูเตน, ภิกฺขุทูตํ กตฺวา อุปสมฺปาเทนฺตีติ อโตฺถฯ</p>


<p> ติ นปฺปโหติฯ นฺติ นวกมฺมํ กตฺวา ‘‘เอตฺตกานิ วสฺสานิ วสตู’’ติ อปโลเกตฺวา สงฺฆิกภูมิทานํฯ</p>


<p> ติ ปติฎฺฐิตคพฺภาฯ</p>


<p> ติ ติตฺถายตนสงฺกนฺตาย อภพฺพภาวูปคมนโต น ลภติฯ ติ เอกโต วา อุภโต วา อวสฺสเว สติปิ โอทิสฺส อนุญฺญาตตฺตา วฎฺฎติฯ เสสเมตฺถ ปาฬิโต อฎฺฐกถาโต จ สุวิเญฺญยฺยเมวาติฯ</p>

</p>

</p>





