<h1>สงฺฆาทิเสสกถาวณฺณนา</h1>
<p> เอวํ  นานานยปฎิมณฺฑิตสฺส ปาราชิกกณฺฑสฺส วินิจฺฉยํ ทเสฺสตฺวา อิทานิ ตทนนฺตรมุทฺทิฎฺฐสฺส เตรสกณฺฑสฺส วินิจฺฉยํ ทเสฺสตุมาห ติอาทิฯ โมเจตุํ กาเมตีติ  ตสฺส ภาโว  ตาย สมฺปยุตฺตํ จิตฺตํ ฯ เอตฺถ ‘‘โมเจตุกามตา’’ติ อิมินา เอกาทสสุ ราเคสุ ‘‘โมจนสฺสาโท’’ติ วุตฺตํ อิมสฺส สงฺฆาทิเสสสฺส มูลการณํ สุกฺกโมจนวิสยํ ราคมาหฯ</p>


<p>   นาม ‘‘โมจนสฺสาโท, มุจฺจนสฺสาโท, มุตฺตสฺสาโท, เมถุนสฺสาโท, ผสฺสสฺสาโท, กณฺฑุวนสฺสาโท, ทสฺสนสฺสาโท, นิสชฺชสฺสาโท, วาจสฺสาโท, เคหสฺสิตเปมํ, วนภงฺคิย’’นฺติ เอวมาคตาฯ อิธ  นาม สมฺภวธาตุโมจนํ, ตทตฺถาย ตพฺพิสยราคสมฺปยุตฺตเวทนา  นามฯ เตนาห  ‘‘โมเจตุํ อสฺสาโท โมจนสฺสาโท’’ติฯ มุจฺจมาเน อสฺสาโท มุจฺจนสฺสาโท, สมฺภวธาตุมฺหิ มุจฺจมาเน ตํราคสมฺปยุตฺตา เวทนา  นามฯ เอเตเนว นเยน มุตฺตสฺสาทาทิวาจสฺสาทาวสาเนสุ ปเทสุ อตฺถกฺกโม เวทิตโพฺพฯ อิเมหิ นวหิ ปเทหิ อสฺสาทสีเสน กุนฺตยฎฺฐิญาเยน ตํสหจริโต ราโค ทสฺสิโตฯ ยถาห  ‘‘นวหิ ปเทหิ สมฺปยุตฺตอสฺสาทสีเสน ราโค วุโตฺต’’ติฯ</p>


<p>นฺติ เอตฺถ เคหฎฺฐา มาตุอาทโย อาเธยฺยอาธารโวหาเรน ติ วุจฺจนฺติฯ ‘‘มญฺจา อุกฺกุฎฺฐิํ กโรนฺตี’’ติอาทีสุ วิย ตนฺนิสฺสิโต สิเนหปริยาโย ราโค ‘‘เคหสฺสิตเปม’’นฺติ วุโตฺตฯ อิมินา ปเทน ราคสฺส สภาโว สนฺทสฺสิโตฯ วนโต ภญฺชิตฺวา อาภตํ ยํ กิญฺจิ ผลปุปฺผาทิ  นามฯ อิธ ปน ราควเสน ปฎิพทฺธจิตฺตํ มาตุคาเมหิ วิรหทุกฺขาปนยนตฺถํ (ปารา. อฎฺฐ. ๒.๒๔๐) เตสํ ฐาเน ฐเปตฺวา ทสฺสนผุสนวเสน วินฺทิตุํ ราคีหิ คเหตพฺพโต เตหิ ปิฬนฺธิตมาลสหิตํ ตมฺพูลนฺติ เอวมาทิ ‘‘วนภงฺคิย’’นฺติ อธิเปฺปตํฯ อิมินา ปตฺถิตวิสยโคจโร ราโค ตทายตฺตวตฺถุวเสน สนฺทสฺสิโตฯ ยถาห  ‘‘เอเกน ปเทน สรูเปเนว ราโค, เอเกน  ปเทน วตฺถุนา วุโตฺตฯ วนภโงฺค หิ ราคสฺส วตฺถุ, น ราโคเยวา’’ติ (ปารา. อฎฺฐ. ๒.๒๔๐)ฯ</p>


<p>‘‘โมเจตุกามตา’’ติ  อิทเมว อวตฺวา ‘‘จิตฺต’’นฺติ วจเนน วีติกฺกมสาธิกาย กายวิญฺญตฺติยา สมุฎฺฐาปกํ ราคสมฺปยุตฺตํ จิตฺตวิเสสํ ทเสฺสติฯ เตน จิเตฺตน สมุฎฺฐาปิยมานํ วิญฺญตฺติสงฺขาตํ วีติกฺกมํ ติ อิมินา ทเสฺสติฯ  นาม ตํจิตฺตสมฺปยุตฺตวีริยํฯ เอตฺถ ปน ‘‘เสโมฺห คุโฬ’’ติอาทีสุ วิย ผเล เหตูปจารญาเยน วีติกฺกมสฺส วิเสสเหตุภูตวีริยวาจเกน จ ปเทน วีติกฺกโมว วุโตฺตติ ทฎฺฐพฺพํฯ อชฺฌตฺตพาหิรวตฺถุฆฎฺฎนํ, อากาเส กฎิกมฺปนนฺติ สุกฺกโมจนโตฺถ วายาโมติ อโตฺถฯ สุกฺกสฺส โมจนํ สุกฺกโมจนํฯ</p>


<p>เอตฺถ จ ติ ‘‘สุกฺกนฺติ ทส สุกฺกานิ นีลํ ปีตกํ โลหิตกํ โอทาตํ ตกฺกวณฺณํ ทกวณฺณํ เตลวณฺณํ ขีรวณฺณํ ทธิวณฺณํ สปฺปิวณฺณ’’นฺติ (ปารา. ๒๓๗)  วุตฺตานิ สตฺตานํ ปิตฺตาทิอาสยเภเทน, ปถวิธาตุอาทีนํ จตุนฺนํ วา รสโสณิตมํสเมทอฎฺฐิอฎฺฐิมิญฺชานํ ฉนฺนํ เทหธาตูนํ วา เภเทน อเนกธา ภิเนฺน ทสวิเธ สุเกฺก อญฺญตรสฺส สุกฺกสฺสาติ อโตฺถฯ โมจนํ วิสฺสฎฺฐีติ ปริยายํ, ปกติยา ฐิตสกฎฺฐานโต โมจนนฺติ อโตฺถฯ ยถาห  ‘‘วิสฺสฎฺฐีติ ฐานโต จาวนา วุจฺจตี’’ติ (ปารา. ๒๓๗)ฯ อิห ‘‘ฐานํ นาม วตฺถิสีสสงฺขาตํ มุตฺตกรณมูล’’นฺติ เกจิฯ ‘‘กฎี’’ติ อปเรฯ ‘‘สกลกาโย’’ติ อเญฺญฯ อิเมสํ ติณฺณํ วจเนสุ ‘‘ตติยสฺส ภาสิตํ สุภาสิต’’นฺติ (ปารา. อฎฺฐ. ๒.๒๓๗)  ตติยวาทสฺส กตปาสํสตฺตา เกสโลมนขทนฺตานํ มํสวินิมุตฺตฎฺฐานญฺจ มุตฺตกรีสเขฬสิงฺฆาณิกาถทฺธสุกฺขจมฺมญฺจ วเชฺชตฺวา อวเสสํ สกลสรีรํ กายปฺปสาทภาวชีวิตินฺทฺริยอพทฺธปิตฺตานํ  วิย สมฺภวธาตุยา จ ฐานนฺติ เวทิตพฺพํฯ</p>


<p>‘‘สุกฺกโมจน’’นฺติ อิมินากิํ วุตฺตํ โหตีติ? ‘‘อาโรคฺยตฺถาย, สุขตฺถาย, เภสชฺชตฺถาย, ทานตฺถาย, ปุญฺญตฺถาย, ยญฺญตฺถาย, สคฺคตฺถาย, พีชตฺถาย, วีมํสตฺถาย, ทวตฺถาย โมเจตี’’ติ (ปารา. ๒๓๗) วุตฺตทสวิธอธิปฺปายโนฺตคธอญฺญตรอธิปฺปาโย หุตฺวา ‘‘ราคูปตฺถเมฺภ, วจฺจูปตฺถเมฺภ, ปสฺสาวูปตฺถเมฺภ, วาตูปตฺถเมฺภ, อุจฺจาลิงฺคปาณกทฎฺฐูปตฺถเมฺภ โมเจตี’’ติ (ปารา. ๒๓๗) วุตฺตปญฺจวิธกาลานมญฺญตรกาเล ‘‘อชฺฌตฺตรูเป, พหิทฺธารูเป, อชฺฌตฺตพหิทฺธารูเป, อากาเส กฎิํ กเมฺปโนฺต โมเจตี’’ติ (ปารา. ๒๓๗) วุตฺตจตุรุปายานมญฺญตเรน อุปาเยน ยถาวุตฺตราคปิสาจวเสน วิวโส หุตฺวา ยถาวุตฺตนีลาทิทสวิธสมฺภวธาตูนมญฺญตรํ ยถาวุตฺตฎฺฐานโต ขุทฺทกมกฺขิกาย ปิวนมตฺตมฺปิ สเจ โมเจตีติ สเงฺขปโต  คเหตพฺพํฯ เอตฺถ จ  นาม โลมสปาณา, เยสํ โลเม อลฺลิเน องฺคชาตํ กมฺมนิยํ โหติฯ</p>


<p>ติ สุปิโน เอว สุปินโนฺต, นิสฺสกฺกวจนปฺปสเงฺค กรณวจนโต สุปินนฺตาติ อโตฺถฯ  นาม ‘‘วาตาทิธาตุโกฺขภวเสน วา ปุพฺพานุภูตอิตฺถิรูปาทิวิสยวเสน วา อิฎฺฐานิฎฺฐเทวตานุภาเวน วา ปุเญฺญน ปฎิลภิตพฺพอตฺถสฺส, อปุเญฺญน ปตฺตพฺพานตฺถสฺส จ ปุพฺพนิมิตฺตวเสน วา โหตี’’ติ (ปารา. อฎฺฐ. ๒.๒๓๗) วุเตฺตสุ จตูสุ การเณสุ เอเกน การเณน กปินิทฺทาย สุปิเน ทิสฺสมานารมฺมณโต ยํ สุกฺกโมจนํ โหติ, ตํ อวิสยํ สุกฺกโมจนํ วินาติ วุตฺตํ โหติฯ</p>


<p>สงฺฆาทิเสโสว ฯ สงฺฆาทิเสสํ อาปชฺชิตฺวา ตโต วุฎฺฐาตุกามสฺส กุลปุตฺตสฺส อาทิมฺหิ ปริวาสทานตฺถํ , มเชฺฌ จ มูลายปฎิกสฺสเนน วินา วา สห วา มานตฺตทานตฺถํ, อวสาเน อพฺภานตฺถญฺจ สโงฺฆ เอสิตโพฺพติ ‘‘สโงฺฆ อาทิมฺหิ เจว เสเส จ อิจฺฉิตโพฺพ อสฺสาติ สงฺฆาทิเสโส’’ติ (ปารา. อฎฺฐ. ๒.๒๓๗; กงฺขา. อฎฺฐ. สุกฺกวิสฺสฎฺฐิสิกฺขาปทวณฺณนา) วุตฺตตฺตา สงฺฆาทิเสสา นาม, สุกฺกวิสฺสฎฺฐิสงฺฆาทิเสสาปตฺติ โหตีติ อโตฺถฯ ยถาห  ‘‘สโงฺฆว ตสฺสา อาปตฺติยา ปริวาสํ เทติ, มูลาย ปฎิกสฺสติ, มานตฺตํ เทติ, อเพฺภติ, น สมฺพหุลา, น เอกปุคฺคโล, เตน วุจฺจติ ‘สงฺฆาทิเสโส’ติฯ ตเสฺสว อาปตฺตินิกายสฺส นามํ นามกมฺมํ อธิวจนํ, เตนปิ วุจฺจติ ‘สงฺฆาทิเสโส’’ติ (ปารา. ๒๓๗)ฯ เอตฺถ จ ปริวาสาทิกถา สงฺฆาทิเสสาวสาเน อาคตฎฺฐาเนเยว อาวิ ภวิสฺสติฯ</p>


<p> เอตฺตาวตา มูลสิกฺขาปทาคตํ อตฺตูปกฺกมมูลกํ อาปตฺติํ ทเสฺสตฺวา อิทานิ อิมิสฺสา สงฺฆาทิเสสาปตฺติยา ปรูปกฺกเมนปิ อาปชฺชนํ ทเสฺสตุมาห ติอาทิฯ ติ องฺคชาตสฺส คหณํ วา ฆฎฺฎนํ วา กาเรตฺวาฯ</p>


<p> ติ ‘‘อุปกฺกมามิ โมเจสฺสามี’’ติ เจเตตฺวา ปกเปฺปตฺวาฯ ติ อชฺฌตฺตรูปาทีสุ ตีสุ ยตฺถ กตฺถจิ ฆเฎฺฎนฺตสฺสฯ นฺติ ‘‘เจเตติ อุปกฺกมติ น มุจฺจติ, อาปตฺติ ถุลฺลจฺจยสฺสา’’ติ (ปารา. ๒๖๒)  ภควตา วุตฺตนฺติ อธิปฺปาโยฯ</p>


<p> อิมิสฺสํ  คาถายํ ‘‘อตฺตโน องฺคชาตํ อุปกฺกมนฺตสฺสา’’ติ อิมินา อชฺฌตฺตรูเป วา พหิทฺธารูเป วา อชฺฌตฺตพหิทฺธารูเป วา อตฺตโน องฺคชาตํ ฆเฎฺฎนฺตสฺสาติ อิมสฺส อตฺถสฺส วุตฺตตฺตา  องฺคชาตฆฎฺฎเนน วินาภาวโต อิมินา อสงฺคยฺหมานสฺสาปิ อากาเส กฎิกมฺปเนน สุกฺกโมจเน สงฺฆาทิเสสสฺส ปฐมคาถายํ ‘‘วายาโม’’ติ สามญฺญวจเนน สงฺคหิตตฺตา ตํ ฐเปตฺวา ‘‘เตน โข ปน สมเยน อญฺญตรสฺส ภิกฺขุโน โมจนาธิปฺปายสฺส อากาเส กฎิํ กเมฺปนฺตสฺส อสุจิ มุจฺจิ…เป.… อสุจิ น มุจฺจิฯ ตสฺส กุกฺกุจฺจํ อโหสิ…เป.… อนาปตฺติ ภิกฺขุ สงฺฆาทิเสสสฺส, อาปตฺติ ถุลฺลจฺจยสฺสา’’ติ  วุตฺตตฺตา อมุเตฺต ถุลฺลจฺจยํ สงฺคเหตุมาห ติอาทิฯ</p>


<p>ตตฺถ ติ ‘‘อุปกฺกมามิ โมเจสฺสามี’’ติ ชานิตฺวา สญฺชานิตฺวาติ อโตฺถฯ ‘‘อุปกฺกมนฺตสฺสา’’ติ สามญฺญโต ตํ วิเสเสตุํ ติ อาห, กฎิกมฺปเนนาติ คเหตพฺพํฯ กถมิทํ ลพฺภตีติ เจ? อิมาย กถาย สงฺคเหตพฺพวตฺถุมฺหิ ‘‘อากาเส กฎิํ กเมฺปนฺตสฺสา’’ติ (ปารา. ๒๖๖) ปาเฐ ‘‘กฎิํ กเมฺปนฺตสฺสา’’ติ วจนสหจรสฺส ‘‘อากาเส’’ติ วจนสฺส สนฺนิธานพเลน ลพฺภติ อตฺถปฺปกรณสทฺทนฺตรสนฺนิธานา สทฺทานํ วิเสสตฺถทีปนโตฯ</p>


<p> นฺติ มุตฺตวตฺถิํ, มุตฺตกรณสฺส วตฺถินฺติ อโตฺถฯ ติ คามทารโก วิย กีฬิตุกามตาย มุตฺตวตฺถิํ ทฬฺหํ คเหตฺวา ปูเรตฺวาติ อโตฺถฯ ยถาห  ‘‘เต ภิกฺขู วตฺถิํ ทฬฺหํ คเหตฺวา ปูเรตฺวา ปูเรตฺวา วิสฺสเชฺชนฺตา คามทารกาวิย ปสฺสาวมกํสู’’ติ (ปารา. อฎฺฐ. ๒.๒๖๔)ฯ ‘‘น วฎฺฎตี’’ติ สามเญฺญน กสฺมา วุตฺตนฺติ? ตสฺมิํ วตฺถุสฺมิํ วุตฺตนเยน โมจนาธิปฺปาเยน ทฬฺหํ คเหตฺวา ปูเรตฺวา ปูเรตฺวา วิสฺสเชฺชนฺตสฺส สุเกฺก มุเตฺต โมจนาธิปฺปาโย เจเตติ, อุปกฺกมติ, มุจฺจตีติ องฺคานํ สมฺปนฺนตฺตา สงฺฆาทิเสสสฺส , อมุเตฺต ถุลฺลจฺจยสฺส สมฺภวโต อุภยสงฺคหตฺถมาหฯ</p>


<p>  ‘‘น จ ภิกฺขเว สารเตฺตน มาตุคามสฺส องฺคชาตํ อุปนิชฺฌายิตพฺพํ, โย อุปนิชฺฌาเยยฺย, อาปตฺติ ทุกฺกฎสฺสา’’ติ (ปารา. ๒๖๖)  ‘‘มาตุคามสฺสา’’ติ สามเญฺญน วุตฺตตฺตา นฺติ วทติฯ นฺติ มนุสฺสามนุสฺสติรจฺฉานคตวเสน ติสฺสนฺนํ อิตฺถีนํฯ ‘‘องฺคชาต’’นฺติ วิเสเสตฺวา วุตฺตตฺตา นฺติ  มุตฺตกรณเมว วุจฺจติ, ปฎสเตนาปิ ปฎิจฺฉาทิตํ วา อปฺปฎิจฺฉาทิตํ วา โยนิมคฺคนฺติ อโตฺถฯ เตนาห  ‘‘สเจปิ ปฎสตํ นิวตฺถา โหติ, ปุรโต วา ปจฺฉโต วา ฐตฺวา ‘อิมสฺมิํ นาม โอกาเส นิมิตฺต’นฺติ อุปนิชฺฌายนฺตสฺส ทุกฺกฎเมวฯ อนิวตฺถานํ คามทาริกานํ นิมิตฺตํ อุปนิชฺฌายนฺตสฺส ปน กิเมว วตฺตพฺพ’’นฺติ (ปารา. อฎฺฐ. ๒.๒๖๖)ฯ ติ เอตฺถ ‘‘ฐตฺวา’’ติ ปาฐเสโสฯ</p>


<p> เอเกน…เป.… ปสฺสโต  ทุกฺกฎนฺติ สมฺพโนฺธฯ ‘‘เอเกน ปโยเคน เอกํ ทุกฺกฎ’’นฺติ วจนโต อเนเกหิ ปโยเคหิ อเนกานิ ทุกฺกฎานีติ พฺยติเรกโต ลพฺภติฯ ยถาห  ‘‘อิโต จิโต จ วิโลเกตฺวา ปุนปฺปุนํ อุปนิชฺฌายนฺตสฺส ปโยเค ปโยเค ทุกฺกฎ’’นฺติ (ปารา. อฎฺฐ. ๒.๒๖๖)ฯ อิมิสฺสา อฎฺฐกถาย ‘‘อิโต จิโต จา’’ติ วุตฺตตฺตา นฺติ เอตฺถ ‘‘วิวิธา ตํ อโนโลเกตฺวา ตเมว โอโลเกนฺตสฺสา’’ติ ลพฺภติฯ</p>


<p> อโมจนาธิปฺปายสฺส มุตฺตสฺมิํ อนาปตฺติ ปกาสิตาติ โยชนาฯ โมจนาธิปฺปายํ วินา เภสชฺชกรณตฺถํ สุทฺธจิเตฺตน องฺคชาเต เภสชฺชเลปํ กโรนฺตสฺส วา สุทฺธจิเตฺตเนว อุจฺจารปสฺสาวาทิํ กโรนฺตสฺส วา มุเตฺตปิ อนาปตฺตีติ  อิทํ ‘‘อนาปตฺติ สุปินเนฺตน นโมจนาธิปฺปายสฺสา’’ติอาทินา (ปารา. ๒๖๓) นเยน  วุตฺตเมวาติ อโตฺถฯ</p>


<p>อิมสฺมิํ ปาเฐ ‘‘อนุปกฺกมนฺตสฺสา’’ติ อวุเตฺตปิ อิมสฺส ปาฐสฺส ปุรโต ‘‘เจเตติ น อุปกฺกมติ มุจฺจติ, อนาปตฺตี’’ติ (ปารา. ๒๖๒) จ ‘‘น เจเตติ น อุปกฺกมติ มุจฺจติ, อนาปตฺตี’’ติ (ปารา. ๒๖๒) จ วจนโต ตํ สงฺคเหตุมาห ติฯ โมจนสฺสาทราเคน ปีฬิโต หุตฺวา ‘‘อโห วต เม มุเจฺจยฺยา’’ติ จิเนฺตตฺวา วา เอวรูปโมจนสฺสาทราคปีฬาปุพฺพงฺคมจิเตฺต อสติปิ เกวลํ กามวิตกฺกมเตฺตน อุปหโต หุตฺวา ตาทิสอชฺฌตฺติกพาหิรวตฺถูสุ ฆฎฺฎนวเสน วา อากาเส กฎิกมฺปนวเสน วา อุปกฺกมํ อกโรนฺตสฺส ตาทิสจินฺตาพเลน วา กามวิตกฺกพเลน วา สุเกฺก มุเตฺตปิ อนาปตฺตีติ อิทํ ยถาวุตฺตปาฐวเสน ปกาสิตนฺติ อโตฺถฯ</p>


<p>ติ เอตฺถ อนฺตสทฺทตฺถาภาวโต สุปิเนติ อโตฺถฯ สุปิเน เมถุนํ ธมฺมํ ปฎิเสวนฺตสฺส วา มาตุคาเมหิ กายสํสคฺคํ อาปชฺชนฺตสฺส วา สุเกฺก มุเตฺตปิ  อวิสยตฺตา อนาปตฺติ  ‘‘อนาปตฺติ ภิกฺขุ สุปินเนฺตนา’’ติ (ปารา. ๒๖๓) อิมินา ปกาสิตาติ อโตฺถฯ</p>


<p>เอตฺถ ฐตฺวา  ‘‘สุปิเน ปน อุปฺปนฺนาย อสฺสาทเจตนาย สจสฺส วิสโย โหติ, นิจฺจเลน ภวิตพฺพํฯ น หเตฺถน นิมิตฺตํ กีฬาเปตพฺพํฯ กาสาวปจฺจตฺถรณรกฺขนตฺถํ ปน หตฺถปุเฎน คเหตฺวา ชคฺคนตฺถาย อุทกฎฺฐานํ คนฺตุํ วฎฺฎตี’’ติ (ปารา. อฎฺฐ. ๒.๒๖๒) วุตฺตตฺตา อณฺฑปาลิกา กิกีสกุณา วิย, วาลปาลิกา จมรี วิย, เอกเนตฺตปาลโก ปุริโส วิย จ กายชีวิเตปิ อเปกฺขํ ปหาย สีลํ  รกฺขิตุกาเมน สิกฺขากาเมน นิพฺพานคามินิปฎิปตฺติํ ปูเรตุกาเมน กุลปุเตฺตน ‘‘อญฺญตฺร สุปินนฺตา’’ติ (ปารา. ๒๓๗) วทโต ตถาคตสฺส อธิปฺปายานุกูลํ อฎฺฐกถาโต ญตฺวา อปฺปมเตฺตน ปฎิปชฺชิตพฺพนฺติ อยมตฺรานุสาสนีฯ</p>

</p>


<p> นฺติ มนุสฺสชาติกํ อิตฺถิํ, ‘‘มาตุคาโม นาม มนุสฺสิตฺถี, น ยกฺขี, น เปตี, น ติรจฺฉานคตา, อนฺตมโส ตทหุชาตาปิ ทาริกา, ปเคว มหตฺตรี’’ติ (ปารา. ๒๗๑)  วุตฺตตฺตา ตทหุชาตกุมาริกาภาเวนปิ ฐิตํ ชีวมานกมนุสฺสมาตุคามนฺติ วุตฺตํ โหติฯ ‘‘มนุสฺสิตฺถิ’’นฺติ สามญฺญวจเนน ชีวมานกมนุสฺสิตฺถินฺติ อยํ วิเสโส กุโต ลพฺภตีติ?  (ปารา. ๒๘๑ อาทโย) มติตฺถิยา กายํ ผุสนฺตสฺส ถุลฺลจฺจยวจนโต ปาริเสสโต ลพฺภติฯ ติ ‘‘หตฺถคฺคาหํ วา เวณิคฺคาหํ วา อญฺญตรสฺส วา อญฺญตรสฺส วา องฺคสฺส ปรามสน’’นฺติ (ปารา. ๒๗๐) วุตฺตตฺตา หตฺถาทิองฺคปจฺจงฺคผุสนาทินานปฺปการานํ อญฺญตเรน ปกาเรน อามสโนฺตติ อโตฺถฯ อตฺตโน กาเยน อิตฺถิยา กายสฺส สํสเคฺค มิสฺสีภาเว ราโค ฯ สงฺฆาทิเสโส เอตสฺส อตฺถีติ  กายสํสคฺคสงฺฆาทิเสโส อาปโนฺน โหตีติ วุตฺตํ โหติฯ</p>


<p> กายสํสคฺคราเคน อิตฺถิยา อนฺตมโส โลมมฺปิ อตฺตโน สรีเร  ผุสนฺตสฺส ภิกฺขุโน สงฺฆาทิเสสาปตฺติ โหตีติ โยชนาฯ เอตฺถ (ปารา. อฎฺฐ. ๒.๒๗๔) ‘‘โลมคณนาย สงฺฆาทิเสสา โหนฺตี’’ติ กุรุนฺทฎฺฐกถามตสฺส อฎฺฐิตตฺตา , ‘‘โกฎฺฐาสคณนาย น โหติ, อิตฺถิคณนาย โหตี’’ติ มหาอฎฺฐกถามตสฺส ฐิตตฺตา สงฺฆสนฺตเก มญฺจปีเฐ ปจฺจตฺถรณาทินา เกนจิ  อปฺปฎิจฺฉาทิเต ผุสนฺตสฺส วิย โลมคณนาย อหุตฺวา ผุฎฺฐโลมานํ พหุเตฺตปิ เอกสฺมิํ ปโยเค เอกา เอว อาปตฺติ, พหูสุ ปโยเคสุ ปโยคคณนาย อาปตฺติโย โหนฺตีติ สนฺนิฎฺฐานํฯ</p>


<p> ติ มนุสฺสิตฺถิยาฯ ติ หตฺถาทิสรีราวยเว สํสคฺคํ สมาปโนฺนฯ เสวนเจตโน  กายสํสคฺคราเคน อตฺตโน กายํ จาเลตฺวาติ อโตฺถฯ ติ เอตฺถ สกเตฺถ ตทฺธิตปฺปจฺจโยฯ ติ ปน ปาโฐ สุนฺทโร, สงฺฆาทิเสสสฺส อตฺถิตา วิชฺชมานภาโวติ อโตฺถฯ สงฺฆาทิเสสาปตฺติยา สพฺภาวสงฺขาตา อตฺถิตา อีปจฺจยเตฺถ ปุคฺคเล สงฺฆาทิเสสีสทฺทปวตฺตินิมิตฺตํ โหตีติ ภาวปจฺจโย ตํอตฺถวเสน ลพฺภติฯ ยถาหุ ‘‘ยสฺส คุณสฺส หิ ภาวา ทเพฺพ สทฺทสนฺนิเวโส, ตทภิธาเน ตฺตตาทโย’’ติฯ</p>


<p> ติ (กงฺขา. อฎฺฐ. กายสํสคฺคสิกฺขาปทวณฺณนา) เอตฺถ ‘‘กายสํสคฺคราเคนา’’ติ อาเนตฺวา สมฺพนฺธิตพฺพํฯ ‘‘มนุสฺสิตฺถิ’’นฺติ อชฺฌาหาโรฯ  มนุสฺสิตฺถิํฯ ติ อิตฺถิยา ตสฺมิํ ตสฺมิํ สรีราวยเวฯ ติ ปฐมํ คหิตหตฺถสฺส อนปนีตตฺตา วุตฺตํฯ คหิตหตฺถํ ปน โมเจตฺวา ปุนปฺปุนํ ผุสนฺตสฺส ปโยคคณนาย อาปตฺติ โหตีติ พฺยติเรกโต ลพฺภติฯ</p>


<p> เอเกน หเตฺถน  สีสโต ยาว ปาทํ, ปาทโต ยาว สีสญฺจ กายา หตฺถํ อโมเจตฺวา ทิวสมฺปิ ตํ อิตฺถิํ ผุสนฺตสฺส เอกาวาปตฺตีติ โยชนาฯ เอตฺถาปิ ‘‘อโมเจตฺวา’’ติ  พฺยติเรกโต โมเจตฺวา ผุสนฺตสฺส ปโยคคณนาย อเนกาปตฺติโยติ ลพฺภติฯ</p>


<p> เอกโต คหิตปญฺจงฺคุลีนํ คณนาย สเจ อาปตฺติ สิยา, เอกสฺส มาตุคามสฺส สรีรํ ราคจิเตฺตน ผุสนฺตสฺส ทฺวตฺติํสกลาปโกฎฺฐาสโต พฺยติเรกสฺส สรีรสฺสาภาวา ทฺวตฺติํสกลาปโกฎฺฐาสคณนาย อาปตฺติยา ภวิตพฺพํ, ตถา อภาวโต อิทมฺปิ น โหตีติ ทสฺสนตฺถํ ติ อาหฯ</p>


<p>  อตฺตโน  กายํ ผุสโต ตสฺส ถุลฺลจฺจยํ สิยา, อิตฺถิยา ปณฺฑกาทิสญฺญิโนปิ อตฺตโนปิ    กายํ ผุสโต ตสฺส ถุลฺลจฺจยํ สิยาฯ -สเทฺทน ปุริสติรจฺฉานคตานํ สงฺคโหฯ อิตฺถิยา อิตฺถิสญฺญิโน อตฺตโน  อิตฺถิยา กายสมฺพทฺธํ ผุสโต ตสฺส ถุลฺลจฺจยํ สิยาฯ  ปณฺฑกสญฺญิโน อตฺตโน  ปณฺฑกสฺส กายํ ผุสโต ตสฺส ถุลฺลจฺจยํ สิยาฯ  ยกฺขิเปติสญฺญิโน อตฺตโน  ตาสํ กายํ ผุสโต ตสฺส ถุลฺลจฺจยํ สิยาติ โยชนาฯ เอตฺถ ‘‘ปณฺฑกคฺคหเณน อุภโตพฺยญฺชนโกปิ คยฺหตี’’ติ  วุตฺตํฯ ‘‘อิตฺถิยา เวมติกสฺสาปิ ปณฺฑกาทิสญฺญิโนปิ อตฺตโน  อิตฺถิยา กายสมฺพทฺธํ ผุสโต ตสฺส ถุลฺลจฺจยํ สิยา’’ติ น โยเชตพฺพํฯ กสฺมา? ตถา โยชนายํ ปาฬิยํ ทุกฺกฎํ วุตฺตํ, น ถุลฺลจฺจยนฺติ อนิฎฺฐปฺปสงฺคโตฯ</p>


<p>ติ อิมินา  อาคตนเย สงฺคหิเตปิ เตเนว นเยน ปณฺฑเก  วิมติอิตฺถิสญฺญิตาทิอญฺญมติปเกฺข จ ปุริสติรจฺฉานคเตสุ ปุริสติรจฺฉานคตสญฺญิวิมติปณฺฑกาทิอญฺญมติปเกฺข จ อิติ อิเมสํ ติณฺณํ กายปฎิพทฺธามสนาทีสุ จ  วุตฺตสพฺพทุกฺกฎาปตฺติโย อุปลกฺขิตาติ ทฎฺฐพฺพํฯ</p>


<p> อตฺตโน  อิตฺถิยา กาเยน ปฎิพทฺธํ ผุสนฺตสฺส ภิกฺขุโน ปน ทุกฺกฎนฺติ โยชนาฯ เอตฺถ -สโทฺท วุตฺตทุกฺกฎานํ สมุจฺจยโตฺถฯ -สเทฺทน ปน อวุตฺตสมุจฺจยเตฺถน ‘‘นิสฺสคฺคิเยน กายํ อามสติฯ นิสฺสคฺคิเยน กายปฎิพทฺธํ อามสติฯ นิสฺสคฺคิเยน นิสฺสคฺคิยํ อามสติ, อาปตฺติ ทุกฺกฎสฺสา’’ติ (ปารา. ๒๗๖)  อาคตทุกฺกฎานํ สงฺคโห เวทิตโพฺพฯ</p>


<p> น เกวลํ ปทภาชนาคตอิตฺถิสรีราทิกเมว อนามาสํ,  ทารุธีตลิกวตฺถุอนุโลมโต โปตฺถลิกาทิอิตฺถิรูปกญฺจ นิสฺสคฺคิยวารานุโลมโต อสรีรฎฺฐํ มาตุคาเมหิ ปริภุตฺตวตฺถาภรณาทิญฺจ วิภงฺคกฺขนฺธกาทีสุ วุตฺตนยานุสาเรน อฎฺฐกถาคตํ อวเสสํ อนามาสวตฺถุญฺจ อามสนฺตสฺส อาปตฺติํ สงฺคเหตุมาห นฺติอาทิฯ</p>


<p>ติ อิทํ ‘‘อิตฺถิกาย อิตฺถิธนํ (ปารา. ๓๔), สทฺธานํ สทฺธาปรายน’’นฺติอาทีสุ วิย โลกโวหารวเสน วุตฺตํฯ อิตฺถีนํ ทารุโลหมยาทิกํ อิตฺถิรูปญฺจาติ โยชนาฯ -สเทฺทน เหฎฺฐิมปริเจฺฉทโต มตฺติกาย, ปิเฎฺฐน วา กตํ มาตุคามรูปํ สงฺคณฺหาติฯ มาตุคามรูปํ เยน เกนจิ ทินฺนํ สพฺพรตนมยํ วินา อวเสสํ สาทิยิตฺวา  ภินฺทิตฺวา  สมณสารุปฺปปริกฺขารํ การาเปตุํ, อผุสิตฺวา ปริภุญฺชิตเพฺพ วา โยเชตุํ วฎฺฎติฯ</p>


<p>นฺติ อิมินา นิวาสนปารุปนทฺวยมฺปิ สามเญฺญน คหิตํฯ อิทญฺจ มาตุคาเมน ปริภุญฺชิตุํ ฐปิตมฺปิ อนามาสเมว, จีวรตฺถาย ทินฺนํ สมฺปฎิจฺฉิตฺวา คณฺหิตุํ วฎฺฎติฯ เหฎฺฐิมปริเจฺฉเทน ติณจุมฺพฎกํ, องฺคุลิยา ปณฺณมุทฺทิกํ อุปาทาย ฯ เอตฺถ จ วาลเกสวฎฺฎเกเสสุ ปเวสนกทนฺตสูจิอาทิ กปฺปิยภณฺฑํ ทิยฺยมานํ สมณสารุปฺปปริกฺขารตฺถาย คเหตพฺพํฯ</p>


<p>นฺติ รุเกฺข ฐิตํ ขาทิตพฺพํ ปนสนาฬิเกราทิผลญฺจ มนุเสฺสหิ ราสิกตํ ปริภุญฺชิตพฺพผลญฺจ ‘‘มนุเสฺสหิ ราสิกเตสุปิ เอเสว นโย’’ติ (ปารา. อฎฺฐ. ๒.๒๘๑)  วุตฺตตฺตา อนามาสนฺติ อุปลกฺขณโต อิมินาว คเหตพฺพํฯ อรเญฺญ รุกฺขโต ปติตํ ผลํ ‘‘อนุปสมฺปนฺนสฺส ทสฺสามี’’ติ คเหตุํ วฎฺฎติฯ นฺติ อุปลกฺขณปทตฺตา คจฺฉโต วิยุตฺตมฺปิ คเหตพฺพํฯ นฺติ เอตฺถ ‘‘อปรณฺณ’’นฺติ ปาฐเสโสฯ</p>


<p>ติ ‘‘สาลิ วีหิ ยโว กงฺคุ, กุทฺรูสวรกโคธุมา’’ติ วุตฺตานิ สตฺต ธญฺญานิฯ เขตฺตมเคฺคน คจฺฉตา สาลิสีเส หเตฺถน อผุสเนฺตน คนฺตพฺพํฯ สเจ มโคฺค สมฺพาโธ โหติ, สรีเร ธญฺญํ ผุสเนฺตปิ มคฺคตฺตา น โทโสฯ วีถิยํ, เคหงฺคเณ วา ธเญฺญสุ ปสาริเตสุ อปสกฺกิตฺวา เจ คนฺตุํ น สกฺกา, ‘‘มคฺคํ อธิฎฺฐาย คนฺตพฺพ’’นฺติ (ปารา. อฎฺฐ. ๒.๒๘๑) วจนโต ‘‘อิมํ มคฺคํ คมิสฺสามี’’ติ คนฺตุํ วฎฺฎติฯ ‘‘กุลเคเห ธญฺญมตฺถเก เจ อาสนํ ปญฺญาเปตฺวา ทินฺนํ โหติ, นิสีทิตุํ วฎฺฎตี’’ติ (ปารา. อฎฺฐ. ๒.๒๘๑ อตฺถโต สมานํ)  วุตฺตํฯ ‘‘อาสนสาลายํ ธเญฺญ วิปฺปกิเณฺณ อนุกฺกมิตฺวา เอกมเนฺต ปีฐกํ ปญฺญาเปตฺวา  นิสีทิตพฺพํฯ สเจ มนุสฺสา ตสฺมิํ ธญฺญมตฺถเก อาสนํ ปญฺญาเปตฺวา เทนฺติ, นิสีทิตุํ วฎฺฎตี’’ติ (ปารา. อฎฺฐ. ๒.๒๘๑ อตฺถโต สมานํ)  วุตฺตตฺตา อตฺตนา ตตฺถ อาสนํ ปญฺญาเปตฺวา นิสีทิตุํ น วฎฺฎติฯ</p>


<p> ธมนสงฺขาทิํ สพฺพํ ปญฺจงฺคตุริยมฺปิ จาติ สมฺพโนฺธฯ  นาม สทฺทกรณสโงฺข ฯ -สเทฺทน วํสสิงฺคตาฬาทีนํ สงฺคโหฯ นฺติ อาตตํ, วิตตํ, อาตตวิตตํ, ฆนํ, สุสิรนฺติ ปญฺจงฺคสงฺขาตํ ตุริยํฯ ตตฺถ  นาม จมฺมปริโยนเทฺธสุ เภริอาทีสุ เอกโต อากฑฺฒิตฺวา โอนทฺธํ เอกตลตุริยํฯ  นาม อุภโต อากฑฺฒิตฺวา โอนทฺธํ อุภยตลตุริยํฯ  นาม อุภยโต จ มชฺฌโต จ สพฺพโต ปริโยนนฺธิตํฯ  สมฺมาทิฯ นฺติ ตาฬํ, ฆณฺฎากิงฺกณิอาทีนมฺปิ เอเตฺถว สงฺคโหฯ นฺติ วํสาทิฯ</p>


<p>อิธ (ปารา. อฎฺฐ. ๒.๒๘๑)  วุตฺตนเยน เภริโปกฺขรญฺจ เภริตลจมฺมญฺจ วีณา จ วีณาโปกฺขรจมฺมญฺจ ทโณฺฑ จ อนามาสํฯ ‘‘ปูชํ กตฺวา เจติยงฺคณาทีสุ ฐปิตเภริโย อจาเลเนฺตน อวเสสฎฺฐานํ สมฺมชฺชิตพฺพํฯ กจวรฉฑฺฑนกาเล กจวรํ วิย คเหตฺวา เอกสฺมิํ ฐาเน ฐเปตพฺพ’’นฺติ  วุตฺตํฯ ตุริยภเณฺฑสุ ยํ กิญฺจิ อตฺตโน ทียมานํ ตํ ปริวเตฺตตฺวา กปฺปิยปริกฺขารํ คเหตุํ อธิวาเสตพฺพํฯ โทณิ วา โปกฺขรํ วา ทนฺตกฎฺฐนิกฺขิปนตฺถาย, จมฺมญฺจ สตฺถโกสกรณตฺถาย คเหตพฺพํฯ</p>


<p>ติ มุตฺตา มณิ เวฬุริโย สโงฺข สิลา ปวาฬํ รชตํ ชาตรูปํ โลหิตโงฺก มสารคลฺลนฺติ (ปารา. อฎฺฐ. ๒.๒๘๑) วุตฺตานิ สพฺพานิ รตนานิ จฯ เอตฺถ จ วิทฺธา, อวิทฺธา วา สามุทฺทิกาที สพฺพาปิ  อนามาสาฯ ภณฺฑมูลตฺถญฺจ คณฺหิตุํ  น วฎฺฎติฯ อนฺตมโส ชาติผลิกํ อุปาทาย นีลปีตาทิเภโท สโพฺพปิ  โธตวิโทฺธ อนามาโสฯ อาหตากาเรเนว ฐิโต อวิทฺธาโธโต มณิ ปตฺตาทิ ภณฺฑมูลตฺถํ อธิวาเสตุํ วฎฺฎตีติ วุตฺตํฯ มหาปจฺจริยํ ปน ปฎิกฺขิตฺตํฯ ปจิตฺวา กโต กาจมณิเยเวโก วฎฺฎติฯ  จ มณิสทิโสเยว วินิจฺฉโยฯ</p>


<p>ธมนสโงฺข ‘‘สพฺพํ ธมนสงฺขาทิ’’นฺติอาทิคาถาย ตุริเยสุ คหิโตฯ รตนขจิโต สโงฺข อนามาโสฯ ปานียสโงฺข โธโตปิ อโธโตปิ อามาโสฯ อวเสสสโงฺข ปน อญฺชนาทิเภสชฺชตฺถํ, ปตฺตาทิภณฺฑมูลภาเวน จ อธิวาเสตุํ วฎฺฎติฯ สุวเณฺณน เอกโต วิลิยาเปตฺวา กตา มุคฺควณฺณา  อนามาสาฯ เสสา สิลา ขุทฺทกนิสานาทิกมฺมตฺถํ อธิวาเสตุํ วฎฺฎติฯ  โธตมโธตญฺจ วิทฺธมวิทฺธญฺจ สพฺพถา อนามาสํ, นาปิ อธิวาเสตพฺพ’’นฺติ  วุตฺตตฺตา ปฎิมาเจติยานิ เจว โปตฺถเกสุ ปเวเสตพฺพอาณิยา  มูเล, อเคฺคจ ปเวเสตพฺพํ ปทุมาทิอากาเรน กตํ วฎฺฎญฺจ น คเหตพฺพํ น ผุสิตพฺพํฯ</p>


<p>พีชโต ปฎฺฐาย  กตํ วา โหตุ อกตํ วา, สพฺพโส อนามาสํ, น จ สาทิตพฺพํฯ อิมินา กตํ ปฎิมาทิกญฺจ อารกูฎโลหญฺจ อนามาสนฺติ วกฺขติฯ กตากตสุวณฺณรชตานํ อสาทิยิตพฺพตาย อิธ อฎฺฐกถาย อาคตตฺตา อุตฺตเรน ราชปุเตฺตน กาเรตฺวา อาหฎํ สุวณฺณเจติยํ น วฎฺฎตีติ  ปฎิกฺขิตฺตนฺติ สุวณฺณปฎิมาเจติยโปตฺถกาวจฺฉาทกมณิปทุมวฎฺฎาทิ ยํ กิญฺจิ น สาทิตพฺพเมว, น จ อามสิตพฺพํฯ เอเตน กตํ เสนาสโนปกรณํ ปน ปริภุญฺชิตุํ วฎฺฎติฯ ธมฺมมณฺฑเป กตมฺปิ  ปฎิชคฺคิตุํ วฎฺฎติฯ โลหิตวโณฺณ มณิ, มณิ จ สพฺพถา อนามาโส, น จ อธิวาเสตโพฺพติ  วุตฺตํฯ</p>


<p> นฺติ ขคฺคาทิ สพฺพํ อาวุโธปกรณํ ปตฺตาทิกปฺปิยปริกฺขารมูลตฺถาย ทียมานํ สตฺถวาณิชาย อกาตพฺพตฺตา น คเหตพฺพํ, ‘‘อิมํ คณฺหถา’’ติ ทินฺนํ ภินฺทิตฺวา ขณฺฑาขณฺฑิกํ กตฺวา ‘‘ขุราทิกปฺปิยปริกฺขารํ กาเรสฺสามี’’ติ สาทิตุํ วฎฺฎติฯ สงฺคามภูมิยํ มเคฺค ปติตขคฺคาทิํ ทิสฺวา ปาสาเณน ภินฺทิตฺวา ‘‘ขุราทิกปฺปิยภณฺฑานิ กาเรสฺสามี’’ติ คณฺหิตุํ วฎฺฎติฯ อุสุสตฺติอาทิกํ ผลโต ทณฺฑํ อปเนตฺวา กปฺปิยปริกฺขารการาปนตฺถาย คเหตพฺพํฯ</p>


<p>ติ ธนุคุโณฯ -กาเรน อิมิสฺสา คาถาย อวุตฺตํ องฺกุสโตมราทิํ ปรหิํ โสปกรณํ สงฺคณฺหาติฯ ติ ชิยาวิรหิโต ธนุทณฺฑโกฯ อิทํ ปรหิํโสปกรณภณฺฑาทิกํ วิหาเร สมฺมชฺชิตพฺพฎฺฐาเน ฐปิตํ เจ, สามิกานํ วตฺวา เตหิ อคฺคหิตํ เจ, อจาเลเนฺตน สมฺมชฺชิตพฺพํฯ</p>


<p>ติ มจฺฉชาลปกฺขิชาลาทิชาลญฺจฯ ชาลํ ทียมานํ ฉตฺตเวฐนตฺถํ, อาสนเจติยาทิมตฺถเก พนฺธนาทิปโยชเน สติ ตทตฺถญฺจ คเหตพฺพํฯ  นาม ผลกาทิกํ อเญฺญหิ อตฺตโน วิชฺฌนตฺถาย วิสฺสฎฺฐสรนิวารณํ วินาสโนปโรธการณํ โหตีติ ภณฺฑมูลตฺถํ สาทิตุํ  วฎฺฎติฯ ‘‘ทนฺตกฎฺฐาธารผลกาทิ ยทิจฺฉิตํ กโรมี’’ติ มุฎฺฐิํ อปเนตฺวา คเหตุํ วฎฺฎติฯ</p>


<p> นฺติ เอตฺถ ‘‘สุวณฺณเจติย’’นฺติ อิทํ ‘‘สุวณฺณปฎิพิมฺพาที’’ติ อนนฺตรํ วุตฺตตฺตา ลพฺภติฯ สุวณฺณคฺคหณญฺจุปลกฺขณนฺติ รชตมยญฺจ คเหตพฺพํฯ นฺติ สุวณฺณวณฺณํ โลหวิเสสมาห ฯ นฺติ อิทํ ‘‘อสมฺปฎิจฺฉิยํ วา’’ติ เอตสฺส อุปลกฺขณํฯ</p>


<p> สพฺพํ วาทิตมิติ สมฺพโนฺธฯ นฺติ จมฺมวรตฺตตนฺตีหิ พนฺธิตุํฯ นฺติ ตเถว อเญฺญหิ การาเปตุํฯ นฺติ อเญฺญหิ วาทาเปตุํฯ นฺติ อตฺตนา วาเทตุํฯ นฺติ วาทนียํ ยถา ‘‘กรณียํ การิต’’นฺติ, วาทนารหํ ตุริยภณฺฑนฺติ อโตฺถฯ อิทญฺจ โอนหนาทิกิริยาย กมฺมํฯ</p>


<p> ติ ปูชํ กริสฺสามฯ อิติ อนุมติคฺคหณตฺถายฯ ติ เต วตฺตาโร วตฺตพฺพาติ โยชนาฯ</p>


<p> ติ วิปนฺนาจาราย โลฬิตฺถิยาฯ ติ ภิกฺขุโน ปโยคํ วินา อิตฺถิยา อตฺตนาว ผุสิยมานสฺสฯ ติ ตสฺสา สรีรสมฺผสฺสานุภวนตฺถํ อตฺตโน กายํ อจาเลตฺวาฯ ติ ผสฺสํ อนุภวนฺตสฺสฯ</p>


<p>ติ เอตฺถ ‘‘ผุสเน’’ติ ปาฐเสโส, ‘‘อิมินา อุปาเยน อิมํ ผุสามี’’ติ อเจเตตฺวาฯ กิํ วุตฺตํ โหติ? ‘‘อิมินา ปตฺตปฎิคฺคหณาทินา อุปาเยน เอติสฺสา สรีรสมฺผสฺสํ อนุภวิสฺสามี’’ติ อจิเนฺตตฺวา ปตฺตถาลกตฎฺฎกปณฺณปุฎเภสชฺชาทิํ ปฎิคฺคณฺหาเปนฺติยา หเตฺถ อตฺตโน หเตฺถน ผุสนาทีสุ อนาปตฺตีติ วุตฺตํ โหติฯ ‘‘อสฺสติยา’’ติ อิทํ ปน อิมินาว สงฺคหิตตฺตา อิธ วิสุํ น วุตฺตํ, มาตุคามสฺส สรีเร ผุสนภาวํ อชานิตฺวา อญฺญวิหิโต หุตฺวา สติํ อนุปฎฺฐเปตฺวา หตฺถปาทปสารณาทีสุ ผุสนฺตสฺสาติ อโตฺถฯ</p>


<p>ติ  ทารกาการํ ทาริกํ ‘‘มาตุคาโม’’ติ อชานิตฺวา เกนจิ กรณีเยน ผุสนฺตสฺส ฯ ติ ‘‘โมกฺขาธิปฺปาโย กาเยน วายมติ, ผสฺสํ ปฎิวิชานาติ, อนาปตฺติฯ โมกฺขาธิปฺปาโย กาเยน วายมติ, น จ ผสฺสํ ปฎิวิชานาติ, อนาปตฺติฯ โมกฺขาธิปฺปาโย น จ กาเยน วายมติ, ผสฺสํ ปฎิวิชานาติ, อนาปตฺติฯ โมกฺขาธิปฺปาโย น จ กาเยน วายมติ, น จ ผสฺสํ ปฎิวิชานาติ, อนาปตฺตี’’ติ (ปารา. ๒๗๙) วุตฺตโมกฺขาธิปฺปายวโต จตุพฺพิธสฺส ปุคฺคลสฺสาติ วุตฺตํ โหติฯ ‘‘อนาปตฺตี’’ติ อิมินา สมฺพโนฺธฯ</p>


<p>อิเมสุ โย มาตุคาเมน อาลิงฺคนาทิปโยเคน อโชฺฌตฺถรยมาโน ตํ อตฺตโน สรีรโต อปเนตฺวา มุญฺจิตุกาโม หตฺถจาเลน, มุฎฺฐิอาทีหิ วา ปฎิปณามนํ, ปหรณาทิกญฺจ ปโยคํ กโรติ, อยํ ฯ อตฺตานมโชฺฌตฺถริตุํ อาคจฺฉนฺติํ อิตฺถิํ ทิสฺวา ปหรณาการาทิสพฺพปโยคํ ทเสฺสตฺวา ตาเสตฺวา อตฺตโน สรีรํ ผุสิตุํ อเทโนฺต ฯ อิตฺถิยา อโชฺฌตฺถริตฺวา อาลิงฺคิโต โจปนรหิตํ มํ ‘‘อนตฺถิโก’’ติ มนฺตฺวา ‘‘สยเมว ปลายิสฺสตี’’ติ, ‘‘อโจปนเมว โมโกฺขปาโย’’ติ ญตฺวา นิจฺจโลว หุตฺวา ผสฺสํ ปฎิวิชานโนฺต ฯ อตฺตานํ อโชฺฌตฺถริตุมาคจฺฉนฺติํ อิตฺถิํ ทิสฺวา ทุติโย วิย ตาเสตุํ กายปฺปโยคํ อกตฺวา ‘‘อคเต ปาเตสฺสามิ, ปหริตฺวา ตาเสสฺสามี’’ติ วา จิเนฺตตฺวา นิจฺจโลว หุตฺวา ติฎฺฐโนฺต ติ เวทิตโพฺพฯ</p>


<p> ติ เอตฺถ ‘‘ปาราชิเกนา’’ติ ปาฐเสโส, กายจิตฺตสมุฎฺฐานนฺติ วุตฺตํ โหติฯ อิธ จิตฺตํ นาม  กายสํสคฺคราคสมฺปยุตฺตํ จิตฺตํ, สุกฺกวิสฺสฎฺฐิมฺหิ โมเจตุกามตาย สมฺปยุตฺตํ จิตฺตํฯ</p>

</p>


<p> ติ ทุฎฺฐุ กุจฺฉิตภาวํ อุลติ คจฺฉตีติ  ทุฎฺฐุลฺลา จ สา วาจา จาติ  วจฺจมคฺคปสฺสาวมเคฺค เมถุนธมฺมปฎิสํยุตฺตา วาจา, ยถาห ‘‘ทุฎฺฐุลฺลา นาม วาจา วจฺจมคฺคปสฺสาวมคฺคเมถุนธมฺมปฎิสํยุตฺตา วาจา’’ติ (ปารา. ๒๘๕), ทุฎฺฐุลฺลวาจาย อสฺสาโท ทุฎฺฐุลฺลวาจสฺสาโท, ตถาปวตฺตวจีวิญฺญตฺติสมุฎฺฐาปกจิตฺตสมฺปยุตฺตา เจตนา, เตน สมฺปยุโตฺต ราโค อิธ สหจริเยน ‘‘ทุฎฺฐุลฺลวาจสฺสาโท’’ติ วุโตฺต, เตน, ทุฎฺฐุลฺลวาจสฺสาทสมฺปยุเตฺตน  ราเคนาติ อโตฺถฯ อิมินา ‘‘โอภาสนฺตสฺสา’’ติ วกฺขมานโอภาสนสฺส เหตุ ทสฺสิโตฯ</p>


<p>อิตฺถิยา อิตฺถิสญฺญิโน ภิกฺขุโนติ โยชนาฯ ติ ‘‘มาตุคาโม นาม มนุสฺสิตฺถี, น ยกฺขี, น เปตี, น ติรจฺฉานคตา, วิญฺญู ปฎิพลา สุภาสิตทุพฺภาสิตํ ทุฎฺฐุลฺลาทุฎฺฐุลฺลํ อาชานิตุ’’นฺติ  นิทฺทิฎฺฐสรูปาย สุภาสิตทุพฺภาสิตํ ชานนฺติยา มนุสฺสิตฺถิยา อิตฺถิสญฺญิโน ภิกฺขุโนติ อโตฺถฯ นฺติ เอตสฺส สมฺพนฺธีวเสน ‘‘อิตฺถิยา’’ติ อิทํ สามิวเสน โยเชตพฺพํ, ยถาวุตฺตสรูปสฺส มาตุคามสฺส วจฺจมคฺคปสฺสาวมคฺคนฺติ อโตฺถฯ ติ ‘‘วณฺณํ ภณติ นาม เทฺว มเคฺค โถเมติ วเณฺณติ ปสํสติฯ อวณฺณํ ภณติ นาม เทฺว มเคฺค ขุํเสติ วเมฺภติ ครหตี’’ติ นิเทฺทเส วุตฺตนเยน อุโภ มเคฺค อุทฺทิสฺส โถมนครหณวเสนาติ วุตฺตํ โหติฯ</p>


<p>เมถุนสฺส  ยาจนาทโย เมถุนยาจนาทโย, เตหิ  ‘‘ยาจติปิ อายาจติปิ ปุจฺฉติปิ ปฎิปุจฺฉติปิ อาจิกฺขติปิ อนุสาสติปิ อโกฺกสติปี’’ติ (ปารา. ๒๘๕) อุเทฺทเส วุตฺตเมถุนยาจนาทิวเสนาติ วุตฺตํ โหติฯ อิเมหิ ทฺวีหิ ‘‘โอภาสนฺตสฺสา’’ติ วุตฺตโอภาสนา ทสฺสิตาฯ ติ อุเทฺทสยนฺตสฺส, ปกาเสนฺตสฺสาติ อโตฺถฯ นฺติ อิมินา โอภาสนกิริยาย กมฺมมาห, อิมินา วิเสสิตพฺพํ ‘‘มนุสฺสิตฺถิ’’นฺติ อิทํ ปกรณโต ลพฺภติ, ยถาทสฺสิตปทภาชนาคตสรูปํ วิญฺญุํ ปฎิพลํ มนุสฺสิตฺถินฺติ วุตฺตํ โหติฯ ติ โอภาสเน อนฺติมปริเจฺฉททสฺสนํฯ ทุฎฺฐุลฺลวจนสฺสาทภาเว สติ โย วจฺจมคฺคปสฺสาวมคฺคปฎิพทฺธํ คุณโทสํ วา เมถุนธมฺมยาจนาทิวเสน วา ทุฎฺฐุลฺลาทุฎฺฐุลฺลํ ชานนฺติํ มนุสฺสิตฺถิํ เหฎฺฐิมปริเจฺฉเทน หตฺถมุทฺทายปิ วเทยฺยาติ อโตฺถฯ</p>


<p>อิมสฺมิํ คาถาทฺวเย ทุฎฺฐุลฺลวาจสฺสาเทน อิตฺถิยา อิตฺถิสญฺญิโน วิญฺญุํ ตํ อิตฺถิํ ทฺวินฺนํ มคฺคานํ วณฺณวเสน อนฺตมโส หตฺถมุทฺทายปิ โอภาสนฺตสฺส ภิกฺขุโน ครุกํ สิยาติ เอกํ วากฺยํ, ตถา ‘‘ทฺวินฺนํ มคฺคานํ อวณฺณวเสนา’’ติ อิมินา จ ‘‘เมถุนยาจนาทีหี’’ติ อิมินา จ โยชนาย วากฺยทฺวยนฺติ เอวํ โยชนาวเสน ตีณิ วากฺยานิ โหนฺติฯ</p>


<p>ตตฺถ  ปฐมวาเกฺย วจเนน สงฺคหิตํ โถมนาทิกถํ กเถนฺตสฺส สงฺฆาทิเสโส โหติฯ ‘‘อิตฺถิลกฺขเณน สุภลกฺขเณน สมนฺนาคตาสี’’ติ เอตฺตกเมว โถมนตฺถํ วทโต สงฺฆาทิเสโส น โหติ, ‘‘ตว วจฺจมโคฺค จ ปสฺสาวมโคฺค จ อีทิโส สุโภ สุสณฺฐาโน, เตน นาม  อีทิเสน อิตฺถิลกฺขเณน สุภลกฺขเณน สมนฺนาคตาสี’’ติ วทนฺตสฺส โหติฯ ‘‘วเณฺณติ, ปสํสตี’’ติ ปททฺวยญฺจ ‘‘โถเมตี’’ติ ปทสฺส ปริยาโยฯ</p>


<p>ทุติยวาเกฺย ปทสงฺคหิตํ ขุํสนาทิตฺตเย  นาม ปโตโทปเมหิ ผรุสวจเนหิ ตุทนํฯ ยถาห  ‘‘ขุํเสตีติ วาจาปโตเทน ฆเฎฺฎตี’’ติ (ปารา. อฎฺฐ. ๒.๒๘๕)ฯ ปตุชฺชเตเนนาติ ติอคจฺฉเนฺต อสฺสาทโย ปวเตฺตตุํ วิชฺฌนกปาจนทโณฺฑ วุจฺจติฯ  นาม อปสาทนํฯ  นาม คุณโต ปริหาปนํฯ ยถาห ‘‘วเมฺภตีติ อปสาเทตี’’ติ (ปารา. อฎฺฐ. ๒.๒๘๕)ฯ  นาม โทสาโรปนํฯ ยถาห ‘‘ครหตีติ โทสํ เทตี’’ติ (ปารา. อฎฺฐ. ๒.๒๘๕)ฯ อิมํ ขุํสนาทิปฎิสํยุตฺตวจนํ วกฺขมาเนสุ ‘‘สิขรณีสิ, สมฺภินฺนาสิ, อุภโตพฺยญฺชนาสี’’ติ อิเมสุ ตีสุ ปเทสุ อญฺญตเรน โยเชตฺวา กเถนฺตเสฺสว สงฺฆาทิเสโส, น อิตรสฺสฯ</p>


<p>ตติยวาเกฺย ทิวจเนหิ สงฺคหิตํ อายาจนาทิํ กโรนฺตสฺสาปิ สงฺฆาทิเสโสฯ ‘‘ยาจติ นาม เทหิ เม อรหสิ เม ทาตุ’’นฺติอาทินา (ปารา. ๒๘๕) นเยน เอเกกํ ปทํ ‘‘เทหิ เม เมถุนํ ธมฺม’’นฺติอาทิวเสน เมถุนธมฺมปเทน สห ฆเฎตฺวา เมถุนธมฺมํ ยาจนฺตเสฺสว โหติฯ</p>


<p>‘‘กทา เต มาตา ปสีทิสฺสติ, กทา เต ปิตา ปสีทิสฺสติ, กทา เต เทวตาโย ปสีทิสฺสนฺติ, กทา เต สุขโณ สุลโย สุมุหุโตฺต ภวิสฺสตี’’ติอาทิอายาจนปทนิเทฺทเส เอเกกํ ปทํ ตเตฺถว โอสาเน วุเตฺตน ‘‘กทา เต เมถุนํ ธมฺมํ ลภิสฺสามี’’ติ ปเทน ฆเฎตฺวา เมถุนํ ยาจนฺตเสฺสว โหติฯ</p>


<p>‘‘กถํ  ตฺวํ สามิกสฺส เทสิ, กถํ ชารสฺส เทสี’’ติ (ปารา. ๒๘๕) ปุจฺฉานิเทฺทสวจเนสุ จ อญฺญตรํ เมถุนธมฺมปเทน ฆเฎตฺวา ปุจฺฉนฺตเสฺสว โหติฯ</p>


<p>‘‘เอวํ  กิร ตฺวํ สามิกสฺส เทสิ, เอวํ ชารสฺส เทสี’’ติ (ปารา. ๒๘๕) ปฎิปุจฺฉานิเทฺทสวจเนสุ อญฺญตรํ เมถุนธมฺมปเทน ฆเฎตฺวา วิเสเสตฺวา ปฎิปุจฺฉนฺตเสฺสว โหติฯ</p>


<p>‘‘กถํ ททมานา สามิกสฺส ปิยา โหตี’’ติ ปุจฺฉโต มาตุคามสฺส ‘‘เอวํ เทหิ, เอวํ เทนฺตี สามิกสฺส ปิยา ภวิสฺสติ มนาปา จา’’ติ อาณตฺติวจเน, อนุสาสนิวจเน จ เอเสว นโยฯ</p>


<p> อโกฺกสนิเทฺทสาคเตสุ ‘‘อนิมิตฺตาสิ นิมิตฺตมตฺตาสิ อโลหิตาสิ ธุวโลหิตาสิ ธุวโจฬาสิ ปคฺฆรนฺตีสิ สิขรณีสิ อิตฺถิปณฺฑกาสิ เวปุริสิกาสิ สมฺภินฺนาสิ อุภโตพฺยญฺชนาสี’’ติ เอกาทสสุ ปเทสุ ‘‘สิขรณีสิ สมฺภินฺนาสิ อุภโตพฺยญฺชนาสี’’ติ ปทตฺตยํ ปเจฺจกํ อาปตฺติกรํ, อิมินา ปทตฺตเยน สห ปุเพฺพ วุตฺตานิ วจฺจมคฺคปสฺสาวมคฺคเมถุนธมฺมปทานิ ตีณิ จาติ ฉปฺปทานํ ปเจฺจกํ อาปตฺติกรตฺตา อิโต ปรานิ อนิมิตฺตาทีนิ อฎฺฐ ปทานิ ‘‘อนิมิตฺตาสิ เมถุนธมฺมํ เทหี’’ติอาทินา นเยน เมถุนธมฺมปเทน สห ฆเฎตฺวา วุตฺตาเนว อาปตฺติกรานีติ เวทิตพฺพานิ, ‘‘เมถุนยาจนาทีหี’’ติ เอตฺถ -สทฺทสงฺคหิเตสุ ‘‘อนิมิตฺตาสี’’ติอาทีสุ เอกาทสสุ อโกฺกสปเทสุ อโนฺตคธเตฺตปิ เกวลํ อาปตฺติกรตฺตา ครุตรํ ปทตฺตยํ วิสุํ สงฺคเหตพฺพนฺติ ญาเปตุมาห ติอาทิฯ</p>


<p>ติ เอตฺถ ‘‘สิขรณี อสี’’ติ ปทเจฺฉโทฯ ‘‘อสี’’ติ ปเจฺจกํ โยเชตพฺพํฯ -สโทฺท เกวลยุตฺตมฺปิ อาปตฺติกรํ  โหตีติ วิเสสํ โชเตติฯ เกวเลนาปิ อโกฺกสวจเนนาติ โยชนาฯ ติ พหิ นิกฺขนฺตอาณิมํสา ภวสิฯ ติ มิสฺสีภูตวจฺจมคฺคปสฺสาวมคฺคาฯ ติ อิตฺถินิมิเตฺตน, ปุริสนิมิเตฺตน จาติ อุภโตพฺยญฺชเนหิ สมนฺนาคตาฯ ‘‘อยํ อิตฺถี, อยํ ปุริโส’’ติ พฺยญฺชยตีติ  มุตฺตกรณานิฯ ติ เอตฺถ ‘‘วิญฺญุมนุสฺสิตฺถิยา’’ติ อธิการโต ลพฺภติ, อิมินา อโกฺกสิตพฺพวตฺถุ ทสฺสิตํ โหติฯ ภาสิตํ  สุภาสิตทุพฺภาสิตํ ชานนฺติยา มนุสฺสิตฺถิยา วิสเย ปวตฺตอโกฺกสวจเนน สงฺฆาทิเสโส โหตีติ อโตฺถฯ</p>


<p> ปุนปฺปุนํ โอภาสนฺตสฺส วาจานํ คณนาย ครุกา สิยุนฺติ โยชนาฯ เอตฺถ ‘‘เอกํ  อิตฺถิ’’นฺติ อชฺฌาหริตพฺพํฯ เอกวาจาย พหู โอภาสนฺตสฺส จ อิตฺถีนํ คณนาย ครุกา สิยุนฺติ โยชนาฯ เอตฺถาปิ ‘‘อิตฺถิโยปี’’ติ ลพฺภติฯ</p>


<p> ติ เอตฺถ ‘‘ยํ สุณนฺติํ มนุสฺสิตฺถิํ ทฺวินฺนํ มคฺคานํ วณฺณาวณฺณวเสน โอภาสติ, สา เจ น ปฎิชานาตี’’ติ สามตฺถิยา ลพฺภมานํ อาทาย โยเชตพฺพํฯ อตฺตโน ภาสิตํ ทุฎฺฐุลฺลํ วุตฺตสมนนฺตรเมว อตฺถวเสน สเจ น ชานาตีติ อโตฺถฯ ติ ตสฺส ทุฎฺฐุลฺลภาสิตภิกฺขุสฺสฯ อุพฺภชาณุํ, อธกฺขกํ วา อาทิสฺส ภณเน จาปิ ตสฺส ถุลฺลจฺจยํ สิยาติ โยชนาฯ ติ ทฺวินฺนํ มคฺคานํ วณฺณาทิกถเน, ‘‘ภณโต’’ติปิ ลิขนฺติ, ภณนฺตสฺส, ภณนเหตูติ อโตฺถฯ เหตุมฺหิ อยมนฺตปจฺจโย ‘‘อสมฺพุธ’’นฺติอาทีสุ (ปารา. อฎฺฐ. ๑.คนฺถารมฺภกถา) วิยฯ นฺติ ชาณุโต อุทฺธํฯ นฺติ อกฺขกโต เหฎฺฐาฯ</p>


<p> นฺติ  อกฺขกโต อุทฺธํฯ นฺติ ชาณุมณฺฑลโต อโธฯ นฺติ อุทฺทิสฺสฯ ‘‘อุทฺทิสฺสุพฺภกฺขํ วา ตถา, อโธชาณุมณฺฑล’’นฺติ จ ลิขนฺติ, โส ปาโฐ สุนฺทโรฯ วณฺณาทิภณเน ทุกฺกฎนฺติ สมฺพโนฺธฯ ‘‘วิญฺญุมนุสฺสิตฺถิยา’’ติ อธิการโต ลพฺภติฯ นฺติ เอตฺถาปิ เอเสว นโยฯ วจฺจมคฺคปสฺสาวมคฺคา สงฺฆาทิเสสเกฺขตฺตํ, อธกฺขกํ อุพฺภชาณุมณฺฑลํ ถุลฺลจฺจยเกฺขตฺตํ, อุทฺธกฺขกํ อโธชาณุมณฺฑลํ ทุกฺกฎเกฺขตฺตนฺติ อิเมสุ ตีสุ เขเตฺตสุ อกฺขกเญฺจว ชาณุมณฺฑลญฺจ ถุลฺลจฺจยทุกฺกฎานํ ทฺวินฺนํ อวธิภูตํ กตฺถ สงฺคยฺหตีติ? ทุกฺกฎเกฺขเตฺตเยว สงฺคยฺหติฯ ยถาห  ‘‘อกฺขกํ, ปน ชาณุมณฺฑลญฺจ เอเตฺถว ทุกฺกฎเกฺขเตฺต สงฺคหํ คจฺฉตี’’ติ (ปารา. อฎฺฐ. ๒.๒๘๖)ฯ</p>


<p> ปณฺฑเก ยกฺขิเปตีสุ ทฺวินฺนํ มคฺคานํ วณฺณาทิภณเน  ภณนฺตสฺส ถุลฺลจฺจยํ ภเวติ อธิการวเสน อาคตปเทหิ สห โยเชตพฺพํฯ ติ -สเทฺทน ยกฺขิเปตีนํ คหณํฯ</p>


<p> ติ ‘‘ปณฺฑกาทีสู’’ติ อิมินา โยเชตพฺพํฯ ติ ‘‘ทุกฺกฎเมว โหตี’’ติ วุโตฺต นโยฯ ติ สงฺฆาทิเสสถุลฺลจฺจยทุกฺกฎเกฺขตฺตวเสน สเพฺพสุ เขเตฺตสุฯ</p>


<p> อตฺถปุเรกฺขาโร  หุตฺวา โอภาสโตปิ อนาปตฺตีติ โยชนาฯ มาตุคามานํ ‘‘อนิมิตฺตาสี’’ติอาทีสุ ปเทสุ อตฺถกถนํ ปุเรกฺขตฺวา ‘‘อนิมิตฺตาสี’’ติอาทิปทํ ภณนฺตสฺส วา มาตุคาเมหิ สห อฎฺฐกถํ สชฺฌายนฺตานํ วา อนาปตฺตีติ อโตฺถฯ ธมฺมปุเรกฺขาโร หุตฺวา โอภาสโต อนาปตฺตีติ โยชนาฯ ปาฬิธมฺมํ วาเจนฺตสฺส วา ตาสํ  สุณนฺตีนํ สชฺฌายนํ วา ปุเรกฺขตฺวา ‘‘อนิมิตฺตาสี’’ติอาทีสุ ปเทสุ ยํ กิญฺจิ ปพฺพชิตสฺส วา อิตรสฺส วา มาตุคามสฺส กเถนฺตสฺส อนาปตฺตีติฯ นฺติ ‘‘อิทานิ อนิมิตฺตาสิ…เป.… อุภโตพฺยญฺชนาสิ, อปฺปมาทํ ทานิ กเรยฺยาสิ, ยถา อายติมฺปิ เอวรูปา นาโหสี’’ติ อนุสาสนิํ ปุเรกฺขตฺวาฯ</p>


<p> นฺติ ปิตฺตุมฺมตฺตกยกฺขุมฺมตฺตกวเสน ทฺวินฺนํ อุมฺมตฺตกานญฺจ -สทฺทสงฺคหิตสฺส อิมสฺมิํ อาทิกมฺมิกสฺส อุทายิเตฺถรสฺส จ อนาปตฺตีติ วุตฺตํ โหติฯ ‘‘อิทํ สิกฺขาปทํ ติสมุฎฺฐานํ กายจิตฺตโต จ วาจาจิตฺตโต จ กายวาจาจิตฺตโต จ สมุฎฺฐาติฯ กิริยํ, สญฺญาวิโมกฺขํ, สจิตฺตกํ, โลกวชฺชํ, กายกมฺมํ, วจีกมฺมํ, อกุสลจิตฺต’’นฺติ (ปารา. อฎฺฐ. ๒.๒๘๗)  วุตฺตปกิณฺณกวินิจฺฉยํ ทเสฺสติ ติฯ เวทนาย อทินฺนาทาเนน อสมตฺตา ติ อาห, สุโขเปกฺขาเวทนาวเสน ทฺวิธา มตาติ อโตฺถฯ</p>

</p>


<p> ติ เมถุนธมฺมสงฺขาเตน กาเมน ปาริจริยาย, เมถุนธเมฺมน ปาริจริยายาติ อโตฺถฯ อถ วา กามิตา ปตฺถิตาติ  เมถุนราควเสน ปตฺถิตาติ อโตฺถ, กามา จ สา ปาริจริยา จาติ กามปาริจริยา, ตสฺสา ติปิ คเหตพฺพํ, เมถุนราคจิเตฺตน อภิปตฺถิตปาริจริยายาติอโตฺถฯ ‘‘วณฺณํ ภาสโต’’ติ อิมินา สมฺพโนฺธ, ‘‘เอตทคฺคํ ภคินิ ปาริจริยานํ ยา มาทิสํ สีลวนฺตํ กลฺยาณธมฺมํ พฺรหฺมจาริํ เอเตน ธเมฺมน ปริจเรยฺยา’’ติ อตฺตโน เมถุนธเมฺมน ปาริจริยาย  คุณํ อานิสํสํ กเถนฺตสฺสาติ วุตฺตํ โหติฯ ติ ตสฺมิํ ภณิตกฺขเณเยวฯ ติ ยํ อุทฺทิสฺส อภาสิ, สเจ สา วจนสมนนฺตรเมว ชานาติฯ</p>


<p>   มนุสฺสิตฺถี โน ชานาติ เจ, ตสฺส ถุลฺลจฺจยนฺติ สมฺพโนฺธฯ  ชานนฺตีสุ, ปณฺฑเก จ ชานเนฺต อตฺตกามปาริจริยาย วณฺณํ ภาสโต  ภิกฺขุโน ถุลฺลจฺจยํ โหตีติ โยชนาฯ ติ ปุริสติรจฺฉานคตวิสเย, ยกฺขิอาทีนํ อชานนวิสเย จ อตฺตกามปาริจริยาย วณฺณํ ภาสโต ตสฺส อาปตฺติ ทุกฺกฎํ โหตีติ โยชนาฯ</p>


<p> ติ จีวรปิณฺฑปาตาทีหิฯ ติ ตณฺหาย วตฺถุภาเวน วตฺถู จ กามิตตฺตา กามาติ จ สงฺขาเตหิ ปจฺจเยหิฯ</p>


<p> ราโค เอว ติ วา ปาโฐ, ราโค อสฺส อตฺถีติ ราคี, ตสฺส ภาโว  อตฺตกามปาริจริยาย ราโคติ อโตฺถฯ ติ อตฺตกามปาริจริยาย คุณภณนํฯ ติ กามปาริจริยาย ราเคนฯ นฺติ ภณิตกฺขเณฯ นฺติ ยํ มนุสฺสิตฺถิํ อุทฺทิสฺส อตฺตกามปาริจริยาย วณฺณํ ภณติ, ตาย ตสฺส วจนตฺถสฺส วิชานนนฺติ วุตฺตํ โหติฯ</p>


<p> ติ มนุสฺสิตฺถิตา, ตํสญฺญิตา, ปาริจริยาย ราคิตา, เตน ราเคน โอภาสนํ, ขเณ ตสฺมิํ วิชานนนฺติ อิมานิ  อตฺตกามปาริจริยสิกฺขาปเท ปญฺจ องฺคานิ , ปญฺจ อาปตฺติการณานีติ อโตฺถฯ ติ อตฺตกามปาริจริยสิกฺขาปทสฺสฯ</p>

</p>


<p> ‘‘ปฎิคฺคณฺหาตี’’ติอาทิกิริยาตฺตโยปาทานสามตฺถิเยน ติกฺขตฺตุํ ปฎิปาทนกํ ‘‘โย ภิกฺขู’’ติ จ ‘‘ครุ โหตี’’ติ ปทสามตฺถิเยน ‘‘ตสฺสา’’ติ จ ลพฺภมานตฺตา ติวิเธหิ สห ‘‘โย ภิกฺขุ ปุริสสฺส สเนฺทสํ ปฎิคฺคณฺหาติ, วีมํสติ ปจฺจาหรติ เจ, ตสฺส ครุ โหตี’’ติ เอกํ วากฺยํ โหติฯ เอวํ ‘‘อิตฺถิยาปิ วา’’ติ อิมินา โยชนายปิ เอกํ วากฺยํ โหตีติ อิมิสฺสา คาถาย วากฺยทฺวยํ ยุชฺชติฯ</p>


<p>อิธ สเนฺทสกฺกมญฺจ โยชนากฺกมญฺจ ชานนตฺถํ ปฐมํ ตาว อิตฺถีนญฺจ ภริยานญฺจ ปเภโท จ สรูปญฺจ วิภาวียติ – เตสุ  ทสวิธา โหนฺติฯ ยถาห  ‘‘ทส อิตฺถิโย  มาตุรกฺขิตา ปิตุรกฺขิตา มาตาปิตุรกฺขิตา ภาตุรกฺขิตา ภคินิรกฺขิตา ญาติรกฺขิตา โคตฺตรกฺขิตา ธมฺมรกฺขิตา สารกฺขา สปริทณฺฑา’’ติฯ  ทสวิธา โหนฺติฯ ยถาห  ‘‘ทส ภริยาโย ธนกฺกีตา ฉนฺทวาสินี โภควาสินี โอทปตฺตกินี โอภฎจุมฺพฎา ทาสี จ ภริยา จ กมฺมการี จ ภริยา จ ธชาหฎา มุหุตฺติกา’’ติ (ปารา. ๓๐๓)ฯ อิมาสํ ปเภโท จ สรูปานิ จ สเงฺขปโต เอวํ เวทิตพฺพานิ –</p>


<p>ปุริเสหิ สห ยถา สํวาสํ น กโรติ, เอวํ มาตรา รกฺขิตา ฯ ยถาห ‘‘มาตุรกฺขิตา นาม มาตา รกฺขติ โคเปติ อิสฺสริยํ กาเรติ วสํ วเตฺตตี’’ติฯ สุปิ เอเสว นโยฯ ตตฺถ ยสฺมิํ โกณฺฑญฺญาทิโคเตฺต ชาตา, ตสฺมิํเยว โคเตฺต ชาเตหิ  รกฺขิตา ฯ ยถาห ‘‘โคตฺตรกฺขิตา นาม สโคตฺตา รกฺขนฺตี’’ติอาทิฯ เอกํ สตฺถารํ อุทฺทิสฺส ปพฺพชิเตหิ วา เอกคณปริยาปเนฺนหิ วา รกฺขิตา  นามฯ ยถาห ‘‘ธมฺมรกฺขิตา นาม สหธมฺมิกา รกฺขนฺตี’’ติอาทิ (ปารา. ๓๐๔)ฯ  นาม ‘‘คเพฺภปิ ปริคฺคหิตา โหติ ‘มยฺหํ เอสา’ติ อนฺตมโส มาลาคุฬปริกฺขิตฺตาปี’’ติ  วุตฺตสรูปาฯ  นาม ‘‘เกหิจิ ทโณฺฑ ฐปิโต โหติ ‘โย อิตฺถนฺนามํ อิตฺถิํ คจฺฉติ, ตสฺส เอตฺตโก ทโณฺฑ’’ติ วุตฺตสรูปาติ อยํ ทสนฺนํ อิตฺถีนํ สรูปสเงฺขโปฯ อิมาสุ ทสสุ สารกฺขสปริทณฺฑานํ ทฺวินฺนํ ปรปุริสเสวายํ มิจฺฉาจาโร โหติ, อิตราสํ น โหติฯ อิมา ทสปิ ปญฺจสีลํ รกฺขเนฺตหิ อคมนียาฯ</p>


<p>ทสสุ ภริยาสุ ‘‘ธนกฺกีตา นาม ธเนน กิณิตฺวา วาเสตี’’ติ วุตฺตตฺตา ภริยภาวาย อปฺปกํ วา พหุํ วา ธนํ ทตฺวา คหิตา  นามฯ ‘‘ฉนฺทวาสินี นาม ปิโย ปิยํ วาเสตี’’ติ วุตฺตตฺตา อตฺตรุจิยา สํวสิเตน ปุริเสน สมฺปฎิจฺฉิตา  นามฯ ‘‘โภควาสินี นาม โภคํ ทตฺวา วาเสตี’’ติ วุตฺตตฺตา อุทุกฺขลมุสลาทิเคโหปกรณํ ลภิตฺวา ภริยภาวํ คจฺฉนฺตี ชนปทิตฺถี  นามฯ ‘‘ปฎวาสินี นาม ปฎํ ทตฺวา วาเสตี’’ติ วุตฺตตฺตา นิวาสนมตฺตํ วา ปารุปนมตฺตํ วา ลทฺธา ภริยภาวํ คจฺฉนฺตี ทลิทฺทิตฺถี  นามฯ  นาม ‘‘อุทกปตฺตํ อามสิตฺวา วาเสตี’’ติ (ปารา. ๓๐๔) วุตฺตตฺตา ‘‘อิทํ อุทกํ วิย สํสฎฺฐา อเภชฺชา โหถา’’ติ วตฺวา เอกสฺมิํ อุทกปเตฺต ปุริเสน สทฺธิํ หตฺถํ โอตาเรตฺวา ภริยภาวํ นีโต มาตุคาโม วุจฺจติฯ ‘‘โอภฎจุมฺพฎา นาม จุมฺพฎํ โอโรเปตฺวา  วาเสตี’’ติ (ปารา. ๓๐๔) วุตฺตตฺตา สีสโต จุมฺพฎํ โอโรเปตฺวา ภริยภาวมุปนีตา กฎฺฐหาริกาทิอิตฺถี  นามฯ    นาม ‘‘ทาสี เจว โหติ ภริยา จา’’ติ (ปารา. ๓๐๔) วุตฺตตฺตา ภริยํ กตฺวา วาสิตา ‘‘ตเสฺสว ทาสี จ ภริยา จา’’ติ วุตฺตาฯ  นาม ‘‘กมฺมการี เจว โหติ ภริยา จา’’ติ (ปารา. ๓๐๔) วุตฺตตฺตา ปธานิตฺถินิรเปเกฺขน กุฎุมฺพกิจฺจํ กาเรตฺวา ภริยภาวํ นีตา ภริยา กตกมฺมา ‘‘กมฺมการี จ ภริยา จา’’ติ วุตฺตาฯ ‘‘ธชาหฎา นาม กรมรานีตา วุจฺจตี’’ติ (ปารา. ๓๐๔) วุตฺตตฺตา ธชํ อุสฺสาเปตฺวา คจฺฉนฺติยา มหาเสนาย สทฺธิํ คนฺตฺวา ปรวิสยํ วิลุมฺปเนฺตน ปจฺฉินฺทิตฺวา อาเนตฺวา ภริยภาวมุปนีตา อิตฺถี  นามฯ ‘‘มุหุตฺติกา นาม ตงฺขณิกา วุจฺจตี’’ติ (ปารา. ๓๐๔) วุตฺตตฺตา อจิรกาลํ สํวาสตฺถาย คหิตา อิตฺถี  นามาติ อยํ ทสนฺนํ ภริยานํ สรูปสเงฺขโปฯ ยถาวุตฺตาสุ ทสสุ อิตฺถีสุ อญฺญตรํ ทสนฺนํ ภริยานํ อญฺญตรฎฺฐาเน ฐปนตฺถมธิเปฺปตภาวํ วตฺตุํ ปุริเสน ‘‘คจฺฉ ภเนฺต อิตฺถนฺนามํ มาตุรกฺขิตํ พฺรูหิ ‘โหหิ กิร อิตฺถนฺนามสฺส ภริยา ธนกฺกีตา’ติ’’อาทินา นเยน ทินฺนสเนฺทสํ ‘‘สาธุ อุปาสกา’’ติอาทินา นเยน วจีเภทํ กตฺวา วา สีสกมฺปนาทิวเสน วา ปฎิคฺคณฺหาตีติ อาห ติฯ</p>


<p>เอตฺถ ติ อุปลกฺขณตฺตา ‘‘ปุริสสฺส มาตา ภิกฺขุํ ปหิณตี’’ติอาทินา (ปารา. ๓๒๑) นเยน  วุตฺตปุริสสฺส มาตาปิตุอาทโย จ คเหตพฺพาฯ ติ เอวํ ปฎิคฺคหิตสาสนํ ตสฺสาเยว เอกํเสน อวิราเธตฺวา วทนฺตสฺส มาตาปิตุอาทีนมญฺญตรสฺส วา อาโรเจตีติ อโตฺถฯ เอตฺถาปิ ติ อุปลกฺขณตฺตา ‘‘ปฎิคฺคณฺหาติ อเนฺตวาสิํ วีมํสาเปตฺวา อตฺตนา ปจฺจาหรติ, อาปตฺติ สงฺฆาทิเสสสฺสา’’ติ (ปารา. ๓๓๘) วุตฺตตฺตา วีมํสาเปตีติปิ คเหตพฺพํฯ ติ ตถา อาหฎํ สาสนํ สุตฺวา ตสฺสา อิตฺถิยา  สมฺปฎิจฺฉิเต จ อสมฺปฎิจฺฉิเต จ ลชฺชาย ตุณฺหีภูตาย จ ตํ ปวตฺติํ ปจฺจาหริตฺวา อาจิกฺขตีติ วุตฺตํ โหติฯ อิธาปิ ติ อุปลกฺขณตฺตา ‘‘ปฎิคฺคณฺหาติ วีมํสติ อเนฺตวาสิํ ปจฺจาหราเปติ, อาปตฺติ สงฺฆาทิเสสสฺสา’’ติ (ปารา. ๓๓๘) วุตฺตตฺตา ปจฺจาหราเปตีติ จ คเหตพฺพํฯ</p>


<p>ติ อิมินา โยเชตฺวา คหิตทุติยวาเกฺย จ เอวเมว อโตฺถ วตฺตโพฺพฯ ตตฺถ สเนฺทสกฺกโม ปน ‘‘มาตุรกฺขิตา ภิกฺขุํ ปหิณติ ‘คจฺฉ ภเนฺต อิตฺถนฺนามํ พฺรูหิ ‘โหมิ อิตฺถนฺนามสฺส  ภริยา ธนกฺกีตา’ติ’’อาทิปาฬินเยน (ปารา. ๓๓๐) ทฎฺฐโพฺพฯ เอตฺถาปิ ‘‘วีมํสาเปติ ปจฺจาหราเปตี’’ติ อิทญฺจ วุตฺตนเยเนว คเหตพฺพํฯ อิมินา นิยาเมน ทสนฺนํ อิตฺถีนํ นามํ วิสุํ วิสุํ วตฺวา ทสนฺนํ ภริยานํ อญฺญตรตฺถาย ทียมานสเนฺทสกฺกโม โยเชตโพฺพฯ อิธาปิ ติ อุปลกฺขณตฺตา ‘‘มาตุรกฺขิตาย มาตา ภิกฺขุํ ปหิณติ ‘คจฺฉ ภเนฺต อิตฺถนฺนามํ พฺรูหิ ‘โหตุ อิตฺถนฺนามสฺส ภริยา ธนกฺกีตา’’ติอาทิปาฬิวเสน (ปารา. ๓๒๔) อิตฺถิยา มาตุปิตุอาทีนญฺจ สเนฺทสกฺกโม โยเชตโพฺพฯ</p>


<p>  ปวตฺติํฯ  สญฺจรณเหตุฯ ติ อิตฺถิปุริสานํ อนฺตเร สาสนํ ปฎิคฺคเหตฺวา สญฺจรณเหตุ อาปชฺชิตพฺพสงฺฆาทิเสสโต น มุจฺจตีติ อโตฺถฯ</p>


<p> ติ มาตาปิตุรกฺขิตาทีสุ อญฺญตรํ วาฯ ติ ลิขนฺติฯ ‘‘เปสิโต’’ติ อิมินา วิรุทฺธตฺตา ตํ ปหาย ‘‘ภาสตี’’ติ ปาโฐ คเหตโพฺพฯ ปาฐเสโส วา กาตโพฺพฯ ‘‘โย อญฺญํ ภาสติ เจ, ตสฺส ภาสโตติ โยชนา’’ติ  วุตฺตํฯ ‘‘มาตรา รกฺขิตํ อิตฺถิํ ‘คจฺฉ พฺรูหี’ติ โย เปสิโต โหติ, ตสฺส ปิตุรกฺขิตํ  วา อญฺญํ วา ภาสโต วิสเงฺกโตวา’’ติ, ‘‘มาตรา…เป.… พฺรูหี’ติ เปสิโต หุตฺวา ปิตุรกฺขิตํ วา อญฺญํ วา ภาสโต วิสเงฺกโตวา’’ติ โยชนา ยุตฺตตราติ อมฺหากํ ขนฺติฯ</p>


<p> ติ ปฎิคฺคณฺหนเมว ปฎิคฺคณฺหนตาฯ -สเทฺทน วีมํสนปจฺจาหรณานิ คหิตานิฯ ติ สญฺจรเณฯ ติ คเต สติฯ ติ เอตฺถ ‘‘ตสฺสา’’ติ เสโสฯ ติ กเถยฺยฯ</p>


<p> นฺติ เอตฺถ ทฺวีหิ ทฺวีหิ อเงฺคหิ สญฺจริเตฺต สมาปเนฺน ถุลฺลจฺจยํ วุตฺตนฺติ คเหตพฺพํฯ ‘‘ปฎิคฺคณฺหาติ วีมํสติ น ปจฺจาหรติ, อาปตฺติ ถุลฺลจฺจยสฺสฯ ปฎิคฺคณฺหาติ น วีมํสติ ปจฺจาหรติ, อาปตฺติ ถุลฺลจฺจยสฺสฯ น ปฎิคฺคณฺหาติ วีมํสติ ปจฺจาหรติ, อาปตฺติ ถุลฺลจฺจยสฺสา’’ติ (ปารา. ๓๓๘) ทฺวีหิ ทฺวีหิ อเงฺคหิ ถุลฺลจฺจยํ วุตฺตนฺติ อโตฺถฯ ติ ปณฺฑกยกฺขิเปตีสุฯ  อเงฺคหิ สญฺจริเตฺต สมาปเนฺน ถุลฺลจฺจยํ วุตฺตนฺติ โยชนาฯ</p>


<p>ติ  เอเกเนว อเงฺคนฯ ติ มาตุรกฺขิตาทีสุ สพฺพมาตุคาเมสุ จ  ‘‘เตน โข ปน สมเยน อญฺญตโร ปุริโส อญฺญตรํ ภิกฺขุํ อาณาเปสิ ‘คจฺฉ ภเนฺต อิตฺถนฺนามํ อิตฺถิํ วีมํสา’ติฯ โส คนฺตฺวา มนุเสฺส ปุจฺฉิ ‘กหํ อิตฺถนฺนามา’ติฯ สุตฺตา ภเนฺตติ…เป.… มตา ภเนฺตติฯ นิกฺขนฺตา ภเนฺตติฯ อนิตฺถี ภเนฺตติฯ อิตฺถิปณฺฑกา ภเนฺตติฯ ตสฺส กุกฺกุจฺจํ อโหสิฯ อนาปตฺติ ภิกฺขุ สงฺฆาทิเสสสฺส, อาปตฺติ ทุกฺกฎสฺสา’’ติ (ปารา. ๓๔๑) อาคตาสุ สุตฺตาทีสุ ปญฺจสุ จฯ</p>


<p> ติ เจติยาทีสุ กตฺตพฺพํ นิสฺสาย อิตฺถิยา ปุริสสฺส, ปุริเสน จ อิตฺถิยา ทินฺนสาสนํ ปฎิคฺคเหตฺวา  วีมํสิตฺวา ปจฺจาหริตฺวา อาโรเจนฺตสฺส อนาปตฺติภาโว ‘‘อนาปตฺติ สงฺฆสฺส วา เจติยสฺส วา คิลานสฺส วา กรณีเยน คจฺฉติ, อุมฺมตฺตกสฺส อาทิกมฺมิกสฺสา’’ติ (ปารา. ๓๔๐)  วุตฺตาติ อโตฺถฯ</p>


<p> ติ มนุสฺสชาติกาย ตสฺสาฯ ติ ‘‘มมาย’’นฺติ วา นิคฺคหปคฺคเห วา นิราสงฺกํ วตฺตุํ นาหรตีติ  อสฺสามิกา, สา หิ เกนจิ ‘‘มยฺหํ เอสา’’ติ วตฺตุํ วา นิราสเงฺกน นิคฺคหปคฺคหวจนํ วา วตฺตุํ อสกฺกุเณยฺยา, อลํวจนียา น ภวตีติ  สสฺสามิกา, สา หิ สามิเกน ตถา กาตุํ สกฺกุเณยฺยาติ  นาลํวจนียา น ภวตีติ  อลํวจนียปเทน วุตฺตา อสฺสามิกา เอว, ปฎิเสธา เทฺว ปกติมตฺถํ คมยนฺตีติ, นนาลํวจนียาย ภาโว นนาลํวจนียตา, นิราสเงฺกน อวจนียตา อสฺสามิกภาโวติ วุตฺตํ โหติฯ สญฺจริตฺตวเสน ภิกฺขุนา วจนียา น โหตีติ วา ‘‘อลํวจนียา’’ติปิ คเหตพฺพเมวฯ ติ เอตฺถ จกาโร ลุตฺตนิทฺทิโฎฺฐฯ ตโต ปฎิคฺคณฺหนวีมํสนปจฺจาหรณสงฺขาตานํ ติณฺณํ องฺคานํ วเสน จ ปุเพฺพ วุตฺตมนุสฺสิตฺถิตา นนาลํวจนียตาติ วุตฺตานํ ทฺวินฺนํ องฺคานํ วเสน จ อิทํ สิกฺขาปทํ อาปตฺติการเณหิ ปญฺจหิ อเงฺคหิ ยุตฺตนฺติ อโตฺถฯ</p>


<p>  สญฺจริตฺตสิกฺขาปทํฯ อถ วา ลิงฺควิปลฺลาเสน จ อยํ สงฺฆาทิเสโสติ คเหตโพฺพฯ กายโต, วาจโต, กายวาจโต, กายจิตฺตโต, วาจาจิตฺตโต, กายวาจาจิตฺตโต วา อุปฺปชฺชนโต ฯ ตโต เอว ฯ มิสฺสกสมุฎฺฐานญฺหิ อจิตฺตกํฯ อวเสสจิเตฺตสุปิ  ยสฺมิํ จิเตฺต อสติ อจิตฺตกํ นาม โหติ, ตํ ทเสฺสตุมาห   ติอาทิฯ คาถาพนฺธวเสน รโสฺส, ‘‘อลํวจนียตฺต’’นฺติ คเหตพฺพํฯ โย สเนฺทสํ เปเสติ, ตสฺมิํ ปฎิพทฺธภาวนฺติ อโตฺถฯ ติ สญฺจริตฺตสิกฺขาปทสงฺขาตํ ปณฺณตฺติํ วา อชานโต อจิตฺตกมุทีริตนฺติ สมฺพโนฺธฯ</p>


<p> นฺติ มาตุคามสฺส, ปุริสสฺส วา สาสนํฯ ติ สีสกมฺปนาทินา กายวิกาเรนฯ ติ ปฎิคฺคเหตฺวาฯ ติ ปฎิคฺคหิตสาสนํ ยสฺส วตฺตพฺพํ โหติ, ตํ มาตุคามํ, ปุริสํ วา อุปคมฺมฯ ติ ตํ กิจฺจํ ตีเรตฺวาฯ ติ ปจฺจาหรนฺตสฺสฯ ติ วจีเภทํ วินา ปฎิคฺคหณาทีนํ กาเยเนว กตตฺตา กายสมุฎฺฐานโตว สงฺฆาทิเสโส โหตีติ อโตฺถฯ</p>


<p> อิตฺถิยา วจนํ สุตฺวาติ โยชนาฯ ติ ปกติยา นิสินฺนฎฺฐาเนเยว นิสิโนฺนฯ  วจนํฯ ติ ยตฺถ นิสิโนฺน อิตฺถิยา สาสนํ ปฎิคฺคณฺหิ, ตเมว อาสนํ อวิชหิตฺวา อตฺตนา นิสินฺนฎฺฐานเมว อาคตสฺส สนฺนิสิตพฺพปุริสเสฺสว, เอตฺถ ‘‘อาโรเจตฺวา’’ติ ปาฐเสโสฯ ปุน ติ อิทํ ตเตฺถวาคตาย ตสฺสา เอว อิตฺถิยา เอวํ โยเชตพฺพํฯ สาสนํ ทตฺวา คนฺตฺวา ปุน ตเตฺถว อาคตสฺส มาตุคามเสฺสว ญาตมนนฺตรํ กายิกกิริยํ วินา วจเนเนว อาโรเจนฺตสฺสาติ อโตฺถฯ อิทํ อิตฺถิยา สาสนํ ปฎิคฺคหณาทิวเสน วุตฺตํฯ</p>


<p>อถ วา ปุริสสฺส วจนํ สุตฺวา ยถานิสิโนฺนว ตํ วจนํ อิตฺถิยา อาโรเจตฺวา ปุน ตเตฺถวาคตเสฺสว ปุริสสฺส  อาโรเจนฺตสฺสาติ เอวํ ปุริสสเนฺทสํ ปฎิคฺคหณาทิวเสนาปิ โยชนา กาตพฺพาฯ เอตฺถ จ ติ อุปลกฺขณํฯ สาสนวจนมเตฺตเนว ปฎิคฺคเหตฺวา, กิจฺจนฺตเรน คนฺตฺวา วา ยทิจฺฉาวเสน ทิฎฺฐฎฺฐาเน วา วตฺวา ปุนปิ ตเตฺถว ทิฎฺฐฎฺฐาเน ปุน อาโรเจนฺตสฺส จ วจเนเนว สมุฎฺฐานภาโว เวทิตโพฺพฯ</p>


<p> ‘‘อลํ…เป.… อชานโต’’ติ อจิตฺตกตฺตการณํ วุตฺตเมว, กสฺมา ปุน ‘‘อชานนฺตสฺส ปณฺณตฺติ’’นฺติ วุตฺตนฺติ เจ? ตทุภยสฺสาปิ วิสุํ การณาภาวํ วิญฺญาเปตุํ วุตฺตนฺติ เวทิตพฺพํฯ นฺติ สาสนํ ปฎิคฺคเหตฺวา อาหริตฺวา อาโรเจตฺวา ปจฺจาหริตฺวา อาโรจนสงฺขาตํ  วิธานํฯ ติ ขีณาสวสฺสปิ, เสขปุถุชฺชนานํ ปเควาติ อยมโตฺถ สมฺภาวนเตฺถน -สเทฺทน โชติโตฯ</p>


<p> ติ อลํวจนียภาวํ วา ปณฺณตฺติํ วา อุภยเมว วา ชานิตฺวาฯ ติ กายวาจโต กโรนฺตสฺสาติ อิมินา โยเชตพฺพํฯ ติ ยถาวุตฺตจิเตฺตน สจิตฺตเกหิฯ ติ กายาทีหิ เตหิ เอว, ติปิ ปาโฐฯ</p>

</p>


<p> ติ เอตฺถ ‘‘อุปกรเณหี’’ติ ปาฐเสโส, ‘‘ปุริสํ เทถา’’ติอาทินา นเยน อตฺตนาว ยาจิตฺวา คหิเตหิ อุปกรเณเหวาติ อโตฺถฯ ยถาห ‘‘สญฺญาจิกา นาม สยํ ยาจิตฺวา ปุริสมฺปิ ปุริสตฺตกรมฺปิ โคณมฺปิ สกฎมฺปิ วาสิมฺปิ ปรสุมฺปิ กุฐาริมฺปิ กุทาลมฺปิ นิขาทนมฺปี’’ติ ฯ เอตฺถ เอว-กาเรน อยาจิตํ นิวเตฺตติฯ เตน อสฺสามิกนฺติ ทีปิตํ โหติฯ นฺติ อิมินา ‘‘กุฎิ นาม อุลฺลิตฺตา วา โหติ อวลิตฺตา วา อุลฺลิตฺตาวลิตฺตา วา’’ติ (ปารา. ๓๔๙) วุตฺตตฺตา ภูมิโต ปฎฺฐาย ภิตฺติจฺฉทนานิ ปฎิจฺฉาเทตฺวา มตฺติกาย วา สุธาย วา ทฺวารวาตปานาทิอเลโปกาสํ ฐเปตฺวา อโนฺต ลิตฺตภาเวน อุลฺลิตฺตานามกํ วา ตถา พหิ ลิตฺตภาเวน อวลิตฺตานามกํ วา อโนฺต จ พหิ จ ลิตฺตภาเวน อุลฺลิตฺตาวลิตฺตานามกํ วา กุฎินฺติ วุตฺตํ โหติฯ</p>


<p>นฺติ ‘‘ตตฺริทํ ปมาณํ, ทีฆโส ทฺวาทสวิทตฺถิโย สุคตวิทตฺถิยา, ติริยํ สตฺตนฺตรา’’ติ (ปารา. ๓๔๘) ทีฆปุถุลานํ วุตฺตปฺปมาเณน อติเรกตฺตา อปฺปมาณิกนฺติ อโตฺถฯ</p>


<p>เอตฺถ จ ติลกฺขณํ ปฎิวิชฺฌิตฺวา ตีณิ กิเลสมูลานิ อุปฺปาเฎตฺวา กาลตฺตยวตฺต สพฺพธเมฺม ปฎิวิชฺฌิตฺวา ติภุวเนกปฎิสรณภูตสฺส ภควโต ธมฺมราชสฺส องฺคุลํ ปมาณมชฺฌิมปุริสสฺส องฺคุลโต ติวงฺคุลํ โหติ, เอกา วิทตฺถิ ติโสฺส วิทตฺถิโย โหนฺติ, เอกํ รตนํ ตีณิ รตนานิ โหนฺตีติ เอวํ นิยมิตา สุคตวิทตฺถิ จ วฑฺฒกิรตเนน ทิยฑฺฒรตนปฺปมาณา โหติฯ ยถาห  ‘‘สุคตวิทตฺถิ นาม อิทานิ มชฺฌิมสฺส ปุริสสฺส ติโสฺส วิทตฺถิโย วฑฺฒกิหเตฺถน ทิยโฑฺฒ หโตฺถ โหตี’’ติ (ปารา. อฎฺฐ. ๒.๓๔๘-๓๔๙)ฯ ตสฺมา  สุคตวิทตฺถิยา ทฺวาทส วฑฺฒกิหเตฺถน อฎฺฐารส หตฺถา โหนฺติฯ ‘‘ทีฆโส ทฺวาทส วิทตฺถิโย สุคตวิทตฺถิยาติ พาหิริเมน มาเนนา’’ติ (ปารา. ๓๔๙)  วุตฺตตฺตา อนฺติมํ สุธาเลปํ อคฺคเหตฺวา ถุสมตฺติกปริยเนฺตน วา มหามตฺติกปริยเนฺตน วา พาหิรนฺตโต อฎฺฐารสหตฺถปฺปมาณํ, ‘‘ติริยํ สตฺตนฺตราติ อพฺภนฺตริเมน มาเนนา’’ติ (ปารา. ๓๔๙)   วุตฺตตฺตา อพฺภนฺตริเมน ปุถุลโต ทฺวาทสงฺคุลาธิกทสหตฺถปฺปมาณญฺจ กุฎิยา ปมาณนฺติ คเหตพฺพํฯ เอวํ ฐิตปมาณโต ทีฆโต ปุถุลโต วา อุภโต วา เกสคฺคมตฺตาธิกาปิ กุฎิ อาปตฺติยา องฺคํ โหตีติ ทเสฺสตุํ ‘‘อปฺปมาณิก’’นฺติ อาหาติ สเงฺขปโต เวทิตพฺพํฯ</p>


<p>นฺติ อุทฺทิสิตโพฺพติ  อตฺตา อุเทฺทโส เอติสฺสาติ อตฺตุเทฺทสา, กุฎิ, ตํ อตฺตุเทฺทสํฯ ‘‘อตฺตุเทฺทสนฺติ อตฺตโน อตฺถายา’’ติ  วุตฺตตฺตา ‘‘มยฺหํ เอสา วาสตฺถาย ภวิสฺสตี’’ติ อตฺตานํ อุทฺทิสิตฺวาติ อโตฺถฯ ติ อิทํ ‘‘การยมาเนนาติ กโรโนฺต วา การาเปโนฺต วา’’ติ  วุตฺตนเยน ปโยชกกตฺตุโน จ คเหตพฺพตฺตา อุปลกฺขณนฺติ คเหตพฺพํฯ ติ เตเนว ปกาเรน, เยหิ อสฺสามิกตาทีหิ ปกาเรหิ ยุตฺตํ ปมาณาติกฺกนฺตํ กุฎิํ กโรนฺตสฺส อาปตฺติ, เตเหว ปกาเรหิ ยุตฺตํ อเทสิตวตฺถุกมฺปิ กุฎิํ กโรนฺตสฺสาติฯ อิมินา อปฺปมาณิกํ วิย อเทสิตวตฺถุกมฺปิ วิสุํเยว อาปตฺติยา ปธานงฺคนฺติฯ วสติ เอตฺถาติ  ภูมิ, สา อเทสิตา เอติสฺสาติ อเทสิตวตฺถุกา, กุฎิ, ตํ ฯ</p>


<p>กิํ วุตฺตํ โหติ? เตน กุฎิกาเรน ภิกฺขุนา กุฎิวตฺถุํ โสเธตฺวา สมตลํ กาเรตฺวา สงฺฆํ อุปสงฺกมิตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฎิกํ นิสีทิตฺวา อญฺชลิํ ปคฺคเหตฺวา ‘‘อหํ ภเนฺต สญฺญาจิกาย กุฎิํ กตฺตุกาโม อสฺสามิกํ อตฺตุเทฺทสํ, โสหํ ภเนฺต สงฺฆํ กุฎิวตฺถุโอโลกนํ ยาจามี’’ติ ติกฺขตฺตุํ วตฺวา ยาจิเตน สเงฺฆน วา สเงฺฆน ญตฺติทุติยาย กมฺมวาจาย สมฺมเตหิ พฺยเตฺตหิ  ปฎิพเลหิ ทฺวีหิ ภิกฺขูหิ วา เตน สทฺธิํ คนฺตฺวา กุฎิวตฺถุํ โอโลเกตฺวา สารมฺภภาวํ วา อปริกฺกมนภาวํ วา อุภยเมว วา ปสฺสเนฺตหิ ‘‘มายิธ กรี’’ติ นิวาเรตฺวา อนารมฺภํ เจ โหติ สปริกฺกมนํ, อาคนฺตฺวา สงฺฆสฺส อาโรจิเต กุฎิการเกเนว ภิกฺขุนา ปุเพฺพ วุตฺตนเยน สงฺฆํ อุปสงฺกมิตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฎิกํ นิสีทิตฺวา อญฺชลิํ ปคฺคเหตฺวา ‘‘อหํ ภเนฺต สญฺญาจิกาย กุฎิํ กตฺตุกาโม อสฺสามิกํ อตฺตุเทฺทสํ, โสหํ ภเนฺต สงฺฆํ กุฎิวตฺถุเทสนํ ยาจามี’’ติ ติกฺขตฺตุํ วตฺวา ยาจิเต วุฑฺฒานุมเตน พฺยเตฺตน ภิกฺขุนา ปฎิพเลน ญตฺติทุติยาย กมฺมวาจาย เทเสตฺวา นิยฺยาทิตกุฎิวตฺถุสฺส  อภาวา อเทสิตวตฺถุกํ, เตเนว อสฺสามิกตาทิปกาเรน ยุตฺตํ ยถาวุตฺตปฺปการํ กุฎิกํ อตฺตนา ยาจิเตหิ อุปกรเณหิ กโรนฺตสฺส, การาเปนฺตสฺส จาติ วุตฺตํ โหติฯ</p>


<p>ติ ‘‘ภิกฺขู วา อนภิเนยฺย วตฺถุเทสนาย, ปมาณํ วา อติกฺกาเมยฺย, สงฺฆาทิเสโส’’ติ (ปารา. ๓๔๘) ตุลฺยพลตาสูจเกน -สเทฺทน สมฺปิณฺฑิตฺวา วุตฺตองฺคทฺวยสหิตตฺตา เทฺว สงฺฆาทิเสสา โหนฺตีติ อโตฺถฯ ยถาห ‘‘ภิกฺขุ กุฎิํ กโรติ อเทสิตวตฺถุกํ ปมาณาติกฺกนฺตํ อนารมฺภํ สปริกฺกมนํ, อาปตฺติ ทฺวินฺนํ สงฺฆาทิเสสาน’’นฺติ (ปารา. ๓๕๕) จ ‘‘ภิกฺขุกุฎิํ กโรติ อเทสิตวตฺถุกํ อนารมฺภํ สปริกฺกมนํ, อาปตฺติ สงฺฆาทิเสสสฺสา’’ติ (ปารา. ๓๕๔) จ ‘‘ภิกฺขุ กุฎิํ กโรติ ปมาณาติกฺกนฺตํ อนารมฺภํ สปริกฺกมนํ, อาปตฺติ สงฺฆาทิเสสสฺสา’’ติ (ปารา. ๓๕๕) จ วุตฺตตฺตา ทฺวีสุ อเงฺคสุ เอกํ เจ, เอโกว สงฺฆาทิเสโส  โหตีติฯ ตํ ปน ‘‘สเจ เอกวิปนฺนา สา, ครุกํ เอกกํ สิยา’’ติ วกฺขติฯ</p>


<p>ติ เอตฺถ -สโทฺท โสปทฺทวปริยาโยฯ ยถาห  ‘‘สารมฺภํ อนารมฺภนฺติ สอุปทฺทวํ อนุปทฺทว’’นฺติ (ปารา. อฎฺฐ. ๒.๓๔๘-๓๔๙)ฯ เอตฺถ ‘‘เสตํ ฉาคมารเภถ ยชมาโน’’ติ ปโยเค วิย อา-ปุพฺพสฺส รภสฺส หิํสเตฺถปิ ทิสฺสมานตฺตา กตฺตุสาธโน -สโทฺท หิํสกานํ กิปิลฺลิกาทิสตฺตานํ วาจโก ภวตีติ ตํสหิตฎฺฐานํ สารมฺภํ นาม โหติฯ เตเนว ปิ วุตฺตํ ‘‘สารมฺภํ นาม กิปิลฺลิกานํ วา อาสโย โหติ, อุปจิกานํ วา, อุนฺทูรานํ วา, อหีนํ วา, วิจฺฉิกานํ วา, สตปทีนํ วา, หตฺถีนํ วา, อสฺสานํ วา, สีหานํ วา, พฺยคฺฆานํ วา…เป.… อาสโย โหตี’’ติ (ปารา. ๓๕๓)ฯ</p>


<p>-สเทฺทน อปริกฺกมนํ สงฺคณฺหาติฯ ‘‘สปริกฺกมนํ นาม สกฺกา โหติ ยถายุเตฺตน สกเฎน อนุปริคนฺตุํ, สมนฺตา นิเสฺสณิยา อนุปริคนฺตุํ, เอตํ สปริกฺกมนํ นามา’’ติ (ปารา. ๓๕๓) วุตฺตลกฺขณวิปริยายโต นิพฺพโกสสฺส อุทกปาตฎฺฐาเน เอกํ จกฺกํ ฐเปตฺวา อิตรํ จกฺกํ พหิ ฐเปตฺวา กุฎิํ ปริกฺขิปิตฺวา อาวชฺชิยมานสฺส โคยุตฺตสกฎสฺส วา นิเสฺสณิยํ ฐตฺวา กุฎิํ ฉาทยมานานํ นิเสฺสณิยา วา ปรโต คมิตุมสกฺกุเณยฺยตฺตา อปริกฺกมนนฺติ เวทิตพฺพํฯ</p>


<p>เอวํ  วุตฺตสารมฺภอปริกฺกมนสงฺขาตองฺคทฺวเยน ยุตฺตํ เจ, เทฺว ทุกฺกฎานิ โหนฺติฯ ยถาห ‘‘ภิกฺขุ กุฎิํ กโรติ เทสิตวตฺถุกํ ปมาณิกํ สารมฺภํ อปริกฺกมนํ, อาปตฺติ ทฺวินฺนํ ทุกฺกฎาน’’นฺติ (ปารา. ๓๕๕)ฯ เอกํ เจ, เอกเมว โหติฯ ยถาห ‘‘ภิกฺขุ กุฎิํ กโรติ เทสิตวตฺถุกํ ปมาณิกํ สารมฺภํ สปริกฺกมนํ, อาปตฺติ  ทุกฺกฎสฺสฯ ภิกฺขุ กุฎิํ กโรติ เทสิตวตฺถุกํ ปมาณิกํ อนารมฺภํ อปริกฺกมนํ, อาปตฺติ ทุกฺกฎสฺสา’’ติ (ปารา. ๓๕๕) เอตํ ตยมฺปิ ‘‘สารมฺภาทีสุ ทุกฺกฎ’’นฺติ สามเญฺญน สงฺคหิตนฺติ ทฎฺฐพฺพํฯ</p>


<p>เอกํ องฺคํ ปมาณิกตฺตํ วา เทสิตวตฺถุกตฺตํ วา วิปนฺนํ เอติสฺสาติ ฯ ปุเพฺพ วุตฺตตฺถานํ สงฺฆาทิเสสาทิปทานมโตฺถ วุตฺตนเยเนว เวทิตโพฺพฯ ติ ยถาวุตฺตลกฺขณกุฎิฯ</p>


<p> อิทานิ อิมสฺมิํ สิกฺขาปเท อฎฺฐุปฺปตฺติยํ ‘‘เต ยาจนพหุลา วิญฺญตฺติพหุลา วิหรนฺติ ‘ปุริสํ เทถ ปุริสตฺตกรํ เทถา’’ติอาทิ (ปารา. ๓๔๒)  (ปารา. อฎฺฐ. ๒.๓๔๒) อาคตํ กปฺปิยากปฺปิยวินิจฺฉยํ สเงฺขปโต ทเสฺสตุมาห นฺติอาทิฯ ติ กิสฺมิญฺจิ กเมฺม สหายภาวาย, กมฺมกรณตฺถายาติ วุตฺตํ โหติฯ ‘‘อิตฺถนฺนามํ กมฺมํ กาตุํ ปุริสํ ลทฺธุํ วฎฺฎตี’’ติ ยาจิตุํ วฎฺฎตีติ อโตฺถฯ ยถาห  ‘‘กมฺมกรณตฺถาย ‘ปุริสํ เทถา’ติ ยาจิตุํ วฎฺฎตี’’ติ (ปารา. อฎฺฐ. ๒.๓๔๒)ฯ ติ สามิกานํ อายตฺตภาวสงฺขาตมูลสฺส ฉินฺทนวเสน, อตฺตโน อายตฺตภาวกรณวเสนาติ วุตฺตํ โหติฯ</p>


<p> นฺติ วชฺชรหิตํ, นิโทฺทสนฺติ อโตฺถฯ มิคลุทฺทกมจฺฉพนฺธกาทีนํ สกกมฺมํ วชฺชกมฺมํ นามฯ ตสฺมา มิคลุทฺทกาทโย หตฺถกมฺมํ ยาจเนฺตน ปน ‘‘ตุมฺหากํ หตฺถกมฺมํ เทถา’’ติ, ‘‘หตฺถกมฺมํ ทาตพฺพ’’นฺติ สามเญฺญน อวตฺวา ‘‘อิตฺถนฺนามํ กมฺมํ ทาตพฺพ’’นฺติ วิเสเสตฺวาเยว ยาจิตพฺพํฯ ลุทฺทเก วา อิตเร วา นิกฺกเมฺม อยาจิตฺวาปิ ยถารุจิ กมฺมํ การาเปตุํ วฎฺฎติฯ หตฺถกมฺมยาจนาย สพฺพถาปิ กปฺปิยภาวํ ทีเปตุํ ตํตํสิปฺปิเก ยาจิตฺวา มหนฺตมฺปิ ปาสาทํ การาเปเนฺตน  หตฺถกเมฺม ยาจิเต อตฺตโน อโนกาสภาวํ ญตฺวา อเญฺญสํ กโรนฺตานํ ทาตพฺพํ มูลํ ทิยฺยมานํ อธิวาเสตุํ วฎฺฎตีติ วิตฺถารโต  (ปารา. อฎฺฐ. ๒.๓๔๒ อตฺถโตสมานํ) วุตฺตตฺตา กุสลานํ อตฺถํ อปริหาเปเนฺตน กปฺปิเยน สารุเปฺปน ปโยเคน ยาจิตพฺพํฯ ยาจิตกมฺมํ กาตุํ อสมเตฺถหิ กโรนฺตานํ ทิยฺยมานํ หตฺถกมฺมมูลํ กมฺมํ การาเปตฺวา  กมฺมการเก ทเสฺสตฺวา ทาเปตพฺพํฯ เอวํ ยาจนาย อนวชฺชภาเว อฎฺฐกถาคตํ การณํ ทเสฺสตุมาห ติอาทิฯ -สโทฺท อวธารเณ, ปทปูรเณ วาฯ -สโทฺท เหตุมฺหิฯ ยสฺมา อิทํ หตฺถกมฺมํ กิญฺจิ วตฺถุ น โหติ, ตสฺมา อนวชฺชเมว หตฺถกมฺมํ ยาจิตุํ ปน วฎฺฎตีติฯ</p>


<p> ติ ญาตกปวาริเตฯ ติ วเชฺชตฺวาฯ ติ อญฺญาตกอปฺปวาริเต ตาวกาลิกํ วินา เกวลํ กมฺมกรณตฺถาย โคณํ ยาจนฺตสฺสฯ ติ ญาตกาทีสุปิ มูลเจฺฉเชฺชน โคณมายาจนสฺส ทุกฺกฎนฺติ โยชนาฯ ‘‘ตาวกาลิกนเยน สพฺพตฺถ วฎฺฎตี’’ติ (ปารา. อฎฺฐ. ๒.๓๔๒) วจนโต ยาว กมฺมกรณกาลํ, ตาว นิยเมตฺวา ญาตกอญฺญาตกปวาริตอปฺปวาริเต สเพฺพปิ ยาจิตุํ วฎฺฎติฯ ตถา ยาจิตฺวา วา อยาจิตฺวา วา คหิโต เจ, รกฺขิตฺวา ปฎิชคฺคิตฺวา สามิกานํ นิยฺยาเทตโพฺพ, โคเณ วา นเฎฺฐ วิสาเณ วา ภิเนฺน สามิเกสุ อสมฺปฎิจฺฉเนฺตสุ ภณฺฑเทยฺยํฯ</p>


<p> ติ เอตฺถ ‘‘ตุมฺหาก’’นฺติ ปาฐเสโสฯ ‘‘วิหารสฺส เทมา’ติ วุเตฺต ปน ‘อารามิกานํ อาจิกฺขถ ปฎิชคฺคนตฺถายา’ติ วตฺตพฺพ’’นฺติ (ปารา. อฎฺฐ. ๒.๓๔๒)  วุตฺตํฯ สกฎวินิจฺฉยสฺสาปิ  โคณวินิจฺฉเยน สมานตฺตา ตํ อวตฺวา วิเสสมตฺตเมว ทเสฺสตุมาห ติฯ ‘‘ตุมฺหากํ เทมาติ วุเตฺต’’ติ อาเนตฺวา สมฺพนฺธิตพฺพํฯ ยถาห  ‘‘ตุมฺหากเมว เทมาติ วุเตฺต ทารุภณฺฑํ นาม สมฺปฎิจฺฉิตุํ วฎฺฎตี’’ติ (ปารา. อฎฺฐ. ๒.๓๔๒)ฯ</p>


<p> ติ เอตฺถ -สเทฺทน นิขาทนํ สงฺคณฺหาติฯ อยํ นโย เวทิตโพฺพติ ปาฐเสโสฯ ‘‘สกฎํ โคโณ วิย ตาวกาลิกํ อกตฺวา อญฺญาตกอปฺปวาริเต น ยาจิตพฺพํ, มูลเจฺฉชฺชวเสน อญฺญาตกอปฺปวาริเต น ยาจิตพฺพํ, ตาวกาลิกํ ยาจิตพฺพ’’นฺติ วินิจฺฉโย จ ‘‘สกฎํ…เป.… วฎฺฎตี’’ติ วิเสสวินิจฺฉโย จาติ อยํ นโย วาสิอาทีสุ จ เวทิตโพฺพติ อโตฺถฯ นฺติ เกนจิ ‘‘มเมต’’นฺติ อปริคฺคหิตํ, ‘‘รกฺขิตโคปิตฎฺฐาเนเยว หิ วิญฺญตฺติ นาม วุจฺจตี’’ติ วจนโต อรกฺขิตาโคปิตกนฺติ วุตฺตํ โหติฯ  วลฺลิอาทิวินิจฺฉยมฺปิ วตฺวา ‘‘อนชฺฌาวุตฺถกํ ปน ยํ กิญฺจิ อาหราเปตุํ วฎฺฎตี’’ติ (ปารา. อฎฺฐ. ๒.๓๔๒) วุตฺตตฺตา นฺติ  อิธ วุตฺตโคณาทิกญฺจ วกฺขมานวลฺลิอาทิกญฺจ คเหตพฺพํฯ อิมินา ปุเพฺพ วุตฺตวินิจฺฉยสฺส รกฺขิตโคปิตวิสยตฺตํ ทีปิตํ โหติฯ ติ เอตฺถ -สเทฺทน ปเคว เกนจิ หริตฺวา ทินฺนนฺติ ทีเปติฯ</p>


<p> ติ -สเทฺทน เวตฺตมุญฺชติณมตฺติกา สงฺคณฺหาติฯ เอตฺถ มุญฺชปพฺพชติณํ วินา เคหจฺฉาทนติณํ  นามฯ ติ ‘‘วลฺลิ อฑฺฒพาหุมตฺตาปี’’ติอาทินา นเยน วุตฺตลกฺขเณ ครุภณฺฑปฺปโหนเกฯ ติ อวธารเณน น อนชฺฌาวุตฺถเก ทุกฺกฎนฺติ พฺยติเรกโต ทีเปติฯ</p>


<p> ติ  จีวรปิณฺฑปาตเสนาสนสงฺขาเตสุ ตีสุ ปจฺจเยสุฯ เอว-กาเรน คิลานปจฺจยสงฺขาเต จตุตฺถปจฺจเย วิญฺญตฺติ วฎฺฎตีติ ทีเปติฯ  นาม ‘‘อาหร, เทหี’’ติ อิจฺฉิตปจฺจเย นามํ วตฺวา ยาจนาฯ  วุตฺตํ ‘‘สเพฺพน สพฺพํ น วฎฺฎตี’’ติ (ปารา. อฎฺฐ. ๒.๓๔๒) สาวธารณตฺถํ ทเสฺสตุํ ติ วุตฺตตฺตา เนว วฎฺฎตีติ อโตฺถ คเหตโพฺพฯ</p>


<p>วิญฺญตฺติยา อลพฺภมานภาเวน สมตฺตา ปจฺจเยสุ ตีสุ อนนฺตรํ สหนิทฺทิฎฺฐปจฺจยตฺตยโต ตติยปจฺจเยเยว ลพฺภมานวิเสสํ ทเสฺสตุํ นิมิตฺตานิ จ ลพฺภเร’’ติ วุตฺตตฺตา อวสิฎฺฐทฺวเย ปน ปริกถาทโย น ลพฺภนฺตีติ วุตฺตํ โหติฯ อวุเตฺต จตุตฺถปจฺจเยปิ สมุจฺจยเตฺถน จ-กาเรน ปริกถาทิตฺตยํ ลพฺภตีติ สิทฺธตฺตา ‘‘ตีเสฺววา’’ติ เอว-กาเรน พฺยติเรกมุเขน วิญฺญตฺติยา จ อนุญฺญาตตฺตา จตุเตฺถ คิลานปจฺจเย ปริกโถภาสนิมิตฺตกมฺมวิญฺญตฺติโย วฎฺฎนฺตีติ สิทฺธํฯ เอตฺตาวตา จตุเตฺถ ปจฺจเย ปริกถาทโย จตฺตาโรปิ วฎฺฎนฺติ, ตติยปจฺจเย วิญฺญตฺติํ วินา เสสตฺตยํ วฎฺฎติ, ปุริมปจฺจยทฺวเย สพฺพมฺปิ น วฎฺฎตีติ วุตฺตนฺติ ทฎฺฐพฺพํฯ</p>


<p>เสนาสนปจฺจเย นฺติ อุโปสถาคาราทิกรณารหฎฺฐานํ โอโลเกตฺวา อุปาสกานํ สุณนฺตานํ ‘‘อิมสฺมิํ วต โอกาเส เอวรูปํ เสนาสนํ กาตุํ วฎฺฎตี’’ติ วา ‘‘ยุตฺต’’นฺติ วา ‘‘อนุรูป’’นฺติ วา ปวตฺตา กถา  นามฯ ‘‘อุปาสกา ตุเมฺห กตฺถ วสถา’’ติ ปุจฺฉิตฺวา ‘‘ปาสาเท ภเนฺต’’ติ วุเตฺต ‘‘ภิกฺขูนํ ปน อุปาสกา ปาสาโท น วฎฺฎตี’’ติอาทินา นเยน ปวตฺตา  กถา  นามฯ อุปาสเกสุ ปสฺสมาเนสุ ภูมิยํ รชฺชุํ ปสาเรตฺวา ภูมิํ ภาเชตฺวา ขาณุเก อาโกเฎตฺวา ‘‘กิมิทํ ภเนฺต’’ติ วุเตฺต  ‘‘เอตฺถ อาวาสํ กโรม อุปาสกา’’ติอาทิกา กถา  นามฯ คิลานปจฺจเย จ อิมินา นเยน ยถารหํ เวทิตพฺพํฯ สพฺพเมตํ  (ปารา. อฎฺฐ. ๒.๓๔๒) วุตฺตํฯ</p>


<p> อิทานิ กุฎิการสฺส ภิกฺขุโน อาปตฺติทสฺสนตฺถมาห ติอาทิฯ ตํ อุตฺตานตฺถเมวฯ ติ ปาสาเณ ฆํสิตฺวา ติขิณํ กโรนฺตสฺสฯ ติ ‘‘ภูตคามปาตพฺยตาย ปาจิตฺติย’’นฺติ (ปาจิ. ๙๐) วุตฺตปาจิตฺติเยน สทฺธิํฯ</p>


<p>นฺติ ปาจิตฺติยฎฺฐาเน ปาจิตฺติยเญฺจว ทุกฺกฎญฺจ อิตรตฺร สุทฺธปโยคทุกฺกฎญฺจาติ อาปตฺติํฯ</p>


<p>ติ ยา กุฎิฯ ติ เอตฺถ ‘‘ปิเณฺฑหี’’ติ กรณพหุวจนํ วิภตฺติวจนวิปริณามวเสน ‘‘ปิเณฺฑ’’ติ ภุเมฺมกวจนนฺตํ กตฺวา โยเชตพฺพํ, ‘‘นิกฺขิเตฺต’’ติ อชฺฌาหริตพฺพํ, ภาวลกฺขเณ ภุมฺมํ, นิกฺขิเตฺต สตีติ อโตฺถฯ</p>


<p> ‘‘สเจ อญฺญสฺสา’’ติ ปทเจฺฉโทฯ นฺติ อารทฺธมนิฎฺฐิตํฯ ติ อิทํ นิฎฺฐิเต อาปชฺชิตพฺพสงฺฆาทิเสสาภาวํ สนฺธายาหฯ ปุพฺพปโยคมเตฺตน หิ ปาจิตฺติยทุกฺกฎานิปิ โหนฺติ, ตานิ ปน เทเสตพฺพานิฯ ติ อิมินา ‘‘อนาปตฺตี’’ติ อากฑฺฒติ, เตน สงฺฆาทิเสสาปตฺติยา อภาวโต ปุพฺพภาเค อาปนฺนานํ ปาจิตฺติยทุกฺกฎานํ เทเสตพฺพตา จ ทีปิตา โหติฯ นฺติ ตํ วิปฺปกตกุฎิํฯ</p>


<p>  โภชนสาลาทิํฯ ติ อนาปตฺติมาหฯ</p>


<p> ติ  อิมินา ‘‘การาปยโต’’ติปิ ลพฺภติฯ อุภเยนาปิ ติ อิมสฺส การณํ ทเสฺสติฯ นฺติ อิมินา สงฺฆาทิเสสสฺส องฺคํ ทเสฺสติฯ</p>


<p> นฺติ  ‘‘อปฺปมาณิก’’นฺติ เอวํ ปจฺจามสติฯ ติ อิทํ กุฎิยา กรณญฺจ วตฺถุเทสนาย อกรณญฺจ อุปาทาย วุตฺตํฯ</p>

</p>


<p> วตฺถุํ อเทเสตฺวาติ สมฺพโนฺธ, ‘‘เตน วิหารการเกน ภิกฺขุนา วิหารวตฺถุํ โสเธตฺวา สงฺฆํ อุปสงฺกมิตฺวา’’ติอาทินา (ปารา. ๓๖๗)  อาคตนเยน วิหารํ การาเปเนฺตน ภิกฺขุนา วิหารวตฺถุํ โสเธตฺวา สมตลํ กาเรตฺวา สงฺฆํ อุปสงฺกมฺม วุฑฺฒานํ ภิกฺขูนํ ปาเท วนฺทิตฺวา อุกฺกุฎิกํ นิสีทิตฺวา อญฺชลิํ ปคฺคเหตฺวา ‘‘อหํ ภเนฺต มหลฺลกํ วิหารํ กตฺตุกาโม สสฺสามิกํ อตฺตุเทฺทสํ, โสหํ ภเนฺต สงฺฆํ วิหารวตฺถุโอโลกนํ ยาจามี’’ติ ติกฺขตฺตุํ ยาจิตฺวา ลเทฺธ วุเฑฺฒ วา ภิกฺขู ญตฺติทุติยาย กมฺมวาจาย สเงฺฆน สมฺมเต วา ภิกฺขู เนตฺวา กตปริกมฺมํ วิหารวตฺถุํ ทเสฺสตฺวา กุฎิวตฺถุโอโลกเน วิย คตภิกฺขูหิ โอโลเกตฺวา สารมฺภาทิภาวํ อุปปริกฺขิตฺวา อนารมฺภสปริกฺกมนภาวํ ญตฺวา อาคนฺตฺวา สงฺฆสฺส อาโรจิเต ปุน เตน สงฺฆํ อุปสงฺกมิตฺวา วุฑฺฒานํ ภิกฺขูนํ ปาเท วนฺทิตฺวา อุกฺกุฎิกํ นิสีทิตฺวา อญฺชลิํ ปคฺคเหตฺวา ‘‘อหํ ภเนฺต มหลฺลกํ วิหารํ กตฺตุกาโม สสฺสามิกํ อตฺตุเทฺทสํ, โสหํ ภเนฺต สงฺฆํ วิหารวตฺถุเทสนํ ยาจามี’’ติ ติกฺขตฺตุํ ยาจิตฺวา สเงฺฆน ญตฺติทุติยาย กมฺมวาจาย วิหารวตฺถุ เทเสตพฺพํ , ตถา อกตฺวาติ วุตฺตํ โหติฯ อิห สารมฺภาทิ ปฐมสิกฺขาปเท วุตฺตนเยเนว เวทิตพฺพํฯ</p>


<p>นฺติ ‘‘สสฺสามิกภาเวน สญฺญาจิกกุฎิโต มหนฺตภาโว เอตสฺส อตฺถีติ มหลฺลโกฯ ยสฺมา วา วตฺถุํ เทสาเปตฺวา ปมาณาติกฺกเมนาปิ กาตุํ วฎฺฎติ, ตสฺมา ปมาณมหนฺตตายปิ มหลฺลโก’’ติ (ปารา. อฎฺฐ. ๒.๓๖๖)  วุตฺตนเยน มหนฺตภาเวน ยุตฺตนฺติ อโตฺถฯ นฺติ ‘‘วิหาโร นาม อุลฺลิโตฺต วา โหติ อวลิโตฺต วา อุลฺลิตฺตาวลิโตฺต วา’’ติ (ปารา. ๓๗๑)  วุตฺตปฺปการํ เสนาสนนฺติ อโตฺถฯ วิหรนฺติ อสฺมินฺติ วิคฺคโหฯ อุลฺลิตฺตาทิสรูปํ ปุริมสิกฺขาปเท วุตฺตนยเมวฯ ตํ วิหารํ โย กเรยฺยาติ โยชนาฯ กเรยฺย วา การาเปยฺย วาติ ปุเพฺพ วุตฺตนยเมวฯ นฺติ อตฺตโน วาสํ ปฎิจฺจ, อิมินา ปรสฺส วาสตฺถาย กโรติ, อนาปตฺตีติ พฺยติเรกโต วิญฺญายติฯ นฺติ เอตฺถ วตฺถุเทสนาย อการาปเนน ‘‘เอโกว สงฺฆาทิเสโส โหตี’’ติ ปุเพฺพ วุตฺตวิกปฺปตฺตยํ  น คเหตพฺพํฯ อิทญฺจ วกฺขติ ‘‘ปมาณา…เป.… สงฺฆาทิเสสตา’’ติ (วิ. วิ. ๓๙๙ อาทโย)ฯ</p>


<p> นฺติ ปมาณาติกฺกเมปิ อาปตฺติยา อสมฺภวโต กิริยาสมุฎฺฐานสฺส อิธ อภาโว ญาตโพฺพฯ ติ เอตฺถ พฺยติเรกโต อเทสิตวตฺถุกตาย อกิริยาสมุฎฺฐานตา อนุญฺญาตาฯ</p>

</p>


<p> ติ จตุวีสติยา ปาราชิเกสุฯ ติ ภิกฺขุนีนํ ปฎินิยตา อุพฺภชาณุมณฺฑลิกาทโย  จตฺตาโร ตทนุโลมาย วิพฺภนฺตภิกฺขุนิยา สห ปญฺจ ปาราชิเก วินา ภิกฺขุโน อนุรูปา เสสา เอกูนวีสติ ปาราชิกาฯ</p>


<p>อิมสฺมิํ สิกฺขาปเท  ‘‘ปาราชิเกน ธเมฺมนาติ จตุนฺนํ อญฺญตเรนา’’ติ (ปารา. ๓๘๖) วุตฺตนยสฺส อิธ ‘‘เอกูนวีสตี’’ติ วจนํ วิรุชฺฌตีติ เจ? น วิรุชฺฌติฯ กสฺมา? ยสฺมา ปทภาชนํ ปาติโมกฺขุเทฺทสาคตมตฺตํ คเหตฺวา ปวตฺตํ, อิทํ ปน พุทฺธานุมติํ คเหตฺวา วินยปริยตฺติปวตฺตกานํ อาจริยานํ มตํ คเหตฺวา ปวตฺตํ, ตสฺมา น วิรุชฺฌตีติ คเหตพฺพํฯ อาจริโย สพฺพปาราชิกานํ ‘‘พฺรหฺมจริยา จาเวยฺย’’นฺติ (ปารา. ๓๘๕) วุตฺตอนุทฺธํสนสฺส เอกนฺตสาธนตฺตา ภิกฺขุนีนํ ปฎินิยตสานุโลมปาราชิกปญฺจกํ วินา อวเสสํ สพฺพํ สงฺคณฺหิ, เตเนว วินยฎฺฐกถาย  ‘‘จตุนฺนํ อญฺญตเรนาติ ปาติโมกฺขุเทฺทเส เอว อาคเต คเหตฺวา วุตฺตํ, อิตเรสํ อญฺญตเรนาปิ อนุทฺธํเสนฺตสฺส สงฺฆาทิเสโสวา’’ติ วุตฺตํฯ ตสฺมา ‘‘อนุทฺธํเสยฺยา’’ติ (ปารา. ๓๘๔) ปาเฐ อธิปฺปายํ คเหตฺวา ปวตฺตตฺตา อิเมสํ อาจริยานํ มตํ ปมาณนฺติ คเหตพฺพํฯ ‘‘เตสุ อญฺญตเรนา’’ติ วกฺขมานตฺตา ‘‘เอกูนวีสตี’’ติ เอตฺถ ‘‘ยานี’’ติ สามตฺถิยา ลพฺภติฯ</p>


<p>อญฺญตเรน อมูลเกนาติ โยชนาฯ ติ โจทกสฺส ทสฺสนาทีหิ โจทนามูเลหิ วิรหิตตฺตา อมูลกํ, ปาราชิกํ, เตนฯ ยถาห  ‘‘ยํ ปาราชิกํ โจทเกน จุทิตกมฺหิ ปุคฺคเล เนว ทิฎฺฐํ น สุตํ น ปริสงฺกิตํ, อิทํ เอเตสํ ทสฺสนสวนปริสงฺกาสงฺขาตานํ  มูลานํ อภาเวน อมูลกํ นามา’’ติ (ปารา. อฎฺฐ. ๒.๓๘๕-๓๘๖)ฯ เอตฺถ จ มํสจกฺขุนา วา ทิพฺพจกฺขุนา วา ทิฎฺฐํ  นาม ฯ ปกติโสเตน วา ทิพฺพโสเตน วา สุตํ  นามฯ จิเตฺตน ปริสงฺกิตํ  นามฯ ตํ ติวิธํ ทิฎฺฐสุตมุตปริสงฺกิตวเสนฯ</p>


<p>ตตฺถ ตาทิเส กมฺมนิเย โอกาเส มาตุคาเมน สทฺธิํ ภิกฺขุโน อญฺญถิยํ ปโยคํ ทิสฺวา อญฺญถา คเหตฺวา ‘‘วีติกฺกมนํ นุ โขยมกาสี’’ติ คหณํ  นามฯ กุฎฺฎติโรหิเต ภิกฺขุมฺหิ มาตุคามสฺส สทฺทํ สุตฺวา ตตฺถ อญฺญสฺส วิญฺญุปุริสสฺส สพฺภาวํ อชานิตฺวา ‘‘วีติกฺกมนํ นุ โขยมกาสี’’ติ เอวํ คหณํ  นามฯ วิหารปริยเนฺต ตรุณมาตุคามปุริสานํ ทิวสํ วีตินาเมตฺวา คตฎฺฐาเน วิปฺปกิณฺณปุปฺผานิ โอโลเกตฺวา, มํสสุรคนฺธญฺจ ฆายิตฺวา ‘‘อิทํ กสฺส กมฺม’’นฺติ อุปปริกฺขเนฺตน ภิกฺขุโน เจติยปูชิตมาลาคนฺธสฺส ปีตาริฎฺฐสฺส ภิกฺขุโน สรีรคนฺธํ ฆายิตฺวา ‘‘ตํ เอตสฺส กมฺมํ นุ โข’’ติ กิริยมานสํสโย  นามฯ เอวรูปสฺส ทิฎฺฐสุตปริสงฺกิตมูลกสฺส อภาวโต อมูลเกน ปาราชิเกนาติ อยเมตฺถ สเงฺขโป, วิตฺถาโร ปน  (ปารา. อฎฺฐ. ๒.๓๘๕-๓๘๖) วุตฺตนเยน ทฎฺฐโพฺพฯ</p>


<p>ติ ‘‘ปาราชิกํ ธมฺมํ อาปโนฺนสี’’ติอาทิวจเนน สยํ โจเทติฯ โจทาปนํ ปน วกฺขติฯ ติ ‘‘อเปฺปว นาม นํ อิมมฺหา พฺรหฺมจริยา จาเวยฺย’’นฺติ อุปฺปเนฺนน ปรํ สาสนา จาเวตุกาเมน จิเตฺตน สมนฺนาคโต หุตฺวาฯ ติ อิทํ ‘‘โจเทตี’’ติ อิมินา วุตฺตโจทนากิริยาย กมฺมนิเทฺทโส, ‘‘อญฺญํ ภิกฺขุ’’นฺติ เสโส, ปาราชิกมนาปนฺนํ วา อาปนฺนํ วา อญฺญํ ภิกฺขุนฺติ อโตฺถฯ ติ มาติกาคตภิกฺขุ, ‘‘ทุโฎฺฐ โทโส อปฺปตีโต’’ติ อิทํ อชฺฌาหริตพฺพํ, อุปฺปเนฺนน โทสเลเสน  สยํ ทูสิโต, ปรญฺจ ทูเสโนฺต ปีติสุขาทีหิ อปคโต โย ภิกฺขูติ อโตฺถฯ วกฺขมาเนน ‘‘ตสฺสา’’ติ อิมินา สมฺพโนฺธฯ</p>


<p>‘‘กเต โอกาสมฺหี’’ติ ปทเจฺฉโท, โอกาสํ ‘‘การาเปตฺวา’’ติ (ปารา. ๓๘๙) ปาฐโต อโนฺตนีตเหตฺวตฺถตาย ติ ‘‘การิเต’’ติ เอตสฺส ปริยาโย โหติ, ‘‘โอกาสํ เม กโรหิ, อหํ ตํ วตฺตุกาโม’’ติ โอกาเส การาปิเตติ อโตฺถฯ ‘‘อกเต โอกาเส’’ติ ปทเจฺฉโท , ปุเพฺพ วุโตฺตเยวโตฺถฯ ติ โอกาสสฺส อการาปิตตฺตา ทุกฺกฎาปตฺติยา สทฺธิํฯ</p>


<p> ติ ธุโตฺตสิฯ ติ กาลีเทวีวตนิยุโตฺตสิฯ กาลีเทวี กิร สิริเทวิยา เชฎฺฐา, ตสฺมา ตสฺสา วตธโร เชฎฺฐพฺพติโก วุจฺจติฯ ตํ ปน วตํ สมาทิยิตฺวา ปูเรโนฺต สกลสรีเร มสิํ มเกฺขตฺวา กากปตฺตานิ มุฎฺฐิยํ กตฺวา กาลีเทวิํ ผลเก ลิขาเปตฺวา ตํ กาชโกฎิยํ พนฺธิตฺวา อุจฺฉิโฎฺฐทกาทิอสุจิสนฺนิจิตโอลิคลฺลํ ปวิสิตฺวา ‘‘ทุสฺสีโลสิ นิสฺสีโลสิ สีลวิรหิโตสี’’ติ โถเมโนฺต วิจรตีติฯ</p>


<p>ทุสฺสีลตฺตา เอว หีนชฺฌาสยตาย  ลามกสภาโวสิฯ ปูตินา กเมฺมน สีลวิปตฺติยา อโนฺต ปวิฎฺฐตฺตา ฯ ฉหิ ทฺวาเรหิ ราคาทิกิเลสานุสฺสวเนน ตินฺตตฺตา ฯ เสสเมตฺถ อุตฺตานตฺถเมวฯ ติ เอตฺถ ‘‘กโตกาสมฺหี’’ติ จ ‘‘ตเถว อกโตกาเส, ทุกฺกฎาปตฺติยา สหา’’ติ จ อาเนตฺวา สมฺพนฺธิตพฺพํฯ เอวมุตฺตรตฺราปิฯ</p>


<p> ติ  จุทิตกสฺส สมฺมุขา, อวิทูเรติ อโตฺถฯ ติ มุตฺตปาณาทิวเสนฯ  หตฺถมุทฺทาย กถิตํฯ ติ ยํ โจเทสิ, โส จุทิตโก ปโรฯ ติ โจทกสฺส ภิกฺขุโนฯ</p>


<p> ติ จุทิตกสฺส อาสเนฺน ฐตฺวาฯ ติ เอตสฺส กมฺมภาวโต ปโรติ อิทํ อุปโยคนฺตวเสน สมฺพนฺธิตพฺพํฯ เอวมุตฺตรตฺรฯ ติ อเญฺญน เกนจิ ปุคฺคเลนฯ  โจทกสฺสฯ ติ ปุน วจนํ นิยมตฺถํฯ</p>


<p> ติ อุคฺคหาปิตตฺตา โจทนํ กโรโนฺต อิตโร ปโยชฺชกปุคฺคโลปิฯ ติ ปโยชกปโยชฺชกานํ ทฺวินฺนมฺปิฯ</p>


<p> วุตฺตฎฺฐานํ ปณฺณํ วา สเนฺทสํ วา หรโนฺต ทูโต นาม, โส ติ อิมินา สงฺคยฺหตีติ ตสฺมิํ วิสุํ อวตฺตเพฺพปิ นฺติ วจเนน นิสฺสฎฺฐทูตมาห ฯ ปณฺณํ วา อทตฺวา ‘‘เอวญฺจ เอวญฺจ วทา’’ติ สาสนญฺจ อทตฺวา ‘‘ตํ โจเทหี’’ติ อตฺถมตฺตเมว ทตฺวา นิสฺสโฎฺฐ ภิกฺขุ อิธ ‘‘นิสฺสฎฺฐทูโต’’ติ คเหตโพฺพฯ</p>


<p>อถ วา นฺติ อิมินา โจเทตุํ อุคฺคหาเปตฺวา, ตมนุคฺคหาเปตฺวา วา นิสฺสโฎฺฐ ภิกฺขุ ทูโตเยว คเหตโพฺพฯ นฺติ อิมินา ปพฺพชิตสฺส วา อปพฺพชิตสฺส วา กสฺสจิ หเตฺถ โจทนํ ลิขิตฺวา ทินฺนปณฺณํ คเหตพฺพํฯ นฺติ ‘‘ปาราชิกํ อาปโนฺน’’ติอาทินา นเยน วตฺวา เปสิยมานํ สาสนํ คเหตพฺพํฯ อิทํ ตยมฺปิ ทูเร นิสีทิตฺวา อเญฺญหิ การาปนโต ติ อาหฯ ‘‘ปร’’นฺติ อาเนตฺวา สมฺพนฺธิตพฺพํฯ เอตฺถ โอกาสการาปนํ นตฺถิฯ</p>


<p> ติ  ยถา อมูลเกน ปาราชิเกน สมฺมุขา โอกาเส การิเต, อการิเต จ, ตถา อมูลเกหิ สงฺฆาทิเสเสหีติ วุตฺตํ โหติฯ ‘‘วุเตฺต สมฺมุขา ปเร’’ติ ภุมฺมวเสน อธิกเตน โยเชตพฺพํ, โจเทติ โจทาเปตีติ วุตฺตํ โหตีติฯ ติ โอกาเส การิเต เกวลา, อการิเต ทุกฺกเฎน สหาติ คเหตพฺพํฯ สมฺมุขา เสสาปตฺตีหิ ปเร วุเตฺต จาวนสญฺญิโน ทุกฺกฎํ โหตีติ โยชนาฯ โอกาสาการาปเนนปิ ทุกฺกฎเมว โหติฯ</p>


<p> ติ ขุํสนาธิปฺปายสฺสฯ นฺติ อการิโตกาสํ, ‘‘ปร’’นฺติ อิมินา โยเชตพฺพํฯ ติ โจทเกน, ‘‘สยํ อการิโตกาส’’นฺติ อิมินา โยเชตพฺพํฯ ติ ‘‘โอมสวาเท ปาจิตฺติย’’นฺติ (ปารา. ๑๔) วุตฺตปาจิตฺติเยน สหฯ ติ โจเทนฺตสฺส วา โจทาเปนฺตสฺส วา, เอตฺถ ‘‘สมฺมุขา’’ติ อิทํ วกฺขมานสฺส ‘‘อสมฺมุขา’’ติ เอตสฺส วิปริยายโต ลพฺภติ, จ-กาเรน การิโตกาสปเกฺข ทุกฺกเฎน ปาจิตฺติยสมฺพนฺธีฯ</p>


<p> ติ เอตฺถ ‘‘อโกฺกสนาธิปฺปายสฺสา’’ติ อาเนตฺวา สมฺพนฺธิตพฺพํฯ ‘‘อกโตกาสมตฺตนา’’ติ นานุวตฺตติฯ ติ ปาราชิกสงฺฆาทิเสสถุลฺลจฺจยปาจิตฺติยปาฎิเทสนียทุกฺกฎทุพฺภาสิตสงฺขาเตสุ สตฺตสุ อาปตฺติกฺขเนฺธสุ เยน เกนจีติ วุตฺตํ โหติฯ ติ อิมินา ‘‘อสมฺมุขา’’ติ อิทํ สงฺคณฺหาติฯ นฺติ ตชฺชนียาทิสตฺตวิธํ กมฺมํฯ</p>


<p> นฺติ  -สเทฺทน ‘‘อนาปตฺติ สุเทฺธ อสุทฺธทิฎฺฐิสฺส อสุเทฺธ อสุทฺธทิฎฺฐิสฺส อุมฺมตฺตกสฺส อาทิกมฺมิกสฺสา’’ติ  (ปารา. ๓๙๐) วุเตฺต สงฺคณฺหาติฯ นฺติ ยํ โจเทติ, ตสฺส ‘‘อุปสมฺปโนฺน’’ติ สงฺขฺยูปคมนํ, ตสฺมิํ สุทฺธสญฺญิตา, เยน ปาราชิเกน โจเทติ, ตสฺส ทิฎฺฐาทิวเสน อมูลกตา, จาวนาธิปฺปาเยน สมฺมุขา โจทนา, ตสฺส ตงฺขณวิชานนนฺติ อิเมหิ ปญฺจหิ อเงฺคหิ ยุตฺตํ โหติฯ</p>


<p> นฺติ ‘‘สิกฺขาปท’’นฺติ เสโส, ‘‘สิกฺขาปท’’นฺติ จ อิมินา ตปฺปฎิปาทนียา อาปตฺติเยว คยฺหติฯ นฺติ กายจิตฺตโต, วาจาจิตฺตโต, กายวาจาจิตฺตโตติ สจิตฺตเกหิ ตีหิ สมุฎฺฐานโต ติสมุฎฺฐานํฯ เตเนวาห นฺติฯ ปฎิฆจิตฺตานํ ทฺวินฺนํ อญฺญตเรน สหิตตฺตา สจิตฺตกํฯ ตํสมฺปยุตฺตาย โทมนสฺสเวทนาย วเสน ฯ</p>

</p>


<p> นฺติ ‘‘อญฺญมฺปิ วตฺถุํ ลิสฺสติ สิลิสฺสติ โวหารมเตฺตเนว อีสกํ อลฺลียตีติ เลโส, ชาติอาทีนํเยว อญฺญตรโกฎฺฐาสเสฺสตํ อธิวจน’’นฺติ (ปารา. อฎฺฐ. ๒.๓๙๑) อฎฺฐกถาย ทสฺสิตนิพฺพจเนสุ ‘‘เลโส นาม ทส เลสา ชาติเลโส นามเลโส’’ติอาทินา (ปารา. อฎฺฐ. ๓๙๔) นเยน  วุเตฺตสุ ชาตินามโคตฺตาทีสุ ทสสุ เลเสสุ อญฺญตรเลสมตฺตนฺติ วุตฺตํ โหติฯ</p>


<p>ตตฺถ  นาม ขตฺติยพฺราหฺมณาทิชาติฯ  นาม อิมสฺมิํ สิกฺขาปเท ‘‘ฉคลโก ทโพฺพ มลฺลปุโตฺต นาม, ฉคลิกา เมตฺติยา ภิกฺขุนี นามา’’ติ ฐปิตํ นามํ วิย โจทเกหิ ฐปิตนามญฺจ พุทฺธรกฺขิตาทิสกนามญฺจาติ ทุวิธํ นามํฯ  นาม โคตมโมคฺคลฺลานาทิโคตฺตํฯ  นาม  ทีฆตาทิสณฺฐานนานตฺตญฺจ กณฺหตาทิวณฺณนานตฺตญฺจาติ อิทํ ทุวิธลิงฺคํฯ  นาม ลหุกาทิรูเปน ฐิตปาจิตฺติยาทิอาปตฺติฯ  นาม โลหปตฺตาทิฯ  นาม ปํสุกูลาทิฯ  นาม จุทิตกสฺส อุปชฺฌาโยฯ  นาม จุทิตกสฺส ปพฺพชฺชาจริยาทิโกฯ  นาม จุทิตกเสฺสว นิวาสปาสาทาทิกํฯ</p>


<p>ติ อญฺญขตฺติยชาติกํ ปุคฺคลํ ปาราชิกํ อชฺฌาปชฺชนฺตํ ทิสฺวา อตฺตโน เวริขตฺติยชาติกํ  ปุคฺคลํ ‘‘ขตฺติโย มยา ทิโฎฺฐ, ปาราชิกํ ธมฺมํ อชฺฌาปโนฺนสี’’ติอาทินา นเยน โจเทติฯ  นาม สงฺฆาทิเสโสฯ ติ ‘‘อเปฺปว นาม นํ อิมมฺหา พฺรหฺมจริยา จาเวยฺย’’นฺติ (ปารา. ๓๙๒) วุตฺตตฺตา สเจ อิมํ สาสนา จาเวยฺยามีติ อธิปฺปาโย หุตฺวา โจเทตีติ วุตฺตํ โหติ, อิมินา พฺยติเรกวเสน น อญฺญาธิปฺปาโยติ วุตฺตเมว โหตีติ ปุริมสิกฺขาปทฎฺฐกถายํ ทสฺสิเตสุ ‘‘จาวนาธิปฺปาโย อโกฺกสาธิปฺปาโย’’ติ (ปารา. อฎฺฐ. ๒.๓๘๙) เอวมาทินานปฺปการาธิปฺปาเยสุ อาปตฺติยา องฺคภูตํ จาวนาธิปฺปายํ ทเสฺสตฺวา เสสาธิปฺปาเย ปฎิกฺขิปติฯ</p>


<p> ติ อยํ ปาราชิกมชฺฌาปโนฺนเยวาติ ตถาสญฺญีฯ ‘‘โจเทติ วา โจทาเปติ วา’’ติ วุตฺตตฺตา ‘‘ตถาสญฺญี’’ติ อิทํ ‘‘โจทาเปตี’’ติ อิมินาปิ โยเชตพฺพํฯ ติ เอตฺถ ‘‘ปาราชิกานิ วุตฺตานี’’ติอาทิํ กตฺวา ‘‘สจิตฺตํ ทุกฺขเวทน’’นฺติ ปริยนฺตํ กตฺวา ทสฺสิตปฐมสิกฺขาปทวินิจฺฉยสงฺคาหกกถาปพเนฺธน วุตฺตสพฺพวินิจฺฉเยสุ ตํสิกฺขาปทนิยตํ ‘‘อมูลเกนา’’ติ อิทญฺจ อิมสฺมิํ สิกฺขาปเท ‘‘ภิกฺขุมนฺติมวตฺถุนา…เป.… อนาปตฺติ สิยา’’ติ วุตฺตมตฺถญฺจ  ฐเปตฺวา อวสิฎฺฐสพฺพวินิจฺฉโยติ อโตฺถฯ  เหฎฺฐา อนนฺตรํ วุตฺตสิกฺขาปเทเนว สทิโสติ เวทิตโพฺพฯ</p>

</p>


<p> ติ ‘‘สมโคฺค นาม สโงฺฆ สมานสํวาสโก สมานสีมายํ ฐิโต’’ติ  วุตฺตตฺตา จิเตฺตน จ กาเยน จ เอกีภูตสฺส สงฺฆสฺสาติ วุตฺตํ โหติฯ -กาโร ปทปูรโณ, เอว-การโตฺถ วา, นสมคฺคสฺสาติ พฺยติเรกโตฺถ เวทิตโพฺพฯ ติ ‘‘อิเม กถํ กทา ภิชฺชิสฺสนฺตี’’ติ รตฺตินฺทิวํ จิเนฺตตฺวา อุปายํ คเวสิตฺวา ปกฺขปริเยสนาทิํ กเรยฺยาติ อโตฺถฯ วุตฺตญฺหิ  ‘‘เภทาย ปรกฺกเมยฺยาติ กถํ อิเม นานา อสฺสุ วินา อสฺสุ วคฺคา อสฺสูติ ปกฺขํ ปริเยสติ คณํ พนฺธตี’’ติ (ปารา. ๔๑๒)ฯ</p>


<p>นฺติ ‘‘อิธุปาลิ ภิกฺขุ อธมฺมํ ‘ธโมฺม’ติ ทีเปติ, ธมฺมํ ‘อธโมฺม’ติ ทีเปตี’’ติอาทินา (ปริ. ๔๕๙) นเยน  วุตฺตํ อฎฺฐารสเภทกรวตฺถุสงฺขาตํ สงฺฆเภทการณมาห ฯ อิทเมว หิ  วุตฺตํ ‘‘เภทนสํวตฺตนิกํ วา อธิกรณนฺติ อฎฺฐารสเภทกรวตฺถูนี’’ติฯ ติ ปคฺคยฺหฯ ติ นปฺปฎินิสฺสเชฺชยฺยฯ นฺติ เอตฺถ ปริทีเปโนฺต, น ปฎินิสฺสชฺชโนฺตติ อโตฺถฯ ยถาห ‘‘ติเฎฺฐยฺยาติ น ปฎินิสฺสเชฺชยฺยา’’ติฯ</p>


<p> ติ ตสฺส สงฺฆเภทกสฺส ปรกฺกมนํ ปสฺสเนฺตหิ วา ทูเร เจ, ฐิตํ ปวตฺติํ สุณเนฺตหิ วา ลชฺชีหิ สุเปสเลหิ เสสภิกฺขูหิฯ วุตฺตเญฺหตํ ‘‘ภิกฺขูหีติ อเญฺญหิ ภิกฺขูหิฯ เย ปสฺสนฺติ เย สุณนฺติ, เตหิ วตฺตโพฺพ’’ติ  (ปารา. ๔๑๒)ฯ ตสฺส วทเนฺตหิ เอวํ วตฺตพฺพนฺติ วจนาการทสฺสนตฺถมาห ‘‘มายสฺมา สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา อธิกรณํ สมาทาย ปคฺคยฺห อฎฺฐาสิ, สเมตายสฺมา สเงฺฆน, สมโคฺค หิ สโงฺฆ สโมฺมทมาโน อวิวทมาโน เอกุเทฺทโส ผาสุ วิหรตี’’ติ (ปารา. ๔๑๑) ปาฐํ, ตํ เอกเทสสงฺคหวเสน อุปลเกฺขตุมาห นฺติฯ อิติ วตฺตโพฺพติ โยชนาฯ</p>


<p> ติ เอตฺถ -สโทฺท อปิ-สทฺทโตฺถฯ ติ วา ปาโฐ, เตหิ ลชฺชิภิกฺขูหิ ‘‘มายสฺมา’’ติอาทินา นเยน วิสุํ ติกฺขตฺตุํ วุโตฺตปีติ อโตฺถฯ นฺติ ตํ เภทาย ปรกฺกมนํ อปฺปฎินิสฺสชฺชนปจฺจยา ทุกฺกฎาปตฺติํ อาปชฺชิตฺวาปิ น วิสฺสเชฺชยฺยาติ อโตฺถฯ วุตฺตเญฺหตํ ‘‘โน เจ ปฎินิสฺสชฺชติ, อาปตฺติ ทุกฺกฎสฺสา’’ติ (ปารา. ๔๑๒)ฯ ตถา หิ อปฺปฎินิสฺสชฺชโนฺต หเตฺถสุ, ปาเทสุ จ คเหตฺวา สงฺฆมเชฺฌ อาเนตฺวา ตเถว ติกฺขตฺตุํ วุโตฺตปิ ตํ อวิสฺสเชฺชตฺวา ทุกฺกฎาปตฺติํ อาปโนฺนติ อิมินา จ สงฺคหิโตฯ วุตฺตเญฺหตํ ภควตา ‘‘โส ภิกฺขุ สงฺฆมชฺฌมฺปิ อากฑฺฒิตฺวา วตฺตโพฺพ ‘มายสฺมา…เป.… ผาสุ วิหรตี’ติฯ ทุติยมฺปิ วตฺตโพฺพฯ ตติยมฺปิ วตฺตโพฺพฯ สเจ ปฎินิสฺสชฺชติ, อิเจฺจตํกุสลํฯ โน เจ ปฎินิสฺสชฺชติ, อาปตฺติ ทุกฺกฎสฺสา’’ติฯ อิทํ อุภยตฺถ ทุกฺกฎํ สามเญฺญน วกฺขติ ‘‘ติกฺขตฺตุํ ปน วุตฺตสฺส, อปริจฺจชโตปิ ต’’นฺติฯ</p>


<p>ติ เอตฺถ ‘‘โส ภิกฺขู’’ติ อาเนตฺวา สมฺพนฺธิตพฺพํ, ‘‘ยาวตติย’’นฺติ เสโส, ยถาห ‘‘โส ภิกฺขุ  ภิกฺขูหิ ยาวตติยํ สมนุภาสิตโพฺพ’’ติ (ปารา. ๔๑๑), ตถา สงฺฆมเชฺฌปิ ติกฺขตฺตุํ วุจฺจมาโนปิ โน วิสฺสเชฺชตฺวา ทุกฺกฎํ อาปโนฺน โส อาธานคฺคาหี ภิกฺขุ  สเงฺฆน ติกฺขตฺตุํ วุตฺตํ กมฺมวาจํ วตฺวา สมนุภาสิตโพฺพติ อโตฺถฯ ยถาห  ‘‘ยาวตติยํ สมนุภาสิตโพฺพติ ยาว ตติยํ สมนุภาสนํ, ตาว สมนุภาสิตโพฺพ, ตีหิ สมนุภาสนกมฺมวาจาหิ กมฺมํ กาตพฺพ’’นฺติ (ปารา. อฎฺฐ. ๒.๔๑๑)ฯ นฺติ เภทาย ปรกฺกมนํ, เภทนสํวตฺตนิกํ อธิกรณํ ปคฺคเหตฺวา ฐานญฺจฯ นฺติ, ญตฺติจตุตฺถาย กมฺมวาจาย วุจฺจมานายปิ อจฺจชโนฺตฯ ติ ตติยาย กมฺมวาจาย ‘‘โส ภาเสยฺยา’’ติ การปฺปตฺตาย สงฺฆาทิเสสํ อาปชฺชติฯ</p>


<p> สงฺฆสฺส เภทาย ปรกฺกมนฺตํ ภิกฺขุํ ทิสฺวา, สุตฺวา, ญตฺวา จ อวทนฺตสฺส ภิกฺขุโน ทุกฺกฎนฺติ โยชนาฯ</p>


<p> กีวทูเร วสเนฺตหิ สุตฺวา คนฺตฺวา วตฺตพฺพนฺติ อาห ติอาทิฯ อทฺธโยชนเมว  ตโต อธิกํ วาฯ คิลานํ ปฎิจฺจ อทฺธโยชนํ วุตฺตํ, อิตรํ ปฎิจฺจ นฺติ วุตฺตํฯ เตเนวาห ติฯ ติ ตทา เอว, อจิรายิตฺวาติ อโตฺถฯ</p>


<p> ติ ‘‘มายสฺมา’’ติอาทินา นเยน วิสุญฺจ สงฺฆมเชฺฌ จ ติกฺขตฺตุํ วุตฺตสฺสาปิ อปริจฺจชนฺตสฺสฯ  เภทาย ปรกฺกมาทิกํฯ เภทปฺปวตฺติยา สุตกฺขเณ สยํ อคนฺตฺวา ปณฺณํ วา สาสนํ วา เปเสนฺตสฺส อาปตฺติํ ทเสฺสตุมาห ติอาทิฯ ยถาห   (ปารา. อฎฺฐ. ๒.๔๑๑) ‘‘ทูตํ วา ปณฺณํ วา เปเสตฺวา วทโตปิ อาปตฺติโมโกฺข นตฺถี’’ติอาทิฯ</p>


<p> ติ ‘‘ยสฺส นกฺขมติ, โส ภาเสยฺยา’’ติ (ปารา. ๔๑๓) ตติยกมฺมวาจาย อเนฺต กาเร อุจฺจาริเตฯ ติ ปฎิปฺปสฺสมฺภนฺติ, วูปสมนฺตีติ อโตฺถฯ ติ ญตฺติยา ทุกฺกฎํ, ทฺวีหิ กมฺมวาจาหิ เทฺว จ ถุลฺลจฺจยาฯ ยถาห ‘‘สงฺฆาทิเสสํ อชฺฌาปชฺชนฺตสฺส ญตฺติยา ทุกฺกฎํ, ทฺวีหิ กมฺมวาจาหิ ถุลฺลจฺจยา ปฎิปฺปสฺสมฺภนฺตี’’ติ (ปารา. ๔๑๔)ฯ ตสฺมา ญตฺติยา ปุเพฺพ พหิ จ สงฺฆมเชฺฌ จ ติกฺขตฺตุํ วุเตฺตปิ อปฺปฎินิสฺสชฺชเนน อาปนฺนานิ เทฺว ทุกฺกฎานิ เทเสตพฺพานีติ วิญฺญายติฯ</p>


<p>อิมิสฺสา  กมฺมวาจาย กิํ อาปนฺนาปตฺติโย ปฎิปฺปสฺสมฺภนฺติ, อุทาหุ อนาปนฺนาติ วิจารณาย ‘‘โย อวสาเน ปฎินิสฺสชฺชิสฺสติ, โส ตา อาปตฺติโย น อาปชฺชติ, ตสฺมา อนาปนฺนา ปฎิปฺปสฺสมฺภนฺตี’’ติ (ปารา. อฎฺฐ. ๒.๔๑๔)  วาทํ ‘‘กิมนาปนฺนานํ ปฎิปฺปสฺสทฺธิยา’’ติ ปฎิพาหิตฺวา ‘‘ลิงฺคปริวตฺตเน อสาธารณาปตฺติโย วิย อาปนฺนา ปฎิปฺปสฺสมฺภนฺตี’’ติ  วาโท ฐิโตฯ</p>


<p> นฺติ ยถาวุตฺตสมนุภาสนกเมฺม อกเตฯ ติ ตํ สงฺฆเภทาย ปรกฺกมนํ อปริจฺจชนฺตสฺสาปิฯ ติ อิมินา กมฺมํ อกตฺวา สงฺฆมเชฺฌ จ พหิ จ ติกฺขตฺตุํ วุจฺจมานสฺส อปฺปฎินิสฺสชฺชเนน ทุกฺกฎํ ปน โหตีติ พฺยติเรกโตว ทเสฺสติฯ</p>


<p> ติ ญตฺติยา ปุเพฺพ วิสุํ, สงฺฆมเชฺฌ วา ติกฺขตฺตุํ วุจฺจมาเนปิฯ ติ ญตฺติกฺขเณ วาฯ ญตฺติยา  อนิฎฺฐิตายปิ  อิมสฺส อวธิํ ทเสฺสติ นฺติฯ  ตสฺส สงฺฆาทิเสเสน อนาปตฺติ ปกาสิตาติ ปฐมคาถาย ปจฺฉิมฑฺฒํ อิธาเนตฺวา โยเชตพฺพํฯ</p>


<p> เอตฺตาวตา ‘‘อนาปตฺติ อสมนุภาสนฺตสฺส ปฎินิสฺสชฺชนฺตสฺส อุมฺมตฺตกสฺส ขิตฺตจิตฺตสฺส เวทนาฎฺฎสฺส อาทิกมฺมิกสฺสา’’ติ (ปารา. ๔๑๖) ปาเฐ ‘‘ปฎินิสฺสชฺชนฺตสฺสา’’ติ ปเทน คหิเตสุ ‘‘ญตฺติโต’’ติอาทีสุ วินิจฺฉยํ ทเสฺสตฺวา ตํ นิคเมตุํ นฺติ อาหฯ นิคมนตฺถโชตโก เอวํ-สโทฺท สามตฺถิยา ลพฺภติ, เอวํ ‘‘ญตฺติโต’’ติอาทินา ยถาวุตฺตนเยน ปฎินิสฺสชฺชนฺตสฺส วาติ อโตฺถฯ นฺติ สงฺฆเภทปฺปโยคํฯ ติ อสมนุภาสิยมานสฺสฯ ‘‘อสมนุภาสิยโต’’ติ วตฺตเพฺพ วิกรณปจฺจยโลเปน ‘‘อสมนุภาสโต’’ติ วุตฺตนฺติ ทฎฺฐพฺพํฯ ยถาห  ‘‘อสมนุภาสนฺตสฺสาติ อสมนุภาสิยมานสฺสา’’ติ (ปารา. อฎฺฐ. ๒.๔๑๖)ฯ ‘‘สงฺฆาทิเสเสน อนาปตฺติ ปกาสิตา’’ติ อนุวตฺตมานตฺตา อิจฺฉิตเตฺถ สิเทฺธปิ ปุน ‘‘อนาปตฺติ ปกาสิตา’’ติ วจเน ปุนรุตฺตตา อาปชฺชตีติ? นาปชฺชติ, ปทาวุตฺติ นาม อลํกาโร โหตีติฯ</p>


<p> อิมสฺส  สิกฺขาปทสฺส อตฺถุปฺปตฺติยํ สงฺฆเภทตฺถํ ปญฺจ วตฺถูนิ ยาจเนฺตน เทวทเตฺตน ‘‘สาธุ ภเนฺต ภิกฺขู ยาวชีวํ มจฺฉมํสํ น ขาเทยฺยุํ, โย มจฺฉมํสํ ขาเทยฺย, วชฺชํ นํ ผุเสยฺยา’’ติ (ปารา. ๔๐๙) วุเตฺต ‘‘อลํ เทวทตฺต มยา ติโกฎิปริสุทฺธํ มจฺฉมํสํ อนุญฺญาตํ อทิฎฺฐํ อสุตํ อปริสงฺกิต’’นฺติ (ปารา. ๔๐๙) อนุญฺญาเตสุ มจฺฉมํเสสุ กปฺปิยากปฺปิยวินิจฺฉยํ ปุเพฺพ อโนกาสาภาเวน อวตฺวา ปกตํ สิกฺขาปทวินิจฺฉยํ นิฎฺฐาเปตฺวา อิทานิ ปตฺตาวเสสํ ตํ ทเสฺสตุํ ติอาทิ อารทฺธํ ฯ ‘‘ตํ ตสฺสา’’ติ วกฺขมานตฺตา นฺติ อิทํ ‘‘ภิกฺขุ’’นฺติ อิมินา จ ‘‘มจฺฉมํส’’นฺติ เอเตน จ โยเชตพฺพํฯ นฺติ โอทกํฯ นฺติ ถลชานํ มํสํฯ ติ ‘‘มํ อุทฺทิสฺส กต’’นฺติ วา ‘‘สงฺฆํ อุทฺทิสฺส กต’’นฺติ วา อุปฺปนฺนาย วิมติยา วิรหิโตฯ</p>


<p> นฺติ สงฺฆํ วา อตฺตานํ วา อุทฺทิสฺส กตํฯ ติ อิมินา อชานิตฺวา ภุญฺชนฺตสฺส อนาปตฺติภาวมาหฯ</p>


<p> หตฺถีนํ อสฺสานํ อจฺฉานํ มนุสฺสานํ อหีนํ กุกฺกุรานํ ทีปีนํ สีหานํ พฺยคฺฆานํ ตรจฺฉานํ มํสํ อกปฺปิยํ โหตีติ โยชนาฯ</p>


<p> สจิตฺตกตา อาปตฺติยาเยว ยุชฺชติ, อิธ ปน ตํเหตุกํ มํสเมว เหตุมฺหิ ผลูปจาเรน นฺติ คหิตํฯ เอตฺถ จิตฺตํ นาม อตฺตานํ วา สงฺฆํ วา อุทฺทิสฺส กตภาวชานนจิตฺตํฯ นฺติ อนุทฺทิสฺสกตํ อกปฺปิยมํสํฯ นฺติ วุตฺตนยเมวฯ</p>


<p> ติ อกปฺปิยมํสปริหารตฺถํ ทสสุ มํเสสุ นามญฺจ อุทฺทิสฺสกตสฺส ปริหารตฺถํ อุภยสฺสาปิ ปฎิลทฺธาการญฺจ ปุจฺฉิตฺวาเยวาติ อโตฺถฯ โอทเกสุ มเจฺฉสุ อกปฺปิยาภาวโต ลทฺธากาโรว ญาตโพฺพฯ มํเส ทิฎฺฐมเตฺตเยว ‘‘อิทํ อสุกมํส’’นฺติ ชานนฺติ เจ, อปุจฺฉิเตปิ โทโส นตฺถิฯ ทายเกสุ มํสสฺสาภาเว ลทฺธนิยาเม อปุจฺฉิเตปิ โทโส นตฺถิฯ ยถา วา ตถา วา วิมติยา อุปฺปนฺนาย อปฺปฎิคฺคาเหตฺวา นิสิเนฺน ‘‘กสฺมา น ปฎิคฺคณฺหถา’’ติ ปุจฺฉิเต วิมติยา อุปฺปนฺนาการํ วตฺวา ‘‘มยํ ตุเมฺห วา อิตเร ภิกฺขู วา อุทฺทิสฺส น กริมฺหา’’ติ  วตฺวา ‘‘อมฺหากเมว สนฺธาย กตํ, ปณฺณาการตฺถาย กตํ, อติถีนํ วา อตฺถาย กต’’นฺติอาทินา  อตฺตนา ลทฺธปฺปการํ วตฺวา ‘‘สํสยํ อกตฺวา ปฎิคฺคเหตพฺพ’’นฺติ วเทยฺยุํ เจ, ปฎิคฺคเหตุํ วฎฺฎตีติ สพฺพมิทํ  วุตฺตํฯ</p>


<p>ภิกฺขูนํ เอตํ วตฺตนฺติ โยชนาฯ ติ สมฺมาสมฺพุเทฺธน มหากรุณาย เทสิตํ ปาติโมกฺขสํวรสีลํ วิโสเธตฺวา ปฎิปชฺชเน ปติฎฺฐิตาฯ ติ อิมินา วินยํ อชานิตฺวา อุปเทสปฺปมาเณเนว วตฺตํ ปูเรเนฺตหิ วตฺตสฺส วิโรโธปิ สิยาติ เต นิวเตฺตติฯ ติ วิเสสเนน วินยํ ญตฺวาปิ อปูรเณ นิวเตฺตติฯ อุภเยนปิ อตฺตนา วุตฺตวินิจฺฉยสฺส ปริสุทฺธภาวํ ทีเปติฯ</p>


<p> นฺติ ยถาวุตฺตสิกฺขาปทมาหฯ สมนุภาสเนน สาเธตพฺพา อาปตฺติ สมนุภาสนา การณูปจาเรนฯ อญฺญถา เอกสมุฎฺฐานาทิภาโว น ยุชฺชติฯ  กายวาจาจิตฺตสงฺขาตํ เอกํ สมุฎฺฐานํ เอตสฺสาติ กตฺวาฯ นฺติ หตฺถมุทฺทาวเสน กาเยน กาตพฺพสฺส ปฎินิสฺสชฺชนสฺส อกตตฺตา กายกมฺมํฯ นฺติ วจสา กาตพฺพสฺส อกตตฺตา วจีกมฺมํฯ นฺติ ยถาวุตฺตนเยน ‘‘สงฺฆเภโทปกฺกมนิวารณาย ปรกฺกมนํ ปฎินิสฺสชฺชามี’’ติ กายวิกาเรน วา วจีเภเทน วา อวิญฺญาปนโต อกิริยํ นาม โหตีติ วุตฺตํ โหติฯ</p>

</p>


<p> นฺติ ‘‘เอโก วา เทฺว วา ตโย วา’ติ วุตฺตสงฺฆเภทานุวตฺตกภิกฺขุํ ปสฺสเนฺตหิ สุณเนฺตหิ ลชฺชิภิกฺขูหิ  วิสุญฺจ สงฺฆมเชฺฌ จ เนตฺวา ติกฺขตฺตุํเยว สงฺฆเภทานุวตฺตนสฺส อกตฺตพฺพตํ วตฺวา ตโต อโนรมนฺตานํ ญตฺติจตุตฺถาย กมฺมวาจาย สมนุภาสนกมฺมํ กาตพฺพ’’นฺติ อิทญฺจ ‘‘ตติยานุสฺสาวนาย -การปฺปตฺตาย อาปชฺชนกสงฺฆาทิเสสโต ปุเพฺพ อาปนฺนา ทุกฺกฎถุลฺลจฺจยา ปฎิปฺปสฺสมฺภนฺตี’’ติ อิทญฺจ อนาปตฺติปกาโร จาติ อิมํ สาธารณวินิจฺฉยํ สนฺธายาหฯ วจนปฺปการเภโท ปน อเตฺถว, โส สเงฺขปโต  (ปารา. ๔๑๘-๔๑๙) วิตฺถารโต  (ปารา. ๔๑๘-๔๑๙) อาคตนเยน วตฺตโพฺพฯ ติ ทุติยสงฺฆเภทสิกฺขาปทสฺสฯ ติ อิมินา สาธารณวินิจฺฉโย อติทิโฎฺฐติ ทฎฺฐพฺพํฯ</p>

</p>


<p> ติ  เอตฺถ ‘‘สิกฺขาปเท’’ติ เสโส, นิทานปาราชิกสงฺฆาทิเสสอนิยตวิตฺถารสงฺขาเต ปญฺจวิธอุเทฺทสลกฺขณปาติโมเกฺข อโนฺตคธสิกฺขาปทวิสเยติ อโตฺถฯ ติ อิมินา ‘‘อวจนียมตฺตานํ กโรตี’’ติ อิมสฺส วิสยํ ทเสฺสติฯ ติ เอตฺถ ‘‘โย’’ติ อชฺฌาหาโรฯ ‘‘ทุพฺพจชาติโกติ ทุพฺพจสภาโว, วตฺตุํ อสกฺกุเณโยฺยติ อโตฺถ’’ติ (ปารา. อฎฺฐ. ๒.๔๒๕-๔๒๖)  วุตฺตโทวจสฺสตาย เหตุภูตปาปิจฺฉตาทีหิ เอกูนวีสติยา ธเมฺมหิ สมนฺนาคโต หุตฺวา อตฺตนิ วุตฺตํ อนุสิฎฺฐิํ สาทรมคฺคหเณน นาสนตา โทวจสฺสสภาโวติ อโตฺถฯ วุตฺตเญฺหตํ  ‘‘ทุพฺพจชาติโก โหตีติ ทุพฺพโจ โหติ โทวจสฺสกรเณหิ ธเมฺมหิ สมนฺนาคโต อกฺขโม อปฺปทกฺขิณคฺคาหี อนุสาสนิ’’นฺติ (ปารา. ๔๒๖)ฯ</p>


<p>  ติ ‘‘มา มํ อายสฺมโนฺต กิญฺจิ อวจุตฺถ กลฺยาณํ วา ปาปกํ วา, อหมฺปายสฺมเนฺต น กิญฺจิ วกฺขามิ กลฺยาณํ วา ปาปกํ วา, วิรมถายสฺมโนฺต มม วจนายา’’ติ (ปารา. ๔๒๕) วุตฺตนเยน อตฺตานํ อวจนียํ กโรติฯ ติ เอตฺถ ‘‘ตสฺสา’’ติ อิทํ อชฺฌาหารนยสมฺพเนฺธน ลพฺภติฯ ตตฺรายํ โยชนา – ทุพฺพจชาติโก โย ภิกฺขุ อุเทฺทสปริยาปเนฺน สิกฺขาปเท อตฺตานํ อวจนียํ กโรติ, ตสฺส ครุกํ สิยาติฯ</p>


<p>กิํ วุตฺตํ โหติ? โย ภิกฺขุ อตฺตโน โทวจสฺสตํ ปสฺสเนฺตหิ, สุณเนฺตหิ จ ลชฺชิภิกฺขูหิ ‘‘มา อายสฺมา อตฺตานํ อวจนียํ อกาสิ…เป.… อญฺญมญฺญวุฎฺฐาปเนนา’’ติ (ปารา. ๔๒๕) วุตฺตนเยน ติกฺขตฺตุํ วุโตฺตปิ ทุกฺกฎํ อาปชฺชิตฺวาปิ น วิสฺสเชฺชติ, ‘‘โส ภิกฺขุ สงฺฆมชฺฌมฺปิ อากฑฺฒิตฺวา วตฺตโพฺพ’’ติ (ปารา. ๔๒๖) วุตฺตตฺตา หเตฺถ คเหตฺวา อากฑฺฒิตฺวาปิ สงฺฆมชฺฌํ เนตฺวา ตเถว ติกฺขตฺตุํ วุเตฺต ทุกฺกฎํ อาปชฺชิตฺวาปิ น วิสฺสเชฺชติ, ตสฺส ทุพฺพจชาติกสฺส ญตฺติจตุตฺถาย กมฺมวาจาย กริยมาเน สมนุภาสนกเมฺม ตติยาย กมฺมวาจาย การปฺปตฺตาย ปุเพฺพ วุตฺตนเยเนว ญตฺติยา ทุกฺกฎํ, ทฺวีหิ กมฺมวาจาหิ ถุลฺลจฺจเย จ ปฎิปฺปสฺสมฺภยมาโน สงฺฆาทิเสโส โหตีติ วุตฺตํ โหติฯ</p>


<p> ติ เอตฺถ ‘‘สิกฺขาปเท’’ติ เสโส, ตถา ติ เอตฺถาปิฯ สงฺฆเภโท เอว  ตํ วเณฺณติ กเถตีติ สงฺฆเภทกวณฺณนํ, กิํ ตํ? สิกฺขาปทํ, ตญฺจ  ปฐมเมว สงฺฆเภทกสิกฺขาปทํ คเหตพฺพํ, ตสฺมิํ วุตฺตนเยนาติ โยชนาฯ ยถาห  ‘‘สมุฎฺฐานาทีนิ ปฐมสงฺฆเภทสทิสาเนวา’’ติ (ปารา. อฎฺฐ. ๒.๔๒๕-๔๒๖)ฯ ติ เอเตน อิธ ทสฺสิเตน  ‘‘ครุกํ สิยา’’ติ เอเตน สงฺคหิตํ สงฺฆาทิเสสาวสานวินิจฺฉยํ วเชฺชตฺวา ‘‘อกเต ปนา’’ติอาทิคาถาตฺตเยน วุตฺตอนาปตฺติปฺปกาเร จ ‘‘อิทเมกสมุฎฺฐาน’’นฺติอาทิคาถาย วุตฺตสมุฎฺฐานาทิเก จ อติทิสติฯ</p>

</p>


<p>  กุลทูสโก ภิกฺขุ, โส ฉนฺทคามิตาทีหิ ปาเปโนฺต ภิกฺขุหิ  ฉนฺทคามิตาทีหิ ปาปนํ อจฺจชโนฺต  สงฺฆาทิเสสํ อาปชฺชตีติ โยชนาฯ ‘‘กุลทูสโกติ กุลานิ ทูเสติ ปุเปฺผน วา ผเลน วา จุเณฺณน วา มตฺติกาย วา ทนฺตกเฎฺฐน วา เวฬุยา วา เวชฺชิกาย วา ชงฺฆเปสนิเกน วา’’ติ (ปารา. ๔๓๗) วจนโต สทฺธาสมฺปนฺนกุลานิ ลาภํ นิสฺสาย ปุปฺผทานาทีหิ สงฺคณฺหิตฺวา ตถา อกโรเนฺตสุ ลชฺชิภิกฺขูสุ กุลานํ สทฺธาทูสนโต  ภิกฺขุฯ</p>


<p>ติ กุลทูสนกมฺมํ กโรนฺตํ ทิสฺวา วา สุตฺวา วา อวจนโต อาปชฺชิตพฺพทุกฺกฎโต มุจฺจนตฺถาย ‘‘อายสฺมา โข…เป.… อลเนฺต อิธ วาเสนา’’ติ วทเนฺต ลชฺชี เปสเล ภิกฺขู ‘‘ฉนฺทคามิโน จ ภิกฺขู…เป.… เอกจฺจํ น ปพฺพาเชนฺตี’’ติ ฉนฺทคามิตาทีหิ จตูหิ อคติคมเนหิ โยเชโนฺตติ อโตฺถฯ ติ ยถาวุตฺตนเยน อตฺตานํ ครหนฺตานํ ภิกฺขูนํ กริยมานํ อโกฺกสนญฺจ ปริภาสนญฺจ เย ปสฺสนฺติ, เย จ สุณนฺติ, เตหิ ‘‘มายสฺมา เอวํ อวจ, น จ ภิกฺขู ฉนฺทคามิโน…เป.… อลเนฺต อิธ วาเสนา’’ติ ติกฺขตฺตุํ วุจฺจมาโนปิ ทุกฺกฎํ อาปชฺชิตฺวาปิ อปฺปฎินิสฺสชฺชนฺตํ หเตฺถ คเหตฺวา อากฑฺฒิตฺวา สงฺฆมชฺฌํ อาเนตฺวา ‘‘มายสฺมา เอวํ อวจา’’ติอาทินา นเยเนว  ปุนปิ ติกฺขตฺตุํ วุเตฺต ทุกฺกฎํ อาปชฺชิตฺวาปิ อปฺปฎินิสฺสชฺชนฺตสฺส ญตฺติจตุตฺถาย กมฺมวาจาย สมนุภาสนกเมฺม กริยมาเนติ วุตฺตํ โหติฯ ติ ญตฺติยา ทุกฺกฎํ, ทฺวีหิ กมฺมวาจาหิ ถุลฺลจฺจเย จ ปฎิปฺปสฺสเมฺภโนฺต ตติยกมฺมวาจาย อเนฺต กาเร สมฺปเตฺต สงฺฆาทิเสสํ อาปชฺชตีติ วุตฺตํ โหติฯ</p>


<p> ‘‘กุลานิ  ทูเสติ ปุเปฺผน วา’’ติอาทินา (ปารา. ๔๓๗) นเยน วุตฺตกุลทูสโนปกรณภูตจุณฺณปณฺณาทีสุ วินิจฺฉยํ ทเสฺสตุมาห นฺติอาทิฯ นฺติ สิรีสปณฺณาทิจุณฺณํฯ นฺติ ตมฺพูลปณฺณตาลปณฺณาทิขาทิตพฺพาขาทิตพฺพปณฺณํฯ นฺติ ตาลปนสาทิผลํฯ นฺติ จมฺปกาทิปุปฺผํฯ นฺติ อโนฺทฬิกาปาฎํ กิรณฺฑาทิกํ เวฬุํฯ นฺติ เคหทารุํ, อินฺธนญฺจฯ นฺติ ปากติกํ, ปญฺจวณฺณํ วา มตฺติกํฯ</p>


<p>อตฺตโน สนฺตกํ, ตาวกาลิกาทิวเสน คหิตํ วา จุณฺณํ…เป.… มตฺติกํ กุลสงฺคหณตฺถาย ททโต กุลทูสนทุกฺกฎํ โหตีติ สมฺพโนฺธฯ ติ โจริกาฯ ติ อิทํ สามิวจนํ ติ ปจฺจตฺตวจนนฺตํ วิเสสิตพฺพมเปกฺขิตฺวา ‘‘ททโนฺต’’ติ วิภตฺติวิปริณาเมน ปจฺจตฺตวจนนฺตํ อนุวเตฺตตพฺพํฯ ติ เอตฺถ กาเรตโพฺพติ อโตฺถฯ อิมินา สงฺฆสนฺตกํ, คณสนฺตกํ, อญฺญปุคฺคลสนฺตกญฺจ จุณฺณาทิํ กุลสงฺคหตฺถํ โจริกาย เทโนฺต ภณฺฑเคฺฆน กาเรตโพฺพติ อิมํ วินิจฺฉยํ ทเสฺสติฯ ติ สงฺฆญฺญสนฺตกจุณฺณาทิเกติ อโตฺถฯ เอตฺถ -สเทฺทน คณปุคฺคลานํ คหณํฯ</p>


<p> ติ สงฺฆสนฺตกํ ครุภณฺฑปโหนกํ วา ปณฺณาทิกํฯ นฺติ ‘‘เอตฺตกา ผลรุกฺขาทโย เสนาสเน นวกมฺมตฺถายา’’ติ เอวํ นิยมิตํ  วาฯ ติ กาเรน ‘‘เถยฺยา’’ติ อิทํ นิวตฺติตํฯ</p>


<p> ติ อตฺตนาเยว หริตฺวา วาฯ ‘‘ปุปฺผํ เทนฺตสฺสา’’ติ อิมินา สมฺพโนฺธฯ เอส นโย อุปริปิฯ ติ อญฺญสฺส หเตฺถ เปเสตฺวา วาฯ ติ อามเนฺตตฺวา วา ปโกฺกสาเปตฺวา วาติ อุปลกฺขณโต ลพฺภติฯ ติ อตฺตนา เอว อาคตสฺส วาฯ ติ วจเนน ‘‘เอวรูเป อธิปฺปาเย อสติ วฎฺฎตี’’ติ วุตฺตตฺตา ‘‘เจติยํ ปูชํ กโรนฺตาปิ ‘ปูเชสฺสามา’ติ ปุปฺผานิ คเหตฺวา คจฺฉนฺตาปิ ตตฺถ ตตฺถ สมฺปตฺตานํ เจติยปูชนตฺถาย เทนฺติ, เอตมฺปิ ปุปฺผทานํ นาม น โหตี’’ติอาทิกํ (ปารา. อฎฺฐ. ๒.๔๓๖-๔๓๗) คตํ สพฺพํ วินิจฺฉยํ ทสฺสิตํ โหติฯ</p>


<p> เอวํ อุสฺสคฺคํ ทเสฺสตฺวา อปวาทํ ทเสฺสตุมาห ติอาทิฯ ติ อิมินา โยเชตพฺพสฺส -สทฺทสฺส อวุตฺตสมฺปิณฺฑนตฺถตาย ‘‘ปโกฺกสิตฺวา วา ปโกฺกสาเปตฺวา  วา, อาคตานํ วา’’ติ จ สงฺคยฺหติฯ ติ กาเรน หริตฺวา ทานาทิํ นิวเตฺตติฯ</p>


<p> ติ มาตาปิตุอาทีนํ ตํ ปุปฺผทานญฺจฯ นฺติ รตนตฺตยปูชนตฺถํฯ ติ อเญฺญน ปกาเรน ทาตุํ น วฎฺฎติฯ เยน ปกาเรน ทาตุํ น วฎฺฎติ, โกยํ ปกาโรติ อาห ติอาทิฯ นฺติ มหิสฺสราทิเทวตาปูชนตฺถญฺจฯ นฺติ ปิฬนฺธนตฺถํฯ เอวํ อทาตพฺพปฺปการนิยมเนน ‘‘อิมํ วิกฺกิณิตฺวา ชีวิกํ กเปฺปสฺสนฺตี’’ติ มาตาปิตุอาทีนํ ทาตุํ วฎฺฎตีติ วทนฺติฯ</p>


<p>   ติ อิมินา ‘‘หริตฺวา วา หราเปตฺวา วา’’ติอาทินา ปุเพฺพ วุตฺตวินิจฺฉโย ผลปณฺณาทีสุ สพฺพตฺถ สมาโนติ ทเสฺสติฯ</p>


<p> ติ ปุปฺผผลาทีนํ ภาชนกาเลฯ ติ ปุปฺผาทิภาชนตฺถํ  วุตฺตนเยน สเงฺฆน สมฺมเตน ภิกฺขุนาฯ ติ ภาชนฎฺฐานํ อาคตสฺสฯ ติ สงฺฆสมฺมุติํ วินา ปุปฺผาทีนิ ภาชาเปเนฺตนฯ นฺติ สพฺพํ สงฺฆํ ชานาเปตฺวา ทาตพฺพํฯ</p>


<p> นฺติ เอเกน ภิกฺขุนา ลทฺธพฺพภาคโต อุปฑฺฒํฯ นฺติ อิมินา อุปฑฺฒโตปิ อปฺปตรํ คหิตํฯ</p>


<p> ติ ตณฺฑุลาทิชีวิตวุตฺติวยมูลรหิตสฺสฯ ติ อตฺตโน สมีปมุปคตสฺส อิสฺสรสฺส จฯ ‘‘ทาตพฺพํ ตุ สกํ ผล’’นฺติ อิมินา สมฺพโนฺธฯ ‘‘ปริพฺพยวิหีนานํ, ทาตุํ สปรสนฺตก’’นฺติ  อาคตํ, อิธ ‘‘สกํ ผล’’นฺติ วุตฺตํฯ ตตฺถ ปรวจเนน วิสฺสาสิกานํ คหณํ, อิธ ปน วิสฺสาสคฺคาเหน คเหตฺวา ทียมานมฺปิ สสนฺตกเมวาติ ‘‘สก’’นฺติ วุตฺตนฺติ คเหตพฺพํฯ</p>


<p> ยตฺร สงฺฆาราเม สเงฺฆน ผลรุกฺขปริเจฺฉทํ กตฺวา กติกา กตาติ โยชนา, ‘‘อาคนฺตุกานํ เอตฺตกํ ผลํ ทาตพฺพ’’นฺติ ผลปริเจฺฉทํ กตฺวา วา ‘‘เอตฺตเกสุ รุเกฺขสุ ผลํ ทาตพฺพ’’นฺติ  รุกฺขปริเจฺฉทํ กตฺวา วา สเงฺฆน กติกา เยน ปกาเรน กตาติ อโตฺถฯ ติ เอวํ ฐปิตกติกวตฺตํ ตํ สงฺฆารามํ ผลตฺถาย อาคตสฺสาปิฯ</p>


<p>นฺติ  สเงฺฆน ตถากตผลรุกฺขปริเจฺฉทมนติกฺกมฺมฯ ติ โอจินิตฺวา ฐปิตผลํ, กปฺปิยการเกหิ โอจินาเปตฺวา วา เทนฺตสฺสฯ โอจิตผเล จ กปฺปิยการเก จ อสติ ผลตฺถาย อาคเตสุ วตฺติตพฺพวิธิํ ทเสฺสตุมาห ติอาทิฯ ‘‘วตฺวา’’ติ เสโสฯ -การํ -สเทฺทน เอกโต กตฺวา ‘‘อปิจา’’ติ โยชนาฯ เอวํ วตฺวา สเงฺฆน ปริจฺฉินฺนรุกฺขา ทเสฺสตพฺพาติ อิมินา ‘‘อิธ ผลานิ สุนฺทรานิ, อิโต คณฺหถา’ติ เอวํ ปน น วตฺตพฺพ’’นฺติ (ปารา. อฎฺฐ. ๒.๔๓๖-๔๓๗)  พฺยติเรกโต ทสฺสิตา โหติฯ</p>


<p> ติ เอเตน ‘‘ขณาเปตฺวา’’ติ อิทมฺปิ สงฺคหิตํ, ‘‘กปฺปิยภูมิ’’นฺติ วกฺขมานตฺตา นฺติ เอตฺถ ‘‘อกปฺปิย’’นฺติ ลพฺภติฯ เตเนวาห ติฯ นฺติ อิมินา ปุปฺผูปเค ตรุณคเจฺฉ จ มลฺลิกาสุมนาทิคุมฺพคาคเจฺฉ จ สงฺคณฺหาติฯ ยถาห  ‘‘ตรุณกา หิ ปุปฺผรุกฺขาปิ ปุปฺผคจฺฉาปิ ‘มาลาวจฺฉา’เตฺวว วุจฺจนฺตี’’ติ (ปารา. อฎฺฐ. ๒.๔๓๑)ฯ -สเทฺทน ผลูปครุเกฺข จ เภสชฺชรเส โอสธคเจฺฉ จ สงฺคณฺหาติฯ ‘‘โรปาปเน’’ติ วกฺขมานตฺตา นฺติ อิทํ ‘‘โรปเน’’ติ อิมินา ยุชฺชติฯ</p>


<p>‘‘สยํ ขณิตฺวา’’ติ กสฺมา น ยุชฺชตีติ? ‘‘ขณาเปตฺวา’’ติ วกฺขมานสฺส อภาวา จ ‘‘โย ปน ภิกฺขุ ปถวิํ ขเณยฺย วา ขณาเปยฺย วา, ปาจิตฺติย’’นฺติ (ปาจิ. ๘๕) วจนโต ขณาปเน ปาจิตฺติเยน ภวิตพฺพตฺตา จ ‘‘ขณิตฺวา’’ติ อิมินา จ ขณนขณาปนานํ ทฺวินฺนเมว คเหตพฺพตฺตา น ยุชฺชติฯ ติ กุลทูสนนิมิตฺตํฯ อกปฺปิยปถวิํ ขณิตฺวา, ขณาเปตฺวา จ สยํ มาลาคจฺฉาทิโรปเน กเต  มาลาคจฺฉาทิโรปกสฺส  ภิกฺขุโน อกปฺปิยปถวีขณนปจฺจเยน  สทฺธิํ  กุลทูสนนิมิตฺตํ ทุกฺกฎํ โหตีติ โยชนาฯ</p>


<p> ติ  อิมินา ‘‘สยํ โรปเน’’ติ อิทํ วินา อวเสสปฺปการํ สงฺคณฺหาติฯ ติ อิทํ ‘‘อกปฺปิยปถวิํ ขณาเปตฺวา’’ติ อิมินา จ ‘‘โรปาปเน’’ติ อิมินา จ ยุชฺชติฯ ‘‘อิมํ ภูมิํ ขณ, อิมํ คจฺฉํ โรเปหี’’ติอาทิกํ อกปฺปิยํ โวหารํ วตฺวา อกปฺปิยปถวิํ ขณาเปตฺวา มาลาคจฺฉาทิโรปนํ การาเปนฺตสฺสาปิ ตเถว ปาจิตฺติยญฺจ ทุกฺกฎญฺจ โหตีติ อโตฺถฯ</p>


<p>ขณนโรปเนหิ ทฺวีหิ ปาจิตฺติยทุกฺกฎานิ อวสิเฎฺฐหิ ตทตฺถิเกหิ สพฺพโวหารปโยคเภเทหิ กิํ โหตีติ อาห ติอาทิฯ ติ นิมิเตฺต, วิสเย วา ภุมฺมํฯ อกปฺปิเยน วาเกฺยน ปน ปถวิํ ขณาเปตฺวา อกปฺปิเยน วาเกฺยน โรปาปเนปิ ตถา ปาจิตฺติเยน สห กุลทูสเน ภิกฺขุโน ทุกฺกฎํ วุตฺตํฯ  อิโต ปเรสุปิ ตทตฺถิเกน สพฺพโวหารพฺยาปาเรสุ กุลทูสนนิมิตฺตํ ภิกฺขุโน ทุกฺกฎํ วุตฺตนฺติ โยชนาฯ</p>


<p> กปฺปิยภูมิยา อตฺตนา ขณเน, อกปฺปิยโวหาเรน ขณาปเน จ ปาจิตฺติยาภาวโต ทุกฺกฎํเยว วุตฺตนฺติ อาห ติอาทิฯ เอตฺถ ‘‘เอว’’นฺติ เสโส, โส ยถาวุตฺตมตฺถํ นิคเมติฯ เอวํ ยถาวุตฺตนเยน กปฺปิยภูมิยมฺปิ มาลาคจฺฉาทิโรปนโรปาปนสงฺขาเตสุ ทฺวีสุ ฐาเนสุ จ ภิกฺขุโน ทุกฺกฎํ วุตฺตนฺติ โยชนาฯ</p>


<p>   ติ ‘‘อาวาฎํ ขณ, คจฺฉํ โรเปหี’’ติ เอกวารํ อาณเตฺต พหู อาวาเฎ ขณิตฺวา พหูสุ คเจฺฉสุ โรปิเตสุปิ อาณตฺติยา เอกตฺตา ทุกฺกเฎน สห ปาจิตฺติยํ โหตีติ อยมโตฺถ อกปฺปิยภูมิํ สนฺธาย วุโตฺตฯ นฺติ อิทํ อกปฺปิยภูมิยํ กปฺปิเยน โวหาเรน อาวาฎํ ขณาปกสฺส จ กปฺปิยภูมิยํ อกปฺปิยโวหาเรน อาวาฎํ ขณาปกสฺส จ ‘‘อิมํ คจฺฉํ โรเปหี’’ติ เอกวาราณตฺตปจฺจยา อาปชฺชิตพฺพํ กุลทูสนทุกฺกฎํ สนฺธาย วุตฺตํฯ</p>


<p> ติ เอตฺถ  นาม ‘‘เอตฺถ อาวาฎํ ชาน, เอตฺถ อาวาฎํ ชานิตพฺพํ, เอตฺถ อาวาเฎน ภวิตพฺพ’’นฺติ เอวรูปํ วากฺยญฺจ ‘‘อิมํ คจฺฉํ เอตฺถ ชาน, อยํ คโจฺฉ เอตฺถ ชานิตโพฺพ’’ติอาทิวากฺยญฺจฯ กาเรน อกปฺปิยโวหารญฺจ กปฺปิยากปฺปิยมิสฺสกโวหารญฺจ นิวเตฺตติฯ ปริยาโยภาสนิมิตฺตกมฺมํ ปน ‘‘อิตรตฺตยํ วฎฺฎตี’’ติ  (ปารา. อฎฺฐ. ๒.๔๓๑) วจนโต วฎฺฎติฯ ติ กปฺปิยากปฺปิยภูมีสุ ทฺวีสุฯ ติ เอตฺถ สมฺพนฺธโต, ปกรณโต จ ‘‘มาลาคจฺฉาทีน’’นฺติ ลพฺภติฯ</p>


<p>‘‘วาเกฺยนา’’ติ วุตฺตตฺตา ‘‘โรปาปเน’’ติ วตฺตโพฺพ, ‘‘โรปเน’’ติ กิมตฺถมาหาติ เจ? สุทฺธกตฺตุนิเทฺทเสน ปโยชกสฺสาปิ สงฺคเหตพฺพโต คาถาพนฺธวเสน วุตฺตํฯ อิมินา อุปริคาถาย ‘‘สยํ โรเปตุ’’นฺติ เอตฺถ ‘‘สย’’นฺติ อิมินา วิเสเสตฺวา ‘‘โรปาเปตุ’’นฺติ อิทํ นิวเตฺตติฯ ‘‘ปริโภคตฺถาย หิ กปฺปิยภูมิยํ วา อกปฺปิยภูมิยํ วา กปฺปิยโวหาเรน โรปาปเน อนาปตฺตี’’ติ (ปารา. อฎฺฐ. ๒.๔๓๑)  อิมาย คาถาย สงฺคหิโตติ เวทิตโพฺพฯ ติ ปาจิตฺติยญฺจ ทุกฺกฎญฺจาติ วุตฺตโทเสสุ เอโกปิ โทโส น วิชฺชตีติ อโตฺถฯ</p>


<p>   นฺติ อิทํ ‘‘อารามาทีนมตฺถายา’’ติ อิมินา สมฺพนฺธิตพฺพํฯ</p>


<p>-สเทฺทน วนาทิํ สงฺคณฺหาติฯ ติ เอตฺถ -สเทฺทน ‘‘โรปาปิตสฺสา’’ติ อิทํ สงฺคณฺหาติ, เอตสฺส วิเสสนตฺถํ ‘‘กปฺปิเยน โวหาเรนา’’ติ ปาฐเสโสฯ อยํ ปน วินิจฺฉโย ‘‘อารามตฺถาย ปน วนตฺถาย จ ฉายตฺถาย จ อกปฺปิยโวหารมตฺตเมว น วฎฺฎติ, เสสํ วฎฺฎตี’’ติ (ปารา. อฎฺฐ. ๒.๔๓๑) คตนเยน เวทิตโพฺพฯ อโนฺต อารามภูสนตฺถาย, พหิ อรญฺญตฺถาย วิย ฉายตฺถาย สุทฺธจิเตฺตน ‘‘อิมํ ชานา’’ติอาทิกปฺปิยโวหาเรน โรปาปิตรุเกฺข จ กปฺปิยภูมิยญฺจ อตฺตนา กเต วา อกปฺปิยโวหาเรน การาปิเต วา อกปฺปิยภูมิยญฺจ กปฺปิยโวหาเรน อตฺตนา การาปิเต วา อเญฺญหิ กเต วา อาวาเฎ อตฺตนา โรปิเต รุเกฺข จ ผลํ ปริภุญฺชิตุํ อิจฺฉติ เจ, ปริภุญฺชิตุํ วฎฺฎตีติ อโตฺถฯ</p>


<p>อารามาทีนมตฺถาย กปฺปิยภูมิยํ สยํ โรปิตสฺส วา กปฺปิยภูมิยํ วา อกปฺปิยภูมิยํ วา กปฺปิยโวหาเรน โรปาปิตสฺส วา รุกฺขสฺส ยญฺจ ผลํ, ตํ ผลํ ปริภุญฺชิตุํ ภิกฺขูนํ วฎฺฎตีติ โยชนาฯ กตฺถจิ โปตฺถเกสุ ‘‘อารามาทีนมตฺถายา’’ติ คาถาย ลิขิตฎฺฐาเน  ‘‘กุลสงฺคหณตฺถายา’’ติอาทิคาถา ทิสฺสติฯ สา ปาฬิกฺกมวิรุทฺธตฺตา อฎฺฐานปฺปยุตฺตา, ‘‘ปุปฺผาน’’นฺติอาทิคาถาย ปุรโต วุจฺจมานา ปน ฐานปฺปยุตฺตา โหติฯ</p>


<p> ติ อารามาทิอตฺถาย ปุเพฺพ วิย อตฺตนา โรปิเตสุ, โรปาปิเตสุ จ สเพฺพสุ มาลาคจฺฉาทีสุฯ ติ ‘‘โย ปน ภิกฺขุ ชานํ สปฺปาณกํ  อุทกํ ติณํ วา มตฺติกํ วา สิเญฺจยฺย วา สิญฺจาเปยฺย วา, ปาจิตฺติย’’นฺติ (ปาจิ. ๑๔๐) วุตฺตา ปาจิตฺติ เอว, น ทุกฺกฎนฺติ อโตฺถฯ</p>


<p> อิทานิ ทุกฺกเฎน สทฺธิํ ปาจิตฺติยวิสยํ ทเสฺสติ นฺติฯ ติ กปฺปิโยทเกเนว สิญฺจโต, สิญฺจาปยโต จฯ</p>


<p> ติ กุลทูสนปริโภคานํ ทฺวินฺนมตฺถายฯ ติ เอตฺถ ‘‘มาลาคจฺฉาทีน’’นฺติ ปกรณโต ลพฺภติฯ นฺติ เอตฺถ ‘‘เกวล’’นฺติ เสโสฯ</p>


<p> ติ อเญฺญหิ ปุปฺผานํ โอจินาปเนฯ ติ อตฺตนาว โอจินเน จฯ นฺติ ‘‘ภูตคามปาตพฺยตาย ปาจิตฺติย’’นฺติ (ปาจิ. ๙๐) วุตฺตตฺตา ปุโปฺผจินนเหตุ ปาจิตฺติยญฺจ กุลทูสนทุกฺกฎญฺจ โหตีติ วุตฺตํ โหติฯ</p>


<p> ปูชาทิอตฺถาย, กุลสงฺคหตฺถาย จ ปุปฺผานํ โอจินนโอจินาปนานิ การาเปนฺตสฺส อาปตฺติยา อาปชฺชนปฺปการํ ทเสฺสตุมาห นฺติฯ ‘‘ปุปฺผานํ คณนาย ปาจิตฺติยํ โหตี’’ติ วุตฺตตฺตา ติ เอตฺถ ‘‘วิสุํ วิสุ’’นฺติ เสโสฯ เอเกกปุปฺผํ โอจินนฺตสฺส ปุปฺผคณนาย ปาจิตฺติยํ โหตีติ อโตฺถฯ ‘‘เอเกน ปโยเคน พหูนิ ปุปฺผานิ โอจินนฺตสฺส ปน ปโยคคณนาย โหตี’’ติ  วุตฺตํ อิธ พฺยติเรกโต ลพฺภติฯ ติ อิมินา ‘‘โอจินาปยโต’’ติ อิทญฺจ กิริยาสามเญฺญ วิเสสสฺส อโนฺตคธภาวโต วา อุปลกฺขณโต วา ทสฺสิตนฺติฯ</p>


<p>ตตฺถ  จ ปุปฺผานิ วิสุํ วิสุํ วตฺวา โอจินาเปนฺตสฺส ปุปฺผานํ คณนาย โหตีติ อิทเมว  อาปชฺชติฯ เอกวารมาณเตฺตน พหูนิ ปุปฺผานิ พหูสุ จ วาเรสุ โอจิเตสุ อาณตฺติคณนาย โหตีติ วินิจฺฉโย ทฎฺฐโพฺพฯ อิทํ สพฺพปฺปการํ อนนฺตรวุตฺตคาถาย ทสฺสิตวิธิมฺหิ จ ทฎฺฐพฺพนฺติ ญาเปตุมาห ติฯ นฺติ กุลสงฺคหตฺถํฯ ‘‘สทุกฺกฎา’’ติ วุตฺตตฺตา ปาจิตฺติยญฺจ ทุกฺกฎญฺจ ปุปฺผคณนาย โหตีติ สิทฺธํฯ ยถาห  ‘‘ปุปฺผคณนาย ทุกฺกฎปาจิตฺติยานี’’ติ (ปารา. อฎฺฐ. ๒.๔๓๑)ฯ</p>


<p> คนฺถนํ  เตน นิพฺพตฺตํ ฯ เอส นโย สพฺพตฺถฯ คนฺถิมาทิสรูปํ สยเมว วกฺขติฯ สงฺคหณํ  ปุปฺผานํ สงฺคโหติ วิคฺคโหฯ</p>


<p> อิมานิ คนฺถิมาทีนิ สรูปโต ทเสฺสตุมาห ติอาทิฯ ตตฺถ ติ เตสุ ฉสุ ปุปฺผสงฺคเหสุฯ ติ อิทํ สทณฺฑอุปฺปลาทิกุสุมํ สนฺธายาหฯ นฺติ อิทํ สวณฺฎกรตฺตกุสุมาทิํ สนฺธายาหฯ นฺติ กตํ สพฺพํฯ อิธ สพฺพตฺถ กปฺปิยวิธิวิภาคํ ‘‘สพฺพเมต’’มิจฺจาทิคาถายํ วกฺขติฯ</p>


<p> ติ เอตฺถ ‘‘วสฺสิกปุปฺผาทีนี’’ติ เสโสฯ สุเตฺตน วา กทลิวากาทีหิ วา วสฺสิกาทิปุเปฺผ คนฺถิตฺวา กตปุปฺผวิกาโร  นามฯ เอกโต วณฺฎานิ ยสฺสาติ วิคฺคโหฯ ติ เอตฺถาปิ เอเสว นโยฯ อปฺปเตฺถ วา สกเตฺถ วา -กาโร ทฎฺฐโพฺพฯ อิตฺถิลิงฺควิสเย -การโต ปุพฺพาการสฺส -การาเทโสฯ</p>


<p>สพฺพปุปฺผานํ วณฺฎานิ เอกทิสาย กตฺวา คนฺถิตปุปฺผาวลิ  นาม, วณฺฎานิ อุภยทิสาย กตฺวา คนฺถิตปุปฺผาวลิ   นามาติ  โคปฺผิมํ เอวํ ทุวิธํ โหตีติ อโตฺถฯ ‘‘วากํ วา วลฺลิํ วา รชฺชุํ วา ทิคุณํ กตฺวา ตตฺถ นีปกทมฺพาทิวณฺฎรหิตานิ ปุปฺผานิ เวเฐตฺวา คหณํ โคปฺผิมํ นามา’’ติ (ปารา. อฎฺฐ. ๒.๔๓๑ อตฺถโต สมานํ)  วุตฺตํฯ</p>


<p> ติ มูเลสุฯ นฺติ เอตฺถ -สเทฺทน วณฺฎรหิตมธุกาทิปุปฺผญฺจ วณฺฎสหิตมลฺลิกาทิปุปฺผญฺจ สงฺคหิตํฯ ติ เอตฺถ -สเทฺทน ตาลหีราทิํ สงฺคณฺหาติ ฯ ติ ปุปฺผมาลาวิกติฯ สูจิอาทีหิ  ปุปฺผํ พุเนฺทสุ วิชฺฌิตฺวา อาวุตา มาลาวิกติ  นามาติ วุจฺจตีติ โยชนาฯ</p>


<p>  นาม ปุปฺผทามปุปฺผหตฺถเกสุ ทฎฺฐพฺพ’’นฺติ (ปารา. อฎฺฐ. ๒.๔๓๑)  ทสฺสิตปฺปกาเรสุ ปฐมปฺปการํ ทเสฺสติ ติฯ ธมฺมเทสนาย วา ปฎิมาย วา ธาตุยา วา ปูชํ กตฺตุกามา มุทฺธนิ อุชุกํ กตฺวา มาลาทามกลาปํ โอลมฺพิตฺวา อเคฺค ฆฎิกาการทสฺสนตฺถํ มาลาวลิโย อเนกกฺขตฺตุํ ปริกฺขิปนฺตา เวเฐนฺติ, อิทํ เอวรูปํ มาลาคุณกรณมฺปิ เวฐิมํ นามาติ วุตฺตํ โหติฯ</p>


<p>อญฺญปฺปการํ ทเสฺสติ ติ, ‘‘พนฺธิตฺวา’’ติปิ ปาโฐ, ‘‘กต’’นฺติ อิมินา สมฺพโนฺธฯ เอกเจฺจ อุปฺปลาทิทีฆทณฺฑกุสุมานิ อฎฺฐ วา นว วา ทส วา กลาปํ กตฺวา เตสเมว ทณฺฑานํ วาเกหิ วา อเญฺญน เยน เกนจิ ทณฺฑกเคฺค ฐเปตฺวา วา วิสุํ วา พนฺธิตฺวา อุปฺปลหตฺถาทิํ กโรนฺติ, ตญฺจ เวฐิมํ นามาติ วุตฺตํ โหติฯ เอตํ ทฺวยมฺปิ น วฎฺฎติฯ</p>


<p>กปฺปิยการเกหิ  โอจินิตฺวา ฐปิตปุปฺผานิ สาฎเก ปกฺขิปิตฺวา ภณฺฑิกํ กตฺวา พนฺธิตุํ น วฎฺฎติฯ เตสุเยว ปุเปฺผสุ อจฺฉิเนฺนน ทเณฺฑน วา ตสฺมิํเยว ทเณฺฑ อจฺฉินฺนวาเกน วา กลาปํ กตฺวา พนฺธิตุํ, อํสภณฺฑิกาย ปกฺขิปิตฺวา คเหตุญฺจ วฎฺฎติฯ ยถาห  ‘‘เตสํเยว ปน วาเกน วา ทเณฺฑน พนฺธิตุํ อํสภณฺฑิกํ วา กาตุํ วฎฺฎตี’’ติฯ ‘‘วาเกน วา ทเณฺฑน วา’ติ จ อิทํ อจฺฉินฺทิตฺวา ปริกฺขิปิตฺวา พนฺธนํ สนฺธาย วทนฺตี’’ติ  วุตฺตํฯ ปทุมาทิปุปฺผานิ ปทุมาทิปเณฺณสุ นาเฬหิ ปเวเสตฺวา นาเฬหิ พหิ กตฺวา ปเณฺณน ปุปฺผานิ ปฎิจฺฉาเทตฺวา ปณฺณเคฺค พนฺธิตุํ วฎฺฎติฯ ‘‘ทเณฺฑ ปน พนฺธิตุํ น วฎฺฎตี’’ติ (ปารา. อฎฺฐ. ๒.๔๓๑) จ เมว วุตฺตํฯ</p>


<p> ติ ปุปฺผาวลีหิ ปูรเณฯ อิทํ กตฺถ ลพฺภตีติ อาห นฺติอาทิฯ  นาม มาลาวลิโย ตนฺตํ วิย ปสาเรตฺวา วตฺถํ วายเนฺตหิ วิย ติริยญฺจ มาลาวลีหิ วายิตปฎํ วุจฺจติฯ อิทํ ปุปฺผปฎํ มาลาวลีหิ ทีฆโส ปูรณํ สนฺธาย  ปุริเม คหิตํ, ติริยโต วายนํ สนฺธาย วกฺขมาเน วายิเมปิ คหิตนฺติ ปุนรุตฺตาภาโว เวทิตโพฺพฯ นฺติ -สเทฺทน เจติยธาตุกรณฺฑกเวทิกาทีนํ คหณํฯ</p>


<p>ติ โพธิกฺขนฺธาทีนํ ปุนปฺปุนํ ปริกฺขิปเนสุ ลพฺภติฯ โพธิกฺขนฺธาทโย ปุปฺผาวลีหิ ปริกฺขิปเนฺตหิ ปฐมวทฺธฎฺฐาเน ปุปฺผาวลิยา อนติกฺกามิเต ปุริมํ นาม ฐานํ ยาว ปาปุณาติ, ตาว อเญฺญน คเหตฺวา ปริกฺขิปเนฺตน อาหริตฺวา ปุนปิ ตสฺมิํ ฐาเน ปเตฺต อญฺญสฺส ทานวเสน โพธิกฺขนฺธํ, เจติยํ, ธาตุกรณฺฑกํ วา ปุปฺผกญฺจุเกน ฉาเทตุํ  วฎฺฎตีติ  วุตฺตํฯ สเจปิ เทฺวเยว ภิกฺขู อุโภสุ ปเสฺสสุ ฐตฺวา ปริยาเยน หรนฺติ, วฎฺฎติเยวาติ วทนฺติฯ ปุปฺผปฎวายนตฺถํ ปสาริยมานปุปฺผาวลีสุ จ เอเสว วินิจฺฉโยฯ</p>


<p>ทีฆปุปฺผาวลิํ นาคทเนฺตสุ ปกฺขิปิตฺวา ปุน ปกฺขิปิตุํ น วฎฺฎติฯ ‘‘นาคทเนฺตสุ ปน ปุปฺผวลยํ ปเวเสตุํ วฎฺฎตี’’ติ วุตฺตตฺตา อเญฺญหิ วลยํ กตฺวา ทินฺนปุปฺผาวลิวลยํ ธาตุกรณฺฑถุปิกาย ปเวเสตุํ วฎฺฎติฯ ‘‘มาลาคุเณหิ ปน พหูหิปิ กตํ ปุปฺผทามํ ลภิตฺวา อาสนมตฺถกาทีสุ พนฺธิตุํ วฎฺฎตี’’ติ วุตฺตตฺตา ปุปฺผทามปุปฺผาวลีนํ ปุปฺผรหิตาย สุตฺตโกฎิยา รชฺชุทณฺฑาทีสุ พนฺธิตุํ วฎฺฎติฯ</p>


<p>  นาม ‘‘โคปฺผิมปุเปฺผเหว หตฺถิอสฺสาทิรูปกานิ กโรนฺติ, ตานิปิ วายิมฎฺฐาเน ติฎฺฐนฺตี’’ติ (ปารา. อฎฺฐ. ๒.๔๓๑) วุตฺตตฺตา ตํตํรูปสณฺฐานํ กตฺวา ปุปฺผาวลิโย นิเวเสตฺวา กริยมานํ หตฺถิอสฺสาทิรูปํฯ อิมสฺมิํ ปาเฐ ‘‘ตานิปิ วายิมฎฺฐาเน ติฎฺฐนฺตี’’ติ วุตฺตตฺตา จ ‘‘อเญฺญหิ กตปริเจฺฉเท ปน ปุปฺผานิ ฐเปเนฺตน หตฺถิอสฺสาทิรูปกมฺปิ กาตุํ วฎฺฎตี’’ติ (ปารา. อฎฺฐ. ๒.๔๓๑) ปาฐสฺส  ‘‘ปุปฺผานิ ฐเปเนฺตนาติ อคนฺถิตานิ ปากติกปุปฺผานิ ฐเปเนฺตนฯ ปุปฺผทามํ ปน ปูชนตฺถาย ภูมิยํ ฐเปเนฺตน ผุสาเปตฺวา วา อผุสาเปตฺวา วา ทิคุณํ กตฺวา ฐเปตุํ น วฎฺฎตี’’ติ (สารตฺถ. ฎี. ๒.๔๓๑) วุตฺตตฺตา จ อิมํ หตฺถิอาทิรูปํ ปูเรเนฺตน มาลาวลิํ อเญฺญหิ กตปริเจฺฉเท สมฺพนฺธิตฺวา ปาสาณอาสนมญฺจปีฐหตฺถิรูปาทิมตฺถเก ฐเปตฺวา ปูชนปฺปกาโร นฺติ วิญฺญายติฯ</p>


<p>นฺติ   ปุเพฺพ วุตฺตปฺปการํ ปุปฺผปฎํ ปูเรเนฺตน เอกาปิ ปุปฺผาวลิ ปริวเตฺตตฺวา น ฐเปตพฺพา, วายเนฺตน อเญฺญหิ ปูริเตปิ เอกาปิ ปุปฺผาวลิ น ปาเตตพฺพา, อิทํ ปูริมวายิมานํ นานากรณํฯ คฺคหเณน ปุปฺผชาลํ สงฺคณฺหาติ, ตํ กโรนฺตสฺส ชาลจฺฉิทฺทคณนาย ทุกฺกฎํ โหติฯ ‘‘ภิตฺติจฺฉตฺตโพธิตฺถมฺภาทีสุปิ เอเสว นโย’’ติ วุตฺตตฺตา ฉตฺตาทีสุ จ ปุปฺผชาลํ น ทาตพฺพํฯ</p>


<p> อิมสฺส สิกฺขาปทสฺส สาธารณตฺตา ติ อาหฯ ติ เอตฺถ -สโทฺท สมฺภาวเน, ‘‘ปูชตฺถ’’นฺติ วตฺตพฺพํ, พุทฺธสฺส ปูชตฺถายปิ กาตุํ วา การาเปตุํ วา น วฎฺฎตีติ อโตฺถฯ ธมฺมสงฺฆรตนานิปิ อุปลกฺขณโต สงฺคยฺหนฺติฯ เสเส กิเมว วตฺตพฺพนฺติ พฺยติเรกโตฺถฯ</p>


<p> ติ อิมินา ‘‘สยํ ปเรหิ วา การาเปตุํ ภิกฺขูนญฺจ ภิกฺขุนีนญฺจ พุทฺธสฺสปี’’ติ อนนฺตรคาถาย วุตฺตมติทิสติฯ นฺติ ทฺวินฺนํ ธนุกานมนฺตเร โอลมฺพกทามํฯ ยถาห  ‘‘กลมฺพโกติ อฑฺฒจนฺทนาคทนฺตนฺตเร ฆฎิกาทามโอลมฺพโก วุโตฺต’’ติ (ปารา. อฎฺฐ. ๒.๔๓๑)ฯ เอตฺถ จ  นาม อเนฺต ฆฎิกาการยุโตฺต ยมกทามโอลมฺพโกฯ นฺติ พนฺธิตุํ น วฎฺฎตีติ โยชนาฯ เอเกกปุปฺผทามํ ปน นิกฺขนฺตสุตฺตโกฎิยา ปพนฺธิตฺวา โอลมฺพิตุํ วฎฺฎติฯ ปุปฺผทามทฺวยํ สงฺฆฎิตุกาเมนปิ นิกฺขนฺตสุตฺตโกฎิยาว สุตฺตโกฎิ สงฺฆฎิตุํ วฎฺฎติฯ ติ ‘‘อฑฺฒจนฺทากาเรน มาลาคุณปริเกฺขโป’’ติ  วุตฺตสรูปํ วาฯ</p>


<p>เอตฺถ จ  นาม อฑฺฒจนฺทากาเรน มาลาคุณสฺส ปุนปฺปุนํ หรณปจฺจาหรณวเสน ปูเรตฺวา ปริกฺขิปนํฯ เตเนว ตํ ปูริเม ปวิฎฺฐํฯ ตสฺมา เอตมฺปิ  อฑฺฒจนฺทาการํ ปุนปฺปุนํ หรณปจฺจาหรณวเสน ปูริตํ น วฎฺฎติ, เอกวารํ ปน อฑฺฒจนฺทากาเรน มาลาคุณํ หริตุํ วฎฺฎตีติ วทนฺติฯ กาตุํ น วฎฺฎตีติ สมฺพโนฺธฯ ‘‘ตทุภยมฺปิ ปูริเมเยว ปวิฎฺฐ’’นฺติ (ปารา. อฎฺฐ. ๒.๔๓๑)  วุตฺตํฯ นฺติ อเญฺญหิ อายตํ ปสาเรตฺวา ปูริตํ ปุปฺผปฎํฯ ติ ติริยํ เอกปุปฺผาวลิมฺปิ วายิตุํ ‘‘น วฎฺฎตี’’ติ อิมินาว สมฺพโนฺธฯ</p>


<p> นฺติ  ตณฺฑุลปิฎฺฐาทีหิ กตเญฺจว กาจมตฺติกาย จ กตํ ปุปฺผทามํฯ ติ เภณฺฑุทณฺฑเกหิ มลฺลิกาสุมนจมฺปกาทิสทิสํ กตฺวา ฉิเทฺทหิ กตทามญฺจฯ ‘‘เคณฺฑุปุปฺผมย’’นฺติปิ ลิขนฺติฯ นฺติ เอตฺถ  นาม กุงฺกุฎฺฐขจิตํ ปุปฺผปฎนฺติ วทนฺติฯ นฺติ คนฺถนคนฺถาปนาทีนิ กาตุํฯ เภณฺฑุขรปตฺตทามานํ ปฎิกฺขิตฺตตฺตา เจลาทีหิ กตทามมฺปิ น วฎฺฎติ อกปฺปิยานุโลมตฺตาติ วทนฺติฯ</p>


<p> ติ ตาลนาฬิเกรหีราทีหิฯ -สเทฺทน ติณสลากาทิํ สงฺคณฺหาติฯ นฺติ ปฎากากาเรน ปูชนตฺถํฯ ติ อิมินา กณฺฎเกหิ วิชฺฌนํ, หีราทีหิ อาวุณนญฺจ สงฺคหิตํฯ</p>


<p> นฺติ อโสกปุปฺผมญฺชริกาทีนํฯ -สเทฺทน  (ปารา. อฎฺฐ. ๒.๔๓๑) เอเตเหว สทฺธิํ ทสฺสิตํ ชาลวิตานํ, ฉิทฺทานิ ทเสฺสตฺวา กตเวทิกา, นาคทนฺตกํ, ปุปฺผจโงฺกฎกาปิธานํ, ตาลปณฺณวลยาทิญฺจ สงฺคณฺหาติฯ ติ เอตฺถ  ‘‘ธมฺมรชฺชุ นาม เจติยํ วา โพธิํ วา ปุปฺผปเวสนตฺถ อาวชฺชิตฺวา พทฺธรชฺชู’ติ  จ วุตฺตํ, ตสฺมา ตถา พทฺธาย รชฺชุยา เจติยสฺส จ อนฺตเร ปุปฺผานิ ปเวเสตุํ วฎฺฎตีติ  วิญฺญายติฯ  ปน นฺติ สิถิลวฎฺฎิตํ รชฺชุํ กตฺวา โพธิํ วา เจติยํ วา ปริกฺขิปิตฺวา ธมฺมาสเน วา ลมฺพิตฺวา ตตฺถ ปุปฺผานิ ปเวเสนฺตี’ติ วุตฺตํ, ตสฺมา สิถิลวฎฺฎิตาย รชฺชุยา อนฺตเรปิ ปุปฺผานิ ปเวเสตุํ วฎฺฎตีติ วิญฺญายติ, วีมํสิตฺวา ยุตฺตตรํ คเหตพฺพํฯ อุภยตฺถาปิ ปเนตฺถ เนวตฺถิ วิโรโธติ อมฺหากํ ขนฺตี’’ติ (สารตฺถ. ฎี. ๒.๔๓๑) ลิขิตํฯ</p>


<p> ติ -สเทฺทน ธมฺมาสนวิตานาทีสุ ปุปฺผปูชนตฺถํ สยํ กณฺฎกหีราทิปฺปเวสนํ สงฺคณฺหาติฯ ‘‘วิตานาทีสุ ปุปฺผปูชนตฺถํ กณฺฎกหีราทิปฺปเวสนํ น วฎฺฎตี’ติ อิทํ อฎฺฐกถาจริยปฺปมาณโต คเหตพฺพ’’นฺติ  วุตฺตํฯ</p>


<p>  นาม ‘‘เอวํ ชาน, เอวํ กเต โสเภยฺย, ยถา เอตานิ ปุปฺผานิ น วิกิริยนฺติ, ตถา กโรหี’’ติอาทิ (ปารา. อฎฺฐ. ๒.๔๓๑) คตํ กปฺปิยวจนํฯ ติ รตนตฺตยปูชเนฯ นิมิตฺตาทีสุ  นาม ปุปฺผานิ จ คนฺถนวาเก  จ คเหตฺวา คนฺถิตุํ ชานนฺตานํ สมีเป ฐปนํฯ  นาม ‘‘ตุเมฺหหิ ปิฬนฺธิตกุสุมานิ กสฺมา น วิกิรนฺตี’’ติ วุเตฺต ‘‘คนฺถิตตฺตา’’ติ เจ วทติ, นนุ ปูชนกปุปฺผานิ คนฺถิตุํ น วฎฺฎตีติอาทิวจนานิฯ  นาม ปณฺฑิเตหิ ปุปฺผานิ ยถา น วิกิริยนฺติ, ตถา คนฺถิตฺวา ปูเชตุํ มนาปนฺติอาทิวจนํฯ  อฎฺฐกถายํฯ</p>


<p> ‘‘กุลานิ ทูเสติ ปุเปฺผน วา’’ติอาทิปาเฐ (ปารา. ๔๓๗) ‘‘เวชฺชิกาย วา ชงฺฆเปสนิเกน วา’’ติ (ปารา. ๔๓๗) วุตฺตํ เวชฺชกมฺมาทิํ กุลทูสนโต วิสุํ กตฺวา ‘‘น เกวลํ…เป.… กุทาจน’’นฺติ กสฺมา วุตฺตนฺติ? วิสุํ กาตุํ น วุตฺตํฯ โยชนา ปเนตฺถ เอวํ เวทิตพฺพา  ‘‘น เกวลมิทเมว วุตฺตปฺปการํ ปุปฺผทานาทิกุลทูสนํ กุทาจนํ อกตฺตพฺพํ, อถ โข เวชฺชกมฺมาทิ กุลทูสนมฺปิ กุทาจนํ น กตฺตพฺพ’’นฺติฯ ติ เอตฺถ -สเทฺทน วกฺขมานปริโตฺตทกสุตฺตทานอนามฎฺฐปิณฺฑทานทูเตยฺยชงฺฆเปสนิเก สงฺคณฺหาติฯ</p>


<p> ‘‘กุทาจนํ น กตฺตพฺพ’’นฺติ สามเญฺญน นิเสเธตฺวา อิทานิ มิจฺจาทินา อปวาทวิธิํ ทเสฺสติฯ นฺติ ภิกฺขุภิกฺขุนิสิกฺขมานสามเณรสามเณรีนํ ปญฺจนฺนํ สห สทฺธิํ จริตโพฺพ ปพฺพชฺชาสาสนธโมฺม เอเตสํ อตฺถีติ ‘‘สหธมฺมิกา’’ติ สงฺขํ คตานํฯ ติ อญฺญาตกอปฺปวาริเต เภสชฺชํ ยาจิตฺวาปิ ‘‘วเทยฺยาถ ภเนฺต เยนโตฺถ’’ติ เอวํ อกตฎฺฐาเน วิญฺญตฺติ ติ สสนฺตกวิสเยฯ</p>


<p> ติ สหธมฺมิกานํ วุตฺตมติทิสติฯ ติ เตสํ ทฺวินฺนํ มาตาปิตูนํ เวยฺยาวจฺจกรสฺสฯ ติ คิหิลิเงฺค ฐิตสฺสาปิ ปพฺพชฺชาเปกฺขสฺสฯ ติ อตฺตโน กมฺมกรสฺสปิฯ เอตฺตกานญฺจ ชนานํ ปญฺจสหธมฺมิกานํ วิย อกตวิญฺญตฺติยาปิ เภสชฺชํ กาตพฺพนฺติ วุตฺตํ โหติฯ</p>


<p> ติ อตฺตโน ปุพฺพโช ภาตาฯ ติ อนุโช ภาตาฯ ติ เชฎฺฐกนิฎฺฐา เทฺว ภคินิโยฯ ติ มาตุ กนิฎฺฐาฯ ติ ปิตุ กนิโฎฺฐฯ ติ มาตุ เชฎฺฐาฯ  ปิตุ เชฎฺฐภาตาฯ</p>


<p> ติ ปิตุภคินี เชฎฺฐกนิฎฺฐาฯ ติ มาตุ ภาตาฯ เชฎฺฐกนิเฎฺฐ เทฺว ปิตุจฺฉา , เทฺว มาตุเล  จ เอกโต กตฺวา ติ วุตฺตํฯ เภสชฺชํ กาตุํ วฎฺฎตีติ สมฺพโนฺธฯ</p>


<p> ‘‘ทสฺสนฺติ เม อิเม’’ติ อาโภคํ กตฺวา วา ทาตพฺพนฺติ โยชนาฯ</p>


<p>  ทสนฺนํ ญาตีนํฯ ติ เอตฺถ กุลปริเจฺฉโท กถํ คเหตโพฺพติ? ‘‘สปุตฺตทารํ ภาตุ กุฎุมฺพํ เอกํ กุลํ, เอวํ ตสฺส ปุตฺตสฺส วา ธีตุ วา กุฎุมฺพํ เอกํ กุล’’นฺติ เอวมาทินา นเยน ยาว สตฺตมา กุลปริวฎฺฎา คเหตพฺพาฯ ‘‘สปุตฺตปติภคินิยา กุฎุมฺพํ เอกํ กุลํ, ตถา ตสฺส ปุตฺตสฺส วา ธีตุ วา กุฎุมฺพํ เอกํ กุล’’นฺติอาทินา นเยน ยาว สตฺตมา กุลปริวฎฺฎา คเหตพฺพาฯ จูฬมาตาทีนมฺปิ กุลปรมฺปรา อิมินา นิยาเมน คเหตพฺพาติ วทนฺติฯ ติ ‘‘ทาตุํ ปุปฺผํ ปนญฺญสฺส, อาคตเสฺสว ญาติโน’’ติอาทินา (วิ. วิ. ๔๔๓) นเยน กถิตวิธินา เอเตสุ ปวตฺตนฺตสฺส กุลทูสนํ น รุหตีติ วุตฺตํ โหติฯ</p>


<p> ติ อตฺตโน เชฎฺฐสฺส วา กนิฎฺฐสฺส วา ภาตุ ภริยาฯ ติ อตฺตโน เชฎฺฐาย วา กนิฎฺฐาย วา ภคินิยา สามิโกฯ</p>


<p> ติ เชฎฺฐสฺส, กนิฎฺฐสฺส จ ภาตุโนฯ อนุ ปจฺฉา ชาตาติ  กนิฎฺฐภคินีฯ ‘‘อนุชา’’ติ อุปลกฺขณนฺติ เชฎฺฐายปิ สงฺคโหฯ เชฎฺฐกนิฎฺฐภาตูนํ ภริยา จ เชฎฺฐกนิฎฺฐภคินีนํ สามิกา จ สเจ อญฺญาตกา โหนฺตีติ โยชนาฯ ติ เอตฺถ ‘‘อิมํ เภสชฺช’’นฺติ ปาฐเสโสฯ</p>


<p>   ภาตุภคินีนํฯ นฺติ อิมินา ธีตูนมฺปิ สงฺคโหฯ ติ วตฺวาฯ ติ เอตฺถาปิ ‘‘อิมํ เภสชฺช’’นฺติ ปกรณโต ลพฺภติฯ นฺติ อุภยสงฺคาหกวจนโต ‘‘ตุยฺหํ มาตุ วา, ตุยฺหํ ปิตุ วา’’ติ ยถาสมฺภวํ วิสุํ วิสุญฺจ วตฺตพฺพํฯ นฺติ จ นฺติ จ สามิวจนํฯ นฺติ จ นฺติ จ สมฺปทานวจนํฯ</p>


<p> เภสชฺชกรณารหานํ  วตฺตพฺพตาย ติ อิทํ อิสฺสราทิปเทหิ ปเจฺจกํ โยเชตพฺพํฯ ติ อาตุโรฯ  วุจฺจติ สุขํ, ตํ เอตสฺส อตฺถีติ  น กลฺลโก อกลฺลโกฯ ติ ญาติชเนน ปริจฺจโตฺต วาฯ</p>


<p> นฺติ อิสฺสราทิอาตุรานํ สเพฺพสเมเตสํ ชนานํฯ ติ วกฺขมานตฺตา ติ เอตฺถ ติ กิริยาปทํฯ ‘‘อิมสฺมิํ กเต อิเม มยฺหํ เอวรูปํ ทสฺสนฺตี’’ติ อตฺตโน อตฺถาย ปจฺจาสีสนํ อกโรเนฺตนาติ อโตฺถฯ ภิกฺขุสงฺฆสฺส อุปการตํ ปจฺจาสีสเนฺตน กาตุํ วฎฺฎติฯ ติ อามิสปฎิสนฺถาโร, ธมฺมปฎิสนฺถาโรติ ทุวิโธ ปฎิสนฺถาโรฯ เอตฺถ อามิสปฎิสนฺถาโร คยฺหติฯ เภสชฺชํ อามิเสนปิ โหตีติ ธมฺมกถาย สงฺคโหปิ ยุชฺชเตวฯ ปฎิสนฺถรณํ ปฎิสนฺถาโรฯ ปฎิลทฺธามิสสฺส จ ธมฺมสฺส จ เตสุ จ อตฺตนิ จ ปติรูเปนากาเรน สมํ อตฺถรณํ ปวตฺตนนฺติ อโตฺถฯ</p>


<p>อปโร นโย – อามิสสฺส จ ธมฺมสฺส จ อลาเภน อตฺตโน, ปรสฺส จ อนฺตเร สมฺภวนฺตสฺส ฉิทฺทสฺส วิวรสฺส เภทสฺส ปฎิสนฺถรณํ ปิทหนํ สงฺคหณํ ฯ อยญฺหิ โลกสนฺนิวาโส อลพฺภมาเนน อามิเสน จ ธเมฺมน  จาติ ทฺวีหิ ฉิโทฺท, ตสฺส ตํ ฉิทฺทํ ยถา น ปญฺญายติ, เอวํ ปีฐสฺส วิย ปจฺจตฺถรเณน อามิเสน, ธเมฺมน จ ปฎิสนฺถรณํ ‘‘อามิสปฎิสนฺถาโร, ธมฺมปฎิสนฺถาโร’’ติ วุจฺจตีติฯ ติ สามีจิปฺปฎิปนฺนตาทิอริยธเมฺม ปติฎฺฐิตุกาเมน อริยาจาเรน ภิกฺขุนาติ อโตฺถฯ ติ อิทํ อิมิสฺสา ปฎิปตฺติยา สพฺพกาลํ ปฎิปชฺชิตพฺพตายปิ ปาปชนกณฺหกสํคาเม อิมสฺมิํ วิปนฺนกาเล วิเสเสน อปฺปมเตฺตน ปวเตฺตตพฺพนฺติ อธิปฺปาเยน วุตฺตํฯ</p>


<p> ติ อุปลกฺขณตฺตา อุปาสเกน วา อุปาสิกาย วาติ อโตฺถฯ ติ หตฺถาวยวา องฺคุลิโย วุตฺตา สมุทาเย ปวตฺตสฺส โวหารสฺส อวยเว ปวตฺตนโตฯ ติ เอตฺถ ‘‘ปริตฺต’’นฺติ ปาฐเสโส, กโรติสฺส กิริยาสามเญฺญ วตฺตนโต ภณิตฺวาติ อโตฺถฯ นฺติ ปริตฺตํ ภณาเปนฺตานเมว สนฺตกํ สุโตฺตทกํฯ เอวํ วุตฺตตฺตา ‘‘อตฺตโน สุโตฺตทกํ อาหริตฺวา ปุญฺญตฺถาย อิทํ หเตฺถน จาเลตฺวา, อามสิตฺวา วา ปริตฺตํ ภณถา’’ติ วุเตฺต เกนจิ ปริโตฺตทกํ สุตฺตํ กาตพฺพํฯ เกนจิ ‘‘ปริโตฺตทกสุตฺตานิ เทถา’’ติ วุเตฺต  ภิกฺขุนา เตสเมว สนฺตกํ ชลํ หเตฺถน จาเลตฺวา สุตฺตกํ มทฺทิตฺวา ปริตฺตํ กตฺวา ทาตพฺพนฺติ โยชนาฯ</p>


<p> ติ หเตฺถน อนามสิโตปิ, อปพฺพชิตสฺส หตฺถโต ลทฺธา อตฺตนา วา อเญฺญน วา ภิกฺขุนา อคหิตโคฺคติ วุตฺตํ โหติฯ</p>


<p> ติ คามวิโลปกสฺส โจรสฺส จฯ</p>


<p> ติ  ปพฺพชฺชาเปกฺขสฺส ภณฺฑุกสฺส, ปณฺฑุวโณฺณ ปลาโส  โส วิยาติ ปณฺฑุปลาโส, ตํสทิเส ตโพฺพหาโร ‘‘สีโหยํ มาณวโก’’ติอาทีสุ วิยฯ ยถา ปณฺฑุปลาโส รุกฺขา ปตนาภิมุโข ติฎฺฐติ นิยตปาโต, เอวมยมฺปิ คิหิลิงฺคโต อปคมาภิมุโข ปพฺพชฺชูปคมเน นิยโตว ติฎฺฐตีติ ‘‘ปณฺฑุปลาสสทิโส’’ติ เวทิตโพฺพฯ</p>


<p>ติ อตฺตโน ปริโภคถาลเกปิฯ อิทญฺจ นิทสฺสนมตฺตํ, ปโตฺตปิ คหิโตเยวาติ ทฎฺฐพฺพํฯ ติ เอตฺถ ‘‘ปิณฺฑปาต’’นฺติ อุปโยควเสน สมฺพนฺธนียํฯ ติ อตฺตโน ปริโภคถาลเก ฐเปตฺวา ทิยฺยมานํ ปิณฺฑปาตํฯ ‘‘มาตาปิตูน’’นฺติ (ปารา. อฎฺฐ. ๒.๔๓๖-๔๓๗) วจนโต เอตฺถ ‘‘ปิตุโน’’ติ อุปลกฺขณนฺติ มาตาปิตูนมฺปีติ อโตฺถฯ สเจ เอกเสโส อิจฺฉิโต, ‘‘ปิตูนมฺปี’’ติ ปาโฐ ยุชฺชติฯ</p>


<p> นฺติ คิหีนํ ทูเตยฺยสาสนหรณกมฺมํ ‘‘ชงฺฆเปสนิย’’นฺติ วุจฺจติฯ ติ วุตฺตสมุจฺจโยฯ</p>


<p> เอตฺตาวตา สามญฺญวิธิํ ทเสฺสตฺวา อิทานิ อปวาทวิธิํ ทเสฺสตุํ ติอาทิ วุตฺตํฯ นฺติ สเนฺทสํฯ นฺติ วุตฺตฎฺฐานํ เนตุํฯ</p>


<p> ติ ปุปฺผทานาทิชงฺฆเปสนิยาวสาเนน อฎฺฐปฺปกาเรนปิฯ ติ กุลานํ สทฺธาวินาสเกน อนาจารกเมฺมนฯ นฺติ เอตฺถ ‘‘โภชน’’นฺติ อิทํ ‘‘ภุญฺชิตุ’’นฺติ จ ‘‘อโชฺฌหาเรสู’’ติ จ วุตฺตตฺตา, ‘‘เสเสสุปิ อยํ นโย’’ติ วกฺขมานตฺตา  จ ลพฺภติฯ ปญฺจสุ สหธมฺมิเกสุ เอเกนาปิ กุลทูสเนน กเมฺมน อุปฺปาทิตปจฺจโย  สเพฺพสมฺปิ น วฎฺฎตีติ ติ สพฺพปฎิเสโธ กโตฯ</p>


<p> ติ ‘‘อโชฺฌหาเรสู’’ติ เอตสฺส วิเสสนํ, สเพฺพสูติ อโตฺถฯ ‘‘อโชฺฌหาเร อโชฺฌหาเร’’ติ คตํ สงฺคณฺหาติฯ ติ อิทํ ปรคลํ กาตพฺพํ อามิสํ สนฺธายาหฯ เสสปจฺจเย ปฎิจฺจ ปริโภควเสเนว ติ อาห, อนโชฺฌหรณีเยสุ เสสปจฺจเยสูติ อโตฺถฯ กิํ วุตฺตํ โหติ? จีวรปจฺจเย สรีรโต โมเจตฺวา ปริโภคคณนาย, เสนาสนปจฺจเย นิพฺพโกเส อุทกปตนฎฺฐานโต อพฺภนฺตรํ ปวิฎฺฐวารคณนาย, มญฺจปีฐาทิเสนาสเน นิสีทนสยนาทิปริโภคคณนาย, อนโชฺฌหริตฺวา อพฺภญฺชนาเลปนาทิวเสน กาตพฺพเภสเชฺช สรีรโต โมเจตฺวา วารคณนายาติ วุตฺตํ โหติฯ ติ ‘‘ทุกฺกฎํ ปริทีปิต’’นฺติ วุโตฺต นโยฯ</p>


<p> ติ อิทํ ‘‘อภูตาโรจเนนา’’ติ อิทมเปกฺขิตฺวา วุตฺตํฯ นฺติ อิทมเปกฺขิตฺวา ‘‘อุปฺปาทิตปจฺจยา’’ติ โยชนา กาตพฺพาฯ รูปิยโวหารวินิจฺฉโย นิสฺสคฺคิเย อาวิ ภวิสฺสติฯ อภูตาโรจนวินิจฺฉโย จตุตฺถปาราชิเก วุโตฺตฯ ติ กุลทูสนกเมฺมน อุปฺปาทิตปจฺจเยหิ สทิสาติ อฎฺฐกถายํ วุตฺตาติ อโตฺถฯ อิมินา ตตฺถาปิ วินิจฺฉโย เอตฺตโกเยวาติ อติทิสติฯ</p>


<p> ‘‘สํสารวาโส ทุกฺข’’นฺติ ญตฺวา นิพฺพานาธิคเม มานสํ พนฺธิตฺวา นิพฺพานคามินิํ ปฎิปทํ สนฺธาย สาสนาวติเณฺณน สิกฺขากาเมน กุลปุเตฺตน เสวิตกฺขเณเยว ชีวิตหรณสมตฺถวิสมิสฺสปูติมุตฺตํ  วิย วชฺชนียํ อกปฺปิยปจฺจยํ อุปฺปาเทตุํ กริยมานํ อกปฺปิโยปายปฺปการํ เอกโต ทเสฺสตุมาห ติอาทิฯ ตตฺถ  ยาจนาฯ นฺติ ปิณฺฑปฎิปิณฺฑทานํฯ  วุตฺตนยเมวฯ  นาม อปฺปิจฺฉตาย อนนุรูเปน ปโยเคน ปจฺจยปริเยสนํฯ</p>


<p> นาม อิสฺสเร เสวิตุํ ปริวาเรตฺวา เตสํ จิตฺตรุจิตํ วิลปนฺตานํ ปริภฎานํ เสวกชนานํ วิย ลาภตฺถิกสฺส ภิกฺขุโน ปจฺจยทายเกสุ ปวตฺตีติ เวทิตโพฺพฯ ปริ สมนฺตโต ภฎติ เสวตีติ  อิสฺสรชนานํ สมีปาวจโร เสวกชโน, ปริภโฎ วิยาติ   ภิกฺขุ, ปริภฎสฺส กมฺมํ  ตสฺส ภาโว ปาริภฎฺยตาฯ อถ วา ปริภฎติ ธาติ วิย กุลทารเก อเงฺก กรณาทิวเสน ธาเรตีติ  ปริภฎสฺส กมฺมํ  ตสฺส ภาโว ปาริภฎฺยตาติ ลาภาสาย ภิกฺขุโน กุลทารเกสุ อนนุโลมิกา ปวตฺติ วุจฺจติฯ</p>


<p> นาม ปกฺกมุคฺคา วิย ปกฺกาปกฺกพีชมิสฺสา ลาภาสาย ทายกานํ จิตฺตาราธนตฺถาย สจฺจาลีกมิสฺสกตาฯ ยถา มุเคฺคสุ ปจฺจมาเนสุ โกจิเทว น ปจฺจติ, พหโว ปจฺจนฺติ, เอวเมว ยสฺส ทายเกหิ สทฺธิํ กเถนฺตสฺส กิญฺจิเทว สจฺจํ โหติ, อสจฺจเมว พหุกํ โหติ, อยํ วุจฺจติ มุคฺคสูปสทิสตฺตา ติ, ตสฺส กมฺมํ  ตสฺส ภาโว มุคฺคสูปตาฯ  นาม กูปวตฺถุเคหวตฺถุอาทีนํ อาจิกฺขนํฯ วตฺถุวิชฺชายกานํ กตํ วตฺถุวิชฺชกํฯ</p>


<p>  วุตฺตนยเมวฯ นฺติ วุตฺตาวเสสํฯ  วุตฺตนยเมวฯ นฺติ  พุเทฺธหิ ปฎิโกฺกสิตํ ครหิตํ ยถาวุตฺตํ มิจฺฉาชีวญฺจ อวุตฺตญฺจ องฺควิชฺชานกฺขตฺตวิชฺชาอุกฺกาปาตทิสาฑาหภูมิจาลาทิเภทํ มิจฺฉาชีวนูปายํ สพฺพํฯ ติ วิสมิว, คูถมุตฺตํ วิย จ อารกา ปริวเชฺชยฺยาติ อโตฺถฯ ‘‘สิกฺขากาโม กุลปุโตฺต’’ติ สามตฺถิยา ลพฺภติฯ</p>


<p> นฺติ สมนุภาสนกมฺมโต ปุเพฺพ วา ญตฺติจตุตฺถาสุ กมฺมวาจาสุ อนฺตกมฺมวาจาย -การํ อปฺปตฺตาย วา กุลทูสนกมฺมํ ปชหนฺตสฺสาติ วุตฺตํ โหติฯ นฺติ ปฐมสงฺฆเภเทน สมนฺติฯ</p>

</p>


<p> นฺติ อิมสฺส ‘‘ภิกฺขุนา’’ติ เอตสฺส วิเสสนตฺตา ชานตาติ คเหตพฺพํฯ ปาฬิยา ลิขิเต  ปน เอวรูปํ อาปตฺติํ อาปโนฺนสฺมีติ ญตฺวาติ อโตฺถ วุโตฺตฯ นฺติ ยตฺตกานิ อหานิ, ‘‘ฉาทิตา’’ติ อิมินา สมฺพโนฺธ, ฉาทนกิริยาอจฺจนฺตสํโยเค อุปโยควจนํฯ ติ ‘‘อหํ อิตฺถนฺนามํ อาปตฺติํ อาปโนฺน’’ติ สพฺรหฺมจารีนํ อนาโรจนทิวเสน  ปฎิจฺฉาทิตาฯ ติ สงฺฆาทิเสสาปตฺติฯ ติ อรุจิยาว สงฺฆาทิเสสํ อาปชฺชิตฺวา อกตปฎิกมฺมสฺส สคฺคโมกฺขานํ อนฺตรายกรตฺตาติ อธิปฺปาโยฯ นฺติ ปริวาสํ สมาทาย วตฺถพฺพํฯ กิตฺตกํ กาลนฺติ อาห นฺติ, ตตฺตกานิ อหานีติ วุตฺตํ โหติฯ อาปชฺชิตฺวา ยตฺตกานิ อหานิ ปฎิจฺฉาเทติ, ตตฺตกาเนว อหานีติ อโตฺถฯ</p>


<p> อาปตฺติ กิตฺตเกน ปฎิจฺฉนฺนา โหตีติ อาห ติอาทิฯ ตตฺถ ติ สงฺฆาทิเสสาปตฺติ จฯ ติ อุเกฺขปนียกเมฺมน สยํ อนิสฺสาริโต  จฯ ติ สยํ สพฺรหฺมจารีนํ สนฺติกํ คนฺตฺวา อาโรเจตุํ ปโหติ จฯ ติ คมนวิพนฺธเกน ราชโจราทิอนฺตราเยน วิรหิโต จฯ ติ เอตฺถ ‘‘เอเตสู’’ติ เสโส, เอเตสุ จตูสูติ อโตฺถฯ ติ อาปตฺติสญฺญี อนุกฺขิตฺตสญฺญี ปหุสญฺญี อนนฺตรายิกสญฺญีติ วุตฺตํ โหติฯ  เอวํสญฺญิโน อิเมสุ จตูสุ ตถาสญฺญิโน ปุคฺคลสฺสฯ ติ อาจริยาทีสุ คารเวน วา ครหาทิภยา วา ‘‘น อาโรเจสฺสามี’’ติ ปฎิจฺฉาเทตุกามตา จฯ นฺติ ตถา จิเนฺตตฺวา ‘‘อหํ อิตฺถนฺนามํ อาปโนฺน’’ติ อวตฺวา ปฎิจฺฉาทนญฺจาติ อิเมหิ ทสหิ อเงฺคหิฯ ติ กตฺตุนิเทฺทสตฺตา ติ เอตฺถ ฉาทิตาติ อโตฺถฯ กาลวิธิํ ทเสฺสติ ติ, อาปตฺติอาปนฺนทิวสํ เขเปตฺวา อรุณุฎฺฐาเนน สทฺธิํ ฉนฺนา โหตีติ อโตฺถฯ</p>

</p>


<p> เอวํ ปฎิจฺฉนฺนสงฺฆาทิเสสปฎิกมฺมตฺถํ ‘‘อกามา ปริวตฺถพฺพ’’นฺติ วิหิตสฺส ปริวาสสฺส โก เภโท, โก ปวตฺติกฺกโมติ อาห ติอาทิฯ โส ปริวาโส ติวิโธ ทีปิโตติ สมฺพโนฺธฯ เกนาติ อาห ติฯ ‘‘ติโสฺส วิธา, เสโยฺยหมสฺมีติ วิธา, สทิโสหมสฺมีติ วิธา, หีโนหมสฺมีติ วิธา’’ติ (ที. นิ. ๓.๓๐๕) วุตฺตวิธาย มานนามเธยฺยโต ติวิธมานโต อปคตจิเตฺตน สมฺมาสมฺพุเทฺธนาติ อโตฺถฯ</p>


<p>ปฎิจฺฉนฺนา อาปตฺติ เอตสฺสาติ ฯ อริสาทีนํ อาคติคณตฺตา ตตฺถ ปกฺขิปเนน อ-การปจฺจโย ทฎฺฐโพฺพฯ เตเนว วกฺขติ ‘‘ปฎิจฺฉนฺนาย ทาตโพฺพ’’ติอาทิฯ</p>


<p>ติ   ‘‘อุโภ โกฎิโย โสเธตฺวา ทาตพฺพปริวาโส สุทฺธโนฺต นามา’’ติ  วุตฺตตฺตา อุปสมฺปทากาลสงฺขาโต สุโทฺธ ปุพฺพโนฺต, อาโรจิตกาลสงฺขาโต สุโทฺธ อปรโนฺต จ ปริวาสสมาทานกาเล วา ปริวสนกาเล วา อุปปริกฺขิตฺวา ทิฎฺฐา สุทฺธา อนฺตา อนาปตฺติกาลสงฺขาตา อุโภ โกฎิโย อสฺสาติ กตฺวา นามโก ปริวาโส จฯ เอตฺถ จ เภทาทิํ วกฺขติฯ</p>


<p>สมฺมา ทิวสาทีนํ โอธานํ ปเกฺขโป ยตฺถ โส  ปริวาโสฯ ทิวเสสุ ทิวเส วา อาปตฺตีสุ อาปตฺติโย วา สพฺพา นานาวตฺถุกา อาปตฺติโย เอกโต กตฺวา โอธาย ทาตพฺพปริวาโสติ อโตฺถฯ เอตฺถาปิ เภทาทิํ วกฺขติฯ</p>


<p> ติ เตสุ ตีสุ ปริวาเสสุฯ ‘‘โย’’ติ เสโสฯ ติ เอวมโตฺถ ทฎฺฐโพฺพฯ โย ปฎิจฺฉนฺนปริวาโส, อยนฺติ เอวํ ปกาสิโตติ โยชนาฯ</p>


<p> ปริวาสทานกาเล วุจฺจมานาย กมฺมวาจาย ปธานลกฺขณํ ทเสฺสตุมาห ติอาทิฯ ตตฺถ ติ สุกฺกโมจนาทิโก วีติกฺกโม วุจฺจติฯ อยเมว สุกฺกวิสฺสฎฺฐิอาทิกํ คํ วาจํ สญฺญญฺจ ตายติ รกฺขตีติ กตฺวา ‘‘โคตฺต’’นฺติ วุจฺจติฯ ตญฺหิ สชาติยสาธารณวิชาติยวินิวตฺตนวเสน อญฺญตฺถ คนฺตุํ อทตฺวา วาจํ สทฺทํ, ตพฺพิสยํ สญฺญญฺจ รกฺขติฯ อิทํ วตฺถุโคตฺตทฺวยวาจกํ สุกฺกวิสฺสฎฺฐิกายสํสคฺควิเสสวจนญฺจ ‘‘นานาวตฺถุกา’’ติ สามญฺญวจนญฺจาติ อิมินา วจนทฺวเยนาติ วุตฺตํ โหติฯ วุตฺตเญฺหตํ  ‘‘สุกฺกวิสฺสฎฺฐิํ กายสํสคฺค’นฺติอาทิวจเนนาปิ ‘นานาวตฺถุกาโย’ติอาทิวจเนนาปิ วตฺถุเจว  โคตฺตญฺจ สงฺคหิต’’นฺติ (จูฬว. อฎฺฐ. ๑๐๒)ฯ ติ เอตฺถ สงฺฆาทิเสโสติ สชาติสาธารณนามํ, อาปตฺตีติ สพฺพสาธารณนามนฺติ ทฺวีหิ นาเมหิ ตํตํวีติกฺกมวเสน อาปชฺชิตพฺพโต ตเทว อาปตฺตีติ เอวมุภินฺนํ นามาปตฺตีนํ วเสน วาติ อโตฺถฯ</p>


<p>ติ ‘‘วตฺถุโคตฺตวเสนาปี’’ติ เอตฺถ -สโทฺท ‘‘นามาปตฺติวเสน วา’’ติ เอตฺถ สงฺฆาทิเสโสติ สชาติสาธารณนามํ, อาปตฺตีติ สพฺพสาธารณนามนฺติ ทฺวีหิ นาเมหีติ อิทํ สมุจฺจิโนตีติ อุภยํ เอกโต โยเชตฺวา กมฺมวาจา กาตพฺพาติฯ ‘‘นามาปตฺติวเสน  วา’’ติ เอตฺถ วิกปฺปเตฺถน -สเทฺทน, ‘‘อหํ ภเนฺต สมฺพหุลา สงฺฆาทิเสสา อาปตฺติโย อาปชฺชิํ เอกาหปฎิจฺฉนฺนาโย’ติ เอวํ นามมตฺตวเสน วา โยชนา กาตพฺพา’’ติ  วุตฺตวิเสสนิวตฺตนตฺถมตฺตสทฺทวเสน จ วตฺถุโคตฺตวิรหิเตน เกวเลน นามาปตฺติมเตฺตน ปโยเชตฺวา กาตพฺพาเยวาติ วุตฺตํ โหติฯ กมฺมวาจาย กรณปฺปกาโร ปน  อาคตนเยน อาปนฺนปุคฺคลนาเมน จ เอกาหปฎิจฺฉนฺนาทิวจเนน จ โยเชตฺวา ทฎฺฐโพฺพฯ ตสฺส ทาตโพฺพติ โยชนาฯ ‘‘ปริวาโส’’ติ ปกรณโต ลพฺภติ, ปฎิจฺฉนฺนาปตฺติกสฺส ปุคฺคลสฺส ปริวาโส ทาตโพฺพติ อโตฺถฯ</p>


<p>ติ ลทฺธปริวาเสน อโนฺตสีมาย อุกฺกุฎิกํ นิสิเนฺนน ปคฺคหิตญฺชลินา ภิกฺขุนา จฯ ติ เอตฺถาปิ ‘‘วตฺต’’นฺติ สามตฺถิยา ลพฺภติฯ ‘‘สมาทาเนปฺยยํ นโย’’ติ (วิ. วิ. ๕๑๔) วกฺขมานตฺตา ‘‘วตฺตํ สมาทิยามิ, ปริวาสํ สมาทิยามี’’ติ อิเมสํ ทฺวินฺนํ อญฺญตรํ วา ทฺวยเมว วา ติกฺขตฺตุํ วตฺวา  วุตฺตวตฺตปูรณตฺถํ สมาทิยิตฺวาติ วุตฺตํ โหติฯ อาทิโต สงฺฆสฺส อาโรเจตพฺพนฺติ โยชนาฯ ตถา  วตฺตํ สมาทิยิตฺวา นิสิเนฺนน ปฐมํ  ‘‘อหํ ภเนฺต เอกํ อาปตฺติํ อาปชฺชิํ สเญฺจตนิกํ สุกฺกวิสฺสฎฺฐิํ เอกาหปฎิจฺฉนฺนํ, โสหํ สงฺฆํ เอกิสฺสา อาปตฺติยา สเญฺจตนิกาย สุกฺกวิสฺสฎฺฐิยา เอกาหปฎิจฺฉนฺนาย เอกาหปริวาสํ ยาจิํ, ตสฺส เม สโงฺฆ เอกิสฺสา อาปตฺติยา สเญฺจตนิกาย สุกฺกวิสฺสฎฺฐิยา เอกาหปฎิจฺฉนฺนาย เอกาหปริวาสํ อทาสิ, โสหํ ปริวสามิ, เวทยามาหํ ภเนฺต, เวทยตีติ มํ สโงฺฆ ธาเรตู’’ติ เอวํ ฯ</p>


<p>‘‘อิมญฺจ ปนตฺถํ คเหตฺวา ยาย กายจิ วาจาย อาโรเจตุํ วฎฺฎติเยวา’’ติ (จูฬว. อฎฺฐ. ๑๐๒) วจนโต ยาย กายจิ ภาสายปิ อาโรเจตุํ วฎฺฎติฯ</p>


<p> นฺติ เอตฺถ ‘‘ภิกฺขูน’’นฺติ เสโสฯ ปุเพฺพ อาโรจนฎฺฐานํ อสมฺปตฺตานํ อาคนฺตุกานํ ภิกฺขูนมฺปิฯ ติ เอกสฺส อาโรจเน โส เจ วุฑฺฒตโร โหติ, ‘‘ภเนฺต’’ติ วตฺวา ปุเพฺพ วุตฺตนเยเนว วตฺวา, นวโก เจ, ‘‘อาวุโส’’ติ วตฺวา อวสาเน ‘‘มํ อายสฺมา ธาเรตู’’ติ, เทฺว เจ โหนฺติ, ‘‘มํ อายสฺมนฺตา ธาเรนฺตู’’ติ, ตโย เจ, ‘‘มํ อายสฺมโนฺต ธาเรนฺตู’’ติ วตฺวา อาโรเจโนฺตวฯ ติ ‘‘ปกตเตฺตน ภิกฺขุนา สทฺธิํ เอกจฺฉเนฺน’’ติอาทินา (จูฬว. ๘๑) นเยน วุตฺตเอกเสนาสเน ปกตเตฺตน ภิกฺขุนา สทฺธิํ อรุณุฎฺฐาปนวเสน  กริยมาเนน สหวาเสน วา ‘‘ปกตตฺตภิกฺขูหิ วินา เอกเกน วาโส’’ติ วุตฺตวิปฺปวาเสน วา ‘‘อาคนฺตุกานํ อาโรจนาย อกรณ’’นฺติ วุตฺตอนาโรจเนน วา สมฺภวนฺตํ รตฺติเจฺฉทมกตฺวาฯ  ปาริวาสิกกฺขนฺธเก ปาริวาสิกสฺส ปญฺญตฺตวตฺตโต เอกมฺปิ อหาเปตฺวา จฯ ติ ปริวาสํ วสิตุํ  ปริกปฺปิตา สพฺพทิวสา ยาว ขิณนฺติ, ตาว วเสยฺยาติ อโตฺถฯ</p>


<p> ติ ตสฺส วิหารสฺส มหนฺตตฺตา อาคเต อาคนฺตุกภิกฺขู ปริเยสิตฺวา อาโรเจเนฺตน รตฺติเจฺฉทํ อกตฺวา ปริวาสํ โสเธตุํ น สกฺกา เจ โหติฯ ติ ตถา สมาทินฺนํ วตฺตํ อุปริ วกฺขมานนเยน นิกฺขิปิตฺวาฯ</p>


<p> กตฺถ นิกฺขิเปยฺยาติ อาห ติอาทิฯ ติ อตฺตโน ยสฺมิํ วตฺตํ สมาทินฺนํ, ตสฺมิํเยว สงฺฆมเชฺฌ วาฯ ติ ภิกฺขูสุ อุฎฺฐาย ตตฺถ ตตฺถ คเตสุ อโนฺตสีมายเยว โอหีเน เอกภิกฺขุมฺหิ วา อสติยา พหิสีมํ คเตน สริตกฺขเณ อตฺตนา สทฺธิํ คจฺฉเนฺต ตสฺสาเยว ปริสาย ปริวาสทาเน สมฺมุขีภูเต ปุคฺคเล วา อาคนฺตุกภิกฺขุ เจ, ตสฺส วา สนฺติเก อาโรเจตฺวา วตฺตํ นิกฺขิปิตพฺพนฺติ วุตฺตํ โหติฯ กถํ นิกฺขิเป’ติ อาห ติอาทิฯ ติ อิมินา ‘‘นิกฺขิปามี’’ติ เอตํ ปจฺจามสติฯ นฺติ อตฺตนา สมาทินฺนํ ตํ วตฺตํฯ</p>


<p> ติ ‘‘เอกปเทนาปิ ทฺวีหิ ปเทหิ วา ปนา’’ติ เอวํ อนนฺตโรทิตนโยฯ</p>


<p> ติ สคฺคโมกฺขาวรณาภาเวน ปกโต ปุพฺพสรูเปเนว ฐิโต อตฺตา เอตสฺสาติ ‘‘ปกตโตฺต’’ติ กถียติฯ นฺติ อรุณโต ปุริมกาเลฯ</p>


<p>ติ เอตฺถ ปาการาทีหิ ปริกฺขิตฺตํ เอกมฺปิ เสนาสนํ วิหรนฺติ อสฺมินฺติ กตฺวา ตถา วุจฺจติฯ เทฺว  เลฑฺฑุปาเต อติกฺกมฺมาติ โยชนาฯ เลฑฺฑุปาตทฺวยสฺส อวธิํ ทเสฺสติ ติ, ติ จฯ</p>


<p>ปริเกฺขปารหฎฺฐานํ  นาม กตมนฺติ?  (วิสุทฺธิ. ๑.๓๑) ธุตงฺคนิเทฺทเส ‘‘มชฺฌิมฎฺฐกถายํ ปน วิหารสฺสาปิ คามเสฺสว อุปจารํ นีหริตฺวา อุภินฺนํ เลฑฺฑุปาตานํ อพฺภนฺตรา มินิตพฺพ’นฺติ วุตฺตํฯ อิทเมตฺถปมาณ’’นฺติ วุตฺตตฺตา อปริกฺขิตฺตสฺส ปฐมเลฑฺฑุปาตํ โหติ, คาเม วุเตฺตน วิธินา วิหารปริยเนฺต ฐิตภตฺตสาลคิลานสาลาทิเสนาสเน เจ ปริเกฺขโป อตฺถิ, ตตฺถ วา, นตฺถิ เจ, นิพฺพโกสสฺส อุทกปาตฎฺฐาเน ฐิเตน มาตุคาเมน ฉฑฺฑิตภาชนโธวโนทกปตนฎฺฐาเน วา เสนาสนโต ทูเร เจติยงฺคเณ, โพธิยงฺคเณ วา ฐตฺวา พลมชฺฌิมสฺส ปุริสสฺส หตฺถํ ปสาเรตฺวา อตฺตโน พลปฺปมาเณน ขิตฺตสฺส มุฎฺฐิยา คหิตปาสาณสฺส ปตนฎฺฐานํ วิหารูปจาโร นาม, ตเทว ปาการาทีหิ  นามฯ ตตฺถ ฐตฺวา ตเถว ขิตฺตสฺส ปาสาณสฺส ปตนฎฺฐานํ เอโก เลฑฺฑุปาโต, ตตฺถาปิ ฐตฺวา ตเถว ขิตฺตสฺส ปาสาณสฺส ปตนฎฺฐานํ เอโก เลฑฺฑุปาโตติ เอวํ เทฺว เลฑฺฑุปาตา คเหตพฺพาฯ</p>


<p>ติ มคฺคโต อปสกฺกิตฺวาฯ ติ รุกฺขคหเนน วา ลตาคหเนน วาฯ ติ กณฺฎกสาขาทีหิ กตาย วติยาฯ</p>


<p>ติ ปุเพฺพ วุตฺตนเยน วตฺตํ สมาทิยิตฺวาฯ ติ ยถาวุตฺตนเยน อาโรเจตฺวาฯ</p>


<p>ติ ปุเพฺพ วุตฺตนเยน วตฺตํ นิกฺขิปิตฺวาฯ ติ อตฺตนา สทฺธิํ หตฺถปาสทานตฺถาย อาคโต ภิกฺขุฯ ติ เอตฺถ ‘‘สนฺติเก’’ติ เสโสฯ</p>


<p>  ติ อตฺตโน นวกตโร เจ, ‘‘อาวุโส’’ติ, วุโฑฺฒ เจ, ‘‘ภเนฺต’’ติ วตฺวา ยถาวุตฺตนเยเนว อาโรเจตฺวาฯ นฺติ อวเสสวินิจฺฉยํฯ ติ จูฬวคฺคาคตสฺส ตติยสมุจฺจยกฺขนฺธกสฺสฯ ติ ‘‘สเจ อโญฺญ โกจิ ภิกฺขุ เกนจิเทว กรณีเยนา’’ติอาทินา (จูฬว. อฎฺฐ. ๑๐๒) คตวินิจฺฉเยนาปิฯ</p>


<p>ติ ‘‘สเจ ยํ ภิกฺขุํ ตตฺถ อาคตํ ปสฺสติ, ภาสมานสฺส สทฺทํ สุณาติ, ตสฺส อาโรเจตพฺพํฯ ตถา อกโรนฺตสฺส รตฺติเจฺฉโท จ วตฺตเภโท จ โหติ ทุกฺกฎํ อาปชฺชติฯ สเจ โส ทฺวาทสรตนพฺภนฺตรํ ปตฺวา ตสฺส อชานนฺตเสฺสว ปกฺกโนฺต โหติ, รตฺติเจฺฉโทว โหติ, น วตฺตเภโท ฯ สเจ อตฺตนา สทฺธิํ อาคโต เกนจิเทว กรณีเยน คโต โหติ, วิหารํ คนฺตฺวา ยํ ปฐมํ ปสฺสติ, ตสฺส สนฺติเก อาโรเจตฺวา วตฺตํ นิกฺขิปิตพฺพํฯ เอวํ ปริกปฺปิตทิวเส ปุเณฺณ กุกฺกุจฺจวิโนทนตฺถํ อติเรเก จ ทิวเส วตฺตํ ปูเรตฺวา ปริโยสาเน วเตฺต อสมาทิเนฺน มานตฺตารโห น โหตีติ สงฺฆํ อุปสงฺกมฺม วตฺตํ สมาทิยิตฺวา  อาคตนเยเนว มานตฺตํ ยาจิตพฺพํฯ อนิกฺขิตฺตวเตฺตน จริตุกามสฺส ปุน วตฺตสมาทานํ กาตพฺพํ น โหตี’’ติ เอตฺตโก วิเสโส, อิมํ คตํ วินิจฺฉยํ ปกาเสยฺยาติ วุตฺตํ โหตีติฯ</p>

</p>


<p> ติ เอตฺถ ฉนฺทวเสน รโสฺส กโตฯ ติ พหู สงฺฆาทิเสเส อาปชฺชิตฺวาปิ ‘‘เอตฺตกาหํ อาปตฺติโย อาปโนฺน’’ติ อตฺตโน อาปนฺนสงฺฆาทิเสสาปตฺตีนํ ปริเจฺฉทํ  น ชานาติ, ‘‘มยา อาปนฺนาปตฺติ เอตฺตเก ทิวเส ปฎิจฺฉนฺนา’’ติ ทิวสปริเจฺฉทํ น ชานาติฯ</p>


<p> อิทานิ ตสฺส ปเภทํ ทเสฺสตุมาห ติอาทิฯ ติ สกลสํกิเลสปฺปหาเนน ปริสุทฺธสนฺตาเนหิ อุปาลิเตฺถราทิปุพฺพาจริเยหิฯ ติ เอโส ยถาวุตฺตสรูโป สุทฺธนฺตปริวาโสฯ ติ ‘‘โย อุปสมฺปทโต ปฎฺฐาย อนุโลมกฺกเมน วา’’ติอาทินา (จูฬว. อฎฺฐ. ๑๐๒)  วุตฺตนเยน อุปสมฺปทมาฬกโต ปฎฺฐาย อนุโลมวเสน วา อาโรจิตทิวสโต ปฎฺฐาย ปฎิโลมวเสน วา สรเนฺต ‘‘กิตฺตกานิ ทิวสานิ ปริสุโทฺธติ สรสี’’ติ วินยธเรหิ ปุจฺฉิเต ‘‘เอตฺตกํ กาลํ ปริสุโทฺธสฺมี’’ติ วุตฺตวโต เตน วุตฺตสุทฺธทินานิ ปริยนฺตํ กตฺวา ทิโนฺน ยาว อุปสมฺปนฺนทิวโส, ตาว พหุทิวเสสุ เนตพฺพํ มหาสุทฺธนฺตํ สนฺธาย อิตรทินานํ ปูเรตพฺพตฺตา จูฬสุทฺธโนฺต นามาติ วุตฺตํ โหติฯ</p>


<p>‘‘อยญฺหิ สุทฺธนฺตปริวาโส นาม อุทฺธมฺปิ อาโรหติ, เหฎฺฐาปิ โอโรหติ, อิทมสฺส ลกฺขณ’’นฺติ (จูฬว. อฎฺฐ. ๑๐๒) วุตฺตตฺตา อิมํ ปริวาสํ ปริวสนโต ปจฺฉา ทิวสํ สรโนฺต ปริกเปฺปตฺวา โยเชตฺวา คหิตทิวสโต วเฑฺฒติ วา หาเปติ วา, อุภยตฺถาปิ ‘‘ปุน ปริวาสทานกิจฺจํ นตฺถี’’ติ (จูฬว. อฎฺฐ. ๑๐๒) วจนโต ปุเพฺพ ทินฺนปริวาโสเยว ปมาณํ ฯ ‘‘เอตสฺส อปฺปฎิจฺฉนฺนํ ‘ปฎิจฺฉนฺนา’ติ วา อจิรปฎิจฺฉนฺนํ ‘จิรปฎิจฺฉนฺนา’ติ วา อสมฺพหุลมฺปิ ‘สมฺพหุลา’ติ วา วิปรีตโต คเหตฺวา วินยกมฺมํ กโรนฺตสฺส อาปตฺติโต วุฎฺฐานํ โหติ, ปฎิจฺฉนฺนํ ‘อปฺปฎิจฺฉนฺนา’ติอาทิวิปริยาเยน น โหตี’’ติ (จูฬว. อฎฺฐ. ๑๐๒ อตฺถโต สมานํ) คตนโย เวทิตโพฺพฯ</p>


<p>ติ  ‘‘โย ปน ยถาวุเตฺตน อนุโลมปฎิโลมนเยน ปุจฺฉิยมาโนปิ รตฺติปริยนฺตํ น ชานาติ, เนว สรติ, เวมติโก วา โหติ, ตสฺส ทิโนฺน สุทฺธนฺตปริวาโส มหาสุทฺธโนฺตติ วุจฺจตี’’ติ (จูฬว. อฎฺฐ. ๑๐๒)  นิทฺทิฎฺฐสรูโป มหาสุทฺธโนฺต นามฯ ‘‘อยํ อุทฺธํ นาโรหติ, เหฎฺฐา ปน โอโรหตี’’ติ วุตฺตตฺตา อยํ ปริวาโส ยาว อุปสมฺปนฺนทิวโส, ตาว ปูเรตพฺพโต ตโต อุทฺธํ นาโรหติฯ อนฺตราเฬ อตฺตโน สุทฺธกาลํ ปริกเปฺปตฺวา สรติ เจ, ตโต ปฎฺฐาย นิวตฺตนโต ทิวสหานํ ปน โหเตวฯ</p>


<p> ‘‘อญฺญตโร ภิกฺขุ สมฺพหุลา สงฺฆาทิเสสา อาปตฺติโย อาปโนฺน โหติ, โส อาปตฺติปริยนฺตํ น ชานาติ, รตฺติปริยนฺตํ น ชานาตี’’ติ (จูฬว. ๑๕๖) อาคตวตฺถุมฺหิ อิมสฺส ปริวาสสฺส อนุญฺญาตตฺตา ตํ วตฺถุํ สงฺคเหตุํ ‘‘อาปตฺตีนํ จา’’ติอาทิํ วตฺวาปิ ‘‘อาปตฺติปริยนฺตํ ปน ‘เอตฺตกา อหํ อาปตฺติโย อาปโนฺน’ติ ชานาตุ วา มา วา, อการณเมต’’นฺติ (จูฬว. อฎฺฐ. ๑๐๒) ปฎิเสเธตฺวา  ปธานภาเวน วุตฺตรตฺติปริยนฺตสฺส อปริชานนมตฺตเมว ปมาณนฺติ ทเสฺสตุมาห ติอาทิฯ  สุทฺธนฺตปริวาโส เอกจฺจํ รตฺติปริเจฺฉทํ, สกลํ วา รตฺติปริเจฺฉทํ อชานโต วา วิมติสฺส วา ทาตโพฺพติ โยชนาฯ</p>

</p>


<p> อิตโรปิ โส สโมธานปริวาโส ติธา มโตติ โยชนาฯ ธาตุสทฺทานํ อเนกตฺถตฺตา ‘‘โอธาน’’นฺติ มกฺขนํ วุจฺจติฯ เตนาห  ‘‘โอธุนิตฺวา  มเกฺขตฺวา’’ติ (จูฬว. อฎฺฐ. ๑๐๒)ฯ นฺติ ปเกฺขโป วุจฺจติฯ ยถาห  ‘‘สโมทหิตฺวา’’ติฯ โอธานญฺจ สโมธานญฺจ  ตํ ยตฺถ โส ปริวาโส ติ เวทิตโพฺพฯ อริสาทิคเณ อโนฺตคธตฺตา เหตฺถ, อุปริ จ เอวรูเป ฐาเน อ-การปจฺจโย ทฎฺฐโพฺพ ฯ ปริวุตฺถทิวสานํ มกฺขนญฺจ มูลาปตฺติยํ อนฺตราปตฺตีนํ ปกฺขิปนญฺจ ยสฺมิํ โส ปริวาโสติ วุตฺตํ โหติฯ เตเนเวตฺถ ‘‘ทิวเส ปริวุเตฺถ ตุ, โอธุนิตฺวา ปทียเต’’ติ วกฺขติฯ ยถาห  ‘‘ปริวุตฺถทิวเส โอธุนิตฺวา มเกฺขตฺวา ปุริมาย อาปตฺติยา มูลทิวสปริเจฺฉเท ปจฺฉา อาปนฺนํ อาปตฺติํ สโมทหิตฺวา’’ติ (จูฬว. อฎฺฐ. ๑๐๒)ฯ</p>


<p>อคฺฆปุพฺพโก มิสฺสกปุพฺพโก สโมธานปริวาโสติ โยชนา, อคฺฆสโมธานปริวาโส มิสฺสกสโมธานปริวาโสติ วุตฺตํ โหติฯ อโคฺฆ จ มิสฺสโก จ  เต ปุพฺพกา เอตสฺสาติ  สโมธาโนฯ อเคฺฆน สโมธานํ  ตํ ยตฺถ โส  อาปนฺนาสุ พหูสุ สพฺพจิรปฎิจฺฉนฺนาปตฺตีนํ ทิวสคณนเคฺฆเนว ปจฺฉา อาปนฺนอาปตฺตีนํ ปเกฺขปยุตฺตปริวาโสติ อโตฺถฯ ยถาห  ‘‘อคฺฆสโมธาโน นาม สมฺพหุลาสุ อาปตฺตีสุ ยา เอกา วา เทฺว วา ติโสฺส วา สมฺพหุลา วา อาปตฺติโย สพฺพจิรปฎิจฺฉนฺนาโย, ตาสํ อเคฺฆน สโมธาย ตาสํ รตฺติปริเจฺฉทวเสน อวเสสานํ อูนตรปฎิจฺฉนฺนานํ อาปตฺตีนํ ปริวาโส ทิยฺยติ, อยํ วุจฺจติ อคฺฆสโมธาโน’’ติ (จูฬว. อฎฺฐ. ๑๐๒)ฯ มิสฺสกานํ นานาวตฺถุกานํ อาปตฺตีนํ สโมธานํ  ตํ ยตฺถ โส ปริวาโส ฯ มิสฺสกานํ นานาวตฺถุกานํ อาปตฺตีนํ เอกโต ปเกฺขปยุโตฺต ปริวาโสติ อโตฺถฯ ยถาห  ‘‘มิสฺสกสโมธาโน  นาม โย นานาวตฺถุกา อาปตฺติโย เอกโต กตฺวา ทิยฺยตี’’ติ (จูฬว. อฎฺฐ. ๑๐๒)ฯ</p>


<p> เอวํ ติวิเธ สโมธานปริวาเส ปฐมปริวาสสฺส วิเสสนภูตตาย อวยวานํ ทฺวินฺนํ โอธานสโมธานสทฺทานํ อตฺถานุวาเทน ตทุภยโอธานสโมธานสรูปํ วิธาตุมาห ติฯ ตตฺถ ปฐมสฺส โอธาน-สทฺทสงฺขาตสฺส อวยวสฺส อตฺถสรูปานุวาทมาห ติฯ ทุติยาวยวสงฺขาตสโมธาน-สทฺทสฺส อตฺถสรูปานุวาทมาห ติฯ เตเนว อุภยตฺถานุวาเท ติ ปททฺวยสฺส, ติ กิริยาปททฺวยสฺส จ วิสุํ วิสุํ คหิตตฺตา ปุนรุตฺติโทสาภาโว เวทิตโพฺพฯ เอวํ อวยวตฺถานุวาเทน วิธาตพฺพสมุทายํ ทเสฺสตุมาห ติฯ เอตฺถ ติ -สโทฺท เหตุมฺหิฯ ติ เอตฺถ เอต-สทฺทสมฺพเนฺธน ‘‘โย’’ติ ลพฺภติฯ</p>


<p>ตตฺรายํ  โยชนา – อาปชฺชิตฺวา…เป.… โอธุนิตฺวา โย ยสฺมา ปทียเต, ปุริมาปตฺติยา…เป.… โย ยสฺมา ทาตโพฺพ, ตสฺมา เอโสธานสโมธานปริวาโส ปกาสิโตติฯ</p>


<p>ตตฺถ ติ ปฎิจฺฉนฺนาปตฺติยา ปริวสโนฺต วา มานตฺตารโห วา มานตฺตํ จรโนฺต วา อพฺภานารโห วา หุตฺวา กทาจิ อญฺญํ สงฺฆาทิเสสาปตฺติํ อาปชฺชิตฺวาฯ ติ ปฐมํ อาปนฺนาปตฺติยาปฎิจฺฉาทิตกาเลน สมํ วา อูนํ วา กาลํ ปฎิจฺฉาเทนฺตสฺสฯ ‘‘มูลายปฎิกสฺสเนน เต ปริวุตฺถทิวเส จ มานตฺตจิณฺณทิวเส  จ สเพฺพ โอธุนิตฺวา’’ติ (จูฬว. อฎฺฐ. ๑๐๒) วจนโต เอตฺถ ติ อุปลกฺขณตฺตา ‘‘มานตฺตจิเณฺณ จา’’ติ คเหตพฺพํฯ ติ จ มูลายปฎิกสฺสนวเสน มเกฺขตฺวา, อทิวเส กตฺวาติ อธิปฺปาโยฯ</p>


<p>โย ยสฺมา ปทียเต, โส ปริวาโส สฎฺฐิวสฺสานิ ปริวสิตฺวา มานตฺตารโห หุตฺวาปิ อนฺตราปตฺติํ อาปชฺชิตฺวา เอกาหมฺปิ ปฎิจฺฉาทิเต มูลายปฎิกสฺสเนน เต ทิวเส สเพฺพ มเกฺขตฺวา ตาเนว สฎฺฐิวสฺสานิ ปุนปิ ยสฺมา ปทียเตติ อโตฺถฯ ยถาห  ‘‘สฎฺฐิวสฺสานิ ปริวสิตฺวา มานตฺตารโห หุตฺวาปิ หิ เอกทิวสํ อนฺตราปตฺติํ ปฎิจฺฉาเทตฺวา ปุนปิ สฎฺฐิวสฺสานิ ปริวาสารโห โหตี’’ติ (จูฬว. อฎฺฐ. ๑๐๒)ฯ</p>


<p>ติ เตน อาปนฺนาสุ สมฺพหุลาสุ อาปตฺตีสุ สพฺพาปตฺตีนํ ปุเรตรเมว ปฎิจฺฉนฺนาย อาปตฺติยาฯ ติ ปฐมํ วีติกฺกมทิวเสฯ ติ ‘‘อสุกสํวจฺฉเร อสุกมาเส อสุกทิวเส’’ติ นิยมิเตฯ  ปกฺขิปิตฺวา ทาตโพฺพติ สมฺพโนฺธฯ ติ วิธานโต สเงฺฆน ทาตโพฺพติ โยเชตพฺพํ,  วุเตฺตน วิธินา ยาจมานสฺส ตเตฺถว วุตฺตวิธินา สเงฺฆน ทาตโพฺพติ อโตฺถฯ ‘‘เอโส โอธานสโมธานปริวาโส’’ติ ปทเจฺฉโทฯ</p>


<p> ตถา วุจฺจตีติ สมฺพโนฺธฯ ติ -สโทฺท เหตุมฺหิฯ ติ ตํสทฺทสมฺพเนฺธน ‘‘โย’’ติ ลพฺภติฯ ตตฺรายํ โยชนา – สมฺพหุลา…เป.… ตาสํ อคฺฆวเสน ตโต อูนปฎิจฺฉนฺนานํ อาปตฺตีนํ  สโมธาย โย ยสฺมา ปทาตโพฺพ ปริวาโส, ตสฺมา โส ยถา อวยวตฺถวเสน  ‘‘โอธานสโมธาโน’’ติ ปริวาโส วุโตฺต, ตถา ‘‘อคฺฆสโมธาโน’’ติ วุจฺจตีติฯ</p>


<p>ตตฺถ ติ ยาสํ อาปตฺตีนํ ปริวสิตุกาโม, ตาสุ สมฺพหุลาสุ อาปตฺตีสุ, นิทฺธารเณ ภุมฺมํฯ ติอาทิ นิทฺธาริยนิเทฺทโสฯ  อาปตฺตีนํฯ ติ คณนวเสน, รตฺติปริเจฺฉทวเสนาติ วุตฺตํ โหติฯ ยถาห  ‘‘ตาสํ รตฺติปริเจฺฉทวเสนา’’ติ (จูฬว. อฎฺฐ. ๑๐๒)ฯ ‘‘ปทาตโพฺพ’’ติ อิมินา สมฺพโนฺธฯ ติ จิรปฎิจฺฉนฺนาปตฺติโตฯ นฺติ เอตฺถ อุปโยคเตฺถ สามิวจนํ, อูนปฎิจฺฉนฺนาโย อาปตฺติโย สโมธายาติ วุตฺตํ โหติฯ</p>


<p> นานา สุกฺกวิสฺสฎฺฐิอาทีนิ วตฺถูนิ ยาสํ ตา  นานาวตฺถุกา สญฺญา ยาสํ อาปตฺตีนํ ตา ติ เอตฺถ ‘‘ยา’’ติ เสโส, สุกฺกวิสฺสฎฺฐิอาทิกุลทูสนาวสานา ยา สพฺพา เตรส สงฺฆาทิเสสา อาปตฺติโยติ อโตฺถฯ ติ เอตฺถ ปิ-สโทฺท วตฺตโพฺพฯ ติ เอตฺถ ‘‘ปริวาโส’’ติ อาเนตฺวา สมฺพนฺธิตพฺพํฯ ตา สพฺพาปิ เอกโต กตฺวา ทาตโพฺพ ปริวาโสติ โยชนาฯ ตสฺส เตรส สงฺฆาทิเสสาปตฺติโยปิ เอกโต กตฺวาติ อโตฺถฯ ‘‘อหํ ภเนฺต สมฺพหุลา สงฺฆาทิเสสา อาปตฺติโย อาปชฺชิํ เอกํ สุกฺกวิสฺสฎฺฐิํ…เป.… เอกํ กุลทูสกํ, โสหํ ภเนฺต สงฺฆํ ตาสํ อาปตฺตีนํ สโมธานปริวาสํ ยาจามี’’ติ ติกฺขตฺตุํ ยาจนาย จ ตทนุรูปาย ญตฺติยา จ กมฺมวาจาสุ จ นามํ  วตฺวา ทาตพฺพปริวาโส  ‘‘มิสฺสกสโมธานปริวาโส’’ติ ญาโตฯ เทฺว, ติโสฺส, จตโสฺส, อติเรกา จ อาปนฺนสฺสาปิ ปริวาสํ เทเนฺตน อิมินา นิยาเมน วตฺถุํ, นามํ วิเสเสตฺวา คเหตพฺพํฯ</p>

</p>


<p> ติ ติวิเธ ปริวาเส อญฺญตรสฺส วเสน ปริวุตฺถปริวาสสฺสฯ ติ ปริวาสโต อุตฺตริ ฉ รตฺติโย, ฉ ทิวเสติ วุตฺตํ โหติ, ‘‘จริตุ’’นฺติ เสโส, จรณกิริยาย อจฺจนฺตสํโยเค อุปโยควจนํฯ มานตฺตํ เทยฺยนฺติ โยชนา, ‘‘สเงฺฆนา’’ติ สามตฺถิยา  ลพฺภติฯ  วุตฺตนเยน โยเชตฺวา ฉารตฺตญฺจ ทาตโพฺพ, ภิกฺขุมานนวิธิ ภิกฺขุสฺส ทาตโพฺพติ อโตฺถฯ</p>


<p>‘‘ปริวุตฺถปริวาสสฺสา’’ติ อิมินา ปฎิจฺฉนฺนมานตฺตํ ปกตํ, ตตฺถ ปเภเท อสติ กสฺมา ‘‘ปฎิจฺฉนฺนาปฎิจฺฉนฺนวสา ทุเว’’ติ วุตฺตนฺติ? ปกตเภทมนเปกฺขิตฺวา ฉารตฺตมานเตฺต ลพฺภมานวิสยเภทํ ทเสฺสตุํ วุตฺตํฯ เอวญฺหิ สติ สโมธานมานเตฺต จ ‘‘ฉารตฺตํ มานตฺตํ เทตู’’ติ (จูฬว. ๑๒๘)  วุตฺตตฺตา ตมฺปิ คเหตฺวา ‘‘ติธา’’ติ กสฺมา น วุตฺตนฺติ? ตมฺปิ ปฎิจฺฉนฺนาปตฺติยา ปริวุตฺถปริวาสเสฺสว ทาตพฺพมานตฺตนฺติ ปฎิจฺฉนฺนมานตฺตวจเนเนว สงฺคหิตตฺตา วิสุํ น วุตฺตํฯ เตเนว จตุพฺพิเธ มานเตฺต อิเมหิ ทฺวีหิ วินา ทเสฺสตเพฺพสุ ทฺวีสุ มานเตฺตสุ ปกฺขมานตฺตมตฺตํ ‘‘ฉาเทนฺติยา’’ติอาทิคาถาย ทเสฺสตฺวา สโมธานมานตฺตํ วิสุํ น ทสฺสิตนฺติ ทฎฺฐพฺพํฯ</p>


<p> นฺติ ‘‘ปริกฺขิตฺตวิหารสฺสา’’ติอาทินา ยถาวุตฺตคาถาทฺวเยน นิทฺทิฎฺฐปฺปการํฯ   นฺติ เอตฺถ ‘‘สนฺติเก’’ติ วกฺขมานโต ลพฺภติฯ  จตุนฺนํ สมฺมุขา อุกฺกุฎิกํ นิสีทิตฺวา อญฺชลิํ ปคฺคเหตฺวา ตํ วตฺตํ สมาทิยิตฺวาติ อโตฺถฯ ‘‘ตํ เตสํ สนฺติเก’’ติ อิทํ ‘‘อาโรเจตฺวา’’ติ อิมินาปิ ยุชฺชติฯ เตสเมว สมฺมุขา นิสิเนฺนน ‘‘อหํ ภเนฺต เอกํ อาปตฺติํ อาปชฺชิํ สเญฺจตนิกํ สุกฺกวิสฺสฎฺฐิ’’นฺติอาทินา นเยน คตํ อาโรจนํ กตฺวาฯ อิมินา อโนฺตอรุเณ ทิฎฺฐานํ อเญฺญสมฺปิ อาโรจนํ อุปลกฺขิตํฯ</p>


<p>นฺติ เอตฺถ ‘‘อรุเณ อุฎฺฐิเต’’ติ อชฺฌาหริตพฺพํฯ อรุเณ อุคฺคเต เตสํ ภิกฺขูนํ สมฺมุขา ยถาวุตฺตนเยเนว นิสีทิตฺวา ‘‘วตฺตํ นิกฺขิปามิ, มานตฺตํ นิกฺขิปามี’’ติ อิเมสุ ทฺวีสุ เอกํ วา ทฺวยเมว วา วตฺวา วตฺตํ นิกฺขิเปฯ</p>


<p>  มานตฺตสฺสฯ ติ เอตฺถ -สเทฺทน วตฺตเภโท คหิโตฯ อฎฺฐกถาวเสน ปาฬิวเสนาติ โยชนาฯ</p>


<p> วีสติยา  ภิกฺขูนํ วโคฺค สมูโห  โส เอว ติ โอสาเรยฺย, อพฺภนฺตรํ กเรยฺยาติ อโตฺถฯ ติ สมุจฺจยกฺขนฺธกาคตกฺกเมนฯ ติ สํวาเสน อโนฺต กโต, ติ ปกติสภาโว, อาปตฺติํ อนาปนฺนกาลสทิโส โหตีติ อโตฺถฯ</p>


<p> อาปตฺติํ ฉาเทนฺติยา ภิกฺขุนิยาติ โยชนา, ‘‘อาปชฺชิตฺวา’’ติ เสโส, อาปตฺติํ อาปชฺชิตฺวา ‘‘อาปตฺติ จา’’ติอาทินา (วิ. วิ. ๕๐๕) นเยน ปุเพฺพ ทสฺสิเตหิ ทสหิ อเงฺคหิ ปฎิจฺฉาเทนฺติยา ภิกฺขุนิยา อตฺตโน อาปตฺติํ ฉาเทนฺติยา ภิกฺขุนิยาฯ ติ เอตฺถ ติ อิมินา อญฺญิสฺสา  อาปตฺติํ ปฎิจฺฉาเทนฺติยา วชฺชปฎิจฺฉาทิกาสงฺขาตปาราชิกาปตฺตีติ ทีปิตํ โหติฯ ติ อิมินา ภิกฺขุสฺส ทุกฺกฎาปตฺติภาวํ ทีเปติฯ</p>


<p> วิรุทฺธมตฺถํ นยติ ปชหตีติ  วินิจฺฉโย, ตํ วินยปิฎกตฺถวินิจฺฉยวิเสสวิสยํ สโมฺมหสงฺขาตํ วิรุทฺธํ ปจฺจตฺถิกํ ตทงฺควเสน ปชหนโต สงฺขาตํ ตโต เอว อติพุทฺธิทีปนํ, อติสเยน พุทฺธิํ ทีเปตีติ  ตํ วินยตฺถวินิจฺฉยกํ ญาณปทีปํ วิเสเสน ชาเลนฺตํฯ วิวิเธหิ นเยหิ ยุตฺตตาย ติ วินยปิฎกสฺส ปรสนฺตานปาปเน, วินยวณฺณนายนฺติ วุตฺตํ โหติฯ</p>

</p>


<p>วินยวินิจฺฉยวณฺณนาย</p>

</p>





