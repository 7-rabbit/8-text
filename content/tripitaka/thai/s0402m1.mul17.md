<h1>๓. วินยเปยฺยาลํ</h1>
<p> ‘‘เทฺวเม  , ภิกฺขเว, อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ กตเม เทฺว? สงฺฆสุฎฺฐุตาย สงฺฆผาสุตาย… ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย… ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตาย… ทิฎฺฐธมฺมิกานํ เวรานํ สํวราย, สมฺปรายิกานํ เวรานํ ปฎิฆาตาย… ทิฎฺฐธมฺมิกานํ วชฺชานํ สํวราย, สมฺปรายิกานํ วชฺชานํ ปฎิฆาตาย… ทิฎฺฐธมฺมิกานํ ภยานํ สํวราย, สมฺปรายิกานํ ภยานํ ปฎิฆาตาย… ทิฎฺฐธมฺมิกานํ อกุสลานํ ธมฺมานํ สํวราย, สมฺปรายิกานํ อกุสลานํ ธมฺมานํ ปฎิฆาตาย… คิหีนํ อนุกมฺปาย, ปาปิจฺฉานํ ภิกฺขูนํ ปกฺขุปเจฺฉทาย… อปฺปสนฺนานํ ปสาทาย, ปสนฺนานํ ภิโยฺยภาวาย… สทฺธมฺมฎฺฐิติยา วินยานุคฺคหายฯ อิเม โข, ภิกฺขเว, เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺต’’นฺติฯ</p>


<p> ‘‘เทฺวเม, ภิกฺขเว, อตฺถวเส ปฎิจฺจ ตถาคเตน สาวกานํ ปาติโมกฺขํ ปญฺญตฺตํ…เป.… ปาติโมกฺขุเทฺทโส ปญฺญโตฺต… ปาติโมกฺขฎฺฐปนํ  ปญฺญตฺตํ… ปวารณา ปญฺญตฺตา… ปวารณฎฺฐปนํ ปญฺญตฺตํ…  ตชฺชนียกมฺมํ ปญฺญตฺตํ… นิยสฺสกมฺมํ ปญฺญตฺตํ… ปพฺพาชนียกมฺมํ ปญฺญตฺตํ… ปฎิสารณียกมฺมํ ปญฺญตฺตํ… อุเกฺขปนียกมฺมํ ปญฺญตฺตํ… ปริวาสทานํ ปญฺญตฺตํ… มูลาย ปฎิกสฺสนํ ปญฺญตฺตํ… มานตฺตทานํ ปญฺญตฺตํ… อพฺภานํ ปญฺญตฺตํ… โอสารณียํ ปญฺญตฺตํ… นิสฺสารณียํ ปญฺญตฺตํ… อุปสมฺปทา ปญฺญตฺตา… ญตฺติกมฺมํ ปญฺญตฺตํ… ญตฺติทุติยกมฺมํ ปญฺญตฺตํ… ญตฺติจตุตฺถกมฺมํ ปญฺญตฺตํ… อปญฺญเตฺต ปญฺญตฺตํ… ปญฺญเตฺต อนุปญฺญตฺตํ… สมฺมุขาวินโย ปญฺญโตฺต… สติวินโย ปญฺญโตฺต… อมูฬฺหวินโย ปญฺญโตฺต… ปฎิญฺญาตกรณํ ปญฺญตฺตํ… เยภุยฺยสิกา ปญฺญตฺตา… ตสฺสปาปิยสิกา ปญฺญตฺตา… ติณวตฺถารโก ปญฺญโตฺตฯ กตเม เทฺว? สงฺฆสุฎฺฐุตาย, สงฺฆผาสุตาย… ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย… ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตาย… ทิฎฺฐธมฺมิกานํ เวรานํ สํวราย, สมฺปรายิกานํ เวรานํ ปฎิฆาตาย… ทิฎฺฐธมฺมิกานํ วชฺชานํ สํวราย, สมฺปรายิกานํ วชฺชานํ ปฎิฆาตาย… ทิฎฺฐธมฺมิกานํ  ภยานํ สํวราย, สมฺปรายิกานํ ภยานํ ปฎิฆาตาย… ทิฎฺฐธมฺมิกานํ อกุสลานํ  ธมฺมานํ สํวราย, สมฺปรายิกานํ อกุสลานํ ธมฺมานํ ปฎิฆาตาย… คิหีนํ อนุกมฺปาย, ปาปิจฺฉานํ ภิกฺขูนํ ปกฺขุปเจฺฉทาย… อปฺปสนฺนานํ  ปสาทาย, ปสนฺนานํ ภิโยฺยภาวาย… สทฺธมฺมฎฺฐิติยา, วินยานุคฺคหายฯ อิเม โข, ภิกฺขเว, เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺต’’ติฯ</p>

</p>





