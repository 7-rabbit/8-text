<h1>๑๕. โสฬสกนิปาโต</h1>
<h3>๑. อญฺญาสิโกณฺฑญฺญเตฺถรคาถาวณฺณนา</h3>
<p>โสฬสกนิปาเต    ติอาทิกา อายสฺมโต อญฺญาสิโกณฺฑญฺญเตฺถรสฺส คาถาฯ กา อุปฺปตฺติ? อยมฺปิ ปทุมุตฺตรสฺส ภควโต กาเล หํสวตีนคเร คหปติมหาสาลกุเล นิพฺพตฺติตฺวา วิญฺญุตํ ปตฺวา เอกทิวสํ สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ อตฺตโน สาสเน ปฐมํ ปฎิวิทฺธธมฺมรตฺตญฺญูนํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ ปเตฺถโนฺต สตสหสฺสภิกฺขุปริวารสฺส สตฺถุโน สตฺตาหํ มหาทานํ ปวเตฺตตฺวา ปณิธานํ อกาสิฯ สตฺถาปิสฺส อนนฺตรายตํ ทิสฺวา ภาวินิํ สมฺปตฺติํ พฺยากาสิฯ โส ยาวชีวํ ปุญฺญานิ กตฺวา สตฺถริ ปรินิพฺพุเต เจติเย ปติฎฺฐาปิยมาเน อโนฺตเจติเย รตนฆรํ กาเรสิ, เจติยํ ปริวาเรตฺวา สหสฺสรตนคฺฆิยานิ จ กาเรสิฯ</p>


<p>โส เอวํ ปุญฺญานิ กตฺวา, ตโต จวิตฺวา, เทวมนุเสฺสสุ สํสรโนฺต วิปสฺสิสฺส ภควโต กาเล มหากาโล นาม กุฎุมฺพิโก หุตฺวา อฎฺฐกรีสมเตฺต เขเตฺต สาลิคพฺภํ ผาเลตฺวา, คหิตสาลิตณฺฑุเลหิ อสมฺภินฺนขีรปายาสํ สมฺปาเทตฺวา, ตตฺถ มธุสปฺปิสกฺกราทโย ปกฺขิปิตฺวา, พุทฺธปฺปมุขสฺส สงฺฆสฺส อทาสิฯ สาลิคพฺภํ ผาเลตฺวา คหิตคหิตฎฺฐานํ ปุน ปูรติ, ปุถุกกาเล ปุถุกคฺคํ นาม อทาสิฯ ลายเน ลายนคฺคํ, เวณิกรเณ เวณคฺคํ, กลาปาทิกรเณ กลาปคฺคํ, ขลคฺคํ, ภณฺฑคฺคํ, มินคฺคํ, โกฎฺฐคฺคนฺติ; เอวํ เอกสเสฺส นว วาเร อคฺคทานํ นาม อทาสิฯ ตมฺปิ สสฺสํ อติเรกตรํ สมฺปนฺนํ อโหสิฯ</p>


<p>เอวํ ยาวชีวํ ปุญฺญานิ กตฺวา, ตโต จุโต เทวโลเก นิพฺพตฺติตฺวา เทเวสุ จ มนุเสฺสสุ จ สํสรโนฺต, อมฺหากํ ภควโต อุปฺปตฺติโต ปุเรตรเมว  กปิลวตฺถุนครสฺส อวิทูเร โทณวตฺถุนามเก พฺราหฺมณคาเม พฺราหฺมณมหาสาลกุเล นิพฺพตฺติฯ ตสฺส ติ โคตฺตโต อาคตํ นามํ อโหสิฯ โส วยปฺปโตฺต ตโย เวเท อุคฺคเหตฺวา ลกฺขณมเนฺตสุ จ ปารํ อคมาสิฯ เตน สมเยน อมฺหากํ โพธิสโตฺต  ตุสิตปุรโต จวิตฺวา กปิลวตฺถุปุเร สุโทฺธทนมหาราชสฺส  เคเห นิพฺพตฺติฯ ตสฺส นามคฺคหณทิวเส อฎฺฐุตฺตรสเตสุ พฺราหฺมเณสุ อุปนีเตสุ เย อฎฺฐ พฺราหฺมณา ลกฺขณปริคฺคหณตฺถํ มหาตลํ อุปนีตาฯ โส เตสุ สพฺพนวโก หุตฺวา, มหาปุริสสฺส ลกฺขณนิปฺผตฺติํ ทิสฺวา, ‘‘เอกํเสน อยํ พุโทฺธ ภวิสฺสตี’’ติ นิฎฺฐํ คนฺตฺวา มหาสตฺตสฺส อภินิกฺขมนํ อุทิกฺขโนฺต วิจรติฯ</p>


<p>โพธิสโตฺตปิ โข มหตา ปริวาเรน วฑฺฒมาโน อนุกฺกเมน วุทฺธิปฺปโตฺต ญาณปริปากํ คนฺตฺวา เอกูนติํสติเม วเสฺส มหาภินิกฺขมนํ นิกฺขมโนฺต อโนมานทีตีเร ปพฺพชิตฺวา อนุกฺกเมน อุรุเวลํ คนฺตฺวา ปธานํ ปทหิฯ ตทา โกณฺฑโญฺญ มาณโว มหาสตฺตสฺส ปพฺพชิตภาวํ สุตฺวา, ลกฺขณปริคฺคาหกพฺราหฺมณานํ ปุเตฺตหิ วปฺปมาณวาทีหิ สทฺธิํ อตฺตปญฺจโม ปพฺพชิตฺวา, อนุกฺกเมน โพธิสตฺตสฺส สนฺติกํ อุปสงฺกมิตฺวา, ฉพฺพสฺสานิ ตํ อุปฎฺฐหโนฺต ตสฺส โอฬาริกาหารปริโภเคน นิพฺพิโนฺน อปกฺกมิตฺวา อิสิปตนํ อคมาสิฯ อถ โข โพธิสโตฺต โอฬาริกาหารปริโภเคน ลทฺธกายพโล เวสาขปุณฺณมายํ โพธิรุกฺขมูเล อปราชิตปลฺลเงฺก นิสิโนฺน ติณฺณํ มารานํ มตฺถกํ มทฺทิตฺวา, อภิสมฺพุโทฺธ หุตฺวา, สตฺตสตฺตาหํ โพธิมเณฺฑเยว วีตินาเมตฺวา, ปญฺจวคฺคิยานํ ญาณปริปากํ ญตฺวา, อาสาฬฺหีปุณฺณมายํ อิสิปตนํ คนฺตฺวา, เตสํ ธมฺมจกฺกปวตฺตนสุตฺตนฺตํ (มหาว. ๑๓ อาทโย; สํ. นิ. ๕.๑๐๘๑) เทเสสิฯ เทสนาปริโยสาเน โกณฺฑญฺญเตฺถโร อฎฺฐารสหิ พฺรหฺมโกฎีหิ สทฺธิํ โสตาปตฺติผเล ปติฎฺฐาสิฯ อถ ปญฺจมิยํ ปกฺขสฺส อนตฺตลกฺขณสุตฺตนฺตเทสนาย (มหาว. ๒๐; สํ. นิ. ๓.๕๙) อรหตฺตํ สจฺฉากาสิฯ เตน วุตฺตํ  (อป. เถร ๑.๑.๕๙๖-๖๑๒) –</p>


<p>
‘‘ปทุมุตฺตรสมฺพุทฺธํ, โลกเชฎฺฐํ วินายกํ;  
  
พุทฺธภูมิมนุปฺปตฺตํ, ปฐมํ อทฺทสํ อหํฯ  
</p>
  
<p>
‘‘ยาวตา โพธิยา มูเล, ยกฺขา สเพฺพ สมาคตา;  
  
สมฺพุทฺธํ ปริวาเรตฺวา, วนฺทนฺติ ปญฺชลีกตาฯ  
</p>
  
<p>
‘‘สเพฺพ เทวา ตุฎฺฐมนา, อากาเส สญฺจรนฺติ เต;  
  
พุโทฺธ อยํ อนุปฺปโตฺต, อนฺธการตโมนุโทฯ  
</p>
  
<p>
‘‘เตสํ  
หาสปเรตานํ, มหานาโท อวตฺตถ;  
  
กิเลเส ฌาปยิสฺสาม, สมฺมาสมฺพุทฺธสาสเนฯ  
</p>
  
<p>
‘‘เทวานํ คิรมญฺญาย, วาจาสภิมุทีริหํ;  
  
หโฎฺฐ หเฎฺฐน จิเตฺตน, อาทิภิกฺขมทาสหํฯ  
</p>
  
<p>
‘‘มม สงฺกปฺปมญฺญาย, สตฺถา โลเก อนุตฺตโร;  
  
เทวสเงฺฆ นิสีทิตฺวา, อิมา คาถา อภาสถฯ  
</p>
  
<p>
‘‘สตฺตาหํ  
อภินิกฺขมฺม, โพธิํ อชฺฌคมํ อหํ;  
  
อิทํ เม ปฐมํ ภตฺตํ, พฺรหฺมจาริสฺส ยาปนํฯ  
</p>
  
<p>
‘‘ตุสิตา หิ อิธาคนฺตฺวา, โย เม ภิกฺขํ อุปานยิ;  
  
ตมหํ กิตฺตยิสฺสามิ, สุโณถ มม ภาสโตฯ  
</p>
  
<p>
‘‘ติํสกปฺปสหสฺสานิ, เทวรชฺชํ กริสฺสติ;  
  
สเพฺพ เทเว อภิโภตฺวา, ติทิวํ อาวสิสฺสติฯ  
</p>
  
<p>
‘‘เทวโลกา จวิตฺวาน, มนุสฺสตฺตํ คมิสฺสติ;  
  
สหสฺสธา จกฺกวตฺตี, ตตฺถ รชฺชํ กริสฺสติฯ  
</p>
  
<p>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ติทสา โส จวิตฺวาน, มนุสฺสตฺตํ คมิสฺสติ;  
  
อคารา ปพฺพชิตฺวาน, ฉพฺพสฺสานิ วสิสฺสติฯ  
</p>
  
<p>
‘‘ตโต สตฺตมเก วเสฺส, พุโทฺธ สจฺจํ กเถสฺสติ;  
  
โกณฺฑโญฺญ นาม นาเมน, ปฐมํ สจฺฉิกาหิติฯ  
</p>
  
<p>
‘‘นิกฺขเนฺตนานุปพฺพชิํ, ปธานํ สุกตํ มยา;  
  
กิเลเส ฌาปนตฺถาย, ปพฺพชิํ, อนคาริยํฯ  
</p>
  
<p>
‘‘อภิคนฺตฺวาน สพฺพญฺญู, พุโทฺธ โลเก สเทวเก;  
  
อิสินาเม มิคารเญฺญ, อมตเภริมาหนิฯ  
</p>
  
<p>
‘‘โส ทานิ ปโตฺต อมตํ, สนฺติปทมนุตฺตรํ;  
  
สพฺพาสเว ปริญฺญาย, วิหรามิ อนาสโวฯ  
</p>
  
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อถ  นํ สตฺถา อปรภาเค เชตวนมหาวิหาเร ภิกฺขุสงฺฆมเชฺฌ ปญฺญตฺตวรพุทฺธาสเน นิสิโนฺน ปฐมํ ปฎิวิทฺธธมฺมภาวํ ทีเปโนฺต,  ‘‘เอตทคฺคํ, ภิกฺขเว, มม สาวกานํ ภิกฺขูนํ รตฺตญฺญูนํ ยทิทํ อญฺญาสิโกณฺฑโญฺญ’’ติ (อ. นิ. ๑.๑๘๘) เอตทเคฺค ฐเปสิฯ โส ทฺวีหิ อคฺคสาวเกหิ อตฺตนิ กรียมานํ ปรมนิปจฺจการํ คามนฺตเสนาสเน อากิณฺณวิหารญฺจ ปริหริตุกาโม, วิเวกาภิรติยา วิหริตุกาโม จ อตฺตโน สนฺติกํ อุปคตานํ คหฎฺฐปพฺพชิตานํ ปฎิสนฺถารกรณมฺปิ ปปญฺจํ มญฺญมาโน สตฺถารํ อาปุจฺฉิตฺวา หิมวนฺตํ ปวิสิตฺวา ฉทฺทเนฺตหิ นาเคหิ อุปฎฺฐิยมาโน ฉทฺทนฺตทหตีเร ทฺวาทส วสฺสานิ วสิฯ เอวํ ตตฺถ วสนฺตํ เถรํ เอกทิวสํ สโกฺก เทวราชา  อุปสงฺกมิตฺวา วนฺทิตฺวา ฐิโต เอวมาห – ‘‘สาธุ เม, ภเนฺต, อโยฺย ธมฺมํ เทเสตู’’ติฯ เถโร ตสฺส จตุสจฺจคพฺภํ ติลกฺขณาหตํ สุญฺญตปฎิสํยุตฺตํ นานานยวิจิตฺตํ อมโตคธํ พุทฺธลีลาย ธมฺมํ เทเสสิฯ ตํ สุตฺวา สโกฺก อตฺตโน ปสาทํ ปเวเทโนฺต –</p>


<ol>
<li>
‘‘เอส ภิโยฺย ปสีทามิ, สุตฺวา ธมฺมํ มหารสํ;  
  
วิราโค เทสิโต ธโมฺม, อนุปาทาย สพฺพโส’’ติฯ – ปฐมํ คาถมาห;  
</li>
  
<p>ตตฺถ นฺติ ยทิปิ อเนกวารํ สตฺถุ สนฺติเก ธมฺมํ สุตฺวา ตตฺถ อภิปฺปสโนฺนฯ อิทานิ ปน ตุเมฺหหิ กถิตํ นานานยวิจิตฺตตาย อเสจนกตาย จ มหารสํ ธมฺมํ สุตฺวา เอโส อหํ ตโต ภิโยฺย ปสีทามิฯ ติ สพฺพสํกิเลสโต สพฺพสงฺขารโต จ วิรชฺชนโต วิราคชนนโต วิราโคฯ ตโต เอว รูปาทีสุ กญฺจิ ธมฺมํ อนุปาทาย อคฺคเหตฺวา วิมุตฺติสาธนวเสน ปวตฺตตฺตา สพฺพโส อนุปาทาย เทสิโตฯ
</ol></p>


<p>เอวํ สโกฺก เทวราชา เถรสฺส เทสนํ โถเมตฺวา เถรํ อภิวาเทตฺวา สกฎฺฐานเมว คโตฯ อเถกทิวสํ เถโร มิจฺฉาวิตเกฺกหิ อภิภุยฺยมานานํ เอกจฺจานํ ปุถุชฺชนานํ จิตฺตาจารํ ทิสฺวา ตปฺปฎิปกฺขภูตญฺจสฺส อนุกฺกมํ อนุสฺสริตฺวา, อตฺตโน จ สพฺพโส ตโต วินิวตฺติตมานสตํ อาวเชฺชตฺวา ตทตฺถํ ทีเปตฺวา –</p>


<ol>
<li>
‘‘พหูนิ  
โลเก จิตฺรานิ, อสฺมิํ ปถวิมณฺฑเล;  
  
มเถนฺติ มเญฺญ สงฺกปฺปํ, สุภํ ราคูปสํหิตํฯ  
</li>
  
<li>
‘‘รชมุหตญฺจ  
วาเตน, ยถา เมโฆปสมฺมเย;  
  
เอวํ สมฺมนฺติ สงฺกปฺปา, ยทา ปญฺญาย ปสฺสตี’’ติฯ – เทฺว คาถา อภาสิ;  
</li>
  
<p>ตตฺถ ติ รูปาทิวเสน ตตฺถาปิ นีลปีตาทิวเสน อิตฺถิปุริสาทิวเสน จ อเนกานิ โลเก จิตฺตวิจิตฺตานิ อารมฺมณชาตานิฯ ติ ปจฺจกฺขภูตํ มนุสฺสโลกํ สนฺธาย วทติฯ นฺติ ตชฺชํ ปุริสวายามสหิตํ อรณิสหิตํ วิย อคฺคิํ อโยนิโสมนสิการาภิสงฺขาตานิ มิจฺฉาสงฺกปฺปานิ มเถนฺติ มเญฺญ มเถนฺตานิ วิย ติฎฺฐนฺติฯ กีทิสํ?  กามวิตกฺกนฺติ อโตฺถฯ โส หิ สุภาการคฺคหเณน ‘‘สุโภ’’ติ โวหรียติฯ
</ol></p>


<p>  ติ -อิติ นิปาตมตฺตํฯ ยถา คิมฺหานํ ปจฺฉิเม มาเส วาเตน อูหตํ อุฎฺฐิตํ รชํ มหาเมโฆ วสฺสโนฺต อุปสมฺมเย, วูปสเมยฺยฯ ติ ยทา อริยสาวโก ตานิ โลกจิตฺรานิ สมุทยโต, อสฺสาทโต, อาทีนวโต, นิสฺสรณโต จ ยถาภูตํ ปญฺญาย ปสฺสติ, อถ ยถา ตํ รชํ อุหตํ เมเฆน, เอวํ สมฺมนฺติ ปญฺญาย สเพฺพปิ มิจฺฉาสงฺกปฺปาฯ น หิ อุปฺปนฺนาย สมฺมาทิฎฺฐิยา มิจฺฉาสงฺกปฺปา ปติฎฺฐํ ลภนฺติฯ ยถา ปน ปญฺญาย ปสฺสติ, ตํ ทเสฺสโนฺต –</p>


<ol>
<li>
‘‘สเพฺพ สงฺขารา อนิจฺจาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</li>
  
<li>
‘‘สเพฺพ สงฺขารา ทุกฺขาติ…เป.… เอส มโคฺค วิสุทฺธิยาฯ  
  
<li>
‘‘สเพฺพ ธมฺมา อนตฺตาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยา’’ติฯ –  
</li>
  
<p>ติโสฺส คาถา อภาสิฯ
</ol></p>


<p>ตตฺถ  ติ ฉฬารมฺมณสงฺคหา สเพฺพ เตภูมกา ปญฺจกฺขนฺธาฯ ติ ‘‘อาทิมชฺฌอนฺตวนฺตโต, อนิจฺจนฺติกโต, ตาวกาลิกโต, ตตฺถ ตตฺถ ภิชฺชนโต น นิจฺจา’’ติ ยทา วิปสฺสนาปญฺญาย ปสฺสติฯ ติ อถ อิมสฺมิํ วฎฺฎทุเกฺข นิพฺพินฺทติ, นิพฺพินฺทโนฺต ทุกฺขปริชานนาทิวิธินา สจฺจานิ ปฎิวิชฺฌติฯ ติ เอส ยถาวุโตฺต วิปสฺสนาวิธิ ญาณทสฺสนวิสุทฺธิยา, อจฺจนฺตวิสุทฺธิยา จ มโคฺค อธิคมุปาโยฯ</p>


<p>ติ  สปฺปฎิภยโต, อุทยพฺพยสมฺปฎิปีฬนโต, ทุกฺขมโต, สุขปฎิเกฺขปโต จ ทุกฺขาฯ เสสํ วุตฺตนยเมวฯ</p>


<p>ติ สเพฺพปิ จตุภูมกา ธมฺมา อนตฺตาฯ อิธ ปน เตภูมกธมฺมาว คเหตพฺพาฯ เต หิ อสารโต, อวสวตฺตนโต, สุญฺญโต, อตฺตปฎิเกฺขปโต จ อนตฺตาติ วิปสฺสิตพฺพาฯ เสสํ ปุริมสทิสเมวฯ</p>


<p>เอวํ วิปสฺสนาวิธิํ ทเสฺสตฺวา เตน วิธินา กตกิจฺจํ อตฺตานํ อญฺญํ วิย กตฺวา ทเสฺสโนฺต –</p>


<ol>
<li>
‘‘พุทฺธานุพุโทฺธ  
โย เถโร, โกณฺฑโญฺญ ติพฺพนิกฺกโม;  
  
ปหีนชาติมรโณ, พฺรหฺมจริยสฺส เกวลีฯ  
</li>
  
<li>
‘‘โอฆปาโส ทฬฺหขิโล, ปพฺพโต ทุปฺปทาลโย;  
  
เฉตฺวา ขิลญฺจ ปาสญฺจ, เสลํ เภตฺวาน ทุพฺภิทํ;  
  
ติโณฺณ ปารงฺคโต ฌายี, มุโตฺต โส มารพนฺธนา’’ติฯ –  
</li>
  
<p>คาถาทฺวยมาหฯ
</ol></p>


<p>ตตฺถ ติ พุทฺธานํ อนุพุโทฺธ, สมฺมาสมฺพุเทฺธหิ พุชฺฌิตานิ สจฺจานิ เตสํ เทสนานุสาเรน พุชฺฌตีติ อโตฺถฯ ถิเรหิ อเสเกฺขหิ สีลสาราทีหิ สมนฺนาคโตติ, ติ โคตฺตกิตฺตนํฯ ติ ทฬฺหวีริโย, ถิรปรกฺกโมฯ ชาติมรณานํ ปหีนการณตฺตา ติ มคฺคพฺรหฺมจริยสฺส อนวเสสํ, อนวเสสโต วา มคฺคพฺรหฺมจริยสฺส ปาริปูรโก, อถ วา  นาม กิเลเสหิ อสมฺมิสฺสตาย มคฺคญาณํ ผลญาณญฺจ, ตํ อิมสฺมิํ  อตฺถีติ เกวลีฯ ยสฺมา ปน ตทุภยมฺปิ มคฺคพฺรหฺมจริยสฺส วเสน โหติ น อญฺญถา, ตสฺมา ‘‘พฺรหฺมจริยสฺส เกวลี’’ติ วุตฺตํฯ</p>


<p>ติ ‘‘กาโมโฆ, ภโวโฆ, ทิโฎฺฐโฆ, อวิโชฺชโฆ’’ติ (ธ. ส. ๑๑๕๖; วิภ. ๙๓๘) เอวํ วุตฺตา จตฺตาโร โอฆา – ‘‘อนฺตลิกฺขจโร ปาโส, ยฺวายํ จรติ มานโส’’ติ (มหาว. ๓๓; สํ. นิ. ๑.๑๕๑) เอวํ วุโตฺต ราคปาโส จฯ ติ ‘‘สตฺถริ กงฺขติ, ธเมฺม กงฺขติ, สเงฺฆ กงฺขติ, สิกฺขาย กงฺขติ, สพฺรหฺมจารีสุ กุปิโต โหติ อนตฺตมโน อาหตจิโตฺต ขิลชาโต’’ติ (ม. นิ. ๑.๑๘๕; อ. นิ. ๕.๒๐๕) เอวํ วุโตฺต ทโฬฺห ถิโร ปญฺจวิโธ เจโตขิโล จฯ ปจุรชเนหิ ปทาเลตุํ อสกฺกุเณยฺยตาย ฯ ตโต เอว ปพฺพตสทิสตาย ติ จ สงฺขํ คโตฯ ‘‘ทุเกฺข อญฺญาณ’’นฺติอาทินา (วิภ. ๒๒๖; สํ. นิ. ๒.๒) วา นเยน วุโตฺต อญฺญาณปฺปเภโท จฯ อิติ เอตํ สพฺพํ ติ เอเตสุ จตุพฺพิเธสุ สํกิเลสธเมฺมสุ โย ขิลญฺจ ปาสญฺจ อริยมคฺคญาณาสินา ฉินฺทิตฺวาฯ นฺติ เยน เกนจิ ญาเณน ฉินฺทิตุํ อสกฺกุเณยฺยํ อญฺญาณเสลํ วชิรูปมญาเณน  ฉินฺทิตฺวา, จตฺตาโรปิ โอเฆ ตริตฺวา, เตสํ ปรตีเร นิพฺพาเน ฐิตตฺตา ฯ อารมฺมณูปนิชฺฌานลกฺขเณน ลกฺขณูปนิชฺฌานลกฺขเณนาติ ทุวิเธนปิ ติ โส เอวรูโป ขีณาสโว สพฺพสฺมาปิ กิเลสมารพนฺธนา มุโตฺต วิปฺปมุโตฺต วิสํยุโตฺตติฯ อตฺตานเมว สนฺธาย เถโร วทติฯ</p>


<p>อเถกทิวสํ  เถโร, อตฺตโน สทฺธิวิหาริกํ เอกํ ภิกฺขุํ อกลฺยาณมิตฺตสํสเคฺคน กุสีตํ หีนวีริยํ อุทฺธตํ อุนฺนฬํ วิหรนฺตํ ทิสฺวา, อิทฺธิยา ตตฺถ คนฺตฺวา, ตํ ‘‘มา, อาวุโส, เอวํ กริ, อกลฺยาณมิเตฺต ปหาย กลฺยาณมิเตฺต เสวโนฺต สมณธมฺมํ กโรหี’’ติ โอวทิฯ โส เถรสฺส วจนํ นาทิยิฯ เถโร ตสฺส อนาทิยเนน ธมฺมสํเวคปฺปโตฺต ปุคฺคลาธิฎฺฐานาย กถาย มิจฺฉาปฎิปตฺติํ ครหโนฺต สมฺมาปฎิปตฺติํ วิเวกวาสญฺจ ปสํสโนฺต –</p>


<ol>
<li>
‘‘อุทฺธโต จปโล ภิกฺขุ, มิเตฺต อาคมฺม ปาปเก;  
  
สํสีทติ มโหฆสฺมิํ, อูมิยา ปฎิกุชฺชิโตฯ  
</li>
  
<li>
‘‘อนุทฺธโต  
อจปโล, นิปโก สํวุตินฺทฺริโย;  
  
กลฺยาณมิโตฺต เมธาวี, ทุกฺขสฺสนฺตกโร สิยาฯ  
</li>
  
<li>
‘‘กาลปพฺพงฺคสงฺกาโส, กิโส ธมนิสนฺถโต;  
  
มตฺตญฺญู อนฺนปานสฺมิํ, อทีนมนโส นโรฯ  
</li>
  
<li>
‘‘ผุโฎฺฐ ฑํเสหิ มกเสหิ, อรญฺญสฺมิํ พฺรหาวเน;  
  
นาโค สงฺคามสีเสว, สโต ตตฺราธิวาสเยฯ  
</li>
  
<li>
‘‘นาภินนฺทามิ มรณํ…เป.… สมฺปชาโน ปติสฺสโตฯ  
  
<li>
‘‘ปริจิโณฺณ มยา สตฺถา…เป.… ภวเนตฺติ สมูหตาฯ  
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, กิํ เม สทฺธิวิหารินา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ อุทฺธจฺจยุโตฺต อสมาหิโต วิกฺขิตฺตจิโตฺตฯ ติ ปตฺตจีวรมณฺฑนาทินา จาปเลฺยน สมนฺนาคโต โลลปกติโกฯ ติ อกลฺยาณมิเตฺต นิสฺสาย สมณธมฺมํ อกโรโนฺตฯ ติ ยถา มหาสมุเทฺท ปติตปุริโส สมุทฺทวีจีหิ โอตฺถโฎ สีสํ อุกฺขิปิตุํ อลภโนฺต ตเตฺถว สํสีทติ, เอวํ สํสารมโหฆสฺมิํ ปริพฺภมโนฺต โกธุปายาสอูมิยา ปฎิกุชฺชิโต โอตฺถโฎ วิปสฺสนาวเสน ปญฺญาสีสํ อุกฺขิปิตุํ อลภโนฺต ตเตฺถว สํสีทติฯ</p>


<p>ติ  นิปุโณ, อตฺตตฺถปรเตฺถสุ กุสโลฯ ติ มนจฺฉฎฺฐานํ อินฺทฺริยานํ สํวรเณน ปิหิตินฺทฺริโยฯ ติ กลฺยาเณหิ มิเตฺตหิ สมนฺนาคโตฯ ติ ธโมฺมชปญฺญาย  สมงฺคีภูโตฯ ติ โส ตาทิโส สกลสฺสาปิ วฎฺฎทุกฺขสฺส อนฺตกโร ภเวยฺยฯ</p>


<p>ติอาทิ วิเวกาภิรติกิตฺตนํฯ ติอาทิ ปน กตกิจฺจภาวทสฺสนํฯ ตํ สพฺพํ เหฎฺฐา (เถรคา. อฎฺฐ. ๒.๖๐๗) วุตฺตตฺถเมวฯ โอสาเน ปน  ติ อตฺตโน สทฺธิวิหาริกํ สนฺธาย วุตฺตํฯ ตสฺมา เอทิเสน ทุพฺพเจน อนาทเรน สทฺธิวิหารินา กิํ เม ปโยชนํ เอกวิหาโรเยว มยฺหํ รุจฺจตีติ อโตฺถฯ</p>


<p>เอวํ ปน วตฺวา ฉทฺทนฺตทหเมว คโตฯ ตตฺถ ทฺวาทส วสฺสานิ วสิตฺวา อุปกเฎฺฐ ปรินิพฺพาเน สตฺถารํ อุปสงฺกมิตฺวา ปรินิพฺพานํ อนุชานาเปตฺวา ตเตฺถว คนฺตฺวา ปรินิพฺพายิฯ</p>

</p>


<h3>๒. อุทายิเตฺถรคาถาวณฺณนา</h3>
<p>นฺติอาทิกา อายสฺมโต อุทายิเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินิตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท กปิลวตฺถุสฺมิํ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต สตฺถุ ญาติสมาคเม พุทฺธานุภาวํ ทิสฺวา, ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ ตโย หิ อิเม อุทายิเตฺถรา อมจฺจปุโตฺต ปุเพฺพ อาคโต กาฬุทายี, โกวริยปุโตฺต ลาลุทายี, อยํ พฺราหฺมณปุโตฺต มหาอุทายีติฯ สฺวายํ เอกทิวสํ สตฺถารา เสตวารณํ สพฺพาลงฺการปฎิมณฺฑิตํ มหาชเนน ปสํสิยมานํ อฎฺฐุปฺปตฺติํ กตฺวา นาโคปมสุตฺตเนฺต (อ. นิ. ๖.๔๓) เทสิเต เทสนาปริโยสาเน อตฺตโน ญาณพลานุรูปํ สตฺถุ คุเณ อนุสฺสริตฺวา, พุทฺธารมฺมณาย ปีติยา สมุสฺสาหิตมานโส ‘‘อยํ มหาชโน อิมํ ติรจฺฉานคตํ นาคํ ปสํสติ, น พุทฺธมหานาคํฯ หนฺทาหํ พุทฺธมหาคนฺธหตฺถิโน คุเณ ปากเฎ กริสฺสามี’’ติ สตฺถารํ โถเมโนฺต –</p>


<ol>
<li>
‘‘มนุสฺสภูตํ สมฺพุทฺธํ, อตฺตทนฺตํ สมาหิตํ;  
  
อิริยมานํ พฺรหฺมปเถ, จิตฺตสฺสูปสเม รตํฯ  
</li>
  
<li>
‘‘ยํ  
  
มนุสฺสา นมสฺสนฺติ, สพฺพธมฺมาน ปารคุํ;  
  
เทวาปิ ตํ นมสฺสนฺติ, อิติ เม อรหโต สุตํฯ  
</li>
  
<li>
‘‘สพฺพสํโยชนาตีตํ  
, วนา นิพฺพนมาคตํ;  
  
กาเมหิ เนกฺขมฺมรตํ, มุตฺตํ เสลาว กญฺจนํฯ  
</li>
  
<li>
‘‘ส เว อจฺจรุจิ นาโค, หิมวาวเญฺญ สิลุจฺจเย;  
  
สเพฺพสํ นาคนามานํ, สจฺจนาโม อนุตฺตโรฯ  
</li>
  
<li>
‘‘นาคํ โว กิตฺตยิสฺสามิ, น หิ อาคุํ กโรติ โส;  
  
โสรจฺจํ อวิหิํสา จ, ปาทา นาคสฺส เต ทุเวฯ  
</li>
  
<li>
‘‘สติ จ สมฺปชญฺญญฺจ, จรณา นาคสฺส เตปเร;  
  
สทฺธาหโตฺถ มหานาโค, อุเปกฺขาเสตทนฺตวาฯ  
</li>
  
<li>
‘‘สติ คีวา สิโร ปญฺญา, วีมํสา ธมฺมจินฺตนา;  
  
ธมฺมกุจฺฉิสมาวาโส, วิเวโก ตสฺส วาลธิฯ  
</li>
  
<li>
‘‘โส ฌายี อสฺสาสรโต, อชฺฌตฺตํ สุสมาหิโต;  
  
คจฺฉํ สมาหิโต นาโค, ฐิโต นาโค สมาหิโตฯ  
</li>
  
<li>
‘‘สยํ สมาหิโต นาโค, นิสิโนฺนปิ สมาหิโต;  
  
สพฺพตฺถ สํวุโต นาโค, เอสา นาคสฺส สมฺปทาฯ  
</li>
  
<li>
‘‘ภุญฺชติ อนวชฺชานิ, สาวชฺชานิ น ภุญฺชติ;  
  
ฆาสมจฺฉาทนํ ลทฺธา, สนฺนิธิํ ปริวชฺชยํฯ  
</li>
  
<li>
‘‘สํโยชนํ อณุํ ถูลํ, สพฺพํ เฉตฺวาน พนฺธนํ;  
  
เยน เยเนว คจฺฉติ, อนเปโกฺขว คจฺฉติฯ  
</li>
  
<li>
‘‘ยถาปิ อุทเก ชาตํ, ปุณฺฑรีกํ ปวฑฺฒติ;  
  
โนปลิปฺปติ โตเยน, สุจิคนฺธํ มโนรมํฯ  
</li>
  
<li>
‘‘ตเถว จ โลเก ชาโต, พุโทฺธ โลเก วิหรติ;  
  
โนปลิปฺปติ โลเกน, โตเยน ปทุมํ ยถาฯ  
</li>
  
<li>
‘‘มหาคินิ ปชฺชลิโต, อนาหาโรปสมฺมติ;  
  
องฺคาเรสุ จ สเนฺตสุ, นิพฺพุโตติ ปวุจฺจติฯ  
</li>
  
<li>
‘‘อตฺถสฺสายํ วิญฺญาปนี, อุปมา วิญฺญูหิ เทสิตา;  
  
วิญฺญิสฺสนฺติ มหานาคา, นาคํ นาเคน เทสิตํฯ  
</li>
  
<li>
‘‘วีตราโค  
วีตโทโส, วีตโมโห อนาสโว;  
  
สรีรํ วิชหํ นาโค, ปรินิพฺพิสฺสตฺยนาสโว’’ติฯ – อิมา คาถา อภาสิ;  
</li>
  
<p>ตตฺถ   นฺติ มนุเสฺสสุ ภูตํ, นิพฺพตฺตํ; มนุสฺสตฺตภาวํ วา ปตฺตํฯ สตฺถา หิ อาสวกฺขยญาณาธิคเมน สพฺพคติวิมุโตฺตปิ จริมตฺตภาเว คหิตปฎิสนฺธิวเสน ‘‘มนุโสฺส’’เตฺวว โวหรียตีติฯ คุณวเสน ปน เทวานํ อติเทโว, พฺรหฺมานํ อติพฺรหฺมาฯ นฺติ สยเมว พุชฺฌิตพฺพพุทฺธวนฺตํฯ นฺติ อตฺตนาเยว ทนฺตํฯ ภควา หิ อตฺตนาเยว อุปฺปาทิเตน อริยมเคฺคน จกฺขุโตปิ…เป.… มนโตปิ อุตฺตเมน ทมเถน ทโนฺตฯ นฺติ อฎฺฐวิเธน สมาธินา มคฺคผลสมาธินา จ สมาหิตํฯ ติ จตุพฺพิเธปิ พฺรหฺมวิหารปเถ, พฺรเหฺม วา เสเฎฺฐ ผลสมาปตฺติปเถ สมาปชฺชนวเสน ปวตฺตมานํฯ กิญฺจาปิ ภควา น สพฺพกาลํ ยถาวุเตฺต พฺรหฺมปเถ อิริยติ, ตตฺถ อิริยสามตฺถิยํ ปน ตนฺนินฺนตญฺจ อุปาทาย ‘‘อิริยมาน’’นฺติ วุตฺตํฯ นฺติ จิตฺตสฺส อุปสมเหตุภูเต สพฺพสงฺขารสมเถ, นิพฺพาเน, อภิรตํฯ นฺติ ยํ สมฺมาสมฺพุทฺธํ สเพฺพสํ ขนฺธายตนาทิธมฺมานํ อภิญฺญาปารคู, ปริญฺญาปารคู, ปหานปารคู, ภาวนาปารคู, สจฺฉิกิริยปารคู, สมาปตฺติปารคูติ ฉธา ปารคุํ ปรมุกฺกํสคตสมฺปตฺติํ ขตฺติยปณฺฑิตาทโย มนุสฺสา นมสฺสนฺติฯ ธมฺมานุธมฺมปฎิปตฺติยา ปูเชนฺตา กาเยน วาจาย มนสา จ ตนฺนินฺนา ตโปฺปณา ตปฺปพฺภารา โหนฺติฯ ติ น เกวลํ มนุสฺสา เอว, อถ โข อปริมาณาสุ โลกธาตูสุ เทวาปิ ตํ นมสฺสนฺติฯ นฺติ เอวํ มยา อารกตฺตาทีหิ การเณหิ อรหโต, ภควโต, ธมฺมเสนาปติอาทีนญฺจ ‘‘สตฺถา เทวมนุสฺสาน’’นฺติอาทิกํ วทนฺตานํ สนฺติเก เอวํ สุตนฺติ ทเสฺสติฯ
</ol></p>


<p>นฺติ สพฺพานิ ทสปิ สํโยชนานิ ยถารหํ จตูหิ มเคฺคหิ สห วาสนาย อติกฺกนฺตํฯ นฺติ กิเลสวนโต ตพฺพิรหิตํ นิพฺพนํ อุปคตํฯ นฺติ สพฺพโส กาเมหิ นิกฺขมิตฺวา ปพฺพชฺชาฌานวิปสฺสนาทิเภเท เนกฺขเมฺม อภิรตํฯ นฺติ อสารโต นิสฺสฎสารสภาวตฺตา เสลโต นิสฺสฎกญฺจนสทิสํ เทวาปิ ตํ นมสฺสนฺตีติ โยชนาฯ</p>


<p>  ติ โส เอกํสโต อาคุํ น กโรติ, ปุนพฺภวํ น คจฺฉติ; นาโค วิย พลวาติฯ ‘‘นาโค’’ติ ลทฺธนาโม สมฺมาสมฺพุโทฺธ, ติ  อตฺตโน กายรุจิยา ญาณรุจิยา จ สเทวกํ โลกํ อติกฺกมิตฺวา รุจิ, โสภิฯ ยถา กิํ?  ยถา หิ หิมวา ปพฺพตราชา อตฺตโน ถิรครุมหาสารภาวาทีหิ คุเณหิ อเญฺญ ปพฺพเต อติโรจติ, เอวํ อติโรจตีติ อโตฺถฯ นฺติ อหินาคหตฺถินาคปุริสนาคานํ , เสขาเสขปเจฺจกพุทฺธนาคานํ วาฯ ติ สเจฺจเนว นาคนาโมฯ ตํ ปน สจฺจนามตํ ‘‘น หิ อาคุํ กโรตี’’ติอาทินา สยเมว วกฺขติฯ</p>


<p>อิทานิ พุทฺธนาคํ อวยวโต จ ทเสฺสโนฺต นามโต ตาว ทเสฺสตุํ ติ อาหฯ ยสฺมา อาคุํ, ปาปํ, สเพฺพน สพฺพํ น กโรติ, ตสฺมา นาโคติ อโตฺถฯ นฺติ สีลํฯ ติ กรุณาฯ ตทุภยํ สพฺพสฺสปิ คุณราสิสฺส ปุพฺพงฺคมนฺติ, กตฺวา พุทฺธนาคสฺส ปุริมปาทภาโว ตสฺส ยุโตฺตติ อาห ติฯ</p>


<p>อปรปาทภาเวน วทโนฺต ติ อาหฯ ‘‘ตฺยาปเร’’ติ วา ปาโฐฯ เต อปเรเตฺวว ปทวิภาโคฯ อนวชฺชธมฺมานํ อาทาเน สทฺธา หโตฺถ เอตสฺสาติ, ฯ สุปริสุทฺธเวทนา ญาณปฺปเภทา อุเปกฺขา เสตทนฺตา เต เอตสฺส อตฺถีติ, ฯ</p>


<p>อุตฺตมงฺคํ ปญฺญา, ตสฺสา อธิฎฺฐานํ สตีติ อาห ติฯ ติ ยถา ขาทิตพฺพาขาทิตพฺพสฺส โสณฺฑาย ปรามสนํ ฆายนญฺจ หตฺถินาคสฺส วีมํสา นาม โหติ, เอวํ พุทฺธนาคสฺส กุสลาทิธมฺมจินฺตนา วีมํสาฯ สมา วสนฺติ เอตฺถาติ, สมาวาโส, ภาชนํ กุจฺฉิ เอว สมาวาโส, อภิญฺญาสมถานํ อาธานภาวโต สมถวิปสฺสนาสงฺขาโต ธโมฺม กุจฺฉิสมาวาโส เอตสฺสาติ ติ อุปธิวิเวโกฯ ติ พุทฺธนาคสฺสฯ  ปริโยสานงฺคภาวโตฯ</p>


<p>ติ อารมฺมณูปนิชฺฌาเนน จ ฌายนสีโลฯ ติ ปรมสฺสาสภูเต นิพฺพาเน รโตฯ ติ วิสยชฺฌเตฺต  ผลสมาปตฺติยํ สุฎฺฐุ สมาหิโต ตทิทํ สมาธานํ สุฎฺฐุ สพฺพกาลิกนฺติ ทเสฺสตุํ ติอาทิ วุตฺตํฯ ภควา หิ สวาสนสฺส อุทฺธจฺจสฺส ปหีนตฺตา วิเกฺขปาภาวโต นิจฺจํ สมาหิโตวฯ ตสฺมา ยํ ยํ อิริยาปถํ กเปฺปติ, ตํ ตํ สมาหิโตว กเปฺปสีติฯ</p>


<p>ติ, สพฺพสฺมิํ โคจเร, สพฺพสฺมิญฺจ ทฺวาเร สพฺพโส ปิหิตวุตฺติฯ เตนาห – ‘‘สพฺพํ กายกมฺมํ ญาณปุพฺพงฺคมํ  ญาณานุปริวตฺต’’นฺติอาทิ (เนตฺติ. ๑๕)ฯ ติ เอสา ‘‘น หิ อาคุํ กโรติ โส’’ติอาทินา ‘‘สมฺพุทฺธ’’นฺติอาทินา เอว วา ยถาวุตฺตา วกฺขมานา จ พุทฺธคนฺธหตฺถิโน สมฺปตฺติ คุณปริปุณฺณาฯ</p>


<p>  ติ สมฺมาชีวสฺส อุกฺกํสปารมิปฺปตฺติยา ภุญฺชติ อครหิตพฺพานิ, มิจฺฉาชีวสฺส สพฺพโส สวาสนานญฺจ ปหีนตฺตา สาวชฺชานิ ครหิตพฺพานิ น ภุญฺชติ อนวชฺชานิ ภุญฺชโนฺต จ สนฺนิธิํ ปริวชฺชยํ ภุญฺชตีติ โยชนาฯ</p>


<p>นฺติ วฎฺฎทุเกฺขน สทฺธิํ สนฺตานํ สํโยชนโต วเฎฺฎ โอสีทาปนสมตฺถํ ทสวิธมฺปิ สํโยชนํฯ นฺติ ขุทฺทกเญฺจว มหนฺตญฺจฯ นฺติ มคฺคญาเณน อนวเสสํ กิเลสพนฺธนํ ฉินฺทิตฺวาฯ ติ เยน เยน ทิสาภาเคนฯ</p>


<p>ยถา หิ อุทเก ชาตํ ปุณฺฑรีกํ อุทเก ปวฑฺฒติ โนปลิปฺปติ โตเยน, อนุปเลปสภาวตฺตา, ตเถว โลเก ชาโต พุโทฺธ โลเก วิหรติ, โนปลิปฺปติ โลเกน ตณฺหาทิฎฺฐิมานเลปาภาวโตติ โยชนาฯ</p>


<p>ติ อคฺคิฯ ติ อนินฺธโนฯ</p>


<p>ติ สตฺถุ คุณสงฺขาตสฺส อุปเมยฺยตฺถสฺส วิญฺญาปนี, ปกาสนี อยํ นาคูปมาฯ ติ สตฺถุ ปฎิวิทฺธจตุสจฺจธมฺมํ ปริชานเนฺตหิ อตฺตานํ สนฺธาย วทติฯ ติอาทิ การณวจนํ, ยสฺมา นาเคน มยา เทสิตํ นาคํ ตถาคตคนฺธหตฺถิํ มหานาคา ขีณาสวา อตฺตโน วิสเย ฐตฺวา วิชานิสฺสนฺติ, ตสฺมา อเญฺญสํ ปุถุชฺชนานํ ญาปนตฺถํ อยํ อุปมา อเมฺหหิ ภาสิตาติ อธิปฺปาโยฯ</p>


<p>  ติ โพธิมูเล สอุปาทิเสสปรินิพฺพาเนน อนาสโว สมฺมาสมฺพุทฺธนาโค, อิทานิ สรีรํ อตฺตภาวํ วิชหโนฺต ขนฺธปรินิพฺพาเนน ปรินิพฺพายิสฺสตีติฯ</p>


<p>เอวํ จุทฺทสหิ อุปมาหิ มเณฺฑตฺวา, โสฬสหิ คาถาหิ, จตุสฎฺฐิยา ปาเทหิ สตฺถุ คุเณ วเณฺณโนฺต อนุปาทิเสสาย นิพฺพานธาตุยา เทสนํ นิฎฺฐาเปสิฯ</p>

</p>

</p>





