<h1>๑๒. รูปิยาทิปฎิคฺคหณวินิจฺฉยกถา</h1>
<p> เอวํ  กยวิกฺกยสมาปตฺติวินิจฺฉยํ กเถตฺวา อิทานิ รูปิยาทิปฎิคฺคหณวินิจฺฉยํ กเถโนฺต ติอาทิมาหฯ ตตฺถ สญฺญาณตฺถาย กตํ รูปํ เอตฺถ อตฺถีติ  รูปิยํ, ยํ กิญฺจิ โวหารูปคํ ธนํฯ เตน วุตฺตํ สมนฺตปาสาทิกายํ (ปารา. อฎฺฐ. ๒.๕๘๓-๕๘๔) ‘‘อิธ ปน ยํ กิญฺจิ โวหารคมนียํ กหาปณาทิ อธิเปฺปต’’นฺติฯ ปฐมํ อาทียตีติอาทิ, กิํ ตํ? รูปิยํ, รูปิยํ อาทิ เยสํ เตติ รูปิยาทโย, ทาสิทาสเขตฺตวตฺถุอาทโย, ปฎิคฺคหณํ ปฎิคฺคโห, สมฺปฎิจฺฉนนฺติ อโตฺถฯ รูปิยาทีนํ ปฎิคฺคโห ฯ ชาตสมเย อุปฺปนฺนํ รูปเมว รูปํ อสฺส ภวติ, น วิการมาปชฺชตีติ  สุวณฺณํฯ ธวลสภาวตาย สเตฺตหิ รญฺชิยเตติ  สชฺฌุฯ ชาตรูเปน กโต มาสโก ฯ รชเตน กโต มาสโก ติ อิทํ จตุพฺพิธเมว นิสฺสคฺคิยวตฺถุ โหติ, น โลหมาสกาทโยติ อาห ติฯ ติ -สเทฺทน กํสโลหวฎฺฎโลหติปุสีสาทีหิ กโตปิ ติ ทเสฺสติฯ กิํ อิทเมว นิสฺสคฺคิยวตฺถุ โหติ, อุทาหุ มุตฺตาทโยปีติ อาห ติฯ อิเมสํ ทฺวินฺนํ วตฺถูนํ โก วิเสโสติ อาห ติฯ ตตฺถ นิสฺสคฺคิยวตฺถุ อตฺตโน อตฺถาย นิสฺสคฺคิยํ ปาจิตฺติยํ, เสสานํ อตฺถาย ทุกฺกฎํ, ทุกฺกฎวตฺถุ สเพฺพสํ อตฺถาย ทุกฺกฎเมวาติ โยชนาฯ</p>


<p>อิทานิ เตสุ วตฺถูสุ กปฺปิยากปฺปิยวินิจฺฉยํ วิตฺถารโต ทเสฺสตุํ อาห ติฯ ตตฺถ  กสฺมา? ‘‘อิทํ สงฺฆสฺส ทมฺมี’’ติ อกปฺปิยโวหาเรน ทินฺนตฺตาฯ  กสฺมา? สงฺฆสฺส หเตฺถ อทตฺวา วฑฺฒกีอาทีนํ หเตฺถ ทินฺนตฺตาฯ  คิหีนํ หเตฺถ ฐปิตตฺตาฯ  สงฺฆคณปุคฺคลานํ อนามสิตตฺตาฯ  ‘‘ตุเมฺห คเหตฺวา  ฐเปถา’’ติ วุตฺตตฺตาฯ ติ ‘‘สงฺฆสฺส ทมฺมี’’ติ วุตฺตตฺตา ปฎิคฺคหเณ ปาจิตฺติยํ, ปริโภเค ทุกฺกฎํฯ ติ ทุกฺกฎาปตฺติํ สนฺธาย วทติฯ  ‘‘ตุเมฺห ปจฺจเย ปริภุญฺชถา’’ติ กปฺปิยโวหาเรน วุตฺตตฺตาฯ  กสฺมา? ยถา ทายกา วทนฺติ, ตถา ปฎิปชฺชิตพฺพตฺตาฯ เสนาสนปจฺจยสฺส อิตรปจฺจยตฺตยโต วิเสสํ  ทเสฺสโนฺต ติอาทิมาหฯ อิมินา อวิสฺสชฺชิยอเวภงฺคิยภาวํ ทเสฺสติฯ เอวํ สเนฺตปิ อาปทาสุ กตฺตพฺพวิธิํ ทเสฺสโนฺต ติอาทิมาหฯ</p>


<p> เอวํ นิสฺสคฺคิยวตฺถูสุ กตฺตพฺพวิธิํ ทเสฺสตฺวา อิทานิ ทุกฺกฎวตฺถูสุ กตฺตพฺพวิธิํ ทเสฺสโนฺต นฺตฺยาทิมาหฯ เอตฺถ ปน ติ ทุกฺกฎเมว สนฺธาย วุตฺตํฯ ตฬากสฺสปิ เขตฺตสงฺคหิตตฺตา ตสฺส ปฎิคฺคหเณปิ อาปตฺติ วุตฺตาฯ ติ เอตฺถ ‘ภิกฺขุสงฺฆสฺส จตฺตาโร ปจฺจเย ปริภุญฺชิตุํ ตฬากํ ทมฺมี’ติ วา ‘จตุปจฺจยปริโภคตฺถํ ตฬากํ ทมฺมี’ติ วา วทติ, วฎฺฎติเยวฯ ‘อิโต ตฬากโต อุปฺปเนฺน ปจฺจเย ทมฺมี’ติ วุเตฺต ปน วตฺตพฺพเมว นตฺถี’’ติ สารตฺถทีปนิยํ (สารตฺถ. ฎี. ๒.๕๓๗-๕๓๙) วุตฺตํฯ วิมติวิโนทนิยมฺปิ (วิ. วิ. ฎี. ๑.๕๓๘-๕๓๙) ตเถว วตฺวา ‘‘อิทญฺจ สงฺฆสฺส ทียมานเญฺญว สนฺธาย วุตฺตํ, ปุคฺคลสฺส ปน เอวมฺปิ ทินฺนํ ตฬากเขตฺตาทิ น วฎฺฎติฯ สุทฺธจิตฺตสฺส ปน อุทกปริโภคตฺถํ กูปโปกฺขรณิอาทโย วฎฺฎนฺติฯ ‘สงฺฆสฺส ตฬากํ อตฺถิ, ตํ กถ’นฺติ หิ อาทินา สพฺพตฺถ สงฺฆวเสเนว วุตฺต’’นฺติ วุตฺตํฯ ติ วเส ภวิสฺสติฯ</p>


<p>ติ สามีจิวเสน วุตฺตํ, อวุเตฺตปิ ฐเปนฺตสฺส น โทโส อตฺถิฯ เตนาห   ติฯ ยสฺมา ปรสนฺตกํ ภิกฺขูนํ นาเสตุํ น วฎฺฎติ, ตสฺมา ติ วุตฺตํฯ สสฺสกาเลปิ ตาเสตฺวา มุญฺจิตุํ วฎฺฎติ, อมุญฺจโต ปน ภณฺฑเทยฺยํฯ ติ อิมินาว โย ตํ ชนปทํ วิจาเรติ, เตนปิ อจฺฉินฺทิตฺวา ทินฺนํ วฎฺฎติเยวาติ วทนฺติฯ ติ อจฺฉินฺทิตฺวา ปุน เทติ, เอวมฺปิ วฎฺฎตีติ สมฺพโนฺธฯ อิมินา เยน เกนจิ อิสฺสเรน ‘‘ปริจฺจตฺตมิทํ ภิกฺขูหิ อสฺสามิก’’นฺติ สญฺญาย อตฺตโน คเหตฺวา ทินฺนํ วฎฺฎตีติ ทเสฺสติฯ นฺติ อุทกมาติกํฯ กปฺปิยโวหาเรปิ วินิจฺฉยํ วกฺขามีติ ปาฐเสโสฯ ติ อุทกปริโภคตฺถํฯ นฺติ อุทกปริโภคตฺถเมวฯ อิทํ สหเตฺถน จ อกปฺปิยโวหาเรน จ กโรเนฺต สนฺธาย วุตฺตํฯ ‘‘สสฺสสมฺปาทนตฺถ’’นฺติ เอวํ อสุทฺธจิตฺตานมฺปิ ปน สยํ อกตฺวา กปฺปิยโวหาเรน อาณาเปตุํ วฎฺฎติ เอวฯ ติ อิทํ สหตฺถาทินา กตตฬากตฺตา อสฺสารุปฺปนฺติ วุตฺตํฯ ฐเปนฺตสฺส ปน ตํ ปจฺจยํ ปริภุญฺชนฺตสฺส วา สงฺฆสฺส อาปตฺติ น ปญฺญายติ, อฎฺฐกถาปมาเณน วา เอตฺถ อาปตฺติ  คเหตพฺพาฯ อลชฺชินา การาปิเต วตฺตพฺพเมว นตฺถีติ อาห ติ, มตฺติกุทฺธรณาทีสุ การาปิเตสูติ อธิปฺปาโยฯ</p>


<p> ติ อกตปุเพฺพ เกทาเรฯ ติ อิมินา ธญฺญุฎฺฐาปเน ตเสฺสว อกปฺปิยนฺติ ทเสฺสติฯ ติ ‘‘เอตฺตเก ภูมิภาเค เอตฺตโก ภาโค ทาตโพฺพ’’ติ เอวํ อปริจฺฉินฺนภาเคฯ ธญฺญุฎฺฐาปเน กสติ, ปโยเคปิ ทุกฺกฎเมว, น กหาปณุฎฺฐาปเน วิยฯ ‘‘กสถ วปถา’’ติ วจเนน สเพฺพสมฺปิ อกปฺปิยํ สิยาติ อาห ติฯ ติ เอตฺถ เอตฺตโก กหาปโณติ อิทมฺปิ สนฺธาย วทติฯ ตถาวุเตฺตปิ หิ ตทา กหาปณานํ อวิชฺชมานตฺตา อายติํ อุปฺปชฺชมานํ อเญฺญสํ วฎฺฎติ  เอวฯ เตนาห นฺติฯ ตสฺส ปน สพฺพปโยเคสุ ปริโภเค จ ทุกฺกฎํฯ เกจิ ปน ธญฺญปริโภเค เอว อาปตฺติ, น ปุพฺพภาเคติ วทนฺติ, ตํ น ยุตฺตํ, เยน มินนรกฺขณาทินา ปโยเคน ปจฺฉา ธญฺญปริโภเค อาปตฺติ โหติ ตสฺส ปโยคสฺส กรเณ อนาปตฺติยา อยุตฺตตฺตาฯ ปริยายกถาย ปน สพฺพตฺถ อนาปตฺติฯ เตเนว ติ นิยมวจเน อกปฺปิยํ วุตฺตํฯ กหาปณวิจารเณปิ เอเสว นโยฯ ‘‘วตฺถุ จ เอวรูปํ นาม สํวิชฺชติ, กปฺปิยการโก นตฺถีติ วตฺตพฺพ’’นฺติอาทิวจนเญฺจตฺถ สาธกํฯ ติ เอตฺถ ‘‘ปาเทหิปิ มินิตุํ น วฎฺฎตี’’ติ วทนฺติฯ ติ เอตฺถ ปน เถเนตฺวา คณฺหเนฺต ทิสฺวา ‘‘มา คณฺหถา’’ติ นิวาเรโนฺต รกฺขติ นาม, สเจ ปน อวิจาเรตฺวา เกวลํ ตุณฺหีภูโตว รกฺขณตฺถาย โอโลเกโนฺต ติฎฺฐติ, วฎฺฎติฯ ‘‘สเจปิ ตสฺมิํ ตุณฺหีภูเต โจริกาย หรนฺติ, ‘มยํ ภิกฺขุสงฺฆสฺส อาโรเจสฺสามา’ติ เอวํ วตฺตุมฺปิ วฎฺฎตี’’ติ วทนฺติฯ ติ เอตฺถาปิ ‘‘สเจ ปริยาเยน วทติ, วฎฺฎตี’’ติ วทนฺติฯ อปุพฺพสฺส อนุปฺปาทิตตฺตา อเญฺญสํ วฎฺฎตีติ อาห นฺติฯ</p>


<p>สเพฺพสํ อกปฺปิยํ, กสฺมา? กหาปณานํ วิจาริตตฺตาติ เอตฺถ สารตฺถทีปนิยํ (สารตฺถ. ฎี. ๒.๕๓๗-๕๓๙) เอวํ วิจารณา กตา – นนุ จ ทุพฺพิจาริตมเตฺตน ตเสฺสเวตํ อกปฺปิยํ, น สเพฺพสํ รูปิยสํโวหาเร จตุตฺถปโตฺต วิยฯ วุตฺตญฺหิ ตตฺถ (ปารา. อฎฺฐ. ๒.๕๘๙) ‘‘โย ปน รูปิยํ อสมฺปฎิจฺฉิตฺวา ‘เถรสฺส ปตฺตํ กิณิตฺวา เทหี’ติ ปหิตกปฺปิยการเกน สทฺธิํ กมฺมารกุลํ คนฺตฺวา ปตฺตํ ทิสฺวา ‘อิเม กหาปเณ คเหตฺวา อิมํ เทหี’ติ กหาปเณ ทาเปตฺวา คหิโต, อยํ ปโตฺต เอตเสฺสว ภิกฺขุโน น วฎฺฎติ  ทุพฺพิจาริตตฺตา , อเญฺญสํ ปน วฎฺฎติ มูลสฺส อสมฺปฎิจฺฉิตตฺตา’’ติ, ตสฺมา ฯ ติ อิทํ กสฺมา วุตฺตนฺติ? เอตฺถ เกจิ วทนฺติ ‘‘กหาปเณ สาทิยิตฺวา วิจาริตํ สนฺธาย เอวํ วุตฺต’’นฺติ, สงฺฆิกตฺตา จ นิสฺสชฺชิตุํ น สกฺกา, ตสฺมา สเพฺพสํ น กปฺปตีติ เตสํ อธิปฺปาโยฯ เกจิ ปน ‘‘อสาทิยิตฺวาปิ กหาปณานํ วิจาริตตฺตา รูปิยสํโวหาโร กโต โหติ, สงฺฆิกตฺตา จ นิสฺสชฺชิตุํ น สกฺกา, ตสฺมา สเพฺพสํ น กปฺปตี’’ติ วทนฺติฯ คณฺฐิปเทสุ ปน ตีสุปิ อิทํ วุตฺตํ ‘‘จตุตฺถปโตฺต คิหิสนฺตกานํเยว กหาปณานํ วิจาริตตฺตา อเญฺญสํ กปฺปติ, อิธ ปน สงฺฆิกานํ วิจาริตตฺตา สเพฺพสํ น กปฺปตี’’ติฯ สเพฺพสมฺปิ วาโท เตน เตน ปริยาเยน ยุโตฺตเยวาติฯ</p>


<p> ติ โภชนสาลํ สนฺธาย วุตฺตํฯ</p>


<p> ติ เอตฺถ นิวาสฎฺฐานตฺตา ปุคฺคลสฺสปิ สุทฺธจิเตฺตน คเหตุํ วฎฺฎติฯ ติ วิหารสีมาทิสาธารณวจเนน วุตฺตตฺตา ‘‘วฎฺฎตี’’ติ วุตฺตํฯ ติ ‘‘คณฺหาหี’’ติ อวตฺวา ‘‘สีมา คตา’’ติ ปริยาเยน กถิตตฺตาฯ ปกติภูมิกรณตฺถํ นฺติอาทิ วุตฺตํฯ ติ เอตฺถ ‘‘มนุสฺสํ ทมฺมีติ วุเตฺต วฎฺฎตี’’ติ วทนฺติฯ นฺติอาทินา วุเตฺต ปุคฺคลสฺสปิ ทาสํ คเหตุํ วฎฺฎติ ‘‘อนุชานามิ ภิกฺขเว อารามิก’’นฺติ วิเสเสตฺวา อนุญฺญาตตฺตาฯ ตญฺจ โข ปิลินฺทวเจฺฉน คหิตปริภุตฺตกฺกเมน, น คหฎฺฐานํ ทาสปริโภคกฺกเมนฯ เขตฺตาทโย ปน สเพฺพ สงฺฆเสฺสว วฎฺฎนฺติ ปาฬิยํ ปุคฺคลิกวเสน คเหตุํ อนนุญฺญาตตฺตาติ ทฎฺฐพฺพํฯ ติ เอตฺถ กุกฺกุฎสูกเรสุ ทียมาเนสุ ‘‘อิเมหิ อมฺหากํ อโตฺถ นตฺถิ, สุขํ ชีวนฺตุ, อรเญฺญ วิสฺสเชฺชถา’’ติ วตฺตุํ วฎฺฎติ ฯ ติ สงฺฆิกวิหารํ สนฺธาย วุตฺตํฯ ‘‘เขตฺตวตฺถุปฎิคฺคหณา ปฎิวิรโต โหตี’’ติอาทินา (ที. นิ. ๑.๑๐, ๑๙๔) สุตฺตเนฺตสุ อาคตปฎิเกฺขโป ภควตา อาปตฺติยาปิ เหตุภาเวน กโตติ ภควโต อธิปฺปายํ ชานเนฺตหิ สงฺคีติการกมหาเถเรหิ เขตฺตปฎิคฺคหณาทินิสฺสิโต อยํ สโพฺพปิ ปาฬิมุตฺตวินิจฺฉโย วุโตฺตติ คเหตโพฺพฯ</p>


<p> นฺติ จีวรมูลํฯ ติ เปเสยฺยฯ ติ ปริวเตฺตตฺวาฯ ติ  โวหารวจนเมตํ, อิตฺถนฺนามสฺส ภิกฺขุโน เทหีติ อยํ ปเนตฺถ อโตฺถฯ นฺติ อานีตํฯ</p>


<p>อิมสฺมิํ ฐาเน สารตฺถทีปนิยํ (สารตฺถ. ฎี. ๒.๕๒๘-๕๓๑) เอวํ วิจารณา กตา – เอตฺถ จ ยํ วุตฺตํ มาติกาฎฺฐกถายํ (กงฺขา. อฎฺฐ. ราชสิกฺขาปทวณฺณนา) ‘‘อิมินา จีวรเจตาปเนฺนน จีวรํ เจตาเปตฺวา อิตฺถนฺนามํ ภิกฺขุํ จีวเรน อจฺฉาเทหีติ อิทํ อาคมนสุทฺธิํ ทเสฺสตุํ วุตฺตํฯ สเจ หิ ‘อิทํ อิตฺถนฺนามสฺส ภิกฺขุโน เทหี’ติ เปเสยฺย, อาคมนสฺส อสุทฺธตฺตา อกปฺปิยวตฺถุํ อารพฺภ ภิกฺขุนา กปฺปิยการโกปิ นิทฺทิสิตโพฺพ น ภเวยฺยา’’ติ, ตตฺถ อาคมนสฺส สุทฺธิยา วา อสุทฺธิยา วา วิเสสปฺปโยชนํ น ทิสฺสติฯ สติปิ หิ อาคมนสฺส อสุทฺธภาเว ทูโต อตฺตโน กุสลตาย กปฺปิยโวหาเรน วทติ, กปฺปิยการโก น นิทฺทิสิตโพฺพติ อิทํ นตฺถิ, น จ ทูเตน กปฺปิยโวหารวเสน วุเตฺต ทายเกน ‘‘อิทํ กถํ เปสิต’’นฺติ อีทิสี วิจารณา อุปลพฺภติ, อวิจาเรตฺวา จ ตํ น สกฺกา ชานิตุํฯ ยทิ ปน อาคมนสฺส อสุทฺธตฺตา กปฺปิยการโก นิทฺทิสิตโพฺพ น ภเวยฺย, จีวรานํ อตฺถาย ทูตสฺส หเตฺถ อกปฺปิยวตฺถุมฺหิ เปสิเต สพฺพตฺถ ทายเกน กถํ เปสิตนฺติ ปุจฺฉิตฺวาว กปฺปิยการโก นิทฺทิสิตโพฺพ ภเวยฺย, ตสฺมา อสติปิ  อาคมนสุทฺธิยํ สเจ โส ทูโต อตฺตโน กุสลตาย กปฺปิยโวหารวเสน วทติ, ทูตเสฺสว วจนํ คเหตพฺพํฯ ยทิ หิ อาคมนสุทฺธิเยเวตฺถ ปมาณํ, มูลสฺสามิเกน กปฺปิยโวหารวเสน เปสิตสฺส ทูตสฺส อกปฺปิยโวหารวเสน วทโตปิ กปฺปิยการโก นิทฺทิสิตโพฺพ ภเวยฺย, ตสฺมา สพฺพตฺถ ทูตวจนเมว ปมาณนฺติ คเหตพฺพํฯ ติอาทินา ปน อิมมตฺถํ ทเสฺสติ ‘‘กปฺปิยวเสน อาภตมฺปิ จีวรมูลํ อีทิเสน ทูตวจเนน อกปฺปิยํ โหติ, ตสฺมา ตํ ปฎิกฺขิปิตพฺพ’’นฺติฯ เตเนวาห ‘‘เตน ภิกฺขุนา โส ทูโต เอวมสฺส วจนีโยติอาที’’ติฯ</p>


<p>วิมติวิโนทนิยํ (วิ. วิ. ฎี. ๑.๕๓๘-๕๓๙) ปน เอวํ วุตฺตํ – ยํ วุตฺตํ มาติกาฎฺฐกถายํ (กงฺขา. อฎฺฐ. ราชสิกฺขาปทวณฺณนา) ‘‘อิมินา จีวรเจตาปเนฺนน จีวรํ เจตาเปตฺวา อิตฺถนฺนามํ ภิกฺขุํ จีวเรน อจฺฉาเทหีติ อิทํ อาคมนสุทฺธิํ ทเสฺสตุํ วุตฺตํฯ สเจ หิ ‘อิทํ อิตฺถนฺนามสฺส ภิกฺขุโน เทหี’ติ เปเสยฺย, อาคมนสฺส อสุทฺธตฺตา อกปฺปิยวตฺถุํ อารพฺภ ภิกฺขุนา กปฺปิยการโกปิ นิทฺทิสิตโพฺพ น ภเวยฺยา’’ติ, ตํ นิสฺสคฺคิยวตฺถุทุกฺกฎวตฺถุภูตํ อกปฺปิยจีวรเจตาปนฺนํ ‘‘อสุกสฺส ภิกฺขุโน เทหี’’ติ เอวํ อาคมนสุทฺธิยา อสติ, สิกฺขาปเท  อาคตนเยน ทูตวจเน จ อสุเทฺธ สพฺพถา ปฎิเกฺขโปเยว กาตุํ วฎฺฎติ, น ปน ‘‘จีวรญฺจ โข มยํ ปฎิคฺคณฺหามา’’ติ วตฺตุํ, ตทนุสาเรน เวยฺยาวจฺจกรญฺจ นิทฺทิสิตุํ อาคมนทูตวจนานํ อุภินฺนํ อสุทฺธตฺตา, ปาฬิยํ อาคตนเยน ปน อาคมนสุทฺธิยา สติ ทูตวจเน อสุเทฺธปิ สิกฺขาปเท อาคตนเยน สพฺพํ กาตุํ วฎฺฎตีติ ทสฺสนตฺถํ วุตฺตํฯ เตน จ ยถา ทูตวจนาสุทฺธิยมฺปิ อาคมเน สุเทฺธ เวยฺยาวจฺจกรํ นิทฺทิสิตุํ วฎฺฎติ, เอวํ อาคมนาสุทฺธิยมฺปิ ทูตวจเน สุเทฺธ วฎฺฎติ เอวาติ อยมโตฺถ อตฺถโต  สิโทฺธว โหติฯ อุภยสุทฺธิยํ วตฺตพฺพเมว นตฺถีติ อุภยาสุทฺธิปกฺขเมว สนฺธาย มาติกาฎฺฐกถายํ (กงฺขา. อฎฺฐ. ราชสิกฺขาปทวณฺณนา) ‘‘กปฺปิยการโกปิ นิทฺทิสิตโพฺพ น ภเวยฺยา’’ติ วุตฺตนฺติ เวทิตพฺพํฯ</p>


<p>ยํ ปเนตฺถ สารตฺถทีปนิยํ (สารตฺถ. ฎี. ๒.๒๓๗-๕๓๙) ‘‘อาคมนสฺส สุทฺธิยา วา อสุทฺธิยา วา วิเสสปฺปโยชนํ น ทิสฺสตี’’ติอาทิ วุตฺตํ, ตํ มาติกาฎฺฐกถาวจนสฺส อธิปฺปายํ อสลฺลเกฺขตฺวา วุตฺตํ ยถาวุตฺตนเยน อาคมนสุทฺธิอาทินา สปฺปโยชนตฺตาฯ โย ปเนตฺถ ‘‘มูลสฺสามิเกน กปฺปิยโวหารวเสน, เปสิตทูตสฺส อกปฺปิยโวหาเรน วทโตปิ กปฺปิยการโก นิทฺทิสิตโพฺพ ภเวยฺยา’’ติ อนิฎฺฐปฺปสโงฺค วุโตฺต, โส อนิฎฺฐปฺปสโงฺค เอว น โหติ อภิมตตฺตาฯ ตถา หิ สิกฺขาปเท เอว ‘‘ปฎิคฺคณฺหตุ อายสฺมา จีวรเจตาปนฺน’’นฺติ อกปฺปิยโวหาเรน วทโต ทูตสฺส กปฺปิเยน กเมฺมน เวยฺยาวจฺจกโร นิทฺทิสิตโพฺพ วุโตฺต อาคมนสฺส สุทฺธตฺตา, อาคมนสฺสปิ อสุทฺธิยํ ปน กปฺปิเยนปิ กเมฺมน เวยฺยาวจฺจกโร น นิทฺทิสิตโพฺพวาติ อเตฺถว อาคมนสฺส สุทฺธิอสุทฺธิยา ปโยชนํฯ กถํ ปน ทูตวจเนน อาคมนสุทฺธิ วิญฺญายตีติ? นายํ ภาโรฯ ทูเตน หิ อกปฺปิยโวหาเรน วุเตฺต เอว อาคมนสุทฺธิ คเวสิตพฺพา, น อิตรตฺถฯ ตตฺถ จ ตสฺส วจนกฺกเมน ปุจฺฉิตฺวา จ ยุตฺติอาทีหิ จ สกฺกา วิญฺญาตุํฯ อิธาปิ หิ สิกฺขาปเท ‘‘จีวรเจตาปนฺนํ อาภต’’นฺติ ทูตวจเนเนว จีวรํ กิณิตฺวา ทาตุํ เปสิตภาโว วิญฺญายติฯ ยทิ หิ สพฺพถา อาคมนสุทฺธิ น วิญฺญายติ, ปฎิเกฺขโป เอว กตฺตโพฺพติฯ</p>


<p>สุวณฺณํ รชตํ กหาปโณ มาสโกติ อิมานิ หิ จตฺตาริ นิสฺสคฺคิยวตฺถูนิ, มุตฺตา มณิ เวฬุริโย สโงฺข  สิลา ปวาฬํ โลหิตโงฺก มสารคลฺลํ สตฺต ธญฺญานิ ทาสิทาสํ เขตฺตํ วตฺถุ ปุปฺผารามผลารามาทโยติ อิมานิ ทุกฺกฎวตฺถูนิ จ อตฺตโน วา เจติยสงฺฆคณปุคฺคลานํ วา อตฺถาย สมฺปฎิจฺฉิตุํ น วฎฺฎนฺติ, ตสฺมา ตํ สาทิตุํ น วฎฺฎตีติ ทสฺสนตฺถํ ‘‘น โข มยํ อาวุโส  จีวรเจตาปนฺนํ ปฎิคฺคณฺหามา’’ติ วุตฺตํฯ จีวรญฺจ โข มยํ ปฎิคฺคณฺหามา’’ติอาทิ ทูตวจนสฺส อกปฺปิยเตฺตปิ อาคมนสุทฺธิยา ปฎิปชฺชนวิธิทสฺสนตฺถํ วุตฺตํฯ นฺติ ยุตฺตปตฺตกาเลน ยทา โน อโตฺถ โหติ, ตทา กปฺปิยํ จีวรํ ปฎิคฺคณฺหามาติ อโตฺถฯ ติ กิจฺจกโร, กปฺปิยการโกติ อโตฺถฯ ติ อิทํ ‘‘อตฺถิ ปนายสฺมโต โกจิ เวยฺยาวจฺจกโร’’ติ กปฺปิยวจเนน วุตฺตตฺตา อนุญฺญาตํฯ สเจ ปน ทูโต ‘‘โก อิมํ คณฺหาติ, กสฺส วา เทมี’’ติ วทติ, น นิทฺทิสิตโพฺพฯ ติ อิทํ สารุปฺปตาย วุตฺตํ, ฐเปตฺวา ปน ปญฺจ สหธมฺมิเก โย โกจิ กปฺปิยการโก วฎฺฎติฯ ติ อิทํ ทูเตน ‘‘อตฺถิ ปนายสฺมโต โกจิ เวยฺยาวจฺจกโร’’ติ ปุจฺฉิตตฺตา ปุจฺฉาสภาเคน ภิกฺขุสฺส กปฺปิยวจนทสฺสนตฺถํ วุตฺตํฯ เอวเมว หิ ภิกฺขุนา วตฺตพฺพํ, น วตฺตพฺพํ ติอาทิฯ เตเนว ปาฬิยํ ‘‘น วตฺตโพฺพ ตสฺส เทหี’’ติอาทิมาหฯ วิมติวิโนทนิยํ (วิ. วิ. ฎี. ๑.๕๓๘-๕๓๙) ปน ‘‘เอโส โข…เป.… น วตฺตโพฺพ ตสฺส เทหีติอาทิ อกปฺปิยวตฺถุสาทิยนปริโมจนตฺถํ วุตฺต’’นฺติ วุตฺตํฯ</p>


<p>ติ ยถา ตุมฺหากํ จีวเรน อเตฺถ สติ จีวรํ ทสฺสติ, เอวํ วุโตฺตติ อโตฺถฯ วิมติวิโนทนิยํ ปน ‘‘สญฺญโตฺตติอาทิ เอวํ ทูเตน ปุน วุเตฺต  เอว โจเทตุํ วฎฺฎติ, น อิตรถาติ ทสฺสนตฺถํ วุตฺต’’นฺติ วุตฺตํฯ เอตฺถ ปน ปาฬิยํ ‘‘สญฺญโตฺต โส มยา’’ติ อาคตตฺตา เอวํ วุโตฺต, ปุริมวาเกฺย ปน วินยสงฺคหปฺปกรเณ (วิ. สงฺค. อฎฺฐ. ๖๔) ‘‘อาณโตฺต โส มยา’’ติ ปริยายวจเนน ปริวตฺติตฺวา ฐปิตตฺตา ตถา วุโตฺต, เตน จ กปฺปิยการกสฺส สญฺญาปิตภาเว ทูเตน ภิกฺขุสฺส ปุน อาโรจิเต เอว ภิกฺขุนา กปฺปิยการโก โจเทตโพฺพ โหติ, น อนาโรจิเตติ ทเสฺสติฯ</p>


<p>ติ โจทนาลกฺขณนิทสฺสนเมตํฯ อิทํ วา หิ วจนํ วตฺตพฺพํ, ตสฺส วา อโตฺถ ยาย กายจิ ภาสาย วตฺตโพฺพฯ นฺติอาทีนิ ปน น วตฺตพฺพาการทสฺสนตฺถํ วุตฺตานิฯ เอตานิ หิ วจนานิ, เอเตสํ วา อโตฺถ ยาย กายจิ ภาสาย น วตฺตโพฺพฯ ‘‘เอวํ วทโนฺต จ ปฎิกฺขิตฺตตฺตา วตฺตเภเท ทุกฺกฎํ อาปชฺชติ, โจทนา ปน โหติเยวา’’ติ มหาคณฺฐิปเท มชฺฌิมคณฺฐิปเท จ วุตฺตํฯ วิมติวิโนทนิยํ (วิ. วิ. ฎี. ๑.๕๓๘-๕๓๙) ปน ‘‘น วตฺตโพฺพ ‘เทหิ เม จีวรํ…เป.… เจตาเปหิ เม จีวร’นฺติ อิทํ ทูเตนาภตรูปิยํ  ปฎิคฺคเหตุํ อตฺตนา นิทฺทิฎฺฐกปฺปิยการกตฺตาว ‘เทหิ เม จีวรํ…เป.… เจตาเปหิ เม จีวร’นฺติ วทโนฺต รูปิยสฺส ปกตตฺตา เตน รูปิเยน ปริวเตฺตตฺวา ‘เทหิ เจตาเปหี’ติ รูปิยสํโวหารํ สมาปชฺชโนฺต นาม โหตีติ ตํ โทสํ ทูรโต ปริวเชฺชตุํ วุตฺตํ รูปิยปฎิคฺคาหเกน สงฺฆมเชฺฌ นิสฺสฎฺฐรูปิเย วิยฯ วุตฺตญฺหิ ตตฺถ ‘น วตฺตโพฺพ อิมํ วา อิมํ วา อาหรา’ติ (ปารา. อฎฺฐ. ๒.๕๘๓-๕๘๔), ตสฺมา น อิทํ วิญฺญตฺติโทเส ปริวเชฺชตุํ วุตฺตนฺติ เวทิตพฺพํ ‘อโตฺถ เม อาวุโส จีวเรนา’ติปิ อวตฺตพฺพตาปฺปสงฺคโตฯ เตเนว ทูตนิทฺทิเฎฺฐสุ รูปิยสํโวหารสงฺกาภาวโต อญฺญํ กปฺปิยการกํ  ฐเปตฺวาปิ อาหราเปตพฺพ’’นฺติ วุตฺตํฯ ตตฺถาปิ ‘‘ทูเตน ฐปิตรูปิเยน เจตาเปตฺวา จีวรํ อาหราเปหี’’ติ อวตฺวา เกวลํ ‘‘จีวรํ อาหราเปหี’’ติ เอวํ อาหราเปตพฺพนฺติ อธิปฺปาโย คเหตโพฺพติ วุตฺตํฯ</p>


<p>นฺติ เอวํ ยาวตติยํ โจเทโนฺต ตํ จีวรํ อภินิปฺผาเทตุํ สโกฺกติ อตฺตโน ปฎิลาภวเสน, อิเจฺจตํ กุสลํ สาธุ สุฎฺฐุ สุนฺทรํฯ นฺติ ฐานลกฺขณนิทสฺสนเมตํฯ นฺติ จ ภาวนปุํสกวจนเมตํฯ นฺติ เอเตน จีวรํ อุทฺทิสฺส ตุณฺหีภูเตเนว ฐาตพฺพํ, น อญฺญํ กิญฺจิ กาตพฺพนฺติ อิทํ ฐานลกฺขณํฯ เตเนว ติ อฎฺฐกถายํ วุตฺตํฯ สทฺทสเตฺถ ปน –</p>


<p>
‘‘กิริยาวิเสสนํ สเตฺถ, วุตฺตํ ธาตุวิเสสนํ;  
  
ภาวนปุํสกเนฺตฺยว, สาสเน สมุทีริต’’นฺติฯ –  
</p>
  
<p>
วจนโต กิริยาวิเสสนเมว สาสนโวหาเรน ภาวนปุํสกํ นาม ชาตํ;  
  
‘‘มุทุํ ปจติอิจฺจตฺร, ปจนํ ภวตีติ จ;  
  
สุขํ สยติอิจฺจตฺร, กโรติ สยนนฺติ จา’’ติฯ –  
</p>
  
<p>วจนโต กิริยาวิเสสนปเทน ตุลฺยาธิกรณภูตํ กิริยาวิเสสฺยปทํ อกมฺมกมฺปิ สกมฺมกมฺปิ ภูธาตุกรธาตูหิ สมฺพนฺธิตพฺพํ โหตีติ อิมินา ญาเยน ฉกฺขตฺตุปรมํ ฐานํ ภวิตพฺพํ, ฉกฺขตฺตุปรมํ ฐานํ กาตพฺพนฺติ อโตฺถฯ เอเตน ฉกฺขตฺตุปรมํ เอวํ ฐานํ ภวิตพฺพํ, น ตโต อธิกํ , ฉกฺขตฺตุปรมํ เอว ฐานํ กาตพฺพํ, น ตโต อุทฺธนฺติ อิมมตฺถํ ทเสฺสติฯ นฺติ ‘‘อิธ ภเนฺต นิสีทถา’’ติ วุเตฺตปิ น นิสีทิตพฺพํฯ นฺติ ‘‘ยาคุขชฺชกาทิเภทํ กิญฺจิ อามิสํ คณฺหถ ภเนฺต’’ติ ยาจิยมาเนนปิ น คณฺหิตพฺพํฯ ติ ‘‘มงฺคลํ วา อนุโมทนํ  วา ภาสถา’’ติ ยาจิยมาเนนปิ กิญฺจิ น ภาสิตพฺพํ, เกวลํ ‘‘กิํการณา อาคโตสี’’ติ ปุจฺฉิยมาเนน ‘‘ชานาหิ อาวุโส’’ติ วตฺตโพฺพฯ</p>


<p>ติ อาคตการณํ ภญฺชติ โกเปติฯ นฺติ ฐิติยา จ การณสฺส จ นามํ, ตสฺมา อาสเน นิสีทเนน ฐานํ กุปฺปติ, อาคตการณมฺปิ, อามิสปฎิคฺคหณาทีสุ ปน อาคตการณเมว ภญฺชติ, น ฐานํฯ เตนาห ‘‘อาคตการณํ ภญฺชตี’’ติฯ เกจิ ปน ‘‘อามิสปฎิคฺคหณาทินา ฐานมฺปิ ภญฺชตี’’ติ วทนฺติ, ตํ อฎฺฐกถาย น สเมติ, ฎีกายมฺปิ นานาวาเท ทเสฺสตฺวา ฐานภญฺชนํ วุตฺตํ, ตํ อฎฺฐกถาวจเนน อสํสนฺทนโต คนฺถครุภเยน น วทิมฺหฯ อิทานิ ยา ติโสฺส โจทนา, ฉ จ ฐานานิ วุตฺตานิ, ตตฺถ วุทฺธิหานิํ ทเสฺสโนฺต ติอาทิมาหฯ ยสฺมา จ เอกโจทนาวุทฺธิยา ทฺวินฺนํ ฐานานํ หานิ วุตฺตา, ตสฺมา โจทนา ทฺวิคุณํ ฐานนฺติ ลกฺขณํ ทสฺสิตํ โหติฯ อิติ อิมินา ลกฺขเณน ติกฺขตฺตุํ โจเทตฺวา ฉกฺขตฺตุํ ฐาตพฺพํ, ทฺวิกฺขตฺตุํ โจเทตฺวา อฎฺฐกฺขตฺตุํ ฐาตพฺพํ, สกิํ โจเทตฺวา ทสกฺขตฺตุํ ฐาตพฺพํฯ</p>


<p>ติ อิทํ โจทกสฺส ฐิตฎฺฐานโต อปกฺกมฺม ตตฺร ตตฺร อุทฺทิสฺส ฐานํเยว สนฺธาย วุตฺตํฯ ติ นานาทิวเสสุ เอวํ กโรนฺตสฺส โก ปน วาโท, วตฺตพฺพเมว นตฺถีติ อธิปฺปาโยฯ ติ อิทํ สภาวโต โจเทตุํ อนิจฺฉเนฺตนปิ กาตพฺพเมวา’’ติ วทนฺติฯ ติ ตํ จีวรเจตาปนฺนํ อสฺส ภิกฺขุโน กิญฺจิ อปฺปมตฺตกมฺปิ กมฺมํ น นิปฺผาเทติฯ นฺติ อายสฺมโนฺต อตฺตโน สนฺตกํ ธนํ ปาปุณนฺตุฯ วิมติวิโนทนิยํ (วิ. วิ. ฎี. ๑.๕๓๘-๕๓๙) ปน   นฺติอาทิ เยน อตฺตนา เวยฺยาวจฺจกโร นิทฺทิโฎฺฐ, จีวรญฺจ อนิปฺผาทิตํ, ตสฺส กตฺตพฺพทสฺสนํฯ เอวํ ภิกฺขุนา วตฺถุสามิกานํ วุเตฺต โจเทตฺวา เทนฺติ, วฎฺฎติ ‘สามิกา โจเทตฺวา เทนฺตี’ติ (ปารา. ๕๔๑) อนาปตฺติยํ วุตฺตตฺตาฯ เตเนว โส สยํ อโจเทตฺวา อุปาสกาทีหิ ปริยาเยน วตฺวา โจทาเปติ , เตสุ สตกฺขตฺตุมฺปิ โจเทตฺวา จีวรํ ทาเปเนฺตสุ ตสฺส อนาปตฺติ สิทฺธา โหติ สิกฺขาปทสฺส อนาณตฺติกตฺตา’’ติ วุตฺตํฯ</p>


<p> เกนจิ อนิทฺทิโฎฺฐ อตฺตโน มุเขเนว พฺยาวฎภาวํ เวยฺยาวจฺจกรตฺตํ ปโตฺต ติ อิมินา วิชฺชมานมฺปิ ทาตุํ อนิจฺฉนฺตา อริยาปิ วญฺจนาธิปฺปายํ วินา โวหารโต นตฺถีติ วทนฺตีติ ทเสฺสติฯ สารตฺถทีปนิยํ (สารตฺถ. ฎี. ๒.๕๓๗-๕๓๙) ปน ติ อิมสฺมิํ ปเกฺข ‘นตฺถมฺหากํ กปฺปิยการโก’ติ อิทํ ตาทิสํ กโรโนฺต กปฺปิยการโก นตฺถีติ อิมินา อธิปฺปาเยน วุตฺต’’นฺติ วุตฺตํฯ เภสชฺชกฺขนฺธเก เมณฺฑกเสฎฺฐิวตฺถุมฺหิ (มหาว. ๒๙๙) วุตฺตํ ‘‘สนฺติ ภิกฺขเว’’ติอาทิวจนเมว  นามฯ ตตฺถ หิ เมณฺฑเกน นาม เสฎฺฐินา ‘‘สนฺติ หิ ภเนฺต มคฺคา กนฺตารา อโปฺปทกา อปฺปภกฺขา น สุกรา อปาเถเยฺยน คนฺตุํ, สาธุ ภเนฺต ภควา ภิกฺขูนํ ปาเถยฺยํ อนุชานาตู’’ติ ยาจิเตน ภควตา ‘‘อนุชานามิ ภิกฺขเว ปาเถยฺยํ ปริเยสิตุํฯ ตณฺฑุโล ตณฺฑุลตฺถิเกน, มุโคฺค มุคฺคตฺถิเกน, มาโส มาสตฺถิเกน, โลณํ โลณตฺถิเกน, คุโฬ คุฬตฺถิเกน, เตลํ เตลตฺถิเกน, สปฺปิ สปฺปิตฺถิเกนา’’ติ วตฺวา อิทํ วุตฺตํ ‘‘สนฺติ, ภิกฺขเว, มนุสฺสา สทฺธา ปสนฺนา, เต กปฺปิยการกานํ หเตฺถ หิรญฺญํ อุปนิกฺขิปนฺติ ‘อิมินา ยํ อยฺยสฺส กปฺปิยํ, ตํ เทถา’ติฯ อนุชานามิ, ภิกฺขเว, ยํ ตโต กปฺปิยํ, ตํ สาทิตุํ, น เตฺววาหํ, ภิกฺขเว, เกนจิ  ปริยาเยน ชาตรูปรชตํ สาทิตพฺพํ ปริเยสิตพฺพนฺติ วทามี’’ติฯ ‘‘กปฺปิยการกานํ หเตฺถ หิรญฺญํ นิกฺขิปนฺตี’’ติ เอตฺถาปิ ภิกฺขุสฺส อาโรจนํ อตฺถิเยว, อญฺญถา อนิทฺทิฎฺฐกปฺปิยการกปกฺขํ ภชตีติ น โจเทตโพฺพ สิยา, อิทํ ปน ทูเตน นิทฺทิฎฺฐกปฺปิยการเก สนฺธาย วุตฺตํ, น ปน ภิกฺขุนา นิทฺทิเฎฺฐ วา อนิทฺทิเฎฺฐ วาฯ เตเนวาห ติอาทิฯ ยทิ มูลํ สนฺธาย โจเทติ, ตํ สาทิตเมว สิยาติ อาห ติฯ</p>


<p>นฺติ อิทํ อตฺตนา โจทนาฎฺฐานญฺจ น กาตพฺพนฺติ ทสฺสนตฺถํ วุตฺตํฯ  อิมินา จีวรตฺถาเยว น โหตีติ ทเสฺสติฯ ติ อิมินา วตฺถุสามินา นิทฺทิฎฺฐกปฺปิยการเกสุปิ ปิณฺฑปาตาทีนมฺปิ อตฺถาย ทิเนฺน จ ฐานโจทนาทิสพฺพํ เหฎฺฐา วุตฺตนเยเนว กาตพฺพนฺติ ทเสฺสติฯ</p>


<p>   ติอาทีสุ ‘‘อิทํ อยฺยสฺส โหตู’’ติ เอวํ สมฺมุขา วา ‘‘อมุกสฺมิํ นาม ฐาเน มม หิรญฺญสุวณฺณํ อตฺถิ, ตํ ตุยฺหํ โหตู’’ติ เอวํ ปรมฺมุขา วา ฐิตสฺส เกวลํ วาจาย วา หตฺถมุทฺทาย วา ‘‘ตุยฺห’’นฺติ วตฺวา ปริจฺจตฺตสฺส กายวาจาหิ อปฺปฎิกฺขิปิตฺวา จิเตฺตน สาทิยนํ อุปนิกฺขิตฺตสาทิยนํ นามฯ ติ วุตฺตเมวตฺถํ วิภาเวติ ติฯ</p>


<p>นฺติ ปจฺจยปริโภคํเยว สนฺธาย อาจิกฺขิตพฺพํฯ ‘‘อิธ นิกฺขิปา’’ติ วุเตฺต ‘‘อุคฺคณฺหาเปยฺย วา’’ติ วุตฺตลกฺขเณน นิสฺสคฺคิยํ โหตีติ อาห นฺติฯ อถ วา ‘‘อิทํ คุตฺตฎฺฐาน’’นฺติ อาจิกฺขโนฺต ฐานสฺส คุตฺตภาวเมว ทเสฺสติ, น วตฺถุํ ปรามสติ, ตสฺมา อาจิกฺขิตพฺพํฯ ‘‘อิธ นิกฺขิปาหี’’ติ ปน วทโนฺต  นิกฺขิปิตพฺพํ วตฺถุํ นิกฺขิปาหีติ วตฺถุํ ปรามสติ นาม, ตสฺมา น วตฺตพฺพํฯ ปรโต ติ เอตฺถาปิ เอเสว นโยฯ ติ ยสฺมา ตโต อุปฺปนฺนปจฺจยปริโภโค กปฺปติ, ตสฺมา กปฺปิยํ นิสฺสาย ฐิตํ, ยสฺมา ปน ทุพฺพิจารณาย ตโต อุปฺปนฺนปจฺจยปริโภโค น กปฺปติ, ตสฺมา อกปฺปิยํ นิสฺสาย ฐิตนฺติ เวทิตพฺพํฯ อถ วา อิทํ ธนํ ยสฺมา ‘‘นยิทํ กปฺปตี’’ติ ปฎิกฺขิตฺตํ, ตสฺมา กปฺปิยํ นิสฺสาย ฐิตํ, ยสฺมา ปน สพฺพโส อวิสฺสชฺชิตํ, ตสฺมา อกปฺปิยํ นิสฺสาย ฐิตํฯ อถ วา ตํ ธนํ ยสฺมา ปจฺฉา สุฎฺฐุวิจารณาย สติยา กปฺปิยํ ภวิสฺสติ, ทุพฺพิจารณาย สติยา อกปฺปิยํ ภวิสฺสติ, ตสฺมา กปฺปิยญฺจ อกปฺปิยญฺจ นิสฺสาย ฐิตํ โหตีติฯ วิมติวิโนทนิยํ ปน ติอาทิ รูปิเย เหฎฺฐิมโกฎิยา ปวตฺตนาการํ ทเสฺสตุํ วุตฺต’’นฺติ จ ‘‘น ปน เอวํ ปฎิปชฺชิตพฺพเมวาติ ทเสฺสตุํ, ‘อิธ นิกฺขิปาหี’ติ วุเตฺต อุคฺคณฺหาปนํ โหตีติ อาห ‘อิธ นิกฺขิปาหี’ติ น วตฺตพฺพ’’นฺติ จ ‘‘กปฺปิยญฺจ…เป.… โหตีติ ยสฺมา อสาทิตตฺตา ตโต อุปฺปนฺนปจฺจยา วฎฺฎนฺติ, ตสฺมา กปฺปิยํ นิสฺสาย ฐิตํ, ยสฺมา ปน ทุพฺพิจารณาย สติ ตโต อุปฺปนฺนํ น กปฺปติ, ตสฺมา อกปฺปิยํ นิสฺสาย ฐิตนฺติ เวทิตพฺพ’’นฺติ จ วุตฺตํฯ</p>


<p> นฺติ ยสฺมา รูปิยํ นาม อกปฺปิยํ, ตสฺมา สงฺฆสฺส วา คณสฺส วา ปุคฺคลสฺส วา นิสฺสชฺชิตพฺพนฺติ น วุตฺตํฯ ยสฺมา ปน ตํ ปฎิคฺคหิตมตฺตเมว โหติ, น เตน กิญฺจิ กปฺปิยภณฺฑํ เจตาปิตํ, ตสฺมา อุปาเยน ปริโภคทสฺสนตฺถํ ‘‘สงฺฆมเชฺฌ นิสฺสชฺชิตพฺพ’’นฺติ  (ปารา. ๕๘๔) วุตฺตํฯ นฺติ อิมินา เจตาปิตเญฺจ, นตฺถิ ปริโภคูปาโย อุคฺคเหตฺวา อนิสฺสฎฺฐรูปิเยน เจตาปิตตฺตาฯ อีทิสญฺหิ สงฺฆมเชฺฌ นิสฺสชฺชนํ กตฺวาว  ฉเฑฺฑตฺวา ปาจิตฺติยํ เทสาเปตพฺพนฺติ ทเสฺสติฯ เกจิ ปน ‘‘ยสฺมา นิสฺสคฺคิยวตฺถุํ ปฎิคฺคเหตฺวาปิ เจตาปิตํ กปฺปิยภณฺฑํ สเงฺฆ นิสฺสฎฺฐํ กปฺปิยการเกหิ นิสฺสฎฺฐรูปิเยน ปริวเตฺตตฺวา อานีตกปฺปิยภณฺฑสทิสํ โหติ, ตสฺมา วินาว อุปายํ ภาเชตฺวา ปริภุญฺชิตุํ วฎฺฎตี’’ติ วทนฺติ, ตํ ปตฺตจตุกฺกาทิกถาย น สเมติฯ ตตฺถ หิ รูปิเยน ปริวตฺติตปตฺตสฺส อปริโภโคว ทสฺสิโต, น นิสฺสชฺชนวิจาโรติฯ นฺติ ปพฺพชิตานํ สปฺปิ วา เตลํ วา วฎฺฎติ อุปาสกาติ เอวํ อาจิกฺขิตพฺพํฯ</p>


<p>นฺติ อิทํ คิหีนํ หตฺถคโตปิ โสเยว ภาโคติ กตฺวา วุตฺตํฯ สเจ ปน เตน อญฺญํ ปริวเตฺตตฺวา อารามิกา เทนฺติ, ปริภุญฺชิตุํ วฎฺฎตีติ มชฺฌิมคณฺฐิปเท จูฬคณฺฐิปเท จ วุตฺตํฯ ติ อเญฺญสํ ปตฺตภาคโต หริตฺวาฯ นฺติ อาโลกกสิณปริกมฺมํฯ ติ เอตฺถ ตโต คหิตมญฺจปีฐาทีนิ ปริวเตฺตตฺวา อญฺญํ เจ คหิตํ, วฎฺฎตีติ วทนฺติฯ ติ โภชนสาลาทีนํ ฉายาปิฯ ติ เคหปริเจฺฉทํ อติกฺกนฺตา, ฉายาย คตคตฎฺฐานํ เคหํ น โหตีติ อธิปฺปาโยฯ ติ เอตฺถ สเจ อโญฺญ มโคฺค นตฺถิ, มคฺคํ อธิฎฺฐหิตฺวา คนฺตุํ วฎฺฎตีติ วทนฺติฯ ติ เตน วตฺถุนา กีตายฯ  สเจ อุปาสโก ‘‘อติพหุ เอตํ หิรญฺญํ, อิทํ ภเนฺต อเชฺชว น วินาเสตพฺพ’’นฺติ วตฺวา สยํ อุปนิเกฺขปํ ฐเปติ, อเญฺญน วา ฐปาเปติ, เอวํ อุปนิเกฺขปํ ฐเปตฺวา ตโต อุปฺปนฺนปจฺจยํ ปริภุญฺชโนฺต สโงฺฆ ปจฺจเย ปริภุญฺชติ, เตน วตฺถุนา คหิตตฺตา นฺติ วุตฺตํฯ วิมติวิโนทนิยํ (วิ. วิ. ฎี. ๑.๕๘๓-๕๘๔) ปน ติ กปฺปิยการเกหิ  วฑฺฒิยา ปโยชนํ สนฺธาย วุตฺตํฯ นฺติ เตน วตฺถุนา คหิตตฺตา วุตฺต’’นฺติ วุตฺตํฯ</p>


<p>ติ ยตฺถ กตฺถจิ ขิปติ, อถาปิ น ฉเฑฺฑติ, สยํ คเหตฺวา คจฺฉติ, น วาเรตโพฺพฯ ติ อถ เนว คเหตฺวา คจฺฉติ, น ฉเฑฺฑติ, ‘‘กิํ มยฺหํ อิมินา พฺยาปาเรนา’’ติ เยนกามํ ปกฺกมติ, ตโต ยถาวุตฺตลกฺขโณ รูปิยฉฑฺฑโก สมนฺนิตโพฺพฯ นฺติอาทีสุ โลภวเสน ตํ วตฺถุํ อตฺตโน วา กโรโนฺต อตฺตานํ วา อุกฺกํเสโนฺต ฉนฺทาคติํ  นาม คจฺฉติฯ โทสวเสน ‘‘เนวายํ มาติกํ ชานาติ, น วินย’’นฺติ ปรํ อปสาเทโนฺต โทสาคติํ นาม คจฺฉติฯ โมหวเสน ปมุโฎฺฐ ปมุฎฺฐสฺสติภาวํ อาปชฺชโนฺต โมหาคติํ นาม คจฺฉติฯ รูปิยปฎิคฺคาหกสฺส ภเยน ฉเฑฺฑตุํ อวิสหโนฺต ภยาคติํ นาม คจฺฉติฯ เอวํ อกโรโนฺต น ฉนฺทาคติํ คจฺฉติ, น โทสาคติํ คจฺฉติ, น โมหาคติํ คจฺฉติ, น ภยาคติํ คจฺฉติ นามาติ เวทิตโพฺพฯ</p>


<p> นฺติ อิทํ นิรเปกฺขภาวทสฺสนปรนฺติ เวทิตพฺพํ, ตสฺมา ปติตฎฺฐาเน ญาเตปิ ตสฺส คูถํ ฉเฑฺฑนฺตสฺส วิย นิรเปกฺขภาโวเยเวตฺถ ปมาณนฺติ เวทิตพฺพํฯ ติ อตฺตนิ อวิชฺชมานอุตฺตริมนุสฺสธมฺมาโรจนํ สนฺธาย วุตฺตํฯ  นาม อนรหสฺส ปริโภโคฯ ภควตา หิ อตฺตโน สาสเน สีลวโต ปจฺจยา อนุญฺญาตา, น ทุสฺสีลสฺสฯ ทายกานมฺปิ สีลวโต เอว ปริจฺจาโค, น ทุสฺสีลสฺส อตฺตโน การานํ มหปฺผลภาวสฺส ปจฺจาสีสนโตฯ อิติ สตฺถารา อนนุญฺญาตตฺตา ทายเกหิ จ อปริจฺจตฺตตฺตา ทุสฺสีลสฺส ปริโภโค เถยฺยปริโภโคฯ อิณวเสน ปริโภโค  ปฎิคฺคาหกโต ทกฺขิณาวิสุทฺธิยา  อภาวโต อิณํ คเหตฺวา ปริโภโค วิยาติ อโตฺถฯ ติ ‘‘สีลวโต’’ติอาทินา วุตฺตเมวตฺถํ การณภาเวน ปจฺจามสติฯ ติ กายโต โมเจตฺวา ปริโภเค ปริโภเคฯ ปุเรภตฺต…เป.… ปจฺฉิมยาเมสุ ปจฺจเวกฺขิตพฺพนฺติ สมฺพโนฺธฯ ตถา อสโกฺกเนฺตน ยถาวุตฺตกาลวิเสสวเสน เอกสฺมิํ ทิวเส จตุกฺขตฺตุํ ติกฺขตฺตุํ ทฺวิกฺขตฺตุํ สกิํเยว วา ปจฺจเวกฺขิตพฺพํฯ</p>


<p>ติ เอตฺถ หิโยฺย ยํ มยา จีวรํ ปริภุตฺตํ, ตํ ยาวเทว สีตสฺส ปฎิฆาตาย…เป.… หิริโกปินปฎิจฺฉาทนตฺถํฯ หิโยฺย โย มยา ปิณฺฑปาโต ปริภุโตฺต, โส เนว ทวายาติอาทินา สเจ อตีตปริโภคปจฺจเวกฺขณํ น กเรยฺย, อิณปริโภคฎฺฐาเน ติฎฺฐตีติ วทนฺติ, ตํ วีมํสิตพฺพํฯ ติ ปเวเส ปเวเสฯ เอวํ ปน อสโกฺกเนฺตน ปุเรภตฺตาทีสุ ปจฺจเวกฺขิตพฺพํ, ตํ เหฎฺฐา วุตฺตนเยเนว สกฺกา วิญฺญาตุนฺติ อิธ วิสุํ น วุตฺตํฯ ติ สติยา ปจฺจยภาโวฯ ปฎิคฺคหณสฺส ปริโภคสฺส จ ปจฺจเวกฺขณสติยา ปจฺจยภาโว ยุชฺชติ, ปจฺจเวกฺขิตฺวาว ปฎิคฺคเหตพฺพํ ปริภุญฺชิตพฺพญฺจาติ อโตฺถฯ เตเนวาห ติอาทิฯ ติ ยทิปิ ทฺวีสุปิ ฐาเนสุ ปจฺจเวกฺขณา ยุตฺตา, เอวํ สเนฺตปิ ฯ อปเร ปนาหุ ติ สติ เภสชฺชปริโภคสฺส ปจฺจยภาเว, ปจฺจเยติ อโตฺถฯ ติ ปจฺจเย สติปี’’ติ, ตํ เตสํ มติมตฺตํฯ ตถา หิ ปจฺจยสนฺนิสฺสิตสีลํ ปจฺจเวกฺขณาย วิสุชฺฌติ, น ปจฺจยสพฺภาวมเตฺตนฯ</p>


<p>นนุ จ ติ อิมินา ปาติโมกฺขสํวรสีลํ วุตฺตํ, ตสฺมา ปจฺจยสนฺนิสฺสิตสีลสฺส ปาติโมกฺขสํวรสีลสฺส  จ โก วิเสโสติ? วุจฺจเต – ปุริเมสุ ตาว ตีสุ ปจฺจเยสุ วิเสโส ปากโฎเยว, คิลานปจฺจเย ปน ยถา วติํ กตฺวา รุกฺขมูเล โคปิเต ตสฺส ผลานิปิ รกฺขิตาเนว โหนฺติ, เอวเมว ปจฺจเวกฺขณาย ปจฺจยสนฺนิสฺสิตสีเล รกฺขิเต ตปฺปฎิพทฺธํ ปาติโมกฺขสํวรสีลมฺปิ นิปฺผนฺนํ นาม โหติฯ คิลานปจฺจยํ อปฺปจฺจเวกฺขิตฺวา ปริภุญฺชนฺตสฺส สีลํ ภิชฺชมานํ ปาติโมกฺขสํวรสีลเมว ภิชฺชติ, ปจฺจยสนฺนิสฺสิตสีลํ ปน ปจฺฉาภตฺตปุริมยามาทีสุ ยาว อรุณุคฺคมนา อปฺปจฺจเวกฺขนฺตเสฺสว ภิชฺชติฯ ปุเรภตฺตญฺหิ อปฺปจฺจเวกฺขิตฺวาปิ คิลานปจฺจยํ ปริภุญฺชนฺตสฺส อนาปตฺติ, อิทเมเตสํ นานากรณนฺติ สารตฺถทีปนิยํ (สารตฺถ. ฎี. ๒.๕๘๕) อาคตํฯ</p>


<p>วิมติวิโนทนิยํ (วิ. วิ. ฎี. ๑.๕๘๕) ปน ติ ปจฺจยสฺสามินา ภควตา อนนุญฺญาตตฺตา วุตฺตํฯ ติ ภควตา อนุญฺญาตมฺปิ กตฺตพฺพํ อกตฺวา ปริภุญฺชนโต วุตฺตํฯ เตน จ ปจฺจยสนฺนิสฺสิตสีลํ วิปชฺชตีติ ทเสฺสติฯ ติ กายโต โมเจตฺวา โมเจตฺวา ปริโภเคฯ ปจฺฉิมยาเมสุ ปจฺจเวกฺขิตพฺพนฺติ โยชนาฯ ติ เอตฺถ ‘หิโยฺย ยํ มยา จีวรํ ปริภุตฺต’นฺติอาทินาปิ อตีตปจฺจเวกฺขณา วฎฺฎตีติ วทนฺติฯ ติ อุทกปตนฎฺฐานโต อโนฺตปเวสเนสุ นิสีทนสยเนสุ จฯ ติ ปจฺจเวกฺขณสติยา ปจฺจยตฺตํ ลทฺธุํ วฎฺฎติฯ ปฎิคฺคหเณ จ ปริโภเค จ ปจฺจเวกฺขณาสติ อวสฺสํ ลทฺธพฺพาติ ทเสฺสติฯ เตนาห ติอาทิฯ เกจิ ปน ‘สติปจฺจยตา ปจฺจเย สติ เภสชฺชปริโภคสฺส การเณ สตี’ติ เอวมฺปิ อตฺถํ วทนฺติ, เตสมฺปิ ปจฺจเย สตีติ ปจฺจยสพฺภาวสลฺลกฺขเณ สตีติ เอวมโตฺถ คเหตโพฺพ  ปจฺจยสพฺภาวมเตฺตน สีลสฺส อสุชฺฌนโตฯ ติ อิมินา ปาติโมกฺขสํวรสีลสฺส เภโท ทสฺสิโต, น ปจฺจยสนฺนิสฺสิตสีลสฺส ตสฺส อตีตปจฺจเวกฺขณาย วิสุชฺฌนโตฯ เอตสฺมิํ ปน เสสปจฺจเยสุ จ อิณปริโภคาทิวจเนน ปจฺจยสนฺนิสฺสิตสีลเสฺสว เภโทติ เอวมิเมสํ นานากรณํ เวทิตพฺพ’’นฺติ อาคตํฯ</p>


<p>เอเตสุ  ทฺวีสุ ปกรเณสุ ‘‘อิณปริโภคฎฺฐาเน ติฎฺฐตี’’ติ เอตฺถ หิโยฺย ยํ มยา จีวรํ ปริภุตฺตนฺติ…เป.… วทนฺตีติ อาคตํฯ อิมํ ปน นยํ นิสฺสาย อิทานิ เอกเจฺจ ปณฺฑิตา ‘‘อชฺชปาโต ปริภุตฺตํ สายํ ปจฺจเวกฺขเนฺตน อชฺช ยํ มยา จีวรํ ปริภุตฺตนฺติอาทินา อตีตวเสน ปจฺจเวกฺขณา กาตพฺพา’’ติ วทนฺติฯ เกจิ ‘‘หิโยฺย ปริภุตฺตเมว อตีตวเสน ปจฺจเวกฺขณา กาตพฺพา, น อชฺช ปริภุตฺตํ, ตํ ปน ปจฺจุปฺปนฺนวเสน ปจฺจเวกฺขณาเยวา’’ติ วทนฺติฯ ตตฺถ มูลวจเน เอวํ วิจารณา กาตพฺพาฯ กถํ? อิทํ หิโยฺยตฺยาทิวจนํ สุตฺตํ วา สุตฺตานุโลมํ วา อาจริยวาโท วา อตฺตโนมติ วาติฯ ตตฺถ น ตาว สุตฺตํ โหติ ‘‘สุตฺตํ นาม สกเล วินยปิฎเก ปาฬี’’ติ วุตฺตตฺตา อิมสฺส จ วจนสฺส น ปาฬิภูตตฺตาฯ น จ สุตฺตานุโลมํ ‘‘สุตฺตานุโลมํ นาม จตฺตาโร มหาปเทสา’’ติ (ปารา. อฎฺฐ. ๑.๔๕) วุตฺตตฺตา อิมสฺส จ มหาปเทสภาวาภาวโตฯ น จ อาจริยวาโท ‘‘อาจริยวาโท นาม ธมฺมสงฺคาหเกหิ ปญฺจหิ อรหนฺตสเตหิ ฐปิตา ปาฬิวินิมุตฺตา โอกฺกนฺตวินิจฺฉยปฺปวตฺตา อฎฺฐกถาตนฺตี’’ติ วจนโต อิมสฺส จ อฎฺฐกถาปาฐภาวาภาวโตฯ น จ อตฺตโนมติ ‘‘อตฺตโนมติ นาม สุตฺตสุตฺตานุโลมอาจริยวาเท มุญฺจิตฺวา อนุมาเนน อตฺตโน พุทฺธิยา นยคฺคาเหน อุปฎฺฐิตาการกถนํ, อปิจ สุตฺตนฺตาภิธมฺมวินยฎฺฐกถาสุ อาคโต สโพฺพปิ  เถรวาโท อตฺตโนมติ นามา’’ติ วุตฺตตฺตา อิมสฺส จ อฎฺฐกถาสุ อาคตเตฺถรวาทภาวาภาวโตฯ</p>


<p>อิติ –</p>


<p>
‘‘จตุพฺพิธญฺหิ วินยํ, มหาเถรา มหิทฺธิกา;  
  
นีหริตฺวา ปกาเสสุํ, ธมฺมสงฺคาหกา ปุรา’’ติฯ (ปารา. อฎฺฐ. ๑.๔๕) –  
</p>
  
<p>วุเตฺตสุ จตุพฺพิธวินเยสุ อนโนฺตคธตฺตา อิทํ วจนํ วิจาเรตพฺพํฯ เตน วุตฺตํ สารตฺถทีปนิยํ (สารตฺถ. ฎี. ๒.๕๘๕) ฎีกาจริเยน ‘‘ตํ วีมํสิตพฺพ’’นฺติฯ อถ วา ‘‘นยคฺคาเหน อุปฎฺฐิตาการกถน’’นฺติ อิมินา ลกฺขเณน เตสํ เตสํ อาจริยานํ อุปฎฺฐิตาการวเสน กถนํ อตฺตโนมติ สิยา, เอวมฺปิ วิจาเรตพฺพเมวฯ ‘‘อตฺตโนมติ อาจริยวาเท โอตาเรตพฺพาฯ สเจ ตตฺถ โอตรติ เจว สเมติ จ, คเหตพฺพาฯ สเจ เนว โอตรติ น สเมติ, น คเหตพฺพาฯ อยญฺหิ อตฺตโนมติ นาม สพฺพทุพฺพลา’’ติ (ปารา. อฎฺฐ. ๑.๔๕) วจนโต อิมสฺส จ วจนสฺส  อฎฺฐกถาวจเน อโนตรณโต อปฺปวิสนโตฯ วุตฺตญฺหิ อฎฺฐกถายํ ‘‘สจสฺส อปฺปจฺจเวกฺขโตว อรุโณ อุคฺคจฺฉติ, อิณปริโภคฎฺฐาเน ติฎฺฐตี’’ติฯ</p>


<p>อปโร นโย – กิํ อิทํ วจนํ ปาฬิวจนํ วา อฎฺฐกถาวจนํ วา ฎีกาวจนํ วา คนฺถนฺตรวจนํ วาติฯ ตตฺถ น ตาว ปาฬิวจนํ, น อฎฺฐกถาวจนํ, น คนฺถนฺตรวจนํ, อถ โข ฎีกาวจนนฺติฯ โหตุ ฎีกาวจนํ, สกวจนํ วา ปรวจนํ วา อธิเปฺปตวจนํ วา อนธิเปฺปตวจนํ วาติฯ ตตฺถ น สกวจนํ โหติ, อถ โข ปรวจนํฯ เตนาห ‘‘วทนฺตี’’ติฯ น ฎีกาจริเยน อธิเปฺปตวจนํ โหติ, อถ โข อนธิเปฺปตวจนํฯ เตนาห ‘‘ตํ วีมํสิตพฺพ’’นฺติฯ เตหิ ปน อาจริเยหิ อตีตปริโภคปจฺจเวกฺขณาติ อิทํ  อตีตปอโภควเสน ปจฺจเวกฺขณา อตีตปริโภคปจฺจเวกฺขณาติ ปริกเปฺปตฺวา อตีตวาจเกน สเทฺทน โยเชตฺวา กตํ ภเวยฺยฯ อตีเต ปริโภโค อตีตปริโภโค, อตีตปริโภคสฺส ปจฺจเวกฺขณา อตีตปริโภคปจฺจเวกฺขณาติ เอวํ ปน กเต อตีตปริโภคสฺส ปจฺจุปฺปนฺนสมีปตฺตา ปจฺจุปฺปนฺนวาจเกน สเทฺทน กถนํ โหติ ยถา ตํ นครโต อาคนฺตฺวา นิสินฺนํ ปุริสํ ‘‘กุโต อาคจฺฉสี’’ติ วุเตฺต ‘‘นครโต อาคจฺฉามี’’ติ ปจฺจุปฺปนฺนวาจกสเทฺทน กถนํฯ</p>


<p>วินยสุตฺตนฺตวิสุทฺธิมคฺคาทีสุ (ม. นิ. ๑.๒๓; วิสุทฺธิ. ๑.๑๘) จ ‘‘ปฎิสงฺขา โยนิโส จีวรํ ปฎิเสวตี’’ติ วตฺตมานวจเนเนว ปาโฐ โหติ, น อตีตวจเนน, อตีตปริโภโคติ จ อิมสฺมิํเยว ทิวเส ปจฺฉาภตฺตาทิกาลํ อุปาทาย ปุเรภตฺตาทีสุ ปริโภโค อิจฺฉิตโพฺพ, น หิโยฺย ปริโภโคฯ กถํ วิญฺญายตีติ เจ? อฎฺฐกถาปมาเณนฯ วุตฺตญฺหิ อฎฺฐกถายํ (ปารา. อฎฺฐ. ๒.๕๘๕) ‘‘ปิณฺฑปาโต อาโลเป อาโลเป, ตถา อสโกฺกเนฺตน ปุเรภตฺตปจฺฉาภตฺตปุริมยามปจฺฉิมยาเมสุฯ สจสฺส อปฺปจฺจเวกฺขโตว อรุโณ อุคฺคจฺฉติ, อิณปริโภคฎฺฐาเน ติฎฺฐตี’’ติฯ เอเตน ปิณฺฑปาตํ อาโลเป อาโลเป ปจฺจเวกฺขโนฺต โภชนกิริยาย อปรินิฎฺฐิตตฺตา มุขฺยโต ปจฺจุปฺปนฺนปจฺจเวกฺขณา โหติ, ปุเรภตฺตาทีสุ จตูสุ โกฎฺฐาเสสุ ปจฺจเวกฺขโนฺต โภชนกิริยาย ปรินิฎฺฐิตตฺตา อตีตปจฺจเวกฺขณา โหตีติ ทเสฺสติฯ สา ปน ปจฺจุปฺปนฺนสมีปตฺตา วตฺตมานวจเนน วิธียติฯ ยทิ หิ หิโยฺย ปริภุตฺตานิ อตีตปจฺจเวกฺขเณน ปจฺจเวกฺขิตพฺพานิ สิยุํ, อตีตทุติยทิวสตติยทิวสาทิมาสสํวจฺฉราทิปริภุตฺตานิปิ ปจฺจเวกฺขิตพฺพานิ สิยุํ, เอวญฺจ สติ ยถาวุตฺตอฎฺฐกถาวจนํ นิรตฺถกํ สิยา, ตสฺมา อฎฺฐกถาวจนเมว ปมาณํ กาตพฺพํฯ ยถาห –</p>


<p>
‘‘พุเทฺธน  
  
ธโมฺม วินโย จ วุโตฺต;  
  
โย ตสฺส ปุเตฺตหิ ตเถว ญาโต;  
  
โส เยหิ เตสํ มติมจฺจชนฺตา;  
  
ยสฺมา ปุเร อฎฺฐกถา อกํสุฯ  
</p>
  
<p>
‘‘ตสฺมา หิ ยํ อฎฺฐกถาสุ วุตฺตํ;  
  
ตํ วชฺชยิตฺวาน ปมาทเลขํ;  
  
สพฺพมฺปิ สิกฺขาสุ สคารวานํ;  
  
ยสฺมา ปมาณํ อิธ ปณฺฑิตาน’’นฺติฯ (ปารา. อฎฺฐ. ๑.คนฺถารมฺภกถา);  
</p>
  
<p>ยสฺมา จ สพฺพาสวสุตฺตาทีสุ (ม. นิ. ๑.๒๓) ภควตา เทสิตกาเล ภิกฺขุกตฺตุกตฺตา นามโยคตฺตา วตฺตมานปฐมปุริสวเสน ‘‘ปฎิสงฺขา โยนิโส จีวรํ ปฎิเสวตี’’ติ เทสิตา, ตทนุกรเณน ภิกฺขูนํ ปจฺจเวกฺขณกาเล อตฺตกตฺตุกตฺตา อมฺหโยคตฺตา วตฺตมานอุตฺตมปุริสวเสน ‘‘ปฎิสงฺขา โยนิโส จีวรํ ปฎิเสวามี’’ติ ปจฺจเวกฺขิตพฺพา โหติ, ‘‘สีตสฺส ปฎิฆาตายา’’ติอาทีนิ ตทตฺถสมฺปทานปทานิ จ ‘‘ปฎิเสวติ, ปฎิเสวามี’’ติ วุตฺตปฎิเสวนกิริยายเมว สมฺพนฺธิตพฺพานิ โหนฺติ, ตานิ จ กิริยาปทานิ ปจฺจุปฺปนฺนวเสน วา ปจฺจุปฺปนฺนสมีปอตีตวเสน วา วตฺตมานวิภตฺติยุตฺตานิ โหนฺติ, ตสฺมา ปจฺจุปฺปนฺนปริภุตฺตานํ วา อตีตปริภุตฺตานํ วา ปจฺจยานํ ปจฺจเวกฺขณกาเล ‘‘ปฎิเสวามี’’ติ วจนํ ภควโต วจนสฺส อนุคตตฺตา อุปปนฺนเมวาติ ทฎฺฐพฺพํฯ</p>


<p>อนุวจเนปิ เอวํ วิจารณา กาตพฺพา – ‘‘อชฺช ปาโต ปริภุตฺตํ สายํ ปจฺจเวกฺขเนฺตน อชฺช ยํ มยา จีวรํ ปริภุตฺตนฺติอาทินา อตีตวเสน ปจฺจเวกฺขณา กาตพฺพา’’ติ เย วทนฺติ, เต เอวํ ปุจฺฉิตพฺพา – กิํ ภวโนฺต ภควตา อตีตปริภุเตฺตสุ อตีตวเสน ปจฺจเวกฺขณา เทสิตาติ? น เทสิตาฯ กถํ เทสิตาติ? ‘‘ปจฺจเวกฺขตี’’ติ ปจฺจุปฺปนฺนวเสเนว  เทสิตาติฯ กิํ โภโนฺต ภควโต กาเล อตีตปริภุเตฺตสุ ปจฺจเวกฺขณา นตฺถีติ? อตฺถิฯ อถ กสฺมา ภควตา ปจฺจุปฺปนฺนวเสเนว ปจฺจเวกฺขณา เทสิตาติ? ปจฺจุปฺปนฺนสมีปวเสน วา สามญฺญวเสน วา เทสิตาติฯ เอวํ สเนฺต ภควโต อนุกรเณน อิทานิปิ  อตีตปริภุตฺตานํ ปจฺจยานํ ปจฺจุปฺปนฺนวเสน ปจฺจเวกฺขณา กาตพฺพาติฯ เย ปน เอวํ วทนฺติ ‘‘หิโยฺย ปริภุตฺตานเมว อตีตปจฺจเวกฺขณา กาตพฺพา, น อชฺช ปริภุตฺตานํ, เตสํ ปน ปจฺจุปฺปนฺนปจฺจเวกฺขณาเยวา’’ติ, เต เอวํ วตฺตพฺพา – กิํ โภโนฺต ยถา ตุเมฺห วทนฺติ, เอวํ ปาฬิยํ อตฺถีติ? นตฺถิฯ อฎฺฐกถายํ อตฺถีติ? นตฺถิฯ เอวํ สเนฺต สาฎฺฐกเถสุ เตปิฎเกสุ พุทฺธวจเนสุ อสํวิชฺชมานํ ตุมฺหากํ วจนํ กถํ ปเจฺจตพฺพนฺติ? อาจริยปรมฺปราวเสนฯ โหตุ ตุมฺหากํ อาจริยลทฺธิวเสน กถนํ, กาโล นาม ติวิโธ อตีโต อนาคโต ปจฺจุปฺปโนฺนติฯ ตตฺถ ปรินิฎฺฐิตกิริยา อตีโต นาม, อภิมุขกิริยา อนาคโต นาม, อารทฺธอนิฎฺฐิตกิริยา ปจฺจุปฺปโนฺน นามฯ เตนาหุ โปราณา –</p>


<p>
‘‘อารทฺธานิฎฺฐิโต ภาโว, ปจฺจุปฺปโนฺน สุนิฎฺฐิโต;  
  
อตีตานาคตุปฺปาท-มปฺปตฺตาภิมุขา กิริยา’’ติฯ  
</p>
  
<p>ตตฺถ อชฺช วา โหตุ หิโยฺย วา ตโต ปุเพฺพ วา, ปริภุตฺตปจฺจโย สุปรินิฎฺฐิตภุญฺชนกิริยตฺตา อตีโต นามฯ ตตฺถ หิโยฺย วา ตโต ปุเพฺพ วา ปริภุตฺตปจฺจโย อติกฺกนฺตอรุณุคฺคมนตฺตา น ปจฺจเวกฺขณารโห, ปจฺจเวกฺขิโตปิ อปฺปจฺจเวกฺขิโตเยว โหติ, อิณปริโภคฎฺฐาเน ติฎฺฐติฯ วุตฺตญฺหิ อฎฺฐกถายํ ‘‘สจสฺส อปฺปจฺจเวกฺขโตว อรุโณ อุคฺคจฺฉติ, อิณปริโภคฎฺฐาเน ติฎฺฐตี’’ติฯ อเชฺชว ปน จีวรญฺจ เสนาสนญฺจ ปริโภเค ปริโภเค, ปิณฺฑปาตํ อาโลเป อาโลเป, เภสชฺชํ ปฎิคฺคหเณ ปริโภเค จ  ปจฺจเวกฺขโต อปรินิฎฺฐิตภุญฺชนกิริยตฺตา ปจฺจุปฺปนฺนปริภุตฺตปจฺจเวกฺขณา นาม โหติฯ ปุเร ปริภุตฺตํ ตโต ปจฺฉา จตูสุ โกฎฺฐาเสสุ ปจฺจเวกฺขโต สุปรินิฎฺฐิตภุญฺชนกิริยตฺตา อตีตปริภุตฺตปจฺจเวกฺขณา นาม โหติฯ เอตฺตกํ ปจฺจเวกฺขณาย เขตฺตํ, น ตโต ปุเพฺพ ปจฺฉา วาฯ ยถาห อฎฺฐกถายํ ‘‘สีลวโต อปฺปจฺจเวกฺขิตปริโภโค อิณปริโภโค นามฯ ตสฺมา จีวรํ ปริโภเค ปริโภเค…เป.… เภสชฺชสฺส ปฎิคฺคหเณปิ ปริโภเคปิ สติปจฺจยตา วฎฺฎตี’’ติ, ตสฺมา หิโยฺย ปริภุตฺตสฺส อิณปริโภคตฺตา ตํ อนามสิตฺวา อชฺช ปริภุเตฺตสุ อตีตปจฺจุปฺปเนฺนสุ ภควโต วจนสฺส อนุกรเณน วตฺตมานวิภตฺติยุเตฺตน ‘‘ปฎิเสวามี’’ติ กิริยาปเทน ปจฺจเวกฺขณา สูปปนฺนา โหตีติ ทฎฺฐพฺพาฯ อีทิสปจฺจเวกฺขณเมว สนฺธาย วิมติวิโนทนิยาทีสุ (วิ. วิ. ฎี. ๑.๕๘๕) ‘‘ปจฺจยสนฺนิสฺสิตสีลสฺส อตีตปจฺจเวกฺขณาย วิสุชฺฌนโต’’ติ วุตฺตํฯ</p>


<p>เอวํ  ปจฺจยสนฺนิสฺสิตสีลสฺส สุทฺธิํ ทเสฺสตฺวา อิทานิ เตเนว ปสเงฺคน สพฺพาปิ สุทฺธิโย ทเสฺสตุํ ติอาทิมาหฯ ตตฺถ สุชฺฌติ เอตายาติ สุทฺธิ, ยถาธมฺมํ เทสนาว สุทฺธิ ฯ วุฎฺฐานสฺสปิ เจตฺถ เทสนาย เอว สงฺคโห ทฎฺฐโพฺพฯ ฉินฺนมูลาปตฺตีนํ ปน อภิกฺขุตาปฎิญฺญาเยว เทสนาฯ อธิฎฺฐานวิสิโฎฺฐ สํวโรว สุทฺธิ ฯ ธเมฺมน สเมน ปจฺจยานํ ปริเยฎฺฐิ เอว สุทฺธิ ฯ จตูสุ ปจฺจเยสุ วุตฺตวิธินา ปจฺจเวกฺขณาว สุทฺธิ ฯ เอส ตาว สุทฺธีสุ สมาสนโยฯ สุทฺธิมเนฺตสุ สีเลสุ ปน เทสนา สุทฺธิ เอตสฺสาติ ฯ เสเสสุปิ เอเสว นโยฯ ติ เอตฺถ นฺติ สํวรเภทํ สนฺธายาหฯ ติ  วเชฺชตฺวา, อกตฺวาติ อโตฺถฯ วิมติวิโนทนิยํ ปน ‘‘สุชฺฌติ เทสนาทีหิ, โสธียตีติ วา สุทฺธิ, จตุพฺพิธสีลํฯ เตนาห ติอาทิฯ เอตฺถ เทสนาคฺคหเณน วุฎฺฐานมฺปิ ฉินฺนมูลานํ อภิกฺขุตาปฎิญฺญาปิ สงฺคหิตาฯ ฉินฺนมูลาปตฺตีนมฺปิ หิ ปาราชิกาปตฺติวุฎฺฐาเนน เหฎฺฐาปริรกฺขิตํ ภิกฺขุสีลํ วิสุทฺธํ นาม โหติฯ เตน เตสํ มคฺคปฎิลาโภปิ สมฺปชฺชตี’’ติ วุตฺตํฯ</p>


<p>ตตฺถ เทสียติ อุจฺจารียตีติ  ทิสี อุจฺจารเณติ ธาตุ, เทสียติ ญาปียติ เอตายาติ วา  ทิส เปกฺขเนติ ธาตุฯ อุภยถาปิ วิรติปธานกุสลจิตฺตสมุฎฺฐิโต เทสนาวจีเภทสโทฺทฯ สํวรณํ  สํ-ปุพฺพ วร สํวรเณติ ธาตุ, สติปธาโน จิตฺตุปฺปาโทฯ ปริเยสนา  ปริ-ปุพฺพ อิส ปริเยสเนติ ธาตุ, วีริยปธาโน จิตฺตุปฺปาโทฯ ปฎิ ปุนปฺปุนํ โอคาเหตฺวา อิกฺขนา  ปฎิ-ปุพฺพ อว-ปุพฺพ อิกฺข ทสฺสนเงฺกสูติ ธาตุ, ปญฺญาปธาโน จิตฺตุปฺปาโทฯ เตสุ เทสนาย วจีเภทสทฺทภาวโต วจีเภทํ กาตุํ อสโกฺกนฺตสฺส จ ทุติยกํ อลภนฺตสฺส จ น สมฺปชฺชติ, เสสา ปน จิตฺตุปฺปาทมตฺตภาวโต วจีเภทํ กาตุํ อสโกฺกนฺตสฺสปิ ทุติยกํ อลภนฺตสฺสปิ สมฺปชฺชนฺติ เอว, ตสฺมา คิลานาทิกาเลสุ ปจฺจเวกฺขณาปาฐํ ปฐิตุมสโกฺกเนฺตนปิ อตฺถํ มนสิ กตฺวา จิเตฺตเนว ปจฺจเวกฺขณา กาตพฺพาติฯ</p>


<p>ทาตพฺพเฎฺฐน ทายํ, ตํ อาทิยนฺตีติ  อนนุญฺญาเตสุ สเพฺพน สพฺพํ ปริโภคาภาวโต อนุญฺญาเตสุเยว จ ปริโภคสพฺภาวภาวโต ภิกฺขูหิ ปริภุญฺชิตพฺพปจฺจยา ภควโต สนฺตกาฯ นฺติ ‘‘ธมฺมทายาทา เม, ภิกฺขเว, ภวถ, มา อามิสทายาทา , อตฺถิ เม ตุเมฺหสุ อนุกมฺปา, กินฺติ เม สาวกา ธมฺมทายาทา ภเวยฺยุํ, โน อามิสทายาทา’’ติ เอวํ ปวตฺตํ ธมฺมทายาทสุตฺตญฺจ  (ม. นิ. ๑.๒๙) เอตฺถ เอตสฺมิํ อเตฺถ สาธกํฯ อวีตราคานํ ตณฺหาวสีกตาย ปจฺจยปริโภเค สามิภาโว นตฺถิ, ตทภาเวน วีตราคานํ ตตฺถ สามิภาโว ยถารุจิ ปริโภคสพฺภาวโตฯ ตถา หิ เต ปฎิกูลมฺปิ อปฺปฎิกูลากาเรน อปฺปฎิกูลมฺปิ ปฎิกูลากาเรน ตทุภยมฺปิ วเชฺชตฺวา อชฺฌุเปกฺขณากาเรน ปจฺจเย ปริภุญฺชนฺติ, ทายกานญฺจ มโนรถํ ปริปูเรนฺติฯ เตนาห ติฯ โย ปนายํ สีลวโต ปุถุชฺชนสฺส ปจฺจเวกฺขิตปริโภโค, โส อิณปริโภคสฺส ปจฺจนีกตฺตา อานณฺยปริโภโค นาม โหติฯ ยถา ปน อิณายิโก อตฺตโน รุจิยา อิจฺฉิตํ เทสํ คนฺตุํ น ลภติ, เอวํ อิณปริโภคยุโตฺต โลกโต นิสฺสริตุํ น ลภตีติ ตปฺปฎิปกฺขตฺตา สีลวโต ปจฺจเวกฺขิตปริโภโค อานณฺยปริโภโคติ วุจฺจติ, ตสฺมา นิปฺปริยายโต จตุปริโภควินิมุโตฺต วิสุํเยวายํ ปริโภโคติ เวทิตโพฺพ, โส อิธ วิสุํ น วุโตฺต, ทายชฺชปริโภเคเยว วา สงฺคหํ คจฺฉตีติฯ สีลวาปิ หิ อิมาย สิกฺขาย สมนฺนาคตตฺตา เสโกฺขเตฺวว วุจฺจติฯ</p>


<p>นฺติ อริยานํ ปุถุชฺชนานญฺจฯ กถํ ปุถุชฺชนานํ อิเม ปริโภคา สมฺภวนฺตีติ? อุปจารวเสนฯ โย หิ ปุถุชฺชนสฺสปิ สเลฺลขปฎิปตฺติยํ ฐิตสฺส ปจฺจยเคธํ ปหาย ตตฺถ อนุปลิเตฺตน จิเตฺตน ปริโภโค, โส สามิปริโภโค วิย โหติฯ สีลวโต ปน ปจฺจเวกฺขิตปริโภโค ทายชฺชปริโภโค วิย โหติ ทายกานํ มโนรถสฺสาวิราธนโตฯ เตน วุตฺตํ ‘‘ทายชฺชปริโภเคเยว วา สงฺคหํ คจฺฉตี’’ติฯ กลฺยาณปุถุชฺชนสฺส ปริโภเค วตฺตพฺพเมว นตฺถิ  ตสฺส เสกฺขสงฺคหโตฯ เสกฺขสุตฺต เญฺหตสฺส (อ. นิ. ๓.๘๖) อตฺถสฺส สาธกํฯ</p>


<p>วิมติวิโนทนิยํ (วิ. วิ. ฎี. ๑.๕๘๕) ปน ‘‘ทาตพฺพเฎฺฐน ทายํ, ตํ อาทิยนฺตีติ ฯ นฺติ เอตฺถ กลฺยาณปุถุชฺชนาปิ สงฺคหิตา เตสํ อานณฺยปริโภคสฺส ทายชฺชปริโภเค สงฺคหิตตฺตาติ เวทิตพฺพํฯ นฺติ ‘‘ธมฺมทายาทา เม, ภิกฺขเว, ภวถ, มา อามิสทายาทา’’ติอาทินา ปวตฺตํ สุตฺตํ (ม. นิ. ๑.๒๙)ฯ ตตฺถ ‘‘มา เม อามิสทายาทาติ เอวํ เม-สทฺทํ อาเนตฺวา อโตฺถ เวทิตโพฺพฯ เอวญฺหิ ยถาวุตฺตตฺถสาธกํ  โหตี’’ติ วุตฺตํฯ ตตฺถ เม มม อามิสทายาทา จตุปจฺจยภุญฺชกาติ ภควโต สมฺพนฺธภูตสฺส สมฺพนฺธีภูตา ปจฺจยา วุตฺตา, ตสฺมา ทายเกหิ ทินฺนาปิ ปจฺจยา ภควตา อนุญฺญาตตฺตา ภควโต ปจฺจยาเยว โหนฺตีติ เอตสฺส อตฺถสฺส ธมฺมทายาทสุตฺตํ สาธกํ โหตีติ อโตฺถติ วุตฺตํฯ</p>


<p> นาม ลชฺชิสฺส สนฺตกํ คเหตฺวา ปริโภโคฯ นฺติ เอตฺถาปิ เอเสว นโยฯ ติ อิมินา ทิฎฺฐทิเฎฺฐสุเยว อาสงฺกา น กาตพฺพาติ ทเสฺสติฯ  สทฺธิวิหาริกาทโยฯ เตปิ นิวาเรตพฺพาติ โย ปสฺสติ, เตน นิวาเรตพฺพาติ ปาโฐฯ อฎฺฐกถายํ ปน ติ ปาโฐ ทิสฺสติ, ตถาปิ อตฺถโต อุภยถาปิ ยุชฺชติฯ อตฺตโน สทฺธิวิหาริกาทโยปิ อลชฺชิภาวโต นิวาเรตพฺพาฯ อลชฺชีหิ สทฺธิวิหาริกาทีหิ เอกสโมฺภคํ กโรนฺตา อเญฺญปิ นิวาเรตพฺพาวฯ   ติ เอตฺถ เอวํ นิวาริโต โส ปุคฺคโล อลชฺชินา สทฺธิํ ปริโภคโต โอรมติ วิรมติ, อิเจฺจตํ กุสลํฯ โน เจ โอรมติ, อยมฺปิ อลชฺชีเยว โหติ, เตน สทฺธิํ ปริโภคํ กโรโนฺต โสปิ อลชฺชีเยว โหตีติ อโตฺถฯ เตน วุตฺตํ ติฯ ติ อเนสนาทีหิ อุปฺปโนฺนฯ ติ ภิกฺขาจริยาทีหิ อุปฺปโนฺนฯ ติ ภตฺตํ อคฺคเหตฺวา อตฺตนา ลทฺธสลากํเยว เทติฯ</p>


<p>วิมติวิโนทนิยํ ปน ติ ธมฺมามิสวเสน มิสฺสีภาโวฯ นฺติ เอตฺถาปิ เอเสว นโยฯ ติ อิมินา ทิฎฺฐทิเฎฺฐสุ อาสงฺกา นาม น กาตพฺพา, ทิฎฺฐสุตาทิการเณ สติ เอว กาตพฺพาติ ทเสฺสติฯ  สทฺธิวิหาริกาทโยฯ ติ อคติคมนวเสน ธมฺมามิสปริโภคโต น โอรมติฯ ติ อิทํ อลชฺชีนํ ธเมฺมนุปฺปนฺนปจฺจยํ ธมฺมกมฺมญฺจ สนฺธาย วุตฺตํฯ เตสมฺปิ หิ กุลทูสนาทิสมุปฺปนฺนํ ปจฺจยํ ปริภุญฺชนฺตานํ วคฺคกมฺมาทีนิ กโรนฺตานญฺจ อาปตฺติ เอวฯ ติ วุตฺตตฺตา เหฎฺฐา ลชฺชิปริโภคาลชฺชิปริโภคา ปจฺจยวเสน เอกกมฺมาทิวเสน จ วุตฺตา เอวาติ เวทิตพฺพํฯ เตเนว ทุฎฺฐโทสสิกฺขาปทฎฺฐกถายํ (ปารา. อฎฺฐ. ๒.๓๘๕-๓๘๖) โจทกจุทิตกภาเว ฐิตา เทฺว อลชฺชิโน ธมฺมปริโภคมฺปิ สนฺธาย ‘เอกสโมฺภคปริโภคา หุตฺวา ชีวถา’ติ  วุตฺตา เตสํ อญฺญมญฺญํ ธมฺมามิสาปริโภเค วิโรธาภาวาฯ ลชฺชีนเมว หิ อลชฺชินา สห ตทุภยปริโภโค น วฎฺฎตี’’ติ วุตฺตํฯ</p>


<p>  ติ เอตฺถ เกวลํ ปคฺคณฺหิตุกามตาย เอวํ กาตุํ น วฎฺฎติ, ธมฺมสฺส ปน สาสนสฺส โสตูนญฺจ อนุคฺคหตฺถาย วฎฺฎตีติ เวทิตพฺพํฯ ปุริมนเยน ติ วุตฺตตฺตา อิมสฺส อาปตฺติเยวาติ วทนฺติฯ อุเทฺทสคฺคหณาทินา ธมฺมสฺส ปริโภโค ฯ ธมฺมานุคฺคเหน คณฺหนฺตสฺส อาปตฺติยา อภาเวปิ เถโร ตสฺส อลชฺชิภาวํเยว สนฺธาย นฺติอาทิมาหฯ ติ มหารกฺขิตเตฺถรสฺส สนฺติเกฯ</p>


<p>วิมติวิโนทนิยํ (วิ. วิ. ฎี. ๑.๕๘๕) ปน อิมสฺมิํ ฐาเน วิตฺถารโต วินิจฺฉิตํฯ กถํ? ติ ‘‘เอกกมฺมํ เอกุเทฺทโส’’ติอาทินา วุตฺตสํวาโส เจว นิสฺสยคฺคหณาทิโก สโพฺพ นิรามิสปริโภโค จ เวทิตโพฺพฯ ติ วุตฺตตฺตา ลชฺชิโน อลชฺชิปคฺคเห อาปตฺตีติ เวทิตพฺพํฯ ติ ลชฺชีปิฯ ตสฺสาปิ อตฺตานํ ปคฺคณฺหนฺตสฺส อลชฺชิโน, อิมินา จ ลชฺชิโน วณฺณภณนาทิลาภํ ปฎิจฺจ อามิสครุกตาย วา เคหสฺสิตเปเมน วา ตํ อลชฺชิํ ปคฺคณฺหโนฺต ลชฺชี สาสนํ อนฺตรธาเปติ นามาติ ทเสฺสติฯ เอวํ คหฎฺฐาทีสุ อุปตฺถมฺภิโต อลชฺชี พลํ ลภิตฺวา เปสเล อภิภวิตฺวา น จิรเสฺสว สาสนํ อุทฺธมฺมํ อุพฺพินยํ กโรตีติฯ</p>


<p>ติ อิมินา อามิสปริโภคโต ธมฺมปริโภโคว ครุโก, ตสฺมา อติวิย อลชฺชีวิเวเกน กาตโพฺพติ ทเสฺสติฯ ‘‘ธมฺมานุคฺคเหน อุคฺคณฺหิตุํ วฎฺฎตี’’ติ วุตฺตตฺตา อลชฺชุสฺสนฺนตายสาสเน โอสกฺกเนฺต, ลชฺชีสุ จ อปฺปโหเนฺตสุ อลชฺชิํ ปกตตฺตํ คณปูรกํ คเหตฺวา อุปสมฺปทาทิกรเณน เจว เกจิ อลชฺชิโน ธมฺมามิสปริโภเคน  สงฺคเหตฺวา เสสาลชฺชิคณสฺส นิคฺคเหน จ สาสนํ ปคฺคณฺหิตุมฺปิ วฎฺฎติ เอวฯ</p>


<p>เกจิ ปน ‘‘โกฎิยํ ฐิโต คโนฺถติ วุตฺตตฺตา คนฺถปริยาปุณนเมว ธมฺมปริโภโค, น เอกกมฺมาทิ, ตสฺมา อลชฺชีหิ สทฺธิํ อุโปสถาทิกํ กมฺมํ กาตุํ วฎฺฎติ, อาปตฺติ นตฺถี’’ติ วทนฺติ, ตํ น ยุตฺตํ, เอกกมฺมาทีสุ พหูสุ ธมฺมปริโภเคสุ อลชฺชินาปิ สทฺธิํ กตฺตพฺพาวตฺถายตฺตํ  ธมฺมปริโภคํ ทเสฺสตุํ อิธ นิทสฺสนวเสน คนฺถเสฺสว สมุทฺธฎตฺตาฯ น หิ เอกกมฺมาทิโก วิธิ ธมฺมปริโภโค น โหตีติ สกฺกา วตฺตุํ อนามิสตฺตา ธมฺมามิเสสุ อปริยาปนฺนสฺส จ กสฺสจิ อภาวาฯ เตเนว อฎฺฐสาลินิยํ ธมฺมปฎิสนฺถารกถายํ (ธ. ส. อฎฺฐ. ๑๓๕๑) ‘‘กมฺมฎฺฐานํ กเถตพฺพํ, ธโมฺม วาเจตโพฺพ…เป.… อพฺภานวุฎฺฐานมานตฺตปริวาสา ทาตพฺพา, ปพฺพชฺชารโห ปพฺพาเชตโพฺพ, อุปสมฺปทารโห อุปสมฺปาเทตโพฺพ…เป.… อยํ ธมฺมปฎิสนฺถาโร นามา’’ติ เอวํ สงฺฆกมฺมาทิปิ ธมฺมโกฎฺฐาเส ทสฺสิตํฯ เตสุ ปน ธมฺมโกฎฺฐาเสสุ ยํ คณปูรกาทิวเสน อลชฺชิโน อเปกฺขิตฺวา อุโปสถาทิ วา เตสํ สนฺติกา ธมฺมุคฺคหณนิสฺสยคฺคหณาทิ วา กรียติ, ตํ ธโมฺม เจว ปริโภโค จาติ ธมฺมปริโภโคติ วุจฺจติ, เอตํ ตถารูปปจฺจยํ วินา กาตุํ น วฎฺฎติ, กโรนฺตสฺส อลชฺชิปริโภโค จ โหติ ทุกฺกฎญฺจฯ ยํ ปน อลชฺชิสตํ อนเปกฺขิตฺวา ตชฺชนียาทินิคฺคหกมฺมํ วา ปริวาสาทิอุปการกมฺมํ วา อุคฺคหปริปุจฺฉาทานาทิ วา กรียติ, ตํ ธโมฺม เอว, โน ปริโภโค, เอตํ อนุรูปานํ กาตุํ วฎฺฎติ, อามิสทาเน วิย อาปตฺติ นตฺถิฯ นิสฺสยทานมฺปิ เตรสสมฺมุติทานาทิ จ วตฺตปฎิปตฺติสาทิยนาทิปริโภคสฺสปิ เหตุตฺตา น วฎฺฎติฯ</p>


<p>โย ปน มหาอลชฺชี อุทฺธมฺมํ อุพฺพินยํ สตฺถุสาสนํ กโรติ, ตสฺส สทฺธิวิหาริกาทีนํ อุปสมฺปทาทิ อุปการกมฺมมฺปิ อุคฺคหปริปุจฺฉาทานาทิ  จ กาตุํ น วฎฺฎติ, อาปตฺติ เอว โหติ, นิคฺคหกมฺมเมว กาตพฺพํฯ เตเนว อลชฺชิปคฺคโหปิ ปฎิกฺขิโตฺตฯ ธมฺมามิสปริโภควิวชฺชเนนปิ หิ ทุมฺมงฺกูนํ ปุคฺคลานํ นิคฺคโหว อธิเปฺปโต, โส จ เปสลานํ ผาสุวิหารสทฺธมฺมฎฺฐิติวินยานุคฺคหาทิอตฺถาย เอตทตฺถตฺตา สิกฺขาปทปญฺญตฺติยา, ตสฺมา ยํ ยํ ทุมฺมงฺกูนํ อุปตฺถมฺภาย, เปสลานํ อผาสุวิหาราย, สทฺธมฺมปริหานาทิอตฺถาย โหติ, ตํ สพฺพมฺปิ ปริโภโค วา โหตุ อปริโภโค วา กาตุํ น วฎฺฎติ, เอวํ กโรนฺตา สาสนํ อนฺตรธาเปนฺติ, อาปตฺติญฺจ อาปชฺชนฺติ, ธมฺมามิสปริโภเคสุ เจตฺถ อลชฺชีหิ เอกกมฺมาทิธมฺมปริโภโค เอว เปสลานํ อผาสุวิหาราย สทฺธมฺมปริหานาทิอตฺถาย โหติ, น ตถา อามิสปริโภโคฯ น หิ อลชฺชีนํ ปจฺจยปริโภคมเตฺตน เปสลานํ อผาสุวิหาราทิ โหติ, ยถาวุตฺตธมฺมปริโภเคน ปน โหติฯ ตปฺปริวชฺชเนน จ ผาสุวิหาราทโยฯ ตถา หิ กตสิกฺขาปทวีติกฺกมา อลชฺชิปุคฺคลา อุโปสถาทีสุ ปวิฎฺฐา ‘‘ตุเมฺห กายทฺวาเร เจว วจีทฺวาเร จ วีติกฺกมํ กโรถา’’ติอาทินา ภิกฺขูหิ วตฺตพฺพา โหนฺติฯ ยถา วินยญฺจ อติฎฺฐนฺตา สงฺฆโต พหิกรณาทิวเสน สุฎฺฐุ นิคฺคเหตพฺพา, ตถา อกตฺวา เตหิ สห สํวสนฺตาปิ อลชฺชิโนว โหนฺติ  ‘‘เอโกปิ อลชฺชี อลชฺชิสตมฺปิ กโรตี’’ติอาทิวจนโต (ปารา. อฎฺฐ. ๒.๕๘๕)ฯ ยทิ หิ เต เอวํ อนิคฺคหิตา สิยุํ, สเงฺฆ กลหาทิํ วเฑฺฒตฺวา อุโปสถาทิสามคฺคิกมฺมปฎิพาหนาทินา เปสลานํ อผาสุํ กตฺวา กเมน เต เทวทตฺตวชฺชิปุตฺตกาทโย วิย ปริสํ วเฑฺฒตฺวา อตฺตโน วิปฺปฎิปตฺติํ ธมฺมโต วินยโต ทีเปนฺตา สงฺฆเภทาทิมฺปิ กตฺวา น จิรเสฺสว สาสนํ อนฺตรธาเปยฺยุํฯ เตสุ ปน สงฺฆโต พหิกรณาทิวเสน นิคฺคหิเตสุ สโพฺพปิ อยํ อุปทฺทโว  น โหติฯ วุตฺตญฺหิ ‘‘ทุสฺสีลปุคฺคเล นิสฺสาย อุโปสโถ น ติฎฺฐติ, ปวารณา น ติฎฺฐติ, สงฺฆกมฺมานิ น ปวตฺตนฺติ, สามคฺคี น โหติ…เป.… ทุสฺสีเลสุ ปน นิคฺคหิเตสุ สโพฺพปิ อยํ อุปทฺทโว น โหติ, ตโต เปสลา ภิกฺขู ผาสุ วิหรนฺตี’’ติ, ตสฺมา เอกกมฺมาทิธมฺมปริโภโคว อามิสปริโภคโตปิ อติวิย อลชฺชีวิเวเกน กาตโพฺพ, อาปตฺติกโร จ สทฺธมฺมปริหานิเหตุตฺตาติ เวทิตพฺพํฯ</p>


<p>อปิจ ‘‘อุโปสโถ น ติฎฺฐติ, ปวารณา น ติฎฺฐติ, สงฺฆกมฺมานิ น ปวตฺตนฺตี’’ติ เอวํ อลชฺชีหิ สทฺธิํ สงฺฆกมฺมากรณสฺส อฎฺฐกถายํ ปกาสิตตฺตาปิ เจตํ สิชฺฌติฯ ตถา ปริวตฺตลิงฺคสฺส ภิกฺขุโน ภิกฺขุนุปสฺสยํ คจฺฉนฺตสฺส ปฎิปตฺติกถายํ ‘‘อาราธิกา จ โหนฺติ สงฺคาหิกา ลชฺชินิโย, ตา โกเปตฺวา อญฺญตฺถ น คนฺตพฺพํฯ คจฺฉติ เจ, คามนฺตรนทีปารรตฺติวิปฺปวาสคณมฺหา โอหียนาปตฺตีหิ น มุจฺจติ…เป.… อลชฺชินิโย โหนฺติ, สงฺคหํ ปน กโรนฺติ, ตาปิ ปริจฺจชิตฺวา อญฺญตฺถ คนฺตุํ ลภตี’’ติ เอวํ อลชฺชินีสุ ทุติยิกาคหณาทีสุ สํวาสาปตฺติปริหาราย นทีปาราคมนาทิครุกาปตฺติฎฺฐานานํ อนุญฺญาตตฺตา ตโตปิ อลชฺชิสํวาสาปตฺติ เอว สทฺธมฺมปริหานิยา เหตุภูโต ครุกตราติ วิญฺญายติฯ น หิ ลหุกาปตฺติฎฺฐานํ วา อนาปตฺติฎฺฐานํ วา ปริหริตุํ ครุกาปตฺติฎฺฐานวีติกฺกมํ อาจริยา อนุชานนฺติฯ ตถา อสํวาสปทสฺส อฎฺฐกถายํ ‘‘สเพฺพหิปิ ลชฺชิปุคฺคเลหิ สมํ สิกฺขิตพฺพภาวโต สมสิกฺขาตา นามฯ เอตฺถ ยสฺมา สเพฺพปิ ลชฺชิโน เอเตสุ กมฺมาทีสุ สห วสนฺติ, น เอโกปิ ตโต พหิทฺธา สนฺทิสฺสติ, ตสฺมา ตานิ สพฺพานิปิ คเหตฺวา เอโส สํวาโส นามา’’ติ เอวํ ลชฺชีเหว เอกกมฺมาทิสํวาโส วฎฺฎตีติ ปกาสิโตฯ</p>


<p>ยทิ  เอวํ กสฺมา อสํวาสิเกสุ อลชฺชี น คหิโตติ? นายํ วิโรโธ, เย คณปูรเก กตฺวา กตํ กมฺมํ กุปฺปติ, เตสํ ปาราชิกาทิอปกตตฺตานเญฺญว อสํวาสิกเตฺตน คหิตตฺตาฯ อลชฺชิโน ปน ปกตตฺตภูตาปิ สนฺติ, เต เจ คณปูรกา หุตฺวา กมฺมํ สาเธนฺติ, เกวลํ  กตฺวา อคติคมเนน กโรนฺตานํ อาปตฺติกรา โหนฺติ สภาคาปตฺติอาปนฺนา วิย อญฺญมญฺญํฯ ยสฺมา อลชฺชิตญฺจ ลชฺชิตญฺจ ปุถุชฺชนานํ จิตฺตกฺขณปฎิพทฺธํ, น สพฺพกาลิกํฯ สญฺจิจฺจ หิ วีติกฺกมจิเตฺต อุปฺปเนฺน อลชฺชิโน ‘‘น ปุน อีทิสํ กริสฺสามี’’ติ จิเตฺตน ลชฺชิโน โหนฺติฯ</p>


<p>เตสุ จ เย เปสเลหิ โอวทิยมานาปิ น โอรมนฺติ, ปุนปฺปุนํ กโรนฺติ, เต เอว อสํวสิตพฺพา, น อิตเร ลชฺชิธเมฺม โอกฺกนฺตตฺตา, ตสฺมาปิ อลชฺชิโน อสํวาสิเกสุ อคเณตฺวา ตปฺปริวชฺชนตฺถํ โสเธตฺวาว อุโปสถาทิกรณํ อนญฺญาตํฯ ตถา หิ ‘‘ปาริสุทฺธิํ อายสฺมโนฺต อาโรเจถ, ปาติโมกฺขํ อุทฺทิสิสฺสามี’’ติอาทินา (มหาว. ๑๓๔) อปริสุทฺธาย ปริสาย อุโปสถกรณสฺส อยุตฺตตา ปกาสิตา, ‘‘ยสฺส สิยา อาปตฺติ, โส อาวิกเรยฺย…เป.… ผาสุ โหตี’’ติ (มหาว. ๑๓๔) เอวํ อลชฺชิมฺปิ ลชฺชิธเมฺม ปติฎฺฐาเปตฺวา อุโปสถกรณปฺปกาโร จ วุโตฺต, ‘‘กจฺจิตฺถ ปริสุทฺธา…เป.… ปริสุเทฺธตฺถายสฺมโนฺต’’ติ (ปารา. ๒๓๓) จ ปาริสุทฺธิอุโปสเถ ‘‘ปริสุโทฺธ อหํ, ภเนฺต, ปริสุโทฺธติ มํ ธาเรถา’’ติ (มหาว. ๑๖๘) จ เอวํ อุโปสถํ กโรนฺตานํ ปริสุทฺธตา จ ปกาสิตา, วจนมเตฺตน อโนรมนฺตานญฺจ อุโปสถปวารณฎฺฐปนวิธิ จ วุโตฺต, สพฺพถา ลชฺชิธมฺมํ อโนกฺกมเนฺตหิ สํวาสสฺส อยุตฺตตาย นิสฺสยทานคฺคหณปฎิเกฺขโป, ตชฺชนียาทินิคฺคหกมฺมกรณอุเกฺขปนียกมฺมกรเณน สานุวตฺตกปริสสฺส อลชฺชิสฺส อสํวาสิกตฺตปาปนวิธิ  จ วุโตฺต, ตสฺมา ยถาวุเตฺตหิ สุตฺตนฺตนเยหิ, อฎฺฐกถาวจเนหิ จ ปกตเตฺตหิปิ อปกตเตฺตหิปิ สเพฺพหิ อลชฺชีหิ เอกกมฺมาทิสํวาโส น วฎฺฎติ, กโรนฺตานํ อาปตฺติ เอว ทุมฺมงฺกูนํ ปุคฺคลานํ นิคฺคหตฺถาเยว สพฺพสิกฺขาปทานํ ปญฺญตฺตตฺตาติ นิฎฺฐเมตฺถ คนฺตพฺพํฯ เตเนว ทุติยสงฺคีติยํ ปกตตฺตาปิ อลชฺชิโน วชฺชิปุตฺตกา ยสเตฺถราทีหิ มหเนฺตน วายาเมน สงฺฆโต วิโยชิตาฯ น หิ เตสุ ปาราชิกาทิอสํวาสิกาปตฺติ อตฺถิ, เตหิ ทีปิตานํ ทสนฺนํ วตฺถูนํ ลหุกาปตฺติวิสยตฺตาติ วุตฺตํฯ</p>

ติ มหารกฺขิตเตฺถรสฺส สนฺติเกฯ</p>

</p>

</p>

</p>





