<h1>ปฐโม ปริเจฺฉโท</h1>
<h2>๑. จิตฺตวิภาโค</h2>
<h3>๑. สรูปสงฺคหกถา</h3>
<ol>
<li>
จิตฺตํ  
เจตสิกํ รูปํ, นิพฺพานนฺติ นิรุตฺตโร;  
  
จตุธา เทสยี ธเมฺม, จตุสจฺจปฺปกาสโนฯ  
</li>
  
<li>
จิตฺตเมกูนนวุติวิธํ ตตฺถ วิภาวเย;  
  
เอกนวุติวิธํ วา, เอกวีสสตมฺปิ วาฯ  
</li>
  
<li>
เทฺวปญฺญาส สรูเปน, ธมฺมา เจตสิกา มตา;  
  
จิตฺตุปฺปาทวสา ภินฺนา, สมฺปโยคานุสารโตฯ  
</li>
  
<li>
อฎฺฐวีสวิธํ รูปํ, ภูโตปาทายเภทโต;  
  
ทุวิธํ รูปรูปํ ตุ, อฎฺฐารสวิธํ ภเวฯ  
</li>
  
<li>
นิพฺพานํ ปน ทีเปนฺติ, อสงฺขตมนุตฺตรํ;  
  
อตฺถนามวสา เทฺวธา, ปญฺญตฺตีติ ปวุจฺจติฯ  
</li>
  
<li>
เตสํ ทานิ ปวกฺขามิ, วิภาคํ ตุ ยถากฺกมํ;  
  
จตุธา ปรมตฺถานํ, ทฺวิธา ปญฺญตฺติยา กถํฯ  
</li>
  
<li>
กุสลาทิวิภาเคน  
, ตตฺถ จิตฺตํ จตุพฺพิธํ;  
  
ตถา ภูมิวิภาเคน, กามภูมาทิโต กถํฯ  
</li>
  
<li>
โสมนสฺสสหคตํ, อุเปกฺขาสหิตํ ตถา;  
  
ญาเณน สมฺปยุตฺตญฺจ, วิปฺปยุตฺตนฺติ เภทิตํฯ  
</li>
  
<li>
อสงฺขารํ สสงฺขารมิติ ภินฺนํ ปุนฎฺฐธา;  
  
กามาวจรกุสลํ,  
กาเม สุคติสาธกํฯ  
</li>
  
<li>
ตกฺกจารปีติสุข-จิตฺตเสฺสกคฺคตายุตํ  
;  
  
ปฐมชฺฌานกุสลํ, ปญฺจงฺคิกมุทาหฎํฯ  
</li>
  
<li>
วิตกฺกหีนํ ทุติยํ, ฌานํ ตุ จตุรงฺคิกํ;  
  
วิจารหีนํ ตติยํ, ฌานํ ปน ติวงฺคิกํฯ  
</li>
  
<li>
ปีติหีนํ จตุตฺถญฺจ, อุเปเกฺขกคฺคตายุตํ;  
  
ปญฺจมญฺจ ปกาเสนฺติ, อุภยมฺปิ ทุวงฺคิกํฯ  
</li>
  
<li>
เอวํ ฌานงฺคเภเทน, จิตฺตํ ปญฺจวิธํ ภเว;  
  
รูปาวจรกุสลํ,  
รูปภูมิปวตฺตกํฯ  
</li>
  
<li>
อากาสานญฺจายตนํ, กุสลํ ปฐมํ ภเว;  
  
วิญฺญาณญฺจายตนนฺติ, ทุติยํ ตติยํ ตถาฯ  
</li>
  
<li>
อากิญฺจญฺญายตนํ ตุ, จตุตฺถํ ปน มานสํ;  
  
เนวสญฺญานาสญฺญาย-ตนเญฺจติ จตุพฺพิธํฯ  
</li>
  
<li>
  
อารุปฺปกุสลํ  
นาม, อุเปเกฺขกคฺคตายุตํ;  
  
ทุวงฺคิกมิทํ สพฺพํ, อารุปฺปภวสาธกํฯ  
</li>
  
<li>
โสตาปตฺติมคฺคจิตฺตํ, ปฐมานุตฺตรํ ตถา;  
  
สกทาคามิ อนาคามิ, อรหตฺตนฺติ สพฺพถาฯ  
</li>
  
<li>
จตุธา มคฺคเภเทน, ฌานเภเทน ปญฺจธา;  
  
วีสตา  
ปริยาปนฺนกุสลํ  
ทฺวยมิสฺสิตํฯ  
</li>
  
<li>
อิตฺถํ ภูมิวิภาเคน,  
กุสลํ  
ตุ จตุพฺพิธํ;  
  
เอกวีสาปิ พาวีสํ, สตฺตติํสวิธมฺปิ วาฯ  
</li>
  
<li>
โสมนสฺสสหคตํ  
, อุเปกฺขาสหิตํ ตถา;  
  
ทิฎฺฐิคตสมฺปยุตฺตํ, วิปฺปยุตฺตนฺติ เภทิตํฯ  
</li>
  
<li>
อสงฺขารํ สสงฺขารมิติ ภินฺนํ ปุนฎฺฐธา;  
  
โลภมูลํ  
ปกาเสนฺติ, โลภโมหทฺวิเหตุกํฯ  
</li>
  
<li>
โทมนสฺสสหคตํ  
, ปฎิเฆน สมายุตํ;  
  
อสงฺขารํ สสงฺขารมิติ ภินฺนํ ทฺวิธา ปนฯ  
</li>
  
<li>
  
โทสมูลํ  
ปกาเสนฺติ, โทสโมหทฺวิเหตุกํ;  
  
วิจิกิจฺฉาสหคตํ, อุทฺธจฺจสหิตนฺติ จฯ  
</li>
  
<li>
อุเปกฺขาเวทนายุตฺตํ, โมมูหํ ทุวิธํ ปน;  
  
โมหมูลํ  
ปกาเสนฺติ, โมเหเนเวกเหตุกํฯ  
</li>
  
<li>
  
ทฺวาทสากุสลา  
นาม, จตุราปายสาธกา;  
  
เอเต สุคติยญฺจาปิ, วิปตฺติผลทายกาฯ  
</li>
  
<li>
จกฺขุโสตฆานชิวฺหา-กายวิญฺญาณนามกา;  
  
ปญฺจวิญฺญาณยุคฬา, ยุคฬํ สมฺปฎิจฺฉนํฯ  
</li>
  
<li>
สนฺตีรณทฺวยเญฺจว, อุเปกฺขาสหิตํ ตถา;  
  
ปุญฺญาปุญฺญวเสเนว, วิปากา ทุวิธา ฐิตาฯ  
</li>
  
<li>
อุเปกฺขาสหิตา ตตฺถ, มานสา ทฺวาทเสริตา;  
  
กายวิญฺญาณยุคฬํ, สุขทุกฺขยุตํ กมาฯ  
</li>
  
<li>
โสมนสฺสสหคตํ, ยํ สนฺตีรณมานสํ;  
  
ตํ  
ปุญฺญปาก  
เมวาหุ,  
ปาปปากํ  
น วิชฺชติฯ  
</li>
  
<li>
ปญฺจทฺวารมโนทฺวาร-วเสน ทุวิธํ ปน;  
  
อุเปกฺขาเวทนายุตฺตํ, กฺริยาวชฺชนนามกํฯ  
</li>
  
<li>
โสมนสฺสสหคตํ, หสิตุปฺปาทมานสํ;  
  
กฺริยาชวนมิเจฺจวํ, ติวิธา  
เหตุกกฺริยา  
ฯ  
</li>
  
<li>
อเฎฺฐว ปุญฺญปากานิ, ปาปปากานิ สตฺตธา;  
  
กฺริยจิตฺตานิ ตีณีติ,  
อฎฺฐารส อเหตุกา  
ฯ  
</li>
  
<li>
สปุเญฺญหิ  
สมานา จ, มหาปากมหากฺริยา;  
  
มหคฺคตกฺริยา ปากา, ผลจิตฺตานิ จ กมาฯ  
</li>
  
<li>
อิตฺถเมกูนนวุติ-วิธํ  
จิตฺตํ ภเว ตถา;  
  
เอกนวุติวิธํ วา, เอกวีสสตมฺปิ วาฯ  
</li>
  
<li>
ตกฺกจารปีติสุขจิตฺตเสฺสกคฺคตายุตํ;  
  
โสตาปตฺติมคฺคจิตฺตํ, ปฐมชฺฌานิกํ มตํฯ  
</li>
  
<li>
ทุติยํ ตกฺกโต หีนํ, ตติยํ ตุ วิจารโต;  
  
จตุตฺถํ ปีติโต หีนํ, อุเปเกฺขกคฺคตายุตํฯ  
</li>
  
<li>
ปญฺจมนฺติ จ ปเญฺจเต, ปฐมานุตฺตรา มตา;  
  
ทิฎฺฐิกงฺขาสีลพฺพตปรามาสปฺปหายิโนฯ  
</li>
  
<li>
ตเถว สกทาคามิมคฺคจิตฺตญฺจ ปญฺจธา;  
  
ราคโทสโมหตฺตยตนุตฺตกรมีริตํฯ  
</li>
  
<li>
กามโทสสมุคฺฆาตกรํ นิรวเสสโต;  
  
ตติยานุตฺตรญฺจาปิ, กุสลํ ปญฺจธา ตถาฯ  
</li>
  
<li>
รูปราคารูปราคมานุทฺธจฺจาปิ จาปรา;  
  
อวิชฺชา เจติ ปญฺจุทฺธํภาคิยานมเสสโตฯ  
</li>
  
<li>
สํโยชนานํ เสสานํ, สมุคฺฆาตกรํ ปรํ;  
  
จตุตฺถานุตฺตรํ มคฺคจิตฺตํ ปญฺจวิธนฺติ จฯ  
</li>
  
<li>
จตฺตาริ ปญฺจกาเนว, มเคฺคสุ จ ผเลสุ จ;  
  
เสสานิ เจกาสีตีติ, เอกวีสสตํ ภเวฯ  
</li>
  
<li>
โลกุตฺตรานํ อฎฺฐนฺนํ, อิเจฺจวํ ปญฺจธา ปุน;  
  
ฌานงฺคมคฺคโพชฺฌงฺค-วิภาคาย ยถารหํฯ  
</li>
  
<li>
ปาทกชฺฌานมามฎฺฐฌานํ อชฺฌาสโย ตถา;  
  
วุฎฺฐานคามินี เจว, นิยาเมติ วิปสฺสนาติฯ  
</li>
  
อิติ จิตฺตวิภาเค สรูปสงฺคหกถา นิฎฺฐิตาฯ  
</li>
  
ปฐโม ปริเจฺฉโทฯ  
</li>
  
  
  
  
  