<h1>๒๑. กณิการปุปฺผิยวโคฺค</h1>
<h3>๑. กณิการปุปฺผิยเตฺถรอปทานํ</h3>
<ol>
<li>
‘‘กณิการํ  
  
  
ปุปฺผิตํ ทิสฺวา, โอจินิตฺวานหํ ตทา;  
  
ติสฺสสฺส อภิโรเปสิํ, โอฆติณฺณสฺส ตาทิโนฯ  
</li>
  
<li>
‘‘เทฺวนวุเต อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปญฺจตฺติํเส อิโต กเปฺป, อรุณปาณีติ วิสฺสุโต;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา กณิการปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. มิเนลปุปฺผิยเตฺถรอปทานํ</h3>
<ol>
<li>
‘‘สุวณฺณวโณฺณ ภควา, สตรํสี ปตาปวา;  
  
จงฺกมนํ สมารูโฬฺห, เมตฺตจิโตฺต สิขีสโภฯ  
</li>
  
<li>
‘‘ปสนฺนจิโตฺต สุมโน, วนฺทิตฺวา  
โถเมตฺวา (สฺยา.)  
ญาณมุตฺตมํ;  
  
มิเนลปุปฺผํ ปคฺคยฺห, พุทฺธสฺส อภิโรปยิํฯ  
</li>
  
<li>
‘‘เอกตฺติํเส  
  
อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกูนติํสกปฺปมฺหิ, สุเมฆฆนนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มิเนลปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๓. กิงฺกณิปุปฺผิยเตฺถรอปทานํ</h3>
<ol>
<li>
‘‘กญฺจนคฺฆิยสงฺกาโส, สพฺพญฺญู โลกนายโก;  
  
โอทกํ ทหโมคฺคยฺห, สินายิ โลกนายโกฯ  
</li>
  
<li>
‘‘ปคฺคยฺห กิงฺกณิํ  
กิงฺกิณิํ (สี.)  
ปุปฺผํ, วิปสฺสิสฺสาภิโรปยิํ;  
  
อุทคฺคจิโตฺต สุมโน, ทฺวิปทินฺทสฺส ตาทิโนฯ  
</li>
  
<li>
‘‘เอกนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘สตฺตวีสติกปฺปมฺหิ, ราชา ภีมรโถ อหุ;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กิงฺกณิปุปฺผิโย  เถโร อิมา คาถาโย อภาสิตฺถาติฯ
</ol></p>

</p>


<h3>๔. ตรณิยเตฺถรอปทานํ</h3>
<ol>
<li>
‘‘อตฺถทสฺสี ตุ ภควา, ทฺวิปทิโนฺท นราสโภ;  
  
ปุรกฺขโต สาวเกหิ, คงฺคาตีรมุปาคมิฯ  
</li>
  
<li>
‘‘สมติตฺติ กากเปยฺยา, คงฺคา อาสิ ทุรุตฺตรา;  
  
อุตฺตารยิํ ภิกฺขุสงฺฆํ, พุทฺธญฺจ ทฺวิปทุตฺตมํฯ  
</li>
  
<li>
‘‘อฎฺฐารเส  
กปฺปสเต, ยํ กมฺมมกริํ ตทา;  
  
ทุคฺคติํ นาภิชานามิ, ตรณาย อิทํ ผลํฯ  
</li>
  
<li>
‘‘เตรเสโต  
กปฺปสเต, ปญฺจ สโพฺพภวา  
สโพฺภควา (สี.)  
อหุํ;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปจฺฉิเม  
จ ภเว อสฺมิํ, ชาโตหํ พฺราหฺมเณ กุเล;  
  
สทฺธิํ ตีหิ สหาเยหิ, ปพฺพชิํ สตฺถุ สาสเนฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ตรณิโย เถโร อิมา คาถาโย อภาสิตฺถาติ;  
</li>
  
ตรณิยเตฺถรสฺสาปทานํ จตุตฺถํฯ  
</li>
  
<h3>๕. นิคฺคุณฺฑิปุปฺผิยเตฺถรอปทานํ</h3>
</ol>
<ol>
<li>
‘‘วิปสฺสิสฺส  
ภควโต, อาสิมารามิโก อหํ;  
  
นิคฺคุณฺฑิปุปฺผํ ปคฺคยฺห, พุทฺธสฺส อภิโรปยิํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปญฺจวีเส  
ปญฺจติํเส (สี. สฺยา.)  
อิโต กเปฺป, เอโก อาสิํ ชนาธิโป;  
  
มหาปตาปนาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นิคฺคุณฺฑิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. อุทกทายกเตฺถรอปทานํ</h3>
<ol>
<li>
‘‘ภุญฺชนฺตํ สมณํ ทิสฺวา, วิปฺปสนฺนมนาวิลํ;  
  
ฆเฎโนทกมาทาย, สิทฺธตฺถสฺส อทาสหํฯ  
</li>
  
<li>
‘‘นิมฺมโล  
โหมหํ อชฺช, วิมโล ขีณสํสโย;  
  
ภเว นิพฺพตฺตมานมฺหิ, ผลํ นิพฺพตฺตเต มม  
สุภํ (สี.)  
ฯ  
</li>
  
<li>
‘‘จตุนฺนวุติโต  
กเปฺป, อุทกํ ยมทาสหํ  
ยํ ตทา อทํ (สี.), อททิํ ตทา (สฺยา.)  
;  
  
ทุคฺคติํ นาภิชานามิ, ทกทานสฺสิทํ ผลํฯ  
</li>
  
<li>
‘‘เอกสฎฺฐิมฺหิโต กเปฺป, เอโกว วิมโล อหุ;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุทกทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. สลลมาลิยเตฺถรอปทานํ</h3>
<ol>
<li>
‘‘กณิการํว  
  
โชตนฺตํ, นิสินฺนํ ปพฺพตนฺตเร;  
  
โอภาเสนฺตํ ทิสา สพฺพา, สิทฺธตฺถํ นรสารถิํฯ  
</li>
  
<li>
‘‘ธนุํ อเทฺวชฺฌํ กตฺวาน, อุสุํ สนฺนยฺหหํ ตทา;  
  
ปุปฺผํ สวณฺฎํ เฉตฺวาน, พุทฺธสฺส อภิโรปยิํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกปญฺญาสิโต กเปฺป, เอโก อาสิํ ชุตินฺธโร;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สลลมาลิโย เถโร อิมา คาถาโย อภาสิตฺถาติฯ
</ol></p>

</p>


<h3>๘. โกรณฺฑปุปฺผิยเตฺถรอปทานํ</h3>
<ol>
<li>
‘‘อกฺกนฺตญฺจ  
ปทํ ทิสฺวา, จกฺกาลงฺการภูสิตํ;  
  
ปเทนานุปทํ ยโนฺต, วิปสฺสิสฺส มเหสิโนฯ  
</li>
  
<li>
‘‘โกรณฺฑํ ปุปฺผิตํ ทิสฺวา, สมูลํ ปูชิตํ มยา;  
  
หโฎฺฐ หเฎฺฐน จิเตฺตน, อวนฺทิํ ปทมุตฺตมํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘สตฺตปญฺญาสกปฺปมฺหิ, เอโก วีตมโล อหุํ;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา โกรณฺฑปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. อาธารทายกเตฺถรอปทานํ</h3>
<ol>
<li>
‘‘อาธารกํ  
  
มยา ทินฺนํ, สิขิโน โลกพนฺธุโน;  
  
ธาเรมิ ปถวิํ สพฺพํ, เกวลํ วสุธํ อิมํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘สตฺตวีเส อิโต กเปฺป, อเหสุํ จตุโร ชนา;  
  
สมนฺตวรณา นาม, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อาธารทายโก  เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปาปนิวาริยเตฺถรอปทานํ</h3>
<ol>
<li>
‘‘ติสฺสสฺส  
ตุ ภควโต, เทวเทวสฺส ตาทิโน;  
  
เอกจฺฉตฺตํ มยา ทินฺนํ, วิปฺปสเนฺนน เจตสาฯ  
</li>
  
<li>
‘‘นิวุตํ โหติ เม ปาปํ, กุสลสฺสุปสมฺปทา;  
  
อากาเส ฉตฺตํ ธาเรนฺติ, ปุพฺพกมฺมสฺสิทํ ผลํฯ  
</li>
  
<li>
‘‘จริมํ  
วตฺตเต มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘เทฺวนวุเต อิโต กเปฺป, ยํ ฉตฺตมททิํ ตทา;  
  
ทุคฺคติํ นาภิชานามิ, ฉตฺตทานสฺสิทํ ผลํฯ  
</li>
  
<li>
‘‘เทฺวสตฺตติมฺหิโต กเปฺป, อฎฺฐาสิํสุ ชนาธิปา;  
  
มหานิทานนาเมน, ราชาโน จกฺกวตฺติโนฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปาปนิวาริโย  
วาตาตปนิวาริโย (สี.)  
เถโร อิมา คาถาโย อภาสิตฺถาติ;  
</li>
  
ปาปนิวาริยเตฺถรสฺสาปทานํ ทสมํฯ  
</li>
  
กณิการปุปฺผิยวโคฺค เอกวีสติโมฯ  
</li>
  
<p>ตสฺสุทฺทานํ  –
</ol></p>


<p>
กณิกาโร มิเนลญฺจ, กิงฺกณิ ตรเณน จ;  
  
นิคฺคุณฺฑิปุปฺผี ทกโท, สลโล จ กุรณฺฑโก;  
  
อาธารโก ปาปวารี, อฎฺฐตาลีส คาถกาติฯ  
</p>
  
  
  
  
  