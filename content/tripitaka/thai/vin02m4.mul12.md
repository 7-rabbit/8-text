<h1>กถินเภโท</h1>
<h3>๑. กถินอตฺถตาทิ</h3>
<p> กสฺส     กถินํ  อนตฺถตํ? กสฺส กถินํ อตฺถตํ? กินฺติ กถินํ อนตฺถตํ? กินฺติ กถินํ อตฺถตํ?</p>


<p>นฺติ? ทฺวินฺนํ ปุคฺคลานํ อนตฺถตํ โหติ กถินํ – อนตฺถารกสฺส จ อนนุโมทกสฺส จฯ อิเมสํ ทฺวินฺนํ ปุคฺคลานํ อนตฺถตํ โหติ กถินํฯ</p>


<p>นฺติ? ทฺวินฺนํ ปุคฺคลานํ อตฺถตํ โหติ กถินํ – อตฺถารกสฺส จ อนุโมทกสฺส จฯ อิเมสํ ทฺวินฺนํ ปุคฺคลานํ อตฺถตํ โหติ กถินํฯ</p>


<p>นฺติ? จตุวีสติยา อากาเรหิ อนตฺถตํ โหติ กถินํ, น อุลฺลิขิตมเตฺตน อตฺถตํ โหติ กถินํ, น โธวนมเตฺตน อตฺถตํ โหติ กถินํ, น จีวรวิจารณมเตฺตน อตฺถตํ โหติ กถินํ, น เฉทนมเตฺตน อตฺถตํ โหติ กถินํ, น พนฺธนมเตฺตน อตฺถตํ โหติ กถินํ, น โอวฎฺฎิยกรณมเตฺตน อตฺถตํ โหติ กถินํ, น กณฺฑุสกรณมเตฺตน  อตฺถตํ โหติ กถินํ, น ทฬฺหีกมฺมกรณมเตฺตน อตฺถตํ โหติ กถินํ, น อนุวาตกรณมเตฺตน อตฺถตํ โหติ กถินํ, น ปริภณฺฑกรณมเตฺตน อตฺถตํ โหติ กถินํ, น โอวเทฺธยฺยกรณมเตฺตน  อตฺถตํ โหติ กถินํ, น กมฺพลมทฺทนมเตฺตน อตฺถตํ โหติ กถินํ, น นิมิตฺตกเตน อตฺถตํ โหติ กถินํ, น  ปริกถากเตน อตฺถตํ โหติ กถินํ, น กุกฺกุกเตน อตฺถตํ โหติ กถินํ, น สนฺนิธิกเตน อตฺถตํ โหติ กถินํ, น นิสฺสคฺคิเยน อตฺถตํ โหติ กถินํ, น อกปฺปกเตน อตฺถตํ โหติ กถินํ, น อญฺญตฺร สงฺฆาฎิยา อตฺถตํ โหติ กถินํ, น อญฺญตฺร อุตฺตราสเงฺคน อตฺถตํ โหติ กถินํ, น อญฺญตฺร อนฺตรวาสเกน อตฺถตํ โหติ กถินํ , น อญฺญตฺร ปญฺจเกน วา อติเรกปญฺจเกน วา ตทเหว สญฺฉิเนฺนน สมณฺฑลีกเตน อตฺถตํ โหติ กถินํ, น อญฺญตฺร ปุคฺคลสฺส อตฺถารา อตฺถตํ  โหติ กถินํ, สมฺมา เจ อตฺถตํ โหติ กถินํ ตํ เจ นิสฺสีมโฎฺฐ อนุโมทติฯ เอวมฺปิ อนตฺถตํ โหติ กถินํฯ</p>


<p>นิมิตฺตกมฺมํ นาม นิมิตฺตํ กโรติ – ‘‘อิมินา ทุเสฺสน กถินํ อตฺถริสฺสามี’’ติฯ ปริกถา นาม ปริกถํ กโรติ – ‘‘อิมาย ปริกถาย กถินทุสฺสํ นิพฺพเตฺตสฺสามี’’ติฯ กุกฺกุกตํ นาม อนาทิยทานํ วุจฺจติฯ สนฺนิธิ นาม เทฺว สนฺนิธิโย – กรณสนฺนิธิ วา นิจยสนฺนิธิ วาฯ นิสฺสคฺคิยํ นาม กยิรมาเน อรุณํ อุฎฺฐหติ ฯ อิเมหิ จตุวีสติยา อากาเรหิ อนตฺถตํ โหติ กถินํฯ</p>


<p>นฺติ? สตฺตรสหิ อากาเรหิ อตฺถตํ โหติ กถินํฯ อหเตน อตฺถตํ โหติ กถินํ, อหตกเปฺปน อตฺถตํ โหติ กถินํ, ปิโลติกาย อตฺถตํ โหติ กถินํ, ปํสุกูเลน อตฺถตํ โหติ กถินํ, ปาปณิเกน อตฺถตํ โหติ กถินํ, อนิมิตฺตกเตน อตฺถตํ  โหติ กถินํ, อปริกถากเตน อตฺถตํ โหติ กถินํ, อกุกฺกุกเตน อตฺถตํ โหติ กถินํ, อสนฺนิธิกเตน อตฺถตํ โหติ กถินํ, อนิสฺสคฺคิเยน อตฺถตํ โหติ กถินํ, กปฺปกเตน อตฺถตํ โหติ กถินํ, สงฺฆาฎิยา อตฺถตํ โหติ กถินํ, อุตฺตราสเงฺคน อตฺถตํ โหติ กถินํ, อนฺตรวาสเกน อตฺถตํ โหติ กถินํ, ปญฺจเกน วา อติเรกปญฺจเกน วา ตทเหว สญฺฉิเนฺนน สมณฺฑลีกเตน อตฺถตํ โหติ กถินํ, ปุคฺคลสฺส อตฺถารา อตฺถตํ โหติ กถินํ, สมฺมา เจ อตฺถตํ โหติ กถินํ, ตํ เจ สีมโฎฺฐ อนุโมทติ, เอวมฺปิ อตฺถตํ โหติ กถินํฯ อิเมหิ สตฺตรสหิ อากาเรหิ อตฺถตํ โหติ กถินํฯ</p>


<p>สห กถินสฺส อตฺถารา กติ ธมฺมา ชายนฺติ? สห กถินสฺส อตฺถารา ปนฺนรส ธมฺมา ชายนฺติ – อฎฺฐ มาติกา, เทฺว ปลิโพธา, ปญฺจานิสํสาฯ สห กถินสฺส อตฺถารา อิเม ปนฺนรส ธมฺมา ชายนฺติฯ</p>


<h3>๒. กถินอนนฺตรปจฺจยาทิ</h3>
<p> ปโยคสฺส  กตเม ธมฺมา อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโย , ปุเรชาตปจฺจเยน ปจฺจโย, ปจฺฉาชาตปจฺจเยน ปจฺจโย, สหชาตปจฺจเยน ปจฺจโย? ปุพฺพกรณสฺส กตเม ธมฺมา อนนฺตรปจฺจเยน  ปจฺจโย…เป.… ปจฺจุทฺธารสฺส กตเม ธมฺมา… อธิฎฺฐานสฺส กตเม ธมฺมา… อตฺถารสฺส กตเม ธมฺมา… มาติกานญฺจ ปลิโพธานญฺจ กตเม ธมฺมา… วตฺถุสฺส กตเม ธมฺมา อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน  ปจฺจโย, ปุเรชาตปจฺจเยน ปจฺจโย, ปจฺฉาชาตปจฺจเยน ปจฺจโย, สหชาตปจฺจเยน ปจฺจโย?</p>


<p>ปุพฺพกรณํ ปโยคสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ปโยโค ปุพฺพกรณสฺส ปุเรชาตปจฺจเยน ปจฺจโยฯ ปุพฺพกรณํ ปโยคสฺส ปจฺฉาชาตปจฺจเยน ปจฺจโยฯ ปนฺนรส ธมฺมา สหชาตปจฺจเยน ปจฺจโยฯ ปจฺจุทฺธาโร ปุพฺพกรณสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ปุพฺพกรณํ ปจฺจุทฺธารสฺส ปุเรชาตปจฺจเยน ปจฺจโยฯ ปจฺจุทฺธาโร ปุพฺพกรณสฺส ปจฺฉาชาตปจฺจเยน ปจฺจโยฯ ปนฺนรส ธมฺมา สหชาตปจฺจเยน ปจฺจโยฯ อธิฎฺฐานํ ปจฺจุทฺธารสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ ปจฺจุทฺธาโร อธิฎฺฐานสฺส ปุเรชาตปจฺจเยน ปจฺจโยฯ อธิฎฺฐานํ ปจฺจุทฺธารสฺส ปจฺฉาชาตปจฺจเยน ปจฺจโยฯ ปนฺนรส ธมฺมา สหชาตปจฺจเยน ปจฺจโยฯ อตฺถาโร อธิฎฺฐานสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ อธิฎฺฐานํ อตฺถารสฺส ปุเรชาตปจฺจเยน  ปจฺจโยฯ อตฺถาโร อธิฎฺฐานสฺส ปจฺฉาชาตปจฺจเยน ปจฺจโยฯ ปนฺนรส ธมฺมา สหชาตปจฺจเยน ปจฺจโยฯ มาติกา จ ปลิโพธา จ อตฺถารสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย, อุปนิสฺสยปจฺจเยน ปจฺจโยฯ อตฺถาโร มาติกานญฺจ ปลิโพธานญฺจ ปุเรชาตปจฺจเยน ปจฺจโยฯ มาติกา จ ปลิโพธา จ อตฺถารสฺส ปจฺฉาชาตปจฺจเยน ปจฺจโยฯ ปนฺนรส ธมฺมา สหชาตปจฺจเยน ปจฺจโยฯ อาสา  จ อนาสา จ วตฺถุสฺส อนนฺตรปจฺจเยน ปจฺจโย, สมนนฺตรปจฺจเยน ปจฺจโย, นิสฺสยปจฺจเยน ปจฺจโย , อุปนิสฺสยปจฺจเยน ปจฺจโยฯ วตฺถุ อาสานญฺจ อนาสานญฺจ ปุเรชาตปจฺจเยน ปจฺจโยฯ อาสา จ อนาสา จ วตฺถุสฺส ปจฺฉาชาตปจฺจเยน ปจฺจโยฯ ปนฺนรส ธมฺมา สหชาตปจฺจเยน ปจฺจโยฯ</p>


<h3>๓. ปุพฺพกรณนิทานาทิวิภาโค</h3>
<p> ปุพฺพกรณํ กิํนิทานํ, กิํสมุทยํ, กิํชาติกํ, กิํปภวํ, กิํสมฺภารํ, กิํสมุฎฺฐานํ ? ปจฺจุทฺธาโร กิํนิทาโน, กิํสมุทโย, กิํชาติโก, กิํปภโว, กิํสมฺภาโร, กิํสมุฎฺฐาโน? อธิฎฺฐานํ กิํนิทานํ, กิํสมุทยํ, กิํชาติกํ, กิํปภวํ, กิํสมฺภารํ, กิํสมุฎฺฐานํ? อตฺถาโร กิํนิทาโน, กิํสมุทโย, กิํชาติโก, กิํปภโว, กิํสมฺภาโร, กิํสมุฎฺฐาโน? มาติกา จ ปลิโพธา จ กิํนิทานา, กิํสมุทยา, กิํชาติกา, กิํปภวา, กิํสมฺภารา กิํสมุฎฺฐานา? อาสา จ อนาสา  จ กิํนิทานา, กิํสมุทยา, กิํชาติกา, กิํปภวา, กิํสมฺภารา, กิํสมุฎฺฐานา?</p>


<p>ปุพฺพกรณํ ปโยคนิทานํ, ปโยคสมุทยํ, ปโยคชาติกํ, ปโยคปภวํ, ปโยคสมฺภารํ, ปโยคสมุฎฺฐานํฯ ปจฺจุทฺธาโร ปุพฺพกรณนิทาโน, ปุพฺพกรณสมุทโย, ปุพฺพกรณชาติโก, ปุพฺพกรณปภโว, ปุพฺพกรณสมฺภาโร, ปุพฺพกรณสมุฎฺฐาโนฯ อธิฎฺฐานํ ปจฺจุทฺธารนิทานํ, ปจฺจุทฺธารสมุทยํ, ปจฺจุทฺธารชาติกํ, ปจฺจุทฺธารปภวํ, ปจฺจุทฺธารสมฺภารํ, ปจฺจุทฺธารสมุฎฺฐานํฯ อตฺถาโร อธิฎฺฐานนิทาโน, อธิฎฺฐานสมุทโย, อธิฎฺฐานชาติโก, อธิฎฺฐานปภโว, อธิฎฺฐานสมฺภาโร, อธิฎฺฐานสมุฎฺฐาโนฯ มาติกา จ ปลิโพธา จ อตฺถารนิทานา, อตฺถารสมุทยา, อตฺถารชาติกา, อตฺถารปภวา, อตฺถารสมฺภารา, อตฺถารสมุฎฺฐานาฯ อาสา จ อนาสา จ วตฺถุนิทานา, วตฺถุสมุทยา, วตฺถุชาติกา, วตฺถุปภวา, วตฺถุสมฺภารา, วตฺถุสมุฎฺฐานาฯ</p>


<p> ปโยโค กิํนิทาโน, กิํสมุทโย, กิํชาติโก, กิํปภโว, กิํสมฺภาโร, กิํสมุฎฺฐาโน, ปุพฺพกรณํ…เป.… ปจฺจุทฺธาโร… อธิฎฺฐานํ… อตฺถาโร… มาติกา จ ปลิโพธา จ… วตฺถุ… อาสา จ อนาสา จ กิํนิทานา, กิํสมุทยา, กิํชาติกา, กิํปภวา, กิํสมฺภารา, กิํสมุฎฺฐานา?</p>


<p>ปโยโค  เหตุนิทาโน, เหตุสมุทโย, เหตุชาติโก, เหตุปภโว, เหตุสมฺภาโร, เหตุสมุฎฺฐาโนฯ ปุพฺพกรณํ…เป.… ปจฺจุทฺธาโร… อธิฎฺฐานํ… อตฺถาโร … มาติกา จ ปลิโพธา จ… วตฺถุ… อาสา จ อนาสา จ เหตุนิทานา, เหตุสมุทยา, เหตุชาติกา, เหตุปภวา, เหตุสมฺภารา, เหตุสมุฎฺฐานาฯ</p>


<p> ปโยโค กิํนิทาโน, กิํสมุทโย, กิํชาติโก, กิํปภโว, กิํสมฺภาโร, กิํสมุฎฺฐาโน? ปุพฺพกรณํ…เป.… ปจฺจุทฺธาโร… อธิฎฺฐานํ… อตฺถาโร… มาติกา จ ปลิโพธา จ… วตฺถุ… อาสา จ อนาสา จ กิํนิทานา, กิํสมุทยา, กิํชาติกา, กิํปภวา, กิํสมฺภารา, กิํสมุฎฺฐานา?</p>


<p>ปโยโค  ปจฺจยนิทาโน, ปจฺจยสมุทโย, ปจฺจยชาติโก, ปจฺจยปภโว, ปจฺจยสมฺภาโร, ปจฺจยสมุฎฺฐาโนฯ ปุพฺพกรณํ…เป.… ปจฺจุทฺธาโร… อธิฎฺฐานํ… อตฺถาโร… มาติกา จ ปลิโพธา จ… วตฺถุ… อาสา จ อนาสา จ ปจฺจยนิทานา, ปจฺจยสมุทยา, ปจฺจยชาติกา, ปจฺจยปภวา, ปจฺจยสมฺภารา, ปจฺจยสมุฎฺฐานาฯ</p>


<p> ปุพฺพกรณํ กติหิ ธเมฺมหิ สงฺคหิตํ? ปุพฺพกรณํ สตฺตหิ ธเมฺมหิ สงฺคหิตํฯ โธวเนน, วิจารเณน, เฉทเนน, พนฺธเนน, สิพฺพเนน, รชเนน, กปฺปกรเณน – ปุพฺพกรณํ อิเมหิ สตฺตหิ ธเมฺมหิ สงฺคหิตํฯ</p>


<p>ปจฺจุทฺธาโร กติหิ ธเมฺมหิ สงฺคหิโต? ปจฺจุทฺธาโร ตีหิ ธเมฺมหิ สงฺคหิโต – สงฺฆาฎิยา, อุตฺตราสเงฺคน, อนฺตรวาสเกนฯ</p>


<p>อธิฎฺฐานํ กติหิ ธเมฺมหิ สงฺคหิตํ? อธิฎฺฐานํ ตีหิ ธเมฺมหิ สงฺคหิตํ – สงฺฆาฎิยา, อุตฺตราสเงฺคน, อนฺตรวาสเกนฯ</p>


<p>อตฺถาโร กติหิ ธเมฺมหิ สงฺคหิโต? อตฺถาโร เอเกน  ธเมฺมน สงฺคหิโต – วจีเภเทนฯ</p>


<p>กถินสฺส กติ มูลานิ, กติ วตฺถูนิ, กติ ภูมิโย? กถินสฺส  เอกํ มูลํ – สโงฺฆ; ตีณิ วตฺถูนิ – สงฺฆาฎิ, อุตฺตราสโงฺค, อนฺตรวาสโก, ฉ ภูมิโย – โขมํ, กปฺปาสิกํ, โกเสยฺยํ, กมฺพลํ, สาณํ, ภงฺคํฯ</p>


<p>กถินสฺส  โก อาทิ, กิํ มเชฺฌ, กิํ ปริโยสานํ? กถินสฺส ปุพฺพกรณํ อาทิ, กฺริยา มเชฺฌ, อตฺถาโร ปริโยสานํฯ</p>


<p> กติหเงฺคหิ สมนฺนาคโต ปุคฺคโล อภโพฺพ กถินํ อตฺถริตุํ? กติหเงฺคหิ สมนฺนาคโต ปุคฺคโล ภโพฺพ กถินํ อตฺถริตุํ? อฎฺฐหเงฺคหิ สมนฺนาคโต ปุคฺคโล อภโพฺพ กถินํ อตฺถริตุํฯ อฎฺฐหเงฺคหิ สมนฺนาคโต ปุคฺคโล ภโพฺพ กถินํ อตฺถริตุํฯ กตเมหิ อฎฺฐหเงฺคหิ สมนฺนาคโต ปุคฺคโล อภโพฺพ กถินํ อตฺถริตุํ? ปุพฺพกรณํ น ชานาติ, ปจฺจุทฺธารํ น ชานาติ, อธิฎฺฐานํ น ชานาติ, อตฺถารํ น ชานาติ, มาติกํ น ชานาติ, ปลิโพธํ น ชานาติ, อุทฺธารํ น ชานาติ, อานิสํสํ น ชานาติ – อิเมหิ อฎฺฐหเงฺคหิ สมนฺนาคโต ปุคฺคโล  อภโพฺพ กถินํ อตฺถริตุํฯ กตเมหิ อฎฺฐหเงฺคหิ สมนฺนาคโต ปุคฺคโล ภโพฺพ กถินํ อตฺถริตุํ? ปุพฺพกรณํ ชานาติ, ปจฺจุทฺธารํ ชานาติ, อธิฎฺฐานํ ชานาติ, อตฺถารํ ชานาติ, มาติกํ ชานาติ, ปลิโพธํ ชานาติ, อุทฺธารํ ชานาติ, อานิสํสํ ชานาติ – อิเมหิ อฎฺฐหเงฺคหิ สมนฺนาคโต ปุคฺคโล ภโพฺพ กถินํ อตฺถริตุํฯ</p>


<p> กตินํ  ปุคฺคลานํ กถินตฺถารา น รุหนฺติ? กตินํ ปุคฺคลานํ กถินตฺถารา รุหนฺติ? ติณฺณํ ปุคฺคลานํ กถินตฺถารา น รุหนฺติฯ ติณฺณํ ปุคฺคลานํ กถินตฺถารา รุหนฺติฯ กตเมสํ ติณฺณํ ปุคฺคลานํ กถินตฺถารา น รุหนฺติ? นิสฺสีมโฎฺฐ อนุโมทติ, อนุโมเทโนฺต น วาจํ ภินฺทติ, วาจํ ภินฺทโนฺต น ปรํ วิญฺญาเปติ – อิเมสํ ติณฺณํ ปุคฺคลานํ กถินตฺถารา น รุหนฺติฯ กตเมสํ ติณฺณํ ปุคฺคลานํ กถินตฺถารา รุหนฺติ? สีมโฎฺฐ อนุโมทติ, อนุโมเทโนฺต วาจํ ภินฺทติ, วาจํ ภินฺทโนฺต ปรํ วิญฺญาเปติ – อิเมสํ ติณฺณํ ปุคฺคลานํ กถินตฺถารา รุหนฺติฯ</p>


<p> กติ กถินตฺถารา น รุหนฺติ? กติ กถินตฺถารา รุหนฺติ? ตโย กถินตฺถารา น รุหนฺติฯ ตโย กถินตฺถารา รุหนฺติฯ กตเม ตโย กถินตฺถารา น รุหนฺติ? วตฺถุวิปนฺนเญฺจว โหติ, กาลวิปนฺนญฺจ, กรณวิปนฺนญฺจ – อิเม ตโย กถินตฺถารา น รุหนฺติฯ กตเม ตโย กถินตฺถารา รุหนฺติ? วตฺถุสมฺปนฺนเญฺจว โหติ, กาลสมฺปนฺนญฺจ, กรณสมฺปนฺนญฺจ – อิเม ตโย กถินตฺถารา รุหนฺติฯ</p>


<h3>๔. กถินาทิชานิตพฺพวิภาโค</h3>
<p> กถินํ  ชานิตพฺพํ, กถินตฺถาโร ชานิตโพฺพ, กถินสฺส อตฺถารมาโส ชานิตโพฺพ, กถินสฺส อตฺถารวิปตฺติ ชานิตพฺพา, กถินสฺส อตฺถารสมฺปตฺติ ชานิตพฺพา, นิมิตฺตกมฺมํ ชานิตพฺพํ, ปริกถา ชานิตพฺพา, กุกฺกุกตํ ชานิตพฺพํ, สนฺนิธิ ชานิตพฺพา, นิสฺสคฺคิยํ  ชานิตพฺพํฯ</p>


<p>  นฺติ เตสเญฺญว ธมฺมานํ สงฺคโห สมวาโย นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป ยทิทํ กถินนฺติฯ</p>


<p>  ติ วสฺสานสฺส ปจฺฉิโม มาโส ชานิตโพฺพฯ</p>


<p>ติ จตุวีสติยา อากาเรหิ กถินสฺส อตฺถารวิปตฺติ ชานิตพฺพาฯ</p>


<p>ติ สตฺตรสหิ อากาเรหิ กถินสฺส อตฺถารสมฺปตฺติ ชานิตพฺพาฯ</p>


<p>นฺติ นิมิตฺตํ กโรติ อิมินา ทุเสฺสน กถินํ อตฺถริสฺสามีติฯ</p>


<p>ติ ปริกถํ กโรติ อิมาย ปริกถาย กถินทุสฺสํ นิพฺพเตฺตสฺสามีติฯ</p>


<p>นฺติ อนาทิยทานํ ชานิตพฺพํฯ</p>


<p>ติ เทฺว สนฺนิธิโย ชานิตพฺพา – กรณสนฺนิธิ วา นิจยสนฺนิธิ วาฯ</p>


<p>นฺติ กริยมาเน อรุณํ อุฎฺฐหติฯ</p>


<p>ติ สเจ สงฺฆสฺส กถินทุสฺสํ อุปฺปนฺนํ โหติ, สเงฺฆน กถํ ปฎิปชฺชิตพฺพํ, อตฺถารเกน กถํ ปฎิปชฺชิตพฺพํ, อนุโมทเกน กถํ ปฎิปชฺชิตพฺพํฯ</p>


<p> สเงฺฆน ญตฺติทุติเยน กเมฺมน กถินตฺถารกสฺส ภิกฺขุโน ทาตพฺพํ, เตน กถินตฺถารเกน ภิกฺขุนา ตทเหว โธวิตฺวา วิมชฺชิตฺวา วิจาเรตฺวา ฉินฺทิตฺวา สิเพฺพตฺวา รชิตฺวา กปฺปํ กตฺวา กถินํ อตฺถริตพฺพํฯ สเจ  สงฺฆาฎิยา กถินํ อตฺถริตุกาโม โหติ, โปราณิกา สงฺฆาฎิ ปจฺจุทฺธริตพฺพา , นวา สงฺฆาฎิ อธิฎฺฐาตพฺพาฯ อิมาย สงฺฆาฎิยา กถินํ อตฺถรามีติ วาจา ภินฺทิตพฺพาฯ สเจ อุตฺตราสเงฺคน กถินํ อตฺถริตุกาโม โหติ, โปราณโก อุตฺตราสโงฺค ปจฺจุทฺธริตโพฺพ, นโว อุตฺตราสโงฺค อธิฎฺฐาตโพฺพฯ อิมินา อุตฺตราสเงฺคน กถินํ อตฺถรามีติ วาจา ภินฺทิตพฺพาฯ สเจ อนฺตรวาสเกน กถินํ อตฺถริตุกาโม โหติ, โปราณโก อนฺตรวาสโก ปจฺจุทฺธริตโพฺพ, นโว อนฺตรวาสโก อธิฎฺฐาตโพฺพฯ อิมินา อนฺตรวาสเกน กถินํ อตฺถรามีติ วาจา ภินฺทิตพฺพาฯ เตน กถินตฺถารเกน ภิกฺขุนา สงฺฆํ อุปสงฺกมิตฺวา เอกํสํ อุตฺตราสงฺคํ  กริตฺวา อญฺชลิํ ปคฺคเหตฺวา เอวมสฺส วจนีโย – ‘‘อตฺถตํ, ภเนฺต, สงฺฆสฺส กถินํ, ธมฺมิโก กถินตฺถาโร, อนุโมทถา’’ติฯ เตหิ อนุโมทเกหิ ภิกฺขูหิ เอกํสํ อุตฺตราสงฺคํ กริตฺวา อญฺชลิํ  ปคฺคเหตฺวา เอวมสฺส วจนีโย – ‘‘อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร, อนุโมทามา’’ติฯ เตน กถินตฺถารเกน ภิกฺขุนา สมฺพหุเล ภิกฺขู อุปสงฺกมิตฺวา เอกํสํ อุตฺตราสงฺคํ กริตฺวา อญฺชลิํ  ปคฺคเหตฺวา เอวมสฺสุ วจนียา – ‘‘อตฺถตํ, ภเนฺต, สงฺฆสฺส กถินํ, ธมฺมิโก กถินตฺถาโร, อนุโมทถา’’ติฯ เตหิ อนุโมทเกหิ ภิกฺขูหิ เอกํสํ อุตฺตราสงฺคํ กริตฺวา อญฺชลิํ ปคฺคเหตฺวา เอวมสฺส วจนีโย – ‘‘อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร อนุโมทามา’’ติฯ เตน กถินตฺถารเกน ภิกฺขุนา เอกํ ภิกฺขุํ อุปสงฺกมิตฺวา เอกํสํ อุตฺตราสงฺคํ กริตฺวา อญฺชลิํ ปคฺคเหตฺวา เอวมสฺส วจนีโย – ‘‘อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร, อนุโมทาหี’’ติฯ เตน อนุโมทเกน ภิกฺขุนา เอกํสํ อุตฺตราสงฺคํ กริตฺวา อญฺชลิํ ปคฺคเหตฺวา เอวมสฺส วจนีโย – ‘‘อตฺถตํ, อาวุโส, สงฺฆสฺส กถินํ, ธมฺมิโก กถินตฺถาโร, อนุโมทามี’’ติฯ</p>


<h3>๕. ปุคฺคลเสฺสวกถินตฺถาโร</h3>
<p> สโงฺฆ กถินํ อตฺถรติ, คโณ กถินํ อตฺถรติ, ปุคฺคโล กถินํ อตฺถรตีติฯ น สโงฺฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรตีติฯ หญฺจิ น สโงฺฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรติฯ สงฺฆสฺส อนตฺถตํ  โหติ กถินํ, คณสฺส อนตฺถตํ โหติ กถินํ, ปุคฺคลสฺส อตฺถตํ โหติ กถินํฯ สโงฺฆ ปาติโมกฺขํ อุทฺทิสติ คโณ ปาติโมกฺขํ อุทฺทิสติ ปุคฺคโล ปาติโมกฺขํ อุทฺทิสตีติ น สโงฺฆ ปาติโมกฺขํ อุทฺทิสติ, น คโณ ปาติโมกฺขํ อุทฺทิสติ, ปุคฺคโล ปาติโมกฺขํ อุทฺทิสตีติฯ หญฺจิ น สโงฺฆ ปาติโมกฺขํ อุทฺทิสติ, น คโณ ปาติโมกฺขํ อุทฺทิสติ, ปุคฺคโล ปาติโมกฺขํ อุทฺทิสติฯ สงฺฆสฺส อนุทฺทิฎฺฐํ โหติ ปาติโมกฺขํ, คณสฺส อนุทฺทิฎฺฐํ โหติ ปาติโมกฺขํ, ปุคฺคลสฺส อุทฺทิฎฺฐํ โหติ ปาติโมกฺขํฯ สงฺฆสฺส สามคฺคิยา คณสฺส สามคฺคิยา ปุคฺคลสฺส อุเทฺทสา สงฺฆสฺส อุทฺทิฎฺฐํ โหติ ปาติโมกฺขํ, คณสฺส อุทฺทิฎฺฐํ โหติ ปาติโมกฺขํ, ปุคฺคลสฺส อุทฺทิฎฺฐํ โหติ ปาติโมกฺขํฯ เอวเมว น สโงฺฆ กถินํ อตฺถรติ, น  คโณ กถินํ อตฺถรติ, ปุคฺคโล กถินํ อตฺถรติฯ สงฺฆสฺส อนุโมทนาย คณสฺส อนุโมทนาย ปุคฺคลสฺส อตฺถารา สงฺฆสฺส อตฺถตํ โหติ กถินํ, คณสฺส อตฺถตํ โหติ กถินํ, ปุคฺคลสฺส อตฺถตํ โหติ กถินนฺติฯ</p>


<h3>๖. ปลิโพธปญฺหาพฺยากรณํ</h3>
<ol>
<li>
ปกฺกมนนฺติโก  
กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
ปกฺกมนนฺติโก  
กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, จีวรปลิโพโธ ปฐมํ ฉิชฺชติ;  
  
ตสฺส สห พหิสีมคมนา, อาวาสปลิโพโธ ฉิชฺชติฯ  
</li>
  
นิฎฺฐานนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
นิฎฺฐานนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, อาวาสปลิโพโธ  
ปฐมํ ฉิชฺชติ;  
  
จีวเร นิฎฺฐิเต จีวรปลิโพโธ ฉิชฺชติฯ  
</li>
  
สนฺนิฎฺฐานนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
สนฺนิฎฺฐานนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, เทฺว ปลิโพธา อปุพฺพํ อจริมํ ฉิชฺชนฺติฯ  
</li>
  
นาสนนฺติโก  
กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
นาสนนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, อาวาสปลิโพโธ ปฐมํ ฉิชฺชติ;  
  
จีวเร นเฎฺฐ จีวรปลิโพโธ ฉิชฺชติฯ  
</li>
  
สวนนฺติโก  
  
กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
สวนนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, จีวรปลิโพโธ ปฐมํ ฉิชฺชติ;  
  
ตสฺส สห สวเนน, อาวาสปลิโพโธ ฉิชฺชติฯ  
</li>
  
อาสาวเจฺฉทิโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
อาสาวเจฺฉทิโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, อาวาสปลิโพโธ ปฐมํ ฉิชฺชติ;  
  
จีวราสาย อุปจฺฉินฺนาย จีวรปลิโพโธ ฉิชฺชติฯ  
</li>
  
สีมาติกฺกมนนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม  
ปลิโพโธ ปฐมํ ฉิชฺชติฯ  
</li>
  
สีมาติกฺกมนนฺติโก กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, จีวรปลิโพโธ ปฐมํ ฉิชฺชติ;  
  
ตสฺส พหิสีเม  
พหิสีมคตสฺส (สี. สฺยา.)  
อาวาสปลิโพโธ ฉิชฺชติฯ  
</li>
  
สหุพฺภาโร กถินุทฺธาโร  
สอุพฺภาโร (ก.)  
, วุโตฺต อาทิจฺจพนฺธุนา;  
  
เอตญฺจ ตาหํ ปุจฺฉามิ, กตโม ปลิโพโธ ปฐมํ ฉิชฺชติฯ  
</li>
  
สหุพฺภาโร กถินุทฺธาโร, วุโตฺต อาทิจฺจพนฺธุนา;  
  
เอตญฺจ ตาหํ วิสฺสชฺชิสฺสํ, เทฺว ปลิโพธา อปุพฺพํ อจริมํ ฉิชฺชนฺตีติฯ  
</li>
  
<p> กติ กถินุทฺธารา สงฺฆาธีนา? กติ กถินุทฺธารา ปุคฺคลาธีนา? กติ กถินุทฺธารา เนว สงฺฆาธีนา น ปุคฺคลาธีนา? เอโก กถินุทฺธาโร สงฺฆาธีโน  – อนฺตรุพฺภาโรฯ จตฺตาโร กถินุทฺธารา ปุคฺคลาธีนา – ปกฺกมนนฺติโก, นิฎฺฐานนฺติโก, สนฺนิฎฺฐานนฺติโก, สีมาติกฺกมนนฺติโก ฯ จตฺตาโร กถินุทฺธารา เนว สงฺฆาธีนา น ปุคฺคลาธีนา – นาสนนฺติโก, สวนนฺติโก, อาสาวเจฺฉทิโก, สหุพฺภาโรฯ กติ   กถินุทฺธารา อโนฺตสีมาย อุทฺธริยฺยนฺติ? กติ กถินุทฺธารา พหิสีมาย อุทฺธริยฺยนฺติ? กติ กถินุทฺธารา สิยา อโนฺตสีมาย อุทฺธริยฺยนฺติ สิยา พหิสีมาย อุทฺธริยฺยนฺติ? เทฺว กถินุทฺธารา อโนฺตสีมาย อุทฺธริยฺยนฺติ – อนฺตรุพฺภาโร, สหุพฺภาโรฯ ตโย กถินุทฺธารา พหิสีมาย อุทฺธริยฺยนฺติ – ปกฺกมนนฺติโก, สวนนฺติโก, สีมาติกฺกมนนฺติโกฯ จตฺตาโร กถินุทฺธารา สิยา อโนฺตสีมาย อุทฺธริยฺยนฺติ สิยา พหิสีมาย อุทฺธริยฺยนฺติ – นิฎฺฐานนฺติโก, สนฺนิฎฺฐานนฺติโก, นาสนนฺติโก, อาสาวเจฺฉทิโกฯ
</ol></p>


<p>กติ กถินุทฺธารา เอกุปฺปาทา เอกนิโรธา? กติ กถินุทฺธารา เอกุปฺปาทา นานานิโรธา? เทฺว กถินุทฺธารา เอกุปฺปาทา เอกนิโรธา – อนฺตรุพฺภาโร, สหุพฺภาโรฯ อวเสสา กถินุทฺธารา เอกุปฺปาทา นานานิโรธาติฯ</p>

</p>

</p>


<p>
กสฺส กินฺติ ปนฺนรส, ธมฺมา นิทานเหตุ จ;  
  
ปจฺจยสงฺคหมูลา, อาทิ จ อตฺถารปุคฺคลา  
อฎฺฐปุคฺคลา (สี.)  
ฯ  
</p>
  
<p>
ติณฺณํ  
เภทโต ติณฺณํ (ก.)  
ตโย ชานิตพฺพํ, อตฺถารํ อุเทฺทเสน จ;  
  
ปลิโพธาธินา, สีมาย อุปฺปาทนิโรเธน จาติ  
อิโต ปรํ ‘‘ปริวารํ นิฎฺฐิตํ’’ อิติปาโฐ เกสุจิ โปตฺถเกสุ ทิสฺสติ  
ฯ  
</p>
  
  
  
  
  