<h1>สาธุชน-นิเทฺทส</h1>
<ol>
<li>
กาย-กมฺมํ  
สุจิ เตสํ,  
  
วาจา-กมฺมํ อนาวิลํ;  
  
มโน-กมฺมํ สุจิ-สุทฺธํ,  
  
ตาทิสา สุชนา นราฯ  
</li>
  
<li>
เสฎฺฐ-วิตฺตํ  
สุตํ ปญฺญา,  
  
สทฺธนํ สตฺตธา โหตฺติ;  
  
สทฺธา สีลํ สุตํ จาโค,  
  
ปญฺญา เจว หิโรตฺตปฺปํฯ  
</li>
  
<li>
สทฺธมฺมาปิ  
จ สเตฺตว,  
  
สทฺธา หิรี จ โอตฺตปฺปํ;  
  
พาหุสฺสจฺจํ ธิโร เจว,  
  
สติ ปญฺญา จ อิเจฺจวํฯ  
</li>
  
<li>
หิรี-โอตฺตปฺป-สมฺปนฺนา  
,  
  
สุกฺตฺก-ธมฺม-สมาหิตา;  
  
สโนฺต สปฺปุริสา โลเก,  
  
เทว-ธมฺมาติ วุจฺจเรฯ  
</li>
  
<li>
สโทฺธ  
หิริมา โอตฺตปฺปี,  
  
วีโร ปโญฺญ ส-คารโว;  
  
ภโพฺพ อาปชฺชิตุํ พุทฺธิํ,  
  
วิรูฬฺหิญฺจ วิปุลฺลตํฯ  
</li>
  
<li>
โย  
เว กตญฺญู กต-เวทิ ธีโร,  
  
กลฺยาณ-มิโตฺต ทฬฺหอ-ภโตฺต จ โหติ;  
  
ทุกฺขิตฺตสฺส สกฺกจฺจํ กโรติ กิจฺจํ,  
  
ตถาวิธํ สปฺปุริสํ วทนฺติฯ  
</li>
  
<li>
มาตา-เปตฺติ-ภรํ  
ชนฺตุํ,  
  
กุเล เชฎฺฐาปจายินํ;  
  
สณฺหํ สขิล-สมฺภาสํ,  
  
เปสุเณยปฺปหายินํฯ  
</li>
  
<li>
มเจฺฉร-วินเย ยุตฺตํ,  
  
สจฺจํ โกธาภิตุํ นรํ;  
  
ตํ เว เทวา ตาวติํสา,  
  
อาหุ สปฺปุริโส อิติฯ  
</li>
  
<li>
อ-ปฺปมาเทน  
มฆวา,  
  
เทวานํ เสฎฺฐตํ คโต;  
  
อ-ปฺปมาทํ ปสํสนฺติ,  
  
ปมาโท ครหิโต สทาฯ  
</li>
  
<li>
ทานํ  
สีลํ ปริจฺจาคํ,  
  
อาชฺชวํ มทฺทวํ ตปํ;  
  
อ-โกธํ อ-วิหิํสญฺจ,  
  
ขนฺตีจ อ-วิโรธนํฯ  
</li>
  
<li>
อิเจฺจเต กุสเล ธเมฺม,  
  
ฐิเต ปสฺสามิ อตฺตนิ;  
  
ตโต เม ชายเต ปีติ,  
  
โสมนสฺสญฺจนปฺปกํฯ  
</li>
  
<li>
นนุ  
เตเยว สนฺตา โน,  
  
สาครา น กุลาจลา;  
  
มนํปิ มริยาทํ เย,  
  
สํวเฎฺฎปิ ชหนฺติ โนฯ  
</li>
  
<li>
น  
ปุปฺผ-คโนฺธ ปฎิวาตเมติ,  
  
น จนฺทนํ ตคฺคร มลฺลิกา วา;  
  
สตญฺจ คโนฺธ ปฎิวาตเมติ,  
  
สพฺพา ทิสา สปฺปุริโส ปวายติฯ  
</li>
  
<li>
เตปิ  
โลก-หิตา สตฺตา,  
  
สูริโย จนฺทิมา อปิ;  
  
อตฺถํ ปสฺส คมิสฺสนฺติ,  
  
นิยโม เกน ลงฺฆเตฯ  
</li>
  
<li>
สตฺถา  
เทว-มนุสฺสานํ,  
  
วสี โสปิ มุนิสฺสโร;  
  
คโตว นิพฺพุติํ สเพฺพ,  
  
สงฺขารา น หิ สสฺสตาฯ  
</li>
  
<li>
กเรยฺย  
กุสลํ สพฺพํ,  
  
สิวํ นิพฺพานมาวหํ;  
  
สเรยฺยอ อ-นิจฺจํ ขนฺธํ,  
  
นิพฺพิทา-ญาณ-โคจรํฯ  
</li>
  
<li>
ยาตานุยายี  
จ ภวาหิ มาณว,  
  
อลฺลญฺจ ปาณิํ ปริวชฺชยสฺสุ;  
  
มา จสฺสุ มิเตฺตสุ กทาจิ ทุพฺภิ,  
  
มา จ วสํ อ-สตีนํ คจฺฉฯ  
</li>
  
<li>
อ-สนฺธวํ  
นาปิ จ ทิฎฺฐ-ปุพฺพํ,  
  
โย อาสเนนาปิ นิมนฺตเยยฺย;  
  
ตเสฺสว อตฺถํ ปุริโส กเรยฺย,  
  
ยาตานุยายีติตมาหุปณฺฑิตาฯ  
</li>
  
<li>
ยเสฺสกรตฺติปิ  
ฆเร วเสยฺย,  
  
ยตฺถนฺน-ปานํ ปุริโส ลเภยฺย;  
  
น ตสฺส ปาปํ มนสาปิ จิเนฺตยฺย,  
  
อ-ทุพฺภ-ปาณิ ทหเต มิตฺต-ทุโพฺภฯ  
</li>
  
<h3>ตตีย สาธุนร</h3>
</ol>
<ol>
<li>
ยสฺส  
รุกฺขสฺส ฉายาย,  
  
นิสีเทยฺย สเยยฺย วา;  
  
น ตสฺส สาขํ ภเญฺชยฺย,  
  
มิตฺต-ทุโพฺภ หิ ปาปโกฯ  
</li>
  
<h3>จตุตฺถ สาธุนร</h3>
</ol>
<ol>
<li>
ปุณฺณํปิ  
เจ มํ ปถวิํ ธเนน,  
  
ทชฺชิตฺถิยา ปุริโส สมฺมตาย;  
  
สทฺธา ขณํ อติมเญฺญยฺย ตํปิ,  
  
ตาสํ วสํ อ-สตีนํ น คเจฺฉฯ  
</li>
  
<li>
เอวํ  
โข ยาตํ อนุยายี โหติ,  
  
อลฺลญฺจ ปาณิํ ทหเต ปุเนวํ;  
  
อ-สตี จ สา โส ปน มิตฺตํ-ทุโพฺภ,  
  
โส ธมฺมิโก โหหิ ชหสฺสุ อ-ธมฺมํฯ  
</li>
  
  
  
  
  