<h2>อภิธมฺมปิฎเก</h2>
<h2>ยมกปาฬิ (ปฐโม ภาโค)</h2>
<h1>๑. มูลยมกํ</h1>
<h3>(ก) อุเทฺทโส</h3>
<h3>๑. มูลวาโร</h3>
<h3>๑. กุสลา ธมฺมา</h3>
<h3>(๑) มูลนโย</h3>
<p> (ก) เย    เกจิ กุสลา ธมฺมา, สเพฺพ เต กุสลมูลา?</p>


<p>(ข) เย วา ปน กุสลมูลา, สเพฺพ เต ธมฺมา กุสลา?</p>


<p> (ก) เย  เกจิ กุสลา ธมฺมา, สเพฺพ เต กุสลมูเลน เอกมูลา?</p>


<p>(ข) เย วา ปน กุสลมูเลน เอกมูลา, สเพฺพ เต ธมฺมา กุสลา?</p>


<p> (ก) เย เกจิ กุสลมูเลน เอกมูลา ธมฺมา, สเพฺพ เต กุสลมูเลน อญฺญมญฺญมูลา?</p>


<p>(ข) เย วา ปน กุสลมูเลน อญฺญมญฺญมูลา, สเพฺพ เต ธมฺมา กุสลา?</p>


<h3>(๒) มูลมูลนโย</h3>
<p> (ก) เย เกจิ กุสลา ธมฺมา, สเพฺพ เต กุสลมูลมูลา?</p>


<p>(ข) เย วา ปน กุสลมูลมูลา, สเพฺพ เต ธมฺมา กุสลา?</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลมูลา?</p>


<p>(ข) เย วา ปน กุสลมูเลน เอกมูลมูลา, สเพฺพ เต ธมฺมา กุสลา?</p>


<p> (ก) เย เกจิ กุสลมูเลน เอกมูลมูลา ธมฺมา, สเพฺพ เต กุสลมูเลน อญฺญมญฺญมูลมูลา?</p>


<p>(ข) เย วา ปน กุสลมูเลน อญฺญมญฺญมูลมูลา, สเพฺพ เต ธมฺมา กุสลา?</p>


<h3>(๓) มูลกนโย</h3>
<p> (ก) เย  เกจิ กุสลา ธมฺมา, สเพฺพ เต กุสลมูลกา?</p>


<p>(ข) เย วา ปน กุสลมูลกา, สเพฺพ เต  ธมฺมา กุสลา?</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลกา?</p>


<p>(ข) เย วา ปน กุสลมูเลน เอกมูลกา, สเพฺพ เต ธมฺมา กุสลา?</p>


<p> (ก) เย  เกจิ กุสลมูเลน เอกมูลกา ธมฺมา, สเพฺพ เต กุสลมูเลน อญฺญมญฺญมูลกา?</p>


<p>(ข) เย วา ปน กุสลมูเลน อญฺญมญฺญมูลกา, สเพฺพ เต ธมฺมา กุสลา?</p>


<h3>(๔) มูลมูลกนโย</h3>
<p> (ก) เย เกจิ กุสลา ธมฺมา, สเพฺพ เต กุสลมูลมูลกา?</p>


<p>(ข) เย วา ปน กุสลมูลมูลกา, สเพฺพ เต ธมฺมา กุสลา?</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลมูลกา?</p>


<p>(ข) เย วา ปน กุสลมูเลน เอกมูลมูลกา, สเพฺพ เต ธมฺมา กุสลา?</p>


<p> (ก) เย เกจิ กุสลมูเลน เอกมูลมูลกา ธมฺมา, สเพฺพ เต กุสลมูเลน อญฺญมญฺญมูลมูลกา?</p>


<p>(ข) เย วา ปน กุสลมูเลน อญฺญมญฺญมูลมูลกา, สเพฺพ เต ธมฺมา กุสลา?</p>


<h2>๒. อกุสลา ธมฺมา (๑) มูลนโย</h2>
<p> (ก) เย เกจิ อกุสลา ธมฺมา, สเพฺพ เต อกุสลมูลา?</p>


<p>(ข) เย วา ปน อกุสลมูลา, สเพฺพ เต ธมฺมา อกุสลา?</p>


<p> (ก) เย เกจิ อกุสลา ธมฺมา, สเพฺพ เต อกุสลมูเลน เอกมูลา?</p>


<p>(ข) เย วา ปน อกุสลมูเลน เอกมูลา, สเพฺพ เต ธมฺมา อกุสลา?</p>


<p> (ก) เย เกจิ อกุสลมูเลน เอกมูลา ธมฺมา, สเพฺพ เต อกุสลมูเลน อญฺญมญฺญมูลา?</p>


<p>(ข) เย วา ปน อกุสลมูเลน อญฺญมญฺญมูลา, สเพฺพ เต ธมฺมา อกุสลา?</p>


<h3>(๒) มูลมูลนโย</h3>
<p> (ก) เย  เกจิ อกุสลา ธมฺมา, สเพฺพ เต อกุสลมูลมูลา?</p>


<p>(ข) เย วา ปน อกุสลมูลมูลา, สเพฺพ เต ธมฺมา อกุสลา?</p>


<p> (ก) เย  เกจิ อกุสลา ธมฺมา, สเพฺพ เต อกุสลมูเลน เอกมูลมูลา?</p>


<p>(ข) เย วา ปน อกุสลมูเลน เอกมูลมูลา, สเพฺพ เต ธมฺมา อกุสลา?</p>


<p> (ก) เย เกจิ อกุสลมูเลน เอกมูลมูลา ธมฺมา , สเพฺพ เต อกุสลมูเลน อญฺญมญฺญมูลมูลา?</p>


<p>(ข) เย วา ปน อกุสลมูเลน อญฺญมญฺญมูลมูลา, สเพฺพ เต ธมฺมา อกุสลา?</p>


<h3>(๓) มูลกนโย</h3>
<p> (ก) เย เกจิ อกุสลา ธมฺมา, สเพฺพ เต อกุสลมูลกา?</p>


<p>(ข) เย วา ปน อกุสลมูลกา, สเพฺพ เต ธมฺมา อกุสลา?</p>


<p> (ก) เย เกจิ อกุสลา ธมฺมา, สเพฺพ เต อกุสลมูเลน เอกมูลกา?</p>


<p>(ข) เย วา ปน อกุสลมูเลน เอกมูลกา, สเพฺพ เต ธมฺมา อกุสลา?</p>


<p> (ก) เย เกจิ อกุสลมูเลน เอกมูลกา ธมฺมา, สเพฺพ เต อกุสลมูเลน อญฺญมญฺญมูลกา?</p>


<p>(ข) เย วา ปน อกุสลมูเลน อญฺญมญฺญมูลกา, สเพฺพ เต ธมฺมา อกุสลา?</p>


<h3>(๔) มูลมูลกนโย</h3>
<p> (ก) เย เกจิ อกุสลา ธมฺมา, สเพฺพ เต อกุสลมูลมูลกา?</p>


<p>(ข) เย วา ปน อกุสลมูลมูลกา, สเพฺพ เต ธมฺมา อกุสลา?</p>


<p> (ก) เย  เกจิ อกุสลา ธมฺมา, สเพฺพ เต อกุสลมูเลน เอกมูลมูลกา?</p>


<p>(ข) เย วา ปน อกุสลมูเลน เอกมูลมูลกา, สเพฺพ เต ธมฺมา อกุสลา?</p>


<p> (ก) เย เกจิ อกุสลมูเลน เอกมูลมูลกา ธมฺมา, สเพฺพ เต อกุสลมูเลน อญฺญมญฺญมูลมูลกา?</p>


<p>(ข) เย วา ปน อกุสลมูเลน อญฺญมญฺญมูลมูลกา, สเพฺพ เต ธมฺมา อกุสลา?</p>


<h2>๓. อพฺยากตา ธมฺมา (๑) มูลนโย</h2>
<p> (ก) เย เกจิ อพฺยากตา ธมฺมา, สเพฺพ เต อพฺยากตมูลา?</p>


<p>(ข) เย วา ปน อพฺยากตมูลา, สเพฺพ เต ธมฺมา อพฺยากตา?</p>


<p> (ก) เย  เกจิ อพฺยากตา ธมฺมา, สเพฺพ เต อพฺยากตมูเลน เอกมูลา?</p>


<p>(ข) เย วา ปน อพฺยากตมูเลน เอกมูลา, สเพฺพ เต ธมฺมา อพฺยากตา?</p>


<p> (ก) เย เกจิ อพฺยากตมูเลน เอกมูลา ธมฺมา, สเพฺพ เต อพฺยากตมูเลน อญฺญมญฺญมูลา?</p>


<p>(ข) เย วา ปน อพฺยากตมูเลน อญฺญมญฺญมูลา, สเพฺพ  เต ธมฺมา อพฺยากตา?</p>


<h3>(๒) มูลมูลนโย</h3>
<p> (ก) เย เกจิ อพฺยากตา ธมฺมา, สเพฺพ เต อพฺยากตมูลมูลา?</p>


<p>(ข) เย วา ปน อพฺยากตมูลมูลา, สเพฺพ เต ธมฺมา อพฺยากตา?</p>


<p> (ก) เย  เกจิ อพฺยากตา ธมฺมา, สเพฺพ เต อพฺยากตมูเลน เอกมูลมูลา?</p>


<p>(ข) เย วา ปน อพฺยากตมูเลน เอกมูลมูลา, สเพฺพ เต ธมฺมา อพฺยากตา?</p>


<p> (ก) เย เกจิ อพฺยากตมูเลน เอกมูลมูลา ธมฺมา, สเพฺพ เต อพฺยากตมูเลน อญฺญมญฺญมูลมูลา?</p>


<p>(ข) เย วา ปน อพฺยากตมูเลน อญฺญมญฺญมูลมูลา, สเพฺพ เต ธมฺมา อพฺยากตา?</p>


<h3>(๓) มูลกนโย</h3>
<p> (ก) เย เกจิ อพฺยากตา ธมฺมา, สเพฺพ เต อพฺยากตมูลกา?</p>


<p>(ข) เย วา ปน อพฺยากตมูลกา, สเพฺพ เต ธมฺมา อพฺยากตา?</p>


<p> (ก) เย เกจิ อพฺยากตา ธมฺมา, สเพฺพ เต อพฺยากตมูเลน เอกมูลกา?</p>


<p>(ข) เย วา ปน อพฺยากตมูเลน เอกมูลกา, สเพฺพ เต ธมฺมา อพฺยากตา?</p>


<p> (ก) เย เกจิ อพฺยากตมูเลน เอกมูลกา ธมฺมา, สเพฺพ เต อพฺยากตมูเลน อญฺญมญฺญมูลกา?</p>


<p>(ข) เย วา ปน อพฺยากตมูเลน อญฺญมญฺญมูลกา, สเพฺพ เต ธมฺมา อพฺยากตา?</p>


<h3>(๔) มูลมูลกนโย</h3>
<p> (ก) เย เกจิ อพฺยากตา ธมฺมา, สเพฺพ เต อพฺยากตมูลมูลกา?</p>


<p>(ข) เย วา ปน อพฺยากตมูลมูลกา, สเพฺพ เต ธมฺมา อพฺยากตา?</p>


<p> (ก) เย เกจิ อพฺยากตา ธมฺมา, สเพฺพ เต อพฺยากตมูเลน เอกมูลมูลกา?</p>


<p>(ข) เย วา ปน อพฺยากตมูเลน เอกมูลมูลกา, สเพฺพ เต ธมฺมา อพฺยากตา?</p>


<p> (ก) เย   เกจิ อพฺยากตมูเลน เอกมูลมูลกา ธมฺมา, สเพฺพ เต อพฺยากตมูเลน อญฺญมญฺญมูลมูลกา?</p>


<p>(ข) เย วา ปน อพฺยากตมูเลน อญฺญมญฺญมูลมูลกา, สเพฺพ เต ธมฺมา อพฺยากตา?</p>


<h2>๔. นามา ธมฺมา (๑) มูลนโย</h2>
<p> (ก) เย  เกจิ นามา ธมฺมา, สเพฺพ เต นามมูลา?</p>


<p>(ข) เย วา ปน นามมูลา, สเพฺพ เต ธมฺมา นามา?</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลา?</p>


<p>(ข) เย วา ปน นามมูเลน เอกมูลา, สเพฺพ เต ธมฺมา นามา?</p>


<p> (ก) เย เกจิ นามมูเลน เอกมูลา ธมฺมา, สเพฺพ เต นามมูเลน อญฺญมญฺญมูลา?</p>


<p>(ข) เย วา ปน นามมูเลน อญฺญมญฺญมูลา, สเพฺพ เต ธมฺมา นามา?</p>


<h3>(๒) มูลมูลนโย</h3>
<p> (ก) เย เกจิ นามา ธมฺมา, สเพฺพ เต นามมูลมูลา?</p>


<p>(ข) เย วา ปน นามมูลมูลา, สเพฺพ เต ธมฺมา นามา?</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลมูลา?</p>


<p>(ข) เย วา ปน นามมูเลน เอกมูลมูลา, สเพฺพ เต ธมฺมา นามา?</p>


<p> (ก) เย  เกจิ นามมูเลน เอกมูลมูลา ธมฺมา, สเพฺพ เต นามมูเลน อญฺญมญฺญมูลมูลา?</p>


<p>(ข) เย วา ปน นามมูเลน อญฺญมญฺญมูลมูลา, สเพฺพ เต ธมฺมา นามา?</p>


<h3>(๓) มูลกนโย</h3>
<p> (ก) เย เกจิ นามา ธมฺมา, สเพฺพ เต นามมูลกา?</p>


<p>(ข) เย วา ปน นามมูลกา, สเพฺพ เต ธมฺมา นามา?</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลกา?</p>


<p>(ข) เย วา ปน นามมูเลน เอกมูลกา, สเพฺพ เต ธมฺมา นามา?</p>


<p> (ก) เย เกจิ นามมูเลน เอกมูลกา ธมฺมา, สเพฺพ เต นามมูเลน อญฺญมญฺญมูลกา?</p>


<p>(ข) เย วา ปน นามมูเลน อญฺญมญฺญมูลกา, สเพฺพ เต ธมฺมา นามา?</p>


<h3>(๔) มูลมูลกนโย</h3>
<p> (ก) เย  เกจิ นามา ธมฺมา, สเพฺพ เต นามมูลมูลกา?</p>


<p>(ข) เย วา ปน นามมูลมูลกา, สเพฺพ เต ธมฺมา นามา?</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลมูลกา?</p>


<p>(ข) เย วา ปน นามมูเลน เอกมูลมูลกา, สเพฺพ เต ธมฺมา นามา?</p>


<p> (ก) เย เกจิ นามมูเลน เอกมูลมูลกา  ธมฺมา, สเพฺพ เต นามมูเลน อญฺญมญฺญมูลมูลกา?</p>


<p>(ข) เย วา ปน นามมูเลน อญฺญมญฺญมูลมูลกา, สเพฺพ เต ธมฺมา นามา?</p>

</p>


<h2>๒-๑๐. เหตุวาราทิ</h2>
<p> เย  เกจิ กุสลา ธมฺมา, สเพฺพ เต กุสลเหตู…เป.… กุสลนิทานา…เป.… กุสลสมฺภวา…เป.… กุสลปฺปภวา…เป.… กุสลสมุฎฺฐานา…เป.… กุสลาหารา…เป.… กุสลารมฺมณา…เป.… กุสลปจฺจยา…เป.… กุสลสมุทยา…เป.…ฯ</p>


<p>
มูลํ เหตุ นิทานญฺจ, สมฺภโว ปภเวน จ;  
  
สมุฎฺฐานาหารารมฺมณา  
สมุฎฺฐานาหารารมฺมณํ (ก.)  
, ปจฺจโย สมุทเยน จาติฯ  
</p>
  
อุเทฺทสวาโร นิฎฺฐิโตฯ  
</p>
  
<h3>(ข) นิเทฺทโส</h3>
<h2>๑. มูลวาโร</h2>
<h2>๑. กุสลา ธมฺมา (๑) มูลนโย</h2>
<p> (ก) เย เกจิ กุสลา ธมฺมา, สเพฺพ เต กุสลมูลาติ? ตีเณว กุสลมูลานิฯ อวเสสา กุสลา ธมฺมา น กุสลมูลาฯ</p>


<p>(ข) เย วา ปน กุสลมูลา, สเพฺพ เต ธมฺมา กุสลาติ? อามนฺตาฯ</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลาติ? อามนฺตาฯ</p>


<p>(ข) เย วา ปน กุสลมูเลน เอกมูลา, สเพฺพ เต ธมฺมา กุสลาติ ?</p>


<p>กุสลสมุฎฺฐานํ  รูปํ กุสลมูเลน เอกมูลํ, น กุสลํฯ กุสลํ กุสลมูเลน เอกมูลเญฺจว กุสลญฺจฯ</p>


<p> (ก) เย เกจิ กุสลมูเลน เอกมูลา ธมฺมา, สเพฺพ เต กุสลมูเลน อญฺญมญฺญมูลาติ?</p>


<p>มูลานิ ยานิ เอกโต อุปฺปชฺชนฺติ กุสลมูลานิ เอกมูลานิ เจว อญฺญมญฺญมูลานิ จฯ อวเสสา กุสลมูลสหชาตา ธมฺมา กุสลมูเลน เอกมูลา, น จ อญฺญมญฺญมูลาฯ</p>


<p>(ข) เย วา ปน กุสลมูเลน  อญฺญมญฺญมูลา, สเพฺพ เต ธมฺมา กุสลาติ? อามนฺตาฯ</p>


<h3>(๒) มูลมูลนโย</h3>
<p> (ก) เย เกจิ กุสลา ธมฺมา, สเพฺพ เต กุสลมูลมูลาติ? ตีเณว กุสลมูลมูลานิฯ อวเสสา กุสลา ธมฺมา น กุสลมูลมูลาฯ</p>


<p>(ข) เย วา ปน กุสลมูลมูลา, สเพฺพ เต ธมฺมา กุสลาติ? อามนฺตาฯ</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลมูลาติ? อามนฺตาฯ</p>


<p>(ข) เย วา ปน กุสลมูเลน เอกมูลมูลา, สเพฺพ เต ธมฺมา กุสลาติ?</p>


<p>กุสลสมุฎฺฐานํ รูปํ กุสลมูเลน เอกมูลมูลํ, น กุสลํฯ กุสลํ กุสลมูเลน เอกมูลมูลเญฺจว กุสลญฺจฯ</p>


<p> (ก) เย เกจิ กุสลมูเลน เอกมูลมูลา ธมฺมา, สเพฺพ เต กุสลมูเลน อญฺญมญฺญมูลมูลาติ?</p>


<p>มูลานิ ยานิ เอกโต อุปฺปชฺชนฺติ กุสลมูลานิ เอกมูลมูลานิ เจว อญฺญมญฺญมูลมูลานิ จฯ อวเสสา กุสลมูลสหชาตา ธมฺมา กุสลมูเลน เอกมูลมูลา, น จ อญฺญมญฺญมูลมูลาฯ</p>


<p>(ข) เย วา ปน กุสลมูเลน อญฺญมญฺญมูลมูลา, สเพฺพ เต ธมฺมา กุสลาติ? อามนฺตาฯ</p>


<h3>(๓) มูลกนโย</h3>
<p> (ก) เย  เกจิ กุสลา ธมฺมา, สเพฺพ เต กุสลมูลกาติ? อามนฺตาฯ</p>


<p>(ข) เย วา ปน กุสลมูลกา, สเพฺพ เต ธมฺมา กุสลาติ?</p>


<p>กุสลสมุฎฺฐานํ รูปํ กุสลมูลกํ น กุสลํฯ กุสลํ กุสลมูลกเญฺจว กุสลญฺจฯ</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลกาติ? อามนฺตาฯ</p>


<p>(ข) เย วา ปน กุสลมูเลน เอกมูลกา, สเพฺพ เต ธมฺมา กุสลาติ?</p>


<p>กุสลสมุฎฺฐานํ รูปํ กุสลมูเลน เอกมูลกํ, น กุสลํฯ กุสลํ กุสลมูเลน เอกมูลกเญฺจว กุสลญฺจฯ</p>


<p> (ก) เย  เกจิ กุสลมูเลน เอกมูลกา ธมฺมา, สเพฺพ  เต กุสลมูเลน อญฺญมญฺญมูลกาติ?</p>


<p>มูลานิ ยานิ เอกโต อุปฺปชฺชนฺติ กุสลมูลานิ เอกมูลกานิ เจว อญฺญมญฺญมูลกานิ จฯ อวเสสา กุสลมูลสหชาตา ธมฺมา กุสลมูเลน เอกมูลกา, น จ อญฺญมญฺญมูลกาฯ</p>


<p>(ข) เย วา ปน กุสลมูเลน อญฺญมญฺญมูลกา, สเพฺพ เต ธมฺมา กุสลาติ? อามนฺตาฯ</p>


<h3>(๔) มูลมูลกนโย</h3>
<p> (ก) เย เกจิ กุสลา ธมฺมา, สเพฺพ เต กุสลมูลมูลกาติ? อามนฺตาฯ</p>


<p>(ข) เย วา ปน กุสลมูลมูลกา, สเพฺพ เต ธมฺมา กุสลาติ?</p>


<p>กุสลสมุฎฺฐานํ รูปํ กุสลมูลมูลกํ น กุสลํฯ กุสลํ กุสลมูลมูลกเญฺจว กุสลญฺจฯ</p>


<p> (ก) เย เกจิ กุสลา ธมฺมา, สเพฺพ เต กุสลมูเลน เอกมูลมูลกาติ? อามนฺตาฯ</p>


<p>(ข) เย  วา ปน กุสลมูเลน เอกมูลมูลกา, สเพฺพ เต ธมฺมา กุสลาติ?</p>


<p>กุสลสมุฎฺฐานํ รูปํ กุสลมูเลน เอกมูลมูลกํ, น กุสลํฯ กุสลํ กุสลมูเลน เอกมูลมูลกเญฺจว กุสลญฺจฯ</p>


<p> (ก) เย เกจิ กุสลมูเลน เอกมูลมูลกา ธมฺมา, สเพฺพ เต กุสลมูเลน อญฺญมญฺญมูลมูลกาติ?</p>


<p>มูลานิ ยานิ เอกโต อุปฺปชฺชนฺติ กุสลมูลานิ เอกมูลมูลกานิ เจว อญฺญมญฺญมูลมูลกานิ จฯ อวเสสา กุสลมูลสหชาตา ธมฺมา กุสลมูเลน เอกมูลมูลกา, น จ อญฺญมญฺญมูลมูลกาฯ</p>


<p>(ข) เย วา ปน กุสลมูเลน อญฺญมญฺญมูลมูลกา, สเพฺพ เต ธมฺมา กุสลาติ? อามนฺตาฯ</p>


<h2>๒. อกุสลา ธมฺมา (๑) มูลนโย</h2>
<p> (ก) เย เกจิ อกุสลา ธมฺมา, สเพฺพ เต อกุสลมูลาติ?</p>


<p>ตีเณว อกุสลมูลานิฯ อวเสสา อกุสลา ธมฺมา น อกุสลมูลาฯ</p>


<p>(ข) เย วา ปน  อกุสลมูลา, สเพฺพ เต ธมฺมา อกุสลาติ? อามนฺตาฯ</p>


<p> (ก) เย เกจิ อกุสลา ธมฺมา, สเพฺพ เต อกุสลมูเลน เอกมูลาติ?</p>


<p>อเหตุกํ อกุสลํ อกุสลมูเลน น เอกมูลํฯ สเหตุกํ อกุสลํ อกุสลมูเลน เอกมูลํฯ</p>


<p>(ข) เย วา ปน อกุสลมูเลน เอกมูลา, สเพฺพ เต ธมฺมา อกุสลาติ?</p>


<p>อกุสลสมุฎฺฐานํ รูปํ อกุสลมูเลน  เอกมูลํ, น อกุสลํฯ อกุสลํ อกุสลมูเลน เอกมูลเญฺจว อกุสลญฺจฯ</p>


<p> (ก) เย  เกจิ อกุสลมูเลน เอกมูลา ธมฺมา, สเพฺพ เต อกุสลมูเลน อญฺญมญฺญมูลาติ?</p>


<p>มูลานิ ยานิ เอกโต อุปฺปชฺชนฺติ อกุสลมูลานิ เอกมูลานิ เจว อญฺญมญฺญมูลานิ จฯ อวเสสา อกุสลมูลสหชาตา ธมฺมา อกุสลมูเลน เอกมูลา, น จ อญฺญมญฺญมูลาฯ</p>


<p>(ข) เย วา ปน อกุสลมูเลน อญฺญมญฺญมูลา, สเพฺพ เต ธมฺมา อกุสลาติ? อามนฺตาฯ</p>


<h3>(๒) มูลมูลนโย</h3>
<p> (ก) เย เกจิ อกุสลา ธมฺมา, สเพฺพ เต อกุสลมูลมูลาติ?</p>


<p>ตีเณว อกุสลมูลมูลานิฯ อวเสสา อกุสลา ธมฺมา น อกุสลมูลมูลาฯ</p>


<p>(ข) เย วา ปน อกุสลมูลมูลา, สเพฺพ เต ธมฺมา อกุสลาติ? อามนฺตาฯ</p>


<p> (ก) เย เกจิ อกุสลา ธมฺมา, สเพฺพ เต อกุสลมูเลน เอกมูลมูลาติ?</p>


<p>อเหตุกํ อกุสลํ อกุสลมูเลน น เอกมูลมูลํฯ สเหตุกํ อกุสลํ อกุสลมูเลน เอกมูลมูลํฯ</p>


<p>(ข) เย วา ปน อกุสลมูเลน เอกมูลมูลา, สเพฺพ เต ธมฺมา อกุสลาติ?</p>


<p>อกุสลสมุฎฺฐานํ รูปํ อกุสลมูเลน เอกมูลมูลํ, น อกุสลํฯ อกุสลํ อกุสลมูเลน เอกมูลมูลเญฺจว อกุสลญฺจฯ</p>


<p> (ก) เย เกจิ อกุสลมูเลน เอกมูลมูลา ธมฺมา, สเพฺพ เต อกุสลมูเลน  อญฺญมญฺญมูลมูลาติ?</p>


<p>มูลานิ ยานิ เอกโต อุปฺปชฺชนฺติ อกุสลมูลานิ เอกมูลมูลานิ เจว อญฺญมญฺญมูลมูลานิ จฯ อวเสสา อกุสลมูลสหชาตา ธมฺมา อกุสลมูเลน เอกมูลมูลา, น จ อญฺญมญฺญมูลมูลาฯ</p>


<p>(ข) เย วา ปน อกุสลมูเลน อญฺญมญฺญมูลมูลา, สเพฺพ เต ธมฺมา อกุสลาติ? อามนฺตาฯ</p>


<h3>(๓) มูลกนโย</h3>
<p> (ก) เย  เกจิ อกุสลา ธมฺมา, สเพฺพ เต อกุสลมูลกาติ?</p>


<p>อเหตุกํ อกุสลํ น อกุสลมูลกํฯ สเหตุกํ อกุสลํ อกุสลมูลกํฯ</p>


<p>(ข) เย วา ปน อกุสลมูลกา, สเพฺพ เต ธมฺมา อกุสลาติ?</p>


<p>อกุสลสมุฎฺฐานํ รูปํ อกุสลมูลกํ น อกุสลํฯ อกุสลํ อกุสลมูลกเญฺจว อกุสลญฺจฯ</p>


<p> (ก) เย  เกจิ อกุสลา ธมฺมา, สเพฺพ เต อกุสลมูเลน เอกมูลกาติ?</p>


<p>อเหตุกํ อกุสลํ อกุสลมูเลน น เอกมูลกํฯ สเหตุกํ อกุสลํ อกุสลมูเลน เอกมูลกํฯ</p>


<p>(ข) เย วา ปน อกุสลมูเลน เอกมูลกา, สเพฺพ เต ธมฺมา อกุสลาติ?</p>


<p>อกุสลสมุฎฺฐานํ รูปํ อกุสลมูเลน เอกมูลกํ, น อกุสลํฯ อกุสลํ อกุสลมูเลน เอกมูลกเญฺจว อกุสลญฺจฯ</p>


<p> (ก) เย เกจิ อกุสลมูเลน เอกมูลกา ธมฺมา, สเพฺพ เต อกุสลมูเลน อญฺญมญฺญมูลกาติ?</p>


<p>มูลานิ ยานิ เอกโต อุปฺปชฺชนฺติ อกุสลมูลานิ เอกมูลกานิ เจว อญฺญมญฺญมูลกานิ จฯ อวเสสา อกุสลมูลสหชาตา ธมฺมา อกุสลมูเลน เอกมูลกา น จ อญฺญมญฺญมูลกาฯ</p>


<p>(ข) เย วา ปน อกุสลมูเลน อญฺญมญฺญมูลกา, สเพฺพ เต ธมฺมา อกุสลาติ? อามนฺตาฯ</p>


<h3>(๔) มูลมูลกนโย</h3>
<p> (ก) เย เกจิ อกุสลา ธมฺมา, สเพฺพ เต อกุสลมูลมูลกาติ?</p>


<p>อเหตุกํ  อกุสลํ น อกุสลมูลมูลกํฯ สเหตุกํ อกุสลํ อกุสลมูลมูลกํฯ</p>


<p>(ข) เย  วา ปน อกุสลมูลมูลกา, สเพฺพ เต ธมฺมา อกุสลาติ?</p>


<p>อกุสลสมุฎฺฐานํ รูปํ อกุสลมูลมูลกํ น อกุสลํฯ อกุสลํ อกุสลมูลมูลกเญฺจว อกุสลญฺจฯ</p>


<p> (ก) เย เกจิ อกุสลา ธมฺมา, สเพฺพ เต อกุสลมูเลน เอกมูลมูลกาติ?</p>


<p>อเหตุกํ อกุสลํ อกุสลมูเลน น เอกมูลมูลกํฯ สเหตุกํ อกุสลํ อกุสลมูเลน เอกมูลมูลกํฯ</p>


<p>(ข) เย วา ปน อกุสลมูเลน เอกมูลมูลกา, สเพฺพ เต ธมฺมา อกุสลาติ?</p>


<p>อกุสลสมุฎฺฐานํ รูปํ อกุสลมูเลน เอกมูลมูลกํ, น อกุสลํฯ อกุสลํ อกุสลมูเลน เอกมูลมูลกเญฺจว อกุสลญฺจฯ</p>


<p> (ก) เย เกจิ อกุสลมูเลน เอกมูลมูลกา ธมฺมา, สเพฺพ เต อกุสลมูเลน อญฺญมญฺญมูลมูลกาติ?</p>


<p>มูลานิ ยานิ เอกโต อุปฺปชฺชนฺติ อกุสลมูลานิ เอกมูลมูลกานิ เจว อญฺญมญฺญมูลมูลกานิ จฯ อวเสสา อกุสลมูลสหชาตา ธมฺมา อกุสลมูเลน เอกมูลมูลกา, น จ อญฺญมญฺญมูลมูลกาฯ</p>


<p>(ข) เย วา ปน อกุสลมูเลน อญฺญมญฺญมูลมูลกา, สเพฺพ เต ธมฺมา อกุสลาติ? อามนฺตาฯ</p>


<h2>๓. อพฺยากตา ธมฺมา (๑) มูลนโย</h2>
<p> (ก) เย  เกจิ อพฺยากตา ธมฺมา, สเพฺพ เต อพฺยากตมูลาติ?</p>


<p>ตีเณว อพฺยากตมูลานิฯ อวเสสา อพฺยากตา ธมฺมา น อพฺยากตมูลาฯ</p>


<p>(ข) เย วา ปน อพฺยากตมูลา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย  เกจิ อพฺยากตา ธมฺมา, สเพฺพ เต อพฺยากตมูเลน เอกมูลาติ?</p>


<p>อเหตุกํ อพฺยากตํ อพฺยากตมูเลน น เอกมูลํฯ สเหตุกํ อพฺยากตํ อพฺยากตมูเลน  เอกมูลํฯ</p>


<p>(ข) เย วา ปน อพฺยากตมูเลน เอกมูลา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย เกจิ อพฺยากตมูเลน เอกมูลา ธมฺมา, สเพฺพ เต อพฺยากตมูเลน อญฺญมญฺญมูลาติ?</p>


<p>มูลานิ ยานิ เอกโต อุปฺปชฺชนฺติ อพฺยากตมูลานิ เอกมูลานิ เจว อญฺญมญฺญมูลานิ จฯ อวเสสา อพฺยากตมูลสหชาตา ธมฺมา อพฺยากตมูเลน เอกมูลา, น จ อญฺญมญฺญมูลาฯ</p>


<p>(ข) เย วา ปน อพฺยากตมูเลน อญฺญมญฺญมูลา, สเพฺพ เต ธมฺมา อพฺยากตาติ? อามนฺตาฯ</p>


<h3>(๒) มูลมูลนโย</h3>
<p> (ก) เย เกจิ อพฺยากตา ธมฺมา, สเพฺพ เต อพฺยากตมูลมูลาติ?</p>


<p>ตีเณว อพฺยากตมูลมูลานิฯ อวเสสา อพฺยากตา ธมฺมา น อพฺยากตมูลมูลาฯ</p>


<p>(ข) เย วา ปน อพฺยากตมูลมูลา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย เกจิ อพฺยากตา ธมฺมา, สเพฺพ เต อพฺยากตมูเลน เอกมูลมูลาติ?</p>


<p>อเหตุกํ อพฺยากตํ อพฺยากตมูเลน น เอกมูลมูลํฯ สเหตุกํ อพฺยากตํ อพฺยากตมูเลน เอกมูลมูลํฯ</p>


<p>(ข) เย วา ปน อพฺยากตมูเลน เอกมูลมูลา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย เกจิ อพฺยากตมูเลน เอกมูลมูลา ธมฺมา, สเพฺพ เต อพฺยากตมูเลน อญฺญมญฺญมูลมูลาติ?</p>


<p>มูลานิ ยานิ เอกโต อุปฺปชฺชนฺติ อพฺยากตมูลานิ เอกมูลมูลานิ เจว อญฺญมญฺญมูลมูลานิ จฯ อวเสสา อพฺยากตมูลสหชาตา  ธมฺมา อพฺยากตมูเลน เอกมูลมูลา, น จ อญฺญมญฺญมูลมูลา ฯ</p>


<p>(ข) เย วา ปน อพฺยากตมูเลน อญฺญมญฺญมูลมูลา, สเพฺพ เต ธมฺมา อพฺยากตาติ? อามนฺตาฯ</p>


<h3>(๓) มูลกนโย</h3>
<p> (ก) เย  เกจิ อพฺยากตา ธมฺมา, สเพฺพ เต อพฺยากตมูลกาติ?</p>


<p>อเหตุกํ อพฺยากตํ น อพฺยากตมูลกํฯ สเหตุกํ อพฺยากตํ อพฺยากตมูลกํฯ</p>


<p>(ข) เย วา ปน อพฺยากตมูลกา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย เกจิ อพฺยากตา ธมฺมา, สเพฺพ เต อพฺยากตมูเลน เอกมูลกาติ?</p>


<p>อเหตุกํ อพฺยากตํ อพฺยากตมูเลน น เอกมูลกํฯ สเหตุกํ อพฺยากตํ อพฺยากตมูเลน เอกมูลกํฯ</p>


<p>(ข) เย วา ปน อพฺยากตมูเลน เอกมูลกา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย เกจิ อพฺยากตมูเลน เอกมูลกา ธมฺมา, สเพฺพ เต อพฺยากตมูเลน อญฺญมญฺญมูลกาติ?</p>


<p>มูลานิ ยานิ เอกโต อุปฺปชฺชนฺติ อพฺยากตมูลานิ เอกมูลกานิ เจว อญฺญมญฺญมูลกานิ จฯ อวเสสา อพฺยากตมูลสหชาตา ธมฺมา อพฺยากตมูเลน เอกมูลกา, น จ อญฺญมญฺญมูลกาฯ</p>


<p>(ข) เย วา ปน อพฺยากตมูเลน อญฺญมญฺญมูลกา, สเพฺพ เต ธมฺมา อพฺยากตาติ? อามนฺตาฯ</p>


<h3>(๔) มูลมูลกนโย</h3>
<p> (ก) เย  เกจิ อพฺยากตา ธมฺมา, สเพฺพ เต อพฺยากตมูลมูลกาติ?</p>


<p>อเหตุกํ อพฺยากตํ น อพฺยากตมูลมูลกํฯ สเหตุกํ อพฺยากตํ อพฺยากตมูลมูลกํฯ</p>


<p>(ข) เย วา ปน อพฺยากตมูลมูลกา, สเพฺพ เต ธมฺมา อพฺยากตาติ? อามนฺตาฯ</p>


<p> (ก) เย เกจิ อพฺยากตา ธมฺมา, สเพฺพ เต อพฺยากตมูเลน เอกมูลมูลกาติ?</p>


<p>อเหตุกํ อพฺยากตํ อพฺยากตมูเลน น เอกมูลมูลกํฯ สเหตุกํ อพฺยากตํ อพฺยากตมูเลน เอกมูลมูลกํฯ</p>


<p>(ข) เย วา ปน อพฺยากตมูเลน เอกมูลมูลกา, สเพฺพ เต ธมฺมา อพฺยากตาติ ? อามนฺตาฯ</p>


<p> (ก) เย เกจิ อพฺยากตมูเลน เอกมูลมูลกา ธมฺมา, สเพฺพ เต อพฺยากตมูเลน อญฺญมญฺญมูลมูลกาติ?</p>


<p>มูลานิ ยานิ เอกโต อุปฺปชฺชนฺติ อพฺยากตมูลานิ เอกมูลมูลกานิ เจว อญฺญมญฺญมูลมูลกานิ จฯ อวเสสา  อพฺยากตมูลสหชาตา ธมฺมา อพฺยากตมูเลน เอกมูลมูลกา, น จ อญฺญมญฺญมูลมูลกาฯ</p>


<p>(ข) เย วา ปน อพฺยากตมูเลน อญฺญมญฺญมูลมูลกา, สเพฺพ เต ธมฺมา อพฺยากตาติ? อามนฺตาฯ</p>


<h2>๔. นามา ธมฺมา (๑) มูลนโย</h2>
<p> (ก) เย  เกจิ นามา ธมฺมา, สเพฺพ เต นามมูลาติ?</p>


<p>นเวว นามมูลานิฯ อวเสสา นามา ธมฺมา น นามมูลาฯ</p>


<p>(ข) เย วา ปน นามมูลา, สเพฺพ เต ธมฺมา นามาติ? อามนฺตาฯ</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลาติ?</p>


<p>อเหตุกํ นามํ นามมูเลน น เอกมูลํฯ สเหตุกํ นามํ นามมูเลน เอกมูลํฯ</p>


<p>(ข) เย วา ปน นามมูเลน เอกมูลา, สเพฺพ เต ธมฺมา นามาติ?</p>


<p>นามสมุฎฺฐานํ รูปํ นามมูเลน เอกมูลํ, น นามํฯ นามํ นามมูเลน เอกมูลเญฺจว นามญฺจฯ</p>


<p> (ก) เย เกจิ นามมูเลน เอกมูลา ธมฺมา, สเพฺพ เต นามมูเลน อญฺญมญฺญมูลาติ?</p>


<p>มูลานิ ยานิ เอกโต อุปฺปชฺชนฺติ นามมูลานิ เอกมูลานิ เจว อญฺญมญฺญมูลานิ จฯ อวเสสา นามมูลสหชาตา ธมฺมา นามมูเลน เอกมูลา, น จ อญฺญมญฺญมูลาฯ</p>


<p>(ข) เย วา ปน นามมูเลน อญฺญมญฺญมูลา, สเพฺพ เต ธมฺมา นามาติ? อามนฺตาฯ</p>


<h3>(๒) มูลมูลนโย</h3>
<p> (ก) เย  เกจิ นามา ธมฺมา, สเพฺพ เต นามมูลมูลาติ?</p>


<p>นเวว นามมูลมูลานิฯ อวเสสา นามา ธมฺมา น นามมูลมูลาฯ</p>


<p>(ข) เย วา ปน นามมูลมูลา, สเพฺพ เต ธมฺมา นามาติ? อามนฺตาฯ</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลมูลาติ?</p>


<p>อเหตุกํ  นามํ นามมูเลน น เอกมูลมูลํฯ สเหตุกํ นามํ นามมูเลน เอกมูลมูลํฯ</p>


<p>(ข) เย วา ปน นามมูเลน เอกมูลมูลา, สเพฺพ เต ธมฺมา นามาติ?</p>


<p>นามสมุฎฺฐานํ รูปํ นามมูเลน เอกมูลมูลํ, น นามํฯ นามํ นามมูเลน เอกมูลมูลเญฺจว นามญฺจฯ</p>


<p> (ก) เย เกจิ นามมูเลน เอกมูลมูลา ธมฺมา, สเพฺพ เต นามมูเลน อญฺญมญฺญมูลมูลาติ?</p>


<p>มูลานิ ยานิ เอกโต อุปฺปชฺชนฺติ นามมูลานิ เอกมูลมูลานิ  เจว อญฺญมญฺญมูลมูลานิ จฯ อวเสสา นามมูลสหชาตา ธมฺมา นามมูเลน เอกมูลมูลา, น จ อญฺญมญฺญมูลมูลาฯ</p>


<p>(ข) เย วา ปน นามมูเลน อญฺญมญฺญมูลมูลา, สเพฺพ เต ธมฺมา นามาติ? อามนฺตาฯ</p>


<h3>(๓) มูลกนโย</h3>
<p> (ก) เย เกจิ นามา ธมฺมา, สเพฺพ เต นามมูลกาติ?</p>


<p>อเหตุกํ นามํ น นามมูลกํฯ สเหตุกํ นามํ นามมูลกํฯ</p>


<p>(ข) เย วา ปน นามมูลกา, สเพฺพ เต ธมฺมา นามาติ?</p>


<p>นามสมุฎฺฐานํ รูปํ นามมูลกํ, น นามํฯ นามํ นามมูลกเญฺจว นามญฺจฯ</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลกาติ?</p>


<p>อเหตุกํ นามํ นามมูเลน น เอกมูลกํฯ สเหตุกํ นามํ นามมูเลน เอกมูลกํฯ</p>


<p>(ข) เย วา ปน นามมูเลน เอกมูลกา, สเพฺพ เต ธมฺมา นามาติ?</p>


<p>นามสมุฎฺฐานํ รูปํ  นามมูเลน เอกมูลกํ, น นามํฯ นามํ นามมูเลน เอกมูลกเญฺจว นามญฺจฯ</p>


<p> (ก) เย  เกจิ นามมูเลน เอกมูลกา ธมฺมา, สเพฺพ เต นามมูเลน อญฺญมญฺญมูลกาติ?</p>


<p>มูลานิ ยานิ เอกโต อุปฺปชฺชนฺติ นามมูลานิ เอกมูลกานิ เจว อญฺญมญฺญมูลกานิ จฯ อวเสสา นามมูลสหชาตา ธมฺมา นามมูเลน เอกมูลกา, น จ อญฺญมญฺญมูลกาฯ</p>


<p>(ข) เย วา ปน นามมูเลน อญฺญมญฺญมูลกา, สเพฺพ เต ธมฺมา นามาติ? อามนฺตาฯ</p>


<h3>(๔) มูลมูลกนโย</h3>
<p> (ก) เย เกจิ นามา ธมฺมา, สเพฺพ เต นามมูลมูลกาติ?</p>


<p>อเหตุกํ นามํ น นามมูลมูลกํฯ สเหตุกํ นามํ นามมูลมูลกํฯ</p>


<p>(ข) เย วา ปน นามมูลมูลกา, สเพฺพ เต ธมฺมา นามาติ?</p>


<p>นามสมุฎฺฐานํ รูปํ นามมูลมูลกํ, น นามํฯ นามํ นามมูลมูลกเญฺจว นามญฺจฯ</p>


<p> (ก) เย เกจิ นามา ธมฺมา, สเพฺพ เต นามมูเลน เอกมูลมูลกาติ?</p>


<p>อเหตุกํ นามํ นามมูเลน น เอกมูลมูลกํฯ สเหตุกํ นามํ นามมูเลน เอกมูลมูลกํฯ</p>


<p>(ข) เย วา ปน นามมูเลน เอกมูลมูลกา, สเพฺพ เต ธมฺมา นามาติ?</p>


<p>นามสมุฎฺฐานํ รูปํ นามมูเลน เอกมูลมูลกํ, น นามํฯ นามํ นามมูเลน เอกมูลมูลกเญฺจว นามญฺจฯ</p>


<p> (ก) เย เกจิ นามมูเลน เอกมูลมูลกา ธมฺมา, สเพฺพ เต นามมูเลน อญฺญมญฺญมูลมูลกาติ?</p>


<p>มูลานิ ยานิ เอกโต อุปฺปชฺชนฺติ นามมูลานิ  เอกมูลมูลกานิ เจว อญฺญมญฺญมูลมูลกานิ จฯ อวเสสา นามมูลสหชาตา ธมฺมา นามมูเลน เอกมูลมูลกา, น จ อญฺญมญฺญมูลมูลกาฯ</p>


<p>(ข) เย  วา ปน นามมูเลน อญฺญมญฺญมูลมูลกา, สเพฺพ เต ธมฺมา นามาติ?</p>


<p>อามนฺตาฯ</p>

</p>


<h2>๒-๑๐. เหตุวาราทิ</h2>
<p> เย  เกจิ กุสลา ธมฺมา, สเพฺพ เต กุสลเหตูติ…?</p>


<p>ตโย เอว กุสลเหตู, อวเสสา กุสลา ธมฺมา น กุสลเหตู…เป.… กุสลนิทานา… กุสลสมฺภวา… กุสลปฺปภวา… กุสลสมุฎฺฐานา… กุสลาหารา… กุสลารมฺมณา… กุสลปจฺจยา… กุสลสมุทยา…ฯ</p>


<p> เย เกจิ อกุสลา ธมฺมา… เย เกจิ อพฺยากตา ธมฺมา… เย เกจิ นามา ธมฺมา, สเพฺพ เต นามเหตู ติ… นามนิทานา… นามสมฺภวา… นามปฺปภวา… นามสมุฎฺฐานา… นามาหารา… นามารมฺมณา… นามปจฺจยา… นามสมุทยา…ฯ</p>


<p>
มูลํ เหตุ นิทานญฺจ, สมฺภโว ปภเวน จ;  
  
สมุฎฺฐานาหารารมฺมณา, ปจฺจโย สมุทเยน จาติฯ  
</p>
  
นิเทฺทสวาโร นิฎฺฐิโตฯ  
</p>
  
มูลยมกปาฬิ นิฎฺฐิตาฯ  
</p>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</p>
  
  
  
  
  