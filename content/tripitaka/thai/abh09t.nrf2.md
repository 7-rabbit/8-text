<h1>๓. ธาตุกถามาติกา</h1>
<h3>นยมาติกา</h3>
<p>สงฺคโห อสงฺคโห (ธาตุ. ๑)ฯ สงฺคหิเตน อสงฺคหิตํฯ อสงฺคหิเตน สงฺคหิตํฯ สงฺคหิเตน สงฺคหิตํฯ อสงฺคหิเตน อสงฺคหิตํฯ สมฺปโยโค วิปฺปโยโคฯ สมฺปยุเตฺตน วิปฺปยุตฺตํฯ วิปฺปยุเตฺตน สมฺปยุตฺตํฯ สมฺปยุเตฺตน สมฺปยุตฺตํฯ วิปฺปยุเตฺตน  วิปฺปยุตฺตํฯ สงฺคหิเตน สมฺปยุตฺตํ วิปฺปยุตฺตํฯ สมฺปยุเตฺตน สงฺคหิตํ อสงฺคหิตํฯ อสงฺคหิเตน สมฺปยุตฺตํ วิปฺปยุตฺตํฯ วิปฺปยุเตฺตน สงฺคหิตํ อสงฺคหิตํฯ</p>


<h3>อพฺภนฺตรมาติกา</h3>
<p>ปญฺจกฺขนฺธาฯ ทฺวาทสายตนานิฯ อฎฺฐารส ธาตุโยฯ จตฺตาริ สจฺจานิฯ พาวีสตินฺทฺริยานิฯ ปฎิจฺจสมุปฺปาโทฯ จตฺตาโร สติปฎฺฐานาฯ จตฺตาโร สมฺมปฺปธานาฯ จตฺตาโร อิทฺธิปาทา ฯ จตฺตาริ ฌานานิฯ จตโสฺส อปฺปมญฺญาโยฯ ปญฺจินฺทฺริยานิฯ ปญฺจ พลานิฯ สตฺต โพชฺฌงฺคาฯ อริโย อฎฺฐงฺคิโก มโคฺคฯ ผโสฺส เวทนา สญฺญา เจตนา จิตฺตํ อธิโมโกฺข มนสิกาโรฯ</p>


<h3>นยมุขมาติกา</h3>
<p>ตีหิ สงฺคโหฯ ตีหิ อสงฺคโหฯ จตูหิ สมฺปโยโคฯ จตูหิ วิปฺปโยโคฯ</p>


<h3>ลกฺขณมาติกา</h3>
<p>สภาโคฯ วิสภาโคฯ</p>


<h3>พาหิรมาติกา</h3>
<p>สพฺพาปิ ธมฺมสงฺคณี ธาตุกถาย มาติกาติฯ</p>

</p>





