<h1>วิสุทฺธิมคฺคสฺส กรณํ</h1>
<p>เตสุ ตาว วิสุทฺธิมคฺคํ อาจริยพุทฺธโฆโส สงฺฆปาลเตฺถเรน อเชฺฌสิโต มหาวิหารสฺส ทกฺขิณภาเค ปธานฆเร มหานิคมสฺสามิโน ปาสาเท  วสโนฺต อกาสิฯ เอตฺตาวตา จ ‘‘โส ปเนส วิสุทฺธิมโคฺค เกน กโต, กทา กโต, กตฺถ กโต, กสฺมา กโต’’ติ อิเมสํ ปญฺหานมโตฺถ วิตฺถาเรน วิภาวิโต โหติฯ</p>


<p>อิทานิ  กิมตฺถํ กโตติอาทีนํ ปญฺหานมตฺถํ ปกาสยิสฺสามฯ ตตฺถ ติ เอตสฺส ปน ปญฺหสฺส อโตฺถ อาจริเยเนว ปกาสิโตฯ กถํ?</p>


<p>
‘‘สุทุลฺลภํ ลภิตฺวาน, ปพฺพชฺชํ ชินสาสเน;  
  
สีลาทิสงฺคหํ เขมํ, อุชุํ มคฺคํ วิสุทฺธิยาฯ  
</p>
  
<p>
ยถาภูตํ อชานนฺตา, สุทฺธิกามาปิ เย อิธ;  
  
วิสุทฺธิํ นาธิคจฺฉนฺติ, วายมนฺตาปิ โยคิโนฯ  
</p>
  
<p>
เตสํ ปาโมชฺชกรณํ, สุวิสุทฺธวินิจฺฉยํ;  
  
มหาวิหารวาสีนํ, เทสนานยนิสฺสิตํฯ  
</p>
  
<p>
วิสุทฺธิมคฺคํ ภาสิสฺสํ, ตํ เม สกฺกจฺจ ภาสโต;  
  
วิสุทฺธิกามา สเพฺพปิ, นิสามยถ สาธโว’’ติ  
วิสุทฺธิ. ๑.๒  
ฯ  
</p>
  
<p>ตสฺมา เอส วิสุทฺธิมโคฺค วิสุทฺธิสงฺขาตนิพฺพานกามานํ สาธุชนานํ สีลสมาธิปญฺญาสงฺขาตสฺส วิสุทฺธิมคฺคสฺส ยาถาวโต ชานนตฺถาย กโตติ ปธานปฺปโยชนวเสน เวทิตโพฺพฯ อปฺปธานปฺปโยชนวเสน ปน จตูสุ อาคมฎฺฐกถาสุ คนฺถสลฺลหุกภาวตฺถายปิ กโตติ เวทิตโพฺพฯ ตถา หิ วุตฺตํ  –</p>


<p>
‘‘มเชฺฌ วิสุทฺธิมโคฺค, เอส จตุนฺนมฺปิ อาคมานญฺหิ;  
  
ฐตฺวา ปกาสยิสฺสติ, ตตฺถ ยถาภาสิตมตฺถํ;  
  
อิเจฺจว เม กโต’’ติ  
ที. นิ. อฎฺฐ. ๑.คนฺถารมฺภกถา  
ฯ  
</p>
  
  
  
  
  