<h1>๓. นิเกฺขปกณฺฑํ</h1>
<h2>ติกนิเกฺขปํ</h2>
<p> กตเม     ธมฺมา กุสลา? ตีณิ กุสลมูลานิ – อโลโภ, อโทโส, อโมโห; ตํสมฺปยุโตฺต เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา กุสลาฯ</p>


<p> กตเม ธมฺมา อกุสลา? ตีณิ อกุสลมูลานิ – โลโภ, โทโส, โมโห; ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา อกุสลาฯ</p>


<p> กตเม ธมฺมา อพฺยากตา? กุสลากุสลานํ ธมฺมานํ วิปากา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ; เย จ ธมฺมา กิริยา เนว กุสลา นากุสลา น จ กมฺมวิปากา; สพฺพญฺจ รูปํ, อสงฺขตา จ ธาตุ – อิเม ธมฺมา อพฺยากตาฯ</p>


<p> กตเม ธมฺมา สุขาย เวทนาย สมฺปยุตฺตา? สุขภูมิยํ กามาวจเร, รูปาวจเร, อปริยาปเนฺน, สุขํ เวทนํ ฐเปตฺวา; ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา สุขาย เวทนาย สมฺปยุตฺตาฯ</p>


<p> กตเม ธมฺมา ทุกฺขาย เวทนาย สมฺปยุตฺตา? ทุกฺขภูมิยํ กามาวจเร, ทุกฺขํ เวทนํ  ฐเปตฺวา; ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา ทุกฺขาย เวทนาย สมฺปยุตฺตา ฯ</p>


<p> กตเม ธมฺมา อทุกฺขมสุขาย เวทนาย สมฺปยุตฺตา? อทุกฺขมสุขภูมิยํ กามาวจเร, รูปาวจเร, อรูปาวจเร, อปริยาปเนฺน, อทุกฺขมสุขํ เวทนํ ฐเปตฺวา; ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา อทุกฺขมสุขาย เวทนาย สมฺปยุตฺตาฯ</p>


<p> กตเม  ธมฺมา วิปากา? กุสลากุสลานํ ธมฺมานํ วิปากา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ – อิเม ธมฺมา วิปากาฯ</p>


<p> กตเม  ธมฺมา วิปากธมฺมธมฺมา? กุสลากุสลา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ – อิเม ธมฺมา วิปากธมฺมธมฺมาฯ</p>


<p> กตเม ธมฺมา เนววิปากนวิปากธมฺมธมฺมา? เย จ ธมฺมา กิริยา เนว กุสลา นากุสลา น จ กมฺมวิปากา, สพฺพญฺจ รูปํ, อสงฺขตา จ ธาตุ – อิเม ธมฺมา เนววิปากนวิปากธมฺมธมฺมาฯ</p>


<p> กตเม ธมฺมา อุปาทิณฺณุปาทานิยา? สาสวา กุสลากุสลานํ ธมฺมานํ วิปากา กามาวจรา, รูปาวจรา, อรูปาวจรา; เวทนากฺขโนฺธ…เป.… วิญฺญาณกฺขโนฺธ; ยญฺจ รูปํ กมฺมสฺส กตตฺตา – อิเม ธมฺมา อุปาทิณฺณุปาทานิยาฯ</p>


<p> กตเม ธมฺมา อนุปาทิณฺณุปาทานิยา? สาสวา กุสลากุสลา ธมฺมา กามาวจรา, รูปาวจรา, อรูปาวจรา; เวทนากฺขโนฺธ…เป.… วิญฺญาณกฺขโนฺธ; เย จ ธมฺมา กิริยา เนว กุสลา นากุสลา น จ กมฺมวิปากา; ยญฺจ รูปํ น กมฺมสฺส  กตตฺตา – อิเม ธมฺมา อนุปาทิณฺณุปาทานิยาฯ</p>


<p> กตเม  ธมฺมา อนุปาทิณฺณอนุปาทานิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อนุปาทิณฺณอนุปาทานิยาฯ</p>


<p> กตเม ธมฺมา สํกิลิฎฺฐสํกิเลสิกา? ตีณิ อกุสลมูลานิ – โลโภ, โทโส, โมโห; ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา สํกิลิฎฺฐสํกิเลสิกาฯ</p>


<p> กตเม ธมฺมา อสํกิลิฎฺฐสํกิเลสิกา? สาสวา กุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ, เวทนากฺขโนฺธ , สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา อสํกิลิฎฺฐสํกิเลสิกาฯ</p>


<p> กตเม ธมฺมา อสํกิลิฎฺฐอสํกิเลสิกา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อสํกิลิฎฺฐอสํกิเลสิกาฯ</p>


<p> กตเม ธมฺมา สวิตกฺกสวิจารา? สวิตกฺกสวิจารภูมิยํ กามาวจเร, รูปาวจเร, อปริยาปเนฺน , วิตกฺกวิจาเร ฐเปตฺวา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สวิตกฺกสวิจาราฯ</p>


<p> กตเม ธมฺมา อวิตกฺกวิจารมตฺตา? อวิตกฺกวิจารมตฺตภูมิยํ รูปาวจเร, อปริยาปเนฺน, วิจารํ ฐเปตฺวา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา อวิตกฺกวิจารมตฺตาฯ</p>


<p> กตเม ธมฺมา อวิตกฺกอวิจารา? อวิตกฺกอวิจารภูมิยํ กามาวจเร, รูปาวจเร , อรูปาวจเร, อปริยาปเนฺน; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา อวิตกฺกอวิจาราฯ</p>


<p> กตเม ธมฺมา ปีติสหคตา? ปีติภูมิยํ กามาวจเร, รูปาวจเร, อปริยาปเนฺน , ปีติํ ฐเปตฺวา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา ปีติสหคตาฯ</p>


<p> กตเม ธมฺมา สุขสหคตา? สุขภูมิยํ กามาวจเร, รูปาวจเร, อปริยาปเนฺน, สุขํ ฐเปตฺวา; ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา สุขสหคตาฯ</p>


<p> กตเม ธมฺมา อุเปกฺขาสหคตา? อุเปกฺขาภูมิยํ กามาวจเร, รูปาวจเร, อรูปาวจเร, อปริยาปเนฺน, อุเปกฺขํ ฐเปตฺวา; ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา อุเปกฺขาสหคตาฯ</p>


<p> กตเม ธมฺมา ทสฺสเนน ปหาตพฺพา? ตีณิ สํโยชนานิ – สกฺกายทิฎฺฐิ, วิจิกิจฺฉา, สีลพฺพตปรามาโสฯ</p>


<p> ตตฺถ  กตมา สกฺกายทิฎฺฐิ? อิธ อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธเมฺม อวินีโต สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธเมฺม อวินีโต รูปํ อตฺตโต สมนุปสฺสติ, รูปวนฺตํ วา อตฺตานํ, อตฺตนิ วา รูปํ, รูปสฺมิํ วา อตฺตานํฯ เวทนํ อตฺตโต สมนุปสฺสติ, เวทนาวนฺตํ วา อตฺตานํ, อตฺตนิ วา เวทนํ, เวทนาย วา อตฺตานํฯ สญฺญํ อตฺตโต สมนุปสฺสติ, สญฺญาวนฺตํ วา อตฺตานํ, อตฺตนิ วา สญฺญํ, สญฺญาย  วา อตฺตานํฯ สงฺขาเร อตฺตโต  สมนุปสฺสติ, สงฺขารวนฺตํ วา อตฺตานํ, อตฺตนิ วา สงฺขาเร, สงฺขาเรสุ วา อตฺตานํฯ วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ, อตฺตนิ วา วิญฺญาณํ, วิญฺญาณสฺมิํ วา อตฺตานํฯ ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ  ทิฎฺฐิวิปฺผนฺทิตํ ทิฎฺฐิสํโยชนํ คาโห ปฎิคฺคาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ วุจฺจติ สกฺกายทิฎฺฐิฯ</p>


<p> ตตฺถ กตมา วิจิกิจฺฉา? สตฺถริ กงฺขติ วิจิกิจฺฉติ, ธเมฺม กงฺขติ วิจิกิจฺฉติ, สเงฺฆ กงฺขติ วิจิกิจฺฉติ, สิกฺขาย กงฺขติ วิจิกิจฺฉติ, ปุพฺพเนฺต กงฺขติ  วิจิกิจฺฉติ, อปรเนฺต กงฺขติ วิจิกิจฺฉติ, ปุพฺพนฺตาปรเนฺต กงฺขติ วิจิกิจฺฉติ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ กงฺขติ วิจิกิจฺฉติฯ ยา เอวรูปา กงฺขา กงฺขายนา กงฺขายิตตฺตํ วิมติ วิจิกิจฺฉา เทฺวฬฺหกํ เทฺวธาปโถ สํสโย อเนกํสคฺคาโห อาสปฺปนา ปริสปฺปนา อปริโยคาหนา ถมฺภิตตฺตํ จิตฺตสฺส มโนวิเลโข – อยํ วุจฺจติ วิจิกิจฺฉาฯ</p>


<p> ตตฺถ กตโม สีลพฺพตปรามาโส? อิโต พหิทฺธา สมณพฺราหฺมณานํ ‘สีเลน สุทฺธิ, วเตน สุทฺธิ, สีลพฺพเตน สุทฺธี’ติ ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปฎิคฺคาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ  วุจฺจติ สีลพฺพตปรามาโสฯ</p>


<p> อิมานิ  ตีณิ สํโยชนานิ; ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ วจีกมฺมํ มโนกมฺมํ – อิเม ธมฺมา ทสฺสเนน ปหาตพฺพาฯ</p>


<p> กตเม ธมฺมา ภาวนาย ปหาตพฺพา? อวเสโส โลโภ, โทโส, โมโห; ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ภาวนาย ปหาตพฺพาฯ</p>


<p> กตเม ธมฺมา เนว ทสฺสเนน น ภาวนาย ปหาตพฺพา? กุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ ; สพฺพญฺจ รูปํ, อสงฺขตา จ ธาตุ – อิเม ธมฺมา เนว ทสฺสเนน น ภาวนาย ปหาตพฺพาฯ</p>


<p> กตเม ธมฺมา ทสฺสเนน ปหาตพฺพเหตุกา? ตีณิ สํโยชนานิ – สกฺกายทิฎฺฐิ, วิจิกิจฺฉา, สีลพฺพตปรามาโสฯ</p>


<p> ตตฺถ กตมา สกฺกายทิฎฺฐิ…เป.… อยํ วุจฺจติ สกฺกายทิฎฺฐิฯ</p>


<p> ตตฺถ  กตมา วิจิกิจฺฉา…เป.… อยํ วุจฺจติ วิจิกิจฺฉาฯ</p>


<p> ตตฺถ กตโม สีลพฺพตปรามาโส…เป.… อยํ วุจฺจติ สีลพฺพตปรามาโสฯ</p>


<p> อิมานิ ตีณิ สํโยชนานิ; ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ทสฺสเนน ปหาตพฺพเหตุกาฯ ตีณิ สํโยชนานิ – สกฺกายทิฎฺฐิ, วิจิกิจฺฉา, สีลพฺพตปรามาโส  – อิเม ธมฺมา ทสฺสเนน ปหาตพฺพาฯ ตเทกโฎฺฐ โลโภ, โทโส, โมโห – อิเม ธมฺมา ทสฺสเนน ปหาตพฺพเหตูฯ ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ทสฺสเนน ปหาตพฺพเหตุกาฯ</p>


<p> กตเม ธมฺมา ภาวนาย ปหาตพฺพเหตุกา? อวเสโส โลโภ, โทโส, โมโห – อิเม ธมฺมา ภาวนาย ปหาตพฺพเหตูฯ ตเทกฎฺฐา  จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ภาวนาย ปหาตพฺพเหตุกาฯ</p>


<p> กตเม ธมฺมา เนว ทสฺสเนน น ภาวนาย ปหาตพฺพเหตุกา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา รูปาวจรา, อรูปาวจรา, อปริยาปนฺนา; เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา เนว ทสฺสเนน น ภาวนาย ปหาตพฺพเหตุกาฯ</p>


<p> กตเม ธมฺมา อาจยคามิโน? สาสวา กุสลากุสลา ธมฺมา กามาวจรา, รูปาวจรา, อรูปาวจรา; เวทนากฺขโนฺธ…เป.… วิญฺญาณกฺขโนฺธ – อิเม ธมฺมา อาจยคามิโนฯ</p>


<p> กตเม ธมฺมา อปจยคามิโน? จตฺตาโร มคฺคา อปริยาปนฺนา – อิเม ธมฺมา อปจยคามิโนฯ</p>


<p> กตเม  ธมฺมา เนว อาจยคามิ น อปจยคามิโน? กุสลากุสลานํ ธมฺมานํ วิปากา กามาวจรา, รูปาวจรา, อรูปาวจรา, อปริยาปนฺนา ; เวทนากฺขโนฺธ…เป.… วิญฺญาณกฺขโนฺธ; เย จ ธมฺมา กิริยา เนว กุสลา นากุสลา น จ กมฺมวิปากา; สพฺพญฺจ รูปํ, อสงฺขตา จ ธาตุ – อิเม ธมฺมา เนว อาจยคามิ น อปจยคามิโนฯ</p>


<p> กตเม ธมฺมา เสกฺขา? จตฺตาโร มคฺคา อปริยาปนฺนา, เหฎฺฐิมานิ จ ตีณิ สามญฺญผลานิ – อิเม ธมฺมา เสกฺขาฯ</p>


<p> กตเม  ธมฺมา อเสกฺขา? อุปริฎฺฐิมํ  อรหตฺตผลํ – อิเม ธมฺมา อเสกฺขาฯ</p>


<p> กตเม ธมฺมา เนวเสกฺขนาเสกฺขา? เต ธเมฺม ฐเปตฺวา, อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา เนวเสกฺขนาเสกฺขาฯ</p>


<p> กตเม  ธมฺมา ปริตฺตา? สเพฺพว กามาวจรา กุสลากุสลาพฺยากตา ธมฺมา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา ปริตฺตาฯ</p>


<p> กตเม ธมฺมา มหคฺคตา? รูปาวจรา, อรูปาวจรา, กุสลาพฺยากตา ธมฺมา; เวทนากฺขโนฺธ…เป.… วิญฺญาณกฺขโนฺธ – อิเม ธมฺมา มหคฺคตาฯ</p>


<p> กตเม ธมฺมา อปฺปมาณา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อปฺปมาณาฯ</p>


<p> กตเม ธมฺมา ปริตฺตารมฺมณา? ปริเตฺต ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา ปริตฺตารมฺมณาฯ</p>


<p> กตเม ธมฺมา มหคฺคตารมฺมณา? มหคฺคเต ธเมฺม อารพฺภ เย อุปฺปชฺชนฺติ  จิตฺตเจตสิกา ธมฺมา – อิเม ธมฺมา มหคฺคตารมฺมณาฯ</p>


<p> กตเม ธมฺมา อปฺปมาณารมฺมณา? อปฺปมาเณ ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา อปฺปมาณารมฺมณาฯ</p>


<p> กตเม  ธมฺมา หีนา? ตีณิ อกุสลมูลานิ – โลโภ, โทโส, โมโห; ตเทกฎฺฐา จ กิเลสา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ; ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา หีนาฯ</p>


<p> กตเม ธมฺมา มชฺฌิมา? สาสวา กุสลาพฺยากตา ธมฺมา กามาวจรา, รูปาวจรา, อรูปาวจรา, รูปกฺขโนฺธ…เป.… วิญฺญาณกฺขโนฺธ – อิเม ธมฺมา มชฺฌิมาฯ</p>


<p> กตเม ธมฺมา ปณีตา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา ปณีตาฯ</p>


<p> กตเม  ธมฺมา มิจฺฉตฺตนิยตา? ปญฺจ กมฺมานิ อานนฺตริกานิ, ยา จ มิจฺฉาทิฎฺฐินิยตา – อิเม ธมฺมา มิจฺฉตฺตนิยตาฯ</p>


<p> กตเม ธมฺมา สมฺมตฺตนิยตา? จตฺตาโร มคฺคา อปริยาปนฺนา – อิเม ธมฺมา สมฺมตฺตนิยตาฯ</p>


<p> กตเม  ธมฺมา อนิยตา? เต ธเมฺม ฐเปตฺวา, อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา อนิยตาฯ</p>


<p> กตเม ธมฺมา มคฺคารมฺมณา? อริยมคฺคํ อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา มคฺคารมฺมณาฯ</p>


<p> กตเม  ธมฺมา มคฺคเหตุกา? อริยมคฺคสมงฺคิสฺส มคฺคงฺคานิ ฐเปตฺวา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา มคฺคเหตุกาฯ อริยมคฺคสมงฺคิสฺส  สมฺมาทิฎฺฐิ มโคฺค เจว เหตุ จ, สมฺมาทิฎฺฐิํ ฐเปตฺวา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา มคฺคเหตุกาฯ อริยมคฺคสมงฺคิสฺส อโลโภ, อโทโส, อโมโห – อิเม ธมฺมา มคฺคเหตูฯ ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา มคฺคเหตุกาฯ</p>


<p> กตเม ธมฺมา มคฺคาธิปติโน? อริยมคฺคํ อธิปติํ กริตฺวา เย อุปฺปชฺชนฺติ จิตฺตเจตสิกา ธมฺมา – อิเม ธมฺมา มคฺคาธิปติโนฯ อริยมคฺคสมงฺคิสฺส วีมํสาธิปเตยฺยํ มคฺคํ ภาวยนฺตสฺส วีมํสํ ฐเปตฺวา; ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา มคฺคาธิปติโนฯ</p>


<p> กตเม ธมฺมา อุปฺปนฺนา? เย ธมฺมา ชาตา ภูตา สญฺชาตา นิพฺพตฺตา อภินิพฺพตฺตา ปาตุภูตา อุปฺปนฺนา สมุปฺปนฺนา อุฎฺฐิตา สมุฎฺฐิตา อุปฺปนฺนา อุปฺปนฺนํเสน สงฺคหิตา, รูปํ , เวทนา, สญฺญา, สงฺขารา, วิญฺญาณํ – อิเม ธมฺมา อุปฺปนฺนาฯ</p>


<p> กตเม ธมฺมา อนุปฺปนฺนา? เย ธมฺมา อชาตา อภูตา อสญฺชาตา อนิพฺพตฺตา อนภินิพฺพตฺตา อปาตุภูตา  อนุปฺปนฺนา อสมุปฺปนฺนา อนุฎฺฐิตา อสมุฎฺฐิตา อนุปฺปนฺนา อนุปฺปนฺนํเสน สงฺคหิตา, รูปํ, เวทนา, สญฺญา, สงฺขารา, วิญฺญาณํ – อิเม ธมฺมา อนุปฺปนฺนาฯ</p>


<p> กตเม  ธมฺมา อุปฺปาทิโน? กุสลากุสลานํ ธมฺมานํ อวิปกฺกวิปากานํ วิปากา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; ยญฺจ รูปํ กมฺมสฺส กตตฺตา อุปฺปชฺชิสฺสติ – อิเม ธมฺมา อุปฺปาทิโนฯ</p>


<p> กตเม  ธมฺมา อตีตา? เย ธมฺมา อตีตา นิรุทฺธา วิคตา วิปริณตา อตฺถงฺคตา อพฺภตฺถงฺคตา อุปฺปชฺชิตฺวา วิคตา อตีตา อตีตํเสน สงฺคหิตา, รูปํ, เวทนา, สญฺญา, สงฺขารา, วิญฺญาณํ – อิเม ธมฺมา อตีตาฯ</p>


<p> กตเม ธมฺมา อนาคตา? เย ธมฺมา อชาตา อภูตา อสญฺชาตา อนิพฺพตฺตา อนภินิพฺพตฺตา  อปาตุภูตา อนุปฺปนฺนา อสมุปฺปนฺนา อนุฎฺฐิตา อสมุฎฺฐิตา อนาคตา อนาคตํเสน สงฺคหิตา, รูปํ, เวทนา, สญฺญา, สงฺขารา, วิญฺญาณํ – อิเม ธมฺมา อนาคตาฯ</p>


<p> กตเม ธมฺมา ปจฺจุปฺปนฺนา? เย ธมฺมา ชาตา ภูตา สญฺชาตา นิพฺพตฺตา อภินิพฺพตฺตา ปาตุภูตา อุปฺปนฺนา สมุปฺปนฺนา อุฎฺฐิตา สมุฎฺฐิตา ปจฺจุปฺปนฺนา ปจฺจุปฺปนฺนํเสน สงฺคหิตา, รูปํ, เวทนา, สญฺญา, สงฺขารา, วิญฺญาณํ – อิเม ธมฺมา ปจฺจุปฺปนฺนาฯ</p>


<p> กตเม ธมฺมา อตีตารมฺมณา? อตีเต ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา อตีตารมฺมณาฯ</p>


<p> กตเม ธมฺมา อนาคตารมฺมณา? อนาคเต ธเมฺม อารพฺภ เย อุปฺปชฺชนฺติ  จิตฺตเจตสิกา ธมฺมา – อิเม ธมฺมา อนาคตารมฺมณาฯ</p>


<p> กตเม ธมฺมา ปจฺจุปฺปนฺนารมฺมณา? ปจฺจุปฺปเนฺน ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา ปจฺจุปฺปนฺนารมฺมณาฯ</p>


<p> กตเม ธมฺมา อชฺฌตฺตา? เย ธมฺมา เตสํ เตสํ สตฺตานํ อชฺฌตฺตํ ปจฺจตฺตํ นิยตา ปาฎิปุคฺคลิกา อุปาทิณฺณา, รูปํ, เวทนา, สญฺญา, สงฺขารา, วิญฺญาณํ – อิเม ธมฺมา อชฺฌตฺตาฯ</p>


<p> กตเม ธมฺมา พหิทฺธา? เย ธมฺมา เตสํ เตสํ ปรสตฺตานํ ปรปุคฺคลานํ อชฺฌตฺตํ  ปจฺจตฺตํ นิยตา ปาฎิปุคฺคลิกา อุปาทิณฺณา, รูปํ, เวทนา, สญฺญา, สงฺขารา, วิญฺญาณํ – อิเม ธมฺมา พหิทฺธาฯ</p>


<p> กตเม ธมฺมา อชฺฌตฺตพหิทฺธา? ตทุภยํ – อิเม ธมฺมา อชฺฌตฺตพหิทฺธาฯ</p>


<p> กตเม ธมฺมา อชฺฌตฺตารมฺมณา? อชฺฌเตฺต ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา อชฺฌตฺตารมฺมณาฯ</p>


<p> กตเม   ธมฺมา พหิทฺธารมฺมณา? พหิทฺธา ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา พหิทฺธารมฺมณาฯ</p>


<p> กตเม ธมฺมา อชฺฌตฺตพหิทฺธารมฺมณา? อชฺฌตฺตพหิทฺธา ธเมฺม อารพฺภ เย อุปฺปชฺชนฺติ จิตฺตเจตสิกา ธมฺมา – อิเม ธมฺมา อชฺฌตฺตพหิทฺธารมฺมณาฯ</p>


<p> กตเม ธมฺมา สนิทสฺสนสปฺปฎิฆา? รูปายตนํ – อิเม ธมฺมา สนิทสฺสนสปฺปฎิฆาฯ</p>


<p> กตเม ธมฺมา อนิทสฺสนสปฺปฎิฆา? จกฺขายตนํ, โสตายตนํ, ฆานายตนํ, ชิวฺหายตนํ, กายายตนํ, สทฺทายตนํ, คนฺธายตนํ , รสายตนํ, โผฎฺฐพฺพายตนํ – อิเม ธมฺมา อนิทสฺสนสปฺปฎิฆาฯ</p>


<p> กตเม ธมฺมา อนิทสฺสนอปฺปฎิฆา? เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ; ยญฺจ รูปํ อนิทสฺสนํ อปฺปฎิฆํ ธมฺมายตนปริยาปนฺนํ; อสงฺขตา จ ธาตุ – อิเม ธมฺมา อนิทสฺสนอปฺปฎิฆาฯ</p>

</p>


<h2>ทุกนิเกฺขปํ</h2>
<h3>เหตุโคจฺฉกํ</h3>
<p> กตเม ธมฺมา เหตู? ตโย กุสลเหตู, ตโย อกุสลเหตู, ตโย อพฺยากตเหตู, นว กามาวจรเหตู ฉ รูปาวจรเหตู, ฉ อรูปาวจรเหตู, ฉ อปริยาปนฺนเหตูฯ</p>


<p> ตตฺถ กตเม ตโย กุสลเหตู? อโลโภ, อโทโส, อโมโหฯ</p>


<p> ตตฺถ  กตโม อโลโภ? โย อโลโภ อลุพฺภนา อลุพฺภิตตฺตํ อสาราโค อสารชฺชนา อสารชฺชิตตฺตํ อนภิชฺฌา อโลโภ กุสลมูลํ – อยํ วุจฺจติ อโลโภฯ</p>


<p> ตตฺถ  กตโม อโทโส? โย  อโทโส อทุสฺสนา อทุสฺสิตตฺตํ เมตฺติ เมตฺตายนา เมตฺตายิตตฺตํ อนุทฺทา อนุทฺทายนา อนุทายิตตฺตํ หิเตสิตา อนุกมฺปา อพฺยาปาโท อพฺยาปโชฺช อโทโส กุสลมูลํ – อยํ วุจฺจติ อโทโสฯ</p>


<p> ตตฺถ กตโม อโมโห? ทุเกฺข ญาณํ, ทุกฺขสมุทเย ญาณํ, ทุกฺขนิโรเธ ญาณํ, ทุกฺขนิโรธคามินิยา ปฎิปทาย ญาณํ, ปุพฺพเนฺต ญาณํ, อปรเนฺต ญาณํ, ปุพฺพนฺตาปรเนฺต ญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ ญาณํ, ยา เอวรูปา ปญฺญา  ปชานนา วิจโย ปวิจโย ธมฺมวิจโย สลฺลกฺขณา อุปลกฺขณา ปจฺจุปลกฺขณา ปณฺฑิจฺจํ โกสลฺลํ เนปุญฺญํ เวภพฺยา จินฺตา อุปปริกฺขา ภูรี เมธา ปริณายิกา วิปสฺสนา สมฺปชญฺญํ ปโตโท ปญฺญา ปญฺญินฺทฺริยํ ปญฺญาพลํ ปญฺญาสตฺถํ ปญฺญาปาสาโท ปญฺญาอาโลโก ปญฺญาโอภาโส ปญฺญาปโชฺชโต ปญฺญารตนํ อโมโห ธมฺมวิจโย สมฺมาทิฎฺฐิ – อยํ วุจฺจติ อโมโหฯ</p>

</p>


<p> ตตฺถ กตเม ตโย อกุสลเหตู? โลโภ, โทโส, โมโหฯ</p>


<p> ตตฺถ กตโม โลโภ? โย ราโค สาราโค อนุนโย อนุโรโธ นนฺที นนฺทีราโค  จิตฺตสฺส สาราโค อิจฺฉา มุจฺฉา อโชฺฌสานํ เคโธ ปลิเคโธ สโงฺค ปโงฺก เอชา มายา ชนิกา สญฺชนนี สิพฺพินี  ชาลินี สริตา วิสตฺติกา สุตฺตํ วิสฎา อายูหินี  ทุติยา ปณิธิ ภวเนตฺติ วนํ วนโถ สนฺถโว สิเนโห อเปกฺขา ปฎิพนฺธุ อาสา อาสิสนา อาสิสิตตฺตํ  รูปาสา สทฺทาสา คนฺธาสา รสาสา โผฎฺฐพฺพาสา ลาภาสา ธนาสา ปุตฺตาสา ชีวิตาสา ชปฺปา ปชปฺปา อภิชปฺปา ชปฺปา ชปฺปนา ชปฺปิตตฺตํ โลลุปฺปํ โลลุปฺปายนา โลลุปฺปายิตตฺตํ ปุจฺฉญฺชิกตา  สาธุกมฺยตา อธมฺมราโค วิสมโลโภ นิกนฺติ นิกามนา ปตฺถนา ปิหนา สมฺปตฺถนา กามตณฺหา ภวตณฺหา วิภวตณฺหา รูปตณฺหา อรูปตณฺหา นิโรธตณฺหา รูปตณฺหา สทฺทตณฺหา คนฺธตณฺหา  รสตณฺหา โผฎฺฐพฺพตณฺหา ธมฺมตณฺหา  โอโฆ โยโค คโนฺถ อุปาทานํ อาวรณํ นีวรณํ ฉาทนํ พนฺธนํ อุปกฺกิเลโส อนุสโย ปริยุฎฺฐานํ ลตา เววิจฺฉํ ทุกฺขมูลํ ทุกฺขนิทานํ  ทุกฺขปฺปภโว มารปาโส มารพฬิสํ มารวิสโย ตณฺหานที ตณฺหาชาลํ ตณฺหาคทฺทุลํ ตณฺหาสมุโทฺท อภิชฺฌา โลโภ อกุสลมูลํ – อยํ วุจฺจติ โลโภฯ</p>


<p> ตตฺถ  กตโม โทโส? อนตฺถํ เม อจรีติ อาฆาโต ชายติ, อนตฺถํ เม จรตีติ อาฆาโต ชายติ, อนตฺถํ เม จริสฺสตีติ อาฆาโต ชายติ, ปิยสฺส เม มนาปสฺส อนตฺถํ อจริ…เป.… อนตฺถํ จรติ…เป.… อนตฺถํ จริสฺสตีติ อาฆาโต ชายติ, อปฺปิยสฺส เม อมนาปสฺส อตฺถํ อจริ…เป.… อตฺถํ จรติ…เป.… อตฺถํ จริสฺสตีติ อาฆาโต ชายติ, อฎฺฐาเน วา ปน อาฆาโต ชายติฯ โย เอวรูโป จิตฺตสฺส อาฆาโต ปฎิฆาโต ปฎิฆํ ปฎิวิโรโธ โกโป ปโกโป สมฺปโกโป โทโส ปโทโส สมฺปโทโส จิตฺตสฺส พฺยาปตฺติ มโนปโทโส โกโธ กุชฺฌนา กุชฺฌิตตฺตํ โทโส ทุสฺสนา ทุสฺสิตตฺตํ พฺยาปตฺติ พฺยาปชฺชนา พฺยาปชฺชิตตฺตํ วิโรโธ ปฎิวิโรโธ จณฺฑิกฺกํ อสุโรโป อนตฺตมนตา จิตฺตสฺส – อยํ วุจฺจติ โทโสฯ</p>


<p> ตตฺถ กตโม โมโห? ทุเกฺข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฎิปทาย อญฺญาณํ, ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ อญฺญาณํ, ยํ เอวรูปํ อญฺญาณํ อทสฺสนํ อนภิสมโย  อนนุโพโธ อสโมฺพโธ อปฺปฎิเวโธ อสํคาหนา อปริโยคาหนา อสมเปกฺขนา อปจฺจเวกฺขณา อปจฺจกฺขกมฺมํ ทุเมฺมชฺฌํ พาลฺยํ อสมฺปชญฺญํ โมโห ปโมโห สโมฺมโห อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาลงฺคี โมโห อกุสลมูลํ – อยํ วุจฺจติ โมโหฯ</p>

</p>


<p> ตตฺถ กตเม ตโย อพฺยากตเหตู? กุสลานํ วา ธมฺมานํ วิปากโต กิริยาพฺยากเตสุ วา ธเมฺมสุ อโลโภ อโทโส อโมโห – อิเม ตโย อพฺยากตเหตูฯ</p>


<p> ตตฺถ  กตเม นว กามาวจรเหตู? ตโย กุสลเหตู, ตโย อกุสลเหตู, ตโย อพฺยากตเหตู – อิเม นว กามาวจรเหตูฯ</p>


<p> ตตฺถ  กตเม ฉ รูปาวจรเหตู? ตโย กุสลเหตู, ตโย อพฺยากตเหตู – อิเม ฉ รูปาวจรเหตูฯ</p>


<p> ตตฺถ กตเม ฉ อรูปาวจรเหตู? ตโย  กุสลเหตู, ตโย อพฺยากตเหตู – อิเม ฉ อรูปาวจรเหตูฯ</p>


<p> ตตฺถ กตเม ฉ อปริยาปนฺนเหตู? ตโย กุสลเหตู, ตโย อพฺยากตเหตู – อิเม ฉ อปริยาปนฺนเหตูฯ</p>


<p> ตตฺถ กตเม ตโย กุสลเหตู? อโลโภ, อโทโส, อโมโหฯ</p>


<p> ตตฺถ กตโม อโลโภ? โย อโลโภ อลุพฺภนา อลุพฺภิตตฺตํ อสาราโค อสารชฺชนา อสารชฺชิตตฺตํ อนภิชฺฌา อโลโภ กุสลมูลํ – อยํ วุจฺจติ อโลโภฯ</p>


<p> ตตฺถ กตโม อโทโส? โย อโทโส อทุสฺสนา อทุสฺสิตตฺตํ…เป.… อพฺยาปาโท อพฺยาปโชฺช อโทโส กุสลมูลํ – อยํ วุจฺจติ อโทโสฯ</p>


<p> ตตฺถ กตโม อโมโห ? ทุเกฺข ญาณํ, ทุกฺขสมุทเย ญาณํ, ทุกฺขนิโรเธ ญาณํ, ทุกฺขนิโรธคามินิยา ปฎิปทาย ญาณํ, ปุพฺพเนฺต ญาณํ, อปรเนฺต ญาณํ, ปุพฺพนฺตาปรเนฺต ญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ ญาณํ, ยา เอวรูปา ปญฺญา ปชานนา วิจโย ปวิจโย ธมฺมวิจโย สลฺลกฺขณา อุปลกฺขณา ปจฺจุปลกฺขณา ปณฺฑิจฺจํ โกสลฺลํ เนปุญฺญํ เวภพฺยา จินฺตา อุปปริกฺขา ภูรี เมธา ปริณายิกา วิปสฺสนา สมฺปชญฺญํ ปโตโท ปญฺญา ปญฺญินฺทฺริยํ ปญฺญาพลํ ปญฺญาสตฺถํ ปญฺญาปาสาโท ปญฺญาอาโลโก ปญฺญาโอภาโส ปญฺญาปโชฺชโต ปญฺญารตนํ อโมโห ธมฺมวิจโย สมฺมาทิฎฺฐิ ธมฺมวิจยสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ อโมโหฯ</p>

</p>


<p> ตตฺถ   กตเม ตโย อพฺยากตเหตู? กุสลานํ ธมฺมานํ วิปากโต อโลโภ อโทโส อโมโห – อิเม ตโย อพฺยากตเหตูฯ อิเม ฉ อปริยาปนฺนเหตู – อิเม ธมฺมา เหตูฯ</p>


<p> กตเม ธมฺมา น เหตู? เต ธเมฺม ฐเปตฺวา, อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา น เหตูฯ</p>


<p> กตเม ธมฺมา สเหตุกา? เตหิ ธเมฺมหิ เย ธมฺมา สเหตุกา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สเหตุกา ฯ</p>


<p> กตเม ธมฺมา อเหตุกา? เตหิ ธเมฺมหิ เย ธมฺมา อเหตุกา เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา อเหตุกาฯ</p>


<p> กตเม  ธมฺมา เหตุสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา เหตุสมฺปยุตฺตาฯ</p>


<p> กตเม ธมฺมา เหตุวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา เหตุวิปฺปยุตฺตาฯ</p>


<p> กตเม ธมฺมา เหตู เจว สเหตุกา จ? โลโภ โมเหน เหตุ เจว สเหตุโก จ, โมโห โลเภน เหตุ เจว สเหตุโก จ, โทโส โมเหน เหตุ เจว สเหตุโก จ, โมโห โทเสน เหตุ เจว สเหตุโก จ; อโลโภ อโทโส อโมโห, เต อญฺญมญฺญํ เหตู เจว สเหตุกา จ – อิเม ธมฺมา เหตู เจว สเหตุกา จฯ</p>


<p> กตเม ธมฺมา สเหตุกา เจว น จ เหตู? เตหิ ธเมฺมหิ เย ธมฺมา สเหตุกา เต  ธเมฺม ฐเปตฺวา, เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สเหตุกา เจว น จ เหตูฯ</p>


<p> กตเม  ธมฺมา เหตู เจว เหตุสมฺปยุตฺตา จ? โลโภ โมเหน เหตุ เจว เหตุสมฺปยุโตฺต จ, โมโห โลเภน เหตุ เจว เหตุสมฺปยุโตฺต จ, โทโส โมเหน เหตุ เจว เหตุสมฺปยุโตฺต จ, โมโห โทเสน เหตุ เจว เหตุสมฺปยุโตฺต จ; อโลโภ อโทโส อโมโห , เต อญฺญมญฺญํ เหตู เจว เหตุสมฺปยุตฺตา จ – อิเม ธมฺมา เหตู เจว เหตุสมฺปยุตฺตา จฯ</p>


<p> กตเม ธมฺมา เหตุสมฺปยุตฺตา เจว น จ เหตู? เตหิ ธเมฺมหิ เย ธมฺมา สมฺปยุตฺตา เต ธเมฺม ฐเปตฺวา, เวทนากฺขโนฺธ…เป.… วิญฺญาณกฺขโนฺธ – อิเม ธมฺมา เหตุสมฺปยุตฺตา เจว น จ เหตูฯ</p>


<p> กตเม ธมฺมา น เหตู สเหตุกา? เตหิ ธเมฺมหิ เย ธมฺมา น เหตู สเหตุกา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา น เหตู สเหตุกาฯ</p>


<p> กตเม ธมฺมา น เหตู อเหตุกา? เตหิ ธเมฺมหิ เย ธมฺมา น เหตู อเหตุกา เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา น เหตู อเหตุกาฯ</p>


<h3>จูฬนฺตรทุกํ</h3>
<p> กตเม ธมฺมา สปฺปจฺจยา? ปญฺจกฺขนฺธา – รูปกฺขโนฺธ, เวทนากฺขโนฺธ, สญฺญากฺขโนฺธ , สงฺขารกฺขโนฺธ, วิญฺญาณกฺขโนฺธ – อิเม ธมฺมา สปฺปจฺจยาฯ</p>


<p> กตเม ธมฺมา อปฺปจฺจยา? อสงฺขตา ธาตุ – อิเม ธมฺมา อปฺปจฺจยาฯ</p>


<p> กตเม ธมฺมา สงฺขตา? เยว เต ธมฺมา สปฺปจฺจยา, เตว เต ธมฺมา สงฺขตาฯ</p>


<p> กตเม  ธมฺมา อสงฺขตา? โย เอว โส ธโมฺม อปฺปจฺจโย, โส เอว โส ธโมฺม อสงฺขโตฯ</p>


<p> กตเม ธมฺมา สนิทสฺสนา? รูปายตนํ – อิเม ธมฺมา สนิทสฺสนา ฯ</p>


<p> กตเม  ธมฺมา อนิทสฺสนา? จกฺขายตนํ…เป.… โผฎฺฐพฺพายตนํ, เวทนากฺขโนฺธ…เป.… วิญฺญาณกฺขโนฺธ, ยญฺจ รูปํ อนิทสฺสนํ อปฺปฎิฆํ ธมฺมายตนปริยาปนฺนํ, อสงฺขตา จ ธาตุ – อิเม ธมฺมา อนิทสฺสนาฯ</p>


<p> กตเม ธมฺมา สปฺปฎิฆา? จกฺขายตนํ…เป.… โผฎฺฐพฺพายตนํ – อิเม ธมฺมา สปฺปฎิฆาฯ</p>


<p> กตเม ธมฺมา อปฺปฎิฆา? เวทนากฺขโนฺธ…เป.… วิญฺญาณกฺขโนฺธ, ยญฺจ รูปํ อนิทสฺสนํ อปฺปฎิฆํ ธมฺมายตนปริยาปนฺนํ, อสงฺขตา จ ธาตุ – อิเม ธมฺมา อปฺปฎิฆาฯ</p>


<p> กตเม ธมฺมา รูปิโน? จตฺตาโร จ มหาภูตา จตุนฺนญฺจ มหาภูตานํ อุปาทาย รูปํ – อิเม ธมฺมา รูปิโนฯ</p>


<p> กตเม ธมฺมา อรูปิโน? เวทนากฺขโนฺธ…เป.… วิญฺญาณกฺขโนฺธ, อสงฺขตา จ ธาตุ – อิเม ธมฺมา อรูปิโนฯ</p>


<p> กตเม ธมฺมา โลกิยา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, รูปกฺขโนฺธ…เป.… วิญฺญาณกฺขโนฺธ – อิเม ธมฺมา โลกิยาฯ</p>


<p> กตเม ธมฺมา โลกุตฺตรา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา โลกุตฺตราฯ</p>


<p> กตเม ธมฺมา เกนจิ วิเญฺญยฺยา, เกนจิ น วิเญฺญยฺยา? เย  เต ธมฺมา จกฺขุวิเญฺญยฺยา , น เต ธมฺมา โสตวิเญฺญยฺยา; เย วา ปน เต ธมฺมา โสตวิเญฺญยฺยา, น เต ธมฺมา จกฺขุวิเญฺญยฺยาฯ เย เต ธมฺมา จกฺขุวิเญฺญยฺยา, น เต ธมฺมา ฆานวิเญฺญยฺยา; เย วา ปน เต ธมฺมา ฆานวิเญฺญยฺยา, น เต ธมฺมา จกฺขุวิเญฺญยฺยาฯ เย เต  ธมฺมา จกฺขุวิเญฺญยฺยา, น เต ธมฺมา ชิวฺหาวิเญฺญยฺยา; เย วา ปน เต ธมฺมา ชิวฺหาวิเญฺญยฺยา, น เต ธมฺมา จกฺขุวิเญฺญยฺยาฯ เย เต ธมฺมา จกฺขุวิเญฺญยฺยา, น เต ธมฺมา กายวิเญฺญยฺยา; เย วา ปน เต ธมฺมา กายวิเญฺญยฺยา, น เต ธมฺมา จกฺขุวิเญฺญยฺยาฯ เย เต ธมฺมา โสตวิเญฺญยฺยา, น เต ธมฺมา ฆานวิเญฺญยฺยา; เย วา ปน เต ธมฺมา ฆานวิเญฺญยฺยา, น เต ธมฺมา โสตวิเญฺญยฺยาฯ เย เต ธมฺมา โสตวิเญฺญยฺยา, น เต ธมฺมา ชิวฺหาวิเญฺญยฺยา; เย วา ปน เต ธมฺมา  ชิวฺหาวิเญฺญยฺยา, น เต ธมฺมา โสตวิเญฺญยฺยาฯ เย เต ธมฺมา โสตวิเญฺญยฺยา, น เต ธมฺมา กายวิเญฺญยฺยา; เย วา ปน เต ธมฺมา กายวิเญฺญยฺยา น เต ธมฺมา โสตวิเญฺญยฺยาฯ เย เต ธมฺมา โสตวิเญฺญยฺยา, น เต ธมฺมา จกฺขุวิเญฺญยฺยา; เย วา ปน เต ธมฺมา จกฺขุวิเญฺญยฺยา, น เต ธมฺมา โสตวิเญฺญยฺยาฯ เย เต ธมฺมา ฆานวิเญฺญยฺยา, น เต ธมฺมา ชิวฺหาวิเญฺญยฺยา; เย วา ปน เต ธมฺมา ชิวฺหาวิเญฺญยฺยา, น เต ธมฺมา ฆานวิเญฺญยฺยาฯ เย เต ธมฺมา ฆานวิเญฺญยฺยา, น เต ธมฺมา กายวิเญฺญยฺยา; เย วา ปน เต ธมฺมา กายวิเญฺญยฺยา, น เต ธมฺมา ฆานวิเญฺญยฺยาฯ เย เต ธมฺมา ฆานวิเญฺญยฺยา, น เต ธมฺมา จกฺขุวิเญฺญยฺยา; เย วา ปน เต ธมฺมา จกฺขุวิเญฺญยฺยา, น เต ธมฺมา ฆานวิเญฺญยฺยาฯ เย  เต ธมฺมา ฆานวิเญฺญยฺยา, น เต ธมฺมา โสตวิเญฺญยฺยา; เย วา ปน เต ธมฺมา โสตวิเญฺญยฺยา, น เต ธมฺมา ฆานวิเญฺญยฺยาฯ เย เต ธมฺมา ชิวฺหาวิเญฺญยฺยา, น เต ธมฺมา กายวิเญฺญยฺยา; เย วา ปน เต ธมฺมา กายวิเญฺญยฺยา, น เต ธมฺมา ชิวฺหาวิเญฺญยฺยาฯ เย เต ธมฺมา ชิวฺหาวิเญฺญยฺยา, น เต ธมฺมา จกฺขุวิเญฺญยฺยา; เย วา ปน เต ธมฺมา จกฺขุวิเญฺญยฺยา, น เต ธมฺมา ชิวฺหาวิเญฺญยฺยาฯ เย เต ธมฺมา ชิวฺหาวิเญฺญยฺยา, น เต ธมฺมา โสตวิเญฺญยฺยา; เย วา ปน เต ธมฺมา โสตวิเญฺญยฺยา, น เต ธมฺมา ชิวฺหาวิเญฺญยฺยาฯ เย เต ธมฺมา ชิวฺหาวิเญฺญยฺยา, น เต ธมฺมา ฆานวิเญฺญยฺยา; เย วา ปน เต ธมฺมา ฆานวิเญฺญยฺยา, น เต ธมฺมา ชิวฺหาวิเญฺญยฺยาฯ เย เต ธมฺมา กายวิเญฺญยฺยา, น เต ธมฺมา จกฺขุวิเญฺญยฺยา; เย วา ปน เต ธมฺมา จกฺขุวิเญฺญยฺยา, น เต ธมฺมา กายวิเญฺญยฺยาฯ เย เต ธมฺมา กายวิเญฺญยฺยา, น เต ธมฺมา โสตวิเญฺญยฺยา; เย วา ปน  เต ธมฺมา โสตวิเญฺญยฺยา, น เต ธมฺมา กายวิเญฺญยฺยาฯ เย เต ธมฺมา กายวิเญฺญยฺยา, น เต ธมฺมา ฆานวิเญฺญยฺยา; เย วา ปน เต ธมฺมา ฆานวิเญฺญยฺยา, น เต ธมฺมา กายวิเญฺญยฺยาฯ เย เต ธมฺมา กายวิเญฺญยฺยา, น เต ธมฺมา  ชิวฺหาวิเญฺญยฺยา; เย วา ปน เต ธมฺมา ชิวฺหาวิเญฺญยฺยา, น เต ธมฺมา กายวิเญฺญยฺยาฯ อิเม ธมฺมา เกนจิ วิเญฺญยฺยา เกนจิ น วิเญฺญยฺยาฯ</p>


<h3>อาสวโคจฺฉกํ</h3>
<p> กตเม  ธมฺมา อาสวา? จตฺตาโร อาสวา – กามาสโว, ภวาสโว, ทิฎฺฐาสโว, อวิชฺชาสโวฯ</p>


<p> ตตฺถ  กตโม กามาสโว? โย กาเมสุ กามจฺฉโนฺท กามราโค กามนนฺที กามตณฺหา กามสิเนโห กามปริฬาโห กามมุจฺฉา กามโชฺฌสานํ – อยํ วุจฺจติ กามาสโวฯ</p>


<p> ตตฺถ กตโม ภวาสโว? โย ภเวสุ ภวฉโนฺท  ภวราโค ภวนนฺที ภวตณฺหา ภวสิเนโห ภวปริฬาโห ภวมุจฺฉา ภวโชฺฌสานํ – อยํ วุจฺจติ ภวาสโวฯ</p>


<p> ตตฺถ กตโม ทิฎฺฐาสโว? สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วา; ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปฎิคฺคาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ วุจฺจติ ทิฎฺฐาสโวฯ สพฺพาปิ มิจฺฉาทิฎฺฐิ ทิฎฺฐาสโวฯ</p>


<p> ตตฺถ กตโม อวิชฺชาสโว? ทุเกฺข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฎิปทาย อญฺญาณํ , ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ อญฺญาณํः ยํ เอวรูปํ อญฺญาณํ อทสฺสนํ อนภิสมโย อนนุโพโธ อสโมฺพโธ อปฺปฎิเวโธ อสํคาหนา อปริโยคาหนา อสมเปกฺขนา อปจฺจเวกฺขณา อปจฺจกฺขกมฺมํ ทุเมฺมชฺฌํ พาลฺยํ อสมฺปชญฺญํ  โมโห ปโมโห สโมฺมโห อวิชฺชา อวิโชฺชโฆ อวิชฺชาโยโค อวิชฺชานุสโย  อวิชฺชาปริยุฎฺฐานํ อวิชฺชาลงฺคี โมโห อกุสลมูลํ – อยํ วุจฺจติ อวิชฺชาสโวฯ</p>

</p>


<p> กตเม ธมฺมา โน อาสวา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา  เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ อสงฺขตา จ ธาตุ – อิเม ธมฺมา โน อาสวาฯ</p>


<p> กตเม ธมฺมา สาสวา? กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สาสวาฯ</p>


<p> กตเม ธมฺมา อนาสวา? อปริยาปนฺนา มคฺคา จ มคฺคผลานิ จ, อสงฺขตา จ ธาตุ – อิเม ธมฺมา อนาสวาฯ</p>


<p> กตเม ธมฺมา อาสวสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา  อาสวสมฺปยุตฺตาฯ</p>


<p> กตเม ธมฺมา อาสววิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา อาสววิปฺปยุตฺตาฯ</p>


<p> กตเม ธมฺมา อาสวา เจว สาสวา จ? เตเยว อาสวา อาสวา เจว สาสวา จฯ</p>


<p> กตเม ธมฺมา สาสวา เจว โน จ อาสวา? เตหิ ธเมฺมหิ เย ธมฺมา สาสวา, เต ธเมฺม ฐเปตฺวา อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา , อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สาสวา เจว โน จ อาสวาฯ</p>


<p> กตเม ธมฺมา อาสวา เจว อาสวสมฺปยุตฺตา จ? กามาสโว อวิชฺชาสเวน อาสโว เจว อาสวสมฺปยุโตฺต จ, อวิชฺชาสโว กามาสเวน อาสโว เจว อาสวสมฺปยุโตฺต จ, ภวาสโว อวิชฺชาสเวน อาสโว เจว อาสวสมฺปยุโตฺต จ, อวิชฺชาสโว ภวาสเวน อาสโว เจว อาสวสมฺปยุโตฺต จ, ทิฎฺฐาสโว อวิชฺชาสเวน อาสโว เจว อาสวสมฺปยุโตฺต จ, อวิชฺชาสโว  ทิฎฺฐาสเวน อาสโว เจว อาสวสมฺปยุโตฺต จ – อิเม ธมฺมา อาสวา เจว อาสวสมฺปยุตฺตา จฯ</p>


<p> กตเม  ธมฺมา อาสวสมฺปยุตฺตา เจว โน จ อาสวา? เตหิ ธเมฺมหิ เย ธมฺมา สมฺปยุตฺตา, เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา อาสวสมฺปยุตฺตา เจว โน จ อาสวาฯ</p>


<p> กตเม  ธมฺมา อาสววิปฺปยุตฺตา สาสวา? เตหิ ธเมฺมหิ เย ธมฺมา วิปฺปยุตฺตา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, รูปกฺขโนฺธ…เป.… วิญฺญาณกฺขโนฺธ – อิเม ธมฺมา อาสววิปฺปยุตฺตา สาสวาฯ</p>


<p> กตเม ธมฺมา อาสววิปฺปยุตฺตา อนาสวา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อาสววิปฺปยุตฺตา อนาสวาฯ</p>

</p>


<h3>สํโยชนโคจฺฉกํ</h3>
<p> กตเม ธมฺมา สํโยชนา? ทส สํโยชนานิ – กามราคสํโยชนํ, ปฎิฆสํโยชนํ , มานสํโยชนํ, ทิฎฺฐิสํโยชนํ, วิจิกิจฺฉาสํโยชนํ, สีลพฺพตปรามาสสํโยชนํ, ภวราคสํโยชนํ, อิสฺสาสํโยชนํ, มจฺฉริยสํโยชนํ, อวิชฺชาสํโยชนํฯ</p>


<p> ตตฺถ กตมํ กามราคสํโยชนํ? โย กาเมสุ กามจฺฉโนฺท กามราโค กามนนฺที กามตณฺหา กามสิเนโห กามปริฬาโห กามมุจฺฉา กามโชฺฌสานํ – อิทํ วุจฺจติ กามราคสํโยชนํฯ</p>


<p> ตตฺถ กตมํ ปฎิฆสํโยชนํ? อนตฺถํ เม อจรีติ อาฆาโต ชายติ, อนตฺถํ เม จรตีติ อาฆาโต ชายติ, อนตฺถํ เม จริสฺสตีติ อาฆาโต ชายติ, ปิยสฺส เม มนาปสฺส อนตฺถํ อจริ…เป.… อนตฺถํ จรติ…เป.… อนตฺถํ จริสฺสตีติ อาฆาโต ชายติ, อปฺปิยสฺส เม อมนาปสฺส อตฺถํ อจริ…เป.… อตฺถํ จรติ…เป.… อตฺถํ จริสฺสตีติ อาฆาโต  ชายติ, อฎฺฐาเน วา ปน  อาฆาโต ชายติฯ โย เอวรูโป จิตฺตสฺส อาฆาโต ปฎิฆาโต ปฎิฆํ ปฎิวิโรโธ โกโป ปโกโป สมฺปโกโป โทโส ปโทโส สมฺปโทโส จิตฺตสฺส พฺยาปตฺติ มโนปโทโส โกโธ กุชฺฌนา กุชฺฌิตตฺตํ โทโส ทุสฺสนา ทุสฺสิตตฺตํ พฺยาปตฺติ พฺยาปชฺชนา พฺยาปชฺชิตตฺตํ วิโรโธ ปฎิวิโรโธ จณฺฑิกฺกํ อสุโรโป อนตฺตมนตา จิตฺตสฺส – อิทํ วุจฺจติ ปฎิฆสํโยชนํฯ</p>


<p> ตตฺถ กตมํ มานสํโยชนํ? เสโยฺยหมสฺมีติ มาโน, สทิโสหมสฺมีติ มาโน, หีโนหมสฺมีติ  มาโนฯ โย เอวรูโป มาโน มญฺญนา มญฺญิตตฺตํ อุนฺนติ อุนฺนโม  ธโช สมฺปคฺคาโห เกตุกมฺยตา จิตฺตสฺส – อิทํ วุจฺจติ มานสํโยชนํฯ</p>


<p> ตตฺถ กตมํ ทิฎฺฐิสํโยชนํ? สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วา; ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปฎิคฺคาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ  ติตฺถายตนํ วิปริยาสคฺคาโห – อิทํ วุจฺจติ ทิฎฺฐิสํโยชนํฯ ฐเปตฺวา สีลพฺพตปรามาสสํโยชนํ สพฺพาปิ มิจฺฉาทิฎฺฐิ  ทิฎฺฐิสํโยชนํฯ</p>


<p> ตตฺถ กตมํ วิจิกิจฺฉาสํโยชนํ? สตฺถริ กงฺขติ วิจิกิจฺฉติ, ธเมฺม กงฺขติ วิจิกิจฺฉติ, สเงฺฆ กงฺขติ วิจิกิจฺฉติ, สิกฺขาย กงฺขติ วิจิกิจฺฉติ, ปุพฺพเนฺต กงฺขติ วิจิกิจฺฉติ, อปรเนฺต กงฺขติ วิจิกิจฺฉติ, ปุพฺพนฺตาปรเนฺต กงฺขติ วิจิกิจฺฉติ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ กงฺขติ วิจิกิจฺฉติः ยา เอวรูปา กงฺขา กงฺขายนา กงฺขายิตตฺตํ วิมติ วิจิกิจฺฉา เทฺวฬฺหกํ เทฺวธาปโถ สํสโย อเนกํสคฺคาโห อาสปฺปนา ปริสปฺปนา อปริโยคาหนา ถมฺภิตตฺตํ จิตฺตสฺส มโนวิเลโข – อิทํ วุจฺจติ วิจิกิจฺฉาสํโยชนํฯ</p>


<p> ตตฺถ  กตมํ สีลพฺพตปรามาสสํโยชนํ? อิโต พหิทฺธา สมณพฺราหฺมณานํ สีเลน สุทฺธิ วเตน สุทฺธิ สีลพฺพเตน สุทฺธีติ; ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อิทํ วุจฺจติ สีลพฺพตปรามาสสํโยชนํฯ</p>


<p> ตตฺถ กตมํ ภวราคสํโยชนํ? โย ภเวสุ ภวฉโนฺท ภวราโค ภวนนฺที ภวตณฺหา ภวสิเนโห ภวปริฬาโห ภวมุจฺฉา ภวโชฺฌสานํ – อิทํ วุจฺจติ ภวราคสํโยชนํฯ</p>


<p> ตตฺถ กตมํ อิสฺสาสํโยชนํ? ยา ปรลาภสกฺการครุการมานนวนฺทนปูชนาสุ อิสฺสา อิสฺสายนา  อิสฺสายิตตฺตํ อุสูยา อุสูยนา  อุสูยิตตฺตํ  – อิทํ วุจฺจติ อิสฺสาสํโยชนํฯ</p>


<p> ตตฺถ กตมํ มจฺฉริยสํโยชนํ? ปญฺจ มจฺฉริยานิ – อาวาสมจฺฉริยํ, กุลมจฺฉริยํ, ลาภมจฺฉริยํ, วณฺณมจฺฉริยํ, ธมฺมมจฺฉริยํฯ ยํ เอวรูปํ มเจฺฉรํ มจฺฉรายนา มจฺฉรายิตตฺตํ เววิจฺฉํ กทริยํ กฎุกญฺจุกตา อคฺคหิตตฺตํ จิตฺตสฺส – อิทํ วุจฺจติ มจฺฉริยสํโยชนํฯ</p>


<p> ตตฺถ  กตมํ อวิชฺชาสํโยชนํ? ทุเกฺข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฎิปทาย อญฺญาณํ, ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ อญฺญาณํः ยํ เอวรูปํ อญฺญาณํ อทสฺสนํ อนภิสมโย อนนุโพโธ อสโมฺพโธ อปฺปฎิเวโธ อสํคาหนา อปริโยคาหนา อสมเปกฺขนา อปจฺจเวกฺขณา อปจฺจกฺขกมฺมํ ทุเมฺมชฺฌํ พาลฺยํ อสมฺปชญฺญํ โมโห ปโมโห สโมฺมโห อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาลงฺคี โมโห อกุสลมูลํ – อิทํ วุจฺจติ อวิชฺชาสํโยชนํฯ</p>

</p>


<p> กตเม  ธมฺมา โน สํโยชนา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา โน สํโยชนาฯ</p>


<p> กตเม  ธมฺมา สํโยชนิยา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สํโยชนิยาฯ</p>


<p> กตเม ธมฺมา อสํโยชนิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อสํโยชนิยาฯ</p>


<p> กตเม ธมฺมา สํโยชนสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สํโยชนสมฺปยุตฺตาฯ</p>


<p> กตเม ธมฺมา สํโยชนวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา สํโยชนวิปฺปยุตฺตาฯ</p>


<p> กตเม   ธมฺมา สํโยชนา เจว สํโยชนิยา จ? ตาเนว สํโยชนานิ สํโยชนา เจว สํโยชนิยา จฯ</p>


<p> กตเม ธมฺมา สํโยชนิยา เจว โน จ สํโยชนา? เตหิ ธเมฺมหิ เย ธมฺมา สํโยชนิยา, เต ธเมฺม ฐเปตฺวา อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สํโยชนิยา เจว โน จ สํโยชนาฯ</p>


<p> กตเม ธมฺมา สํโยชนา เจว สํโยชนสมฺปยุตฺตา จ? กามราคสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ กามราคสํโยชเนน สํโยชนเญฺจว  สํโยชนสมฺปยุตฺตญฺจ, ปฎิฆสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ ปฎิฆสํโยชเนน สํโยชนเญฺจว  สํโยชนสมฺปยุตฺตญฺจ, มานสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ มานสํโยชเนน สํโยชนเญฺจว สํโยชนสมฺปยุตฺตญฺจ, ทิฎฺฐิสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ ทิฎฺฐิสํโยชเนน สํโยชนเญฺจว สํโยชนสมฺปยุตฺตญฺจ, วิจิกิจฺฉาสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ วิจิกิจฺฉาสํโยชเนน สํโยชนเญฺจว สํโยชนสมฺปยุตฺตญฺจ, สีลพฺพตปรามาสสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ สีลพฺพตปรามาสสํโยชเนน สํโยชนเญฺจว สํโยชนสมฺปยุตฺตญฺจ, ภวราคสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ ภวราคสํโยชเนน สํโยชนเญฺจว สํโยชนสมฺปยุตฺตญฺจ, อิสฺสาสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ อิสฺสาสํโยชเนน สํโยชนเญฺจว สํโยชนสมฺปยุตฺตญฺจ, มจฺฉริยสํโยชนํ อวิชฺชาสํโยชเนน สํโยชนเญฺจว สํโยชนสมฺปยุตฺตญฺจ, อวิชฺชาสํโยชนํ มจฺฉริยสํโยชเนน  สํโยชนเญฺจว สํโยชนสมฺปยุตฺตญฺจ – อิเม ธมฺมา สํโยชนา เจว สํโยชนสมฺปยุตฺตา จฯ</p>


<p> กตเม  ธมฺมา สํโยชนสมฺปยุตฺตา เจว โน จ สํโยชนา? เตหิ ธเมฺมหิ เย ธมฺมา  สมฺปยุตฺตา, เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สํโยชนสมฺปยุตฺตา เจว โน จ สํโยชนาฯ</p>


<p> กตเม ธมฺมา สํโยชนวิปฺปยุตฺตา สํโยชนิยา? เตหิ ธเมฺมหิ เย ธมฺมา วิปฺปยุตฺตา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สํโยชนวิปฺปยุตฺตา สํโยชนิยาฯ</p>


<p> กตเม ธมฺมา สํโยชนวิปฺปยุตฺตา อสํโยชนิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา สํโยชนวิปฺปยุตฺตา อสํโยชนิยาฯ</p>


<h3>คนฺถโคจฺฉกํ</h3>
<p> กตเม  ธมฺมา คนฺถา? จตฺตาโร คนฺถา – อภิชฺฌา กายคโนฺถ, พฺยาปาโท กายคโนฺถ, สีลพฺพตปรามาโส กายคโนฺถ, อิทํ สจฺจาภินิเวโส กายคโนฺถฯ</p>


<p> ตตฺถ กตโม อภิชฺฌา กายคโนฺถ? โย ราโค สาราโค อนุนโย อนุโรโธ นนฺที นนฺทีราโค จิตฺตสฺส สาราโค อิจฺฉา มุจฺฉา อโชฺฌสานํ เคโธ ปลิเคโธ สโงฺค ปโงฺก เอชา มายา ชนิกา สญฺชนนี สิพฺพินี ชาลินี สริตา วิสตฺติกา สุตฺตํ  วิสฎา อายูหินี ทุติยา ปณิธิ ภวเนตฺติ วนํ วนโถ สนฺถโว สิเนโห อเปกฺขา ปฎิพนฺธุ อาสา อาสิสนา อาสิสิตตฺตํ รูปาสา สทฺทาสา คนฺธาสา รสาสา โผฎฺฐพฺพาสา ลาภาสา ธนาสา ปุตฺตาสา ชีวิตาสา ชปฺปา ปชปฺปา อภิชปฺปา ชปฺปา ชปฺปนา ชปฺปิตตฺตํ โลลุปฺปํ โลลุปฺปายนา โลลุปฺปายิตตฺตํ ปุจฺฉญฺชิกตา สาธุกมฺยตา อธมฺมราโค วิสมโลโภ นิกนฺติ นิกามนา ปตฺถนา ปิหนา สมฺปตฺถนา กามตณฺหา ภวตณฺหา วิภวตณฺหา รูปตณฺหา อรูปตณฺหา นิโรธตณฺหา รูปตณฺหา สทฺทตณฺหา คนฺธตณฺหา รสตณฺหา โผฎฺฐพฺพตณฺหา ธมฺมตณฺหา โอโฆ โยโค คโนฺถ อุปาทานํ อาวรณํ นีวรณํ ฉาทนํ พนฺธนํ อุปกฺกิเลโส อนุสโย ปริยุฎฺฐานํ ลตา เววิจฺฉํ ทุกฺขมูลํ ทุกฺขนิทานํ ทุกฺขปฺปภโว มารปาโส มารพฬิสํ มารวิสโย ตณฺหานที ตณฺหาชาลํ ตณฺหาคทฺทุลํ ตณฺหาสมุโทฺท อภิชฺฌา โลโภ อกุสลมูลํ – อยํ วุจฺจติ อภิชฺฌา กายคโนฺถฯ</p>


<p> ตตฺถ  กตโม พฺยาปาโท กายคโนฺถ? อนตฺถํ เม อจรี ติ อาฆาโต ชายติ, อนตฺถํ เม จรตีติ อาฆาโต  ชายติ, อนตฺถํ เม จริสฺสตีติ อาฆาโต ชายติ, ปิยสฺส เม มนาปสฺส อนตฺถํ อจริ…เป.… อนตฺถํ จรติ…เป.… อนตฺถํ จริสฺสตีติ อาฆาโต ชายติ, อปฺปิยสฺส เม อมนาปสฺส อตฺถํ อจริ…เป.… อตฺถํ จรติ…เป.… อตฺถํ จริสฺสตีติ อาฆาโต ชายติ, อฎฺฐาเน วา  ปน อาฆาโต ชายติฯ โย เอวรูโป จิตฺตสฺส อาฆาโต ปฎิฆาโต ปฎิฆํ ปฎิวิโรโธ โกโป ปโกโป สมฺปโกโป โทโส ปโทโส สมฺปโทโส จิตฺตสฺส พฺยาปตฺติ มโนปโทโส โกโธ กุชฺฌนา กุชฺฌิตตฺตํ โทโส ทุสฺสนา  ทุสฺสิตตฺตํ พฺยาปตฺติ พฺยาปชฺชนา พฺยาปชฺชิตตฺตํ วิโรโธ ปฎิวิโรโธ จณฺฑิกฺกํ อสุโรโป อนตฺตมนตา จิตฺตสฺส – อยํ วุจฺจติ พฺยาปาโท กายคโนฺถฯ</p>


<p> ตตฺถ กตโม สีลพฺพตปรามาโส กายคโนฺถ? อิโต พหิทฺธา สมณพฺราหฺมณานํ สีเลน สุทฺธิ, วเตน สุทฺธิ, สีลพฺพเตน สุทฺธีติः ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ วุจฺจติ สีลพฺพตปรามาโส กายคโนฺถฯ</p>


<p> ตตฺถ กตโม อิทํสจฺจาภินิเวโส กายคโนฺถ? สสฺสโต โลโก, อิทเมว สจฺจํ โมฆมญฺญนฺติ วา; อสสฺสโต โลโก, อิทเมว สจฺจํ โมฆมญฺญนฺติ วา; อนฺตวา โลโก, อิทเมว สจฺจํ โมฆมญฺญนฺติ วา; อนนฺตวา โลโก, อิทเมว สจฺจํ โมฆมญฺญนฺติ วา; ตํ ชีวํ ตํ สรีรํ, อิทเมว สจฺจํ โมฆมญฺญนฺติ วา; อญฺญํ ชีวํ อญฺญํ สรีรํ, อิทเมว สจฺจํ โมฆมญฺญนฺติ วา; โหติ ตถาคโต ปรํ มรณา, อิทเมว สจฺจํ โมฆมญฺญนฺติ วา; น โหติ ตถาคโต ปรํ มรณา, อิทเมว สจฺจํ โมฆมญฺญนฺติ วา; โหติ จ น  จ โหติ ตถาคโต ปรํ มรณา, อิทเมว สจฺจํ โมฆมญฺญนฺติ วา; เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญนฺติ วาः ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ วุจฺจติ อิทํสจฺจาภินิเวโส กายคโนฺถฯ ฐเปตฺวา สีลพฺพตปรามาสํ กายคนฺถํ สพฺพาปิ มิจฺฉาทิฎฺฐิ อิทํสจฺจาภินิเวโส กายคโนฺถฯ</p>

</p>


<p> กตเม  ธมฺมา โน คนฺถา? เต  ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา โน คนฺถาฯ</p>


<p> กตเม  ธมฺมา คนฺถนิยา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา คนฺถนิยาฯ</p>


<p> กตเม ธมฺมา อคนฺถนิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อคนฺถนิยาฯ</p>


<p> กตเม ธมฺมา คนฺถสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา  คนฺถสมฺปยุตฺตาฯ</p>


<p> กตเม ธมฺมา คนฺถวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ อสงฺขตา จ ธาตุ – อิเม ธมฺมา คนฺถวิปฺปยุตฺตาฯ</p>


<p> กตเม ธมฺมา คนฺถา เจว คนฺถนิยา จ? เตว คนฺถา คนฺถา เจว คนฺถนิยา จฯ</p>


<p> กตเม ธมฺมา คนฺถนิยา เจว โน จ คนฺถา? เตหิ ธเมฺมหิ เย ธมฺมา คนฺถนิยา, เต ธเมฺม ฐเปตฺวา อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา คนฺถนิยา เจว โน จ คนฺถาฯ</p>


<p> กตเม ธมฺมา คนฺถา เจว คนฺถสมฺปยุตฺตา จ? สีลพฺพตปรามาโส กายคโนฺถ อภิชฺฌากายคเนฺถน คโนฺถ เจว คนฺถสมฺปยุโตฺต จ, อภิชฺฌากายคโนฺถ สีลพฺพตปรามาเสน กายคเนฺถน คโนฺถ เจว คนฺถสมฺปยุโตฺต จ, อิทํสจฺจาภินิเวโส กายคโนฺถ อภิชฺฌากายคเนฺถน คโนฺถ  เจว คนฺถสมฺปยุโตฺต จ, อภิชฺฌากายคโนฺถ อิทํสจฺจาภินิเวเสน กายคเนฺถน คโนฺถ เจว คนฺถสมฺปยุโตฺต จ – อิเม ธมฺมา คนฺถา เจว คนฺถสมฺปยุตฺตา จฯ</p>


<p> กตเม ธมฺมา คนฺถสมฺปยุตฺตา เจว โน จ คนฺถา? เตหิ  ธเมฺมหิ เย ธมฺมา สมฺปยุตฺตา, เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม  ธมฺมา คนฺถสมฺปยุตฺตา เจว โน จ คนฺถาฯ</p>


<p> กตเม  ธมฺมา คนฺถวิปฺปยุตฺตา คนฺถนิยา? เตหิ ธเมฺมหิ เย ธมฺมา วิปฺปยุตฺตา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา คนฺถวิปฺปยุตฺตา คนฺถนิยาฯ</p>


<p> กตเม ธมฺมา คนฺถวิปฺปยุตฺตา อคนฺถนิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา คนฺถวิปฺปยุตฺตา อคนฺถนิยาฯ</p>


<h3>โอฆโคจฺฉกํ</h3>
<p> กตเม ธมฺมา โอฆา? จตฺตาโร โอฆา…เป.… อิเม ธมฺมา โอฆวิปฺปยุตฺตา โอฆนิยาฯ</p>


<h3>โยคโคจฺฉกํ</h3>
<p> กตเม ธมฺมา โยคา? จตฺตาโร โยคา…เป.… อิเม ธมฺมา โยควิปฺปยุตฺตา โยคนิยาฯ</p>


<h3>นีวรณโคจฺฉกํ</h3>
<p> กตเม ธมฺมา นีวรณา? ฉ นีวรณา  – กามจฺฉนฺทนีวรณํ, พฺยาปาทนีวรณํ, ถินมิทฺธนีวรณํ, อุทฺธจฺจกุกฺกุจฺจนีวรณํ, วิจิกิจฺฉานีวรณํ, อวิชฺชานีวรณํฯ</p>


<p> ตตฺถ  กตมํ กามจฺฉนฺทนีวรณํ? โย กาเมสุ กามจฺฉโนฺท กามราโค กามนนฺที กามตณฺหา กามสิเนโห กามปริฬาโห กามมุจฺฉา กามโชฺฌสานํ – อิทํ วุจฺจติ กามจฺฉนฺทนีวรณํฯ</p>


<p> ตตฺถ กตมํ พฺยาปาทนีวรณํ? อนตฺถํ เม อจรีติ อาฆาโต ชายติ, อนตฺถํ เม จรตีติ อาฆาโต ชายติ; อนตฺถํ เม จริสฺสตีติ อาฆาโต ชายติ; ปิยสฺส เม มนาปสฺส อนตฺถํ อจริ…เป.… อนตฺถํ จรติ…เป.… อนตฺถํ จริสฺสตีติ อาฆาโต ชายติ, อปฺปิยสฺส  เม อมนาปสฺส อตฺถํ อจริ…เป.… อตฺถํ จรติ…เป.…  อตฺถํ จริสฺสตีติ อาฆาโต ชายติ, อฎฺฐาเน วา ปน อาฆาโต ชายติฯ โย เอวรูโป จิตฺตสฺส อาฆาโต ปฎิฆาโต ปฎิฆํ ปฎิวิโรโธ โกโป ปโกโป สมฺปโกโป โทโส ปโทโส สมฺปโทโส จิตฺตสฺส พฺยาปตฺติ มโนปโทโส โกโธ กุชฺฌนา กุชฺฌิตตฺตํ โทโส ทุสฺสนา ทุสฺสิตตฺตํ พฺยาปตฺติ พฺยาปชฺชนา พฺยาปชฺชิตตฺตํ วิโรโธ ปฎิวิโรโธ จณฺฑิกฺกํ อสุโรโป อนตฺตมนตา จิตฺตสฺส – อิทํ วุจฺจติ พฺยาปาทนีวรณํฯ</p>


<p> ตตฺถ กตมํ ถินมิทฺธนีวรณํ? อตฺถิ ถินํ, อตฺถิ มิทฺธํฯ</p>


<p> ตตฺถ กตมํ ถินํ? ยา จิตฺตสฺส อกลฺลตา อกมฺมญฺญตา โอลียนา สลฺลียนา ลีนํ ลียนา  ลียิตตฺตํ ถินํ ถิยนา ถิยิตตฺตํ จิตฺตสฺส – อิทํ วุจฺจติ ถินํฯ</p>


<p> ตตฺถ กตมํ มิทฺธํ? ยา กายสฺส อกลฺลตา อกมฺมญฺญตา โอนาโห ปริโยนาโห อโนฺตสโมโรโธ มิทฺธํ โสปฺปํ ปจลายิกา โสปฺปํ สุปนา สุปิตตฺตํ – อิทํ วุจฺจติ มิทฺธํฯ อิติ อิทญฺจ ถินํ, อิทญฺจ มิทฺธํ – อิทํ วุจฺจติ ถินมิทฺธนีวรณํฯ</p>


<p> ตตฺถ กตมํ อุทฺธจฺจกุกฺกุจฺจนีวรณํ? อตฺถิ อุทฺธจฺจํ, อตฺถิ กุกฺกุจฺจํฯ</p>


<p> ตตฺถ กตมํ อุทฺธจฺจํ? ยํ จิตฺตสฺส อุทฺธจฺจํ อวูปสโม เจตโส วิเกฺขโป ภนฺตตฺตํ จิตฺตสฺส – อิทํ วุจฺจติ อุทฺธจฺจํฯ</p>


<p> ตตฺถ  กตมํ กุกฺกุจฺจํ? อกปฺปิเย กปฺปิยสญฺญิตา, กปฺปิเย อกปฺปิยสญฺญิตา, อวเชฺช วชฺชสญฺญิตา, วเชฺช อวชฺชสญฺญิตาฯ ยํ เอวรูปํ กุกฺกุจฺจํ กุกฺกุจฺจายนา กุกฺกุจฺจายิตตฺตํ เจตโส วิปฺปฎิสาโร มโนวิเลโข  – อิทํ วุจฺจติ กุกฺกุจฺจํฯ อิติ อิทญฺจ อุทฺธจฺจํ, อิทญฺจ กุกฺกุจฺจํ – อิทํ วุจฺจติ อุทฺธจฺจกุกฺกุจฺจนีวรณํฯ</p>


<p> ตตฺถ กตมํ วิจิกิจฺฉานีวรณํ? สตฺถริ กงฺขติ วิจิกิจฺฉติ, ธเมฺม กงฺขติ วิจิกิจฺฉติ, สเงฺฆ กงฺขติ วิจิกิจฺฉติ, สิกฺขาย กงฺขติ วิจิกิจฺฉติ, ปุพฺพเนฺต กงฺขติ วิจิกิจฺฉติ, อปรเนฺต กงฺขติ วิจิกิจฺฉติ, ปุพฺพนฺตาปรเนฺต  กงฺขติ วิจิกิจฺฉติ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ กงฺขติ วิจิกิจฺฉติฯ ยา เอวรูปา กงฺขา กงฺขายนา กงฺขายิตตฺตํ วิมติ วิจิกิจฺฉา เทฺวฬฺหกํ เทฺวธาปโถ สํสโย อเนกํสคฺคาโห อาสปฺปนา ปริสปฺปนา อปริโยคาหนา ถมฺภิตตฺตํ จิตฺตสฺส มโนวิเลโข – อิทํ วุจฺจติ วิจิกิจฺฉานีวรณํฯ</p>


<p> ตตฺถ กตมํ อวิชฺชานีวรณํ? ทุเกฺข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฎิปทาย อญฺญาณํ, ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ อญฺญาณํः ยํ เอวรูปํ อญฺญาณํ อทสฺสนํ อนภิสมโย อนนุโพโธ อสโมฺพโธ อปฺปฎิเวโธ อสํคาหนา อปริโยคาหนา อสมเปกฺขนา อปจฺจเวกฺขณา อปจฺจกฺขกมฺมํ ทุเมฺมชฺฌํ พาลฺยํ อสมฺปชญฺญํ โมโห ปโมโห สโมฺมโห อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาลงฺคี โมโห อกุสลมูลํ – อิทํ วุจฺจติ อวิชฺชานีวรณํฯ</p>

</p>


<p> กตเม   ธมฺมา โน นีวรณา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา โน นีวรณาฯ</p>


<p> กตเม  ธมฺมา นีวรณิยา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา นีวรณิยาฯ</p>


<p> กตเม ธมฺมา อนีวรณิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อนีวรณิยาฯ</p>


<p> กตเม ธมฺมา นีวรณสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา นีวรณสมฺปยุตฺตาฯ</p>


<p> กตเม  ธมฺมา นีวรณวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา นีวรณวิปฺปยุตฺตาฯ</p>


<p> กตเม ธมฺมา นีวรณา เจว นีวรณิยา จ? ตาเนว นีวรณานิ นีวรณา เจว นีวรณิยา จฯ</p>


<p> กตเม ธมฺมา นีวรณิยา เจว โน จ นีวรณา? เตหิ ธเมฺมหิ เย ธมฺมา นีวรณิยา, เต ธเมฺม ฐเปตฺวา อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา นีวรณิยา เจว โน จ นีวรณาฯ</p>


<p> กตเม  ธมฺมา นีวรณา เจว นีวรณสมฺปยุตฺตา จ? กามจฺฉนฺทนีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจ, อวิชฺชานีวรณํ กามจฺฉนฺทนีวรเณน นีวรณเญฺจว นีวรณสมฺปยุตฺตญฺจ, พฺยาปาทนีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจ, อวิชฺชานีวรณํ พฺยาปาทนีวรเณน นีวรณเญฺจว นีวรณสมฺปยุตฺตญฺจ, ถินมิทฺธนีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจ, อวิชฺชานีวรณํ ถินมิทฺธนีวรเณน นีวรณเญฺจว นีวรณสมฺปยุตฺตญฺจ, อุทฺธจฺจนีวรณํ อวิชฺชานีวรเณน นีวรณเญฺจว  นีวรณสมฺปยุตฺตญฺจ, อวิชฺชานีวรณํ อุทฺธจฺจนีวรเณน นีวรณเญฺจว นีวรณสมฺปยุตฺตญฺจ, กุกฺกุจฺจนีวรณํ อวิชฺชานีวรเณน นีวรณเญฺจว  นีวรณสมฺปยุตฺตญฺจ, อวิชฺชานีวรณํ กุกฺกุจฺจนีวรเณน นีวรณเญฺจว นีวรณสมฺปยุตฺตญฺจ, วิจิกิจฺฉานีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจ, อวิชฺชานีวรณํ วิจิกิจฺฉานีวรเณน นีวรณเญฺจว นีวรณสมฺปยุตฺตญฺจ, กามจฺฉนฺทนีวรณํ อุทฺธจฺจนีวรเณน นีวรณเญฺจว นีวรณสมฺปยุตฺตญฺจ, อุทฺธจฺจนีวรณํ กามจฺฉนฺทนีวรเณน นีวรณเญฺจว นีวรณสมฺปยุตฺตญฺจ, พฺยาปาทนีวรณํ อุทฺธจฺจนีวรเณน นีวรณเญฺจว นีวรณสมฺปยุตฺตญฺจ, อุทฺธจฺจนีวรณํ พฺยาปาทนีวรเณน นีวรณเญฺจว นีวรณสมฺปยุตฺตญฺจ, ถินมิทฺธนีวรณํ อุทฺธจฺจนีวรเณน นีวรณเญฺจว นีวรณสมฺปยุตฺตญฺจ, อุทฺธจฺจนีวรณํ ถินมิทฺธนีวรเณน นีวรณเญฺจว นีวรณสมฺปยุตฺตญฺจ, กุกฺกุจฺจนีวรณํ อุทฺธจฺจนีวรเณน นีวรณเญฺจว นีวรณสมฺปยุตฺตญฺจ, อุทฺธจฺจนีวรณํ  กุกฺกุจฺจนีวรเณน นีวรณเญฺจว นีวรณสมฺปยุตฺตญฺจ, วิจิกิจฺฉานีวรณํ อุทฺธจฺจนีวรเณน นีวรณเญฺจว  นีวรณสมฺปยุตฺตญฺจ, อุทฺธจฺจนีวรณํ วิจิกิจฺฉานีวรเณน นีวรณเญฺจว นีวรณสมฺปยุตฺตญฺจ, อวิชฺชานีวรณํ อุทฺธจฺจนีวรเณน นีวรณเญฺจว นีวรณสมฺปยุตฺตญฺจ, อุทฺธจฺจนีวรณํ อวิชฺชานีวรเณน นีวรณเญฺจว นีวรณสมฺปยุตฺตญฺจ – อิเม ธมฺมา นีวรณา เจว นีวรณสมฺปยุตฺตา จฯ</p>


<p> กตเม ธมฺมา นีวรณสมฺปยุตฺตา เจว โน จ นีวรณา? เตหิ ธเมฺมหิ เย ธมฺมา สมฺปยุตฺตา, เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา นีวรณสมฺปยุตฺตา เจว โน จ นีวรณาฯ</p>


<p> กตเม ธมฺมา นีวรณวิปฺปยุตฺตา นีวรณิยา? เตหิ ธเมฺมหิ เย ธมฺมา วิปฺปยุตฺตา สาสวา กุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา นีวรณวิปฺปยุตฺตา นีวรณิยาฯ</p>


<p> กตเม ธมฺมา นีวรณวิปฺปยุตฺตา อนีวรณิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา นีวรณวิปฺปยุตฺตา อนีวรณิยาฯ</p>


<h3>ปรามาสโคจฺฉกํ</h3>
<p> กตเม   ธมฺมา ปรามาสา? ทิฎฺฐิปรามาโสฯ</p>


<p> ตตฺถ กตโม ทิฎฺฐิปรามาโส? สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ  สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วาः ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ วุจฺจติ ทิฎฺฐิปรามาโสฯ สพฺพาปิ มิจฺฉาทิฎฺฐิ ทิฎฺฐิปรามาโสฯ</p>

</p>


<p> กตเม  ธมฺมา โน ปรามาสา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา โน ปรามาสาฯ</p>


<p> กตเม ธมฺมา ปรามฎฺฐา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา ปรามฎฺฐาฯ</p>


<p> กตเม ธมฺมา อปรามฎฺฐา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อปรามฎฺฐาฯ</p>


<p> กตเม ธมฺมา ปรามาสสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา  ปรามาสสมฺปยุตฺตาฯ</p>


<p> กตเม  ธมฺมา ปรามาสวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา ปรามาสวิปฺปยุตฺตาฯ</p>


<p> กตเม ธมฺมา ปรามาสา เจว ปรามฎฺฐา จ? เสฺวว ปรามาโส ปรามาโส เจว ปรามโฎฺฐ จฯ</p>


<p> กตเม ธมฺมา ปรามฎฺฐา เจว โน จ ปรามาสา? เตหิ ธเมฺมหิ เย ธมฺมา ปรามฎฺฐา, เต ธเมฺม ฐเปตฺวา  อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา ปรามฎฺฐา เจว โน จ ปรามาสาฯ</p>


<p> กตเม ธมฺมา ปรามาสวิปฺปยุตฺตา ปรามฎฺฐา? เตหิ ธเมฺมหิ เย ธมฺมา วิปฺปยุตฺตา สาสวา กุสลากุสลาพฺยากตา ธมฺมา กามาวจรา, รูปาวจรา อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา ปรามาสวิปฺปยุตฺตา ปรามฎฺฐาฯ</p>


<p> กตเม ธมฺมา ปรามาสวิปฺปยุตฺตา อปรามฎฺฐา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา ปรามาสวิปฺปยุตฺตา อปรามฎฺฐาฯ</p>


<h3>มหนฺตรทุกํ</h3>
<p> กตเม  ธมฺมา สารมฺมณา? เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา สารมฺมณาฯ</p>


<p> กตเม  ธมฺมา อนารมฺมณา? สพฺพญฺจ รูปํ, อสงฺขตา จ ธาตุ – อิเม ธมฺมา อนารมฺมณาฯ</p>


<p> กตเม  ธมฺมา จิตฺตา? จกฺขุวิญฺญาณํ, โสตวิญฺญาณํ, ฆานวิญฺญาณํ, ชิวฺหาวิญฺญาณํ, กายวิญฺญาณํ, มโนธาตุ, มโนวิญฺญาณธาตุ – อิเม ธมฺมา จิตฺตาฯ</p>


<p> กตเม ธมฺมา โน จิตฺตา? เวทนากฺขโนฺธ, สญฺญากฺขโนฺธ, สงฺขารกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา โน จิตฺตาฯ</p>


<p> กตเม ธมฺมา เจตสิกา? เวทนากฺขโนฺธ, สญฺญากฺขโนฺธ, สงฺขารกฺขโนฺธ – อิเม ธมฺมา เจตสิกาฯ</p>


<p> กตเม ธมฺมา อเจตสิกา? จิตฺตญฺจ, สพฺพญฺจ รูปํ, อสงฺขตา จ ธาตุ – อิเม ธมฺมา อเจตสิกาฯ</p>


<p> กตเม ธมฺมา จิตฺตสมฺปยุตฺตา? เวทนากฺขโนฺธ, สญฺญากฺขโนฺธ, สงฺขารกฺขโนฺธ – อิเม ธมฺมา จิตฺตสมฺปยุตฺตาฯ</p>


<p> กตเม ธมฺมา จิตฺตวิปฺปยุตฺตา? สพฺพญฺจ  รูปํ, อสงฺขตา จ ธาตุ – อิเม ธมฺมา จิตฺตวิปฺปยุตฺตาฯ จิตฺตํ น วตฺตพฺพํ – จิเตฺตน สมฺปยุตฺตนฺติปิ, จิเตฺตน วิปฺปยุตฺตนฺติปิฯ</p>


<p> กตเม ธมฺมา จิตฺตสํสฎฺฐา? เวทนากฺขโนฺธ, สญฺญากฺขโนฺธ, สงฺขารกฺขโนฺธ – อิเม ธมฺมา จิตฺตสํสฎฺฐาฯ</p>


<p> กตเม ธมฺมา จิตฺตวิสํสฎฺฐา? สพฺพญฺจ รูปํ, อสงฺขตา จ ธาตุ – อิเม ธมฺมา จิตฺตวิสํสฎฺฐาฯ จิตฺตํ น วตฺตพฺพํ – จิเตฺตน สํสฎฺฐนฺติปิ, จิเตฺตน วิสํสฎฺฐนฺติปิฯ</p>


<p> กตเม   ธมฺมา จิตฺตสมุฎฺฐานา? เวทนากฺขโนฺธ, สญฺญากฺขโนฺธ, สงฺขารกฺขโนฺธ; กายวิญฺญตฺติ วจีวิญฺญตฺติ; ยํ วา ปนญฺญมฺปิ อตฺถิ รูปํ จิตฺตชํ จิตฺตเหตุกํ จิตฺตสมุฎฺฐานํ รูปายตนํ สทฺทายตนํ คนฺธายตนํ รสายตนํ โผฎฺฐพฺพายตนํ อากาสธาตุ อาโปธาตุ รูปสฺส ลหุตา  รูปสฺส มุทุตา รูปสฺส กมฺมญฺญตา รูปสฺส อุปจโย รูปสฺส สนฺตติ กพฬีกาโร อาหาโร – อิเม ธมฺมา จิตฺตสมุฎฺฐานาฯ</p>


<p> กตเม ธมฺมา โน จิตฺตสมุฎฺฐานา? จิตฺตญฺจ, อวเสสญฺจ รูปํ, อสงฺขตา จ ธาตุ – อิเม ธมฺมา โน จิตฺตสมุฎฺฐานาฯ</p>


<p> กตเม ธมฺมา จิตฺตสหภุโน? เวทนากฺขโนฺธ, สญฺญากฺขโนฺธ, สงฺขารกฺขโนฺธ, กายวิญฺญตฺติ, วจีวิญฺญตฺติ – อิเม ธมฺมา จิตฺตสหภุโนฯ</p>


<p> กตเม ธมฺมา โน จิตฺตสหภุโน? จิตฺตญฺจ, อวเสสญฺจ รูปํ, อสงฺขตา จ ธาตุ – อิเม ธมฺมา โน จิตฺตสหภุโนฯ</p>


<p> กตเม ธมฺมา จิตฺตานุปริวตฺติโน? เวทนากฺขโนฺธ, สญฺญากฺขโนฺธ, สงฺขารกฺขโนฺธ, กายวิญฺญตฺติ, วจีวิญฺญตฺติ – อิเม ธมฺมา จิตฺตานุปริวตฺติโนฯ</p>


<p> กตเม ธมฺมา โน จิตฺตานุปริวตฺติโน? จิตฺตญฺจ, อวเสสญฺจ รูปํ, อสงฺขตา จ ธาตุ – อิเม ธมฺมา โน จิตฺตานุปริวตฺติโนฯ</p>


<p> กตเม ธมฺมา จิตฺตสํสฎฺฐสมุฎฺฐานา? เวทนากฺขโนฺธ, สญฺญากฺขโนฺธ, สงฺขารกฺขโนฺธ – อิเม ธมฺมา จิตฺตสํสฎฺฐสมุฎฺฐานาฯ</p>


<p> กตเม  ธมฺมา โน จิตฺตสํสฎฺฐสมุฎฺฐานา? จิตฺตญฺจ, สพฺพญฺจ รูปํ, อสงฺขตา จ ธาตุ – อิเม ธมฺมา โน จิตฺตสํสฎฺฐสมุฎฺฐานาฯ</p>


<p> กตเม  ธมฺมา จิตฺตสํสฎฺฐสมุฎฺฐานสหภุโน? เวทนากฺขโนฺธ, สญฺญากฺขโนฺธ, สงฺขารกฺขโนฺธ – อิเม ธมฺมา จิตฺตสํสฎฺฐสมุฎฺฐานสหภุโนฯ</p>


<p> กตเม  ธมฺมา โน จิตฺตสํสฎฺฐสมุฎฺฐานสหภุโน? จิตฺตญฺจ, สพฺพญฺจ รูปํ, อสงฺขตา จ ธาตุ – อิเม ธมฺมา โน จิตฺตสํสฎฺฐสมุฎฺฐานสหภุโนฯ</p>


<p> กตเม ธมฺมา จิตฺตสํสฎฺฐสมุฎฺฐานานุปริวตฺติโน? เวทนากฺขโนฺธ, สญฺญากฺขโนฺธ, สงฺขารกฺขโนฺธ – อิเม ธมฺมา จิตฺตสํสฎฺฐสมุฎฺฐานานุปริวตฺติโนฯ</p>


<p> กตเม  ธมฺมา โน จิตฺตสํสฎฺฐสมุฎฺฐานานุปริวตฺติโน? จิตฺตญฺจ, สพฺพญฺจ รูปํ, อสงฺขตา จ ธาตุ – อิเม ธมฺมา โน จิตฺตสํสฎฺฐสมุฎฺฐานานุปริวตฺติโนฯ</p>


<p> กตเม ธมฺมา อชฺฌตฺติกา? จกฺขายตนํ…เป.… มนายตนํ – อิเม ธมฺมา อชฺฌตฺติกาฯ</p>


<p> กตเม ธมฺมา พาหิรา? รูปายตนํ…เป.… ธมฺมายตนํ – อิเม ธมฺมา พาหิราฯ</p>


<p> กตเม ธมฺมา อุปาทา? จกฺขายตนํ…เป.… กพฬีกาโร อาหาโร – อิเม ธมฺมา อุปาทาฯ</p>


<p> กตเม ธมฺมา โน อุปาทา? เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ, จตฺตาโร จ มหาภูตา, อสงฺขตา จ ธาตุ – อิเม ธมฺมา โน อุปาทาฯ</p>


<p> กตเม ธมฺมา อุปาทิณฺณา? สาสวา กุสลากุสลานํ ธมฺมานํ วิปากา กามาวจรา, รูปาวจรา, อรูปาวจรา; เวทนากฺขโนฺธ…เป.… วิญฺญาณกฺขโนฺธ; ยญฺจ รูปํ กมฺมสฺส กตตฺตา – อิเม ธมฺมา อุปาทิณฺณา ฯ</p>


<p> กตเม ธมฺมา อนุปาทิณฺณา? สาสวา  กุสลากุสลา ธมฺมา กามาวจรา, รูปาวจรา, อรูปาวจรา; เวทนากฺขโนฺธ…เป.… วิญฺญาณกฺขโนฺธ; เย จ ธมฺมา กิริยา เนว กุสลา นากุสลา น จ กมฺมวิปากา, ยญฺจ รูปํ น กมฺมสฺส กตตฺตา, อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อนุปาทิณฺณาฯ</p>


<h3>อุปาทานโคจฺฉกํ</h3>
<p> กตเม  ธมฺมา อุปาทานา? จตฺตาริ อุปาทานานิ – กามุปาทานํ, ทิฎฺฐุปาทานํ, สีลพฺพตุปาทานํ, อตฺตวาทุปาทานํ ฯ</p>


<p> ตตฺถ  กตมํ กามุปาทานํ? โย กาเมสุ กามจฺฉโนฺท กามราโค กามนนฺที กามตณฺหา กามสิเนโห กามปริฬาโห กามมุจฺฉา กามโชฺฌสานํ – อิทํ วุจฺจติ กามุปาทานํฯ</p>


<p> ตตฺถ กตมํ ทิฎฺฐุปาทานํ? นตฺถิ ทินฺนํ, นตฺถิ ยิฎฺฐํ, นตฺถิ หุตํ, นตฺถิ สุกตทุกฺกฎานํ กมฺมานํ ผลํ วิปาโก, นตฺถิ อยํ โลโก, นตฺถิ ปโร โลโก, นตฺถิ มาตา, นตฺถิ ปิตา, นตฺถิ สตฺตา โอปปาติกา, นตฺถิ โลเก สมณพฺราหฺมณา สมฺมคฺคตา  สมฺมาปฎิปนฺนา, เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตีติ – ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ  ติตฺถายตนํ วิปริยาสคฺคาโห – อิทํ วุจฺจติ ทิฎฺฐุปาทานํฯ ฐเปตฺวา สีลพฺพตุปาทานญฺจ อตฺตวาทุปาทานญฺจ สพฺพาปิ มิจฺฉาทิฎฺฐิ ทิฎฺฐุปาทานํฯ</p>


<p> ตตฺถ กตมํ สีลพฺพตุปาทานํ? อิโต พหิทฺธา สมณพฺราหฺมณานํ สีเลน สุทฺธิ, วเตน สุทฺธิ, สีลพฺพเตน สุทฺธีติ – ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อิทํ วุจฺจติ สีลพฺพตุปาทานํฯ</p>


<p> ตตฺถ กตมํ อตฺตวาทุปาทานํ? อิธ อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธเมฺม อวินีโต สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธเมฺม อวินีโต รูปํ อตฺตโต สมนุปสฺสติ, รูปวนฺตํ วา อตฺตานํ, อตฺตนิ  วา รูปํ, รูปสฺมิํ วา อตฺตานํฯ เวทนํ…เป.… สญฺญํ…เป.… สงฺขาเร…เป.… วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ, อตฺตนิ วา วิญฺญาณํ วิญฺญาณสฺมิํ วา อตฺตานํฯ ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ  ทิฎฺฐิกนฺตาโร ทิฎฺฐิวิสูกายิกํ  ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อิทํ วุจฺจติ อตฺตวาทุปาทานํฯ</p>

</p>


<p> กตเม  ธมฺมา โน อุปาทานา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา โน อุปาทานาฯ</p>


<p> กตเม ธมฺมา อุปาทานิยา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา อุปาทานิยาฯ</p>


<p> กตเม ธมฺมา อนุปาทานิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อนุปาทานิยาฯ</p>


<p> กตเม ธมฺมา อุปาทานสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา อุปาทานสมฺปยุตฺตาฯ</p>


<p> กตเม ธมฺมา อุปาทานวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา อุปาทานวิปฺปยุตฺตาฯ</p>


<p> กตเม  ธมฺมา อุปาทานา เจว อุปาทานิยา จ? ตาเนว อุปาทานานิ อุปาทานา เจว อุปาทานิยา จฯ</p>


<p> กตเม ธมฺมา อุปาทานิยา เจว โน จ อุปาทานา? เตหิ ธเมฺมหิ เย ธมฺมา อุปาทานิยา , เต ธเมฺม ฐเปตฺวา อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา อุปาทานิยา เจว โน จ อุปาทานาฯ</p>


<p> กตเม ธมฺมา อุปาทานา เจว อุปาทานสมฺปยุตฺตา จ? ทิฎฺฐุปาทานํ  กามุปาทาเนน อุปาทานเญฺจว อุปาทานสมฺปยุตฺตญฺจ, กามุปาทานํ ทิฎฺฐุปาทาเนน อุปาทานเญฺจว อุปาทานสมฺปยุตฺตญฺจ, สีลพฺพตุปาทานํ กามุปาทาเนน อุปาทานเญฺจว อุปาทานสมฺปยุตฺตญฺจ, กามุปาทานํ สีลพฺพตุปาทาเนน อุปาทานเญฺจว อุปาทานสมฺปยุตฺตญฺจ , อตฺตวาทุปาทานํ กามุปาทาเนน อุปาทานเญฺจว อุปาทานสมฺปยุตฺตญฺจ, กามุปาทานํ อตฺตวาทุปาทาเนน อุปาทานเญฺจว อุปาทานสมฺปยุตฺตญฺจ – อิเม ธมฺมา อุปาทานา เจว อุปาทานสมฺปยุตฺตา จฯ</p>


<p> กตเม ธมฺมา อุปาทานสมฺปยุตฺตา เจว โน จ อุปาทานา? เตหิ ธเมฺมหิ เย ธมฺมา สมฺปยุตฺตา, เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา อุปาทานสมฺปยุตฺตา เจว โน จ อุปาทานาฯ</p>


<p> กตเม ธมฺมา อุปาทานวิปฺปยุตฺตา อุปาทานิยา? เตหิ ธเมฺมหิ เย ธมฺมา วิปฺปยุตฺตา สาสวา กุสลากุสลาพฺยากตา ธมฺมา กามาวจรา , รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา อุปาทานวิปฺปยุตฺตา อุปาทานิยาฯ</p>


<p> กตเม ธมฺมา อุปาทานวิปฺปยุตฺตา อนุปาทานิยา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อุปาทานวิปฺปยุตฺตา อนุปาทานิยาฯ</p>

</p>


<h3>กิเลสโคจฺฉกํ</h3>
<p> กตเม ธมฺมา กิเลสา? ทส กิเลสวตฺถูนิ – โลโภ, โทโส, โมโห, มาโน, ทิฎฺฐิ, วิจิกิจฺฉา, ถินํ, อุทฺธจฺจํ, อหิรีกํ, อโนตฺตปฺปํฯ</p>


<p> ตตฺถ  กตโม โลโภ? โย ราโค สาราโค อนุนโย อนุโรโธ นนฺที นนฺทีราโค จิตฺตสฺส สาราโค อิจฺฉา มุจฺฉา อโชฺฌสานํ เคโธ ปลิเคโธ สโงฺค ปโงฺก เอชา มายา ชนิกา สญฺชนนี สิพฺพินี ชาลินี สริตา วิสตฺติกา สุตฺตํ วิสฎา อายูหินี ทุติยา ปณิธิ ภวเนตฺติ วนํ วนโถ สนฺถโว สิเนโห อเปกฺขา ปฎิพนฺธุ อาสา อาสิสนา อาสิสิตตฺตํ รูปาสา สทฺทาสา คนฺธาสา รสาสา  โผฎฺฐพฺพาสา ลาภาสา ธนาสา ปุตฺตาสา ชีวิตาสา ชปฺปา ปชปฺปา อภิชปฺปา ชปฺปา ชปฺปนา ชปฺปิตตฺตํ โลลุปฺปํ โลลุปฺปายนา โลลุปฺปายิตตฺตํ ปุจฺฉญฺชิกตา สาธุกมฺยตา อธมฺมราโค วิสมโลโภ นิกนฺติ นิกามนา ปตฺถนา ปิหนา สมฺปตฺถนา กามตณฺหา ภวตณฺหา วิภวตณฺหา รูปตณฺหา อรูปตณฺหา นิโรธตณฺหา รูปตณฺหา สทฺทตณฺหา คนฺธตณฺหา รสตณฺหา โผฎฺฐพฺพตณฺหา  ธมฺมตณฺหา โอโฆ โยโค คโนฺถ อุปาทานํ อาวรณํ นีวรณํ ฉาทนํ  พนฺธนํ อุปกฺกิเลโส อนุสโย ปริยุฎฺฐานํ ลตา เววิจฺฉํ ทุกฺขมูลํ ทุกฺขนิทานํ ทุกฺขปฺปภโว มารปาโส มารพฬิสํ มารวิสโย ตณฺหานที ตณฺหาชาลํ ตณฺหาคทฺทุลํ ตณฺหาสมุโทฺท อภิชฺฌา โลโภ อกุสลมูลํ – อยํ วุจฺจติ โลโภฯ</p>


<p> ตตฺถ กตโม โทโส? อนตฺถํ เม อจรีติ อาฆาโต ชายติ, อนตฺถํ เม จรตีติ อาฆาโต ชายติ, อนตฺถํ เม จริสฺสตีติ อาฆาโต ชายติ, ปิยสฺส เม มนาปสฺส อนตฺถํ อจริ…เป.… อนตฺถํ จรติ…เป.… อนตฺถํ จริสฺสตีติ อาฆาโต ชายติ, อปฺปิยสฺส เม อมนาปสฺส อตฺถํ อจริ…เป.… อตฺถํ จรติ…เป.… อตฺถํ จริสฺสตีติ อาฆาโต ชายติ, อฎฺฐาเน วา ปน อาฆาโต ชายติฯ โย เอวรูโป จิตฺตสฺส อาฆาโต ปฎิฆาโต ปฎิฆํ ปฎิวิโรโธ โกโป ปโกโป สมฺปโกโป โทโส ปโทโส สมฺปโทโส จิตฺตสฺส พฺยาปตฺติ มโนปโทโส โกโธ กุชฺฌนา กุชฺฌิตตฺตํ โทโส ทุสฺสนา ทุสฺสิตตฺตํ พฺยาปตฺติ พฺยาปชฺชนา พฺยาปชฺชิตตฺตํ วิโรโธ ปฎิวิโรโธ จณฺฑิกฺกํ อสุโรโป อนตฺตมนตา จิตฺตสฺส – อยํ วุจฺจติ โทโสฯ</p>


<p> ตตฺถ กตโม โมโห? ทุเกฺข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฎิปทาย อญฺญาณํ, ปุพฺพเนฺต อญฺญาณํ, อปรเนฺต อญฺญาณํ, ปุพฺพนฺตาปรเนฺต อญฺญาณํ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ อญฺญาณํ ฯ ยํ เอวรูปํ อญฺญาณํ อทสฺสนํ อนภิสมโย อนนุโพโธ อสโมฺพโธ อปฺปฎิเวโธ อสํคาหนา อปริโยคาหนา อสมเปกฺขนา อปจฺจเวกฺขณา อปจฺจกฺขกมฺมํ ทุเมฺมชฺฌํ พาลฺยํ อสมฺปชญฺญํ โมโห  ปโมโห สโมฺมโห อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาลงฺคี โมโห อกุสลมูลํ – อยํ วุจฺจติ โมโหฯ</p>


<p> ตตฺถ  กตโม มาโน? เสโยฺยหมสฺมีติ มาโน, สทิโสหมสฺมีติ มาโน, หีโนหมสฺมีติ มาโน; โย เอวรูโป มาโน มญฺญนา มญฺญิตตฺตํ อุนฺนติ อุนฺนโม ธโช สมฺปคฺคาโห เกตุกมฺยตา จิตฺตสฺส – อยํ วุจฺจติ มาโนฯ</p>


<p> ตตฺถ กตมา ทิฎฺฐิ? สสฺสโต โลโกติ วา, อสสฺสโต โลโกติ วา, อนฺตวา โลโกติ วา, อนนฺตวา โลโกติ วา, ตํ ชีวํ ตํ สรีรนฺติ วา, อญฺญํ ชีวํ อญฺญํ สรีรนฺติ วา, โหติ ตถาคโต ปรํ มรณาติ วา, น โหติ  ตถาคโต ปรํ มรณาติ วา, โหติ จ น จ โหติ ตถาคโต ปรํ มรณาติ วา, เนว โหติ น น โหติ ตถาคโต ปรํ มรณาติ วาः ยา เอวรูปา ทิฎฺฐิ ทิฎฺฐิคตํ ทิฎฺฐิคหนํ ทิฎฺฐิกนฺตาโร ทิฎฺฐิวิสูกายิกํ ทิฎฺฐิวิปฺผนฺทิตํ ทิฎฺฐิสํโยชนํ คาโห ปติฎฺฐาโห อภินิเวโส ปรามาโส กุมฺมโคฺค มิจฺฉาปโถ มิจฺฉตฺตํ ติตฺถายตนํ วิปริยาสคฺคาโห – อยํ วุจฺจติ ทิฎฺฐิฯ สพฺพาปิ มิจฺฉาทิฎฺฐิ ทิฎฺฐิฯ</p>


<p> ตตฺถ  กตมา วิจิกิจฺฉา? สตฺถริ กงฺขติ วิจิกิจฺฉติ, ธเมฺม กงฺขติ วิจิกิจฺฉติ, สเงฺฆ กงฺขติ วิจิกิจฺฉติ สิกฺขาย กงฺขติ วิจิกิจฺฉติ, ปุพฺพเนฺต กงฺขติ วิจิกิจฺฉติ, อปรเนฺต กงฺขติ วิจิกิจฺฉติ, ปุพฺพนฺตาปรเนฺต กงฺขติ วิจิกิจฺฉติ, อิทปฺปจฺจยตา ปฎิจฺจสมุปฺปเนฺนสุ ธเมฺมสุ กงฺขติ วิจิกิจฺฉติः ยา เอวรูปา กงฺขา กงฺขายนา กงฺขายิตตฺตํ วิมติ วิจิกิจฺฉา เทฺวฬฺหกํ เทฺวธาปโถ สํสโย, อเนกํสคฺคาโห อาสปฺปนา ปริสปฺปนา อปริโยคาหนา ถมฺภิตตฺตํ จิตฺตสฺส มโนวิเลโข – อยํ วุจฺจติ วิจิกิจฺฉาฯ</p>


<p> ตตฺถ กตมํ ถินํ? ยา จิตฺตสฺส อกลฺลตา อกมฺมญฺญตา โอลียนา สลฺลียนา ลีนํ ลียนา ลียิตตฺตํ ถินํ ถิยนา ถิยิตตฺตํ จิตฺตสฺส – อิทํ วุจฺจติ ถินํฯ</p>


<p> ตตฺถ กตมํ อุทฺธจฺจํ? ยํ จิตฺตสฺส อุทฺธจฺจํ อวูปสโม เจตโส วิเกฺขโป ภนฺตตฺตํ จิตฺตสฺส – อิทํ วุจฺจติ อุทฺธจฺจํฯ</p>


<p> ตตฺถ  กตมํ อหิริกํ? ยํ น หิรียติ หิริยิตเพฺพน, น หิรียติ ปาปกานํ อกุสลานํ ธมฺมานํ สมาปตฺติยา – อิทํ วุจฺจติ อหิริกํฯ</p>


<p> ตตฺถ  กตมํ อโนตฺตปฺปํ? ยํ น โอตฺตปฺปติ โอตฺตปฺปิตเพฺพน, น โอตฺตปฺปติ ปาปกานํ อกุสลานํ ธมฺมานํ สมาปตฺติยา – อิทํ วุจฺจติ อโนตฺตปฺปํฯ</p>

</p>


<p> กตเม  ธมฺมา โน กิเลสา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ  …เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา โน กิเลสาฯ</p>


<p> กตเม ธมฺมา สํกิเลสิกา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สํกิเลสิกาฯ</p>


<p> กตเม ธมฺมา อสํกิเลสิกา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อสํกิเลสิกาฯ</p>


<p> กตเม ธมฺมา สํกิลิฎฺฐา? ตีณิ อกุสลมูลานิ – โลโภ, โทโส, โมโห; ตเทกฎฺฐา จ กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา สํกิลิฎฺฐาฯ</p>


<p> กตเม ธมฺมา อสํกิลิฎฺฐา? กุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา อสํกิลิฎฺฐาฯ</p>


<p> กตเม  ธมฺมา กิเลสสมฺปยุตฺตา? เตหิ ธเมฺมหิ เย ธมฺมา สมฺปยุตฺตา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา กิเลสสมฺปยุตฺตาฯ</p>


<p> กตเม ธมฺมา กิเลสวิปฺปยุตฺตา? เตหิ ธเมฺมหิ เย ธมฺมา วิปฺปยุตฺตา เวทนากฺขโนฺธ…เป.… วิญฺญาณกฺขโนฺธ ; สพฺพญฺจ รูปํ, อสงฺขตา จ ธาตุ – อิเม ธมฺมา กิเลสวิปฺปยุตฺตาฯ</p>


<p> กตเม  ธมฺมา กิเลสา เจว สํกิเลสิกา จ? เตว กิเลสา กิเลสา เจว สํกิเลสิกา จฯ</p>


<p> กตเม ธมฺมา สํกิเลสิกา เจว โน จ กิเลสา? เตหิ ธเมฺมหิ เย ธมฺมา สํกิเลสิกา, เต ธเมฺม ฐเปตฺวา อวเสสา สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สํกิเลสิกา เจว โน จ กิเลสาฯ</p>


<p> กตเม ธมฺมา กิเลสา เจว สํกิลิฎฺฐา จ? เตว กิเลสา กิเลสา เจว สํกิลิฎฺฐา จฯ</p>


<p> กตเม ธมฺมา สํกิลิฎฺฐา เจว โน จ กิเลสา? เตหิ ธเมฺมหิ เย ธมฺมา สํกิลิฎฺฐา, เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สํกิลิฎฺฐา เจว โน จ กิเลสาฯ</p>


<p> กตเม ธมฺมา กิเลสา เจว กิเลสสมฺปยุตฺตา จ? โลโภ โมเหน กิเลโส เจว กิเลสสมฺปยุโตฺต จ, โมโห โลเภน  กิเลโส เจว กิเลสสมฺปยุโตฺต จ, โทโส โมเหน กิเลโส เจว กิเลสสมฺปยุโตฺต จ, โมโห โทเสน กิเลโส เจว กิเลสสมฺปยุโตฺต จ, มาโน โมเหน กิเลโส เจว กิเลสสมฺปยุโตฺต จ, โมโห มาเนน กิเลโส เจว กิเลสสมฺปยุโตฺต จ, ทิฎฺฐิ โมเหน กิเลโส เจว กิเลสสมฺปยุตฺตา จ, โมโห ทิฎฺฐิยา กิเลโส เจว กิเลสสมฺปยุโตฺต จ , วิจิกิจฺฉา โมเหน กิเลโส เจว กิเลสสมฺปยุตฺตา จ, โมโห วิจิกิจฺฉาย  กิเลโส เจว กิเลสสมฺปยุโตฺต จ, ถินํ โมเหน กิเลโส เจว กิเลสสมฺปยุตฺตญฺจ, โมโห ถิเนน กิเลโส เจว กิเลสสมฺปยุโตฺต จ, อุทฺธจฺจํ โมเหน กิเลโส เจว กิเลสสมฺปยุตฺตญฺจ, โมโห อุทฺธเจฺจน กิเลโส เจว กิเลสสมฺปยุโตฺต จ, อหิริกํ โมเหน กิเลโส เจว กิเลสสมฺปยุตฺตญฺจ, โมโห อหิริเกน กิเลโส เจว กิเลสสมฺปยุโตฺต จ, อโนตฺตปฺปํ โมเหน กิเลโส เจว กิเลสสมฺปยุตฺตญฺจ, โมโห อโนตฺตเปฺปน กิเลโส เจว กิเลสสมฺปยุโตฺต จ, โลโภ อุทฺธเจฺจน  กิเลโส เจว กิเลสสมฺปยุโตฺต จ, อุทฺธจฺจํ โลเภน กิเลโส เจว กิเลสสมฺปยุตฺตญฺจ, โทโส อุทฺธเจฺจน กิเลโส เจว กิเลสสมฺปยุโตฺต จ, อุทฺธจฺจํ โทเสน กิเลโส เจว กิเลสสมฺปยุตฺตญฺจ, โมโห อุทฺธเจฺจน กิเลโส เจว กิเลสสมฺปยุโตฺต จ, อุทฺธจฺจํ โมเหน กิเลโส เจว กิเลสสมฺปยุตฺตญฺจ, มาโน อุทฺธเจฺจน กิเลโส เจว กิเลสสมฺปยุโตฺต จ, อุทฺธจฺจํ มาเนน กิเลโส เจว กิเลสสมฺปยุตฺตญฺจ, ทิฎฺฐิ อุทฺธเจฺจน กิเลโส เจว กิเลสสมฺปยุตฺตา จ, อุทฺธจฺจํ ทิฎฺฐิยา กิเลโส เจว กิเลสสมฺปยุตฺตญฺจ, วิจิกิจฺฉา อุทฺธเจฺจน กิเลโส เจว กิเลสสมฺปยุตฺตา จ, อุทฺธจฺจํ วิจิกิจฺฉาย กิเลโส เจว กิเลสสมฺปยุตฺตญฺจ, ถินํ อุทฺธเจฺจน กิเลโส เจว กิเลสสมฺปยุตฺตญฺจ, อุทฺธจฺจํ ถิเนน กิเลโส เจว กิเลสสมฺปยุตฺตญฺจ, อหิริกํ อุทฺธเจฺจน กิเลโส เจว กิเลสสมฺปยุตฺตญฺจ, อุทฺธจฺจํ อหิริเกน  กิเลโส เจว กิเลสสมฺปยุตฺตญฺจ, อโนตฺตปฺปํ อุทฺธเจฺจน กิเลโส เจว กิเลสสมฺปยุตฺตญฺจ, อุทฺธจฺจํ อโนตฺตเปฺปน กิเลโส เจว กิเลสสมฺปยุตฺตญฺจ, โลโภ อหิริเกน กิเลโส เจว กิเลสสมฺปยุโตฺต จ, อหิริกํ โลเภน กิเลโส เจว กิเลสสมฺปยุตฺตญฺจ, โทโส อหิริเกน กิเลโส เจว กิเลสสมฺปยุโตฺต จ, อหิริกํ โทเสน กิเลโส เจว กิเลสสมฺปยุตฺตญฺจ, โมโห อหิริเกน กิเลโส เจว กิเลสสมฺปยุโตฺต จ, อหิริกํ โมเหน กิเลโส เจว กิเลสสมฺปยุตฺตญฺจ, มาโน อหิริเกน กิเลโส เจว กิเลสสมฺปยุโตฺต จ , อหิริกํ มาเนน กิเลโส เจว กิเลสสมฺปยุตฺตญฺจ, ทิฎฺฐิ อหิริเกน กิเลโส เจว กิเลสสมฺปยุตฺตา จ, อหิริกํ ทิฎฺฐิยา กิเลโส เจว กิเลสสมฺปยุตฺตญฺจ, วิจิกิจฺฉา อหิริเกน กิเลโส เจว กิเลสสมฺปยุตฺตา จ, อหิริกํ วิจิกิจฺฉาย กิเลโส เจว กิเลสสมฺปยุตฺตญฺจ, ถินํ อหิริเกน กิเลโส เจว กิเลสสมฺปยุตฺตญฺจ, อหิริกํ ถิเนน กิเลโส เจว กิเลสสมฺปยุตฺตญฺจ, อุทฺธจฺจํ อหิริเกน กิเลโส เจว กิเลสสมฺปยุตฺตญฺจ, อหิริกํ อุทฺธเจฺจน กิเลโส เจว กิเลสสมฺปยุตฺตญฺจ, อโนตฺตปฺปํ อหิริเกน กิเลโส เจว กิเลสสมฺปยุตฺตญฺจ, อหิริกํ อโนตฺตเปฺปน กิเลโส เจว กิเลสสมฺปยุตฺตญฺจ, โลโภ อโนตฺตเปฺปน กิเลโส เจว กิเลสสมฺปยุโตฺต จ, อโนตฺตปฺปํ โลเภน  กิเลโส เจว กิเลสสมฺปยุตฺตญฺจ , โทโส อโนตฺตเปฺปน กิเลโส เจว กิเลสสมฺปยุโตฺต จ, อโนตฺตปฺปํ โทเสน กิเลโส เจว กิเลสสมฺปยุตฺตญฺจ, โมโห อโนตฺตเปฺปน  กิเลโส เจว กิเลสสมฺปยุโตฺต จ, อโนตฺตปฺปํ โมเหน กิเลโส เจว กิเลสสมฺปยุตฺตญฺจ, มาโน อโนตฺตเปฺปน กิเลโส เจว กิเลสสมฺปยุโตฺต จ, อโนตฺตปฺปํ มาเนน กิเลโส เจว กิเลสสมฺปยุตฺตญฺจ, ทิฎฺฐิ อโนตฺตเปฺปน กิเลโส เจว กิเลสสมฺปยุตฺตา จ, อโนตฺตปฺปํ ทิฎฺฐิยา กิเลโส เจว กิเลสสมฺปยุตฺตญฺจ, วิจิกิจฺฉา อโนตฺตเปฺปน กิเลโส เจว กิเลสสมฺปยุตฺตา จ, อโนตฺตปฺปํ วิจิกิจฺฉาย กิเลโส เจว กิเลสสมฺปยุตฺตญฺจ, ถินํ อโนตฺตเปฺปน กิเลโส เจว กิเลสสมฺปยุตฺตญฺจ, อโนตฺตปฺปํ ถิเนน กิเลโส เจว กิเลสสมฺปยุตฺตญฺจ, อุทฺธจฺจํ อโนตฺตเปฺปน กิเลโส เจว กิเลสสมฺปยุตฺตญฺจ, อโนตฺตปฺปํ อุทฺธเจฺจน กิเลโส เจว กิเลสสมฺปยุตฺตญฺจ, อหิริกํ อโนตฺตเปฺปน กิเลโส เจว กิเลสสมฺปยุตฺตญฺจ, อโนตฺตปฺปํ อหิริเกน กิเลโส เจว กิเลสสมฺปยุตฺตญฺจ – อิเม ธมฺมา กิเลสา เจว กิเลสสมฺปยุตฺตา จฯ</p>


<p> กตเม ธมฺมา กิเลสสมฺปยุตฺตา เจว โน จ กิเลสา? เตหิ ธเมฺมหิ เย ธมฺมา สมฺปยุตฺตา เต ธเมฺม ฐเปตฺวา เวทนากฺขโนฺธ…เป.… วิญฺญาณกฺขโนฺธ – อิเม ธมฺมา กิเลสสมฺปยุตฺตา เจว โน จ กิเลสาฯ</p>


<p> กตเม ธมฺมา กิเลสวิปฺปยุตฺตา สํกิเลสิกา? เตหิ ธเมฺมหิ เย ธมฺมา วิปฺปยุตฺตา สาสวา กุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.…  วิญฺญาณกฺขโนฺธ – อิเม ธมฺมา กิเลสวิปฺปยุตฺตา สํกิเลสิกาฯ</p>


<p> กตเม ธมฺมา กิเลสวิปฺปยุตฺตา อสํกิเลสิกา ? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา กิเลสวิปฺปยุตฺตา อสํกิเลสิกาฯ</p>


<h3>ปิฎฺฐิทุกํ</h3>
<p> กตเม ธมฺมา ทสฺสเนน ปหาตพฺพา? ตีณิ สํโยชนานิ – สกฺกายทิฎฺฐิ, วิจิกิจฺฉา, สีลพฺพตปรามาโสฯ</p>


<p> ตตฺถ   กตมา สกฺกายทิฎฺฐิ? อิธ อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธเมฺม อวินีโต สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธเมฺม อวินีโต รูปํ อตฺตโต สมนุปสฺสติ, รูปวนฺตํ วา อตฺตานํ, อตฺตนิ วา รูปํ, รูปสฺมิํ วา อตฺตานํฯ เวทนํ…เป.… สญฺญํ…เป.… สงฺขาเร…เป.… วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ, อตฺตนิ วา วิญฺญาณํ, วิญฺญาณสฺมิํ วา อตฺตานํฯ ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ สกฺกายทิฎฺฐิฯ</p>


<p> ตตฺถ กตมา วิจิกิจฺฉา? สตฺถริ กงฺขติ วิจิกิจฺฉติ…เป.… ถมฺภิตตฺตํ จิตฺตสฺส มโนวิเลโข – อยํ วุจฺจติ วิจิกิจฺฉาฯ</p>


<p> ตตฺถ กตโม สีลพฺพตปรามาโส? อิโต พหิทฺธา สมณพฺราหฺมณานํ สีเลน สุทฺธิ วเตน สุทฺธิ สีลพฺพเตน สุทฺธีติ – ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ สีลพฺพตปรามาโสฯ อิมานิ  ตีณิ สํโยชนานิ, ตเทกฎฺฐา จ กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ วจีกมฺมํ มโนกมฺมํ – อิเม ธมฺมา ทสฺสเนน ปหาตพฺพาฯ</p>


<p> กตเม ธมฺมา น ทสฺสเนน ปหาตพฺพา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา น ทสฺสเนน ปหาตพฺพาฯ</p>


<p> กตเม ธมฺมา ภาวนาย ปหาตพฺพา? อวเสโส โลโภ โทโส โมโห, ตเทกฎฺฐา จ กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ, วจีกมฺมํ มโนกมฺมํ – อิเม ธมฺมา ภาวนาย ปหาตพฺพาฯ</p>


<p> กตเม  ธมฺมา น ภาวนาย ปหาตพฺพา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ  …เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา น ภาวนาย ปหาตพฺพาฯ</p>


<p> กตเม  ธมฺมา ทสฺสเนน ปหาตพฺพเหตุกา? ตีณิ สํโยชนานิ – สกฺกายทิฎฺฐิ, วิจิกิจฺฉา, สีลพฺพตปรามาโสฯ</p>


<p> ตตฺถ กตมา สกฺกายทิฎฺฐิ? อิธ อสฺสุตวา ปุถุชฺชโน อริยานํ อทสฺสาวี อริยธมฺมสฺส อโกวิโท อริยธเมฺม อวินีโต สปฺปุริสานํ อทสฺสาวี สปฺปุริสธมฺมสฺส อโกวิโท สปฺปุริสธเมฺม อวินีโต  รูปํ อตฺตโต สมนุปสฺสติ, รูปวนฺตํ วา อตฺตานํ, อตฺตนิ วา รูปํ, รูปสฺมิํ วา อตฺตานํฯ เวทนํ…เป.… สญฺญํ…เป.… สงฺขาเร…เป.… วิญฺญาณํ อตฺตโต สมนุปสฺสติ, วิญฺญาณวนฺตํ วา อตฺตานํ, อตฺตนิ วา วิญฺญาณํ, วิญฺญาณสฺมิํ วา อตฺตานํฯ ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ สกฺกายทิฎฺฐิฯ</p>


<p> ตตฺถ กตมา วิจิกิจฺฉา? สตฺถริ กงฺขติ วิจิกิจฺฉติ…เป.… ถมฺภิตตฺตํ จิตฺตสฺส มโนวิเลโข – อยํ วุจฺจติ วิจิกิจฺฉาฯ</p>


<p> ตตฺถ กตโม สีลพฺพตปรามาโส? อิโต พหิทฺธา สมณพฺราหฺมณานํ สีเลน สุทฺธิ วเตน สุทฺธิ สีลพฺพเตน สุทฺธีติ – ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ สีลพฺพตปรามาโสฯ อิมานิ ตีณิ สํโยชนานิ, ตเทกฎฺฐา จ กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ทสฺสเนน ปหาตพฺพเหตุกาฯ ตีณิ สํโยชนานิ – สกฺกายทิฎฺฐิ, วิจิกิจฺฉา, สีลพฺพตปรามาโส – อิเม ธมฺมา ทสฺสเนน ปหาตพฺพาฯ ตเทกโฎฺฐ โลโภ โทโส โมโห – อิเม ธมฺมา ทสฺสเนน ปหาตพฺพเหตูฯ ตเทกฎฺฐา จ กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ทสฺสเนน ปหาตพฺพเหตุกาฯ</p>


<p> กตเม ธมฺมา น ทสฺสเนน ปหาตพฺพเหตุกา? เต ธเมฺม ฐเปตฺวา อวเสสา  กุสลากุสลาพฺยากตา  ธมฺมา กามาวจรา , รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา น ทสฺสเนน ปหาตพฺพเหตุกาฯ</p>


<p> กตเม ธมฺมา ภาวนาย ปหาตพฺพเหตุกา? อวเสโส โลโภ โทโส โมโห – อิเม ธมฺมา ภาวนาย ปหาตพฺพเหตูฯ ตเทกฎฺฐา  จ กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา ภาวนาย ปหาตพฺพเหตุกาฯ</p>


<p> กตเม ธมฺมา น ภาวนาย ปหาตพฺพเหตุกา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ; สพฺพญฺจ รูปํ, อสงฺขตา จ ธาตุ – อิเม ธมฺมา น ภาวนาย ปหาตพฺพเหตุกาฯ</p>


<p> กตเม ธมฺมา สวิตกฺกา? สวิตกฺกภูมิยํ กามาวจเร รูปาวจเร อปริยาปเนฺน, วิตกฺกํ ฐเปตฺวา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สวิตกฺกาฯ</p>


<p> กตเม ธมฺมา อวิตกฺกา? อวิตกฺกภูมิยํ กามาวจเร รูปาวจเร อรูปาวจเร อปริยาปเนฺน; เวทนากฺขโนฺธ…เป.… วิญฺญาณกฺขโนฺธ; วิตโกฺก จ, สพฺพญฺจ รูปํ, อสงฺขตา จ ธาตุ – อิเม ธมฺมา อวิตกฺกาฯ</p>


<p> กตเม ธมฺมา สวิจารา? สวิจารภูมิยํ กามาวจเร รูปาวจเร  อปริยาปเนฺน, วิจารํ ฐเปตฺวา, ตํสมฺปยุโตฺต เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา สวิจาราฯ</p>


<p> กตเม ธมฺมา อวิจารา? อวิจารภูมิยํ กามาวจเร รูปาวจเร อรูปาวจเร  อปริยาปเนฺน; เวทนากฺขโนฺธ…เป.… วิญฺญาณกฺขโนฺธ; วิจาโร จ, สพฺพญฺจ รูปํ, อสงฺขตา จ ธาตุ – อิเม ธมฺมา อวิจาราฯ</p>


<p> กตเม ธมฺมา สปฺปีติกา? สปฺปีติกภูมิยํ กามาวจเร รูปาวจเร อปริยาปเนฺน , ปีติํ ฐเปตฺวา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา สปฺปีติกาฯ</p>


<p> กตเม ธมฺมา อปฺปีติกา? อปฺปีติกภูมิยํ กามาวจเร รูปาวจเร อรูปาวจเร อปริยาปเนฺน; เวทนากฺขโนฺธ…เป.… วิญฺญาณกฺขโนฺธ; ปีติ จ, สพฺพญฺจ รูปํ, อสงฺขตา จ ธาตุ – อิเม ธมฺมา อปฺปีติกาฯ</p>


<p> กตเม ธมฺมา ปีติสหคตา? ปีติภูมิยํ กามาวจเร รูปาวจเร อปริยาปเนฺน, ปีติํ ฐเปตฺวา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ – อิเม ธมฺมา ปีติสหคตาฯ</p>


<p> กตเม  ธมฺมา น ปีติสหคตา? น ปีติภูมิยํ กามาวจเร รูปาวจเร อรูปาวจเร อปริยาปเนฺน; เวทนากฺขโนฺธ…เป.… วิญฺญาณกฺขโนฺธ; ปีติ จ, สพฺพญฺจ รูปํ, อสงฺขตา จ ธาตุ – อิเม ธมฺมา น ปีติสหคตาฯ</p>


<p> กตเม ธมฺมา สุขสหคตา? สุขภูมิยํ กามาวจเร รูปาวจเร อปริยาปเนฺน, สุขํ ฐเปตฺวา, ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา สุขสหคตาฯ</p>


<p> กตเม ธมฺมา  น สุขสหคตา? น สุขภูมิยํ กามาวจเร รูปาวจเร อรูปาวจเร อปริยาปเนฺน; เวทนากฺขโนฺธ…เป.… วิญฺญาณกฺขโนฺธ; สุขญฺจ, สพฺพญฺจ รูปํ, อสงฺขตา จ ธาตุ – อิเม ธมฺมา น สุขสหคตาฯ</p>


<p> กตเม ธมฺมา อุเปกฺขาสหคตา? อุเปกฺขาภูมิยํ กามาวจเร รูปาวจเร อรูปาวจเร  อปริยาปเนฺน, อุเปกฺขํ ฐเปตฺวา, ตํสมฺปยุโตฺต สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ – อิเม ธมฺมา อุเปกฺขาสหคตาฯ</p>


<p> กตเม ธมฺมา น อุเปกฺขาสหคตา? น อุเปกฺขาภูมิยํ กามาวจเร รูปาวจเร อปริยาปเนฺน, เวทนากฺขโนฺธ…เป.… วิญฺญาณกฺขโนฺธ, อุเปกฺขา จ, สพฺพญฺจ รูปํ, อสงฺขตา จ ธาตุ – อิเม ธมฺมา น อุเปกฺขาสหคตาฯ</p>


<p> กตเม ธมฺมา กามาวจรา? เหฎฺฐโต อวิจินิรยํ ปริยนฺตํ กริตฺวา, อุปริโต ปรนิมฺมิตวสวตฺตี  เทเว  อโนฺต กริตฺวา, ยํ เอตสฺมิํ อนฺตเร เอตฺถาวจรา เอตฺถ ปริยาปนฺนา ขนฺธธาตุ อายตนา, รูปํ เวทนา สญฺญา สงฺขารา วิญฺญาณํ – อิเม ธมฺมา กามาวจราฯ</p>


<p> กตเม ธมฺมา น กามาวจรา? รูปาวจรา, อรูปาวจรา, อปริยาปนฺนา – อิเม ธมฺมา น กามาวจราฯ</p>


<p> กตเม ธมฺมา รูปาวจรา? เหฎฺฐโต พฺรหฺมโลกํ ปริยนฺตํ กริตฺวา, อุปริโต อกนิเฎฺฐ เทเว  อโนฺต กริตฺวา, ยํ เอตสฺมิํ อนฺตเร เอตฺถาวจรา เอตฺถ ปริยาปนฺนา สมาปนฺนสฺส วา อุปปนฺนสฺส วา ทิฎฺฐธมฺมสุขวิหาริสฺส  วา จิตฺตเจตสิกา ธมฺมา – อิเม ธมฺมา รูปาวจรา ฯ</p>


<p> กตเม  ธมฺมา น รูปาวจรา? กามาวจรา, อรูปาวจรา, อปริยาปนฺนา – อิเม ธมฺมา น รูปาวจราฯ</p>


<p> กตเม ธมฺมา อรูปาวจรา? เหฎฺฐโต อากาสานญฺจายตนุปเค เทเว ปริยนฺตํ กริตฺวา, อุปริโต เนวสญฺญานาสญฺญายตนุปเค เทเว อโนฺต กริตฺวา, ยํ เอตสฺมิํ อนฺตเร เอตฺถาวจรา เอตฺถ ปริยาปนฺนา สมาปนฺนสฺส วา อุปปนฺนสฺส วา ทิฎฺฐธมฺมสุขวิหาริสฺส วา จิตฺตเจตสิกา ธมฺมา – อิเม ธมฺมา อรูปาวจราฯ</p>


<p> กตเม ธมฺมา น อรูปาวจรา? กามาวจรา, รูปาวจรา, อปริยาปนฺนา – อิเม ธมฺมา น อรูปาวจราฯ</p>


<p> กตเม  ธมฺมา ปริยาปนฺนา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, รูปกฺขโนฺธ…เป.… วิญฺญาณกฺขโนฺธ – อิเม ธมฺมา ปริยาปนฺนาฯ</p>


<p> กตเม ธมฺมา อปริยาปนฺนา? มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อปริยาปนฺนาฯ</p>


<p> กตเม ธมฺมา นิยฺยานิกา? จตฺตาโร มคฺคา อปริยาปนฺนา – อิเม ธมฺมา นิยฺยานิกาฯ</p>


<p> กตเม ธมฺมา อนิยฺยานิกา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา อนิยฺยานิกาฯ</p>


<p> กตเม  ธมฺมา นิยตา? ปญฺจ กมฺมานิ อานนฺตริกานิ, ยา  จ มิจฺฉาทิฎฺฐิ นิยตา, จตฺตาโร มคฺคา อปริยาปนฺนา – อิเม ธมฺมา นิยตาฯ</p>


<p> กตเม ธมฺมา อนิยตา? เต ธเมฺม ฐเปตฺวา อวเสสา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา อนิยตาฯ</p>


<p> กตเม  ธมฺมา สอุตฺตรา? สาสวา กุสลากุสลาพฺยากตา ธมฺมา กามาวจรา, รูปาวจรา, อรูปาวจรา; รูปกฺขโนฺธ…เป.… วิญฺญาณกฺขโนฺธ – อิเม ธมฺมา สอุตฺตราฯ</p>


<p> กตเม ธมฺมา อนุตฺตรา? อปริยาปนฺนา มคฺคา จ, มคฺคผลานิ จ, อสงฺขตา จ ธาตุ – อิเม ธมฺมา อนุตฺตราฯ</p>


<p> กตเม ธมฺมา สรณา? ตีณิ อกุสลมูลานิ โลโภ, โทโส, โมโห; ตเทกฎฺฐา จ  กิเลสา, ตํสมฺปยุโตฺต เวทนากฺขโนฺธ…เป.… วิญฺญาณกฺขโนฺธ, ตํสมุฎฺฐานํ กายกมฺมํ, วจีกมฺมํ, มโนกมฺมํ – อิเม ธมฺมา สรณาฯ</p>


<p> กตเม ธมฺมา อรณา? กุสลาพฺยากตา ธมฺมา กามาวจรา, รูปาวจรา, อรูปาวจรา, อปริยาปนฺนา; เวทนากฺขโนฺธ…เป.… วิญฺญาณกฺขโนฺธ, สพฺพญฺจ รูปํ, อสงฺขตา จ ธาตุ – อิเม ธมฺมา อรณาฯ</p>

</p>


<h2>สุตฺตนฺติกทุกนิเกฺขปํ</h2>
<p> กตเม ธมฺมา วิชฺชาภาคิโน? วิชฺชาย สมฺปยุตฺตกา ธมฺมา – อิเม ธมฺมา วิชฺชาภาคิโนฯ</p>


<p> กตเม ธมฺมา อวิชฺชาภาคิโน? อวิชฺชาย  สมฺปยุตฺตกา ธมฺมา – อิเม ธมฺมา อวิชฺชาภาคิโนฯ</p>


<p> กตเม ธมฺมา วิชฺชูปมา? เหฎฺฐิเมสุ ตีสุ อริยมเคฺคสุ ปญฺญา – อิเม ธมฺมา วิชฺชูปมาฯ</p>


<p> กตเม ธมฺมา วชิรูปมา? อุปริฎฺฐิเม  อรหตฺตมเคฺค ปญฺญา – อิเม ธมฺมา วชิรูปมาฯ</p>


<p> กตเม ธมฺมา พาลา? อหิรีกญฺจ อโนตฺตปฺปญฺจ – อิเม ธมฺมา พาลาฯ สเพฺพปิ อกุสลา ธมฺมา พาลาฯ</p>


<p> กตเม   ธมฺมา ปณฺฑิตา? หิรี จ โอตฺตปฺปญฺจ – อิเม ธมฺมา ปณฺฑิตาฯ สเพฺพปิ กุสลา ธมฺมา ปณฺฑิตาฯ</p>


<p> กตเม ธมฺมา กณฺหา? อหิรีกญฺจ อโนตฺตปฺปญฺจ – อิเม ธมฺมา กณฺหาฯ สเพฺพปิ อกุสลา ธมฺมา กณฺหาฯ</p>


<p> กตเม ธมฺมา สุกฺกา? หิรี จ โอตฺตปฺปญฺจ – อิเม ธมฺมา สุกฺกา? สเพฺพปิ กุสลา ธมฺมา สุกฺกาฯ</p>


<p> กตเม ธมฺมา ตปนียา? กายทุจฺจริตํ, วจีทุจฺจริตํ, มโนทุจฺจริตํ – อิเม ธมฺมา ตปนียาฯ สเพฺพปิ อกุสลา ธมฺมา ตปนียาฯ</p>


<p> กตเม ธมฺมา อตปนียา? กายสุจริตํ, วจีสุจริตํ, มโนสุจริตํ – อิเม ธมฺมา อตปนียาฯ สเพฺพปิ กุสลา ธมฺมา อตปนียาฯ</p>


<p> กตเม ธมฺมา อธิวจนา? ยา เตสํ เตสํ ธมฺมานํ สงฺขา สมญฺญา ปญฺญตฺติ โวหาโร นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป – อิเม ธมฺมา อธิวจนาฯ สเพฺพว ธมฺมา อธิวจนปถาฯ</p>


<p> กตเม  ธมฺมา นิรุตฺติ? ยา เตสํ เตสํ ธมฺมานํ สงฺขา สมญฺญา ปญฺญตฺติ โวหาโร นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป – อิเม ธมฺมา นิรุตฺติฯ สเพฺพว ธมฺมา นิรุตฺติปถาฯ</p>


<p> กตเม ธมฺมา ปญฺญตฺติ? ยา เตสํ เตสํ ธมฺมานํ สงฺขา สมญฺญา ปญฺญตฺติ โวหาโร นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป – อิเม ธมฺมา ปญฺญตฺติฯ สเพฺพว ธมฺมา ปญฺญตฺติปถาฯ</p>


<p> ตตฺถ  กตมํ นามํ? เวทนากฺขโนฺธ, สญฺญากฺขโนฺธ, สงฺขารกฺขโนฺธ, วิญฺญาณกฺขโนฺธ, อสงฺขตา จ ธาตุ – อิทํ วุจฺจติ นามํฯ</p>


<p> ตตฺถ  กตมํ รูปํ? จตฺตาโร จ มหาภูตา, จตุนฺนญฺจ มหาภูตานํ อุปาทาย รูปํ – อิทํ วุจฺจติ รูปํฯ</p>


<p> ตตฺถ กตมา อวิชฺชา? ยํ อญฺญาณํ อทสฺสนํ…เป.… อวิชฺชาลงฺคี โมโห อกุสลมูลํ – อยํ วุจฺจติ อวิชฺชาฯ</p>


<p> ตตฺถ  กตมา ภวตณฺหา? โย ภเวสุ ภวฉโนฺท…เป.… ภวโชฺฌสานํ – อยํ วุจฺจติ ภวตณฺหาฯ</p>


<p> ตตฺถ กตมา ภวทิฎฺฐิ? ภวิสฺสติ อตฺตา จ โลโก จาติ, ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ ภวทิฎฺฐิฯ</p>


<p> ตตฺถ กตมา วิภวทิฎฺฐิ? น ภวิสฺสติ อตฺตา จ โลโก จาติ, ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ วิภวทิฎฺฐิฯ</p>


<p> ตตฺถ  กตมา สสฺสตทิฎฺฐิ? สสฺสโต อตฺตา จ โลโก จาติ, ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ สสฺสตทิฎฺฐิฯ</p>


<p> ตตฺถ กตมา อุเจฺฉททิฎฺฐิ? อุจฺฉิชฺชิสฺสติ อตฺตา จ โลโก จาติ, ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ อุเจฺฉททิฎฺฐิฯ</p>


<p> ตตฺถ กตมา อนฺตวา ทิฎฺฐิ? อนฺตวา อตฺตา จ โลโก จาติ, ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ อนฺตวา ทิฎฺฐิฯ</p>


<p> ตตฺถ  กตมา อนนฺตวา ทิฎฺฐิ? อนนฺตวา อตฺตา จ โลโก จาติ, ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ อนนฺตวา ทิฎฺฐิฯ</p>


<p> ตตฺถ กตมา ปุพฺพนฺตานุทิฎฺฐิ? ปุพฺพนฺตํ อารพฺภ ยา อุปฺปชฺชติ ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ ปุพฺพนฺตานุทิฎฺฐิฯ</p>


<p> ตตฺถ กตมา อปรนฺตานุทิฎฺฐิ? อปรนฺตํ อารพฺภ ยา อุปฺปชฺชติ ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ อปรนฺตานุทิฎฺฐิฯ</p>


<p> ตตฺถ กตมํ อหิริกํ? ยํ น หิรียติ หิริยิตเพฺพน, น หิรียติ ปาปกานํ อกุสลานํ ธมฺมานํ สมาปตฺติยา – อิทํ วุจฺจติ อหิริกํฯ</p>


<p> ตตฺถ กตมํ อโนตฺตปฺปํ? ยํ  น โอตฺตปฺปติ โอตฺตปฺปิตเพฺพน, น โอตฺตปฺปติ ปาปกานํ อกุสลานํ ธมฺมานํ สมาปตฺติยา – อิทํ วุจฺจติ อโนตฺตปฺปํฯ</p>


<p> ตตฺถ   กตมา หิรี? ยํ หิรียติ หิริยิตเพฺพน, หิรียติ ปาปกานํ อกุสลานํ ธมฺมานํ สมาปตฺติยา – อยํ วุจฺจติ หิรีฯ</p>


<p> ตตฺถ กตมํ โอตฺตปฺปํ? ยํ โอตฺตปฺปติ โอตฺตปฺปิตเพฺพน, โอตฺตปฺปติ ปาปกานํ อกุสลานํ ธมฺมานํ สมาปตฺติยา – อิทํ วุจฺจติ โอตฺตปฺปํฯ</p>


<p> ตตฺถ กตมา โทวจสฺสตา? สหธมฺมิเก วุจฺจมาเน โทวจสฺสายํ โทวจสฺสิยํ โทวจสฺสตา วิปฺปฎิกูลคฺคาหิตา วิปจฺจนีกสาตตา อนาทริยํ อนาทรตา อคารวตา อปฺปฎิสฺสวตา – อยํ วุจฺจติ โทวจสฺสตาฯ</p>


<p> ตตฺถ กตมา ปาปมิตฺตตา? เย เต ปุคฺคลา อสฺสทฺธา ทุสฺสีลา อปฺปสฺสุตา มจฺฉริโน ทุปฺปญฺญา, ยา เตสํ เสวนา นิเสวนา สํเสวนา ภชนา สมฺภชนา ภตฺติ สมฺภตฺติ ตํสมฺปวงฺกตา – อยํ วุจฺจติ ปาปมิตฺตตาฯ</p>


<p> ตตฺถ  กตมา โสวจสฺสตา? สหธมฺมิเก วุจฺจมาเน โสวจสฺสายํ โสวจสฺสิยํ โสวจสฺสตา อปฺปฎิกูลคฺคาหิตา อวิปจฺจนีกสาตตา สคารวตา สาทริยํ สาทรตา สปฺปฎิสฺสวตา – อยํ วุจฺจติ โสวจสฺสตาฯ</p>


<p> ตตฺถ กตมา กลฺยาณมิตฺตตา? เย เต ปุคฺคลา สทฺธา สีลวโนฺต พหุสฺสุตา จาควโนฺต ปญฺญวโนฺต, ยา เตสํ เสวนา นิเสวนา สํเสวนา ภชนา สมฺภชนา ภตฺติ สมฺภตฺติ ตํสมฺปวงฺกตา – อยํ วุจฺจติ กลฺยาณมิตฺตตาฯ</p>


<p> ตตฺถ กตมา อาปตฺติกุสลตา? ปญฺจปิ อาปตฺติกฺขนฺธา อาปตฺติโย, สตฺตปิ อาปตฺติกฺขนฺธา อาปตฺติโยฯ ยา ตาสํ อาปตฺตีนํ อาปตฺติกุสลตา  ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ อาปตฺติกุสลตาฯ</p>


<p> ตตฺถ กตมา อาปตฺติวุฎฺฐานกุสลตา? ยา ตาหิ อาปตฺตีหิ วุฎฺฐานกุสลตา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ อาปตฺติวุฎฺฐานกุสลตาฯ</p>


<p> ตตฺถ  กตมา สมาปตฺติกุสลตา? อตฺถิ  สวิตกฺกสวิจารา สมาปตฺติ, อตฺถิ อวิตกฺกวิจารมตฺตา สมาปตฺติ, อตฺถิ อวิตกฺกอวิจารา สมาปตฺติฯ ยา ตาสํ สมาปตฺตีนํ สมาปตฺติกุสลตา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ สมาปตฺติกุสลตาฯ</p>


<p> ตตฺถ กตมา สมาปตฺติวุฎฺฐานกุสลตา? ยา ตาหิ สมาปตฺตีหิ วุฎฺฐานกุสลตา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ สมาปตฺติวุฎฺฐานกุสลตาฯ</p>


<p> ตตฺถ กตมา ธาตุกุสลตา? อฎฺฐารส ธาตุโย จกฺขุธาตุ รูปธาตุ จกฺขุวิญฺญาณธาตุ, โสตธาตุ สทฺทธาตุ โสตวิญฺญาณธาตุ, ฆานธาตุ คนฺธธาตุ ฆานวิญฺญาณธาตุ, ชิวฺหาธาตุ รสธาตุ ชิวฺหาวิญฺญาณธาตุ, กายธาตุ โผฎฺฐพฺพธาตุ กายวิญฺญาณธาตุ, มโนธาตุ ธมฺมธาตุ  มโนวิญฺญาณธาตุฯ ยา ตาสํ ธาตูนํ ธาตุกุสลตา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ธาตุกุสลตาฯ</p>


<p> ตตฺถ กตมา มนสิการกุสลตา? ยา ตาสํ ธาตูนํ มนสิการกุสลตา ปญฺญา ปชานนา…เป.… อโมโห ธมฺมวิจโย  สมฺมาทิฎฺฐิ – อยํ วุจฺจติ มนสิการกุสลตาฯ</p>


<p> ตตฺถ กตมา อายตนกุสลตา? ทฺวาทสายตนานิ – จกฺขายตนํ, รูปายตนํ, โสตายตนํ, สทฺทายตนํ, ฆานายตนํ, คนฺธายตนํ, ชิวฺหายตนํ, รสายตนํ, กายายตนํ, โผฎฺฐพฺพายตนํ, มนายตนํ, ธมฺมายตนํฯ ยา เตสํ อายตนานํ อายตนกุสลตา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ อายตนกุสลตาฯ</p>


<p> ตตฺถ กตมา ปฎิจฺจสมุปฺปาทกุสลตา? อวิชฺชาปจฺจยา สงฺขารา, สงฺขารปจฺจยา วิญฺญาณํ, วิญฺญาณปจฺจยา นามรูปํ, นามรูปปจฺจยา สฬายตนํ, สฬายตนปจฺจยา ผโสฺส, ผสฺสปจฺจยา เวทนา, เวทนาปจฺจยา ตณฺหา, ตณฺหาปจฺจยา อุปาทานํ, อุปาทานปจฺจยา ภโว, ภวปจฺจยา ชาติ, ชาติปจฺจยา ชรามรณํ โสกปริเทวทุกฺขโทมนสฺสุปายาสา สมฺภวนฺติ; เอวเมตสฺส  เกวลสฺส ทุกฺขกฺขนฺธสฺส สมุทโย โหตีติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ปฎิจฺจสมุปฺปาทกุสลตาฯ</p>


<p> ตตฺถ  กตมา ฐานกุสลตา? เย เย ธมฺมา เยสํ เยสํ ธมฺมานํ เหตู ปจฺจยา อุปฺปาทาย  ตํ ตํ ฐานนฺติ, ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ฐานกุสลตาฯ</p>


<p> ตตฺถ กตมา อฎฺฐานกุสลตา? เย เย ธมฺมา เยสํ เยสํ ธมฺมานํ น เหตู น ปจฺจยา อุปฺปาทาย ตํ ตํ อฎฺฐานนฺติ, ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ  – อยํ วุจฺจติ อฎฺฐานกุสลตาฯ</p>


<p> ตตฺถ  กตโม อชฺชโว? ยา อชฺชวตา อชิมฺหตา อวงฺกตา อกุฎิลตา – อยํ วุจฺจติ อชฺชโวฯ</p>


<p> ตตฺถ กตโม มทฺทโว? ยา มุทุตา มทฺทวตา อกกฺขฬตา อกถินตา นีจจิตฺตตา – อยํ วุจฺจติ มทฺทโวฯ</p>


<p> ตตฺถ กตมา ขนฺติ? ยา ขนฺติ ขมนตา อธิวาสนตา อจณฺฑิกฺกํ อนสุโรโป อตฺตมนตา จิตฺตสฺส – อยํ วุจฺจติ ขนฺติฯ</p>


<p> ตตฺถ กตมํ โสรจฺจํ? โย กายิโก อวีติกฺกโม, วาจสิโก อวีติกฺกโม, กายิกวาจสิโก อวีติกฺกโม – อิทํ วุจฺจติ โสรจฺจํฯ สโพฺพปิ สีลสํวโร โสรจฺจํฯ</p>


<p> ตตฺถ กตมํ สาขลฺยํ? ยา สา วาจา อณฺฑกา กกฺกสา ปรกฎุกา ปราภิสชฺชนี โกธสามนฺตา อสมาธิสํวตฺตนิกา, ตถารูปิํ วาจํ ปหาย ยา สา วาจา เนฬา กณฺณสุขา เปมนียา หทยงฺคมา โปรี พหุชนกนฺตา พหุชนมนาปา ตถารูปิํ วาจํ ภาสิตา โหติ; ยา ตตฺถ สณฺหวาจตา สขิลวาจตา อผรุสวาจตา – อิทํ วุจฺจติ สาขลฺยํฯ</p>


<p> ตตฺถ  กตโม ปฎิสนฺถาโร? เทฺว ปฎิสนฺถารา – อามิสปฎิสนฺถาโร จ ธมฺมปฎิสนฺถาโร จฯ อิเธกโจฺจ ปฎิสนฺถารโก โหติ อามิสปฎิสนฺถาเรน วา ธมฺมปฎิสนฺถาเรน วา – อยํ วุจฺจติ ปฎิสนฺถาโรฯ</p>


<p> ตตฺถ กตมา อินฺทฺริเยสุ อคุตฺตทฺวารตา? อิเธกโจฺจ จกฺขุนา  รูปํ ทิสฺวา นิมิตฺตคฺคาหี โหติ อนุพฺยญฺชนคฺคาหีฯ ยตฺวาธิกรณเมนํ จกฺขุนฺทฺริยํ  อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย น ปฎิปชฺชติ, น รกฺขติ จกฺขุนฺทฺริยํ, จกฺขุนฺทฺริเย น สํวรํ อาปชฺชติฯ โสเตน สทฺทํ สุตฺวา…เป.… ฆาเนน คนฺธํ ฆายิตฺวา…เป.… ชิวฺหาย รสํ สายิตฺวา…เป.… กาเยน โผฎฺฐพฺพํ ผุสิตฺวา…เป.… มนสา ธมฺมํ วิญฺญาย นิมิตฺตคฺคาหี โหติ อนุพฺยญฺชนคฺคาหีฯ ยตฺวาธิกรณเมนํ  มนินฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย น ปฎิปชฺชติ, น รกฺขติ มนินฺทฺริยํ, มนินฺทฺริเย น สํวรํ อาปชฺชติฯ ยา อิเมสํ ฉนฺนํ อินฺทฺริยานํ อคุตฺติ อโคปนา อนารโกฺข อสํวโร – อยํ วุจฺจติ อินฺทฺริเยสุ อคุตฺตทฺวารตาฯ</p>


<p> ตตฺถ กตมา โภชเน อมตฺตญฺญุตา? อิเธกโจฺจ อปฺปฎิสงฺขา อโยนิโส อาหารํ อาหาเรติ ทวาย มทาย มณฺฑนาย วิภูสนายฯ ยา ตตฺถ อสนฺตุฎฺฐิตา อมตฺตญฺญุตา อปฺปฎิสงฺขา โภชเน – อยํ วุจฺจติ โภชเน อมตฺตญฺญุตาฯ</p>


<p> ตตฺถ กตมา อินฺทฺริเยสุ คุตฺตทฺวารตา? อิเธกโจฺจ จกฺขุนา รูปํ ทิสฺวา น นิมิตฺตคฺคาหี โหติ น อนุพฺยญฺชนคฺคาหีฯ ยตฺวาธิกรณเมนํ จกฺขุนฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย ปฎิปชฺชติ, รกฺขติ จกฺขุนฺทฺริยํ, จกฺขุนฺทฺริเย สํวรํ อาปชฺชติฯ โสเตน สทฺทํ สุตฺวา…เป.…  ฆาเนน คนฺธํ ฆายิตฺวา…เป.… ชิวฺหาย รสํ สายิตฺวา…เป.… กาเยน โผฎฺฐพฺพํ ผุสิตฺวา…เป.… มนสา ธมฺมํ วิญฺญาย น นิมิตฺตคฺคาหี โหติ นานุพฺยญฺชนคฺคาหีฯ ยตฺวาธิกรณเมนํ มนินฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย ปฎิปชฺชติ, รกฺขติ มนินฺทฺริยํ, มนินฺทฺริเย สํวรํ อาปชฺชติฯ ยา อิเมสํ ฉนฺนํ อินฺทฺริยานํ คุตฺติ โคปนา อารโกฺข สํวโร – อยํ วุจฺจติ อินฺทฺริเยสุ คุตฺตทฺวารตาฯ</p>


<p> ตตฺถ  กตมา โภชเน มตฺตญฺญุตา? อิเธกโจฺจ ปฎิสงฺขา โยนิโส อาหารํ อาหาเรติ – เนว ทวาย น มทาย น มณฺฑนาย น วิภูสนาย ยาวเทว อิมสฺส กายสฺส ฐิติยา ยาปนาย วิหิํสูปรติยา พฺรหฺมจริยานุคฺคหาย , อิติ ปุราณญฺจ เวทนํ ปฎิหงฺขามิ, นวญฺจ เวทนํ น อุปฺปาเทสฺสามิ, ยาตฺรา จ เม ภวิสฺสติ อนวชฺชตา จ ผาสุวิหาโร จาติฯ ยา ตตฺถ สนฺตุฎฺฐิตา มตฺตญฺญุตา ปฎิสงฺขา โภชเน – อยํ วุจฺจติ โภชเน มตฺตญฺญุตาฯ</p>


<p> ตตฺถ กตมํ มุฎฺฐสจฺจํ? ยา อสติ อนนุสฺสติ อปฺปฎิสฺสติ อสติ อสรณตา อธารณตา ปิลาปนตา สมฺมุสนตา – อิทํ วุจฺจติ มุฎฺฐสจฺจํฯ</p>


<p> ตตฺถ  กตมํ อสมฺปชญฺญํ? ยํ อญฺญาณํ อทสฺสนํ…เป.… อวิชฺชาลงฺคี โมโห อกุสลมูลํ – อิทํ วุจฺจติ อสมฺปชญฺญํฯ</p>


<p> ตตฺถ กตมา สติ? ยา สติ อนุสฺสติ ปฎิสฺสติ สติ สรณตา ธารณตา อปิลาปนตา อสมฺมุสนตา สติ สตินฺทฺริยํ สติพลํ  สมฺมาสติ – อยํ วุจฺจติ สติฯ</p>


<p> ตตฺถ กตมํ สมฺปชญฺญํ? ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ สมฺปชญฺญํฯ</p>


<p> ตตฺถ กตมํ ปฎิสงฺขานพลํ? ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ปฎิสงฺขานพลํฯ</p>


<p> ตตฺถ กตมํ ภาวนาพลํ? ยา กุสลานํ ธมฺมานํ อาเสวนา ภาวนา พหุลีกมฺมํ – อิทํ วุจฺจติ ภาวนาพลํฯ สตฺตปิ โพชฺฌงฺคา ภาวนาพลํฯ</p>


<p> ตตฺถ กตโม สมโถ? ยา จิตฺตสฺส ฐิติ…เป.… สมฺมาสมาธิ – อยํ วุจฺจติ สมโถฯ</p>


<p> ตตฺถ กตมา วิปสฺสนา? ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ วิปสฺสนาฯ</p>


<p> ตตฺถ  กตมํ สมถนิมิตฺตํ? ยา จิตฺตสฺส ฐิติ…เป.… สมฺมาสมาธิ – อิทํ วุจฺจติ สมถนิมิตฺตํฯ</p>


<p> ตตฺถ กตมํ ปคฺคาหนิมิตฺตํ? โย เจตสิโก วีริยารโมฺภ…เป.… สมฺมาวายาโม – อิทํ วุจฺจติ ปคฺคาหนิมิตฺตํฯ</p>


<p> ตตฺถ  กตโม ปคฺคาโห? โย  เจตสิโก วีริยารโมฺภ…เป.… สมฺมาวายาโม – อยํ วุจฺจติ ปคฺคาโหฯ</p>


<p> ตตฺถ กตโม อวิเกฺขโป? ยา จิตฺตสฺส ฐิติ…เป.… สมฺมาสมาธิ – อยํ วุจฺจติ อวิเกฺขโปฯ</p>


<p> ตตฺถ กตมา สีลวิปตฺติ? โย กายิโก วีติกฺกโม, วาจสิโก วีติกฺกโม , กายิกวาจสิโก วีติกฺกโม – อยํ วุจฺจติ สีลวิปตฺติฯ สพฺพมฺปิ ทุสฺสิลฺยํ สีลวิปตฺติฯ</p>


<p> ตตฺถ กตมา ทิฎฺฐิวิปตฺติ? นตฺถิ ทินฺนํ, นตฺถิ ยิฎฺฐํ, นตฺถิ หุตํ, นตฺถิ สุกตทุกฺกฎานํ กมฺมานํ ผลํ วิปาโก, นตฺถิ อยํ โลโก, นตฺถิ ปโร โลโก, นตฺถิ มาตา, นตฺถิ ปิตา, นตฺถิ สตฺตา โอปปาติกา, นตฺถิ โลเก สมณพฺราหฺมณา สมฺมคฺคตา สมฺมาปฎิปนฺนา เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตีติः ยา เอวรูปา ทิฎฺฐิ ทิฎฺฐิคตํ…เป.… วิปริยาสคฺคาโห – อยํ วุจฺจติ ทิฎฺฐิวิปตฺติฯ สพฺพาปิ มิจฺฉาทิฎฺฐิ ทิฎฺฐิวิปตฺติฯ</p>


<p> ตตฺถ กตมา สีลสมฺปทา? โย กายิโก อวีติกฺกโม, วาจสิโก อวีติกฺกโม, กายิกวาจสิโก อวีติกฺกโม – อยํ วุจฺจติ สีลสมฺปทาฯ สโพฺพปิ สีลสํวโร สีลสมฺปทาฯ</p>


<p> ตตฺถ กตมา ทิฎฺฐิสมฺปทา? อตฺถิ ทินฺนํ, อตฺถิ ยิฎฺฐํ, อตฺถิ หุตํ, อตฺถิ สุกตทุกฺกฎานํ กมฺมานํ ผลํ วิปาโก, อตฺถิ อยํ โลโก, อตฺถิ ปโร โลโก, อตฺถิ มาตา, อตฺถิ ปิตา, อตฺถิ สตฺตา โอปปาติกา, อตฺถิ โลเก สมณพฺราหฺมณา สมฺมคฺคตา สมฺมาปฎิปนฺนา เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตีติः ยา เอวรูปา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ทิฎฺฐิสมฺปทาฯ สพฺพาปิ สมฺมาทิฎฺฐิ ทิฎฺฐิสมฺปทาฯ</p>


<p> ตตฺถ   กตมา สีลวิสุทฺธิ? โย กายิโก อวีติกฺกโม, วาจสิโก อวีติกฺกโม, กายิกวาจสิโก อวีติกฺกโม – อยํ วุจฺจติ สีลวิสุทฺธิฯ สโพฺพปิ  สีลสํวโร สีลวิสุทฺธิฯ</p>


<p> ตตฺถ กตมา ทิฎฺฐิวิสุทฺธิ? กมฺมสฺสกตญาณํ สจฺจานุโลมิกญาณํ มคฺคสมงฺคิสฺส ญาณํ ผลสมงฺคิสฺส ญาณํฯ</p>


<p>   ติ – ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิฯ</p>


<p> นฺติ – โย เจตสิโก วีริยารโมฺภ…เป.… สมฺมาวายาโมฯ</p>


<p> ติ – ชาติภยํ ชราภยํ พฺยาธิภยํ มรณภยํฯ สํเวชนิยํ  ฐานนฺติ – ชาติ ชรา พฺยาธิ มรณํฯ</p>


<p> นฺติ – อิธ ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ, อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ, อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ, อุปฺปนฺนานํ กุสลานํ ธมฺมานํ ฐิติยา อสโมฺมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติฯ</p>


<p> ติ – ยา กุสลานํ ธมฺมานํ ภาวนาย อสนฺตุฎฺฐสฺส ภิโยฺยกมฺยตาฯ</p>


<p> นฺติ – ยา กุสลานํ ธมฺมานํ ภาวนาย สกฺกจฺจกิริยตา  สาตจฺจกิริยตา อฎฺฐิตกิริยตา อโนลีนวุตฺติตา อนิกฺขิตฺตฉนฺทตา อนิกฺขิตฺตธุรตา อาเสวนา  ภาวนา พหุลีกมฺมํฯ</p>


<p> ติ  – ติโสฺส วิชฺชา – ปุเพฺพนิวาสานุสฺสติ ญาณํ วิชฺชา, สตฺตานํ จุตูปปาเต ญาณํ วิชฺชา, อาสวานํ ขเย ญาณํ วิชฺชาฯ</p>


<p> ติ – เทฺว วิมุตฺติโย – จิตฺตสฺส  อธิมุตฺติ, นิพฺพานญฺจฯ</p>


<p> นฺติ – มคฺคสมงฺคิสฺส ญาณํฯ</p>


<p> นฺติ – ผลสมงฺคิสฺส ญาณํฯ</p>

</p>





