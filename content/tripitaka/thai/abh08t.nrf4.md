<h1>๕. ปญฺจโม ปริเจฺฉโท</h1>
<h3>ภูมิปุคฺคลจิตฺตุปฺปตฺตินิเทฺทสวณฺณนา</h3>
<ol>
<li>
  
อิโต ปรํ ปวกฺขามิ, พุทฺธิวุทฺธิกรํ นยํ;  
  
จิตฺตานํ ภูมิสุปฺปตฺติํ, ปุคฺคลานํ วเสน จฯ  
</li>
  
<p>อหํ  อิโต ปรํ  มติวทฺธิกรํ นยํ  เทเสสฺสามิฯ  ภูมีสุ จิตฺตานํ อุปฺปตฺติํ, ปุคฺคลานํ วเสน ภูมีสุ จิตฺตานํ อุปฺปตฺติญฺจ ปวกฺขามิฯ
</ol></p>


<p>    ติโสฺส จ อปายภูมิโย โหนฺติ,  เตสํ เทวมนุสฺสติรจฺฉานเปตนิรยคตีนํ วเสน ปญฺจ คติโย  ทสฺสิตา ภควตาฯ  ปน กามรูปารูปภววเสน ตโย สตฺถุนา  ทสฺสิตาฯ</p>


<p>  เตสุ ตีสุ ภเวสุ ติํส เอว ภูมิโย โหนฺติ,  ภูมีสุ อุปฺปนฺนา ปุคฺคลา ติํส เอว โหนฺติ, เอตาสุ ภูมีสุ อุปฺปนฺนา สเพฺพ จ ปน ปุคฺคลา ปฎิสนฺธิกจิตฺตานํ วเสน เอกูนวีสติ โหนฺติฯ  เอสา ปฎิสนฺธิ จ นาม  ทฺวิปฺปการา  สตฺถุนา กถิตาฯ</p>


<p> อจิตฺตกา ปฎิสนฺธิ, สจิตฺตกา ปฎิสนฺธิ จ อิติ ทุวิธา ปฎิสนฺธิ โหติ, อสญฺญิพฺรหฺมานํ ปฎิสนฺธิ  รูปปฎิสนฺธิ โหติฯ  รูปปฎิสนฺธิโต เสสา  สจิตฺตกปฎิสนฺธิ  ปณฺฑิเตน ชานิตพฺพาฯ  สจิตฺตกา ปฎิสนฺธิ เอกูนวีสติ โหติฯ</p>


<p>  สจิตฺตกปฎิสนฺธิวเสน เอว วีสติ ปุคฺคลา โหนฺติฯ  อิมสฺมิํ จิตฺตาธิกาเร จิตฺตาธิการตฺตา อจิตฺตกปฎิสนฺธิ รูปปฎิสนฺธิ  น จ กถิตา มยาฯ</p>


<p>  อเหตุกทฺวิเหตุกติเหตุกา อิติ  ติปฺปการา ปุคฺคลา   ภเวยฺยุํฯ อริยา ปน ปุคฺคลา อฎฺฐ  เอวํ อิมินา มยา วุตฺตปฺปกาเรน  ปุคฺคลา เอกาทส  กถิตา ภควตาฯ</p>


<p>  ติํสภูมีสุ จิตฺตานํ อุปฺปตฺติํ เอเตสํ ปน สเพฺพสํ ปุคฺคลานํ ปเภทโต ภูมีสุ จิตฺตานํ อุปฺปตฺติญฺจ  คณฺหนฺตสฺส มม วจนํ  ตุเมฺห ชานาถ สุณาถฯ</p>


<p> ตีสุ ภูมีสุ กติ จิตฺตานิ ชายนฺติ?  มยฺหํ  ตานิ จิตฺตานิ ตฺวํ กเถหิ, สพฺพาสุ ภูมีสุ จุทฺทส เอว จิตฺตานิฯ ตํ ยถา –</p>


<p>
โวฎฺฐพฺพํ  
กามปุญฺญญฺจ, วิยุตฺตานิ จ ทิฎฺฐิยา;  
  
อุทฺธจฺจสหิตเญฺจว, โหนฺติ สพฺพตฺถ จุทฺทสฯ  
</p>
  
<p>  วีสติ จิตฺตานิ กาเมเยว ภเว  สพฺพสฺมิํ กาเล  ภเวยฺยุนฺติฯ ตํ ยถา –</p>


<p>
กาเม อฎฺฐ มหาปากา, โทมนสฺสทฺวยมฺปิ จ;  
  
ตถา ฆานาทิวิญฺญาณตฺตยํ ปากา อปุญฺญชาฯ  
</p>
  
<p>นฺติ กุสลวิปากฆานาทิตฺตยํฯ  อกุสลโต ชาตา อเหตุกา สตฺต วิปากาฯ  ปญฺจ จิตฺตานิ รูปภเวเยว ภวนฺติฯ  จตฺตาริ จิตฺตานิ อรูปีสุเยว โหนฺติฯ ตํ ยถา –</p>


<p>
รูเปว รูปปากา วารุปฺปปากา อรูปิสุ;  
  
นว มหคฺคตา ปากา, รูปารูเปว ชายเรฯ  
</p>
  
<p> กามรูปภเวเสฺวว  จิตฺตานิ ภวนฺติฯ</p>


<p>ตํ  ยถา –</p>


<p>
ปุญฺญรูปานิ ปเญฺจว, ปุญฺญชํ สมฺปฎิจฺฉนํ;  
  
จกฺขุโสตทฺวยํ ปุญฺญปากํ สนฺตีรณทฺวยํฯ  
</p>
  
<p>
ปุญฺญปากํ หสิตุปฺปาทมโนธาตุกฺริยาปิ จ;  
  
อฎฺฐารสาทิมเคฺคน, ปญฺจ รูปกฺริยาปิ จ;  
  
กามรูปภเวเสฺวว, เอตาเนว สทา สิยุํฯ  
</p>
  
<p> เทฺวจตฺตาลีส จิตฺตานิ โหนฺติฯ ตํ ยถา –</p>


<p>
ปฎิฆทฺวยวชฺชิตานิ  
, อปุญฺญานิ ทเสว จ;  
  
มหาปุญฺญานิ อเฎฺฐว, โวฎฺฐพฺพนกฺริยานิ จฯ  
</p>
  
<p>
ปุญฺญารุปฺปานิ จตฺตาริ, อารุปฺปกิริยานิ จ;  
  
กนิฎฺฐมคฺควชฺชานิ, สตฺต โลกุตฺตรานิ จ;  
  
เทฺวจตฺตาลีส จิตฺตานิ, โหนฺติ ตีสุ ภเวสุปิฯ  
</p>
  
<p>  จตโสฺส อปายภูมิโย ฐเปตฺวา วเชฺชตฺวา อปายโต เสสานํ สเพฺพสํ ปุคฺคลานํ ฉพฺพีสภูมีสุ เตรส เอว จิตฺตานิ โหนฺติฯ ตํ ยถา –</p>


<p>
จตุตฺถารูปาวจรํ, อนาคามิผลาทโย;  
  
มหากฺริยา จ ชายนฺติ, เตรสาปายวชฺชิตาฯ  
</p>
  
<p>ติ -สเทฺทน หิ อรหตฺตผลานิ คหิตานิฯ</p>


<p>  จตโสฺส อรูปภูมิโย ฐเปตฺวา เสสาสุ  อปรานิ  จิตฺตานิ ชายนฺติฯ ตํ ยถา –</p>


<p>
มโนธาตุกฺริยเญฺจว  
, ปุญฺญชํ สมฺปฎิจฺฉนํ;  
  
จกฺขุโสตทฺวยํ ปุญฺญปากํ สนฺตีรณทฺวยํ;  
  
เฉว จิตฺตานิ ชายนฺติ, ตถา อุปริวชฺชิเตฯ  
</p>
  
<p>  ปญฺจ ภูมิโย ฐเปตฺวา ปญฺจวีสติภูมีสุ ปญฺจ จิตฺตานิ ชายนฺติฯ ตํ ยถา –</p>


<p>
ทิฎฺฐิยา สมฺปยุตฺตานํ, วิจิกิจฺฉายุตํ ตถา;  
  
ปญฺจ สพฺพตฺถ ชายนฺติ, สุทฺธาวาสวิวชฺชิเตฯ  
</p>
  
<ol>
<li>
  
อปรานิ  
  
  
ทุเว โหนฺติ, ปญฺจวีสติภูมิสุ;  
  
ฐเปตฺวา เนวสญฺญญฺจ, จตโสฺสปายภูมิโยฯ  
</li>
  
<p>จตโสฺสปายภูมิโย เนวสญฺญานาสญฺญญฺจ ฐเปตฺวาเยว ปญฺจวีสติภูมีสุ อปรานิ  จิตฺตานิ โหนฺติฯ ตํ ยถา –
</ol></p>


<p>
ฐเปตฺวา เนวสญฺญญฺจ, จตโสฺสปายภูมิโย;  
  
เสสาสุ ตติยารุปฺปชวนํ ชายติ ทฺวยํฯ  
</p>
  
<p>  จตโสฺสปายภูมิโย อากิญฺจญฺญญฺจ เนวสญฺญญฺจ ฐเปตฺวา เสสาสุ จตุวีสติภูมีสุ เทฺวปิ จิตฺตานิ ชายนฺติฯ ตํ ยถา –</p>


<p>
จตุตฺถตติยารุปฺปํ, ฐเปตฺวาปายภูมิโย;  
  
เสสาสุ ทุติยารุปฺป-ชวนํ ชายติ ทฺวยํฯ  
</p>
  
<p>  จตโสฺส อปายภูมิโย ติโสฺส อุปริ อรูปภูมิโย  ฉเฑฺฑตฺวา เสสาสุ เตวีสติภูมีสุ เทฺวเยว ปน จิตฺตานิ โหนฺติฯ ตํ ยถา –</p>


<p>
อปายภูมิโย  
หิตฺวา, ติโสฺสจารุปฺปภูมิโย;  
  
เสสาสุ ปฐมารุปฺปํ, ชวนทฺวยํ ชายติฯ  
</p>
  
<p>  อฎฺฐ ภูมิโย ฐเปตฺวา เสสาสุ พาวีสติภูมีสุ เอกาทสวิธํ จิตฺตํ โหติฯ ตํ ยถา –</p>


<p>
สพฺพํ รูปญฺจ วิปากํ, ฐเปตฺวา สิตมานสํ;  
  
เอกาทเสว ชายติ, อปายารูปวชฺชิเตฯ  
</p>
  
<p>    นว ภูมิโย ฐเปตฺวา เสสาสุ เอกวีสาสุ ภูมีสุ นิจฺจมฺปิ  เอว มานสา โหนฺติฯ ตํ ยถา –</p>


<p>
โสตาปตฺติผลเญฺจว, สกทาคามิผลมฺปิ จ;  
  
สกทาคามิมโคฺค จ, ฐเปตฺวาปายสุทฺธเก;  
  
อนาคามิมโคฺค เจว, เอกวีสาสุ โหนฺติ หิฯ  
</p>
  
<p>  สุทฺธาวาสอปายารุปฺปภูมิโย ฐเปตฺวา อวเสสาสุ สตฺตรสสุ ภูมีสุ เอกํ จิตฺตํ ชายติฯ ตํ ยถา –</p>


<p>
สุทฺธาวาเส อปาเย จ, ฐเปตฺวารุปฺปภูมิโย;  
  
อาทิมโคฺค เอโก โหติ, สตฺตรสสุ ภูมิสุฯ  
</p>
  
<ol>
<li>
  
ทฺวาทเสว ตุ ชายเนฺต, เอกาทสสุ ภูมิสุ;  
  
ฐเปตฺวา ปน สพฺพาปิ, ภูมิโย หิ มหคฺคตาฯ –  
</li>
  
<p>เอกูนวีสติภูมิโย ฐเปตฺวา เสสาสุ เอกาทสสุ ภูมีสุ ทฺวาทส จิตฺตานิ ชายนฺติฯ ตํ ยถา –
</ol></p>


<p>
โทมนสฺสทฺวยาปุญฺญปากา สตฺต จ ปุญฺญชํ;  
  
ฆานาทิตฺตยํ เสสาสุ, หิตฺวา สพฺพา มหคฺคตาฯ  
</p>
  
<p>   วเสน จ มนุสฺสานํ วเสน จ สตฺตสุ กามาวจร อฎฺฐ จิตฺตานิ สพฺพทา ชายนฺติฯ ตํ ยถา –</p>


<p>
กาเม เทวมนุสฺสานํ, มหาปากานิ ชายเร;  
  
สทา สตฺตสุ เอตานิ, หิตฺวา เตวีส ภูมิโยฯ  
</p>
  
<p>  ,  เอโก ปญฺจมชฺฌานวิปาโก เวหปฺผลาทีสุ  ชายติฯ จตฺตาริ ปน รูปวิปาก ตีสุ ตีสุ ภูมีสุ ชายนฺติฯ อยเมตฺถาธิปฺปาโย – เอโก ปฐมรูปวิปาโก พฺรหฺมปาริสชฺชพฺรหฺมปุโรหิตมหาพฺรหฺมานํ ตีสุ ภูมีสุ ชายติ, เอโก ทุติยรูปวิปาโก, เอโก ตติยรูปวิปาโก จ ปริตฺตาภาอปฺปมาณาภาอาภสฺสรานํ ตีสุ ภูมีสุ ชายติ, เอโก จตุตฺถรูปวิปาโก ปริตฺตสุภอปฺปมาณสุภสุภกิณฺหานํ ตีสุ ภูมีสุ ชายติฯ</p>


<p>  อรูปาวจรวิปากานํ วเสน จตฺตาริ ปน จิตฺตานิ  เอเกกาสุ ภูมีสุ โหนฺติ, อิติ เอวํ อิมินา มยา วุตฺตปฺปกาเรน สพฺพาสุ ภูมีสุ จิตฺตุปฺปาทํ  ปณฺฑิโต กเถยฺยฯ</p>


<p>  กาเม วีสติ กุสลากุสลา,  เตสํ กุสลากุสลานํ อเหตุกา ปญฺจทส วิปากา อาวชฺชนทฺวยญฺจ  เอวํ อิมินา มยา วุตฺตปฺปกาเรน สตฺตติํส มานสา นรกาทีสุ จตูสุ อปาเยสุปิ ชายเรฯ อวเสสานิ ทฺวิปญฺญาส จิตฺตานิ  กิสฺมิญฺจิ กาเลปิ นุปฺปชฺชนฺติฯ ตํ ยถา –</p>


<p>
ปญฺจทสานิ  
รูเป ตุ, อรูเป ทฺวาทสีริตา;  
  
อฎฺฐ โลกุตฺตราเนว, กามปากา สเหตุกาฯ  
</p>
  
<p>
อฎฺฐ มหากฺริยา เจว, หสิตุปฺปาทมานสํ;  
  
ทฺวิปญฺญาสานิ จิตฺตานิ, อปาเยสุ น ชายเรฯ  
</p>
  
<p>  กามาวจเร เทวมนุสฺสานํ มหคฺคตา นว ปากา เนว ชายนฺติ, อสีติ  มานสา สทา ชายนฺติฯ ตํ ยถา –</p>


<p>
ทฺวาทสากุสลาเนว, กุสลาเนกวีสติ;  
  
สตฺตวีสติ ปากา จ, มหคฺคตวิวชฺชิตาฯ  
</p>
  
<p>
กาเม  
เทวมนุสฺสานํ, กฺริยจิตฺตานิ วีสติ;  
  
โหนฺติ อสีติ จิตฺตานิ, วิเญฺญยฺยานิ วิภาวินาฯ  
</p>
  
<p>  กามาวจเร อฎฺฐ มหาวิปากา โทมนสฺสทฺวยมฺปิ จ ตถา  กุสลวิปากํ อปุญฺญชา สตฺต ปากาฯ  อรูปปากา จ จตฺตาโร รูปาวจรภูมิยํ นตฺถิฯ อยเมตฺถาธิปฺปาโย – รูปาวจรภูมิยํ อฎฺฐ มหาวิปากา กามสุคติสตฺตานํ ทฺวินฺนํ วิปากจิตฺตตฺตา น โหนฺติ, ฌาเนน วิกฺขมฺภิตตฺตา โทมนสฺสทฺวยมฺปิ นตฺถิ, ฆานชิวฺหากายปสาทวิรหิตตฺตา กุสลวิปากํ ฆานาทิตฺตยํ นตฺถิ, อนิฎฺฐารมฺมณานํ อภาวโต สตฺต อกุสลวิปากา จ นตฺถิ, อรูปปากา จ นตฺถิฯ กสฺมา? อรูปานํ วิปากจิตฺตตฺตาฯ  อิเมหิ จตุวีสติจิเตฺตหิ สห  โสตาปตฺติมโคฺค สกทาคามิมโคฺค อนาคามิมโคฺค จ โสตาปตฺติผลสกทาคามิผลานิ จ จตฺตาโร ทิฎฺฐิสํยุตฺตา วิจิกิจฺฉาสํยุตฺตมฺปิ จ จตฺตาโร เหฎฺฐิมา ปากา จ สุทฺธาวาเส  น ลพฺภนฺติฯ อยเมตฺถาธิปฺปาโย – ปุถุชฺชนโสตาปนฺนสกทาคามิปุคฺคลานํ อสาธารณตฺตา สุโทฺธ จ อาวาโส, อถ วา  โฆราติกฺกมฎฺฐิตตฺตา อนาคามิปุคฺคลา สุทฺธา นาม, จตุโรฆติณฺณตฺตา ขีณาสวา สุทฺธา นาม, เตสํ สุทฺธานํ ทฺวินฺนํ อุตฺตมสตฺตานํ อาวาโสติปิ  ตสฺมิํฯ</p>


<p>อยเมตฺถาธิปฺปาโย – สุทฺธาวาเส ปน โสตาปตฺติมคฺคโสตาปตฺติผลสกทาคามิมคฺคสกทาคามิผลอนาคามิมคฺคา น วิชฺชนฺติฯ กสฺมาติ เจ? อนาคามิผลฎฺฐานํเยว ตสฺมิํ อุปฺปชฺชนโต จตฺตาโร ทิฎฺฐิสํยุตฺตา จ วิจิกิจฺฉายุตฺตญฺจ ปญฺจ อกุสลจิตฺตานํ โสตาปเนฺนน วินาสิตตฺตา, อิติ ตสฺมา การณา น ชายนฺติฯ จตฺตาโร เหฎฺฐิมวิปากา เหฎฺฐิมานํ รูปพฺรหฺมานํ วิปากจิตฺตตฺตา นตฺถิฯ เสสานิ เอกปญฺญาส จิตฺตานิ สุทฺธาวาเส ปน ลพฺภนฺติฯ ตํ ยถา –</p>


<p>
ทิฎฺฐิยา วิปฺปยุตฺตานิ, อุทฺธจฺจสหคตํ ตถา;  
  
กามปุญฺญานิ อฎฺฐ จ, รูปปุญฺญานิ ปญฺจ วาฯ  
</p>
  
<p>
อรูปกุสลาเนว, มโคฺค ขีณาสวสฺส จ;  
  
จกฺขุโสตมโนธาตุ, ปุญฺญชา ตีรณา ทุเวฯ  
</p>
  
<p>
ปญฺจมชฺฌานปาโก  
จ, อนาคามิผลาทโย;  
  
สุทฺธาวาเสสุ ลพฺภนฺติ, กฺริยจิตฺตานิ วีสติฯ  
</p>
  
<p> สพฺพานิ รูปาวจรานิ ปญฺจทส จิตฺตานิ, กามธาตุยา  เตวีสติ ฯ</p>


<p>  โทมนสฺสทฺวยญฺจ อาทิมโคฺค จ โสตาปตฺติมโคฺค จ,  ปญฺจทฺวาราวชฺชนหสิตุปฺปาทานิ กิริยานิ จาติ เตจตฺตาลีส จิตฺตานิ อรูปภูมิยํ นตฺถิฯ ปญฺจ รูปาวจรวิปากา รูปีนํ วิปากจิตฺตตฺตา นตฺถิฯ รูปชวนานิ เหฎฺฐิมฌานานํ วิรตฺตตฺตา นตฺถิฯ จกฺขุโสตวิญฺญาณานิ ปุญฺญชานิ ปสาทรหิตตฺตา นตฺถิฯ ฆานาทิวิญฺญาณานิ ปกติยาเยว นตฺถิฯ กุสลวิปากา มโนธาตุ จกฺขาทิคฺคหิตปญฺจารมฺมณตฺตา อรูปานํ ธมฺมารมฺมณตฺตา นตฺถิ, อสติ จกฺขาทิวิญฺญาเณ สา จ ปุญฺญชา มโนธาตุ  ตาย จ อสติยา จกฺขาทิวิญฺญาณมฺปิ นตฺถิเยวฯ กิริยามโนธาตุปิ ปญฺจารมฺมณตฺตาเยว นตฺถิ, หสิตุปฺปาโทปิ รูปกายาภาวา สิตสฺสาภาวา นตฺถิ, ปุเพฺพว ทิฎฺฐสจฺจา อริยา รูปภูมิกา, ตสฺมา อาทิมโคฺคปิ นตฺถิฯ</p>


<p>  อิมินา มยา วุตฺตปฺปกาเรน ภูมิวเสน จิตฺตุปฺปตฺติํ  ธีโร กเถยฺยฯ  เอวํ เอกาทสนฺนํ ปุคฺคลานํ วเสน จิตฺตุปฺปตฺติํ ธีโร  กเถยฺยฯ</p>


<ol>
<li>
  
กุสลากุสลา กาเม,  
  
เตสํ ปากา อเหตุกา;  
  
อาวชฺชนทฺวยญฺจาติ,  
  
สตฺตติํเสว มานสาติฯ –  
</li>
  
<p>อยํ วุตฺตตฺถาฯ
</ol></p>


<p> เอวํ จตูสฺวปายภูมีสุ มนุสฺสภูมิยญฺจาติ  อเหตุกสฺส สตฺตสฺส   อุปฺปชฺชนฺติฯ  อวเสสานิ เทฺวปญฺญาส จิตฺตานิ กทาจิปิ น ชายนฺติ น อุปฺปชฺชนฺติ, ตานิ สรูปโต วุตฺตาเนวฯ</p>


<p>  สตฺตสฺส อุปฺปชฺชเนฺตหิ สตฺตติํสจิเตฺตหิ สห ทุเหตุกา, จตุมหาวิปากา จาติ จตฺตาลีส จิตฺตานิ ตถา เอกกํ ทุเหตุกสฺส สตฺตสฺส ชายนฺติฯ</p>


<p>  สเพฺพ สตฺตวีสติวิธา มหคฺคตา เจว  สเพฺพ อฎฺฐ โลกุตฺตรา เจว จตฺตาโร ติเหตุกวิปากา จ กาเม หสิตุปฺปาโท สเหตุกมหากิริยา จาติ นว กฺริยาปิ เจติ จตฺตาลีสํ ตถา อฎฺฐ จ  สตฺตสฺส น ชายนฺติฯ</p>


<p>อยเมตฺถาธิปฺปาโย  – ทุเหตุโน รูปารูปสมาปตฺติยา อสมตฺถตาย สตฺตวีส มหคฺคตา น ชายนฺติ, มคฺคผลํ อธิคนฺตุํ อสมตฺถตาย อฎฺฐ โลกุตฺตรา น ชายนฺติ, ติเหตุกวิปากา ติเหตุกานํ สตฺตานํ วิปากจิตฺตตฺตา น ชายนฺติ, นว กิริยานิ ขีณาสวานํเยว อุปฺปชฺชมานตฺตา น ชายนฺตีติฯ  ปุถุชฺชนสฺส จตุปญฺญาส มานสา ชายนฺติฯ กตมานิ ตานิ? ทุเหตุกสฺส วุตฺตานิ จตฺตาลีส จิตฺตานิ ตถา เอกญฺจ กามธาตุยํ จตฺตาโร ญาณสมฺปยุตฺตวิปากา รูปารูเปสุ นว ปุญฺญานิ จาติ จตุปญฺญาส มานสา ชายนฺติฯ  ติเหตุโน กามสตฺตสฺส ปญฺจติํส จิตฺตานิ  น ชายนฺติฯ ตํ ยถา –</p>


<p>
อาวชฺชนทฺวยํ หิตฺวา, อฎฺฐารส กฺริยาปิ จ;  
  
นว มหคฺคตา ปากา, อฎฺฐ โลกุตฺตรานิ จฯ  
</p>
  
<p>
กามปุถุชฺชนเสฺสว, ติเหตุปฎิสนฺธิโน;  
  
ปญฺจติํเสว จิตฺตานิ, น ชายนฺติ กทาจิปิฯ  
</p>
  
<p>ติ สตฺตสุ ภูมีสุ ชาตสฺส โสตาปนฺนสฺส  สตฺตสฺส ปญฺญาส จิตฺตานิ ชายนฺติฯ  วจนํ ธีโร  กเถยฺยฯ ตํ ยถา –</p>


<p>
ทิฎฺฐิยา  
วิปฺปยุตฺตานิ, โทมนสฺสทฺวยมฺปิ จ;  
  
อุทฺธจฺจสหิตเญฺจว, กามปุญฺญานิ อฎฺฐ จฯ  
</p>
  
<p>
นว มหคฺคตปุญฺญานิ, อาวชฺชนทฺวยมฺปิ จ;  
  
สเพฺพ กามวิปากา จ, โสตาปตฺติผลมฺปิ จฯ  
</p>
  
<p> โสตาปนฺนสฺส นวติํเสว จิตฺตานิ น อุปฺปชฺชนฺติฯ  วจนํ ธีโร  เทเสยฺยฯ ตํ ยถา –</p>


<p>
อาวชฺชนทฺวยํ หิตฺวา, อฎฺฐารส กฺริยาปิ จ;  
  
นว มหคฺคตา ปากา, สตฺต โลกุตฺตรานิ จฯ  
</p>
  
<p>
ทิฎฺฐิยา  
สมฺปยุตฺตานิ, วิจิกิจฺฉายุตํ ตถา;  
  
นวติํส น ชายนฺติ, โสตาปนฺนสฺส เทหิโนฯ  
</p>
  
<p> ปฐมํ ผลํ ฐเปตฺวา  ปุคฺคลสฺส  จิตฺตานิ อตฺตโน สกทาคามิโน  สกทาคามิผเลน สห สกทาคามิปุคฺคลสฺส สิยุํฯ</p>


<p>  สกทาคามิผลญฺจ หิตฺวา อตฺตโน อนาคามิผเลน สห โสตาปนฺนสฺส สตฺตสฺส วุตฺตานิ ยานิ อฎฺฐจตฺตาลีส จิตฺตานิ อตฺถิ, ตานิ อนาคามิสฺส สตฺตสฺส ชายนฺติฯ  วจนํ ธีโร วินิทฺทิเสฯ</p>


<p>  กาเม สตฺตสุ กามภูมีสุ ชาตสฺส อรหโต ขีณาสวสฺส กติ จิตฺตานิ ชายนฺติ? จตฺตาริ จ จตฺตารีสญฺจ จิตฺตานิ  สตฺตสุ กามภูมีสุ ชาตสฺส อรหโต  ภเวยฺยุํฯ ตํ ยถา –</p>


<p>
เตวีส กามปากานิ, กฺริยจิตฺตานิ วีสติ;  
  
อรหตฺตผเลเนว, กาเม อรหโต สิยุํฯ  
</p>
  
<p>    เตสํ ปุคฺคลานํ สกํ สกํ มคฺคจิตฺตํ  ภเวยฺยฯ  หิ สจฺจํ ตํ มยา วุตฺตํ วจนํฯ  มคฺคา เอกจิตฺตกฺขณาฯ</p>


<p>  ตีสุ เอว ปฐมชฺฌานภูมีสุ ชาตสฺส ปุถุชฺชนสฺส พฺรหฺมุโน ปญฺจติํส เอว จิตฺตานิ ชายนฺติฯ  วจนํ ธีโร  อุจฺจาเรยฺยฯ ตํ ยถา –</p>


<p>
โทมนสฺสทฺวยํ หิตฺวา, อปุญฺญานิ ทเสว จ;  
  
กามปุญฺญานิ อเฎฺฐว, นว ปุญฺญา มหคฺคตาฯ  
</p>
  
<p>
จกฺขุโสตทฺวยํ  
ปุญฺญปากํ สนฺตีรณทฺวยํ;  
  
อาวชฺชนทฺวยเญฺจว, ปุญฺญชํ สมฺปฎิจฺฉนํ;  
  
ปฐมชฺฌานปาโก จ, ปญฺจติํเสว ชายเรฯ  
</p>
  
<p>  ปสาเทสุ ปวตฺตํ กุสลวิปากํ  สตฺต อปุญฺญชา ปากา อฎฺฐ มหาปากา ตถา อุปริฌานภูมีสุ ชาตา ปากา อารุปฺปา จตฺตาโร วิปากาปิ จ โทมนสฺสทฺวยมฺปิ จ อาวชฺชนทฺวยวชฺชา  อฎฺฐ โลกุตฺตรานิ จ เอตานิ จตุปญฺญาส จิตฺตานิ ปฐมชฺฌานภูมีสุ ตีสุ นิพฺพตฺตสฺส ปุถุชฺชนสฺส เทหิโน สตฺตสฺส  น ลพฺภนฺติฯ ตาสุ ตีสุ ภูมีสุ นิพฺพตฺตสฺส  พฺรหฺมุโน  จิเตฺตสุ อปุญฺญปญฺจกํ หิตฺวา ตตฺถ ตีสุ ปฐมชฺฌานภูมีสุ นิพฺพตฺตสฺส  พฺรหฺมุโน ปฐมผเลน สห เอกติํส จิตฺตานิ  ชายนฺติฯ  ตีสุ ปฐมชฺฌานภูมีสุ ชาตสฺส สกทาคามิโน พฺรหฺมุโน เตสุ จิเตฺตสุ ปฐมํ ผลํ ฐเปตฺวา สกทาคามิผลํ ปกฺขิปิตฺวา เอกติํเสว จิตฺตานิ ชายเรฯ  ตีสุ ปฐมชฺฌานภูมีสุ เอว ชาตสฺส อนาคามิสฺส ทุติยํ ผลํ ฐเปตฺวา อตฺตโน ผลจิเตฺตน สห เอกติํเสว จิตฺตานิ ชายนฺติฯ</p>


<ol>
<li>
  
วิญฺญาณํ จกฺขุโสตานํ, ปุญฺญชํ สมฺปฎิจฺฉนํ;  
  
สนฺตีรณทฺวยเญฺจว, กฺริยจิตฺตานิ วีสติฯ  
</li>
  
<p> อรหตฺตผลํ  ปฐมชฺฌานโต สมฺภโว ปาโก สตฺตวีสติ จิตฺตานิ  ขีณาสวสฺส ชายเรฯ  ตีสุ เอว ทุติยชฺฌานภูมีสุ ชาตสฺส ปุถุชฺชนสฺส พฺรหฺมุโน ทุติยชฺฌานตติยชฺฌานปาเกน สห ฉตฺติํส จิตฺตานิ ชายนฺติฯ ตํ ยถา –
</ol></p>


<p>
โทมนสฺสทฺวยํ  
หิตฺวา, อปุญฺญานิ ทเสว จ;  
  
กามปุญฺญานิ อเฎฺฐว, นว ปุญฺญมหคฺคตาฯ  
</p>
  
<p>
จกฺขุโสตทฺวยํ ปุญฺญปากํ สนฺตีรณทฺวยํ;  
  
อาวชฺชนทฺวยเญฺจว, ปุญฺญชํ สมฺปฎิจฺฉนํฯ  
</p>
  
<p>
ทุติยชฺฌานปาเกน, ตติยชฺฌานปากโต;  
  
ฉตฺติํเสว จ จิตฺตานิ, ทุติยชฺฌานเทหิโนฯ  
</p>
  
<p>  อตฺตโน ผเลน สห พาตฺติํส จิตฺตานิ โสตาปนฺนสฺส ชายนฺติฯ  โสตาปนฺนสฺส วุเตฺตสุ ปฐมํ ผลํ ฐเปตฺวา อตฺตโน ผลจิเตฺตน สห พาตฺติํส จิตฺตานิ, สกทาคามิสฺส วุเตฺตสุ ทุติยํ ผลํ ฐเปตฺวา อนาคามิผเลน สห พาตฺติํเสว จิตฺตานิ  อนาคามิโน ภวนฺติฯ  ตีสุ เอว ทุติยชฺฌานภูมีสุ ชาตสฺส อรหโต อตฺตโน ผเลน ทุติยชฺฌานตติยชฺฌานปากโต ปาเกหิ สห อฎฺฐวีสติ จิตฺตานิ โหนฺติฯ ตํ ยถา –</p>


<p>
วิญฺญาณํ จกฺขุโสตานํ, ปุญฺญชํ สมฺปฎิจฺฉนํ;  
  
สนฺตีรณทฺวยเญฺจว, กฺริยจิตฺตานิ วีสติฯ  
</p>
  
<p>
อรหตฺตผลํ ปาโก, ทุติยชฺฌานสมฺภโว;  
  
ตติยชฺฌานปาโก จ, อฎฺฐวีสติ มานสาฯ  
</p>
  
<p>  จตุตฺถชฺฌานวิปาเกน สห ปญฺจติํเสว จิตฺตานิ  ชายนฺติฯ ตตฺถ ตาสุ ตีสุ ปริตฺตกสุภาทีนํ ภูมีสุ โสตาปนฺนสฺส จ เอกติํส จิตฺตานิ ชายเรฯ ยถา  สกทาคามิโน เอกติํส จิตฺตานิ ชายเรฯ ตถา อนาคามิโน เอกติํส ชายเรฯ   ตาสุ ตีสุ ภูมีสุ เอว ชาตสฺส ขีณาสวสฺส สตฺตวีสติ มานสา โหนฺติ,  เอวํ  เวหปฺผลภูมิยํ ชาตานํ ปุถุชฺชนเสกฺขานํ ปญฺจนฺนํ  ปุคฺคลานํ มานสา โหนฺติฯ ปญฺจสุ  ชาตสฺส อนาคามิโน สตฺตสฺส เอกติํเสว จิตฺตานิ โหนฺติฯ  วจนํ ธีโร  เทเสยฺยฯ  ตาสุ สุทฺธาวาสภูมีสุ เอว ชาตสฺส อรหโต สตฺตวีสติ มานสา โหนฺติฯ  อิมินา มยา วุตฺตปฺปกาเรน  ปญฺจทสสุ รูปิภูมีสุ ชาตานํ สเพฺพสํ ปุคฺคลานํ จิตฺตานิ  ธีเรน  ชานิตพฺพานิฯ</p>


<p>  ปฐมอารุปฺปภูมิยํ ชาตสฺส ปุถุชฺชนสฺส จตุวีสติ จิตฺตานิ ชายนฺติฯ  วจนํ ธีโร วินิทฺทิเสฯ ตํ ยถา –</p>


<p>
โทมนสฺสทฺวยํ หิตฺวา, อปุญฺญานิ ทเสว จ;  
  
กามปุญฺญานิ อเฎฺฐว, อารุปฺปกุสลานิ จ;  
  
ปฐมารุปฺปปาโก จ, กฺริยาโวฎฺฐพฺพนมฺปิ จฯ  
</p>
  
<p> ตตฺถ ติสฺสํ ปฐมารุปฺปภูมิยํ เอว โสตาปนฺนสฺส ปุคฺคลสฺส อปุญฺญปญฺจกํ หิตฺวา อตฺตโน ผเลน สห วีสติ จิตฺตานิ โหนฺติฯ ตถา  ติสฺสํ ปฐมารุปฺปภูมิยํ สกทาคามิโน, อนาคามิโนปิ จ ปุคฺคลสฺส ปุพฺพํ ปุพฺพํ ผลํ  วเชฺชตฺวา อตฺตโน ผเลน สห วีสติ จิตฺตานิ ชายนฺติฯ  ตตฺถ ติสฺสํ ปฐมารุปฺปภูมิยํ เอว ชาตสฺส ขีณาสวสฺส ทส ปญฺจ มานสา จ ชายนฺติฯ ตํ ยถา –</p>


<p>
มหากฺริยานิ อเฎฺฐว, จตฺวารุปฺปกฺริยานิ จ;  
  
อรหตฺตผลํ ปาโก, โวฎฺฐพฺพญฺจาปิ มานสํฯ  
</p>
  
<p>ทุติยารุปฺปภูมิยํ  ชาตสฺส ปุถุชฺชนสฺส สตฺตสฺส เตวีสติ จิตฺตานิ โหนฺติฯ ตํ ยถา –</p>


<p>
โทมนสฺสทฺวยํ  
หิตฺวา, อปุญฺญานิ ทเสว จ;  
  
กามปุญฺญานิ อเฎฺฐว, ปุญฺญารูปูปรี ตโย;  
  
ทุติยารุปฺปปาโก จ, โวฎฺฐพฺพญฺจาปิ มานสํฯ  
</p>
  
<p> เอวํ อิมินา ปกาเรน  กเถตฺวา ธีโร ปณฺฑิโต  เทเสยฺยฯ  เอติสฺสํ ทุติยารุปฺปภูมิยํ ชาตานํ ติณฺณนฺนํ เสกฺขานมฺปิ เอกูนวีสติ จิตฺตานิ โหนฺติฯ ตํ ยถา –</p>


<p>
ทิฎฺฐิยา วิปฺปยุตฺตานิ, อุทฺธจฺจสหิตํ ตถา;  
  
กามปุญฺญานิ อเฎฺฐว, ปุญฺญารูปูปรี ตโยฯ  
</p>
  
<p>
ทุติยารุปฺปปาโก จ, โวฎฺฐพฺพญฺจาปิ มานสํ;  
  
สกสกผเลเนว, จิตฺตาเนกูนวีสติฯ  
</p>
  
<p>  ทุติยารุปฺปภูมิยํ ชาตสฺส ขีณาสวสฺส กิริยจิตฺตานิ ทฺวาทส เอโก ปาโก อรหตฺตผลญฺจาติ จุทฺทเสว จิตฺตานิ โหนฺติฯ ตํ ยถา –</p>


<p>
มหากฺริยานิ อเฎฺฐว, กฺริยารูปูปรี ตโย;  
  
โวฎฺฐพฺพญฺจ สโก ปาโก, อรหตฺตผลมฺปิ จฯ  
</p>
  
<p>  ตติยอรูปภูมิยํ ชาตสฺส ปุถุชฺชนสฺส สตฺตสฺส พาวีสติ จิตฺตานิ ภวนฺติฯ  วจนํ ธีโร ปกาสเยฯ ตํ ยถา –</p>


<p>
โทมนสฺสทฺวยํ หิตฺวา, อปุญฺญานิ ทเสว จ;  
  
<p>
กามปุญฺญานิ อเฎฺฐว, ปุญฺญารูปูปรี ทุเว;  
  
ตติยารุปฺปปาโก จ, โวฎฺฐพฺพญฺจาปิ มานสํฯ  
</p>
  
<p>  ปุคฺคลสฺส อฎฺฐารส เอว จิตฺตานิ ชายเรฯ ตํ ยถา –</p>


<p>
ทิฎฺฐิยา  
  
วิปฺปยุตฺตานิ, อุทฺธจฺจสหิตํ ตถา;  
  
มหาปุญฺญานิ อเฎฺฐว, ปุญฺญารูปูปรี ทุเวฯ  
</p>
  
<p>
อฎฺฐารเสว ปาเกน, โสตาปตฺติผเลน จ;  
  
โวฎฺฐพฺพญฺจาปิ มานสํ, โสตาปนฺนสฺส ชายเรฯ  
</p>
  
<p>สกทาคามิโน ปฐมํ ผลํ ฐเปตฺวา อตฺตโน ผเลน  อฎฺฐารส จิตฺตานิ โหนฺติฯ สกทาคามิโน วุเตฺตสุ จิเตฺตสุ ทุติยํ ผลํ ฐเปตฺวา อตฺตโน ผเลน สห อฎฺฐารส จิตฺตานิ เอว อนาคามิสฺส ชายเรฯ</p>


<p>  ตติยอรูปภูมิยํ ชาตสฺส ขีณาสวสฺส เตรเสว จิตฺตานิ ชายนฺติฯ  วจนํ ธีโร วินิทฺทิเสฯ ตํ ยถา –</p>


<p>
มหากฺริยานิ อเฎฺฐว, กฺริยารูปูปรี ทุเว;  
  
อรหตฺตผลํ ปาโก, โวฎฺฐพฺพญฺจาปิ มานสํฯ  
</p>
  
<p>  จตุตฺถอรูปภูมิยํ ชาตสฺส ปุถุชฺชนสฺส สตฺตสฺส เอกวีสติ จิตฺตานิ ชายนฺติฯ  อิทํ วจนํ ธีโร วินิทฺทิเสฯ ตํ ยถา –</p>


<p>
โทมนสฺสทฺวยํ หิตฺวา, อปุญฺญานิ ทเสว จ;  
  
<p>
กามปุญฺญานิ อเฎฺฐว, โวฎฺฐพฺพญฺจาปิ มานสํ;  
  
จตุตฺถารุปฺปปุญฺญญฺจ, สปาเกเนกวีสติฯ  
</p>
  
<p>  จิตฺตานิ ธีโร ปกาสเยฯ ตํ ยถา –</p>


<p>
ทิฎฺฐิยา วิปฺปยุตฺตานิ, อุทฺธจฺจสหิตํ ตถา;  
  
กามปุญฺญานิ อเฎฺฐว, โสตาปตฺติผลมฺปิ จ;  
  
จตุตฺถารุปฺปปุญฺญญฺจ, สปาโก โวฎฺฐพฺพมฺปิ จฯ  
</p>
  
<p>สกทาคามิโน  ปฐมํ ผลํ ฐเปตฺวา  เอว จิตฺตานิ สผเลน โหนฺติฯ สกทาคามิโน วุเตฺตสุ จิเตฺตสุ ทุติยํ  ผลํ ฐเปตฺวา อตฺตโน ผเลน สตฺตรส มานสา อนาคามิสฺส โหนฺติฯ  ชาตสฺส อรหนฺตสฺส ทฺวาทส เอว จิตฺตานิ ชายนฺติฯ ตํ ยถา –</p>


<p>
มหากฺริยานิ อเฎฺฐว, โวฎฺฐพฺพญฺจาปิ มานสํ;  
  
จตุตฺถญฺจ กฺริยารูปํ, ปาโก อรหโต ผลํฯ  
</p>
  
<p> เอวํ อิมินา มยา วุตฺตปฺปกาเรน ปุคฺคลานํ วเสน ภูมีสุ จิตฺตปฺปวตฺติํ วิทู ธีโร วิภาวเยฯ</p>


<p>  ชาตา อรูปกุสลา เจว กิริยาปิ จ อุปฺปชฺชนฺติฯ  ภาเค ชาตานํ  พฺรหฺมานํ  เหฎฺฐาภาเค ชาตา อรูปาวจรา ปน เนว ชายนฺติฯ กสฺมา การณาติ?  มยา สุตํ, เหฎฺฐิมฌาเนสุ  ทิฎฺฐโทสภาวโต เนว ชายนฺติฯ</p>


<p>  โสตาปตฺติมคฺคํ ฐเปตฺวา  ตโย อนุตฺตรา กุสลา ตโย มคฺคา, กามาวจรปุญฺญานิ อฎฺฐ, ตถา ทส อปุญฺญานิ จิตฺตานิ, อรูปปุญฺญานิ จตฺตาริฯ  สพฺพานิ โลกุตฺตรผลานิ, ปฐมารุปฺปปาโก จ นว กามกิริยาปิ จ, อรูปาปิ สพฺพา กิริยา, เอตานิ ปน เตจตฺตาลีส มานสา ปฐมารุปฺปภูมิยํ อุปฺปชฺชนฺติฯ</p>


<p> สโพฺพ เตวีสติ สโพฺพ ปนฺนรสวิโธ มหคฺคโต รูโป จิตฺตุปฺปาโท,  กิริยามโนธาตุ, โทมนสฺสทฺวยมฺปิ จ อาทิมโคฺค จ  ชาตา ตโย อรูป จาติ ฉจตฺตาลีส จิตฺตานิ  เอติสฺสํ ปฐมารุปฺปภูมิยํ นตฺถิฯ</p>


<p>    วุเตฺตสุ จิเตฺตสุ กุสลปากกิริยาวเสน  ฐเปตฺวา อตฺตโน ปาโก จาติ จตฺตาลีส จิตฺตานิ ทุติยารุปฺปภูมิยํ  ชายนฺติฯ  อิมินา มยา วุตฺตปฺปกาเรน  ปฐมทุติยารุปฺปโต เสสอากิญฺจญฺญายตนเนวสญฺญานาสญฺญายตนภูมิทฺวเย  กุสลวิปากกิริยาวเสน เหฎฺฐาภาเค ชาตํ อรูปตฺตยํ หิตฺวา อตฺตโน อตฺตโน ปากา  อิมินา มยา วุตฺตปฺปกาเรน ปณฺฑิเตน  ชานิตพฺพาฯ</p>


<p>  จตฺตาริ โลกุตฺตรผลจิตฺตานิ,  สพฺพานิ จ จตูสุ อารุปฺปภูมีสุ โหนฺติฯ โวฎฺฐพฺพเนน จิเตฺตน สห กาเม อฎฺฐ มหากิริยา, จตโสฺส อรูปกิริยาปิ จาติ เตรส เอว กิริยา ปฐมารุปฺปภูมิยํ ชาตสฺส ขีณาสวสฺส ชายนฺติฯ ทุติยารุปฺปภูมิยํ ชาตสฺส ขีณาสวสฺส ปฐมารุปฺปกิริยํ หิตฺวา ทฺวาทส เอว กิริยา โหนฺติฯ ตติยารุปฺปภูมิยํ ชาตสฺส ขีณาสวสฺส ปฐมทุติยารุปฺปกิริยานิ หิตฺวา เอกาทส กิริยา โหนฺติฯ จตุตฺถารุปฺปภูมิยํ ชาตสฺส ขีณาสวสฺส ปฐมทุติยตติยารุปฺปกิริยานิ หิตฺวา ทเสว กิริยา  ชานิตพฺพาฯ</p>


<ol>
<li>
  
อรหโต ปน จิตฺตานิ, โหนฺติ เอกูนวีสติ;  
  
อรหตฺตํ กฺริยา สพฺพา, ฐเปตฺวาวชฺชนทฺวยํฯ  
</li>
  
<p>อาวชฺชนทฺวยํ ฐเปตฺวา สพฺพา กิริยา, อรหตฺตผลญฺจาติ เอกูนวีสติ จิตฺตานิ อรหโต ปน โหนฺติฯ อาวชฺชนทฺวยํ กิญฺจาปิ ขีณาสวสฺส โหนฺติ, เอวมฺปิ อเญฺญสํ ปุถุชฺชนเสกฺขานมฺปิ โหนฺติเยวฯ เอกูนวีสติ จิตฺตานิ ขีณาสวสฺส เอว โหนฺติ, น อเญฺญสนฺติ ญาปนตฺถํ ‘‘อาวชฺชนทฺวยํ ฐเปตฺวา’’ติ วุตฺตํฯ
</ol></p>


<p>    ปุคฺคลานญฺจ ติเหตุกปุถุชฺชเน จ เตรเสว จิตฺตานิ ภวนฺติฯ  วจนํ ธีโร ปกาสเยฯ ตํ ยถา – จตฺตาโร ญาณสมฺปยุตฺตา มหาวิปากานิ, นว รูปารูปปากา จ อิเม เตรเสว จิตฺตานิ ภวนฺติฯ</p>


<p>  ปุคฺคลานญฺจ ทุเหตุกปุถุชฺชเน จ ญาณปริหีนานิ จตฺตาริ วิปากานิ เอว ชายเรฯ  อริยคตานํ  ปุคฺคลานํ  สตฺตรเสว จิตฺตานิ ภวนฺติฯ ตํ ยถา – ทุเว ปญฺจวิญฺญาณานิ, มโนธาตุตฺตยสนฺตีรณานิ, โวฎฺฐพฺพนญฺจ อิเม สตฺตรส เอว โหนฺติฯ</p>


<p>  ปุคฺคลานํ มหคฺคตานิ เอว กุสลานิ โหนฺติฯ  เหฎฺฐา อริยานํ เตรเสว จิตฺตานิ อุปฺปชฺชนฺติฯ  วจนํ ธีโร นิทฺทิเสฯ อเฎฺฐว กามปุญฺญานิ,  อกุสลวเสน ทิฎฺฐิหีนา จตฺตาโร จิตฺตุปฺปาทาปิ, อุทฺธจฺจสมฺปยุตฺตญฺจาติ เตรส จิตฺตานิ โหนฺติฯ  โสตาปนฺนสกทาคามิปุคฺคลานํ  อเหตุกทุเหตุกติเหตุกปุถุชฺชเน โทมนสฺสยุตฺตํ ทฺวยเมว จิตฺตํ ชายเตฯ  ปญฺจ เอว ชายเรฯ ตํ ยถา –</p>


<p>
จตฺตาริ ทิฎฺฐิยุตฺตานิ, วิจิกิจฺฉายุตมฺปิ จ;  
  
มคฺคฎฺฐานํ จตุนฺนมฺปิ, มคฺคจิตฺตํ สกํ สกํฯ  
</p>
  
<p> จตุนฺนํ มคฺคฎฺฐานํ ปุคฺคลานํ สกํ สกํ เอกเมว มคฺคจิตฺตํ  ภเวยฺยฯ  เอวํ อิมินา มยา วุตฺตปฺปกาเรน ธีโร ปณฺฑิโต  จิตฺตปฺปวตฺติํ ปกาสเยฯ</p>


<p>  สพฺพภเวสุ จิตฺตานํ, ปุคฺคลานํ วเสน จ จิตฺตปฺปวตฺติ   อาภิธมฺมิกภิกฺขูนํ  เฉกภาวาย มยา ปกาสิตาฯ  อิมินา มยา วุตฺตปฺปกาเรน ภูมิปุคฺคลเภทโต อิทํ สพฺพํ จิตฺตํ  พหุปฺปการมฺปิ จ โหติฯ  คหณํ วิภาวินา วิญฺญาตพฺพํฯ  มยา วุตฺตสฺส อนุสาเรน  จิตฺตเภโท วิภาวินา  วิชานิตุํ สกฺกาฯ คนฺถวิตฺถารภีเตน มยา  จิตฺตปฺปวตฺติทีปกวจนํ สํขิตฺตํ, ปุพฺพาปรํ วิโลเกตฺวา, จิเนฺตตฺวา จ ปุนปฺปุนํ อตฺถํ อุปปริกฺขิตฺวา วิภาวินา คเหตพฺพํฯ</p>


<p>  อิมญฺจ อภิธมฺมาวตารปฺปกรณํ  สุนฺทรสารภูตํ วรํ สตฺตอนฺธการสทิเส โมเห ปทีปํ ปโชฺชตปฺปทีปํ   นโร สาธุกํ จิเนฺตติ วาเจติปิ, ตํ นรํ ราคโทสา  จิรกาลํ  น อุปคจฺฉนฺติฯ</p>

</p>

</p>

</p>





