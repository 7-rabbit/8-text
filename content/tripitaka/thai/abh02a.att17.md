<h1>๑๘. ธมฺมหทยวิภโงฺค</h1>
<h2>๑. สพฺพสงฺคาหิกวารวณฺณนา</h2>
<p> อิทานิ    ตทนนฺตเร ธมฺมหทยวิภเงฺค ปาฬิปริเจฺฉโท ตาว เอวํ เวทิตโพฺพ – เอตฺถ หิ อาทิโตว ขนฺธาทีนํ ทฺวาทสนฺนํ โกฎฺฐาสานํ วเสน สพฺพสงฺคาหิกวาโร นาม วุโตฺตฯ ทุติโย เตสํเยว ธมฺมานํ กามธาตุอาทีสุ อุปฺปตฺตานุปฺปตฺติทสฺสนวาโร นามฯ ตติโย ตเตฺถว ปริยาปนฺนาปริยาปนฺนทสฺสนวาโร นามฯ จตุโตฺถ ตีสุ ภูมีสุ อุปฺปตฺติกฺขเณ วิชฺชมานาวิชฺชมานธมฺมทสฺสนวาโร นามฯ ปญฺจโม เตสํ ธมฺมานํ ภูมนฺตรวเสน ทสฺสนวาโร นามฯ ฉโฎฺฐ คตีสุ อุปฺปาทกกมฺมอายุปฺปมาณทสฺสนวาโร นามฯ สตฺตโม อภิเญฺญยฺยาทิวาโร นามฯ อฎฺฐโม สารมฺมณานารมฺมณวาโร นามฯ นวโม เตสํ ขนฺธาทิธมฺมานํ ทิฎฺฐสุตาทิวเสน สงฺคเหตฺวา ทสฺสนวาโร นามฯ ทสโม กุสลตฺติกาทิวเสน สงฺคเหตฺวา ทสฺสนวาโร นามฯ</p>


<p> เอวํ ทสหิ วาเรหิ ปริจฺฉินฺนาย ปาฬิยา ปฐเม ตาว สพฺพสงฺคาหิกวาเร ‘‘อวีจิโต ยาว ภวคฺคํ เอตฺถนฺตเร กติ ขนฺธา’’ติ ปุจฺฉิเต ‘‘เอโกติ วา…เป.… จตฺตาโรติ วา ฉาติ วา อวตฺวา ปญฺจาติ วตฺตุํ สมโตฺถ อโญฺญ นตฺถี’’ติ อตฺตโน ญาณพลํ ทีเปโนฺต ติ ปุจฺฉานุรูปํ วิสฺสชฺชนํ อาหฯ ยถาปุจฺฉํ วิสฺสชฺชนญฺหิ สพฺพญฺญุพฺยากรณํ นามาติ วุจฺจติฯ ติอาทีสุปิ เอเสว นโยฯ  ปเภโท ขนฺธวิภงฺคาทีสุ วุตฺตนเยเนว เวทิตโพฺพฯ</p>


<h2>๒. อุปฺปตฺตานุปฺปตฺติวารวณฺณนา</h2>
<p> ทุติยวาเร  เย ธมฺมา กามภเว กามธาตุสมฺภูตานญฺจ สตฺตานํ อุปฺปชฺชนฺติ – กามธาตุยํ ปริยาปนฺนา วา อปริยาปนฺนา วา – เต สเพฺพ สงฺคเหตฺวา ติอาทิ วุตฺตํฯ อาทีสุปิ เอเสว นโยฯ ยสฺมา ปน รูปธาตุปริยาปนฺนานํ สตฺตานํ ฆานายตนาทีนํ อภาเวน คนฺธายตนาทีนิ อายตนาทิกิจฺจํ น กโรนฺติ, ตสฺมา ติอาทิ วุตฺตํ ฯ ยสฺมา จ โอกาสวเสน วา สตฺตุปฺปตฺติวเสน  วา อปริยาปนฺนธาตุ นาม นตฺถิ, ตสฺมา อปริยาปนฺนธาตุยาติ อวตฺวา ยํ ยํ อปริยาปนฺนํ ตํ ตเทว ทเสฺสตุํ ติอาทิ วุตฺตํฯ</p>


<h2>๓. ปริยาปนฺนาปริยาปนฺนวารวณฺณนา</h2>
<p> ตติยวาเร ติ กามธาตุภชนเฎฺฐน ปริยาปนฺนา; ตํนิสฺสิตา ตทโนฺตคธา กามธาตุเตฺวว สงฺขํ คตาติ อโตฺถฯ เสสปเทสุปิ เอเสว นโยฯ ติ ภววเสน โอกาสวเสน จ ปริจฺฉินฺนาฯ ติ ตถา อปริจฺฉินฺนาฯ</p>


<h2>๔. ธมฺมทสฺสนวารวณฺณนา</h2>
<p> จตุตฺถวาเร ติ สทฺทายตนวชฺชานิฯ ตญฺหิ เอกเนฺตน ปฎิสนฺธิยํ นุปฺปชฺชติฯ อิมินา นเยน สพฺพตฺถ อโตฺถ เวทิตโพฺพฯ สตฺตเก ‘‘เทวานํ อสุราน’’นฺติ คติวเสน อวตฺวา อวิเสเสน นฺติ วุตฺตํฯ ตสฺมา ยตฺถ ยตฺถ คพฺภเสยฺยกา สมฺภวนฺติ ตตฺถ ตตฺถ เตสํ สตฺตายตนานิ เวทิตพฺพานิฯ ตถา ธาตุโยฯ เสสเมตฺถ อุตฺตานตฺถเมวฯ ปญฺจมวาเร ยํ วตฺตพฺพํ ตํ ธมฺมสงฺคหฎฺฐกถายํ วุตฺตเมวฯ</p>


<h2>๖. อุปฺปาทกกมฺมอายุปฺปมาณวารวณฺณนา</h2>
<h3>(๑.) อุปฺปาทกกมฺมํ</h3>
<p> ฉฎฺฐวาเร  ปญฺจหิ กามคุเณหิ นานปฺปกาเรหิ วา อิทฺธิวิเสเสหิ ทิพฺพนฺตีติ ฯ ติ ‘เทโว, เทวี’ติ เอวํ โลกสมฺมุติยา เทวาฯ ติ เทวโลเก อุปฺปนฺนตฺตา อุปปตฺติยา เทวาฯ ติ สเพฺพสํ เทวานํ ปูชารหา สพฺพกิเลสวิสุทฺธิยา เทวาฯ ติ มุทฺธาภิสิตฺตขตฺติยาฯ ติ เตสํ มเหสิโยฯ ติ อภิสิตฺตราชูนํ อภิสิตฺตเทวิยา กุจฺฉิสฺมิํ อุปฺปนฺนกุมาราฯ</p>


<p>  ติ จาตุทฺทสาทีสุ อฎฺฐงฺคสมนฺนาคตํ อุโปสถํ อุปวสิตฺวาฯ อิทานิ ยสฺมา ปริตฺตทานาทิปุญฺญกมฺมํ มนุสฺสโสภคฺยตาย ปจฺจโย, มตฺตโส กตํ มนุสฺสโสภคฺยตาย อธิมตฺตํ, อธิมตฺตภาเวปิ นานปฺปการเภทโต นานปฺปการสฺส ขตฺติยมหาสาลาทิภาวสฺส ปจฺจโย, ตสฺมา ตสฺส วเสน อุปปตฺติเภทํ ทเสฺสโนฺต นฺติอาทิมาหฯ ตตฺถ  มหาสาโร เอเตสนฺติ มหาสารา; ร-การสฺส ปน ล-การํ กตฺวา มหาสาลาติ วุตฺตํฯ คหปติโยว มหาสาลา, คหปตีสุ วา มหาสาลาติ ฯ เสเสสุปิ เอเสว นโยฯ ตตฺถ ยสฺส เคเห ปจฺฉิมเนฺตน จตฺตาลีสโกฎิธนํ นิธานคตํ โหติ, กหาปณานญฺจ ปญฺจ อมฺพณานิ ทิวสวฬโญฺช นิกฺขมติ – อยํ  นามฯ ยสฺส ปน เคเห ปจฺฉิมเนฺตน อสีติโกฎิธนํ นิธานคตํ โหติ, กหาปณานญฺจ ทสอมฺพณานิ ทิวสวฬโญฺช นิกฺขมติ – อยํ  นามฯ ยสฺส ปน เคเห ปจฺฉิมเนฺตน โกฎิสตธนํ นิธานคตํ โหติ, กหาปณานญฺจ วีสติ อมฺพณานิ ทิวสวฬโญฺช นิกฺขมติ – อยํ  นามฯ</p>


<p>นฺติ สหภาวํ; สภาคา หุตฺวา นิพฺพตฺตนฺตีติ อโตฺถฯ นฺติอาทีสุ จาตุมหาราชิกา นาม สิเนรุปพฺพตสฺส เวมเชฺฌ โหนฺติฯ เตสุ ปพฺพตฎฺฐกาปิ อตฺถิ, อากาสฎฺฐาปิ; เตสํ ปรมฺปรา จกฺกวาฬปพฺพตํ ปตฺตาฯ ขิฑฺฑาปโทสิกา, มโนปโทสิกา, สีตวลาหกา, อุณฺหวลาหกา, จนฺทิมา เทวปุโตฺต, สูริโย เทวปุโตฺตติ เอเต สเพฺพปิ จาตุมหาราชิกเทวโลกฎฺฐกา เอวฯ</p>


<p>เตตฺติํส  ชนา ตตฺถ อุปปนฺนาติ ฯ อปิจ ตาวติํสาติ เตสํ เทวานํ นามเมวาติ วุตฺตํฯ เตปิ อตฺถิ ปพฺพตฎฺฐกา, อตฺถิ อากาสฎฺฐกาฯ เตสํ ปรมฺปรา จกฺกวาฬปพฺพตํ ปตฺตาฯ ตถา ยามาทีนํฯ เอกเทวโลเกปิ หิ เทวานํ ปรมฺปรา จกฺกวาฬปพฺพตํ อปฺปตฺตา นาม นตฺถิฯ ตตฺถ ทิพฺพํ สุขํ ยาตา ปยาตา สมฺปตฺตาติ ฯ ตุฎฺฐา ปหฎฺฐาติ ฯ ปกติปฎิยตฺตารมฺมณโต อติเรเกน รมิตุกามกาเล ยถารุจิเต โภเค นิมฺมินิตฺวา รมนฺตีติ ฯ จิตฺตาจารํ ญตฺวา ปเรหิ นิมฺมิเตสุ โภเคสุ วสํ วเตฺตนฺตีติ ฯ</p>


<h3>(๒.) อายุปฺปมาณํ</h3>
<p>   ติ ทุติยํ วสฺสสตํ อปฺปตฺวา วีสาย วา ติํสาย วา จตฺตาลีสาย วา ปญฺญาสาย วา สฎฺฐิยา วา วเสฺสหิ อธิกมฺปิ วสฺสสตนฺติ อโตฺถฯ สพฺพมฺปิ เหตํ ทุติยํ วสฺสสตํ อปฺปตฺตตฺตา อปฺปนฺติ วุตฺตํฯ</p>


<p> พฺรหฺมปาริสชฺชาทีสุ มหาพฺรหฺมานํ ปาริสชฺชา ปริจาริกาติ ฯ เตสํ ปุโรหิตภาเว ฐิตาติ ฯ วณฺณวนฺตตาย  เจว ทีฆายุกตาย จ มหโนฺต พฺรหฺมาติ มหาพฺรหฺมา, เตสํ ฯ อิเม ตโยปิ ชนา ปฐมชฺฌานภูมิยํ เอกตเล วสนฺติ; อายุอนฺตรํ ปน เนสํ นานาฯ</p>


<p> ปริตฺตา อาภา เอเตสนฺติ ฯ อปฺปมาณา อาภา เอเตสนฺติ ฯ ทณฺฑทีปิกาย อจฺจิ วิย เอเตสํ สรีรโต อาภา ฉิชฺชิตฺวา ฉิชฺชิตฺวา ปตนฺตี วิย สรติ วิสรตีติ ฯ อิเมปิ ตโย ชนา ทุติยชฺฌานภูมิยํ เอกตเล วสนฺติ; อายุอนฺตรํ ปน เนสํ นานาฯ</p>


<p> ปริตฺตา สุภา เอเตสนฺติ ฯ อปฺปมาณา สุภา เอเตสนฺติ ฯ สุเภน โอกิณฺณา วิกิณฺณา, สุเภน สรีรปฺปภาวเณฺณน เอกคฺฆนา, สุวณฺณมญฺชุสาย ฐปิตสมฺปชฺชลิตกญฺจนปิณฺฑสสฺสิรีกาติ ฯ อิเมปิ ตโย ชนา ตติยชฺฌานภูมิยํ เอกตเล วสนฺติ; อายุอนฺตรํ ปน เนสํ นานาฯ</p>


<p> ติ  อารมฺมณสฺส นานตฺตภาโวฯ ปิ เอเสว นโยฯ เอตฺถ เอกสฺส ปถวีกสิณํ อารมฺมณํ โหติ…เป.… เอกสฺส โอทาตกสิณนฺติ อิทํ อารมฺมณนานตฺตํฯ เอโก ปถวีกสิณํ มนสิ กโรติ…เป.… เอโก โอทาตกสิณนฺติ อิทํ มนสิการนานตฺตํฯ เอกสฺส ปถวีกสิเณ ฉโนฺท โหติ…เป.… เอกสฺส โอทาตกสิเณติ อิทํ ฯ เอโก ปถวีกสิเณ ปตฺถนํ กโรติ…เป.… เอโก โอทาตกสิเณติ อิทํ ฯ เอโก ปถวีกสิณวเสน อธิมุจฺจติ…เป.… เอโก โอทาตกสิณวเสนาติ อิทํ ฯ เอโก ปถวีกสิณวเสน จิตฺตํ อภินีหรติ…เป.… เอโก  โอทาตกสิณวเสนาติ อิทํ ฯ เอกสฺส ปถวีกสิณปริจฺฉินฺทนกปญฺญา โหติ…เป.… เอกสฺส โอทาตกสิณปริจฺฉินฺทนกปญฺญาติ อิทํ ฯ ตตฺถ อารมฺมณมนสิการา ปุพฺพภาเคน กถิตาฯ ฉนฺทปณิธิอธิโมกฺขาภินีหารา อปฺปนายปิ วตฺตนฺติ อุปจาเรปิฯ ปญฺญา ปน โลกิยโลกุตฺตรมิสฺสกา กถิตาฯ</p>


<p>นฺติ สญฺญาวิรหิตานํ สตฺตานํฯ เอกเจฺจ หิ ติตฺถายตเน ปพฺพชิตฺวา ‘จิตฺตํ นิสฺสาย รชฺชนทุสฺสนมุยฺหนานิ นาม โหนฺตี’ติ จิเตฺต โทสํ ทิสฺวา ‘อจิตฺตกภาโว นาม โสภโน, ทิฎฺฐธมฺมนิพฺพานเมต’นฺติ  สญฺญาวิราคํ ชเนตฺวา ตตฺรูปคํ ปญฺจมํ สมาปตฺติํ ภาเวตฺวา ตตฺถ นิพฺพตฺตนฺติฯ เตสํ อุปปตฺติกฺขเณ เอโก รูปกฺขโนฺธเยว นิพฺพตฺตติฯ ฐตฺวา นิพฺพโตฺต ฐิตโก เอว โหติ, นิสีทิตฺวา นิพฺพโตฺต นิสินฺนโกว นิปชฺชิตฺวา นิพฺพโตฺต นิปโนฺนวฯ จิตฺตกมฺมรูปกสทิสา หุตฺวา ปญฺจ กปฺปสตานิ ติฎฺฐนฺติฯ เตสํ ปริโยสาเน โส รูปกาโย อนฺตรธายติ, กามาวจรสญฺญา อุปฺปชฺชติ; เตน อิธ สญฺญุปฺปาเทน เต เทวา ตมฺหา กายา จุตาติ ปญฺญายนฺติฯ</p>


<p>วิปุลา ผลา เอเตสนฺติ ฯ อตฺตโน สมฺปตฺติยา น หายนฺติ น วิหายนฺตีติ ฯ น กญฺจิ สตฺตํ ตปฺปนฺตีติ ฯ สุนฺทรา ทสฺสนา อภิรูปา ปาสาทิกาติ ฯ สุฎฺฐ ปสฺสนฺติ, สุนฺทรเมเตสํ วา ทสฺสนนฺติ ฯ สเพฺพหิ เอว คุเณหิ จ ภวสมฺปตฺติยา จ เชฎฺฐา, นเตฺถตฺถ กนิฎฺฐาติ ฯ</p>


<p> อากาสานญฺจายตนํ อุปคตาติ ฯ อิตเรสุปิ เอเสว นโย ฯ อิติ ฉ กามาวจรา, นว พฺรหฺมโลกา, ปญฺจ สุทฺธาวาสา, จตฺตาโร อรูปา อสญฺญสตฺตเวหปฺผเลหิ สทฺธิํ ฉพฺพีสติ เทวโลกา; มนุสฺสโลเกน สทฺธิํ สตฺตวีสติฯ</p>


<p>ตตฺถ สมฺมาสมฺพุเทฺธน มนุสฺสานํ เทวานญฺจ อายุํ ปริจฺฉินฺทมาเนน จตูสุ อปาเยสุ ภุมฺมเทเวสุ จ อายุ ปริจฺฉินฺนํ ตํ กสฺมาติ? นิรเย ตาว กมฺมเมว ปมาณํฯ ยาว กมฺมํ น ขียติ, น ตาว จวนฺติฯ ตถา เสสอปาเยสุฯ ภุมฺมเทวานมฺปิ กมฺมเมว ปมาณํฯ ตตฺถ นิพฺพตฺตา หิ เกจิ  สตฺตาหมตฺตํ ติฎฺฐนฺติ, เกจิ อทฺธมาสํ, เกจิ มาสํ, กปฺปํ ติฎฺฐมานาปิ อตฺถิเยวฯ</p>


<p>ตตฺถ มนุเสฺสสุ คิหิภาเว ฐิตาเยว โสตาปนฺนาปิ โหนฺติ, สกทาคามิผลมฺปิ อนาคามิผลมฺปิ อรหตฺตผลมฺปิ ปาปุณนฺติฯ เตสุ โสตาปนฺนาทโย ยาวชีวํ ติฎฺฐนฺติฯ ขีณาสวา ปน ปรินิพฺพายนฺติ วา ปพฺพชนฺติ วาฯ กสฺมา? อรหตฺตํ นาม เสฎฺฐคุโณ, คิหิลิงฺคํ หีนํ, ตํ หีนตาย อุตฺตมํ คุณํ ธาเรตุํ น สโกฺกติฯ ตสฺมา เต ปรินิพฺพาตุกามา วา ปพฺพชิตุกามา วา โหนฺติฯ</p>


<p>ภุมฺมเทวา ปน อรหตฺตํ ปตฺวาปิ ยาวชีวํ ติฎฺฐนฺติฯ ฉสุ กามาวจรเทเวสุ โสตาปนฺนสกทาคามิโน ยาวชีวํ ติฎฺฐนฺติ; อนาคามินา รูปภวํ คนฺตุํ วฎฺฎติ, ขีณาสเวน ปรินิพฺพาตุํฯ กสฺมา ? นิลียโนกาสสฺส อภาวาฯ รูปาวจรารูปาวจเรสุ สเพฺพปิ ยาวชีวํ ติฎฺฐนฺติฯ ตตฺถ รูปาวจเร นิพฺพตฺตา โสตาปนฺนสกทาคามิโน น ปุน อิธาคจฺฉนฺติ, ตเตฺถว ปรินิพฺพายนฺติฯ เอเต หิ ฌานอนาคามิโน นามฯ</p>


<p>อฎฺฐสมาปตฺติลาภีนํ ปน กิํ นิยเมติ? ปคุณชฺฌานํฯ ยเทวสฺส ปคุณํ โหติ, เตน อุปฺปชฺชติฯ สเพฺพสุ ปน ปคุเณสุ กิํ นิยเมติ? ปตฺถนาฯ ยตฺถ อุปปตฺติํ ปเตฺถติ ตเตฺถว อุปปชฺชติฯ ปตฺถนาย อสติ กิํ นิยเมติ? มรณสมเย สมาปนฺนา สมาปตฺติฯ มรณสมเย สมาปนฺนา นตฺถิ, กิํ นิยเมติ? เนวสญฺญานาสญฺญายตนสมาปตฺติฯ เอกํเสน หิ โส เนวสญฺญานาสญฺญายตเน อุปปชฺชติฯ นวสุ พฺรหฺมโลเกสุ นิพฺพตฺตอริยสาวกานํ ตตฺรูปปตฺติปิ โหติ อุปรูปปตฺติปิ น เหฎฺฐูปปตฺติฯ ปุถุชฺชนานํ ปน ตตฺรูปปตฺติปิ โหติ อุปรูปปตฺติปิ  เหฎฺฐูปปตฺติปิฯ ปญฺจสุ สุทฺธาวาเสสุ จตูสุ จ อรูเปสุ อริยสาวกานํ ตตฺรูปปตฺติปิ โหติ อุปรูปปตฺติปิฯ ปฐมชฺฌานภูมิยํ นิพฺพโตฺต อนาคามี นว พฺรหฺมโลเก โสเธตฺวา มตฺถเก ฐิโต ปรินิพฺพาติฯ เวหปฺผลา, อกนิฎฺฐา, เนวสญฺญานาสญฺญายตนนฺติ อิเม ตโย เทวโลกา  นามฯ อิเมสุ ตีสุ ฐาเนสุ นิพฺพตฺตอนาคามิโน เนว อุทฺธํ คจฺฉนฺติ, น อโธ, ตตฺถ ตเตฺถว ปรินิพฺพายนฺตีติฯ อิทเมตฺถ ปกิณฺณกํฯ</p>


<h2>๗. อภิเญฺญยฺยาทิวารวณฺณนา</h2>
<p> สตฺตมวาเร  สลกฺขณปริคฺคาหิกาย อภิญฺญาย วเสน  เวทิตพฺพาฯ ญาตตีรณปหานปริญฺญานํ วเสน ฯ สา จ ติอาทีสุ ญาตตีรณปริญฺญาวเสเนว เวทิตพฺพาฯ นฺติอาทีสุ ปหานปริญฺญาวเสนฯ</p>


<p>อฎฺฐมวาเร รูปาทิอารมฺมณานํ จกฺขุวิญฺญาณาทีนํ วเสน สารมฺมณานารมฺมณตา เวทิตพฺพาฯ นวมวาโร อุตฺตานโตฺถเยวฯ ทสมวาเรปิ ยํ วตฺตพฺพํ สิยา ตํ สพฺพํ ตตฺถ ตตฺถ ปญฺหาปุจฺฉกวาเร วุตฺตเมวาติฯ</p>

</p>

</p>


<h2>นิคมนกถา</h2>
<p>เอตฺตาวตา   จ –</p>


<p>
อภิธมฺมํ เทเสโนฺต, ธมฺมครุ ธมฺมคารวยุตฺตานํ;  
  
เทวานํ เทวปุเร, เทวคณสหสฺสปริวาโรฯ  
</p>
  
<p>
ทุติยํ  
อทุติยปุริโส, ยํ อาห  
วิภงฺคปกรณํ  
นาโถ;  
  
อฎฺฐารสหิ วิภเงฺคหิ, มณฺฑิตมณฺฑเปยฺยคุโณฯ  
</p>
  
<p>
อตฺถปฺปกาสนตฺถํ, ตสฺสาหํ ยาจิโต ฐิตคุเณน;  
  
ยตินา อทนฺธคตินา, สุพุทฺธินา พุทฺธโฆเสนฯ  
</p>
  
<p>
ยํ อารภิํ รจยิตุํ, อฎฺฐกถํ สุนิปุเณสุ อเตฺถสุ;  
  
สโมฺมหวิโนทนโต, สโมฺมหวิโนทนิํ นามฯ  
</p>
  
<p>
โปราณฎฺฐกถานํ, สารํ อาทาย สา อยํ นิฎฺฐํ;  
  
ปตฺตา อนนฺตราเยน, ปาฬิยา ภาณวาเรหิฯ  
</p>
  
<p>
จตฺตาลีสาย ยถา, เอเกน จ เอวเมว สเพฺพปิ;  
  
นิฎฺฐํ วชนฺตุ วิมลา, มโนรถา สพฺพสตฺตานํฯ  
</p>
  
<p>
สทฺธมฺมสฺส ฐิตตฺถํ, ยญฺจ อิมํ รจยตา มยา ปุญฺญํ;  
  
ปตฺตํ เตน สมตฺตํ, ปาปุณตุ สเทวโก โลโกฯ  
</p>
  
<p>
สุจิรํ ติฎฺฐตุ ธโมฺม, ธมฺมาภิรโต สทา ภวตุ โลโก;  
  
นิจฺจํ เขมสุภิกฺขาทิ-สมฺปทา ชนปทา โหนฺตูติฯ  
</p>
  
<p>ปรมวิสุทฺธสทฺธาพุทฺธิวีริยปฎิมณฺฑิเตน สีลาจารชฺชวมทฺทวาทิคุณสมุทยสมุทิเตน สกสมยสมยนฺตรคหนโชฺฌคาหณสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติปฺปเภเท สาฎฺฐกเถ สตฺถุสาสเน อปฺปฎิหตญาณปฺปภาเวน มหาเวยฺยากรเณน  กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน มหากวินา ปภินฺนปฎิสมฺภิทาปริวาเร ฉฬภิญฺญาปฎิสมฺภิทาทิปฺปเภทคุณปฎิมณฺฑิเต อุตฺตริมนุสฺสธเมฺม สุปฺปติฎฺฐิตพุทฺธีนํ เถรวํสปฺปทีปานํ เถรานํ  มหาวิหารวาสีนํ วํสาลงฺการภูเตน วิปุลวิสุทฺธพุทฺธินา  ติ ครูหิ คหิตนามเธเยฺยน เถเรน กตา อยํ  นาม วิภงฺคฎฺฐกถาฯ</p>


<p>
ตาว ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสนฺตี กุลปุตฺตานํ, นยํ ปญฺญาวิสุทฺธิยาฯ  
</p>
  
<p>
ยาว พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</p>
  
สโมฺมหวิโนทนี นาม วิภงฺค-อฎฺฐกถา นิฎฺฐิตาฯ  
</p>
  
  
  
  
  