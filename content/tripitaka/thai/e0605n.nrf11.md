<h1>อปุนราวตฺติคมนทีปนียมกคาถา</h1>
<ol>
<li>
อนนฺตกาโลปจิเตน เตน,  
  
ปุเญฺญน นิพฺพตฺตวิมานยาเน;  
  
ตสฺมิํ ทิเน ชาตสุตํ ปชาปติํ,  
  
หิตฺวา คโต โส สุคโต คโต วฯ  
</li>
  
<li>
ตํ ชีวมานํ ปิตรญฺจ มาตรํ,  
  
เต ญาตเก ตาทิสิโย จ อิตฺถิโย;  
  
เต ตาทิเส รมฺมกเร นิเกเต,  
  
หิตฺวา คโต โส สุคโต คโต วฯ  
</li>
  
<li>
โขมญฺจ ปตฺตุณฺณทุกูลจีนํ,  
  
สกาสิกํ สาธุสุคนฺธวาสิตํ;  
  
นิวาสิโต โสภติ วาสโว ว,  
  
หิตฺวา คโต โส สุคโต คโต วฯ  
</li>
  
<li>
วิธิปฺปกาสา นิธิโย จตโสฺส,  
  
สมุคฺคตา ภูตธรา วสุนฺธรา;  
  
สตฺตาวสตฺตาวสุธา สุธาสา,  
  
หิตฺวา คโต โส สุคโต คโต วฯ  
</li>
  
<li>
สุวณฺณถาเล สตราชิเก สุเภ,  
  
สาธุํ สุคนฺธํ สุจิสาลิโภชนํ;  
  
ภุตฺวา สวาสีหิ วิลาสินีหิ,  
  
หิตฺวา คต โส สุคโต คโต วฯ  
</li>
  
<li>
มนุญฺญคเนฺธน อสุญฺญคโนฺธ,  
  
สุคนฺธคเนฺธน วิลิตฺตคโตฺต;  
  
สุคนฺธวาเตน สุวิชฺชิตโงฺค,  
  
หิตฺวา คโต โส สุคโต คโต วฯ  
</li>
  
<li>
สุลกฺขเณ เหวภิลกฺขิตโงฺค,  
  
ปสาธิโต เทวปสาธเนน;  
  
วิโรจมาโน สมราชินีหิ,  
  
หิตฺวา คโต โส สุคโต คโต วฯ  
</li>
  
<li>
นานาสนานิ สยนานิ นิเวสนานิ,  
  
ภาภานิภานิ รตนากรสนฺนิภานิ;  
  
ตตฺรุสฺสิตานิ รตนทฺธชภูสิตานิ,  
  
หิตฺวา ว ตานิ หิมพินฺทุสมานิ ตานิฯ  
</li>
  
<li>
นานาวิเธหิ รตเนหิ สมุชฺชเลหิ,  
  
นารีหิ นิจฺจมุปคายิตหมฺมิเยหิ;  
  
รเชฺชหิ จกฺกรตนาทิวิภูสิเตหิ,  
  
ยาโต ตโต หิ มหิโต ปุริสสฺสเรหิฯ  
</li>
  
  
  
  
  