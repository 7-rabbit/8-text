<h1>๘. สกฺกปญฺหสุตฺตํ</h1>
<p> เอวํ     เม สุตํ – เอกํ สมยํ ภควา มคเธสุ วิหรติ, ปาจีนโต ราชคหสฺส อมฺพสณฺฑา นาม พฺราหฺมณคาโม, ตสฺสุตฺตรโต เวทิยเก ปพฺพเต อินฺทสาลคุหายํฯ เตน โข ปน สมเยน สกฺกสฺส เทวานมินฺทสฺส อุสฺสุกฺกํ อุทปาทิ ภควนฺตํ ทสฺสนายฯ อถ โข สกฺกสฺส เทวานมินฺทสฺส เอตทโหสิ – ‘‘กหํ นุ โข ภควา เอตรหิ วิหรติ อรหํ สมฺมาสมฺพุโทฺธ’’ติ? อทฺทสา โข สโกฺก เทวานมิโนฺท ภควนฺตํ มคเธสุ วิหรนฺตํ ปาจีนโต ราชคหสฺส อมฺพสณฺฑา นาม พฺราหฺมณคาโม, ตสฺสุตฺตรโต เวทิยเก ปพฺพเต อินฺทสาลคุหายํฯ ทิสฺวาน เทเว ตาวติํเส อามเนฺตสิ – ‘‘อยํ, มาริสา, ภควา มคเธสุ วิหรติ, ปาจีนโต ราชคหสฺส อมฺพสณฺฑา นาม พฺราหฺมณคาโม, ตสฺสุตฺตรโต เวทิยเก ปพฺพเต อินฺทสาลคุหายํฯ ยทิ ปน, มาริสา, มยํ ตํ ภควนฺตํ ทสฺสนาย อุปสงฺกเมยฺยาม อรหนฺตํ สมฺมาสมฺพุทฺธ’’นฺติ? ‘‘เอวํ ภทฺทนฺตวา’’ติ โข เทวา ตาวติํสา สกฺกสฺส เทวานมินฺทสฺส ปจฺจโสฺสสุํฯ</p>


<p> อถ โข สโกฺก เทวานมิโนฺท ปญฺจสิขํ คนฺธพฺพเทวปุตฺตํ  อามเนฺตสิ – ‘‘อยํ, ตาต ปญฺจสิข, ภควา มคเธสุ วิหรติ ปาจีนโต ราชคหสฺส อมฺพสณฺฑา นาม พฺราหฺมณคาโม, ตสฺสุตฺตรโต เวทิยเก ปพฺพเต อินฺทสาลคุหายํฯ ยทิ ปน , ตาต ปญฺจสิข, มยํ ตํ ภควนฺตํ ทสฺสนาย อุปสงฺกเมยฺยาม อรหนฺตํ สมฺมาสมฺพุทฺธ’’นฺติ? ‘‘เอวํ ภทฺทนฺตวา’’ติ โข ปญฺจสิโข คนฺธพฺพเทวปุโตฺต สกฺกสฺส เทวานมินฺทสฺส ปฎิสฺสุตฺวา เพลุวปณฺฑุวีณํ อาทาย สกฺกสฺส เทวานมินฺทสฺส อนุจริยํ อุปาคมิฯ</p>


<p> อถ โข สโกฺก เทวานมิโนฺท เทเวหิ ตาวติํเสหิ ปริวุโต ปญฺจสิเขน คนฺธพฺพเทวปุเตฺตน ปุรกฺขโต เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ วา พาหํ สมิเญฺชยฺย; เอวเมว เทเวสุ ตาวติํเสสุ อนฺตรหิโต มคเธสุ ปาจีนโต ราชคหสฺส อมฺพสณฺฑา นาม พฺราหฺมณคาโม, ตสฺสุตฺตรโต เวทิยเก ปพฺพเต ปจฺจุฎฺฐาสิฯ เตน โข ปน  สมเยน เวทิยโก ปพฺพโต  อติริว โอภาสชาโต โหติ อมฺพสณฺฑา จ พฺราหฺมณคาโม ยถา ตํ เทวานํ เทวานุภาเวนฯ อปิสฺสุทํ ปริโต คาเมสุ มนุสฺสา เอวมาหํสุ – ‘‘อาทิตฺตสฺสุ นามชฺช เวทิยโก ปพฺพโต ฌายติสุ  นามชฺช เวทิยโก ปพฺพโต ชลติสุ  นามชฺช เวทิยโก ปพฺพโต กิํสุ นามชฺช เวทิยโก ปพฺพโต อติริว โอภาสชาโต อมฺพสณฺฑา จ พฺราหฺมณคาโม’’ติ สํวิคฺคา โลมหฎฺฐชาตา อเหสุํฯ</p>


<p> อถ โข สโกฺก เทวานมิโนฺท ปญฺจสิขํ คนฺธพฺพเทวปุตฺตํ อามเนฺตสิ – ‘‘ทุรุปสงฺกมา  โข, ตาต ปญฺจสิข, ตถาคตา มาทิเสน, ฌายี ฌานรตา, ตทนฺตรํ  ปฎิสลฺลีนาฯ ยทิ ปน ตฺวํ, ตาต ปญฺจสิข, ภควนฺตํ ปฐมํ ปสาเทยฺยาสิ, ตยา, ตาต, ปฐมํ ปสาทิตํ ปจฺฉา มยํ  ตํ ภควนฺตํ ทสฺสนาย อุปสงฺกเมยฺยาม อรหนฺตํ สมฺมาสมฺพุทฺธ’’นฺติฯ ‘‘เอวํ ภทฺทนฺตวา’’ติ โข ปญฺจสิโข คนฺธพฺพเทวปุโตฺต สกฺกสฺส เทวานมินฺทสฺส ปฎิสฺสุตฺวา เพลุวปณฺฑุวีณํ อาทาย เยน อินฺทสาลคุหา เตนุปสงฺกมิ; อุปสงฺกมิตฺวา ‘‘เอตฺตาวตา เม ภควา เนว อติทูเร ภวิสฺสติ นาจฺจาสเนฺน, สทฺทญฺจ เม โสสฺสตี’’ติ เอกมนฺตํ อฎฺฐาสิฯ</p>


<h3>ปญฺจสิขคีตคาถา</h3>
<p> เอกมนฺตํ ฐิโต โข ปญฺจสิโข คนฺธพฺพเทวปุโตฺต เพลุวปณฺฑุวีณํ  อสฺสาเวสิ, อิมา จ คาถา อภาสิ พุทฺธูปสญฺหิตา ธมฺมูปสญฺหิตา สงฺฆูปสญฺหิตา อรหนฺตูปสญฺหิตา กามูปสญฺหิตา –</p>


<p>
‘‘วเนฺท เต ปิตรํ ภเทฺท, ติมฺพรุํ สูริยวจฺฉเส;  
  
เยน ชาตาสิ กลฺยาณี, อานนฺทชนนี มมฯ  
</p>
  
<p>
‘‘วาโตว เสทตํ กโนฺต, ปานียํว ปิปาสโต;  
  
องฺคีรสิ ปิยาเมสิ, ธโมฺม อรหตามิวฯ  
</p>
  
<p>
‘‘อาตุรเสฺสว  
เภสชฺชํ, โภชนํว ชิฆจฺฉโต;  
  
ปรินิพฺพาปย มํ ภเทฺท, ชลนฺตมิว วารินาฯ  
</p>
  
<p>
‘‘สีโตทกํ  
  
โปกฺขรณิํ, ยุตฺตํ กิญฺชกฺขเรณุนา;  
  
นาโค ฆมฺมาภิตโตฺตว, โอคาเห เต ถนูทรํฯ  
</p>
  
<p>
‘‘อจฺจงฺกุโสว นาโคว, ชิตํ เม ตุตฺตโตมรํ;  
  
การณํ นปฺปชานามิ, สมฺมโตฺต ลกฺขณูรุยาฯ  
</p>
  
<p>
‘‘ตยิ  
เคธิตจิโตฺตสฺมิ, จิตฺตํ วิปริณามิตํ;  
  
ปฎิคนฺตุํ น สโกฺกมิ, วงฺกฆโสฺตว อมฺพุโชฯ  
</p>
  
<p>
‘‘วามูรุ สช มํ ภเทฺท, สช มํ มนฺทโลจเน;  
  
ปลิสฺสช มํ กลฺยาณิ, เอตํ เม อภิปตฺถิตํฯ  
</p>
  
<p>
‘‘อปฺปโก วต เม สโนฺต, กาโม เวลฺลิตเกสิยา;  
  
อเนกภาโว สมุปฺปาทิ, อรหเนฺตว ทกฺขิณาฯ  
</p>
  
<p>
‘‘ยํ เม อตฺถิ กตํ ปุญฺญํ, อรหเนฺตสุ ตาทิสุ;  
  
ตํ เม สพฺพงฺคกลฺยาณิ, ตยา สทฺธิํ วิปจฺจตํฯ  
</p>
  
<p>
‘‘ยํ  
เม อตฺถิ กตํ ปุญฺญํ, อสฺมิํ ปถวิมณฺฑเล;  
  
ตํ เม สพฺพงฺคกลฺยาณิ, ตยา สทฺธิํ วิปจฺจตํฯ  
</p>
  
<p>
‘‘สกฺยปุโตฺตว ฌาเนน, เอโกทิ นิปโก สโต;  
  
อมตํ มุนิ ชิคีสาโน  
ชิคิํสาโน (สี. สฺยา. ปี.)  
, ตมหํ สูริยวจฺฉเสฯ  
</p>
  
<p>
‘‘ยถาปิ มุนิ นเนฺทยฺย, ปตฺวา สโมฺพธิมุตฺตมํ;  
  
เอวํ นเนฺทยฺยํ กลฺยาณิ, มิสฺสีภาวํ คโต ตยาฯ  
</p>
  
<p>
‘‘สโกฺก เจ เม วรํ ทชฺชา, ตาวติํสานมิสฺสโร;  
  
ตาหํ ภเทฺท วเรยฺยาเห, เอวํ กาโม ทโฬฺห มมฯ  
</p>
  
<p>
‘‘สาลํว  
น จิรํ ผุลฺลํ, ปิตรํ เต สุเมธเส;  
  
วนฺทมาโน นมสฺสามิ, ยสฺสา เสตาทิสี ปชา’’ติฯ  
</p>
  
<p> เอวํ วุเตฺต ภควา ปญฺจสิขํ คนฺธพฺพเทวปุตฺตํ เอตทโวจ – ‘‘สํสนฺทติ  โข เต, ปญฺจสิข, ตนฺติสฺสโร คีตสฺสเรน, คีตสฺสโร จ ตนฺติสฺสเรน; น จ ปน  เต ปญฺจสิข, ตนฺติสฺสโร คีตสฺสรํ อติวตฺตติ, คีตสฺสโร จ ตนฺติสฺสรํฯ กทา สํยูฬฺหา ปน เต, ปญฺจสิข, อิมา คาถา พุทฺธูปสญฺหิตา ธมฺมูปสญฺหิตา  สงฺฆูปสญฺหิตา อรหนฺตูปสญฺหิตา กามูปสญฺหิตา’’ติ? ‘‘เอกมิทํ, ภเนฺต, สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรเธ ปฐมาภิสมฺพุโทฺธ ฯ เตน โข ปนาหํ, ภเนฺต, สมเยน ภทฺทา นาม สูริยวจฺฉสา ติมฺพรุโน คนฺธพฺพรโญฺญ ธีตา, ตมภิกงฺขามิฯ สา โข ปน, ภเนฺต, ภคินี ปรกามินี โหติ; สิขณฺฑี นาม มาตลิสฺส สงฺคาหกสฺส ปุโตฺต, ตมภิกงฺขติฯ ยโต โข อหํ, ภเนฺต, ตํ ภคินิํ นาลตฺถํ เกนจิ ปริยาเยนฯ อถาหํ เพลุวปณฺฑุวีณํ อาทาย เยน ติมฺพรุโน คนฺธพฺพรโญฺญ นิเวสนํ เตนุปสงฺกมิํ; อุปสงฺกมิตฺวา เพลุวปณฺฑุวีณํ อสฺสาเวสิํ, อิมา จ คาถา อภาสิํ พุทฺธูปสญฺหิตา ธมฺมูปสญฺหิตา สงฺฆูปสญฺหิตา อรหนฺตูปสญฺหิตา กามูปสญฺหิตา –</p>


<p>
‘‘วเนฺท เต ปิตรํ ภเทฺท, ติมฺพรุํ สูริยวจฺฉเส;  
  
เยน ชาตาสิ กลฺยาณี, อานนฺทชนนี มมฯ …เป.…  
</p>
  
<p>
สาลํว น จิรํ ผุลฺลํ, ปิตรํ เต สุเมธเส;  
  
วนฺทมาโน นมสฺสามิ, ยสฺสา เสตาทิสี ปชา’’ติฯ  
</p>
  
<p>‘‘เอวํ วุเตฺต, ภเนฺต, ภทฺทา สูริยวจฺฉสา มํ เอตทโวจ – ‘น โข เม, มาริส, โส ภควา สมฺมุขา ทิโฎฺฐ อปิ จ สุโตเยว เม โส ภควา  เทวานํ ตาวติํสานํ สุธมฺมายํ สภายํ อุปนจฺจนฺติยาฯ ยโต โข ตฺวํ, มาริส, ตํ ภควนฺตํ กิเตฺตสิ, โหตุ โน อชฺช สมาคโม’ติฯ โสเยว  โน, ภเนฺต, ตสฺสา ภคินิยา สทฺธิํ สมาคโม อโหสิฯ น จ ทานิ ตโต ปจฺฉา’’ติฯ</p>


<h3>สกฺกูปสงฺกม</h3>
<p> อถ  โข สกฺกสฺส เทวานมินฺทสฺส เอตทโหสิ – ‘‘ปฎิสโมฺมทติ ปญฺจสิโข คนฺธพฺพเทวปุโตฺต ภควตา, ภควา จ ปญฺจสิเขนา’’ติฯ อถ โข สโกฺก เทวานมิโนฺท ปญฺจสิขํ คนฺธพฺพเทวปุตฺตํ อามเนฺตสิ – ‘‘อภิวาเทหิ เม ตฺวํ, ตาต ปญฺจสิข, ภควนฺตํ – ‘สโกฺก, ภเนฺต, เทวานมิโนฺท สามโจฺจ สปริชโน ภควโต ปาเท สิรสา วนฺทตี’ติ’’ฯ ‘‘เอวํ ภทฺทนฺตวา’’ติ โข ปญฺจสิโข คนฺธพฺพเทวปุโตฺต สกฺกสฺส เทวานมินฺทสฺส ปฎิสฺสุตฺวา ภควนฺตํ อภิวาเทติ – ‘‘สโกฺก, ภเนฺต, เทวานมิโนฺท สามโจฺจ สปริชโน ภควโต  ปาเท สิรสา วนฺทตี’’ติฯ ‘‘เอวํ สุขี โหตุ, ปญฺจสิข, สโกฺก เทวานมิโนฺท สามโจฺจ สปริชโน; สุขกามา หิ เทวา มนุสฺสา อสุรา นาคา คนฺธพฺพา เย จเญฺญ สนฺติ ปุถุกายา’’ติฯ</p>


<p> เอวญฺจ ปน ตถาคตา เอวรูเป มเหสเกฺข ยเกฺข อภิวทนฺติฯ อภิวทิโต สโกฺก เทวานมิโนฺท ภควโต อินฺทสาลคุหํ ปวิสิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เทวาปิ ตาวติํสา อินฺทสาลคุหํ ปวิสิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ ปญฺจสิโขปิ คนฺธพฺพเทวปุโตฺต อินฺทสาลคุหํ ปวิสิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ</p>


<p>เตน โข ปน สมเยน อินฺทสาลคุหา  วิสมา สนฺตี สมา สมปาทิ, สมฺพาธา สนฺตี อุรุนฺทา  สมปาทิ, อนฺธกาโร คุหายํ อนฺตรธายิ, อาโลโก อุทปาทิ ยถา ตํ เทวานํ  เทวานุภาเวนฯ</p>


<p> อถ โข ภควา สกฺกํ เทวานมินฺทํ เอตทโวจ – ‘‘อจฺฉริยมิทํ อายสฺมโต โกสิยสฺส, อพฺภุตมิทํ อายสฺมโต โกสิยสฺส ตาว พหุกิจฺจสฺส พหุกรณียสฺส ยทิทํ อิธาคมน’’นฺติฯ ‘‘จิรปฎิกาหํ, ภเนฺต, ภควนฺตํ ทสฺสนาย อุปสงฺกมิตุกาโม; อปิ จ เทวานํ ตาวติํสานํ เกหิจิ เกหิจิ  กิจฺจกรณีเยหิ พฺยาวโฎ; เอวาหํ นาสกฺขิํ ภควนฺตํ ทสฺสนาย อุปสงฺกมิตุํฯ เอกมิทํ, ภเนฺต, สมยํ ภควา สาวตฺถิยํ วิหรติ สลฬาคารเกฯ อถ ขฺวาหํ, ภเนฺต, สาวตฺถิํ อคมาสิํ ภควนฺตํ ทสฺสนายฯ เตน โข ปน, ภเนฺต, สมเยน ภควา อญฺญตเรน สมาธินา นิสิโนฺน โหติ, ภูชติ  จ นาม เวสฺสวณสฺส มหาราชสฺส ปริจาริกา ภควนฺตํ ปจฺจุปฎฺฐิตา โหติ, ปญฺชลิกา นมสฺสมานา ติฎฺฐติฯ อถ ขฺวาหํ, ภเนฺต, ภูชติํ เอตทโวจํ  – ‘อภิวาเทหิ เม ตฺวํ, ภคินิ, ภควนฺตํ – ‘‘สโกฺก, ภเนฺต, เทวานมิโนฺท  สามโจฺจ สปริชโน ภควโต ปาเท สิรสา วนฺทตี’’ติฯ เอวํ วุเตฺต, ภเนฺต, สา ภูชติ มํ เอตทโวจ – ‘อกาโล โข, มาริส, ภควนฺตํ ทสฺสนาย; ปฎิสลฺลีโน ภควา’ติฯ ‘เตน  หี, ภคินิ, ยทา ภควา ตมฺหา สมาธิมฺหา วุฎฺฐิโต โหติ, อถ มม วจเนน ภควนฺตํ อภิวาเทหิ – ‘‘สโกฺก, ภเนฺต, เทวานมิโนฺท  สามโจฺจ สปริชโน ภควโต ปาเท สิรสา วนฺทตี’’ติฯ กจฺจิ เม สา, ภเนฺต, ภคินี ภควนฺตํ อภิวาเทสิ? สรติ ภควา ตสฺสา ภคินิยา วจน’’นฺติ? ‘‘อภิวาเทสิ มํ สา, เทวานมินฺท, ภคินี, สรามหํ ตสฺสา ภคินิยา วจนํฯ อปิ จาหํ อายสฺมโต เนมิสเทฺทน  ตมฺหา สมาธิมฺหา วุฎฺฐิโต’’ติฯ ‘‘เย เต, ภเนฺต, เทวา อเมฺหหิ ปฐมตรํ ตาวติํสกายํ อุปปนฺนา, เตสํ เม สมฺมุขา สุตํ สมฺมุขา ปฎิคฺคหิตํ – ‘ยทา ตถาคตา โลเก อุปฺปชฺชนฺติ อรหโนฺต สมฺมาสมฺพุทฺธา, ทิพฺพา กายา ปริปูเรนฺติ, หายนฺติ อสุรกายา’ติฯ ตํ เม อิทํ, ภเนฺต, สกฺขิทิฎฺฐํ ยโต ตถาคโต โลเก อุปฺปโนฺน อรหํ สมฺมาสมฺพุโทฺธ, ทิพฺพา กายา ปริปูเรนฺติ, หายนฺติ อสุรกายาติฯ</p>


<h3>โคปกวตฺถุ</h3>
<p> ‘‘อิเธว, ภเนฺต, กปิลวตฺถุสฺมิํ โคปิกา นาม สกฺยธีตา อโหสิ พุเทฺธ ปสนฺนา ธเมฺม ปสนฺนา สเงฺฆ ปสนฺนา สีเลสุ ปริปูรการินีฯ สา อิตฺถิตฺตํ  วิราเชตฺวา ปุริสตฺตํ  ภาเวตฺวา กายสฺส เภทา ปรํ มรณา สุคติํ สคฺคํ โลกํ อุปปนฺนาฯ เทวานํ ตาวติํสานํ สหพฺยตํ อมฺหากํ ปุตฺตตฺตํ อชฺฌุปคตาฯ ตตฺรปิ นํ เอวํ ชานนฺติ – ‘โคปโก เทวปุโตฺต, โคปโก เทวปุโตฺต’ติฯ อเญฺญปิ, ภเนฺต, ตโย ภิกฺขู ภควติ พฺรหฺมจริยํ จริตฺวา หีนํ คนฺธพฺพกายํ อุปปนฺนาฯ เต ปญฺจหิ กามคุเณหิ สมปฺปิตา สมงฺคีภูตา ปริจารยมานา อมฺหากํ อุปฎฺฐานํ อาคจฺฉนฺติ อมฺหากํ ปาริจริยํฯ เต อมฺหากํ อุปฎฺฐานํ อาคเต อมฺหากํ ปาริจริยํ โคปโก เทวปุโตฺต ปฎิโจเทสิ  – ‘กุโตมุขา นาม ตุเมฺห , มาริสา, ตสฺส ภควโต ธมฺมํ อสฺสุตฺถ  – อหญฺหิ นาม อิตฺถิกา สมานา พุเทฺธ ปสนฺนา ธเมฺม ปสนฺนา สเงฺฆ ปสนฺนา สีเลสุ ปริปูรการินี อิตฺถิตฺตํ วิราเชตฺวา ปุริสตฺตํ ภาเวตฺวา กายสฺส เภทา ปรํ มรณา สุคติํ สคฺคํ โลกํ อุปปนฺนา, เทวานํ ตาวติํสานํ สหพฺยตํ สกฺกสฺส เทวานมินฺทสฺส ปุตฺตตฺตํ อชฺฌุปคตาฯ อิธาปิ มํ เอวํ ชานนฺติ ‘‘โคปโก เทวปุโตฺต โคปโก เทวปุโตฺต’ติฯ ตุเมฺห ปน, มาริสา, ภควติ พฺรหฺมจริยํ จริตฺวา หีนํ คนฺธพฺพกายํ อุปปนฺนาฯ ทุทฺทิฎฺฐรูปํ วต, โภ, อทฺทสาม, เย มยํ อทฺทสาม  สหธมฺมิเก หีนํ คนฺธพฺพกายํ อุปปเนฺน’ติฯ เตสํ, ภเนฺต, โคปเกน เทวปุเตฺตน ปฎิโจทิตานํ เทฺว  เทวา ทิเฎฺฐว ธเมฺม สติํ ปฎิลภิํสุ กายํ พฺรหฺมปุโรหิตํ, เอโก ปน เทโว กาเม อชฺฌาวสิฯ</p>


<p>‘‘‘อุปาสิกา จกฺขุมโต อโหสิํ,</p>


นามมฺปิ มยฺหํ อหุ ‘โคปิกา’ติ;  
  
พุเทฺธ จ ธเมฺม จ อภิปฺปสนฺนา,  
  
สงฺฆญฺจุปฎฺฐาสิํ ปสนฺนจิตฺตาฯ  
</p>
  
<p>
‘‘‘ตเสฺสว พุทฺธสฺส สุธมฺมตาย,  
  
สกฺกสฺส ปุโตฺตมฺหิ มหานุภาโว;  
  
มหาชุตีโก ติทิวูปปโนฺน,  
  
ชานนฺติ มํ อิธาปิ ‘โคปโก’ติฯ  
</p>
  
<p>
‘‘‘อถทฺทสํ  
ภิกฺขโว ทิฎฺฐปุเพฺพ,  
  
คนฺธพฺพกายูปคเต วสีเน;  
  
อิเมหิ เต โคตมสาวกาเส,  
  
เย จ มยํ ปุเพฺพ มนุสฺสภูตาฯ  
</p>
  
<p>
‘‘‘อเนฺนน ปาเนน อุปฎฺฐหิมฺหา,  
  
ปาทูปสงฺคยฺห สเก นิเวสเน;  
  
กุโตมุขา  
นาม อิเม ภวโนฺต,  
  
พุทฺธสฺส ธมฺมานิ ปฎิคฺคเหสุํ  
พุทฺธสฺส ธมฺมํ น ปฎิคฺคเหสุํ (สฺยา.)  
ฯ  
</p>
  
<p>
‘‘‘ปจฺจตฺตํ เวทิตโพฺพ หิ ธโมฺม,  
  
สุเทสิโต จกฺขุมตานุพุโทฺธ;  
  
อหญฺหิ ตุเมฺหว อุปาสมาโน,  
  
สุตฺวาน อริยาน สุภาสิตานิฯ  
</p>
  
<p>
‘‘‘สกฺกสฺส  
ปุโตฺตมฺหิ มหานุภาโว,  
  
มหาชุตีโก ติทิวูปปโนฺน;  
  
ตุเมฺห ปน เสฎฺฐมุปาสมานา,  
  
อนุตฺตรํ พฺรหฺมจริยํ จริตฺวาฯ  
</p>
  
<p>
‘‘‘หีนํ  
กายํ อุปปนฺนา ภวโนฺต,  
  
อนานุโลมา ภวตูปปตฺติ;  
  
ทุทฺทิฎฺฐรูปํ วต อทฺทสาม,  
  
สหธมฺมิเก หีนกายูปปเนฺนฯ  
</p>
  
<p>
‘‘‘คนฺธพฺพกายูปคตา  
ภวโนฺต,  
  
เทวานมาคจฺฉถ ปาริจริยํ;  
  
อคาเร วสโต มยฺหํ,  
  
อิมํ ปสฺส วิเสสตํฯ  
</p>
  
<p>
‘‘‘อิตฺถี หุตฺวา สฺวชฺช ปุโมมฺหิ เทโว,  
  
ทิเพฺพหิ กาเมหิ สมงฺคิภูโต’;  
  
เต โจทิตา โคตมสาวเกน,  
  
สํเวคมาปาทุ สเมจฺจ โคปกํฯ  
</p>
  
<p>
‘‘‘หนฺท วิยายาม  
วิคายาม (สฺยา.), วิตายาม (ปี.)  
พฺยายาม  
วิยายมาม (สี. ปี.)  
,  
  
มา โน มยํ ปรเปสฺสา อหุมฺหา’;  
  
เตสํ  
ทุเว วีริยมารภิํสุ,  
  
อนุสฺสรํ โคตมสาสนานิฯ  
</p>
  
<p>
‘‘อิเธว จิตฺตานิ วิราชยิตฺวา,  
  
กาเมสุ อาทีนวมทฺทสํสุ;  
  
เต กามสํโยชนพนฺธนานิ,  
  
ปาปิมโยคานิ ทุรจฺจยานิฯ  
</p>
  
<p>
‘‘นาโคว  
สนฺนานิ คุณานิ  
สนฺทานคุณานิ (สี. ปี.), สนฺตานิ คุณานิ (สฺยา.)  
เฉตฺวา,  
  
เทเว ตาวติํเส อติกฺกมิํสุ;  
  
สอินฺทา เทวา สปชาปติกา,  
  
สเพฺพ สุธมฺมาย สภายุปวิฎฺฐาฯ  
</p>
  
<p>
‘‘เตสํ  
นิสินฺนานํ อภิกฺกมิํสุ,  
  
วีรา วิราคา วิรชํ กโรนฺตา;  
  
เต ทิสฺวา สํเวคมกาสิ วาสโว,  
  
เทวาภิภู เทวคณสฺส มเชฺฌฯ  
</p>
  
<p>
‘‘‘อิเมหิ  
เต หีนกายูปปนฺนา,  
  
เทเว ตาวติํเส อภิกฺกมนฺติ’;  
  
สํเวคชาตสฺส วโจ นิสมฺม,  
  
โส โคปโก วาสวมชฺฌภาสิฯ  
</p>
  
<p>
‘‘‘พุโทฺธ ชนินฺทตฺถิ มนุสฺสโลเก,  
  
กามาภิภู สกฺยมุนีติ ญายติ;  
  
ตเสฺสว เต ปุตฺตา สติยา วิหีนา,  
  
โจทิตา มยา เต สติมชฺฌลตฺถุํฯ  
</p>
  
<p>
‘‘‘ติณฺณํ  
เตสํ อาวสิเนตฺถ  
อวสีเนตฺถ (ปี.)  
เอโก,  
  
คนฺธพฺพกายูปคโต วสีโน;  
  
เทฺว จ สโมฺพธิปถานุสาริโน,  
  
เทเวปิ หีเฬนฺติ สมาหิตตฺตาฯ  
</p>
  
<p>
‘‘‘เอตาทิสี ธมฺมปฺปกาสเนตฺถ,  
  
น ตตฺถ กิํกงฺขติ โกจิ สาวโก;  
  
นิติณฺณโอฆํ วิจิกิจฺฉฉินฺนํ,  
  
พุทฺธํ นมสฺสาม ชินํ ชนินฺทํ’ฯ  
</p>
  
<p>
‘‘ยํ  
  
เต ธมฺมํ อิธญฺญาย,  
  
วิเสสํ อชฺฌคํสุ  
อชฺฌคมํสุ (สฺยา.)  
เต;  
  
กายํ พฺรหฺมปุโรหิตํ,  
  
ทุเว เตสํ วิเสสคูฯ  
</p>
  
<p>
‘‘ตสฺส ธมฺมสฺส ปตฺติยา,  
  
อาคตมฺหาสิ มาริส;  
  
กตาวกาสา ภควตา,  
  
ปญฺหํ ปุเจฺฉมุ มาริสา’’ติฯ  
</p>
  
<p> อถ โข ภควโต เอตทโหสิ – ‘‘ทีฆรตฺตํ วิสุโทฺธ โข อยํ ยโกฺข , ยํ กิญฺจิ มํ ปญฺหํ ปุจฺฉิสฺสติ, สพฺพํ ตํ อตฺถสญฺหิตํเยว ปุจฺฉิสฺสติ, โน อนตฺถสญฺหิตํฯ ยญฺจสฺสาหํ ปุโฎฺฐ พฺยากริสฺสามิ, ตํ ขิปฺปเมว อาชานิสฺสตี’’ติฯ</p>


<p> อถ  โข ภควา สกฺกํ เทวานมินฺทํ คาถาย อชฺฌภาสิ –</p>


<p>
‘‘ปุจฺฉ วาสว มํ ปญฺหํ, ยํ กิญฺจิ มนสิจฺฉสิ;  
  
ตสฺส ตเสฺสว ปญฺหสฺส, อหํ อนฺตํ กโรมิ เต’’ติฯ  
</p>
  
ปฐมภาณวาโร นิฎฺฐิโตฯ  
</p>
  
<p> กตาวกาโส  สโกฺก เทวานมิโนฺท ภควตา อิมํ ภควนฺตํ  ปฐมํ ปญฺหํ อปุจฺฉิ –</p>


<p>‘‘กิํ สํโยชนา นุ โข, มาริส, เทวา มนุสฺสา อสุรา นาคา คนฺธพฺพา เย  จเญฺญ สนฺติ ปุถุกายา, เต – ‘อเวรา อทณฺฑา อสปตฺตา อพฺยาปชฺชา วิหเรมุ อเวริโน’ติ อิติ จ เนสํ โหติ, อถ จ ปน สเวรา สทณฺฑา สสปตฺตา สพฺยาปชฺชา วิหรนฺติ สเวริโน’’ติ? อิตฺถํ สโกฺก เทวานมิโนฺท ภควนฺตํ ปญฺหํ  อปุจฺฉิฯ ตสฺส ภควา ปญฺหํ ปุโฎฺฐ พฺยากาสิ –</p>


<p>‘‘อิสฺสามจฺฉริยสํโยชนา โข, เทวานมินฺท, เทวา มนุสฺสา อสุรา นาคา คนฺธพฺพา เย จเญฺญ  สนฺติ ปุถุกายา, เต – ‘อเวรา อทณฺฑา อสปตฺตา อพฺยาปชฺชา วิหเรมุ อเวริโน’ติ อิติ จ เนสํ โหติ, อถ จ ปน สเวรา สทณฺฑา สสปตฺตา สพฺยาปชฺชา วิหรนฺติ สเวริโน’’ติฯ อิตฺถํ ภควา สกฺกสฺส เทวานมินฺทสฺส ปญฺหํ ปุโฎฺฐ พฺยากาสิฯ อตฺตมโน สโกฺก เทวานมิโนฺท ภควโต ภาสิตํ อภินนฺทิ อนุโมทิ – ‘‘เอวเมตํ, ภควา, เอวเมตํ, สุคตฯ ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวา’’ติฯ</p>


<p> อิติห สโกฺก เทวานมิโนฺท ภควโต ภาสิตํ อภินนฺทิตฺวา  อนุโมทิตฺวา ภควนฺตํ อุตฺตริํ  ปญฺหํ อปุจฺฉิ –</p>


<p>‘‘อิสฺสามจฺฉริยํ ปน, มาริส, กิํนิทานํ กิํสมุทยํ กิํชาติกํ กิํปภวํ; กิสฺมิํ สติ อิสฺสามจฺฉริยํ โหติ; กิสฺมิํ อสติ อิสฺสามจฺฉริยํ น โหตี’’ติ? ‘‘อิสฺสามจฺฉริยํ โข, เทวานมินฺท, ปิยาปฺปิยนิทานํ ปิยาปฺปิยสมุทยํ ปิยาปฺปิยชาติกํ ปิยาปฺปิยปภวํ; ปิยาปฺปิเย สติ อิสฺสามจฺฉริยํ โหติ, ปิยาปฺปิเย อสติ อิสฺสามจฺฉริยํ น โหตี’’ติฯ</p>


<p>‘‘ปิยาปฺปิยํ  โข ปน, มาริส, กิํนิทานํ กิํสมุทยํ กิํชาติกํ กิํปภวํ; กิสฺมิํ สติ ปิยาปฺปิยํ โหติ; กิสฺมิํ อสติ ปิยาปฺปิยํ น โหตี’’ติ? ‘‘ปิยาปฺปิยํ โข, เทวานมินฺท, ฉนฺทนิทานํ ฉนฺทสมุทยํ ฉนฺทชาติกํ ฉนฺทปภวํ; ฉเนฺท สติ ปิยาปฺปิยํ โหติ; ฉเนฺท อสติ ปิยาปฺปิยํ น โหตี’’ติฯ</p>


<p>‘‘ฉโนฺท โข ปน, มาริส, กิํนิทาโน กิํสมุทโย กิํชาติโก กิํปภโว; กิสฺมิํ สติ ฉโนฺท  โหติ; กิสฺมิํ อสติ ฉโนฺท น โหตี’’ติ? ‘‘ฉโนฺท โข, เทวานมินฺท, วิตกฺกนิทาโน วิตกฺกสมุทโย วิตกฺกชาติโก วิตกฺกปภโว; วิตเกฺก สติ ฉโนฺท โหติ; วิตเกฺก อสติ ฉโนฺท น โหตี’’ติฯ</p>


<p>‘‘วิตโกฺก โข ปน, มาริส, กิํนิทาโน กิํสมุทโย กิํชาติโก กิํปภโว; กิสฺมิํ สติ วิตโกฺก โหติ; กิสฺมิํ อสติ วิตโกฺก น โหตี’’ติ? ‘‘วิตโกฺก โข, เทวานมินฺท, ปปญฺจสญฺญาสงฺขานิทาโน ปปญฺจสญฺญาสงฺขาสมุทโย ปปญฺจสญฺญาสงฺขาชาติโก ปปญฺจสญฺญาสงฺขาปภโว; ปปญฺจสญฺญาสงฺขาย สติ วิตโกฺก โหติ; ปปญฺจสญฺญาสงฺขาย อสติ วิตโกฺก น โหตี’’ติฯ</p>


<p>‘‘กถํ  ปฎิปโนฺน ปน, มาริส, ภิกฺขุ ปปญฺจสญฺญาสงฺขานิโรธสารุปฺปคามินิํ ปฎิปทํ ปฎิปโนฺน โหตี’’ติ?</p>


<h3>เวทนากมฺมฎฺฐานํ</h3>
<p> ‘‘โสมนสฺสํปาหํ  , เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ โทมนสฺสํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ อุเปกฺขํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ</p>


<p> ‘‘โสมนสฺสํปาหํ, เทวานมินฺท, ทุวิเธน วทามิ เสวิตพฺพมฺปิ, อเสวิตพฺพมฺปีติ อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? ตตฺถ ยํ ชญฺญา โสมนสฺสํ ‘อิมํ โข เม โสมนสฺสํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตี’ติ, เอวรูปํ โสมนสฺสํ น เสวิตพฺพํฯ ตตฺถ ยํ ชญฺญา โสมนสฺสํ ‘อิมํ โข  เม โสมนสฺสํ เสวโต  อกุสลา ธมฺมา ปริหายนฺติ, กุสลา ธมฺมา อภิวฑฺฒนฺตี’ติ, เอวรูปํ โสมนสฺสํ เสวิตพฺพํฯ ตตฺถ ยํ เจ สวิตกฺกํ สวิจารํ, ยํ เจ อวิตกฺกํ อวิจารํ, เย อวิตเกฺก อวิจาเร, เต  ปณีตตเรฯ โสมนสฺสํปาหํ, เทวานมินฺท, ทุวิเธน วทามิ เสวิตพฺพมฺปิ, อเสวิตพฺพมฺปีติฯ อิติ ยํ ตํ วุตฺตํ, อิทเมตํ ปฎิจฺจ วุตฺตํฯ</p>


<p> ‘‘โทมนสฺสํปาหํ, เทวานมินฺท, ทุวิเธน วทามิ เสวิตพฺพมฺปิ , อเสวิตพฺพมฺปีติฯ อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? ตตฺถ ยํ ชญฺญา โทมนสฺสํ ‘อิมํ โข เม โทมนสฺสํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตี’ติ, เอวรูปํ โทมนสฺสํ น เสวิตพฺพํฯ ตตฺถ ยํ ชญฺญา โทมนสฺสํ ‘อิมํ โข เม โทมนสฺสํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺตี’ติ, เอวรูปํ โทมนสฺสํ เสวิตพฺพํฯ ตตฺถ ยํ เจ สวิตกฺกํ สวิจารํ, ยํ เจ อวิตกฺกํ อวิจารํ, เย อวิตเกฺก อวิจาเร, เต ปณีตตเรฯ โทมนสฺสํปาหํ, เทวานมินฺท, ทุวิเธน วทามิ เสวิตพฺพมฺปิ, อเสวิตพฺพมฺปี’ติ อิติ ยํ ตํ วุตฺตํ, อิทเมตํ ปฎิจฺจ วุตฺตํฯ</p>


<p> ‘‘อุเปกฺขํปาหํ, เทวานมินฺท, ทุวิเธน วทามิ เสวิตพฺพมฺปิ, อเสวิตพฺพมฺปีติ อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? ตตฺถ ยํ ชญฺญา อุเปกฺขํ ‘อิมํ โข เม อุเปกฺขํ เสวโต  อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตี’ติ, เอวรูปา อุเปกฺขา  น เสวิตพฺพาฯ ตตฺถ ยํ ชญฺญา อุเปกฺขํ ‘อิมํ โข เม อุเปกฺขํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺตี’ติ, เอวรูปา อุเปกฺขา เสวิตพฺพาฯ ตตฺถ ยํ เจ สวิตกฺกํ สวิจารํ, ยํ เจ อวิตกฺกํ อวิจารํ, เย อวิตเกฺก อวิจาเร, เต ปณีตตเรฯ อุเปกฺขํปาหํ, เทวานมินฺท, ทุวิเธน วทามิ เสวิตพฺพมฺปิ, อเสวิตพฺพมฺปีติ อิติ ยํ ตํ วุตฺตํ, อิทเมตํ ปฎิจฺจ วุตฺตํฯ</p>


<p> ‘‘เอวํ ปฎิปโนฺน โข, เทวานมินฺท, ภิกฺขุ ปปญฺจสญฺญาสงฺขานิโรธสารุปฺปคามินิํ ปฎิปทํ ปฎิปโนฺน โหตี’’ติฯ อิตฺถํ ภควา สกฺกสฺส เทวานมินฺทสฺส ปญฺหํ ปุโฎฺฐ พฺยากาสิฯ อตฺตมโน สโกฺก เทวานมิโนฺท ภควโต ภาสิตํ  อภินนฺทิ อนุโมทิ – ‘‘เอวเมตํ, ภควา, เอวเมตํ, สุคต, ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวา’’ติฯ</p>


<h3>ปาติโมกฺขสํวโร</h3>
<p> อิติห สโกฺก เทวานมิโนฺท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ –</p>


<p>‘‘กถํ ปฎิปโนฺน ปน, มาริส, ภิกฺขุ ปาติโมกฺขสํวราย ปฎิปโนฺน โหตี’’ติ? ‘‘กายสมาจารํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ วจีสมาจารํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ ปริเยสนํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพ’’มฺปิฯ</p>


<p>‘‘กายสมาจารํปาหํ , เทวานมินฺท, ทุวิเธน วทามิ เสวิตพฺพมฺปิ อเสวิตพฺพมฺปีติ อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? ตตฺถ ยํ ชญฺญา กายสมาจารํ ‘อิมํ โข เม กายสมาจารํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตี’ติ, เอวรูโป กายสมาจาโร น เสวิตโพฺพฯ ตตฺถ ยํ ชญฺญา กายสมาจารํ ‘อิมํ โข เม กายสมาจารํ  เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺตี’ติ, เอวรูโป กายสมาจาโร เสวิตโพฺพฯ กายสมาจารํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปีติ อิติ ยํ ตํ วุตฺตํ, อิทเมตํ ปฎิจฺจ วุตฺตํฯ</p>


<p>‘‘วจีสมาจารํปาหํ , เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปี’ติฯ อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? ตตฺถ ยํ ชญฺญา วจีสมาจารํ ‘อิมํ โข เม วจีสมาจารํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตี’ติ, เอวรูโป วจีสมาจาโร น เสวิตโพฺพฯ ตตฺถ ยํ ชญฺญา วจีสมาจารํ ‘อิมํ โข เม วจีสมาจารํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺตี’ติ, เอวรูโป วจีสมาจาโร เสวิตโพฺพฯ วจีสมาจารํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปีติ อิติ ยํ ตํ วุตฺตํ, อิทเมตํ ปฎิจฺจ วุตฺตํฯ</p>


<p>‘‘ปริเยสนํปาหํ , เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปีติ อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? ตตฺถ ยํ ชญฺญา ปริเยสนํ ‘อิมํ โข เม ปริเยสนํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺตี’ติ, เอวรูปา ปริเยสนา น เสวิตพฺพาฯ ตตฺถ ยํ ชญฺญา ปริเยสนํ ‘อิมํ  โข เม ปริเยสนํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺตี’ติ, เอวรูปา ปริเยสนา เสวิตพฺพาฯ ปริเยสนํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปีติ อิติ ยํ ตํ วุตฺตํ, อิทเมตํ ปฎิจฺจ วุตฺตํฯ</p>


<p>‘‘เอวํ  ปฎิปโนฺน โข, เทวานมินฺท, ภิกฺขุ ปาติโมกฺขสํวราย ปฎิปโนฺน โหตี’’ติฯ อิตฺถํ ภควา สกฺกสฺส เทวานมินฺทสฺส ปญฺหํ ปุโฎฺฐ พฺยากาสิฯ อตฺตมโน สโกฺก เทวานมิโนฺท ภควโต ภาสิตํ อภินนฺทิ อนุโมทิ – ‘‘เอวเมตํ, ภควา, เอวเมตํ, สุคตฯ ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวา’’ติฯ</p>


<h3>อินฺทฺริยสํวโร</h3>
<p> อิติห สโกฺก เทวานมิโนฺท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ –</p>


<p>‘‘กถํ ปฎิปโนฺน ปน, มาริส, ภิกฺขุ อินฺทฺริยสํวราย ปฎิปโนฺน โหตี’’ติ? ‘‘จกฺขุวิเญฺญยฺยํ รูปํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ โสตวิเญฺญยฺยํ สทฺทํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ ฆานวิเญฺญยฺยํ คนฺธํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ ชิวฺหาวิเญฺญยฺยํ  รสํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ กายวิเญฺญยฺยํ โผฎฺฐพฺพํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปิฯ มโนวิเญฺญยฺยํ ธมฺมํปาหํ, เทวานมินฺท, ทุวิเธน วทามิ – เสวิตพฺพมฺปิ, อเสวิตพฺพมฺปี’’ติฯ</p>


<p>เอวํ วุเตฺต, สโกฺก เทวานมิโนฺท ภควนฺตํ เอตทโวจ –</p>


<p>‘‘อิมสฺส โข อหํ, ภเนฺต, ภควตา สงฺขิเตฺตน ภาสิตสฺส เอวํ วิตฺถาเรน อตฺถํ อาชานามิฯ ยถารูปํ, ภเนฺต, จกฺขุวิเญฺญยฺยํ รูปํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺติ, เอวรูปํ จกฺขุวิเญฺญยฺยํ รูปํ  น เสวิตพฺพํ ฯ ยถารูปญฺจ โข, ภเนฺต, จกฺขุวิเญฺญยฺยํ รูปํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺติ, เอวรูปํ จกฺขุวิเญฺญยฺยํ รูปํ เสวิตพฺพํฯ ยถารูปญฺจ โข, ภเนฺต, โสตวิเญฺญยฺยํ  สทฺทํ เสวโต…เป.… ฆานวิเญฺญยฺยํ คนฺธํ เสวโต… ชิวฺหาวิเญฺญยฺยํ รสํ เสวโต… กายวิเญฺญยฺยํ โผฎฺฐพฺพํ เสวโต… มโนวิเญฺญยฺยํ ธมฺมํ เสวโต อกุสลา ธมฺมา อภิวฑฺฒนฺติ, กุสลา ธมฺมา ปริหายนฺติ, เอวรูโป มโนวิเญฺญโยฺย ธโมฺม น เสวิตโพฺพฯ ยถารูปญฺจ โข, ภเนฺต, มโนวิเญฺญยฺยํ ธมฺมํ เสวโต อกุสลา ธมฺมา ปริหายนฺติ, กุสลา ธมฺมา อภิวฑฺฒนฺติ, เอวรูโป มโนวิเญฺญโยฺย ธโมฺม เสวิตโพฺพฯ</p>


<p>‘‘อิมสฺส โข เม, ภเนฺต, ภควตา สงฺขิเตฺตน ภาสิตสฺส เอวํ วิตฺถาเรน อตฺถํ อาชานโต ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวา’’ติฯ</p>


<p> อิติห สโกฺก เทวานมิโนฺท ภควโต ภาสิตํ อภินนฺทิตฺวา อนุโมทิตฺวา ภควนฺตํ อุตฺตริํ ปญฺหํ อปุจฺฉิ –</p>


<p>‘‘สเพฺพว นุ โข, มาริส, สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอโชฺฌสานา’’ติ? ‘‘น โข, เทวานมินฺท, สเพฺพ สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอโชฺฌสานา’’ติฯ</p>


<p>‘‘กสฺมา ปน, มาริส, น สเพฺพ สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอโชฺฌสานา’’ติ? ‘‘อเนกธาตุ นานาธาตุ โข, เทวานมินฺท, โลโกฯ ตสฺมิํ อเนกธาตุนานาธาตุสฺมิํ โลเก ยํ ยเทว สตฺตา ธาตุํ อภินิวิสนฺติ, ตํ ตเทว ถามสา ปรามาสา  อภินิวิสฺส โวหรนฺติ – ‘อิทเมว สจฺจํ โมฆมญฺญ’นฺติฯ ตสฺมา  น สเพฺพ สมณพฺราหฺมณา เอกนฺตวาทา เอกนฺตสีลา เอกนฺตฉนฺทา เอกนฺตอโชฺฌสานา’’ติฯ</p>


<p>‘‘สเพฺพว นุ โข, มาริส, สมณพฺราหฺมณา อจฺจนฺตนิฎฺฐา  อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสานา’’ติ? ‘‘น โข, เทวานมินฺท, สเพฺพ สมณพฺราหฺมณา อจฺจนฺตนิฎฺฐา อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสานา’’ติฯ</p>


<p>‘‘กสฺมา  ปน, มาริส, น สเพฺพ สมณพฺราหฺมณา อจฺจนฺตนิฎฺฐา อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสานา’’ติ? ‘‘เย โข, เทวานมินฺท, ภิกฺขู ตณฺหาสงฺขยวิมุตฺตา เต อจฺจนฺตนิฎฺฐา อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสานาฯ ตสฺมา น สเพฺพ สมณพฺราหฺมณา อจฺจนฺตนิฎฺฐา อจฺจนฺตโยคเกฺขมี อจฺจนฺตพฺรหฺมจารี อจฺจนฺตปริโยสานา’’ติฯ</p>


<p>อิตฺถํ ภควา สกฺกสฺส เทวานมินฺทสฺส ปญฺหํ ปุโฎฺฐ พฺยากาสิฯ อตฺตมโน สโกฺก เทวานมิโนฺท ภควโต ภาสิตํ อภินนฺทิ อนุโมทิ – ‘‘เอวเมตํ, ภควา, เอวเมตํ, สุคตฯ ติณฺณา เมตฺถ กงฺขา วิคตา กถํกถา ภควโต ปญฺหเวยฺยากรณํ สุตฺวา’’ติฯ</p>


<p> อิติห สโกฺก เทวานมิโนฺท ภควโต ภาสิตํ อภินนฺทิตฺวา อนุโมทิตฺวา ภควนฺตํ เอตทโวจ –</p>


<p>‘‘เอชา, ภเนฺต, โรโค, เอชา คโณฺฑ, เอชา สลฺลํ, เอชา อิมํ ปุริสํ ปริกฑฺฒติ ตสฺส ตเสฺสว ภวสฺส อภินิพฺพตฺติยาฯ ตสฺมา อยํ ปุริโส อุจฺจาวจมาปชฺชติ ฯ เยสาหํ, ภเนฺต, ปญฺหานํ อิโต พหิทฺธา อเญฺญสุ สมณพฺราหฺมเณสุ โอกาสกมฺมมฺปิ นาลตฺถํ, เต เม ภควตา พฺยากตาฯ ทีฆรตฺตานุสยิตญฺจ ปน  เม วิจิกิจฺฉากถํกถาสลฺลํ, ตญฺจ ภควตา อพฺพุฬฺห’’นฺติฯ</p>


<p>‘‘อภิชานาสิ  โน ตฺวํ, เทวานมินฺท, อิเม ปเญฺห อเญฺญ สมณพฺราหฺมเณ ปุจฺฉิตา’’ติ? ‘‘อภิชานามหํ, ภเนฺต, อิเม ปเญฺห อเญฺญ สมณพฺราหฺมเณ ปุจฺฉิตา’’ติฯ ‘‘ยถา กถํ ปน เต, เทวานมินฺท, พฺยากํสุ? สเจ เต อครุ ภาสสฺสู’’ติฯ ‘‘น โข เม, ภเนฺต, ครุ ยตฺถสฺส ภควา นิสิโนฺน ภควนฺตรูโป วา’’ติฯ ‘‘เตน หิ, เทวานมินฺท, ภาสสฺสู’’ติฯ ‘‘เยสฺวาหํ , ภเนฺต , มญฺญามิ สมณพฺราหฺมณา อารญฺญิกา ปนฺตเสนาสนาติ, ตฺยาหํ อุปสงฺกมิตฺวา อิเม ปเญฺห ปุจฺฉามิ, เต มยา ปุฎฺฐา น สมฺปายนฺติ, อสมฺปายนฺตา มมํเยว ปฎิปุจฺฉนฺติ – ‘โก นาโม อายสฺมา’ติ? เตสาหํ ปุโฎฺฐ พฺยากโรมิ – ‘อหํ โข, มาริส, สโกฺก เทวานมิโนฺท’ติฯ เต มมํเยว อุตฺตริ ปฎิปุจฺฉนฺติ – ‘กิํ ปนายสฺมา, เทวานมินฺท , กมฺมํ กตฺวา อิมํ ฐานํ ปโตฺต’ติ? เตสาหํ ยถาสุตํ ยถาปริยตฺตํ ธมฺมํ เทเสมิฯ เต ตาวตเกเนว อตฺตมนา  โหนฺติ – ‘สโกฺก จ โน เทวานมิโนฺท ทิโฎฺฐ, ยญฺจ โน อปุจฺฉิมฺหา, ตญฺจ โน พฺยากาสี’ติฯ เต อญฺญทตฺถุ มมํเยว สาวกา สมฺปชฺชนฺติ, น จาหํ เตสํฯ อหํ โข ปน, ภเนฺต, ภควโต สาวโก โสตาปโนฺน อวินิปาตธโมฺม นิยโต สโมฺพธิปรายโณ’’ติ ฯ</p>


<h3>โสมนสฺสปฎิลาภกถา</h3>
<p> ‘‘อภิชานาสิ โน ตฺวํ, เทวานมินฺท, อิโต ปุเพฺพ เอวรูปํ เวทปฎิลาภํ โสมนสฺสปฎิลาภ’’นฺติ? ‘‘อภิชานามหํ , ภเนฺต, อิโต ปุเพฺพ เอวรูปํ เวทปฎิลาภํ โสมนสฺสปฎิลาภ’’นฺติฯ ‘‘ยถา กถํ ปน ตฺวํ, เทวานมินฺท, อภิชานาสิ อิโต ปุเพฺพ เอวรูปํ เวทปฎิลาภํ โสมนสฺสปฎิลาภ’’นฺติ?</p>


<p>‘‘ภูตปุพฺพํ, ภเนฺต, เทวาสุรสงฺคาโม สมุปพฺยูโฬฺห  อโหสิฯ ตสฺมิํ โข ปน, ภเนฺต, สงฺคาเม เทวา ชินิํสุ, อสุรา ปราชยิํสุ ฯ ตสฺส มยฺหํ, ภเนฺต, ตํ สงฺคามํ อภิวิชินิตฺวา วิชิตสงฺคามสฺส เอตทโหสิ – ‘ยา เจว ทานิ ทิพฺพา โอชา ยา จ อสุรา โอชา, อุภยเมตํ  เทวา ปริภุญฺชิสฺสนฺตี’ติฯ โส โข ปน เม, ภเนฺต, เวทปฎิลาโภ โสมนสฺสปฎิลาโภ สทณฺฑาวจโร สสตฺถาวจโร น นิพฺพิทาย น วิราคาย น นิโรธาย น อุปสมาย น อภิญฺญาย น สโมฺพธาย น นิพฺพานาย สํวตฺตติฯ โย โข ปน เม อยํ, ภเนฺต, ภควโต ธมฺมํ สุตฺวา เวทปฎิลาโภ โสมนสฺสปฎิลาโภ, โส อทณฺฑาวจโร อสตฺถาวจโร เอกนฺตนิพฺพิทาย วิราคาย นิโรธาย อุปสมาย อภิญฺญาย สโมฺพธาย นิพฺพานาย สํวตฺตตี’’ติฯ</p>


<p> ‘‘กิํ ปน ตฺวํ, เทวานมินฺท, อตฺถวสํ สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทสี’’ติ? ‘‘ฉ โข อหํ, ภเนฺต, อตฺถวเส สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>
‘‘อิเธว  
  
ติฎฺฐมานสฺส, เทวภูตสฺส เม สโต;  
  
ปุนรายุ จ เม ลโทฺธ, เอวํ ชานาหิ มาริสฯ  
</p>
  
<p>‘‘อิมํ  โข อหํ, ภเนฺต, ปฐมํ อตฺถวสํ สมฺปสฺสมาโน  เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>
‘‘จุตาหํ ทิวิยา กายา, อายุํ หิตฺวา อมานุสํ;  
  
อมูโฬฺห คพฺภเมสฺสามิ, ยตฺถ เม รมตี มโนฯ  
</p>
  
<p>‘‘อิมํ โข อหํ, ภเนฺต, ทุติยํ อตฺถวสํ สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>
‘‘สฺวาหํ อมูฬฺหปญฺญสฺส  
อมูฬฺหปญฺหสฺส (?)  
, วิหรํ สาสเน รโต;  
  
ญาเยน วิหริสฺสามิ, สมฺปชาโน ปฎิสฺสโตฯ  
</p>
  
<p>‘‘อิมํ โข อหํ, ภเนฺต, ตติยํ อตฺถวสํ สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>
‘‘ญาเยน เม จรโต จ, สโมฺพธิ เจ ภวิสฺสติ;  
  
อญฺญาตา วิหริสฺสามิ, เสฺวว อโนฺต ภวิสฺสติฯ  
</p>
  
<p>‘‘อิมํ โข อหํ, ภเนฺต, จตุตฺถํ อตฺถวสํ สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>
‘‘จุตาหํ มานุสา กายา, อายุํ หิตฺวาน มานุสํ;  
  
ปุน เทโว ภวิสฺสามิ, เทวโลกมฺหิ อุตฺตโมฯ  
</p>
  
<p>‘‘อิมํ โข อหํ, ภเนฺต, ปญฺจมํ อตฺถวสํ สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>
‘‘เต  
  
  
เย (?)  
ปณีตตรา เทวา, อกนิฎฺฐา ยสสฺสิโน;  
  
อนฺติเม วตฺตมานมฺหิ, โส นิวาโส ภวิสฺสติฯ  
</p>
  
<p>‘‘อิมํ  โข อหํ, ภเนฺต, ฉฎฺฐํ อตฺถวสํ สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>‘‘อิเม โข อหํ, ภเนฺต, ฉ อตฺถวเส สมฺปสฺสมาโน เอวรูปํ เวทปฎิลาภํ โสมนสฺสปฎิลาภํ ปเวเทมิฯ</p>


<p>‘‘อปริโยสิตสงฺกโปฺป , วิจิกิโจฺฉ กถํกถีฯ</p>


วิจริํ ทีฆมทฺธานํ, อเนฺวสโนฺต ตถาคตํฯ  
</p>
  
<p>
‘‘ยสฺสุ มญฺญามิ สมเณ, ปวิวิตฺตวิหาริโน;  
  
สมฺพุทฺธา อิติ มญฺญาโน, คจฺฉามิ เต อุปาสิตุํฯ  
</p>
  
<p>
‘‘‘กถํ อาราธนา โหติ, กถํ โหติ วิราธนา’;  
  
อิติ ปุฎฺฐา น สมฺปายนฺติ  
สโมฺภนฺติ (สฺยา.)  
, มเคฺค ปฎิปทาสุ จฯ  
</p>
  
<p>
‘‘ตฺยสฺสุ ยทา มํ ชานนฺติ, สโกฺก เทวานมาคโต;  
  
ตฺยสฺสุ มเมว ปุจฺฉนฺติ, ‘กิํ กตฺวา ปาปุณี อิทํ’ฯ  
</p>
  
<p>
‘‘เตสํ ยถาสุตํ ธมฺมํ, เทสยามิ ชเน สุตํ  
ชเนสุต (ก. สี.)  
;  
  
เตน อตฺตมนา โหนฺติ, ‘ทิโฎฺฐ โน วาสโวติ จ’ฯ  
</p>
  
<p>
‘‘ยทา จ พุทฺธมทฺทกฺขิํ, วิจิกิจฺฉาวิตารณํ;  
  
โสมฺหิ วีตภโย อชฺช, สมฺพุทฺธํ ปยิรุปาสิย  
ปยิรุปาสยิํ (สฺยา. ก.)  
ฯ  
</p>
  
<p>
‘‘ตณฺหาสลฺลสฺส หนฺตารํ, พุทฺธํ อปฺปฎิปุคฺคลํ;  
  
อหํ  
วเนฺท มหาวีรํ, พุทฺธมาทิจฺจพนฺธุนํฯ  
</p>
  
<p>
‘‘ยํ  
  
กโรมสิ พฺรหฺมุโน, สมํ เทเวหิ มาริส;  
  
ตทชฺช ตุยฺหํ กสฺสาม  
ทสฺสาม (สฺยา. ก.)  
, หนฺท สามํ กโรม เตฯ  
</p>
  
<p>
‘‘ตฺวเมว อสิ  
ตุวเมวสิ (ปี.)  
สมฺพุโทฺธ, ตุวํ สตฺถา อนุตฺตโร;  
  
สเทวกสฺมิํ โลกสฺมิํ, นตฺถิ เต ปฎิปุคฺคโล’’ติฯ  
</p>
  
<p> อถ โข สโกฺก เทวานมิโนฺท ปญฺจสิขํ คนฺธพฺพปุตฺตํ อามเนฺตสิ – ‘‘พหูปกาโร โข เมสิ ตฺวํ, ตาต ปญฺจสิข, ยํ ตฺวํ ภควนฺตํ ปฐมํ ปสาเทสิฯ ตยา, ตาต, ปฐมํ ปสาทิตํ ปจฺฉา มยํ ตํ ภควนฺตํ ทสฺสนาย อุปสงฺกมิมฺหา อรหนฺตํ สมฺมาสมฺพุทฺธํฯ เปตฺติเก วา ฐาเน ฐปยิสฺสามิ , คนฺธพฺพราชา ภวิสฺสสิ, ภทฺทญฺจ เต สูริยวจฺฉสํ ทมฺมิ, สา หิ เต อภิปตฺถิตา’’ติฯ</p>


<p>อถ โข สโกฺก เทวานมิโนฺท ปาณินา ปถวิํ ปรามสิตฺวา ติกฺขตฺตุํ อุทานํ อุทาเนสิ – ‘‘นโม ตสฺส ภควโต อรหโต สมฺมาสมฺพุทฺธสฺสา’’ติฯ</p>


<p>อิมสฺมิญฺจ ปน เวยฺยากรณสฺมิํ ภญฺญมาเน สกฺกสฺส เทวานมินฺทสฺส วิรชํ วีตมลํ ธมฺมจกฺขุํ อุทปาทิ – ‘‘ยํ กิญฺจิ สมุทยธมฺมํ, สพฺพํ ตํ นิโรธธมฺม’’นฺติฯ อเญฺญสญฺจ อสีติยา เทวตาสหสฺสานํ , อิติ เย สเกฺกน เทวานมิเนฺทน อชฺฌิฎฺฐปญฺหา ปุฎฺฐา , เต ภควตา พฺยากตาฯ ตสฺมา อิมสฺส เวยฺยากรณสฺส สกฺกปญฺหาเตฺวว อธิวจนนฺติฯ</p>

</p>





