<h1>๒. อนุสยวโคฺค</h1>
<h3>๑. ปฐมอนุสยสุตฺตํ</h3>
<p> ‘‘สตฺติเม , ภิกฺขเว, อนุสยาฯ กตเม สตฺต? กามราคานุสโย, ปฎิฆานุสโย , ทิฎฺฐานุสโย, วิจิกิจฺฉานุสโย, มานานุสโย, ภวราคานุสโย , อวิชฺชานุสโยฯ อิเม โข, ภิกฺขเว, สตฺต อนุสยา’’ติฯ ปฐมํฯ</p>


<h3>๒. ทุติยอนุสยสุตฺตํ</h3>
<p> ‘‘สตฺตนฺนํ, ภิกฺขเว, อนุสยานํ ปหานาย สมุเจฺฉทาย พฺรหฺมจริยํ วุสฺสติฯ กตเมสํ สตฺตนฺนํ? กามราคานุสยสฺส ปหานาย สมุเจฺฉทาย พฺรหฺมจริยํ วุสฺสติ, ปฎิฆานุสยสฺส…เป.… ทิฎฺฐานุสยสฺส… วิจิกิจฺฉานุสยสฺส… มานานุสยสฺส… ภวราคานุสยสฺส… อวิชฺชานุสยสฺส ปหานาย สมุเจฺฉทาย พฺรหฺมจริยํ วุสฺสติฯ อิเมสํ โข, ภิกฺขเว, สตฺตนฺนํ อนุสยานํ ปหานาย สมุเจฺฉทาย พฺรหฺมจริยํ วุสฺสติฯ</p>


<p>‘‘ยโต จ โข, ภิกฺขเว, ภิกฺขุโน กามราคานุสโย ปหีโน โหติ อุจฺฉินฺนมูโล ตาลาวตฺถุกโต อนภาวํกโต อายติํ อนุปฺปาทธโมฺมฯ ปฎิฆานุสโย…เป.… ทิฎฺฐานุสโย… วิจิกิจฺฉานุสโย… มานานุสโย… ภวราคานุสโย… อวิชฺชานุสโย ปหีโน โหติ อุจฺฉินฺนมูโล ตาลาวตฺถุกโต อนภาวํกโต อายติํ อนุปฺปาทธโมฺมฯ อยํ วุจฺจติ, ภิกฺขเว, ภิกฺขุ อเจฺฉจฺฉิ ตณฺหํ, วิวตฺตยิ สํโยชนํ, สมฺมา มานาภิสมยา อนฺตมกาสิ ทุกฺขสฺสา’’ติฯ ทุติยํฯ</p>


<h3>๓. กุลสุตฺตํ</h3>
<p> ‘‘สตฺตหิ , ภิกฺขเว, อเงฺคหิ สมนฺนาคตํ กุลํ อนุปคนฺตฺวา วา นาลํ อุปคนฺตุํ, อุปคนฺตฺวา  วา นาลํ อุปนิสีทิตุํฯ กตเมหิ สตฺตหิ? น มนาเปน ปจฺจุเฎฺฐนฺติ, น มนาเปน อภิวาเทนฺติ, น มนาเปน อาสนํ เทนฺติ, สนฺตมสฺส ปริคุหนฺติ, พหุกมฺปิ โถกํ เทนฺติ, ปณีตมฺปิ ลูขํ เทนฺติ, อสกฺกจฺจํ เทนฺติ โน สกฺกจฺจํฯ อิเมหิ โข, ภิกฺขเว, สตฺตหิ อเงฺคหิ สมนฺนาคตํ กุลํ อนุปคนฺตฺวา วา นาลํ อุปคนฺตุํ, อุปคนฺตฺวา วา  นาลํ อุปนิสีทิตุํฯ</p>


<p>‘‘สตฺตหิ, ภิกฺขเว, อเงฺคหิ สมนฺนาคตํ กุลํ อนุปคนฺตฺวา วา อลํ อุปคนฺตุํ, อุปคนฺตฺวา วา อลํ อุปนิสีทิตุํฯ กตเมหิ สตฺตหิ? มนาเปน ปจฺจุเฎฺฐนฺติ, มนาเปน อภิวาเทนฺติ, มนาเปน อาสนํ เทนฺติ, สนฺตมสฺส น ปริคุหนฺติ, พหุกมฺปิ พหุกํ เทนฺติ, ปณีตมฺปิ ปณีตํ เทนฺติ, สกฺกจฺจํ เทนฺติ โน อสกฺกจฺจํฯ อิเมหิ โข, ภิกฺขเว, สตฺตหิ อเงฺคหิ สมนฺนาคตํ กุลํ อนุปคนฺตฺวา วา อลํ อุปคนฺตุํ, อุปคนฺตฺวา วา อลํ อุปนิสีทิตุ’’นฺติฯ ตติยํฯ</p>


<h3>๔. ปุคฺคลสุตฺตํ</h3>
<p> ‘‘สตฺติเม , ภิกฺขเว, ปุคฺคลา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญเกฺขตฺตํ โลกสฺสฯ กตเม สตฺต? อุภโตภาควิมุโตฺต, ปญฺญาวิมุโตฺต, กายสกฺขี, ทิฎฺฐิปฺปโตฺต , สทฺธาวิมุโตฺต, ธมฺมานุสารี, สทฺธานุสารีฯ อิเม  โข, ภิกฺขเว, สตฺต ปุคฺคลา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญเกฺขตฺตํ โลกสฺสา’’ติฯ จตุตฺถํฯ</p>


<h3>๕. อุทกูปมาสุตฺตํ</h3>
<p> ‘‘สตฺติเม, ภิกฺขเว, อุทกูปมา ปุคฺคลา สโนฺต สํวิชฺชมานา โลกสฺมิํฯ กตเม สตฺต?  อิธ, ภิกฺขเว, เอกโจฺจ ปุคฺคโล สกิํ นิมุโคฺค นิมุโคฺคว โหติ; อิธ ปน, ภิกฺขเว, เอกโจฺจ ปุคฺคโล อุมฺมุชฺชิตฺวา นิมุชฺชติ; อิธ ปน, ภิกฺขเว, เอกโจฺจ ปุคฺคโล อุมฺมุชฺชิตฺวา ฐิโต โหติ; อิธ ปน, ภิกฺขเว, เอกโจฺจ ปุคฺคโล อุมฺมุชฺชิตฺวา วิปสฺสติ วิโลเกติ; อิธ ปน, ภิกฺขเว, เอกโจฺจ ปุคฺคโล อุมฺมุชฺชิตฺวา ปตรติ; อิธ ปน, ภิกฺขเว, เอกโจฺจ  ปุคฺคโล อุมฺมุชฺชิตฺวา ปติคาธปฺปโตฺต โหติ; อิธ  ปน, ภิกฺขเว, เอกโจฺจ ปุคฺคโล อุมฺมุชฺชิตฺวา ติโณฺณ โหติ ปารงฺคโต  ถเล ติฎฺฐติ พฺราหฺมโณฯ</p>


<p>‘‘กถญฺจ, ภิกฺขเว, ปุคฺคโล สกิํ นิมุโคฺค นิมุโคฺคว โหติ? อิธ ภิกฺขเว, เอกโจฺจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธเมฺมหิฯ เอวํ โข, ภิกฺขเว, ปุคฺคโล สกิํ นิมุโคฺค นิมุโคฺคว โหติฯ</p>


<p>‘‘กถญฺจ, ภิกฺขเว, ปุคฺคโล อุมฺมุชฺชิตฺวา นิมุชฺชติ? อิธ, ภิกฺขเว, เอกโจฺจ ปุคฺคโล อุมฺมุชฺชติ สาธุ สทฺธา กุสเลสุ ธเมฺมสุ, สาธุ หิรี…เป.… สาธุ โอตฺตปฺปํ… สาธุ วีริยํ  … สาธุ ปญฺญา กุสเลสุ ธเมฺมสูติฯ ตสฺส สา สทฺธา เนว ติฎฺฐติ โน วฑฺฒติ หายติเยว, ตสฺส สา หิรี…เป.… ตสฺส ตํ โอตฺตปฺปํ… ตสฺส ตํ วีริยํ… ตสฺส สา ปญฺญา เนว ติฎฺฐติ โน วฑฺฒติ หายติเยวฯ เอวํ โข, ภิกฺขเว, ปุคฺคโล อุมฺมุชฺชิตฺวา นิมุชฺชติฯ</p>


<p>‘‘กถญฺจ , ภิกฺขเว, ปุคฺคโล อุมฺมุชฺชิตฺวา ฐิโต โหติ? อิธ , ภิกฺขเว, เอกโจฺจ ปุคฺคโล อุมฺมุชฺชติ สาธุ สทฺธา กุสเลสุ ธเมฺมสุ, สาธุ หิรี…เป.… สาธุ โอตฺตปฺปํ… สาธุ วีริยํ… สาธุ ปญฺญา กุสเลสุ ธเมฺมสูติฯ ตสฺส สา สทฺธา เนว หายติ โน วฑฺฒติ ฐิตา โหติฯ ตสฺส สา หิรี…เป.… ตสฺส ตํ โอตฺตปฺปํ… ตสฺส ตํ วีริยํ… ตสฺส สา ปญฺญา เนว หายติ โน วฑฺฒติ ฐิตา โหติฯ เอวํ โข, ภิกฺขเว, ปุคฺคโล อุมฺมุชฺชิตฺวา ฐิโต โหติฯ</p>


<p>‘‘กถญฺจ, ภิกฺขเว, ปุคฺคโล อุมฺมุชฺชิตฺวา วิปสฺสติ วิโลเกติ? อิธ, ภิกฺขเว, เอกโจฺจ ปุคฺคโล อุมฺมุชฺชติ สาธุ สทฺธา กุสเลสุ ธเมฺมสุ, สาธุ หิรี…เป.… สาธุ โอตฺตปฺปํ… สาธุ วีริยํ… สาธุ ปญฺญา กุสเลสุ ธเมฺมสูติฯ โส ติณฺณํ สํโยชนานํ ปริกฺขยา โสตาปโนฺน  โหติ อวินิปาตธโมฺม นิยโต สโมฺพธิปรายโณฯ เอวํ โข, ภิกฺขเว, ปุคฺคโล อุมฺมุชฺชิตฺวา วิปสฺสติ วิโลเกติฯ</p>


<p>‘‘กถญฺจ, ภิกฺขเว, ปุคฺคโล อุมฺมุชฺชิตฺวา ปตรติ? อิธ, ภิกฺขเว, เอกโจฺจ ปุคฺคโล อุมฺมุชฺชติ  สาธุ สทฺธา กุสเลสุ ธเมฺมสุ, สาธุ หิรี…เป.… สาธุ โอตฺตปฺปํ… สาธุ วีริยํ… สาธุ ปญฺญา กุสเลสุ ธเมฺมสูติฯ โส ติณฺณํ สํโยชนานํ ปริกฺขยา ราคโทสโมหานํ ตนุตฺตา สกทาคามี โหติ, สกิเทว  อิมํ โลกํ อาคนฺตฺวา ทุกฺขสฺสนฺตํ กโรติ ฯ เอวํ โข, ภิกฺขเว, ปุคฺคโล อุมฺมุชฺชิตฺวา ปตรติฯ</p>


<p>‘‘กถญฺจ, ภิกฺขเว, ปุคฺคโล อุมฺมุชฺชิตฺวา ปติคาธปฺปโตฺต โหติ? อิธ, ภิกฺขเว, เอกโจฺจ ปุคฺคโล อุมฺมุชฺชติ สาธุ สทฺธา กุสเลสุ ธเมฺมสุ, สาธุ หิรี…เป.… สาธุ โอตฺตปฺปํ… สาธุ วีริยํ… สาธุ ปญฺญา กุสเลสุ ธเมฺมสูติฯ โส ปญฺจนฺนํ โอรมฺภาคิยานํ สํโยชนานํ ปริกฺขยา โอปปาติโก โหติ ตตฺถ ปรินิพฺพายี อนาวตฺติธโมฺม ตสฺมา โลกาฯ เอวํ โข, ภิกฺขเว, ปุคฺคโล อุมฺมุชฺชิตฺวา ปติคาธปฺปโตฺต โหติฯ</p>


<p>‘‘กถญฺจ, ภิกฺขเว, ปุคฺคโล อุมฺมุชฺชิตฺวา ติโณฺณ โหติ ปารงฺคโต ถเล ติฎฺฐติ พฺราหฺมโณฯ อิธ , ภิกฺขเว, เอกโจฺจ ปุคฺคโล อุมฺมุชฺชติ สาธุ สทฺธา กุสเลสุ ธเมฺมสุ, สาธุ หิรี…เป.… สาธุ โอตฺตปฺปํ… สาธุ วีริยํ… สาธุ ปญฺญา  กุสเลสุ ธเมฺมสูติฯ โส อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ เอวํ โข, ภิกฺขเว, ปุคฺคโล อุมฺมุชฺชิตฺวา ติโณฺณ โหติ ปารงฺคโต ถเล ติฎฺฐติ พฺราหฺมโณฯ</p>


<p>‘‘อิเม โข, ภิกฺขเว, สตฺต อุทกูปมา ปุคฺคลา สโนฺต สํวิชฺชมานา โลกสฺมิ’’นฺติฯ ปญฺจมํฯ</p>


<h3>๖. อนิจฺจานุปสฺสีสุตฺตํ</h3>
<p> ‘‘สตฺติเม , ภิกฺขเว, ปุคฺคลา อาหุเนยฺยา ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญเกฺขตฺตํ โลกสฺสฯ กตเม สตฺต? อิธ, ภิกฺขเว, เอกโจฺจ ปุคฺคโล สพฺพสงฺขาเรสุ อนิจฺจานุปสฺสี วิหรติ, อนิจฺจสญฺญี, อนิจฺจปฎิสํเวที สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ โส อาสวานํ ขยา…เป.… สจฺฉิกตฺวา  อุปสมฺปชฺช วิหรติฯ อยํ, ภิกฺขเว, ปฐโม ปุคฺคโล อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสฯ</p>


<p>‘‘ปุน จปรํ, ภิกฺขเว, อิเธกโจฺจ ปุคฺคโล สพฺพสงฺขาเรสุ อนิจฺจานุปสฺสี วิหรติ, อนิจฺจสญฺญี, อนิจฺจปฎิสํเวที สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ ตสฺส อปุพฺพํ อจริมํ อาสวปริยาทานญฺจ โหติ ชีวิตปริยาทานญฺจฯ อยํ, ภิกฺขเว, ทุติโย ปุคฺคโล อาหุเนโยฺย…เป.… อนุตฺตรํ ปุญฺญเกฺขตฺตํ โลกสฺสฯ</p>


<p>‘‘ปุน จปรํ, ภิกฺขเว, อิเธกโจฺจ ปุคฺคโล สพฺพสงฺขาเรสุ อนิจฺจานุปสฺสี วิหรติ, อนิจฺจสญฺญี, อนิจฺจปฎิสํเวที สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ โส ปญฺจนฺนํ โอรมฺภาคิยานํ  สํโยชนานํ ปริกฺขยา อนฺตราปรินิพฺพายี โหติ…เป.… อุปหจฺจปรินิพฺพายี โหติ…เป.… อสงฺขารปรินิพฺพายี โหติ…เป.… สสงฺขารปรินิพฺพายี โหติ…เป.… อุทฺธํโสโต โหติ อกนิฎฺฐคามีฯ อยํ, ภิกฺขเว, สตฺตโม ปุคฺคโล อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสฯ อิเม โข, ภิกฺขเว, สตฺต ปุคฺคลา อาหุเนยฺยา  ปาหุเนยฺยา ทกฺขิเณยฺยา อญฺชลิกรณียา อนุตฺตรํ ปุญฺญเกฺขตฺตํ โลกสฺสา’’ติฯ ฉฎฺฐํฯ</p>


<h3>๗. ทุกฺขานุปสฺสีสุตฺตํ</h3>
<p> สตฺติเม , ภิกฺขเว, ปุคฺคลา อาหุเนยฺยา…เป.… อนุตฺตรํ ปุญฺญเกฺขตฺตํ โลกสฺสฯ กตเม สตฺต? อิธ, ภิกฺขเว, เอกโจฺจ ปุคฺคโล สพฺพสงฺขาเรสุ ทุกฺขานุปสฺสี วิหรติ…เป.…ฯ สตฺตมํฯ</p>


<h3>๘. อนตฺตานุปสฺสีสุตฺตํ</h3>
<p> สเพฺพสุ ธเมฺมสุ อนตฺตานุปสฺสี วิหรติ…เป.…ฯ อฎฺฐมํฯ</p>


<h3>๙. นิพฺพานสุตฺตํ</h3>
<p>  ‘‘นิพฺพาเน  สุขานุปสฺสี วิหรติ สุขสญฺญี สุขปฎิสํเวที สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ โส อาสวานํ ขยา…เป.… สจฺฉิกตฺวา อุปสมฺปชฺช วิหรติฯ อยํ ภิกฺขเว, ปฐโม ปุคฺคโล อาหุเนโยฺย…เป.… ปุญฺญเกฺขตฺตํ โลกสฺสฯ</p>


<p>‘‘ปุน จปรํ, ภิกฺขเว, อิเธกโจฺจ ปุคฺคโล นิพฺพาเน สุขานุปสฺสี วิหรติ สุขสญฺญี สุขปฎิสํเวที สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ ตสฺส อปุพฺพํ อจริมํ อาสวปริยาทานญฺจ โหติ ชีวิตปริยาทานญฺจฯ อยํ, ภิกฺขเว, ทุติโย ปุคฺคโล อาหุเนโยฺย…เป.… อนุตฺตรํ ปุญฺญเกฺขตฺตํ โลกสฺสฯ</p>


<p>‘‘ปุน จปรํ, ภิกฺขเว, อิเธกโจฺจ ปุคฺคโล นิพฺพาเน สุขานุปสฺสี วิหรติ สุขสญฺญี สุขปฎิสํเวที สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโนฯ โส ปญฺจนฺนํ โอรมฺภาคิยานํ สํโยชนานํ ปริกฺขยา อนฺตราปรินิพฺพายี โหติ…เป.… อุปหจฺจปรินิพฺพายี  โหติ…เป.… อสงฺขารปรินิพฺพายี โหติ…เป.… สสงฺขารปรินิพฺพายี โหติ…เป.… อุทฺธํโสโต โหติ อกนิฎฺฐคามีฯ อยํ, ภิกฺขเว, สตฺตโม ปุคฺคโล อาหุเนโยฺย…เป.… อนุตฺตรํ ปุญฺญเกฺขตฺตํ โลกสฺส ฯ อิเม โข, ภิกฺขเว, สตฺต ปุคฺคลา อาหุเนยฺยา…เป.… อนุตฺตรํ ปุญฺญเกฺขตฺตํ โลกสฺสา’’ติฯ นวมํฯ</p>


<h3>๑๐. นิทฺทสวตฺถุสุตฺตํ</h3>
<p> ‘‘สตฺติมานิ , ภิกฺขเว, นิทฺทสวตฺถูนิฯ กตมานิ สตฺต? อิธ, ภิกฺขเว, ภิกฺขุ สิกฺขาสมาทาเน ติพฺพจฺฉโนฺท โหติ อายติญฺจ สิกฺขาสมาทาเน อวิคตเปโม , ธมฺมนิสนฺติยา ติพฺพจฺฉโนฺท โหติ อายติญฺจ ธมฺมนิสนฺติยา อวิคตเปโม, อิจฺฉาวินเย ติพฺพจฺฉโนฺท โหติ อายติญฺจ อิจฺฉาวินเย อวิคตเปโม, ปฎิสลฺลาเน ติพฺพจฺฉโนฺท โหติ อายติญฺจ ปฎิสลฺลาเน อวิคตเปโม, วีริยารเมฺภ  ติพฺพจฺฉโนฺท โหติ อายติญฺจ วีริยารเมฺภ อวิคตเปโม, สติเนปเกฺก ติพฺพจฺฉโนฺท โหติ อายติญฺจ สติเนปเกฺก อวิคตเปโม, ทิฎฺฐิปฎิเวเธ  ติพฺพจฺฉโนฺท โหติ อายติญฺจ ทิฎฺฐิปฎิเวเธ อวิคตเปโมฯ อิมานิ โข, ภิกฺขเว, สตฺต นิทฺทสวตฺถูนี’’ติฯ ทสมํฯ</p>

</p>


<p>ตสฺสุทฺทานํ –</p>


<p>
ทุเว อนุสยา กุลํ, ปุคฺคลํ อุทกูปมํ;  
  
อนิจฺจํ ทุกฺขํ อนตฺตา จ, นิพฺพานํ นิทฺทสวตฺถุ จาติฯ  
</p>
  
  
  
  
  