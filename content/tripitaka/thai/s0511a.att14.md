<h1>๑๔. สุชาตพุทฺธวํสวณฺณนา</h1>
<p>ตโต  ตสฺสาปรภาเค ตสฺมิํเยว มณฺฑกเปฺป อนุปุเพฺพน อปริมิตายุเกสุ สเตฺตสุ อนุกฺกเมน ปริหายิตฺวา นวุติวสฺสสหสฺสายุเกสุ ชาเตสุ สุชาตรูปกาโย ปริสุทฺธชาโต  นาม สตฺถา โลเก อุทปาทิฯ โสปิ ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา สุมงฺคลนคเร อุคฺคตสฺส นาม รโญฺญ กุเล ปภาวติยา นาม อคฺคมเหสิยา กุจฺฉิสฺมิํ ปฎิสนฺธิํ คเหตฺวา ทสนฺนํ มาสานํ อจฺจเยน มาตุกุจฺฉิโต นิกฺขมิฯ นามคฺคหณทิวเส จสฺส นามํ กโรโนฺต  สกลชมฺพุทีเป สพฺพสตฺตานํ สุขํ ชนยโนฺต ชาโตติ ‘‘สุชาโต’’ เตฺววสฺส นามมกํสุฯ โส นววสฺสสหสฺสานิ อคารํ อชฺฌาวสิฯ สิรี อุปสิรี สิรินโนฺท จาติ ตสฺส ตโย ปาสาทา อเหสุํฯ สิรีนนฺทาเทวิปฺปมุขานิ เตวีสติ อิตฺถิสหสฺสานิ ปจฺจุปฎฺฐิตานิ อเหสุํฯ</p>


<p>โส จตฺตาริ นิมิตฺตานิ ทิสฺวา สิรีนนฺทาเทวิยา อุปเสเน นาม ปุเตฺต อุปฺปเนฺน หํสวหํ นาม วรตุรงฺคมารุยฺห มหาภินิกฺขมนํ นิกฺขมิตฺวา ปพฺพชิฯ ตํ ปน ปพฺพชนฺตํ มนุสฺสานํ โกฎิ อนุปพฺพชิฯ อถ โส เตหิ ปริวุโต นว มาเส ปธานจริยํ จริตฺวา วิสาขปุณฺณมาย สิรีนนฺทนนคเร สิรีนนฺทนเสฎฺฐิสฺส ธีตาย ทินฺนํ ปรมมธุรํ มธุปายาสํ ปริภุญฺชิตฺวา สาลวเน ทิวาวิหารํ วีตินาเมตฺวา สายนฺหสมเย สุนนฺทาชีวเกน ทินฺนา อฎฺฐ ติณมุฎฺฐิโย คเหตฺวา เวฬุโพธิํ  อุปสงฺกมิตฺวา เตตฺติํสหตฺถวิตฺถตํ ติณสนฺถรํ สนฺถริตฺวา สูริเย ธรมาเนเยว สมารํ มารพลํ วิธมิตฺวา สมฺมาสโมฺพธิํ ปฎิวิชฺฌิตฺวา สพฺพพุทฺธานุจิณฺณํ อุทานํ อุทาเนตฺวา สตฺตสตฺตาหํ โพธิสมีเปเยว วีตินาเมตฺวา พฺรหฺมุนา อายาจิโต อตฺตโน กนิฎฺฐภาติกํ สุทสฺสนกุมารํ ปุโรหิตปุตฺตํ เทวกุมารญฺจ จตุสจฺจธมฺมปฎิเวธสมเตฺถ ทิสฺวา อากาเสน คนฺตฺวา สุมงฺคลนครสมีเป สุมงฺคลุยฺยาเน โอตริตฺวา อุยฺยานปาเลน อตฺตโน ภาติกํ สุทสฺสนกุมารํ ปุโรหิตปุตฺตํ เทวกุมารญฺจ ปโกฺกสาเปตฺวา เตสํ สปริวารานํ มเชฺฌ นิสิโนฺน ธมฺมจกฺกํ ปวเตฺตสิฯ ตตฺถ อสีติยา โกฎีนํ ธมฺมาภิสมโย อโหสิฯ อยํ ปฐมาภิสมโย อโหสิฯ</p>


<p>ยทา ปน ภควา สุทสฺสนุยฺยานทฺวาเร มหาสาลมูเล ยมกปาฎิหาริยํ กตฺวา เทเวสุ ตาวติํเสสุ วสฺสาวาสํ อุปาคมิ, ตทา สตฺตตฺติํสสตสหสฺสานํ ธมฺมาภิสมโย อโหสิฯ อยํ ทุติโย อภิสมโย อโหสิฯ ยทา ปน สุชาโต ทสพโล ปิตุสนฺติกํ อคมาสิ, ตทา สฎฺฐิสตสหสฺสานํ ธมฺมาภิสมโย อโหสิฯ อยํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘ตเตฺถว  
มณฺฑกปฺปมฺหิ, สุชาโต นาม นายโก;  
  
สีหหนุสภกฺขโนฺธ, อปฺปเมโยฺย ทุราสโทฯ  
</li>
  
<li>
‘‘จโนฺทว  
วิมโล พุโทฺธ, สตรํสีว ปตาปวา;  
  
เอวํ โสภติ สมฺพุโทฺธ, ชลโนฺต สิริยา สทาฯ  
</li>
  
<li>
‘‘ปาปุณิตฺวาน สมฺพุโทฺธ, เกวลํ โพธิมุตฺตมํ;  
  
สุมงฺคลมฺหิ นคเร, ธมฺมจกฺกํ ปวตฺตยิฯ  
</li>
  
<li>
‘‘เทเสเนฺต ปวรํ ธมฺมํ, สุชาเต โลกนายเก;  
  
อสีติโกฎี อภิสมิํสุ, ปฐเม ธมฺมเทสเนฯ  
</li>
  
<li>
‘‘ยทา สุชาโต อมิตยโส, เทเว วสฺสํ อุปาคมิ;  
  
สตฺตตฺติํสสตสหสฺสานํ, ทุติยาภิสมโย อหุฯ  
</li>
  
<li>
‘‘ยทา สุชาโต อสมสโม, อุปคจฺฉิ ปิตุสนฺติกํ;  
  
สฎฺฐิสตสหสฺสานํ, ตติยาภิสมโย อหู’’ติฯ  
</li>
  
<p>ตตฺถ ติ ยสฺมิํ มณฺฑกเปฺป สุเมโธ ภควา อุปฺปโนฺน, ตเตฺถว กเปฺป สุชาโตปิ ภควา อุปฺปโนฺนติ อโตฺถฯ ติ  สีหสฺส วิย หนุ อสฺสาติ สีหหนุฯ สีหสฺส ปน เหฎฺฐิมหนุเมว ปุณฺณํ โหติ, น อุปริมํฯ อสฺส ปน มหาปุริสสฺส สีหสฺส เหฎฺฐิมหนุ วิย เทฺวปิ ปริปุณฺณานิ ทฺวาทสิยํ ปกฺขสฺส จนฺทสทิสานิ โหนฺติฯ เตน วุตฺตํ ‘‘สีหหนู’’ติฯ ติ อุสภเสฺสว สมปฺปวฎฺฎกฺขโนฺธ, สุวฎฺฎิตสุวณฺณาลิงฺคสทิสกฺขโนฺธติ อโตฺถฯ ติ ทิวสกโร วิยฯ ติ พุทฺธสิริยาฯ นฺติ อุตฺตมํ สโมฺพธิํฯ
</ol></p>


<p>สุธมฺมวตีนคเร สุธมฺมุยฺยาเน อาคตานํ มนุสฺสานํ ธมฺมํ เทเสตฺวา สฎฺฐิสตสหสฺสานิ เอหิภิกฺขุภาเวน ปพฺพาเชตฺวา เตสํ มเชฺฌ ปาติโมกฺขํ อุทฺทิสิ, โส ปฐโม สนฺนิปาโต อโหสิฯ ตโต ปรํ ติทิโวโรหเณ ภควโต ปญฺญาสสตสหสฺสานํ ทุติโย สนฺนิปาโต อโหสิฯ ปุน ‘‘สุทสฺสนกุมาโร ภควโต สนฺติเก ปพฺพชิตฺวา อรหตฺตํ ปโตฺต’’ติ สุตฺวา ‘‘มยมฺปิ ปพฺพชิสฺสามา’’ติ อาคตานิ จตฺตาริ ปุริสสตสหสฺสานิ คเหตฺวา สุทสฺสนเตฺถโร สุชาตํ นราสภํ  อุปสงฺกมิฯ เตสํ ภควา ธมฺมํ เทเสตฺวา เอหิภิกฺขุปพฺพชฺชาย ปพฺพาเชตฺวา จตุรงฺคสมนฺนาคเต สนฺนิปาเต ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา  
ตโย อาสุํ, สุชาตสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘อภิญฺญาพลปฺปตฺตานํ, อปฺปตฺตานํ ภวาภเว;  
  
สฎฺฐิสตสหสฺสานิ, ปฐมํ สนฺนิปติํสุ เตฯ  
</li>
  
<li>
‘‘ปุนาปรํ สนฺนิปาเต, ติทิโวโรหเณ ชิเน;  
  
ปญฺญาสสตสหสฺสานํ, ทุติโย อาสิ สมาคโมฯ  
</li>
  
<li>
‘‘อุปสงฺกมโนฺต นราสภํ, สุทสฺสโน อคฺคสาวโก;  
  
จตูหิ สตสหเสฺสหิ, สมฺพุทฺธํ อุปสงฺกมี’’ติฯ  
</li>
  
<p>ตตฺถ นฺติ ภวาภเว อสมฺปตฺตานนฺติ อโตฺถฯ ‘‘อปฺปวตฺตา ภวาภเว’’ติปิ ปาโฐ, โสเยวโตฺถฯ ติ สคฺคโลกโต โอตรเนฺต กตฺตุการเก ทฎฺฐโพฺพฯ การกวิปลฺลาเสน วุตฺตํฯ อถ วา ติ ติทิวโต โอตรเณฯ ติ ชินสฺส, สามิอเตฺถ ภุมฺมํ ทฎฺฐพฺพํฯ
</ol></p>


<p>ตทา กิร อมฺหากํ โพธิสโตฺต จกฺกวตฺติราชา หุตฺวา ‘‘พุโทฺธ โลเก อุปฺปโนฺน’’ติ สุตฺวา ภควนฺตํ อุปสงฺกมิตฺวา ธมฺมกถํ สุตฺวา พุทฺธปฺปมุขสฺส ภิกฺขุสงฺฆสฺส สตฺตหิ รตเนหิ สทฺธิํ จตุมหาทีปรชฺชํ ทตฺวา สตฺถุ สนฺติเก ปพฺพชิฯ สกลทีปวาสิโน  ชนา รฎฺฐุปฺปาทํ คเหตฺวา อารามิกกิจฺจํ สาเธตฺวา พุทฺธปฺปมุขสฺส สงฺฆสฺส นิจฺจํ มหาทานมทํสุฯ โสปิ นํ สตฺถา – ‘‘อนาคเต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ เตน สมเยน, จตุทีปมฺหิ อิสฺสโร;  
  
อนฺตลิกฺขจโร อาสิํ, จกฺกวตฺตี มหพฺพโลฯ  
</li>
  
<li>
‘‘จตุทีเป มหารชฺชํ รตเน สตฺต อุตฺตเม;  
  
พุเทฺธ นิยฺยาตยิตฺวาน, ปพฺพชิํ ตสฺส สนฺติเกฯ  
</li>
  
<li>
‘‘อารามิกา  
ชนปเท, อุฎฺฐานํ ปฎิปิณฺฑิย;  
  
อุปเนนฺติ ภิกฺขุสงฺฆสฺส, ปจฺจยํ สยนาสนํฯ  
</li>
  
<li>
‘‘โสปิ  
มํ พุโทฺธ พฺยากาสิ, ทสสหสฺสิมฺหิ อิสฺสโร;  
  
ติํสกปฺปสหสฺสมฺหิ, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ จวนํ สุตฺวา, ภิโยฺย หาสํ ชเนสหํ;  
  
อธิฎฺฐหิํ วตํ อุคฺคํ, ทสปารมิปูริยาฯ  
</li>
  
<li>
‘‘สุตฺตนฺตํ วินยญฺจาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวาน, โสภยิํ ชินสาสนํฯ  
</li>
  
<li>
‘‘ตตฺถปฺปมโตฺต วิหรโนฺต, พฺรหฺมํ ภาเวตฺว ภาวนํ;  
  
อภิญฺญาปารมิํ คนฺตฺวา, พฺรหฺมโลกมคญฺฉห’’นฺติฯ  
</li>
  
<p>ตตฺถ ติ สปริวารทีปานํ จตุนฺนํ มหาทีปานนฺติ อโตฺถฯ ติ จกฺกรตนํ ปุรกฺขตฺวา อากาสจโรฯ ติ หตฺถิรตนาทีนิ สตฺต รตนานิฯ ติ อุตฺตมานิฯ อถ วา อุตฺตเม พุเทฺธติ อโตฺถ ทฎฺฐโพฺพฯ ติ ทตฺวานฯ นฺติ รฎฺฐุปฺปาทํ, อายนฺติ อโตฺถฯ ติ ราสิํ กตฺวา สํกฑฺฒิตฺวาฯ นฺติ  จีวราทิวิวิธํ ปจฺจยํฯ ติ ทสสหสฺสิโลกธาตุยํ อิสฺสโร, ตเทตํ ชาติเกฺขตฺตํ สนฺธาย วุตฺตนฺติ เวทิตพฺพํฯ อนนฺตานํ โลกธาตูนํ อิสฺสโร ภควาฯ ติ อิโต ปฎฺฐาย ติํสกปฺปสหสฺสานํ มตฺถเกติ อโตฺถฯ
</ol></p>


<p>ตสฺส ปน สุชาตสฺส ภควโต สุมงฺคลํ นาม นครํ อโหสิ, อุคฺคโต นาม ราชา ปิตา, ปภาวตี นาม มาตา, สุทสฺสโน จ สุเทโว จ เทฺว อคฺคสาวกา, นารโท นามุปฎฺฐาโก, นาคา จ นาคสมาลา จ เทฺว อคฺคสาวิกา, มหาเวฬุรุโกฺข โพธิ, โส กิร มนฺทจฺฉิโทฺท ฆนกฺขโนฺธ ปรมรมณีโย เวฬุริยมณิวเณฺณหิ วิมเลหิ ปเตฺตหิ สญฺฉนฺนวิปุลสาโข มยูรปิญฺฉกลาโป วิย วิโรจิตฺถฯ ตสฺส ปน ภควโต สรีรํ ปณฺณาสหตฺถุเพฺพธํ อโหสิ, อายุ  นวุติวสฺสสหสฺสานิ, สิรีนนฺทา นามสฺส อคฺคมเหสี, อุปเสโน นาม ปุโตฺตฯ ตุรงฺควรยาเนน นิกฺขมิฯ โส ปน จนฺทวตีนคเร สิลาราเม ปรินิพฺพายิฯ เตน วุตฺตํ –</p>


<ol>
<li>
‘‘สุมงฺคลํ  
นาม นครํ, อุคฺคโต นาม ขตฺติโย;  
  
มาตา ปภาวตี นาม, สุชาตสฺส มเหสิโนฯ  
</li>
  
<li>
‘‘สุทสฺสโน สุเทโว จ, อเหสุํ อคฺคสาวกา;  
  
นารโท นามุปฎฺฐาโก, สุชาตสฺส มเหสิโนฯ  
</li>
  
<li>
‘‘นาโค จ นาคสมาลา จ, อเหสุํ อคฺคสาวิกา;  
  
โพธิ ตสฺส ภควโต, มหาเวฬูติ วุจฺจติฯ  
</li>
  
<li>
‘‘โส จ รุโกฺข ฆนกฺขโนฺธ, อจฺฉิโทฺท โหติ ปตฺติโก;  
  
อุชุ วํโส พฺรหา โหติ, ทสฺสนีโย มโนรโมฯ  
</li>
  
<li>
‘‘เอกกฺขโนฺธ ปวฑฺฒิตฺวา, ตโต สาขา ปภิชฺชติ;  
  
ยถา สุพโทฺธ โมรหโตฺถ, เอวํ โสภติ โส ทุโมฯ  
</li>
  
<li>
‘‘น ตสฺส กณฺฎกา โหนฺติ, นาปิ ฉิทฺทํ มหา อหุ;  
  
วิตฺถิณฺณสาโข อวิรโล, สนฺทจฺฉาโย มโนรโมฯ  
</li>
  
<li>
‘‘ปญฺญาสรตโน อาสิ, อุจฺจตฺตเนน โส ชิโน;  
  
สพฺพาการวรูเปโต, สพฺพคุณมุปาคโตฯ  
</li>
  
<li>
‘‘ตสฺส  
ปภา อสมสมา, นิทฺธาวติ สมนฺตโต;  
  
อปฺปมาโณ อตุลิโย, โอปเมฺมหิ อนูปโมฯ  
</li>
  
<li>
‘‘นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ยถาปิ  
สาคเร อูมี, คคเน ตารกา ยถา;  
  
เอวํ ตทา ปาวจนํ, อรหเนฺตหิ จิตฺติตํฯ  
</li>
  
<li>
‘‘โส จ พุโทฺธ อสมสโม, คุณานิ จ ตานิ อตุลิยานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ อปฺปจฺฉิโทฺทฯ ‘‘อนุทรา กญฺญา’’ติอาทีสุ วิย ทฎฺฐพฺพํฯ เกจิ ‘‘ฉิทฺทํ โหติ ปริตฺตก’’นฺติ ปฐนฺติฯ ติ พหุปโตฺต, กาจมณิวเณฺณหิ  ปเตฺตหิ สญฺฉโนฺนติ อโตฺถฯ ติ อวโงฺก อกุฎิโลฯ ติ เวฬุฯ ติ สมนฺตโต มหาฯ ติ อวนิรุโห เอโก อทุติโย จาติ อโตฺถฯ ติ วฑฺฒิตฺวาฯ ติ ตโต วํสคฺคโต ปญฺจวิธา สาขา นิกฺขมิตฺวา ปภิชฺชิตฺถฯ ‘‘ตโต สาขา ปภิชฺชถา’’ติปิ ปาโฐฯ ติ สุฎฺฐุ ปญฺจพนฺธนากาเรน พโทฺธฯ ติ อาตปสนฺนิวารณตฺถํ กโต พโทฺธ โมรปิญฺฉกลาโป วุจฺจติฯ
</ol></p>


<p>ติ ตสฺส วํสสฺส กณฺฎกิโนปิ รุกฺขสฺส กณฺฎกา นาเหสุํฯ ติ อวิรลสาขาสญฺฉโนฺนฯ ติ ฆนจฺฉาโย, อวิรลตฺตาว สนฺทจฺฉาโยติ วุโตฺตฯ ติ ปญฺญาสหโตฺถ อโหสิฯ ติ สเพฺพน อากาเรน วเรหิเยว อุเปโต สพฺพาการวรูเปโต นามฯ ติ อนนฺตรปทเสฺสว เววจนมตฺตํฯ</p>


<p>ติ ปมาณรหิโต, ปมาณํ คเหตุํ อสกฺกุเณยฺยตฺตา วา อปฺปมาโณฯ ติ อตุโล, เกนจิ อสทิโสติ อโตฺถฯ ติ อุปมิตเพฺพหิฯ ติ อุปมารหิโต, ‘‘อิมินา จ อิมินา จ สทิโส’’ติ วตฺตุํ อสกฺกุเณยฺยภาวโต อนูปโมติ อโตฺถฯ   ติ คุณา จ เต, สพฺพญฺญุตญฺญาณาทโย คุณาติ อโตฺถฯ ลิงฺควิปลฺลาเสน วุตฺตํฯ เสสํ สพฺพตฺถ อุตฺตานตฺถเมวาติฯ</p>

</p>

</p>





