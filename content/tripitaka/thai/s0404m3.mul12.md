<h1>(๑๓) ๓. ปริสุทฺธวโคฺค</h1>
<h3>๑. ปฐมสุตฺตํ</h3>
<p> ‘‘ทสยิเม , ภิกฺขเว, ธมฺมา ปริสุทฺธา ปริโยทาตา, นาญฺญตฺร สุคตวินยาฯ กตเม ทส? สมฺมาทิฎฺฐิ, สมฺมาสงฺกโปฺป, สมฺมาวาจา, สมฺมากมฺมโนฺต, สมฺมาอาชีโว, สมฺมาวายาโม, สมฺมาสติ, สมฺมาสมาธิ, สมฺมาญาณํ, สมฺมาวิมุตฺติ – อิเม โข, ภิกฺขเว, ทส ธมฺมา ปริสุทฺธา ปริโยทาตา, นาญฺญตฺร สุคตวินยา’’ติฯ ปฐมํฯ</p>


<h3>๒. ทุติยสุตฺตํ</h3>
<p> ‘‘ทสยิเม, ภิกฺขเว, ธมฺมา อนุปฺปนฺนา อุปฺปชฺชนฺติ, นาญฺญตฺร สุคตวินยาฯ กตเม ทส? สมฺมาทิฎฺฐิ …เป.… สมฺมาวิมุตฺติ – อิเม โข, ภิกฺขเว, ทส ธมฺมา อนุปฺปนฺนา อุปฺปชฺชนฺติ, นาญฺญตฺร สุคตวินยา’’ติฯ ทุติยํฯ</p>


<h3>๓. ตติยสุตฺตํ</h3>
<p> ‘‘ทสยิเม , ภิกฺขเว, ธมฺมา มหปฺผลา มหานิสํสา, นาญฺญตฺร สุคตวินยาฯ กตเม ทส? สมฺมาทิฎฺฐิ…เป.… สมฺมาวิมุตฺติ – อิเม โข , ภิกฺขเว, ทส ธมฺมา มหปฺผลา มหานิสํสา, นาญฺญตฺร สุคตวินยา’’ติฯ ตติยํฯ</p>


<h3>๔. จตุตฺถสุตฺตํ</h3>
<p> ‘‘ทสยิเม, ภิกฺขเว, ธมฺมา ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ, นาญฺญตฺร สุคตวินยาฯ กตเม ทส? สมฺมาทิฎฺฐิ…เป.… สมฺมาวิมุตฺติ – อิเม โข, ภิกฺขเว, ทส ธมฺมา ราควินยปริโยสานา  โหนฺติ โทสวินยปริโยสานา โหนฺติ โมหวินยปริโยสานา โหนฺติ, นาญฺญตฺร สุคตวินยา’’ติฯ จตุตฺถํฯ</p>


<h3>๕. ปญฺจมสุตฺตํ</h3>
<p> ‘‘ทสยิเม, ภิกฺขเว, ธมฺมา เอกนฺตนิพฺพิทาย วิราคาย นิโรธาย อุปสมาย อภิญฺญาย สโมฺพธาย นิพฺพานาย สํวตฺตนฺติ, นาญฺญตฺร สุคตวินยาฯ กตเม ทส? สมฺมาทิฎฺฐิ…เป.… สมฺมาวิมุตฺติ – อิเม โข, ภิกฺขเว, ทส ธมฺมา เอกนฺตนิพฺพิทาย วิราคาย นิโรธาย อุปสมาย อภิญฺญาย สโมฺพธาย นิพฺพานาย สํวตฺตนฺติ, นาญฺญตฺร สุคตวินยา’’ติฯ ปญฺจมํฯ</p>


<h3>๖. ฉฎฺฐสุตฺตํ</h3>
<p> ‘‘ทสยิเม, ภิกฺขเว, ธมฺมา ภาวิตา พหุลีกตา อนุปฺปนฺนา อุปฺปชฺชนฺติ, นาญฺญตฺร สุคตวินยาฯ กตเม ทส? สมฺมาทิฎฺฐิ …เป.… สมฺมาวิมุตฺติ – อิเม โข, ภิกฺขเว, ทส ธมฺมา ภาวิตา พหุลีกตา อนุปฺปนฺนา อุปฺปชฺชนฺติ, นาญฺญตฺร สุคตวินยา’’ติฯ ฉฎฺฐํฯ</p>


<h3>๗. สตฺตมสุตฺตํ</h3>
<p> ‘‘ทสยิเม, ภิกฺขเว, ธมฺมา ภาวิตา พหุลีกตา มหปฺผลา โหนฺติ มหานิสํสา, นาญฺญตฺร สุคตวินยาฯ กตเม ทส? สมฺมาทิฎฺฐิ…เป.… สมฺมาวิมุตฺติ – อิเม โข, ภิกฺขเว, ทส ธมฺมา ภาวิตา พหุลีกตา มหปฺผลา โหนฺติ มหานิสํสา, นาญฺญตฺร สุคตวินยา’’ติฯ สตฺตมํฯ</p>


<h3>๘. อฎฺฐมสุตฺตํ</h3>
<p> ‘‘ทสยิเม  , ภิกฺขเว, ธมฺมา ภาวิตา พหุลีกตา ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ, นาญฺญตฺร สุคตวินยาฯ กตเม ทส? สมฺมาทิฎฺฐิ…เป.… สมฺมาวิมุตฺติ – อิเม โข, ภิกฺขเว, ทส ธมฺมา ภาวิตา พหุลีกตา  ราควินยปริโยสานา โหนฺติ โทสวินยปริโยสานา โหนฺติ โมหวินยปริโยสานา โหนฺติ, นาญฺญตฺร สุคตวินยา’’ติฯ อฎฺฐมํฯ</p>


<h3>๙. นวมสุตฺตํ</h3>
<p> ‘‘ทสยิเม, ภิกฺขเว, ธมฺมา ภาวิตา พหุลีกตา เอกนฺตนิพฺพิทาย วิราคาย นิโรธาย อุปสมาย อภิญฺญาย สโมฺพธาย นิพฺพานาย สํวตฺตนฺติ, นาญฺญตฺร สุคตวินยาฯ กตเม ทส? สมฺมาทิฎฺฐิ…เป.… สมฺมาวิมุตฺติ – อิเม โข, ภิกฺขเว, ทส ธมฺมา ภาวิตา พหุลีกตา เอกนฺตนิพฺพิทาย วิราคาย นิโรธาย อุปสมาย อภิญฺญาย สโมฺพธาย นิพฺพานาย สํวตฺตนฺติ, นาญฺญตฺร สุคตวินยา’’ติฯ นวมํฯ</p>


<h3>๑๐. ทสมสุตฺตํ</h3>
<p> ‘‘ทสยิเม , ภิกฺขเว, มิจฺฉตฺตาฯ กตเม ทส? มิจฺฉาทิฎฺฐิ, มิจฺฉาสงฺกโปฺป, มิจฺฉาวาจา, มิจฺฉากมฺมโนฺต, มิจฺฉาอาชีโว, มิจฺฉาวายาโม, มิจฺฉาสติ, มิจฺฉาสมาธิ, มิจฺฉาญาณํ, มิจฺฉาวิมุตฺติ – อิเม โข, ภิกฺขเว, ทส มิจฺฉตฺตา’’ติฯ ทสมํฯ</p>


<h3>๑๑. เอกาทสมสุตฺตํ</h3>
<p> ‘‘ทสยิเม, ภิกฺขเว, สมฺมตฺตาฯ กตเม ทส? สมฺมาทิฎฺฐิ, สมฺมาสงฺกโปฺป, สมฺมาวาจา, สมฺมากมฺมโนฺต, สมฺมาอาชีโว, สมฺมาวายาโม, สมฺมาสติ, สมฺมาสมาธิ, สมฺมาญาณํ, สมฺมาวิมุตฺติ – อิเม โข , ภิกฺขเว, ทส สมฺมตฺตา’’ติฯ เอกาทสมํฯ</p>

</p>





