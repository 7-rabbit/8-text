<h1>๓๙. อวฎผลวโคฺค</h1>
<h3>๑. อวฎผลทายกเตฺถรอปทานํ</h3>
<ol>
<li>
‘‘สตรํสิ  
  
นาม ภควา, สยมฺภู อปราชิโต;  
  
วิเวกกาโม สมฺพุโทฺธ, โคจรายาภินิกฺขมิฯ  
</li>
  
<li>
‘‘ผลหโตฺถ อหํ ทิสฺวา, อุปคจฺฉิํ นราสภํ;  
  
ปสนฺนจิโตฺต สุมโน, อวฎํ  
อวณฺฎํ (สี.), อมฺพฎํ (สฺยา.)  
อททิํ ผลํฯ  
</li>
  
<li>
‘‘จตุนฺนวุติโต กเปฺป, ยํ ผลมททิํ อหํ;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา อวฎผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. ลพุชทายกเตฺถรอปทานํ</h3>
<ol>
<li>
‘‘นคเร พนฺธุมติยา, อาสิํ อารามิโก ตทา;  
  
อทฺทสํ วิรชํ พุทฺธํ, คจฺฉนฺตํ อนิลญฺชเสฯ  
</li>
  
<li>
‘‘ลพุชสฺส ผลํ คยฺห, พุทฺธเสฎฺฐสฺสทาสหํ;  
  
อากาเส ฐิตโก สโนฺต, ปฎิคณฺหิ มหายโสฯ  
</li>
  
<li>
‘‘วิตฺติสญฺชนนํ  
มยฺหํ, ทิฎฺฐธมฺมสุขาวหํ;  
  
ผลํ พุทฺธสฺส ทตฺวาน, วิปฺปสเนฺนน เจตสาฯ  
</li>
  
<li>
‘‘อธิคจฺฉิํ  
ตทา ปีติํ, วิปุลญฺจ สุขุตฺตมํ;  
  
อุปฺปชฺชเตว รตนํ, นิพฺพตฺตสฺส ตหิํ ตหิํฯ  
</li>
  
<li>
‘‘เอกนวุติโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ลพุชทายโก เถโร อิมา คาถาโย อภาสิตฺถาติฯ
</ol></p>

</p>


<h3>๓. อุทุมฺพรผลทายกเตฺถรอปทานํ</h3>
<ol>
<li>
‘‘วินตานทิยา ตีเร, วิหาสิ ปุริสุตฺตโม;  
  
อทฺทสํ วิรชํ พุทฺธํ, เอกคฺคํ สุสมาหิตํฯ  
</li>
  
<li>
‘‘ตสฺมิํ ปสนฺนมานโส, กิเลสมลโธวเน;  
  
อุทุมฺพรผลํ คยฺห, พุทฺธเสฎฺฐสฺสทาสหํฯ  
</li>
  
<li>
‘‘เอกนวุติโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา อุทุมฺพรผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๔. ปิลกฺขผลทายกเตฺถรอปทานํ</h3>
<ol>
<li>
‘‘วนนฺตเร  
  
  
พุทฺธํ ทิสฺวา, อตฺถทสฺสิํ มหายสํ;  
  
ปสนฺนจิโตฺต สุมโน, ปิลกฺขสฺสาททิํ ผลํ  
ปิลกฺขสฺส ผลํ อทํ (สี.), ปิลกฺขุสฺส ผลํ อทํ (สฺยา.)  
ฯ  
</li>
  
<li>
‘‘อฎฺฐารเส กปฺปสเต, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปิลกฺขผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. ผารุสผลทายกเตฺถรอปทานํ</h3>
<ol>
<li>
‘‘สุวณฺณวณฺณํ  
สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, ผารุสผลมทาสหํฯ  
</li>
  
<li>
‘‘เอกนวุติโต กเปฺป, ยํ ผลมททิํ อหํ;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ผารุสผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๖. วลฺลิผลทายกเตฺถรอปทานํ</h3>
<ol>
<li>
‘‘สเพฺพ  
ชนา สมาคมฺม, อคมิํสุ วนํ ตทา;  
  
ผลมเนฺวสมานา เต, อลภิํสุ ผลํ ตทาฯ  
</li>
  
<li>
‘‘ตตฺถทฺทสาสิํ  
  
สมฺพุทฺธํ, สยมฺภุํ อปราชิตํ;  
  
ปสนฺนจิโตฺต สุมโน, วลฺลิผลมทาสหํฯ  
</li>
  
<li>
‘‘เอกตฺติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา วลฺลิผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. กทลิผลทายกเตฺถรอปทานํ</h3>
<ol>
<li>
‘‘กณิการํว ชลิตํ, ปุณฺณมาเยว  
ปุณฺณมาเสว (สี. ก.)  
จนฺทิมํ;  
  
ชลนฺตํ ทีปรุกฺขํว, อทฺทสํ โลกนายกํฯ  
</li>
  
<li>
‘‘กทลิผลํ ปคฺคยฺห, อทาสิํ สตฺถุโน อหํ;  
  
ปสนฺนจิโตฺต สุมโน, วนฺทิตฺวาน อปกฺกมิํฯ  
</li>
  
<li>
‘‘เอกตฺติํเส  
อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กทลิผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. ปนสผลทายกเตฺถรอปทานํ</h3>
<ol>
<li>
‘‘อชฺชุโน  
นาม สมฺพุโทฺธ, หิมวเนฺต วสี ตทา;  
  
จรเณน จ สมฺปโนฺน, สมาธิกุสโล มุนิฯ  
</li>
  
<li>
‘‘กุมฺภมตฺตํ  
คเหตฺวาน, ปนสํ ชีวชีวกํ  
เทวคนฺธิกํ (๔๑ วเคฺค, ๕ อปทาเน)  
;  
  
ฉตฺตปเณฺณ ฐเปตฺวาน, อทาสิํ สตฺถุโน อหํฯ  
</li>
  
<li>
‘‘เอกตฺติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปนสผลทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. โสณโกฎิวีสเตฺถรอปทานํ</h3>
<ol>
<li>
‘‘วิปสฺสิโน  
ปาวจเน, เอกํ เลณํ มยา กตํ;  
  
จาตุทฺทิสสฺส สงฺฆสฺส, พนฺธุมาราชธานิยาฯ  
</li>
  
<li>
‘‘ทุเสฺสหิ ภูมิํ เลณสฺส, สนฺถริตฺวา ปริจฺจชิํ;  
  
อุทคฺคจิโตฺต สุมโน, อกาสิํ ปณิธิํ ตทาฯ  
</li>
  
<li>
‘‘อาราธเยยฺยํ สมฺพุทฺธํ, ปพฺพชฺชญฺจ ลเภยฺยหํ;  
  
อนุตฺตรญฺจ นิพฺพานํ, ผุเสยฺยํ สนฺติมุตฺตมํฯ  
</li>
  
<li>
‘‘เตเนว สุกฺกมูเลน, กเปฺป  
กปฺปํ (สี.), กปฺป (ก.)  
นวุติ สํสริํ;  
  
เทวภูโต มนุโสฺส จ, กตปุโญฺญ วิโรจหํฯ  
</li>
  
<li>
‘‘ตโต  
กมฺมาวเสเสน, อิธ ปจฺฉิมเก ภเว;  
  
จมฺปายํ อคฺคเสฎฺฐิสฺส, ชาโตมฺหิ เอกปุตฺตโกฯ  
</li>
  
<li>
‘‘ชาตมตฺตสฺส  
เม สุตฺวา, ปิตุ ฉโนฺท อยํ อหุ;  
  
ททามหํ กุมารสฺส, วีสโกฎี อนูนกาฯ  
</li>
  
<li>
‘‘จตุรงฺคุลา จ เม โลมา, ชาตา ปาทตเล อุโภ;  
  
สุขุมา มุทุสมฺผสฺสา, ตูลาปิจุสมา สุภาฯ  
</li>
  
<li>
‘‘อตีตา นวุติ กปฺปา, อยํ เอโก จ อุตฺตริ;  
  
นาภิชานามิ นิกฺขิเตฺต, ปาเท ภูมฺยา อสนฺถเตฯ  
</li>
  
<li>
‘‘อาราธิโต  
เม สมฺพุโทฺธ, ปพฺพชิํ อนคาริยํ;  
  
อรหตฺตญฺจ เม ปตฺตํ, สีติภูโตมฺหิ นิพฺพุโตฯ  
</li>
  
<li>
‘‘อโคฺค อารทฺธวีริยานํ, นิทฺทิโฎฺฐ สพฺพทสฺสินา;  
  
ขีณาสโวมฺหิ อรหา, ฉฬภิโญฺญ มหิทฺธิโกฯ  
</li>
  
<li>
‘‘เอกนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, เลณทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<li>
‘‘เถโร  
โกฎิวีโส  
โกฎิวิโส (สฺยา. ก.), โกฬิวิโส (อญฺญฎฺฐาเนสุ)  
โสโณ, ภิกฺขุสงฺฆสฺส อคฺคโต;  
  
ปญฺหํ ปุโฎฺฐ วิยากาสิ, อโนตเตฺต มหาสเร’’ติฯ  
</li>
  
<p>อิตฺถํ สุทํ อายสฺมา โสโณ โกฎิวีโส เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ปุพฺพกมฺมปิโลติกพุทฺธอปทานํ</h3>
<ol>
<li>
‘‘อโนตตฺตสราสเนฺน  
, รมณีเย สิลาตเล;  
  
นานารตนปโชฺชเต, นานาคนฺธวนนฺตเรฯ  
</li>
  
<li>
‘‘มหตา ภิกฺขุสเงฺฆน, ปเรโต  
อุเปโต (อุทานฎฺฐกถายํ ๔ วเคฺค, ๘ สุเตฺต)  
โลกนายโก;  
  
อาสีโน พฺยากรี ตตฺถ, ปุพฺพกมฺมานิ อตฺตโนฯ  
</li>
  
<li>
  
สุณาถ ภิกฺขเว มยฺหํ, ยํ กมฺมํ ปกตํ มยา; เอกํ อรญฺญิกํ ภิกฺขุํ, ทิสฺวา ทินฺนํ ปิโลติกํ; ปตฺถิตํ ปฐมํ พุทฺธํ, พุทฺธตฺตาย มยา ตทา; ปิโลติยสฺส กมฺมสฺส, พุทฺธเตฺตปิ วิปจฺจติ; โคปาลโก ปุเร อาสิํ, คาวิํ ปาเชติ โคจรํ; ปิวนฺติํ อุทกํ อาวิลํ, คาวิํ ทิสฺวา นิวารยิํ; เตน กมฺมวิปาเกน, อิธ ปจฺฉิมเก ภเว; วิปาสิโต ยทิจฺฉกํ, น หิ ปาตุํ ลภามหํ (สฺยา.)  
‘‘สุณาถ  
ภิกฺขโว มยฺหํ, ยํ กมฺมํ ปกตํ มยา;  
  
ปิโลติกสฺส กมฺมสฺส, พุทฺธเตฺตปิ วิปจฺจติ  
สุณาถ ภิกฺขเว มยฺหํ, ยํ กมฺมํ ปกตํ มยา; เอกํ อรญฺญิกํ ภิกฺขุํ, ทิสฺวา ทินฺนํ ปิโลติกํ; ปตฺถิตํ ปฐมํ พุทฺธํ, พุทฺธตฺตาย มยา ตทา; ปิโลติยสฺส กมฺมสฺส, พุทฺธเตฺตปิ วิปจฺจติ; โคปาลโก ปุเร อาสิํ, คาวิํ ปาเชติ โคจรํ; ปิวนฺติํ อุทกํ อาวิลํ, คาวิํ ทิสฺวา นิวารยิํ; เตน กมฺมวิปาเกน, อิธ ปจฺฉิมเก ภเว; วิปาสิโต ยทิจฺฉกํ, น หิ ปาตุํ ลภามหํ (สฺยา.)  
ฯ  
</li>
  
[๑]  
</li>
  
<li>
‘‘มุนาฬิ  
นามหํ ธุโตฺต, ปุเพฺพ อญฺญาสุ ชาติสุ  
อญฺญาย ชาติยา (อุทาน อฎฺฐ.)  
;  
  
ปเจฺจกพุทฺธํ สุรภิํ  
สรภุํ (สี.)  
, อพฺภาจิกฺขิํ อทูสกํฯ  
</li>
  
<li>
‘‘เตน กมฺมวิปาเกน, นิรเย สํสริํ จิรํ;  
  
พหูวสฺสสหสฺสานิ, ทุกฺขํ เวเทสิ เวทนํฯ  
</li>
  
<li>
‘‘เตน กมฺมาวเสเสน, อิธ ปจฺฉิมเก ภเว;  
  
อพฺภกฺขานํ มยา ลทฺธํ, สุนฺทริกาย การณาฯ  
</li>
  
[๒]  
</li>
  
<li>
‘‘สพฺพาภิภุสฺส  
พุทฺธสฺส, นโนฺท นามาสิ สาวโก;  
  
ตํ อพฺภกฺขาย นิรเย, จิรํ สํสริตํ มยาฯ  
</li>
  
<li>
‘‘ทสวสฺสสหสฺสานิ, นิรเย สํสริํ จิรํ;  
  
มนุสฺสภาวํ ลทฺธาหํ, อพฺภกฺขานํ พหุํ ลภิํฯ  
</li>
  
<li>
‘‘เตน กมฺมาวเสเสน, จิญฺจมานวิกา มมํ;  
  
อพฺภาจิกฺขิ อภูเตน, ชนกายสฺส อคฺคโตฯ  
</li>
  
[๓]  
</li>
  
<li>
‘‘พฺราหฺมโณ สุตวา อาสิํ, อหํ สกฺกตปูชิโต;  
  
มหาวเน ปญฺจสเต, มเนฺต วาเจมิ มาณเวฯ  
</li>
  
<li>
‘‘ตตฺถาคโต  
  
ตมาคโต (ก.)  
อิสิ ภีโม, ปญฺจาภิโญฺญ มหิทฺธิโก;  
  
ตํ จาหํ อาคตํ ทิสฺวา, อพฺภาจิกฺขิํ อทูสกํฯ  
</li>
  
<li>
‘‘ตโตหํ อวจํ สิเสฺส, กามโภคี อยํ อิสิ;  
  
มยฺหมฺปิ ภาสมานสฺส, อนุโมทิํสุ มาณวาฯ  
</li>
  
<li>
‘‘ตโต มาณวกา สเพฺพ, ภิกฺขมานํ กุเล กุเล;  
  
มหาชนสฺส อาหํสุ, กามโภคี อยํ อิสิฯ  
</li>
  
<li>
‘‘เตน  
  
กมฺมวิปาเกน, ปญฺจ ภิกฺขุสตา อิเม;  
  
อพฺภกฺขานํ ลภุํ สเพฺพ, สุนฺทริกาย การณาฯ  
</li>
  
[๔]  
</li>
  
<li>
‘‘เวมาตุภาตรํ ปุเพฺพ, ธนเหตุ หนิํ อหํ;  
  
ปกฺขิปิํ คิริทุคฺคสฺมิํ, สิลาย จ อปิํสยิํฯ  
</li>
  
<li>
‘‘เตน กมฺมวิปาเกน, เทวทโตฺต สิลํ ขิปิ;  
  
องฺคุฎฺฐํ ปิํสยี ปาเท, มม ปาสาณสกฺขราฯ  
</li>
  
[๕]  
</li>
  
<li>
‘‘ปุเรหํ ทารโก หุตฺวา, กีฬมาโน มหาปเถ;  
  
ปเจฺจกพุทฺธํ ทิสฺวาน, มเคฺค สกลิกํ  
สกฺขลิกํ (ก.)  
ขิปิํ  
ทหิํ (สฺยา.)  
ฯ  
</li>
  
<li>
‘‘เตน กมฺมวิปาเกน, อิธ ปจฺฉิมเก ภเว;  
  
วธตฺถํ มํ เทวทโตฺต, อภิมาเร ปโยชยิฯ  
</li>
  
[๖]  
</li>
  
<li>
‘‘หตฺถาโรโห  
ปุเร อาสิํ, ปเจฺจกมุนิมุตฺตมํ;  
  
ปิณฺฑาย วิจรนฺตํ ตํ, อาสาเทสิํ คเชนหํฯ  
</li>
  
<li>
‘‘เตน กมฺมวิปาเกน, ภโนฺต  
ทโนฺต (ก.)  
นาฬาคิรี คโช;  
  
คิริพฺพเช ปุรวเร, ทารุโณ สมุปาคมิ  
มํ อุปาคมิ (สี.)  
ฯ  
</li>
  
[๗]  
</li>
  
<li>
‘‘ราชาหํ  
ปตฺถิโว  
ปตฺติโก (สฺยา. ก.), ขตฺติโย (อุทาน อฎฺฐ.)  
อาสิํ, สตฺติยา ปุริสํ หนิํ;  
  
เตน กมฺมวิปาเกน, นิรเย ปจฺจิสํ ภุสํฯ  
</li>
  
<li>
‘‘กมฺมุโน ตสฺส เสเสน, อิทานิ สกลํ มม;  
  
ปาเท ฉวิํ ปกเปฺปสิ  
ปโกเปสิ (สี.)  
, น หิ กมฺมํ วินสฺสติฯ  
</li>
  
[๘]  
</li>
  
<li>
‘‘อหํ เกวฎฺฎคามสฺมิํ, อหุํ เกวฎฺฎทารโก;  
  
มจฺฉเก ฆาติเต ทิสฺวา, ชนยิํ โสมนสฺสกํ  
โสมนสฺสหํ (อุทาน อฎฺฐ.)  
ฯ  
</li>
  
<li>
‘‘เตน  
กมฺมวิปาเกน, สีสทุกฺขํ อหู มม;  
  
สเพฺพ สกฺกา จ หญฺญิํสุ, ยทา หนิ วิฎฎูโภ  
วิฎฎุโภ (สฺยา. ก.)  
ฯ  
</li>
  
[๙]  
</li>
  
<li>
‘‘ผุสฺสสฺสาหํ ปาวจเน, สาวเก ปริภาสยิํ;  
  
ยวํ ขาทถ ภุญฺชถ, มา จ ภุญฺชถ สาลโยฯ  
</li>
  
<li>
‘‘เตน กมฺมวิปาเกน, เตมาสํ ขาทิตํ ยวํ;  
  
นิมนฺติโต พฺราหฺมเณน, เวรญฺชายํ วสิํ ตทาฯ  
</li>
  
[๑๐]  
</li>
  
<li>
‘‘นิพฺพุเทฺธ วตฺตมานมฺหิ, มลฺลปุตฺตํ นิเหฐยิํ  
นิเสธยิํ (สฺยา. ก.)  
;  
  
เตน กมฺมวิปาเกน, ปิฎฺฐิทุกฺขํ อหู มมฯ  
</li>
  
[๑๑]  
</li>
  
<li>
‘‘ติกิจฺฉโก อหํ อาสิํ, เสฎฺฐิปุตฺตํ วิเรจยิํ;  
  
เตน กมฺมวิปาเกน, โหติ ปกฺขนฺทิกา มมฯ  
</li>
  
[๑๒]  
</li>
  
<li>
‘‘อวจาหํ โชติปาโล, สุคตํ กสฺสปํ ตทา;  
  
กุโต นุ โพธิ มุณฺฑสฺส, โพธิ ปรมทุลฺลภาฯ  
</li>
  
<li>
‘‘เตน  
  
  
กมฺมวิปาเกน, อจริํ ทุกฺกรํ พหุํ;  
  
ฉพฺพสฺสานุรุเวฬายํ, ตโต โพธิมปาปุณิํฯ  
</li>
  
<li>
‘‘นาหํ เอเตน มเคฺคน, ปาปุณิํ โพธิมุตฺตมํ;  
  
กุมฺมเคฺคน คเวสิสฺสํ, ปุพฺพกเมฺมน วาริโตฯ  
</li>
  
<li>
‘‘ปุญฺญปาปปริกฺขีโณ, สพฺพสนฺตาปวชฺชิโต;  
  
อโสโก อนุปายาโส, นิพฺพายิสฺสมนาสโวฯ  
</li>
  
<li>
‘‘เอวํ ชิโน วิยากาสิ, ภิกฺขุสงฺฆสฺส อคฺคโต;  
  
สพฺพาภิญฺญาพลปฺปโตฺต, อโนตเตฺต มหาสเร’’ติฯ  
</li>
  
<p>อิตฺถํ  สุทํ ภควา อตฺตโน ปุพฺพจริตํ กมฺมปิโลติกํ นาม พุทฺธาปทานธมฺมปริยายํ อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
อวฎํ ลพุชเญฺจว, อุทุมฺพรปิลกฺขุ จ;  
  
ผารุ วลฺลี จ กทลี, ปนโส โกฎิวีสโกฯ  
</p>
  
<p>
ปุพฺพกมฺมปิโลติ จ, อปทานํ มเหสิโน;  
  
คาถาโย เอกนวุติ, คณิตาโย วิภาวิภิฯ  
</p>
  
จุทฺทสมํ ภาณวารํฯ  
</p>
  
  
  
  
  