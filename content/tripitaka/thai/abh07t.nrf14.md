<h1>๖. รูปปริเจฺฉทวณฺณนา</h1>
<p> เอวํ   ตาว จิตฺตเจตสิกวเสน ทุวิธํ อภิธมฺมตฺถํ ทเสฺสตฺวา อิทานิ รูปํ, ตทนนฺตรญฺจ นิพฺพานํ ทเสฺสตุมารภโนฺต อาห ตฺยาทิฯ  อุเทฺทสนิเทฺทสปฎินิเทฺทสวเสน ตีหิ ปริเจฺฉเทหิ วุตฺตปฺปเภทวโนฺต, ปวตฺติปฎิสนฺธิวเสน ทฺวีหิ ปริเจฺฉเทหิ วุตฺตปฺปวตฺติวโนฺต จ  ปญฺจหิ ปริเจฺฉเทหิ วิภตฺตา  ยสฺมา, อิทานิ ยถานุปฺปตฺตํ รูปํ ปวุจฺจตีติ โยชนาฯ</p>


<p> อิทานิ ยถาปฎิญฺญาตรูปวิภาคตฺถํ มาติกํ ฐเปตุํ ตฺยาทิ วุตฺตํฯ สเงฺขปโต อุทฺทิสนํ ฯ เอกวิธาทิวเสน วิภชนํ  สมุฎฺฐาติ เอตสฺมา ผลนฺติ  กมฺมาทโย รูปชนกปจฺจยาฯ จกฺขุทสกาทโย ติ ภวกาลสตฺตเภเทน รูปานํ อุปฺปตฺติกฺกมโตฯ</p>


<h3>รูปสมุเทฺทสวณฺณนา</h3>
<p> อุปาทินฺนานุปาทินฺนสนฺตาเนสุ สสมฺภารธาตุวเสน มหนฺตา หุตฺวา ภูตา ปาตุภูตาติ  (ธ. ส. อฎฺฐ. ๕๘๔)ฯ อถวา อเนกวิธอพฺภุตวิเสสทสฺสเนน, อเนกาภูตทสฺสเนน วา มหนฺตานิ อพฺภุตานิ, อภูตานิ วา เอเตสูติ มหาภูตา, มายาการาทโยฯ เตหิ สมานา สยํ อนีลาทิสภาวาเนว นีลาทิอุปาทายรูปทสฺสนาทิโตติ ฯ มนาปวณฺณสณฺฐานาทีหิ วา สตฺตานํ วญฺจิกา ยกฺขินิอาทโย วิย มนาปอิตฺถิปุริสรูปทสฺสนาทินา สตฺตานํ วญฺจกตฺตา มหนฺตานิ อภูตานิ เอเตสูติ ฯ วุตฺตมฺปิ เหตํ –</p>


<p>
‘‘มหนฺตา  
ปาตุภูตาติ, มหาภูตสมาติ วา;  
  
วญฺจกตฺตา อภูเตน, ‘มหาภูตา’ติ สมฺมตา’’ติฯ (อภิธ. ๖๒๖);  
</p>
  
<p>อถ วา มหนฺตปาตุภาวโต มหนฺตานิ ภวนฺติ เอเตสุ อุปาทารูปานิ, ภูตานิ จาติ ฯ มหาภูเต อุปาทาย ปวตฺตํ รูปํ ฯ ยทิ เอวํ ‘‘เอกํ มหาภูตํ ปฎิจฺจ ตโต  มหาภูตา’’ตฺยาทิวจนโต (ปฎฺฐา. ๑.๑.๕๓) เอเกกมหาภูตา เสสมหาภูตานํ นิสฺสยา โหนฺตีติ เตสมฺปิ อุปาทายรูปตาปสโงฺคติ? นยิทเมวํ อุปาทาเยว ปวตฺตรูปานํ ตํสมญฺญาสิทฺธิโตฯ ยญฺหิ มหาภูเต อุปาทิยติ, สยญฺจ อเญฺญหิ อุปาทียติฯ น ตํ อุปาทายรูปํฯ ยํ ปน อุปาทียเตว, น เกนจิ อุปาทียติ, ตเทว อุปาทายรูปนฺติ นตฺถิ ภูตานํ ตโพฺพหารปฺปสโงฺคฯ อปิจ จตุนฺนํ มหาภูตานํ อุปาทายรูปนฺติ อุปาทายรูปลกฺขณนฺติ นตฺถิ ตโย อุปาทาย ปวตฺตานํ อุปาทายรูปตาติฯ</p>


<p> ปถนเฎฺฐน ปถวี, ตรุปพฺพตาทีนํ ปกติปถวี วิย สหชาตรูปานํ ปติฎฺฐานภาเวน ปกฺขายติ, อุปฎฺฐาตีติ วุตฺตํ โหติ, ปถวี เอว ธาตุ สลกฺขณธารณาทิโต นิสฺสตฺตนิชฺชีวเฎฺฐน สรีรเสลาวยวธาตุสทิสตฺตา จาติ ฯ อาเปติ สหชาตรูปานิ ปตฺถรติ, อาปายติ วา พฺรูเหติ วเฑฺฒตีติ ฯ เตเชติ ปริปาเจติ, นิเสติ วา ติกฺขภาเวน เสสภูตตฺตยํ อุสฺมาเปตีติ ฯ วายติ เทสนฺตรุปฺปตฺติเหตุภาเวน ภูตสงฺฆาตํ ปาเปตีติ ฯ จตโสฺสปิ ปเนตา ยถากฺกมํ กถินตฺตทวตฺตอุณฺหตฺตวิตฺถมฺภนตฺตลกฺขณาติ ทฎฺฐพฺพํฯ</p>


<p> จกฺขาทีนํ วจนโตฺถ เหฎฺฐา กถิโตวฯ  จตุนฺนํ มหาภูตานํ ปสนฺนภาวเหตุกตฺตาฯ ตํ  ปน ยถากฺกมํ ทฎฺฐุกามตาโสตุกามตาฆายิตุกามตาสายิตุกามตาผุสิตุกามตานิทานกมฺมสมุฎฺฐานภูตปฺปสาทลกฺขณํฯ ตตฺถ จกฺขุ ตาว มเชฺฌ กณฺหมณฺฑลสฺส อูกาสิรปฺปมาเณ อภิมุเข ฐิตานํ สรีรสณฺฐานุปฺปตฺติปเทเส เตลมิว ปิจุปฎลานิ สตฺตกฺขิปฎลานิ พฺยาเปตฺวา ธารณนหาปนมณฺฑนพีชนกิจฺจาหิ จตูหิ ธาตีหิ วิย ขตฺติยกุมาโร สนฺธารณพนฺธนปริปาจนสมุทีรณกิจฺจาหิ จตูหิ ธาตูหิ กตูปการํ อุตุจิตฺตาหาเรหิ อุปตฺถมฺภิยมานํ อายุนา ปริปาลิยมานํ วณฺณาทีหิ ปริวาริตํ ยถาโยคํ จกฺขุวิญฺญาณาทีนํ วตฺถุทฺวารภาวํ สเธนฺตํ ปวตฺตติ, อิตรํ ‘‘สสมฺภารจกฺขู’’ติ วุจฺจติฯ เอวํ โสตาทโยปิ ยถากฺกมํ โสตพิลพฺภนฺตเร องฺคุลิเวธนาการํ อุปจิตตนุตมฺพโลมํ, นาสิกพฺภนฺตเร อชปทสณฺฐานํ, ชิวฺหามเชฺฌ อุปฺปลทลคฺคสณฺฐานํ ปเทสํ อภิพฺยาเปตฺวา ปวตฺตนฺติ, อิตรํ ปน ฐเปตฺวา กมฺมชเตชสฺส ปติฎฺฐานฎฺฐานํ เกสคฺคโลมคฺคนขคฺคสุกฺขจมฺมานิ จ อวเสสํ สกลสรีรํ ผริตฺวา ปวตฺตติฯ เอวํ สเนฺตปิ อิตเรหิ ตสฺส สงฺกโร น โหติ ภินฺนนิสฺสยลกฺขณตฺตาฯ เอกนิสฺสยานิปิ หิ รูปรสาทีนิ ลกฺขณเภทโต อสํกิณฺณาติ กิํ ปน ภินฺนนิสฺสยา ปสาทาฯ</p>


<p> อาโปธาตุยา  สุขุมภาเวน ผุสิตุํ อสกฺกุเณยฺยตฺตา วุตฺตํ นฺติฯ กิญฺจาปิ หิ สีตตา ผุสิตฺวา คยฺหติ, สา ปน เตโชเยวฯ มเนฺท หิ อุณฺหเตฺต สีตพุทฺธิ สีตตาสงฺขาตสฺส กสฺสจิ คุณสฺส อภาวโตฯ ตยิทํ สีตพุทฺธิยา อนวฎฺฐิตภาวโต วิญฺญายติ ปาราปาเร วิยฯ ตถา หิ ฆมฺมกาเล อาตเป ฐตฺวา ฉายํ ปวิฎฺฐานํ สีตพุทฺธิ โหติ, ตเตฺถว จิรกาลํ ฐิตานํ อุณฺหพุทฺธิฯ ยทิ จ อาโปธาตุ สีตตา สิยา, อุณฺหภาเวน สห เอกสฺมิํ กลาเป  อุปลเพฺภยฺย, น เจวํ อุปลพฺภติ, ตสฺมา วิญฺญายติ ‘‘น อาโปธาตุ สีตตา’’ติฯ เย ปน ‘‘ทวตา อาโปธาตุ, สา จ ผุสิตฺวา คยฺหตี’’ติ วทนฺติ, เต วตฺตพฺพา ‘‘ทวตา นาม ผุสิตฺวา คยฺหตีติ อิทํ อายสฺมนฺตานํ อภิมานมตฺตํ สณฺฐาเน วิยา’’ติฯ วุตฺตเญฺหตํ โปราเณหิ –</p>


<p>
‘‘ทวตาสหวุตฺตีนิ, ตีณิ ภูตานิ สมฺผุสํ;  
  
ทวตํ สมฺผุสามีติ, โลโกยมภิมญฺญติฯ  
</p>
  
<p>
‘‘ภูเต ผุสิตฺวา สณฺฐานํ, มนสา คณฺหโต ยถา;  
  
ปจฺจกฺขโต ผุสามีติ, วิเญฺญยฺยา ทวตา ตถา’’ติฯ  
</p>
  
<p> ปญฺจวิญฺญาณวิสยภาวโตฯ คาโว อินฺทฺริยานิ จรนฺติ เอตฺถาติ โคจรนฺติ หิ อารมฺมณเสฺสตํ นามํฯ ตํ ปเนตํ ปญฺจวิธมฺปิ ยถากฺกมํ จกฺขุวิญฺญาณาทีนํ โคจรภาวลกฺขณํ, จกฺขาทิปฎิหนนลกฺขณํ วาฯ</p>


<p> อิตฺถิยา ภาโว  (ธ. ส. อฎฺฐ. ๖๓๒)ฯ ปุริสสฺส ภาโว ฯ ตตฺถ อิตฺถิลิงฺคนิมิตฺตกุตฺตากปฺปเหตุภาวลกฺขณํ อิตฺถตฺตํ, ปุริสลิงฺคาทิเหตุภาวลกฺขณํ ปุริสตฺตํฯ ตตฺถ อิตฺถีนํ องฺคชาตํ ฯ สราธิปฺปายา  ‘‘อิตฺถี’’ติ สญฺชานนสฺส ปจฺจยภาวโตฯ อวิสทฐานคมนนิสชฺชาทิ ฯ อิตฺถิสณฺฐานํ ฯ ปุริสลิงฺคาทีนิปิ วุตฺตนเยน ทฎฺฐพฺพานิฯ  ปน อญฺญถา อิตฺถิลิงฺคาทีนิ วณฺณิตานิฯ ตํ ปน เอวํ สงฺคเหตฺวา วทนฺติ –</p>


<p>
‘‘ลิงฺคํ  
หตฺถาทิสณฺฐานํ, นิมิตฺตํ มิหิตาทิกํ;  
  
กุตฺตํ สุปฺปาทินา กีฬา, อากโปฺป คมนาทิก’’นฺติฯ  
</p>
  
<p> ภวติ เอเตน อิตฺถาทิอภิธานํ, พุทฺธิ จาติ กตฺวาฯ ตํ ปเนตํ กายินฺทฺริยํ วิย สกลสรีรํ ผริตฺวา ติฎฺฐติฯ</p>


<p> หทยเมว  มโนธาตุมโนวิญฺญาณธาตูนํ นิสฺสยตฺตา วตฺถุ จาติ ฯ ตถา หิ ตํ ธาตุทฺวยนิสฺสยภาวลกฺขณํ, ตญฺจ หทยโกสพฺภนฺตเร อฑฺฒปสตมตฺตํ โลหิตํ นิสฺสาย ปวตฺตติฯ  อวุตฺตสฺสปิ ปเนตสฺส อาคมโต, ยุตฺติโต จ อตฺถิภาโว ทฎฺฐโพฺพฯ ตตฺถ, ตํ รูปํ นิสฺสาย มโนธาตุ จ มโนวิญฺญาณธาตุ จ วตฺตนฺติ ‘‘ยํ รูปํ มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโย’’ติ (ปฎฺฐา. ๑.๑.๘) เอวมาคตํ ปฎฺฐานวจนํ อาคโมฯ ยุตฺติ ปเนวํ ทฎฺฐพฺพา –</p>


<p>
‘‘นิปฺผนฺนภูติกาธารา, เทฺว ธาตู กามรูปินํ;  
  
รูปานุพนฺธวุตฺติตฺตา, จกฺขุวิญฺญาณาทโย วิยฯ  
</p>
  
<p>
‘‘จกฺขาทินิสฺสิตาเนตา, ตสฺสญฺญาธารภาวโต;  
  
นาปิ รูปาทิเก เตสํ, พหิทฺธาปิ ปวตฺติโตฯ  
</p>
  
<p>
‘‘น จาปิ ชีวิตํ ตสฺส, กิจฺจนฺตรนิยุตฺติโต;  
  
น จ ภาวทฺวยํ ตสฺมิํ, อสเนฺตปิ ปวตฺติโตฯ  
</p>
  
<p>
‘‘ตสฺมา ตทญฺญํ วตฺถุ ตํ, ภูติกนฺติ วิชานิยํ;  
  
วตฺถาลมฺพทุกานนฺตุ, เทสนาเภทโต อิทํ;  
  
ธมฺมสงฺคณิ  
ปาฐสฺมิํ, น อกฺขาตํ มเหสินา’’ติฯ  
</p>
  
<p> ชีวนฺติ เตนาติ ชีวิตํ, ตเทว กมฺมชรูปปริปาลเน อาธิปจฺจโยคโต อินฺทฺริยนฺติ ฯ ตถา เหตํ กมฺมชรูปปริปาลนลกฺขณํฯ ยถาสกํ ขณมตฺตฎฺฐายีนมฺปิ หิ สหชาตานํ  ปวตฺติเหตุภาเวเนว อนุปาลกํฯ น หิ เตสํ กมฺมํเยว ฐิติการณํ โหติ อาหารชาทีนํ อาหาราทิ วิย กมฺมสฺส ตงฺขณาภาวโตฯ อิทํ ปน สห ปาจนคฺคินา อนวเสสอุปาทินฺนกายํ พฺยาเปตฺวา ปวตฺตติฯ</p>


<p> กพฬํ  กตฺวา อโชฺฌหรียตีติ  อิทญฺจ สวตฺถุกํ กตฺวา อาหารํ ทเสฺสตุํ วุตฺตํฯ เสนฺทฺริยกาโยปตฺถมฺภนเหตุภูตา ปน องฺคมงฺคานุสารี รสหรสงฺขาตา อโชฺฌหริตพฺพาหารสิเนหภูตา โอชา อิธ อาหารรูปํ นามฯ ตถา เหตํ เสนฺทฺริยกาโยปตฺถมฺภนเหตุภาวลกฺขณํ, โอชฎฺฐมกรูปาหรณลกฺขณํ วาฯ</p>


<p> กกฺขฬตฺตาทินา อตฺตโน อตฺตโน สภาเวน อุปลพฺภนโต ฯ อุปฺปาทาทีหิ, อนิจฺจตาทีหิ วา ลกฺขเณหิ สหิตนฺติ ฯ ปริเจฺฉทาทิภาวํ วินา อตฺตโน สภาเวเนว กมฺมาทีหิ ปจฺจเยหิ นิปฺผนฺนตฺตา ฯ รุปฺปนสภาโว รูปํ, เตน ยุตฺตมฺปิ รูปํ, ยถา ‘‘อริสโส, นีลุปฺปล’’นฺติ, สฺวายํ รูป-สโทฺท รุฬฺหิยา อตํสภาเวปิ ปวตฺตตีติ อปเรน รูป-สเทฺทน วิเสเสตฺวา นฺติ วุตฺตํ ยถา ‘‘ทุกฺขทุกฺข’’นฺติฯ ปริเจฺฉทาทิภาวํ อติกฺกมิตฺวา สภาเวเนว อุปลพฺภนโต ลกฺขณตฺตยาโรปเนน สมฺมสิตุํ อรหตฺตา ฯ</p>


<p> น กสฺสตีติ อกาโสฯ อกาโสเยว อากาโส, นิชฺชีวเฎฺฐน ธาตุ จาติ ฯ จกฺขุทสกาทิเอเกกกลาปคตรูปานํ กลาปนฺตเรหิ อสํกิณฺณภาวาปาทนวเสน ปริเจฺฉทกํ, เตหิ วา ปริจฺฉิชฺชมานํ, เตสํ ปริเจฺฉทมตฺตํ วา รูปํ ฯ ตญฺหิ ตํ ตํ รูปกลาปํ ปริจฺฉินฺทนฺตํ วิย โหติฯ วิชฺชมาเนปิ จ กลาปนฺตรภูเตหิ กลาปนฺตรภูตานํ สมฺผุฎฺฐภาเว ตํตํรูปวิวิตฺตตา รูปปริยโนฺต อากาโสฯ เยสญฺจ โส ปริเจฺฉโท, เตหิ สยํ อสมฺผุโฎฺฐเยวฯ อญฺญถา ปริจฺฉินฺนตา น สิยา เตสํ รูปานํ พฺยาปีภาวาปตฺติโตฯ อพฺยาปิตา  หิ อสมฺผุฎฺฐตาฯ เตนาห ภควา ‘‘อสมฺผุฎฺฐํ จตูหิ มหาภูเตหี’’ติ (ธ. ส. ๖๓๗)ฯ</p>


<p> จลมานกาเยน อธิปฺปายํ วิญฺญาเปติ, สยญฺจ เตน วิญฺญายตีติ ฯ สวิญฺญาณกสทฺทสงฺขาตวาจาย อธิปฺปายํ วิญฺญาเปติ, สยญฺจ ตาย วิญฺญายตีติ ฯ ตตฺถ อภิกฺกมาทิชนกจิตฺตสมุฎฺฐานวาโยธาตุยา สหชาตรูปสนฺถมฺภนสนฺธารณจลิเตสุ  สหการีการณภูโต ผนฺทมานกายผนฺทนตํเหตุกวาโยธาตุวินิมุโตฺต มหนฺตํ ปาสาณํ อุกฺขิปนฺตสฺส สพฺพถาเมน คหณกาเล อุสฺสาหนวิกาโร วิย รูปกายสฺส ปริผนฺทนปจฺจยภาเวน อุปลพฺภมาโน วิกาโร กายวิญฺญตฺติฯ สา หิ ผนฺทมานกาเยน อธิปฺปายํ วิญฺญาเปติฯ น หิ วิญฺญตฺติวิการรหิเตสุ รุกฺขจลนาทีสุ ‘‘อิทเมส กาเรตี’’ติ อธิปฺปายคฺคหณํ ทิฎฺฐนฺติฯ หตฺถจลนาทีสุ จ ผนฺทมานกายคฺคหณานนฺตรํ อวิญฺญายมานนฺตเรหิ มโนทฺวารชวเนหิ คยฺหมานตฺตา สยญฺจ กาเยน วิญฺญายติฯ</p>


<p>กถํ ปน วิญฺญตฺติวเสน หตฺถจลนาทโย โหนฺตีติ? วุจฺจเต – เอกาวชฺชนวีถิยํ สตฺตสุ ชวเนสุ สตฺตมชวนสมุฎฺฐานวาโยธาตุ วิญฺญตฺติวิการสหิตาว ปฐมชวนาทิสมุฎฺฐานาหิ วาโยธาตูหิ ลโทฺธปตฺถมฺภา เทสนฺตรุปฺปตฺติเหตุภาเวน จลยติ จิตฺตชํ, ปุริมชวนาทิสมฺภูตา ปน สนฺถมฺภนสนฺธารณมตฺตกรา ตสฺส อุปการาย โหนฺตีติฯ ยถา หิ สตฺตหิ ยุเคหิ อากฑฺฒิตพฺพสกเฎ สตฺตมยุคยุตฺตาเยว โคณา เหฎฺฐา ฉสุ ยุเคสุ ยุตฺตโคเณหิ ลทฺธูปตฺถมฺภา สกฎํ จาเลนฺติ, ปฐมยุคาทิยุตฺตา ปน อุปตฺถมฺภนสนฺธารณมตฺตเมว สาเธนฺตา เตสํ อุปการาย โหนฺติ, เอวํสมฺปทมิทํ ทฎฺฐพฺพํฯ</p>


<p>เทสนฺตรุปฺปตฺติเยว  เจตฺถ จลนํ อุปฺปนฺนเทสโต เกสคฺคมตฺตมฺปิ ธมฺมานํ สงฺกมนาภาวโตฯ อิตรถา เนสํ อพฺยาปารกตา, ขณิกตา จ น สิยาฯ เทสนฺตรุปฺปตฺติเหตุภาโวติ จ ยถา อตฺตนา สหชรูปานิ เหฎฺฐิมชวนสมุฎฺฐิตรูเปหิ ปติฎฺฐิตฎฺฐานโต อญฺญตฺถ อุปฺปชฺชนฺติ, เอวํ เตหิ สห ตตฺถ อุปฺปตฺติเยวาติ ทฎฺฐพฺพํ, เอตฺถ ปน จิตฺตเช จลิเต ตํสมฺพเนฺธน อิตรมฺปิ จลติ นทีโสเต ปกฺขิตฺตสุกฺขโคมยปิณฺฑํ วิยฯ ตถา จลยิตุํ อสโกฺกนฺติ โยปิ ปฐมชวนาทิสมุฎฺฐานวาโยธาตุโย วิญฺญตฺติวิการสหิตาเยว เยน ทิสาภาเคน อยํ อภิกฺกมาทีนิ ปวเตฺตตุกาโม, ตทภิมุขภาววิการสมฺภวโตฯ เอวญฺจ กตฺวา มโนทฺวาราวชฺชนสฺสปิ วิญฺญตฺติสมุฎฺฐาปกตฺตํ วกฺขติฯ วจีเภทกรจิตฺตสมุฎฺฐานปถวีธาตุยา อกฺขรุปฺปตฺติฎฺฐานคตอุปาทินฺนรูเปหิ สห ฆฎฺฎนปจฺจยภูโต เอโก วิกาโร วจีวิญฺญตฺติฯ ยํ ปเนตฺถ วตฺตพฺพํ, ตํ กายวิญฺญตฺติยํ วุตฺตนเยน ทฎฺฐพฺพํฯ</p>


<p>อยํ ปน วิเสโส – ยถา ตตฺถ ‘‘ผนฺทมานกายคฺคหณานนฺตร’’นฺติ วุตฺตํ, เอวมิธ ‘‘สุยฺยมานสทฺทสวนานนฺตร’’นฺติ โยเชตพฺพํฯ อิธ จ สนฺถมฺภนาทีนํ อภาวโต สตฺตมชวนสมุฎฺฐิตาตฺยาทินโย  น ลพฺภติฯ ฆฎฺฎเนน หิ สทฺธิํเยว สโทฺท อุปฺปชฺชติฯ ฆฎฺฎนญฺจ ปฐมชวนาทีสุปิ ลพฺภเตวฯ เอตฺถ จ ยถา อุสฺสาเปตฺวา พทฺธโคสีสตาลปณฺณาทิรูปานิ ทิสฺวา ตทนนฺตรปฺปวตฺตาย อวิญฺญายมานนฺตราย มโนทฺวารวีถิยา โคสีสาทีนํ อุทกสหจาริตปฺปการํ สญฺญาณํ คเหตฺวา อุทกคฺคหณํ โหติ, เอวํ วิปฺผนฺทมานสมุจฺจาริยมานกายสเทฺท คเหตฺวา ตทนนฺตรปฺปวตฺตาย อวิญฺญายมานนฺตราย มโนทฺวารวีถิยา ปุริมสิทฺธสมฺพนฺธูปนิสฺสยาย สาธิปฺปายวิการคฺคหณํ โหตีติ อยํ ทฺวินฺนํ สาธารณา อุปมาฯ</p>


<p> ลหุภาโว  ฯ มุทุภาโว ฯ กมฺมญฺญภาโว ฯ ยถากฺกมเญฺจตา อโรคิโน วิย รูปานํ อครุตา สุปริมทฺทิตจมฺมสฺส วิย อกถินตา สุธนฺตสุวณฺณสฺส วิย สรีรกิริยานํ อนุกูลภาโวติ ทฎฺฐพฺพํฯ อญฺญมญฺญํ อวิชหนฺตสฺสปิ หิ ลหุตาทิตฺตยสฺส ตํตํวิการาธิกรูเปหิ นานตฺตํ วุจฺจติ, ทนฺธตฺตกรธาตุโกฺขภปฺปฎิปกฺขปจฺจยสมุฎฺฐาโน หิ รูปวิกาโร ลหุตาฯ ถทฺธตฺตกรธาตุโกฺขภปฺปฎิปกฺขปจฺจยสมุฎฺฐาโน มุทุตาฯ สรีรกิริยานํ อนนุกูลภาวกรธาตุโกฺขภปฺปฎิปกฺขปจฺจยสมุฎฺฐาโน กมฺมญฺญตาติฯ</p>


<p> อุปจยนํ  ปฐมจโยตฺยโตฺถ ‘‘อุปญฺญตฺต’’นฺตฺยาทีสุ วิย อุป-สทฺทสฺส ปฐมตฺถโชตนโตฯ สนฺตาโน  ปพโนฺธตฺยโตฺถฯ ตตฺถ ปฎิสนฺธิโต ปฎฺฐาย ยาว จกฺขาทิทสกานํ อุปฺปตฺติ, เอตฺถนฺตเร รูปุปฺปาโท อุปจโย นามฯ ตโต ปรํ สนฺตติ นามฯ ยถาสกํ ขณมตฺตฎฺฐายีนํ รูปานํ นิโรธาภิมุขภาววเสน ชีรณํ ชรา, สาเยว  นิจฺจธุวภาเวน น อิจฺจํ อนุปคนฺตพฺพนฺติ อนิจฺจํ, ตสฺส ภาโว  รูปปริเภโทฯ  ธมฺมานํ ตํตํอวตฺถาวเสน ลกฺขณเหตุตฺตาฯ</p>


<p> ติ ปฎิสนฺธิโต ปฎฺฐาย รูปานํ ขเณ ขเณ อุปฺปตฺติภาวโต ชาติสงฺขาตํ รูปุปฺปตฺติภาเวน จตุสนฺตติรูปปฺปฎิพทฺธวุตฺติตฺตา รูปสมฺมตญฺจ ชาติรูปเมว อุปจยสนฺตติภาเวน ปวุจฺจติ ปฐมุปรินิจฺจตฺตสงฺขาตปฺปวตฺติอาการเภทโต เวเนยฺยวเสน ‘‘อุปจโย สนฺตตี’’ติ (ธ. ส. ๖๔๒) วิภชิตฺวา วุตฺตตฺตาฯ เอวญฺจ กตฺวา ตาสํ นิเทฺทเส อตฺถโต อเภทํ ทเสฺสตุํ ‘‘โย อายตนานํ อาจโย, โส รูปสฺส อุปจโยฯ โย รูปสฺส อุปจโย, สา  รูปสฺส สนฺตตี’’ติ (ธ. ส. ๖๔๑-๖๔๒) วุตฺตํฯ ติ สภาคสงฺคหวเสน เอกาทสปฺปการมฺปิฯ</p>


<p> จตฺตาโร  ภูตา, ปญฺจ ปสาทา, จตฺตาโร วิสยา, ทุวิโธ ภาโว, หทยรูปมิจฺจปิ อิทํ ชีวิตาหารรูเปหิ ทฺวีหิ สห อฎฺฐารสวิธํ, ตถา ปริเจฺฉโท จ ทุวิธา วิญฺญตฺติ, ติวิโธ วิกาโร, จตุพฺพิธํ ลกฺขณนฺติ รูปานํ ปริเจฺฉทวิการาทิภาวํ วินา วิสุํ ปจฺจเยหิ อนิพฺพตฺตตฺตา อิเม  ทส เจติ อฎฺฐวีสติวิธํ ภเวฯ</p>

</p>


<h3>รูปวิภาควณฺณนา</h3>
<p> อิทานิ ยถาอุทฺทิฎฺฐรูปานํ เอกวิธาทินยทสฺสนตฺถํ นฺตฺยาทิ วุตฺตํฯ สมฺปยุตฺตสฺส อโลภาทิเหตุโน อภาวา ฯ ยถาสกํ ปจฺจยวนฺตตาย ฯ อตฺตานํ อารพฺภ ปวเตฺตหิ กามาสวาทีหิ สหิตตฺตา ฯ ปจฺจเยหิ อภิสงฺขตตฺตา ฯ อุปาทานกฺขนฺธสงฺขาเต โลเก นิยุตฺตตาย ฯ กามตณฺหาย อวจริตตฺตา ฯ อรูปธมฺมานํ วิย กสฺสจิ อารมฺมณสฺส อคฺคหณโต นาสฺส อารมฺมณนฺติ ฯ ตทงฺคาทิวเสน ปหาตพฺพตาภาวโต ฯ -สโทฺท ปการโตฺถ, เตน ‘‘อพฺยากต’’นฺตฺยาทิกํ สพฺพํ เอกวิธนยํ สงฺคณฺหาติฯ</p>


<p>  อตฺตภาวสงฺขาตํ อตฺตานํ อธิกิจฺจ อุทฺทิสฺส ปวตฺตตฺตาฯ กามํ อเญฺญปิ หิ อชฺฌตฺตสมฺภูตา อตฺถิ, รุฬฺหีวเสน ปน จกฺขาทิกํเยว อชฺฌตฺติกํฯ อถ วา ‘‘ยทิ มยํ น โหม, ตฺวํ กฎฺฐกลิงฺครูปโม ภวิสฺสสี’’ติ วทนฺตา วิย อตฺตภาวสฺส  สาติสยํ อุปการตฺตา จกฺขาทีเนว วิเสสโต อชฺฌตฺติกานิ นามฯ อตฺตสงฺขาตํ วา จิตฺตํ อธิกิจฺจ ตสฺส ทฺวารภาเวน ปวตฺตตีติ อชฺฌตฺตํ, ตเทว อชฺฌตฺติกํฯ ตโต พหิภูตตฺตา อิตรํ เตวีสติวิธํ ฯ</p>


<p> อิตรํ พาวีสติวิธํ ฯ</p>


<p>    ปญฺจวิญฺญาเณสุ ลิงฺคาทีสุ สหชรูปปริปาลเน จ อาธิปจฺจโยคโตฯ ปสาทรูปสฺส หิ ปญฺจวิธสฺส จกฺขุวิญฺญาณาทีสุ อาธิปจฺจํ อตฺตโน ปฎุมนฺทาทิภาเวน เตสมฺปิ ปฎุมนฺทาทิภาวาปาทนโตฯ ภาวทฺวยสฺสาปิ อิตฺถิลิงฺคาทีสุ อาธิปจฺจํ ยถาสกํ ปจฺจเยหิ อุปฺปชฺชมานานมฺปิ เตสํ เยภุเยฺยน สภาวกสนฺตาเนเยว ตํตทากาเรน อุปฺปชฺชนโต, น ปน อินฺทฺริยปจฺจยภาวโตฯ ชีวิตสฺส จ กมฺมชปริปาลเน อาธิปจฺจํ เตสํ ยถาสกํ ขณฎฺฐานสฺส ชีวิตินฺทฺริยปฺปฎิพทฺธตฺตาฯ สยญฺจ อตฺตนา ฐปิตธมฺมสมฺพเนฺธเนว ปวตฺตติ นาวิโก วิยฯ</p>


<p> วิสยวิสยิภาวปฺปตฺติวเสน ถูลตฺตา ฯ ตโตเยว คหณสฺส สุกรตฺตา  นามฯ โย สยํ, นิสฺสยวเสน จ สมฺปตฺตานํ, อสมฺปตฺตานญฺจ ปฎิมุขภาโว อญฺญมญฺญปตนํ, โส ปฎิโฆ วิยาติ ปฎิโฆฯ ยถา หิ ปฎิฆาเต สติ ทุพฺพลสฺส จลนํ โหติ, เอวํ อญฺญมญฺญํ ปฎิมุขภาเว สติ อรูปสภาวตฺตา ทุพฺพลสฺส ภวงฺคสฺส จลนํ โหติฯ ปฎิโฆ ยสฺส อตฺถิ ตํ ฯ ตตฺถ สยํ สมฺปตฺติ โผฎฺฐพฺพสฺส, นิสฺสยวเสน สมฺปตฺติ ฆานชิวฺหากายคนฺธรสานํ, อุภยถาปิ อสมฺปตฺติ จกฺขุโสตรูปสทฺทานนฺติ ทฎฺฐพฺพํฯ อิตรํ โสฬสวิธํ โอฬาริกตาทิสภาวาภาวโต ทิกํฯ</p>


<p> กมฺมโต  ชาตํ อฎฺฐารสวิธํ  ตณฺหาทิฎฺฐีหิ อุเปเตน กมฺมุนา อตฺตโน ผลภาเวน อาทินฺนตฺตา คหิตตฺตาฯ อิตรํ อคฺคหิตคฺคหเณนทสวิธํ ฯ</p>


<p> ทฎฺฐพฺพภาวสงฺขาเตน นิทสฺสเนน สห วตฺตตีติ ฯ จกฺขุวิญฺญาณโคจรภาโว หิ นิทสฺสนนฺติ วุจฺจติ ตสฺส จ รูปายตนโต อนญฺญเตฺตปิ อเญฺญหิ ธเมฺมหิ ตํ วิเสเสตุํ อญฺญํ วิย กตฺวา วตฺตุํ วฎฺฎตีติ สห นิทสฺสเนน สนิทสฺสนนฺติฯ ธมฺมภาวสามเญฺญน หิ เอกีภูเตสุ ธเมฺมสุ โย นานตฺตกโร วิเสโส, โส อโญฺญ วิย กตฺวา อุปจริตุํ ยุโตฺตฯ เอวญฺหิ อตฺถวิเสสาวโพโธ โหติฯ</p>


<p> ติ อตฺตานํ อสมฺปตฺตสฺส โคจรสฺส วเสน, อตฺตนา วิสยปฺปเทสํ วา อสมฺปตฺตวเสนฯ จกฺขุโสตานิ หิ รูปสเทฺทหิ อสมฺปตฺตานิ, สยํ วา ตานิ อสมฺปตฺตาเนว อารมฺมณํ คณฺหนฺติฯ เตเนตํ วุจฺจติ –</p>


<p>
‘‘จกฺขุโสตํ  
ปเนเตสุ, โหตาสมฺปตฺตคาหกํ;  
  
วิญฺญาณุปฺปตฺติเหตุตฺตา, สนฺตราธิกโคจเรฯ  
</p>
  
<p>
‘‘ตถา หิ ทูรเทสฎฺฐํ, ผลิกาทิติโรหิตํ;  
  
มหนฺตญฺจ นคาทีนํ, วณฺณํ จกฺขุ อุทิกฺขติฯ  
</p>
  
<p>
‘‘อากาสาทิคโต กุจฺฉิ-จมฺมานนฺตริโกปิ จ;  
  
มหโนฺต จ ฆณฺฎาทีนํ, สโทฺท โสตสฺส โคจโรฯ  
</p>
  
<p>
‘‘คนฺตฺวา วิสยเทสํ ตํ, ผริตฺวา คณฺหตีติ เจ;  
  
อธิฎฺฐานวิธาเนปิ, ตสฺส โส โคจโร สิยาฯ  
</p>
  
<p>
‘‘ภูตปฺปพนฺธโต โส เจ, ยาติ อินฺทฺริยสนฺนิธิํ;  
  
กมฺมจิโตฺตชสมฺภูโต, วโณฺณ สโทฺท จ จิตฺตโชฯ  
</p>
  
<p>
‘‘น เตสํ โคจรา โหนฺติ, น หิ สโมฺภนฺติ เต พหิ;  
  
วุตฺตา จ อวิเสเสน, ปาเฐ ตํวิสยาว เตฯ  
</p>
  
<p>
‘‘ยทิ  
เจตํ ทฺวยํ อตฺตสมีปํเยว คณฺหติ;  
  
อกฺขิวณฺณํ ตถา มูลํ, ปเสฺสยฺย ภมุกสฺส จฯ  
</p>
  
<p>
‘‘ทิสาเทสววตฺถานํ, สทฺทสฺส น ภเวยฺย จ;  
  
สิยา จ สรเวธิสฺส, สกเณฺณ สรปาตน’’นฺติฯ  
</p>
  
<p> วิญฺญาณาธิฎฺฐิตํ หุตฺวา ตํตํโคจรคฺคหณสภาวตฺตาฯ อิตรํ เตวีสติวิธํ  โคจรคฺคหณาภาวโตฯ</p>


<p> วณฺณิตโพฺพ ทฎฺฐโพฺพติ ฯ อตฺตโน อุทยานนฺตรํ รูปํ ชเนตีติ   กตฺถจิปิ อญฺญมญฺญํ วินิภุญฺชนสฺส วิสุํ วิสุํ ปวตฺติยา อภาวโตฯ รูปโลเก คนฺธาทีนํ อภาววาทิมตมฺปิ หิ ตตฺถ ตตฺถ (วิภ. มูลฎี. ๒๒๗; วิภ. อนุฎี. ๒๒๗) อาจริเยหิ ปฎิกฺขิตฺตเมวฯ</p>


<p> นฺติ เอตฺถปิ -สโทฺท ปการโตฺถ, เตน อิธ อนาคตมฺปิ สพฺพํ ทุกติกาทิเภทํ สงฺคณฺหาติฯ</p>

</p>


<h3>รูปสมุฎฺฐานนยวณฺณนา</h3>
<p> กานิ ปน ตานิ กมฺมาทีนิ, กถํ, กตฺถ, กทา จ รูปสมุฎฺฐานานีติ อาห ตฺยาทิฯ ติ ปฎิสนฺธิจิตฺตสฺส อุปฺปาทกฺขณํ อุปาทายฯ ติ เอเกกสฺส จิตฺตสฺส ตีสุ ตีสุ ขเณสุ, นิรนฺตรเมวาติ วุตฺตํ โหติฯ อปเร ปน จิตฺตสฺส ฐิติกฺขณํ (วิภ. มูลฎี. ๒๐ ปกิณฺณกกถาวณฺณนา), ภงฺคกฺขเณ จ รูปุปฺปาทํ (วิภ. มูลฎี. ๒๐ ปกิณฺณกกถาวณฺณนา) ปฎิเสเธนฺติฯ ตตฺถ กิญฺจาปิ ฐิติกฺขณาภาเว เตสํ อุปปตฺติ เจว ตตฺถ วตฺตพฺพญฺจ เหฎฺฐา กถิตเมว, อิธาปิ  ปน ภงฺคกฺขเณ รูปุปฺปาทาภาเว อุปปตฺติยา ตตฺถ วตฺตเพฺพน จ สห สุขคฺคหณตฺถํ สงฺคเหตฺวา วุจฺจติ –</p>


<p>
‘‘อุปฺปนฺนุปฺปชฺชมานนฺติ, วิภเงฺค เอวมาทินํ;  
  
ภงฺคกฺขณสฺมิํ อุปฺปนฺนํ, โน จ อุปฺปชฺชมานกํฯ  
</p>
  
<p>
‘‘อุปฺปชฺชมานมุปฺปาเท, อุปฺปนฺนญฺจาติอาทินา;  
  
ภงฺคุปฺปาทาว อกฺขาตา, น จิตฺตสฺส ฐิติกฺขโณฯ  
</p>
  
<p>
‘‘‘อุปฺปาโท  
จ วโย เจว, อญฺญถตฺตํ ฐิตสฺส จ;  
  
ปญฺญายตี’ติ (อ. นิ. ๓.๔๗) วุตฺตตฺตา, ฐิติ อตฺถีติ เจ มตํฯ  
</p>
  
<p>
‘‘อญฺญถตฺตสฺส เอกสฺมิํ, ธเมฺม อนุปลทฺธิโต;  
  
ปญฺญาณวจนา เจว, ปพนฺธฎฺฐิติ ตตฺถปิฯ  
</p>
  
<p>
‘‘วุตฺตา ตสฺมา น จิตฺตสฺส, ฐิติ ทิสฺสติ ปาฬิยํ;  
  
อภิธเมฺม อภาโวปิ, นิเสโธเยว สพฺพถาฯ  
</p>
  
<p>
‘‘ยทา สมุทโย ยสฺส, นิรุชฺฌติ ตทาสฺส กิํ;  
  
ทุกฺขมุปฺปชฺชตีเตฺยตฺถ, ปเญฺห โนติ นิเสธโตฯ  
</p>
  
<p>
‘‘รูปุปฺปาโท น ภงฺคสฺมิํ, ตสฺมา สเพฺพปิ ปจฺจยา;  
  
อุปฺปาเทเยว จิตฺตสฺส, รูปเหตูติ เกจนฯ  
</p>
  
<p>
‘‘วุจฺจเต ตตฺถ เอกสฺมิํ, ธเมฺมเยว ยถา มตา;  
  
อุปฺปาทาวตฺถโต ภินฺนา, ภงฺคาวตฺถา ตเถว ตุฯ  
</p>
  
<p>
‘‘ภงฺคสฺสาภิมุขาวตฺถา, อิจฺฉิตพฺพา อยํ ฐิติ;  
  
นยทสฺสนโต เอสา, วิภเงฺค น ตุ เทสิตาฯ  
</p>
  
<p>
‘‘ลกฺขณํ สงฺขตเสฺสว, วตฺตุมุปฺปาทอาทินํ;  
  
เทสิตตฺตา น ตตฺถาปิ, ปพนฺธสฺส ฐิตีริตาฯ  
</p>
  
<p>
‘‘อุปสคฺคสฺส ธาตูนมเตฺถเยว ปวตฺติโต;  
  
ปญฺญายตีติ เจตสฺส, อโตฺถ วิญฺญายเต อิติฯ  
</p>
  
<p>
‘‘ภเงฺค  
  
รูปสฺส นุปฺปาโท, จิตฺตชานํ วเสน วา;  
  
อารุปฺปํวาภิสนฺธาย, ภาสิโต ยมกสฺส หิฯ  
</p>
  
<p>
‘‘สภาโวยํ ยถาลาภ-โยชนาติ ตโต นหิ;  
  
น จิตฺตฎฺฐิติ ภเงฺค จ, น รูปสฺส อสมฺภโว’’ติฯ  
</p>
  
<p> รูปวิราคภาวนานิพฺพตฺตตฺตา เหตุโน ตพฺพิธุรตาย, อโนกาสตาย จ อรูปวิปากา, รูปชนเน วิเสสปจฺจเยหิ ฌานเงฺคหิ สมฺปโยคาภาวโต ทฺวิปญฺจวิญฺญาณานิ จาติ จุทฺทส จิตฺตานิ รูปํ น สมุฎฺฐาเปนฺตีติ วุตฺตํ นฺติฯ ปฎิสนฺธิจิตฺตํ, ปน จุติจิตฺตญฺจ เอกูนวีสติ ภวงฺคเสฺสว อโนฺตคธตฺตา จิตฺตนฺตรํ น โหตีติ น ตสฺส วชฺชนํ กตํฯ กิญฺจาปิ น กตํ, ปจฺฉาชาตปจฺจยรหิตํ, ปน อาหาราทีหิ จ อนุปตฺถทฺธํ ทุพฺพลวตฺถุํ นิสฺสาย ปวตฺตตฺตา, อตฺตโน จ อาคนฺตุกตาย กมฺมชรูเปหิ จิตฺตสมุฎฺฐานรูปานํ ฐานํ คเหตฺวา ฐิตตฺตา จ ปฎิสนฺธิจิตฺตํ รูปสมุฎฺฐาปกํ น โหติฯ จุติจิเตฺต ปน  (ธ. ส. อฎฺฐ. ๖๓๖; วิภ. อฎฺฐ. ๒๖ ปกิณฺณกกถา) ตาว ‘‘วูปสนฺตวฎฺฎมูลสฺมิํ สนฺตาเน สาติสยํ สนฺตวุตฺติตาย ขีณาสวเสฺสว จุติจิตฺตํ รูปํ น สมุฎฺฐาเปตี’’ติ (ธ. ส. มูลฎี. ๖๓๖) วุตฺตํฯ ทโย ปน ‘‘สเพฺพสมฺปิ จุติจิตฺตํ รูปํ น สมุฎฺฐาเปตี’’ติ วทนฺติฯ วินิจฺฉโย ปน เนสํ สเงฺขปโต  วิตฺถารโต จ  วุตฺตนเยน ทฎฺฐโพฺพฯ ติ ปฎิสนฺธิยา อนนฺตรนิพฺพตฺตปฐมภวงฺคโต ปฎฺฐายฯ  น ปน ฐิตํ, ภิชฺชมานํ วา อนนฺตราทิปจฺจยลาเภน อุปฺปาทกฺขเณเยว ชนกสามตฺถิยโยคโตฯ</p>


<p> อิริยาย กายิกกิริยาย ปวตฺติปถภาวโต  คมนาทิ, อตฺถโต ตทวตฺถา รูปปฺปวตฺติฯ ตมฺปิ   ยถาปวตฺตํ อุปตฺถเมฺภติฯ ยถา หิ วีถิจิเตฺตหิ อโพฺพกิเณฺณ ภวเงฺค ปวตฺตมาเน องฺคานิ โอสีทนฺติ, น เอวเมเตสุ ทฺวตฺติํสวิเธสุ, วกฺขมาเนสุ จ ฉพฺพีสติยา ชาครณจิเตฺตสุ ปวตฺตมาเนสุฯ ตทา ปน องฺคานิ อุปตฺถทฺธานิ ยถาปวตฺตอิริยาปถภาเวเนว ปวตฺตนฺติฯ</p>


<p>  น เกวลํ รูปิริยาปถาเนวฯ อวิเสสวจเนปิ ปเนตฺถ มโนทฺวารปฺปวตฺตาเนว  โวฎฺฐพฺพนชวนานิ วิญฺญตฺติสมุฎฺฐาปกานิ, ตถา หาสชนกานิ จ ปญฺจทฺวารปฺปวตฺตานํ ปริทุพฺพลภาวโตติ ทฎฺฐพฺพํฯ กามเญฺจตฺถ รูปวินิมุโตฺต อิริยาปโถ, วิญฺญตฺติ วา นตฺถิ, ตถาปิ น สพฺพํ รูปสมุฎฺฐาปกํ จิตฺตํ อิริยาปถูปตฺถมฺภกํ, วิญฺญตฺติวิการชนกญฺจ โหติฯ ยํ ปน จิตฺตํ วิญฺญตฺติชนกํ, ตํ เอกํสโต อิริยาปถูปตฺถมฺภกํ อิริยาปถสฺส วิญฺญตฺติยา สห อวินาภาวโตฯ อิริยาปถูปตฺถมฺภกญฺจ รูปชนกนฺติ อิมสฺส วิเสสทสฺสนตฺถํ รูปโต อิริยาปถวิญฺญตฺตีนํ วิสุํ คหณํฯ</p>


<p> ติ กุสลโต จตฺตาริ, อกุสลโต จตฺตาริ, กิริยโต ปญฺจาติ เตรสฯ เตสุ หิ ปุถุชฺชนา อฎฺฐหิ กุสลากุสเลหิ หสนฺติ, เสกฺขา ทิฎฺฐิสหคตวชฺชิเตหิ, อเสกฺขา ปน ปญฺจหิ กิริยจิเตฺตหิ, ตตฺถาปิ พุทฺธา จตูหิ สเหตุกกิริยจิเตฺตเหว หสนฺติ, น อเหตุเกน ‘‘อตีตํสาทีสุ อปฺปฎิหตญาณํ ปตฺวา อิเมหิ ตีหิ ธเมฺมหิ สมนฺนาคตสฺส พุทฺธสฺส ภควโต สพฺพํ กายกมฺมํ ญาณปุพฺพงฺคมํ ญาณานุปริวตฺตี’’ติ วจนโต (มหานิ. ๖๙; จูฬนิ. โมฆราชมาณวปุจฺฉานิเทฺทส ๘๕; ปฎิ. ม. ๓.๕)ฯ น หิ วิจารณปญฺญารหิตสฺส หสิตุปฺปาทสฺส พุทฺธานํ ปวตฺติ ยุตฺตาติ วทนฺติฯ หสิตุปฺปาทจิเตฺตน ปน ปวตฺติยมานมฺปิ เตสํ สิตกรณํ ปุเพฺพนิวาสอนาคตํสสพฺพญฺญุตญฺญาณานํ อนุวตฺตกตฺตา ญาณานุปริวตฺติเยวาติฯ เอวญฺจ กตฺวา   (ธ. ส. อฎฺฐ. ๕๖๘) ‘‘เตสํ ญาณานํ จิณฺณปริยเนฺต อิทํ จิตฺตํ หาสยมานํ อุปฺปชฺชตี’’ติ วุตฺตํ, ตสฺมา น ตสฺส พุทฺธานํ ปวตฺติ สกฺกา นิวาเรตุํฯ</p>


<p> ปจฺฉาชาตาทิปจฺจยูปตฺถมฺภลาเภน ฐิติกฺขเณเยว อุตุโอชานํ พลวภาโวติ วุตฺตํ ตฺยาทิฯ</p>


<p> ตตฺถ  นว กมฺมโตเยว ชาตตฺตา ฯ ยญฺหิ ชาตํ, ชายติ, ชายิสฺสติ จ, ตํ ‘‘กมฺมช’’นฺติ วุจฺจติ ยถา ทุทฺธนฺติฯ</p>


<p> ปจฺจุปฺปนฺนปจฺจยาเปกฺขตฺตา ลหุตาทิตฺตยํ กมฺมชํ น โหติ, อิตรถา สพฺพทาภาวีหิ ภวิตพฺพนฺติ วุตฺตํ ติฯ</p>


<p> เอกนฺตกมฺมชานิ  นว, จตุเชสุ กมฺมชานิ นวาติ อฎฺฐารส กมฺมชานิ, ปญฺจวิการรูปสทฺทอวินิโพฺภครูปอากาสวเสน ปนฺนรส จิตฺตชานิ, สโทฺท, ลหุตาทิตฺตยํ, อวินิโพฺภคากาสรูปานิ นวาติ เตรส อุตุชานิ, ลหุตาทิตฺตยอวินิโพฺภคากาสวเสน ทฺวาทส อาหารชานิฯ</p>


<p> เกวลํ  ชายมานปริปจฺจมานภิชฺชมานรูปานํ  สภาวมตฺตํ วินา อตฺตโน ชาติอาทิลกฺขณาภาวโต  ปจฺจเยหิ น ชายนฺตีติ ปกาสิตํฯ อุปฺปาทาทิยุตฺตานญฺหิ จกฺขาทีนํ ชาติอาทีนิ ลกฺขณานิ วิชฺชนฺติ, น เอวํ ชาติอาทีนํฯ ยทิ เตสมฺปิ ชาติอาทีนิ สิยุํ, เอวํ อนวตฺถานเมว อาปเชฺชยฺยฯ ยํ ปน ‘‘รูปายตนํ…เป.… กพฬีกาโร อาหาโรฯ อิเม ธมฺมา จิตฺตสมุฎฺฐานา’’ตฺยาทีสุ (ธ. ส. ๑๒๐๑) ชาติยา กุโตจิชาตตฺตํ อนุญฺญาตํ , ตมฺปิ รูปชนกปจฺจยานํ รูปุปฺปาทนํ ปติ อนุปรตพฺยาปารานํ ปจฺจยภาวูปคมนกฺขเณ ชายมานธมฺมวิการภาเวน อุปลพฺภมานตํ สนฺธายาติ ทฎฺฐพฺพํฯ ยมฺปิ ‘‘ชาติ, ภิกฺขเว, อนิจฺจา สงฺขตา ปฎิจฺจสมุปฺปนฺนาฯ ชรามรณํ, ภิกฺขเว, อนิจฺจํ สงฺขตํ ปฎิจฺจสมุปฺปนฺน’’นฺติ วจนํ (สํ. นิ. ๒.๒๐), ตตฺถาปิ ปฎิจฺจสมุปฺปนฺนานํ ลกฺขณภาวโตติ อยเมตฺถาภิสนฺธิฯ เตนาหุ โปราณา –</p>


<p>
‘‘ปาเฐ กุโตจิ ชาตตฺตํ, ชาติยา ปริยายโต;  
  
สงฺขตานํ สภาวตฺตา, ตีสุ สงฺขตโตทิตา’’ติฯ  
</p>
  
รูปสมุฎฺฐานนยวณฺณนา นิฎฺฐิตาฯ  
</p>
  
<h3>กลาปโยชนาวณฺณนา</h3>
<p> ยสฺมา ปเนตานิ รูปานิ กมฺมาทิโต อุปฺปชฺชมานานิปิ น เอเกกํ สมุฎฺฐหนฺติ, อถ โข ปิณฺฑโตวฯ ตสฺมา ปิณฺฑานํ คณนปริเจฺฉทํ, สรูปญฺจ ทเสฺสตุํ ตฺยาทิ วุตฺตํ ฯ ติ วิสุํ วิสุํ กลาปคตรูปวเสน สหวุตฺติโน, น สพฺพกลาปานํ อญฺญมญฺญํ สหุปฺปตฺติวเสนฯ</p>


<p> ทส ปริมาณา อสฺสาติ ทสกํ, สมุทายเสฺสตํ นามํ, จกฺขุนา อุปลกฺขิตํ, ตปฺปธานํ วา ทสกํ ฯ เอวํ เสเสสุปิฯ</p>


<p> วจีวิญฺญตฺติคฺคหเณน สโทฺทปิ สงฺคหิโต โหติ ตสฺสา ตทวินาภาวโตติ วุตฺตํ นฺติฯ</p>


<p> กิํ  ปเนเต เอกวีสติ กลาปา สเพฺพปิ สพฺพตฺถ โหนฺติ, อุทาหุ เกจิ กตฺถจีติ อาห ตฺยาทิฯ</p>

</p>


<h3>รูปปวตฺติกฺกมวณฺณนา</h3>
<p> อิทานิ เนสํ สมฺภววเสน, ปวตฺติปฎิสนฺธิวเสน, โยนิวเสน จ ปวตฺติํ ทเสฺสตุํ ตฺยาทิ วุตฺตํฯ นฺติ สภาวกปริปุณฺณายตนานํ อนุรูปโตฯ</p>


<p> กมลกุหรคพฺภมลาทิสํเสทฎฺฐาเนสุ ชาตา ฯ อุปปาโต เนสํ อตฺถีติ  อุกฺกํสคติปริเจฺฉทวเสน เจตฺถ วิสิฎฺฐอุปปาโต คหิโต ยถา ‘‘อภิรูปสฺส กญฺญา ทาตพฺพา’’ติฯ  ปริปุณฺณายตนภาเวน อุปลพฺภนโตฯ  ชจฺจนฺธชจฺจพธิรชจฺจาฆานนปุํสกอาทิกปฺปิกานํ วเสนฯ ตตฺถ สุคติยํ มหานุภาเวน กมฺมุนา นิพฺพตฺตมานานํ โอปปาติกานํ อินฺทฺริยเวกลฺลาโยคโต จกฺขุโสตฆานาลาโภ สํเสทชานํ, ภาวาลาโภ ปฐมกปฺปิกโอปปาติกานํ วเสนปิฯ ทุคฺคติยํ ปน จกฺขุโสตภาวาลาโภ ทฺวินฺนมฺปิ วเสน, ฆานาลาโภ สํเสทชานเมว วเสน, น โอปปาติกานํ  วเสนาติ ทฎฺฐพฺพํฯ ตถา หิ  ‘‘กามธาตุยา อุปปตฺติกฺขเณ กสฺสจิ เอกาทสายตนานิ ปาตุภวนฺติ, กสฺสจิ ทส, กสฺสจิ อปรานิปิ ทส, กสฺสจิ นว, กสฺสจิ สตฺตา’’ติ (วิภ. ๑๐๐๗) วจนโต ปริปุณฺณินฺทฺริยสฺส โอปปาติกสฺส สทฺทายตนวชฺชิตานิ เอกาทสายตนานิ วุตฺตานิฯ อนฺธสฺส จกฺขายตนวชฺชิตานิ  ทส, ตถา พธิรสฺส โสตายตนวชฺชิตานิ, อนฺธพธิรสฺส ตทุภยวชฺชิตานิ นว, คพฺภเสยฺยกสฺส จกฺขุโสตฆานชิวฺหาสทฺทายตนวชฺชิตานิสตฺตายตนานิ วุตฺตานิฯ ยทิ ปน อฆานโกปิ โอปปาติโก สิยา, อนฺธพธิราฆานกานํ วเสน ติกฺขตฺตุํ ทส, อนฺธพธิรอนฺธาฆานกพธิราฆานกานํ วเสน ติกฺขตฺตุํ นว, อนฺธพธิราฆานกสฺส วเสน จ อฎฺฐ อายตนานิ วตฺตพฺพานิ สิยุํ, น ปเนวํ วุตฺตานิฯ ตสฺมา นตฺถิ โอปปาติกสฺส ฆานเวกลฺลนฺติฯ ตถา จ วุตฺตํ  ‘‘อฆานโก โอปปาติโก นตฺถิฯ ยทิ ภเวยฺย, กสฺสจิ อฎฺฐายตนานีติ วเทยฺยา’’ติ (ยม. อฎฺฐ. อายตนยมก. ๑๘-๒๑)ฯ</p>


<p>สํเสทชานํ ปน ฆานาภาโว น สกฺกา นิวาเรตุํ ‘‘กามธาตุยา อุปปตฺติกฺขเณ’’ตฺยาทิปาฬิยา (วิภ. ๑๐๐๗) โอปปาติกโยนิเมว สนฺธาย, สตฺตายตนคฺคหณสฺส จ อเญฺญสํ อสมฺภวโต คพฺภเสยฺยกเมว สนฺธาย วุตฺตตฺตาฯ ยํ ปน ‘‘สํเสทชโยนิกา ปริปุณฺณายตนภาเวน โอปปาติกสงฺคหํ กตฺวา วุตฺตา’’ติ อฎฺฐกถาวจนํ, ตมฺปิ ปริปุณฺณายตนํเยว สํเสทชานํ โอปปาติเกสุ สงฺคหวเสน วุตฺตํฯ อปเร ปน ยมเก ฆานชิวฺหานํ สหจาริตา วุตฺตาติ อชิวฺหสฺส อสมฺภวโต อฆานกสฺสปิ อภาวเมว วเณฺณนฺติ, ตตฺถาปิ ยถา จกฺขุโสตานิ รูปภเว ฆานชิวฺหาหิ วินา ปวตฺตนฺติ, น เอวํ ฆานชิวฺหา อญฺญมญฺญํ วินา ปวตฺตนฺติ ทฺวินฺนมฺปิ รูปภเว อนุปฺปชฺชนโตติ เอวํ วิสุํ วิสุํ กามภเว อปฺปวตฺติวเสน เตสํ สหจาริตา วุตฺตาติ น น สกฺกา วตฺตุนฺติฯ</p>


<p> คเพฺภ มาตุกุจฺฉิยํ เสนฺตีติ คพฺภเสยฺยกา, เตเยว รูปาทีสุ สตฺตตาย สตฺตาติ ฯ เอเต  อณฺฑชชลาพุชาฯ  ยานิ ‘‘กลลรูป’’นฺติ วุจฺจนฺติ, ปริปิณฺฑิตานิ จ ตานิ ชาติอุณฺณาย เอกสฺส อํสุโน ปสนฺนติลเตเล ปกฺขิปิตฺวา อุทฺธฎสฺส ปคฺฆริตฺวา อเคฺค ฐิตพินฺทุมตฺตานิ อจฺฉานิ วิปฺปสนฺนานิฯ  อภาวกสตฺตานํ วเสนฯ นฺติ ปฎิสนฺธิโต ปรํฯ ติ สตฺตเม สตฺตาเห, มเตน เอกาทสเม สตฺตาเห วาฯ ติ จกฺขุทสกปาตุภาวโต สตฺตาหาติกฺกเมน โสตทสกํ , ตโต สตฺตาหาติกฺกเมน ฆานทสกํ, ตโต สตฺตาหาติกฺกเมน ชิวฺหาทสกนฺติ เอวํ อนุกฺกเมนฯ  หิ อยมโตฺถ ทสฺสิโตวฯ</p>


<p> นฺติ ปฎิสนฺธิจิตฺตสฺส ฐิติกาลํฯ ปฎิสนฺธิจิตฺตสหชาตา หิ อุตุ ฐานปฺปตฺตา ตสฺส ฐิติกฺขเณ สุทฺธฎฺฐกํ สมุฎฺฐาเปติ, ตทา อุปฺปนฺนา ภงฺคกฺขเณตฺยาทินา อนุกฺกเมน อุตุ รูปํ ชเนติฯ ติ คพฺภเสยฺยกสฺส มาตุ อโชฺฌหฎาหารโต สํเสทโชปปาติกานญฺจ มุขคตเสมฺหาทิโต โอชาย รสหรณีอนุสาเรน สรีเร ผรณกาลโต ปฎฺฐายฯ</p>


<p> จุติจิตฺตํ อุปริมํ เอตสฺสาติ  ตทุปฺปตฺติยํ มรณาภาวโตฯ กมฺมชรูปวิเจฺฉเท หิ ‘‘มโต’’ติ วุจฺจติฯ ยถาห –</p>


<p>
‘‘อายุ อุสฺมา จ วิญฺญาณํ, ยทา กายํ ชหนฺติมํ;  
  
อปวิโทฺธ ตทา เสติ, นิรตฺถํว กลิงฺคร’’นฺติฯ (สํ. นิ. ๓.๙๕ โถกํ วิสทิสํ);  
</p>
  
<p>นฺติ สตฺตรสมสฺส อุปฺปาทกฺขเณฯ ติ อชีวกสนฺตาเน เตสํ อุปฺปตฺติยา  อภาวโต ยถานิพฺพตฺตํ จิตฺตชํ, อาหารชญฺจ ตโต ปรํ กิญฺจิ กาลํ ปวตฺติตฺวา นิรุชฺฌติฯ อปเร ปน อาจริยา ‘‘จิตฺตชรูปํ จุติจิตฺตโต ปุเรตรเมว โวจฺฉิชฺชตี’’ติ วเณฺณนฺติฯ</p>


<p> รูปโลเก ฆานชิวฺหากายานํ อภาเว การณํ วุตฺตเมวฯ ภาวทฺวยํ ปน พหลกามราคูปนิสฺสยตฺตา พฺรหฺมานญฺจ ตทภาวโต ตตฺถ น ปวตฺตติฯ  อโชฺฌหฎาหาราภาเวน สรีรคตสฺสปิ อาหารสฺส รูปสมุฎฺฐาปนาภาวโตฯ พาหิรญฺหิ อุตุํ, อาหารญฺจ อุปนิสฺสยํ ลภิตฺวา อุตุอาหารา รูปํ สมุฎฺฐาเปนฺติฯ นฺติ กายาภาวโต กายทสกฎฺฐานิยํ ชีวิตนวกํฯ</p>


<p>  เสสพฺรหฺมานํ ปฎิสนฺธิยํ, ปวเตฺต จ อุปลภิตพฺพรูปโต อวสิฎฺฐํ โหติ , มรณกาเล ปน พฺรหฺมานํ สรีรนิเกฺขปาภาวโต สเพฺพสมฺปิ ติสมุฎฺฐานานิ, ทฺวิสมุฎฺฐานานิ จ สเหว นิรุชฺฌนฺติฯ</p>


<p>  ฆานชิวฺหากายภาวทฺวยวเสน ปญฺจนฺนํ อภาวโตฯ เกจิ ปน ‘‘ลหุตาทิตฺตยมฺปิ เตสุ นตฺถิ ทนฺธตฺตกราทิธาตุโกฺขภาภาวโต’’ติ วทนฺติ, ตํ อการณํฯ น หิ วูปสเมตพฺพาเปกฺขา ตพฺพิโรธิธมฺมปฺปวตฺติ ตถา สติ สเหตุกกิริยจิเตฺตสุ ลหุตาทีนํ อภาวปฺปสงฺคโตฯ ตฺยาทิ สเพฺพสมฺปิ สาธารณวเสน วุตฺตํฯ</p>

</p>


<h3>นิพฺพานเภทวณฺณนา</h3>
<p> เอตฺตาวตา  จิตฺตเจตสิกรูปานิ วิภาคโต นิทฺทิสิตฺวา อิทานิ นิพฺพานํ นิทฺทิสโนฺต อาห ตฺยาทิฯ นฺติ อิมินา นิพฺพานสฺส ตํตํอริยปุคฺคลานํ ปจฺจกฺขสิทฺธตํ ทเสฺสติฯ นฺติ อิมินา กลฺยาณปุถุชฺชนานํ อนุมานสิทฺธตํฯ สงฺขตธมฺมารมฺมณญฺหิ, ปญฺญตฺตารมฺมณํ วา ญาณํ กิเลสานํ สมุเจฺฉทปฎิปฺปสฺสมฺภเน อสมตฺถํ, อตฺถิ จ โลเก กิเลสสมุเจฺฉทาทิฯ ตสฺมา อตฺถิ สงฺขตสมฺมุติธมฺมวิปรีโต กิเลสานํ สมุเจฺฉทปฎิปฺปสฺสทฺธิกรานํ มคฺคผลานํ อารมฺมณภูโต นิพฺพานํ นาม เอโก ธโมฺมติ สิทฺธํฯ ปจฺจกฺขานุมานสิทฺธตาสนฺทสฺสเนน จ อภาวมตฺตํ นิพฺพานนฺติ วิปฺปฎิปนฺนานํ วาทํ นิเสเธตีติ อลมติปฺปปเญฺจนฯ ขนฺธาทิเภเท เตภูมกธเมฺม เหฎฺฐุปริยวเสน วินนโต สํสิพฺพนโต  ตณฺหาย  วิสยาติกฺกมวเสน อตีตตฺตาฯ</p>


<p> ติ อตฺตโน สนฺติลกฺขเณนฯ อุปาทียติ กามุปาทาทีหีติ อุปาทิ, ปญฺจกฺขนฺธเสฺสตํ อธิวจนํ, อุปาทิเยว เสโส กิเลเสหีติ อุปาทิเสโส, เตน สห วตฺตตีติ สอุปาทิเสสา , สา เอว นิพฺพานธาตูติ ติ สอุปาทิเสสาทิวเสน ปญฺญาปเน การณภูตสฺส อุปาทิเสส ภาวาภาวสฺส เลเสนฯ</p>


<p> อารมฺมณโต, สมฺปโยคโต จ ราคโทสโมเหหิ สุญฺญตฺตา สุญฺญํ, สุญฺญเมว  ตถา ราคาทินิมิตฺตรหิตตฺตา ฯ ราคาทิปณิธิรหิตตฺตา ฯ สพฺพสงฺขาเรหิ วา สุญฺญตฺตา ฯ สพฺพสงฺขารนิมิตฺตาภาวโต  ฯ ตณฺหาปณิธิยา อภาวโต ฯ</p>


<p> จวนาภาวโต ฯ อนฺตสฺส ปริโยสานสฺส อติกฺกนฺตตฺตา ฯ ปจฺจเยหิ อสงฺขตตฺตา ฯ อตฺตโน อุตฺตริตรสฺส อภาวโต, สหธเมฺมน วตฺตพฺพสฺส อุตฺตรสฺส วา อภาวโต ฯ วานโต ตณฺหาโต มุตฺตตฺตา สพฺพโส อปคตตฺตา ฯ มหเนฺต สีลกฺขนฺธาทิเก เอสนฺติ คเวสนฺตีติ นฺตฺยาทิ ฉหิ ปริเจฺฉเทหิ วิภตฺตานํ จิตฺตาทีนํ นิคมนํฯ</p>

</p>

</p>

</p>





