<h1>สิกฺขากรณียกถาวณฺณนา</h1>
<p> ปาฎิเทสนียานนฺตรํ อุทฺทิฎฺฐานิ ปญฺจสตฺตติ เสขิยานิ มหาวิภเงฺค วุตฺตวินิจฺฉยาเนวาติ ตเทว อติทิสโนฺต อาห ติอาทิฯ เย ปน ปญฺจสตฺตติ  เสขิยา ธมฺมา ปาฎิเทสนียานนฺตรํ  เตสํ อตฺถวินิจฺฉโย มหาวิภเงฺค วุโตฺตวาติ โยชนา, อตฺถิเกหิ ตโตว คเหตโพฺพ, น ปุน อิธ ทเสฺสสฺสามีติ อธิปฺปาโยฯ</p>

</p>

</p>


<p>  อุภโตวิภงฺคสหิตานํ  ภิกฺขูนํ, ภิกฺขุนีนญฺจ ปาติโมกฺขานํ  สพฺพฎฺฐกถานํ สารภูโต โย โส อโตฺถ วิเสสโต สมนฺตปาสาทิกายํ  สารภูตํ อตฺถํ สมาทาย โย วินยสฺสวินิจฺฉโย ภิกฺขูนํ, ภิกฺขุนีนญฺจ หิตตฺถาย มยา  วิรจิโตติ สมฺพโนฺธฯ</p>


<p>  อมฺหากํ  ปฎิภาณโต ชาตํ  อิมํ วินยวินิจฺฉยํ ปน  สตฺตา สุณนฺติ ,  ชนฺตุโน  สตฺตโลกสฺส  อธิสีลสิกฺขาปกาสกตฺตา อุปการเก สุมตสฺส โสภณนฺติ พุทฺธาทีหิ มตสฺส, โสภเณหิ วา พุทฺธาทีหิ มตสฺส ปฎิวิทฺธสฺส อมตมหานิพฺพานสฺส อยเน อญฺชสภูเต  กายิกวาจสิกวีติกฺกมปฎิปกฺขตฺตา อปายภยนิวารณเฎฺฐน ตาณภูเต  วินยปิฎเก  ยถาสภาวํ ชานนฺตา  ตํ ตํ กปฺปิยากปฺปิยํ เสวิตพฺพาเสวิตพฺพํ ชานนฺตา ภวเนฺตวาติ อโตฺถฯ</p>


<p> พหโว สารภูตา นยา เอตฺถาติ พหุสารนโย, ตสฺมิํ  อุตฺตเม  วินยปิฎเก  เวสารชฺชํ อสํหีรญาณํ  วิเสสโต อิจฺฉเนฺตน  ญาณาติสยมเนฺตน  สพฺพกาลํ ติวิธสิกฺขาปริปูรเณ อสิถิลปวตฺตสมฺมาวายาเมน ภิกฺขุนา อิมสฺมิํ วินยวินิจฺฉเย  อุตฺตริตรา มหตี อาทรตา  วิเสเสน กาตพฺพาเยวาติ อโตฺถฯ</p>


<p> อิเจฺจวํ สีลวิสุทฺธิสาธเน วินยปิฎเก เวสารชฺชเหตุตาย อิมสฺส วินยวินิจฺฉยสฺส สีลวิสุทฺธิอาทิสตฺตวิสุทฺธิปรมฺปราย อธิคนฺตพฺพสฺส อมตมหานิพฺพานสฺส ปตฺติยาปิ มูลภูตตํ ทเสฺสตุมาห ติอาทิฯ</p>


<p>โย  ปน ภิกฺขุ อตฺถยุตฺตํ มหตา ปโยชนเตฺถน, อภิเธยฺยเตฺถน จ สมนฺนาคตํ  วินยสฺสวินิจฺฉยํ  อเวจฺจ ยาถาวโต ชานาติ, โส อปรมฺปรํ มรณาภาวา  ชรายาภาวา  ราคาทิกิเลสรชปฎิปกฺขตฺตา  อเนกปฺปการโรคานํ อปฺปวตฺติเหตุตฺตา  สพฺพกิเลสทรถปริฬาหานํ วูปสมเหตุตฺตา  สนฺติสงฺขาตํ นิพฺพานปทํ  สีลวิสุทฺธิอาทิสตฺตวิสุทฺธิปรมฺปราย คนฺตฺวา ปฎิวิชฺฌตีติ โยชนาฯ</p>

</p>

</p>


<h2>ขนฺธกกถา</h2>