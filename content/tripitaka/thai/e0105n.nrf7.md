<h1>สาสนปฺปวตฺติกฺกโม</h1>
<p>ภควโต หิ ปรินิพฺพุติกาลโต ปจฺฉา วสฺสสตพฺภนฺตเร พุทฺธสาสเน โกจิปิ วาทเภโท นาม นตฺถิฯ วสฺสสตกาเล ปน ทุติยสงฺคีติกาเรหิ เถเรหิ นิกฺกฑฺฒิตา วชฺชิปุตฺตกา ภิกฺขู ปกฺขํ ลภิตฺวา ธมฺมญฺจ วินยญฺจ อญฺญถา กตฺวา มหาสงฺคีตินาเมน วิสุํ สงฺคีติมกํสุฯ ตทา สงฺคีติทฺวยารูฬฺหปุราณธมฺมวินยเมว สมฺปฎิจฺฉนฺตานํ เถรานํ คโณ ติ จ ตทเญฺญสํ ติ จ โวหรียนฺติฯ</p>


<p>ปุน มหาสงฺฆิกโต (๑)  (๒) ติ เทฺว อาจริยคณา อุปฺปนฺนาฯ ปุน โคกุลิกโต (๓)  (๔) ติ เทฺว อุปฺปนฺนาฯ ปุน พาหุลิกโตปิ (๕)  อุปฺปโนฺนติ เอเต ปญฺจ มูลภูเตน มหาสงฺฆิเกน สห ฉ ปาฎิเยกฺกา อาจริยคณา อเหสุํฯ</p>


<p>วิสุทฺธเตฺถรวาทโตปิ (๑)  (๒) ติ เทฺว อาจริยคณา อุปฺปนฺนาฯ ปุน มหิสาสกโต (๓)  (๔) ติ เทฺว อุปฺปนฺนาฯ ปุน สพฺพตฺถิวาทโตปิ (๕)  ตโตปิ (๖)  ตโตปิ (๗) ติ ตโย อุปฺปนฺนาฯ วชฺชิปุตฺตกโตปิ (๘)  (๙)  (๑๐)  (๑๑) ติ จตฺตาโร อุปฺปนฺนาติ เต เอกาทส มูลภูเตน วิสุทฺธเตฺถรวาเทน สห ทฺวาทส อาจริยคณา อเหสุํฯ อิติ อิเม จ ทฺวาทส ปุริมา จ ฉาติ อฎฺฐารส อาจริยคณา ทุติยตติยสงฺคีตีนํ อนฺตเร ชาตา อเหสุํฯ</p>


<p>เตสุ มูลภูโต เยว โปราณธมฺมวินยครุโก หุตฺวา อนูนมนธิกํ เกวลปริปุณฺณํ ปริสุทฺธํ โปราณิกํ ธมฺมวินยํ ธาเรสิฯ อิตเร ปน สตฺตรส ภินฺนคณา โปราณิกํ ธมฺมวินยํ อญฺญถา  อกํสุฯ เตน เตสํ ธมฺมวินโย กตฺถจิ อูโน กตฺถจิ อธิโก หุตฺวา อปริปุโณฺณ เจว อโหสิ อปริสุโทฺธ จฯ เตน วุตฺตํ ทีปวํเส ปญฺจมปริเจฺฉเท –</p>


<ol>
<li>
‘‘นิกฺกฑฺฒิตา ปาปภิกฺขู, เถเรหิ วชฺชิปุตฺตกา;  
  
อญฺญํ ปกฺขํ ลภิตฺวาน, อธมฺมวาที พหู ชนาฯ  
</li>
  
<li>
ทสสหสฺสา สมาคนฺตฺวา, อกํสุ ธมฺมสงฺคหํ;  
  
ตสฺมายํ ธมฺมสงฺคีติ, มหาสงฺคีตีติ วุจฺจติฯ  
</li>
  
<li>
มหาสงฺคีติกา ภิกฺขู, วิโลมํ อกํสุ สาสเน;  
  
ภินฺทิตฺวา มูลสงฺคหํ, อญฺญํ อกํสุ สงฺคหํฯ  
</li>
  
<li>
อญฺญตฺร สงฺคหิตํ สุตฺตํ, อญฺญตฺร อกริํสุ เต;  
  
อตฺถํ ธมฺมญฺจ ภินฺทิํสุ, วินเย นิกาเยสุ จ ปญฺจสุ…เป.…  
</li>
  
<li>
อตฺถํ ธมฺมญฺจ ภินฺทิํสุ, เอกเทสญฺจ สงฺคหํ;  
  
คนฺถญฺจ เอกเทสญฺหิ, ฉเฑฺฑตฺวา อญฺญํ อกํสุ เตฯ  
</li>
  
<li>
นามํ ลิงฺคํ ปริกฺขารํ, อากปฺปกรณียานิ จ;  
  
ปกติภาวํ ชหิตฺวา, ตญฺจ อญฺญํ อกํสุ เตฯ  
</li>
  
<li>
สตฺตรส ภินฺนวาทา, เอกวาโท อภินฺนโก;  
  
สเพฺพวฎฺฐารส โหนฺติ, ภินฺนวาเทน เต สหฯ  
</li>
  
<li>
นิโคฺรโธว มหารุโกฺข, เถร วาทานมุตฺตโม;  
  
อนูนํ อนธิกญฺจ, เกวลํ ชินสาสนํ;  
  
กณฺฎกา วิย รุกฺขมฺหิ, นิพฺพตฺตา วาทเสสกาฯ  
</li>
  
<li>
ปฐเม วสฺสสเต นตฺถิ, ทุติเย วสฺสสตนฺตเร;  
  
ภินฺนา สตฺตรส วาทา, อุปฺปนฺนา ชินสาสเน’’ติ  
กถา. อฎฺฐ. นิทานกถา  
ฯ  
</li>
  
<p> จ กาเล ปริหีนลาภสกฺการา อญฺญติตฺถิยา ลาภสกฺการํ ปตฺถยมานา ภิกฺขูสุ ปพฺพชิตฺวา สกานิ สกานิ ทิฎฺฐิคตานิ ทีเปนฺติ ‘‘อยํ ธโมฺม, อยํ วินโย, อิทํ สตฺถุสาสน’’นฺติฯ ภิกฺขูนํ สนฺติเก ปพฺพชฺชํ อลภมานาปิ สยเมว เกเส ฉินฺทิตฺวา กาสายานิ วตฺถานิ อจฺฉาเทตฺวา วิหาเรสุ วิจรนฺตา อุโปสถกมฺมาทิกรณกาเล สงฺฆมชฺฌํ  ปวิสนฺติ, เต ภิกฺขุสเงฺฆน ธเมฺมน วินเยน สตฺถุสาสเนน นิคฺคยฺหมานาปิ ธมฺมวินยานุโลมาย ปฎิปตฺติยา อสณฺฐหนฺตา อเนกรูปํ สาสนสฺส อพฺพุทญฺจ มลญฺจ กณฺฎกญฺจ สมุฎฺฐาเปนฺติฯ เกจิ อคฺคิํ ปริจรนฺติ, เกจิ ปญฺจาตเป ตปนฺติ, เกจิ อาทิจฺจํ อนุปริวตฺตนฺติ, เกจิ ธมฺมญฺจ วินยญฺจ โวภินฺทิสฺสามาติ ตถา ตถา ปคฺคณฺหนฺติฯ ตทา ภิกฺขุสโงฺฆ น เตหิ สทฺธิํ อุโปสถํ วา ปวารณํ วา อกาสิ, อโสการาเม สตฺต วสฺสานิ อุโปสโถ อุปจฺฉิชฺชิ ฯ
</ol></p>


<p>อิมญฺจ ปน ปวตฺติํ อุปาทาย เอวมฺปิ สกฺกา คเหตุํ ‘‘สตฺตรสนฺนํ ภินฺนวาทคณานํ ธมฺมวินยสฺส ปจฺฉิมกาเลสุ อปริสุทฺธตรภาโว อีทิเสนปิ การเณน อโหสี’’ติฯ กิญฺจาปิ หิ พุทฺธสาสนภูเต ปริสุทฺธธมฺมวินเย ‘‘โกจิปิ นิโจฺจ ธุโว สสฺสโต นาม นตฺถิ อญฺญตฺร นิพฺพานธาตุยา, ปรมตฺถโต อตฺตาปิ นตฺถิ, สเพฺพปิ สงฺขารา อนิจฺจา อทฺธุวา อสสฺสตา อนตฺตาเยวา’’ติ อโตฺถ อติวิย ปากโฎ โหติ, ตถาปิ ทานิ อเถรวาทิกานํ คเนฺถสุ จ ปุเพฺพ เวตุลฺลวาทาทีสุ จ ‘‘พุโทฺธ นิโจฺจ ธุโว สสฺสโต อตฺตา’’ติ จ, ‘‘สเพฺพปิ สตฺตา นิจฺจา ธุวา สสฺสตา อตฺตา’’ติ จ อโตฺถ ทิสฺสติฯ</p>


<p>อถ อโสโก ธมฺมราชา สาสนํ วิโสเธตุกาโม  สนฺติเก ปฐมเมว สมยํ อุคฺคณฺหิตฺวา เอกลทฺธิเก เอกลทฺธิเก ภิกฺขู เอกโต กาเรตฺวา เอกเมกํ ภิกฺขุสมูหํ ปโกฺกสาเปตฺวา ปุจฺฉิ ‘‘กิํ วาที ภเนฺต สมฺมาสมฺพุโทฺธ’’ติฯ ตโต เย เย ‘‘สมฺมาสมฺพุโทฺธ สสฺสตวาที’’ติ วา, ‘‘เอกจฺจสสฺสตวาที’’ติ วา เอวมาทินา อตฺตโน อตฺตโน วาทานุรูปํ มิจฺฉาวาทํ อาหํสุ, เต เต ‘‘นยิเม ภิกฺขู, อญฺญติตฺถิยา อิเม’’ติ ตถโต ญตฺวา เตสํ เสตกานิ วตฺถานิ ทตฺวา อุปฺปพฺพาเชสิฯ เต สเพฺพปิ สฎฺฐิสหสฺสมตฺตา อเหสุํฯ</p>


<p>อถเญฺญ ภิกฺขู ปุจฺฉิตฺวา เตหิ ‘‘วิภชฺชวาที มหาราช สมฺมาสมฺพุโทฺธ’’ติ วุเตฺต ‘‘สุทฺธํ ทานิ ภเนฺต สาสนํ, กโรตุ ภิกฺขุสโงฺฆ อุโปสถ’’นฺติ วตฺวา อารกฺขญฺจ ทตฺวา นครํ ปาวิสิฯ สมโคฺค สโงฺฆ สนฺนิปติตฺวา อุโปสถํ อกาสิฯ ตสฺมิํ สมาคเม  ยานิ จ  ตทา อุปฺปนฺนานิ วตฺถูนิ ยานิ จ อายติํ อุปฺปชฺชิสฺสนฺติ, สเพฺพสมฺปิ เตสํ ปฎิพาหนตฺถํ สตฺถารา ทินฺนนยวเสเนว ตถาคเตน ฐปิตมาติกํ วิภชโนฺต ปรปฺปวาทมทฺทนํ  นาม อภิธมฺมปิฎเก ปญฺจมํ ปกรณํ อภาสิฯ ตโต โมคฺคลิปุตฺตติสฺสเตฺถรปฺปมุขา ติปิฎกปริยตฺติธรา ปภินฺนปฎิสมฺภิทาปตฺตา สหสฺสํ ภิกฺขู เถรวาทิโน สงฺคีติทฺวยารูฬฺหํ ปริสุทฺธํ โปราณธมฺมวินยํ ปุน สงฺคายิตฺวา สุรกฺขิตํ รกฺขิํสุ ฯ</p>


<p>อถ โมคฺคลิปุตฺตติสฺสเตฺถโร นวสุ ปจฺจนฺตฎฺฐาเนสุ สาสนปติฎฺฐาปนตฺถํ นว นายกเตฺถเร อุจฺจินิตฺวา เปเสสิฯ เตสุ อฎฺฐหิ เถเรหิ อตฺตโน อตฺตโน ปตฺตฎฺฐานํ คนฺตฺวา พุทฺธสาสเน ปติฎฺฐาปิเต  ฉตฺติํสาธิกทฺวิสเต (๒๓๖) พุทฺธวเสฺส ชมฺพุทีปโต สีหฬทีปํ คนฺตฺวา ปฺปมุขํ ทีปกชนสมูหํ ปสาเทตฺวา พุทฺธสาสนํ สมฺปติฎฺฐาเปสิ, เตน จ รญฺญา ทินฺนํ  ปฎิคฺคเหตฺวา ตตฺถ  นาม สงฺฆารามํ ปติฎฺฐาเปสิ ฯ ตโต ปภุติ สีหฬทีเป พุทฺธสาสนํ ยาว กาลา นิกายนฺตรวาทากุลรหิตํ นิมฺมลํ สุปริสุทฺธํ หุตฺวา สมุชฺชลิตฺถฯ วฎฺฎคามณิราชกาลโต ปน ปฎฺฐาย นิกายนฺตรวาทาปิ สีหฬทีปมุปาคมิํสุฯ ตทา  ยถา ปุราณธมฺมวินโย เตหิ นิกายนฺตรวาเทหิ อสมฺมิโสฺส อมลีโน ปกติปริสุโทฺธ หุตฺวา ติเฎฺฐยฺย, ตถา ตํ มหุสฺสาเหน สุรกฺขิตํ รกฺขิํสุฯ กถํ?</p>





