<h1>๔. ชหติกถา</h1>
<h3>๑. นสุตฺตาหรณกถา</h3>
<p> ชหติ   ปุถุชฺชโน กามราคพฺยาปาทนฺติ? อามนฺตาฯ อจฺจนฺตํ ชหติ, อนวเสสํ ชหติ, อปฺปฎิสนฺธิยํ ชหติ, สมูลํ ชหติ, สตณฺหํ ชหติ, สานุสยํ ชหติ, อริเยน  ญาเณน ชหติ, อริเยน มเคฺคน ชหติ, อกุปฺปํ  ปฎิวิชฺฌโนฺต ชหติ, อนาคามิผลํ สจฺฉิกโรโนฺต ชหตีติ? น เหวํ วตฺตเพฺพ…เป.…ฯ</p>


<p>วิกฺขเมฺภติ ปุถุชฺชโน กามราคพฺยาปาทนฺติ? อามนฺตาฯ อจฺจนฺตํ วิกฺขเมฺภติ, อนวเสสํ วิกฺขเมฺภติ, อปฺปฎิสนฺธิยํ วิกฺขเมฺภติ, สมูลํ วิกฺขเมฺภติ, สตณฺหํ วิกฺขเมฺภติ, สานุสยํ วิกฺขเมฺภติ, อริเยน ญาเณน วิกฺขเมฺภติ, อริเยน มเคฺคน วิกฺขเมฺภติ, อกุปฺปํ ปฎิวิชฺฌโนฺต วิกฺขเมฺภติ, อนาคามิผลํ สจฺฉิกโรโนฺต วิกฺขเมฺภตีติ? น เหวํ วตฺตเพฺพ…เป.…ฯ</p>


<p>ชหติ อนาคามิผลสจฺฉิกิริยาย ปฎิปโนฺน ปุคฺคโล กามราคพฺยาปาทํ, โส จ อจฺจนฺตํ ชหติ, อนวเสสํ ชหติ…เป.… อนาคามิผลํ สจฺฉิกโรโนฺต ชหตีติ? อามนฺตาฯ ชหติ ปุถุชฺชโน กามราคพฺยาปาทํ, โส จ อจฺจนฺตํ ชหติ, อนวเสสํ ชหติ…เป.… อนาคามิผลํ สจฺฉิกโรโนฺต ชหตีติ? น เหวํ วตฺตเพฺพ…เป.…ฯ</p>


<p>วิกฺขเมฺภติ อนาคามิผลสจฺฉิกิริยาย ปฎิปโนฺน ปุคฺคโล กามราคพฺยาปาทํ, โส จ อจฺจนฺตํ วิกฺขเมฺภติ, อนวเสสํ วิกฺขเมฺภติ…เป.… อนาคามิผลํ สจฺฉิกโรโนฺต วิกฺขเมฺภตีติ? อามนฺตาฯ วิกฺขเมฺภติ  ปุถุชฺชโน กามราคพฺยาปาทํ, โส จ อจฺจนฺตํ  วิกฺขเมฺภติ, อนวเสสํ วิกฺขเมฺภติ …เป.… อนาคามิผลํ สจฺฉิกโรโนฺต วิกฺขเมฺภตีติ? น เหวํ วตฺตเพฺพ…เป.…ฯ</p>


<p>ชหติ ปุถุชฺชโน กามราคพฺยาปาทํ, โส จ น อจฺจนฺตํ ชหติ, น อนวเสสํ ชหติ…เป.… น อนาคามิผลํ สจฺฉิกโรโนฺต ชหตีติ? อามนฺตาฯ ชหติ อนาคามิผลสจฺฉิกิริยาย ปฎิปโนฺน ปุคฺคโล กามราคพฺยาปาทํ, โส จ น อจฺจนฺตํ ชหติ…เป.… น อนาคามิผลํ สจฺฉิกโรโนฺต ชหตีติ? น เหวํ วตฺตเพฺพ…เป.…ฯ</p>


<p>วิกฺขเมฺภติ  ปุถุชฺชโน กามราคพฺยาปาทํ, โส จ น อจฺจนฺตํ วิกฺขเมฺภติ, น อนวเสสํ วิกฺขเมฺภติ…เป.… น อนาคามิผลํ สจฺฉิกโรโนฺต วิกฺขเมฺภตีติ? อามนฺตาฯ วิกฺขเมฺภติ อนาคามิผลสจฺฉิกิริยาย ปฎิปโนฺน ปุคฺคโล กามราคพฺยาปาทํ, โส จ น อจฺจนฺตํ วิกฺขเมฺภติ, น อนวเสสํ วิกฺขเมฺภติ…เป.… น อนาคามิผลํ สจฺฉิกโรโนฺต วิกฺขเมฺภตีติ? น เหวํ วตฺตเพฺพ…เป.…ฯ</p>


<p>ชหติ ปุถุชฺชโน กามราคพฺยาปาทนฺติ? อามนฺตาฯ กตเมน มเคฺคนาติ? รูปาวจเรน มเคฺคนาติฯ รูปาวจโร มโคฺค นิยฺยานิโก ขยคามี โพธคามี อปจยคามี อนาสโว อสํโยชนิโย อคนฺถนิโย  อโนฆนิโย อโยคนิโย อนีวรณิโย อปรามโฎฺฐ อนุปาทานิโย อสํกิเลสิโยติ? น เหวํ วตฺตเพฺพฯ นนุ รูปาวจโร มโคฺค อนิยฺยานิโก น ขยคามี น โพธคามี น อปจยคามี สาสโว สํโยชนิโย…เป.… สํกิเลสิโยติ? อามนฺตาฯ หญฺจิ รูปาวจโร มโคฺค อนิยฺยานิโก น ขยคามี…เป.… สํกิเลสิโย, โน จ วต เร วตฺตเพฺพ – ‘‘ชหติ ปุถุชฺชโน รูปาวจเรน มเคฺคน กามราคพฺยาปาท’’นฺติฯ</p>


<p>ชหติ  อนาคามิผลสจฺฉิกิริยาย ปฎิปโนฺน ปุคฺคโล อนาคามิมเคฺคน กามราคพฺยาปาทํ, โส จ มโคฺค นิยฺยานิโก ขยคามี โพธคามี อปจยคามี อนาสโว…เป.… อสํกิเลสิโยติ? อามนฺตาฯ ชหติ ปุถุชฺชโน รูปาวจเรน มเคฺคน กามราคพฺยาปาทํ, โส จ มโคฺค นิยฺยานิโก ขยคามี โพธคามี อปจยคามี อนาสโว…เป.… อสํกิเลสิโยติ? น เหวํ วตฺตเพฺพ…เป.…ฯ</p>


<p>ชหติ ปุถุชฺชโน รูปาวจเรน มเคฺคน กามราคพฺยาปาทํ, โส จ มโคฺค อนิยฺยานิโก น ขยคามี น โพธคามี น อปจยคามี สาสโว…เป.… สํกิเลสิโยติ? อามนฺตาฯ ชหติ อนาคามิผลสจฺฉิกิริยาย ปฎิปโนฺน ปุคฺคโล อนาคามิมเคฺคน กามราคพฺยาปาทํ, โส จ มโคฺค อนิยฺยานิโก น ขยคามี น โพธคามี น อปจยคามี สาสโว…เป.… สํกิเลสิโยติ? น เหวํ วตฺตเพฺพ…เป.…ฯ</p>


<p> ปุถุชฺชโน  กาเมสุ วีตราโค สห ธมฺมาภิสมยา อนาคามิผเล สณฺฐาตีติ? อามนฺตาฯ อรหเตฺต สณฺฐาตีติ? น เหวํ วตฺตเพฺพ…เป.…ฯ</p>


<p>ปุถุชฺชโน  กาเมสุ วีตราโค สห ธมฺมาภิสมยา อนาคามิผเล สณฺฐาตีติ? อามนฺตาฯ อปุพฺพํ อจริมํ ตโย มเคฺค ภาเวตีติ? น เหวํ วตฺตเพฺพ…เป.…ฯ</p>


<p>อปุพฺพํ  อจริมํ ตโย มเคฺค ภาเวตีติ? อามนฺตาฯ อปุพฺพํ อจริมํ ตีณิ สามญฺญผลานิ สจฺฉิกโรตีติ? น เหวํ วตฺตเพฺพ…เป.…ฯ</p>


<p>อปุพฺพํ อจริมํ ตีณิ สามญฺญผลานิ สจฺฉิกโรตีติ? อามนฺตาฯ ติณฺณํ ผสฺสานํ ติสฺสนฺนํ เวทนานํ ติสฺสนฺนํ สญฺญานํ ติสฺสนฺนํ เจตนานํ ติณฺณํ จิตฺตานํ ติสฺสนฺนํ สทฺธานํ  ติณฺณํ วีริยานํ ติสฺสนฺนํ สตีนํ ติณฺณํ สมาธีนํ ติสฺสนฺนํ ปญฺญานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>ปุถุชฺชโน กาเมสุ วีตราโค สห ธมฺมาภิสมยา อนาคามิผเล สณฺฐาตีติ? อามนฺตาฯ โสตาปตฺติมเคฺคนาติ? น เหวํ วตฺตเพฺพ…เป.…ฯ</p>


<p>สกทาคามิมเคฺคนาติ? น เหวํ วตฺตเพฺพฯ กตเมน มเคฺคนาติ? อนาคามิมเคฺคนาติฯ อนาคามิมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ชหตีติ? น เหวํ วตฺตเพฺพ…เป.…ฯ</p>


<h3>๒. สุตฺตาหรณกถา</h3>
<p> อนาคามิมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ชหตีติ? อามนฺตาฯ นนุ ติณฺณํ สํโยชนานํ ปหานา โสตาปตฺติผลํ  วุตฺตํ ภควตาติ? อามนฺตาฯ หญฺจิ ติณฺณํ สํโยชนานํ ปหานา โสตาปตฺติผลํ วุตฺตํ ภควตา, โน จ วต เร วตฺตเพฺพ – ‘‘อนาคามิมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ชหตี’’ติฯ อนาคามิมเคฺคน โอฬาริกํ กามราคํ โอฬาริกํ พฺยาปาทํ ชหตีติ? น เหวํ วตฺตเพฺพ…เป.…ฯ</p>


<p>อนาคามิมเคฺคน โอฬาริกํ กามราคํ โอฬาริกํ พฺยาปาทํ ชหตีติ? อามนฺตาฯ นนุ กามราคพฺยาปาทานํ ตนุภาวา สกทาคามิผลํ วุตฺตํ ภควตาติ? อามนฺตาฯ หญฺจิ กามราคพฺยาปาทานํ ตนุภาวา สกทาคามิผลํ วุตฺตํ ภควตา, โน จ วต เร วตฺตเพฺพ – ‘‘อนาคามิมเคฺคน  โอฬาริกํ กามราคํ โอฬาริกํ พฺยาปาทํ ชหตี’’ติฯ</p>


<p>ปุถุชฺชโน  กาเมสุ วีตราโค สห ธมฺมาภิสมยา อนาคามิผเล สณฺฐาตีติ? อามนฺตาฯ เย เกจิ ธมฺมํ อภิสเมนฺติ, สเพฺพ เต สห ธมฺมาภิสมยา อนาคามิผเล สณฺฐหนฺตีติ? น เหวํ วตฺตเพฺพ…เป.…ฯ</p>


<p>น  วตฺตพฺพํ – ‘‘ชหติ ปุถุชฺชโน กามราคพฺยาปาท’’นฺติ? อามนฺตาฯ นนุ วุตฺตํ ภควตา –</p>


<p>
‘‘อเหสุํ เต  
อหิํสกา (อ. นิ. ๖.๕๔)  
อตีตํเส, ฉ สตฺถาโร ยสสฺสิโน;  
  
นิรามคนฺธา กรุเณธิมุตฺตา  
กรุณาธิมุตฺตา (สี. ก.)  
, กามสํโยชนาติคาฯ  
</p>
  
<p>
‘‘กามราคํ วิราเชตฺวา, พฺรหฺมโลกูปคา อหุ;  
  
อเหสุํ สาวกา เตสํ, อเนกานิ สตานิปิฯ  
</p>
  
<p>
‘‘นิรามคนฺธา กรุเณธิมุตฺตา, กามสํโยชนาติคา;  
  
กามราคํ วิราเชตฺวา, พฺรหฺมโลกูปคา อหู’’ติ  
อ. นิ. ๖.๕๔  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ ชหติ ปุถุชฺชโน กามราคพฺยาปาทนฺติฯ</p>


<p>ชหติ ปุถุชฺชโน กามราคพฺยาปาทนฺติ? อามนฺตาฯ นนุ  วุตฺตํ ภควตา – ‘‘โส หิ นาม, ภิกฺขเว, สุเนโตฺต สตฺถา เอวํ ทีฆายุโก สมาโน เอวํ จิรฎฺฐิติโก อปริมุโตฺต อโหสิ ชาติยา ชราย มรเณน โสเกหิ ปริเทเวหิ ทุเกฺขหิ โทมนเสฺสหิ อุปายาเสหิ อปริมุโตฺต ทุกฺขสฺมาติ วทามิฯ ตํ กิสฺส เหตุ? จตุนฺนํ ธมฺมานํ อนนุโพธา อปฺปฎิเวธาฯ กตเมสํ จตุนฺนํ? อริยสฺส สีลสฺส อนนุโพธา อปฺปฎิเวธา, อริยสฺส สมาธิสฺส, อริยาย ปญฺญาย, อริยาย วิมุตฺติยา อนนุโพธา อปฺปฎิเวธาฯ ตยิทํ, ภิกฺขเว, อริยํ สีลํ อนุพุทฺธํ ปฎิวิทฺธํ, อริโย สมาธิ อนุพุโทฺธ ปฎิวิโทฺธ, อริยา ปญฺญา อนุพุทฺธา ปฎิวิทฺธา, อริยา วิมุตฺติ อนุพุทฺธา ปฎิวิทฺธา, อุจฺฉินฺนา ภวตณฺหา, ขีณา ภวเนตฺติ, นตฺถิ ทานิ ปุนพฺภโวติฯ</p>


<p>
‘‘สีลํ  
สมาธิ ปญฺญา จ, วิมุตฺติ จ อนุตฺตรา;  
  
อนุพุทฺธา อิเม ธมฺมา, โคตเมน ยสสฺสินาฯ  
</p>
  
<p>
‘‘อิติ พุโทฺธ อภิญฺญาย, ธมฺมมกฺขาสิ ภิกฺขุนํ;  
  
ทุกฺขสฺสนฺตกโร สตฺถา, จกฺขุมา ปรินิพฺพุโต’’ติ  
อ. นิ. ๗.๖๖  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ชหติ ปุถุชฺชโน กามราคพฺยาปาท’’นฺติฯ</p>

</p>





