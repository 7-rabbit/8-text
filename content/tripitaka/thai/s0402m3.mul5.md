<h1>(๖) ๑. ปุญฺญาภิสนฺทวโคฺค</h1>
<h3>๑. ปฐมปุญฺญาภิสนฺทสุตฺตํ</h3>
<p> สาวตฺถินิทานํ  ฯ จตฺตาโรเม , ภิกฺขเว, ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฎฺฐาย กนฺตาย มนาปาย หิตาย สุขาย สํวตฺตนฺติฯ กตเม จตฺตาโร? ยสฺส, ภิกฺขเว, ภิกฺขุ จีวรํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ, อปฺปมาโณ ตสฺส ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ</p>


<p>‘‘ยสฺส, ภิกฺขเว, ภิกฺขุ ปิณฺฑปาตํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ, อปฺปมาโณ ตสฺส ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ</p>


<p>‘‘ยสฺส , ภิกฺขเว, ภิกฺขุ เสนาสนํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ, อปฺปมาโณ ตสฺส ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ</p>


<p>‘‘ยสฺส, ภิกฺขเว, ภิกฺขุ คิลานปฺปจฺจยเภสชฺชปริกฺขารํ ปริภุญฺชมาโน อปฺปมาณํ เจโตสมาธิํ อุปสมฺปชฺช วิหรติ, อปฺปมาโณ ตสฺส ปุญฺญาภิสโนฺท กุสลาภิสโนฺท สุขสฺสาหาโร  โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ อิเม โข, ภิกฺขเว, จตฺตาโร ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฎฺฐาย กนฺตาย มนาปาย หิตาย สุขาย สํวตฺตนฺติฯ</p>


<p>‘‘อิเมหิ จ ปน, ภิกฺขเว, จตูหิ ปุญฺญาภิสเนฺทหิ กุสลาภิสเนฺทหิ สมนฺนาคตสฺส อริยสาวกสฺส น สุกรํ ปุญฺญสฺส ปมาณํ คเหตุํ  – ‘เอตฺตโก  ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก  อิฎฺฐาย กนฺตาย มนาปาย หิตาย สุขาย สํวตฺตตี’ติฯ อถ โข อสเงฺขฺยโยฺย  อปฺปเมโยฺย มหาปุญฺญกฺขโนฺธเตฺวว สงฺขฺยํ  คจฺฉติฯ</p>


<p>‘‘เสยฺยถาปิ, ภิกฺขเว, มหาสมุเทฺท น สุกรํ อุทกสฺส ปมาณํ คเหตุํ – ‘เอตฺตกานิ อุทกาฬฺหกานีติ วา, เอตฺตกานิ อุทกาฬฺหกสตานีติ วา, เอตฺตกานิ อุทกาฬฺหกสหสฺสานีติ วา, เอตฺตกานิ อุทกาฬฺหกสตสหสฺสานีติ วา’, อถ โข อสเงฺขฺยโยฺย อปฺปเมโยฺย มหาอุทกกฺขโนฺธเตฺวว สงฺขฺยํ คจฺฉติ; เอวเมวํ โข, ภิกฺขเว, อิเมหิ จตูหิ ปุญฺญาภิสเนฺทหิ กุสลาภิสเนฺทหิ สมนฺนาคตสฺส อริยสาวกสฺส น สุกรํ ปุญฺญสฺส ปมาณํ คเหตุํ – ‘เอตฺตโก ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตตี’ติฯ อถ โข อสเงฺขฺยโยฺย อปฺปเมโยฺย มหาปุญฺญกฺขโนฺธเตฺวว สงฺขฺยํ คจฺฉตี’’ติฯ</p>


<p>
‘‘มโหทธิํ อปริมิตํ มหาสรํ,  
  
พหุเภรวํ รตนวรานมาลยํ  
รตนคณานมาลยํ (สี. สฺยา. กํ. ปี.)  
;  
  
นโชฺช ยถา นรคณสงฺฆเสวิตา  
มจฺฉคณสํฆเสวิตา (สฺยา. กํ.)  
,  
  
ปุถู  
สวนฺตี อุปยนฺติ สาครํฯ  
</p>
  
<p>
‘‘เอวํ นรํ อนฺนทปานวตฺถทํ  
อนฺนปานวตฺถํ (ก.)  
,  
  
เสยฺยานิสชฺชตฺถรณสฺส ทายกํ;  
  
ปุญฺญสฺส ธารา อุปยนฺติ ปณฺฑิตํ,  
  
นโชฺช ยถา วาริวหาว สาคร’’นฺติฯ ปฐมํ;  
</p>
  
<h3>๒. ทุติยปุญฺญาภิสนฺทสุตฺตํ</h3>
<p> ‘‘จตฺตาโรเม  , ภิกฺขเว, ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฎฺฐาย กนฺตาย มนาปาย หิตาย สุขาย สํวตฺตนฺติฯ กตเม จตฺตาโร? อิธ, ภิกฺขเว, อริยสาวโก  พุเทฺธ อเวจฺจปฺปสาเทน สมนฺนาคโต โหติ – ‘อิติปิ โส ภควา อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุโทฺธ ภควา’ติฯ อยํ, ภิกฺขเว, ปฐโม ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ</p>


<p>‘‘ปุน จปรํ, ภิกฺขเว, อริยสาวโก ธเมฺม อเวจฺจปฺปสาเทน สมนฺนาคโต โหติ – ‘สฺวากฺขาโต ภควตา ธโมฺม สนฺทิฎฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’ติฯ อยํ, ภิกฺขเว, ทุติโย ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ</p>


<p>‘‘ปุน จปรํ, ภิกฺขเว, อริยสาวโก สเงฺฆ อเวจฺจปฺปสาเทน สมนฺนาคโต โหติ – ‘สุปฺปฎิปโนฺน ภควโต สาวกสโงฺฆ, อุชุปฺปฎิปโนฺน ภควโต สาวกสโงฺฆ, ญายปฺปฎิปโนฺน ภควโต สาวกสโงฺฆ, สามีจิปฺปฎิปโนฺน ภควโต สาวกสโงฺฆ, ยทิทํ จตฺตาริ ปุริสยุคานิ อฎฺฐ ปุริสปุคฺคลา, เอส ภควโต สาวกสโงฺฆ อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสา’ติฯ อยํ, ภิกฺขเว, ตติโย ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก  สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติฯ</p>


<p>‘‘ปุน จปรํ, ภิกฺขเว, อริยสาวโก อริยกเนฺตหิ สีเลหิ สมนฺนาคโต โหติ อขเณฺฑหิ อจฺฉิเทฺทหิ อสพเลหิ อกมฺมาเสหิ  ภุชิเสฺสหิ วิญฺญุปฺปสเตฺถหิ อปรามเฎฺฐหิ สมาธิสํวตฺตนิเกหิฯ อยํ, ภิกฺขเว, จตุโตฺถ ปุญฺญาภิสโนฺท กุสลาภิสโนฺท สุขสฺสาหาโร โสวคฺคิโก สุขวิปาโก สคฺคสํวตฺตนิโก อิฎฺฐาย กนฺตาย มนาปาย หิตาย สุขาย สํวตฺตติ ฯ อิเม โข, ภิกฺขเว, จตฺตาโร ปุญฺญาภิสนฺทา กุสลาภิสนฺทา สุขสฺสาหารา โสวคฺคิกา สุขวิปากา สคฺคสํวตฺตนิกา อิฎฺฐาย กนฺตาย มนาปาย หิตาย สุขาย สํวตฺตนฺตี’’ติฯ</p>


<p>
อ. นิ. ๕.๔๗  
‘‘ยสฺส  
สทฺธา ตถาคเต, อจลา สุปฺปติฎฺฐิตา;  
  
สีลญฺจ ยสฺส กลฺยาณํ, อริยกนฺตํ ปสํสิตํฯ  
</p>
  
<p>
‘‘สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</p>
  
<p>
‘‘ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธาน สาสน’’นฺติฯ ทุติยํ;  
</p>
  
<h3>๓. ปฐมสํวาสสุตฺตํ</h3>
<p> เอกํ สมยํ ภควา อนฺตรา จ มธุรํ อนฺตรา จ เวรญฺชํ อทฺธานมคฺคปฺปฎิปโนฺน โหติฯ สมฺพหุลาปิ โข คหปตี จ คหปตานิโย จ อนฺตรา จ มธุรํ อนฺตรา จ เวรญฺชํ อทฺธานมคฺคปฺปฎิปนฺนา โหนฺติฯ อถ โข ภควา มคฺคา โอกฺกมฺม อญฺญตรสฺมิํ รุกฺขมูเล ( )  นิสีทิฯ อทฺทสํสุ  โข คหปตี จ คหปตานิโย จ ภควนฺตํ อญฺญตรสฺมิํ รุกฺขมูเล นิสินฺนํฯ ทิสฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสิเนฺน โข เต คหปตี จ คหปตานิโย จ ภควา เอตทโวจ –</p>


<p>‘‘จตฺตาโรเม, คหปตโย, สํวาสาฯ กตเม จตฺตาโร? ฉโว ฉวาย สทฺธิํ สํวสติ, ฉโว เทวิยา สทฺธิํ สํวสติ, เทโว ฉวาย สทฺธิํ สํวสติ, เทโว เทวิยา สทฺธิํ สํวสติฯ</p>


<p>‘‘กถญฺจ, คหปตโย, ฉโว ฉวาย สทฺธิํ สํวสติ? อิธ , คหปตโย, สามิโก โหติ ปาณาติปาตี อทินฺนาทายี กาเมสุมิจฺฉาจารี มุสาวาที สุราเมรยมชฺชปมาทฎฺฐายี ทุสฺสีโล ปาปธโมฺม มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสกปริภาสโก สมณพฺราหฺมณานํ ; ภริยาปิสฺส โหติ ปาณาติปาตินี อทินฺนาทายินี กาเมสุมิจฺฉาจารินี มุสาวาทินี สุราเมรยมชฺชปมาทฎฺฐายินี ทุสฺสีลา ปาปธมฺมา มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสิกปริภาสิกา สมณพฺราหฺมณานํฯ เอวํ โข, คหปตโย, ฉโว ฉวาย สทฺธิํ สํวสติฯ</p>


<p>‘‘กถญฺจ , คหปตโย, ฉโว เทวิยา สทฺธิํ สํวสติ? อิธ, คหปตโย, สามิโก โหติ ปาณาติปาตี อทินฺนาทายี กาเมสุมิจฺฉาจารี มุสาวาที สุราเมรยมชฺชปมาทฎฺฐายี ทุสฺสีโล ปาปธโมฺม มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสกปริภาสโก สมณพฺราหฺมณานํ; ภริยา ขฺวสฺส โหติ ปาณาติปาตา ปฎิวิรตา อทินฺนาทานา ปฎิวิรตา กาเมสุมิจฺฉาจารา ปฎิวิรตา มุสาวาทา ปฎิวิรตา สุราเมรยมชฺชปมาทฎฺฐานา ปฎิวิรตา สีลวตี กลฺยาณธมฺมา  วิคตมลมเจฺฉเรน เจตสา อคารํ อชฺฌาวสติ อนโกฺกสิกปริภาสิกา สมณพฺราหฺมณานํฯ เอวํ โข, คหปตโย, ฉโว เทวิยา สทฺธิํ สํวสติฯ</p>


<p>‘‘กถญฺจ, คหปตโย, เทโว ฉวาย สทฺธิํ สํวสติ? อิธ, คหปตโย, สามิโก โหติ ปาณาติปาตา ปฎิวิรโต อทินฺนาทานา ปฎิวิรโต กาเมสุมิจฺฉาจารา ปฎิวิรโต มุสาวาทา ปฎิวิรโต สุราเมรยมชฺชปมาทฎฺฐานา ปฎิวิรโต สีลวา กลฺยาณธโมฺม วิคตมลมเจฺฉเรน เจตสา อคารํ อชฺฌาวสติ อนโกฺกสกปริภาสโก สมณพฺราหฺมณานํ; ภริยา ขฺวสฺส โหติ ปาณาติปาตินี…เป.… สุราเมรยมชฺชปมาทฎฺฐายินี ทุสฺสีลา ปาปธมฺมา มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสิกปริภาสิกา สมณพฺราหฺมณานํฯ เอวํ โข, คหปตโย, เทโว ฉวาย สทฺธิํ สํวสติฯ</p>


<p>‘‘กถญฺจ, คหปตโย, เทโว เทวิยา สทฺธิํ สํวสติ? อิธ, คหปตโย, สามิโก โหติ ปาณาติปาตา ปฎิวิรโต…เป.… สีลวา กลฺยาณธโมฺม วิคตมลมเจฺฉเรน เจตสา อคารํ อชฺฌาวสติ อนโกฺกสกปริภาสโก สมณพฺราหฺมณานํ; ภริยาปิสฺส โหติ ปาณาติปาตา ปฎิวิรตา…เป.… สุราเมรยมชฺชปมาทฎฺฐานา ปฎิวิรตา สีลวตี กลฺยาณธมฺมา วิคตมลมเจฺฉเรน เจตสา อคารํ อชฺฌาวสติ อนโกฺกสิกปริภาสิกา สมณพฺราหฺมณานํฯ เอวํ  โข, คหปตโย, เทโว เทวิยา สทฺธิํ สํวสติฯ อิเม  โข, คหปตโย, จตฺตาโร สํวาสา’’ติฯ</p>


<p>
‘‘อุโภ จ โหนฺติ ทุสฺสีลา, กทริยา ปริภาสกา;  
  
เต  
โหนฺติ ชานิปตโย, ฉวา สํวาสมาคตาฯ  
</p>
  
<p>
‘‘สามิโก  
โหติ ทุสฺสีโล, กทริโย ปริภาสโก;  
  
ภริยา สีลวตี โหติ, วทญฺญู วีตมจฺฉรา;  
  
สาปิ เทวี สํวสติ, ฉเวน ปตินา สหฯ  
</p>
  
<p>
‘‘สามิโก สีลวา โหติ, วทญฺญู วีตมจฺฉโร;  
  
ภริยา โหติ ทุสฺสีลา, กทริยา ปริภาสิกา;  
  
สาปิ ฉวา สํวสติ, เทเวน ปตินา สหฯ  
</p>
  
<p>
‘‘อุโภ สทฺธา วทญฺญู จ, สญฺญตา ธมฺมชีวิโน;  
  
เต โหนฺติ ชานิปตโย, อญฺญมญฺญํ ปิยํวทาฯ  
</p>
  
<p>
‘‘อตฺถาสํ ปจุรา โหนฺติ, ผาสุกํ  
ผาสตฺตํ (สี.), วาสตฺถํ (ปี.)  
อุปชายติ;  
  
อมิตฺตา ทุมฺมนา โหนฺติ, อุภินฺนํ สมสีลินํฯ  
</p>
  
<p>
‘‘อิธ ธมฺมํ จริตฺวาน, สมสีลพฺพตา อุโภ;  
  
นนฺทิโน เทวโลกสฺมิํ, โมทนฺติ กามกามิโน’’ติฯ ตติยํ;  
</p>
  
<h3>๔. ทุติยสํวาสสุตฺตํ</h3>
<p> ‘‘จตฺตาโรเม, ภิกฺขเว, สํวาสาฯ กตเม จตฺตาโร? ฉโว ฉวาย สทฺธิํ สํวสติ, ฉโว เทวิยา สทฺธิํ สํวสติ, เทโว ฉวาย สทฺธิํ สํวสติ, เทโว เทวิยา สทฺธิํ สํวสติฯ</p>


<p>‘‘กถญฺจ  , ภิกฺขเว, ฉโว ฉวาย สทฺธิํ สํวสติฯ อิธ, ภิกฺขเว, สามิโก โหติ ปาณาติปาตี อทินฺนาทายี กาเมสุมิจฺฉาจารี มุสาวาที ปิสุณวาโจ ผรุสวาโจ สมฺผปฺปลาปี อภิชฺฌาลุ พฺยาปนฺนจิโตฺต มิจฺฉาทิฎฺฐิโก ทุสฺสีโล ปาปธโมฺม มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสกปริภาสโก  สมณพฺราหฺมณานํ; ภริยาปิสฺส โหติ ปาณาติปาตินี อทินฺนาทายินี กาเมสุมิจฺฉาจารินี มุสาวาทินี ปิสุณวาจา ผรุสวาจา สมฺผปฺปลาปินี อภิชฺฌาลุนี พฺยาปนฺนจิตฺตา มิจฺฉาทิฎฺฐิกา ทุสฺสีลา ปาปธมฺมา มเจฺฉรมลปริยุฎฺฐิเตน เจตสา อคารํ อชฺฌาวสติ  อโกฺกสิกปริภาสิกา สมณพฺราหฺมณานํฯ เอวํ โข, ภิกฺขเว, ฉโว ฉวาย สทฺธิํ สํวสติฯ</p>


<p>‘‘กถญฺจ, ภิกฺขเว, ฉโว เทวิยา สทฺธิํ สํวสติ? อิธ, ภิกฺขเว, สามิโก โหติ ปาณาติปาตี…เป.… มิจฺฉาทิฎฺฐิโก ทุสฺสีโล ปาปธโมฺม มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสกปริภาสโก สมณพฺราหฺมณานํ; ภริยา ขฺวสฺส โหติ ปาณาติปาตา ปฎิวิรตา อทินฺนาทานา ปฎิวิรตา กาเมสุมิจฺฉาจารา ปฎิวิรตา มุสาวาทา ปฎิวิรตา ปิสุณาย วาจาย ปฎิวิรตา ผรุสาย วาจาย ปฎิวิรตา สมฺผปฺปลาปา ปฎิวิรตา อนภิชฺฌาลุนี อพฺยาปนฺนจิตฺตา สมฺมาทิฎฺฐิกา สีลวตี กลฺยาณธมฺมา วิคตมลมเจฺฉเรน เจตสา อคารํ อชฺฌาวสติ อนโกฺกสิกปริภาสิกา สมณพฺราหฺมณานํฯ เอวํ โข, ภิกฺขเว, ฉโว เทวิยา สทฺธิํ สํวสติฯ</p>


<p>‘‘กถญฺจ, ภิกฺขเว, เทโว ฉวาย สทฺธิํ สํวสติ? อิธ, ภิกฺขเว, สามิโก โหติ ปาณาติปาตา ปฎิวิรโต อทินฺนาทานา ปฎิวิรโต กาเมสุมิจฺฉาจารา ปฎิวิรโต มุสาวาทา ปฎิวิรโต ปิสุณาย วาจาย ปฎิวิรโต ผรุสาย วาจาย ปฎิวิรโต สมฺผปฺปลาปา ปฎิวิรโต อนภิชฺฌาลุ อพฺยาปนฺนจิโตฺต สมฺมาทิฎฺฐิโก สีลวา กลฺยาณธโมฺม วิคตมลมเจฺฉเรน เจตสา อคารํ อชฺฌาวสติ อนโกฺกสกปริภาสโก สมณพฺราหฺมณานํ; ภริยา  ขฺวสฺส โหติ ปาณาติปาตินี…เป.… มิจฺฉาทิฎฺฐิกา ทุสฺสีลา ปาปธมฺมา มเจฺฉรมลปริยุฎฺฐิเตน เจตสา อคารํ อชฺฌาวสติ อโกฺกสิกปริภาสิกา สมณพฺราหฺมณานํฯ เอวํ โข, ภิกฺขเว, เทโว ฉวาย สทฺธิํ สํวสติฯ</p>


<p>‘‘กถญฺจ, ภิกฺขเว, เทโว เทวิยา สทฺธิํ สํวสติ? อิธ, ภิกฺขเว, สามิโก โหติ ปาณาติปาตา ปฎิวิรโต…เป.… สมฺมาทิฎฺฐิโก สีลวา กลฺยาณธโมฺม วิคตมลมเจฺฉเรน เจตสา อคารํ อชฺฌาวสติ อนโกฺกสกปริภาสโก สมณพฺราหฺมณานํ; ภริยาปิสฺส โหติ ปาณาติปาตา  ปฎิวิรตา…เป.… สมฺมาทิฎฺฐิกา สีลวตี กลฺยาณธมฺมา วิคตมลมเจฺฉเรน เจตสา อคารํ อชฺฌาวสติ อนโกฺกสิกปริภาสิกา สมณพฺราหฺมณานํฯ เอวํ โข, ภิกฺขเว, เทโว เทวิยา สทฺธิํ สํวสติฯ อิเม โข, ภิกฺขเว, จตฺตาโร สํวาสา’’ติฯ</p>


<p>
‘‘อุโภ จ โหนฺติ ทุสฺสีลา, กทริยา ปริภาสกา;  
  
เต  
โหนฺติ ชานิปตโย, ฉวา สํวาสมาคตาฯ  
</p>
  
<p>
‘‘สามิโก  
โหติ ทุสฺสีโล, กทริโย ปริภาสโก;  
  
ภริยา สีลวตี โหติ, วทญฺญู วีตมจฺฉรา;  
  
สาปิ เทวี สํวสติ, ฉเวน ปตินา สหฯ  
</p>
  
<p>
‘‘สามิโก สีลวา โหติ, วทญฺญู วีตมจฺฉโร;  
  
ภริยา โหติ ทุสฺสีลา, กทริยา ปริภาสิกา;  
  
สาปิ ฉวา สํวสติ, เทเวน ปตินา สหฯ  
</p>
  
<p>
‘‘อุโภ สทฺธา วทญฺญู จ, สญฺญตา ธมฺมชีวิโน;  
  
เต โหนฺติ ชานิปตโย, อญฺญมญฺญํ ปิยํวทาฯ  
</p>
  
<p>
‘‘อตฺถาสํ ปจุรา โหนฺติ, ผาสุกํ อุปชายติ;  
  
อมิตฺตา  
ทุมฺมนา โหนฺติ, อุภินฺนํ สมสีลินํฯ  
</p>
  
<p>
‘‘อิธ ธมฺมํ จริตฺวาน, สมสีลพฺพตา อุโภ;  
  
นนฺทิโน เทวโลกสฺมิํ, โมทนฺติ กามกามิโน’’ติฯ จตุตฺถํ;  
</p>
  
<h3>๕. ปฐมสมชีวีสุตฺตํ</h3>
<p> เอวํ  เม สุตํ – เอกํ สมยํ ภควา ภเคฺคสุ วิหรติ สุสุมารคิเร  เภสกฬาวเน  มิคทาเยฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย เยน นกุลปิตุโน คหปติสฺส นิเวสนํ เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ อถ โข นกุลปิตา จ คหปติ นกุลมาตา จ คหปตานี เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสิโนฺน โข นกุลปิตา คหปติ ภควนฺตํ เอตทโวจ –</p>


<p>‘‘ยโต เม, ภเนฺต, นกุลมาตา คหปตานี ทหรเสฺสว ทหรา อานีตา, นาภิชานามิ นกุลมาตรํ คหปตานิํ มนสาปิ อติจริตา, กุโต ปน กาเยน! อิเจฺฉยฺยาม มยํ, ภเนฺต, ทิเฎฺฐ เจว ธเมฺม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุ’’นฺติฯ นกุลมาตาปิ โข คหปตานี ภควนฺตํ เอตทโวจ – ‘‘ยโตหํ, ภเนฺต, นกุลปิตุโน คหปติสฺส ทหรเสฺสว ทหรา อานีตา, นาภิชานามิ นกุลปิตรํ คหปติํ มนสาปิ อติจริตา, กุโต ปน กาเยน! อิเจฺฉยฺยาม มยํ, ภเนฺต , ทิเฎฺฐ เจว ธเมฺม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุ’’นฺติฯ</p>


<p>‘‘อากเงฺขยฺยุํ  เจ, คหปตโย, อุโภ ชานิปตโย ทิเฎฺฐ เจว ธเมฺม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุํ อุโภว  อสฺสุ  สมสทฺธา สมสีลา สมจาคา สมปญฺญา, เต ทิเฎฺฐ เจว ธเมฺม อญฺญมญฺญํ ปสฺสนฺติ อภิสมฺปรายญฺจ อญฺญมญฺญํ ปสฺสนฺตี’’ติ ฯ</p>


<p>
‘‘อุโภ สทฺธา วทญฺญู จ, สญฺญตา ธมฺมชีวิโน;  
  
เต โหนฺติ ชานิปตโย, อญฺญมญฺญํ ปิยํวทาฯ  
</p>
  
<p>
‘‘อตฺถาสํ ปจุรา โหนฺติ, ผาสุกํ อุปชายติ;  
  
อมิตฺตา ทุมฺมนา โหนฺติ, อุภินฺนํ สมสีลินํฯ  
</p>
  
<p>
‘‘อิธ  
ธมฺมํ จริตฺวาน, สมสีลพฺพตา อุโภ;  
  
นนฺทิโน เทวโลกสฺมิํ, โมทนฺติ กามกามิโน’’ติฯ ปญฺจมํ;  
</p>
  
<h3>๖. ทุติยสมชีวีสุตฺตํ</h3>
<p> ‘‘อากเงฺขยฺยุํ เจ, ภิกฺขเว, อุโภ ชานิปตโย ทิเฎฺฐ เจว ธเมฺม อญฺญมญฺญํ ปสฺสิตุํ อภิสมฺปรายญฺจ อญฺญมญฺญํ ปสฺสิตุํ อุโภว อสฺสุ สมสทฺธา สมสีลา สมจาคา สมปญฺญา, เต ทิเฎฺฐ เจว ธเมฺม อญฺญมญฺญํ ปสฺสนฺติ อภิสมฺปรายญฺจ อญฺญมญฺญํ ปสฺสนฺตี’’ติฯ</p>


<p>
‘‘อุโภ สทฺธา วทญฺญู จ, สญฺญตา ธมฺมชีวิโน;  
  
เต โหนฺติ ชานิปตโย, อญฺญมญฺญํ ปิยํวทาฯ  
</p>
  
<p>
‘‘อตฺถาสํ ปจุรา โหนฺติ, ผาสุกํ อุปชายติ;  
  
อมิตฺตา ทุมฺมนา โหนฺติ, อุภินฺนํ สมสีลินํฯ  
</p>
  
<p>
‘‘อิธ ธมฺมํ จริตฺวาน, สมสีลพฺพตา อุโภ;  
  
นนฺทิโน เทวโลกสฺมิํ, โมทนฺติ กามกามิโน’’ติฯ ฉฎฺฐํ;  
</p>
  
<h3>๗. สุปฺปวาสาสุตฺตํ</h3>
<p> เอกํ  สมยํ ภควา โกลิเยสุ วิหรติ ปชฺชนิกํ  นาม โกลิยานํ นิคโมฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย  เยน สุปฺปวาสาย โกลิยธีตุยา นิเวสนํ เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ อถ โข สุปฺปวาสา โกลิยธีตา  ภควนฺตํ ปณีเตน ขาทนีเยน โภชนีเยน สหตฺถา สนฺตเปฺปสิ สมฺปวาเรสิฯ อถ โข สุปฺปวาสา โกลิยธีตา ภควนฺตํ ภุตฺตาวิํ โอนีตปตฺตปาณิํ เอกมนฺตํ นิสีทิฯ เอกมนฺตํ นิสินฺนํ โข สุปฺปวาสํ โกลิยธีตรํ ภควา เอตทโวจ –</p>


<p>‘‘โภชนํ , สุปฺปวาเส, เทนฺตี อริยสาวิกา ปฎิคฺคาหกานํ จตฺตาริ ฐานานิ เทติฯ กตมานิ จตฺตาริ? อายุํ เทติ, วณฺณํ เทติ, สุขํ เทติ, พลํ เทติฯ อายุํ โข ปน ทตฺวา อายุสฺส ภาคินี โหติ ทิพฺพสฺส วา มานุสสฺส วาฯ วณฺณํ ทตฺวา วณฺณสฺส ภาคินี โหติ ทิพฺพสฺส วา มานุสสฺส วาฯ สุขํ ทตฺวา สุขสฺส ภาคินี โหติ ทิพฺพสฺส วา มานุสสฺส วาฯ พลํ ทตฺวา พลสฺส ภาคินี โหติ ทิพฺพสฺส วา มานุสสฺส วาฯ โภชนํ, สุปฺปวาเส, เทนฺตี อริยสาวิกา ปฎิคฺคาหกานํ อิมานิ จตฺตาริ ฐานานิ เทตี’’ติฯ</p>


<p>
‘‘สุสงฺขตํ โภชนํ ยา ททาติ,  
  
สุจิํ ปณีตํ  
สุปณีตํ (ก.)  
รสสา อุเปตํ;  
  
สา ทกฺขิณา อุชฺชุคเตสุ ทินฺนา,  
  
จรณูปปเนฺนสุ มหคฺคเตสุ;  
  
ปุเญฺญน ปุญฺญํ สํสนฺทมานา,  
  
มหปฺผลา  
โลกวิทูน วณฺณิตาฯ  
</p>
  
<p>
‘‘เอตาทิสํ ยญฺญมนุสฺสรนฺตา,  
  
เย เวทชาตา วิจรนฺติ โลเก;  
  
วิเนยฺย มเจฺฉรมลํ สมูลํ,  
  
อนินฺทิตา สคฺคมุเปนฺติ ฐาน’’นฺติฯ สตฺตมํ;  
</p>
  
<h3>๘. สุทตฺตสุตฺตํ</h3>
<p> อถ โข อนาถปิณฺฑิโก คหปติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปติํ ภควา เอตทโวจ –</p>


<p>‘‘โภชนํ , คหปติ, ททมาโน อริยสาวโก ปฎิคฺคาหกานํ จตฺตาริ ฐานานิ เทติฯ กตมานิ จตฺตาริ? อายุํ  เทติ, วณฺณํ เทติ, สุขํ เทติ, พลํ เทติฯ อายุํ โข ปน ทตฺวา อายุสฺส ภาคี โหติ ทิพฺพสฺส วา มานุสสฺส วาฯ วณฺณํ ทตฺวา… สุขํ ทตฺวา… พลํ  ทตฺวา พลสฺส ภาคี โหติ ทิพฺพสฺส วา มานุสสฺส วาฯ โภชนํ, คหปติ, ททมาโน อริยสาวโก ปฎิคฺคาหกานํ อิมานิ จตฺตาริ ฐานานิ เทตี’’ติฯ</p>


<p>
มหาว. ๒๘๒  
‘‘โย สญฺญตานํ ปรทตฺตโภชินํ,  
  
กาเลน สกฺกจฺจ ททาติ โภชนํ;  
  
จตฺตาริ ฐานานิ อนุปฺปเวจฺฉติ,  
  
อายุญฺจ วณฺณญฺจ สุขํ พลญฺจฯ  
</p>
  
<p>
‘‘โส อายุทายี วณฺณทายี  
โส อายุทายี พลทายี (สี. ปี.), อายุทายี พลทายี (สฺยา. กํ.)  
, สุขํ พลํ ทโท  
สุขํ วณฺณํ ทโท (สี. สฺยา. กํ. ปี.), สุขพลทโท (ก.)  
นโร;  
  
ทีฆายุ ยสวา โหติ, ยตฺถ ยตฺถูปปชฺชตี’’ติฯ อฎฺฐมํ;  
</p>
  
<h3>๙. โภชนสุตฺตํ</h3>
<p> ‘‘โภชนํ , ภิกฺขเว, ททมาโน ทายโก ปฎิคฺคาหกานํ จตฺตาริ ฐานานิ เทติฯ กตมานิ จตฺตาริ? อายุํ เทติ, วณฺณํ เทติ, สุขํ เทติ, พลํ เทติฯ อายุํ โข ปน ทตฺวา อายุสฺส ภาคี โหติ ทิพฺพสฺส วา มานุสสฺส วาฯ วณฺณํ ทตฺวา… สุขํ ทตฺวา… พลํ ทตฺวา พลสฺส ภาคี โหติ ทิพฺพสฺส วา มานุสสฺส วาฯ โภชนํ, ภิกฺขเว, ททมาโน ทายโก ปฎิคฺคาหกานํ อิมานิ จตฺตาริ ฐานานิ เทตี’’ติฯ</p>


<p>
มหาว. ๒๘๒  
‘‘โย สญฺญตานํ ปรทตฺตโภชินํ,  
  
กาเลน สกฺกจฺจ ททาติ โภชนํ;  
  
จตฺตาริ ฐานานิ อนุปฺปเวจฺฉติ,  
  
อายุญฺจ วณฺณญฺจ สุขํ พลญฺจฯ  
</p>
  
<p>
‘‘โส อายุทายี วณฺณทายี, สุขํ พลํ ทโท นโร;  
  
ทีฆายุ ยสวา โหติ, ยตฺถ ยตฺถูปปชฺชตี’’ติฯ นวมํ;  
</p>
  
<h3>๑๐. คิหิสามีจิสุตฺตํ</h3>
<p> อถ    โข อนาถปิณฺฑิโก คหปติ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อนาถปิณฺฑิกํ คหปติํ ภควา เอตทโวจ –</p>


<p>‘‘จตูหิ โข, คหปติ, ธเมฺมหิ สมนฺนาคโต อริยสาวโก คิหิสามีจิปฎิปทํ ปฎิปโนฺน โหติ ยโสปฎิลาภินิํ สคฺคสํวตฺตนิกํฯ กตเมหิ จตูหิ? อิธ, คหปติ, อริยสาวโก ภิกฺขุสงฺฆํ ปจฺจุปฎฺฐิโต โหติ จีวเรน, ภิกฺขุสงฺฆํ ปจฺจุปฎฺฐิโต โหติ ปิณฺฑปาเตน, ภิกฺขุสงฺฆํ ปจฺจุปฎฺฐิโต โหติ เสนาสเนน , ภิกฺขุสงฺฆํ ปจฺจุปฎฺฐิโต โหติ คิลานปฺปจฺจยเภสชฺชปริกฺขาเรนฯ อิเมหิ โข, คหปติ, จตูหิ ธเมฺมหิ สมนฺนาคโต อริยสาวโก คิหิสามีจิปฎิปทํ ปฎิปโนฺน โหติ ยโสปฎิลาภินิํ สคฺคสํวตฺตนิก’’นฺติฯ</p>


<p>
‘‘คิหิสามีจิปฎิปทํ, ปฎิปชฺชนฺติ ปณฺฑิตา;  
  
สมฺมคฺคเต สีลวเนฺต, จีวเรน อุปฎฺฐิตาฯ  
</p>
  
<p>
ปิณฺฑปาตสยเนน, คิลานปฺปจฺจเยน จ;  
  
เตสํ ทิวา จ รโตฺต จ, สทา ปุญฺญํ ปวฑฺฒติ;  
  
สคฺคญฺจ กมติฎฺฐานํ  
สคฺคญฺจ สปฺปติฎฺฐานํ (ก.)  
, กมฺมํ กตฺวาน ภทฺทก’’นฺติฯ ทสมํ;  
</p>
  
ปุญฺญาภิสนฺทวโคฺค ปฐโมฯ  
</p>
  
<p>ตสฺสุทฺทานํ –</p>


<p>
เทฺว ปุญฺญาภิสนฺทา เทฺว จ, สํวาสา สมชีวิโน;  
  
สุปฺปวาสา สุทโตฺต จ, โภชนํ คิหิสามิจีติฯ  
</p>
  
  
  
  
  