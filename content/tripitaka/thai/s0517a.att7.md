<h1>๖. คติกถา</h1>
<h2>คติกถาวณฺณนา</h2>
<p> อิทานิ   ตสฺสา วิโมกฺขุปฺปตฺติยา เหตุภูตํ เหตุสมฺปตฺติํ ทเสฺสเนฺตน กถิตาย คติกถาย อปุพฺพตฺถานุวณฺณนาฯ ทุเหตุกปฎิสนฺธิกสฺสาปิ หิ ‘‘นตฺถิ ฌานํ อปญฺญสฺสา’’ติ (ธ. ป. ๓๗๒) วจนโต ฌานมฺปิ น อุปฺปชฺชติ, กิํ  ปน วิโมโกฺขฯ ตตฺถ ติ นิรยติรจฺฉานโยนิเปตฺติวิสยมนุสฺสเทวสงฺขาตาสุ ปญฺจสุ คตีสุ มนุสฺสเทวสงฺขาตาย คติสมฺปตฺติยาฯ เอเตน ปุริมา ติโสฺส คติวิปตฺติโย ปฎิกฺขิปติฯ คติยา สมฺปตฺติ คติสมฺปตฺติ, สุคตีติ วุตฺตํ โหติฯ ติ จ สโหกาสา ขนฺธาฯ ปญฺจสุ จ คตีสุ เปตฺติวิสยคฺคหเณเนว อสุรกาโยปิ คหิโตฯ ติ ฉ กามาวจรเทวา พฺรหฺมาโน จฯ เทวคฺคหเณน อสุราปิ สงฺคหิตาฯ ติ ญาณสมฺปยุตฺตปฎิสนฺธิกฺขเณฯ ขโณปิ หิ ญาณสมฺปยุตฺตโยเคน เตเนว โวหาเรน วุโตฺตติ เวทิตโพฺพฯ นฺติ อโลภาโทสาโมหเหตูสุ กตินํ เหตูนํฯ ติ อุปปชฺชนํ, นิพฺพตฺตีติ อโตฺถฯ</p>


<p>ยสฺมา ปน สุทฺทกุลชาตาปิ ติเหตุกา โหนฺติ, ตสฺมา เต สนฺธาย ปฐมปุจฺฉาฯ ยสฺมา จ เยภุเยฺยน มหาปุญฺญา ตีสุ มหาสาลกุเลสุ ชายนฺติ, ตสฺมา เตสํ ติณฺณํ กุลานํ วเสน ติโสฺส ปุจฺฉาฯ ปาโฐ ปน สงฺขิโตฺตฯ มหตี สาลา เอเตสนฺติ มหาสาลา, มหาฆรา มหาวิภวาติ อโตฺถฯ อถ วา มหา สาโร เอเตสนฺติ มหาสาราติ วตฺตเพฺพ ร-การสฺส ล-การํ กตฺวา ‘‘มหาสาลา’’ติ วุตฺตํฯ ขตฺติยา มหาสาลา, ขตฺติเยสุ วา มหาสาลาติ ฯ เสเสสุปิ เอเสว นโยฯ ตตฺถ ยสฺส ขตฺติยสฺส เคเห ปจฺฉิมเนฺตน โกฎิสตํ ธนํ นิธานคตํ โหติ, กหาปณานญฺจ วีสติ อมฺพณานิ ทิวสํ วลเญฺช นิกฺขมนฺติ, อยํ  นามฯ ยสฺส พฺราหฺมณสฺส เคเห ปจฺฉิมเนฺตน อสีติโกฎิธนํ นิธานคตํ โหติ, กหาปณานญฺจ ทส อมฺพณานิ ทิวสํ วลเญฺช นิกฺขมนฺติ, อยํ  นามฯ ยสฺส คหปติสฺส เคเห ปจฺฉิมเนฺตน จตฺตาลีสโกฎิธนํ นิธานคตํ โหติ, กหาปณานญฺจ ปญฺจ อมฺพณานิ ทิวสํ วลเญฺช นิกฺขมนฺติ, อยํ  นามฯ</p>


<p>รูปาวจรานํ  อรูปาวจรานญฺจ เอกนฺตติเหตุกตฺตา ‘‘ญาณสมฺปยุเตฺต’’ติ น วุตฺตํ, มนุเสฺสสุ ปน ทุเหตุกาเหตุกานญฺจ สพฺภาวโต, กามาวจเรสุ เทเวสุ ทุเหตุกานญฺจ สพฺภาวโต เสเสสุ ‘‘ญาณสมฺปยุเตฺต’’ติ วุตฺตํฯ เอตฺถ จ กามาวจรเทวา ปญฺจกามคุณรติยา  กีฬนฺติ, สรีรชุติยา จ โชตนฺตีติ  รูปาวจรพฺรหฺมาโน ฌานรติยา กีฬนฺติ , สรีรชุติยา จ โชตนฺตีติ เทวา, อรูปาวจรพฺรหฺมาโน ฌานรติยา กีฬนฺติ, ญาณชุติยา จ โชตนฺตีติ เทวาฯ</p>


<p> ติ อตีตชาติยา อิธ ติเหตุกปฎิสนฺธิชนกสฺส ติเหตุกกามาวจรกุสลกมฺมสฺส จ ชวนวีถิยํ ปุนปฺปุนํ อุปฺปตฺติวเสน สตฺตวารํ ชวนกฺขเณ, ปวตฺตนกาเลติ อโตฺถฯ ติ อโลโภ กุสลเหตุ อโทโส กุสลเหตุ อโมโห กุสลเหตุฯ ติ ตสฺมิํ วุตฺตกฺขเณเยว ชาตาย กุสลเจตนายฯ ติ อุปฺปชฺชมานา จ สหอุปฺปาทนภาเวน อุปการกา โหนฺติฯ ติ เตน สหชาตปจฺจยภาเวเนว วุจฺจติฯ ติ เอกจิตฺตกฺขณิกปจฺจยาการนเยน วุตฺตํฯ ‘‘สงฺขารา’’ติ จ พหุวจเนน ตตฺถ สงฺขารกฺขนฺธสงฺคหิตา สเพฺพ เจตสิกา คหิตาติ เวทิตพฺพํฯ อปิสเทฺทน สงฺขารปจฺจยาปิ กุสลมูลานีติปิ วุตฺตํ โหติฯ</p>


<p>ติ อตฺตโน วิปากํ ทาตุํ ปจฺจุปฎฺฐิตกเมฺม วา ตถา ปจฺจุปฎฺฐิตกเมฺมน อุปฎฺฐาปิเต กมฺมนิมิเตฺต วา คตินิมิเตฺต วา อุปฺปชฺชมานานํ นิกนฺติกฺขเณฯ ติ นิกามนา ปตฺถนาฯ อาสนฺนมรณสฺส หิ โมเหน อากุลจิตฺตตฺตา อวีจิชาลายปิ นิกนฺติ อุปฺปชฺชติ, กิํ ปน เสเสสุ นิมิเตฺตสุฯ ติ โลโภ อกุสลเหตุ โมโห อกุสลเหตุฯ ภวนิกนฺติ ปน ปฎิสนฺธิอนนฺตรํ ปวตฺตภวงฺควีถิโต วุฎฺฐิตมตฺตเสฺสว อตฺตโน ขนฺธสนฺตานํ อารพฺภ สเพฺพสมฺปิ อุปฺปชฺชติฯ ‘‘ยสฺส วา ปน ยตฺถ อกุสลา ธมฺมา น อุปฺปชฺชิตฺถ, ตสฺส ตตฺถ กุสลา ธมฺมา น อุปฺปชฺชิตฺถาติ อามนฺตา’’ติ เอวมาทิ อิทเมว สนฺธาย วุตฺตํฯ ติ อกุสลเจตนายฯ</p>


<p>ติ เตน กเมฺมน คหิตปฎิสนฺธิกฺขเณฯ ติ อโลโภ อพฺยากตเหตุ อโทโส อพฺยากตเหตุ อโมโห อพฺยากตเหตุฯ ติ วิปากาพฺยากตเจตนายฯ นฺติ เอตฺถ ตสฺมิํ ปฎิสนฺธิกฺขเณ ตโย วิปากเหตู เสสเจตสิกา จ นามํ, หทยวตฺถุ รูปํฯ ตโต  นามรูปปจฺจยโตปิ ปฎิสนฺธิวิญฺญาณํ ปวตฺตติฯ นฺติ เอตฺถาปิ นามํ วุตฺตปฺปการเมว, รูปํ ปน อิธ สเหตุกมนุสฺสปฎิสนฺธิยา อธิเปฺปตตฺตา คพฺภเสยฺยกานํ วตฺถุทสกํ กายทสกํ ภาวทสกนฺติ  สมติํส รูปานิ, สํเสทชานํ โอปปาติกานญฺจ ปริปุณฺณายตนานํ จกฺขุทสกํ โสตทสกํ ฆานทสกํ ชิวฺหาทสกญฺจาติ สมสตฺตติ รูปานิฯ ตํ วุตฺตปฺปการํ นามรูปํ ปฎิสนฺธิกฺขเณ ปฎิสนฺธิวิญฺญาณปจฺจยา ปวตฺตติฯ</p>


<p>ติ  เอตฺถ ปฎิสนฺธิจิเตฺตน ปฎิสนฺธิกฺขเณ ลพฺภมานานิ รูปานิ รูปกฺขโนฺธ, สหชาตา เวทนา เวทนากฺขโนฺธ, สญฺญา สญฺญากฺขโนฺธ, เสสเจตสิกา สงฺขารกฺขโนฺธ, ปฎิสนฺธิจิตฺตํ วิญฺญาณกฺขโนฺธฯ ติ จตฺตาโร อรูปิโน ขนฺธา อญฺญมญฺญํ สหชาตปจฺจยา โหนฺติ, รูปกฺขเนฺธ จตฺตาโร มหาภูตา อญฺญมญฺญํ สหชาตปจฺจยา โหนฺติ, อรูปิโน ขนฺธา จ หทยรูปญฺจ อญฺญมญฺญํ สหชาตปจฺจยา โหนฺติ, มหาภูตาปิ อุปาทารูปานํ สหชาตปจฺจยา โหนฺติฯ ติ อญฺญมญฺญํ อุปฺปาทนุปตฺถมฺภนภาเวน อุปการกา โหนฺติ, จตฺตาโร อรูปิโน ขนฺธา จ อญฺญมญฺญปจฺจยา โหนฺติ, จตฺตาโร มหาภูตา อญฺญมญฺญปจฺจยา โหนฺติฯ ติ อธิฎฺฐานากาเรน นิสฺสยากาเรน จ อุปการกา โหนฺติ, จตฺตาโร อรูปิโน ขนฺธา จ อญฺญมญฺญํ นิสฺสยปจฺจยา โหนฺตีติ สหชาตา วิย วิตฺถาเรตพฺพาฯ ติ เอกวตฺถุกาทิภาวานุปคมเนน วิปฺปยุตฺตภาเวน อุปการกา โหนฺติ, อรูปิโน ขนฺธา ปฎิสนฺธิรูปานํ วิปฺปยุตฺตปจฺจยา โหนฺติ, หทยรูปํ อรูปีนํ ขนฺธานํ วิปฺปยุตฺตปจฺจโย โหติฯ ‘‘ปญฺจกฺขนฺธา’’ติ เหตฺถ เอวํ ยถาลาภวเสน วุตฺตํฯ</p>


<p>ติ เอตฺถ ตโย ปจฺจยา ปฐมํ วุตฺตาเยวฯ ติ อายุ จ อุสฺมา จ วิญฺญาณญฺจฯ ติ รูปชีวิตินฺทฺริยํ อรูปชีวิตินฺทฺริยญฺจฯ ติ เตโชธาตุฯ นฺติ ปฎิสนฺธิวิญฺญาณํฯ เอตานิ หิ อุปรูปริ ชีวิตสงฺขารํ สงฺขโรนฺติ ปวเตฺตนฺตีติ ชีวิตสงฺขาราฯ ติ อรูปชีวิตินฺทฺริยํ ปฎิสนฺธิวิญฺญาณญฺจ สมฺปยุตฺตกานํ ขนฺธานญฺจ หทยรูปสฺส จ อญฺญมญฺญสหชาตปจฺจยา โหนฺติ, เตโชธาตุ ติณฺณํ มหาภูตานํ อญฺญมญฺญสหชาตปจฺจโย โหติ, อุปาทารูปานํ สหชาตปจฺจโยว, รูปชีวิตินฺทฺริยํ  สหชาตรูปานํ ปริยาเยน สหชาตปจฺจโย โหตีติ เวทิตพฺพํฯ ติ ทฺวยํ อรูปชีวิตินฺทฺริยํ ปฎิสนฺธิวิญฺญาณญฺจ สมฺปยุตฺตขนฺธานํ อญฺญมญฺญปจฺจยา โหนฺติฯ อญฺญมญฺญนิสฺสยปจฺจยา โหนฺตีติ วุตฺตนเยเนว โยเชตฺวา เวทิตพฺพํฯ ติ อรูปชีวิตินฺทฺริยํ ปฎิสนฺธิวิญฺญาณญฺจ ปฎิสนฺธิรูปานํ วิปฺปยุตฺตปจฺจยา โหนฺติฯ รูปชีวิตินฺทฺริยํ ปน อญฺญมญฺญนิสฺสยวิปฺปยุตฺตปจฺจยเตฺต น ยุชฺชติฯ ตสฺมา ‘‘ตโย ชีวิตสงฺขารา’’ติ ยถาลาภวเสน  วุตฺตํฯ นามญฺจ รูปญฺจ วุตฺตนเยเนว จตุปจฺจยเตฺต โยเชตพฺพํฯ   ติ ปญฺจกฺขนฺธา, จตฺตาโร มหาภูตา, ตโย ชีวิตสงฺขารา, นามญฺจ รูปญฺจาติ เอวํ คณนาวเสน จุทฺทส ธมฺมาฯ เตสญฺจ อุปริ อเญฺญสญฺจ สหชาตาทิปจฺจยภาโว วุตฺตนโย เอวฯ ติ ปุน เอกวตฺถุกเอการมฺมณเอกุปฺปาทเอกนิโรธสงฺขาเตน สมฺปยุตฺตภาเวน อุปการกา โหนฺติฯ</p>


<p>ติ สทฺธินฺทฺริยาทีนิฯ ติ อิธ เวทนาทโย ตโย ขนฺธาฯ ติ ปฎิสนฺธิวิญฺญาณํฯ ปุน ติ จตฺตาโร ขนฺธา, ปญฺจินฺทฺริยานิ, ตโย เหตู, นามญฺจ วิญฺญาณญฺจาติ เอวํ คณนาวเสน จุทฺทส ธมฺมาฯ ติ ปุริมา จ จุทฺทส, อิเม จ จุทฺทสาติ อฎฺฐวีสติฯ อิธ รูปสฺสาปิ ปวิฎฺฐตฺตา สมฺปยุตฺตปจฺจยํ อปเนตฺวา วิปฺปยุตฺตปจฺจโย วุโตฺตฯ</p>


<p>เอวํ ปฎิสนฺธิกฺขเณ วิชฺชมานสฺส ตสฺส ตสฺส ปจฺจยุปฺปนฺนสฺส ธมฺมสฺส ตํ ตํ ปจฺจยเภทํ ทเสฺสตฺวา ปฐมํ นิทฺทิเฎฺฐ เหตู นิคเมตฺวา ทเสฺสโนฺต ติ อาหฯ กมฺมายูหนกฺขเณ ตโย กุสลเหตู, นิกนฺติกฺขเณ เทฺว อกุสลเหตู, ปฎิสนฺธิกฺขเณ ตโย อพฺยากตเหตูติ เอวํ อฎฺฐ เหตูฯ ตตฺถ ตโย กุสลเหตู, เทฺว อกุสลเหตู จ อิธ ปฎิสนฺธิกฺขเณ ปวตฺติยา อุปนิสฺสยปจฺจยา โหนฺติฯ ตโย อพฺยากตเหตู ยถาโยคํ เหตุปจฺจยสหชาตปจฺจยวเสน ปจฺจยา โหนฺติฯ เสสวาเรสุปิ เอเสว นโยฯ</p>


<p>อรูปาวจรานํ ปน รูปาภาวา นฺติ วุตฺตํฯ รูปมิสฺสกจุทฺทสโกปิ จ ปริหีโนฯ ตสฺส ปริหีนตฺตา ‘‘อฎฺฐวีสติ ธมฺมา’’ติ วาโร จ น ลพฺภติฯ</p>


<p> อิทานิ  วิโมกฺขสฺส ปจฺจยภูตํ ติเหตุกปฎิสนฺธิํ ทเสฺสตฺวา เตเนว สมฺพเนฺธน ทุเหตุกปฎิสนฺธิวิเสสญฺจ ทเสฺสตุกาโม ติอาทิมาหฯ ติ อตีตชาติยา อิธ ปฎิสนฺธิชนกสฺส ทุเหตุกกุสลกมฺมสฺส วุตฺตนเยเนว ชวนกฺขเณฯ ติ ญาณวิปฺปยุตฺตตฺตา อโลโภ กุสลเหตุ อโทโส กุสลเหตุฯ เทฺว อพฺยากตเหตูปิ อโลภาโทสาเยวฯ</p>


<p>ติ ปญฺญินฺทฺริยวชฺชานิ สทฺธินฺทฺริยาทีนิ จตฺตาริฯ ติ  ปญฺญินฺทฺริยสฺส  อโมหเหตุสฺส จ ปริหีนตฺตา ทฺวาทสฯ เตสํ ทฺวินฺนํเยว ปริหีนตฺตา ฉพฺพีสติฯ นฺติ ทฺวินฺนํ กุสลเหตูนํ, ทฺวินฺนํ อกุสลเหตูนํ, ทฺวินฺนํ วิปากเหตูนนฺติ เอวํ ฉนฺนํ เหตูนํฯ รูปารูปาวจรา ปเนตฺถ เอกนฺตติเหตุกตฺตา น คหิตาฯ เสสํ ปฐมวาเร วุตฺตนเยเนว เวทิตพฺพํฯ อิมสฺมิํ วาเร ทุเหตุกปฎิสนฺธิยา ทุเหตุกกมฺมเสฺสว วุตฺตตฺตา ติเหตุกกเมฺมน ทุเหตุกปฎิสนฺธิ น โหตีติ วุตฺตํ โหติฯ ตสฺมา ยํ ธมฺมสงฺคหฎฺฐกถายํ (ธ. ส. อฎฺฐ. ๔๙๘) ติปิฎกมหาธมฺมรกฺขิตเตฺถรวาเท ‘‘ติเหตุกกเมฺมน ปฎิสนฺธิ ติเหตุกาว โหติ, ทุเหตุกาเหตุกา น โหติฯ ทุเหตุกกเมฺมน ทุเหตุกาเหตุกา โหติ, ติเหตุกา น โหตี’’ติ วุตฺตํ, ตํ อิมาย ปาฬิยา สเมติฯ ยํ ปน ติปิฎกจูฬนาคเตฺถรสฺส จ โมรวาปิวาสิมหาทตฺตเตฺถรสฺส จ วาเทสุ ‘‘ติเหตุกกเมฺมน ปฎิสนฺธิ ติเหตุกาปิ โหติ ทุเหตุกาปิ, อเหตุกา น โหติฯ ทุเหตุกกเมฺมน ทุเหตุกาปิ โหติ อเหตุกาปิ, ติเหตุกา น โหตี’’ติ วุตฺตํ, ตํ อิมาย ปาฬิยา วิรุทฺธํ วิย ทิสฺสติฯ อิมิสฺสา กถาย เหตุอธิการตฺตา อเหตุกปฎิสนฺธิ น วุตฺตาติฯ</p>

</p>





