<h1>๔. จตุกฺกนิปาโต</h1>
<h3>๑. ภทฺทากาปิลานีเถรีคาถาวณฺณนา</h3>
<p>จตุกฺกนิปาเต   ติอาทิกา ภทฺทาย กาปิลานิยา เถริยา คาถาฯ สา กิร ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปตฺวา สตฺถุ สนฺติเก ธมฺมํ สุณนฺตี สตฺถารํ เอกํ ภิกฺขุนิํ ปุเพฺพนิวาสํ อนุสฺสรนฺตีนํ  อคฺคฎฺฐาเน ฐเปนฺตํ ทิสฺวา อธิการกมฺมํ กตฺวา สยมฺปิ ตํ ฐานนฺตรํ ปเตฺถตฺวา ยาวชีวํ ปุญฺญานิ กตฺวา ตโต จุตา เทวมนุเสฺสสุ สํสรนฺตี อนุปฺปเนฺน พุเทฺธ พาราณสิยํ กุลเคเห นิพฺพตฺติตฺวา ปติกุลํ คนฺตฺวา, เอกทิวสํ อตฺตโน นนนฺทาย สทฺธิํ กลหํ กโรนฺตี ตาย ปเจฺจกพุทฺธสฺส ปิณฺฑปาเต ทิเนฺน ‘‘อยํ อิมสฺส ทานํ ทตฺวา อุฬารสมฺปตฺติํ ลภิสฺสตี’’ติ ปเจฺจกพุทฺธสฺส หตฺถโต ปตฺตํ คเหตฺวา ภตฺตํ ฉเฑฺฑตฺวา กลลสฺส ปูเรตฺวา อทาสิฯ มหาชโน ครหิ – ‘‘พาเล, ปเจฺจกพุโทฺธ เต กิํ อปรชฺฌี’’ติ? สา เตสํ วจเนน ลชฺชมานา ปุน ปตฺตํ คเหตฺวา กลลํ นีหริตฺวา โธวิตฺวา คนฺธจุเณฺณน อุพฺพเฎฺฎตฺวา จตุมธุรสฺส ปูเรตฺวา อุปริ อาสิเตฺตน ปทุมคพฺภวเณฺณน สปฺปินา วิโชฺชตมานํ ปเจฺจกพุทฺธสฺส หเตฺถ ฐเปตฺวา ‘‘ยถา อยํ ปิณฺฑปาโต โอภาสชาโต, เอวํ โอภาสชาตํ เม สรีรํ โหตู’’ติ ปตฺถนํ ปฎฺฐเปสิฯ สา ตโต จวิตฺวา สุคตีสุเยว สํสรนฺตี กสฺสปพุทฺธกาเล พาราณสิยํ มหาวิภวสฺส เสฎฺฐิโน ธีตา หุตฺวา นิพฺพตฺติฯ ปุพฺพกมฺมผเลน ทุคฺคนฺธสรีรา มนุเสฺสหิ ชิคุจฺฉิตพฺพา หุตฺวา สํเวคชาตา อตฺตโน อาภรเณหิ สุวณฺณิฎฺฐกํ กาเรตฺวา ภควโต เจติเย ปติฎฺฐเปสิ, อุปฺปลหเตฺถน จ ปูชํ อกาสิฯ เตนสฺสา สรีรํ ตสฺมิํเยว ภเว สุคนฺธํ มโนหรํ ชาตํฯ สา ปติโน ปิยา มนาปา หุตฺวา ยาวชีวํ กุสลํ กตฺวา ตโต จุตา สเคฺค นิพฺพตฺติฯ ตตฺถาปิ ยาวชีวํ ทิพฺพสุขํ อนุภวิตฺวา, ตโต จุตา พาราณสิรโญฺญ ธีตา หุตฺวา ตตฺถ เทวสมฺปตฺติสทิสํ สมฺปตฺติํ อนุภวนฺตี จิรกาลํ ปเจฺจกพุเทฺธ อุปฎฺฐหิตฺวา, เตสุ ปรินิพฺพุเตสุ สํเวคชาตา ตาปสปพฺพชฺชาย ปพฺพชิตฺวา อุยฺยาเน วสนฺตี ฌานานิ ภาเวตฺวา พฺรหฺมโลเก นิพฺพตฺติตฺวา ตโต จุตา สาคลนคเร โกสิยโคตฺตสฺส  พฺราหฺมณกุลสฺส เคเห นิพฺพตฺติตฺวา มหตา ปริหาเรน วฑฺฒิตฺวา วยปฺปตฺตา มหาติตฺถคาเม ปิปฺผลิกุมารสฺส เคหํ นีตาฯ ตสฺมิํ ปพฺพชิตุํ นิกฺขเนฺต มหนฺตํ โภคกฺขนฺธํ มหนฺตญฺจ ญาติปริวฎฺฎํ ปหาย ปพฺพชฺชตฺถาย นิกฺขมิตฺวา ปญฺจ วสฺสานิ ติตฺถิยาราเม ปวิสิตฺวา อปรภาเค  มหาปชาปติโคตมิยา สนฺติเก ปพฺพชฺชํ อุปสมฺปทญฺจ  ลภิตฺวา วิปสฺสนํ ปฎฺฐเปตฺวา น จิรเสฺสว อรหตฺตํ ปาปุณิฯ เตน วุตฺตํ  (อป. เถรี ๒.๓.๒๔๔-๓๑๓) –</p>


<p>
‘‘ปทุมุตฺตโร นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทาหุ หํสวติยํ, วิเทโห นาม นามโต;  
  
เสฎฺฐี ปหูตรตโน, ตสฺส ชายา อโหสหํฯ  
</p>
  
<p>
‘‘กทาจิ โส นราทิจฺจํ, อุเปจฺจ สปริชฺชโน;  
  
ธมฺมมโสฺสสิ พุทฺธสฺส, สพฺพทุกฺขภยปฺปหํฯ  
</p>
  
<p>
‘‘สาวกํ ธุตวาทานํ, อคฺคํ กิเตฺตสิ นายโก;  
  
สุตฺวา สตฺตาหิกํ ทานํ, ทตฺวา พุทฺธสฺส ตาทิโนฯ  
</p>
  
<p>
‘‘นิปจฺจ สิรสา ปาเท, ตํ ฐานมภิปตฺถยิํ;  
  
ส หาสยโนฺต ปริสํ, ตทา หิ นรปุงฺคโวฯ  
</p>
  
<p>
‘‘เสฎฺฐิโน อนุกมฺปาย, อิมา คาถา อภาสถ;  
  
ลจฺฉเส ปตฺถิตํ ฐานํ, นิพฺพุโต โหหิ ปุตฺตกฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กสฺสโป นาม โคเตฺตน, เหสฺสติ สตฺถุ สาวโกฯ  
</p>
  
<p>
‘‘ตํ  
สุตฺวา มุทิโต หุตฺวา, ยาวชีวํ ตทา ชินํ;  
  
เมตฺตจิโตฺต ปริจริ, ปจฺจเยหิ วินายกํฯ  
</p>
  
<p>
‘‘สาสนํ โชตยิตฺวาน, โส มทฺทิตฺวา กุติตฺถิเย;  
  
เวเนยฺยํ วินยิตฺวา จ, นิพฺพุโต โส สสาวโกฯ  
</p>
  
<p>
‘‘นิพฺพุเต  
ตมฺหิ โลกเคฺค, ปูชนตฺถาย สตฺถุโน;  
  
ญาติมิเตฺต สมาเนตฺวา, สห เตหิ อการยิฯ  
</p>
  
<p>
‘‘สตฺตโยชนิกํ ถูปํ, อุพฺพิทฺธํ รตนามยํ;  
  
ชลนฺตํ สตรํสิํว, สาลราชํว ผุลฺลิตํฯ  
</p>
  
<p>
‘‘สตฺตสตสหสฺสานิ, ปาติโย ตตฺถ การยิ;  
  
นฬคฺคี วิย โชตนฺตี, รตเนเหว สตฺตหิฯ  
</p>
  
<p>
‘‘คนฺธเตเลน ปูเรตฺวา, ทีปานุชฺชลยี ตหิํ;  
  
ปูชนตฺถาย  
มเหสิสฺส, สพฺพภูตานุกมฺปิโนฯ  
</p>
  
<p>
‘‘สตฺตสตสหสฺสานิ, ปุณฺณกุมฺภานิ การยิ;  
  
รตเนเหว ปุณฺณานิ, ปูชนตฺถาย มเหสิโนฯ  
</p>
  
<p>
‘‘มเชฺฌ อฎฺฐฎฺฐกุมฺภีนํ, อุสฺสิตา กญฺจนคฺฆิโย;  
  
อติโรจนฺติ วเณฺณน, สรเทว ทิวากโรฯ  
</p>
  
<p>
‘‘จตุทฺวาเรสุ โสภนฺติ, โตรณา รตนามยา;  
  
อุสฺสิตา ผลกา รมฺมา, โสภนฺติ รตนามยาฯ  
</p>
  
<p>
‘‘วิโรจนฺติ ปริกฺขิตฺตา, อวฎํสา สุนิมฺมิตา;  
  
อุสฺสิตานิ ปฎากานิ, รตนานิ วิโรจเรฯ  
</p>
  
<p>
‘‘สุรตฺตํ  
สุกตํ จิตฺตํ, เจติยํ รตนามยํ;  
  
อติโรจติ วเณฺณน, สสโญฺฌว ทิวากโรฯ  
</p>
  
<p>
‘‘ถูปสฺส เวทิโย ติโสฺส, หริตาเลน ปูรยิ;  
  
เอกํ มโนสิลาเยกํ, อญฺชเนน จ เอกิกํฯ  
</p>
  
<p>
‘‘ปูชํ เอตาทิสํ รมฺมํ, กาเรตฺวา วรวาทิโน;  
  
อทาสิ ทานํ สงฺฆสฺส, ยาวชีวํ ยถาพลํฯ  
</p>
  
<p>
‘‘สหาว เสฎฺฐินา เตน, ตานิ ปุญฺญานิ สพฺพโส;  
  
ยาวชีวํ กริตฺวาน, สหาว สุคติํ คตาฯ  
</p>
  
<p>
‘‘สมฺปตฺติโยนุโภตฺวาน, เทวเตฺต อถ มานุเส;  
  
ฉายา วิย สรีเรน, สห เตเนว สํสริํฯ  
</p>
  
<p>
‘‘เอกนวุติโต  
กเปฺป, วิปสฺสี นาม นายโก;  
  
อุปฺปชฺชิ จารุทสฺสโน, สพฺพธมฺมวิปสฺสโกฯ  
</p>
  
<p>
‘‘ตทายํ พนฺธุปติยํ, พฺราหฺมโณ สาธุสมฺมโต;  
  
อโฑฺฒ สโนฺต คุเณนาปิ, ธเนน จ สุทุคฺคโตฯ  
</p>
  
<p>
‘‘ตทาปิ ตสฺสาหํ อาสิํ, พฺราหฺมณี สมเจตสา;  
  
กทาจิ โส ทิชวโร, สงฺคเมสิ มหามุนิํฯ  
</p>
  
<p>
‘‘นิสินฺนํ  
ชนกายมฺหิ, เทเสนฺตํ อมตํ ปทํ;  
  
สุตฺวา ธมฺมํ ปมุทิโต, อทาสิ เอกสาฎกํฯ  
</p>
  
<p>
‘‘ฆรเมเกน วเตฺถน, คนฺตฺวาเนตํ ส มพฺรวิ;  
  
อนุโมท มหาปุญฺญํ, ทินฺนํ พุทฺธสฺส สาฎกํฯ  
</p>
  
<p>
‘‘ตทาหํ  
อญฺชลิํ กตฺวา, อนุโมทิํ สุปีณิตา;  
  
สุทิโนฺน สาฎโก สามิ, พุทฺธเสฎฺฐสฺส ตาทิโนฯ  
</p>
  
<p>
‘‘สุขิโต สชฺชิโต หุตฺวา, สํสรโนฺต ภวาภเว;  
  
พาราณสิปุเร รเมฺม, ราชา อาสิ มหีปติฯ  
</p>
  
<p>
‘‘ตทา ตสฺส มเหสีหํ, อิตฺถิคุมฺพสฺส อุตฺตมา;  
  
ตสฺสาติ ทยิตา อาสิํ, ปุพฺพเสฺนเหน ภตฺตุโนฯ  
</p>
  
<p>
‘‘ปิณฺฑาย วิจรเนฺต เต, อฎฺฐ ปเจฺจกนายเก;  
  
ทิสฺวา ปมุทิโต หุตฺวา, ทตฺวา ปิณฺฑํ มหารหํฯ  
</p>
  
<p>
‘‘ปุโน นิมนฺตยิตฺวาน, กตฺวา รตนมณฺฑปํ;  
  
กมฺมาเรหิ กตํ ปตฺตํ, โสวณฺณํ วต ตตฺตกํฯ  
</p>
  
<p>
‘‘สมาเนตฺวาน เต สเพฺพ, เตสํ ทานมทาสิ โส;  
  
โสณฺณาสเน ปวิฎฺฐานํ, ปสโนฺน เสหิ ปาณิภิฯ  
</p>
  
<p>
‘‘ตมฺปิ ทานํ สหาทาสิํ, กาสิราเชนหํ ตทา;  
  
ปุนาหํ พาราณสิยํ, ชาตา กาสิกคามเกฯ  
</p>
  
<p>
‘‘กุฎุมฺพิกกุเล ผีเต, สุขิโต โส สภาตุโก;  
  
เชฎฺฐสฺส ภาตุโน ชายา, อโหสิํ สุปติพฺพตาฯ  
</p>
  
<p>
‘‘ปเจฺจกพุทฺธํ  
ทิสฺวาน, กนิยสฺส มม ภตฺตุโน;  
  
ภาคนฺนํ ตสฺส ทตฺวาน, อาคเต ตมฺหิ ปาวทิํฯ  
</p>
  
<p>
‘‘นาภินนฺทิตฺถ โส ทานํ, ตโต ตสฺส อทาสหํ;  
  
อุขา อานิย ตํ อนฺนํ, ปุโน ตเสฺสว โส อทาฯ  
</p>
  
<p>
‘‘ตทนฺนํ  
ฉฑฺฑยิตฺวาน, ทุฎฺฐา พุทฺธสฺสหํ ตทา;  
  
ปตฺตํ กลลปุณฺณํ ตํ, อทาสิํ ตสฺส ตาทิโนฯ  
</p>
  
<p>
‘‘ทาเน  
จ คหเณ เจว, อปเจ ปทุเสปิ จ;  
  
สมจิตฺตมุขํ ทิสฺวา, ตทาหํ สํวิชิํ ภุสํฯ  
</p>
  
<p>
‘‘ปุโน ปตฺตํ คเหตฺวาน, โสธยิตฺวา สุคนฺธินา,  
  
ปสนฺนจิตฺตา ปูเรตฺวา, สฆตํ สกฺกรํ อทํฯ  
</p>
  
<p>
‘‘ยตฺถ ยตฺถูปปชฺชามิ, สุรูปา โหมิ ทานโต;  
  
พุทฺธสฺส อปกาเรน, ทุคฺคนฺธา วทเนน จฯ  
</p>
  
<p>
‘‘ปุน กสฺสปวีรสฺส, นิธายนฺตมฺหิ เจติเย;  
  
โสวณฺณํ อิฎฺฐกํ วรํ, อทาสิํ มุทิตา อหํฯ  
</p>
  
<p>
‘‘จตุชฺชาเตน คเนฺธน, นิจยิตฺวา ตมิฎฺฐกํ;  
  
มุตฺตา ทุคฺคนฺธโทสมฺหา, สพฺพงฺคสุสมาคตาฯ  
</p>
  
<p>
‘‘สตฺต ปาติสหสฺสานิ, รตเนเหว สตฺตหิ;  
  
กาเรตฺวา ฆตปูรานิ, วฎฺฎีนิ จ สหสฺสโสฯ  
</p>
  
<p>
‘‘ปกฺขิปิตฺวา ปทีเปตฺวา, ฐปยิํ สตฺตปนฺติโย;  
  
ปูชนตฺถํ โลกนาถสฺส, วิปฺปสเนฺนน เจตสาฯ  
</p>
  
<p>
‘‘ตทาปิ ตมฺหิ ปุญฺญมฺหิ, ภาคินียิ วิเสสโต;  
  
ปุน กาสีสุ สญฺชาโต, สุมิตฺตา อิติ วิสฺสุโตฯ  
</p>
  
<p>
‘‘ตสฺสาหํ ภริยา อาสิํ, สุขิตา สชฺชิตา ปิยา;  
  
ตทา ปเจฺจกมุนิโน, อทาสิํ ฆนเวฐนํฯ  
</p>
  
<p>
‘‘ตสฺสาปิ  
ภาคินี อาสิํ, โมทิตฺวา ทานมุตฺตมํ;  
  
ปุนาปิ กาสิรฎฺฐมฺหิ, ชาโต โกลิยชาติยาฯ  
</p>
  
<p>
‘‘ตทา  
โกลิยปุตฺตานํ, สเตหิ สห ปญฺจหิ;  
  
ปญฺจ ปเจฺจกพุทฺธานํ, สตานิ สมุปฎฺฐหิฯ  
</p>
  
<p>
‘‘เตมาสํ ตปฺปยิตฺวาน, อทาสิ จ ติจีวเร;  
  
ชายา ตสฺส ตทา อาสิํ, ปุญฺญกมฺมปถานุคาฯ  
</p>
  
<p>
‘‘ตโต จุโต อหุ ราชา, นโนฺท นาม มหายโส;  
  
ตสฺสาปิ มเหสี อาสิํ, สพฺพกามสมิทฺธินีฯ  
</p>
  
<p>
‘‘ตทา  
ราชา ภวิตฺวาน, พฺรหฺมทโตฺต มหีปติ;  
  
ปทุมวตีปุตฺตานํ, ปเจฺจกมุนินํ ตทาฯ  
</p>
  
<p>
‘‘สตานิ ปญฺจนูนานิ, ยาวชีวํ อุปฎฺฐหิํ;  
  
ราชุยฺยาเน นิวาเสตฺวา, นิพฺพุตานิ จ ปูชยิํฯ  
</p>
  
<p>
‘‘เจติยานิ จ กาเรตฺวา, ปพฺพชิตฺวา อุโภ มยํ;  
  
ภาเวตฺวา อปฺปมญฺญาโย, พฺรหฺมโลกํ อคมฺหเสฯ  
</p>
  
<p>
‘‘ตโต จุโต มหาติเตฺถ, สุชาโต ปิปฺผลายโน;  
  
มาตา สุมนเทวีติ, โกสิโคโตฺต ทิโช ปิตาฯ  
</p>
  
<p>
‘‘อหํ มเทฺท ชนปเท, สากลาย ปุรุตฺตเม;  
  
กปฺปิลสฺส ทิชสฺสาสิํ, ธีตา มาตา สุจีมติฯ  
</p>
  
<p>
‘‘ฆรกญฺจนพิเมฺพน, นิมฺมินิตฺวาน มํ ปิตา;  
  
อทา กสฺสปธีรสฺส, กาเมหิ วชฺชิตสฺสมํฯ  
</p>
  
<p>
‘‘กทาจิ  
โส การุณิโก, คนฺตฺวา กมฺมนฺตเปกฺขโก;  
  
กากาทิเกหิ ขชฺชเนฺต, ปาเณ ทิสฺวาน สํวิชิฯ  
</p>
  
<p>
‘‘ฆเรวาหํ ติเล ชาเต, ทิสฺวานาตปตาปเน;  
  
กิมี กาเกหิ ขชฺชเนฺต, สํเวคมลภิํ ตทาฯ  
</p>
  
<p>
‘‘ตทา โส ปพฺพชี ธีโร, อหํ ตมนุปพฺพชิํ;  
  
ปญฺจ วสฺสานิ นิวสิํ, ปริพฺพาชวเต อหํฯ  
</p>
  
<p>
‘‘ยทา ปพฺพชิตา อาสิ, โคตมี ชินโปสิกา;  
  
ตทาหํ ตมุปคนฺตฺวา, พุเทฺธน อนุสาสิตาฯ  
</p>
  
<p>
‘‘น  
จิเรเนว กาเลน, อรหตฺตมปาปุณิํ;  
  
อโห กลฺยาณมิตฺตตฺตํ, กสฺสปสฺส สิรีมโตฯ  
</p>
  
<p>
‘‘สุโต พุทฺธสฺส ทายาโท, กสฺสโป สุสมาหิโต;  
  
ปุเพฺพนิวาสํ โย เวทิ, สคฺคาปายญฺจ ปสฺสติฯ  
</p>
  
<p>
‘‘อโถ ชาติกฺขยํ ปโตฺต, อภิญฺญาโวสิโต มุนิ;  
  
เอตาหิ ตีหิ วิชฺชาหิ, เตวิโชฺช โหติ พฺราหฺมโณฯ  
</p>
  
<p>
‘‘ตเถว ภทฺทากาปิลานี, เตวิชฺชา มจฺจุหายินี;  
  
ธาเรติ อนฺติมํ เทหํ, ชิตฺวา มารํ สวาหนํฯ  
</p>
  
<p>
‘‘ทิสฺวา  
อาทีนวํ โลเก, อุโภ ปพฺพชิตา มยํ;  
  
ตฺยมฺห ขีณาสวา ทนฺตา, สีติภูตามฺห นิพฺพุตาฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ (อป. เถรี ๒.๓.๒๔๔-๓๑๓);  
  
<p>อรหตฺตํ  ปน ปตฺวา ปุเพฺพนิวาสญาเณ จิณฺณวสี อโหสิฯ ตตฺถ สาติสยํ กตาธิการตฺตา อปรภาเค ตํ สตฺถา เชตวเน อริยคณมเชฺฌ นิสิโนฺน ภิกฺขุนิโย ปฎิปาฎิยา ฐานนฺตเรสุ ฐเปโนฺต ปุเพฺพนิวาสํ อนุสฺสรนฺตีนํ อคฺคฎฺฐาเน ฐเปสิฯ สา เอกทิวสํ มหากสฺสปเตฺถรสฺส คุณาภิตฺถวนปุพฺพกํ อตฺตโน กตกิจฺจตาทิวิภาวนมุเขน อุทานํ อุทาเนนฺตี –</p>


<ol>
<li>
‘‘ปุโตฺต พุทฺธสฺส ทายาโท, กสฺสโป สุสมาหิโต;  
  
ปุเพฺพนิวาสํ โยเวทิ, สคฺคาปายญฺจ ปสฺสติฯ  
</li>
  
<li>
‘‘อโถ ชาติกฺขยํ ปโตฺต, อภิญฺญาโวสิโต มุนิ;  
  
เอตาหิ ตีหิ วิชฺชาหิ, เตวิโชฺช โหติ พฺราหฺมโณฯ  
</li>
  
<li>
‘‘ตเถว ภทฺทากาปิลานี, เตวิชฺชา มจฺจุหายินี;  
  
ธาเรติ อนฺติมํ เทหํ, เชตฺวา มารํ สวาหนํฯ  
</li>
  
<li>
‘‘ทิสฺวา อาทีนวํ โลเก, อุโภ ปพฺพชิตา มยํ;  
  
ตฺยมฺห ขีณาสวา ทนฺตา, สีติภูตามฺห นิพฺพุตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ  ติ พุทฺธานุพุทฺธภาวโต สมฺมาสมฺพุทฺธสฺส อนุชาตสุโต ตโต เอว ตสฺส ทายภูตสฺส นวโลกุตฺตรธมฺมสฺส อาทาเนน ทายาโท กสฺสโป โลกิยโลกุตฺตเรหิ สมาธีหิ สุฎฺฐุ สมาหิตจิตฺตตาย ติ โย มหากสฺสปเตฺถโร ปุเพฺพนิวาสํ อตฺตโน ปเรสญฺจ นิวุตฺถกฺขนฺธสนฺตานํ ปุเพฺพนิวาสานุสฺสติญาเณน ปากฎํ กตฺวา อเวทิ อญฺญาสิ ปฎิวิชฺฌิฯ ติ ฉพฺพีสติเทวโลกเภทํ สคฺคํ จตุพฺพิธํ อปายญฺจ ทิพฺพจกฺขุนา หตฺถตเล อามลกํ วิย ปสฺสติฯ</p>


<p>ติ ตโต ปรํ ชาติกฺขยสงฺขาตํ อรหตฺตํ ปโตฺตฯ  อภิวิสิเฎฺฐน ญาเณน อภิเญฺญยฺยํ ธมฺมํ อภิชานิตฺวา ปริเญฺญยฺยํ ปริชานิตฺวา , ปหาตพฺพํ ปหาย , สจฺฉิกาตพฺพํ สจฺฉิกตฺวา  นิฎฺฐํ ปโตฺต กตกิโจฺจฯ อาสวกฺขยปญฺญาสงฺขาตํ โมนํ ปตฺตตฺตา ฯ</p>


<p>ติ ยถา มหากสฺสโป เอตาหิ ยถาวุตฺตาหิ ตีหิ วิชฺชาหิ เตวิโชฺช มจฺจุหายี จ, ตเถว ภทฺทากาปิลานี เตวิชฺชา มจฺจุหายินีติฯ ตโต เอว นฺติ อตฺตานเมว ปรํ วิย กตฺวา ทเสฺสติฯ</p>


<p>อิทานิ ยถา เถรสฺส ปฎิปตฺติ อาทิมชฺฌปริโยสานกลฺยาณา, เอวํ มมปีติ ทเสฺสนฺตี นฺติ โอสานคาถมาหฯ ตตฺถ ติ เต มยํ มหากสฺสปเตฺถโร อหญฺจ อุตฺตเมน ทเมน ทนฺตา สพฺพโส ขีณาสวา จ อมฺหฯ ติ ตโต เอว กิเลสปริฬาหาภาวโต สีติภูตา สอุปาทิเสสาย นิพฺพานธาตุยา นิพฺพุตา จ อมฺห ภวามาติ อโตฺถฯ</p>

</p>

</p>





