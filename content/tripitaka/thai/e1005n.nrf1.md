<h1>สุชนกโณฺฑ</h1>
<ol>
<li>
สพฺภิเรว สมาเสถ,  
  
สพฺภิ กุเพฺพถ สนฺถวํ;  
  
สตํ สทฺธมฺมมญฺญาย,  
  
เสโยฺย โหติ น ปาปิโยฯ  
</li>
  
<li>
จช ทุชฺชน สํสคฺคํ,  
  
ภช สาธุ สมาคมํ;  
  
กร ปุญฺญมโหรตฺติํ,  
  
สร นิจฺจมนิจฺจตํฯ  
</li>
  
<li>
ยถา  
อุทุมฺพรปกฺกา,  
  
พหิรตฺตกเมวจ;  
  
อโนฺต กิมีหิ สมฺปุณฺณา,  
  
เอวํ ทุชฺชนหทฺทยาฯ  
</li>
  
<li>
ยถาปิ ปนสาปกฺกา,  
  
พหิ กณฺฑกเมว จ;  
  
อโนฺต อมตสมฺปนฺนา,  
  
เอวํ สุชนหทยาฯ  
</li>
  
<li>
สุโกฺขปิ จนฺทนตรุ น ชหาติ คนฺธํ,  
  
นาโค คโต นรมุเข น ชหาติ ลีฬํ;  
  
ยนฺตาคโต มธุรสํ น ชหาติ อุจฺฉุ,  
  
ทุโกฺขปิ ปณฺฑิตชโน น ชหาติ ธมฺมํฯ  
</li>
  
<li>
สีโห นาม ชิฆจฺฉาปิ,  
  
ปณฺณาทีนิ น ขาทติ;  
  
สีโห นาม กิโสจาปิ,  
  
นาคมํสํ น ขาทติฯ  
</li>
  
<li>
กุล-ชาโต กุล-ปุโตฺต,  
  
กุล-วํส-สุรกฺขโต;  
  
อตฺตนา ทุกฺข-ปโตฺตปิ,  
  
หีน-กมฺมํ น การเยฯ  
</li>
  
<li>
จนฺทนํ  
สีตลํ โลเก,  
  
ตโต จนฺทํว สีตลํ;  
  
จนฺท-จนฺทนสีตมฺหา,  
  
สาธุ วากฺยํ สุภาสิตํฯ  
</li>
  
<li>
อุเทยฺย ภาณุ ปจฺฉิเม,  
  
เมรุราชา นเมยฺยปิ;  
  
สีตลา นรกคฺคิปิ,  
  
ปพฺพตเคฺค จ อุปฺปลํฯ  
  
วิกเส น วิปรีตํ,  
  
สาธุวายฺยํ กุทาจนํฯ  
</li>
  
<li>
สุขา รุกฺขสฺส ฉายาว,  
  
ตโต ญาติ มาตา ปิตุ;  
  
ตโต อาจริโย รโญฺญ,  
  
ตโต พุทฺธสฺสเนกธาฯ  
</li>
  
<li>
ภมรา ปุปฺผมิจฺฉนฺติ,  
  
คุณมิจฺฉนฺติ สุชนา;  
  
มกฺขิกา ปูติมิจฺฉนฺติ,  
  
โทสมิจฺฉนฺติ ทุชฺชนาฯ  
</li>
  
<li>
มาตาหีนสฺส ทุพฺภาสา,  
  
ปิตาหีนสฺส ทุกฺริยา;  
  
อุโภ  
มาตา ปิตา หีนา,  
  
ทุพฺภสาจ ทุกีริยาฯ  
</li>
  
<li>
มาตา เสฎฺฐสฺส สุภาสา,  
  
ปิตา เสฎฺฐสฺส สุกฺริยา;  
  
อุโภ มาตา ปิตา เสฎฺฐา,  
  
สุภาสาจ สุกีริยาฯ  
</li>
  
<li>
สงฺคาเม สูร-มิจฺฉนฺติ,  
  
มนฺตีสุ อกูตูหลํ;  
  
ปิยญฺจ อนฺนปาเนสุ,  
  
อเตฺถ ชาเต จ ปณฺฑิตํฯ  
</li>
  
<li>
สุนโข สุนขํ ทิสฺวา,  
  
ทนฺตํ ทเสฺสติ หิํสิตุํ;  
  
ทุชฺชโน สุชนํ ทิสฺวา,  
  
โรสยํ หิํสมิจฺฉติฯ  
</li>
  
<li>
มา จ เวเคน กิจฺจานิ,  
  
กโรสิ การาเปสิ วา;  
  
สหสา การิตํ กมฺมํ,  
  
มโนฺท ปจฺฉานุตปฺปติฯ  
</li>
  
<li>
โกธํ วิหิตฺวา น กทาจินโสเจ,  
  
มกฺขปฺปหานํ อิสโย อวณฺณยุํ;  
  
สเพฺพส  
ผารุส-วจํ ขเมถ,  
  
เอตํ ขนฺติํ อุตฺตมมาหุ สโนฺตฯ  
</li>
  
<li>
ทุโกฺข นิวาโส สมฺพาเธ,  
  
ฐาเน อสุจิสงฺกเต;  
  
ตโต อริมฺหิ อปฺปิเย,  
  
ตโตปิ อกตญฺญุนาฯ  
</li>
  
<li>
โอวาเทยฺยานุสาเสยฺย,  
  
คาปกา จ นิวารเย;  
  
สตญฺหิ โส ปิโย โหติ,  
  
อสตํ โหติ อปฺปิโยฯ  
</li>
  
<li>
อุตฺตมตฺตนิวาเตน,  
  
สูรํ เภเทน นิชฺชเย;  
  
นีจํ อปฺปก ทาเนน,  
  
วีริเยน สมํ ชเยฯ  
</li>
  
<li>
น วิสํ วิสมิจฺจาหุ,  
  
ธนํ สงฺฆสฺส อุจฺจเต;  
  
วิสํ เอกํว หนติ,  
  
สพฺพํ สงฺฆสฺส สนฺตกํฯ  
</li>
  
<li>
ชวเน ภทฺรํ ชานนฺติ,  
  
พลิทฺทญฺจ วาเหนา;  
  
ทุเหน  
เธนุํ ชานนฺติ,  
  
ภาสมาเนน ปณฺฑิตํฯ  
</li>
  
<li>
ธนมปฺปมฺปิ สาธูนํ,  
  
กูเป วาริว นิสฺสโย;  
  
พหุํ อปิ อสาธูนํ,  
  
นจ วารีว อณฺณเวฯ  
</li>
  
<li>
นโชฺช ปิวนฺติ โน อาปํ,  
  
รุกฺขา ขาทนฺติ โน ผลํ;  
  
วสฺสนฺติ กฺวจิ โน เมฆา,  
  
ปรตฺถาย สตํ ธนํฯ  
</li>
  
<li>
อปเตฺถยฺยํ น ปเตฺถยฺย,  
  
อ จิเนฺตยฺยํ น จินฺตเย;  
  
ธมฺมเมว สุจิเนฺตยฺย,  
  
กาลํ โมฆํ น อจฺจเยฯ  
</li>
  
<li>
อจินฺติตมฺปิ ภวติ,  
  
จินฺติตมฺปิ วินสฺสติ;  
  
น หิ จินฺตามยา โภคา,  
  
อิตฺถิยา ปุริสสฺสวาฯ  
</li>
  
<li>
อสนฺตสฺส ปิโย โหติ,  
  
สเนฺต น กุรุเต ปิยํ;  
  
อสตํ  
ธมฺมํ โรเจติ,  
  
ตํ ปราภวโต มุขํฯ  
</li>
  
สุชนกโณฺฑ นิฎฺฐิโตฯ  
</li>
  
  
  
  
  