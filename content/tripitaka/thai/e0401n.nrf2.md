<h1>๓. ปกิณฺณกสงฺคหอนุทีปนา</h1>
<p> ปกิณฺณกสงฺคเห ฯ อุภินฺนํ จิตฺต เจตสิกานํฯ ‘‘เตปญฺญาสา’’ติ เตปญฺญาสวิธาฯ ‘‘ภาโว’’ติ วิชฺชมานกิริยาฯ โย ลกฺขณ รสาทีสุ ลกฺขณนฺติ วุจฺจติฯ เตนาห ‘‘ธมฺมานํ’’ติอาทิํฯ ปวโตฺตติ ปาฐเสส ปทํฯ เอเตน ‘เวทนา เภเทน จิตฺตเจตสิกานํ สงฺคโห’ติอาทีสุปิ เวทนา เภเทน ปวโตฺต จิตฺตเจตสิกานํ สงฺคโหติอาทินา สมฺพนฺธํ ทเสฺสติฯ ‘‘วจนโตฺถ ทสฺสิโต’’ติ, กถํ ทสฺสิโตติ อาห ‘‘เวทนา เภเทน จิตฺตเจตสิกานํ สงฺคโห’’ติอาทิฯ ‘‘เตสํ ทานิ ยถารหํ’’ติ เอตฺถ ‘‘เตสํ’’ติ จิตฺตเจตสิกานํ, สงฺคโห นามาติ สมฺพโนฺธฯ เอเตน อยํ สงฺคโห จิตฺต เจตสิกานํ เอว สงฺคโหติ สิทฺธํ โหติฯ เวทนา เหตุโตฯ ลฯ ลมฺพณวตฺถุโต สงฺคโห นามาติ สมฺพโนฺธฯ เอเตน อุปริ เวทนา สงฺคโหติอาทีสุ เวทนาโต สงฺคโห เวทนา สงฺคโหฯ ลฯ วตฺถุโต สงฺคโห วตฺถุ สงฺคโหติ สิทฺธํ โหติ, เวทนาโตติอาทีสุ จ เวทนา เภทโตติอาทิ อตฺถโต สิทฺธํ โหติฯ เอวํ ฉนฺนํ ปกิณฺณกสงฺคหานํ วจนโตฺถ ทสฺสิโตฯ เตนาห ‘‘เวทนา เภเทนา’’ติอาทิํฯ อาทินา ทสฺสิโตติ สมฺพโนฺธฯ ‘‘สงฺคโห นาม นิยฺยเต’’ติ วุตฺตตฺตา ‘‘นีโต นาม อตฺถี’’ติ วุตฺตํฯ ‘‘นิยฺยเต’’ติ จ ปวตฺตียเตติ อโตฺถฯ นนุ เตสํ ‘‘สงฺคโห นาม นิยฺยเต’’ติ วุตฺตตฺตา ทฺวีหิ จิตฺต เจตสิเกหิ เอว อยํ สงฺคโห เนตโพฺพติฯ นฯ จิเตฺตน นีเต เจตสิเกหิ วิสุํ เนตพฺพ กิจฺจสฺส อภาวโตติ ทเสฺสตุํ ‘‘จิเตฺต ปน สิเทฺธ’’ติอาทิ วุตฺตํฯ</p>


<p> เวทนา สงฺคเหฯ เวทนา เภทํ นิสฺสาย อิมสฺส สงฺคหสฺส ปวตฺตตฺตา ‘‘นิสฺสย ธมฺม ปริคฺคหตฺถ’’นฺติ วุตฺตํฯ ‘‘สํยุตฺตเก’’ติ เวทนา สํยุตฺตเกฯ ‘‘อารมฺมณํ อนุโภนฺตี’’ติ อารมฺมณ รสํ อนุโภนฺติฯ ‘‘เต’’ติ เตชนาฯ ‘‘ตํ’’ติ ตํ อารมฺมณํฯ ‘‘สาตโต’’ติ สุขาการโตฯ ‘‘อสฺสาตโต’’ติ ทุกฺขา การโต ฯ ตโต อโญฺญปกาโร นตฺถิ, ตสฺมา เวทนา อนุภวน ลกฺขเณน ติวิธา เอว โหตีติ โยชนาฯ ‘‘เทฺว’’ติ เทฺว เวทนาโยฯ อุเปกฺขํ สุเข สงฺคเหตฺวา สุขทุกฺขวเสน วา เทฺว เวทนา วุตฺตาติ โยชนาฯ ‘‘สนฺตสฺมิํ เอสา ปณีเต สุเข’’ติ ฌานสมฺปยุตฺตํ อทุกฺขม สุขํ สนฺธาย วุตฺตํฯ ปญฺจ เภทาทีสุ วิตฺถาโร เวทนา สํยุเตฺต คเหตโพฺพฯ เวทยิตนฺติ จ เวทนาติ จ อตฺถโต เอกํฯ ‘‘สพฺพํ ตํ ทุกฺขสฺมิํ’’ติ สพฺพํ ตํ เวทยิตํ ทุกฺขสฺมิํ เอว ปวิฎฺฐํ โหติฯ สงฺขาร ทุกฺขตํ อานนฺท มยา สนฺธาย ภาสิตํ สงฺขาร วิปริณามตญฺจ, ยํ กิญฺจิ เวทยิตํ, สพฺพํ ตํ ทุกฺขสฺมิํติ ปาฬิฯ ‘‘อินฺทฺริยเภทวเสนา’’ติ โสมนสฺส สหคตํ, อุเปกฺขาสหคตํ, โทมนสฺส สหคตํ, สุขสหคตํ, ทุกฺข สหคตนฺติ เอวํ อินฺทฺริย เภทวเสนฯ ‘‘เยสุ ธเมฺมสู’’ติ สมฺปยุตฺต ธเมฺมสุฯ ‘‘เตสํ’’ติ สมฺปยุตฺต ธมฺมานํฯ ตตฺถ สุขสมฺปยุตฺตา ธมฺมา กายิก สุข สมฺปยุตฺต เจตสิก สุข สมฺปยุตฺต วเสน ทุวิธาฯ เอวํ อิสฺสรฎฺฐานภูตานํ สมฺปยุตฺต ธมฺมานํ ทุวิธตฺตา อนุภวน เภเท ตีสุ เวทนาสุ เอกํ สุข เวทนํ ทฺวิธา ภินฺทิตฺวา สุขินฺทฺริยํ โสมนสฺสินฺทฺริยนฺติ วุตฺตํฯ ทุกฺขสมฺปยุตฺต ธเมฺมสุปิ เอเสวนโยฯ ‘‘อปิ จา’’ติ กิญฺจิ วตฺตพฺพํ อตฺถีติ อโตฺถฯ ‘‘เตปี’’ติ อุเปกฺขา สมฺปยุตฺตาปิ ธมฺมาฯ จกฺขาทิ ปสาทกายา นาม จกฺขุ โสต ฆาน ชิวฺหา ปสาทกายาฯ เตสุ นิสฺสิตา นาม จกฺขุ วิญฺญาณ จิตฺตุปฺปาทาทโยฯ ‘‘สพฺภาวา’’ติ สนฺตภาวโต สํวิชฺชมาน ภาวโต ทุวิธา โหนฺตีติ โยชนาฯ ‘‘เอก รสตฺตา’’ติ มชฺฌตฺตภาเวน เอกรสตฺตาฯ ‘‘อิตรานี’’ติ โสมนสฺส โทมนสฺส อุเปกฺขินฺทฺริยานิฯ เสสเมตฺถ สุวิเญฺญยฺยํฯ</p>


<p> เหตุสงฺคเหฯ ‘‘สุปฺปติฎฺฐิตภาวสาธนํ’’ติ สุฎฺฐุ ปติฎฺฐหนฺตีติ สุปฺปติฎฺฐิตาฯ สุปฺปติฎฺฐิต ภาวสาธนํ เหตุ กิจฺจํ นามาติ โยชนาฯ ‘‘อิเมปิ ธมฺมา’’ติ อิเมปิ ฉ เหตุ ธมฺมาฯ ‘‘ตตฺถา’’ติ เตสุ อารมฺมเณสุ, สาเธนฺติฯ ตสฺมา สุปฺปติฎฺฐิต ภาวสาธนํ เหตุกิจฺจํ นามาติ วุตฺตํฯ ‘‘อปเร ปนา’’ติ ปฎฺฐานฎฺฐ กถายํ  อาคโต เรวตเตฺถร วาโทฯ ‘‘ธมฺมานํ กุสลาทิ ภาวสาธนํ’’ติ สหชาตธมฺมานํ กุสลภาวสาธนํ อกุสลภาวสาธนํ อพฺยากตภาวสาธนํฯ ‘‘เอวํ สเนฺต’’ติอาทิ ตํ วาทํ ปฎิกฺขิปนฺตานํ ปฎิเกฺขปวจนํฯ ‘‘เยส’’นฺติ โมหมูล จิตฺต ทฺวเย โมโห จ อเหตุก จิตฺตุปฺปาท รูป นิพฺพานานิ จฯ ‘‘น สมฺปเชฺชยฺยา’’ติ สหชาต เหตุโน อภาวา ตสฺส โมหสฺส อกุสล ภาโว, อิตเร สญฺจ อพฺยากต ภาโว น สมฺปเชฺชยฺยฯ อิทํ วุตฺตํ โหติฯ เหตุ นาม สหชาต ธมฺมานํ กุสลาทิภาวํ สาเธตีติ วุตฺตํฯ เอวํ สติ, โส โมโห สมฺปยุตฺต ธมฺมานํ อกุสล ภาวํ สาเธยฺยฯ อตฺตโน ปน อกุสล ภาวํ สาเธโนฺต สหชาโต อโญฺญ เหตุ นตฺถิฯ ตสฺมา ตสฺส อกุสลภาโว น สมฺปเชฺชยฺยฯ ตถา อเหตุก จิตฺตุปฺปาท รูป นิพฺพานานญฺจ อพฺยากตภาวํ สาเธโนฺต โกจิ สหชาโต เหตุ นาม นตฺถีติ เตสมฺปิ อพฺยากต ภาโว น สมฺปเชฺชยฺยฯ น จ น สมฺปชฺชติฯ ตสฺมา โส เถรวาโท น ยุโตฺตติฯ เอตฺถ สิยาฯ โสจ โมโห อตฺตโน ธมฺมตาย อกุสโล โหติฯ ตานิ จ อเหตุก จิตฺตุปฺปาทรูป นิพฺพานานิ อตฺตโน ธมฺมตาย อพฺยากตานิ โหนฺตีติฯ เอวํ สเนฺต, ยถา เต ธมฺมาฯ ตถา อเญฺญปิ ธมฺมา อตฺตโน ธมฺมตาย เอว กุสลา กุสลา พฺยากตา ภวิสฺสนฺติฯ น เจตฺถ การณํ อตฺถิ, เยนการเณน เต เอว ธมฺมา อตฺตโน ธมฺมตาย อกุสลา พฺยากตา โหนฺติฯ อเญฺญ ปน ธมฺมา อตฺตโน ธมฺมตาย กุสลา กุสลา พฺยากตา น โหนฺติ, เหตูหิ เอว โหนฺตีติฯ ตสฺมา เตสํ สเพฺพสมฺปิ กุสลาทิ ภาวตฺถาย เหตูหิ ปโยชนํ นตฺถิฯ ตสฺมา โส เถรวาโท น ยุโตฺต เยวาติฯ น เกวลญฺจ ตสฺมิํ เถรวาเท เอตฺตโก โทโส อตฺถิฯ อถ โข อโญฺญปิ โทโส อตฺถีติ ทเสฺสตุํ ‘‘ยานิ จา’’ติอาทิมาหฯ ตตฺถายํ อธิปฺปาโยฯ สเจ ธมฺมานํ กุสลาทิ ภาโว สหชาต เหตุปฺปฎิพโทฺธ สิยาฯ เอวํ สติ, เหตุ ปจฺจเย กุสล เหตุโต ลทฺธ ปจฺจยานิ รูปานิ กุสลานิ ภเวยฺยุํฯ อกุสล เหตุโต ลทฺธ ปจฺจยานิ รูปานิ อกุสลานิ ภเวยฺยุํ ฯ น จ ภวนฺติฯ ตสฺมา โส วาโท อยุโตฺต เยวาติฯ อิทานิ ปุน ตํ เถรวาทํ ปคฺคเหตุํ ‘‘ยถาปนา’’ติอาทิมาหฯ ‘‘ธเมฺมสู’’ติ จตุสฺสจฺจ ธเมฺมสุฯ มุยฺหนกิริยา นาม อนฺธการ กิริยาฯ ธมฺมจฺฉโนฺท นาม ทานํ ทาตุกาโม, สีลํ ปูเรตุกาโม, ภาวนํ ภาเวตุกาโม อิจฺจาทินา ปวโตฺต ฉโนฺทฯ ‘‘อกฺขนฺตี’’ติ อกฺขมนํ, อโรจนํ, อมนาโปฯ ปาป ธมฺม ปาปา รมฺมณ วิโรโธ นาม กามราคฎฺฐานีเยหิ สตฺตวิธ เมถุน ธมฺมาทีหิ ปาป ธเมฺมหิ เจว ปญฺจกามคุณา รมฺมเณ หิ จ จิตฺตสฺส วิโรโธ, เชคุโจฺฉ ปฎิกูโลฯ มุยฺหนกิริยา ปน เอกนฺต อกุสล ชาติกา เอว โหติฯ เอตฺตาวตา โมหมูล จิตฺต ทฺวเย โมโห อตฺตโน ธมฺมตาย อกุสโล โหตีติ อิมมตฺถํ ปติฎฺฐาเปติฯ ‘‘เอวํ สเนฺต’’ติอาทิกํ ตตฺถ โทสาโรปนํ วิธมติฯ อิทานิ อเหตุก จิตฺตุปฺปาท รูป นิพฺพานานิ อตฺตโน ธมฺมตาย อพฺยากตานิ โหนฺตีติ อิมมตฺถํ ปติฎฺฐาเปตุํ ‘‘โยจ ธโมฺม’’ติอาทิมาหฯ ‘‘เอตฺตกเมวา’’ติ อญฺญํ ทุกฺกร การณํ นตฺถีติ อธิปฺปาโยฯ ‘‘อเหตุก จิตฺตานํ’’ติ อเหตุก จิตฺตุปฺปาทานํฯ อตฺตโน ธมฺมตาย เอว สิโทฺธฯ เอตฺตาวตา-อเหตุกฯ ลฯ นิพฺพานานิ อตฺตโน ธมฺมตาย อพฺยากตานิ โหนฺตี-ติ อิมมตฺถํ ปติฎฺฐาเปติฯ ‘‘เอวํ สเนฺต’’ติอาทิ ตตฺถ โทสาโรปนํ อปเนติฯ อิทานิ สโพฺพปิ โมโห อตฺตโน ธมฺมตาย อกุสล ภาเวฐตฺวา อเญฺญสํ อิจฺฉา นาม อตฺถิ, อกฺขนฺติ นาม อตฺถีติ เอวํ วุตฺตานํ อิจฺฉา อกฺขนฺติ ธมฺมานมฺปิ อกุสล ภาวํ สาเธตีติ ทเสฺสตุํ ‘‘ตตฺถ โมโห’’ติอาทิมาหฯ ‘‘มุยฺหน นิสฺสนฺทานิ เอวา’’ติ มุยฺหนกิริยาย นิสฺสนฺทปฺผลานิ เอวฯ น เกวลํ โส โลภาทีนํ อกุสลภาวํ สาเธติ, อถ โข อโลภาทีนมฺปิ กุสลภาวํ โส เอว สาเธตีติ ทเสฺสตุํ ‘‘อโลภาทีนญฺจา’’ติอาทิ วุตฺตํฯ ‘‘อวิชฺชานุสเยน สเหว สิโทฺธ’’ติ ตานิ สตฺตสนฺตาเน อวิชฺชานุสเย อปฺปหีเน กุสลานิ โหนฺติฯ ปหีเน กิริยานิ โหนฺตีติ อธิปฺปาโยฯ อิทานิ โลภ โทสานํ อโลภาทีนญฺจ เหตุ กิจฺจํ ทเสฺสตุํ ‘‘ตานิ ปน โลภาทีนี’’ติอาทิ วุตฺตํฯ รชฺชน ทุสฺสนานํ นิสฺสนฺทานิ รชฺชนาทินิสฺสนฺทานิฯ ‘‘ทิฎฺฐิ มานาทีนี’’ติ  ทิฎฺฐิ มาน อิสฺสา มจฺฉริยาทีนิฯ อรชฺชน อทุสฺสน อมุยฺหนานํ นิสฺสนฺทานิ อรชฺชนาทิ นิสฺสนฺทานิฯ ‘‘สทฺธาทีนี’’ติ สทฺธา สติ หิริ โอตฺตปฺปาทีนิฯ ‘‘เหตุมุเขนปี’’ติ อเหตุก จิตฺตุปฺปาท รูป นิพฺพานานํ อพฺยากตภาโว อตฺตโน ธมฺมตาย สิโทฺธติ วุโตฺตฯ สเหตุก วิปาก กฺริยานํ อพฺยากต ภาโว ปน อตฺตโน ธมฺมตาย สิโทฺธติปิ สหชาต เหตูนํ เหตุ กิเจฺจน สิโทฺธติปิ วตฺตุํ วฎฺฎตีติ อธิปฺปาโยฯ วิภาว นิปาเฐฯ ‘‘มคฺคิตโพฺพ’’ติ คเวสิตโพฺพฯ อถ เตสํ กุสลาทิ ภาโว เสสสมฺปยุตฺต เหตุปฺปฎิ พโทฺธ สิยาติ โยชนาฯ ‘‘อปฺปฎิ พโทฺธ’’ติ เหตุนา อปฺปฎิ พโทฺธฯ ‘‘กุสลาทิภาโว’’ติ กุสลาทิภาโว สิยาฯ ‘‘โส’’ติ กุสลาทิภาโวฯ ‘‘อเหตุกานํ’’ติ อเหตุก จิตฺตุปฺปาท รูป นิพฺพานานํฯ อิทานิ ‘ยานิ จ ลทฺธเหตุ ปจฺจยานี’ติอาทิ วจนํ ปฎิกฺขิปโนฺต ‘‘ยถาจา’’ติอาทิมาหฯ ‘‘รูปารูป ธเมฺมสู’’ติ นิทฺธารเณ ภุมฺม วจนํฯ ‘‘อรูป ธเมฺมสุ เอวา’’ติ นิทฺธารณียํฯ น รูป ธเมฺมสุ ผรนฺติฯ เอวํ สติ, กสฺมา เต รูป ธมฺมา ฌานปจฺจยุปฺปเนฺนสุ วุตฺตาติ อาห ‘‘เต ปนา’’ติอาทิํฯ เสสเมตฺถ สุวิเญฺญยฺยํฯ ‘‘ตํ ปน เตสํ’’ติ เตสํ หํสาทีนํ ตํ วณฺณวิเสสํฯ ‘‘โยนิโย’’ติ มาตาปิตุ ชาติโยฯ ‘‘อพฺยากตานํ ปนาติ สพฺพํ’’ติ อพฺยากตานํ ปน อพฺยากตภาโว นิรนุสย สนฺตานปฺปฎิ พโทฺธ, กมฺมปฺปฎิ พโทฺธ, อวิปากภาวปฺปฎิ พโทฺธ จาติ ทฎฺฐพฺพนฺติ อิทํ สพฺพํฯ ‘‘วุตฺต ปเกฺขปตติ เยวา’’ติ ตสฺมิํ ปเกฺข อโนฺตคธเมวาติ อธิปฺปาโยฯ</p>


<p> กิจฺจสงฺคเหฯ ตสฺมิํ ปริกฺขีเณติ สมฺพโนฺธฯ ‘‘กมฺมสฺสา’’ติ กมฺมนฺตรสฺสฯ จุตสฺส สตฺตสฺส อภินิพฺพตฺตีติ สมฺพโนฺธฯ ‘‘ภวนฺตราทิปฺปฎิ สนฺธาน วเสนา’’ติ ภวนฺตรสฺส อาทิโกฎิยา ปฎิสนฺธาน วเสนฯ ภวสนฺตานสฺส ปวตฺตีติ สมฺพโนฺธฯ กถํ ปวตฺตีติ อาห ‘‘ยาว ตํ กมฺมํ’’ติอาทิํฯ ‘‘อวิเจฺฉทปฺปวตฺติ ปจฺจยงฺคภาเวนา’’ติ อวิเจฺฉทปฺปวตฺติยา ปธาน ปจฺจย สงฺขาเตน องฺคภาเวนฯ เอเตน ภวงฺคปเท องฺคสทฺทสฺส อตฺถํ วทติ ฯ เตนาห ‘‘ตสฺสหี’’ติอาทิํฯ ‘‘ตสฺสา’’ติ ภวงฺคสฺสฯ อาวชฺชนํ อาวฎฺฎนนฺติ เอโก วจนโตฺถฯ ตํ วา อาวเชฺชตีติ เอโกฯ ‘‘ตํ’’ติ จิตฺต สนฺตานํฯ อาวฎฺฎติ วา ตํ เอตฺถาติ เอโกฯ อาวฎฺฎติ วา ตํ เอเตนาติ เอโกฯ ‘‘ตํ’’ติ จิตฺต สนฺตานํฯ อาวเชฺชติ วาติ เอโกฯ ‘‘โวฎฺฐพฺพนํ’’ติ วิ-อว-ฐปนํติ ปทเจฺฉโทฯ วิภาวนิ วิจารณายํฯ ‘‘เอกาวชฺชน ปริกมฺม จิตฺตโต’’ติ มเคฺคน วา อภิญฺญาย วา เอกํ สมานํ อาวชฺชนํ อสฺสาติ วิคฺคโหฯ ตสฺสํ วีถิยํ ‘อาวชฺชนํ, ปริกมฺมํ, อุปจาโร, อนุโลมํ, โคตฺรภู,ติ เอตฺถ ปริกมฺม ชวนจิตฺตํ อิธ ปริกมฺม จิตฺตนฺติ วุตฺตํฯ ‘‘ตานี’’ติ มคฺคา ภิญฺญาชวนานิฯ ‘‘ตตฺถา’’ติ ตสฺมิํ วิภาวนิ ปาเฐฯ ‘‘ทีฆํ อทฺธานํ’’ติ สกลรตฺติยํ วา สกล ทิวสํ วา นิโทฺทกฺกมน วเสน ทีฆํ กาลํฯ เสสเมตฺถ สุวิเญฺญยฺยํฯ ‘‘ปฎิสนฺธิยาฐานํ’’ติ ปฎิสนฺธิกิจฺจสฺส ฐานํฯ กาโลหิ นาม วิสุํ จิตฺตสฺส อารมฺมณ ภูโต เอโก ปญฺญตฺติ ธโมฺมติ เอเตน กาโล นาม สภาวโต อวิชฺชมานตฺตา กถํ กิจฺจานํ ปวตฺติฎฺฐานํ นาม สกฺกา ภวิตุนฺติ อิมํ อาสงฺกํ วิโสเธติฯ ‘‘อิตรถา’’ติ ตถา อคฺคเหตฺวา อญฺญถา กิจฺจฎฺฐานานํ อเภเท คหิเต สตีติ อโตฺถฯ ‘‘สยํ โสมนสฺส ยุตฺตํปี’’ติ กทาจิ สยํ โสมนสฺส ยุตฺตํปิฯ ‘‘ตํ’’ติ โสมนสฺส สนฺตีรณํฯ ‘‘ลทฺธปจฺจย ภาเวนา’’ติ ลทฺธอนนฺตร ปจฺจยภาเวนฯ ‘‘อาเสวน ภาว รหิตํ ปี’’ติ อาเสวน คุณ รหิตมฺปิฯ ตญฺหิ อาเสวน ปจฺจเย ปจฺจโยปิ น โหติ, ปจฺจยุปฺปนฺนมฺปิ น โหตีติฯ ‘‘ปริกมฺม ภาวนา พเลน จ ปวตฺตตฺตา’’ติ อิทํ ผลสมาปตฺติ วีถิยํ ผลชวเนสุ ปากฎํฯ เสสเมตฺถสุโพธเมวฯ</p>


<p> ทฺวารสงฺคเหฯ ‘‘อาทาสปฎฺฎมโย’’ติ อาทาสปเฎฺฎน ปกโตฯ ‘‘เทฺว เอวา’’ติ เทฺว เอว ทฺวารานิฯ ‘‘ทฺวาร สทิสตฺตา’’ติ นคร ทฺวาร สทิสตฺตาฯ ‘‘กมฺมวิเสส มหาภูต วิเสส สิเทฺธนา’’ติ เอตฺถ กมฺมวิเสเสน จ มหาภูต วิเสเสน จ สิโทฺธติ วิคฺคโหฯ อาวชฺชนาทีนิ จ วีถิ จิตฺตานิ คณฺหนฺติฯ ‘‘ยมฺหี’’ติ ยสฺมิํ  จกฺขุมฺหิฯ ตเทว จกฺขุ จกฺขุทฺวารํ นามาติ สมฺพโนฺธฯ ‘‘เตสํ ทฺวินฺนํ’’ติ รูป นิมิตฺตานญฺจ อาวชฺชนาทิ วีถิจิตฺตานญฺจฯ ‘‘วิสย วิสยี ภาวูปคมนสฺสา’’ติ เอตฺถ รูป นิมิตฺตานํ วิสยภาวสฺส อุปคมนํ นาม จกฺขุ มเณฺฑ อาปาตาคมนํ วุจฺจติฯ อาวชฺชนาทีนํ วิสยี ภาวสฺส อุปคมนํ นาม เตสํ นิมิตฺตานํ อารมฺมณ กรณํ วุจฺจติฯ ‘‘มุขปฺปถภูตตฺตา’’ติ มุขมคฺคภูตตฺตาฯ เอวํ ทฺวาร สทฺทสฺส กรณ สาธนยุตฺติํ ทเสฺสตฺวา อิทานิ อธิกรณ สาธน ยุตฺติํ ทเสฺสติ ‘‘อถวา’’ติอาทินาฯ ‘‘รูปานํ’’ติ รูป นิมิตฺตานํฯ ‘‘จกฺขุเมว จกฺขุ ทฺวาร’’นฺติ เอเตน จกฺขุเมว ทฺวารํ จกฺขุ ทฺวารนฺติ อวธารณ สมาสํ ทเสฺสติฯ ‘‘การณํ วุตฺตเมวา’’ติ เหฎฺฐา จิตฺตสงฺคเห มโนทฺวาราวชฺชนปเท วุตฺตเมวฯ สพฺพํ เอกูน นวุติวิธํ จิตฺตํ มโนทฺวารเมว นาม โหติฯ ตถาหิ วุตฺตํ อฎฺฐสาลินิยํ อยํ นามมโน มโนทฺวารํ นาม น โหตีติ น วตฺตโพฺพติฯ ‘‘อุปปตฺติ ทฺวารเมวา’’ติ อุปปตฺติภว ปริยาปนฺนํ กมฺมชทฺวารเมวฯ ‘‘อิธ จา’’ติ อิมสฺมิํ สงฺคหคเนฺถ จฯ ยญฺจ สาธก วจนนฺติ สมฺพโนฺธฯ ‘‘ตตฺถา’’ติ วิภาวนิยํฯ ‘‘ตเตฺถว ตํ ยุตฺตํ’’ติ ตสฺมิํ ปาฬิปฺปเทเส เอว ตํ สาธก วจนํ ยุตฺตํฯ อิตเร เทฺว ปจฺจยาติ สมฺพโนฺธฯ ‘‘มนญฺจาติ เอตฺถา’’ติ มนญฺจ ปฎิจฺจ ธเมฺม จ อุปฺปชฺชติ มโนวิญฺญาณํติ วาเกฺย มนญฺจาติปเทฯ ตตฺถ ปน ชวน มโนวิญฺญาณสฺส อุปฺปตฺติยา จตูสุ ปจฺจเยสุ มนญฺจาติ เอตฺถ ทฺวารภูตํ ภวงฺคมโน จ อาวชฺชน มโน จาติ เทฺว ปจฺจยา ลพฺภนฺติฯ ธเมฺม จาติ ปเท ธมฺมารมฺมณ สงฺขาโต เอโก ปจฺจโย ลพฺภติฯ จ สเทฺทน มโนวิญฺญาณ สมฺปยุตฺตกฺขนฺธา คยฺหนฺติฯ เอวํ จตฺตาโร ปจฺจยา โหนฺติฯ ‘‘เอตฺถ จา’’ติ อิมสฺมิํ อฎฺฐกถา วจเนฯ ‘‘สนฺนิหิต ปจฺจยานํ เอว ตตฺถ อธิเปฺปตตฺตา’’ติ ปฎิจฺจ สทฺทสามตฺถิเยน อาสเนฺน ธรมานปจฺจยานํ เอว ตสฺมิํ ปาฬิวาเกฺย อธิเปฺปตตฺตาฯ ‘‘ทฺวารภาวารหสฺสา’’ติ วิสย วิสยีนํ วุตฺต นเยน ปวตฺติ มุขภาวารหสฺสฯ เอเตน อารมฺมณานิ อาปาตํ อาคจฺฉนฺตุ วา, มาวา, วีถิ จิตฺตานิ ปวตฺตนฺตุวา, มาวา, อปฺปมาณํฯ ปภสฺสรปฺปสนฺนภาเวน ทฺวารภาวา รหตา เอว ปมาณนฺติ ทีเปติฯ ‘‘นิฎฺฐเมตฺถ คนฺตพฺพํ’’ติ สนฺนิฎฺฐานํ เอตฺถ คนฺตพฺพํฯ ทฺวารวิการ  มูลกานิ ตาทิสานิ กิจฺจานิ เยสํ ตานิ ตํ กิจฺจวนฺตานิฯ ‘‘กมฺมวเสน สิชฺฌนฺตี’’ติ สตฺตสนฺตาเน ปวตฺตนฺตีติ อธิปฺปาโยฯ ตํ กิจฺจวนฺตานิ จิตฺตานิฯ วิภาวนิ ปาเฐ ‘‘มโนทฺวาร สงฺขาต ภวงฺคโต’’ติ มโนทฺวาร สงฺขาต ภวงฺค ภาวโต จฯ ‘‘อารมฺมณนฺตรคฺคหณวเสน อปฺปวตฺติโต’’ติ ปฎิสนฺธิ จิเตฺตน ยถา คหิตํ กมฺมกมฺมนิมิตฺตาทิกํ อารมฺมณํ มุญฺจิตฺวา ปวตฺติกาเล ฉสุ ทฺวาเรสุ อาปาตาคตสฺส อารมฺมณนฺตรสฺส คหณ วเสน อปฺปวตฺติโต จฯ เหฎฺฐาปิ ปญฺจทฺวารา วชฺชน จกฺขุ วิญฺญาณ สมฺปฎิจฺฉน สนฺตีรณ โวฎฺฐพฺพน กามาวจรชวน ตทา รมฺมณ วเสนาติอาทินา กิจฺจสีเสเนวฯ ลฯ วุโตฺตฯ เอตฺถหิ อาวชฺชน สมฺปฎิจฺฉนาทีนิ กิจฺจ วิเสสานํ นามานิ โหนฺติฯ ‘‘เจ’’ติ เจ วเทยฺยฯ ‘‘นา’’ติ น วตฺตพฺพํฯ ‘‘ตถา อสฺสุตตฺตา’’ติ เอกูน วีสติ ทฺวาร วิมุตฺตานีติ จ, ฉ ทฺวาริกานิ เจว ทฺวาร วิมุตฺตานีติ จ, มหคฺคต วิปากานิ ทฺวาร วิมุตฺตาเน วาติ จ, สุตํฯ น ปน ทฺวาริก วิมุตฺตานีติ สุตํฯ</p>


<p> อารมฺมณ สงฺคเหฯ ‘‘ทุพฺพล ปุริเสนา’’ติ เคลญฺญาภิภูตตฺตา วา ชราภิภูตตฺตา วา ทเณฺฑน วา รชฺชุเกน วา วินา อุฎฺฐาตุมฺปิ ปติฎฺฐาตุมฺปิ อปราปรํ คนฺตุมฺปิ อสโกฺกเนฺตน ทุพฺพล ปุริเสน ทณฺฑกํ วา รชฺชุกํ วา อาลมฺพิยติฯ อาลมฺพิตฺวา อุฎฺฐาติฯ ปติฎฺฐาติฯ อปราปรํ คจฺฉติฯ เอวเมวฯ อมุญฺจ มาเนหิ หุตฺวาติ ปาฐเสโสฯ ‘‘อาคนฺตฺวา’’ติ อารมฺมณ กรณ วเสน ตโต ตโต อาคนฺตฺวาฯ ‘‘วิสุํ สิทฺธานี’’ติ อาลมฺพิยตีติ เอตสฺมิํ อเตฺถ สติ, อาลมฺพณนฺติ สิชฺฌติฯ อารมฺมณนฺติ น สิชฺฌติฯ ตานิ เอตฺถ อาคนฺตฺวา รมนฺตีติ เอตสฺมิํ อเตฺถ สติ, อารมฺมณนฺติ สิชฺฌติฯ อาลมฺพณนฺติ น สิชฺฌติฯ เอวญฺจ สติ เอกํ ปทํ ทฺวีหิวาเกฺยหิ ทสฺสนํ น สุนฺทรนฺติฯ ‘‘อญฺญานิ อารมฺมณานี’’ติ รูปารมฺมณโต อญฺญานิ สทฺทารมฺมณาทีนิฯ ‘‘อาคจฺฉตี’’ติ อาวิภาวํ คจฺฉติ, อุปฺปาทปฺปวตฺติ วเสน ปจฺจกฺขภาวํ ปาปุณาติฯ ‘‘อาคจฺฉิตฺถา’’ติ อาวิภาวํ คจฺฉิตฺถ, อุปฺปาทปฺปวตฺติ วเสน ปจฺจกฺขภาวํ ปาปุณิตฺถฯ ‘‘อนาคตํ’’ติ เอตฺถ น กาโร อวตฺถา วเสน ปฎิเสโธฯ โย ธโมฺม  ปจฺจย สามคฺคิยํ สติ อาคมน ชาติโก อุปฺปชฺชน สีโลฯ โส เอว อิทานิ อาคจฺฉติ, อิทานิ อาคจฺฉิตฺถ, อิทานิ อาคมน ชาติยํ ฐิโต, นาคจฺฉติ นาคจฺฉิตฺถาติ อิมินา อเตฺถน โส อนาคโต นามฯ นิพฺพาน ปญฺญตฺติโย ปน อาคมน ชาติกา น โหนฺติฯ ตสฺมา อาคมนปฺปสงฺคาภาวโต อนาคตาติ น วุจฺจนฺตีติฯ เตนาห ‘‘อุปฺปาท ชาติกา’’ติอาทิํฯ ‘‘ตํ วิจาเรตพฺพํ’’ติ วตฺวา วิจารณาการํ ทเสฺสติ ‘‘สเพฺพปิหี’’ติอาทินาฯ เต ยทา วตฺตพฺพ ปเกฺข ติฎฺฐนฺตีติ สมฺพโนฺธฯ อุปฺปาท ชาติกานเญฺญว สงฺขต ธมฺมานํฯ ตาสํ นิพฺพาน ปญฺญตฺตีนํฯ ‘‘น ตถา อิเมสํ’’ติ อิเมสํ ทฺวาร วิมุตฺตานํ อารมฺมณํ ปน ตถา น โหตีติ โยชนาฯ ‘‘ตตฺถา’’ติ ตสฺมิํ ภว วิเสเสฯ วิภาวนิปาเฐ ‘‘อาวชฺชนสฺสวิยา’’ติ อาวชฺชนสฺส อารมฺมณํ วิยฯ อคฺคหิตเมว หุตฺวาฯ ‘‘เอกวชฺชน วีถิยํ อคฺคหิต ภาโว อิธ น ปมาณ’’นฺติ ฉ ทฺวารคฺคหิตนฺติ อิธ อปฺปมาณํฯ ภวนฺตเร คหิตสฺส อธิเปฺปตตฺตาฯ ‘‘กาลวิมุตฺต สามญฺญํ’’วาติ ยํ กิญฺจิกาล วิมุตฺตํ วา น โหตีติ อธิปฺปาโยฯ อาคมสิทฺธิ โวหาโร นาม ‘‘กมฺมนฺติ วา, กมฺมนิมิตฺตนฺติ วา, คติ นิมิตฺตนฺติ วา, ปสิโทฺธ โวหาโร วุจฺจติฯ อชาต สตฺตุราชา สงฺกิจฺจชาตเกปิ ปิตรํ มาเรติฯ ตสฺมา ‘‘ทฺวีสุภเวสู’’ติ วุตฺตํฯ ‘‘ฉ หิ ทฺวาเรหี’’ติ กรณ ภูเตหิ ฉหิ จกฺขาทิ ทฺวาเรหิฯ ‘‘มรณาสนฺน ชวเนหี’’ติ กตฺตุ ภูเตหิ มรณาสเนฺน ปวเตฺตหิ ฉ ทฺวาริก ชวเนหิฯ ‘‘อเนกํ สภาวํ’’ติ อเนกนฺต ภาวํฯ ยญฺหิ อารมฺมณนฺติ สมฺพโนฺธฯ ‘‘เกนจิ ทฺวาเรน อคฺคหิตเมว โหตี’’ติ เอตฺถ อสญฺญี ภวโต จุตานํ สตฺตานํ กามปฎิสนฺธิยา กมฺมาทิ อารมฺมณํ ภวนฺตเร เกนจิ ทฺวาเรน อคฺคหิตนฺติ ยุตฺตํฯ กสฺมา, ตสฺมิํ ภเว กสฺสจิทฺวารเสฺสว อภาวโตฯ อรูปภวโต จุตานํ ปน กามปฎิสนฺธิยา คติ นิมิตฺต สมฺมตํ อารมฺมณํ กถํ ภวนฺตเร เกนจิ ทฺวาเรน อคฺคหิตํ ภเวยฺย, มโนทฺวารคฺคหิตเมว ภเวยฺยาติ อิมํ โจทนํ วิโสเธตุํ ‘‘เอตฺถ จ ยสฺมา ปฎฺฐาเน’’ติอาทิ วุตฺตํฯ ตโต จุตานํ สตฺตานํ ยา กามปฎิสนฺธิ, ตสฺสากามปฎิ สนฺธิยาฯ ปจฺจุปฺปนฺนํ คตินิมิตฺตํ  อารมฺมณํ เอติสฺสาติ วิคฺคโหฯ กามปฎิสนฺธิฯ ปเรสํ ปโยค พเลนาปิ กมฺมาทีนํ อุปฎฺฐานํ นาม โหตีติอาทินา โยเชตพฺพํฯ ‘‘สุฎฺฐุ อาเสวิตานํ’’ติ จิรกาลํ สงฺฆ วตฺต เจติยวตฺต กรณาทิวเสน ตํ ตํ ภาวนา กมฺมวเสน จ สุฎฺฐุ อาเสวิตานํ กมฺมกมฺมนิมิตฺตานํฯ ‘‘โหติ เยวา’’ติ กมฺมาทีนํ อุปฎฺฐานํ นาม โหติเยวฯ ‘‘อาคนฺตฺวา’’ติ อิมํ มนุสฺส โลกํ อาคนฺตฺวา คณฺหนฺติเยวฯ ตทาปิ นิรยปาเลหิ ทสฺสิตํ ตํ ตํ คติ นิมิตฺตํ อารมฺมณํ กตฺวา จวนฺติฯ ‘‘ตํ’’ติ เรวติํ นาม อิตฺถิํฯ นนุ นิรยปาลา นาม ตาวติํสา ภวนํ คนฺตุํ น สกฺกุเณยฺยุนฺติฯ โน นสกฺกุเณยฺยุํฯ กสฺมา, มหิทฺธิก ยกฺข ชาติกตฺตาติ ทเสฺสตุํ ‘‘เตหี’’ติอาทิ วุตฺตํฯ ‘‘เวสฺสวณ ทูตา’’ติ เวสฺสวณมหาราชสฺส ทูตาฯ ‘‘อุปจารชฺฌาเนฐตฺวา’’ติ อปฺปนาฌานํ อปตฺตตาย อุปจารภาวนาภูเต กามาวจรชฺฌาเนฐตฺวาฯ ‘‘ตาเนว นิมิตฺตานี’’ติ ปถวีกสิณ นิมิตฺตาทีนิ ปฎิภาค นิมิตฺตานิฯ ‘‘กามปฎิสนฺธิยา อารมฺมณํ’’ติ เตหิ นิมิตฺตารมฺมเณหิ อญฺญํ อุปจาร ภาวนา กมฺมํ วา ยํ กิญฺจิ อนุรูปํ คติ นิมิตฺตํ วาฯ ‘‘ตาเนว นิมิตฺตานิ คเหตฺวา’’ติ วจเนน ตานิ นิมิตฺตานิ มรณาสนฺน ชวเนหิ คหิตานีติ ทเสฺสติฯ ตานิ จ ปญฺญตฺติ ธมฺมตฺตา กามปฎิสนฺธิยา อารมฺมณํ น โหนฺตีติฯ ‘‘ปจฺจุปฺปนฺนคติ นิมิเตฺต สิเทฺธ สิทฺธเมวา’’ติ ตสฺมิํ ภเว คตสฺส ตตฺถ ยาวชีวมฺปิ อนุ ภวิตพฺพํ อารมฺมณํ นาม ตสฺมิํ ขเณ ธรมานํ ปจฺจุปฺปนฺนมฺปิ อตฺถิฯ ตโต วฑฺฒมานํ อนาคตมฺปิ อตฺถิฯ ตตฺถ ปจฺจุปฺปเนฺน อุปฎฺฐหเนฺต ปฎิสนฺธิยา อารมฺมณํ สมฺปชฺชติฯ อนาคตํ ปน อนุปฎฺฐหนฺตมฺปิ ปจฺจุปฺปเนฺน อโนฺตคธสทิสํ โหตีติ อธิปฺปาโยฯ วิภาวนิ ปาเฐน จ ปจฺจุปฺปนฺน คตินิมิตฺตํ วิย อาปาตมาคตํ, กสฺมา, ปจฺจุปฺปนฺน คติ นิมิเตฺตเนว กิจฺจ สิทฺธิโต-ติ อธิปฺปาโยฯ เสสเมตฺถ สุโพธํฯ ‘‘ตานิหี’’ติอาทีสุฯ เกจิ วทนฺติฯ อเนโชสนฺติ มารพฺภฯ ยํ กาลมกรีมุนีติ วุตฺตตฺตา สพฺพญฺญุ พุทฺธาทีนํ ปรินิพฺพาน จุติ จิตฺตํ สนฺติ ลกฺขณํ นิพฺพานํ อารมฺมณํ กโรตีติฯ ตํ สพฺพถาปิ กามาวจรา ลมฺพณา เนวาติ อิมินา อปเนตพฺพนฺติ ทเสฺสตุํ ‘‘ตา นิหิ  สพฺพญฺญุ พุทฺธานํ อุปฺปนฺนานิ ปี’’ติอาทิ วุตฺตํฯ ‘‘โลกุตฺตร ธมฺมา’’ติอาทีสุฯ ‘‘ตานี’’ติ ทฺวาทสา กุสล จิตฺตานิ อฎฺฐญาณ วิปฺปยุตฺต กุสล กฺริย ชวนานิ จฯ อชฺฌาน ลาภิโน ปุถุชฺชนา มหคฺคตชฺฌานานิปิ อาลมฺพิตุํ น สโกฺกนฺตีติ วุตฺตํ ‘‘ปญฺญตฺติยา สห กามาวจรา รมฺมณานี’’ติฯ ‘‘ตาเน วา’’ติ ญาณ สมฺปยุตฺต กาม กุสลานิ เอวฯ ฌานลาภีนํ ตาเนว ญาณ สมฺปยุตฺตกาม กุสลานิฯ เหฎฺฐิม ผลฎฺฐานํ ตาเนว อตฺตนา อธิคต มคฺคผล นิพฺพานา รมฺมณานิฯ ‘‘ฌานานิ ปเตฺถนฺตี’’ติ อายติํ ฌานลาภิโน ภเวยฺยามาติ ปตฺถนํ กโรนฺติฯ ‘‘เตสํ ปี’’ติ เตสํ ปุถุชฺชนานมฺปิฯ ‘‘เต’’ติ เต โลกุตฺตร ธมฺมาฯ ‘‘อนุโภนฺตี’’ติ สมฺปาปุณนฺติฯ ‘‘นวนิปาเต’’ติ องฺคุตฺตร นิกาเย นวนิปาเตฯ เสสํ สพฺพํ สุวิเญฺญยฺยเมวฯ</p>


<p> วตฺถุสงฺคเหฯ ‘‘วตฺถู’’ติ นิสฺสย วิเสโส วุจฺจติฯ ตานิ นิสฺสย วตฺถูนิ เยสํ ตานิ ตพฺพตฺถุกานิฯ ‘‘เตสญฺจ สโทฺท น ยุชฺชตี’’ติ เตสํ วาเท จ สโทฺท น ยุชฺชติฯ น หิ อลุตฺต จ การํ ทฺวนฺท ปทํ นาม อตฺถีติฯ ‘‘ปุพฺพปเทสุ อาเนตโพฺพ’’ติ จกฺขุ วตฺถุ จ โสตวตฺถุ จาติอาทินา อาเนตโพฺพฯ สมาส ปทํ น ยุชฺชติฯ น หิ สมาส ปทโต เอก เทสํ อญฺญตฺถ อาเนตุํ ยุชฺชตีติฯ อวิภตฺติก นิเทฺทโส นาม จกฺขุํ, โสตํ, ฆานํ, ชิวฺหา, กาโย, หทยํ, วตฺถุ จาติ วตฺตเพฺพ ปุพฺพปเทสุ อวิภตฺติก นิเทฺทโสฯ เอวญฺจสติ วตฺถุ สโทฺท จ สโทฺท จ ปุพฺพปเทสุ อาเนตุํ ลพฺภนฺตีติฯ กามตณฺหาย อธีเนน อายเตฺตน กามาวจร กเมฺมน นิพฺพตฺตา กามตณฺหาธีน กมฺม นิพฺพตฺตาฯ ‘‘รูปาทีนํ ปริโภโค’’ติ รูปาทีนํ ปญฺจกามคุณานํ ปริโภโคฯ ‘‘ปริตฺตกมฺมํ ปี’’ติ สพฺพํ กามาวจร กมฺมมฺปิฯ ‘‘ปูรยมานํ’’ติ ปริปูเรนฺตํฯ จกฺขุ ทสฺสนานุตฺตริยํ นามฯ โสตํ สวนานุตฺตริยํ นามฯ สเพฺพสํ ทสฺสน กิจฺจานํ มเชฺฌ พุทฺธ ทสฺสนา ทิวเสน อนุตฺตรํ ทสฺสนํ ชเนตีติ ทสฺสนานุตฺตริยํฯ เอวํ สวนานุตฺตริเยปิ จตุสจฺจ ธมฺมสฺสวนา ทิวเสนาติ วตฺตพฺพํฯ ‘‘อชฺฌตฺต พหิทฺธ สนฺตา เนสุ ปี’’ติ  อชฺฌตฺต สนฺตาเนปิ พหิทฺธ สนฺตาเนปิฯ ‘‘สุเทฺธ’’ติ เกนจิ อาโลเกน จ อนฺธกาเรน จ วิรหิเตฯ อาโลโก หิ เอโก รูป วิเสโสฯ ตถา อนฺธกาโร จฯ เต จ ตตฺถ นตฺถิฯ ‘‘อิมสฺมิํ สงฺคเห’’ติ วตฺถุ สงฺคเหฯ วิสิฎฺฐํ ชานนํ วิชานนํฯ ตญฺจ วิชานนํ ตีสุ มโนธาตูสุ นตฺถีติ วุตฺตํ ‘‘วิชานน กิจฺจาภาวโต’’ติฯ อาวชฺชน กิจฺจํ กิเมตนฺติ, มนสิการ มตฺตํ โหติฯ สมฺปฎิจฺฉน กิจฺจญฺจ ปญฺจวิญฺญาเณหิ ยถา คหิตาเนว ปญฺจารมฺมณานิ สมฺปฎิจฺฉน มตฺตํ โหติฯ เตนาห ‘‘วิเสสชานน กิจฺจานิ น โหนฺตี’’ติฯ ทสฺสนํ, สวนํ, ฆายนํ, สายนํ, ผุสน, นฺติ อิมานิ กิจฺจานิ โถกํ วิเสส ชานน กิจฺจานิ โหนฺตีติ วุตฺตํ ‘‘ปจฺจกฺขโต ทสฺสนา ทิวเสนา’’ติอาทิํฯ โถกํ วิเสส ชานน กิจฺจานิ โหนฺติฯ ตสฺมา ตานิ ปญฺจวิญฺญาณานีติ วุตฺตานิฯ อวเสสา ปน สนฺตีรณาทโย มโนวิญฺญาณธาตุโย นามาติ สมฺพโนฺธฯ นนุ มนนเฎฺฐน มโน จ ตํ วิชานนเฎฺฐน วิญฺญาณญฺจาติ วุเตฺตปิ ปญฺจวิญฺญาเณหิ วิเสโส นตฺถีติ อาห ‘‘อติสฺสย วิเสส ชานน ธาตุโยติ อโตฺถ’’ติฯ เอวํ สเนฺตปิ โส อโตฺถ สทฺทยุตฺติยา สิโทฺธ น โหติฯ ยทิจฺฉา วเสน วุโตฺต โหตีติ อาห ‘‘ปริยาย ปทานํ’’ติอาทิฯ เอเตน โส อโตฺถ สทฺทยุตฺติยา เอว สิโทฺธฯ น ยทิจฺฉาวเสน วุโตฺตติ ทเสฺสติฯ ‘‘วิเสสน สมาเส’’ติ มโน จ ตํ วิญฺญาณญฺจาติ มโนวิญฺญาณนฺติ เอวรูเป กมฺมธารย สมาเสฯ ‘‘ปทฎฺฐานํ’’ติ เอตฺถ ปทนฺติ จ ฐานนฺติ จ การณตฺถ วจนานิ, ตสฺมา ปริยาย สทฺทา นามฯ ปทญฺจ ตํ ฐานญฺจาติ วุเตฺต อติสฺสย การณนฺติ อโตฺถ วิญฺญายติฯ ตถา ทุกฺข ทุกฺขํ, รูป รูปํ, ราช ราชา, เทวเทโวติอาทีนิฯ ‘‘กตฺถจิ ทิสฺสติ ยุชฺชติ จา’’ติ น หิ กตฺถจิ ทิสฺสติ จฯ สเจปิ กตฺถจิ ทิเสฺสยฺย, น หิ ยุชฺชติ จาติ อโตฺถฯ ‘‘มนโส วิญฺญาณํ’’ติ เอตฺถ ปฎิสนฺธิ จิตฺตโต ปฎฺฐาย ยาวจุติ จิตฺตา อนฺตเร สพฺพํ จิตฺต สนฺตานํ สตฺต วิญฺญาณ ธาตูนํ วเสน วิภาคํ กตฺวา อโตฺถ วตฺตโพฺพฯ ปญฺจทฺวารา วชฺชนญฺจ สมฺปฎิจฺฉน ทฺวยญฺจ มโนธาตุ มตฺตตฺตา มโน นามฯ ปญฺจวิญฺญาณานิ วิญฺญาณ มตฺตานิ นามฯ อวเสสานิ สพฺพานิ วิญฺญาณานิ มนสฺส วิญฺญาณนฺติ  อเตฺถน มโนวิญฺญาณานิ นามฯ ตตฺถ ‘‘มนสฺส วิญฺญาณํ’’ติ อนนฺตร ปจฺจย ภูตสฺส วา มนสฺส ปจฺจยุปฺปนฺน ภูตํ วิญฺญาณํฯ เอตฺถ สมฺปฎิจฺฉน ทฺวยํ ปจฺจยมโน นามฯ สนฺตีรณโต ปฎฺฐาย ยาว ทฺวารนฺตเร ปญฺจทฺวารา วชฺชนํ นาคจฺฉติ, ตาว อนฺตเร สพฺพํ มโนวิญฺญาณ สนฺตานํ ปจฺจยุปฺปนฺน วิญฺญาณํ นามฯ ปุน ‘‘มนสฺส วิญฺญาณ’’นฺติ ปจฺจยุปฺปนฺน ภูตสฺส มนสฺส ปจฺจย ภูตํ วิญฺญาณํฯ เอตฺถ ปญฺจทฺวารา วชฺชนํ ปจฺจยุปฺปนฺน มโน นามฯ ตโต ปุเร สพฺพํ มโนวิญฺญาณ สนฺตานํ ปจฺจย มโน นามฯ เสสํ สุวิเญฺญยฺยํฯ อวเสสาปนาติอาทีสุฯ ‘‘มโนวิญฺญาณธาตุ ภาวํ สมฺภาเวตี’’ติ อวเสสา ปน ธมฺมา มโนวิญฺญาณธาตุ จ นาม โหนฺติ, หทย วตฺถุญฺจ นิสฺสายเยว วตฺตนฺตีติ เอวํ เตสํ ธมฺมานํ มโนวิญฺญาณธาตุ ภาวญฺจ สมฺภาเวติ, วเณฺณติฯ สุฎฺฐุ ปกาเสตีติ อโตฺถฯ เอตฺถ ปนาติอาทีสุฯ ‘‘ปาฬิยํ’’ติ อินฺทฺริย สํยุตฺต ปาฬิยํฯ ทุตียชฺฌาเน เอว อปริเสส นิโรธ วจนํ วิรุทฺธํ สิยาฯ กถํ, สเจ ปฎิโฆ อนีวรณา วโตฺถ นาม นตฺถิฯ ปถมชฺฌานโต ปุเพฺพ เอว โส นิรุโทฺธ สิยาฯ อถ ทุตียชฺฌานุปจาเรปิ โส อุปฺปเชฺชยฺย, ปถมชฺฌานมฺปิ ปริหีนํ สิยาฯ ตสฺมิํ ปริหีเน สติ, ทุตียชฺฌานมฺปิ นุปฺปเชฺชยฺยฯ เอวํ วิรุทฺธํ สิยาฯ ‘‘ปุริม การณเมวา’’ติ อนีวรณา วตฺถสฺส ปฎิฆสฺส อภาวโตติ การณํ เอวฯ ปรโตโฆโส นาม สาวกานํ สมฺมาทิฎฺฐิปฺปฎิลาภาย ปธาน ปจฺจโย โหติฯ โส จ อรูปภเว นตฺถิฯ ธมฺมาภิสมโย นาม จตุสจฺจ ธมฺมปฺปฎิเวโธ, พุทฺธา จ ปเจฺจก สมฺพุทฺธา จ สยมฺภุโน ปรโต โฆเสน วินา ธมฺมํ ปฎิวิชฺฌนฺติฯ เต จ ตตฺถ นุปฺปชฺชนฺติฯ ‘‘รูปวิราค ภาวนายา’’ติ รูปวิราค ภาวนา พเลนฯ เตสํ รูปาวจร จิตฺตานํฯ ‘‘สมติกฺกนฺตตฺตา’’ติ เตสุ นิกนฺติปฺปหานวเสน สุฎฺฐุ อติกฺกนฺตตฺตาฯ เสสํ สพฺพํ สุวิเญฺญยฺยํฯ</p>

</p>





