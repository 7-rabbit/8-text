<h1>๖. อพฺยากตวโคฺค</h1>
<h3>๑-๒. อพฺยากตสุตฺตาทิวณฺณนา</h3>
<p> ฉฎฺฐวคฺคสฺส  ปฐมํ สุวิเญฺญยฺยเมวฯ ทุติเย นฺติ ‘‘ปุริมกมฺมภวสฺมิํ โมโห อวิชฺชา, อายูหนา สงฺขารา, นิกนฺติ ตณฺหา, อุปคมนํ อุปาทานํ, เจตนา ภโว’’ติ เอวมาคตํ สปริกฺขารํ ปญฺจวิธํ กมฺมวฎฺฎมาหฯ ติ วิญฺญาณนามรูปสฬายตนผสฺสเวทนาสหิตํ ปจฺจุปฺปนฺนํ ปญฺจวิธํ วิปากวฎฺฎมาหฯ นฺติ ยํ ปรมตฺถโต วิชฺชมานกํฯ เตนาห นฺติฯ ตญฺหิ ปจฺจยนิพฺพตฺตตาย ‘‘ภูต’’นฺติ วุจฺจติฯ ติ ตปฺปฎิพทฺธจฺฉนฺทราคปฺปหาเนน ตโต เอว อายติํ อนุปฺปตฺติธมฺมตาปาทนวเสน ปชหามิ ปริจฺจชามิฯ นฺติ (ม. นิ. อฎฺฐ. ๑.๓๐๓) หริตเมวฯ อนฺต-สเทฺทน ปทวฑฺฒนํ กตํ ยถา ‘‘วนนฺตํ สุตฺตนฺต’’นฺติ, อลฺลติณาทีนิ อาคมฺม นิพฺพายตีติ อโตฺถฯ นฺติ มหามคฺคํฯ นฺติ ปพฺพตํฯ นฺติ อุทกํฯ นฺติ ติณคุมฺพาทิรหิตํ วิวิตฺตํ อโพฺภกาสภูมิภาคํฯ ติ อปจฺจยา นิรุปาทานาฯ เสสเมตฺถ อุตฺตานเมวฯ</p>

</p>


<h3>๓. ติสฺสพฺรหฺมาสุตฺตวณฺณนา</h3>
<p> ตติเย   ตาทิสานิ ปน ปริยนฺตานิ อติทูรานิ โหนฺตีติ อาห ติฯ อเนฺต ภวานิ อนฺติมานิ, อนฺติมานิเยว ปริยนฺติมานิฯ อุภเยนปิ อติทูรตํ ทเสฺสติฯ ติ อินฺทฺริยํ สมากาเรน วเตฺตโนฺต อินฺทฺริยสมตํ ปฎิปาเทโนฺต นาม โหติฯ วิปสฺสนาจิตฺตสมฺปยุโตฺต สมาธิ, สติปิ สงฺขารนิมิตฺตาวิรเห นิจฺจนิมิตฺตาทิวิรหโต ‘‘อนิมิโตฺต’’ติ วุจฺจตีติ อาห นฺติฯ</p>

</p>


<h3>๔-๗. สีหเสนาปติสุตฺตาทิวณฺณนา</h3>
<p> จตุเตฺถ  กุจฺฉิโต อริโย ฯ ถทฺธมจฺฉริยสทิสํ หิ กุจฺฉิตํ สพฺพนิหีนํ นตฺถิ สพฺพกุสลานํ อาทิภูตสฺส นิเสธนโตฯ เสสเมตฺถ ปญฺจมาทีนิ จ อุตฺตานตฺถาเนวฯ</p>

</p>


<h3>๘. ปจลายมานสุตฺตวณฺณนา</h3>
<p> อฎฺฐเม ติ ทิวา วา รตฺติํ วา สูริยปโชฺชตจนฺทมณิอาทีนํ อาโลกํ ‘‘อาโลโก’’ติ มนสิ กเรยฺยาสิฯ อิทํ วุตฺตํ โหติ – สูริยจนฺทาโลกาทิํ ทิวา รตฺติญฺจ อุปลทฺธํ ยถาลทฺธวเสเนว มนสิ กเรยฺยาสิ, จิเตฺต ฐเปยฺยาสิฯ ยถา เต สุภาวิตาโลกกสิณสฺส วิย กสิณาโลโก ยทิจฺฉกํ ยาวทิจฺฉกญฺจ โส อาโลโก รตฺติยํ อุปติฎฺฐติ, เยน ตตฺถ ทิวาสญฺญํ ฐเปยฺยาสิ, ทิวา วิย วิคตถินมิโทฺธว ภเวยฺยาสีติฯ เตนาห นฺติฯ ติ เอวํ อปิหิเตน จิเตฺตน ถินมิทฺธปิธาเนน อปิหิตตฺตาฯ ติ สมนฺตโต อโนนเทฺธน อสญฺฉาทิเตนฯ นฺติ สญาโณภาสํฯ ถินมิทฺธวิโนทนอาโลโกปิ วา โหตุ กสิณาโลโกปิ  วา ปริกมฺมาโลโกปิ วา, อุปกฺกิเลสาโลโก วิย สโพฺพยํ อาโลโก ญาณสมุฎฺฐาโนวาติฯ เยสํ อกรเณ ปุคฺคโล มหาชานิโย โหติ, ตานิ ฯ ยานิ อกาตุมฺปิ วฎฺฎนฺติ, สติ สมวาเย กาตพฺพโต ตานิ ติ อาห ติฯ อถ วา กตฺตพฺพานิ กมฺมานิ กรณํ อรหนฺตีติ ฯ อิตรานิ ติปิ วทนฺติฯ</p>


<p>ติ ‘‘น ตฺวํ อิมํ ธมฺมวินยํ อาชานาสิ, อหํ อิมํ ธมฺมวินยํ อาชานามิ, กิํ ตฺวํ อิมํ ธมฺมวินยํ อาชานิสฺสสิ, มิจฺฉาปฎิปโนฺน ตฺวมสิ, อหมสฺมิ สมฺมาปฎิปโนฺน, สหิตํ เม, อสหิตํ เต, ปุเรวจนียํ ปจฺฉา อวจ, ปจฺฉาวจนียํ ปุเร อวจ, อธิจิณฺณํ เต วิปราวตฺตํ, อาโรปิโต เต วาโท, นิคฺคหิโต ตฺวมสิฯ จร วาทปฺปโมกฺขาย, นิเพฺพเฐหิ วา สเจ ปโหสี’’ติ (ที. นิ. ๑.๑๘; ม. นิ. ๓.๔๑) เอวํปวตฺตา กถาฯ ตตฺถ ติ (ที. นิ. อฎฺฐ. ๑.๑๘) มยฺหํ วจนํ สหิตํ สิลิฎฺฐํ, อตฺถยุตฺตํ การณยุตฺตนฺติ อโตฺถฯ นฺติ วา ปุพฺพาปราวิรุทฺธํฯ ติ ตุยฺหํ วจนํ  อสหิตํ อสิลิฎฺฐํฯ นฺติ ยํ ตุยฺหํ ทีฆรตฺตาจิณฺณวเสน สุปฺปคุณํ, ตํ มยฺหํ เอกวจเนเนว วิปราวตฺตํ ปริวตฺติตฺวา ฐิตํ, น กิญฺจิ ชานาสีติ อโตฺถฯ ติ มยา ตว วาเท โทโส อาโรปิโตฯ ติ โทสโมจนตฺถํ จร วิจร, ตตฺถ ตตฺถ คนฺตฺวา สิกฺขาติ อโตฺถฯ ติ อถ สยํ ปโหสิ, อิทานิ เอว นิเพฺพเฐหีติ อโตฺถฯ</p>


<p>ตณฺหา สพฺพโส ขียนฺติ เอตฺถาติ  ตสฺมิํฯ ติ จ อิทํ วิสเย ภุมฺมนฺติ อาห ติฯ ติ สพฺพสํกิเลเสหิ วิปฺปยุตฺตจิตฺตตายฯ อปรภาเค ปฎิปทา นาม อริยสจฺจาภิสมโยฯ สา สาสนจาริโคจรา ปจฺจตฺตํ เวทิตพฺพโตติ อาห ติฯ อกุปฺปธมฺมตาย ขยวยสงฺขาตํ อนฺตํ อตีตาติ อจฺจนฺตา, โส เอว อปริหายนสภาวตฺตา อจฺจนฺตา นิฎฺฐา อสฺสาติ ฯ เตนาห ติฯ น หิ ปฎิวิทฺธสฺส  โลกุตฺตรธมฺมสฺส ทสฺสนฺนํ กุปฺปนฺนํ นาม อตฺถิฯ อจฺจนฺตเมว จตูหิ โยเคหิ เขโม เอตสฺส อตฺถีติ ฯ มคฺคพฺรหฺมจริยสฺส วุสิตตฺตา ตสฺส จ อปริหายนสภาวตฺตา อจฺจนฺตํ พฺรหฺมจารีติ ฯ เตนาห ติฯ นฺติ มคฺคพฺรหฺมจริยปริยปริโยสานํ วฎฺฎทุกฺขปริโยสานญฺจฯ</p>


<p>ติ ปญฺจุปาทานกฺขนฺธาฯ สกฺกายสพฺพญฺหิ สนฺธาย อิธ ติ วุตฺตํ วิปสฺสนาวิสยสฺส อธิเปฺปตตฺตาฯ ตสฺมา อายตนธาตุโยปิ ตคฺคติกา เอว ทฎฺฐพฺพาฯ เตนาห ภควา ติฯ  ‘‘เอตํ มม, เอโส เม อตฺตา’’ติ อโชฺฌสานายฯ ‘‘อลเมว นิพฺพินฺทิตุํ อลํ วิรชฺชิตุ’’นฺติอาทีสุ (ที. นิ. ๒.๒๗๒; สํ. นิ. ๒.๑๒๔, ๑๒๘, ๑๓๔, ๑๔๓) วิย -สโทฺท ยุตฺตโตฺถปิ โหตีติ อาห ติ ภวนฺติฯ ยทิปิ ‘‘ตติยา จตุตฺถี’’ติ อิทํ วิสุทฺธิทฺวยํ อภิญฺญาปญฺญา, ตสฺส ปน สปจฺจยนามรูปทสฺสนภาวโต สติ จ ปจฺจยปริคฺคเห สปจฺจยตฺตา อนิจฺจนฺติ, นามรูปสฺส อนิจฺจตาย ทุกฺขํ, ทุกฺขญฺจ อนตฺตาติ อตฺถโต ลกฺขณตฺตยํ สุปากฎเมว โหตีติ อาห ติฯ ติ อิมินา อนิจฺจาทิภาเวน นาลํ อภินิเวสายาติ นามรูปสฺส อุปสํหรติ, น อภิญฺญาปญฺญานํ สมฺภารธมฺมานํฯ ปุริมาย หิ อตฺถโต อาปนฺนํ ลกฺขณตฺตยํ คณฺหาติ สลกฺขณสลฺลกฺขณปรตฺตา ตสฺสาฯ ทุติยาย สรูปโต ตสฺสา ลกฺขณตฺตยาโรปนวเสน สมฺมสนภาวโตฯ เอกจิตฺตกฺขณิกตาย อภินิปาตมตฺตตาย จ  ฯ รูปปริคฺคหสฺส โอฬาริกภาวโต ฯ ทเสฺสโนฺต จ เวทนาย อาสนฺนภาวโต, วิเสสโต สุขสาราคิตาย, ภวสฺสาทคธิตมานสตาย จ เถรสฺส เวทนาวเสน นิพฺพเตฺตตฺวา ทเสฺสติฯ</p>


<p>ติ ขยสงฺขาโต วิราโค สงฺขารานํ ปลุชฺชนาฯ ยํ อาคมฺม สพฺพโส สงฺขาเรหิ วิรชฺชนา โหติ, ตํ นิพฺพานํ ติ นิโรธานุปสฺสิปเทปิฯ ติ อติทิสิตฺวา ตํ  เอกเทเสน วิวรโนฺต ติ อาหฯ ขนฺธานํ ปริจฺจชนํ ตปฺปฎิพทฺธกิเลสปฺปหานวเสนาติ เยนากาเรน วิปสฺสนา กิเลเส ปชหติ, เตนากาเรน ตํนิมิตฺตกฺขเนฺธ จ ปชหตีติ วตฺตพฺพตํ อรหตีติ อาห ติฯ ติ กิจฺจสาธนวเสน อารมฺมณกรณโตฯ เอวญฺหิ มคฺคโต อเญฺญสํ นิพฺพานารมฺมณานํ ปกฺขนฺทนโวสฺสคฺคาภาโว สิโทฺธว โหติฯ ปริจฺจชเนน ปกฺขนฺทเนน จาติ ติ มโคฺคฯ สเพฺพสํ ขนฺธานํ โวสฺสชฺชนํ ตปฺปฎิพทฺธสํกิเลสปฺปหาเนน ทฎฺฐพฺพํฯ ยสฺมา วา วิปสฺสนาจิตฺตํ ปกฺขนฺทตีติ มคฺคสมฺปยุตฺตจิตฺตํ สนฺธายาหฯ มโคฺค จ สมุเจฺฉทวเสน กิเลเส ขเนฺธ จ ปริจฺจชติ, ตสฺมา ยถากฺกมํ วิปสฺสนามคฺคานญฺจ วเสน ปกฺขนฺทนปริจฺจาคโวสฺสคฺคาปิ เวทิตพฺพาฯ ติ วิปสฺสนาสมงฺคี มคฺคสมงฺคี จฯ ‘‘อนิจฺจานุปสฺสนาย นิจฺจสญฺญํ ปชหตี’’ติอาทิวจนโต (ปฎิ. ม. ๑.๕๒) หิ ยถา วิปสฺสนาย กิเลสานํ ปริจฺจาคปฺปฎินิสฺสโคฺค ลพฺภติ, เอวํ อายติํ เตหิ กิเลเสหิ อุปฺปาเทตพฺพกฺขนฺธานมฺปิ ปริจฺจาคปฎินิสฺสโคฺค วตฺตโพฺพฯ ปกฺขนฺทนปฎินิสฺสโคฺค ปน มเคฺค ลพฺภมานาย เอกนฺตการณภูตาย วุฎฺฐานคามินิวิปสฺสนาย วเสน เวทิตโพฺพฯ มเคฺค ปน ตทุภยมฺปิ ญายาคตเมว นิปฺปริยายโตว ลพฺภมานตฺตาฯ เตนาห ติอาทิฯ ปุจฺฉนฺตสฺส อชฺฌาสยวเสน ‘‘น กิญฺจิ โลเก อุปาทิยตี’’ติ เอตฺถ กามุปาทานวเสน อุปาทิยนํ ปฎิกฺขิปตีติ อาห ติฯ ตณฺหาวเสน วา อสติ อุปาทิยเน ทิฎฺฐิวเสน อุปาทิยนํ อนวกาสเมวาติ อิเจฺจว วุตฺตํฯ ติ นาทิยติฯ ทิฎฺฐิปรามาสวเสน วา ‘‘นิจฺจ’’นฺติอาทินา ติ ตสฺส อชฺฌาสยวเสน ปปญฺจํ อกตฺวา กเถสิฯ</p>

</p>


<h3>๙. เมตฺตสุตฺตวณฺณนา</h3>
<p> นวเม  นฺติ (อิติวุ. อฎฺฐ. ๖๒) เอตฺถ ติ ปฎิเสเธ นิปาโตฯ -สโทฺท ‘‘กุสลานํ, ภิกฺขเว, ธมฺมานํ สมาทานเหตุ เอวมิทํ ปุญฺญํ ปวฑฺฒตี’’ติอาทีสุ  (ที. นิ. ๓.๘๐) ปุญฺญผเล อาคโตฯ ‘‘อวิชฺชาคโตยํ, ภิกฺขเว, ปุริสปุคฺคโล ปุญฺญเญฺจ สงฺขารํ อภิสงฺขโรตี’’ติอาทีสุ (สํ. นิ. ๒.๕๑) กามรูปาวจรสุจริเตสุฯ ‘‘ปุญฺญูปคํ โหติ วิญฺญาณ’’นฺติอาทีสุ (สํ. นิ. ๒.๕๑) สุคติวิเสสภูเต อุปปตฺติภเวฯ ‘‘ตีณิมานิ, ภิกฺขเว, ปุญฺญกิริยวตฺถูนิ ทานมยํ ปุญฺญกิริยวตฺถุ, สีลมยํ ปุญฺญกิริยวตฺถุ, ภาวนามยํ ปุญฺญกิริยวตฺถู’’ติอาทีสุ (อิติวุ. ๖๐; ที. นิ. ๓.๓๐๕; อ. นิ. ๘.๓๖) กุสลเจตนายํฯ อิธ ปน เตภูมกกุสลธเมฺม เวทิตโพฺพฯ ติ เอตฺถ ทุวิธํ ภยํ ญาณภยํ, สารชฺชภยนฺติฯ ตตฺถ ‘‘เยปิ เต, ภิกฺขเว, เทวา ทีฆายุกา วณฺณวโนฺต สุขพหุลา อุเจฺจสุ วิมาเนสุ จิรฎฺฐิติกา, เตปิ ตถาคตสฺส ธมฺมเทสนํ สุตฺวา เยภุเยฺยน ภยํ สํเวคํ สนฺตาสํ อาปชฺชนฺตี’’ติ (อ. นิ. ๔.๓๓) อาคตํ ฯ ‘‘อหุเทว ภยํ, อหุ ฉมฺภิตตฺตํ, อหุ โลมหํโส’’ติอาทีสุ (ที. นิ. ๒.๓๑๘) อาคตํ ฯ อิธาปิ สารชฺชภยเมวฯ อยเญฺหตฺถ อโตฺถ – ภิกฺขเว, ทีฆรตฺตํ กายวจีสํยโม วตฺตปฺปฎิวตฺตปูรณํ เอกาสนํ เอกเสยฺยํ อินฺทฺริยทโม ธุตธเมฺมหิ จิตฺตสฺส นิคฺคโห สติสมฺปชญฺญํ กมฺมฎฺฐานานุโยควเสน วีริยารโมฺภติ เอวมาทีนิ ยานิ ภิกฺขุนา นิรนฺตรํ ปวเตฺตตพฺพานิ ปุญฺญานิ, เตหิ มา ภายิตฺถ, มา ภยํ สนฺตาสํ อาปชฺชิตฺถฯ เอกจฺจสฺส ทิฎฺฐธมฺมสุขสฺส อุปโรธภเยน สมฺปรายิกนิพฺพานสุขทายเกหิ ปุเญฺญหิ มา ภายิตฺถาติฯ นิสฺสเกฺก อิทํ สามิวจนํฯ</p>


<p>อิทานิ ตโต อภายิตพฺพภาเว การณํ ทเสฺสโนฺต นฺติอาทิมาหฯ ตตฺถ -สโทฺท ‘‘สุโข พุทฺธานมุปฺปาโท, สุขา วิราคตา โลเก’’ติอาทีสุ (ธ. ป. ๑๙๔) สุขมูเล อาคโตฯ ‘‘ยสฺมา จ โข, มหาลิ, รูปํ สุขํ สุขานุปติตํ สุขาวกฺกนฺต’’นฺติอาทีสุ (สํ. นิ. ๓.๖๐) สุขารมฺมเณฯ ‘‘ยาวญฺจิทํ, ภิกฺขเว, น สุกรํ อกฺขาเนน ปาปุณิตุํ ยาว สุขา สคฺคา’’ติอาทีสุ (ม. นิ. ๓.๒๕๕) สุขปจฺจยฎฺฐาเนฯ ‘‘สุโข ปุญฺญสฺส อุจฺจโย’’ติอาทีสุ (ธ. ป. ๑๑๘) สุขเหตุมฺหิฯ ‘‘ทิฎฺฐธมฺมสุขวิหารา เอเต ธมฺมา’’ติอาทีสุ (ม. นิ. ๑.๘๒) อพฺยาปเชฺชฯ ‘‘นิพฺพานํ ปรมํ สุข’’นฺติอาทีสุ (ม. นิ. ๒.๒๑๕; ธ. ป. ๒๐๓, ๒๐๔) นิพฺพาเนฯ ‘‘สุขสฺส จ ปหานา’’ติอาทีสุ (ที. นิ. ๑.๒๓๒; ม. นิ. ๑.๒๗๑; สํ. นิ. ๒.๑๕๒) สุขเวทนายํฯ ‘‘อทุกฺขมสุขํ  สนฺตํ, สุขมิเจฺจว ภาสิต’’นฺติอาทีสุ (สํ. นิ. ๔.๒๕๓; อิติวุ. ๕๓) อุเปกฺขาเวทนายํฯ ‘‘เทฺวปิ  มยา, อานนฺท, เวทนา วุตฺตา ปริยาเยน สุขา เวทนา ทุกฺขา เวทนา’’ติอาทีสุ (ม. นิ. ๒.๘๙) อิฎฺฐสุเขสุฯ ‘‘สุโข วิปาโก ปุญฺญาน’’นฺติอาทีสุ (เปฎโก. ๒๓) อิฎฺฐวิปาเกฯ อิธาปิ อิฎฺฐวิปาเก เอว ทฎฺฐโพฺพฯ ติอาทีสุ อิจฺฉิตพฺพโต เจว อนิฎฺฐปฺปฎิปกฺขโต จ อิฎฺฐสฺสฯ กมนียโต มนสฺมิญฺจ กมนโต ปวิสนโต ฯ ปิยายิตพฺพโต สนฺตปฺปนโต จ ฯ มนนียโต มนสฺส วฑฺฒนโต จ ติ อโตฺถ เวทิตโพฺพฯ ติ ติ ยทิทํ วจนํ, เอตํ สุขสฺส อิฎฺฐสฺส วิปากสฺส อธิวจนํ นามํฯ ติ ผเลน การณสฺส อเภโทปจารํ วทติฯ เตน กตูปจิตานํ ปุญฺญานํ อวสฺสํภาวิผลํ สุตฺวา อปฺปมเตฺตน สกฺกจฺจํ ปุญฺญานิ กตฺตพฺพานีติ ปุญฺญกิริยายํ นิโยเชติ, อาทรญฺจ เนสํ ตตฺถ อุปฺปาเทติฯ</p>


<p>อิทานิ อตฺตนา สุเนตฺตกาเล กเตน ปุญฺญกเมฺมน ทีฆรตฺตํ ปจฺจนุภูตํ ภวนฺตรปฺปฎิจฺฉนฺนํ อุฬารตรํ ปุญฺญวิปากํ อุทาหริตฺวา ตมตฺถํ ปากฎตรํ กโรโนฺต นฺติอาทิมาหฯ ตตฺถ ติ อภิวิสิเฎฺฐน ญาเณน ชานามิ, ปจฺจกฺขโต พุชฺฌามิฯ นฺติ จิรกาลํฯ นฺติ ทานาทีนํ กุสลธมฺมานํฯ ติ สตฺต สํวจฺฉรานิฯ นฺติ มิชฺชตีติ เมตฺตา, สินิยฺหตีติ อโตฺถฯ มิเตฺต ภวา, มิตฺตสฺส วา เอสา ปวตฺตีติปิ เมตฺตาฯ ลกฺขณาทิโต ปน หิตาการปฺปวตฺติลกฺขณา, หิตูปสํหารรสา, อาฆาตวินยปจฺจุปฎฺฐานา, สตฺตานํ มนาปภาวทสฺสนปทฎฺฐานาฯ พฺยาปาทูปสโม เอติสฺสา สมฺปตฺติ, สิเนหสมฺภโว วิปตฺติฯ ติ เมตฺตาสหคตํ จิตฺตํ, จิตฺตสีเสน สมาธิ วุโตฺตติ เมตฺตาสมาธิํ เมตาพฺรหฺมวิหารํ อุปฺปาเทตฺวา เจว วเฑฺฒตฺวา จฯ</p>


<p>ติ สตฺต มหากเปฺปฯ สํวฎฺฎวิวฎฺฎคฺคหเณเนว หิ สํวฎฺฎฎฺฐายิวิวฎฺฎฎฺฐายิโนปิ คหิตาฯ นฺติ กามโลกํฯ นฺติ สํวฎฺฎมาเน, สุทนฺติ นิปาตมตฺตํ, วิปชฺชมาเนติ อโตฺถฯ ‘‘วรสํวตฺตฎฺฐาเน สุท’’นฺติปิ ปฐนฺติฯ ติ กาเลฯ กปฺปสีเสน หิ กาโล วุโตฺต, กาเล ขียมาเน สโพฺพปิ ขียเตวฯ ยถาห – ‘‘กาโล  ฆสติ ภูตานิ, สพฺพาเนว สหตฺตนา’’ติ (ชา. ๑.๒.๑๙๐)ฯ ติ วุตฺตตฺตา เตโชสํวฎฺฎวเสเนตฺถ กปฺปวุฎฺฐานํ เวทิตพฺพํฯ ติ ตตฺถ ปฎิสนฺธิคฺคหณวเสน อาภสฺสรพฺรหฺมโลกํ อุปคจฺฉามีติ อาภสฺสรูปโค โหมิฯ ติ สณฺฐหมาเนติ อโตฺถฯ ติ กสฺสจิ สตฺตสฺส ตตฺถ นิพฺพตฺตสฺส อภาวโต สุญฺญํ ยํ ปฐมชฺฌานภูมิสงฺขาตํ  พฺรหฺมวิมานํ อาทิโต นิพฺพตฺตติ, ตํ ปฎิสนฺธิคฺคหณวเสน อุปปชฺชามิ อุเปมิฯ</p>


<p>ติ กามาวจรสเตฺตหิ วิสิฎฺฐเฎฺฐน ตถา ตถา พฺรูหิตคุณตาย พฺรหฺมวิหารโต นิพฺพตฺตนเฎฺฐน จ พฺรหฺมาฯ พฺรหฺมปาริสชฺชพฺรหฺมปุโรหิเตหิ มหโนฺต พฺรหฺมาติ  ตโต เอว เต อภิภวิตฺวา ฐิตตฺตา ฯ เตหิ น เกนจิปิ คุเณน อภิภูโตติ ติ เอกํสวจเน นิปาโตฯ ทสฺสนโต  อตีตานาคตปจฺจุปฺปนฺนานํ ทสฺสนสมโตฺถ อภิญฺญาญาเณน ปสฺสิตพฺพํ ปสฺสามีติ อโตฺถฯ เสสพฺรหฺมานํ อิทฺธิปาทภาวนาพเลน อตฺตโน จิตฺตญฺจ มม วเส วเตฺตมีติ  โหมีติ โยเชตพฺพํฯ ตทา กิร โพธิสโตฺต อฎฺฐสมาปตฺติลาภีปิ สมาโน ตถา สตฺตหิตํ อตฺตโน ปารมิปูรณญฺจ โอโลเกโนฺต ตาสุ เอว ทฺวีสุ ฌานภูมีสุ นิกนฺติ อุปฺปาเทตฺวา เมตฺตาพฺรหฺมวิหารวเสน อปราปรํ สํสริฯ เตน วุตฺตํ ติฯ</p>


<p>เอวํ ภควา รูปาวจรปุญฺญสฺส วิปากมหนฺตตํ ปกาเสตฺวา อิทานิ กามาวจรปุญฺญสฺสปิ วิปากํ ทเสฺสโนฺต นฺติอาทิมาหฯ ตตฺถ นฺติ ฉตฺติํสกฺขตฺตุํ ฉตฺติํสวาเร อญฺญตฺถ อนุปปชฺชิตฺวา นิรนฺตรํ สโกฺก เทวานมิโนฺท ตาวติํสเทวราชา อโหสิํฯ นฺติอาทีสุ จตูหิ อจฺฉริยธเมฺมหิ จตูหิ สงฺคหวตฺถูหิ จ โลกํ รเญฺชตีติ ฯ จกฺกรตนํ วเตฺตติ, จตูหิ สมฺปตฺติจเกฺกหิ วตฺตติ, เตหิ จ ปรํ วเตฺตติ, ปรหิตาย จ อิริยาปถจกฺกานํ วโตฺต เอตสฺมิํ อตฺถีติ ฯ ‘‘ราชา’’ติ เจตฺถ สามญฺญํ, ‘‘จกฺกวตฺตี’’ติ วิเสสํฯ ธเมฺมน จรตีติ  ญาเยน สเมน วตฺตตีติ อโตฺถฯ ธเมฺมเนว รชฺชํ ลภิตฺวา ราชา ชาโตติ  ทสวิเธ กุสลธเมฺม อครหิเต จ ราชธเมฺม นิยุโตฺตติ ฯ เตน จ ธเมฺมน สกลํ  โลกํ รเญฺชตีติ ฯ ปรหิตธมฺมกรเณน วา  อตฺตหิตธมฺมกรเณน ฯ ยสฺมา จกฺกวตฺตี ธเมฺมน ญาเยน รชฺชํ อธิคจฺฉติ, น อธเมฺมน, ตสฺมา วุตฺตํ ติฯ</p>


<p>จตูสุ ทิสาสุ สมุทฺทปริโยสานตาย จาตุรนฺตา นาม ตตฺถ ตตฺถ ทีเป มหาปถวีติ อาห ติฯ ติ วิเชตพฺพสฺส วิชิตวา, กามโกธาทิกสฺส อพฺภนฺตรสฺส ปฎิราชภูตสฺส พาหิรสฺส จ อริคณสฺส วิชยี วิชินิตฺวา ฐิโตติ อโตฺถฯ กามํ จกฺกวตฺติโน เกนจิ ยุทฺธํ นาม นตฺถิ, ยุเทฺธน ปน สาเธตพฺพสฺส วิชยสฺส สิทฺธิยา ติ วุตฺตํฯ ชนปโท วา จตุพฺพิธอจฺฉริยธเมฺมน สมนฺนาคโต อสฺมิํ ราชินิ ถาวริยํ  เกนจิ อสํหาริยํ ทฬฺหภตฺติภาวํ ปโตฺต, ชนปเท วา อตฺตโน ธมฺมิกาย ปฎิปตฺติยา ถาวริยํ ถิรภาวํ ปโตฺตติ ฯ จณฺฑสฺส หิ รโญฺญ พลิทณฺฑาทีหิ โลกํ ปีฬยโต มนุสฺสา มชฺฌิมชนปทํ ฉเฑฺฑตฺวา ปพฺพตสมุทฺทตีรกนฺทราทีนิ นิสฺสาย ปจฺจเนฺต วาสํ กเปฺปนฺติฯ อติมุทุกสฺส รโญฺญ โจเรหิ สาหสิกธนวิโลปปีฬิตา มนุสฺสา ปจฺจนฺตํ ปหาย ชนปทมเชฺฌ วาสํ กเปฺปนฺติฯ อิติ เอวรูเป ราชินิ ชนปโท ถิรภาวํ น ปาปุณาติฯ</p>


<p>ติ จกฺกรตนาทีหิ สตฺตหิ รตเนหิ สมุเปโตฯ เตสุ หิ ราชา จกฺกวตฺตี จกฺกรตเนน อชิตํ ชินาติ, หตฺถิอสฺสรตเนหิ วิชิเต สุเขเนว อนุวิจรติ, ปริณายกรตเนน วิชิตมนุรกฺขติ, อวเสเสหิ อุปโภคสุขมนุภวติฯ ปฐเมน จสฺส อุสฺสาหสตฺติโยโค, ปจฺฉิเมน มนฺตสตฺติโยโค, หตฺถิอสฺสคหปติรตเนหิ ปภุสตฺติโยโค สุปริปุโณฺณ โหติฯ อิตฺถิมณิรตเนหิ อุปโภคสุขมนุภวติ, เสเสหิ อิสฺสริยสุขํฯ วิเสสโต จสฺส ปุริมานิ ตีณิ อโทสกุสลมูลชนิตกมฺมานุภาเวน สมฺปชฺชนฺติ, มชฺฌิมานิ อโลภกุสลมูลชนิตกมฺมานุภาเวน, ปจฺฉิมเมกํ อโมหกุสลมูลชนิตกมฺมานุภาเวนาติฯ</p>


<p>ติ สตฺติวโนฺต, นิพฺภยาติ อโตฺถติ อาห ฯ นฺติ การณํฯ เยน การเณน ‘‘วีรา’’ติ วุเจฺจยฺยุํ, ตํ วีรงฺคํฯ เตนาห นฺติฯ ยาว จกฺกวาฬปพฺพตา จกฺกสฺส วตฺตนโต นฺติ วุตฺตํฯ ติ อิมินา ธนทณฺฑสฺส สรีรทณฺฑสฺส จ อกรณํ วุตฺตํฯ ติ อิมินา  ปน เสนาย ยุชฺฌนสฺสาติ ตทุภยํ ทเสฺสตุํ ติอาทิ วุตฺตํฯ อิทํ วุตฺตํ โหติ – เย กตาปราเธ สเตฺต สตมฺปิ สหสฺสมฺปิ คณฺหนฺติ, เต ธนทเณฺฑน รชฺชํ กาเรนฺติฯ เย เฉชฺชเภชฺชํ อนุสาสนฺติ, เต สตฺถทเณฺฑนฯ อหํ ปน ทุวิธมฺปิ ทณฺฑํ ปหาย อทเณฺฑน อชฺฌาวสิํฯ เย เอกโตธาราทินา สเตฺถน ปรํ วิเหเฐนฺติ, เต สเตฺถน รชฺชํ กาเรนฺติ นามฯ อหํ ปน สเตฺถน ขุทฺทกมกฺขิกาย ปิวนมตฺตมฺปิ โลหิตํ กสฺสจิ อนุปฺปาเทตฺวา ธเมฺมเนว ‘‘เอหิ โข, มหาราชา’’ติ เอวํ ปฎิราชูหิ สมฺปฎิจฺฉิตาคมโน วุตฺตปฺปการํ ปถวิํ อภิชินิตฺวา อชฺฌาวสิํ, อภิวิชินิตฺวา สามี หุตฺวา วสินฺติฯ</p>


<p>อิติ ภควา อตฺตานํ กายสกฺขิํ กตฺวา ปุญฺญานํ วิปากมหนฺตตํ ปกาเสตฺวา อิทานิ ตเมวตฺถํ คาถาพนฺธเนน ทเสฺสโนฺต นฺติอาทิมาหฯ ติ อาลปนวจนเมตํ, เตน สุขปริเยสเก สเตฺต อามเนฺตติฯ ปาฬิยํ ปน ‘‘ปสฺสถา’’ติ วตฺตเพฺพ ติ วจนพฺยตฺตโย กโตติ ทฎฺฐโพฺพฯ มนุสฺสานํ อุเร สตฺถํ ฐเปตฺวา อิจฺฉิตธนหรณาทินา วา  สาหสการิตาย สาหสิกา, เตสํ กมฺมํ ฯ ปถวิยา อิสฺสโร ติ อาห ติฯ</p>

</p>


<h3>๑๐. ภริยาสุตฺตวณฺณนา</h3>
<p> ทสเม อุจฺจาสทฺทา มหาสทฺทา อุทฺธํ อุคฺคตตฺตา อุจฺจํ ปตฺถฎตฺตา มหนฺตํ อวินิโพฺภคํ วินิภุญฺชิตฺวา คเหตุํ อสกฺกุเณยฺยํ สทฺทํ กโรนฺตา วทนฺติฯ วจีโฆโสปิ หิ พหูหิ เอกชฺฌํ ปวตฺติโต อตฺถโต จ สทฺทโต จ ทุรวโพโธ เกวลํ มหานิโคฺฆโส เอว หุตฺวา โสตปถมาคจฺฉติฯ ติ มเจฺฉ วิลุมฺปิตฺวา วิย คหเณ, มจฺฉานํ วา วิลุมฺปเนฯ เกวฎฺฎานญฺหิ มจฺฉปจฺฉิฎฺฐปิตฎฺฐาเน มหาชโน สนฺนิปติตฺวา ‘‘อิธ อญฺญํ เอกํ มจฺฉํ เทหิ, เอกํ มจฺฉผาลํ เทหิ, เอตสฺส เต มหา ทิโนฺน, มยฺหํ ขุทฺทโก’’ติ เอวํ อุจฺจาสทฺทมหาสทฺทํ กโรนฺติฯ ตํ สนฺธาเยตํ วุตฺตํ ติฯ มจฺฉคฺคหณตฺถํ ชาเล ปกฺขิเตฺตปิ ตสฺมิํ ฐาเน เกวฎฺฎา เจว อเญฺญ จ ‘‘ปวิโฎฺฐ น ปวิโฎฺฐ , คหิโต น คหิโต’’ติ มหาสทฺทํ กโรนฺติฯ ตํ สนฺธาเยตํ วุตฺตํ ติฯ นฺติ ปาทปริกมฺมาทิกตฺตพฺพกิจฺจํฯ ติ จิเตฺตน วาจาย จ กกฺขฬาฯ เสสเมตฺถ อุตฺตานเมวฯ</p>

</p>


<h3>๑๑. โกธนสุตฺตวณฺณนา</h3>
<p> เอกาทสเม ติ วา สปเตฺตหิ กาตพฺพาฯ นฺติ กุชฺฌนสีลํฯ นฺติ กุชฺฌโน อยํฯ นฺติ จ นิปาตมตฺตํฯ ติ โกเธน อนุคโต, ปราภิภูโต วาฯ ติ ปกติยา วณฺณวาปิ อลงฺกตปฺปฎิยโตฺตปิ มุขวิการาทิวเสน วิรูโป เอว โหติฯ เอตรหิ อายติญฺจาติ โกธาภิภูตสฺส เอกนฺตมิทํ ผลนฺติ ทีเปตุํ ‘‘ทุพฺพโณฺณวา’’ติ อวธารณํ กตฺวา ปุน ติ วุตฺตํฯ</p>


<p>นฺติ อกิตฺติมภาวํฯ อตฺตโน ปเรสญฺจ อนตฺถํ ชเนตีติ ติ อพฺภนฺตรโต, จิตฺตโต วาฯ ติ โกธสงฺขาตํ อนฺตรโต อพฺภนฺตเร  อตฺตโน จิเตฺตเยว ชาตํ อนตฺถชนนจิตฺตปฺปโกปนาทิภยํ ภยเหตุํ อยํ พาลมหาชโน น ชานาติฯ นฺติ ยตฺถฯ ภุมฺมเตฺถ หิ เอตํ ปจฺจตฺตวจนํฯ ยสฺมิํ กาเล โกโธ สหเต นรํ, อนฺธตมํ ตทา โหตีติ สมฺพโนฺธฯ นฺติ วา การณวจนํ, ยสฺมา โกโธ อุปฺปชฺชมาโน นรํ สหเต อภิภวติ, ตสฺมา อนฺธตมํ ตทา โหติ, ยทา กุโทฺธติ อโตฺถ ยํ-ตํ-สทฺทานํ เอกนฺตสมฺพนฺธภาวโตฯ อถ วา นฺติ กิริยาปรามสนํฯ ติ ยเทตํ โกธสฺส สหนํ อภิภวนํ, เอตํ อนฺธตมํ ภวนนฺติ อโตฺถฯ อถ วา ยํ นรํ โกโธ สหเต อภิภวติ, ตสฺส อนฺธตมํ ตทา โหติฯ ตโต จ กุโทฺธ อตฺถํ น ชานาติ, กุโทฺธ ธมฺมํ น ปสฺสตีติฯ</p>


<p>ภูนํ วุจฺจติ วุทฺธิ, ตสฺส หนนํ ฆาโต เอเตสนฺติ ฯ เตนาห ติฯ -สเทฺทน วุตฺตเมวตฺถํ วิภาเวตุํ ปญฺญาวีริเยน  ทิฎฺฐิยาติ วุตฺตนฺติ ทเสฺสโนฺต ติอาทิมาหฯ อเนกโตฺถ หิ -สโทฺทฯ ‘‘สเจฺจน ทโนฺต ทมสา อุเปโต, เวทนฺตคู วุสิตพฺรหฺมจริโย’’ติ (สํ. นิ. ๑.๑๙๕; สุ. นิ. ๔๖๗) เอตฺถ หิ อินฺทฺริยสํวโร ทโมติ วุโตฺต ‘‘มนจฺฉฎฺฐานิ อินฺทฺริยานิ ทเมตี’’ติ กตฺวาฯ ‘‘ยทิ สจฺจา ทมา จาคา, ขนฺตฺยา ภิโยฺยธ วิชฺชตี’’ติ (สํ. นิ. ๑.๒๔๖; สุ. นิ. ๑๙๑) เอตฺถ ปญฺญา ทโม ‘‘สํกิเลสํ ทเมติ ปชหตี’’ติ กตฺวาฯ ‘‘ทาเนน ทเมน สํยเมน สจฺจวเชฺชน อตฺถิ ปุญฺญํ, อตฺถิ ปุญฺญสฺส อาคโม’’ติ (สํ. นิ. ๔.๓๖๕) เอตฺถ อุโปสถกมฺมํ ทโม ‘‘อุปวสนวเสน กายกมฺมาทีนิ ทเมตี’’ติ กตฺวาฯ ‘‘สกฺขิสฺสสิ โข ตฺวํ, ปุณฺณ, อิมินา ทมูปสเมน สมนฺนาคโต สุนาปรนฺตสฺมิํ ชนปทนฺตเร วิหริตุ’’นฺติ (ม. นิ. ๓.๓๙๖; สํ. นิ. ๔.๘๘) เอตฺถ อธิวาสนกฺขนฺติ ทโม ‘‘โกธูปนาหมกฺขาทิเก ทเมติ วิโนเทตี’’ติ กตฺวาฯ ‘‘น มานกามสฺส ทโม อิธตฺถิ, น โมนมตฺถิ อสมาหิตสฺสา’’ติ (สํ. นิ. ๑.๙) เอตฺถ อภิสโมฺพชฺฌงฺคาทิโก สมาธิปกฺขิโก ธโมฺม ทโม ‘‘ทมฺมติ จิตฺตํ เอเตนา’’ติ กตฺวาฯ อิธาปิ ‘‘ตํ ทเมน สมุจฺฉิเนฺท, ปญฺญาวีริเยน ทิฎฺฐิยา’’ติ วจนโต -สเทฺทน ปญฺญาวีริยทิฎฺฐิโย วุตฺตาฯ</p>

</p>

</p>





