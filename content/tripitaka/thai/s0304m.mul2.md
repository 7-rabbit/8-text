<h1>๓. มาตุคามสํยุตฺตํ</h1>
<h2>๑. ปฐมเปยฺยาลวโคฺค</h2>
<h3>๑. มาตุคามสุตฺตํ</h3>
<p> ‘‘ปญฺจหิ   , ภิกฺขเว, อเงฺคหิ สมนฺนาคโต มาตุคาโม เอกนฺตอมนาโป โหติ ปุริสสฺสฯ กตเมหิ ปญฺจหิ? น จ รูปวา โหติ, น จ โภควา โหติ, น จ สีลวา โหติ, อลโส จ โหติ, ปชญฺจสฺส น ลภติ – อิเมหิ โข, ภิกฺขเว, ปญฺจหิ อเงฺคหิ สมนฺนาคโต มาตุคาโม เอกนฺตอมนาโป โหติ ปุริสสฺสฯ ปญฺจหิ, ภิกฺขเว, อเงฺคหิ สมนฺนาคโต มาตุคาโม เอกนฺตมนาโป โหติ ปุริสสฺสฯ กตเมหิ ปญฺจหิ? รูปวา จ โหติ, โภควา จ โหติ, สีลวา จ โหติ, ทโกฺข จ โหติ อนลโส, ปชญฺจสฺส ลภติ – อิเมหิ โข, ภิกฺขเว, ปญฺจหิ อเงฺคหิ สมนฺนาคโต มาตุคาโม เอกนฺตมนาโป โหติ ปุริสสฺสา’’ติฯ ปฐมํฯ</p>


<h3>๒. ปุริสสุตฺตํ</h3>
<p> ‘‘ปญฺจหิ, ภิกฺขเว, อเงฺคหิ สมนฺนาคโต ปุริโส เอกนฺตอมนาโป โหติ มาตุคามสฺสฯ กตเมหิ ปญฺจหิ? น จ รูปวา โหติ, น จ โภควา โหติ, น จ สีลวา โหติ, อลโส จ โหติ, ปชญฺจสฺส น ลภติ – อิเมหิ โข, ภิกฺขเว, ปญฺจหิ  อเงฺคหิ สมนฺนาคโต ปุริโส เอกนฺตอมนาโป โหติ มาตุคามสฺสฯ ปญฺจหิ, ภิกฺขเว, อเงฺคหิ สมนฺนาคโต ปุริโส เอกนฺตมนาโป โหติ มาตุคามสฺสฯ กตเมหิ ปญฺจหิ? รูปวา จ โหติ, โภควา จ โหติ, สีลวา จ โหติ, ทโกฺข จ โหติ อนลโส, ปชญฺจสฺส ลภติ – อิเมหิ  โข, ภิกฺขเว, ปญฺจหิ อเงฺคหิ สมนฺนาคโต ปุริโส  เอกนฺตมนาโป โหติ มาตุคามสฺสา’’ติฯ ทุติยํฯ</p>


<h3>๓. อาเวณิกทุกฺขสุตฺตํ</h3>
<p> ‘‘ปญฺจิมานิ, ภิกฺขเว, มาตุคามสฺส อาเวณิกานิ ทุกฺขานิ, ยานิ มาตุคาโม ปจฺจนุโภติ, อญฺญเตฺรว ปุริเสหิฯ กตมานิ ปญฺจ? อิธ, ภิกฺขเว , มาตุคาโม ทหโรว สมาโน ปติกุลํ คจฺฉติ, ญาตเกหิ วินา โหติฯ อิทํ, ภิกฺขเว, มาตุคามสฺส ปฐมํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ปุน จปรํ, ภิกฺขเว, มาตุคาโม อุตุนี โหติฯ อิทํ, ภิกฺขเว, มาตุคามสฺส ทุติยํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ปุน จปรํ, ภิกฺขเว, มาตุคาโม คพฺภินี โหติฯ อิทํ, ภิกฺขเว, มาตุคามสฺส ตติยํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ปุน จปรํ, ภิกฺขเว, มาตุคาโม วิชายติฯ อิทํ, ภิกฺขเว, มาตุคามสฺส จตุตฺถํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ ปุน จปรํ, ภิกฺขเว, มาตุคาโม ปุริสสฺส ปาริจริยํ อุเปติฯ อิทํ โข, ภิกฺขเว, มาตุคามสฺส ปญฺจมํ อาเวณิกํ ทุกฺขํ, ยํ มาตุคาโม ปจฺจนุโภติ, อญฺญเตฺรว ปุริเสหิฯ อิมานิ โข, ภิกฺขเว, ปญฺจ มาตุคามสฺส อาเวณิกานิ ทุกฺขานิ, ยานิ มาตุคาโม ปจฺจนุโภติ, อญฺญเตฺรว ปุริเสหี’’ติฯ ตติยํฯ</p>


<h3>๔. ตีหิธเมฺมหิสุตฺตํ</h3>
<p> ‘‘ตีหิ  , ภิกฺขเว, ธเมฺมหิ สมนฺนาคโต มาตุคาโม เยภุเยฺยน กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ตีหิ? อิธ, ภิกฺขเว, มาตุคาโม ปุพฺพณฺหสมยํ มเจฺฉรมลปริยุฎฺฐิเตน เจตสา อคารํ อชฺฌาวสติฯ มชฺฌนฺหิกสมยํ อิสฺสาปริยุฎฺฐิเตน เจตสา อคารํ อชฺฌาวสติฯ สายนฺหสมยํ กามราคปริยุฎฺฐิเตน เจตสา อคารํ อชฺฌาวสติฯ อิเมหิ โข, ภิกฺขเว, ตีหิ ธเมฺมหิ สมนฺนาคโต มาตุคาโม เยภุเยฺยน กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติฯ จตุตฺถํฯ</p>


<h3>๕. โกธนสุตฺตํ</h3>
<p> อถ  โข อายสฺมา อนุรุโทฺธ เยน ภควา เตนุปสงฺกมิ; อุปสงฺกมิตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา อนุรุโทฺธ ภควนฺตํ เอตทโวจ – ‘‘อิธาหํ, ภเนฺต, มาตุคามํ ปสฺสามิ ทิเพฺพน จกฺขุนา วิสุเทฺธน อติกฺกนฺตมานุสเกน กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชนฺตํฯ กตีหิ นุ โข, ภเนฺต, ธเมฺมหิ สมนฺนาคโต มาตุคาโม  กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติ?</p>


<p>‘‘ปญฺจหิ โข, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, โกธโน จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต  มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติฯ ปญฺจมํฯ</p>


<h3>๖. อุปนาหีสุตฺตํ</h3>
<p> ‘‘ปญฺจหิ , อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, อุปนาหี จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติฯ ฉฎฺฐํฯ</p>


<h3>๗. อิสฺสุกีสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, อิสฺสุกี จ โหติ, ทุปฺปโญฺญ จ โหติ – อิเมหิ โข , อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติฯ สตฺตมํฯ</p>


<h3>๘. มจฺฉรีสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, มจฺฉรี จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ  ธเมฺมหิ สมนฺนาคโต มาตุคาโม…เป.… อปายํ ทุคฺคติํ วินิปาตํ นิรยํ อุปปชฺชตี’’ติฯ อฎฺฐมํฯ</p>


<h3>๙. อติจารีสุตฺตํ</h3>
<p> ‘‘ปญฺจหิ  , อนุรุทฺธ, ธเมฺมหิ สมนฺนาคโต มาตุคาโม…เป.… อปายํ ทุคฺคติํ วินิปาตํ นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, อติจารี จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม…เป.… อุปปชฺชตี’’ติฯ นวมํฯ</p>


<h3>๑๐. ทุสฺสีลสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม…เป.… นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, ทุสฺสีโล จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม…เป.… นิรยํ อุปปชฺชตี’’ติฯ ทสมํฯ</p>


<h3>๑๑. อปฺปสฺสุตสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม…เป.… นิรยํ อุปปชฺชติ ฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, อปฺปสฺสุโต จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม…เป.… นิรยํ อุปปชฺชตี’’ติฯ เอกาทสมํฯ</p>


<h3>๑๒. กุสีตสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม…เป.… นิรยํ อุปปชฺชติฯ กตเมหิ ปญฺจหิ? อสฺสโทฺธ จ โหติ, อหิริโก จ โหติ, อโนตฺตปฺปี จ โหติ, กุสีโต จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม…เป.…  อปายํ ทุคฺคติํ วินิปาตํ นิรยํ อุปปชฺชตี’’ติฯ ทฺวาทสมํฯ</p>


<h3>๑๓. มุฎฺฐสฺสติสุตฺตํ</h3>
<p> ‘‘ปญฺจหิ , อนุรุทฺธ, ธเมฺมหิ สมนฺนาคโต มาตุคาโม…เป.… นิรยํ อุปปชฺชติฯ กตเมหิ ปญฺจหิ? อสฺสโทฺธ  จ โหติ, อหิริโก จ โหติ, อโนตฺตปฺปี จ โหติ, มุฎฺฐสฺสติ จ โหติ, ทุปฺปโญฺญ จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม…เป.… นิรยํ อุปปชฺชตี’’ติฯ เตรสมํฯ</p>


<h3>๑๔. ปญฺจเวรสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม…เป.… นิรยํ อุปปชฺชติฯ กตเมหิ ปญฺจหิ? ปาณาติปาตี จ โหติ, อทินฺนาทายี จ โหติ, กาเมสุมิจฺฉาจารี จ โหติ, มุสาวาที จ โหติ, สุราเมรยมชฺชปฺปมาทฎฺฐายี จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชตี’’ติฯ จุทฺทสมํฯ</p>

</p>


<p>ตสฺสุทฺทานํ –</p>


<p>
มาตุคาโม  
ปุริโส จ, อาเวณิกา ติธโมฺม จ  
เทฺว มนาปามนาปาจ, อาเวณิกา ตีหิ อนุรุโทฺธ (สพฺพตฺถ)  
;  
  
โกธโน อุปนาหี จ, อิสฺสุกี มจฺฉเรน จ;  
  
อติจารี จ ทุสฺสีโล, อปฺปสฺสุโต จ กุสีโต;  
  
มุฎฺฐสฺสติ ปญฺจเวรํ, กณฺหปเกฺข ปกาสิโตฯ  
</p>
  
<h2>๒. ทุติยเปยฺยาลวโคฺค</h2>
<h3>๑. อโกฺกธนสุตฺตํ</h3>
<p> อถ โข อายสฺมา อนุรุโทฺธ เยน ภควา เตนุปสงฺกมิ; อุปสงฺกมิตฺวา…เป.… เอกมนฺตํ นิสิโนฺน โข อายสฺมา อนุรุโทฺธ ภควนฺตํ เอตทโวจ – ‘‘อิธาหํ, ภเนฺต, มาตุคามํ ปสฺสามิ ทิเพฺพน จกฺขุนา วิสุเทฺธน อติกฺกนฺตมานุสเกน  กายสฺส เภทา ปรํ มรณา สุคติํ สคฺคํ โลกํ อุปปชฺชนฺตํฯ กตีหิ นุ โข, ภเนฺต, ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชตี’’ติ?</p>


<p>‘‘ปญฺจหิ  โข, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชติฯ กตเมหิ ปญฺจหิ? สโทฺธ จ โหติ, หิริมา จ โหติ, โอตฺตปฺปี จ โหติ, อโกฺกธโน จ โหติ, ปญฺญวา จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม  กายสฺส เภทา ปรํ มรณา สุคติํ สคฺคํ โลกํ อุปปชฺชตี’’ติฯ ปฐมํฯ</p>


<h3>๒. อนุปนาหีสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชติฯ กตเมหิ ปญฺจหิ? สโทฺธ จ โหติ, หิริมา จ โหติ, โอตฺตปฺปี  จ โหติ, อนุปนาหี จ โหติ, ปญฺญวา จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชตี’’ติฯ ทุติยํฯ</p>


<h3>๓. อนิสฺสุกีสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชติฯ กตเมหิ ปญฺจหิ? สโทฺธ จ โหติ, หิริมา จ โหติ, โอตฺตปฺปี จ โหติ, อนิสฺสุกี จ โหติ, ปญฺญวา จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชตี’’ติฯ ตติยํฯ</p>


<h3>๔. อมจฺฉรีสุตฺตํ</h3>
<p> อมจฺฉรี จ โหติ, ปญฺญวา จ โหติ…เป.…ฯ จตุตฺถํฯ</p>


<h3>๕. อนติจารีสุตฺตํ</h3>
<p> อนติจารี จ โหติ, ปญฺญวา จ โหติ…เป.…ฯ ปญฺจมํฯ</p>


<h3>๖. สุสีลสุตฺตํ</h3>
<p> สีลวา จ โหติ, ปญฺญวา จ โหติ…เป.…ฯ ฉฎฺฐํฯ</p>


<h3>๗. พหุสฺสุตสุตฺตํ</h3>
<p> พหุสฺสุโต  จ โหติ, ปญฺญวา จ โหติ…เป.…ฯ สตฺตมํฯ</p>


<h3>๘. อารทฺธวีริยสุตฺตํ</h3>
<p> อารทฺธวีริโย  จ โหติ, ปญฺญวา จ โหติ…เป.…ฯ อฎฺฐมํฯ</p>


<h3>๙. อุปฎฺฐิตสฺสติสุตฺตํ</h3>
<p> ‘‘อุปฎฺฐิตสฺสติ  จ  โหติ, ปญฺญวา จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชตี’’ติฯ นวมํฯ</p>


<p>อิเม อฎฺฐ สุตฺตนฺตสเงฺขปาฯ</p>


<h3>๑๐. ปญฺจสีลสุตฺตํ</h3>
<p> ‘‘ปญฺจหิ, อนุรุทฺธ, ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชติฯ กตเมหิ ปญฺจหิ? ปาณาติปาตา ปฎิวิรโต จ โหติ, อทินฺนาทานา ปฎิวิรโต จ โหติ, กาเมสุมิจฺฉาจารา ปฎิวิรโต จ โหติ, มุสาวาทา ปฎิวิรโต จ โหติ, สุราเมรยมชฺชปฺปมาทฎฺฐานา ปฎิวิรโต จ โหติ – อิเมหิ โข, อนุรุทฺธ, ปญฺจหิ ธเมฺมหิ สมนฺนาคโต มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชตี’’ติฯ ทสมํฯ</p>

</p>


<p>ตสฺสุทฺทานํ –</p>


<p>
ทุติเย จ  
อนุรุโทฺธ (สพฺพตฺถ)  
อโกฺกธโน, อนุปนาหี อนิสฺสุกี;  
  
อมจฺฉรี อนติจารี, สีลวา จ พหุสฺสุโต;  
  
วีริยํ สติ สีลญฺจ, สุกฺกปเกฺข ปกาสิโตฯ  
</p>
  
<h2>๓. พลวโคฺค</h2>
<h3>๑. วิสารทสุตฺตํ</h3>
<p> ‘‘ปญฺจิมานิ    , ภิกฺขเว, มาตุคามสฺส พลานิฯ กตมานิ ปญฺจ? รูปพลํ, โภคพลํ, ญาติพลํ, ปุตฺตพลํ, สีลพลํ – อิมานิ โข, ภิกฺขเว, ปญฺจ มาตุคามสฺส พลานิฯ อิเมหิ โข, ภิกฺขเว, ปญฺจหิ พเลหิ สมนฺนาคโต มาตุคาโม วิสารโท อคารํ อชฺฌาวสตี’’ติฯ ปฐมํฯ</p>


<h3>๒. ปสยฺหสุตฺตํ</h3>
<p> ‘‘ปญฺจิมานิ, ภิกฺขเว, มาตุคามสฺส พลานิฯ กตมานิ ปญฺจ? รูปพลํ, โภคพลํ, ญาติพลํ, ปุตฺตพลํ, สีลพลํ – อิมานิ โข, ภิกฺขเว, ปญฺจ มาตุคามสฺส พลานิฯ อิเมหิ โข, ภิกฺขเว, ปญฺจหิ พเลหิ สมนฺนาคโต มาตุคาโม สามิกํ ปสยฺห อคารํ อชฺฌาวสตี’’ติฯ ทุติยํฯ</p>


<h3>๓. อภิภุยฺยสุตฺตํ</h3>
<p> ‘‘ปญฺจิมานิ, ภิกฺขเว, มาตุคามสฺส พลานิฯ กตมานิ ปญฺจ? รูปพลํ, โภคพลํ, ญาติพลํ, ปุตฺตพลํ, สีลพลํ – อิมานิ โข, ภิกฺขเว, ปญฺจ มาตุคามสฺส พลานิฯ อิเมหิ โข, ภิกฺขเว, ปญฺจหิ พเลหิ สมนฺนาคโต มาตุคาโม สามิกํ อภิภุยฺย วตฺตตี’’ติฯ ตติยํฯ</p>


<h3>๔. เอกสุตฺตํ</h3>
<p> ‘‘เอเกน จ โข, ภิกฺขเว, พเลน สมนฺนาคโต ปุริโส มาตุคามํ อภิภุยฺย วตฺตติฯ กตเมน เอเกน พเลน? อิสฺสริยพเลน อภิภูตํ มาตุคามํ เนว รูปพลํ ตายติ, น  โภคพลํ ตายติ, น ญาติพลํ ตายติ, น ปุตฺตพลํ ตายติ, น สีลพลํ ตายตี’’ติฯ จตุตฺถํฯ</p>


<h3>๕. องฺคสุตฺตํ</h3>
<p> ‘‘ปญฺจิมานิ  , ภิกฺขเว, มาตุคามสฺส พลานิฯ กตมานิ ปญฺจ? รูปพลํ, โภคพลํ, ญาติพลํ, ปุตฺตพลํ, สีลพลํฯ รูปพเลน จ, ภิกฺขเว, มาตุคาโม สมนฺนาคโต โหติ, น จ โภคพเลน – เอวํ โส เตนเงฺคน อปริปูโร โหติฯ ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ – เอวํ โส เตนเงฺคน ปริปูโร โหติฯ รูปพเลน  จ, ภิกฺขเว, มาตุคาโม สมนฺนาคโต โหติ, โภคพเลน จ, น จ ญาติพเลน – เอวํ โส เตนเงฺคน อปริปูโร โหติฯ ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ, ญาติพเลน จ – เอวํ โส เตนเงฺคน ปริปูโร โหติฯ รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, ญาติพเลน จ, น จ ปุตฺตพเลน – เอวํ โส เตนเงฺคน อปริปูโร โหติฯ ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ, ญาติพเลน จ, ปุตฺตพเลน จ – เอวํ โส เตนเงฺคน ปริปูโร โหติฯ รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, ญาติพเลน จ, ปุตฺตพเลน จ, น จ สีลพเลน – เอวํ โส เตนเงฺคน อปริปูโร โหติฯ ยโต จ โข, ภิกฺขเว, มาตุคาโม รูปพเลน จ สมนฺนาคโต โหติ, โภคพเลน จ, ญาติพเลน จ, ปุตฺตพเลน จ, สีลพเลน จ – เอวํ โส เตนเงฺคน ปริปูโร โหติฯ อิมานิ โข , ภิกฺขเว, ปญฺจ มาตุคามสฺส พลานี’’ติฯ ปญฺจมํฯ</p>


<h3>๖. นาเสนฺติสุตฺตํ</h3>
<p> ‘‘ปญฺจิมานิ, ภิกฺขเว, มาตุคามสฺส พลานิฯ กตมานิ ปญฺจ? รูปพลํ, โภคพลํ, ญาติพลํ, ปุตฺตพลํ, สีลพลํฯ รูปพเลน  จ, ภิกฺขเว, มาตุคาโม สมนฺนาคโต โหติ, น จ สีลพเลน, นาเสเนฺตว นํ, กุเล น วาเสนฺติฯ รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, น จ สีลพเลน, นาเสเนฺตว นํ, กุเล น วาเสนฺติฯ รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, ญาติพเลน จ, น จ สีลพเลน, นาเสเนฺตว นํ, กุเล น วาเสนฺติฯ รูปพเลน จ, ภิกฺขเว, มาตุคาโม สมนฺนาคโต โหติ, โภคพเลน จ, ญาติพเลน จ , ปุตฺตพเลน จ, น จ สีลพเลน, นาเสเนฺตว นํ, กุเล น วาเสนฺติฯ สีลพเลน จ, ภิกฺขเว, มาตุคาโม สมนฺนาคโต โหติ, น จ รูปพเลน, วาเสเนฺตว นํ, กุเล น นาเสนฺติฯ สีลพเลน จ, ภิกฺขเว, มาตุคาโม สมนฺนาคโต โหติ, น จ โภคพเลน, วาเสเนฺตว นํ, กุเล น นาเสนฺติฯ สีลพเลน จ, ภิกฺขเว, มาตุคาโม สมนฺนาคโต โหติ, น จ ญาติพเลน, วาเสเนฺตว นํ, กุเล น นาเสนฺติฯ สีลพเลน จ, ภิกฺขเว, มาตุคาโม สมนฺนาคโต โหติ, น จ ปุตฺตพเลน, วาเสเนฺตว นํ, กุเล น นาเสนฺติฯ อิมานิ  โข, ภิกฺขเว, ปญฺจ มาตุคามสฺส พลานี’’ติฯ ฉฎฺฐํฯ</p>


<h3>๗. เหตุสุตฺตํ</h3>
<p> ‘‘ปญฺจิมานิ , ภิกฺขเว, มาตุคามสฺส พลานิฯ กตมานิ ปญฺจ? รูปพลํ, โภคพลํ, ญาติพลํ, ปุตฺตพลํ, สีลพลํฯ น, ภิกฺขเว, มาตุคาโม รูปพลเหตุ วา โภคพลเหตุ วา ญาติพลเหตุ วา ปุตฺตพลเหตุ วา กายสฺส เภทา ปรํ มรณา สุคติํ สคฺคํ โลกํ อุปปชฺชติฯ สีลพลเหตุ โข, ภิกฺขเว, มาตุคาโม กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อิมานิ โข, ภิกฺขเว, ปญฺจ มาตุคามสฺส พลานี’’ติฯ สตฺตมํฯ</p>


<h3>๘. ฐานสุตฺตํ</h3>
<p> ‘‘ปญฺจิมานิ , ภิกฺขเว, ฐานานิ ทุลฺลภานิ อกตปุเญฺญน มาตุคาเมนฯ กตมานิ ปญฺจ? ปติรูเป กุเล ชาเยยฺยนฺติ – อิทํ, ภิกฺขเว, ปฐมํ ฐานํ ทุลฺลภํ อกตปุเญฺญน มาตุคาเมนฯ ปติรูเป กุเล ชายิตฺวา ปติรูปํ กุลํ คเจฺฉยฺยนฺติ – อิทํ, ภิกฺขเว, ทุติยํ ฐานํ ทุลฺลภํ อกตปุเญฺญน มาตุคาเมนฯ ปติรูเป กุเล ชายิตฺวา, ปติรูปํ กุลํ คนฺตฺวา, อสปตฺติ อคารํ อชฺฌาวเสยฺยนฺติ – อิทํ, ภิกฺขเว, ตติยํ ฐานํ ทุลฺลภํ อกตปุเญฺญน มาตุคาเมนฯ ปติรูเป กุเล ชายิตฺวา, ปติรูปํ กุลํ คนฺตฺวา, อสปตฺติ อคารํ อชฺฌาวสนฺตี ปุตฺตวตี อสฺสนฺติ – อิทํ, ภิกฺขเว, จตุตฺถํ ฐานํ ทุลฺลภํ อกตปุเญฺญน มาตุคาเมนฯ ปติรูเป กุเล ชายิตฺวา, ปติรูปํ กุลํ คนฺตฺวา, อสปตฺติ อคารํ อชฺฌาวสนฺตี ปุตฺตวตี สมานา สามิกํ อภิภุยฺย วเตฺตยฺยนฺติ – อิทํ, ภิกฺขเว, ปญฺจมํ ฐานํ ทุลฺลภํ อกตปุเญฺญน  มาตุคาเมน ฯ อิมานิ โข, ภิกฺขเว, ปญฺจ ฐานานิ ทุลฺลภานิ อกตปุเญฺญน มาตุคาเมนาติฯ</p>


<p>‘‘ปญฺจิมานิ, ภิกฺขเว, ฐานานิ สุลภานิ กตปุเญฺญน มาตุคาเมนฯ กตมานิ ปญฺจ? ปติรูเป กุเล ชาเยยฺยนฺติ – อิทํ, ภิกฺขเว, ปฐมํ ฐานํ สุลภํ กตปุเญฺญน มาตุคาเมนฯ ปติรูเป กุเล ชายิตฺวา ปติรูปํ กุลํ คเจฺฉยฺยนฺติ – อิทํ, ภิกฺขเว, ทุติยํ ฐานํ สุลภํ กตปุเญฺญน มาตุคาเมนฯ ปติรูเป กุเล ชายิตฺวา ปติรูปํ กุลํ คนฺตฺวา อสปตฺติ อคารํ อชฺฌาวเสยฺยนฺติ – อิทํ, ภิกฺขเว, ตติยํ ฐานํ สุลภํ กตปุเญฺญน มาตุคาเมนฯ ปติรูเป กุเล ชายิตฺวา ปติรูปํ กุลํ คนฺตฺวา อสปตฺติ อคารํ อชฺฌาวสนฺตี ปุตฺตวตี อสฺสนฺติ – อิทํ, ภิกฺขเว, จตุตฺถํ ฐานํ สุลภํ กตปุเญฺญน มาตุคาเมนฯ ปติรูเป กุเล  ชายิตฺวา ปติรูปํ กุลํ คนฺตฺวา อสปตฺติ อคารํ อชฺฌาวสนฺตี  ปุตฺตวตี สมานา สามิกํ อภิภุยฺย วเตฺตยฺยนฺติ – อิทํ, ภิกฺขเว, ปญฺจมํ ฐานํ สุลภํ กตปุเญฺญน มาตุคาเมนฯ อิมานิ โข, ภิกฺขเว, ปญฺจ ฐานานิ สุลภานิ กตปุเญฺญน มาตุคาเมนา’’ติฯ อฎฺฐมํฯ</p>


<h3>๙. ปญฺจสีลวิสารทสุตฺตํ</h3>
<p> ‘‘ปญฺจหิ, ภิกฺขเว, ธเมฺมหิ สมนฺนาคโต มาตุคาโม วิสารโท อคารํ อชฺฌาวสติฯ กตเมหิ ปญฺจหิ? ปาณาติปาตา ปฎิวิรโต จ โหติ, อทินฺนาทานา ปฎิวิรโต จ โหติ, กาเมสุมิจฺฉาจารา ปฎิวิรโต จ โหติ, มุสาวาทา ปฎิวิรโต จ โหติ , สุราเมรยมชฺชปฺปมาทฎฺฐานา ปฎิวิรโต จ โหติ – อิเมหิ โข, ภิกฺขเว, ปญฺจหิ ธเมฺมหิ สมนฺนาคโต มาตุคาโม วิสารโท อคารํ อชฺฌาวสตี’’ติฯ นวมํฯ</p>


<h3>๑๐. วฑฺฒีสุตฺตํ</h3>
<p> ‘‘ปญฺจหิ, ภิกฺขเว, วฑฺฒีหิ วฑฺฒมานา อริยสาวิกา อริยาย วฑฺฒิยา วฑฺฒติ สาราทายินี จ โหติ วราทายินี จ กายสฺสฯ กตเมหิ ปญฺจหิ? สทฺธาย วฑฺฒติ, สีเลน วฑฺฒติ, สุเตน วฑฺฒติ, จาเคน วฑฺฒติ, ปญฺญาย วฑฺฒติ – อิเมหิ โข, ภิกฺขเว, ปญฺจหิ  วฑฺฒีหิ วฑฺฒมานา อริยสาวิกา อริยาย วฑฺฒิยา วฑฺฒติ, สาราทายินี จ โหติ, วราทายินี จ กายสฺสา’’ติฯ</p>


<p>
‘‘สทฺธาย สีเลน จ ยาธ วฑฺฒติ,  
  
ปญฺญาย จาเคน สุเตน จูภยํ;  
  
สา ตาทิสี สีลวตี อุปาสิกา,  
  
อาทียติ สารมิเธว อตฺตโน’’ติฯ ทสมํ;  
</p>
  
พลวโคฺค ตติโยฯ  
</p>
  
<p>ตสฺสุทฺทานํ  –</p>


<p>
วิสารทา ปสยฺห อภิภุยฺย, เอกํ อเงฺคน ปญฺจมํ;  
  
นาเสนฺติ เหตุ ฐานญฺจ, วิสารโท วฑฺฒินา ทสาติฯ  
</p>
  
มาตุคามสํยุตฺตํ สมตฺตํฯ  
</p>
  
  
  
  
  