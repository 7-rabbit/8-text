<h1>๑๕. สุขวโคฺค</h1>
<ol>
<li>
สุสุขํ  
วต ชีวาม, เวริเนสุ อเวริโน;  
  
เวริเนสุ มนุเสฺสสุ, วิหราม อเวริโนฯ  
</li>
  
<li>
สุสุขํ  
วต ชีวาม, อาตุเรสุ อนาตุรา;  
  
อาตุเรสุ มนุเสฺสสุ, วิหราม อนาตุราฯ  
</li>
  
<li>
สุสุขํ วต ชีวาม, อุสฺสุเกสุ อนุสฺสุกา;  
  
อุสฺสุเกสุ  
มนเสฺสสุ, วิหราม อนุสฺสุกาฯ  
</li>
  
<li>
สุสุขํ วต ชีวาม, เยสํ โน นตฺถิ กิญฺจนํ;  
  
ปีติภกฺขา ภวิสฺสาม, เทวา อาภสฺสรา ยถาฯ  
</li>
  
<li>
ชยํ เวรํ ปสวติ, ทุกฺขํ เสติ ปราชิโต;  
  
อุปสโนฺต สุขํ เสติ, หิตฺวา ชยปราชยํฯ  
</li>
  
<li>
นตฺถิ ราคสโม อคฺคิ, นตฺถิ โทสสโม กลิ;  
  
นตฺถิ ขนฺธสมา  
ขนฺธาทิสา (สี. สฺยา. ปี. รูปสิทฺธิยา สเมติ)  
ทุกฺขา, นตฺถิ สนฺติปรํ สุขํฯ  
</li>
  
<li>
ชิฆจฺฉาปรมา  
โรคา, สงฺขารปรมา  
สงฺการา ปรมา (พหูสุ)  
ทุขา;  
  
เอตํ ญตฺวา ยถาภูตํ, นิพฺพานํ ปรมํ สุขํฯ  
</li>
  
<li>
อาโรคฺยปรมา ลาภา, สนฺตุฎฺฐิปรมํ ธนํ;  
  
วิสฺสาสปรมา ญาติ  
วิสฺสาสปรโม ญาติ (ก. สี.), วิสฺสาสปรมา ญาตี (สี. อฎฺฐ.), วิสฺสาสา ปรมา ญาติ (ก.)  
, นิพฺพานํ ปรมํ  
นิพฺพาณปรมํ (ก. สี.)  
สุขํฯ  
</li>
  
<li>
ปวิเวกรสํ  
ปิตฺวา  
ปีตฺวา (สี. สฺยา. กํ. ปี.)  
, รสํ อุปสมสฺส จ;  
  
นิทฺทโร โหติ นิปฺปาโป, ธมฺมปีติรสํ ปิวํฯ  
</li>
  
<li>
สาหุ  
ทสฺสนมริยานํ, สนฺนิวาโส สทา สุโข;  
  
อทสฺสเนน พาลานํ, นิจฺจเมว สุขี สิยาฯ  
</li>
  
<li>
พาลสงฺคตจารี  
พาลสงฺคติจารี (ก.)  
หิ, ทีฆมทฺธาน โสจติ;  
  
ทุโกฺข พาเลหิ สํวาโส, อมิเตฺตเนว สพฺพทา;  
  
ธีโร จ สุขสํวาโส, ญาตีนํว สมาคโมฯ  
</li>
  
<li>
ตสฺมา หิ –  
  
ธีรญฺจ ปญฺญญฺจ พหุสฺสุตญฺจ, โธรยฺหสีลํ  
วตวนฺตมริยํ;  
  
ตํ ตาทิสํ สปฺปุริสํ สุเมธํ, ภเชถ นกฺขตฺตปถํว จนฺทิมา  
ตสฺมา หิ ธีรํ ปญฺญญฺจ, พหุสฺสุตญฺจ โธรยฺหํ; สีลํ ธุตวตมริยํ, ตํ ตาทิสํ สปฺปุริสํ; สุเมธํ ภเชถ นกฺขตฺตปถํว จนฺทิมา; (ก.)  
ฯ  
</li>
  
สุขวโคฺค ปนฺนรสโม นิฎฺฐิโตฯ  
</li>
  
  
  
  
  