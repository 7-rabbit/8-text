<h1>๔. สมจิตฺตวคฺควณฺณนา</h1>
<p> จตุตฺถสฺส   ปฐเม ติ อสปฺปุริสานํ ปติฎฺฐานฎฺฐานํฯ มฺปิ เอเสว นโยฯ ติ กตํ น ชานาติฯ ติ กตํ ปากฎํ กตฺวา น ชานาติฯ นฺติ วณฺณิตํ โถมิตํ ปสตฺถํฯ นฺติ ยา อยํฯ ติ ปเรน กตสฺส อุปการสฺส อชานนเญฺจว ปากฎํ กตฺวา อชานนญฺจฯ ติ สกลาฯ สุกฺกปเกฺขปิ วุตฺตนเยเนว อโตฺถ เวทิตโพฺพฯ</p>


<p> ทุติเย ติ ชนกมาตุ จ ชนกปิตุ จฯ ติ เอกสฺมิํ อํสกูเฎ ฐเปตฺวา มาตรํ ปฎิชเคฺคยฺยฯ ติ เอกสฺมิํ อํสกูเฎ ฐเปตฺวา ปิตรํ ปฎิชเคฺคยฺยฯ ติ วสฺสสตายุกกาเล ชาโต สกลํ วสฺสสตํ ชีวโนฺตฯ อิทํ วุตฺตํ โหติ – สเจ ปุโตฺต นาม ‘‘มาตาปิตูนํ ปฎิกริสฺสามี’’ติ อุฎฺฐาย สมุฎฺฐาย ทกฺขิเณ อํสกูเฎ มาตรํ, วาเม ปิตรํ  ฐเปตฺวา วสฺสสตายุโก สกลมฺปิ วสฺสสตํ ชีวมาโน ปริหเรยฺยฯ ติ โส จ ปุโตฺต เนสํ มาตาปิตูนํ อํสกูเฎสุ ฐิตานํเยว ทุคฺคนฺธปฎิวิโนทนตฺถํ สุคนฺธกรเณน อุจฺฉาทเนน, ปริสฺสมวิโนทนตฺถํ หตฺถปริมทฺทเนน, สีตุณฺหกาเล จ อุโณฺหทกสีโตทกนฺหาปเนน, หตฺถปาทาทีนํ อากฑฺฒนปริกฑฺฒนสงฺขาเตน สมฺพาหเนน อุปฎฺฐานํ กเรยฺยฯ ติ เต จ มาตาปิตโร ตเตฺถว ตสฺส อํสกูเฎสุ นิสินฺนาว มุตฺตกรีสํ จเชยฺยุํฯ   ติ, ภิกฺขเว, เอวมฺปิ นเตฺวว มาตาปิตูนํ กตํ วา โหติ ปฎิกตํ วาฯ</p>


<p>ติ จกฺกวตฺติรชฺชํ สนฺธาเยวมาหฯ ติ วฑฺฒกา อนุปาลกาฯ ปุตฺตา หิ มาตาปิตูหิ วฑฺฒิตา เจว อนุปาลิตา จฯ ติ หตฺถปาเท วเฑฺฒตฺวา หทยโลหิตํ ปาเยตฺวา โปสกาฯ ปุตฺตา หิ มาตาปิตูหิ ปุฎฺฐา ภตา อนฺนปานาทีหิ ปฎิชคฺคิตาฯ ติ สเจ หิ มาตาปิตโร ชาตทิวเสเยว ปุตฺตํ ปาเท คเหตฺวา อรเญฺญ วา นทิยํ วา ปปาเต วา ขิเปยฺยุํ, อิมสฺมิํ โลเก อิฎฺฐานิฎฺฐารมฺมณํ น ปเสฺสยฺยฯ เอวํ อกตฺวา อาปาทิตตฺตา  โปสิตตฺตา เอส อิมสฺมิํ โลเก อิฎฺฐานิฎฺฐารมฺมณํ มาตาปิตโร นิสฺสาย ปสฺสตีติ ตฺยาสฺส อิมสฺส โลกสฺส ทเสฺสตาโร นาม โหนฺติฯ ติ คณฺหาเปติฯ อิมสฺมิํ สุเตฺต สทฺธาสีลจาคปญฺญา โลกิยโลกุตฺตรมิสฺสกา กถิตาฯ ธมฺมเสนาปติสาริปุตฺตเตฺถรสทิโสว ภิกฺขุ เตสุ ปติฎฺฐาเปติ นามาติ เวทิตโพฺพฯ</p>


<p> ตติเย ติ โส หิ พฺราหฺมโณ ‘‘สมโณ กิร โคตโม กถิตํ วิสฺสเชฺชติ, ปุจฺฉายสฺส วิรชฺฌนํ นาม นตฺถิฯ อหมสฺส วิรชฺฌนปญฺหํ อภิสงฺขริสฺสามี’’ติ ปณีตโภชนํ ภุญฺชิตฺวา คพฺภทฺวารํ ปิทหิตฺวา นิสิโนฺน จิเนฺตตุํ อารภิฯ อถสฺส เอตทโหสิ – ‘‘อิมสฺมิํ ฐาเน อุจฺจาสทฺทมหาสโทฺท วตฺตติ, จิตฺตํ น เอกคฺคํ โหติ, ภูมิฆรํ กาเรสฺสามี’’ติ ภูมิฆรํ กาเรตฺวา ตตฺถ ปวิสิตฺวา – ‘‘เอวํ ปุโฎฺฐ เอวํ กเถสฺสติ, เอวํ ปุโฎฺฐ เอวํ กเถสฺสตี’’ติ เอกํ คณฺหิตฺวา เอกํ  วิสฺสเชฺชโนฺต สกลทิวสํ กิญฺจิ ปสฺสิตุํ นาสกฺขิฯ ตสฺส อิมินาว นีหาเรน จตฺตาโร มาสา วีติวตฺตาฯ โส จตุนฺนํ มาสานํ อจฺจเยน อุภโตโกฎิกํ ปญฺหํ นาม  อทฺทสฯ เอวํ กิรสฺส อโหสิ – ‘‘อหํ สมณํ โคตมํ อุปสงฺกมิตฺวา ‘กิํวาที ภว’นฺติ ปุจฺฉิสฺสามิฯ สเจ ‘กิริยวาทิมฺหี’ติ วกฺขติ, ‘สพฺพากุสลานํ นาม ตุเมฺห กิริยํ วเทถา’ติ นํ นิคฺคณฺหิสฺสามิฯ สเจ ‘อกิริยวาทิมฺหี’ติ วกฺขติ, ‘กุสลธมฺมานํ นาม ตุเมฺห อกิริยํ วเทถา’ติ นํ นิคฺคณฺหิสฺสามิฯ อิทญฺหิ อุภโตโกฎิกํ ปญฺหํ ปุโฎฺฐ เนว อุคฺคิลิตุํ สกฺขิสฺสติ น นิคฺคิลิตุํฯ เอวํ มม ชโย ภวิสฺสติ, สมณสฺส โคตมสฺส ปราชโย’’ติ อุฎฺฐาย อโปฺผเฎตฺวา ภูมิฆรา นิกฺขมฺม ‘‘เอวรูปํ ปญฺหํ ปุจฺฉเนฺตน น เอกเกน คนฺตุํ วฎฺฎตี’’ติ นคเร โฆสนํ กาเรตฺวา สกลนาคเรหิ ปริวุโต เยน ภควา เตนุปสงฺกมิฯ ติ กิํลทฺธิโกฯ ติ กิํ นาม สาวกานํ ปฎิปทํ อกฺขายีติ ปุจฺฉิฯ อถสฺส ภควา จตูหิ มาเสหิ ปญฺหํ อภิสงฺขริตฺวา ‘‘ทิโฎฺฐ เม สมณสฺส โคตมสฺส ปราชยปโญฺห’’ติ มานํ ปคฺคยฺห อาคตภาวํ ญตฺวา เอกปเทเนว ตํ ปญฺหํ ภินฺทโนฺต ติอาทิมาหฯ อถ พฺราหฺมโณ อตฺตโน มานํ อปเนตฺวา ภควนฺตํ อายาจโนฺต ติอาทิมาหฯ เสสเมตฺถ อุตฺตานตฺถเมวาติฯ</p>


<p> จตุเตฺถ ติ ทกฺขิณา วุจฺจติ ทานํ, ตสฺส ปฎิคฺคหณยุตฺตา กติ ปุคฺคลาติ ปุจฺฉติฯ ติ อิมินา สตฺต เสเกฺข ทเสฺสติฯ เอตฺถ จ สีลวนฺตปุถุชฺชโนปิ โสตาปเนฺนเนว  สงฺคหิโตฯ ติ ทานํ ททนฺตานํ อาหุนสฺส อรหา ทานปฎิคฺคาหกา นาม โหนฺตีติ อโตฺถฯ นฺติ วตฺถุ ปติฎฺฐา, ปุญฺญสฺส วิรุหนฎฺฐานนฺติ อโตฺถฯ</p>


<p> ปญฺจเม  ติ สาวตฺถิโต ปุรตฺถิมทิสาภาเค อาราเมฯ ติ วิสาขาย อุปาสิกาย ปาสาเทฯ สา หิ มิคารเสฎฺฐินา มาตุฎฺฐาเน ฐปิตตฺตาปิ, สพฺพเชฎฺฐกสฺส ปุตฺตสฺส อยฺยกเสฎฺฐิโนว สมานนามกตฺตาปิ มิคารมาตาติ วุจฺจติฯ ตาย การิโต สหสฺสคโพฺภ ปาสาโท มิคารมาตุปาสาโท นามฯ เถโร  ตสฺมิํ วิหรติฯ ติ ตสฺมิํ ปาสาเท วิหรโนฺต ธมฺมเสนาปติสาริปุตฺตเตฺถโรฯ</p>


<p>ติ กสฺมิํ กาเล อามเนฺตสิ? กานิจิ หิ สุตฺตานิ ปุเรภเตฺต ภาสิตานิ อตฺถิ, กานิจิ ปจฺฉาภเตฺต, กานิจิ ปุริมยาเม, กานิจิ มชฺฌิมยาเม, กานิจิ ปจฺฉิมยาเมฯ อิทํ ปน สมจิตฺตปฎิปทาสุตฺตํ ปจฺฉาภเตฺต ภาสิตํฯ ตสฺมา สายนฺหสมเย อามเนฺตสิฯ</p>


<p>น เกวลํ เจตํ เถเรเนว ภาสิตํ, ตถาคเตนาปิ ภาสิตํฯ กตฺถ นิสีทิตฺวาติ? วิสาขาย รตนปาสาเท นิสีทิตฺวาฯ ตถาคโต หิ ปฐมโพธิยํ วีสติ วสฺสานิ อนิพทฺธวาโส หุตฺวา ยตฺถ ยตฺถ ผาสุกํ โหติ, ตตฺถ ตเตฺถว คนฺตฺวา วสิฯ ปฐมํ อโนฺตวสฺสญฺหิ อิสิปตเน ธมฺมจกฺกํ ปวเตฺตตฺวา อฎฺฐารส มหาพฺรหฺมโกฎิโย อมตปานํ ปาเยตฺวา พาราณสิํ อุปนิสฺสาย อิสิปตเน วสิฯ ทุติยํ อโนฺตวสฺสํ ราชคหํ อุปนิสฺสาย เวฬุวเน, ตติยจตุตฺถานิปิ ตเตฺถว, ปญฺจมํ อโนฺตวสฺสํ เวสาลิํ อุปนิสฺสาย มหาวเน กูฎาคารสาลายํ, ฉฎฺฐํ อโนฺตวสฺสํ มกุลปพฺพเต, สตฺตมํ ตาวติํสภวเน, อฎฺฐมํ ภเคฺค สุสุมารคิรํ นิสฺสาย เภสกฬาวเน, นวมํ โกสมฺพิยํ, ทสมํ ปาลิเลยฺยเก วนสเณฺฑ, เอกาทสมํ นาลายํ พฺราหฺมณคาเม, ทฺวาทสมํ เวรญฺชายํ, เตรสมํ จาลิยปพฺพเต, จุทฺทสมํ เชตวเน, ปญฺจทสมํ กปิลวตฺถุสฺมิํ, โสฬสมํ อาฬวกํ ทเมตฺวา จตุราสีติปาณสหสฺสานิ อมตปานํ ปาเยตฺวา อาฬวิยํ, สตฺตรสมํ ราชคเหเยว, อฎฺฐารสมํ จาลิยปพฺพเตเยว, ตถา เอกูนวีสติมํ, วีสติมํ ปน อโนฺตวสฺสํ ราชคหํเยว  อุปนิสฺสาย วสิฯ เอวํ วีสติ วสฺสานิ อนิพทฺธวาโส หุตฺวา ยตฺถ ยตฺถ ผาสุกํ โหติ, ตตฺถ ตเตฺถว วสิฯ</p>


<p>ตโต  ปฎฺฐาย ปน เทฺว เสนาสนานิ ธุวปริโภคานิ อกาสิฯ กตรานิ เทฺว? เชตวนญฺจ ปุพฺพารามญฺจฯ กสฺมา? ทฺวินฺนํ กุลานํ คุณมหนฺตตายฯ อนาถปิณฺฑิกสฺส หิ วิสาขาย จ คุณํ สนฺธาย คุณํ ปฎิจฺจ สตฺถา ตานิ เสนาสนานิ ธุวปริโภเคน ปริภุญฺชิฯ อุตุวสฺสํ จาริกํ จริตฺวาปิ หิ อโนฺตวเสฺส ทฺวีสุเยว เสนาสเนสุ วสติฯ เอวํ วสโนฺต  ปน เชตวเน รตฺติํ วสิตฺวา ปุนทิวเส ภิกฺขุสงฺฆปริวุโต ทกฺขิณทฺวาเรน สาวตฺถิํ ปิณฺฑาย ปวิสิตฺวา ปาจีนทฺวาเรน นิกฺขมิตฺวา ปุพฺพาราเม ทิวาวิหารํ กโรติฯ ปุพฺพาราเม รตฺติํ วสิตฺวา ปุนทิวเส ปาจีนทฺวาเรน สาวตฺถิํ ปิณฺฑาย ปวิสิตฺวา ทกฺขิณทฺวาเรน นิกฺขมิตฺวา เชตวเน ทิวาวิหารํ กโรติฯ ตสฺมิํ ปน ทิวเส สมฺมาสมฺพุโทฺธ เชตวเนเยว วสิฯ ยตฺถ กตฺถจิ วสนฺตสฺส จสฺส ปญฺจวิธกิจฺจํ อวิชหิตเมว โหติฯ ตํ เหฎฺฐา วิตฺถาริตเมวฯ เตสุ กิเจฺจสุ ปจฺฉิมยามกิจฺจกาเล ภควา โลกํ โอโลเกโนฺต สาวตฺถิวาสีนญฺจ สมนฺตา จ สาวตฺถิยา คาวุตอฑฺฒโยชนโยชนปรเม ฐาเน อปริมาณานํ สตฺตานํ อภิสมยภาวํ อทฺทสฯ</p>


<p>ตโต ‘‘กสฺมิํ นุ โข กาเล อภิสมโย ภวิสฺสตี’’ติ โอโลเกโนฺต ‘‘สายนฺหสมเย’’ติ ทิสฺวา ‘‘มยิ นุ โข กเถเนฺต อภิสมโย ภวิสฺสติ, สาวเก กเถเนฺต ภวิสฺสตี’’ติ ‘‘สาริปุตฺตเตฺถเร กเถเนฺต ภวิสฺสตี’’ติ อทฺทสฯ ตโต ‘‘กตฺถ นิสีทิตฺวา กเถเนฺต ภวิสฺสตี’’ติ โอโลเกโนฺต ‘‘วิสาขาย รตนปาสาเท นิสีทิตฺวา’’ติ ทิสฺวา ‘‘พุทฺธานํ นาม ตโย สาวกสนฺนิปาตา โหนฺติ, อคฺคสาวกานํ เอโกฯ เตสุ อชฺช ธมฺมเสนาปติสาริปุตฺตเตฺถรสฺส สาวกสนฺนิปาโต ภวิสฺสตี’’ติ อทฺทสฯ ทิสฺวา ปาโตว สรีรปฎิชคฺคนํ กตฺวา นิวตฺถนิวาสโน  สุคตจีวรํ ปารุปิตฺวา เสลมยปตฺตํ อาทาย ภิกฺขุสงฺฆปริวุโต ทกฺขิณทฺวาเรน นครํ ปวิสิตฺวา ปิณฺฑาย จรโนฺต ภิกฺขุสงฺฆสฺส สุลภปิณฺฑปาตํ กตฺวา วาตปฺปหตา วิย นาวา ปฎินิวตฺติตฺวา ทกฺขิณทฺวาเรน นิกฺขมิตฺวา พหิทฺวาเร อฎฺฐาสิฯ ตโต อสีติ มหาสาวกา ภิกฺขุนิปริสา อุปาสกปริสา อุปาสิกาปริสาติ จตโสฺส ปริสา สตฺถารํ ปริวารยิํสุฯ</p>


<p>สตฺถา สาริปุตฺตเตฺถรํ อามเนฺตสิ – ‘‘สาริปุตฺต, ตยา ปุพฺพารามํ คนฺตุํ วฎฺฎติ, ตว จ ปริสํ คเหตฺวา คจฺฉาหี’’ติฯ ‘‘สาธุ, ภเนฺต’’ติ เถโร อตฺตโน ปริวาเรหิ ปญฺจหิ ภิกฺขุสเตหิ ปริวุโต ปุพฺพารามํ อคมาสิฯ เอเตเนว นิยาเมน อสีติ มหาสาวเก ปุพฺพารามเมว เปเสตฺวา สยํ เอเกน อานนฺทเตฺถเรเนว สทฺธิํ เชตวนํ อคมาสิฯ อานนฺทเตฺถโรปิ วิหาเร สตฺถุ วตฺตํ  กตฺวา วนฺทิตฺวา ‘‘ปุพฺพารามํ คจฺฉามิ, ภเนฺต’’ติ อาหฯ เอวํ  กโรหิ อานนฺทาติฯ สตฺถารํ วนฺทิตฺวา ตเตฺถว อคมาสิฯ สตฺถา เอกโกว เชตวเน โอหีโนฯ</p>


<p>ตํ ทิวสญฺหิ จตโสฺส ปริสา เถรเสฺสว ธมฺมกถํ โสตุกามา อเหสุํฯ โกสลมหาราชาปิ พลกาเยน ปริวุโต ปุพฺพารามเมว คโตฯ ตถา ปญฺจสตอุปาสกปริวาโร อนาถปิณฺฑิโกฯ วิสาขา ปน มหาอุปาสิกา ทฺวีหิ ชงฺฆสหเสฺสหิ ปริวุโต อคมาสิฯ สตฺตปณฺณาสาย กุลสตสหสฺสานํ วสนฎฺฐาเน สาวตฺถินคเร เคหปาลกทารเก ฐเปตฺวา เสสชโน คนฺธจุณฺณมาลาทีนิ คเหตฺวา ปุพฺพารามเมว อคมาสิฯ จตูสุ ทฺวารคาเมสุ คาวุตอฑฺฒโยชนโยชนปรมฎฺฐาเน สเพฺพเยว มนุสฺสา คนฺธจุณฺณมาลาทิหตฺถา ปุพฺพารามเมว อคมํสุฯ สกลวิหาโร มิสฺสกปุเปฺผหิ อภิกิโณฺณ วิย อโหสิฯ</p>


<p>ธมฺมเสนาปติสาริปุตฺตเตฺถโรปิ โข วิหารํ คนฺตฺวา วิหารปริเวเณ องฺคณฎฺฐาเน อฎฺฐาสิฯ ภิกฺขู เถรสฺส อาสนํ ปญฺญาปยิํสุฯ เถโร ตตฺถ นิสีทิตฺวา อุปฎฺฐากเตฺถเรน วเตฺต กเต ภิกฺขุสงฺฆสฺส โอวาทํ กตฺวา คนฺธกุฎิํ  ปวิสิตฺวา สมาปตฺติํ อเปฺปตฺวา นิสีทิฯ โส ปริจฺฉินฺนกาลวเสน สมาปตฺติโต วุฎฺฐาย อจิรวติํ คนฺตฺวา รโชชลฺลํ ปวาเหตฺวา ปฎิปฺปสฺสทฺธทรโถ โอติณฺณติเตฺถเนว อุตฺตริตฺวา นิวตฺถนิวาสโน สงฺฆาฎิํ ปารุปิตฺวา อฎฺฐาสิฯ ภิกฺขุสโงฺฆปิ สมฺมุขสมฺมุขฎฺฐาเนน โอตริตฺวา สรีเร รโชชลฺลํ ปวาเหตฺวา ปจฺจุตฺตริตฺวา เถรํ ปริวารยิํสุฯ อโนฺตวิหาเรปิ เถรสฺส ธมฺมาสนํ ปญฺญาปยิํสุฯ จตโสฺสปิ ปริสา อตฺตโน อตฺตโน โอกาสํ ญตฺวา มคฺคํ ฐเปตฺวา นิสีทิํสุฯ สาริปุตฺตเตฺถโรปิ ปญฺจภิกฺขุสตปริวาโร ธมฺมสภํ อาคนฺตฺวา สีหมตฺถกปฺปติฎฺฐิเต สมุสฺสิตเสตจฺฉเตฺต รตนปลฺลเงฺก จิตฺตพีชนิํ คเหตฺวา ปุรตฺถาภิมุโข นิสีทิฯ นิสีทิตฺวา ปริสํ โอโลเกตฺวา – ‘‘มหตี วตายํ ปริสา, อิมิสฺสา น อปฺปมตฺติกา ปริตฺตกธมฺมเทสนา อนุจฺฉวิกา, กตรธมฺมเทสนา นุ โข อนุจฺฉวิกา ภวิสฺสตี’’ติ ตีณิ ปิฎกานิ อาวชฺชมาโน อิมํ สํโยชนปริยาย ธมฺมเทสนํ อทฺทสฯ</p>


<p>เอวํ  เทสนํ สลฺลเกฺขตฺวา ตํ เทเสตุกาโม ภิกฺขู อามเนฺตสิ ติฯ อาวุโสติ หิ อวตฺวา, ภิกฺขเวติ วจนํ พุทฺธาลาโป นาม โหติ, อยํ ปนายสฺมา ‘‘ทสพเลน สมานํ อาลปนํ น กริสฺสามี’’ติ สตฺถุ คารววเสน สาวกาลาปํ กโรโนฺต, ‘‘อาวุโส  ภิกฺขเว’’ติ อาหฯ ติ เอตํ ‘‘อชฺฌตฺตสํโยชนญฺจ, อาวุโส, ปุคฺคลํ เทเสสฺสามิ พหิทฺธาสํโยชนญฺจา’’ติ ธมฺมเทสนาปทํ อโวจฯ</p>


<p>ตสฺมิํ ปน รตนปาสาเท อธิวโตฺถ เอโก โสตาปโนฺน เทวปุโตฺต อตฺถิ, โส พุเทฺธหิ วา สาวเกหิ วา เทสนาย อารทฺธมตฺตายเยว ชานาติ – ‘‘อยํ เทสนา อุตฺตานิกา ภวิสฺสติ, อยํ คมฺภีราฯ อยํ ฌานนิสฺสิตา ภวิสฺสติ, อยํ วิปสฺสนานิสฺสิตาฯ อยํ มคฺคนิสฺสิตา อยํ ผลนิสฺสิตา, อยํ นิพฺพานนิสฺสิตา’’ติฯ โส ตสฺมิมฺปิ ทิวเส เถเรน เทสนาย  อารทฺธมตฺตาย เอวํ อญฺญาสิ – ‘‘เยน นีหาเรน มยฺหํ อเยฺยน ธมฺมเสนาปตินา สาริปุตฺตเตฺถเรน เทสนา อารทฺธา, อยํ เทสนา วิปสฺสนาคาฬฺหา ภวิสฺสติ, ฉหิ มุเขหิ วิปสฺสนํ กเถสฺสติฯ เทสนาปริโยสาเน โกฎิสตสหสฺสเทวตา อรหตฺตํ ปาปุณิสฺสนฺติ, โสตาปนฺนาทีนํ ปน เทวมนุสฺสานํ ปริเจฺฉโท น ภวิสฺสติฯ เทสนาย อนุจฺฉวิกํ กตฺวา มยฺหํ อยฺยสฺส สาธุการํ ทสฺสามี’’ติ เทวานุภาเวน มหนฺตํ สทฺทํ กตฺวา – ‘‘สาธุ สาธุ อยฺยา’’ติ อาหฯ</p>


<p>เทวราเชน สาธุกาเร ทิเนฺน ปริวารกปาสาทสหเสฺส อธิวตฺถา เทวตา สพฺพาว สาธุการํ อทํสุฯ ตาสํ สาธุการสเทฺทน สพฺพา ปุพฺพาราเม วสนเทวตา, ตาสํ สเทฺทน คาวุตมเตฺต เทวตา, ตโต อฑฺฒโยชเน โยชเนติ เอเตนุปาเยน เอกจกฺกวาเฬ, ทฺวีสุ จกฺกวาเฬสุ, ตีสุ จกฺกวาเฬสูติ ทสสหสฺสจกฺกวาเฬสุ เทวตา สาธุการมทํสุฯ ตาสํ สาธุการสเทฺทน ปถวิฎฺฐกนาคา จ อากาสฎฺฐกเทวตา จฯ ตโต อพฺภวลาหกา, อุณฺหวลาหกา, สีตวลาหกา, วสฺสวลาหกา, จาตุมหาราชิกา จตฺตาโร มหาราชาโน, ตาวติํสา เทวตา, สโกฺก เทวราชา, ยามา เทวตา, สุยาโม เทวราชา , ตุสิตา เทวตา, สนฺตุสิโต เทวราชา, นิมฺมานรตี เทวตา, สุนิมฺมิโต เทวราชา, วสวตฺตี เทวตา, วสวตฺตี เทวราชา, พฺรหฺมปาริสชฺชา, พฺรหฺมปุโรหิตา, มหาพฺรหฺมาโน, ปริตฺตาภา, อปฺปมาณาภา, อาภสฺสรา, ปริตฺตสุภา, อปฺปมาณสุภา, สุภกิณฺหา, เวหปฺผลา, อวิหา, อตปฺปา, สุทสฺสา, สุทสฺสี, อกนิฎฺฐา เทวตาติ อสเญฺญ จ อรูปาวจรสเตฺต จ ฐเปตฺวา โสตายตนปวตฺติฎฺฐาเน สพฺพา เทวตา สาธุการมทํสุฯ</p>


<p>ตโต ขีณาสวมหาพฺรหฺมาโน – ‘‘มหา วตายํ สาธุการสโทฺท, ปถวิตลโต ปฎฺฐาย ยาว อกนิฎฺฐโลกํ อาคโต, กิมตฺถํ นุ โข เอโส’’ติ อาวเชฺชโนฺต ‘‘ธมฺมเสนาปติสาริปุตฺตเตฺถโร ปุพฺพาราเม   วิสาขาย รตนปาสาเท นิสีทิตฺวา สํโยชนปริยายธมฺมเทสนมารภิ, อเมฺหหิปิ ตตฺถ กายสกฺขีหิ ภวิตุํ วฎฺฎตี’’ติ จิเนฺตตฺวา ตตฺถ อคมํสุฯ ปุพฺพาราโม เทวตาหิ ปริปุโณฺณ, สมนฺตา ปุพฺพารามสฺส คาวุตํ อฑฺฒโยชนํ, โยชนนฺติ สกลจกฺกวาฬํ เหฎฺฐา ปถวิตเลน ติริยํ จกฺกวาฬปริยเนฺตน ปริจฺฉินฺนํ ทสหิ จกฺกวาฬสหเสฺสหิ สนฺนิปติตาหิ เทวตาหิ นิรนฺตรมโหสิ, อารคฺคนิตุทนมเตฺต ฐาเน อุปริมโกฎิยา สฎฺฐิ เทวตา สุขุมตฺตภาเว มาเปตฺวา อฎฺฐํสุฯ</p>


<p>อถายสฺมา สาริปุโตฺต ‘‘มหนฺตํ วติทํ หลาหลํ, กิํ นุ โข เอต’’นฺติ อาวเชฺชโนฺต ทสสหสฺสจกฺกวาเฬ ฐิตานํ เทวตานํ เอกจกฺกวาเฬ สนฺนิปติตภาวํ อทฺทสฯ อถ ยสฺมา พุทฺธานํ อธิฎฺฐานกิจฺจํ นตฺถิ, ปริสปริมาเณเนว ปสฺสนฺติ เจว สทฺทญฺจ สาเวนฺติฯ สาวกานํ ปน อธิฎฺฐานํ วฎฺฎติฯ ตสฺมา เถโร สมาปตฺติํ สมาปชฺชิตฺวา สมาปตฺติโต วุฎฺฐาย มหคฺคตจิเตฺตน อธิฎฺฐาสิ – ‘‘จกฺกวาฬปริยนฺตา ปริสา สพฺพาปิ มํ ปสฺสตุ, ธมฺมญฺจ เม เทเสนฺตสฺส สทฺทํ สุณาตู’’ติฯ อธิฎฺฐิตกาลโต ปฎฺฐาย ทกฺขิณชาณุปเสฺส จ จกฺกวาฬมุขวฎฺฎิยญฺจ นิสีทิตฺวา ‘‘ธมฺมเสนาปติสาริปุตฺตเตฺถโร นาม กีทิโส ทีโฆ รโสฺส สาโม โอทาโต’’ติ วตฺตพฺพการณํ นาโหสิ, สเพฺพสมฺปิ สพฺพทิสาสุ นิสินฺนานํ อภิมุเขเยว ปญฺญายิตฺถ, นภมเชฺฌ ฐิตจโนฺท วิย อโหสิฯ ธมฺมํ เทเสนฺตสฺสาปิสฺส  ทกฺขิณชาณุปเสฺส จ จกฺกวาฬมุขวฎฺฎิยญฺจ นิสินฺนา สเพฺพ เอกกํเสเนว สทฺทํ สุณิํสุฯ</p>


<p>เอวํ อธิฎฺฐหิตฺวา เถโร ติ อิมํ ธมฺมเทสนํ อารภิฯ ตตฺถ  นฺติ กามภโวฯ ติ รูปารูปภโวฯ กิญฺจาปิ หิ สตฺตา กามภเว อปฺปํ กาลํ วสนฺติ กปฺปสฺส จตุตฺถเมว โกฎฺฐาสํ, อิตเรสุ ตีสุ โกฎฺฐาเสสุ กามภโว สุโญฺญ โหติ ตุโจฺฉ, รูปภเว พหุํ กาลํ วสนฺติ, ตถาปิ เตสํ ยสฺมา กามภเว จุติปฎิสนฺธิโย พหุกา โหนฺติ, อปฺปกา รูปารูปภเวสุฯ ยตฺถ จ จุติปฎิสนฺธิโย พหุกา, ตตฺถ อาลโยปิ ปตฺถนาปิ อภิลาโสปิ พหุ โหติฯ ยตฺถ อปฺปา, ตตฺถ อโปฺปฯ ตสฺมา กามภโว อชฺฌตฺตํ นาม ชาตํ, รูปารูปภวา พหิทฺธา นามฯ อิติ อชฺฌตฺตสงฺขาเต กามภเว ฉนฺทราโค  นาม, พหิทฺธาสงฺขาเตสุ รูปารูปภเวสุ ฉนฺทราโค  นามฯ โอรมฺภาคิยานิ วา ปญฺจ สํโยชนานิ อชฺฌตฺตสํโยชนํ นาม, อุทฺธมฺภาคิยานิ ปญฺจ พหิทฺธาสํโยชนํ นามฯ ตตฺรายํ วจนโตฺถ – โอรํ วุจฺจติ กามธาตุ, ตตฺถ อุปปตฺตินิปฺผาทนโต ตํ โอรํ ภชนฺตีติ โอรมฺภาคิยานิ ฯ อุทฺธํ วุจฺจติ รูปารูปธาตุ, ตตฺถ อุปปตฺตินิปฺผาทนโต ตํ อุทฺธํ ภชนฺตีติ อุทฺธมฺภาคิยานิฯ</p>


<p>เอวํ วุตฺตปฺปเภเทน อชฺฌตฺตสํโยชเนน สํยุโตฺต ปุคฺคโล  พหิทฺธาสํโยชเนน สํยุโตฺต ปุคฺคโล ฯ อุภยมฺปิ เจตํ น โลกิยสฺส วฎฺฎนิสฺสิตมหาชนสฺส นามํฯ เยสํ ปน ภโว เทฺวธา ปริจฺฉิโนฺน, เตสํ โสตาปนฺนสกทาคามิอนาคามีนํ อริยสาวกานํ เอตํ นามํฯ ยถา หิ มหาอรเญฺญ ขทิรวนสาลวนาทีนิ ถโมฺภ ตุลาสงฺฆาโฎติ นามํ น ลภนฺติ, ขทิรวนํ สาลวนนฺติ นามเมว ลภนฺติฯ ยทา ปน ตโต รุกฺขา ติณฺหาย กุฐาริยา ฉินฺทิตฺวา ถมฺภาทิสณฺฐาเนน ตจฺฉิตา โหนฺติ, ตทา ถโมฺภ ตุลาสงฺฆาโฎติ นามํ ลภนฺติฯ เอวเมวํ อปริจฺฉินฺนภโว พหลกิเลโส ปุถุชฺชโน  เอตํ นามํ น ลภติ, ภวํ ปริจฺฉินฺทิตฺวา กิเลเส ตนุเก กตฺวา ฐิตา โสตาปนฺนาทโยว ลภนฺติฯ</p>


<p>อิมสฺส จ ปนตฺถสฺส วิภาวนตฺถํ อิทํ  เวทิตพฺพํฯ วจฺฉกสาลํ หิ กตฺวา อโนฺต ขาณุเก โกเฎฺฎตฺวา วจฺฉเก โยเตฺตหิ พนฺธิตฺวา  เตสุ อุปนิพนฺธนฺติ, โยเตฺตสุ อปฺปโหเนฺตสุ กเณฺณสุปิ คเหตฺวา ตตฺถ วจฺฉเก ปเวเสนฺติ, อโนฺตสาลาย โอกาเส อปฺปโหเนฺต พหิ ขาณุเก โกเฎฺฎตฺวาปิ เอวเมว กโรนฺติฯ ตตฺถ โกจิ อโนฺตพโทฺธ วจฺฉโก พหินิปโนฺน โหติ, โกจิ พหิพโทฺธ อโนฺตนิปโนฺน, โกจิ อโนฺตพโทฺธ อโนฺตว นิปโนฺน, โกจิ พหิพโทฺธ พหิเยว นิปโนฺนฯ โกจิ อโนฺตปิ อพโทฺธว จรติ, พหิปิ อพโทฺธวฯ ตตฺถ อโนฺตพทฺธสฺส พหินิปนฺนสฺส พนฺธนํ ทีฆํ โหติฯ โส หิ อุณฺหาทิปีฬิโต นิกฺขมิตฺวา พหิ วจฺฉกานํ อพฺภนฺตเร นิปชฺชติฯ พหิพเทฺธ อโนฺตนิปเนฺนปิ เอเสว นโยฯ โย ปน อโนฺตพโทฺธ อโนฺตนิปโนฺน, ตสฺส พนฺธนํ รสฺสํ โหติฯ พหิพเทฺธ พหินิปเนฺนปิ เอเสว นโยฯ อุโภปิ หิ เต ทิวสมฺปิ ขาณุกํ อนุปริคนฺตฺวา ตเตฺถว สยนฺติฯ โย ปน อโนฺต อพโทฺธ ตเตฺถว วจฺฉกานํ อนฺตเร วิจรติฯ อยํ สีลวา วจฺฉโก กเณฺณ คเหตฺวา วจฺฉกานํ อนฺตเร วิสฺสโฎฺฐ ทิวสมฺปิ อญฺญตฺถ อคนฺตฺวา ตเตฺถว จรติฯ พหิ อพเทฺธ ตเตฺถว วิจรเนฺตปิ เอเสว นโยฯ</p>


<p>ตตฺถ วจฺฉกสาลา วิย ตโย ภวา เวทิตพฺพาฯ วจฺฉกสาลายํ ขาณุกา วิย อวิชฺชาขาณุโกฯ วจฺฉกพนฺธนโยตฺตํ วิย ทส สํโยชนานิฯ วจฺฉกา วิย ตีสุ ภเวสุ นิพฺพตฺตสตฺตา ฯ อโนฺตพโทฺธ พหิสยิตวจฺฉโก วิย  รูปารูปภเวสุ โสตาปนฺนสกทาคามิโนฯ เต หิ กิญฺจาปิ ตเตฺถว วสนฺติ, สํโยชนํ ปน เตสํ กามาวจรูปนิพทฺธเมวฯ เกนเฎฺฐน? อปฺปหีนเฎฺฐนฯ รูปารูปภเวสุ ปุถุชฺชโนปิ เอเตเหว สงฺคหิโตฯ โสปิ หิ กิญฺจาปิ ตตฺถ วสติ, สํโยชนํ ปนสฺส กามาวจรูปนิพทฺธเมวฯ พหิพโทฺธ อโนฺตสยิตวจฺฉโก วิย กามาวจเร อนาคามีฯ โส หิ กิญฺจาปิ กามาวจเร วสติ, สํโยชนํ ปนสฺส รูปารูปภวูปนิพทฺธเมวฯ อโนฺตพโทฺธ อโนฺตนิปโนฺน วิย กามาวจเร โสตาปนฺนสกทาคามิโนฯ เต หิ สยมฺปิ กามาวจเร วสนฺติ, สํโยชนมฺปิ เตสํ กามาวจรูปนิพทฺธเมวฯ พหิพโทฺธ พหินิปโนฺน วิย รูปารูปภเวสุ อนาคามีฯ โส หิ สยมฺปิ ตตฺถ วสติ, สํโยชนมฺปิสฺส รูปารูปภวูปนิพทฺธเมวฯ อโนฺตอพโทฺธ อโนฺตวิจรณวจฺฉโก วิย กามาวจเร ขีณาสโวฯ พหิอพโทฺธ พหิวิจรณวจฺฉโก  วิย รูปารูปภเว ขีณาสโวฯ สํโยชเนสุ ปน สกฺกายทิฎฺฐิ วิจิกิจฺฉา สีลพฺพตปรามาโสติ อิมานิ ตีณิ คจฺฉนฺตํ นิวาเรนฺติ, คตํ ปฎิอาเนนฺติฯ กามจฺฉโนฺท พฺยาปาโทติ อิมานิ ปน เทฺว สํโยชนานิ สมาปตฺติยา วา อวิกฺขเมฺภตฺวา มเคฺคน วา อสมุจฺฉินฺทิตฺวา รูปารูปภเว นิพฺพตฺติตุํ น สโกฺกติฯ</p>


<p>ติ อิทํ เถโร ยถา นาม ปุริโส เทฺว รตนเปฬา ปเสฺส ฐเปตฺวา สมฺปตฺตปริสาย เทฺว หเตฺถ ปูเรตฺวา สตฺตวิธํ รตนํ ภาเชตฺวา ทเทยฺย, เอวํ ปฐมํ รตนเปฬํ ทตฺวา ทุติยมฺปิ ตเถว ทเทยฺยฯ เอวเมวํ ‘‘อชฺฌตฺตสํโยชนญฺจ, อาวุโส, ปุคฺคลํ เทเสสฺสามิ พหิทฺธาสํโยชนญฺจา’’ติ อิมานิ เทฺว ปทานิ มาติกาวเสน ฐเปตฺวา อิทานิ อฎฺฐวิธาย ปริสาย ภาเชตฺวา ทเสฺสตุํ วิตฺถารกถํ อารภิฯ</p>


<p>ตตฺถ ติ อิมสฺมิํ สาสเนฯ   ติ จตุปาริสุทฺธิสีเลหิ สีลสมฺปโนฺน โหติฯ อิติ เถโร เอตฺตาวตา จ กิร จตุปาริสุทฺธิสีลํ อุทฺทิสิตฺวา ‘‘ปาติโมกฺขสํวรสํวุโต’’ติ อิมินา ตตฺถ เชฎฺฐกสีลํ วิตฺถาเรตฺวา ทเสฺสสีติ ทีปวิหารวาสี สุมฺมเตฺถโร อาหฯ อเนฺตวาสิโก ปนสฺส ติปิฎกจูฬนาคเตฺถโร อาห – ‘‘อุภยตฺถาปิ ปาติโมกฺขสํวโรว วุโตฺตฯ ปาติโมกฺขสํวโรเยว หิ สีลํ, อิตรานิ ปน ตีณิ สีลนฺติ วุตฺตฎฺฐานํ นาม อตฺถี’’ติ อนนุชานโนฺต อุตฺตริ อาห – อินฺทฺริยสํวโร นาม ฉทฺวารรกฺขามตฺตกเมว, อาชีวปาริสุทฺธิ ธเมฺมน สเมน ปจฺจยุปฺปตฺติมตฺตกํ, ปจฺจยสนฺนิสฺสิตํ ปฎิลทฺธปจฺจเย ‘‘อิทมตฺถ’’นฺติ ปจฺจเวกฺขิตฺวา ปริภุญฺชนมตฺตกํ, นิปฺปริยาเยน ปน ปาติโมกฺขสํวโรว สีลํ ฯ ยสฺส โส ภิโนฺน, อยํ ฉินฺนสีโส วิย ปุริโส หตฺถปาเท เสสานิ รกฺขิสฺสตีติ น วตฺตโพฺพฯ ยสฺส ปน โส อโรโค, อยํ อจฺฉินฺนสีโส วิย ปุริโส ชีวิตํ เสสานิ ปุน ปากติกานิ กตฺวา รกฺขิตุํ สโกฺกติฯ ตสฺมา สีลวาติ อิมินา ปาติโมกฺขสํวรํ อุทฺทิสิตฺวา ตํ วิตฺถาเรโนฺต ‘‘ปาติโมกฺขสํวรสํวุโต’’ติอาทิมาหาติฯ</p>


<p>ตตฺถ  ติ ปาติโมกฺขสํวเรน สมนฺนาคโตฯ ติ อาจาเรน จ โคจเรน จ สมฺปโนฺนฯ ติ อปฺปมตฺตเกสุฯ ติ อกุสลธเมฺมสุฯ ติ ภยทสฺสีฯ ติ สมฺมา อาทิยิตฺวาฯ ติ ตํ ตํ สิกฺขาปทํ สมาทิยิตฺวา สิกฺขติฯ อปิจ ติ ยํกิญฺจิ สิกฺขาปเทสุ สิกฺขาโกฎฺฐาเสสุ สิกฺขิตพฺพํ กายิกํ วา วาจสิกํ วา, ตํ สพฺพํ สมฺมา อาทาย สิกฺขติฯ อยเมตฺถ  สเงฺขโป, วิตฺถารโต ปน สพฺพาเนตานิ ปาติโมกฺขสํวราทีนิ ปทานิ วิสุทฺธิมเคฺค (วิสุทฺธิ. ๑.๑๔ อาทโย) วุตฺตานิ, จตุปาริสุทฺธิสีลญฺจ สพฺพากาเรน วิภชิตฺวา ทสฺสิตํฯ นฺติ ฉสุ กามาวจรเทวฆฎาสุ อญฺญตรํ เทวฆฎํฯ ติ เหฎฺฐา อาคามี โหติฯ นฺติ อิตฺถตฺตํ มานุสกปญฺจกฺขนฺธภาวเมว อาคนฺตา โหติฯ ตตฺรูปปตฺติโก วา อุปรูปปตฺติโก วา น โหติ, ปุน เหฎฺฐาคามีเยว โหตีติ ทเสฺสติฯ อิมินา อเงฺคน สุกฺขวิปสฺสกสฺส ธาตุกมฺมฎฺฐานิกภิกฺขุโน เหฎฺฐิมํ มคฺคทฺวยเญฺจว ผลทฺวยญฺจ กถิตํฯ</p>


<p>นฺติ อฎฺฐสุ สมาปตฺตีสุ อญฺญตรํ จตุตฺถชฺฌานสมาปตฺติํฯ สา หิ ปจฺจนีกกิเลสานํ สนฺตตฺตา สนฺตา, เตเหว จ กิเลเสหิ เจตโส วิมุตฺตตฺตา เจโตวิมุตฺตีติ วุจฺจติฯ นฺติ ปญฺจสุ สุทฺธาวาสเทวนิกาเยสุ อญฺญตรํฯ นฺติ ปุน อิมํ ปญฺจกฺขนฺธภาวํ อนาคนฺตา, เหฎฺฐูปปตฺติโก น โหติ, อุปรูปปตฺติโก วา โหติ ตเตฺถว วา ปรินิพฺพายีติ ทเสฺสติฯ อิมินา อเงฺคน สมาธิกมฺมิกสฺส ภิกฺขุโน ตโย มคฺคา ตีณิ จ ผลานิ กถิตานิฯ</p>


<p>ติ ทุวิธานมฺปิ กามานํ นิพฺพินฺทนตฺถาย อุกฺกณฺฐนตฺถายฯ ติ วิรชฺชนตฺถายฯ ติ อปฺปวตฺติกรณตฺถายฯ ติ ปฎิปตฺติํ ปฎิปโนฺน โหติฯ เอตฺตาวตา โสตาปนฺนสฺส จ สกทาคามิโน จ ปญฺจกามคุณิกราคกฺขยตฺถาย อนาคามิมคฺควิปสฺสนา  กถิตา โหติฯ ติ ติณฺณํ ภวานํฯ อิมินา อนาคามิโน ภวราคกฺขยตฺถาย อรหตฺตมคฺควิปสฺสนา กถิตา โหติฯ ติ อิมินาปิ  โสตาปนฺนสกทาคามีนํเยว  ปญฺจกามคุณิกตณฺหากฺขยกรณตฺถํ อนาคามิมคฺควิปสฺสนา กถิตาฯ ติ อิมินาปิ อนาคามิโน ภวโลภกฺขยตฺถาย อรหตฺตมคฺควิปสฺสนาว กถิตาฯ นฺติ สุทฺธาวาเสเสฺวว อญฺญตรํ เทวนิกายํฯ นฺติ อิมํ ขนฺธปญฺจกภาวํ อนาคนฺตา, เหฎฺฐูปปตฺติโก น โหติ, อุปรูปปตฺติโก วา โหติ, ตเตฺถว วา ปรินิพฺพายติฯ</p>


<p>อิติ ปฐเมน อเงฺคน สุกฺขวิปสฺสกสฺส ธาตุกมฺมฎฺฐานิกภิกฺขุโน เหฎฺฐิมานิ เทฺว มคฺคผลานิ กถิตานิ, ทุติเยน สมาธิกมฺมิกสฺส ตีณิ มคฺคผลานิ, ‘‘โส กามาน’’นฺติ อิมินา โสตาปนฺนสกทาคามีนํ ปญฺจกามคุณิกราคกฺขยาย อุปริ อนาคามิมคฺควิปสฺสนา, ‘‘โส ภวานํเยวา’’ติ อิมินา อนาคามิสฺส อุปริ อรหตฺตมคฺควิปสฺสนา, ‘‘โส ตณฺหากฺขยายา’’ติ อิมินา โสตาปนฺนสกทาคามีนํ ปญฺจกามคุณิกตณฺหากฺขยาย อุปริ อนาคามิมคฺควิปสฺสนา, ‘‘โส โลภกฺขยายา’’ติ อิมินา อนาคามิโน ภวโลภกฺขยาย อุปริ อรหตฺตมคฺควิปสฺสนา กถิตาติ เอวํ ฉหิ มุเขหิ วิปสฺสนํ กเถตฺวา เทสนํ ยถานุสนฺธิํ ปาเปสิฯ เทสนาปริโยสาเน โกฎิสตสหสฺสเทวตา อรหตฺตํ ปาปุณิํสุ, โสตาปนฺนาทีนํ ปริเจฺฉโทว นาโหสิฯ ยถา จ อิมสฺมิํ สมาคเม, เอวํ มหาสมยสุเตฺต มงฺคลสุเตฺต จ จูฬราหุโลวาทสุเตฺต จ โกฎิสตสหสฺสเทวตา อรหตฺตํ ปาปุณิํสุ, โสตาปนฺนาทีนํ เทวมนุสฺสานํ ปริเจฺฉโท นาโหสิฯ</p>


<p>ติ จิตฺตสฺส สุขุมภาวสมตาย สมจิตฺตาฯ สพฺพาปิ หิ ตา อตฺตโน อตฺตภาเว สุขุเม จิตฺตสริกฺขเก กตฺวา มาเปสุํฯ เตน สมจิตฺตา นาม ชาตาฯ อปเรนปิ การเณน สมจิตฺตา – ‘‘เถเรน สมาปตฺติ ตาว กถิตา, สมาปตฺติถาโม  ปน น กถิโตฯ มยํ ทสพลํ ปโกฺกสิตฺวา สมาปตฺติยา ถามํ กถาเปสฺสามา’’ติ สพฺพาปิ เอกจิตฺตา อเหสุนฺติปิ สมจิตฺตาฯ อปรมฺปิ การณํ – ‘‘เถเรน เอเกน ปริยาเยน สมาปตฺติปิ สมาปตฺติถาโมปิ กถิโต, โก นุ โข อิมํ สมาคมํ สมฺปโตฺต, โก น สมฺปโตฺต’’ติ โอโลกยมานา ตถาคตสฺส อสมฺปตฺตภาวํ ทิสฺวา ‘‘มยํ ตถาคตํ ปโกฺกสิตฺวา  ปริสํ ปริปุณฺณํ กริสฺสามา’’ติ สพฺพาปิ เอกจิตฺตา อเหสุนฺติปิ สมจิตฺตาฯ อปรมฺปิ การณํ – อนาคเต โกจิเทว ภิกฺขุ วา ภิกฺขุนี  วา เทโว วา มนุโสฺส วา ‘‘อยํ เทสนา สาวกภาสิตา’’ติ อคารวํ กเรยฺย, สมฺมาสมฺพุทฺธํ ปโกฺกสิตฺวา อิมํ เทสนํ สพฺพญฺญุภาสิตํ กริสฺสามฯ เอวํ อนาคเต ครุภาวนียา ภวิสฺสตีติ สพฺพาว เอกจิตฺตา อเหสุนฺติปิ สมจิตฺตาฯ อปรมฺปิ การณํ – สพฺพาปิ หิ ตา เอกสมาปตฺติลาภินิโย วา อเหสุํ เอการมฺมณลาภินิโย วาติ เอวมฺปิ สมจิตฺตาฯ</p>


<p>ติ ตุฎฺฐปหฎฺฐา อาโมทิตา ปโมทิตาฯ ติ อายาจนเตฺถ นิปาโตฯ ติ น เถรสฺส อนุกมฺปํ การุญฺญํ อนุทฺทยํ ปฎิจฺจ, น จ อิมสฺมิํ ฐาเน เถรสฺส อนุกมฺปิตพฺพกิจฺจํ อตฺถิฯ ยสฺมิํ หิ ทิวเส เถโร สูกรขตเลณทฺวาเร ภาคิเนยฺยสฺส ทีฆนขปริพฺพาชกสฺส เวทนากมฺมฎฺฐาเน (ม. นิ. ๒.๒๐๖) กถิยมาเน ตาลวณฺฎํ คเหตฺวา สตฺถารํ พีชมาโน ฐิโต ปรสฺส วฑฺฒิตโภชนํ ภุญฺชิตฺวา ขุทํ วิโนเทโนฺต วิย ปรสฺส สชฺชิตปสาธนํ สีเส ปฎิมุญฺจโนฺต วิย จ สาวกปารมิญาณสฺส นิปฺปเทสโต มตฺถกํ ปโตฺต, ตสฺมิํเยว ทิวเส ภควตา อนุกมฺปิโต นามฯ อวเสสานํ ปน ตํ ฐานํ สมฺปตฺตานํ เทวมนุสฺสานํ อนุกมฺปํ อุปาทาย คจฺฉตุ ภควาติ ภควนฺตํ ยาจิํสุฯ</p>


<p>ติ ทุพฺพโล หิ ขิปฺปํ สมิญฺชนปสารณํ  กาตุํ น สโกฺกติ, พลวาว สโกฺกติฯ เตเนตํ วุตฺตํฯ ติ สมฺมุขฎฺฐาเน ปุรโตเยว ปากโฎ อโหสิฯ ติ เอตํ ‘‘อิธ สาริปุตฺตา’’ติอาทินา นเยน อตฺตโน อาคมนการณํ อโวจฯ เอวํ กิรสฺส อโหสิ – ‘‘สเจ โกจิ พาโล อกตญฺญู ภิกฺขุ วา ภิกฺขุนี วา อุปาสโก วา อุปาสิกา วา เอวํ จิเนฺตยฺย – ‘สาริปุตฺตเตฺถโร มหนฺตํ ปริสํ อลตฺถ, สมฺมาสมฺพุโทฺธ เอตฺตกํ อธิวาเสตุํ อสโกฺกโนฺต อุสูยาย ปริสํ อุฎฺฐาเปตุํ อาคโต’ติฯ โส อิมํ มยิ มโนปโทสํ กตฺวา อปาเย นิพฺพเตฺตยฺยา’’ติฯ อถตฺตโน อาคมนการณํ กเถโนฺต เอตํ ‘‘อิธ สาริปุตฺตา’’ติอาทิวจนํ อโวจฯ</p>


<p>เอวํ  อตฺตโน อาคมนการณํ กเถตฺวา อิทานิ สมาปตฺติยา ถามํ กเถตุํ ติอาทิมาหฯ ตตฺถ ยสวเสน วา อตฺถํ อาหริตุํ วฎฺฎติ สมาปตฺติวเสน วาฯ ยสวเสน ตาว มเหสกฺขา เทวตา ทส ทส เอกฎฺฐาเน อฎฺฐํสุ, ตาหิ อเปฺปสกฺขตรา วีสติ วีสติ เอกฎฺฐาเน อฎฺฐํสุ, ตาหิ อเปฺปสกฺขตรา…เป.… สฎฺฐิ สฎฺฐิ เอกฎฺฐาเน  อฎฺฐํสุฯ สมาปตฺติวเสน ปน ยาหิ ปณีตา สมาปตฺติ ภาวิตา, ตา สฎฺฐิ สฎฺฐิ เอกฎฺฐาเน อฎฺฐํสุฯ ยาหิ ตโต หีนตรา, ตา ปญฺญาส ปญฺญาส…เป.… ยาหิ ตโต หีนตรา สมาปตฺติ ภาวิตา…เป.… ตา ทส ทส เอกฎฺฐาเน อฎฺฐํสุฯ ยาหิ วา หีนา ภาวิตา, ตา ทส ทส เอกฎฺฐาเน อฎฺฐํสุฯ ยาหิ ตโต ปณีตตรา ภาวิตา, ตา วีสติ วีสติฯ ยาหิ ตโต ปณีตตรา…เป.… ตา สฎฺฐิ สฎฺฐิ เอกฎฺฐาเน อฎฺฐํสุฯ</p>


<p>ติ อารคฺคโกฎิยา ปตนมเตฺต โอกาเสฯ   ติ เอวํ สมฺพาเธ ฐาเน ติฎฺฐนฺติโยปิ อญฺญมญฺญํ น พฺยาพาเธนฺติ น ฆเฎฺฎนฺติ, อสมฺปีฬา อสมฺพาธาว อเหสุํฯ ‘‘ตว หโตฺถ มํ พาธติ, ตว ปาโท มํ พาธติ, ตฺวํ มํ มทฺทนฺตี ฐิตา’’ติ วตฺตพฺพการณํ นาโหสิฯ ติ ตสฺมิํ ภเว นูนฯ นฺติ เตนากาเรน จิตฺตํ ภาวิตํฯ ติ เยน ตถาภาวิเตน จิเตฺตน ตา เทวตา ทสปิ หุตฺวา…เป.… ติฎฺฐนฺติ, น จ อญฺญมญฺญํ พฺยาพาเธนฺตีติฯ ติ สาสเน วา มนุสฺสโลเก วา ภุมฺมํ, อิมสฺมิํเยว สาสเน อิมสฺมิํเยว มนุสฺสโลเกติ อโตฺถฯ ตาสญฺหิ เทวตานํ อิมสฺมิํเยว มนุสฺสโลเก อิมสฺมิํเยว จ สาสเน ตํ จิตฺตํ ภาวิตํ, เยน ตา สเนฺต รูปภเว นิพฺพตฺตา, ตโต จ ปน อาคนฺตฺวา เอวํ สุขุเม อตฺตภาเว มาเปตฺวา ฐิตาฯ ตตฺถ กิญฺจาปิ กสฺสปทสพลสฺส สาสเน ตีณิ มคฺคผลานิ นิพฺพเตฺตตฺวา พฺรหฺมโลเก นิพฺพตฺตเทวตาปิ อตฺถิ, สพฺพพุทฺธานํ ปน เอกาว อนุสาสนี เอกํ สาสนนฺติ กตฺวา ‘‘อิเธว โข, สาริปุตฺตา’’ติ อญฺญพุทฺธานํ สาสนมฺปิ อิมเมว สาสนํ กโรโนฺต อาหฯ เอตฺตาวตา ตถาคเตน สมาปตฺติยา ถาโม กถิโตฯ</p>


<p>อิทานิ  สาริปุตฺตเตฺถรํ อารพฺภ ตนฺติวเสน อนุสาสนิํ กเถโนฺต ติ อาหฯ ตตฺถ ติ ยสฺมา ตา เทวตา อิเธว สนฺตํ สมาปตฺติํ นิพฺพเตฺตตฺวา สเนฺต ภเว นิพฺพตฺตา, ตสฺมาฯ ติ ปญฺจนฺนํ อินฺทฺริยานํ สนฺตตาย นิพฺพุตตาย ปณีตตาย สนฺตินฺทฺริยาฯ ติ มานสสฺส สนฺตตาย นิพฺพุตตาย ปณีตตาย สนฺตมานสาฯ ติ กายจิตฺตูปหารํ สนฺตํ นิพฺพุตํ ปณีตํเยว อุปหริสฺสามฯ ติ  สมานํ เอกุเทฺทสตาทิํ พฺรหฺมํ จรเนฺตสุ สหธมฺมิเกสุฯ นฺติ อิมินา เอตฺตเกน วาเรน ภควา เทสนํ สพฺพญฺญุภาสิตํ อกาสิฯ นฺติ นฎฺฐา  วินฎฺฐาฯ นฺติ เย อตฺตโน ปาปิกํ ตุจฺฉํ นิรตฺถกํ ทิฎฺฐิํ นิสฺสาย อิมํ เอวรูปํ ธมฺมเทสนํ โสตุํ น ลภิํสูติ ยถานุสนฺธินา เทสนํ นิฎฺฐาเปสิฯ</p>


<p> ฉเฎฺฐ ติ วรณา นาม เอกํ นครํ, ตํ อุปนิสฺสาย วิหรติฯ ติ กามราคาภินิเวสเหตุ, กามราควินิพนฺธเหตุ, กามราคปลิเคธเหตุ, กามราคปริยุฎฺฐานเหตุ, กามราคอโชฺฌสานเหตูติ อโตฺถฯ อิทํ วุตฺตํ โหติ – ยฺวายํ ปญฺจ กามคุเณ นิสฺสาย อุปฺปชฺชติ กามราโค, ตสฺสาภินิเวสาทิเหตุฯ กามราเคน อภินิวิฎฺฐตฺตา วินิพทฺธตฺตา ตสฺมิํเยว จ กามราเค มหาปเงฺก วิย ปลิเคธตฺตา อนุปวิฎฺฐตฺตา เตเนว จ กามราเคน ปริยุฎฺฐิตตฺตา คหิตตฺตา กามราเคเนว จ อโชฺฌสิตตฺตา คิลิตฺวา ปรินิฎฺฐเปตฺวา คหิตตฺตาติฯ ทิปเทสุปิ เอเสว นโยฯ ติ ปเนตฺถ ทฺวาสฎฺฐิ ทิฎฺฐิโย นิสฺสาย อุปฺปชฺชนกราโค เวทิตโพฺพฯ ติ เถรสฺส วสนฎฺฐานโต สาวตฺถิชนปโท ปุรตฺถิมทิสาภาเค โหติ, เถโร จ นิสีทโนฺตปิ ตโตมุโขว นิสิโนฺน, ตสฺมา เอวมาหฯ ติ อุทาหารํ อุทาหริฯ ยถา หิ ยํ เตลํ มานํ คเหตุํ น สโกฺกติ, วิสฺสนฺทิตฺวา คจฺฉติ, ตํ อวเสสโกติ  วุจฺจติฯ ยญฺจ ชลํ ตฬากํ คเหตุํ น สโกฺกติ, อโชฺฌตฺถริตฺวา คจฺฉติ , ตํ โอโฆติ วุจฺจติ, เอวเมวํ ยํ ปีติวจนํ หทยํ คเหตุํ น สโกฺกติ, อธิกํ หุตฺวา อโนฺต อสณฺฐหิตฺวา พหิ นิกฺขมติ, ตํ อุทานนฺติ วุจฺจติ, เอวรูปํ ปีติมยวจนํ นิจฺฉาเรสีติ อโตฺถฯ</p>


<p> สตฺตเม ติ เอวํ นามเก วเนฯ ติ ‘‘มหากจฺจานเตฺถโร กิร นาม อตฺตโน ปิตุมตฺตมฺปิ อยฺยกมตฺตมฺปิ ทิสฺวา เนว อภิวาเทติ น ปจฺจุเฎฺฐติ น อาสเนน นิมเนฺตตี’’ติ สุตฺวา ‘‘น สกฺกา เอตฺตเกน นิฎฺฐํ คนฺตุํ, อุปสงฺกมิตฺวา นํ ปริคฺคณฺหิสฺสามี’’ติ ภุตฺตปาตราโส เยนายสฺมา มหากจฺจาโน เตนุปสงฺกมิฯ ติ ชราชิเณฺณฯ ติ วโยวุเทฺธฯ ติ ชาติมหลฺลเกฯ ติ ทีฆกาลทฺธานํ อติกฺกเนฺตฯ ติ ปจฺฉิมวยํ อนุปฺปเตฺตฯ ติ, โภ กจฺจาน, ยํ ตํ อเมฺหหิ เกวลํ สุตเมว, ตํ อิมินา ทิเฎฺฐน สเมติฯ ตสฺมา ตํ ตเถว, น อญฺญถาฯ ติ อิทํ อตฺตานํ สนฺธาย วทติฯ อยํ กิรสฺส อธิปฺปาโย – อเมฺห เอวํ มหลฺลเก ทิสฺวา โภโต กจฺจานสฺส อภิวาทนมตฺตมฺปิ ปจฺจุฎฺฐานมตฺตมฺปิ  อาสเนน นิมนฺตนมตฺตมฺปิ นตฺถีติฯ ติ น ยุตฺตเมว น อนุจฺฉวิกเมวฯ</p>


<p>เถโร พฺราหฺมณสฺส วจนํ สุตฺวา ‘‘อยํ พฺราหฺมโณ เนว วุเทฺธ ชานาติ น ทหเร, อาจิกฺขิสฺสามิสฺส วุเทฺธ จ ทหเร จา’’ติ เทสนํ วเฑฺฒโนฺต ติอาทิมาหฯ ตตฺถ ติ สพฺพํ เนยฺยํ ชานเนฺตนฯ ติ ตเทว หเตฺถ ฐปิตํ อามลกํ วิย ปสฺสเนฺตนฯ ติ เยน การเณน วุโทฺธ นาม โหติ, ตํ การณํฯ ติ  เยน การเณน ทหโร นาม โหติ, ตํ การณํฯ ติ อสีติวสฺสวโยฯ ติ นวุติวสฺสวโยฯ ติ วตฺถุกาเม กิเลสกาเมติ ทุวิเธปิ กาเม กมนวเสน ปริภุญฺชติฯ ติ ทุวิเธปิ กาเม ฆเร ฆรสฺสามิโก วิย วสติ อธิวสติฯ ติ ทุวิธานมฺปิ กามานํ ปริเยสนตฺถํ อุสฺสุกฺกมาปโนฺนฯ ติ โส น เถโร พาโล มโนฺทเตฺวว คณนํ คจฺฉติฯ วุตฺตํ เหตํ –</p>


<p>
‘‘น  
เตน เถโร โส โหติ, เยนสฺส ปลิตํ สิโร;  
  
ปริปโกฺก วโย ตสฺส, โมฆชิโณฺณติ วุจฺจตี’’ติฯ (ธ. ป. ๒๖๐);  
</p>
  
<p>ติ ตรุโณฯ ติ โยพฺพเนน สมนฺนาคโตฯ ติ สุฎฺฐุ กาฬเกโสฯ ติ เยน โยพฺพเนน สมนฺนาคโต ยุวา, ตํ โยพฺพนํ ภทฺรํ ลทฺธกนฺติ ทเสฺสติฯ ติ ปฐมวโย นาม เตตฺติํส วสฺสานิ, เตน สมนฺนาคโตติ อโตฺถฯ ติ โส เอวรูโป ปุคฺคโล ปณฺฑิโตติ จ เถโรติ จ คณนํ คจฺฉติฯ วุตฺตมฺปิ เจตํ –</p>


<p>
‘‘ยมฺหิ สจฺจญฺจ ธโมฺม จ, อหิํสา สํยโม ทโม;  
  
ส เว วนฺตมโล ธีโร, เถโร อิติ ปวุจฺจตี’’ติฯ (ธ. ป. ๒๖๑);  
</p>
  
<p> อฎฺฐเม  ติ ปกฺขสมฺปนฺนา, ปริวารสมฺปนฺนา, ธนสมฺปนฺนา, นิวาสฎฺฐานสมฺปนฺนา, วาหนสมฺปนฺนา จ โหนฺติฯ ติ ตสฺมิํ สมเย ราชาโน ตาสํ สมฺปตฺตีนํ อภาเวน ทุพฺพลา โหนฺติฯ นฺติ พหิทฺธา ชนปทจาริกํ  จริตฺวา อิจฺฉิติจฺฉิตกฺขเณ อโนฺตนครํ ปวิสิตุํฯ นฺติ ‘‘โจรา ชนปทํ วิลุมฺปนฺติ มทฺทนฺติ, เต นิเสเธสฺสามา’’ติ ปฐมยาเม วา มชฺฌิมยาเม วา ปจฺฉิมยาเม วา นิกฺขมิตุํ ผาสุกํ น โหติฯ ตโต อุฎฺฐาย โจรา มนุเสฺส โปเถตฺวา อจฺฉินฺทิตฺวา คจฺฉนฺติฯ นฺติ คามํ วาสกรณตฺถาย เสตุํ อตฺถรณตฺถาย โปกฺขรณิํ ขณาปนตฺถาย สาลาทีนํ กรณตฺถาย ปจฺจนฺติเม ชนปเท อนุสญฺญาตุมฺปิ น สุขํ โหติฯ นฺติ อโนฺตนครวาสีนํ พฺราหฺมณคหปติกานํฯ ติ พหิคาเม อาราเม เขตฺตกมฺมนฺตานิฯ ติ ปกฺขุตฺตรา ยสุตฺตรา ปุญฺญวโนฺต พหุเกหิ อุปฎฺฐาเกหิ จ อุปฎฺฐากีหิ จ สมนฺนาคตา ราชราชมหามตฺตสนฺนิสฺสิตาฯ ติ ตสฺมิํ สมเย ปิยสีลา ภิกฺขู ตาสํ สมฺปตฺตีนํ อภาเวน ทุพฺพลา โหนฺติฯ ติ  นิสฺสทฺทา หุตฺวา สงฺฆมเชฺฌ นิสินฺนา กิญฺจิ เอกวจนมฺปิ มุขํ อุกฺขิปิตฺวา กเถตุํ อสโกฺกนฺตา ปชฺฌายนฺตา วิย นิสีทนฺติฯ นฺติ  ตเทตํ การณํฯ สุกฺกปโกฺข วุตฺตวิปลฺลาเสน เวทิตโพฺพฯ</p>


<p> นวเม ติ มิจฺฉาปฎิปตฺติยา การณเหตุ ปฎิปชฺชนเหตูติ อโตฺถฯ นฺติ สหวิปสฺสนกํ มคฺคํฯ เอวรูโป หิ สหวิปสฺสนกํ มคฺคํ อาราเธตุํ สมฺปาเทตุํ ปูเรตุํ น สโกฺกติฯ สุกฺกปโกฺข วุตฺตวิปลฺลาเสน เวทิตโพฺพฯ อิมสฺมิํ สุเตฺต สห วิปสฺสนาย มโคฺค กถิโตฯ</p>


<p> ทสเม ติ อุปฺปฎิปาฎิยา คหิเตหิฯ ติ พฺยญฺชนโส ปติรูปเกหิ อกฺขรจิตฺรตาย ลทฺธเกหิฯ ติ สุคฺคหิตสุตฺตนฺตานํ อตฺถญฺจ ปาฬิญฺจ ปฎิพาหนฺติ, อตฺตโน ทุคฺคหิตสุตฺตนฺตานํเยว อตฺถญฺจ ปาฬิญฺจ อุตฺตริตรํ กตฺวา ทเสฺสนฺติฯ สุกฺกปโกฺข วุตฺตวิปลฺลาเสน เวทิตโพฺพฯ อิมสฺมิํ สุเตฺต สาสนสฺส วุทฺธิ จ ปริหานิ จ กถิตาติฯ</p>

</p>





