<h2>ขุทฺทสิกฺขา-มูลสิกฺขา</h2>
<h1>ขุทฺทสิกฺขา</h1>
<h3>คนฺถารมฺภกถา</h3>
<p>(ก)</p>


<p>
อาทิโต  
  
อุปสมฺปนฺน-สิกฺขิตพฺพํ สมาติกํ;  
  
ขุทฺทสิกฺขํ  
ปวกฺขามิ, วนฺทิตฺวา รตนตฺตยํฯ  
</p>
  
ตตฺรายํ มาติกา  
–  
</p>
  
<p>(ข)</p>


<p>
ปาราชิกา จ จตฺตาโร, ครุกา นว จีวรํ;  
  
รชนานิ จ ปโตฺต จ, ถาลกา จ ปวารณาฯ  
</p>
  
<p>(ค)</p>


<p>
กาลิกา  
จ ปฎิคฺคาโห, มํเสสุ จ อกปฺปิยํ;  
  
นิสฺสคฺคิยานิ ปาจิตฺติ, สมณกปฺป ภูมิโยฯ  
</p>
  
<p>(ฆ)</p>


<p>
อุปชฺฌาจริยวตฺตานิ, วจฺจปฺปสฺสาวฐานิกํ;  
  
อาปุจฺฉกรณํ นโคฺค, นฺหานกโปฺป อวนฺทิโยฯ  
</p>
  
<p>(ง)</p>


<p>
จมฺมํ อุปาหนา เจว, อโนโลกิยมญฺชนี;  
  
อกปฺปิยสยนานิ, สมานาสนิโกปิ จฯ  
</p>
  
<p>(จ)</p>


<p>
อสํวาสิโก จ กมฺมํ, มิจฺฉาชีววิวชฺชนา;  
  
วตฺตํ วิกปฺปนา เจว, นิสฺสโย กายพนฺธนํฯ  
</p>
  
<p>(ฉ)</p>


<p>
ปถวี  
จ ปริกฺขาโร, เภสชฺชุคฺคหทูสนํ;  
  
วสฺสูปนายิกา เจวาเวภงฺคิยํ ปกิณฺณกํฯ  
</p>
  
<p>(ช)</p>


<p>
เทสนา ฉนฺททานาทิ, อุโปสถปฺปวารณา;  
  
สํวโร สุทฺธิ สโนฺตโส, จตุรกฺขา วิปสฺสนาติฯ  
</p>
  
<h3>๑. ปาราชิกนิเทฺทโส</h3>
<p>ติ –</p>


<ol>
<li>
มคฺคตฺตเย อนิกฺขิตฺตสิโกฺข สนฺถตสนฺถเต;  
  
อโลฺลกาเส นิมิตฺตํ สํ, ติลมตฺตมฺปิ สนฺถตํฯ  
</li>
  
<li>
อสนฺถตมุปาทิณฺณํ, ปเวสโนฺต จุโตถ วา;  
  
ปเวสนฎฺฐิตุทฺธารปวิฎฺฐกฺขณสาทโกฯ  
</li>
  
<li>
อาทิเยยฺย  
หเรยฺยาวหเรยฺย อิริยาปถํ;  
  
โกเปยฺย ฐานา จาเวยฺย, สเงฺกตํ วีตินามเยฯ  
</li>
  
<li>
อทินฺนํ เถยฺยจิเตฺตน, ภเว ปาราชิโกถ วา;  
  
เถยฺยาพลกุสจฺฉนฺนปริกปฺปาวหารโก;  
  
ภณฺฑกาลคฺฆเทเสหิ, ปริโภเคตฺถ นิจฺฉโยฯ  
</li>
  
<li>
มนุสฺสวิคฺคหํ จิจฺจ, ชีวิตา วา วิโยชเย;  
  
สตฺถหารกํ วาสฺส มรณเจตโน อุปนิกฺขิเปฯ  
</li>
  
<li>
คาเหยฺย มรณูปายํ, วเทยฺย มรเณ คุณํ;  
  
จุโต ปโยคา สาหตฺถินิสฺสคฺคาณตฺติถาวราฯ  
</li>
  
<li>
อิทฺธิวิชฺชามยา กาลวตฺถาวุธิริยาปถา;  
  
กฺริยาวิเสโส โอกาโส, ฉ อาณตฺตินิยามกาฯ  
</li>
  
<li>
ฌานาทิเภท โนสนฺตมตฺตนตฺตุปนายิกํ;  
  
กตฺวา โกฎฺฐาสเมเกกํ, ปจฺจุปฺปนฺนภวสฺสิตํฯ  
</li>
  
<li>
อญฺญาปเทสรหิตํ  
, ทีเปโนฺตนธิมานิโก;  
  
กาเยน วาจา วิญฺญตฺติ-ปเถ ญาเต จุโต ภเวฯ  
</li>
  
<li>
ปาราชิเกเต จตฺตาโร, อสํวาสา ยถา ปุเร;  
  
อภพฺพา ภิกฺขุภาวาย, สีสจฺฉิโนฺนว ชีวิตุํฯ  
</li>
  
<li>
ปริยาโย จ อาณตฺติ, ตติเย ทุติเย ปน;  
  
อาณตฺติเยว เสเสสุ, ทฺวยเมตํ น ลพฺภติฯ  
</li>
  
<li>
เสเวตุกามตาจิตฺตํ  
, มเคฺค มคฺคปฺปเวสนํ;  
  
อิมํ เมถุนธมฺมสฺส, อาหุ องฺคทฺวยํ พุธาฯ  
</li>
  
<li>
มนุสฺสสํ ตถาสญฺญี, เถยฺยจิตฺตญฺจ วตฺถุโน;  
  
ครุตา อวหาโร จ, อทินฺนาทานเหตุโยฯ  
</li>
  
<li>
ปาโณ มานุสฺสโก ปาณ-สญฺญิตา ฆาตเจตนา;  
  
ปโยโค เตน มรณํ, ปเญฺจเต วธเหตุโยฯ  
</li>
  
<li>
อสนฺตตา อตฺตนิ ปาปมิจฺฉตา-  
  
ยาโรจนา ตสฺส มนุสฺสชาติตา;  
  
นาญฺญาปเทโส จ ตเทว ชานนํ,  
  
ปเญฺจตฺถ องฺคานิ อสนฺตทีปเนฯ  
</li>
  
<li>
อสาธารณา จตฺตาโร, ภิกฺขุนีนมภพฺพกา;  
  
เอกาทส จ วิพฺภนฺตา, ภิกฺขุนี มุทุปิฎฺฐิโกฯ  
</li>
  
<li>
ลมฺพี มุเขน คณฺหโนฺต, องฺคชาตํ ปรสฺส จ;  
  
ตเตฺถวาภินิสีทโนฺต, จตฺตาโร อนุโลมิกาฯ  
</li>
  
<li>
มเคฺค มคฺคปฺปเวสนา, เมถุนสฺส อิธาคตา;  
  
จตฺตาโรติ จตุพฺพีส, สโมธานา ปราชิกาติฯ  
</li>
  
<h3>๒. สงฺฆาทิเสสนิเทฺทโส</h3>
</ol>
<p>  ติ –</p>


<ol>
<li>
โมเจตุกามตา สุกฺก-สฺสุปกฺกมฺม วิโมจยํ;  
  
อญฺญตฺร สุปินเนฺตน, สมโณ ครุกํ ผุเสฯ  
</li>
  
<li>
อิตฺถิสญฺญี  
มนุสฺสิตฺถิํ, กายสํสคฺคราควา;  
  
สมฺผุสโนฺต อุปกฺกมฺม, สมโณ ครุกํ ผุเสฯ  
</li>
  
<li>
ตถา สุณนฺติํ วิญฺญุญฺจ, มคฺคํ วารพฺภ เมถุนํ;  
  
ทุฎฺฐุลฺลวาจาราเคน, โอภาเสตฺวา ครุํ ผุเสฯ  
</li>
  
<li>
วตฺวาตฺตกามุปฎฺฐาน-วณฺณํ เมถุนราคิโน;  
  
วาจา เมถุนยุเตฺตน, ครุํ เมถุนยาจเนฯ  
</li>
  
<li>
ปฎิคฺคเหตฺวา สเนฺทสํ, อิตฺถิยา ปุริสสฺส วา;  
  
วีมํสิตฺวา หรํ ปจฺจา, สมโณ ครุกํ ผุเสฯ  
</li>
  
<li>
สํยาจิตปริกฺขารํ, กตฺวาเทสิตวตฺถุกํ;  
  
กุฎิํ ปมาณาติกฺกนฺตํ, อตฺตุเทฺทสํ ครุํ ผุเสฯ  
</li>
  
<li>
มหลฺลกํ วิหารํ วา, กตฺวาเทสิตวตฺถุกํ;  
  
อตฺตโน วสนตฺถาย, สมโณ ครุกํ ผุเสฯ  
</li>
  
<li>
อมูลเกน โจเทโนฺต, โจทาเปโนฺตว วตฺถุนา;  
  
อนฺติเมน จ จาเวตุํ, สุณมานํ ครุํ ผุเสฯ  
</li>
  
<li>
อญฺญสฺส กิริยํ ทิสฺวา, เตน เลเสน โจทยํ;  
  
วตฺถุนา อนฺติเมนาญฺญํ, จาเวตุํ ครุกํ ผุเสฯ  
</li>
  
<li>
ฉาเทติ ชานมาปนฺนํ, ปริวเสยฺย ตาวตา;  
  
จเรยฺย สเงฺฆ มานตฺตํ, ปริวุโตฺถ ฉ รตฺติโยฯ  
</li>
  
<p>จิณฺณมานตฺตมเพฺภยฺย, ตํ สโงฺฆ วีสตีคโณฯ
</ol></p>


<ol>
<li>
อาปตฺตินุกฺขิตฺตมนนฺตราย  
  
  
ปหุตฺตตาโย ตถสญฺญิตา จ;  
  
ฉาเทตุกาโม อถ ฉาทนาติ,  
  
ฉนฺนา ทสเงฺคหฺยรุณุคฺคมมฺหีติฯ  
</li>
  
<h3>๓. จีวรนิเทฺทโส</h3>
</ol>
<p>นฺติ –</p>


<ol>
<li>
โขมโกเสยฺยกปฺปาส-สาณภงฺคานิ กมฺพลํ;  
  
กปฺปิยานิ ฉเฬตานิ, สานุโลมานิ ชาติโตฯ  
</li>
  
<li>
ทุกูลเญฺจว ปฎฺฎุณฺณ-ปฎํ โสมารจีนชํ;  
  
อิทฺธิชํ เทวทินฺนญฺจ, ตสฺส ตสฺสานุโลมิกํฯ  
</li>
  
<li>
ติจีวรํ ปริกฺขาร-โจฬํ วสฺสิกสาฎิกํ;  
  
อธิเฎฺฐ น วิกเปฺปยฺย, มุขปุญฺฉนนิสีทนํฯ  
</li>
  
<li>
ปจฺจตฺถรณกํ กณฺฑุ-จฺฉาทิเมตฺถ ติจีวรํ;  
  
น วเสยฺย วิเนกาหํ, จาตุมาสํ นิสีทนํฯ  
</li>
  
<li>
‘‘อิมํ สงฺฆาฎิํธิฎฺฐามิ’’, สงฺฆาฎิมิจฺจธิฎฺฐเย;  
  
อหตฺถปาสเมตนฺติ, เสเสสุปิ อยํ นโยฯ  
</li>
  
<li>
อธิฎฺฐหโนฺต สงฺฆาฎิ-ปฺปภุติํ ปุพฺพจีวรํ;  
  
ปจฺจุทฺธริตฺวาธิเฎฺฐยฺย, ปตฺตาธิฎฺฐหเน ตถาฯ  
</li>
  
<li>
เอตํ  
อิมํ ว สงฺฆาฎิํ, สํเส ปจฺจุทฺธรามิติ;  
  
เอวํ สพฺพานิ นาเมน, วตฺวา ปจฺจุทฺธเร วิทูฯ  
</li>
  
<li>
สงฺฆาฎิ ปจฺฉิมเนฺตน, ทีฆโส มุฎฺฐิปญฺจโก;  
  
อุตฺตมเนฺตน สุคต-จีวรูนาปิ วฎฺฎติฯ  
</li>
  
<li>
มุฎฺฐิตฺติกญฺจ ติริยํ, ตถา เอกํสิกสฺสปิ;  
  
อนฺตรวาสโก จาปิ, ทีฆโส มุฎฺฐิปญฺจโก;  
  
อฑฺฒเตโยฺย ทฺวิหโตฺถ วา, ติริยเนฺตน วฎฺฎติฯ  
</li>
  
<li>
นิสีทนสฺส  
ทีเฆน, วิทตฺถิ เทฺว วิสาลโต;  
  
ทิยฑฺฒํ ทสา วิทตฺถิ, สุคตสฺส วิทตฺถิยาฯ  
</li>
  
<li>
กณฺฑุปฺปฎิจฺฉาทิกสฺส, ติริยํ เทฺว วิทตฺถิโย;  
  
ทีฆนฺตโต จตโสฺสว, สุคตสฺส วิทตฺถิยาฯ  
</li>
  
<li>
วสฺสิกสาฎิกายาปิ, ทีฆโส ฉ วิทตฺถิโย;  
  
ติริยํ อฑฺฒเตยฺยาว, สุคตสฺส วิทตฺถิยาฯ  
</li>
  
<li>
เอตฺถ เฉทนปาจิตฺติ, กโรนฺตสฺส ตทุตฺตริ;  
  
ปจฺจตฺถรณ มุขโจฬา, อากงฺขิตปฺปมาณิกาฯ  
</li>
  
<li>
ปริกฺขารโจเฬ คณนา, ปมาณํ วา น ทีปิตํ;  
  
ตถา วตฺวา อธิเฎฺฐยฺย, ถวิกาทิํ วิกปฺปิยํฯ  
</li>
  
<li>
อหตาหตกปฺปานํ, สงฺฆาฎิ ทิคุณา สิยา;  
  
เอกจฺจิโยตฺตราสโงฺค, ตถา อนฺตรวาสโกฯ  
</li>
  
<li>
อุตุทฺธฎาน  
ทุสฺสานํ, สงฺฆาฎิ จ จตุคฺคุณา;  
  
ภเวยฺยุํ ทิคุณา เสสา, ปํสุกูเล ยถารุจิฯ  
</li>
  
<li>
ตีสุ เทฺว วาปิ เอกํ วา, ฉินฺทิตพฺพํ ปโหติ ยํ;  
  
สเพฺพสุ อปฺปโหเนฺตสุ, อนฺวาธิมาทิเยยฺย วา;  
  
อจฺฉินฺนญฺจ อนาทิณฺณํ, น ธาเรยฺย ติจีวรํฯ  
</li>
  
<li>
คาเม นิเวสเน อุโทฺท-สิตปาสาทหมฺมิเย;  
  
นาวาฎฺฎมาฬอาราเม, สตฺถเขตฺตขเล ทุเมฯ  
</li>
  
<li>
อโชฺฌกาเส วิหาเร วา, นิกฺขิปิตฺวา ติจีวรํ;  
  
ภิกฺขุสมฺมุติยาญฺญตฺร, วิปฺปวตฺถุํ น วฎฺฎติฯ  
</li>
  
<li>
โรควสฺสานปริยนฺตา, กณฺฑุจฺฉาทิกสาฎิกา;  
  
ตโต ปรํ วิกเปฺปยฺย, เสสา อปริยนฺติกาฯ  
</li>
  
<li>
ปจฺจตฺถรณ  
ปริกฺขาร-มุขปุญฺฉนโจฬกํ;  
  
ทสํ ปฺยรตฺตนาทิณฺณกปฺปํ ลพฺภํ นิสีทนํฯ  
</li>
  
<li>
อทสํ รชิตํเยว, เสสจีวรปญฺจกํ;  
  
กปฺปตาทิณฺณกปฺปํว, สทสํว นิสีทนํฯ  
</li>
  
<li>
อนธิฎฺฐิตนิสฺสฎฺฐํ, กเปฺปตฺวา ปริภุญฺชเย;  
  
หตฺถทีฆํ ตโตปฑฺฒ-วิตฺถารญฺจ วิกปฺปิยํฯ  
</li>
  
<li>
ติจีวรสฺส ภิกฺขุสฺส, สพฺพเมตํ ปกาสิตํ;  
  
ปริกฺขารโจฬิโย สพฺพํ, ตถา วตฺวา อธิฎฺฐติฯ  
</li>
  
<li>
อเจฺฉทวิสฺสชฺชนคาหวิพฺภมา  
,  
  
ปจฺจุทฺธโร มารณลิงฺคสิกฺขา;  
  
สเพฺพสฺวธิฎฺฐานวิโยคการณา,  
  
วินิวิทฺธฉิทฺทญฺจ ติจีวรสฺสฯ  
</li>
  
<li>
กุสวากผลกานิ, กมฺพลํ เกสวาลชํ;  
  
ถุลฺลจฺจยํ ธารยโตลูกปกฺขาชินกฺขิเปฯ  
</li>
  
<li>
กทเลรกกฺกทุเสฺส, โปตฺถเก จาปิ ทุกฺกฎํ;  
  
สพฺพนีลกมเญฺชฎฺฐ-ปีตโลหิตกณฺหเกฯ  
</li>
  
<li>
มหารงฺคมหานาม-รงฺครเตฺต ติรีฎเก;  
  
อจฺฉินฺนทีฆทสเก, ผลปุปฺผทเส ตถา;  
  
กญฺจุเก เวฐเน สพฺพํ, ลภติจฺฉินฺนจีวโรติฯ  
</li>
  
<h3>๔. รชนนิเทฺทโส</h3>
</ol>
<p>ติ –</p>


<ol>
<li>
มูลกฺขนฺธตจปตฺต-ผลปุปฺผปฺปเภทโต;  
  
รชนา ฉปฺปการานิ, อนุญฺญาตานิ สตฺถุนาฯ  
</li>
  
<li>
มูเล  
หลิทฺทิํ ขเนฺธ จ, มเญฺชฎฺฐ ตุงฺคหารเก;  
  
อลฺลิํ นีลญฺจ ปเตฺตสุ, ตเจ โลทฺทญฺจ กณฺฑุลํ;  
  
กุสุมฺภํ กิํสุกํ ปุเปฺผ, สพฺพํ ลพฺภํ วิวชฺชิยาติฯ  
</li>
  
<h3>๕. ปตฺตนิเทฺทโส</h3>
</ol>
<p>  ติ –</p>


<ol>
<li>
อโยปโตฺต ภูมิปโตฺต, ชาติยา กปฺปิยา ทุเว;  
  
อุกฺกโฎฺฐ มชฺฌิโม เจว, โอมโก จ ปมาณโตฯ  
</li>
  
<li>
อุกฺกโฎฺฐ มคเธ นาฬิ-ทฺวยตณฺฑุลสาธิตํ;  
  
คณฺหาติ โอทนํ สูปํ, พฺยญฺชนญฺจ ตทูปิยํฯ  
</li>
  
<li>
มชฺฌิโม ตสฺสุปโฑฺฒว, ตโตปโฑฺฒว โอมโก;  
  
อุกฺกฎฺฐโต จ อุกฺกโฎฺฐ, อปโตฺต โอมโกมโกฯ  
</li>
  
<li>
อติเรกปโตฺต ธาเรโยฺย, ทสาหปรมํ สโก;  
  
กโปฺป นิสฺสคฺคิโย โหติ, ตสฺมิํ กาเลตินามิเตฯ  
</li>
  
<li>
อเจฺฉททานคาเหหิ, วิพฺภมา มรณุทฺธฎา;  
  
ลิงฺคสิกฺขาหิ ฉิเทฺทน, ปตฺตาธิฎฺฐานมุชฺฌติฯ  
</li>
  
<li>
ปตฺตํ น ปฎิสาเมยฺย, โสทกํ น จ โอตเป;  
  
อุเณฺห น นิทเห ภุมฺยา, น ฐเป โน จ ลคฺคเยฯ  
</li>
  
<li>
มิฑฺฒเนฺต ปริภณฺฑเนฺต, อเงฺก วา อาตปตฺตเก;  
  
ปาเทสุ มญฺจปีเฐ วา, ฐเปตุํ น จ กปฺปติฯ  
</li>
  
<li>
น นีหเรยฺย อุจฺฉิโฎฺฐ-ทกญฺจ จลกฎฺฐิกํ;  
  
ปเตฺตน ปตฺตหโตฺถ วา, กวาฎํ น ปณามเยฯ  
</li>
  
<li>
ภูมิอาธารเก  
ทารุทณฺฑาธาเร สุสชฺชิเต;  
  
ทุเว ปเตฺต ฐเปเยฺยกํ, นิกฺกุชฺชิตฺวาน ภูมิยํฯ  
</li>
  
<li>
ทารุรูปิยโสวณฺณ-มณิเวฬุริยามยา  
;  
  
กํสกาจติปุสีสผลิกาตมฺพโลหชาฯ  
</li>
  
<li>
ฉวสีสมโย จาปิ, ฆฎีตุมฺพกฎาหชา;  
  
ปตฺตา อกปฺปิยา สเพฺพ, วุตฺตา ทุกฺกฎวตฺถุกาติฯ  
</li>
  
<h3>๖. ถาลกนิเทฺทโส</h3>
</ol>
<p>ติ –</p>


<ol>
<li>
กปฺปิยา ถาลกา ติโสฺส, ตมฺพาโยมตฺติกามยา;  
  
ทารุโสวณฺณรชตมณิเวฬุริยามยาฯ  
</li>
  
<li>
อกปฺปา ผลิกากาจกํสชา คิหิสนฺตกา;  
  
สงฺฆิกา กปฺปิยา ตุมฺพฆฎิชา ตาวกาลิกาติฯ  
</li>
  
<h3>๗. ปวารณานิเทฺทโส</h3>
</ol>
<p>ติ –</p>


<ol>
<li>
เยนีริยาปเถนายํ, ภุญฺชมาโน ปวาริโต;  
  
ตโต อเญฺญน ภุเญฺชยฺย, ปาจิตฺตินติริตฺตกํฯ  
</li>
  
<li>
อสนํ โภชนเญฺจว, อภิหาโร สมีปตา;  
  
กายวาจาปฎิเกฺขโป, ปญฺจองฺคา ปวารณาฯ  
</li>
  
<li>
โอทโน  
สตฺตุ กุมฺมาโส, มโจฺฉ มํสญฺจ โภชนํ;  
  
สาลิ วีหิ ยโว กงฺคุ, กุทฺรูสวรโคธุมา;  
  
สตฺตนฺนเมสํ ธญฺญานํ, โอทโน โภชฺชยาคุ จฯ  
</li>
  
<li>
สามากาทิติณํ กุทฺรูสเก วรกโจรโก;  
  
วรเก สาลิยเญฺจว, นีวาโร สงฺคหํ คโตฯ  
</li>
  
<li>
ภฎฺฐธญฺญมโย สตฺตุ, กุมฺมาโส ยวสมฺภโว;  
  
มํโส จ กปฺปิโย วุโตฺต, มโจฺฉ อุทกสมฺภโวฯ  
</li>
  
<li>
ภุญฺชโนฺต  
โภชนํ กปฺป-มกปฺปํ วา นิเสธยํ;  
  
ปวาเรยฺยาภิหฎํ กปฺปํ, ตนฺนาเมน อิมนฺติ วาฯ  
</li>
  
<li>
ลาชา ตํสตฺตุภตฺตานิ, โครโส สุทฺธขชฺชโก;  
  
ตณฺฑุลา ภฎฺฐปิฎฺฐญฺจ, ปุถุกา เวฬุอาทินํฯ  
</li>
  
<li>
ภตฺตํ วุตฺตาวเสสานํ, รสยาคุ รโสปิ จ;  
  
สุทฺธยาคุผลาทีนิ, น ชเนนฺติ ปวารณํฯ  
</li>
  
<li>
ปวาริเตน วุฎฺฐาย, อภุเตฺตน จ โภชนํ;  
  
อติริตฺตํ น กาตพฺพํ, เยน ยํ วา ปุเร กตํฯ  
</li>
  
<li>
กปฺปิยํ คหิตเญฺจวุ-จฺจาริตํ หตฺถปาสคํ;  
  
อติริตฺตํ กโรเนฺตวํ, ‘‘อลเมต’’นฺติ ภาสตุฯ  
</li>
  
<li>
น กเรนุปสมฺปนฺน-หตฺถคํ เปสยิตฺวาปิ;  
  
กาเรตุํ ลพฺภเต สโพฺพ, ภุญฺชิตุํ ตมการโกติฯ  
</li>
  
<h3>๘. กาลิกนิเทฺทโส</h3>
</ol>
<p>  ติ –</p>


<ol>
<li>
ปฎิคฺคหิตา จตฺตาโร, กาลิกา ยาวกาลิกํ;  
  
ยามกาลิกํ สตฺตาห-กาลิกํ ยาวชีวิกํฯ  
</li>
  
<li>
ปิฎฺฐํ มูลํ ผลํ ขชฺชํ, โครโส ธญฺญโภชนํ;  
  
ยาคุสูปปฺปภุตโย, โหเนฺตเต ยาวกาลิกาฯ  
</li>
  
<li>
มธุมุทฺทิกสาลูก-โจจโมจมฺพชมฺพุชํ;  
  
ผารุสํ นคฺคิสนฺตตฺตํ, ปานกํ ยามกาลิกํฯ  
</li>
  
<li>
สานุโลมานิ ธญฺญานิ, ฐเปตฺวา ผลโช รโส;  
  
มธูกปุปฺผมญฺญตฺร, สโพฺพ ปุปฺผรโสปิ จฯ  
</li>
  
<li>
สพฺพปตฺตรโส เจว, ฐเปตฺวา ปกฺกฑากชํ;  
  
สีโตทมทฺทิโตทิจฺจ-ปาโก วา ยามกาลิโกฯ  
</li>
  
<li>
สปฺปิโนนีตเตลานิ  
, มธุผาณิตเมว จ;  
  
สตฺตาหกาลิกา สปฺปิ, เยสํ มํสมวาริตํฯ  
</li>
  
<li>
เตลํ ติลวเสรณฺฑ-มธุสาสปสมฺภวํ;  
  
ขุทฺทาภมรมธุกริ-มกฺขิกาหิ กตํ มธุ;  
  
รสาทิอุจฺฉุวิกติ, ปกฺกาปกฺกา จ ผาณิตํฯ  
</li>
  
<li>
สวตฺถุปกฺกา สามํ วา, วสา กาเล อมานุสา;  
  
อเญฺญสํ น ปเจ วตฺถุํ, ยาวกาลิกวตฺถุนํฯ  
</li>
  
<li>
หลิทฺทิํ  
สิงฺคิเวรญฺจ, วจตฺตํ ลสุณํ วจา;  
  
อุสีรํ ภทฺทมุตฺตญฺจาติวิสา กฎุโรหิณี;  
  
ปญฺจมูลาทิกญฺจาปิ, มูลํ ตํ ยาวชีวิกํฯ  
</li>
  
<li>
พิฬงฺคํ มริจํ โคฎฺฐ-ผลํ ปิปฺผลิ ราชิกา;  
  
ติผเลรณฺฑกาทีนํ, ผลํ ตํ ยาวชีวิกํฯ  
</li>
  
<li>
กปฺปาสนิมฺพกุฎชปโฎลสุลสาทินํ;  
  
สูเปยฺยปณฺณํ วเชฺชตฺวา, ปณฺณํ ตํ ยาวชีวิกํฯ  
</li>
  
<li>
ฐเปตฺวา อุจฺฉุนิยฺยาสํ,  
  
สรสํ อุจฺฉุชํ ตจํ;  
  
นิยฺยาโส จ ตโจ สโพฺพ,  
  
โลณํ โลหํ สิลา ตถาฯ  
</li>
  
<li>
สุทฺธสิตฺถญฺจ เสวาโล, ยญฺจ กิญฺจิ สุฌาปิตํ;  
  
วิกฎาทิปฺปเภทญฺจ, ญาตพฺพํ ยาวชีวิกํฯ  
</li>
  
<li>
มูลํ สารํ ตโจ เผคฺคุ, ปณฺณํ ปุปฺผํ ผลํ ลตา;  
  
อาหารตฺถ มสาเธนฺตํ, สพฺพํ ตํ ยาวชีวิกํฯ  
</li>
  
<li>
สพฺพกาลิกสโมฺภโค, กาเล สพฺพสฺส กปฺปติ;  
  
สติ ปจฺจเย วิกาเล, กปฺปเต กาลิกตฺตยํฯ  
</li>
  
<li>
กาลยามมติกฺกนฺตา  
, ปาจิตฺติํ ชนยนฺตุโภ;  
  
ชนยนฺติ อุโภเปเต, อโนฺตวุตฺถญฺจ สนฺนิธิํฯ  
</li>
  
<li>
สตฺตาหกาลิเก  
สตฺต, อหานิ อตินามิเต;  
  
ปาจิตฺติ ปาฬินารุเฬฺห, สปฺปิอาทิมฺหิ ทุกฺกฎํฯ  
</li>
  
<li>
นิสฺสฎฺฐลทฺธํ มเกฺขยฺย, นงฺคํ นโชฺฌหเรยฺย จ;  
  
วิกเปฺปนฺตสฺส สตฺตาเห, สามเณรสฺสธิฎฺฐโต;  
  
มกฺขนาทิญฺจ นาปตฺติ, อญฺญสฺส ททโตปิ จฯ  
</li>
  
<li>
ยาวกาลิกอาทีนิ, สํสฎฺฐานิ สหตฺตนา;  
  
คาหาปยนฺติ สพฺภาวํ, ตสฺมา เอวมุทีริตํฯ  
</li>
  
<li>
ปุเร ปฎิคฺคหิตญฺจ, สตฺตาหํ ยาวชีวิกํ;  
  
เสสกาลิกสมฺมิสฺสํ, ปาจิตฺติ ปริภุญฺชโตฯ  
</li>
  
<li>
ยาวกาลิกสมฺมิสฺสํ, อิตรํ กาลิกตฺตยํ;  
  
ปฎิคฺคหิตํ ตทหุ, ตทเหว จ ภุญฺชเยฯ  
</li>
  
<li>
ยามกาลิกสมฺมิสฺสํ, เสสเมวํ วิชานิยํ;  
  
สตฺตาหกาลิกมิสฺสญฺจ, สตฺตาหํ กปฺปเตตรนฺติฯ  
</li>
  
<h3>๙. ปฎิคฺคาหนิเทฺทโส</h3>
</ol>
<p>ติ –</p>


<ol>
<li>
ทาตุกามาภิหาโร จ, หตฺถปาเสรณกฺขมํ;  
  
ติธา เทเนฺต ทฺวิธา คาโห, ปญฺจเงฺควํ ปฎิคฺคโหฯ  
</li>
  
<li>
อสํหาริเย ตตฺถชาเต, สุขุเม จิญฺจอาทินํ;  
  
ปเณฺณ วาสยฺหภาเร จ, ปฎิคฺคาโห น รูหติฯ  
</li>
  
<li>
สิกฺขามรณลิเงฺคหิ, อนเปกฺขวิสคฺคโต;  
  
อเจฺฉทานุปสมฺปนฺน-ทานา คาโหปสมฺมติฯ  
</li>
  
<li>
อปฺปฎิคฺคหิตํ  
  
สพฺพํ, ปาจิตฺติ ปริภุญฺชโต;  
  
สุทฺธญฺจ นาติพหลํ, กปฺปเต อุทกํ ตถาฯ  
</li>
  
<li>
องฺคลคฺคมวิจฺฉินฺนํ, ทนฺตกฺขิกณฺณคูถกํ;  
  
โลณสฺสุเขฬสิงฺฆาณิ-เสมฺหมุตฺตกรีสกํฯ  
</li>
  
<li>
คูถมตฺติกมุตฺตานิ, ฉาริกญฺจ ตถาวิเธ;  
  
สามํ คเหตฺวา เสเวยฺย, อสเนฺต กปฺปการเกฯ  
</li>
  
<li>
ทุรูปจิเณฺณ รโชกิเณฺณ, อถุคฺคหปฺปฎิคฺคเห;  
  
อโนฺตวุเตฺถ สยํปเกฺก, อโนฺตปเกฺก จ ทุกฺกฎนฺติฯ  
</li>
  
<h3>๑๐. อกปฺปิยมํสนิเทฺทโส</h3>
</ol>
<p>นฺติ –</p>


<ol>
<li>
มนุสฺสหตฺถิอสฺสานํ, มํสํ สุนขทีปินํ;  
  
สีหพฺยคฺฆตรจฺฉานํ, อจฺฉสฺส อุรคสฺส จฯ  
</li>
  
<li>
อุทฺทิสฺสกตมํสญฺจ, ยญฺจ อปฺปฎิเวกฺขิตํ;  
  
ถุลฺลจฺจยํ มนุสฺสานํ, มํเส เสเสสุ ทุกฺกฎํฯ  
</li>
  
<li>
อฎฺฐีปิ โลหิตํ จมฺมํ, โลมเมสํ น กปฺปติ;  
  
สจิตฺตกํว อุทฺทิสฺส-กตํ เสสา อจิตฺตกาติฯ  
</li>
  
<h3>๑๑. นิสฺสคฺคิยนิเทฺทโส</h3>
</ol>
<p>ติ  –</p>


<ol>
<li>
อรูปิยํ รูปิเยน, รูปิยํ อิตเรน จ;  
  
รูปิยํ ปริวเตฺตยฺย, นิสฺสคฺคิ อิธ รูปิยํฯ  
</li>
  
<li>
กหาปโณ สชฺฌุ สิงฺคี, โวหารูปคมาสกํ;  
  
วตฺถมุตฺตาทิ อิตรํ, กปฺปํ ทุกฺกฎวตฺถุ จฯ  
</li>
  
<li>
‘‘อิมํ  
คเหตฺวา ภุตฺวา วา, อิมํ เทหิ กรานย;  
  
เทมิ วา’’ติ สมาปเนฺน, นิสฺสคฺคิ กยวิกฺกเยฯ  
</li>
  
<li>
อตฺตโน อญฺญโต ลาภํ, สงฺฆสฺสญฺญสฺส วา นตํ;  
  
ปริณาเมยฺย นิสฺสคฺคิ, ปาจิตฺติ จาปิ ทุกฺกฎํฯ  
</li>
  
<li>
อนิสฺสชฺชิตฺวา นิสฺสคฺคิํ, ปริภุเญฺช น เทยฺย วา;  
  
นิสฺสฎฺฐํ สกสญฺญาย, ทุกฺกฎํ อญฺญเถตรนฺติฯ  
</li>
  
<h3>๑๒. ปาจิตฺติยนิเทฺทโส</h3>
</ol>
<p>ติ –</p>


<ol>
<li>
มุสาวาโทมสาวาเท, เปสุญฺญหรเณ ตถา;  
  
ปทโสธมฺมสาคาเร, อุชฺฌาปนกขียเนฯ  
</li>
  
<li>
ตลสตฺติอนาทรกุกฺกุจฺจุปฺปาทเนสุ จ;  
  
คามปฺปเวสนาปุจฺฉา, โภชเน จ ปรมฺปราฯ  
</li>
  
<li>
อนุทฺธริตฺวา  
คมเน, เสยฺยํ เสนาสนานิ วา;  
  
อิตฺถิยาทฺธานคมเน, เอเกกาย นิสีทเนฯ  
</li>
  
<li>
ภีสาปนาโกฎนอญฺญวาเท,  
  
วิเหสทุฎฺฐุลฺลปกาสฉาเท;  
  
หาโสทเก นิจฺฉุภเน วิหารา,  
  
ปาจิตฺติ วุตฺตานุปขชฺชสยเนติฯ  
</li>
  
<h3>๑๓. สมณกปฺปนิเทฺทโส</h3>
</ol>
<p>ติ –</p>


<ol>
<li>
ภูตคามสมารเมฺภ, ปาจิตฺติ กตกปฺปิยํ;  
  
นเขน วาคฺคิสเตฺถหิ, ภเว สมณกปฺปิยํฯ  
</li>
  
<li>
ส มูลขนฺธพีชคฺค-ผฬุพีชปฺปภาวิโต;  
  
อารเมฺภ ทุกฺกฎํ พีชํ, ภูตคามวิโยชิตํฯ  
</li>
  
<li>
นิพฺพฎฺฎพีชํ  
โนพีช-มกตญฺจาปิ กปฺปติ;  
  
กฎาหพทฺธพีชานิ, พหิทฺธา วาปิ การเยฯ  
</li>
  
<li>
เอกาพเทฺธสุ พีเชสุ, ภาชเน วาปิ ภูมิยํ;  
  
กเต จ กปฺปิเยกสฺมิํ, สเพฺพเสฺวว กตํ ภเวฯ  
</li>
  
<li>
นิกฺขิเตฺต กปฺปิยํ กตฺวา, มูลปณฺณานิ ชายรุํ;  
  
กปฺปิยํ ปุน กาเรยฺย, ภูตคาโม หิ โส ตทาฯ  
</li>
  
<li>
สปโณฺณ  
วา อปโณฺณ วา, เสวาโลทกสมฺภโว;  
  
เจติยาทีสุ เสวาโล, นิพฺพฎฺฎทฺวตฺติปตฺตโก;  
  
ภูตคาโมว พีชมฺปิ, มูลปเณฺณ วินิคฺคเตฯ  
</li>
  
<li>
ฆฎาทิปิเฎฺฐ เสวาโล, มกุฬํ อหิฉตฺตกํ;  
  
ทุกฺกฎเสฺสว วตฺถูนิ, ผุลฺลมพฺยวหาริกํฯ  
</li>
  
<li>
ลาขานิยฺยาสฉตฺตานิ, อลฺลรุเกฺข วิโกปิย;  
  
คณฺหโต ตตฺถ ปาจิตฺติ, ฉินฺทโต วาปิ อกฺขรํฯ  
</li>
  
<li>
ปีเฬตุํ นาฬิเกราทิํ, ทารุมกฺกฎกาทินา;  
  
ฉินฺทิตุํ คณฺฐิกํ กาตุํ, ติณาทิํ น จ กปฺปติฯ  
</li>
  
<li>
ภูตคามํ ว พีชํ วา, ฉินฺท ภิโนฺทจินาหิ วา;  
  
ผาเลหิ วิชฺฌ ปจ วา, นิยเมตฺวา น ภาสเยฯ  
</li>
  
<li>
อิมํ กโรหิ กปฺปิยํ, อิมํ คเณฺหทมาหร;  
  
อิมํ เทหิ อิมํ โสเธเหวํ วฎฺฎติ ภาสิตุนฺติฯ  
</li>
  
<h3>๑๔. ภูมินิเทฺทโส</h3>
</ol>
<p>ติ –</p>


<ol>
<li>
สมฺมุตุสฺสาวนนฺตา จ, โคนิสาที คหาปติ;  
  
กปฺปิยา ภูมิโย ยาสุ, วุตฺถํ ปกฺกญฺจ กปฺปติฯ  
</li>
  
<li>
วาสตฺถาย  
กเต เคเห, สงฺฆิเก เวกสนฺตเก;  
  
กปฺปิยา กุฎิ ลทฺธพฺพา, สหเสยฺยปฺปโหนเกฯ  
</li>
  
<li>
เคเห  
สงฺฆสฺส เวกสฺส, กรมาเนวมีรยํ;  
  
ปฐมิฎฺฐกถมฺภาทิํ, ฐเปยฺยุ  
สฺสาวนนฺติกา  
;  
  
‘‘กปฺปิยกุฎิํ กโรม, กปฺปิยกุฎิํ กโรมา’’ติฯ  
</li>
  
<li>
เยภุเยฺยนาปริกฺขิโตฺต, อาราโม สกโลปิ วา;  
  
วุจฺจเต  
‘‘โคนิสาที’’  
ติ,  
สมฺมุตี  
สงฺฆสมฺมตาฯ  
</li>
  
<li>
ภิกฺขุํ ฐเปตฺวา อเญฺญหิ, ทิโนฺน เตสํว สนฺตโก;  
  
อตฺถาย กปฺปกุฎิยา, เคโห  
คหปตี  
มโตฯ  
</li>
  
<li>
อกปฺปกุฎิยา วุตฺถสปฺปิอาทีหิ มิสฺสิตํ;  
  
วเชยฺย อโนฺตวุตฺถตฺตํ, ปุริมํ กาลิกทฺวยํฯ  
</li>
  
<li>
เตเหว ภิกฺขุนา ปกฺกํ, กปฺปเต ยาวชีวิกํ;  
  
นิรามิสํว สตฺตาหํ, สามิเส สามปากตาฯ  
</li>
  
<li>
อุสฺสาวนนฺติกา เยหิ, ถมฺภาทีหิ อธิฎฺฐิตา;  
  
เตสุเยวาปนีเตสุ, ตทเญฺญสุปิ ติฎฺฐติฯ  
</li>
  
<li>
สเพฺพสุ อปนีเตสุ, ภเว ชหิตวตฺถุกา;  
  
โคนิสาที ปริกฺขิเตฺต, เสสา ฉทนวิพฺภมาติฯ  
</li>
  
<h3>๑๕. อุปชฺฌาจริยวตฺตนิเทฺทโส</h3>
</ol>
<p>ติ –</p>


<ol>
<li>
นิสฺสายุปชฺฌาจริเย, วสมาโน สุเปสโล;  
  
ทนฺตกฎฺฐาสนํ โตยํ, ยาคุํ กาเล ทเท สทาฯ  
</li>
  
<li>
ปเตฺต วตฺตํ จเร คาม-ปฺปเวเส คมนาคเม;  
  
อาสเน ปาทปีเฐ จ, กถโลปาหนจีวเรฯ  
</li>
  
<li>
ปริโภชนียปานีย-วจฺจปฺปสฺสาวฐานิสุ  
;  
  
วิหารโสธเน วตฺตํ, ปุน ปญฺญาปเน ตถาฯ  
</li>
  
<li>
น  
ปโปฺผเฎยฺย โสเธโนฺต, ปฎิวาเต จ สงฺคเณ;  
  
วิหารํ ภิกฺขุ ปานีย-สามนฺตา สยนาสนํฯ  
</li>
  
<li>
นฺหาเน นฺหาตสฺส กาตเพฺพ, รงฺคปาเก จ โธวเน;  
  
สิพฺพเน จีวเร เถเว, รชโนฺต น วเช ฐิเตฯ  
</li>
  
<li>
เอกจฺจสฺส อนาปุจฺฉา, ปตฺตํ วา จีวรานิ วา;  
  
น ทเทยฺย น คเณฺหยฺย, ปริกฺขารญฺจ กิญฺจนํฯ  
</li>
  
<li>
เอกจฺจํ ปจฺฉโต กาตุํ, คนฺตุํ วา ตสฺส ปจฺฉโต;  
  
ปิณฺฑปาตญฺจ นิเนฺนตุํ, นีหราเปตุมตฺตโนฯ  
</li>
  
<li>
กิจฺจยํ ปริกมฺมํ วา, เกสเจฺฉทญฺจ อตฺตโน;  
  
การาเปตุํ ว กาตุํ วา, อนาปุจฺฉา น วฎฺฎติฯ  
</li>
  
<li>
คามํ สุสานํ นิสฺสีมํ, ทิสํ วา คนฺตุมิจฺฉโต;  
  
อตฺตโน กิจฺจยํ วาปิ, อนาปุจฺฉา น วฎฺฎติฯ  
</li>
  
<li>
อุปฺปนฺนํ อรติํ ทิฎฺฐิํ, กุกฺกุจฺจํ วา วิโนทเย;  
  
กเรยฺย วาปิ อุสฺสุกฺกํ, สงฺฆายเตฺตสุ กมฺมสุฯ  
</li>
  
<li>
คิลาเนสุ อุปเฎฺฐยฺย, วุฎฺฐานํ เนสมาคเม;  
  
วตฺตเภเทน สพฺพตฺถ, อนาทเรน ทุกฺกฎนฺติฯ  
</li>
  
<h3>๑๖. วจฺจปสฺสาวฎฺฐานิกนิเทฺทโส</h3>
</ol>
<p>นฺติ  –</p>


<ol>
<li>
น กเรยฺย ยถาวุฑฺฒํ, วจฺจํ ยาตานุปุพฺพิยา;  
  
วจฺจปสฺสาวกุฎิโย, นฺหานติตฺถญฺจ ลพฺภติฯ  
</li>
  
<li>
ปวิเสยฺยุพฺภชิตฺวา โน, สหสา ปวิเสยฺย จ;  
  
อุกฺกาสิตฺวาวุพฺภเชยฺย, ปาทุกาเสฺวว สณฺฐิโตฯ  
</li>
  
<li>
น  
กเร นิตฺถุนํ วจฺจํ, ทนฺตกฎฺฐญฺจ ขาทยํ;  
  
วจฺจปสฺสาวโทณีนํ, น กเรยฺยุภยํ พหิฯ  
</li>
  
<li>
กูเป กฎฺฐํ น ปาเตยฺย, เขฬํ ปสฺสาวโทณิยา;  
  
นาวเลเขยฺย ผรุเส-นุหตญฺจาปิ โธวเยฯ  
</li>
  
<li>
น นิกฺขเมยฺย สหสา-วุพฺภชิตฺวา น นิกฺขเม;  
  
จปุ จปุ นาจเมยฺย, อุกฺลาปญฺจ วิโสธเยติฯ  
</li>
  
<h3>๑๗. อาปุจฺฉกรณนิเทฺทโส</h3>
</ol>
<p>นฺติ –</p>


<ol>
<li>
อนชฺฌิโฎฺฐว เถเรน, ปาติโมกฺขํ น อุทฺทิเส;  
  
ธมฺมํ น กถเย ปญฺหํ, น ปุเจฺฉ น จ วิสฺสเชฯ  
</li>
  
<li>
อาปุจฺฉิตฺวา กเถนฺตสฺส, ปุน วุฑฺฒตราคเม;  
  
ปุน อาปุจฺฉนํ นตฺถิ, ภตฺตเคฺค จานุโมทโตฯ  
</li>
  
<li>
วสโนฺต  
จ อนาปุจฺฉา, วุเฑฺฒเนกวิหารเก;  
  
น สชฺฌาเยยฺย อุเทฺทสํ, ปริปุจฺฉญฺจ โน ทเทฯ  
</li>
  
<li>
ธมฺมํ น ภาสเย ทีปํ, น กเร น จ วิชฺฌเป;  
  
วาตปานํ กวาฎํ วา, วิวเรยฺย ถเกยฺย จฯ  
</li>
  
<li>
จงฺกเม จงฺกมโนฺตปิ, วุเฑฺฒน ปริวตฺตเย;  
  
เยน วุโฑฺฒ ส สงฺฆาฎิ-กเณฺณเนนํ น ฆฎฺฎเยติฯ  
</li>
  
<h3>๑๘. นคฺคนิเทฺทโส</h3>
</ol>
<p>ติ –</p>


<ol>
<li>
นโคฺค มคฺคํ วเช ภุเญฺช, ปิเว ขาเท น สายเย;  
  
น คเณฺห น ทเท เนว, วเนฺท วนฺทาปเยยฺย วาฯ  
</li>
  
<li>
ปริกมฺมํ น กาเรยฺย, น กเร ปฎิฉาทิสุ;  
  
ปริกเมฺม ทุเว วตฺถ-จฺฉาทิ สพฺพตฺถ กปฺปิยาติฯ  
</li>
  
<h3>๑๙. นฺหานกปฺปนิเทฺทโส</h3>
</ol>
<p>ติ  –</p>


<ol>
<li>
น จ นฺหาเยยฺย เถรานํ, ปุรโตปริ วา ตถา;  
  
ทเทยฺย โอตรนฺตานํ, มคฺคมุตฺตรมานโกฯ  
</li>
  
<li>
กุฎฺฎตฺถมฺภตรุฎฺฎาเน, นฺหายมาโน น ฆํสเย;  
  
กายํ คนฺธพฺพหเตฺถน, กุรุวินฺทกสุตฺติยาฯ  
</li>
  
<li>
มลฺลเกนาญฺญมญฺญํ  
วา, สรีเรน น ฆํสเย;  
  
กปาลิฎฺฐกขณฺฑานิ, วตฺถวฎฺฎิ จ วฎฺฎติฯ  
</li>
  
<li>
สเพฺพสํ ปุถุปาณี จา-กลฺลสฺสากตมลฺลกํ;  
  
ปาสาณเผณกถลา, กปฺปนฺติ ปาทฆํสเนติฯ  
</li>
  
<h3>๒๐. อวนฺทิยนิเทฺทโส</h3>
</ol>
<p>ติ –</p>


<ol>
<li>
อุกฺขิตฺตานุปสมฺปนฺน-นานาสํวาสอิตฺถิโย;  
  
นโว จ ครุกโฎฺฐ จ, ปณฺฑโก จ อวนฺทิยาติฯ  
</li>
  
<h3>๒๑. จมฺมนิเทฺทโส</h3>
</ol>
<p>นฺติ –</p>


<ol>
<li>
มิคาเชฬกจมฺมานิ, กปฺปนฺติ ปริภุญฺชิตุํ;  
  
โรหิเตณิปสทา จ, กุรุงฺคา มิคชาติกาฯ  
</li>
  
<li>
อนุญฺญาตตฺตยา อญฺญํ, จมฺมํ ทุกฺกฎวตฺถุกํ;  
  
ถวิโกปาหเน จมฺมํ, สพฺพํ กปฺปติมานุสนฺติฯ  
</li>
  
<h3>๒๒. อุปาหนนิเทฺทโส</h3>
</ol>
<p>ติ –</p>


<ol>
<li>
มชฺฌเทเส น กปฺปนฺติ, คณงฺคณูปาหนา นวา;  
  
สพฺพสฺส กปฺปนฺตาราเม, สพฺพตฺถากลฺลกสฺส จฯ  
</li>
  
<li>
สพฺพนีลกโอทาตปีตโลหิตกณฺหกา  
  
;  
  
มหารงฺคมหานาม-รงฺครตฺตา จุปาหนาฯ  
</li>
  
<li>
สพฺพมเญฺชฎฺฐิกา จิตฺรา, นีลปีตาทิวทฺธิกา;  
  
ติตฺติรปตฺติกา เมณฺฑ-อชวิสาณวทฺธิกาฯ  
</li>
  
<li>
ขลฺลพทฺธา ปุฎพทฺธา, ตูลปุณฺณา จุปาหนา;  
  
ปาลิคุณฺฐิมกา โมร-ปิเญฺฉน ปริสิพฺพิตาฯ  
</li>
  
<li>
วิจฺฉิกาฬิกตา สีหพฺยคฺฆุทฺทาชินทีปินํ;  
  
มชฺชารกาฬโกลูกจเมฺมหิ จ ปริกฺขฎา;  
  
ปาทุกา สงฺกมนียา, โกจิ ธาเรยฺย ทุกฺกฎํฯ  
</li>
  
<li>
นีลาทิวณฺณํ สกลํ, ปุญฺฉิตฺวา เวกเทสกํ;  
  
อุปาหนา วฬเญฺชยฺย, หาเรตฺวา ขลฺลกาทิกนฺติฯ  
</li>
  
<h3>๒๓. อโนโลกิยนิเทฺทโส</h3>
</ol>
<p>นฺติ –</p>


<ol>
<li>
สารโตฺต อิตฺถิยา โยนิํ, มุขํ วา ภิกฺขทายิยา;  
  
ปรสฺส ปตฺตมุชฺฌานสญฺญี วา อตฺตโน มุขํ;  
  
อาทาโสทกปเตฺต วา, โอโลเกยฺยสฺส ทุกฺกฎนฺติฯ  
</li>
  
<h3>๒๔. อญฺชนีนิเทฺทโส</h3>
</ol>
<p>ติ  –</p>


<ol>
<li>
วฎฺฎาฎฺฐโสฬสํสา วา, มฎฺฐา วฎฺฎติ อญฺชนี;  
  
ติโสฺสปิ มูเล คีวายํ, เลขา เอกาว พนฺธิตุํฯ  
</li>
  
<li>
ยํ กิญฺจิ รูปํ มาลาทิกมฺมํ มกรทนฺตกํ;  
  
โคมุตฺตกฑฺฒจนฺทาทิ-วิการํ เนตฺถ วฎฺฎติฯ  
</li>
  
<li>
ลเพฺภกวณฺณสุเตฺตน, สิพฺพิตุํ ถวิกา ตถา;  
  
สิปาฎิ กุญฺจิกาโกโส, สลากาปิ อจิตฺตกาฯ  
</li>
  
<li>
สงฺขนาภิวิสาณฎฺฐิ-นฬทนฺตมยา  
ตถา;  
  
ผลกฎฺฐมยา เวฬุ-ลาขาโลหมยาปิ จฯ  
</li>
  
<li>
อญฺชนิโย สลากาโย, ธูมเนตฺตา จ ลพฺภเร;  
  
ตถา สตฺถกทณฺฑานิ, นตฺถุทานา จ ตมฺมยาติฯ  
</li>
  
<h3>๒๕. อกปฺปิยสยนนิเทฺทโส</h3>
</ol>
<p>ติ –</p>


<ol>
<li>
อาสนฺที ตูลี ปลฺลโงฺก, ปฎิกํ โคนจิตฺตกํ;  
  
ปฎลี วิกตี อุทฺท-โลมี เอกนฺตโลมิกาฯ  
</li>
  
<li>
กุตฺตํ โกเสยฺยํ กฎฺฎิสฺสํ, หตฺถิอสฺสรถตฺถรา;  
  
ชินปฺปเวณิกทลี-มิคปฺปวรอตฺถราฯ  
</li>
  
<li>
สโลหิตวิตานญฺจุ-ภโตรตฺตูปธานกํ  
;  
  
อกปฺปิยานิ เอตานิ, ทุกฺกฎํ ปริภุญฺชโตฯ  
</li>
  
<li>
อาสนฺทาทิตฺตยา เสเส, ลพฺภเต คิหิสนฺตเก;  
  
ธมฺมาสเน จ ภตฺตเคฺค, ฆเร จาปิ นิสีทิตุํ;  
  
ภูมตฺถรณสเงฺขเป, สยิตุญฺจาปิ กปฺปติฯ  
</li>
  
<li>
จตุรํสปีฐา สตฺตงฺคา, ปญฺจงฺคา อุจฺจปาทกา;  
  
ตูโลนทฺธา ฆเรเยว, มญฺจปีฐา นิสีทิตุํฯ  
</li>
  
<li>
โจฬวากุณฺณปณฺณานํ, ติณานเญฺจว ปูริตา;  
  
จีวรจฺฉวิโย ปญฺจ, ภิสี สพฺพตฺถ กปฺปิยาฯ  
</li>
  
<li>
ตูลตฺตยํ ภิสิคโพฺภ, โลมานิ มิคปกฺขินํ;  
  
พิโมฺพหเน อนุญฺญาตํ, ตูลวชฺชา มสูรเกฯ  
</li>
  
<li>
มนุสฺสโลมมุณฺณายํ, ปเณฺณ ปุปฺผํ ตมาลกํ;  
  
สุทฺธํ น อาสนเญฺจว, ลพฺภมปฺปฎิเวกฺขิตนฺติฯ  
</li>
  
<h3>๒๖. สมานาสนิกนิเทฺทโส</h3>
</ol>
<p>  ติ –</p>


<ol>
<li>
ติวสฺสนฺตรานุญฺญาตํ, ภิกฺขูนเมกมาสนํ;  
  
สตฺตวสฺสติวเสฺสหิ, ปญฺจวโสฺส นิสีทิตุํฯ  
</li>
  
<li>
ฐเปตฺวา ปณฺฑกํ อิตฺถิํ, อุภโตพฺยญฺชนํ มุนิ;  
  
ทีฆาสเน อนุญฺญาสิ, สเพฺพเหว นิสีทิตุํฯ  
</li>
  
<li>
อนฺตํ  
ทีฆาสนํ ติณฺณํ, ยํ ปโหติ นิสีทิตุํ;  
  
มญฺจเก วาปิ ปีเฐ วา, ทฺวินฺนํ ลพฺภํ นิสีทิตุนฺติฯ  
</li>
  
<h3>๒๗. อสํวาสิกนิเทฺทโส</h3>
</ol>
<p>ติ –</p>


<ol>
<li>
อุกฺขิโตฺตนุปสมฺปโนฺน, ภิกฺขุนี ฉินฺนมูลโก;  
  
นานาสํวาสนิสฺสีม-ฎฺฐิตเวหายสณฺฐิตา;  
  
เอกาทส อภพฺพา จ, อสํวาสาติ ทีปิตาติฯ  
</li>
  
<h3>๒๘. กมฺมนิเทฺทโส</h3>
</ol>
<p>ติ –</p>


<ol>
<li>
วเคฺคน อธมฺมกมฺมํ, สมเคฺคน อธมฺมิกํ;  
  
วเคฺคน ธมฺมกมฺมญฺจ, สมเคฺคน จ ธมฺมิกํ;  
  
จตุตฺถํเยวานุญฺญาตํ, เสสกเมฺมสุ ทุกฺกฎํฯ  
</li>
  
<li>
จตุวโคฺค ปญฺจวโคฺค, ทสวีสติวคฺคิโก;  
  
ติเรกวีสติวโคฺค, ปญฺจ สงฺฆา วิภาวิตาฯ  
</li>
  
<li>
จตุวเคฺคตฺถ อพฺภานุ-ปสมฺปทาปวารณา;  
  
ปญฺจวโคฺค จ อพฺภานํ, มชฺฌเทสุปสมฺปทํฯ  
</li>
  
<li>
ทสวโคฺค  
จ อพฺภานํ, ฐเปตฺวา สพฺพกมฺมิโก;  
  
อิตโร สพฺพกเมฺมสุ, กมฺมปฺปโตฺตติ ทีปิโตฯ  
</li>
  
<li>
จตุวเคฺคน  
กตฺตเพฺพ, จตฺตาโร ปกตตฺตกา;  
  
กมฺมปฺปตฺตา ปเร ฉนฺทา-รหา เสเสปฺยยํ นโยฯ  
</li>
  
<li>
จตุวคฺคาทิกตฺตพฺพํ, อสํวาสกมฺมารห;  
  
ครุกเฎฺฐสฺวญฺญตรํ, กตฺวาน คณปูรกํ;  
  
ปริวาสาทิกํ กมฺมํ, กตํ กุปฺปญฺจ ทุกฺกฎํฯ  
</li>
  
<li>
อธมฺมกมฺมํ วาเรยฺย, อนฺตราเย ทุเว ตโย;  
  
ทิฎฺฐาวิเมโกธิฎฺฐานํ, วาเรเนฺตว ตโตธิกาฯ  
</li>
  
<li>
กมฺมารหา อสํวาสา, ขิตฺตจิตฺตทุขฎฺฎิตา;  
  
เอเตสํ สงฺฆมชฺฌมฺหิ, ปฎิเกฺขโป น รุหติฯ  
</li>
  
<li>
ปกตเตฺตกสีมฎฺฐ-สมสํวาสภิกฺขุโน;  
  
อาโรเจนฺตสฺสนฺตมโส-นนฺตรสฺสาปิ รูหติฯ  
</li>
  
<li>
โกเปตุํ ธมฺมิกํ กมฺมํ, ปฎิโกฺกเสยฺย สมฺมุขา;  
  
ติโรกฺขา กายสามคฺคิํ, ฉนฺทํ โน เทยฺย ทุกฺกฎนฺติฯ  
</li>
  
<h3>๒๙. มิจฺฉาชีววิวชฺชนานิเทฺทโส</h3>
</ol>
<p>ติ –</p>


<ol>
<li>
ทารุํ เวฬุํ ผลํ ปุปฺผํ, จุณฺณํ นฺหานมุโขทกํ;  
  
มตฺติกาทนฺตกฎฺฐาทิํ, น ทเท กุลสงฺคหาฯ  
</li>
  
<li>
ปาริภฎกตามุคฺค-สูปฺยตาวตฺถุวิชฺชยา;  
  
ปเหณทูตกเมฺมน, ชงฺฆเปสนิเยน วาฯ  
</li>
  
<li>
อนุปฺปทานปฺปฎิปิณฺฑ-เวชฺชกเมฺมน  
  
วา ปน;  
  
นาเญฺญน วาปิ สมฺพุทฺธปฺปฎิกุเฎฺฐน ชีวเยฯ  
</li>
  
<li>
วิญฺญตฺติเนสนาภูตุลฺลปนากุหนาทิหิ;  
  
กุลทูสาทินุปฺปนฺนปจฺจเย ปริวชฺชเยติฯ  
</li>
  
<h3>๓๐. วตฺตนิเทฺทโส</h3>
</ol>
<p>นฺติ –</p>


<ol>
<li>
อาคนฺตุโก น อารามํ, ปวิเส สอุปาหโน;  
  
สฉโตฺตคุณฺฐิโต สีเส, กริตฺวา วาปิ จีวรํฯ  
</li>
  
<li>
ปานีเยน น โธเวยฺย, ปาเท วุฑฺฒตเรปิ จ;  
  
อาวาสิเกภิวาเทยฺย, ปุเจฺฉยฺย สยนาสนํฯ  
</li>
  
<li>
คมิโก ปฎิสาเมตฺวา, ทารุมตฺติกภณฺฑกํ;  
  
วิหารญฺจ ถเกตฺวาน, อาปุจฺฉ สยนาสนํฯ  
</li>
  
<li>
อาปุจฺฉิตเพฺพ อสติ, สํโคเปตฺวาน สาธุกํ;  
  
ปกฺกเมยฺยญฺญถา ตสฺส, ปกฺกนฺตุํ น จ กปฺปติฯ  
</li>
  
<li>
อาวาสิโก ปญฺญาเปยฺย, วุฑฺฒาคนฺตุสฺส อาสนํ;  
  
อุปนิกฺขิเป ปาโทท-ปฺปภุติํ ปตฺตจีวรํฯ  
</li>
  
<li>
ปจฺจุคฺคนฺตฺวาน คเณฺหยฺย, ปานีเยน จ ปุจฺฉเย;  
  
อาคนฺตุเกภิวาเทยฺย, ปญฺญเป สยนาสนํฯ  
</li>
  
<li>
อชฺฌาวุตฺถมวุตฺถํ  
วา, โคจราโคจรํ วเท;  
  
วจฺจปสฺสาวฐานานิ, กติกํ เสกฺขสมฺมุติํฯ  
</li>
  
<li>
ปเวสนิกฺขเม กาลํ, ปริโภชิยปานิยํ;  
  
นิสิโนฺนว นวกสฺส, เอตํ สพฺพํ สมุทฺทิเสติฯ  
</li>
  
<h3>๓๑. วิกปฺปนานิเทฺทโส</h3>
</ol>
<p>  ติ –</p>


<ol>
<li>
สมฺมุขา ปรมฺมุขาติ, ทุเว วุตฺตา วิกปฺปนา;  
  
สมฺมุขาย วิกเปฺปโนฺต, พฺยตฺตเสฺสกสฺส สนฺติเก;  
  
‘‘อิมํ จีวรํ ตุยฺหํ, วิกเปฺปมี’’ติ ภาสเยฯ  
</li>
  
<li>
เอตฺตาวตา นิเธตุํว, กปฺปตี น จ กปฺปติ;  
  
ปริโภคาทิกํ เตน, อปฺปจฺจุทฺธฎภาวโตฯ  
</li>
  
<p> ‘‘มยฺหํ สนฺตกํ ปริภุญฺช วา วิสฺสเชฺชหิ วา ยถาปจฺจยํ วา กโรหี’’ติ –
</ol></p>


เตน ปจฺจุทฺธเฎเยว, ปริโภคาทิ กปฺปติฯ  
</p>
  
<ol>
<li>
อปรา สมฺมุขาเวกา, ภิกฺขุเสฺสกสฺส สนฺติเก;  
  
คเหตฺวา นามเมกสฺส, ปญฺจนฺนํ สหธมฺมินํฯ  
</li>
  
<p> ‘‘อิมํ จีวรํ ติสฺสสฺส ภิกฺขุโน, ติสฺสาย ภิกฺขุนิยา, ติสฺสสฺส สามเณรสฺส, ติสฺสาย สามเณริยา, ติสฺสาย สิกฺขมานาย วิกเปฺปมี’’ติ วตฺตพฺพํฯ
</ol></p>


<p>เตน ภิกฺขุนา ‘‘ติสฺสสฺส ภิกฺขุโน, ติสฺสาย ภิกฺขุนิยา, ติสฺสสฺส สามเณรสฺส , ติสฺสาย สามเณริยา, ติสฺสาย สิกฺขมานาย สนฺตกํ ปริภุญฺช วา วิสฺสเชฺชหิ วา ยถาปจฺจยํ วา กโรหี’’ติ วตฺตพฺพํฯ</p>


<ol>
<li>
ปรมฺมุขาวิกปฺปเน-กสฺสนฺติเกวมีรเย;  
  
‘‘อิมํ จีวรํ ตุยฺหํ วิกปฺปนตฺถาย ทมฺมี’’ติฯ  
</li>
  
<p> เตน วตฺตโพฺพ ‘‘โก เต มิโตฺต วา สนฺทิโฎฺฐ วา’’ติฯ อิตเรน เจวํ วตฺตพฺพํ ‘‘ติโสฺส ภิกฺขู’’ติ วา  ‘‘ติสฺสา ภิกฺขุนี’’ติ วา ‘‘ติโสฺส สามเณโร’’ติ วา ‘‘ติสฺสา สามเณรี’’ติ วา ‘‘ติสฺสา สิกฺขมานา’’ติ วาฯ
</ol></p>


<p>ปุน เตน ‘‘อหํ ติสฺสสฺส ติสฺสาย วา ทมฺมี’’ติ วิกเปฺปตฺวา เตเนว ‘‘ติสฺสสฺส ภิกฺขุโน, ติสฺสาย ภิกฺขุนิยา, ติสฺสสฺส สามเณรสฺส, ติสฺสาย สามเณริยา, ติสฺสาย สิกฺขมานาย สนฺตกํ ปริภุญฺช วา วิสฺสเชฺชหิ วา ยถาปจฺจยํ วา กโรหี’’ติ ปจฺจุทฺธริตพฺพํฯ</p>


<ol>
<li>
ทูรสนฺติกเตฺตกตฺตพหุภาวํ วิชานิย;  
  
‘‘เอตํ อิม’’นฺติ ‘‘เอตานิ, อิมานี’’เตตฺถ โยชเยฯ  
</li>
  
<li>
ทสาหํ มาสเมกํ วา, ปญฺจ วา กถินตฺถเต;  
  
ปาริปูรตฺถมูนสฺส, ปจฺจาสา สติ มาสกํ;  
  
นุปฺปาทยติ นิสฺสคฺคิํ, นาธิฎฺฐิตวิกปฺปิตนฺติฯ  
</li>
  
<h3>๓๒. นิสฺสยนิเทฺทโส</h3>
</ol>
<p>ติ –</p>


<ol>
<li>
พฺยตฺตสฺส ปญฺจวสฺสสฺส, นตฺถิ นิสฺสย การิยํ;  
  
ยาวชีวมฺปิ อพฺยโตฺต, นิสฺสิโตเยว ชีวติฯ  
</li>
  
<li>
เอกํสํ  
จีวรํ กตฺวา, ปคฺคณฺหิตฺวาน อญฺชลิํ;  
  
อุกฺกุฎิกํ นิสีทิตฺวา, วเท ยาวตตียกํ;  
  
‘‘อาจริโย เม, ภเนฺต, โหหิ,  
  
อายสฺมโต นิสฺสาย วจฺฉามี’’ติฯ  
</li>
  
<li>
ปกฺกเนฺต ปกฺขสงฺกเนฺต, วิพฺภเนฺต วาปิ นิสฺสโย;  
  
มรณาณตฺตุปชฺฌาย-สโมธาเนหิ สมฺมติฯ  
</li>
  
<li>
นิสฺสาย  
น วเสลชฺชิํ, อปุพฺพํ ฐานมาคโต;  
  
อาคเม จตุปญฺจาหํ, ญาตุํ ภิกฺขุสภาคตํฯ  
</li>
  
<li>
อทฺธิกสฺส คิลานสฺส, คิลานุปฎฺฐกสฺส จ;  
  
ยาจิตสฺส อรเญฺญ วา, สลฺลกฺขเนฺตน ผาสุกํ;  
  
สภาเค ทายเกสเนฺต, วสิตุํ ตาว ลพฺภตีติฯ  
</li>
  
<h3>๓๓. กายพนฺธนนิเทฺทโส</h3>
</ol>
<p>นฺติ –</p>


<ol>
<li>
อกายพนฺธโน คามํ, ทุกฺกฎํ ปวิเสยฺย เจ;  
  
พเนฺธยฺย ยตฺถ สรติ, ตเตฺถวาสติยา คโตฯ  
</li>
  
<li>
ปฎฺฎิกา สูกรนฺตนฺติ, ทุวิธํ กายพนฺธนํ;  
  
ทุสฺสปโฎฺฎ จ รชฺชุ จ, เอกา ตทนุโลมิกาฯ  
</li>
  
<li>
มจฺฉกณฺฎกขชฺชูรี-ปตฺตา มฎฺฐา จ ปฎฺฎิกา;  
  
ลพฺภา ทสา จตโสฺสปิ, อเนฺต ทิคุณสุตฺตกํฯ  
</li>
  
<li>
มาลาทิํ  
กกฺกฎจฺฉาทิํ, ทเสฺสตฺวา คุณสุตฺตก;  
  
โกฎฺฎิตา กุญฺชรจฺฉาทิํ, ปฎฺฎิกา น จ กปฺปติฯ  
</li>
  
<li>
ฆฎกํ มกรมุขาทิํ, น กปฺปนฺติ ทสามุเข;  
  
อุภเนฺต ฆฎกา เลขา, วิเธ อญฺญญฺจ จิตฺตกํฯ  
</li>
  
<li>
เทฑฺฑุภกญฺจ มุรชํ, มทฺทวีณํ กลาพุกํ;  
  
น กปฺปนฺติ ทสาสุ เทฺว, มชฺฌิมาเยว กปฺปเรฯ  
</li>
  
<li>
เวฬุทนฺตวิสาณฎฺฐิกฎฺฐลาขาผลามยา;  
  
สงฺขนาภิมยา สุตฺตนฬโลหมยาปิ จ;  
  
วิธา กปฺปนฺติ กปฺปิยา, คณฺฐิโย จาปิ ตมฺมยาติฯ  
</li>
  
ปฐมภาณวารํ นิฎฺฐิตํฯ  
</li>
  
<h3>๓๔. ปถวีนิเทฺทโส</h3>
</ol>
<p>ติ –</p>


<ol>
<li>
ชาตาชาตาติ  
ทุวิธา, สุทฺธมตฺติกปํสุกา;  
  
ชาตาทฑฺฒา จ ปถวี, พหุมตฺติกปํสุกา;  
  
จาตุมาสาธิโกวฎฺฐปํสุมตฺติกราสิ จฯ  
</li>
  
<li>
สุทฺธสกฺขรปาสาณมรุมฺพกถลวาลุกา;  
  
ทฑฺฒา จ ภูมิ เยภุยฺยสกฺขราทิมหีปิ จ;  
  
ทุติยา วุตฺตราสิ จ, จาตุมาโสมวฎฺฐโกฯ  
</li>
  
<li>
เทฺว  
ภาคา ตีสุ ภาเคสุ, มตฺติกา ยสฺส ภูมิยา;  
  
เยภุยฺยมตฺติกา เอสา, เสเสสุปิ อยํ นโยฯ  
</li>
  
<li>
ปาจิตฺติ ขณเน ชาเต, ชาตสญฺญิสฺส ทุกฺกฎํ;  
  
เทฺวฬฺหสฺสาชาตสญฺญิสฺส, นาปตฺตาณาปเน ตถาฯ  
</li>
  
<li>
ปหาเร ปหาราปตฺติ, ขณมานสฺส อตฺตนา;  
  
เอกายาณตฺติยา เอกา, นานาณตฺตีสุ วาจโสฯ  
</li>
  
<li>
‘‘อิมํ ฐานมิมํ กนฺทมิธ วาปิํ ขเณตฺถ จ;  
  
ชาเลหคฺคิ’’นฺติ วา วตฺตุํ, นิยเมตฺวา น วฎฺฎติฯ  
</li>
  
<li>
‘‘ถมฺภสฺสิมสฺสาวาฎํ วา, มตฺติกํ ชาน มาหร;  
  
กโรหิ กปฺปิยเญฺจ’’ติ, วจนํ วฎฺฎเตทิสํฯ  
</li>
  
<li>
อสมฺพทฺธํ ปถวิยา, สุกฺขกทฺทมอาทิกํ;  
  
โกเปตุํ ตนุกํ ลพฺภมุสฺสิญฺจนียกทฺทมํฯ  
</li>
  
<li>
คณฺฑุปฺปาทํ อุปจิกามตฺติกํ มูสิกุกฺกิรํ;  
  
จาตุมาสาธิโกวฎฺฐํ, เลฑฺฑาทิญฺจ น โกปเยฯ  
</li>
  
<li>
ปติเต วาปิอาทีนํ, กูเล อุทกสนฺติเก;  
  
ปาสาเณ จ รเช ลเคฺค, ปติเต นวโสณฺฑิยาฯ  
</li>
  
<li>
วมฺมิเก  
มตฺติกากุเฎฺฎ, อโพฺภกาสุฎฺฐิเต ตถา;  
  
เยภุยฺยกถลฎฺฐาเน, ติฎฺฐติฎฺฐกกุฎฺฎโกฯ  
</li>
  
<li>
ถมฺภาทิํ  
คณฺหิตุํ ภูมิํ, สญฺจาเลตฺวา วิโกปยํ;  
  
ธาราย ภินฺทิตุํ ภูมิํ, กาตุํ วา วิสมํ สมํฯ  
</li>
  
<li>
สมฺมุญฺชนีหิ ฆํสิตุํ, กณฺฎกาทิํ ปเวสิตุํ;  
  
ทเสฺสสฺสามีติ ภินฺทโนฺต, ภูมิํ จงฺกมิตุํ ปทํฯ  
</li>
  
<li>
ฆํสิตุํ องฺคปจฺจงฺคํ, กณฺฑุโรคี ตฎาทิสุ;  
  
หตฺถํ วา โธวิตุํ ภูมิํ, ฆํสิตุํ น จ กปฺปติฯ  
</li>
  
<li>
ถมฺภาทิอุชุกุทฺธาโร, ปาสาณาทิปวฎฺฎนํ;  
  
สาขาทิกฑฺฒนํ รุกฺขลตาเจฺฉทนผาลนํฯ  
</li>
  
<li>
เสโก ปสฺสาวอาทีนํ, สุทฺธจิตฺตสฺส วฎฺฎติ;  
  
อลฺลหตฺถํ ฐเปตฺวาน, รชคฺคาโห จ ภูมิยาฯ  
</li>
  
<li>
อคฺคิสฺส อนุปาทาเน, กปาเล อิฎฺฐกาย วา;  
  
ปาเตตุํ ลพฺภเต อคฺคิํ, ภูมิยํ วาวเส สตีติฯ  
</li>
  
<h3>๓๕. ปริกฺขารนิเทฺทโส</h3>
</ol>
<p>ติ –</p>


<ol>
<li>
ปญฺจวเณฺณหิ สุเตฺตหิ, อโนฺต พหิ จ สิพฺพิตุํ;  
  
คิริกูฎฑฺฒจนฺทาทิํ, ฉเตฺต ปเณฺณ จ ฉินฺทิตุํฯ  
</li>
  
<li>
ฆฎกํ วาฬรูปํ วา, ทเณฺฑ เลขา น วฎฺฎติ;  
  
วฎฺฎตี ทณฺฑพุนฺทมฺหิ, อหิจฺฉตฺตกสาทิสํฯ  
</li>
  
<li>
สิพฺพิตุํ  
เอกวเณฺณน, ปญฺชรํ วา วินนฺธิตุํ;  
  
ถิรตฺถํ วฎฺฎตี ฉเตฺต, ทเณฺฑ เลขาว พนฺธิตุํฯ  
</li>
  
<li>
อเนฺต  
ปฎฺฎมุเข วาปิ, เวณิ สงฺขลิกาปิ วา;  
  
สูจิวิการมญฺญํ วา, จีวเร น จ กปฺปติ;  
  
กปฺปพินฺทุวิการมฺปิ, ปาฬิกณฺณิกอาทิกํฯ  
</li>
  
<li>
คณฺฐิปาสกปฎฺฎาปิ, จตุโกฺกณาว อคฺฆิยํ;  
  
มุคฺคโร กกฺกฎจฺฉาทิ-วิการํ เนตฺถ วฎฺฎติฯ  
</li>
  
<li>
โกณสุตฺตา จ ปีฬกา, ทุวิเญฺญยฺยาว กปฺปเร;  
  
คนฺธํ เตลํ ว ลาขํ วา, รชเน น จ ปกฺขิเปฯ  
</li>
  
<li>
รตฺตํ สเงฺขน มณินา, ฆเฎฺฎยฺยเญฺญน วา น จ;  
  
ฆํเสยฺย โทณิยํ กตฺวา, ปหาเร น จ มุฎฺฐินาฯ  
</li>
  
<li>
กณฺณโกณกสุตฺตานิ, รเตฺต ฉิเนฺทยฺย จีวเร;  
  
เลขา น วฎฺฎตี ธมฺม-กรเณ ฉตฺตวฎฺฎิยํฯ  
</li>
  
<li>
เลขํ ฐเปตฺวา มณิกา, ปีฬกา กุญฺจิกาย จ;  
  
ปิปฺผเล จ ปริเจฺฉท-เลขา ทณฺฑมฺหิ วฎฺฎติฯ  
</li>
  
<li>
มาลาทฺยรณิยํ ปตฺต-มณฺฑเล ภิตฺติกมฺม จ;  
  
เหฎฺฐา เลขาทฺวยํ อุทฺธํ, อหิจฺฉตฺตกสาทิสํฯ  
</li>
  
<li>
หิตฺวา กตฺตรยฎฺฐิมฺหิ, สูจิสณฺฑาสเกปิ จ;  
  
ยํ กิญฺจิ คิริกูฎาทิ-วณฺณมฎฺฐํ น วฎฺฎติฯ  
</li>
  
<li>
พิโมฺพหเน  
ภิสิมญฺจ-ปีฐาทิสยนาสเน;  
  
สมฺมุญฺชนิมฺหิ สงฺการ-ฉฑฺฑเน รงฺคภาชเนฯ  
</li>
  
<li>
ปานียภาชเน ปาท-ปีเฐ กถลิกาย จ;  
  
ปตฺตาธารปิธาเนสุ, ตาลวเณฺฎ จ พีชเน;  
  
ยํ กิญฺจิ มาลากมฺมาทิ-วณฺณมฎฺฐมวาริตํฯ  
</li>
  
<li>
เสนาสเน ปน ทฺวารกวาฎาทิปฺปเภทเน;  
  
โสวณฺณมยนุญฺญาตํ, วณฺณมฎฺฐมฺหิ กา กถาฯ  
</li>
  
<li>
วิสาณนาฬิลาพฺวาทิปฺปเภเท  
เตลภาชเน;  
  
ปุมิตฺถิรูปรหิตํ, วณฺณมฎฺฐมวาริตนฺติฯ  
</li>
  
<h3>๓๖. เภสชฺชนิเทฺทโส</h3>
</ol>
<p>นฺติ –</p>


<ol>
<li>
ชนสฺส กาตุํ เภสชฺชํ, ทาตุํ วตฺตุํ น ลพฺภติ;  
  
ภิกฺขาจริยวิญฺญตฺติ, สเกหิ สหธมฺมินํฯ  
</li>
  
<li>
ปิตูนํ ตทุปฎฺฐากภิกฺขุนิสฺสิตภณฺฑุนํ;  
  
ลพฺภํ เภสชฺชกรณํ, เวยฺยาวจฺจกรสฺส จฯ  
</li>
  
<li>
มหาจูฬปิตามาตาภาตาภคินิอาทินํ;  
  
เตสํ สเกนตฺตนิเย, ทาตพฺพํ ตาวกาลิกํฯ  
</li>
  
<li>
กุลทูสนวิญฺญตฺติ, เภสชฺชกรณาทิ หิ;  
  
มาตาปิตูหิ สมฺพนฺธญาตเกสุ น รูหติฯ  
</li>
  
<li>
ปิณฺฑปาโต  
อนามโฎฺฐ, มาตาทีนมวาริโต;  
  
ฉนฺนํ ทามริกโจรสฺส, ทาตุมิสฺสริยสฺส จฯ  
</li>
  
<li>
เตสํ สุโตฺตทเกเหว, ปริตฺตํ กยิรา นตฺตโน;  
  
ภณิตพฺพํ ภณาเปเนฺต, ปริตฺตํ สาสโนคธํฯ  
</li>
  
<li>
สีลํ ธมฺมํ ปริตฺตํ วา, อาคนฺตฺวา เทตุ ภาสตุ;  
  
ทาตุํ วตฺตุญฺจ ลพฺภติ, คนฺตฺวา เกนจิ เปสิโตติฯ  
</li>
  
<h3>๓๗. อุคฺคหนิเทฺทโส</h3>
</ol>
<p>ติ –</p>


<ol>
<li>
กมฺมเจติยสงฺฆญฺญ-ปุคฺคลตฺถํ คณสฺส จ;  
  
ทสเภทมฺปิ รตนํ, อุคฺคณฺหนฺตสฺส ทุกฺกฎํฯ  
</li>
  
<li>
นิสฺสคฺคิ  
เตสุ อตฺตตฺถํ, ทฺวีสุ เสเสสุ ทุกฺกฎํ;  
  
อนามสิตฺวา วุเตฺต ตุ, คณํ สงฺฆญฺจ ปุคฺคลํฯ  
</li>
  
<li>
‘‘เจตฺยสฺส นวกมฺมสฺส, ทมฺมี’’ติ น ปฎิกฺขิเป;  
  
วเท กปฺปิยการานํ, ‘‘วทเนฺตวมิเม’’ อิติฯ  
</li>
  
<li>
เขตฺตํ วตฺถุํ ตฬากํ วา, เทเนฺต ทาสปสฺวาทิกํ;  
  
ปฎิกฺขิปิตฺวา คเณฺหยฺย, กปฺปิเยน กเมน จ;  
  
เขตฺตาทีนิ วิหารสฺส, วุเตฺต ทมฺมีติ วฎฺฎติฯ  
</li>
  
<li>
นวมาติกเกทาร-ตฬากกิริยานเว;  
  
มตฺติกุทฺธรณํ พโนฺธ, ถิรกาโร จ อาฬิยาฯ  
</li>
  
<li>
ติเรกภาคคหณํ  
, เกทาเร อนเว นเว;  
  
อปริจฺฉนฺนภาเค จ, สเสฺส ‘‘เทเถตฺตเก’’ อิติ;  
  
กหาปณุฎฺฐาปนญฺจ, สเพฺพสมฺปิ อกปฺปิยํฯ  
</li>
  
<li>
อวตฺวา กส วปฺปิจฺจาเทตฺติกาย จ ภูมิยา;  
  
ปติฎฺฐาเปติ ภูมิํ วา, ภาโค เทโยฺยติ เอตฺตโกฯ  
</li>
  
<li>
ภูมิภาเค กตํ สสฺสํ, เอตฺตเก คณฺหเถตฺตกํ;  
  
คณฺหนตฺถํ วทเนฺตวํ, ปมาณํ ทณฺฑรชฺชุภิฯ  
</li>
  
<li>
มินเน รกฺขเณ ฐตฺวา, ขเล ตํนีหราปเน;  
  
โกฎฺฐาทิปฎิสามเน, ตเสฺสเวตมกปฺปิยํฯ  
</li>
  
<li>
ปฎิสาเมยฺย ปาจิตฺติ, ยํ กิญฺจิ คิหิสนฺตกํ;  
  
ภณฺฑาคาริกสีเสน, สเจปิ ปิตุสนฺตกํฯ  
</li>
  
<li>
ปิตูนํ กปฺปิยํ วตฺถุํ, อวสฺสํ ปฎิสามิยํ;  
  
อตฺตโน สนฺตกํ กตฺวา, ลพฺภเต ปฎิสามิตุํฯ  
</li>
  
<li>
เทหีติ ปฎิสาเมตฺวา, วุเตฺต จาปิ ปฎิกฺขิเป;  
  
ปาเตตฺวาน คเต ลพฺภํ, ปลิโพโธติ โคปิตุํฯ  
</li>
  
<li>
กมฺมํ  
กโรโนฺต อาราเม, สกํ วฑฺฒกิอาทโย;  
  
ปริกฺขารญฺจ สยน-ภณฺฑํ วา ราชวลฺลภาฯ  
</li>
  
<li>
เทหีติ ปฎิสาเมตฺวา, วทนฺติ ยทิ ฉนฺทโต;  
  
น กเรยฺย ภยา ฐานํ, คุตฺตํ ทเสฺสตุ วฎฺฎติฯ  
</li>
  
<li>
พลกฺกาเรน  
ปาเตตฺวา, คเตสุ ปฎิสามิตุํ;  
  
ภิกฺขุํ มนุสฺสา สงฺกนฺติ, นเฎฺฐ วตฺถุมฺหิ ตาทิเสฯ  
</li>
  
<li>
วิหาราวสถสฺสโนฺต, รตนํ รตฺนสมฺมตํ;  
  
นิกฺขิเปยฺย คเหตฺวาน, มเคฺครเญฺญปิ ตาทิเส;  
  
สามิกานาคมํ ญตฺวา, ปติรูปํ กรียตีติฯ  
</li>
  
<h3>๓๘. กุลทูสนนิเทฺทโส</h3>
</ol>
<p>นฺติ –</p>


<ol>
<li>
ปุปฺผํ เวฬุํ ผลํ จุณฺณํ, ทนฺตกฎฺฐญฺจ มตฺติกํ;  
  
สงฺคหณตฺถํ ททโต, กุลทูสนทุกฺกฎํฯ  
</li>
  
<li>
ถุลฺลจฺจยํ ครุภณฺฑํ, อิสฺสเรเนตฺถ สงฺฆิกํ;  
  
เทนฺตสฺส ทุกฺกฎาทีนิ, เถยฺยา สงฺฆญฺญ สนฺตกํฯ  
</li>
  
<li>
กุลสงฺคหา โรเปตุํ, โรปาเปตุญฺจ สพฺพถา;  
  
ผลปุปฺผูปคํ รุกฺขํ, ชคฺคิตุญฺจ น วฎฺฎติฯ  
</li>
  
<li>
นิมิโตฺตภาสโต กปฺปโวหารปริยายโต;  
  
อตฺตโน ปริโภคตฺถํ, โรปนาทีนิ ลพฺภเรฯ  
</li>
  
<li>
วุตฺตาว เวชฺชิกา ชงฺฆเปสเน คิหิกมฺมสุ;  
  
ฐเปตฺวา ปิตโร ภณฺฑุํ, เวยฺยาวจฺจกรํ สกํฯ  
</li>
  
<li>
ทุกฺกฎํ ปทวาเรน, หรเณ ทูตสาสนํ;  
  
สาสนํ อคฺคเหตฺวาปิ, ปฐมํ วทโต ปุนฯ  
</li>
  
<li>
อุปฺปนฺนปจฺจยา  
  
เอวํ, ปญฺจนฺนมฺปิ อกปฺปิยา;  
  
อภูตาโรจนารูป-สํโวหารุคฺคหาทิสาฯ  
</li>
  
<li>
หราเปตฺวา หริตฺวาปิ, ปิตูนํ เสสญาตินํ;  
  
ปตฺตานํ วตฺถุปูชตฺถํ, ทาตุํ ปุปฺผานิ ลพฺภติ;  
  
มณฺฑนตฺถญฺจ ลิงฺคาทิ-ปูชตฺถญฺจ น ลพฺภติฯ  
</li>
  
<li>
ตถา ผลํ คิลานานํ, สมฺปตฺติสฺสริยสฺส จ;  
  
ปริพฺพยวิหีนานํ, ทาตุํ สปรสนฺตกํฯ  
</li>
  
<li>
ภาเชเนฺต ผลปุปฺผมฺหิ, เทยฺยํ ปตฺตสฺส กสฺสจิ;  
  
สมฺมเตนาปโลเกตฺวา, ทาตพฺพมิตเรน ตุฯ  
</li>
  
<li>
วิหาเร วา ปริจฺฉิชฺช, กตฺวาน กติกํ ตโต;  
  
เทยฺยํ ยถาปริเจฺฉทํ, คิลานเสฺสตรสฺส วา;  
  
ยาจมานสฺส กติกํ, วตฺวา รุกฺขาว ทสฺสิยาฯ  
</li>
  
<li>
สิรีสกสวาทีนํ, จุเณฺณ เสเส จ นิจฺฉโย;  
  
ยถาวุตฺตนโย เอว, ปณฺณเมฺปตฺถ ปเวสเยติฯ  
</li>
  
<h3>๓๙. วสฺสูปนายิกนิเทฺทโส</h3>
</ol>
<p>ติ –</p>


<ol>
<li>
ปุริมิกา ปจฺฉิมิกา, ทุเว วสฺสูปนายิกา;  
  
ตตฺถาลยปริคฺคาโห, วจีเภโท จ เอทิโสฯ  
</li>
  
<li>
‘‘อิมสฺมิํ  
วิหาเร อิมํ, เตมาสํ วสฺสํ อุเปมิ;  
  
อิธ วสฺสํ อุเปมี’’ติ, จิตฺตุปฺปาเทตฺถ อาลโยฯ  
</li>
  
<li>
โนเปตุกาโม อาวาสํ, ตทหูติกฺกเมยฺย วา;  
  
ภเวยฺย ทุกฺกฎาปตฺติ, ชานํ วานุปคจฺฉโตฯ  
</li>
  
<li>
ทุติยํ  
อุปคเจฺฉยฺย, ฉินฺนวโสฺสนุปาคโต;  
  
น ปกฺกเมยฺย เตมาสํ, อวสิตฺวาน จาริกํฯ  
</li>
  
<li>
มาตาปิตูนมตฺถาย, ปญฺจนฺนํ สหธมฺมินํ;  
  
คิลานตทุปฎฺฐาก-ภตฺตเมสิสฺสโมสธํฯ  
</li>
  
<li>
ปุจฺฉิสฺสามิ อุปฎฺฐิสฺสํ, คนฺตฺวานภิรตํ อหํ;  
  
วูปกาสิสฺสํ กุกฺกุจฺจํ, ทิฎฺฐิํ ครุกมาทิกํฯ  
</li>
  
<li>
กริสฺสํ วาปิ กาเรสฺสํ, วิโนทนํ วิเวจนํ;  
  
วุฎฺฐานํ วาปิ อุสฺสุกฺกํ, คนฺตุมิเจฺจวมาทินา;  
  
ลพฺภํ สตฺตาหกิเจฺจน, ปหิตาปหิเตปิ วาฯ  
</li>
  
<li>
สงฺฆกเมฺม วเช ธมฺม-สฺสวนตฺถํ นิมนฺติโต;  
  
ครูหิ ปหิโต วาปิ, ครูนํ วาปิ ปสฺสิตุํฯ  
</li>
  
<li>
น ภณฺฑโธวนุเทฺทส-ญาตุปฎฺฐากทสฺสเน;  
  
ลพฺภํ น ปาปุเณยฺยเชฺช-วาคมิสฺสนฺตุทูรโคฯ  
</li>
  
<li>
เสสญาตีหิ ปหิเต, ภิกฺขุนิสฺสิตเกน จ;  
  
อุปาสโกปาสิกาหิ, นิทฺทิสิตฺวาว เปสิเตฯ  
</li>
  
<li>
วสฺสเจฺฉเท  
อนาปตฺติ, อนฺตราเย สตตฺตโน;  
  
สงฺฆสามคฺคิยา วา โน, ฉินฺนวโสฺส ปวารเยฯ  
</li>
  
<li>
อโชฺฌกาเส จ รุกฺขสฺส, สุสิเร วิฎเปปิ วา;  
  
ฉวกุฎิฉตฺตจาฎี-สูปคนฺตุํ น วฎฺฎติฯ  
</li>
  
<li>
อเสนาสนิเกนาปิ, อุปคนฺตุํ น ลพฺภติ;  
  
ปวาเรตุญฺจ ลพฺภติ, นาวาสตฺถวชูปโคติฯ  
</li>
  
<h3>๔๐. อเวภงฺคิยนิเทฺทโส</h3>
</ol>
<p>นฺติ –</p>


<ol>
<li>
อารามารามวตฺถูนิ, วิหาโร ตสฺส วตฺถุ จ;  
  
มโญฺจ ปีฐํ ภิสิ พิโพฺพ-หนาทิสยนาสนํฯ  
</li>
  
<li>
โลหกุมฺภี  
กฎาโห จ,  
  
โลหภาณกวารโก;  
  
กุฐารี วาสิ ผรสุ,  
  
กุทฺทาโล จ นิขาทนํฯ  
</li>
  
<li>
วลฺลิ เวฬุ ติณํ ปณฺณํ, มุญฺชปพฺพชมตฺติกา;  
  
ทารุมตฺติกภณฺฑานิ, ปเญฺจเต อวิภาชิยาฯ  
</li>
  
<li>
ถุลฺลจฺจยํ ภาชยโต, ภาชิตาปิ อภาชิตา;  
  
ครุภณฺฑานิ วุจฺจนฺติ, เอเตวิสฺสชฺชิยานิ จฯ  
</li>
  
<li>
วลฺลิฑฺฒพาหุมตฺตาปิ  
, เวฬุ อฎฺฐงฺคุลายโต;  
  
ติณาทิ มุฎฺฐิมตฺตมฺปิ, ปณฺณํ เอกมฺปิ มตฺติกาฯ  
</li>
  
<li>
ปากตา ปญฺจวณฺณา วา, สุธากงฺคุฎฺฐ อาทิกา;  
  
ตาลปกฺกปฺปมาณาปิ, ทินฺนา วา ตตฺถชาตกาฯ  
</li>
  
<li>
รกฺขิตา สงฺฆิกา รชฺชุ-โยตฺตาทีปิ อภาชิยา;  
  
นิฎฺฐิเต ภาชิยา กเมฺม, สงฺฆิเก เจติยสฺส วาฯ  
</li>
  
<li>
ปตฺตาทิ ภิกฺขุสารุปฺปํ, ตถา วิปฺปกตากตํ;  
  
ภาชิยํ โลหภเณฺฑสุ, วารกํ ปาทคณฺหกํฯ  
</li>
  
<li>
เวฬุมฺหิ ภาชิยา เตล-นาฬิ กตฺตรทณฺฑโก;  
  
ฉตฺตทณฺฑสลากาโย, ตโถปาหนทณฺฑโกฯ  
</li>
  
<li>
อนุญฺญาตวาสิทโณฺฑ, กรโณฺฑ ปาทคณฺหโก;  
  
อรณญฺชนิสิงฺคาทิ, ภิกฺขูปกรณํ ตถาฯ  
</li>
  
<li>
ตจฺฉิตานิฎฺฐิตํ ทารุภณฺฑํ ทนฺตญฺจ ภาชิยํ;  
  
ภิกฺขูปกรเณ ปาทฆฎโก มตฺติกามโยฯ  
</li>
  
<li>
ภาชิยํ กปฺปิยํ จมฺมํ, เอฬจมฺมมภาชิยํ;  
  
ครุนา ครุภณฺฑญฺจ, ถาวรํ ถาวเรน จฯ  
</li>
  
<li>
ถาวรํ  
ปริวเตฺตยฺย, ตถา กตฺวา จ ภุญฺชตุ;  
  
วลฺลาทิํ ผาติกเมฺมน, คเณฺห เสสมภาชิยนฺติฯ  
</li>
  
<h3>๔๑. ปกิณฺณกนิเทฺทโส</h3>
</ol>
<p>นฺติ  –</p>


<ol>
<li>
สทฺวารพนฺธเน ฐาเน, โสทุกฺขลกปาสเก;  
  
สยเนฺตน ทิวา ทฺวารํ, พเนฺธยฺย ปริวฎฺฎกํฯ  
</li>
  
<li>
สเนฺต วิญฺญุมฺหิ ปุริเส, อาโภโค จาปิ กปฺปติ;  
  
สวเส ตํ วินาการํ, สยโนฺต ทุกฺกฎํ ผุเสฯ  
</li>
  
<li>
รตนานิตฺถิรูปานิ, ธญฺญมิตฺถิปสาธนํ;  
  
ตูริยาวุธภณฺฑานิ, อามสนฺตสฺส ทุกฺกฎํฯ  
</li>
  
<li>
สิตฺถเตโลทเตเลหิ, ผณหตฺถผเณหิ วา;  
  
โกเจฺฉนวาปิ โย เกเส, โอสเณฺฐยฺยสฺส ทุกฺกฎํฯ  
</li>
  
<li>
เนกปาวุรณา เอกตฺถรณา วา ตุวฎฺฎยุํ;  
  
ตเถกมเญฺจ ภุเญฺชยฺยุํ, เอกสฺมิํ วาปิ ภาชเนฯ  
</li>
  
<li>
จตุรงฺคุลโต อูนมธิกฎฺฐงฺคุลํ ตถา;  
  
ทนฺตกฎฺฐํ น ขาเทยฺย, ลสุณํ น อกลฺลโกฯ  
</li>
  
<li>
หีนุกฺกเฎฺฐหิ อุกฺกฎฺฐํ, หีนํ วา ชาติอาทิหิ;  
  
อุชุํ วาญฺญาปเทเสน, วเท ทุพฺภาสิตํ ทวาฯ  
</li>
  
<li>
ทีเฆ นเข จ เกเส จ, นาสโลเม น ธารเย;  
  
น ลพฺภํ วีสติมฎฺฐํ, สมฺพาเธ โลมหารณํฯ  
</li>
  
<li>
ยถาวุฑฺฒํ น พาเธยฺย, สงฺฆุทฺทิฎฺฐํว สงฺฆิกํ;  
  
อโธตอลฺลปาเทหิ, นกฺกเม สยนาสนํ;  
  
สุโธตปาทกํ วาปิ, ตเถว สอุปาหโนฯ  
</li>
  
<li>
สงฺฆาฎิยา  
  
น ปลฺลเตฺถ, ภิตฺตาทิํ น อปสฺสเย;  
  
ปริกมฺมกตํ สเนฺต, อุทเก โน น อาจเมฯ  
</li>
  
<li>
อกปฺปิยสมาทาเน, ทวา สิลาปวิชฺฌเน;  
  
เทสนาย สภาคาย, อาวิกเมฺม จ ทุกฺกฎํฯ  
</li>
  
<li>
ปฎิสฺสววิสํวาเท, สุทฺธจิตฺตสฺส ทุกฺกฎํ;  
  
ปฎิสฺสวกฺขเณ เอว, ปาจิตฺติ อิตรสฺส ตุฯ  
</li>
  
<li>
น รุกฺขมภิรูเหยฺย, สติ กิเจฺจว โปริสํ;  
  
อาปทาสุ ยถากามํ, กปฺปตี อภิรูหิตุํฯ  
</li>
  
<li>
วินาทฺธานํ วชนฺตสฺส, ทุกฺกฎํ ปริสาวนํ;  
  
ยาจมานสฺส อทฺธาเน, อททนฺตสฺส ทุกฺกฎํฯ  
</li>
  
<li>
ถุลฺลจฺจยํ ผุเส องฺคชาตเจฺฉเทน ทุกฺกฎํ;  
  
อาพาธปฺปจฺจยาญฺญตฺร, เสสเงฺค อตฺตฆาตเนฯ  
</li>
  
<li>
จิตฺตโปตฺถกรูปานิ, น กเร น จ การเย;  
  
น วุฎฺฐาเปยฺย ภุญฺชนฺตํ, อารามารญฺญเคหสุฯ  
</li>
  
<li>
ยานานิ ปุมยุตฺตานิ, สิวิกํ หตฺถวฎฺฎกํ;  
  
ปาฎงฺกิญฺจ คิลานสฺส, กปฺปตี อภิรูหิตุํฯ  
</li>
  
<li>
พุทฺธํ ธมฺมญฺจ สงฺฆญฺจ, อารพฺภ กรเณ ทวํ;  
  
ทุกฺกฎํ ปริสํ วาปิ, อญฺญสฺส อุปลาฬเนฯ  
</li>
  
<li>
กายํ  
อูรุํ นิมิตฺตํ วา, ภิกฺขุนีนํ น ทสฺสเย;  
  
วิวริตฺวา น สิเญฺจยฺย, ตา กทฺทมุทกาทินาฯ  
</li>
  
<li>
น คณฺหโต จ โอวาทํ, น ปจฺจาหรโตปิ จ;  
  
พาลํ คิลานํ คมิยํ, วชฺชยิตฺวาน ทุกฺกฎํฯ  
</li>
  
<li>
โลกายตํ น วาเจยฺย, ปลิตํ น จ คาหเย;  
  
เปฬายปิ น ภุเญฺชยฺย, น กีเฬ กิญฺจิ กีฬิตํฯ  
</li>
  
<li>
ปารุเป  
น นิวาเสยฺย, คิหิปารุตนิวาสนํ;  
  
สํเวลฺลิยํ นิวาเสยฺย, ทายํ นาลิมฺปเยยฺย วาฯ  
</li>
  
<li>
วฑฺฒิํ ปโยชเย ยาเจ, โนญฺญาตกปฺปวาริเต;  
  
อตฺตโน ปริโภคตฺถํ, ทินฺนมญฺญสฺส โน ทเท;  
  
อคฺคํ คเหตฺวา ภุตฺวา วา, กติปาหํ ปุโน ทเทฯ  
</li>
  
<li>
อุทฺทิสฺส ยาจเน รกฺขํ, ญตฺวาญตฺวา ว ทณฺฑินํ;  
  
คีวาสฺส ทณฺฑิเต ทโณฺฑ, สยํ ทณฺฑาปเน ปน;  
  
ทณฺฑสฺส อคฺฆเภเทน, เญยฺยา ปาราชิกาทิกาฯ  
</li>
  
<li>
หรเนฺตสุ ปริกฺขารํ, ‘‘โจโร โจโร’’ติ ภาสิเต;  
  
อนตฺถาเยสํ คณฺหเนฺต, ทณฺฑํ คีวาสฺส ตตฺตกํฯ  
</li>
  
<li>
วิฆาสุจฺจารสงฺการ-มุตฺตํ ฉเฑฺฑยฺย ทุกฺกฎํ;  
  
พหิ ปาการกุฎฺฎานํ, วฬเญฺช นาวโลกิย;  
  
หริเต วาปิ วีหาทิ-นาฬิเกราทิโรปิเมฯ  
</li>
  
<li>
โยชาเปตุํ  
ปโยเชตุํ, ปยุตฺตานิ จ ปสฺสิตุํ;  
  
น ลพฺภํ ธมฺมยุตฺตมฺปิ, นจฺจํ คีตญฺจ วาทิตํ;  
  
‘‘อุปหารํ กโรมา’’ติ, วุเตฺต วา สมฺปฎิจฺฉิตุํฯ  
</li>
  
<li>
ราชาคารํ โปกฺขรณิํ, อุยฺยานํ จิตฺตคารกํ;  
  
กีฬตฺถํ คจฺฉโต ทฎฺฐุํ, อารามํ ทุกฺกฎํ กตํฯ  
</li>
  
<li>
นเว น ปฎิพาเหยฺยา-สเนนุเณฺห น จีวรํ;  
  
นิทเหยฺย ขมาเปยฺย, ครุนา จ ปณามิโตฯ  
</li>
  
<li>
อโกฺกสเน ปรมฺมุขา, อาปตฺตีหิ จ สตฺตหิ;  
  
ภิกฺขุํ อุปาสกํ วาปิ, อเญฺญเนว จ ทุกฺกฎํฯ  
</li>
  
<li>
น ลพฺภํ วินิปาเตตุํ, สทฺธาเทยฺยญฺจ จีวรํ;  
  
ลพฺภํ ปิตูนํ เสสานํ, ญาตีนมฺปิ น ลพฺภติฯ  
</li>
  
<li>
วสฺสํวุโตฺถญฺญโตญฺญตฺร  
, ภาคํ คเณฺหยฺย ทุกฺกฎํ;  
  
ปฎิเทยฺย นเฎฺฐ ชิเณฺณ, คีวา โน เทยฺย โจทิโต;  
  
ธุรนิเกฺขปโต เตสํ, โหติ ภณฺฑคฺฆการิโยฯ  
</li>
  
<li>
น สนฺตรุตฺตโร คามํ, กโลฺล วา สอุปาหโน;  
  
ปวิเสยฺย น ธาเรยฺย, จามรีมกสพีชนิํฯ  
</li>
  
<li>
อคิลาโน น ฉิเนฺทยฺย, เกเส กตฺตริยา พหิ;  
  
อารามโต น ธาเรยฺย, ฉตฺตํ ลพฺภติ คุตฺติยาฯ  
</li>
  
<li>
คาเหยฺย นุภโตกาชํ, เอกนฺตริกกาชกํ;  
  
สีสกฺขนฺธกฎิภารา, หโตฺถลโมฺพ จ ลพฺภติฯ  
</li>
  
<li>
อาปตฺติยา  
อโนกาส-กตํ โจเทยฺย ทุกฺกฎํ;  
  
สุทฺธสฺส จ อวตฺถุสฺมิํ, ตถา โอกาสการเณฯ  
</li>
  
<li>
อฎฺฐงฺคุลาธิกํ มญฺจปฎิปาทํ น ธารเย;  
  
ปกตงฺคุเลน สตฺตานํ, มญฺจํ วา อุจฺจปาทกํฯ  
</li>
  
<li>
มูคพฺพตาทิํ คเณฺหยฺย, ทุกฺกฎํ ติตฺถิยพฺพตํ;  
  
ขุรภณฺฑํ ปริหเร, ตถา นฺหาปิตปุพฺพโกฯ  
</li>
  
<li>
ยํ กิญฺจิ ยาจิตุํ หตฺถกมฺมํ ตทนุสารโต;  
  
ลทฺธํ คเหตุํ นิกฺกมฺมมยาจิตฺวาปิ กปฺปติ;  
  
กาเรตุมาหราเปตุํ, ยํ กิญฺจิปรสนฺตกํฯ  
</li>
  
<li>
คิหีนํ โคปเก เทเนฺต, คเหตุํ เทติ ยตฺตกํ;  
  
ลพฺภํ ยถาปริเจฺฉทํ, สงฺฆเจติยสนฺตเกฯ  
</li>
  
<li>
ทฺวีหาปเชฺชยฺย อาปตฺติํ, กายวาจาหิ วา ฉหิ;  
  
อลชฺชิญฺญาณกุกฺกุจฺจปกตตฺตา สติปฺลวา;  
  
อกปฺปิเย วา กปฺปิเย, กปฺปากปฺปิยสญฺญิตาฯ  
</li>
  
<li>
อลชฺชิญฺญาณตาปตฺติํ  
, กายวาจาหิ ฉาทเย;  
  
ลิเงฺค สเงฺฆ คเณกสฺมิํ, จตุธาปตฺติวุฎฺฐิติฯ  
</li>
  
<li>
ปริกโถภาสวิญฺญตฺติ, น ลพฺภา ปจฺจยทฺวเย;  
  
วิญฺญตฺติเยว ตติเย, เสเส สพฺพมฺปิ ลพฺภติฯ  
</li>
  
<li>
น รูหตจฺจเย ทานํ, ปญฺจนฺนํ สหธมฺมินํ;  
  
สงฺฆเสฺสว จ ตํ โหติ, คิหีนํ ปน รูหติฯ  
</li>
  
<li>
ภิกฺขุ  
วา สามเณโร วา, กาลํ กยิราถูปสฺสเย;  
  
ภิกฺขุสโงฺฆว ทายโชฺช, ตตฺถ เสเสปฺยยํนโยฯ  
</li>
  
<li>
ปุริมเสฺสวิมํ ทินฺนํ, เทหิ เนตฺวาสุกสฺสติ;  
  
ปจฺฉิมเสฺสว ทมฺมีติ, ทินฺนํ ญตฺวา อิมํ วิธิํ;  
  
คเณฺห วิสฺสาสคาหํ วาธิเฎฺฐ มตกจีวรํฯ  
</li>
  
<li>
โลหภเณฺฑ ปหรณิํ, ทารุภเณฺฑ จ ทารุชํ;  
  
ปตฺตํ ปาทุกปลฺลงฺกํ, อาสนฺทิํ มตฺติกามเย;  
  
ฐเปตฺวา กปฺปติ สพฺพํ, กตกํ กุมฺภการิกนฺติฯ  
</li>
  
<h3>๔๒. เทสนานิเทฺทโส</h3>
</ol>
<p>ติ –</p>


<ol>
<li>
จาโค โย ภิกฺขุภาวสฺส, สา ปาราชิกเทสนา;  
  
ยถาวุเตฺตน วุฎฺฐานํ, ครุกาปตฺติเทสนาฯ  
</li>
  
<li>
อุกฺกุฎิกํ นิสีทิตฺวา, ปคฺคณฺหิตฺวาน อญฺชลิํ;  
  
ถุลฺลจฺจยาทิํ เทเสยฺย, เอวเมกสฺส สนฺติเกฯ  
</li>
  
<p> ‘‘อหํ, ภเนฺต, เอกํ ถุลฺลจฺจยาปตฺติํ อาปชฺชิํ, ตํ ตุมฺหมูเล ปฎิเทเสมี’’ติ วตฺวา เตน ‘‘ปสฺสสิ, อาวุโส, ตํ อาปตฺติ’’นฺติ วุเตฺต ‘‘อาม, ภเนฺต, ปสฺสามี’’ติ วตฺวา ปุน เตน ‘‘อายติํ, อาวุโส, สํวเรยฺยาสี’’ติ วุเตฺต ‘‘สาธุ สุฎฺฐุ, ภเนฺต, สํวริสฺสามี’’ติ  วตฺตพฺพํฯ ‘‘อหํ, ภเนฺต, เทฺว ถุลฺลจฺจยาปตฺติโย อาปชฺชิํ, อหํ ภเนฺต สมฺพหุลา ถุลฺลจฺจยาปตฺติโย อาปชฺชิํ, ตา ตุมฺหมูเล ปฎิเทเสมี’’ติ วตฺตพฺพํฯ
</ol></p>


<p>นิสฺสคฺคิเยสุ ปน ‘‘อิทํ เม, ภเนฺต, จีวรํ ทสาหาติกฺกนฺตํ นิสฺสคฺคิยํ, อิมาหํ อายสฺมโต  นิสฺสชฺชามี’’ติฯ ‘‘อิมานิ เม, ภเนฺต, จีวรานิ…เป.… เอตํ เม, ภเนฺต, จีวรํ…เป.… เอตานิ เม, ภเนฺต, จีวรานิ ทสาหาติกฺกนฺตานิ นิสฺสคฺคิยานิ, เอตานาหํ อายสฺมโต นิสฺสชฺชามี’’ติฯ</p>


<ol>
<li>
นิสฺสชฺชิตฺวาน เทเสยฺย, อาปตฺติํ เตน ภิกฺขุนา;  
  
ปฎิคฺคเหตฺวา อาปตฺติํ, เทยฺยํ นิสฺสฎฺฐจีวรํฯ  
</li>
  
‘‘อิมํ, อิมานิ, เอตํ, เอตานิ จีวรานิ อายสฺมโต ทมฺมี’’ติฯ  
</li>
  
<p> (ก) อิทํ เม, ภเนฺต, จีวรํ รตฺติวิปฺปวุตฺถํ อญฺญตฺร ภิกฺขุสมฺมุติยา นิสฺสคฺคิยํฯ
</ol></p>


<p>(ข) อิทํ เม, ภเนฺต, อกาลจีวรํ มาสาติกฺกนฺตํ นิสฺสคฺคิยํฯ</p>


<p>(ค) อิทํ เม, ภเนฺต, ปุราณจีวรํ อญฺญาติกาย ภิกฺขุนิยา โธวาปิตํ นิสฺสคฺคิยํฯ</p>


<p>(ฆ) อิทํ เม, ภเนฺต, จีวรํ อญฺญาติกาย ภิกฺขุนิยา หตฺถโต ปฎิคฺคหิตํ อญฺญตฺร ปาริวตฺตกา นิสฺสคฺคิยํฯ</p>


<p>(ง) อิทํ เม, ภเนฺต, จีวรํ อญฺญาตกํ คหปติกํ อญฺญตฺร สมยา วิญฺญาปิตํ นิสฺสคฺคิยํฯ</p>


<p>(จ) อิทํ  เม, ภเนฺต, จีวรํ อญฺญาตกํ คหปติกํ ตตุตฺตริ วิญฺญาปิตํ นิสฺสคฺคิยํฯ</p>


<p>(ฉ) อิทํ เม, ภเนฺต, จีวรํ ปุเพฺพ อปฺปวาริโต อญฺญาตกํ คหปติกํ อุปสงฺกมิตฺวา วิกปฺปํ อาปนฺนํ นิสฺสคฺคิยํฯ</p>


<p>(ช) อิทํ  เม, ภเนฺต, จีวรํ ปุเพฺพ อปฺปวาริโต อญฺญาตเก คหปติเก อุปสงฺกมิตฺวา วิกปฺปํ อาปนฺนํ นิสฺสคฺคิยํฯ</p>


<p>(ฌ) อิทํ เม, ภเนฺต, จีวรํ อติเรกติกฺขตฺตุํ โจทนาย อติเรกฉกฺขตฺตุํ ฐาเนน อภินิปฺผาทิตํ นิสฺสคฺคิยํฯ</p>


<p>(ญ) อิทํ เม, ภเนฺต, โกสิยมิสฺสกํ สนฺถตํ การาปิตํ นิสฺสคฺคิยํฯ</p>


<p>(ฎ) อิทํ เม, ภเนฺต, สุทฺธกาฬกานํ เอฬกโลมานํ สนฺถตํ การาปิตํ นิสฺสคฺคิยํฯ</p>


<p>(ฐ) อิทํ เม, ภเนฺต, สนฺถตํ อนาทิยิตฺวา ตุลํ โอทาตานํ ตุลํ โคจริยานํ การาปิตํ นิสฺสคฺคิยํฯ</p>


<p>(ฑ) อิทํ เม, ภเนฺต, สนฺถตํ อูนกฉพฺพสฺสานิ การาปิตํ อญฺญตฺร ภิกฺขุสมฺมุติยา นิสฺสคฺคิยํฯ</p>


<p>(ฒ) อิทํ เม, ภเนฺต, นิสีทนสนฺถตํ อนาทิยิตฺวา ปุราณสนฺถตสฺส สามนฺตา สุคตวิทตฺถิํ การาปิตํ นิสฺสคฺคิยํฯ</p>


<p>(ณ) อิมานิ เม, ภเนฺต, เอฬกโลมานิ ติโยชนปรมํ อติกฺกามิตานิ นิสฺสคฺคิยานิฯ</p>


<p>(ต) อิมานิ  เม, ภเนฺต, เอฬกโลมานิ อญฺญาติกาย ภิกฺขุนิยา โธวาปิตานิ นิสฺสคฺคิยานิฯ</p>


<p>(ถ) อหํ, ภเนฺต, รูปิยํ ปฎิคฺคเหสิํ, อิทํ เม, ภเนฺต, นิสฺสคฺคิยํ, อิมาหํ สงฺฆสฺส นิสฺสชฺชามิฯ</p>


<p>(ท) อหํ , ภเนฺต, นานปฺปการกํ รูปิยสํโวหารํ สมาปชฺชิํ, อิทํ เม, ภเนฺต, นิสฺสคฺคิยํ, อิมาหํ สงฺฆสฺส นิสฺสชฺชามีติฯ</p>


<ol>
<li>
นิสฺสชฺชิตฺวาน อาปตฺติํ, เทเสยฺยาถ คิหิํ วเท;  
  
‘‘ชานาหิม’’นฺติ อิมินา, โส วเทยฺยาหรามิ กิํฯ  
</li>
  
<li>
อวตฺวามนฺติ เตลาทิํ, วเท ภิกฺขูน กปฺปิยํ;  
  
ยํ อาหรติ โส เตน, ปริวเตฺตตฺวาน กปฺปิยํฯ  
</li>
  
<li>
ลพฺภํ ฐเปตฺวา เทฺวเปเต, เสเสหิ ปริภุญฺชิตุํ;  
  
ตโต อเญฺญน ลโทฺธปิ, ภาโค เตสํ น กปฺปติฯ  
</li>
  
<li>
รุกฺขจฺฉายาปฺยนฺตมโส, ตนฺนิพฺพตฺตา น กปฺปติ;  
  
นิสฺสฎฺฐํ ปฎิลทฺธมฺปิ, อาทิโต สนฺถตตฺตยํฯ  
</li>
  
<li>
โน เจ ลเภถ เอวํ โส, อิมํ ฉเฑฺฑหิ สํสิโย;  
  
เอวมฺปิ ภิกฺขุ ฉเฑฺฑยฺย, โน เจ ลเภถ สมฺมโตฯ  
</li>
  
<li>
เอตานิ ทุติโย ปโตฺต, สเงฺฆ เสสานิ ลพฺภเร;  
  
สเงฺฆกสฺมิํ คเณ วตฺตุํ, ลพฺภํ ภาสนฺตเรนปิฯ  
</li>
  
<p> (ก) อหํ, ภเนฺต, นานปฺปการกํ กยวิกฺกยํ สมาปชฺชิํ, อิทํ เม, ภเนฺต, นิสฺสคฺคิยํฯ
</ol></p>


<p>(ข) อยํ  เม, ภเนฺต, ปโตฺต ทสาหาติกฺกโนฺต นิสฺสคฺคิโยฯ</p>


<p>(ค) อยํ เม, ภเนฺต, ปโตฺต อูนปญฺจพนฺธเนน ปเตฺตน เจตาปิโต นิสฺสคฺคิโย, อิมาหํ สงฺฆสฺส นิสฺสชฺชามีติฯ</p>


<ol>
<li>
นิสฺสชฺชิตฺวาน  
เทเสยฺย, อาปตฺติํ ปตฺตคาหกํ;  
  
สมฺมนฺนิตฺวาน สงฺฆสฺส, ปตฺตนฺตํ ตสฺส ทาปเยฯ  
</li>
  
<p> (ก) อิทํ เม, ภเนฺต, เภสชฺชํ สตฺตาหาติกฺกนฺตํ นิสฺสคฺคิยํฯ
</ol></p>


<p>(ข) อิทํ เม, ภเนฺต, วสฺสิกสาฎิกจีวรํ อติเรกมาเส เสเส คิมฺหาเน ปริยิฎฺฐํ, อติเรกฑฺฒมาเส เสเส คิมฺหาเน กตฺวา ปริทหิตํ นิสฺสคฺคิยํฯ</p>


<p>(ค) อิทํ เม, ภเนฺต, จีวรํ ภิกฺขุสฺส สามํ ทตฺวา อจฺฉินฺนํ นิสฺสคฺคิยํฯ</p>


<p>(ฆ) อิทํ เม, ภเนฺต, จีวรํ สามํ สุตฺตํ วิญฺญาเปตฺวา ตนฺตวาเยหิ วายาปิตํ นิสฺสคฺคิยํฯ</p>


<p>(ง) อิทํ เม, ภเนฺต, จีวรํ ปุเพฺพ อปฺปวาริโต อญฺญาตกสฺส คหปติกสฺส ตนฺตวาเย อุปสงฺกมิตฺวา วิกปฺปํ อาปนฺนํ นิสฺสคฺคิยํฯ</p>


<p>(จ) อิทํ เม, ภเนฺต, อเจฺจกจีวรํ จีวรกาลสมยํ อติกฺกามิตํ นิสฺสคฺคิยํฯ</p>


<p>(ฉ) อิทํ เม, ภเนฺต, จีวรํ อติเรกฉารตฺตํ วิปฺปวุตฺถํ อญฺญตฺร ภิกฺขุสมฺมุติยา นิสฺสคฺคิยํฯ</p>


<p>(ช) อิทํ เม, ภเนฺต, ชานํ สงฺฆิกํ ลาภํ ปริณตํ อตฺตโน ปริณามิตํ นิสฺสคฺคิยํ, อิมาหํ อายสฺมโต นิสฺสชฺชามีติฯ</p>


<p> เสสํ  สพฺพํ ยถาโยคํ, อาทิมฺหิ วิย โยชเยฯ</p>


<p> (ก) อหํ , ภเนฺต, เอกํ ปาจิตฺติยาปตฺติํ อาปชฺชิํฯ เทฺว สมฺพหุลา ปาจิตฺติยาปตฺติโย อาปชฺชิํฯ</p>


<p>(ข) คารยฺหํ, ภเนฺต, ธมฺมํ อาปชฺชิํ อสปฺปายํ ปาฎิเทสนียํ, ตํ ปฎิเทเสมีติฯ เตน ‘‘ปสฺสสิ, อาวุโส, ตํ ธมฺม’’นฺติ วตฺตพฺพํฯ</p>


<p>(ค) อหํ, ภเนฺต, เอกํ ทุกฺกฎาปตฺติํ อาปชฺชิํฯ เทฺว สมฺพหุลา ทุกฺกฎาปตฺติโย อาปชฺชิํฯ</p>


<p>(ฆ) อหํ, ภเนฺต, เอกํ ทุพฺภาสิตาปตฺติํ อาปชฺชิํฯ เทฺว สมฺพหุลา ทุพฺภาสิตาปตฺติโย อาปชฺชิํฯ ตา ตุมฺหมูเล ปฎิเทเสมีติฯ</p>


<p>(ง) ‘‘อหํ, ภเนฺต, เทฺว นานาวตฺถุกา ถุลฺลจฺจยาปตฺติโย อาปชฺชิํฯ สมฺพหุลา นานาวตฺถุกา ถุลฺลจฺจยาปตฺติโย อาปชฺชิํ, ตา ตุมฺหมูเล ปฎิเทเสมี’’ติ วตฺวา เตน ‘‘ปสฺสสิ, อาวุโส, ตา อาปตฺติโย’’ติ วุเตฺต ‘‘อาม, ภเนฺต, ปสฺสามี’’ติ วตฺวา ปุน เตน ‘‘อายติํ, อาวุโส, สํวเรยฺยาสี’’ติ วุเตฺต ‘‘สาธุ สุฎฺฐุ, ภเนฺต, สํวริสฺสามี’’ติ วตฺตพฺพํฯ</p>


<ol>
<li>
อเทสนาคามินิยํ, อนาปตฺติญฺจ เทสิตํ;  
  
นานา สํวาสนิสฺสีมฎฺฐิตานํ จตุปญฺจหิ;  
  
มนสา ปกตตฺตานํ, นาเนกาติ น เทสเยติฯ  
</li>
  
<h3>๔๓. ฉนฺททานนิเทฺทโส</h3>
</ol>
<p>ติ –</p>


<ol>
<li>
เภริํ ฆณฺฎิํ ปตาเฬตฺวา, กมฺมปฺปเตฺต สมาคเต;  
  
สเงฺฆ หเรยฺย ฉนฺทํ วา, ปาริสุทฺธิํ ปวารณํฯ  
</li>
  
<li>
เอกํ  
  
ภิกฺขุํ อุปคฺคมฺม, นิสีทิตฺวา อุกฺกุฎิกํ;  
  
อญฺชลิํ ปคฺคณฺหิตฺวาน, ทเท ฉนฺทํ วิจกฺขโณฯ  
</li>
  
<p> (ก) ‘‘ฉนฺทํ ทมฺมิ, ฉนฺทํ เม หร, ฉนฺทํ เม อาโรเจหี’’ติ วตฺตพฺพํฯ
</ol></p>


<p>(ข) ปาริสุทฺธิํ เทเนฺตน ‘‘ปาริสุทฺธิํ ทมฺมิ, ปาริสุทฺธิํ เม หร, ปาริสุทฺธิํ เม อาโรเจหี’’ติ วตฺตพฺพํฯ</p>


<ol>
<li>
ปาริสุทฺธิปฺปทาเนน, สมฺปาเทติ อุโปสถํ;  
  
สงฺฆสฺส อตฺตโน จาปิ, เสสกมฺมํ วิพาธติฯ  
</li>
  
<li>
ฉนฺททาเนน สงฺฆสฺส, ทฺวยํ สาเธติ นตฺตโน;  
  
ตสฺมา ฉนฺทํ ททเนฺตน, ทาตพฺพา ปาริสุทฺธิปิฯ  
</li>
  
<li>
หเรเยฺยโก พหูนมฺปิ, ปรมฺปรา น หารเย;  
  
ปรมฺปราหฎา ฉนฺท-ปาริสุทฺธิ น คจฺฉติฯ  
</li>
  
<p> สพฺพูปจารํ กตฺวาน, เอวํ เทยฺยา ปวารณาฯ ‘‘ปวารณํ ทมฺมิ, ปวารณํ เม หร, ปวารณํ เม อาโรเจหิ, มมตฺถาย ปวาเรหี’’ติฯ
</ol></p>


<p> อาโรเจตฺวาถ โส สงฺฆํ, ปวาเรเยฺยวมาคโตฯ ‘‘อิตฺถนฺนาโม, ภเนฺต, สงฺฆํ ปวาเรติ ทิเฎฺฐน วา สุเตน วา ปริสงฺกาย วา, วทตุ ตํ สโงฺฆ อนุกมฺปํ อุปาทาย, ปสฺสโนฺต ปฎิกริสฺสตี’’ติฯ</p>


<ol>
<li>
คเหตฺวา ปาริสุทฺธิํ วา, ฉนฺทํ วาปิ ปวารณํ;  
  
หารโก สงฺฆมปฺปตฺวา, วิพฺภเมยฺย มเรยฺย วาฯ  
</li>
  
<li>
สามเณราทิภาวํ  
วา,  
  
ปฎิชาเนยฺย นาหฎา;  
  
ปตฺวา สงฺฆํ ตถา เหยฺย,  
  
อาหฎา โหติ หารโกฯ  
</li>
  
<li>
สงฺฆปฺปโตฺต  
ปมโตฺต วา, สุโตฺต นาโรจเยยฺย วา;  
  
อนาปตฺติว สญฺจิจฺจ, นาโรเจนฺตสฺส ทุกฺกฎนฺติฯ  
</li>
  
<h3>๔๔. อุโปสถนิเทฺทโส</h3>
</ol>
<p>ติ –</p>


<ol>
<li>
ทุเว อุโปสถา จาตุ-ทฺทโส ปนฺนรโส อิติ;  
  
สุตฺตุเทฺทสมธิฎฺฐาน-ปาริสุทฺธิวสา ตโยฯ  
</li>
  
<li>
สุตฺตุเทฺทโสว สงฺฆสฺส, อธิฎฺฐานอุโปสโถ;  
  
ปุคฺคลเสฺสว เสสานํ, ปาริสุทฺธิอุโปสโถฯ  
</li>
  
<li>
ปุพฺพกิเจฺจ จ กรเณ, ปตฺตกเลฺล สมานิเต;  
  
สุตฺตํ อุทฺทิสติ สโงฺฆ, ปญฺจธา โส วิภาวิโตฯ  
</li>
  
<li>
วินานฺตรายํ สเงฺขเป-นุเทฺทโส วินิวาริโต;  
  
‘‘เถโรว อิสฺสโร ทฺวีสุ, อุเทฺทเสเสฺวตฺถ ตีสุ วา;  
  
วิสเทสู’’ติ วุตฺตตฺตา, อวตฺตเนฺตปิ วฎฺฎติฯ  
</li>
  
<li>
อาคเจฺฉยฺยุํ ยทิ สมา, อุทฺทิสเนฺต ว โถกิกา;  
  
อุทฺทิฎฺฐํ ยํ สุอุทฺทิฎฺฐํ, โสตพฺพมวเสสกํฯ  
</li>
  
<li>
อุทฺทิฎฺฐมเตฺต  
สกลา-เยกจฺจายุฎฺฐิตาย วา;  
  
ปาริสุทฺธิํ กเรเยฺยสํ, สนฺติเก พหุกาถ เจ;  
  
กตฺวา สพฺพวิกเปฺปสุ, ปุพฺพกิจฺจํ ปุนุทฺทิเสฯ  
</li>
  
<li>
ปนฺนรโสวาสิกานํ, อิตรานํ สเจตโร;  
  
สมาเนตเรนุวตฺตนฺตุ, ปุริมานํ สเจธิกา;  
  
ปุริมา อนุวตฺตนฺตุ, เตสํ เสเสปฺยยํ นโยฯ  
</li>
  
<li>
ปาฎิปโทวาสิกานํ, อิตรานํ อุโปสโถ;  
  
สมโถกานํ สามคฺคิํ, มูลฎฺฐา เทนฺตุ กามโตฯ  
</li>
  
<li>
พหิ คนฺตฺวาน กาตโพฺพ, โน เจ เทนฺติ อุโปสโถ;  
  
เทยฺยานิจฺฉาย สามคฺคี, พหูสุ พหิ วา วเชฯ  
</li>
  
<li>
ปาฎิปเทคนฺตุกานํ  
, เอวเมว อยํ นโย;  
  
สาเวยฺย สุตฺตํ สญฺจิจฺจ, อสฺสาเวนฺตสฺส ทุกฺกฎํฯ  
</li>
  
<li>
สมฺมชฺชิตุํ ปทีเปตุํ, ปญฺญาเปตุํ ทกาสนํ;  
  
น กเรยฺย ตถา กโลฺล, มหาเถเรน เปสิโตฯ  
</li>
  
<p> สมฺมชฺชิตฺวา ปทีเปตฺวา, ปฎฺฐเปตฺวา ทกาสนํฯ คณญตฺติํ ฐเปเตฺววํ, กตฺตโพฺพ ตีหุโปสโถฯ ‘‘สุณนฺตุ เม อายสฺมนฺตา, อชฺชุโปสโถ ปนฺนรโส, ยทายสฺมนฺตานํ ปตฺตกลฺลํ, มยํ อญฺญมญฺญํ ปาริสุทฺธิอุโปสถํ กเรยฺยามา’’ติฯ
</ol></p>


<p> เอกํสํ จีวรํ กตฺวา, นิสีทิตฺวา อุกฺกุฎิกํ,ฯ เถเรน อญฺชลิํ เตวํ, ปคฺคยฺห สมุทีริยาฯ ‘‘ปริสุโทฺธ  อหํ อาวุโส, ปริสุโทฺธติ มํ ธาเรถา’’ติ, วเท ยาวตตียกํฯ</p>


<p> สมตฺตปุพฺพารเมฺภน, เต นเวเนวมีริยาฯ ‘‘ปริสุโทฺธ อหํ ภเนฺต, ปริสุโทฺธติ มํ ธาเรถา’’ติ, วเท ยาวตตียกํฯ</p>


<p> ทฺวีสุ เถเรน กตฺตพฺพํ, กเตฺววมีริโย นโวฯ ‘‘ปริสุโทฺธ อหํ อาวุโส, ปริสุโทฺธติ มํ ธาเรหี’’ติ ติกฺขตฺตุํ วตฺตโพฺพฯ</p>


<ol>
<li>
นเวน เถโร ติกฺขตฺตุํ, เอวมสฺส อุทีริโย;  
  
‘‘ปริสุโทฺธ อหํ ภเนฺต, ปริสุโทฺธติ มํ ธาเรถา’’ติฯ  
</li>
  
<p> ปุพฺพกิจฺจํ  สมาเปตฺวา, อธิเฎฺฐเยฺยวเมกโกฯ ‘‘อชฺช เม อุโปสโถ ปนฺนรโสติ วา จาตุทฺทโสติ วา อธิฎฺฐามี’’ติ วตฺตพฺพํ, โน เจธิเฎฺฐยฺย ทุกฺกฎํฯ
</ol></p>


<ol>
<li>
ยตฺถ วสนฺติ จตฺตาโร, ตโย วา ยทิ วา ทุเว;  
  
ปาริสุทฺธิํ หริตฺวาน, เอเกกสฺสิตรีตเร;  
  
ตํ ตํ อุโปสถํ กยิรุํ, สิยา อาปตฺติ ทุกฺกฎํฯ  
</li>
  
<li>
วเคฺค สมเคฺค วโคฺคติ, สญฺญิโน วิมติสฺส วา;  
  
ทุกฺกฎํ กโรโต เภทา-ธิปฺปาเยน ถุลฺลจฺจยํ;  
  
วเคฺค สมเคฺคนาปตฺติ, สมโคฺค อิติ สญฺญิโนฯ  
</li>
  
<li>
อุกฺขิตฺตสฺส  
คหฎฺฐสฺส, เสสานํ สหธมฺมินํ;  
  
ปาราชิกสฺสาภพฺพสฺส, สิกฺขานิกฺขิตฺตกสฺส จฯ  
</li>
  
<li>
นิสินฺนปริสายญฺจ, สภาคาปตฺติโก ตถา;  
  
ฉเนฺทน ปริวุเตฺถน, ปาติโมกฺขํ น อุทฺทิเสฯ  
</li>
  
<li>
อเทสยิตฺวานาปนฺนํ, นาวิกตฺวาน เวมติํ;  
  
นุโปสเถปิ วา กาตุํ, โปสโถ น จ กปฺปติฯ  
</li>
  
<li>
อฎฺฐิโตโปสถาวาสา, น วเช ตทหู วินา;  
  
อนฺตรายํ ว สงฺฆํ วา-ธิฎฺฐาตุํ สีมเมว วาติฯ  
</li>
  
<h3>๔๕. ปวารณานิเทฺทโส</h3>
</ol>
<p>ติ –</p>


<ol>
<li>
ทฺวินฺนํ ติณฺณํ จตุนฺนญฺจ, อญฺญมญฺญปฺปวารณา;  
  
เอกสฺส จ อธิฎฺฐานํ, เสสา สงฺฆปฺปวารณาฯ  
</li>
  
<li>
ปุพฺพกิเจฺจ จ กรเณ, ปตฺตกเลฺล สมานิเต;  
  
ฐเปตฺวา ญตฺติํ สเงฺฆน, กตฺตเพฺพวํ ปวารณาฯ  
</li>
  
<p>‘‘สุณาตุ  เม ภเนฺต สโงฺฆ, อชฺช ปวารณา ปนฺนรสี, ยทิ สงฺฆสฺส ปตฺตกลฺลํ, สโงฺฆ ปวาเรยฺยา’’ติฯ
</ol></p>


<ol>
<li>
เอกํสํ จีวรํ กตฺวา, นิสีทิตฺวา อุกฺกุฎิกํ;  
  
เถเรน อญฺชลิํ สโงฺฆ, ปคฺคยฺห สมุทีริโยฯ  
</li>
  
<p> ‘‘สงฺฆํ, อาวุโส, ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมโนฺต  อนุกมฺปํ อุปาทาย, ปสฺสโนฺต ปฎิกริสฺสามิฯ ทุติยมฺปิ…เป.… ตติยมฺปิ, อาวุโส, สงฺฆํ ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมโนฺต อนุกมฺปํ อุปาทาย, ปสฺสโนฺต ปฎิกริสฺสามี’’ติฯ
</ol></p>


<ol>
<li>
ปวาเรเนฺตสุ เถเรสุ, นิสชฺชุกฺกุฎิกํ นโว;  
  
ปวาเรติ สยํ ยาว, อุกฺกุฎิโกว อจฺฉตุฯ  
</li>
  
<p> ปุพฺพารมฺภํ สมาเปตฺวา, นโว สงฺฆมุทีรเยฯ
</ol></p>


<p> ‘‘สงฺฆํ, ภเนฺต, ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมโนฺต อนุกมฺปํ อุปาทาย, ปสฺสโนฺต ปฎิกริสฺสามิฯ ทุติยมฺปิ…เป.… ตติยมฺปิ, ภเนฺต, สงฺฆํ ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมโนฺต อนุกมฺปํ อุปาทาย, ปสฺสโนฺต ปฎิกริสฺสามี’’ติฯ</p>


<ol>
<li>
ทาเนน ธมฺมสากจฺฉา, กลเหหิ จ รตฺติยา;  
  
เตวาจิกาย โอกาเส-สติ เขปิตภาวโต;  
  
อนฺตราเย ทสวิเธ, ญตฺติํ วตฺวานุรูปโตฯ  
</li>
  
<p> ‘‘สุณาตุ เม ภเนฺต สโงฺฆ, มนุเสฺสหิ ทานํ เทเนฺตหิ, ทฺวีหิ ภิกฺขูหิ ธมฺมํ สากจฺฉเนฺตหิ, กลหํ กโรเนฺตหิ เยภุเยฺยน รตฺติ เขปิตาฯ สเจ สโงฺฆ  เตวาจิกํ ปวาเรสฺสติ, อปฺปวาริโตว สโงฺฆ ภวิสฺสติ, อถายํ รตฺติ วิภายิสฺสติฯ อยํ ราชนฺตราโย, อยํ โจรนฺตราโย, อยํ อคฺยนฺตราโย, อยํ อุทกนฺตราโย, อยํ มนุสฺสนฺตราโย, อยํ อมนุสฺสนฺตราโย, อยํ วาฬนฺตราโย, อยํ สรีสปนฺตราโย, อยํ ชีวิตนฺตราโย, อยํ พฺรหฺมจริยนฺตราโยฯ สเจ สโงฺฆ เตวาจิกํ ปวาเรสฺสติ, อปฺปวาริโตว สโงฺฆ ภวิสฺสติ, อถายํ พฺรหฺมจริยนฺตราโย ภวิสฺสติฯ ยทิ สงฺฆสฺส ปตฺตกลฺลํ, สโงฺฆ เทฺววาจิกํ, เอกวาจิกํ, สมานวสฺสิกํ ปวาเรยฺยา’’ติฯ
</ol></p>


<ol>
<li>
ปวาเรยฺยานุรูเปน  
, ยถาฐปิตญตฺติยา;  
  
อาคเจฺฉยฺยุํ ยทิ สมา, อาทิกา เจตฺถ อาหเรฯ  
</li>
  
<p> เอวํ ติจตุวโคฺค จ, ญตฺติํ วตฺวา ปวารเยฯ ‘‘สุณนฺตุ เม อายสฺมนฺตา, อชฺช ปวารณา ปนฺนรสี, ยทายสฺมนฺตานํ ปตฺตกลฺลํ, มยํ อญฺญมญฺญํ ปวาเรยฺยามา’’ติฯ
</ol></p>


<ol>
<li>
เอกํสํ จีวรํ กตฺวา, นิสีทิตฺวา อุกฺกุฎิกํ;  
  
เถเรน อญฺชลิํ เตวํ, ปคฺคยฺห สมุทีริยาฯ  
</li>
  
<p> ‘‘อหํ, อาวุโส, อายสฺมเนฺต ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมนฺตา อนุกมฺปํ อุปาทาย, ปสฺสโนฺต ปฎิกริสฺสามิฯ ทุติยมฺปิ…เป.… ตติยมฺปิ อหํ, อาวุโส, อายสฺมเนฺต ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมนฺตา อนุกมฺปํ อุปาทาย, ปสฺสโนฺต ปฎิกริสฺสามี’’ติฯ
</ol></p>


<p>นเวนาปิ  ‘‘อหํ, ภเนฺต, อายสฺมเนฺต ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมนฺตา อนุกมฺปํ อุปาทาย, ปสฺสโนฺต ปฎิกริสฺสามิฯ ทุติยมฺปิ…เป.… ตติยมฺปิ อหํ, ภเนฺต, อายสฺมเนฺต ปวาเรมิ ทิเฎฺฐน วา สุเตน วา ปริสงฺกาย วา, วทนฺตุ มํ อายสฺมนฺตา อนุกมฺปํ อุปาทาย, ปสฺสโนฺต ปฎิกริสฺสามี’’ติฯ</p>


<p> ทฺวีสุ เถเรน กตฺตพฺพํ, นโว กเตฺววมีริโยฯ</p>


<p> ‘‘อหํ, อาวุโส, อายสฺมนฺตํ ปวาเรมิ ทิเฎฺฐน วา สุเตน วา ปริสงฺกาย วา, วทตุ มํ อายสฺมา อนุกมฺปํ อุปาทาย, ปสฺสโนฺต ปฎิกริสฺสามิฯ ทุติยมฺปิ…เป.… ตติยมฺปิ อหํ, อาวุโส, อายสฺมนฺตํ ปวาเรมิ ทิเฎฺฐน วา สุเตน วา ปริสงฺกาย วา, วทตุ มํ อายสฺมา อนุกมฺปํ อุปาทาย, ปสฺสโนฺต ปฎิกริสฺสามี’’ติฯ</p>


<p>นเวนาปิ  ‘‘อหํ, ภเนฺต, อายสฺมนฺตํ ปวาเรมิ ทิเฎฺฐน วา สุเตน วา ปริสงฺกาย วา, วทตุ มํ อายสฺมา อนุกมฺปํ อุปาทาย, ปสฺสโนฺต ปฎิกริสฺสามิฯ ทุติยมฺปิ…เป.… ตติยมฺปิ อหํ, ภเนฺต, อายสฺมนฺตํ ปวาเรมิ ทิเฎฺฐน วา สุเตน วา ปริสงฺกาย วา, วทตุ มํ อายสฺมา อนุกมฺปํ อุปาทาย, ปสฺสโนฺต ปฎิกริสฺสามี’’ติฯ</p>


<p> ปุพฺพกิจฺจํ สมาเปตฺวา, อธิเฎฺฐเยฺยวเมกโกฯ ‘‘อชฺช เม ปวารณา จาตุทฺทสีติ วา ปนฺนรสีติ วา อธิฎฺฐามี’’ติ วตฺตพฺพํฯ</p>


<ol>
<li>
ยสฺมิํ วสนฺติ วา ปญฺจ, จตฺตาโร วา ตโย ทุเว;  
  
ปวารณํ หริตฺวาน, เอเกกสฺสิตรีตเรฯ  
</li>
  
<li>
ตํ  
ตํ ปวารณํ กยิรุํ,  
  
สิยา อาปตฺติ ทุกฺกฎํ;  
  
เสสา อุโปสเถ วุตฺตา,  
  
คาถาโย เจตฺถ อาหเรฯ  
</li>
  
<li>
ปวาริเตว สงฺฆมฺหิ, ปาริสุทฺธิอุโปสถํ;  
  
กเรยฺย ฉินฺนวโสฺส วา, อวุโตฺถ วานุปคโตฯ  
</li>
  
<li>
จาตุมาสินิยา จาปิ, กเต สเงฺฆนุโปสเถ;  
  
วุตฺถวสฺสา ปวาเรยฺยุํ, สเจ อปฺปตรา สิยุนฺติฯ  
</li>
  
<h3>๔๖. สํวรนิเทฺทโส</h3>
</ol>
<p>ติ –</p>


<ol>
<li>
จกฺขุโสตาทิเภเทหิ, รูปสทฺทาทิโคจเร;  
  
อภิชฺฌาโทมนสฺสาทิ-ปฺปวตฺติํ วินิวารเยฯ  
</li>
  
<li>
นิคฺคเณฺหยฺย  
สกํ จิตฺตํ, กิฎฺฐาทิํ วิย ทุปฺปสุํ;  
  
สติมา สมฺปชาโน จ, จเร สพฺพิริยาปเถติฯ  
</li>
  
<h3>๔๗. สุทฺธินิเทฺทโส</h3>
</ol>
<p>ติ –</p>


<ol>
<li>
เทสนา สํวโร เอฎฺฐิปจฺจเวกฺขณ เภทโต;  
  
สุทฺธี จตุพฺพิธา ปาติโมกฺขสํวรสมฺมตํ;  
  
เทสนาย วิสุทฺธตฺตา,  
เทสนาสุทฺธิ  
วุจฺจติฯ  
</li>
  
<li>
‘‘น ปุเนวํ กริสฺส’’นฺติ, จิตฺตาธิฎฺฐานสํวรา;  
  
วุโตฺต  
สํวรสุทฺธี  
ติ, สุชฺฌตินฺทฺริยสํวโรฯ  
</li>
  
<li>
ปหายาเนสนํ ธเมฺมนุปฺปาเทนฺตสฺส เอฎฺฐิยา;  
  
สุทฺธตฺตา  
เอฎฺฐิสุทฺธี  
ติ, วุตฺตมาชีวนิสฺสิตํฯ  
</li>
  
<li>
โยนิโส  
ปฎิสงฺขาย, จีวรํ ปฎิเสวติ;  
  
เอวมาทิยถาวุตฺต-ปจฺจเวกฺขณสุชฺฌนา;  
  
ปจฺจเวกฺขณสุทฺธี  
ติ, วุตฺตํ ปจฺจยนิสฺสิตนฺติฯ  
</li>
  
<h3>๔๘. สโนฺตสนิเทฺทโส</h3>
</ol>
<p>ติ –</p>


<ol>
<li>
อเปฺปน อนวเชฺชน, สนฺตุโฎฺฐ สุลเภน จ;  
  
มตฺตญฺญู สุภโร หุตฺวา, จเร สทฺธมฺมคารโวฯ  
</li>
  
<li>
อตีตํ  
นานุโสจโนฺต, นปฺปชปฺปมนาคตํ;  
  
ปจฺจุปฺปเนฺนน ยาเปโนฺต,  
สนฺตุโฎฺฐ  
ติ ปวุจฺจตีติฯ  
</li>
  
<h3>๔๙. จตุรารกฺขนิเทฺทโส</h3>
</ol>
<p>ติ –</p>


<ol>
<li>
พุทฺธานุสฺสติ เมตฺตา จ, อสุภํ มรณสฺสติ;  
  
อารกตฺตาทินารหํ, สมฺมา สามญฺจ พุทฺธโตฯ  
</li>
  
<li>
สมฺมาสมฺพุทฺธอิติ วานุสฺสติ ยา ปุนปฺปุนํ;  
  
นวเภเท ภควโต,  
พุทฺธานุสฺสติ  
สา คุเณฯ  
</li>
  
<li>
สีมฎฺฐสเงฺฆ สีมฎฺฐเทวตาสุ จ อิสฺสเร;  
  
ชเน โคจรคามมฺหิ, ตตฺถุปาทาย มานุเสฯ  
</li>
  
<li>
สพฺพสเตฺตสุ สุขิตา, โหนฺตาเวราติอาทินา;  
  
ปริจฺฉิชฺช ปริจฺฉิชฺช, ภาวนา  
เมตฺตภาวนา  
ฯ  
</li>
  
<li>
วณฺณสณฺฐานโอกาส-ทิสโต ปริเจฺฉทโต;  
  
ววตฺถเปตฺวา เกสาทิ-โกฎฺฐาเส อนุปุพฺพโตฯ  
</li>
  
<li>
นาติสีฆญฺจ สณิกํ, วิเกฺขปํ ปฎิพาหยํ;  
  
ปณฺณตฺติํ สมติกฺกมฺม, มุญฺจนฺตสฺสานุปุพฺพโตฯ  
</li>
  
<li>
วณฺณอาสยสณฺฐาน-คโนฺธกาเสหิ  
ภาวนา;  
  
ปฎิกฺกูลาติ โกฎฺฐาเส, อุทฺธุมาตาทิวตฺถุสุ;  
  
คเหตฺวา อสุภาการํ, ปวตฺตา ภาวนาสุภํฯ  
</li>
  
<li>
‘‘มรณํ  
เม ภวิสฺสติ, ชีวิตํ อุจฺฉิชฺชิสฺสติ;  
  
มรณํ มรณํ วา’’ติ, ภาวยิตฺวาน โยนิโสฯ  
</li>
  
<li>
วธกเสฺสวุปฎฺฐานา, สมฺปตฺตีนํ วิปตฺติโต;  
  
อุปสํหรโต กายพหุสาธารณา ตถาฯ  
</li>
  
<li>
อายุทุพฺพลโต กาลววตฺถานสฺสภาวโต;  
  
อทฺธานสฺส ปริเจฺฉทา, ภาวนา  
มรณสฺสตี  
ติฯ  
</li>
  
<h3>๕๐. วิปสฺสนานิเทฺทโส</h3>
</ol>
<p>ติ –</p>


<ol>
<li>
นามรูปํ ปริคฺคยฺห, ตโต ตสฺส จ ปจฺจยํ;  
  
หุตฺวา อภาวโต  
นิจฺจา,  
อุทยพฺพยปีฬนาฯ  
</li>
  
<li>
  
ทุกฺขา  
อวสวตฺติตฺตา,  
อนตฺตา  
ติ ติลกฺขณํ;  
  
อาโรเปตฺวาน สงฺขาเร, สมฺมสโนฺต ปุนปฺปุนํ;  
  
ปาปุเณยฺยานุปุเพฺพน, สพฺพสํโยชนกฺขยนฺติฯ  
</li>
  
<h3>นิคมนกถา</h3>
</ol>
<ol>
<li>
อธิสีลาธิจิตฺตานํ, อธิปญฺญาย สิกฺขนา;  
  
ภิกฺขุกิจฺจมโต ขุทฺทสิกฺขายํ สมุทาหฎาฯ  
</li>
  
<li>
มหโต กิตฺติสทฺทสฺส, ยสฺส โลกวิจาริโน;  
  
ปริสฺสโม น สโมฺภติ, มาลุตเสฺสว นิจฺจโสฯ  
</li>
  
<li>
เตน  
  
  
ธมฺมสิรีเกน,  
ตมฺพปณฺณิยเกตุนา;  
  
เถเรน รจิตา ธมฺมวินยญฺญุปสํสิตาฯ  
</li>
  
<li>
เอตฺตาวตายํ นิฎฺฐานํ, ขุทฺทสิกฺขา อุปาคตา;  
  
ปญฺจมเตฺตหิ คาถานํ, สเตหิ ปริมาณโตติฯ  
</li>
  
ขุทฺทสิกฺขา นิฎฺฐิตาฯ  
</li>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</li>
  
  
  
  
  