<h1>๑๗. โกธวโคฺค</h1>
<h3>๑. โรหินีขตฺติยกญฺญาวตฺถุ</h3>
<p>    ติ อิมํ ธมฺมเทสนํ สตฺถา นิโคฺรธาราเม วิหรโนฺต โรหินิํ นาม ขตฺติยกญฺญํ อารพฺภ กเถสิฯ</p>


<p>เอกสฺมิํ กิร สมเย อายสฺมา อนุรุโทฺธ ปญฺจสเตหิ ภิกฺขูหิ สทฺธิํ กปิลวตฺถุํ อคมาสิฯ อถสฺส ญาตกา ‘‘เถโร อาคโต’’ติ สุตฺวา เถรสฺส สนฺติกํ อคมํสุ ฐเปตฺวา โรหินิํ นาม เถรสฺส ภคินิํฯ เถโร ญาตเก ปุจฺฉิ ‘‘กหํ, โรหินี’’ติ? ‘‘เคเห, ภเนฺต’’ติฯ ‘‘กสฺมา อิธ นาคตา’’ติ? ‘‘สรีเร ตสฺสา ฉวิโรโค อุปฺปโนฺนติ ลชฺชาย นาคตา, ภเนฺต’’ติฯ เถโร ‘‘ปโกฺกสถ น’’นฺติ ปโกฺกสาเปตฺวา ปฎกญฺจุกํ ปฎิมุญฺจิตฺวา อาคตํ เอวมาห – ‘‘โรหินิ, กสฺมา นาคตาสี’’ติ? ‘‘สรีเร เม, ภเนฺต, ฉวิโรโค อุปฺปโนฺน, ตสฺมา ลชฺชาย นาคตามฺหี’’ติฯ ‘‘กิํ ปน เต ปุญฺญํ กาตุํ น วฎฺฎตี’’ติ? ‘‘กิํ กโรมิ, ภเนฺต’’ติ? ‘‘อาสนสาลํ กาเรหี’’ติฯ ‘‘กิํ  คเหตฺวา’’ติ? ‘‘กิํ เต ปสาธนภณฺฑกํ นตฺถี’’ติ? ‘‘อตฺถิ, ภเนฺต’’ติฯ ‘‘กิํ มูล’’นฺติ? ‘‘ทสสหสฺสมูลํ ภวิสฺสตี’’ติฯ ‘‘เตน หิ ตํ วิสฺสเชฺชตฺวา อาสนสาลํ กาเรหี’’ติฯ ‘‘โก เม, ภเนฺต, กาเรสฺสตี’’ติ? เถโร สมีเป ฐิตญาตเก โอโลเกตฺวา ‘‘ตุมฺหากํ ภาโร โหตู’’ติ อาหฯ ‘‘ตุเมฺห ปน, ภเนฺต, กิํ กริสฺสถา’’ติ? ‘‘อหมฺปิ อิเธว ภวิสฺสามี’’ติฯ ‘‘เตน หิ เอติสฺสา ทพฺพสมฺภาเร อาหรถา’’ติฯ เต ‘‘สาธุ, ภเนฺต’’ติ อาหริํสุฯ</p>


<p>เถโร อาสนสาลํ สํวิทหโนฺต โรหินิํ อาห – ‘‘ทฺวิภูมิกํ อาสนสาลํ กาเรตฺวา อุปริ ปทรานํ ทินฺนกาลโต ปฎฺฐาย เหฎฺฐาสาลํ นิพทฺธํ สมฺมชฺชิตฺวา อาสนานิ ปญฺญาเปหิ, นิพทฺธํ ปานียฆเฎ อุปฎฺฐาเปหี’’ติฯ สา ‘‘สาธุ, ภเนฺต’’ติ ปสาธนภณฺฑกํ วิสฺสเชฺชตฺวา ทฺวิภูมิกอาสนสาลํ กาเรตฺวา อุปริ ปทรานํ ทินฺนกาลโต ปฎฺฐาย เหฎฺฐาสาลํ สมฺมชฺชนาทีนิ อกาสิฯ นิพทฺธํ ภิกฺขู นิสีทนฺติฯ อถสฺสา อาสนสาลํ สมฺมชฺชนฺติยาว ฉวิโรโค มิลายิฯ สา อาสนสาลาย นิฎฺฐิตาย พุทฺธปฺปมุขํ ภิกฺขุสงฺฆํ นิมเนฺตตฺวา อาสนสาลํ ปูเรตฺวา  นิสินฺนสฺส พุทฺธปฺปมุขสฺส  ภิกฺขุสงฺฆสฺส ปณีตํ ขาทนียํ โภชนียํ อทาสิฯ สตฺถา กตภตฺตกิโจฺจ ‘‘กเสฺสตํ ทาน’’นฺติ ปุจฺฉิฯ ‘‘ภคินิยา เม, ภเนฺต, โรหินิยา’’ติฯ ‘‘สา ปน กห’’นฺติ? ‘‘เคเห, ภเนฺต’’ติฯ ‘‘ปโกฺกสถ น’’นฺติ? สา อาคนฺตุํ น อิจฺฉิฯ อถ นํ สตฺถา อนิจฺฉมานมฺปิ ปโกฺกสาเปสิเยวฯ อาคนฺตฺวา จ ปน วนฺทิตฺวา  นิสินฺนํ อาห – ‘‘โรหินิ, กสฺมา นาคมิตฺถา’’ติ? ‘‘สรีเร เม, ภเนฺต, ฉวิโรโค อตฺถิ, เตน ลชฺชมานา นาคตามฺหี’’ติฯ ‘‘ชานาสิ ปน กิํ เต นิสฺสาย เอส อุปฺปโนฺน’’ติ? ‘‘น ชานามิ, ภเนฺต’’ติฯ ‘‘ตว โกธํ นิสฺสาย อุปฺปโนฺน เอโส’’ติฯ ‘‘กิํ ปน เม, ภเนฺต, กต’’นฺติ? ‘‘เตน หิ สุณาหี’’ติฯ อถสฺสา สตฺถา อตีตํ อาหริฯ</p>


<p>อตีเต พาราณสิรโญฺญ อคฺคมเหสี เอกิสฺสา รโญฺญ นาฎกิตฺถิยา อาฆาตํ พนฺธิตฺวา ‘‘ทุกฺขมสฺสา อุปฺปาเทสฺสามี’’ติ จิเนฺตตฺวา มหากจฺฉุผลานิ อาหราเปตฺวา ตํ นาฎกิตฺถิํ อตฺตโน สนฺติกํ ปโกฺกสาเปตฺวา ยถา สา น ชานาติ, เอวมสฺสา สยเน เจว ปาวารโกชวาทีนญฺจ อนฺตเรสุ กจฺฉุจุณฺณานิ ฐปาเปสิ, เกฬิํ กุรุมานา วิย ตสฺสา สรีเรปิ โอกิริฯ ตํ ขณํเยว ตสฺสา สรีรํ อุปฺปกฺกุปฺปกฺกํ คณฺฑาคณฺฑชาตํ อโหสิฯ สา กณฺฑุวนฺตี คนฺตฺวา สยเน นิปชฺชิ, ตตฺราปิสฺสา กจฺฉุจุเณฺณหิ ขาทิยมานาย ขรตรา เวทนา อุปฺปชฺชิฯ ตทา อคฺคมเหสี โรหินี อโหสีติฯ</p>


<p>สตฺถา อิมํ อตีตํ อาหริตฺวา, ‘‘โรหินิ, ตทา ตยาเวตํ กมฺมํ กตํฯ อปฺปมตฺตโกปิ หิ โกโธ วา อิสฺสา วา กาตุํ น ยุตฺตรูโป เอวา’’ติ วตฺวา อิมํ คาถมาห –</p>


<ol>
<li>
‘‘โกธํ ชเห วิปฺปชเหยฺย มานํ,  
  
สํโยชนํ สพฺพมติกฺกเมยฺย;  
  
ตํ นามรูปสฺมิมสชฺชมานํ,  
  
อกิญฺจนํ นานุปตนฺติ ทุกฺขา’’ติฯ  
</li>
  
<p>ตตฺถ  นฺติ สพฺพาการมฺปิ โกธํ นววิธมฺปิ มานํ ชเหยฺยฯ นฺติ กามราคสํโยชนาทิกํ ทสวิธมฺปิ สพฺพสํโยชนํ อติกฺกเมยฺยฯ นฺติ อลคฺคมานํฯ โย หิ ‘‘มม รูปํ มม เวทนา’’ติอาทินา นเยน นามรูปํ ปฎิคฺคณฺหาติ, ตสฺมิญฺจ ภิชฺชมาเน โสจติ วิหญฺญติ , อยํ นามรูปสฺมิํ สชฺชติ นามฯ เอวํ อคฺคณฺหโนฺต อวิหญฺญโนฺต น สชฺชติ นามฯ ตํ ปุคฺคลํ เอวํ อสชฺชมานํ ราคาทีนํ อภาเวน อกิญฺจนํ  ทุกฺขา นาม นานุปตนฺตีติ อโตฺถฯ เทสนาวสาเน พหู โสตาปตฺติผลาทีนิ ปาปุณิํสูติฯ โรหินีปิ โสตาปตฺติผเล ปติฎฺฐิตา, ตงฺขณเญฺญวสฺสา สรีรํ สุวณฺณวณฺณํ อโหสิฯ
</ol></p>


<p>สา ตโต จุตา ตาวติํสภวเน จตุนฺนํ เทวปุตฺตานํ สีมนฺตเร นิพฺพตฺติตฺวา ปาสาทิกา รูปโสภคฺคปฺปตฺตา อโหสิฯ จตฺตาโรปิ เทวปุตฺตา ตํ ทิสฺวา อุปฺปนฺนสิเนหา หุตฺวา ‘‘มม สีมาย อโนฺต นิพฺพตฺตา, มม สีมาย อโนฺต นิพฺพตฺตา’’ติ วิวทนฺตา สกฺกสฺส เทวรโญฺญ สนฺติกํ คนฺตฺวา, ‘‘เทว, อิมํ โน นิสฺสาย อโฑฺฑ อุปฺปโนฺน, ตํ วินิจฺฉินาถา’’ติ อาหํสุฯ สโกฺกปิ ตํ โอโลเกตฺวาว อุปฺปนฺนสิเนโห หุตฺวา เอวมาห – ‘‘อิมาย โว ทิฎฺฐกาลโต ปฎฺฐาย กถํ จิตฺตานิ อุปฺปนฺนานี’’ติฯ อเถโก อาห – ‘‘มม ตาว อุปฺปนฺนจิตฺตํ สงฺคามเภริ วิย สนฺนิสีทิตุํ นาสกฺขี’’ติฯ ทุติโย ‘‘มม จิตฺตํ ปพฺพตนที วิย สีฆํ ปวตฺตติเยวา’’ติ ฯ ตติโย ‘‘มม อิมิสฺสา ทิฎฺฐกาลโต ปฎฺฐาย กกฺกฎสฺส วิย อกฺขีนิ นิกฺขมิํสู’’ติฯ จตุโตฺถ ‘‘มม จิตฺตํ เจติเย อุสฺสาปิตธโช วิย นิจฺจลํ ฐาตุํ นาสกฺขี’’ติฯ อถ เน สโกฺก อาห – ‘‘ตาตา, ตุมฺหากํ ตาว จิตฺตานิ ปสยฺหรูปานิ, อหํ ปน อิมํ ลภโนฺต ชีวิสฺสามิ, อลภนฺตสฺส เม มรณํ ภวิสฺสตี’’ติฯ เทวปุตฺตา, ‘‘มหาราช, ตุมฺหากํ มรเณน อโตฺถ นตฺถี’’ติ ตํ สกฺกสฺส วิสฺสเชฺชตฺวา ปกฺกมิํสุฯ สา สกฺกสฺส ปิยา อโหสิ มนาปาฯ ‘‘อสุกกีฬํ นาม คจฺฉามา’’ติ วุเตฺต สโกฺก ตสฺสา วจนํ ปฎิกฺขิปิตุํ นาสกฺขีติฯ</p>

</p>


<h3>๒. อญฺญตรภิกฺขุวตฺถุ</h3>
<p>นฺติ อิมํ ธมฺมเทสนํ สตฺถา อคฺคาฬเว เจติเย วิหรโนฺต อญฺญตรํ ภิกฺขุํ อารพฺภ กเถสิฯ</p>


<p>สตฺถารา  หิ ภิกฺขุสงฺฆสฺส เสนาสเน อนุญฺญาเต ราชคหเสฎฺฐิอาทีหิ เสนาสเนสุ กริยมาเนสุ เอโก อาฬวิโก ภิกฺขุ อตฺตโน เสนาสนํ กโรโนฺต เอกํ มนาปรุกฺขํ  ทิสฺวา ฉินฺทิตุํ อารภิฯ ตตฺถ ปน นิพฺพตฺตา เอกา ตรุณปุตฺตา เทวตา ปุตฺตํ อเงฺกนาทาย ฐิตา ยาจิ ‘‘มา เม, สามิ, วิมานํ ฉินฺทิ, น สกฺขิสฺสามิ ปุตฺตํ อาทาย อนาวาสา วิจริตุ’’นฺติฯ โส  ‘‘อหํ อญฺญตฺร อีทิสํ รุกฺขํ น ลภิสฺสามี’’ติ ตสฺสา วจนํ นาทิยิฯ สา ‘‘อิมมฺปิ ตาว ทารกํ โอโลเกตฺวา โอรมิสฺสตี’’ติ ปุตฺตํ รุกฺขสาขาย ฐเปสิฯ โสปิ ภิกฺขุ อุกฺขิปิตํ ผรสุํ สนฺธาเรตุํ อสโกฺกโนฺต ทารกสฺส พาหุํ ฉินฺทิ, เทวตา อุปฺปนฺนพลวโกธา ‘‘ปหริตฺวา นํ มาเรสฺสามี’’ติ อุโภ หเตฺถ อุกฺขิปิตฺวา เอวํ ตาว จิเนฺตสิ – ‘‘อยํ ภิกฺขุ สีลวาฯ สจาหํ อิมํ มาเรสฺสามิ, นิรยคามินี ภวิสฺสามิฯ เสสเทวตาปิ อตฺตโน รุกฺขํ ฉินฺทเนฺต ภิกฺขู ทิสฺวา ‘อสุกเทวตาย เอวํ นาม มาริโต ภิกฺขู’ติ มํ ปมาณํ กตฺวา ภิกฺขู มาเรสฺสนฺติฯ อยญฺจ สสามิโก ภิกฺขุ, สามิกเสฺสว นํ กเถสฺสามี’’ติ อุกฺขิตฺตหเตฺถ อปเนตฺวา โรทมานา สตฺถุ สนฺติกํ คนฺตฺวา วนฺทิตฺวา เอกมนฺตํ อฎฺฐาสิฯ อถ นํ สตฺถา ‘‘กิํ เทวเต’’ติ อาหฯ สา, ‘‘ภเนฺต, ตุมฺหากํ เม สาวเกน อิทํ นาม กตํ, อหมฺปิ นํ มาเรตุกามา หุตฺวา อิทํ นาม จิเนฺตตฺวา อมาเรตฺวาว อิธาคตา’’ติ สพฺพํ ตํ ปวตฺติํ วิตฺถารโต อาโรเจสิฯ</p>


<p>สตฺถา ตํ สุตฺวา ‘‘สาธุ,  สาธุ เทวเต, สาธุ เต กตํ เอวํ อุคฺคตํ โกปํ ภนฺตํ รถํ วิย นิคฺคณฺหมานายา’’ติ วตฺวา อิมํ คาถมาห –</p>


<ol>
<li>
‘‘โย เว อุปฺปติตํ โกธํ, รถํ ภนฺตํว วารเย;  
  
ตมหํ สารถิํ พฺรูมิ, รสฺมิคฺคาโห อิตโร ชโน’’ติฯ  
</li>
  
<p>ตตฺถ นฺติ อุปฺปนฺนํฯ ติ ยถา นาม เฉโก สารถิ อติเวเคน ธาวนฺตํ รถํ นิคฺคณฺหิตฺวา ยถิจฺฉกํ ฐเปติ, เอวํ โย ปุคฺคโล อุปฺปนฺนํ โกธํ วารเย นิคฺคณฺหิตุํ สโกฺกติฯ นฺติ ตํ อหํ สารถิํ พฺรูมิฯ ติ อิตโร ปน ราชอุปราชาทีนํ รถสารถิชโน รสฺมิคฺคาโห นาม โหติ, น อุตฺตมสารถีติฯ
</ol></p>


<p>เทสนาวสาเน  เทวตา โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>


<p>เทวตา ปน โสตาปนฺนา หุตฺวาปิ โรทมานา อฎฺฐาสิฯ อถ นํ สตฺถา ‘‘กิํ เทวเต’’ติ ปุจฺฉิตฺวา, ‘‘ภเนฺต, วิมานํ เม นฎฺฐํ, อิทานิ กิํ กริสฺสามี’’ติ วุเตฺต, ‘‘อลํ เทวเต, มา จินฺตยิ, อหํ เต วิมานํ ทสฺสามี’’ติ เชตวเน คนฺธกุฎิสมีเป ปุริมทิวเส จุตเทวตํ เอกํ รุกฺขํ อปทิสโนฺต ‘‘อมุกสฺมิํ โอกาเส รุโกฺข วิวิโตฺต, ตตฺถ อุปคจฺฉา’’ติ อาหฯ สา ตตฺถ  อุปคญฺฉิฯ ตโต ปฎฺฐาย ‘‘พุทฺธทตฺติยํ อิมิสฺสา วิมาน’’นฺติ มเหสกฺขเทวตาปิ อาคนฺตฺวา  ตํ จาเลตุํ นาสกฺขิํสุฯ สตฺถา ตํ อตฺถุปฺปตฺติํ กตฺวา ภิกฺขูนํ ภูตคามสิกฺขาปทํ ปญฺญาเปสีติฯ</p>

</p>


<h3>๓. อุตฺตราอุปาสิกาวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต อุตฺตราย เคเห กตภตฺตกิโจฺจ อุตฺตรํ อุปาสิกํ อารพฺภ กเถสิฯ</p>


<p>ตตฺรายมนุปุพฺพี กถา – ราชคเห กิร สุมนเสฎฺฐิํ นิสฺสาย ปุโณฺณ นาม ทลิโทฺท ภติํ กตฺวา ชีวติฯ ตสฺส ภริยา จ อุตฺตรา นาม ธีตา จาติ เทฺวเยว เคหมานุสกาฯ อเถกทิวสํ ‘‘สตฺตาหํ นกฺขตฺตํ กีฬิตพฺพ’’นฺติ ราชคเห โฆสนํ กริํสุฯ ตํ สุตฺวา สุมนเสฎฺฐิ ปาโตว อาคตํ ปุณฺณํ อามเนฺตตฺวา, ‘‘ตาต, อมฺหากํ ปริชโน นกฺขตฺตํ กีฬิตุกาโม, ตฺวํ กิํ นกฺขตฺตํ กีฬิสฺสสิ, อุทาหุ ภติํ กริสฺสสี’’ติ อาหฯ ‘‘สามิ, นกฺขตฺตํ นาม สธนานํ โหติ, มม ปน เคเห สฺวาตนาย ยาคุตณฺฑุลมฺปิ นตฺถิ, กิํ เม นกฺขเตฺตน, โคเณ ลภโนฺต กสิตุํ คมิสฺสามี’’ติฯ ‘‘เตน หิ โคเณ คณฺหาหี’’ติฯ โส พลวโคเณ จ นงฺคลญฺจ คเหตฺวา, ‘‘ภเทฺท, นาครา นกฺขตฺตํ กีฬนฺติ, อหํ ทลิทฺทตาย ภติํ กาตุํ คมิสฺสามิ, มยฺหมฺปิ ตาว อชฺช ทฺวิคุณํ  นิวาปํ ปจิตฺวา ภตฺตํ อาหเรยฺยาสี’’ติ ภริยํ วตฺวา เขตฺตํ อคมาสิฯ</p>


<p>สาริปุตฺตเตฺถโรปิ  สตฺตาหํ นิโรธสมาปโนฺน ตํ ทิวสํ วุฎฺฐาย ‘‘กสฺส นุ โข อชฺช มยา สงฺคหํ กาตุํ วฎฺฎตี’’ติ โอโลเกโนฺต ปุณฺณํ อตฺตโน ญาณชาลสฺส อโนฺต ปวิฎฺฐํ ทิสฺวา ‘‘สโทฺธ นุ โข เอส, สกฺขิสฺสติ วา เม สงฺคหํ กาตุ’’นฺติ โอโลเกโนฺต ตสฺส สทฺธภาวญฺจ สงฺคหํ กาตุํ สมตฺถภาวญฺจ ตปฺปจฺจยา จสฺส มหาสมฺปตฺติปฎิลาภญฺจ ญตฺวา ปตฺตจีวรมาทาย ตสฺส กสนฎฺฐานํ คนฺตฺวา อาวาฎตีเร เอกํ คุมฺพํ โอโลเกโนฺต อฎฺฐาสิฯ</p>


<p>ปุโณฺณ เถรํ ทิสฺวาว กสิํ ฐเปตฺวา ปญฺจปติฎฺฐิเตน เถรํ วนฺทิตฺวา ‘‘ทนฺตกเฎฺฐน อโตฺถ ภวิสฺสตี’’ติ ทนฺตกฎฺฐํ กปฺปิยํ กตฺวา อทาสิฯ อถสฺส เถโร ปตฺตญฺจ ปริสฺสาวนญฺจ นีหริตฺวา  อทาสิฯ โส ‘‘ปานีเยน อโตฺถ ภวิสฺสตี’’ติ ตํ อาทาย ปานียํ ปริสฺสาเวตฺวา อทาสิฯ เถโร จิเนฺตสิ – ‘‘อยํ ปเรสํ ปจฺฉิมเคเห วสติฯ สจสฺส เคหทฺวารํ คมิสฺสามิ, อิมสฺส ภริยา มํ ทฎฺฐุํ น ลภิสฺสติฯ ยาวสฺสา ภตฺตํ อาทาย มคฺคํ ปฎิปชฺชติ, ตาว อิเธว ภวิสฺสามี’’ติฯ โส ตเตฺถว โถกํ วีตินาเมตฺวา ตสฺส มคฺคารุฬฺหภาวํ ญตฺวา อโนฺตนคราภิมุโข ปายาสิฯ</p>


<p>สา อนฺตรามเคฺค เถรํ ทิสฺวา จิเนฺตสิ – ‘‘อเปฺปกทาหํ เทยฺยธเมฺม สติ  อยฺยํ น ปสฺสามิ, อเปฺปกทา เม อยฺยํ ปสฺสนฺติยา เทยฺยธโมฺม น โหติฯ อชฺช ปน เม อโยฺย จ ทิโฎฺฐ, เทยฺยธโมฺม จายํ อตฺถิ, กริสฺสติ นุ โข เม สงฺคห’’นฺติฯ สา ภตฺตภาชนํ โอโรเปตฺวา เถรํ ปญฺจปติฎฺฐิเตน วนฺทิตฺวา, ‘‘ภเนฺต, อิทํ ลูขํ วา ปณีตํ วาติ อจิเนฺตตฺวา ทาสสฺส โว สงฺคหํ กโรถา’’ติ อาหฯ เถโร ปตฺตํ อุปนาเมตฺวา ตาย เอเกน หเตฺถน ภาชนํ ธาเรตฺวา เอเกน หเตฺถน ตโต ภตฺตํ ททมานาย อุปฑฺฒภเตฺต ทิเนฺน ‘‘อล’’นฺติ หเตฺถน ปตฺตํ ปิทหิฯ สา, ‘‘ภเนฺต, เอโกว ปฎิวิโส, น สกฺกา ทฺวิธา กาตุํฯ ตุมฺหากํ ทาสสฺส อิธโลกสงฺคหํ อกตฺวา ปรโลกสงฺคหํ กโรถ, นิรวเสสเมว ทาตุกามมฺหี’’ติ วตฺวา สพฺพเมว เถรสฺส ปเตฺต ปติฎฺฐเปตฺวา ‘‘ตุเมฺหหิ ทิฎฺฐธมฺมเสฺสว ภาคี อสฺส’’นฺติ ปตฺถนํ อกาสิฯ เถโร ‘‘เอวํ โหตู’’ติ วตฺวา ฐิตโกว อนุโมทนํ กริตฺวา เอกสฺมิํ อุทกผาสุกฎฺฐาเน นิสีทิตฺวา ภตฺตกิจฺจมกาสิฯ สาปิ นิวตฺติตฺวา ตณฺฑุเล ปริเยสิตฺวา ภตฺตํ ปจิฯ ปุโณฺณปิ อฑฺฒกรีสมตฺตฎฺฐานํ กสิตฺวา ชิฆจฺฉํ สหิตุํ อสโกฺกโนฺต โคเณ วิสฺสเชฺชตฺวา เอกรุกฺขจฺฉายํ ปวิสิตฺวา มคฺคํ โอโลเกโนฺต นิสีทิฯ</p>


<p>อถสฺส  ภริยา ภตฺตํ อาทาย คจฺฉมานา ตํ ทิสฺวาว ‘‘เอส ชิฆจฺฉาย ปีฬิโต มํ โอโลเกโนฺต นิสิโนฺนฯ สเจ มํ  ‘อติวิย เช จิรายี’ติ ตเชฺชตฺวา ปโตทลฎฺฐิยา มํ ปหริสฺสติ, มยา กตกมฺมํ นิรตฺถกํ ภวิสฺสติฯ ปฎิกเจฺจวสฺส อาโรเจสฺสามี’’ติ จิเนฺตตฺวา เอวมาห – ‘‘สามิ, อเชฺชกทิวสํ จิตฺตํ ปสาเทหิ, มา มยา กตกมฺมํ นิรตฺถกํ กริฯ อหญฺหิ ปาโตว เต ภตฺตํ อาหรนฺตี อนฺตรามเคฺค ธมฺมเสนาปติํ ทิสฺวา ตว ภตฺตํ ตสฺส ทตฺวา ปุน คนฺตฺวา ภตฺตํ ปจิตฺวา อาคตา, ปสาเทหิ, สามิ, จิตฺต’’นฺติฯ โส ‘‘กิํ วเทสิ, ภเทฺท’’ติ ปุจฺฉิตฺวา ปุน ตมตฺถํ สุตฺวา, ‘‘ภเทฺท, สาธุ วต เต กตํ มม ภตฺตํ อยฺยสฺส ททมานาย, มยาปิสฺส อชฺช ปาโตว ทนฺตกฎฺฐญฺจ มุโขทกญฺจ ทินฺน’’นฺติ ปสนฺนมานโส ตํ วจนํ อภินนฺทิตฺวา อุสฺสุเร ลทฺธภตฺตตาย กิลนฺตกาโย ตสฺสา อเงฺก สีสํ กตฺวา นิทฺทํ โอกฺกมิฯ</p>


<p>อถสฺส  ปาโตว กสิตฎฺฐานํ ปํสุจุณฺณํ อุปาทาย สพฺพํ รตฺตสุวณฺณํ กณิการปุปฺผราสิ วิย โสภมานํ อฎฺฐาสิฯ โส ปพุโทฺธ โอโลเกตฺวา ภริยํ อาห – ‘‘ภเทฺท, เอตํ กสิตฎฺฐานํ สพฺพํ มม สุวณฺณํ หุตฺวา ปญฺญายติ, กิํ นุ โข เม อติอุสฺสุเร ลทฺธภตฺตตาย อกฺขีนิ ภมนฺตี’’ติฯ ‘‘สามิ, มยฺหมฺปิ เอวเมว ปญฺญายตี’’ติฯ โส อุฎฺฐาย ตตฺถ คนฺตฺวา เอกปิณฺฑํ คเหตฺวา นงฺคลสีเส ปหริตฺวา สุวณฺณภาวํ ญตฺวา  ‘‘อโห อยฺยสฺส ธมฺมเสนาปติสฺส เม ทินฺนทาเนน อเชฺชว วิปาโก ทสฺสิโต, น โข ปน สกฺกา เอตฺตกํ ธนํ ปฎิจฺฉาเทตฺวา ปริภุญฺชิตุ’’นฺติ ภริยาย อาภตํ ภตฺตปาติํ สุวณฺณสฺส ปูเรตฺวา ราชกุลํ คนฺตฺวา รญฺญา กโตกาโส ปวิสิตฺวา ราชานํ อภิวาเทตฺวา ‘‘กิํ, ตาตา’’ติ วุเตฺต, ‘‘เทว, อชฺช มยา กสิตฎฺฐานํ สพฺพํ สุวณฺณภริตเมว หุตฺวา ฐิตํ, อิทํ สุวณฺณํ อาหราเปตุํ วฎฺฎตี’’ติฯ ‘‘โกสิ ตฺว’’นฺติ? ‘‘ปุโณฺณ นาม อห’’นฺติฯ ‘‘กิํ ปน เต อชฺช กต’’นฺติ? ‘‘ธมฺมเสนาปติสฺส เม อชฺช ปาโตว ทนฺตกฎฺฐญฺจ มุโขทกญฺจ ทินฺนํ, ภริยายปิ เม มยฺหํ อาหรณภตฺตํ ตเสฺสว ทินฺน’’นฺติฯ</p>


<p>ตํ สุตฺวา ราชา ‘‘อเชฺชว กิร, โภ, ธมฺมเสนาปติสฺส ทินฺนทาเนน วิปาโก ทสฺสิโต’’ติ วตฺวา, ‘‘ตาต, กิํ กโรมี’’ติ ปุจฺฉิฯ ‘‘พหูนิ สกฎสหสฺสานิ ปหิณิตฺวา สุวณฺณํ อาหราเปถา’’ติฯ ราชา สกฎานิ ปหิณิฯ ราชปุริเสสุ ‘‘รโญฺญ สนฺตก’’นฺติ คณฺหเนฺตสุ คหิตคหิตํ มตฺติกาว โหติฯ เต คนฺตฺวา รโญฺญ อาโรเจตฺวา ‘‘ตุเมฺหหิ กินฺติ  วตฺวา คหิต’’นฺติฯ ปุฎฺฐา ‘‘ตุมฺหากํ สนฺตก’’นฺติ อาหํสุฯ น มยฺหํ, ตาตา, สนฺตกํ, คจฺฉถ ‘‘ปุณฺณสฺส สนฺตก’’นฺติ  วตฺวา คณฺหถาติฯ เต ตถา กริํสุ, คหิตคหิตํ สุวณฺณเมว อโหสิฯ สพฺพมฺปิ อาหริตฺวา ราชงฺคเณ ราสิมกํสุ, อสีติหตฺถุเพฺพโธ ราสิ อโหสิฯ ราชา นาคเร สนฺนิปาเตตฺวา ‘‘อิมสฺมิํ นคเร อตฺถิ กสฺสจิ เอตฺตกํ สุวณฺณ’’นฺติ? ‘‘นตฺถิ, เทวา’’ติฯ ‘‘กิํ ปนสฺส ทาตุํ วฎฺฎตี’’ติ? ‘‘เสฎฺฐิฉตฺตํ, เทวา’’ติฯ ราชา ‘‘พาหุธนเสฎฺฐิ นาม โหตู’’ติ มหเนฺตน โภเคน สทฺธิํ ตสฺส เสฎฺฐิฉตฺตมทาสิฯ อถ นํ โส อาห – ‘‘มยํ, เทว, เอตฺตกํ กาลํ ปรกุเล วสิมฺหา, วสนฎฺฐานํ โน เทถา’’ติฯ ‘‘เตน หิ ปสฺส, เอส คุโมฺพ ปญฺญายติ, เอตํ หราเปตฺวา เคหํ กาเรหี’’ติ ปุราณเสฎฺฐิสฺส เคหฎฺฐานํ อาจิกฺขิฯ โส ตสฺมิํ ฐาเน กติปาเหเนว เคหํ การาเปตฺวา เคหปฺปเวสนมงฺคลญฺจ ฉตฺตมงฺคลญฺจ เอกโตว กโรโนฺต สตฺตาหํ พุทฺธปฺปมุขสฺส ภิกฺขุสงฺฆสฺส ทานํ อทาสิฯ อถสฺส สตฺถา อนุโมทนํ กโรโนฺต อนุปุพฺพิํ กถํ กเถสิฯ ธมฺมกถาวสาเน ปุณฺณเสฎฺฐิ จ ภริยา จสฺส ธีตา จ อุตฺตราติ ตโย ชนา โสตาปนฺนา อเหสุํฯ</p>


<p>อปรภาเค  ราชคหเสฎฺฐิ ปุณฺณเสฎฺฐิโน ธีตรํ อตฺตโน ปุตฺตสฺส วาเรสิฯ โส ‘‘นาหํ ทสฺสามี’’ติ วตฺวา ‘‘มา เอวํ กโรตุ, เอตฺตกํ กาลํ อเมฺห นิสฺสาย วสเนฺตเนว  เต สมฺปตฺติ ลทฺธา, เทตุ เม ปุตฺตสฺส ธีตร’’นฺติ วุเตฺต ‘‘โส มิจฺฉาทิฎฺฐิโก, มม ธีตา ตีหิ รตเนหิ วินา วตฺติตุํ น สโกฺกติ, เนวสฺส ธีตรํ ทสฺสามี’’ติ อาหฯ อถ นํ พหู เสฎฺฐิคณาทโย กุลปุตฺตา ‘‘มา เตน สทฺธิํ วิสฺสาสํ ภินฺทิ, เทหิสฺส ธีตร’’นฺติ ยาจิํสุฯ โส เตสํ วจนํ สมฺปฎิจฺฉิตฺวา อาสาฬฺหิปุณฺณมายํ ธีตรํ อทาสิฯ สา ปติกุลํ คตกาลโต ปฎฺฐาย ภิกฺขุํ วา ภิกฺขุนิํ วา อุปสงฺกมิตุํ ทานํ วา ทาตุํ ธมฺมํ วา โสตุํ นาลตฺถฯ เอวํ อฑฺฒติเยสุ มาเสสุ วีติวเตฺตสุ สนฺติเก ฐิตํ ปริจาริกํ ปุจฺฉิ – ‘‘อิทานิ กิตฺตกํ อโนฺตวสฺสสฺส อวสิฎฺฐ’’นฺติ? ‘‘อฑฺฒมาโส, อเยฺย’’ติฯ สา ปิตุ สาสนํ ปหิณิ ‘‘กสฺมา มํ เอวรูเป พนฺธนาคาเร ปกฺขิปิํสุ, วรํ เม ลกฺขณาหตํ กตฺวา  ปเรสํ ทาสิํ สาเวตุํฯ เอวรูปสฺส มิจฺฉาทิฎฺฐิกุลสฺส ทาตุํ น วฎฺฎติฯ อาคตกาลโต ปฎฺฐาย ภิกฺขุทสฺสนาทีสุ เอกมฺปิ ปุญฺญํ กาตุํ น ลภามี’’ติฯ</p>


<p>อถสฺสา ปิตา ‘‘ทุกฺขิตา วต เม ธีตา’’ติ อนตฺตมนตํ ปเวเทตฺวา ปญฺจทส กหาปณสหสฺสานิ เปเสสิ ‘‘อิมสฺมิํ นคเร สิริมา นาม คณิกา อตฺถิ, เทวสิกํ สหสฺสํ คณฺหาติฯ อิเมหิ กหาปเณหิ ตํ อาเนตฺวา สามิกสฺส ปาทปริจาริกํ กตฺวา สยํ ปุญฺญานิ กโรตู’’ติ ฯ สา สิริมํ ปโกฺกสาเปตฺวา ‘‘สหายิเก อิเม กหาปเณ คเหตฺวา อิมํ อฑฺฒมาสํ ตว สหายกํ ปริจราหี’’ติ อาหฯ สา ‘‘สาธู’’ติ ปฎิสฺสุณิฯ สา ตํ อาทาย สามิกสฺส สนฺติกํ คนฺตฺวา เตน สิริมํ ทิสฺวา ‘‘กิํ อิท’’นฺติ วุเตฺต, ‘‘สามิ, อิมํ อฑฺฒมาสํ มม สหายิกา ตุเมฺห ปริจรตุ, อหํ ปน อิมํ อฑฺฒมาสํ ทานเญฺจว ทาตุกามา ธมฺมญฺจ โสตุกามา’’ติ อาหฯ โส ตํ อภิรูปํ อิตฺถิํ ทิสฺวา อุปฺปนฺนสิเนโห ‘‘สาธู’’ติ สมฺปฎิจฺฉิฯ</p>


<p>อุตฺตราปิ โข พุทฺธปฺปมุขํ ภิกฺขุสงฺฆํ นิมเนฺตตฺวา, ‘‘ภเนฺต, อิมํ อฑฺฒมาสํ อญฺญตฺถ อคนฺตฺวา อิเธว ภิกฺขา คเหตพฺพา’’ติ สตฺถุ ปฎิญฺญํ คเหตฺวา ‘‘อิโต ทานิ ปฎฺฐาย ยาว มหาปวารณา, ตาว สตฺถารํ อุปฎฺฐาตุํ ธมฺมญฺจ โสตุํ ลภิสฺสามี’’ติ ตุฎฺฐมานสา ‘‘เอวํ ยาคุํ ปจถ, เอวํ ปูเว ปจถา’’ติ มหานเส สพฺพกิจฺจานิ สํวิทหนฺตี วิจรติฯ อถสฺสา สามิโก ‘‘เสฺว ปวารณา ภวิสฺสตี’’ติ มหานสาภิมุโข วาตปาเน ฐตฺวา ‘‘กิํ นุ โข กโรนฺตี สา อนฺธพาลา วิจรตี’’ติ โอโลเกโนฺต ตํ เสฎฺฐีธีตรํ เสทกิลินฺนํ ฉาริกาย โอกิณฺณํ องฺคารมสิมกฺขิตํ ตถา สํวิทหิตฺวา วิจรมานํ ทิสฺวา ‘‘อโห อนฺธพาลา เอวรูเป ฐาเน อิมํ สิริสมฺปตฺติํ  นานุภวติ, ‘มุณฺฑกสมเณ อุปฎฺฐหิสฺสามี’ติ ตุฎฺฐจิตฺตา วิจรตี’’ติ หสิตฺวา อปคญฺฉิฯ</p>


<p>ตสฺมิํ อปคเต  ตสฺส สนฺติเก ฐิตา สิริมา ‘‘กิํ นุ โข โอโลเกตฺวา เอส หสี’’ติ เตเนว วาตปาเนน โอโลเกนฺตี อุตฺตรํ ทิสฺวา ‘‘อิมํ โอโลเกตฺวา อิมินา หสิตํ, อทฺธา อิมสฺส เอตาย สทฺธิํ สนฺถโว อตฺถี’’ติ จิเนฺตสิฯ สา กิร อฑฺฒมาสํ ตสฺมิํ เคเห พาหิรกอิตฺถี หุตฺวา วสมานาปิ ตํ สมฺปตฺติํ อนุภวมานา อตฺตโน พาหิรกอิตฺถิภาวํ อชานิตฺวา ‘‘อหํ ฆรสามินี’’ติ สญฺญมกาสิฯ สา  อุตฺตราย อาฆาตํ พนฺธิตฺวา ‘‘ทุกฺขมสฺสา อุปฺปาเทสฺสามี’’ติ ปาสาทา โอรุยฺห มหานสํ ปวิสิตฺวา ปูวปจนฎฺฐาเน ปกฺกุถิตํ สปฺปิํ กฎจฺฉุนา อาทาย อุตฺตราภิมุขํ ปายาสิฯ อุตฺตรา ตํ อาคจฺฉนฺติํ ทิสฺวา ‘‘มม สหายิกาย มยฺหํ อุปกาโร กโต, จกฺกวาฬํ อติสมฺพาธํ, พฺรหฺมโลโก อตินีจโก, มม สหายิกาย คุโณว มหโนฺตฯ อหญฺหิ เอตํ นิสฺสาย ทานญฺจ ทาตุํ ธมฺมญฺจ โสตุํ ลภิํฯ สเจ มม เอติสฺสา อุปริ โกโป อตฺถิ, อิทํ สปฺปิ มํ ทหตุฯ สเจ นตฺถิ, มา ทหตู’’ติ ตํ เมตฺตาย ผริฯ ตาย ตสฺสา มตฺถเก อาสิตฺตํ ปกฺกุถิตสปฺปิ สีตุทกํ วิย อโหสิฯ</p>


<p>อถ นํ ‘‘อิทํ สีตลํ  ภวิสฺสตี’’ติ กฎจฺฉุํ ปูเรตฺวา อาทาย อาคจฺฉนฺติํ อุตฺตราย ทาสิโย ทิสฺวา ‘‘อเปหิ ทุพฺพินีเต, น ตฺวํ อมฺหากํ อยฺยาย ปกฺกุถิตํ สปฺปิํ อาสิญฺจิตุํ อนุจฺฉวิกา’’ติ สนฺตเชฺชนฺติโย อิโต จิโต จ อุฎฺฐาย หเตฺถหิ จ ปาเทหิ จ โปเถตฺวา ภูมิยํ ปาเตสุํฯ อุตฺตรา วาเรนฺตีปิ วาเรตุํ นาสกฺขิฯ อถสฺสา อุปริ ฐิตา สพฺพา ทาสิโย ปฎิพาหิตฺวา ‘‘กิสฺส เต เอวรูปํ ภาริยํ กต’’นฺติ สิริมํ โอวทิตฺวา อุโณฺหทเกน นฺหาเปตฺวา สตปากเตเลน อพฺภญฺชิฯ ตสฺมิํ ขเณ สา อตฺตโน พาหิรกิตฺถิภาวํ ญตฺวา จิเนฺตสิ – ‘‘มยา ภาริยํ กมฺมํ กตํ สามิกสฺส หสนมตฺตการณา อิมิสฺสา อุปริ ปกฺกุถิตํ สปฺปิํ อาสิญฺจนฺติยา, อยํ ‘คณฺหถ น’นฺติ ทาสิโย น อาณาเปสิฯ มํ วิเหฐนกาเลปิ สพฺพทาสิโย ปฎิพาหิตฺวา มยฺหํ กตฺตพฺพเมว อกาสิฯ สจาหํ อิมํ น ขมาเปสฺสามิ, มุทฺธา เม สตฺตธา ผเลยฺยา’’ติ ตสฺสา ปาทมูเล นิปชฺชิตฺวา, ‘‘อเยฺย, ขมาหิ เม’’ติ อาหฯ อหํ สปิติกา ธีตา, ปิตริ ขมเนฺต ขมามีติฯ โหตุ, อเยฺย, ปิตรํ เต  ปุณฺณเสฎฺฐิํ ขมาเปสฺสามีติฯ ปุโณฺณ มม วฎฺฎชนกปิตา, วิวฎฺฎชนเก ปิตริ ขมเนฺต ปนาหํ ขมิสฺสามีติฯ โก ปน เต วิวฎฺฎชนกปิตาติ? สมฺมาสมฺพุโทฺธติฯ มยฺหํ เตน สทฺธิํ วิสฺสาโส นตฺถีติฯ อหํ กริสฺสามิ, สตฺถา เสฺว ภิกฺขุสงฺฆํ อาทาย อิธาคมิสฺสติ, ตฺวํ ยถาลทฺธํ สกฺการํ คเหตฺวา อิเธว อาคนฺตฺวา ตํ ขมาเปหีติฯ สา ‘‘สาธุ, อเยฺย’’ติ อุฎฺฐาย อตฺตโน  เคหํ คนฺตฺวา ปญฺจสตา ปริวาริตฺถิโย อาณาเปตฺวา นานาวิธานิ ขาทนียานิ เจว สูเปยฺยานิ จ สมฺปาเทตฺวา ปุนทิวเส ตํ สกฺการํ อาทาย  อุตฺตราย เคหํ อาคนฺตฺวา พุทฺธปฺปมุขสฺส ภิกฺขุสงฺฆสฺส ปเตฺต ปติฎฺฐาเปตุํ อวิสหนฺตี อฎฺฐาสิฯ ตํ สพฺพํ คเหตฺวา อุตฺตราว สํวิทหิฯ สิริมาปิ ภตฺตกิจฺจาวสาเน สทฺธิํ ปริวาเรน สตฺถุ ปาทมูเล นิปชฺชิฯ</p>


<p>อถ นํ สตฺถา ปุจฺฉิ – ‘‘โก เต อปราโธ’’ติ? ภเนฺต, มยา หิโยฺย อิทํ นาม กตํ, อถ เม สหายิกา มํ วิเหฐยมานา ทาสิโย นิวาเรตฺวา มยฺหํ อุปการเมว อกาสิฯ สาหํ อิมิสฺสา คุณํ ชานิตฺวา อิมํ ขมาเปสิํ, อถ มํ เอสา ‘‘ตุเมฺหสุ ขมเนฺตสุ ขมิสฺสามี’’ติ อาหฯ ‘‘เอวํ กิร อุตฺตเร’’ติ? ‘‘อาม, ภเนฺต, สีเส เม สหายิกาย ปกฺกุถิตสปฺปิ อาสิตฺต’’นฺติฯ อถ ‘‘ตยา กิํ จินฺติต’’นฺติ? ‘‘จกฺกวาฬํ  อติสมฺพาธํ, พฺรหฺมโลโก อตินีจโก, มม สหายิกาย คุโณว มหโนฺตฯ อหญฺหิ เอตํ นิสฺสาย ทานญฺจ ทาตุํ ธมฺมญฺจ โสตุํ อลตฺถํ, สเจ เม อิมิสฺสา อุปริ โกโป อตฺถิ, อิทํ มํ ทหตุฯ โน เจ, มา ทหตู’’ติ เอวํ จิเนฺตตฺวา อิมํ เมตฺตาย ผริํ, ภเนฺตติฯ สตฺถา ‘‘สาธุ สาธุ, อุตฺตเร, เอวํ โกธํ ชินิตุํ วฎฺฎติฯ โกโธ หิ นาม อโกฺกเธน, อโกฺกสกปริภาสโก อนโกฺกสเนฺตน อปริภาสเนฺตน, ถทฺธมจฺฉรี อตฺตโน สนฺตกสฺส ทาเนน, มุสาวาที สจฺจวจเนน ชินิตโพฺพ’’ติ วตฺวา อิมํ คาถมาห –</p>


<ol>
<li>
‘‘อโกฺกเธน ชิเน โกธํ, อสาธุํ สาธุนา ชิเน;  
  
ชิเน กทริยํ ทาเนน, สเจฺจนาลิกวาทิน’’นฺติฯ  
</li>
  
<p>ตตฺถ ติ โกธโน หิ ปุคฺคโล อโกฺกเธน หุตฺวา ชินิตโพฺพฯ นฺติ อภทฺทโก ภทฺทเกน หุตฺวา ชินิตโพฺพฯ นฺติ ถทฺธมจฺฉรี อตฺตโน สนฺตกสฺส จาคจิเตฺตน ชินิตโพฺพฯ อลิกวาที สจฺจวจเนน  ชินิตโพฺพฯ ตสฺมา เอวมาห – ‘‘อโกฺกเธน ชิเน โกธํ…เป.… สเจฺจนาลิกวาทิน’’นฺติฯ
</ol></p>


<p>เทสนาวสาเน สิริมา สทฺธิํ ปญฺจสตาหิ อิตฺถีหิ โสตาปตฺติผเล ปติฎฺฐหีติฯ</p>

</p>


<h3>๔. มหาโมคฺคลฺลานเตฺถรปญฺหวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต มหาโมคฺคลฺลานเตฺถรสฺส ปญฺหํ อารพฺภ กเถสิฯ</p>


<p>เอกสฺมิญฺหิ สมเย เถโร เทวจาริกํ คนฺตฺวา มเหสกฺขาย เทวตาย วิมานทฺวาเร ฐตฺวา ตํ อตฺตโน สนฺติกํ อาคนฺตฺวา วนฺทิตฺวา ฐิตํ เอวมาห – ‘‘เทวเต มหตี เต สมฺปตฺติ, กิํ กมฺมํ กตฺวา อิมํ อลตฺถา’’ติ? ‘‘มา มํ, ภเนฺต, ปุจฺฉถา’’ติฯ เทวตา กิร อตฺตโน ปริตฺตกเมฺมน ลชฺชมานา เอวํ วทติฯ สา ปน เถเรน ‘‘กเถหิเยวา’’ติ วุจฺจมานา อาห – ‘‘ภเนฺต, มยา เนว ทานํ ทินฺนํ, น ปูชา กตา, น ธโมฺม สุโต, เกวลํ สจฺจมตฺตํ รกฺขิต’’นฺติฯ เถโร อญฺญานิ วิมานทฺวารานิ  คนฺตฺวา อาคตาคตา อปราปิ เทวธีตโร ปุจฺฉิฯ ตาสุปิ ตเถว นิคุหิตฺวา เถรํ ปฎิพาหิตุํ อสโกฺกนฺตีสุ เอกา ตาว อาห – ‘‘ภเนฺต, มยา เนว ทานาทีสุ กตํ นาม อตฺถิ, อหํ ปน กสฺสปพุทฺธกาเล ปรสฺส ทาสี อโหสิํ, ตสฺสา เม สามิโก อติวิย จโณฺฑ ผรุโส, คหิตคฺคหิเตเนว กเฎฺฐน วา กลิงฺคเรน วา สีสํ ภินฺทติฯ สาหํ อุปฺปเนฺน โกเป ‘เอส ตว สามิโก ลกฺขณาหตํ วา กาตุํ นาสาทีนิ วา ฉินฺทิตุํ อิสฺสโร, มา กุชฺฌี’ติ อตฺตานเมว ปริภาเสตฺวา โกปํ นาม น อกาสิํ, เตน เม อยํ สมฺปตฺติ ลทฺธา’’ติฯ อปรา อาห – ‘‘อหํ, ภเนฺต, อุจฺฉุเขตฺตํ รกฺขมานา เอกสฺส ภิกฺขุโน อุจฺฉุยฎฺฐิํ อทาสิํ’’ฯ อปรา เอกํ ติมฺพรุสกํ อทาสิํฯ อปรา เอกํ เอฬาลุกํ อทาสิํฯ อปรา เอกํ ผารุสกํ  อทาสิํฯ อปรา เอกํ มูลมุฎฺฐิํฯ อปรา ‘‘นิมฺพมุฎฺฐิ’’นฺติอาทินา นเยน อตฺตนา อตฺตนา กตํ ปริตฺตทานํ อาโรเจตฺวา ‘‘อิมินา อิมินา การเณน อเมฺหหิ อยํ สมฺปตฺติ ลทฺธา’’ติ อาหํสุฯ</p>


<p>เถโร ตาหิ กตกมฺมํ สุตฺวา สตฺถารํ อุปสงฺกมิตฺวา ปุจฺฉิ – ‘‘สกฺกา นุ โข, ภเนฺต, สจฺจกถนมเตฺตน, โกปนิพฺพาปนมเตฺตน, อติปริตฺตเกน ติมฺพรุสกาทิทานมเตฺตน ทิพฺพสมฺปตฺติํ ลทฺธุ’’นฺติฯ ‘‘กสฺมา มํ, โมคฺคลฺลาน, ปุจฺฉสิ, นนุ เต เทวตาหิ อยํ อโตฺถ กถิโต’’ติ? ‘‘อาม, ภเนฺต, ลพฺภติ มเญฺญ เอตฺตเกน ทิพฺพสมฺปตฺตี’’ติฯ อถ นํ สตฺถา ‘‘โมคฺคลฺลาน, สจฺจมตฺตํ กเถตฺวาปิ โกปมตฺตํ ชหิตฺวาปิ ปริตฺตกํ ทานํ ทตฺวาปิ เทวโลกํ คจฺฉติเยวา’’ติ วตฺวา อิมํ คาถมาห –</p>


<ol>
<li>
‘‘สจฺจํ  
  
ภเณ น กุเชฺฌยฺย, ทชฺชา อปฺปมฺปิ ยาจิโต;  
  
เอเตหิ ตีหิ ฐาเนหิ, คเจฺฉ เทวาน สนฺติเก’’ติฯ  
</li>
  
<p>ตตฺถ ติ สจฺจํ ทีเปยฺย โวหเรยฺย, สเจฺจ ปติฎฺฐเหยฺยาติ อโตฺถฯ ติ ปรสฺส น กุเชฺฌยฺย ฯ ติ ยาจกา นาม สีลวโนฺต ปพฺพชิตาฯ เต หิ กิญฺจาปิ ‘‘เทถา’’ติ อยาจิตฺวาว ฆรทฺวาเร ติฎฺฐนฺติ, อตฺถโต ปน ยาจนฺติเยว นามฯ เอวํ สีลวเนฺตหิ ยาจิโต อปฺปสฺมิํ เทยฺยธเมฺม วิชฺชมาเน อปฺปมตฺตกมฺปิ ทเทยฺยฯ ติ เอเตสุ ตีสุ เอเกนาปิ การเณน เทวโลกํ คเจฺฉยฺยาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๕. พุทฺธปิตุพฺราหฺมณวตฺถุ</h3>
<p>ติ อิมํ ธมฺมเทสนํ สตฺถา สาเกตํ นิสฺสาย อญฺชนวเน วิหรโนฺต ภิกฺขูหิ ปฎฺฐปญฺหํ อารพฺภ กเถสิฯ</p>


<p>ภควโต กิร ภิกฺขุสงฺฆปริวุตสฺส สาเกตํ ปิณฺฑาย ปวิสนกาเล เอโก สาเกตวาสี มหลฺลกพฺราหฺมโณ นครโต นิกฺขมโนฺต อนฺตรฆรทฺวาเร ทสพลํ ทิสฺวา ปาเทสุ นิปติตฺวา โคปฺผเกสุ ทฬฺหํ คเหตฺวา, ‘‘ตาต, นนุ นาม ปุเตฺตหิ ชิณฺณกาเล มาตาปิตโร ปฎิชคฺคิตพฺพา, กสฺมา เอตฺตกํ กาลํ อมฺหากํ อตฺตานํ น ทเสฺสสิฯ มยา ตาว ทิโฎฺฐสิ, มาตรมฺปิ ปสฺสิตุํ เอหี’’ติ สตฺถารํ คเหตฺวา อตฺตโน เคหํ อคมาสิฯ สตฺถา ตตฺถ คนฺตฺวา ปญฺญเตฺต อาสเน นิสีทิ สทฺธิํ ภิกฺขุสเงฺฆนฯ พฺราหฺมณีปิ อาคนฺตฺวา สตฺถุ  ปาเทสุ นิปติตฺวา, ‘‘ตาต, เอตฺตกํ กาลํ กุหิํ คโตสิ, นนุ นาม มาตาปิตโร มหลฺลกกาเล อุปฎฺฐาตพฺพา’’ติ วตฺวา ปุตฺตธีตโร ‘‘เอถ ภาตรํ วนฺทถา’’ติ วนฺทาเปสิฯ เต อุโภปิ ตุฎฺฐมานสา พุทฺธปฺปมุขํ ภิกฺขุสงฺฆํ ปริวิสิตฺวา, ‘‘ภเนฺต, อิเธว นิพทฺธํ ภิกฺขํ คณฺหถา’’ติ วตฺวา ‘‘พุทฺธา นาม เอกฎฺฐาเนเยว นิพทฺธํ ภิกฺขํ น คณฺหนฺตี’’ติ วุเตฺต, ‘‘เตน หิ, ภเนฺต, เย โว นิมเนฺตตุํ อาคจฺฉนฺติ, เต อมฺหากํ สนฺติกํ ปหิเณยฺยาถา’’ติ อาหํสุฯ สตฺถา ตโต  ปฎฺฐาย นิมเนฺตตุํ อาคเต ‘‘คนฺตฺวา พฺราหฺมณสฺส อาโรเจยฺยาถา’’ติ เปเสสิฯ เต คนฺตฺวา ‘‘มยํ สฺวาตนาย สตฺถารํ นิมเนฺตมา’’ติ พฺราหฺมณํ  วทนฺติฯ พฺราหฺมโณ ปุนทิวเส อตฺตโน เคหโต ภตฺตภาชนสูเปยฺยภาชนานิ อาทาย สตฺถุ นิสีทนฎฺฐานํ คจฺฉติฯ อญฺญตฺร ปน นิมนฺตเน อสติ สตฺถา พฺราหฺมณเสฺสว เคเห ภตฺตกิจฺจํ กโรติฯ เต อุโภปิ อตฺตโน เทยฺยธมฺมํ นิจฺจกาลํ ตถาคตสฺส เทนฺตา ธมฺมกถํ สุณนฺตา อนาคามิผลํ ปาปุณิํสุฯ</p>


<p>ภิกฺขู ธมฺมสภายํ กถํ สมุฎฺฐาเปสุํ, ‘‘อาวุโส, พฺราหฺมโณ ‘ตถาคตสฺส สุโทฺธทโน ปิตา, มหามายา มาตา’ติ ชานาติ, ชานโนฺตว สทฺธิํ พฺราหฺมณิยา ตถาคตํ ‘อมฺหากํ ปุโตฺต’ติ วทติ, สตฺถาปิ  ตเถว อธิวาเสติฯ กิํ นุ โข การณ’’นฺติ? สตฺถา เตสํ กถํ สุตฺวา, ‘‘ภิกฺขเว, อุโภปิ เต อตฺตโน ปุตฺตเมว ปุโตฺตติ วทนฺตี’’ติ วตฺวา อตีตํ อาหริฯ</p>


<p>อตีเต, ภิกฺขเว, อยํ พฺราหฺมโณ นิรนฺตรํ ปญฺจ ชาติสตานิ มยฺหํ ปิตา อโหสิ, ปญฺจ ชาติสตานิ จูฬปิตา, ปญฺจ ชาติสตานิ มหาปิตาฯ สาปิ เม พฺราหฺมณี นิรนฺตรเมว ปญฺจ ชาติสตานิ มาตา อโหสิ, ปญฺจ ชาติสตานิ จูฬมาตา, ปญฺจ ชาติสตานิ มหามาตาฯ เอวาหํ ทิยฑฺฒชาติสหสฺสํ พฺราหฺมณสฺส หเตฺถ สํวโฑฺฒ, ทิยฑฺฒชาติสหสฺสํ พฺราหฺมณิยา หเตฺถติ ตีณิ ชาติสหสฺสานิ เตสํ ปุตฺตภาวํ ทเสฺสตฺวา อิมา คาถา อภาสิ –</p>


<p>
‘‘ยสฺมิํ มโน นิวิสติ, จิตฺตญฺจาปิ ปสีทติ;  
  
อทิฎฺฐปุพฺพเก โปเส, กามํ ตสฺมิมฺปิ วิสฺสเสฯ (ชา. ๑.๑.๖๘);  
</p>
  
<p>
‘‘ปุเพฺพว สนฺนิวาเสน, ปจฺจุปฺปนฺนหิเตน วา;  
  
เอวํ ตํ ชายเต เปมํ, อุปฺปลํว ยโถทเก’’ติฯ (ชา. ๑.๒.๑๗๔);  
</p>
  
<p>สตฺถา เตมาสเมว ตํ กุลํ นิสฺสาย วิหาสิฯ เต อุโภปิ อรหตฺตํ สจฺฉิกตฺวา ปรินิพฺพายิํสุฯ อถ เนสํ มหาสกฺการํ กตฺวา อุโภปิ เอกกูฎาคารเมว อาโรเปตฺวา นีหริํสุฯ สตฺถาปิ ปญฺจสตภิกฺขุปริวาโร เตหิ สทฺธิํเยว อาฬาหนํ อคมาสิฯ ‘‘พุทฺธานํ กิร มาตาปิตโร’’ติ มหาชโน นิกฺขมิฯ สตฺถาปิ อาฬาหนสมีเป เอกํ สาลํ  ปวิสิตฺวา อฎฺฐาสิฯ มนุสฺสา สตฺถารํ วนฺทิตฺวา  เอกมเนฺต ฐตฺวา, ‘‘ภเนฺต, ‘มาตาปิตโร โว กาลกตา’ติ มา จินฺตยิตฺถา’’ติ สตฺถารา สทฺธิํ ปฎิสนฺถารํ กโรนฺติฯ สตฺถา เต ‘‘มา เอวํ อวจุตฺถา’’ติ อปฺปฎิกฺขิปิตฺวา ปริสาย อาสยํ โอโลเกตฺวา ตงฺขณานุรูปํ ธมฺมํ เทเสโนฺต –</p>


<p>
‘‘อปฺปํ  
วต ชีวิตํ อิทํ,  
  
โอรํ วสฺสสตาปิ มิยฺยติ;  
  
โย เจปิ อติจฺจ ชีวติ,  
  
อถ โส ชรสาปิ มิยฺยตี’’ติฯ (สุ. นิ. ๘๑๐; มหานิ. ๓๙) –  
</p>
  
<p>อิทํ  กเถสิฯ เทสนาวสาเน จตุราสีติยา ปาณสหสฺสานํ ธมฺมาภิสมโย อโหสิฯ ภิกฺขู พฺราหฺมณสฺส จ พฺราหฺมณิยา จ ปรินิพฺพุตภาวํ อชานนฺตา, ‘‘ภเนฺต, เตสํ โก อภิสมฺปราโย’’ติ ปุจฺฉิํสุฯ สตฺถา, ‘‘ภิกฺขเว, เอวรูปานํ อเสขมุนีนํ อภิสมฺปราโย นาม นตฺถิฯ เอวรูปา หิ อจฺจุตํ อมตํ มหานิพฺพานเมว ปาปุณนฺตี’’ติ วตฺวา อิมํ คาถมาห –</p>


<ol>
<li>
‘‘อหิํสกา เย มุนโย, นิจฺจํ กาเยน สํวุตา;  
  
เต ยนฺติ อจฺจุตํ ฐานํ, ยตฺถ คนฺตฺวา น โสจเร’’ติฯ  
</li>
  
<p>ตตฺถ  ติ โมเนยฺยปฎิปทาย มคฺคผลปตฺตา อเสขมุนโยฯ ติ เทสนามตฺตเมเวตํ, ตีหิปิ ทฺวาเรหิ สุสํวุตาติ อโตฺถฯ นฺติ สสฺสตํฯ นฺติ อกุปฺปฎฺฐานํ ธุวฎฺฐานํฯ ติ ยสฺมิํ นิพฺพาเน คนฺตฺวา น โสจเร น โสจนฺติ น วิหญฺญนฺติ, ตํ ฐานํ คจฺฉนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. ปุณฺณทาสีวตฺถุ</h3>
<p>นฺติ อิมํ ธมฺมเทสนํ สตฺถา คิชฺฌกูเฎ วิหรโนฺต ปุณฺณํ นาม ราชคหเสฎฺฐิโน ทาสิํ อารพฺภ กเถสิฯ</p>


<p>ตสฺสา  กิร เอกทิวสํ โกฎฺฎนตฺถาย พหุวีหิํ อทํสุฯ สา รตฺติมฺปิ ทีปํ ชาเลตฺวา วีหิํ โกเฎฺฎนฺตี วิสฺสมนตฺถาย เสทติเนฺตน คเตฺตน พหิวาเต อฎฺฐาสิฯ ตสฺมิํ สมเย ทโพฺพ มลฺลปุโตฺต  ภิกฺขูนํ เสนาสนปญฺญาปโก  อโหสิฯ โส ธมฺมสฺสวนํ สุตฺวา อตฺตโน อตฺตโน เสนาสนํ คจฺฉนฺตานํ ภิกฺขูนํ องฺคุลิํ ชาเลตฺวา ปุรโต ปุรโต มคฺคเทสนตฺถาย คจฺฉโนฺต ภิกฺขูนํ อาโลกํ นิมฺมินิฯ ปุณฺณา เตนาโลเกน ปพฺพเต วิจรเนฺต ภิกฺขู ทิสฺวา ‘‘อหํ ตาว อตฺตโน ทุเกฺขน อุปทฺทุตา อิมายปิ เวลาย นิทฺทํ น อุเปมิ, ภทฺทนฺตา กิํ การณา น นิทฺทายนฺตี’’ติ จิเนฺตตฺวา ‘‘อทฺธา กสฺสจิ ภิกฺขุโน อผาสุกํ วา ภวิสฺสติ, ทีฆชาติเกน วา อุปทฺทโว ภวิสฺสตี’’ติ สญฺญํ กตฺวา ปาโตว กุณฺฑกํ อาทาย อุทเกน เตเมตฺวา หตฺถตเล ปูวํ กตฺวา องฺคาเรสุ ปจิตฺวา อุจฺฉเงฺค กตฺวา ติตฺถมเคฺค ขาทิสฺสามีติ ฆฎํ อาทาย ติตฺถาภิมุขี ปายาสิฯ สตฺถาปิ คามํ ปิณฺฑาย ปวิสิตุํ ตเมว มคฺคํ ปฎิปชฺชิฯ</p>


<p>สา สตฺถารํ ทิสฺวา จิเนฺตสิ – ‘‘อเญฺญสุ ทิวเสสุ สตฺถริ ทิเฎฺฐปิ มม เทยฺยธโมฺม น โหติ, เทยฺยธเมฺม สติ สตฺถารํ น ปสฺสามิ, อิทานิ เม เทยฺยธโมฺม จ อตฺถิ, สตฺถา จ สมฺมุขีภูโตฯ สเจ ลูขํ วา ปณีตํ วาติ อจิเนฺตตฺวา คเณฺหยฺย, ทเทยฺยาหํ อิมํ ปูว’’นฺติ ฆฎํ เอกมเนฺต นิกฺขิปิตฺวา สตฺถารํ วนฺทิตฺวา, ‘‘ภเนฺต , อิมํ ลูขํ ทานํ ปฎิคฺคณฺหนฺตา มม สงฺคหํ กโรถา’’ติ อาหฯ สตฺถา อานนฺทเตฺถรํ โอโลเกตฺวา เตน นีหริตฺวา ทินฺนํ มหาราชทตฺติยํ ปตฺตํ อุปนาเมตฺวา ปูวํ คณฺหิฯ ปุณฺณาปิ ตํ สตฺถุ ปเตฺต ปติฎฺฐเปตฺวาว ปญฺจปติฎฺฐิเตน วนฺทิตฺวา, ‘‘ภเนฺต, ตุเมฺหหิ ทิฎฺฐธโมฺมเยว เม สมิชฺฌตู’’ติ อาหฯ สตฺถา ‘‘เอวํ โหตู’’ติ ฐิตโกว อนุโมทนํ อกาสิฯ</p>


<p>ปุณฺณาปิ จิเนฺตสิ – ‘‘กิญฺจาปิ เม สตฺถา สงฺคหํ กโรโนฺต ปูวํ คณฺหิ, น ปนิทํ ขาทิสฺสติฯ อทฺธา ปุรโต กากสฺส วา สุนขสฺส วา ทตฺวา รโญฺญ วา ราชปุตฺตสฺส วา เคหํ คนฺตฺวา ปณีตโภชนํ ภุญฺชิสฺสตี’’ติฯ สตฺถาปิ ‘‘กิํ นุ โข เอสา จิเนฺตสี’’ติ ตสฺสา จิตฺตาจารํ ญตฺวา อานนฺทเตฺถรํ โอโลเกตฺวา นิสีทนาการํ ทเสฺสสิฯ เถโร จีวรํ ปญฺญาเปตฺวา อทาสิฯ สตฺถา พหินคเรเยว นิสีทิตฺวา ภตฺตกิจฺจํ อกาสิฯ เทวตา สกลจกฺกวาฬคเพฺภ เทวมนุสฺสานํ อุปกปฺปนกํ โอชํ มธุปฎลํ วิย ปีเฬตฺวา  ตตฺถ ปกฺขิปิํสุฯ ปุณฺณา จ โอโลเกนฺตี อฎฺฐาสิฯ ภตฺตกิจฺจาวสาเน เถโร อุทกํ อทาสิฯ สตฺถา กตภตฺตกิโจฺจ ปุณฺณํ อามเนฺตตฺวา ‘‘กสฺมา ตฺวํ ปุเณฺณ มม  สาวเก ปริภวสี’’ติ อาหฯ น ปริภวามิ, ภเนฺตติฯ อถ ตยา มม สาวเก โอโลเกตฺวา กิํ กถิตนฺติ? ‘‘อหํ ตาว อิมินา ทุกฺขุปทฺทเวน นิทฺทํ น อุเปมิ, ภทฺทนฺตา กิมตฺถํ นิทฺทํ น อุเปนฺติ, อทฺธา กสฺสจิ อผาสุกํ วา ภวิสฺสติ, ทีฆชาติเกน วา อุปทฺทโว ภวิสฺสตี’’ติ เอตฺตกํ มยา, ภเนฺต, จินฺติตนฺติฯ สตฺถา ตสฺสา วจนํ สุตฺวา ‘‘ปุเณฺณ ตฺวํ น ตาว ทุกฺขุปทฺทเวน นิทฺทายสิ, มม สาวกา สทา ชาคริยมนุยุตฺตตาย น นิทฺทายนฺตี’’ติ วตฺวา อิมํ คาถมาห –</p>


<ol>
<li>
‘‘สทา  
ชาครมานานํ, อโหรตฺตานุสิกฺขินํ;  
  
นิพฺพานํ อธิมุตฺตานํ, อตฺถํ คจฺฉนฺติ อาสวา’’ติฯ  
</li>
  
<p>ตตฺถ นฺติ ทิวา จ รตฺติญฺจ ติโสฺส สิกฺขา สิกฺขมานานํฯ นฺติ นิพฺพานชฺฌาสยานํฯ ติ เอวรูปานํ สเพฺพปิ อาสวา อตฺถํ วินาสํ นตฺถิภาวํ คจฺฉนฺตีติ อโตฺถฯ
</ol></p>


<p>เทสนาวสาเน ยถาฐิตา ปุณฺณา โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>


<p>สตฺถา กุณฺฑกองฺคารปูเวน ภตฺตกิจฺจํ กตฺวา วิหารํ อคมาสิฯ ภิกฺขู ธมฺมสภายํ กถํ สมุฎฺฐาเปสุํ ‘‘ทุกฺกรํ , อาวุโส, สมฺมาสมฺพุเทฺธน กตํ ปุณฺณาย ทิเนฺนน กุณฺฑกองฺคารปูเวน ภตฺตกิจฺจํ กโรเนฺตนา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ มยา อิมาย ทินฺนกุณฺฑกํ ปริภุตฺตเมวา’’ติ วตฺวา อตีตํ อาหริตฺวา –</p>


<p>
‘‘ภุตฺวา ติณปริฆาสํ, ภุตฺวา อาจามกุณฺฑกํ;  
  
เอตํ เต โภชนํ อาสิ, กสฺมา ทานิ น ภุญฺชสิฯ  
</p>
  
<p>
‘‘ยตฺถ โปสํ น ชานนฺติ, ชาติยา วินเยน วา;  
  
พหุํ ตตฺถ มหาพฺรเหฺม, อปิ อาจามกุณฺฑกํฯ  
</p>
  
<p>
‘‘ตฺวญฺจ  
โข มํ ปชานาสิ, ยาทิสายํ หยุตฺตโม;  
  
ชานโนฺต ชานมาคมฺม, น เต ภกฺขามิ กุณฺฑก’’นฺติฯ (ชา. ๑.๓.๑๐-๑๒) –  
</p>
  
<p>อิมํ  วิตฺถาเรตฺวา กเถสิฯ</p>

</p>


<h3>๗. อตุลอุปาสกวตฺถุ</h3>
<p>นฺติ  อิมํ ธมฺมเทสนํ สตฺถา เชตวเน วิหรโนฺต อตุลํ นาม อุปาสกํ อารพฺภ กเถสิฯ</p>


<p>โส หิ สาวตฺถิวาสี อุปาสโก ปญฺจสตอุปาสกปริวาโร เอกทิวสํ  เต อุปาสเก อาทาย ธมฺมสฺสวนตฺถาย วิหารํ คนฺตฺวา เรวตเตฺถรสฺส สนฺติเก ธมฺมํ โสตุกาโม หุตฺวา เรวตเตฺถรํ วนฺทิตฺวา นิสีทิฯ โส ปนายสฺมา ปฎิสลฺลานาราโม สีโห วิย เอกจาโร, ตสฺมา เตน สทฺธิํ น กิญฺจิ กเถสิฯ โส ‘‘อยํ เถโร น กิญฺจิ กเถสี’’ติ กุโทฺธ อุฎฺฐาย สาริปุตฺตเตฺถรสฺส สนฺติกํ คนฺตฺวา เอกมนฺตํ ฐิโต เถเรน ‘‘เกนเตฺถน อาคตตฺถา’’ติ วุเตฺต ‘‘อหํ, ภเนฺต, อิเม อุปาสเก อาทาย ธมฺมสฺสวนตฺถาย เรวตเตฺถรํ อุปสงฺกมิํ, ตสฺส เม เถโร น กิญฺจิ กเถสิ, สฺวาหํ ตสฺส กุชฺฌิตฺวา อิธาคโต, ธมฺมํ เม กเถถา’’ติ อาหฯ อถ เถโร ‘‘เตน หิ อุปาสกา นิสีทถา’’ติ วตฺวา พหุกํ กตฺวา อภิธมฺมกถํ กเถสิฯ อุปาสโกปิ ‘‘อภิธมฺมกถา นาม อติสณฺหา, เถโร พหุํ อภิธมฺมเมว กเถสิ, อมฺหากํ อิมินา โก อโตฺถ’’ติ กุชฺฌิตฺวา ปริสํ อาทาย อานนฺทเตฺถรสฺส สนฺติกํ อคมาสิฯ</p>


<p>เถเรนาปิ ‘‘กิํ อุปาสกา’’ติ วุเตฺต, ‘‘ภเนฺต, มยํ ธมฺมสฺสวนตฺถาย เรวตเตฺถรํ อุปสงฺกมิมฺหา, ตสฺส สนฺติเก อาลาปสลฺลาปมตฺตมฺปิ อลภิตฺวา กุทฺธา สาริปุตฺตเตฺถรสฺส สนฺติกํ อคมิมฺหา, โสปิ โน อติสณฺหํ พหุํ อภิธมฺมเมว กเถสิ, ‘อิมินา อมฺหากํ โก อโตฺถ’ติ เอตสฺสาปิ กุชฺฌิตฺวา อิธาคมิมฺหา, กเถหิ โน, ภเนฺต, ธมฺมกถ’’นฺติฯ เตน หิ นิสีทิตฺวา สุณาถาติ เถโร เตสํ สุวิเญฺญยฺยํ กตฺวา อปฺปกเมว  ธมฺมํ กเถสิฯ เต เถรสฺสปิ กุชฺฌิตฺวา สตฺถุ สนฺติกํ คนฺตฺวา วนฺทิตฺวา เอกมนฺตํ นิสีทิํสุ, อถ เน สตฺถา อาห – ‘‘กสฺมา  อุปาสกา อาคตตฺถา’’ติ? ‘‘ธมฺมสฺสวนาย, ภเนฺต’’ติฯ ‘‘สุโต ปน โว ธโมฺม’’ติ? ‘‘ภเนฺต, มยํ อาทิโต เรวตเตฺถรํ อุปสงฺกมิมฺหา, โส อเมฺหหิ สทฺธิํ น กิญฺจิ กเถสิ, ตสฺส กุชฺฌิตฺวา สาริปุตฺตเตฺถรํ อุปสงฺกมิมฺหา, เตน โน พหุ อภิธโมฺม กถิโต, ตํ อสลฺลเกฺขตฺวา กุชฺฌิตฺวา อานนฺทเตฺถรํ อุปสงฺกมิมฺหา, เตน โน อปฺปมตฺตโกว ธโมฺม กถิโต, ตสฺสปิ กุชฺฌิตฺวา อิธาคตมฺหา’’ติฯ</p>


<p>สตฺถา ตสฺส กถํ สุตฺวา, ‘‘อตุล, โปราณโต ปฎฺฐาย อาจิณฺณเมเวตํ, ตุณฺหีภูตมฺปิ พหุกถมฺปิ มนฺทกถมฺปิ ครหนฺติเยวฯ เอกนฺตํ ครหิตโพฺพเยว วา หิ ปสํสิตโพฺพเยว วา นตฺถิ ฯ ราชาโนปิ เอกเจฺจ นินฺทนฺติ, เอกเจฺจ ปสํสนฺติฯ มหาปถวิมฺปิ จนฺทิมสูริเยปิ อากาสาทโยปิ จตุปริสมเชฺฌ นิสีทิตฺวา ธมฺมํ กเถนฺตมฺปิ สมฺมาสมฺพุทฺธํ เอกเจฺจ ครหนฺติ, เอกเจฺจ ปสํสนฺติฯ อนฺธพาลานญฺหิ นินฺทา วา ปสํสา วา อปฺปมาณา, ปณฺฑิเตน ปน เมธาวินา นินฺทิโต นินฺทิโต นาม, ปสํสิโต จ ปสํสิโต นาม โหตี’’ติ วตฺวา อิมา คาถา อภาสิ –</p>


<ol>
<li>
‘‘โปราณเมตํ  
อตุล, เนตํ อชฺชตนามิว;  
  
นินฺทนฺติ ตุณฺหิมาสีนํ, นินฺทนฺติ พหุภาณินํ;  
  
มิตภาณิมฺปิ นินฺทนฺติ, นตฺถิ โลเก อนินฺทิโตฯ  
</li>
  
<li>
‘‘น จาหุ น จ ภวิสฺสติ, น เจตรหิ วิชฺชติ;  
  
เอกนฺตํ นินฺทิโต โปโส, เอกนฺตํ วา ปสํสิโตฯ  
</li>
  
<li>
‘‘ยํ เจ วิญฺญู ปสํสนฺติ, อนุวิจฺจ สุเว สุเว;  
  
อจฺฉิทฺทวุตฺติํ เมธาวิํ, ปญฺญาสีลสมาหิตํฯ  
</li>
  
<li>
‘‘นิกฺขํ ชโมฺพนทเสฺสว, โก ตํ นินฺทิตุมรหติ;  
  
เทวาปิ นํ ปสํสนฺติ, พฺรหฺมุนาปิ ปสํสิโต’’ติฯ  
</li>
  
<p>ตตฺถ นฺติ ปุราณกํ เอตํฯ ติ ตํ อุปาสกํ นาเมน อาลปติฯ ติ อิทํ นินฺทนํ วา ปสํสนํ วา อชฺชตนํ  อธุนา อุปฺปนฺนํ วิย น โหติฯ นฺติ กิํ เอโส มูโค วิย พธิโร วิย กิญฺจิ อชานโนฺต วิย ตุณฺหี หุตฺวา นิสิโนฺนติ นินฺทนฺติฯ นฺติ กิํ เอส วาตาหตตาลปณฺณํ วิย ตฎตฎายติ, อิมสฺส กถาปริยโนฺตเยว นตฺถีติ นินฺทนฺติฯ ติ กิํ  เอส สุวณฺณหิรญฺญํ วิย อตฺตโน วจนํ มญฺญมาโน เอกํ วา เทฺว วา วตฺวา ตุณฺหี อโหสีติ นินฺทนฺติฯ เอวํ สพฺพถาปิ อิมสฺมิํ โลเก อนินฺทิโต นาม นตฺถีติ อโตฺถฯ ติ อตีเตปิ นาโหสิ, อนาคเตปิ น ภวิสฺสติฯ
</ol></p>


<p>ติ พาลานํ นินฺทา วา ปสํสา วา อปฺปมาณา, ยํ ปน ปณฺฑิตา ทิวเส ทิวเส อนุวิจฺจ นินฺทการณํ วา ปสํสการณํ วา ชานิตฺวา ปสํสนฺติ, อจฺฉิทฺทาย วา สิกฺขาย  อจฺฉิทฺทาย วา ชีวิตวุตฺติยา สมนฺนาคตตฺตา อจฺฉิทฺทวุตฺติํ ธโมฺมชปญฺญาย สมนฺนาคตตฺตา เมธาวิํ โลกิยโลกุตฺตรปญฺญาย เจว จตุปาริสุทฺธิสีเลน จ สมนฺนาคตตฺตา ปญฺญาสีลสมาหิตํ ปสํสนฺติ, ตํ สุวณฺณโทสวิรหิตํ ฆฎฺฎนมชฺชนกฺขมํ ชโมฺพนทนิกฺขํ วิย โก นินฺทิตุมรหตีติ อโตฺถฯ ติ เทวตาปิ ปณฺฑิตมนุสฺสาปิ ตํ ภิกฺขุํ อุปฎฺฐาย โถเมนฺติ ปสํสนฺติฯ ติ น เกวลํ เทวมนุเสฺสหิ, ทสสหสฺสจกฺกวาเฬ มหาพฺรหฺมุนาปิ เอส ปสํสิโตเยวาติ อโตฺถฯ</p>


<p>เทสนาวสาเน ปญฺจสตาปิ อุปาสกา โสตาปตฺติผเล ปติฎฺฐหิํสูติฯ</p>

</p>


<h3>๘. ฉพฺพคฺคิยวตฺถุ</h3>
<p>นฺติ  อิมํ ธมฺมเทสนํ สตฺถา เวฬุวเน วิหรโนฺต ฉพฺพคฺคิเย ภิกฺขู อารพฺภ กเถสิฯ</p>


<p>เอกทิวสญฺหิ สตฺถา เวฬุวเน วิหรโนฺต เตสํ ฉพฺพคฺคิยานํ อุโภหิ หเตฺถหิ ยฎฺฐิโย คเหตฺวา กฎฺฐปาทุกา อารุยฺห ปิฎฺฐิปาสาเณ จงฺกมนฺตานํ ขฎขฎาติสทฺทํ สุตฺวา, ‘‘อานนฺท, กิํ สโทฺท นาเมโส’’ติ ปุจฺฉิตฺวา  ‘‘ฉพฺพคฺคิยานํ ปาทุกา อารุยฺห จงฺกมนฺตานํ ขฎขฎสโทฺท’’ติ สุตฺวา สิกฺขาปทํ ปญฺญาเปตฺวา ‘‘ภิกฺขุนา นาม กายาทีนิ รกฺขิตุํ วฎฺฎตี’’ติ วตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘กายปฺปโกปํ รเกฺขยฺย, กาเยน สํวุโต สิยา;  
  
กายทุจฺจริตํ หิตฺวา, กาเยน สุจริตํ จเรฯ  
</li>
  
<li>
‘‘วจีปโกปํ รเกฺขยฺย, วาจาย สํวุโต สิยา;  
  
วจีทุจฺจริตํ หิตฺวา, วาจาย สุจริตํ จเรฯ  
</li>
  
<li>
‘‘มโนปโกปํ รเกฺขยฺย, มนสา สํวุโต สิยา;  
  
มโนทุจฺจริตํ หิตฺวา, มนสา สุจริตํ จเรฯ  
</li>
  
<li>
‘‘กาเยน  
สํวุตา ธีรา, อโถ วาจาย สํวุตา;  
  
มนสา สํวุตา ธีรา, เต เว สุปริสํวุตา’’ติฯ  
</li>
  
<p>ตตฺถ นฺติ ติวิธํ กายทุจฺจริตํ รเกฺขยฺยฯ ติ กายทฺวาเร ทุจฺจริตปเวสนํ นิวาเรตฺวา สํวุโต ปิหิตทฺวาโร สิยาฯ ยสฺมา ปน  กายทุจฺจริตํ หิตฺวา กายสุจริตํ จรโนฺต อุภยเมฺปตํ กโรติ, ตสฺมา ติ วุตฺตํฯ อนนฺตรคาถาสุปิ เอเสว นโยฯ ติ เย ปณฺฑิตา ปาณาติปาตาทีนิ อกโรนฺตา กาเยน, มุสาวาทาทีนิ อกโรนฺตา วาจาย, อภิชฺฌาทีนิ อสมุฎฺฐเปนฺตา มนสา สํวุตา, เต อิธ โลกสฺมิํ สุสํวุตา สุรกฺขิตา สุโคปิตา สุปิหิตทฺวาราติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





