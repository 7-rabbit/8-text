<h1>๑๐. ภิกฺขุสํยุตฺตํ</h1>
<h3>๑. โกลิตสุตฺตวณฺณนา</h3>
<p> ภิกฺขุสํยุตฺตสฺส    ปฐเม, ติ สาวกานํ อาลาโปฯ พุทฺธา หิ ภควโนฺต สาวเก อาลปนฺตา, ‘‘ภิกฺขเว’’ติ อาลปนฺติ, สาวกา ปน ‘‘พุเทฺธหิ สทิสา มา โหมา’’ติ, ‘‘อาวุโส’’ติ ปฐมํ วตฺวา ปจฺฉา, ‘‘ภิกฺขเว’’ติ ภณนฺติฯ พุเทฺธหิ จ อาลปิเต ภิกฺขุสโงฺฆ, ‘‘ภเนฺต’’ติ ปฎิวจนํ เทติ สาวเกหิ, ‘‘อาวุโส’’ติฯ ติ ยสฺมา ทุติยชฺฌาเน วิตกฺกวิจารา นิรุชฺฌนฺติ, เยสํ นิโรธา สทฺทายตนํ อปฺปวตฺติํ คจฺฉติ, ตสฺมา ยเทตํ ทุติยํ ฌานํ นาม, อยํ วุจฺจติ ‘‘อริยานํ ตุณฺหีภาโว’’ติฯ อยเมตฺถ โยชนาฯ ‘‘ธมฺมี วา กถา อริโย วา ตุณฺหีภาโว’’ติ เอตฺถ ปน กมฺมฎฺฐานมนสิกาโรปิ ปฐมชฺฌานาทีนิปิ อริโย ตุณฺหีภาโวเตฺวว สงฺขํ คตานิฯ</p>


<p>ติ วิตกฺการมฺมณาฯ ติ สญฺญา จ มนสิกาโร จฯ ติ ปวตฺตนฺติฯ เถรสฺส กิร ทุติยชฺฌานํ น ปคุณํฯ อถสฺส ตโต วุฎฺฐิตสฺส วิตกฺกวิจารา น สนฺตโต อุปฎฺฐหิํสุฯ อิจฺจสฺส ทุติยชฺฌานมฺปิ สญฺญามนสิการาปิ หานภาคิยาว อเหสุํ, ตํ ทเสฺสโนฺต เอวมาหฯ ติ สมฺมา ฐเปหิฯ ติ เอกคฺคํ กโรหิฯ ติ สมฺมา อาทห อาโรเปหิฯ นฺติ ฉฬภิญฺญตํฯ สตฺถา กิร อิมินา อุปาเยน สตฺต ทิวเส เถรสฺส หานภาคิยํ สมาธิํ วเฑฺฒตฺวา เถรํ ฉฬภิญฺญตํ ปาเปสิฯ ปฐมํฯ</p>


<h3>๒. อุปติสฺสสุตฺตวณฺณนา</h3>
<p> ทุติเย  นฺติ อิทํ อติอุฬารมฺปิ สตฺตํ วา สงฺขารํ  วา สนฺธาย วุตฺตํฯ ติ อิทํ ยสฺมา อานนฺทเตฺถรสฺส สตฺถริ อธิมโตฺต ฉโนฺท จ เปมญฺจ, ตสฺมา ‘‘กิํ นุ โข อิมสฺส เถรสฺส สตฺถุ วิปริณาเมนปิ โสกาทโย นุปฺปเชฺชยฺยุ’’นฺติ ชานนตฺถํ ปุจฺฉติ? นฺติ สูกรขตเลณทฺวาเร ทีฆนขปริพฺพาชกสฺส เวทนาปริคฺคหสุตฺตนฺตํ เทสิตทิวสโต ปฎฺฐาย อติกฺกนฺตกาลํ สนฺธายาหฯ ตสฺมิญฺหิ  ทิวเส เถรสฺส อิเม วฎฺฎานุคตกิเลสา สมูหตาติฯ ทุติยํฯ</p>


<h3>๓. ฆฎสุตฺตวณฺณนา</h3>
<p> ตติเย ติ เอกสฺมิํ คเพฺภฯ ตทา กิร พหู อาคนฺตุกา ภิกฺขู สนฺนิปติํสุฯ ตสฺมิํ ปริเวณเคฺคน วา วิหารเคฺคน วา เสนาสเนสุ อปาปุณเนฺตสุ ทฺวินฺนํ เถรานํ เอโก คโพฺภ สมฺปโตฺตฯ เต ทิวา ปาฎิเยเกฺกสุ ฐาเนสุ นิสีทนฺติ, รตฺติํ ปน เนสํ อนฺตเร จีวรสาณิํ ปสาเรนฺติฯ เต อตฺตโน อตฺตโน ปตฺตปตฺตฎฺฐาเนเยว นิสีทนฺติฯ เตน วุตฺตํ ‘‘เอกวิหาเร’’ติฯ ติ อิทํ โอฬาริการมฺมณตํ สนฺธาย วุตฺตํฯ ทิพฺพจกฺขุทิพฺพโสตธาตุวิหาเรน หิ โส วิหาสิ, เตสญฺจ รูปายตนสทฺทายตนสงฺขาตํ โอฬาริกํ อารมฺมณํฯ อิติ ทิพฺพจกฺขุนา รูปสฺส ทิฎฺฐตฺตา ทิพฺพาย จ โสตธาตุยา สทฺทสฺส สุตตฺตา โส วิหาโร โอฬาริโก นาม ชาโตฯ ติ ภควโต รูปทสฺสนตฺถาย วิสุทฺธํ อโหสิฯ ติ สาปิ ภควโต สทฺทสุณนตฺถํ วิสุชฺฌิ ฯ ภควโตปิ เถรสฺส รูปทสฺสนตฺถเญฺจว สทฺทสุณนตฺถญฺจ ตทุภยํ วิสุชฺฌิฯ ตทา กิร เถโร ‘‘กถํ นุ โข เอตรหิ สตฺถา วิหรตี’’ติ อาโลกํ วเฑฺฒตฺวา ทิเพฺพน จกฺขุนา สตฺถารํ เชตวเน วิหาเร คนฺธกุฎิยํ นิสินฺนํ ทิสฺวา ตสฺส ทิพฺพาย โสตธาตุยา สทฺทํ สุณิฯ สตฺถาปิ ตเถว อกาสิฯ เอวํ เต อญฺญมญฺญํ ปสฺสิํสุ เจว, สทฺทญฺจ อโสฺสสุํฯ</p>


<p>ติ ปริปุณฺณวีริโย ปคฺคหิตวีริโยฯ ติ ติโยชนสหสฺสวิตฺถารสฺส หิมวโต สนฺติเก ฐปิตา สาสปมตฺตา ปาสาณสกฺขรา ‘‘หิมวา นุ โข มหา, อยํ นุ โข ปาสาณสกฺขรา’’ติ เอวํ ยาว อุปนิเกฺขปนมตฺตเสฺสว อตฺถาย ภเวยฺยาติ วุตฺตํ โหติฯ ปรโตปิ เอเสว นโยฯ นฺติ อายุกปฺปํฯ ติ จกฺกวาฬมุขวฎฺฎิยา อาธารกํ กตฺวา มุขวฎฺฎิยา พฺรหฺมโลกํ อาหจฺจ ฐิตาย โลณจาฎิยาติ ทเสฺสติฯ</p>


<p>อิเม   ปน เถรา อุปมํ อาหรนฺตา สริกฺขเกเนว จ วิชฺชมานคุเณน จ อาหริํสุฯ กถํ? อยญฺหิ อิทฺธิ นาม อจฺจุคฺคตเฎฺฐน เจว วิปุลเฎฺฐน จ หิมวนฺตสทิสา, ปญฺญา จตุภูมกธเมฺม อนุปวิสิตฺวา ฐิตเฎฺฐน สพฺพพฺยญฺชเนสุ อนุปวิฎฺฐโลณรสสทิสาฯ เอวํ ตาว สริกฺขกเฎฺฐน อาหริํสุฯ สมาธิลกฺขณํ ปน มหาโมคฺคลฺลานเตฺถรสฺส วิภูตํ ปากฎํฯ กิญฺจาปิ สาริปุตฺตเตฺถรสฺส อวิชฺชมานอิทฺธิ นาม นตฺถิ, ภควตา ปน ‘‘เอตทคฺคํ, ภิกฺขเว, มม สาวกานํ ภิกฺขูนํ อิทฺธิมนฺตานํ ยทิทํ มหาโมคฺคลฺลาโน’’ติ อยเมว เอตทเคฺค ฐปิโตฯ วิปสฺสนาลกฺขณํ ปน สาริปุตฺตเตฺถรสฺส วิภูตํ ปากฎํฯ กิญฺจาปิ มหาโมคฺคลฺลานเตฺถรสฺสาปิ ปญฺญา อตฺถิ, ภควตา ปน ‘‘เอตทคฺคํ, ภิกฺขเว, มม สาวกานํ ภิกฺขูนํ มหาปญฺญานํ ยทิทํ สาริปุโตฺต’’ติ (อ. นิ. ๑.๑๘๙) อยเมว เอตทเคฺค ฐปิโตฯ ตสฺมา ยถา เอเต อญฺญมญฺญสฺส ธุรํ น ปาปุณนฺติ, เอวํ วิชฺชมานคุเณน อาหริํสุฯ สมาธิลกฺขณสฺมิญฺหิ มหาโมคฺคลฺลาโน นิปฺผตฺติํ คโต, วิปสฺสนาลกฺขเณ สาริปุตฺตเตฺถโร, ทฺวีสุปิ เอเตสุ สมฺมาสมฺพุโทฺธติฯ ตติยํฯ</p>


<h3>๔. นวสุตฺตวณฺณนา</h3>
<p> จตุเตฺถ  ติ นิรุสฺสุโกฺกฯ ติ วิหรติฯ นฺติ จีวเร กตฺตพฺพกิจฺจํฯ นฺติ อภิจิตฺตํ อุตฺตมจิตฺตํ นิสฺสิตานํฯ ติ อิจฺฉิติจฺฉิตกฺขเณ สมาปชฺชนสมตฺถตาย นิกามลาภีฯ ติ ฌานปาริปนฺถิเก สุเขน วิกฺขเมฺภตฺวา สมาปชฺชนสมตฺถตาย อทุกฺขลาภีฯ ติ ยถาปริเจฺฉเทน วุฎฺฐานสมตฺถตาย วิปุลลาภี, ปคุณชฺฌาโนติ อโตฺถฯ ติ สิถิลวีริยํ ปวเตฺตตฺวาฯ จตุตฺถํฯ</p>


<h3>๕. สุชาตสุตฺตวณฺณนา</h3>
<p> ปญฺจเม ติ อญฺญานิ รูปานิ อติกฺกนฺตรูโปฯ ติ ทฎฺฐพฺพยุโตฺตฯ ติ ทสฺสเนน จิตฺตํ ปสาเทตุํ สมโตฺถฯ ติ ฉวิวณฺณสุนฺทรตายฯ ปญฺจมํฯ</p>


<h3>๖. ลกุณฺฑกภทฺทิยสุตฺตวณฺณนา</h3>
<p> ฉเฎฺฐ   นฺติ วิรูปสรีรวณฺณํฯ นฺติ รสฺสํฯ นฺติ ปมาณวเสน ปริภูตชาติกํฯ ตํ กิร ฉพฺพคฺคิยา ภิกฺขู, ‘‘อาวุโส ภทฺทิย, อาวุโส, ภทฺทิยา’’ติ ตตฺถ ตตฺถ ปรามสิตฺวา นานปฺปการํ กีฬนฺติ อากฑฺฒนฺติ ปริกฑฺฒนฺติฯ เตน วุตฺตํ ‘‘ปริภูตรูป’’นฺติฯ กสฺมา ปเนส เอวรูโป ชาโต? อยํ กิร อตีเต เอโก มหาราชา อโหสิ, ตสฺส มหลฺลกา จ มหลฺลกิตฺถิโย จ ปฎิกูลา โหนฺติฯ โส สเจ มหลฺลเก ปสฺสติ, เตสํ  จูฬํ ฐปาเปตฺวา กจฺฉํ พนฺธาเปตฺวา ยถารุจิ กีฬาเปติฯ มหลฺลกิตฺถิโยปิ ทิสฺวา ตาสมฺปิ อิจฺฉิติจฺฉิตํ วิปฺปการํ กตฺวา ยถารุจิ กีฬาเปติฯ เตสํ ปุตฺตธีตาทีนํ สนฺติเก มหาสารชฺชํ อุปฺปชฺชติฯ ตสฺส ปาปกิริยา ปถวิโต ปฎฺฐาย ฉเทวโลเก เอกโกลาหลํ อกาสิฯ</p>


<p>อถ สโกฺก จิเนฺตสิ – ‘‘อยํ อนฺธพาโล มหาชนํ วิเหเฐติ, กริสฺสามิสฺส นิคฺคห’’นฺติฯ โส มหลฺลกคามิยวณฺณํ กตฺวา ยานเก เอกํ ตกฺกจาฎิํ อาโรเปตฺวา ยานํ เปเสโนฺต นครํ ปวิสติฯ ราชาปิ หตฺถิํ อารุยฺห นครโต นิกฺขโนฺต ตํ ทิสฺวา – ‘‘อยํ มหลฺลโก ตกฺกยานเกน อมฺหากํ อภิมุโข อาคจฺฉติ, วาเรถ วาเรถา’’ติ อาหฯ มนุสฺสา อิโต จิโต จ ปกฺขนฺทนฺตาปิ น ปสฺสนฺติฯ สโกฺก หิ ‘‘ราชาว มํ ปสฺสตุ, มา อเญฺญ’’ติ เอวํ อธิฎฺฐหิฯ อถ เตสุ มนุเสฺสสุ ‘‘กหํ, เทว, กหํ เทวา’’ติ วทเนฺตสุ เอว ราชา สห หตฺถินา วโจฺฉ วิย เธนุยา ยานสฺส เหฎฺฐา ปาวิสิฯ สโกฺก ตกฺกจาฎิํ ภินฺทิฯ</p>


<p>ราชา สีสโต ปฎฺฐาย ตเกฺกน กิลินฺนสรีโร อโหสิฯ โส สรีรํ อุพฺพฎฺฎาเปตฺวา อุยฺยานโปกฺขรณิยํ นฺหตฺวา อลงฺกตสรีโร นครํ ปวิสโนฺต ปุน ตํ อทฺทสฯ ทิสฺวา ‘‘อยํ โส อเมฺหหิ ทิฎฺฐมหลฺลโก ปุน ทิสฺสติฯ วาเรถ วาเรถ น’’นฺติ อาหฯ มนุสฺสา ‘‘กหํ, เทว, กหํ, เทวา’’ติ อิโต จิโต จ วิธาวิํสุฯ โส ปฐมวิปฺปการเมว ปุน ปาปุณิฯ ตสฺมิํ ขเณ สโกฺก โคเณ จ ยานญฺจ อนฺตรธาเปตฺวา อากาเส  ฐตฺวา อาห, ‘‘อนฺธพาล, ตฺวํ มยิ ตกฺกวาณิชโก เอโส’’ติ สญฺญํ กโรสิ, สโกฺกหํ เทวราชา, ‘‘ตเวตํ ปาปกิริยํ นิวาเรสฺสามี’’ติ อาคโต, ‘‘มา ปุน เอวรูปํ อกาสี’’ติ สนฺตเชฺชตฺวา อคมาสิฯ อิมินา กเมฺมน โส ทุพฺพโณฺณ อโหสิฯ</p>


<p>วิปสฺสีสมฺมาสมฺพุทฺธกาเล  ปเนส จิตฺตปตฺตโกกิโล นาม หุตฺวา เขเม มิคทาเย วสโนฺต เอกทิวสํ หิมวนฺตํ คนฺตฺวา มธุรํ อมฺพผลํ ตุเณฺฑน คเหตฺวา อาคจฺฉโนฺต ภิกฺขุสงฺฆปริวารํ สตฺถารํ ทิสฺวา จิเนฺตสิ – ‘‘อหํ อเญฺญสุ ทิวเสสุ ริตฺตโก ตถาคตํ ปสฺสามิฯ อชฺช ปน เม อิมํ อมฺพปกฺกํ อตฺถิ, ทสพลสฺส ตํ ทสฺสามี’’ติ โอตริตฺวา อากาเส จรติฯ สตฺถา ตสฺส จิตฺตํ ญตฺวา อุปฎฺฐากํ  โอโลเกสิฯ โส ปตฺตํ นีหริตฺวา ทสพลํ วนฺทิตฺวา สตฺถุ หเตฺถ ฐเปสิฯ โกกิโล ทสพลสฺส ปเตฺต อมฺพปกฺกํ ปติฎฺฐาเปสิฯ สตฺถา ตเตฺถว นิสีทิตฺวา ตํ ปริภุญฺชิฯ โกกิโล ปสนฺนจิโตฺต ปุนปฺปุนํ ทสพลสฺส คุเณ อาวเชฺชตฺวา ทสพลํ วนฺทิตฺวา อตฺตโน กุลาวกํ คนฺตฺวา สตฺตาหํ ปีติสุเขเนว วีตินาเมสิฯ อิมินา กเมฺมน สโร มธุโร อโหสิฯ</p>


<p>กสฺสปสมฺมาสมฺพุทฺธกาเล ปน เจติเย อารเทฺธ ‘‘กิํปมาณํ กโรม? สตฺตโยชนปฺปมาณํฯ อติมหนฺตํ เอตํ, ฉโยชนปฺปมาณํ กโรมฯ อิทมฺปิ อติมหนฺตํ, ปญฺจโยชนํ กโรม, จตุโยชนํ, ติโยชนํ, ทฺวิโยชน’’นฺติฯ อยํ ตทา เชฎฺฐกวฑฺฒกี หุตฺวา, ‘‘เอวํ, โภ, อนาคเต สุขปฎิชคฺคิตํ กาตุํ วฎฺฎตี’’ติ วตฺวา รชฺชุํ อาทาย ปริกฺขิปโนฺต คาวุตมตฺตเก ฐตฺวา, ‘‘เอเกกํ มุขํ คาวุตํ โหตุ, เจติยํ โยชนาวฎฺฎํ โยชนุเพฺพธํ ภวิสฺสตี’’ติ อาหฯ เต ตสฺส วจเน อฎฺฐํสุฯ เจติยํ สตฺตทิวสสตฺตมาสาธิเกหิ สตฺตหิ สํวจฺฉเรหิ นิฎฺฐิตํฯ อิติ อปฺปมาณสฺส พุทฺธสฺส ปมาณํ อกาสีติฯ เตน กเมฺมน โอโกฎิมโก ชาโตฯ</p>


<p>ติ หตฺถิโน จ ปสทมิคา จฯ ติ กายสฺมิํ ปมาณํ นาม นตฺถิ, อการณํ กายปมาณนฺติ อโตฺถฯ ฉฎฺฐํฯ</p>


<h3>๗. วิสาขสุตฺตวณฺณนา</h3>
<p> สตฺตเม  ติ ปุรวาสีนํ นครมนุสฺสานํ วาจาสทิสาย อปริหีนกฺขรปทาย มธุรวาจายฯ ติ อสนฺทิทฺธาย อปลิพุทฺธาย, ปิตฺตเสเมฺหหิ  อนุปหตายาติ อโตฺถฯ ติ ยถา ทนฺธมนุสฺสา มุเขน เขฬํ คฬเนฺตน วาจํ ภาสนฺติ, น เอวรูปาย, อถ โข นิโทฺทสาย วิสทวาจายฯ ติ จตุสจฺจปริยาปนฺนาย  จตฺตาริ สจฺจานิ อมุญฺจิตฺวา ปวตฺตายฯ ติ วฎฺฎนิสฺสิตํ กตฺวา อกถิตายฯ ติ นววิธโลกุตฺตรธโมฺม อิสีนํ ธโช นามาติฯ สตฺตมํฯ</p>


<h3>๘. นนฺทสุตฺตวณฺณนา</h3>
<p> อฎฺฐเม ติ เอกสฺมิํ ปเสฺส ปาณินา วา มุคฺคเรน วา อาโกฎเนน อาโกฎิตานิ, ปริวเตฺตตฺวา อาโกฎเนน ปจฺจาโกฎิตานิฯ ติ อญฺชเนน ปูเรตฺวาฯ นฺติ วิปฺปสนฺนวณฺณํ มตฺติกาปตฺตํฯ กสฺมา ปน เถโร เอวมกาสีติ? สตฺถุ อชฺฌาสยชานนตฺถํฯ เอวํ กิรสฺส อโหสิ ‘‘สเจ สตฺถา ‘โสภติ วต เม อยํ กนิฎฺฐภาติโก’ติ วกฺขติ, ยาวชีวํ อิมินา วากาเรน จริสฺสามิฯ สเจ เอตฺถ โทสํ ทสฺสติ, อิมํ อาการํ ปหาย สงฺการโจฬํ คเหตฺวา จีวรํ กตฺวา ธาเรโนฺต ปริยนฺตเสนาสเน วสโนฺต จริสฺสามี’’ติฯ ติ ภวิสฺสสิฯ</p>


<p>ติ อภิลกฺขิเตสุ อิสฺสรชนเคเหสุ กฎุกภณฺฑสมฺภารํ สุคนฺธํ โภชนํ ปริเยสนฺตสฺส อุโญฺฉ ญาตุโญฺฉ นามฯ ฆรปฎิปาฎิยา ปน ทฺวาเร ฐิเตน ลทฺธํ มิสฺสกโภชนํ อญฺญาตุโญฺฉ นามฯ อยมิธ อธิเปฺปโตฯ นฺติ วตฺถุกามกิเลสกาเมสุ นิรเปกฺขํฯ ติอาทิ สพฺพํ สมาทานวเสเนว วุตฺตํฯ ติ อิทํ สุตฺตํ เทวโลเก อจฺฉราโย ทเสฺสตฺวา อาคเตน อปรภาเค กถิตํฯ อิมสฺส กถิตทิวสโต ปฎฺฐาย เถโร ฆเฎโนฺต วายมโนฺต กติปาเหเนว อรหเตฺต ปติฎฺฐาย สเทวเก โลเก อคฺคทกฺขิเณโยฺย ชาโตฯ อฎฺฐมํฯ</p>


<h3>๙. ติสฺสสุตฺตวณฺณนา</h3>
<p> นวเม   ติ อุปฺปนฺนโทมนโสฺสฯ กสฺมา ปนายํ เอวํ ทุกฺขี ทุมฺมโน ชาโตติ? ขตฺติยปพฺพชิโต เหส, เตน นํ ปพฺพาเชตฺวา ทุปฎฺฎสาฎกํ นิวาสาเปตฺวา วรจีวรํ ปารุเปตฺวา อกฺขีนิ อเญฺชตฺวา มโนสิลาเตเลน สีสํ มเกฺขสุํฯ โส ภิกฺขูสุ รตฺติฎฺฐานทิวาฎฺฐานํ คเตสุ ‘‘ภิกฺขุนา นาม วิวิโตฺตกาเส นิสีทิตพฺพ’’นฺติ อชานโนฺต โภชนสาลํ คนฺตฺวา มหาปีฐํ อารุหิตฺวา นิสีทิฯ ทิสาวจรา อาคนฺตุกา ปํสุกูลิกา ภิกฺขู อาคนฺตฺวา, ‘‘อิมินาว  นีหาเรน รโชกิเณฺณหิ คเตฺตหิ น สกฺกา ทสพลํ ปสฺสิตุํฯ ภณฺฑกํ ตาว ฐเปสฺสามา’’ติ โภชนสาลํ อคมํสุฯ โส เตสุ มหาเถเรสุ อาคจฺฉเนฺตสุ นิจฺจโล นิสีทิเยวฯ อเญฺญ ภิกฺขู ‘‘ปาทวตฺตํ กโรม, ตาลวเณฺฎน พีชามา’’ติ อาปุจฺฉนฺติฯ อยํ ปน นิสินฺนโกว ‘‘กติวสฺสตฺถา’’ติ? ปุจฺฉิตฺวา, ‘‘มยํ อวสฺสิกาฯ ตุเมฺห ปน กติวสฺสตฺถา’’ติ? วุเตฺต, ‘‘มยํ อชฺช ปพฺพชิตา’’ติ อาหฯ อถ นํ ภิกฺขู, ‘‘อาวุโส, อธุนา ฉินฺนจูโฬสิ, อชฺชาปิ เต สีสมูเล อูกาคโนฺธ วายติเยว, ตฺวํ นาม เอตฺตเกสุ วุฑฺฒตเรสุ วตฺตํ อาปุจฺฉเนฺตสุ นิสฺสโทฺท นิจฺจโล นิสิโนฺน, อปจิติมตฺตมฺปิ เต นตฺถิ, กสฺส สาสเน ปพฺพชิโตสี’’ติ? ปริวาเรตฺวา ตํ วาจาสตฺตีหิ ปหรนฺตา ‘‘กิํ ตฺวํ อิณโฎฺฎ วา ภยโฎฺฎ วา ชีวิตุํ อสโกฺกโนฺต ปพฺพชิโต’’ติ? อาหํสุฯ โส เอกมฺปิ เถรํ โอโลเกสิ, เตน ‘‘กิํ มํ โอโลเกสิ มหลฺลกา’’ติ? วุเตฺต อญฺญํ โอโลเกสิ, เตนปิ ตเถว วุเตฺต อถสฺส ‘‘อิเม มํ ปริวาเรตฺวา วาจาสตฺตีหิ วิชฺฌนฺตี’’ติ ขตฺติยมาโน อุปฺปชฺชิฯ อกฺขีสุ มณิวณฺณานิ อสฺสูนิ สญฺจริํสุฯ ตโต เน อาห – ‘‘กสฺส สนฺติกํ อาคตตฺถา’’ติฯ เต ‘‘กิํ ปน ตฺวํ ‘มยฺหํ สนฺติกํ อาคตา’ติ? อเมฺห มญฺญสิ คิหิพฺยญฺชนภฎฺฐกา’’ติ วตฺวา, ‘‘สเทวเก โลเก อคฺคปุคฺคลสฺส สตฺถุ สนฺติกํ อาคตมฺหา’’ติ อาหํสุฯ โส ‘‘มยฺหํ ภาตุ สนฺติเก อาคตา ตุเมฺห, ยทิ เอวํ อิทานิ โว อาคตมเคฺคเนว คมนํ  กริสฺสามี’’ติ กุชฺฌิตฺวา นิกฺขโนฺต อนฺตรามเคฺค จิเนฺตสิ – ‘‘มยิ อิมินาว นีหาเรน คเต สตฺถา เอเต น นีหราเปสฺสตี’’ติ ทุกฺขี ทุมฺมโน อสฺสูนิ ปวตฺตยมาโน อคมาสิฯ อิมินา การเณน เอส เอวํ ชาโตติฯ</p>


<p>ติ  วจนปโตเทนฯ ติ สญฺชมฺภริตํ นิรนฺตรํ ผุฎํ อกํสุ, อุปริ วิชฺฌิํสูติ วุตฺตํ โหติฯ ติ ปเร ยทิจฺฉกํ วทติเยวฯ ติ ปเรสํ วจนํ ขมิตุํ น สโกฺกติฯ อิทานิ ตาว ตฺวํ อิมินา โกเปน อิมินา วุตฺตวาจาสนฺนิโตทเกน วิโทฺธฯ อตีเต ปน รฎฺฐโต จ ปพฺพาชิโตติฯ เอวํ วุเตฺต, ‘‘กตรสฺมิํ กาเล ภควา’’ติ? ภิกฺขู ภควนฺตํ ยาจิํสุฯ</p>


<p>สตฺถา อาห – อตีเต พาราณสิยํ พาราณสิราชา รชฺชํ กาเรสิฯ อเถโก ชาติมา, เอโก มาตโงฺคติ เทฺว อิสโย พาราณสิํ อคมํสุฯ เตสุ ชาติมา ปุเรตรํ คนฺตฺวา กุมฺภการสาลายํ นิสีทิฯ มาตโงฺค ตาปโส ปจฺฉา คนฺตฺวา ตตฺถ โอกาสํ ยาจิ กุมฺภกาโร ‘‘อเตฺถตฺถ ปฐมตรํ  ปวิโฎฺฐ ปพฺพชิโต, ตํ ปุจฺฉา’’ติ อาหฯ โส อตฺตโน ปริกฺขารํ คเหตฺวา สาลาย ทฺวารมูเล ฐตฺวา, ‘‘อมฺหากมฺปิ อาจริย เอกรตฺติวาสาย โอกาสํ เทถา’’ติ อาหฯ ‘‘ปวิส, โภ’’ติฯ ปวิสิตฺวา นิสินฺนํ, ‘‘โภ, กิํ โคโตฺตสี’’ติ? ปุจฺฉิฯ ‘‘จณฺฑาลโคโตฺตมฺหี’’ติฯ ‘‘น สกฺกา ตยา สทฺธิํ เอกฎฺฐาเน นิสีทิตุํ, เอกมนฺตํ คจฺฉา’’ติฯ โส จ ตเตฺถว ติณสนฺถารกํ ปตฺถริตฺวา นิปชฺชิ, ชาติมา ทฺวารํ นิสฺสาย นิปชฺชิฯ อิตโร ปสฺสาวตฺถาย นิกฺขมโนฺต ตํ อุรสฺมิํ อกฺกมิฯ ‘‘โก เอโส’’ติ จ วุเตฺต? ‘‘อหํ อาจริยา’’ติ อาหฯ ‘‘เร จณฺฑาล, กิํ อญฺญโต มคฺคํ น ปสฺสสิ? อถ เม อาคนฺตฺวา อกฺกมสี’’ติฯ ‘‘อาจริย, อทิสฺวา เม อกฺกโนฺตสิ, ขม มยฺห’’นฺติฯ โส มหาปุริเส พหิ นิกฺขเนฺต จิเนฺตสิ – ‘‘อยํ ปจฺจาคจฺฉโนฺตปิ อิโตว อาคมิสฺสตี’’ติ ปริวเตฺตตฺวา นิปชฺชิฯ มหาปุริโสปิ ‘‘อาจริโย อิโต สีสํ กตฺวา นิปโนฺน, ปาทสมีเปน คมิสฺสามี’’ติ ปวิสโนฺต ปุน อุรสฺมิํเยว อกฺกมิฯ ‘‘โก  เอโส’’ติ จ วุเตฺต? ‘‘อหํ อาจริยา’’ติ อาหฯ ‘‘ปฐมํ ตาว เต อชานเนฺตน กตํ, อิทานิ มํ ฆเฎโนฺตว อกาสิ, สูริเย เต อุคฺคจฺฉเนฺต สตฺตธา มุทฺธา ผลตู’’ติ สปิฯ มหาปุริโส กิญฺจิ อวตฺวา ปุเรอรุเณเยว สูริยํ คณฺหิ, นาสฺส อุคฺคนฺตุํ อทาสิฯ มนุสฺสา จ หตฺถิอสฺสาทโย จ ปพุชฺฌิํสุฯ</p>


<p>มนุสฺสา  ราชกุลํ คนฺตฺวา, ‘‘เทว, สกลนคเร อปฺปพุโทฺธ นาม นตฺถิ, น จ อรุณุคฺคํ ปญฺญายติ, กินฺนุ โข เอต’’นฺติ? เตน หิ นครํ ปริวีมํสถาติฯ เต ปริวีมํสนฺตา กุมฺภการสาลายํ เทฺว ตาปเส ทิสฺวา, ‘‘อิเมสํ เอตํ กมฺมํ ภวิสฺสตี’’ติ คนฺตฺวา รโญฺญ อาโรเจสุํฯ รญฺญา จ ‘‘ปุจฺฉถ เน’’ติ วุตฺตา อาคนฺตฺวา ชาติมนฺตํ ปุจฺฉิํสุ – ‘‘ตุเมฺหหิ อนฺธการํ กต’’นฺติฯ ‘‘น มยา กตํ, เอส ปน กูฎชฎิโล ฉโว อนนฺตมาโย, ตํ ปุจฺฉถา’’ติฯ เต อาคนฺตฺวา มหาปุริสํ ปุจฺฉิํสุ – ‘‘ตุเมฺหหิ, ภเนฺต, อนฺธการํ กต’’นฺติฯ ‘‘อาม อยํ อาจริโย มํ อภิสปิ, ตสฺมา มยา กต’’นฺติฯ เต คนฺตฺวา รโญฺญ อาโรเจสุํฯ ราชาปิ อาคนฺตฺวา มหาปุริสํ ‘‘ตุเมฺหหิ กตํ, ภเนฺต’’ติ? ปุจฺฉิฯ ‘‘อาม, มหาราชา’’ติฯ ‘‘กสฺมา ภเนฺต’’ติ? ‘‘อิมินา อภิสปิโตมฺหิ, สเจ มํ เอโส ขมาเปสฺสติ, สูริยํ วิสฺสเชฺชสฺสามี’’ติฯ ราชา ‘‘ขมาเปถ, ภเนฺต, เอต’’นฺติ อาหฯ อิตโร ‘‘มาทิโส ชาติมา กิํ เอวรูปํ จณฺฑาลํ ขมาเปสฺสติ? น ขมาเปมี’’ติฯ</p>


<p>อถ นํ มนุสฺสา ‘‘น กิํ ตฺวํ อตฺตโน รุจิยา ขมาเปสฺสสี’’ติ? วตฺวา หเตฺถสุ จ ปาเทสุ  จ คเหตฺวา ปาทมูเล นิปชฺชาเปตฺวา ‘‘ขมาเปหี’’ติ อาหํสุฯ โส นิสฺสโทฺท นิปชฺชิฯ ปุนปิ นํ ‘‘ขมาเปหี’’ติ อาหํสุฯ ตโต ‘‘ขม มยฺหํ, อาจริยา’’ติ อาหฯ มหาปุริโส ‘‘อหํ ตาว ตุยฺหํ ขมิตฺวา สูริยํ วิสฺสเชฺชสฺสามิ, สูริเย ปน อุคฺคเต ตว สีสํ สตฺตธา ผลิสฺสตี’’ติ วตฺวา, ‘‘อิมสฺส สีสปฺปมาณํ มตฺติกาปิณฺฑํ มตฺถเก ฐเปตฺวา เอตํ นทิยา คลปฺปมาเณ อุทเก ฐเปถา’’ติ อาหฯ มนุสฺสา ตถา อกํสุฯ เอตฺตาวตา สรฎฺฐกํ ราชพลํ สนฺนิปติฯ มหาปุริโส สูริยํ มุญฺจิฯ สูริยรสฺมิ อาคนฺตฺวา มตฺติกาปิณฺฑํ ปหริฯ โส สตฺตธา ภิชฺชิฯ ตาวเทว โส นิมุชฺชิตฺวา เอเกน ติเตฺถน อุตฺตริตฺวา ปลายิฯ สตฺถา  อิมํ วตฺถุํ อาหริตฺวา, ‘‘อิทานิ ตาว ตฺวํ ภิกฺขูนํ สนฺติเก ปริภาสํ ลภสิ, ปุเพฺพปิ อิมํ โกธํ นิสฺสาย รฎฺฐโต ปพฺพาชิโต’’ติ อนุสนฺธิํ ฆเฎตฺวา อถ นํ โอวทโนฺต นฺติอาทิมาหฯ นวมํฯ</p>


<h3>๑๐. เถรนามกสุตฺตวณฺณนา</h3>
<p> ทสเม ติ อานิสํสวาทีฯ นฺติ อตีเต ขนฺธปญฺจเก ฉนฺทราคปฺปหาเนน ตํ ปหีนํ นาม โหติฯ นฺติ อนาคตมฺปิ ขนฺธปญฺจกํ ตตฺถ ฉนฺทราคปฎินิสฺสเคฺคน ปฎินิสฺสฎฺฐํ นาม โหติ ฯ นฺติ สพฺพา ขนฺธายตนธาตุโย จ ตโย ภเว จ อภิภวิตฺวา ฐิตํฯ นฺติ ตํ วุตฺตปฺปการํ สพฺพํ วิทิตํ ปากฎํ กตฺวา ฐิตํฯ ติ เตเสฺวว ธเมฺมสุ ตณฺหาทิฎฺฐิเลเปหิ อนุปลิตฺตํฯ นฺติ ตเทว สพฺพํ ตตฺถ ฉนฺทราคปฺปหาเนน ชหิตฺวา ฐิตํฯ นฺติ ตณฺหกฺขยสงฺขาเต นิพฺพาเน ตทารมฺมณาย วิมุตฺติยา วิมุตฺตํฯ ทสมํฯ</p>


<h3>๑๑. มหากปฺปินสุตฺตวณฺณนา</h3>
<p> เอกาทสเม ติ เอวํนามโก อภิญฺญาพลปฺปโตฺต อสีติมหาสาวกานํ อพฺภนฺตโร มหาเถโรฯ โส กิร คิหิกาเล กุกฺกุฎวตีนคเร ติโยชนสติกํ รชฺชํ อกาสิฯ ปจฺฉิมภวิกตฺตา ปน ตถารูปํ สาสนํ โสตุํ โอหิตโสโต วิจรติฯ อเถกทิวสํ อมจฺจสหสฺสปริวุโต อุยฺยานกีฬิกํ อคมาสิฯ ตทา จ มชฺฌิมเทสโต ชงฺฆวาณิชา ตํ นครํ คนฺตฺวา, ภณฺฑํ ปฎิสาเมตฺวา, ‘‘ราชานํ ปสฺสิสฺสามา’’ติ ปณฺณาการหตฺถา ราชกุลทฺวารํ คนฺตฺวา, ‘‘ราชา  อุยฺยานํ คโต’’ติ สุตฺวา, อุยฺยานํ คนฺตฺวา, ทฺวาเร ฐิตา, ปฎิหารสฺส อาโรจยิํสุฯ อถ รโญฺญ นิเวทิเต ราชา ปโกฺกสาเปตฺวา นิยฺยาติตปณฺณากาเร วนฺทิตฺวา ฐิเต, ‘‘ตาตา, กุโต  อาคตตฺถา’’ติ? ปุจฺฉิฯ ‘‘สาวตฺถิโต เทวา’’ติฯ ‘‘กจฺจิ โว รฎฺฐํ สุภิกฺขํ, ธมฺมิโก ราชา’’ติ? ‘‘อาม, เทวา’’ติฯ ‘‘อตฺถิ ปน ตุมฺหากํ เทเส กิญฺจิ สาสน’’นฺติ? ‘‘อตฺถิ, เทว, น ปน สกฺกา อุจฺฉิฎฺฐมุเขหิ กเถตุ’’นฺติฯ ราชา สุวณฺณภิงฺคาเรน อุทกํ ทาเปสิฯ เต มุขํ วิกฺขาเลตฺวา ทสพลาภิมุขา อญฺชลิํ ปคฺคณฺหิตฺวา, ‘‘เทว, อมฺหากํ เทเส พุทฺธรตนํ นาม อุปฺปนฺน’’นฺติ อาหํสุฯ รโญฺญ ‘‘พุโทฺธ’’ติ วจเน สุตมเตฺต สกลสรีรํ ผรมานา ปีติ อุปฺปชฺชิฯ ตโต ‘‘พุโทฺธติ, ตาตา, วทถา’’ติ? อาหฯ ‘‘พุโทฺธติ เทว วทามา’’ติฯ เอวํ ติกฺขตฺตุํ วทาเปตฺวา, ‘‘พุโทฺธติ ปทํ อปริมาณํ, นาสฺส สกฺกา ปริมาณํ กาตุ’’นฺติ ตสฺมิํเยว ปสโนฺน สตสหสฺสํ ทตฺวา ปุน ‘‘อญฺญํ กิํ สาสน’’นฺติ? ปุจฺฉิฯ ‘‘เทว ธมฺมรตนํ นาม อุปฺปนฺน’’นฺติฯ ตมฺปิ สุตฺวา ตเถว ติกฺขตฺตุํ ปฎิญฺญํ คเหตฺวา อปรมฺปิ สตสหสฺสํ ทตฺวา ปุน ‘‘อญฺญํ กิํ สาสน’’นฺติ? ปุจฺฉิฯ ‘‘สงฺฆรตนํ เทว อุปฺปนฺน’’นฺติฯ ตมฺปิ สุตฺวา ตเถว ติกฺขตฺตุํ ปฎิญฺญํ คเหตฺวา อปรมฺปิ สตสหสฺสํ  ทตฺวา ทินฺนภาวํ ปเณฺณ ลิขิตฺวา, ‘‘ตาตา, เทวิยา สนฺติกํ คจฺฉถา’’ติ เปเสสิฯ เตสุ คเตสุ อมเจฺจ ปุจฺฉิ, ‘‘ตาตา, พุโทฺธ โลเก อุปฺปโนฺน, ตุเมฺห กิํ กริสฺสถา’’ติ? ‘‘เทว ตุเมฺห กิํ กตฺตุกามา’’ติ? ‘‘อหํ ปพฺพชิสฺสามี’’ติฯ ‘‘มยมฺปิ ปพฺพชิสฺสามา’’ติฯ เต สเพฺพปิ ฆรํ วา กุฎุมฺพํ วา อนปโลเกตฺวา เย อเสฺส อารุยฺห คตา, เตเหว นิกฺขมิํสุฯ</p>


<p>วาณิชา อโนชาเทวิยา สนฺติกํ คนฺตฺวา ปณฺณํ ทเสฺสสุํฯ สา วาเจตฺวา ‘‘รญฺญา ตุมฺหากํ พหู กหาปณา ทินฺนา, กิํ ตุเมฺหหิ กตํ, ตาตา’’ติ? ปุจฺฉิฯ ‘‘ปิยสาสนํ เทวิ อานีต’’นฺติฯ ‘‘อเมฺหปิ สกฺกา, ตาตา, สุณาเปตุ’’นฺติฯ ‘‘สกฺกา เทวิ, อุจฺฉิฎฺฐมุเขหิ ปน วตฺตุํ น สกฺกา’’ติฯ สา สุวณฺณภิงฺคาเรน อุทกํ ทาเปสิฯ เต มุขํ วิกฺขาเลตฺวา รโญฺญ อาโรจิตนเยเนว อาโรเจสุํฯ สาปิ สุตฺวา อุปฺปนฺนปาโมชฺชา เตเนว นเยน เอเกกสฺมิํ ปเท ติกฺขตฺตุํ ปฎิญฺญํ คเหตฺวา ปฎิญฺญาคณนาย ตีณิ ตีณิ กตฺวา นวสตสหสฺสานิ อทาสิฯ วาณิชา สพฺพานิปิ ทฺวาทสสตสหสฺสานิ ลภิํสุฯ อถ เน ‘‘ราชา กหํ, ตาตา’’ติ, ปุจฺฉิฯ ‘‘ปพฺพชิสฺสามีติ  นิกฺขโนฺต เทวี’’ติฯ ‘‘เตน หิ, ตาตา, ตุเมฺห คจฺฉถา’’ติ เต อุโยฺยเชตฺวา รญฺญา สทฺธิํ คตานํ อมจฺจานํ มาตุคาเม ปโกฺกสาเปตฺวา, ‘‘ตุเมฺห อตฺตโน สามิกานํ คตฎฺฐานํ ชานาถ อมฺมา’’ติ ปุจฺฉิฯ ‘‘ชานาม อเยฺย, รญฺญา สทฺธิํ อุยฺยานกีฬิกํ  คตา’’ติฯ อาม คตา, ตตฺถ ปน คนฺตฺวา, ‘‘พุโทฺธ อุปฺปโนฺน, ธโมฺม อุปฺปโนฺน, สโงฺฆ อุปฺปโนฺน’’ติ สุตฺวา, ‘‘ทสพลสฺส สนฺติเก ปพฺพชิสฺสามา’’ติ คตาฯ ‘‘ตุเมฺห กิํ กริสฺสถา’’ติ? ‘‘ตุเมฺห ปน อเยฺย กิํ กตฺตุกามา’’ติ? ‘‘อหํ ปพฺพชิสฺสามิ, น เตหิ วนฺตวมนํ ชิวฺหเคฺค ฐเปยฺย’’นฺติฯ ‘‘ยทิ เอวํ, มยมฺปิ ปพฺพชิสฺสามา’’ติ สพฺพา รเถ โยชาเปตฺวา นิกฺขมิํสุฯ</p>


<p>ราชาปิ อมจฺจสหเสฺสน สทฺธิํ คงฺคาย ตีรํ ปาปุณิฯ ตสฺมิญฺจ สมเย คงฺคา ปูรา โหติฯ อถ นํ ทิสฺวา, ‘‘อยํ คงฺคา ปูรา จณฺฑมจฺฉากิณฺณา, อเมฺหหิ สทฺธิํ อาคตา ทาสา วา มนุสฺสา วา นตฺถิ, เย โน นาวํ วา อุฬุมฺปํ วา กตฺวา ทเทยฺยุํ, เอตสฺส ปน สตฺถุ คุณา นาม เหฎฺฐา อวีจิโต อุปริ ยาว ภวคฺคา ปตฺถฎา, สเจ เอส สตฺถา สมฺมาสมฺพุโทฺธ, อิเมสํ อสฺสานํ ขุรปิฎฺฐานิ มา เตเมนฺตู’’ติ อุทกปิเฎฺฐน อเสฺส ปกฺขนฺทาเปสุํ ฯ เอกอสฺสสฺสาปิ ขุรปิฎฺฐมตฺตํ น เตมิ, ราชมเคฺคน คจฺฉนฺตา วิย ปรตีรํ ปตฺวา ปุรโต อญฺญํ มหานทิํ ปาปุณิํสุฯ ตตฺถ อญฺญา สจฺจกิริยา นตฺถิ, ตาย เอว สจฺจกิริยาย ตมฺปิ อฑฺฒโยชนวิตฺถารํ นทิํ อติกฺกมิํสุฯ อถ ตติยํ จนฺทภาคํ นาม มหานทิํ ปตฺวา ตมฺปิ ตาย เอว สจฺจกิริยาย อติกฺกมิํสุฯ</p>


<p>สตฺถาปิ ตํทิวสํ ปจฺจูสสมเย มหากรุณาสมาปตฺติโต วุฎฺฐาย โลกํ โอโลเกโนฺต ‘‘อชฺช มหากปฺปิโน ติโยชนสติกํ รชฺชํ ปหาย อมจฺจสหสฺสปริวาโร มม สนฺติเก ปพฺพชิตุํ อาคจฺฉตี’’ติ ทิสฺวา, ‘‘มยา เตสํ ปจฺจุคฺคมนํ กาตุํ ยุตฺต’’นฺติ ปาโตว สรีรปฎิชคฺคนํ กตฺวา, ภิกฺขุสงฺฆปริวาโร สาวตฺถิยํ ปิณฺฑาย จริตฺวา, ปจฺฉาภตฺตํ  ปิณฺฑปาตปฎิกฺกโนฺต สยเมว ปตฺตจีวรํ คเหตฺวา, อากาเส อุปฺปติตฺวา จนฺทภาคาย นทิยา ตีเร เตสํ อุตฺตรณติตฺถสฺส อภิมุเข ฐาเน มหานิโคฺรธรุโกฺข อตฺถิ, ตตฺถ ปลฺลเงฺกน นิสีทิตฺวา ปริมุขํ สติํ อุปฎฺฐเปตฺวา ฉพฺพณฺณพุทฺธรสฺมิโย วิสฺสเชฺชสิฯ เต เตน ติเตฺถน อุตฺตรนฺตา จ ฉพฺพณฺณพุทฺธรสฺมิโย อิโต จิโต จ วิธาวนฺติโย โอโลเกนฺตา ทสพลสฺส ปุณฺณจนฺทสสฺสิริกํ มุขํ ทิสฺวา, ‘‘ยํ สตฺถารํ อุทฺทิสฺส มยํ ปพฺพชิตา, อทฺธา โส เอโส’’ติ ทสฺสเนเนว นิฎฺฐํ คนฺตฺวา ทิฎฺฐฎฺฐานโต ปฎฺฐาย โอนตา วนฺทมานา อาคมฺม สตฺถารํ วนฺทิํสุฯ ราชา โคปฺผเกสุ คเหตฺวา สตฺถารํ วนฺทิตฺวา เอกมนฺตํ นิสีทิ สทฺธิํ อมจฺจสหเสฺสนฯ สตฺถา เตสํ ธมฺมํ กเถสิฯ เทสนาปริโยสาเน สเพฺพ อรหเตฺต ปติฎฺฐาย สตฺถารํ ปพฺพชฺชํ ยาจิํสุฯ สตฺถา ‘‘ปุเพฺพ อิเม จีวรทานสฺส  ทินฺนตฺตา อตฺตโน จีวรานิ คเหตฺวาว อาคตา’’ติ สุวณฺณวณฺณํ หตฺถํ ปสาเรตฺวา, ‘‘เอถ ภิกฺขโว สฺวากฺขาโต ธโมฺม, จรถ พฺรหฺมจริยํ สมฺมา ทุกฺขสฺส อนฺตกิริยายา’’ติ อาหฯ สาว เตสํ อายสฺมนฺตานํ ปพฺพชฺชา จ อุปสมฺปทา จ อโหสิ, วสฺสสฎฺฐิกเตฺถรา วิย สตฺถารํ ปริวารยิํสุฯ</p>


<p>อโนชาปิ เทวี รถสหสฺสปริวารา คงฺคาตีรํ ปตฺวา รโญฺญ อตฺถาย อาภตํ นาวํ วา อุฬุมฺปํ วา อทิสฺวา อตฺตโน พฺยตฺตตาย จิเนฺตสิ – ‘‘ราชา สจฺจกิริยํ กตฺวา คโต ภวิสฺสติ, โส ปน สตฺถา น เกวลํ เตสํเยว  อตฺถาย นิพฺพโตฺต, สเจ โส สตฺถา สมฺมาสมฺพุโทฺธ, อมฺหากํ รถา มา อุทเก นิมุชฺชิํสู’’ติ อุทกปิเฎฺฐ รเถ ปกฺขนฺทาเปสิฯ รถานํ เนมิวฎฺฎิมตฺตมฺปิ น เตมิฯ ทุติยตติยนทีปิ เตเนว สจฺจกาเรน อุตฺตรมานาเยว นิโคฺรธรุกฺขมูเล สตฺถารํ อทฺทสฯ สตฺถา ‘‘อิมาสํ อตฺตโน สามิเก ปสฺสนฺตีนํ ฉนฺทราโค อุปฺปชฺชิตฺวา มคฺคผลานํ อนฺตรายํ กเรยฺย, โส เอวํ กาตุํ น สกฺขิสฺสตี’’ติ ยถา อญฺญมเญฺญ น ปสฺสนฺติ, ตถา อกาสิฯ ตา สพฺพาปิ ติตฺถโต อุตฺตริตฺวา ทสพลํ วนฺทิตฺวา นิสีทิํสุฯ สตฺถา ตาสํ ธมฺมํ กเถสิ, เทสนาปริโยสาเน  สพฺพาปิ โสตาปตฺติผเล ปติฎฺฐาย อญฺญมเญฺญ ปสฺสิํสุฯ สตฺถา ‘‘อุปฺปลวณฺณา อาคจฺฉตู’’ติ จิเนฺตสิฯ เถรี อาคนฺตฺวา สพฺพา ปพฺพาเชตฺวา อาทาย ภิกฺขุนีนํ อุปสฺสยํ คตาฯ สตฺถา ภิกฺขุสหสฺสํ คเหตฺวา อากาเสน เชตวนํ อคมาสิฯ อิมํ สนฺธาเยตํ วุตฺตํ – ‘‘มหากปฺปิโนติ เอวํ นามโก อภิญฺญาพลปฺปโตฺต อสีติมหาสาวกานํ อพฺภนฺตโร มหาเถโร’’ติฯ</p>


<p>นฺติ ชนิเต ปชายาติ อโตฺถฯ ติ เย ‘‘มยํ วาเสฎฺฐา โคตมา’’ติ โคตฺตํ ปฎิสรนฺติ ปฎิชานนฺติ, เตสํ ขตฺติโย เสโฎฺฐติ อโตฺถฯ ติ อฎฺฐหิ วิชฺชาหิ เจว ปนฺนรสธมฺมเภเทน จรเณน จ สมนฺนาคโตฯ ติ วิโรจติฯ ติ ขีณาสวพฺราหฺมโณ ทุวิเธน ฌาเนน ฌายมาโน ตปติ วิโรจติฯ ตสฺมิํ ปน ขเณ กาลุทายิเตฺถโร ทุวิเธน ฌาเนน ฌายมาโน อวิทูเร นิสิโนฺน โหติฯ ติ สพฺพญฺญุพุโทฺธ วิโรจติฯ สพฺพมงฺคลคาถา กิเรสาฯ ภาติกราชา กิร เอกํ ปูชํ กาเรตฺวา อาจริยกํ อาห – ‘‘ตีหิ รตเนหิ อมุตฺตํ เอกํ ชยมงฺคลํ วทถา’’ติฯ โส เตปิฎกํ พุทฺธวจนํ สมฺมสิตฺวา อิมํ คาถํ วทโนฺต ‘‘ทิวา ตปติ อาทิโจฺจ’’ติ วตฺวา อตฺถงฺคเมนฺตสฺส สูริยสฺส อญฺชลิํ ปคฺคณฺหิฯ ‘‘รตฺติมาภาติ จนฺทิมา’’ติ, อุฎฺฐหนฺตสฺส จนฺทสฺส อญฺชลิํ  ปคฺคณฺหิฯ ‘‘สนฺนโทฺธ ขตฺติโย ตปตี’’ติ รโญฺญ อญฺชลิํ ปคฺคณฺหิฯ ‘‘ฌายี ตปติ พฺราหฺมโณ’’ติ ภิกฺขุสงฺฆสฺส อญฺชลิํ ปคฺคณฺหิฯ ‘‘พุโทฺธ ตปติ เตชสา’’ติ วตฺวา ปน มหาเจติยสฺส อญฺชลิํ ปคฺคณฺหิฯ อถ นํ ราชา ‘‘มา หตฺถํ โอตาเรหี’’ติ อุกฺขิตฺตสฺมิํเยว หเตฺถ สหสฺสํ ฐเปสิฯ เอกาทสมํฯ</p>


<h3>๑๒. สหายกสุตฺตวณฺณนา</h3>
<p> ทฺวาทสเม  ติ ทีฆรตฺตํ สํสนฺทิตฺวา สเมตฺวา ฐิตลทฺธิโนฯ เต กิร ปญฺจชาติสตานิ เอกโตว วิจริํสุฯ ติ อิทานิ อิเมสํ อยํ สาสนธโมฺม  สํสนฺทติ สเมติฯ ติ พุเทฺธน ปเวทิเต ธเมฺม เอเตสํ สาสนธโมฺม โสภตีติ อโตฺถฯ ติ อตฺตโน อุปชฺฌาเยน อริยปฺปเวทิเต ธเมฺม สุฎฺฐุ วินีตาฯ เสสํ สพฺพตฺถ อุตฺตานเมวาติฯ ทฺวาทสมํฯ</p>

</p>

</p>

</p>





