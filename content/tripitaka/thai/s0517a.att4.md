<h1>๓. อานาปานสฺสติกถา</h1>
<h2>๑. คณนวารวณฺณนา</h2>
<p> อิทานิ    ทิฎฺฐิกถานนฺตรํ กถิตาย กถาย อปุพฺพตฺถานุวณฺณนา อนุปฺปตฺตาฯ อยญฺหิ กถา ทิฎฺฐิกถาย สุวิทิตทิฎฺฐาทีนวสฺส มิจฺฉาทิฎฺฐิมลวิโสธเนน สุวิสุทฺธจิตฺตสฺส ยถาภูตาวโพธาย สมาธิภาวนา สุกรา โหติ, สพฺพสมาธิภาวนาสุ จ สพฺพสพฺพญฺญุโพธิสตฺตานํ โพธิมูเล อิมินาว สมาธินา สมาหิตจิตฺตานํ ยถาภูตาวโพธโต อยเมว สมาธิภาวนา ปธานาติ จ ทิฎฺฐิกถานนฺตรํ กถิตาฯ ตตฺถ ติ ญาณคณนุเทฺทโส, ติอาทิ ญาณคณนนิเทฺทโส, ติอาทิฯ ติปริยนฺตํ สพฺพญาณานํ วิตฺถารนิเทฺทโส, อเนฺต ติอาทิ นิคมนนฺติ เอวํ ตาว ปาฬิววตฺถานํ เวทิตพฺพํฯ</p>


<p>ตตฺถ คณนุเทฺทเส คณนวาเร ตาว นฺติ ทีฆํ รสฺสํ สพฺพกายปฎิสํเวที ปสฺสมฺภยํ กายสงฺขารนฺติ กายานุปสฺสนาจตุกฺกํ, ปีติปฎิสํเวที สุขปฎิสํเวที จิตฺตสงฺขารปฎิสํเวที ปสฺสมฺภยํ จิตฺตสงฺขารนฺติ เวทนานุปสฺสนาจตุกฺกํ, จิตฺตปฎิสํเวที อภิปฺปโมทยํ จิตฺตํ สมาทหํ จิตฺตํ วิโมจยํ จิตฺตนฺติ จิตฺตานุปสฺสนาจตุกฺกํ, อนิจฺจานุปสฺสี วิราคานุปสฺสี นิโรธานุปสฺสี ปฎินิสฺสคฺคานุปสฺสีติ ธมฺมานุปสฺสนาจตุกฺกนฺติ อิเมสํ จตุนฺนํ จตุกฺกานํ วเสน โสฬส วตฺถูนิ ปติฎฺฐา อารมฺมณานิ อสฺสาติ โสฬสวตฺถุโกฯ ตํ โสฬสวตฺถุกํฯ สมาสวเสน ปเนตฺถ วิภตฺติโลโป กโตฯ นฺติ อพฺภนฺตรํ ปวิสนวาโตฯ นฺติ พหินิกฺขมนวาโตฯ เกจิ ปน วิปริยาเยน วทนฺติฯ อปานญฺหิ  อเปตํ อานโตติ อปานนฺติ วุจฺจติ, นิเทฺทเส (ปฎิ. ม. ๑.๑๖๐) ปน นา-การสฺส ทีฆตฺตมชฺฌุเปกฺขิตฺวา อาปานนฺติฯ ตสฺมิํ อานาปาเน สติ อานาปานสฺสติ, อสฺสาสปสฺสาสปริคฺคาหิกาย สติยา เอตํ อธิวจนํฯ อานาปานสฺสติยา ยุโตฺต  สมาธิ, อานาปานสฺสติยํ วา  สมาธิ อานาปานสฺสติสมาธิฯ ติ นิเพฺพธภาคิยํ ภาเวนฺตสฺสฯ ติ สห อธิเกน วตฺตนฺตีติ สมธิกานิ, สาติเรกานีติ อโตฺถฯ ม-กาโร ปเนตฺถ ปทสนฺธิกโรฯ เกจิ ปน ‘‘สํอธิกานี’’ติ วทนฺติฯ เอวํ สติ เทฺว ญาณสตานิเยว อธิกานีติ อาปชฺชติ, ตํ น ยุชฺชติฯ อิมานิ หิ วีสติอธิกานิ เทฺว ญาณสตานิ โหนฺตีติฯ</p>


<p>ติ ปริปนฺถํ อารมฺมณํ กตฺวา ปวตฺตญาณานิฯ ตถา ติ โวทายติ, เตน จิตฺตํ ปริสุทฺธํ โหตีติ โวทานํฯ กิํ ตํ? ญาณํฯ ‘‘โวทานญาณานี’’ติ วตฺตเพฺพ ‘‘สุตมเย ญาณ’’นฺติอาทีสุ (ปฎิ. ม. มาติกา ๑.๑; ปฎิ. ม. ๑.๑) วิย ‘‘โวทาเน ญาณานี’’ติ วุตฺตํฯ สโต สมฺปชาโน หุตฺวา กโรตีติ สโตการี, ตสฺส ติ นิพฺพิทาภูตานิ ญาณานิฯ ติ นิพฺพิทาย อนุกูลานิ ญาณานิฯ นิพฺพิทานุโลมิญาณานีติปิ ปาโฐ, นิพฺพิทานุโลโม เอเตสํ อตฺถีติ นิพฺพิทานุโลมีติ อโตฺถฯ ติ นิพฺพิทาย ปฎิปฺปสฺสทฺธิยํ ญาณานิฯ ติ วิมุตฺติสุเขน สมฺปยุตฺตานิ ญาณานิฯ</p>


<p>ติอาทีหิ ปริปนฺถอุปการานํ ปฎิปกฺขวิปกฺขยุคลตฺตา เตสุ ญาณานิ สเหว นิทฺทิฎฺฐานิฯ ทีนิ เหฎฺฐา วุตฺตตฺถานิฯ นฺติ จ ลิงฺควิปลฺลาสวเสน นปุํสกวจนํ กตํฯ ติ วุตฺตาวเสสา เย เกจิ อกุสลา ธมฺมาฯ ตถา  สเพฺพปิ นิเพฺพธภาคิยา ฯ ‘‘ปริปโนฺถ อุปการ’’นฺติ จ ตํ ตเทว อเปกฺขิตฺวา เอกวจนํ กตํฯ เอตฺถ จ  จ  จ ปุจฺฉิตฺวา เตสํ อารมฺมณาเนว วิสฺสชฺชิตฺวา เตเหว ตานิ วิสฺสชฺชิตานิ โหนฺตีติ ตทารมฺมณานิ ญาณานิ นิคเมตฺวา ทเสฺสสิฯ ทีสุปิ เอเสว นโยฯ</p>

</p>


<h2>๒. โสฬสญาณนิเทฺทสวณฺณนา</h2>
<p>   ติ อุภยปกฺขวเสน วุเตฺตหิ โสฬสหิ ญาณโกฎฺฐาเสหิฯ นฺติ อุปจารภูมิยํ จิตฺตํ อุทฺธํ อุจิตํ, สมฺมา อุทฺธํ อุจิตํ, อุปรูปริ กตปริจยํ สมฺมา อุปรูปริ กตปริจยนฺติ อโตฺถฯ อุทุชิตํ จิตฺตํ สมุทุชิตนฺติปิ ปาโฐฯ อุปริภาวาย  ชิตํ, อุปริภาวกเรหิ วา ญาเณหิ ชิตํ นฺติ สมา อุปริภาวาย, อุปริภาวกเรหิ วา ญาเณหิ ชิตํฯ ติ เจตฺถ วิสมภาวปฎิเกฺขโปฯ อิมสฺมิํ ปาเฐ อุ, ทุ-อิติ เทฺว เทฺว อุปสคฺคา โหนฺติฯ อุรูชิตํ จิตฺตํ สมฺมารูชิตนฺติปิ ปาโฐฯ เอตฺถาปิ ชิตโตฺถเยวฯ อุรู อรูติ อิทํ ปน นิปาตมตฺตเมวาติ วทนฺติฯ วีโณปมฎฺฐกถาย ตชฺชิตํ สุตชฺชิตนฺติ จ อโตฺถ วุโตฺต, โส อิธ น ยุชฺชติฯ ติ อุปจารภูมิยํ ตาว นานารมฺมณวิเกฺขปาภาเวน เอกเตฺต ปติฎฺฐาติฯ ติ เอตฺถ อรติปิ สเพฺพปิ อกุสลา อาวรณเฎฺฐน นีวรณาติ วุตฺตาฯ ติ นิยฺยานานํ อาคมนมคฺคปิทหนเฎฺฐนฯ นิยฺยานวารณเฎฺฐนาติปิ ปาโฐ, นิยฺยานานํ ปฎิเกฺขปนเฎฺฐนาติ อโตฺถฯ นฺติ มคฺคฎฺฐานํ อริยานํ นิยฺยานสงฺขาตสฺส อริยมคฺคสฺส เหตุตฺตา ผลูปจาเรน อริยานํ นิยฺยานํฯ เตน จ เหตุภูเตน มคฺคกฺขเณ อริยา นิยฺยนฺติ นิคจฺฉนฺติฯ เกจิ ปน ‘‘นิยฺยานนฺติ มโคฺค’’ติ วทนฺติฯ อิธ อุปจารสฺส อธิเปฺปตตฺตา มคฺคกฺขเณ จ อาโลกสญฺญาย สพฺพกุสลธมฺมานญฺจ  อภาวา ตํ น ยุชฺชติฯ ติ ปฎิจฺฉนฺนตฺตาฯ ติ ปุคฺคลวเสน วุตฺตํฯ</p>


<p>ติ อุปจารภูมิยํเยวฯ ติ จิตฺตกฺขเณ จิตฺตกฺขเณ อุปฺปชฺชนโต ขโณ เอเตสํ อตฺถีติ ขณิกา, อุปกฺกิเลสา, ขณิกานํ สโมธาโน สมาคโม ปพโนฺธ ขณิกสโมธาโนฯ ตสฺมา ขณิกสโมธานา, อุปฺปชฺชมานา อุปกฺกิเลสา ขณิกปฺปพนฺธวเสน ขณิกปรมฺปราวเสน อุปฺปชฺชนฺติ, น เอกจิตฺตกฺขณวเสนาติ วุตฺตํ โหติฯ</p>

</p>


<h2>๓. อุปกฺกิเลสญาณนิเทฺทสวณฺณนา</h2>
<h2>ปฐมจฺฉกฺกํ</h2>
<p> ปฐมจฺฉเกฺก  นฺติ อพฺภนฺตรปวิสนวาตสฺส นาสิกคฺคํ วา มุขนิมิตฺตํ วา อาทิ, หทยํ มชฺฌํ, นาภิ ปริโยสานํฯ ตํ ตสฺส อาทิมชฺฌปริโยสานํ สติยา อนุคจฺฉโต โยคิสฺส ฐานนานตฺตานุคมเนน จิตฺตํ อชฺฌตฺตํ วิเกฺขปํ คจฺฉติ, ตํ อชฺฌตฺตวิเกฺขปคตํ จิตฺตํ เอกเตฺต อสณฺฐหนโต สมาธิสฺส ปริปโนฺถฯ นฺติ  พหินิกฺขมนวาตสฺส นาภิ อาทิ, หทยํ มชฺฌํ, นาสิกคฺคํ วา มุขนิมิตฺตํ วา พหิอากาโส วา ปริโยสานํฯ โยชนา ปเนตฺถ วุตฺตนเยเนว เวทิตพฺพาฯ ติ ‘‘นาสิกาวาตายตฺตมิทํ กมฺมฎฺฐาน’’นฺติ สลฺลเกฺขตฺวา โอฬาริโกฬาริกสฺส อสฺสาสสฺส ปตฺถนาสงฺขาตา นิกามนา เอว ตณฺหาปวตฺติฯ ตณฺหาปวตฺติยา สติ เอกเตฺต อสณฺฐหนโต สมาธิสฺส ปริปโนฺถฯ ติ ปุน อสฺสาสปุพฺพกสฺส ปสฺสาสสฺส ปตฺถนาสงฺขาตา นิกนฺติฯ เสสํ วุตฺตนเยเนว โยเชตพฺพํฯ ติ อติทีฆํ อติรสฺสํ วา อสฺสาสํ กโรนฺตสฺส อสฺสาสมูลกสฺส กายจิตฺตกิลมถสฺส สพฺภาวโต เตน อสฺสาเสน วิทฺธสฺส ปีฬิตสฺสฯ ติ อสฺสาเสน ปีฬิตตฺตาเยว ปสฺสาเส อสฺสาทสญฺญิโน ปสฺสาสํ ปตฺถยโต ตสฺมิํ ปสฺสาสปฎิลาเภ รชฺชนาฯ ปสฺสาสมูลเกปิ เอเสว นโยฯ</p>


<p>วุตฺตเสฺสว  อตฺถสฺส อนุวณฺณนตฺถํ วุเตฺตสุ คาถาพเนฺธสุ ติ อนุคจฺฉมานาฯ ติ อชฺฌตฺตพหิทฺธาวิเกฺขปเหตุภูตา สติฯ วิกฺขิปติ อเนน จิตฺตนฺติ วิเกฺขโปฯ โก โส? อสฺสาโสฯ อชฺฌตฺตํ วิเกฺขโป อชฺฌตฺตวิเกฺขโป, ตสฺส อากงฺขนา  อสมฺมามนสิการวเสน อชฺฌตฺตวิเกฺขปกสฺส อสฺสาสสฺส อากงฺขนาติ วุตฺตํ โหติฯ เอเตเนว นเยน พหิทฺธาวิเกฺขปปตฺถนา เวทิตพฺพาฯ ติ เยหิ อุปกฺกิเลเสหิฯ ติ วิกฺขิปิยมานสฺส วิเกฺขปํ อาปาทิยมานสฺสฯ ติ จิตฺตํ อสฺสาสปสฺสาสารมฺมเณ จ นาธิมุจฺจติ, ปจฺจนีกธเมฺมหิ จ น วิมุจฺจติฯ จิตฺตํ โน จ วิมุจฺจติ ปรปตฺติยา จ โหนฺตีติ สมฺพโนฺธฯ ติ โส วา อโญฺญ วา อารมฺมณาธิมุตฺติวิโมกฺขญฺจ  ปจฺจนีกวิมุตฺติวิโมกฺขญฺจ เอวํ อปฺปชานนฺตาฯ ติ ปรปจฺจยํ ปรสทฺทหนํ อรหนฺติ, น อตฺตปจฺจกฺขํ ญาณนฺติ ‘‘ปรปจฺจยิกา’’ติ วตฺตเพฺพ ‘‘ปรปตฺติยา’’ติ วุตฺตํฯ อโตฺถ ปน โสเยวฯ</p>


<h3>ทุติยจฺฉกฺกํ</h3>
<p> ทุติยจฺฉเกฺก นฺติ อสฺสาสปสฺสาสานํ ผุสนฎฺฐานํฯ อสฺสาสปสฺสาสา หิ ทีฆนาสิกสฺส นาสาปุฎํ ฆเฎฺฎนฺตา ปวตฺตนฺติ, รสฺสนาสิกสฺส อุตฺตโรฎฺฐํฯ ยทิ หิ อยํ โยคี ตํ นิมิตฺตเมว อาวชฺชติ, ตสฺส นิมิตฺตเมว อาวชฺชมานสฺส อสฺสาเส จิตฺตํ วิกมฺปติ, น ปติฎฺฐาตีติ อโตฺถฯ ตสฺส ตสฺมิํ จิเตฺต อปฺปติฎฺฐิเต สมาธิสฺส อภาวโต ตํ วิกมฺปนํ สมาธิสฺส  ปริปโนฺถฯ ยทิ อสฺสาสเมว อาวชฺชติ, ตสฺส จิตฺตํ อพฺภนฺตรปเวสนวเสน วิเกฺขปํ อาวหติ, นิมิเตฺต น ปติฎฺฐาติ, ตสฺมา นิมิเตฺต วิกมฺปติฯ อิมินา นเยน เสเสสุปิ โยชนา กาตพฺพาฯ คาถาสุ ติ วิกฺขิปียติ วิเกฺขปํ อาปาทียติฯ</p>


<h3>ตติยจฺฉกฺกํ</h3>
<p> ตติยจฺฉเกฺก  นฺติ ผุสนฎฺฐานํ อติกฺกมิตฺวา คตํ อสฺสาสํ วา ปสฺสาสํ วา อนุคจฺฉมานํ จิตฺตํฯ นฺติ วิเกฺขเปน อนุคตํ, วิเกฺขปํ วา สยํ อนุปติตํ อนุคตํฯ นฺติ ผุสนฎฺฐานํ อปฺปตฺตํ อสฺสาสํ วา ปสฺสาสํ วา ปฎิกงฺขมานํ ปจฺจาสีสมานํ จิตฺตํฯ นฺติ ตสฺมิํ อปฺปติฎฺฐาเนเนว วิเกฺขเปน วิกมฺปิตํฯ นฺติ อติสิถิลวีริยตาทีหิ สงฺกุจิตํฯ นฺติ กุสีตภาวานุคตํฯ นฺติ อจฺจารทฺธวีริยตาทีหิ อติอุสฺสาหิตํฯ นฺติ วิเกฺขปานุคตํฯ นฺติ อสฺสาทวตฺถูสุ ภุสํ นตํ อลฺลีนํฯ นฺติ นิรสฺสาทวตฺถูสุ ปติหตํ, ตโต อปคตํ วา, อปคตนตํ วา, น ตโต อปคตนฺติ อโตฺถฯ นฺติ เอตฺถ อสฺสาสปสฺสาสนิมิตฺตํ มนสิกโรโต อุปฺปนฺนปีติสุเข วา ปุเพฺพ หสิตลปิตกีฬิตวตฺถูสุ วา ราโค อนุปตติฯ นฺติ เอตฺถ มนสิกาเร นิรสฺสาทคตจิตฺตสฺส อุปฺปนฺนโทมนสฺสวเสน วา ปุเพฺพ สมุทาจิเณฺณสุ อาฆาตวตฺถูสุ วา พฺยาปาโท อนุปตติฯ คาถาสุ ติ น สมาหิตํ โหติฯ นฺติ จิตฺตสีเสน นิทฺทิโฎฺฐ อธิโก สมาธิฯ</p>


<p> เอตฺตาวตา  ตีหิ ฉเกฺกหิ อฎฺฐารส อุปกฺกิเลเส นิทฺทิสิตฺวา อิทานิ เตสํ อุปกฺกิเลสานํ สมาธิสฺส ปริปนฺถภาวสาธเนน อาทีนวํ ทเสฺสโนฺต ปุน นฺติอาทิมาหฯ ตตฺถ ติ วิเกฺขปสมุฎฺฐานรูปานํ วเสน รูปกาโยปิ, วิเกฺขปสนฺตติวเสน จิตฺตมฺปิ มหตา โขเภน ขุภิตา สทรถา จ โหนฺติฯ ตโต มนฺทตเรน  กมฺปิตา, ตโต มนฺทตเรน  จลิตา โหนฺติฯ พลวาปิ มชฺฌิโมปิ มโนฺทปิ โขโภ โหติเยว, น สกฺกา โขเภน น ภวิตุนฺติ วุตฺตํ โหติฯ ติ จิตฺตสฺส วิกมฺปิตตฺตาฯ คาถาสุ  ติ ยถา ปริปุณฺณา โหติ, ตถา อภาวิตาฯ ติ กมฺปิโตฯ ติ มนฺทกมฺปิโตฯ เหฎฺฐา นีวรณานํ อนนฺตรตฺตา ‘‘อิเมหิ จ ปน นีวรเณหี’’ติ (ปฎิ. ม. ๑.๑๕๓) อจฺจนฺตสมีปนิทสฺสนวจนํ  กตํฯ อิธ ปน นิคมเน นีวรณานํ สนฺตรตฺตา ติ ปรมฺมุขนิทสฺสนวจนํ กตํฯ</p>

</p>


<h2>๔. โวทานญาณนิเทฺทสวณฺณนา</h2>
<p> ติ วิสุทฺธญาณานิฯ ติ ยํ ปุเพฺพ วุตฺตํ อตีตานุธาวนํ จิตฺตํ วิเกฺขปานุปติตํ, ตํ วิวชฺชยิตฺวาติ สมฺพนฺธิตพฺพํฯ ติ อสฺสาสปสฺสาสานํ ผุสนฎฺฐาเน สมํ อาทหติ ปติฎฺฐาเปติฯ ติ เอกฎฺฐาเนติ วุเตฺต อสฺสาสปสฺสาสานํ ผุสนฎฺฐาเนเยว สนฺนิฎฺฐเปติ สนฺนิฎฺฐานํ กโรติฯ ติ ธมฺมวิจยปีติสโมฺพชฺฌงฺคภาวนาย ปคฺคเหตฺวาฯ ติ ปสฺสทฺธิสมาธิอุเปกฺขาสโมฺพชฺฌงฺคภาวนาย วินิคฺคณฺหิตฺวาฯ ‘‘สตินฺทฺริยวีริยินฺทฺริเยหิ ปคฺคเหตฺวา, สตินฺทฺริยสมาธินฺทฺริเยหิ วินิคฺคเหตฺวา’’ติปิ วทนฺติฯ ติ อสุภภาวนาทีหิฯ ปุน ติ เมตฺตาภาวนาทีหิฯ เยน ราเคน อนุปติตํ, เยน พฺยาปาเทน อนุปติตํ, ตํ ปชหตีติ สมฺพโนฺธฯ ตํ จิตฺตํ อีทิสนฺติ สมฺปชานโนฺต ตปฺปฎิปเกฺขน ราคํ  ปชหติ, พฺยาปาทํ ปชหตีติ วา อโตฺถฯ นฺติ นิรุปกฺกิเลสํฯ นฺติ ปภสฺสรํฯ ติ ตํ ตํ วิเสสํ ปตฺตสฺส ตํ ตํ เอกตฺตํ คตํ โหติฯ</p>


<p>ติ อิธ ยุชฺชมานายุชฺชมาเนปิ เอกเตฺต เอกโต กตฺวา ปุจฺฉติฯ นฺติ ทานวตฺถุสงฺขาตสฺส ทานสฺส อุปสโคฺค โวสชฺชนํ ทานูปสโคฺค, ทานวตฺถุปริจฺจาคเจตนาฯ ตสฺส อุปฎฺฐานํ อารมฺมณกรณวเสน อุปคนฺตฺวา ฐานํ ทานูปสคฺคุปฎฺฐานํ, ตเทว เอกตฺตํ, เตน วา เอกตฺตํ เอกคฺคภาโว ทานูปสคฺคุปฎฺฐาเนกตฺตํฯ ทานโวสคฺคุปฎฺฐาเนกตฺตนฺติ ปาโฐ  สุนฺทรตโร, โส เอวโตฺถฯ เอเตน ปทุทฺธารวเสน จาคานุสฺสติสมาธิ วุโตฺตฯ ปทุทฺธารวเสน วุโตฺตปิ เจส อิตเรสํ ติณฺณมฺปิ เอกตฺตานํ อุปนิสฺสยปจฺจโย โหติ, ตสฺมา อิธ นิทฺทิฎฺฐนฺติ วทนฺติฯ วิสาขาปิ หิ มหาอุปาสิกา อาห – ‘‘อิธ, ภเนฺต, ทิสาสุ วสฺสํวุฎฺฐา ภิกฺขู สาวตฺถิํ อาคจฺฉิสฺสนฺติ ภควนฺตํ ทสฺสนาย, เต ภควนฺตํ อุปสงฺกมิตฺวา ปุจฺฉิสฺสนฺติ ‘อิตฺถนฺนาโม, ภเนฺต, ภิกฺขุ กาลงฺกโต, ตสฺส กา คติ, โก อภิสมฺปราโย’ติ? ตํ ภควา พฺยากริสฺสติ โสตาปตฺติผเล วา สกทาคามิผเล วา  อนาคามิผเล วา อรหเตฺต วาฯ ตฺยาหํ อุปสงฺกมิตฺวา ปุจฺฉิสฺสามิ ‘อาคตปุพฺพา นุ โข, ภเนฺต, เตน อเยฺยน สาวตฺถี’ติ? สเจ เม วกฺขนฺติ ‘อาคตปุพฺพา เตน ภิกฺขุนา สาวตฺถี’ติฯ นิฎฺฐเมตฺถ คจฺฉิสฺสามิ นิสฺสํสยํ ปริภุตฺตํ เตน อเยฺยน วสฺสิกสาฎิกา วา อาคนฺตุกภตฺตํ วา คมิกภตฺตํ วา คิลานภตฺตํ วา คิลานุปฎฺฐากภตฺตํ วา คิลานเภสชฺชํ วา ธุวยาคุ วาติฯ ตสฺสา เม ตทนุสฺสรนฺติยา ปาโมชฺชํ ชายิสฺสติ, ปมุทิตาย ปีติ ชายิสฺสติ, ปีติมนาย กาโย ปสฺสมฺภิสฺสติ, ปสฺสทฺธกายา สุขํ เวทยิสฺสามิ, สุขินิยา จิตฺตํ สมาธิยิสฺสติ, สา เม ภวิสฺสติ อินฺทฺริยภาวนา พลภาวนา โพชฺฌงฺคภาวนา’’ติ (มหาว. ๓๕๑)ฯ อถ วา เอกเตฺตสุ ปฐมํ อุปจารสมาธิวเสน วุตฺตํ, ทุติยํ อปฺปนาสมาธิวเสน, ตติยํ วิปสฺสนาวเสน, จตุตฺถํ มคฺคผลวเสนาติ เวทิตพฺพํฯ สมถสฺส นิมิตฺตํ ฯ วโย ภโงฺค เอว ลกฺขณํ  นิพฺพานํฯ เสสเมเตสุ ตีสุ วุตฺตนเยเนว โยเชตพฺพํฯ</p>


<p>นฺติ  ทาเน อธิมุตฺตานํฯ นฺติ วิปสฺสนาปาทกสมาธิฯ นฺติ ภงฺคานุปสฺสนโต ปฎฺฐาย ตีหิ อนุปสฺสนาหิ สงฺขาเร วิปสฺสนฺตานํฯ นฺติ อฎฺฐนฺนํฯ ทุติยาทีนิ ตีณิ เอกตฺตานิ อานาปานสฺสติวเสน เสสกมฺมฎฺฐานวเสน จ ยุชฺชนฺติฯ ติ จตูหิ การเณหิฯ สมาธิวิปสฺสนามคฺคผลานํ วเสน ‘‘เอกตฺตคตํ  จิตฺตํ ปฎิปทาวิสุทฺธิปกฺขนฺทเญฺจว โหติ อุเปกฺขานุพฺรูหิตญฺจ ญาเณน จ สมฺปหํสิต’’นฺติ อุเทฺทสปทานิฯ ‘‘ปฐมสฺส ฌานสฺส โก อาที’’ติอาทีนิ เตสํ อุเทฺทสปทานํ วิตฺถาเรตุกมฺยตาปุจฺฉาปุพฺพงฺคมานิ นิเทฺทสปทานิฯ ตตฺถ นฺติ ปฎิปทา เอว นีวรณมลวิโสธนโต วิสุทฺธิ, ตํ ปฎิปทาวิสุทฺธิํ ปกฺขนฺทํ ปวิฎฺฐํฯ นฺติ ตตฺรมชฺฌตฺตุเปกฺขาย พฺรูหิตํ วฑฺฒิตํฯ นฺติ ปริโยทาปเกน ญาเณน สมฺปหํสิตํ ปริโยทาปิตํ วิโสธิตํฯ  นาม สสมฺภาริโก อุปจาโร,  นาม อปฺปนา,  นาม ปจฺจเวกฺขณาติ เอวเมเก วณฺณยนฺติฯ ยสฺมา ปน ‘‘เอกตฺตคตํ จิตฺตํ ปฎิปทาวิสุทฺธิปกฺขนฺทเญฺจว โหตี’’ติอาทิ วุตฺตํ, ตสฺมา อโนฺตอปฺปนายเมว อาคมนวเสน ปฎิปทาวิสุทฺธิ, ตตฺรมชฺฌตฺตุเปกฺขาย กิจฺจวเสน อุเปกฺขานุพฺรูหนา, ธมฺมานํ อนติวตฺตนาทิภาวสาธเนน ปริโยทาปกสฺส ญาณสฺส กิจฺจนิปฺผตฺติวเสน สมฺปหํสนา เวทิตพฺพาฯ กถํ? ยสฺมิญฺหิ วาเร อปฺปนา อุปฺปชฺชติ, ตสฺมิํ โย นีวรณสงฺขาโต กิเลสคโณ ตสฺส ฌานสฺส ปริปโนฺถ, ตโต จิตฺตํ วิสุชฺฌติ, วิสุทฺธตฺตา อาวรณวิรหิตํ หุตฺวา มชฺฌิมํ สมถนิมิตฺตํ ปฎิปชฺชติฯ  นาม สมปฺปวโตฺต อปฺปนาสมาธิเยวฯ ตทนนฺตรํ ปน ปุริมจิตฺตํ เอกสนฺตติปริณามนเยน  ตถตฺตํ อุปคจฺฉมานํ มชฺฌิมํ สมถนิมิตฺตํ  นามฯ เอวํ  ตถตฺตุปคมเนน  นามฯ เอวํ ตาว ปุริมจิเตฺต วิชฺชมานาการนิปฺผาทิกา ปฐมสฺส ฌานสฺส อุปฺปาทกฺขเณเยว อาคมนวเสน ปฎิปทาวิสุทฺธิ  เวทิตพฺพาฯ เอวํ วิสุทฺธสฺส ปน ตสฺส ปุน วิโสเธตพฺพาภาวโต วิโสธเน พฺยาปารํ อกโรโนฺต  นามฯ สมถภาวูปคมเนน สมถปฎิปนฺนสฺส ปุน สมาทาเน พฺยาปารํ อกโรโนฺต  นามฯ สมถปฎิปนฺนภาวโต เอว จสฺส กิเลสสํสคฺคํ ปหาย เอกเตฺตน อุปฎฺฐิตสฺส ปุน เอกตฺตุปฎฺฐาเน พฺยาปารํ อกโรโนฺต  นามฯ เอวํ ตตฺรมชฺฌตฺตุเปกฺขาย กิจฺจวเสน อุเปกฺขานุพฺรูหนา เวทิตพฺพาฯ</p>


<p>เย  ปเนเต เอวํ อุเปกฺขานุพฺรูหิเต ตตฺถ ชาตา สมาธิปญฺญาสงฺขาตา ยุคนทฺธธมฺมา อญฺญมญฺญํ อนติวตฺตมานา หุตฺวา ปวตฺตา, ยานิ จ สทฺธาทีนิ อินฺทฺริยานิ นานากิเลเสหิ วิมุตฺตตฺตา วิมุตฺติรเสน เอกรสานิ หุตฺวา ปวตฺตานิ, ยํ เจส ตทุปคํ เตสํ อนติวตฺตนเอกรสภาวานํ อนุจฺฉวิกํ วีริยํ วาหยติ, ยา จสฺส ตสฺมิํ ขเณ ปวตฺตา อาเสวนา, สเพฺพปิ เต อาการา ยสฺมา ญาเณน สํกิเลสโวทาเนสุ ตํ ตํ อาทีนวญฺจ อานิสํสญฺจ ทิสฺวา ตถา ตถา สมฺปหํสิตตฺตา วิโสธิตตฺตา ปริโยทาปิตตฺตา นิปฺผนฺนา, ตสฺมา ธมฺมานํ อนติวตฺตนาทิภาวสาธเนน ปริโยทาปกสฺส ญาณสฺส กิจฺจนิปฺผตฺติวเสน สมฺปหํสนา เวทิตพฺพาติ วุตฺตํฯ ตตฺถ ยสฺมา อุเปกฺขาวเสน ญาณํ ปากฎํ โหติ, ยถาห – ‘‘ตถาปคฺคหิตํ จิตฺตํ สาธุกํ อชฺฌุเปกฺขติ, อุเปกฺขาวเสน ปญฺญาวเสน ปญฺญินฺทฺริยํ อธิมตฺตํ โหติฯ อุเปกฺขาวเสน นานตฺตกิเลเสหิ จิตฺตํ วิมุจฺจติ, วิโมกฺขวเสน ปญฺญาวเสน ปญฺญินฺทฺริยํ อธิมตฺตํ โหติฯ วิมุตฺตตฺตา เต ธมฺมา เอกรสา โหนฺติ, เอกรสเฎฺฐน ภาวนา’’ติ (ปฎิ. ม. ๑.๒๐๑)ฯ ตสฺมา ญาณกิจฺจภูตา นฺติ วุตฺตาฯ</p>


<p>นฺติอาทีนิ ตเสฺสว จิตฺตสฺส โถมนวจนานิฯ ตตฺถ นฺติ เอวํ ยถาวุเตฺตน วิธินา ปฎิปทาวิสุทฺธิปกฺขนฺทนอุเปกฺขานุพฺรูหนาญาณสมฺปหํสนาวเสน ติวิธภาวํ คตํฯ นฺติ  กิเลสโกฺขภวิรหิตตฺตา วิตเกฺกน สุนฺทรภาวํ ปนฺนํ คตํฯ นฺติ ตสฺมิํเยว อารมฺมเณ จิตฺตสฺส นิรนฺตรปฺปวตฺติสงฺขาเตน อธิฎฺฐาเนน สมฺปนฺนํ อนูนํฯ ยถา อธิฎฺฐานวสิยํ อธิฎฺฐานนฺติ ฌานปฺปวตฺติ, ตถา อิธาปิ จิตฺตสฺส อธิฎฺฐานนฺติ จิเตฺตกคฺคตาปิ ยุชฺชติฯ เตน หิ เอกสฺมิํเยว อารมฺมเณ จิตฺตํ อธิฎฺฐาติ, น เอตฺถ วิกฺขิปตีติฯ ‘‘สมาธิสมฺปนฺน’’นฺติ วิสุํ วุตฺตตฺตา ปน วุตฺตนเยเนว คเหตพฺพํฯ อถ วา สมาธิเสฺสว  ฌานสงฺคหิตตฺตา นฺติ ฌานงฺคปญฺจกวเสน วุตฺตํฯ นฺติ อินฺทฺริยสงฺคหิตตฺตา อินฺทฺริยปญฺจกวเสน, ทุติยชฺฌานาทีสุ ปน อลพฺภมานานิ ปทานิ ปหาย ลพฺภมานกวเสน นฺติอาทิ วุตฺตํฯ</p>


<p>ทีสุ อฎฺฐารสสุ มหาวิปสฺสนาสุ วิตกฺกาทโย ปริปุณฺณาเยว ตาสํ กามาวจรตฺตาฯ เอตาสุ จ อปฺปนาย อภาวโต ปฎิปทาวิสุทฺธิอาทโย ขณิกสมาธิวเสน โยเชตพฺพาฯ จตูสุ มเคฺคสุ  ปฐมชฺฌานิกวเสน วิตกฺกาทีนํ ลพฺภนโต ลพฺภมานกวเสเนว วิตกฺกาทโย ปริปุณฺณา วุตฺตาฯ ทุติยชฺฌานิกาทีสุ หิ มเคฺคสุ วิตกฺกาทโย ฌาเนสุ วิย ปริหายนฺตีติฯ เอตฺตาวตา เตรส โวทานญาณานิ วิตฺถารโต นิทฺทิฎฺฐานิ โหนฺติฯ กถํ? เอกฎฺฐาเน สมาทหเนน ตเตฺถว อธิมุจฺจเนน โกสชฺชปฺปชหเนน อุทฺธจฺจปฺปชหเนน ราคปฺปชหเนน พฺยาปาทปฺปชหเนน สมฺปยุตฺตานิ ฉ ญาณานิ, จตูหิ เอกเตฺตหิ สมฺปยุตฺตานิ จตฺตาริ ญาณานิ, ปฎิปทาวิสุทฺธิอุเปกฺขานุพฺรูหนาสมฺปหํสนาหิ สมฺปยุตฺตานิ ตีณิ ญาณานีติ เอวํ เตรส ญาณานิ นิทฺทิฎฺฐานิฯ</p>


<p> เอวํ สเนฺตปิ อานาปานสฺสติสมาธิภาวนาวเสน เตสํ นิปฺผตฺติํ ทเสฺสตุกาโม ตานิ ญาณานิ อนิคเมตฺวาว ติอาทินา นเยน โจทนาปุพฺพงฺคมํ อานาปานสฺสติสมาธิภาวนาวิธิํ ทเสฺสตฺวา อเนฺต ตานิ ญาณานิ นิคเมตฺวา ทเสฺสสิฯ ตตฺถ  วุตฺตเมวฯ ติ อนารมฺมณา เอกจิตฺตสฺสฯ ม-กาโร  ปเนตฺถ ปทสนฺธิกโรฯ อนารมฺมณเมกจิตฺตสฺสาติปิ ปาโฐ, เอกสฺส จิตฺตสฺส อารมฺมณํ น ภวนฺตีติ อโตฺถฯ ติ นิมิตฺตาทโย ตโย ธเมฺมฯ ติ อานาปานสฺสติสมาธิภาวนาฯ นฺติ ปฐมํ วุตฺตาย โจทนาคาถาย อนนฺตรํ วุตฺตาย ปริหารคาถาย อตฺถํ กเถตุกมฺยตาปุจฺฉาฯ ติ น จ อิเมฯ น จเมติปิ ปาโฐ, โสเยว ปทเจฺฉโทฯ กถํ น จ อวิทิตา โหนฺติ, กถํ น จ จิตฺตํ วิเกฺขปํ คจฺฉตีติ เอวํ กถํ สโทฺท เสเสหิ ปญฺจหิ โยเชตโพฺพฯ ติ อานาปานสฺสติสมาธิภาวนารมฺภกํ วีริยํ สนฺทิสฺสติฯ วีริยญฺหิ ปทหนฺติ เตนาติ ปธานนฺติ วุจฺจติฯ ติ นีวรณวิกฺขมฺภกํ ฌานญฺจ โยคี นิปฺผาเทติฯ ฌานญฺหิ นีวรณวิกฺขมฺภนาย ปยุญฺชียตีติ ปโยโคติ วุตฺตํฯ ติ สํโยชนปฺปหานกรํ มคฺคญฺจ ปฎิลภติฯ มโคฺค  หิ สมถวิปสฺสนานํ อานิสํสตฺตา วิเสโสติ วุโตฺตฯ วิเสสสฺส จ ปมุขภูตตฺตา จ-กาเรน สมุจฺจโย น กโตฯ</p>


<p>อิทานิ ตํ ปุจฺฉิตมตฺถํ อุปมาย สาเธโนฺต ติอาทิมาหฯ ตสฺสโตฺถ – ยถา นาม กกเจน ผาลนตฺถํ วาสิยา ตจฺฉิตฺวา รุโกฺข ผาลนกาเล นิจฺจลภาวตฺถํ  ภูมิปเทเส ปโยคกฺขมํ กตฺวา ฐปิโตฯ ติ หตฺถกกเจนฯ ติ รุกฺขํ  ผุสิตฺวา อตฺตโน สมีปภาคํ อาคเตฯ ติ รุกฺขํ ผุสิตฺวา ปรภาคํ คเตฯ วา-สโทฺท สมุจฺจยโตฺถฯ ติ รุเกฺข กกจทเนฺตหิ ผุฎฺฐํ ปุริเสน เปกฺขมานํ ฐานํ อปฺปตฺวา เตสํ อาคมนคมนาภาวโต สเพฺพปิ กกจทนฺตา วิทิตาว โหนฺติฯ นฺติ รุกฺขเจฺฉทนวีริยํฯ นฺติ รุกฺขเจฺฉทนกิริยํฯ ‘‘วิเสสมธิคจฺฉตี’’ติ วจนํ อุปมาย นตฺถิฯ นฺติ อุปนิพนฺธนาย สติยา นิมิตฺตภูตํ การณภูตํ นาสิกคฺคํ วา มุขนิมิตฺตํ วาฯ อุปนิพนฺธติ เอตาย อารมฺมเณ จิตฺตนฺติ  อุปนิพนฺธนา นาม สติฯ ติ ทีฆนาสิโก นาสิกเคฺคฯ ติ รสฺสนาสิโก อุตฺตโรเฎฺฐฯ อุตฺตโรโฎฺฐ หิ มุเข สติยา นิมิตฺตนฺติ มุขนิมิตฺตนฺติ วุโตฺตฯ ติ ผุฎฺฐฎฺฐานโต อพฺภนฺตรํ อาคเตฯ ติ ผุฎฺฐฎฺฐานโต พหิทฺธา คเตฯ ติ ผุสนฎฺฐานํ อปฺปตฺวา อสฺสาสปสฺสาสานํ อาคมนคมนาภาวโต สเพฺพปิ เต วิทิตา เอว โหนฺติฯ ติ เยน วีริเยน กาโยปิ จิตฺตมฺปิ กมฺมนิยํ ภาวนากมฺมกฺขมํ ภาวนากมฺมโยคฺคํ โหติฯ  วีริยํ  นามาติ ผเลน การณํ วุตฺตํ โหติฯ ติ วิกฺขมฺภนวเสน นีวรณานิ ปหียนฺติฯ ติ นานารมฺมณจาริโน อนวฎฺฐิตา วิตกฺกา อุปสมํ คจฺฉนฺติฯ เยน ฌาเนน อุปกฺกิเลสา ปหียนฺติ, วิตกฺกา วูปสมฺมนฺติฯ ติ ปโยคมเปกฺขิตฺวา ปุลฺลิงฺคนิเทฺทโส กโตฯ ติ ตํตํมคฺควชฺฌา สโญฺญชนา สมุเจฺฉทปฺปหาเนน ปหียนฺติฯ ติ ปหีนานํ ปุน อนุปฺปตฺติธมฺมกตฺตา วิคโต อุปฺปาทโนฺต วา วยโนฺต วา เอเตสนฺติ พฺยนฺตา, ปุเพฺพ อพฺยนฺตา พฺยนฺตา โหนฺตีติ พฺยนฺตีโหนฺติ, วินสฺสนฺตีติ อโตฺถฯ สโญฺญชนปฺปหานํ อนุสยปฺปหาเนน โหติ, น อญฺญถาติ ทสฺสนตฺถํ อนุสยปฺปหานมาหฯ เยน มเคฺคน สโญฺญชนา ปหียนฺติ อนุสยา พฺยนฺตีโหนฺติ, ติ อโตฺถฯ จตุตฺถจตุเกฺก อริยมคฺคสฺสาปิ นิทฺทิฎฺฐตฺตา อิธ อริยมโคฺค วุโตฺตฯ เอกจิตฺตสฺส อารมฺมณทฺวยาภาวสฺส อวุเตฺตปิ สิทฺธตฺตา ตํ อวิสฺสเชฺชตฺวาว ติ นิคมนํ กตํฯ</p>


<p> อิทานิ ตํ ภาวนาสิทฺธิสาธกํ โยคาวจรํ ถุนโนฺต ติ คาถํ  วตฺวา ตสฺสา นิเทฺทสมาหฯ ตตฺถ อานาปานสฺสติโย   ตถา  ยสฺส อตฺถิ สํวิชฺชนฺติฯ ฯ กิํ วิย?  ยถา อพฺภาทีหิ มุโตฺต จนฺทิมา อิมํ โอกาสโลกํ ปภาเสติ, ตถา โส โยคาวจโร อิมํ ขนฺธาทิโลกํ ปภาเสตีติ  คาถาย สมฺพโนฺธฯ ‘‘อพฺภา มุโตฺตว จนฺทิมา’’ติ จ ปทสฺส นิเทฺทเส มหิกาทีนมฺปิ วุตฺตตฺตา เอตฺถ อาทิสทฺทโลโป กโตติ เวทิตโพฺพฯ คาถานิเทฺทเส ติ โส โสเยว อโตฺถ ปฎิเสเธน วิเสเสตฺวา วุโตฺตฯ ติ อสมฺมุสฺสนตาย ตเมว อสฺสาสํ อุปคนฺตฺวา ฐานํ สติ นามาติ อโตฺถฯ ตถา ฯ เอตฺตาวตา อานาปาเนสุ สติ อานาปานสฺสตีติ อโตฺถ วุโตฺต โหติฯ</p>


<p>อิทานิ สติวเสเนว ‘‘ยสฺสา’’ติ วุตฺตํ ปุคฺคลํ นิทฺทิสิตุกาโม ติ วุตฺตํฯ โย อสฺสสติ, ตสฺส สติ อสฺสาสํ อุปคนฺตฺวา ติฎฺฐติฯ โย ปสฺสสติ, ตสฺส สติ ปสฺสาสํ อุปคนฺตฺวา ติฎฺฐตีติ อโตฺถฯ ติ ฌานวิปสฺสนามคฺคปรมฺปราย อรหตฺตมคฺคปฺปตฺติยา ปริปุณฺณาฯ เตเยว หิ ฌานวิปสฺสนามคฺคธเมฺม สนฺธาย ติอาทิมาหฯ เต หิ ธมฺมา อิมินา โยคินา ปริคฺคยฺหมานตฺตา ปริคฺคหา, เตน ฯ ตตฺถ สเพฺพสํ จิตฺตเจตสิกานํ อญฺญมญฺญปริวารตฺตา ฯ ภาวนาปาริปูริวเสน ติอาทีนิ สุภาวิตาติ วุตฺตปทสฺส อตฺถวเสน วุตฺตานิฯ จตโสฺส ภาวนา เหฎฺฐา วุตฺตาเยวฯ ติ ยุตฺตยานสทิสา กตาฯ ติ ปติฎฺฐเฎฺฐน วตฺถุสทิสา กตาฯ ติ ปจฺจุปฎฺฐิตาฯ ติ สมนฺตโต จิตา อุปจิตาฯ ติ สุฎฺฐุ สมารทฺธา สุกตาฯ ติ เยสุ เยสุ ฌาเนสุ ยาสุ ยาสุ วิปสฺสนาสุ สเจ อิจฺฉติฯ ติ เตสุ เตสุ ฌาเนสุ ตาสุ ตาสุ วิปสฺสนาสุฯ ติ วสีภาวํ พหุภาวํ ปโตฺตฯ ติ สมถวิปสฺสนาพลปฺปโตฺตฯ ติ วิสารทภาวํ ปฎุภาวํ ปโตฺตฯ ติ สมถวิปสฺสนา ธมฺมาฯ ติ อาวชฺชนายตฺตา, อาวชฺชิตมเตฺตเยว ตสฺส สนฺตาเนน, ญาเณน วา สมฺปโยคํ คจฺฉนฺตีติ  อโตฺถฯ ติ  รุจิอายตฺตา, โรจิตมเตฺตเยว วุตฺตนเยน สมฺปโยคํ คจฺฉนฺตีติ อโตฺถฯ  ปเนตฺถ อาวชฺชนาย จิตฺตุปฺปาโทฯ อากงฺขนาย เววจนวเสน อตฺถวิวรณตฺถํ วุโตฺตฯ ติ เอวํ กตตฺตาเยว เต ยุตฺตยานสทิสา กตา โหนฺตีติ วุตฺตํ โหติฯ</p>


<p>นฺติ โสฬสสุ วตฺถูสุ เอเกกสฺมิํฯ นฺติ สุปฺปติฎฺฐิตํฯ ติ สุฎฺฐุ อุปฎฺฐิตาฯ สมฺปยุตฺตจิตฺตสตีนํ สเหว สกสกกิจฺจกรณโต อนุโลมปฎิโลมวเสน  โยเชตฺวา เต เทฺว ธมฺมา ทสฺสิตาฯ ติ เอวํ ภูตตฺตาเยว กตปติฎฺฐา โหนฺตีติ วุตฺตํ โหติฯ ติ ปุพฺพปฺปวตฺติโต อปเนตฺวา ยตฺถ ยตฺถ ภาวนาวิเสเส จิตฺตํ อุปเนติฯ ติ ตสฺมิํ ตสฺมิํเยว ภาวนาวิเสเส สติ อนุกูลา หุตฺวา ปุพฺพปฺปวตฺติโต นิวตฺติตฺวา ปวตฺตติฯ ‘‘เยน, เตนา’’ติ เจตฺถ ‘‘เยน ภควา เตนุปสงฺกมี’’ติอาทีสุ (ขุ. ปา. ๕.๑; สุ. นิ. มงฺคลสุตฺต) วิย ภุมฺมโตฺถ เวทิตโพฺพฯ ติ เอวํ กรณโตเยว ตํ ตํ ภาวนํ อนุคนฺตฺวา ฐิตา โหนฺตีติ วุตฺตํ โหติฯ อานาปานสฺสติยา สติปธานตฺตา วตฺถุกตานุฎฺฐิตปเทสุ สติยา สห โยชนา กตาติ เวทิตพฺพาฯ</p>


<p>ยสฺมา ปน ปริปุณฺณาเยว ปริจิตา โหนฺติ วฑฺฒิตา ลทฺธาเสวนา, ตสฺมา ‘‘ปริปุณฺณา’’ติปเท วุตฺตา ตโย อตฺถา ‘‘ปริจิตา’’ติปเทปิ วุตฺตา, จตุโตฺถ วิเสสโตฺถปิ วุโตฺตฯ ตตฺถ ติ สมฺปยุตฺตาย, ปุพฺพภาคาย วา สติยา ปริคฺคเหตเพฺพ ปริคฺคณฺหโนฺต โยคีฯ ติ สมุเจฺฉทวเสน ลามเก กิเลเส ชินาติ อภิภวติฯ อยญฺจ ปุคฺคลาธิฎฺฐานา ธมฺมเทสนาฯ ธเมฺมสุ หิ ชินเนฺตสุ ตํธมฺมสมงฺคีปุคฺคโลปิ ชินาติ นามฯ เต จ ธมฺมา สติํ อวิหาย อตฺตโน ปวตฺติกฺขเณ ชินิตุมารทฺธา ชิตาติ วุจฺจนฺติ ยถา ‘‘ภุญฺชิตุมารโทฺธ ภุโตฺต’’ติ วุจฺจติฯ ลกฺขณํ ปเนตฺถ สทฺทสตฺถโต เวทิตพฺพํฯ เอวํ สเนฺตปิ ‘‘ปริชิตา’’ติ วตฺตเพฺพ ช-การสฺส จ-การํ กตฺวา  ‘‘ปริจิตา’’ติ  วุตฺตํ, ยถา สมฺมา คโท อสฺสาติ สุคโตติ อตฺถวิกเปฺป ท-การสฺส ต-กาโร นิรุตฺติลกฺขเณน กโต, เอวมิธาปิ เวทิตโพฺพฯ อิมสฺมิํ อตฺถวิกเปฺป ปริจิตาติ ปทํ กตฺตุสาธนํ, ปุริมานิ ตีณิ กมฺมสาธนานิฯ</p>


<p>ติ จตฺตาโร สุสมารทฺธตฺถาติ วุตฺตํ โหติ, อตฺถสทฺทสฺส โลโป ทฎฺฐโพฺพฯ สุสมารทฺธาติ ปทสฺส อตฺถาปิ หิ อิธ สุสมารทฺธาติ วุตฺตาติ เวทิตพฺพา, สุสมารทฺธธมฺมา วาฯ จตุรตฺถเภทโต จตฺตาโรติ วุตฺตาติ เวทิตพฺพา, น ธมฺมเภทโตฯ ยสฺมา ปน สุภาวิตาเยว สุสมารทฺธา โหนฺติ, น อเญฺญ, ตสฺมา ตโย ภาวนตฺถา อิธาปิ วุตฺตาฯ อาเสวนโตฺถปิ ตีสุ วุเตฺตสุ วุโตฺตเยว โหติ, ตสฺมา ตํ อวตฺวา ตปฺปจฺจนีกานํ สุสมูหตโตฺถ วุโตฺตฯ ปจฺจนีกสมุคฺฆาเตน หิ อารทฺธปริโยสานํ ปญฺญายติ, เตน สุสมารทฺธสฺส สิขาปฺปโตฺต อโตฺถ วุโตฺต โหติฯ ตตฺถ นฺติ เตสํ ฌานวิปสฺสนามคฺคานํ ปฎิปกฺขภูตานํฯ นฺติ กามจฺฉนฺทาทีนํ นิจฺจสญฺญาทิสมฺปยุตฺตานํ สกฺกายทิฎฺฐาทีนญฺจฯ ติ วิกฺขมฺภนตทงฺคสมุเจฺฉทวเสน  สุฎฺฐุ สมูหตตฺตา นาสิตตฺตาฯ โปตฺถเกสุ ปน ‘‘สุสมุคฺฆาตตฺตา’’ติ ลิขนฺติ, ตํ น สุนฺทรํฯ</p>


<p> ปุน ตเสฺสว ปทสฺส อญฺญมฺปิ อตฺถวิกปฺปํ ทเสฺสโนฺต นฺติอาทิมาหฯ ตตฺถ ติ ตสฺมิํ สิขาปฺปตฺตภาวนาวิเสเส ชาตาฯ ติ กิเลสานํ อารมฺมณภาวานุปคมเนน กิเลสโทสวิรหิตาฯ ติ ชาติวเสน กุสลาฯ ติ พุชฺฌนเฎฺฐน โพธีติ ลทฺธนามสฺส อริยสฺส ปเกฺข ภวตฺตา โพธิปกฺขิยาฯ ติ หิ อุปการภาเว ฐิตตฺตาฯ เต จ ‘‘จตฺตาโร สติปฎฺฐานา, จตฺตาโร สมฺมปฺปธานา, จตฺตาโร อิทฺธิปาทา, ปญฺจินฺทฺริยานิ, ปญฺจ พลานิ, สตฺต โพชฺฌงฺคา, อริโย อฎฺฐงฺคิโก มโคฺค’’ติ (ม. นิ. ๓.๓๕; จูฬนิ. เมตฺตคูมาณวปุจฺฉานิเทฺทส ๒๒; มิ. ป. ๕.๔.๑) สตฺตติํส ธมฺมาฯ นฺติ อิทํ มคฺคกฺขเณ ธมฺมชาตํ สมุเจฺฉทวเสน กิเลเส สเมติ วินาเสตีติ สมํ นามฯ   นฺติ ทุกฺขนิโรธตฺตา นิโรโธ, วานสงฺขาตาย ตณฺหาย อภาวา นิพฺพานํฯ นฺติ อิทํ นิพฺพานํ สพฺพสงฺขตวิสมาปคตตฺตา สุฎฺฐุ สมนฺติ สุสมํ นามฯ นฺติ โพธิปกฺขิยสงฺขาตํ สมํ อสโมฺมหโต  ญาเณน ญาตํ, นิพฺพานสงฺขาตํ สุสมํ อารมฺมณโต ญาเณน ญาตํฯ ตเทว ทฺวยํ เตเนว จกฺขุนา วิย นฺติ ตเทว ทฺวยํ สนฺตาเน อุปฺปาทเนน อารมฺมณกรเณน จ ปฎิลทฺธํฯ ญาตํ วิย ปญฺญาย ฯ ‘‘อสลฺลีนํ อสมฺมุฎฺฐา อสารโทฺธ เอกคฺค’’นฺติ ปุริมสฺส ปุริมสฺส ปทสฺส อตฺถปฺปกาสนํฯ ตตฺถ นฺติ ปฎฺฐปิตํฯ นฺติ อสงฺกุจิตํฯ ติ อุปคนฺตฺวา ฐิตาฯ ติ อวินฎฺฐาฯ ติ นิพฺพุโตฯ ติ นิทฺทรโถฯ นฺติ สมํ ฐปิตํฯ นฺติ อวิกฺขิตฺตํฯ</p>


<p>‘‘จตฺตาโร สุสมารทฺธา’’ติอาทิ สกลสฺส สุสมารทฺธวจนสฺส มูลโตฺถฯ ‘‘อตฺถิ สม’’นฺติอาทิ ปน สุสมวจนสฺส, ‘‘ญาต’’นฺติอาทิ อารทฺธวจนสฺส วิกปฺปตฺถาฯ ตตฺถายํ ปทตฺถสํสนฺทนา – ‘‘สมา จ สุสมา จ สมสุสมา’’ติ วตฺตเพฺพ เอกเทสสรูเปกเสสํ กตฺวา ‘‘สุสมา’’ อิเจฺจว วุตฺตา ยถา นามญฺจ รูปญฺจ นามรูปญฺจ นามรูปนฺติฯ ‘‘อิทํ สมํ, อิทํ สุสม’’นฺติ ปน อนญฺญาเปกฺขํ กตฺวา นปุํสกวจนํ กตํฯ ยสฺมา ปน ญาตมฺปิ ทิฎฺฐนฺติ วุจฺจติ, ทิฎฺฐญฺจ อารทฺธญฺจ อตฺถโต เอกํฯ วิทิตสจฺฉิกตผสฺสิตานิ ปน ญาตเววจนานิ, ตสฺมา ญาตนฺติ อารทฺธโตฺถเยว วุโตฺต โหติฯ</p>


<p>นฺติ อยํ ปน อารทฺธวจนสฺส อุชุกโตฺถเยวฯ ติอาทีนิ  ปน สมฺปยุตฺตวีริยสฺส อุปการกธมฺมทสฺสนตฺถํ วุตฺตานิ, น อารทฺธวจนสฺส อตฺถทสฺสนตฺถํฯ ปุริเมน อเตฺถน สุฎฺฐุ สมารทฺธาติ สุสมารทฺธา จ, อิมินา อเตฺถน สุสมา อารทฺธาติ สุสมารทฺธา จ เอกเสเส กเต ‘‘สุสมารทฺธา’’ติ วุจฺจนฺติฯ อิมมตฺถํ ปริคฺคเหตฺวา ‘‘เตน วุจฺจติ สุสมารทฺธา’’ติ วุตฺตํฯ</p>


<p>นฺติ  ยถานุกฺกเมนาติ อโตฺถ, ปุพฺพํ ปุพฺพํ อนูติ วุตฺตํ โหติฯ ติ ทีฆนฺติ วุตฺตอสฺสาสวเสนฯ ติ ปุริมา ปุริมา สติฯ เอเตน ปุพฺพนฺติปทสฺส อโตฺถ วุโตฺต โหติฯ ติ สติเยวฯ เอเตน อนูติปทสฺส อโตฺถ วุโตฺต โหติฯ อุภเยน ปุพฺพญฺจ อนุ จ ปริจิตาติ อโตฺถ วุโตฺต โหติฯ อุปริ โสฬส วตฺถูนิ วิตฺถาเรตฺวา วจนโต อิธ สงฺขิปิตฺวา ‘‘ปฎินิสฺสคฺคานุปสฺสี’’ติ อนฺติมเมว ทสฺสิตํฯ ยสฺมา สิขาปฺปตฺตภาวนสฺส สพฺพาปิ อานาปานสฺสติโย  ปุนปฺปุนํ ยถารุจิ ปวตฺตนโต อนุปริจิตาปิ โหนฺติฯ เตน วุตฺตํ – ‘‘อญฺญมญฺญํ ปริจิตา เจว โหนฺติ อนุปริจิตา จา’’ติฯ</p>


<p>ติ ยถาสภาวตฺถาฯ ติ อรหตฺตมคฺคกฺขเณ อตฺตโน นิพฺพิเสวนโตฺถฯ ติ สีติภาวโตฺถฯ ติ กิเลสปรินิพฺพาเนนฯ ติ สพฺพธมฺมวเสนฯ ทโย มคฺคญาณกิจฺจวเสนฯ  จตุนฺนํ สจฺจานํ เอกปฎิเวธทสฺสนวเสนฯ  อารมฺมณกรณวเสนฯ</p>


<p>พุโทฺธติปทสฺส อภาเวปิ พุเทฺธนาติปเท โย โส พุโทฺธ, ตํ นิทฺทิสิตุกาเมน ติ วุตฺตํฯ ติ อุปเทสํ วินา สยเมว ภูโตฯ ติ สยมฺภูปทสฺส อตฺถวิวรณํฯ โย หิ อาจริยํ วินา สจฺจานิ ปฎิวิชฺฌติ, โส สยมฺภู นาม โหติฯ ติอาทิ อนาจริยกภาวสฺส อตฺถปฺปกาสนํฯ ติ อาจริยํ อนนุสฺสุเตสุฯ นฺติ สยเมวฯ ติ ภุสํ สมฺมา ปฎิวิชฺฌิฯ ติ เตสุ จ สเจฺจสุ สพฺพญฺญุภาวํ ปาปุณิฯ ยถา สจฺจานิ ปฎิวิชฺฌนฺตา สพฺพญฺญุโน โหนฺติ, ตถา สจฺจานํ ปฎิวิทฺธตฺตา เอวํ วุตฺตํฯ สพฺพญฺญุตํ ปโตฺตติปิ ปาโฐฯ นฺติ ทสสุ จ ตถาคตพเลสุ อิสฺสรภาวํ ปาปุณิฯ โย โส เอวํ ภูโต, โส พุโทฺธติ วุตฺตํ โหติฯ ตตฺถ สเพฺพสุ ธเมฺมสุ อปฺปฎิหตญาณนิมิตฺตานุตฺตรวิโมกฺขาธิคมปริภาวิตํ ขนฺธสนฺตานํ  อุปาทาย ปณฺณตฺติโก, สพฺพญฺญุตปทฎฺฐานํ  วา สจฺจาภิสโมฺพธิมุปาทาย ปณฺณตฺติโก สตฺตวิเสโส พุโทฺธฯ เอตฺตาวตา อตฺถโต พุทฺธวิภาวนา กตา โหติฯ</p>


<p> อิทานิ พฺยญฺชนโต วิภาเวโนฺต ติอาทิมาหฯ ตตฺถ ยถา โลเก อวคนฺตา อวคโตติ วุจฺจติ, เอวํ ฯ ยถา ปณฺณโสสา วาตา ปณฺณสุสาติ วุจฺจนฺติ, เอวํ ติ สพฺพธมฺมพุชฺฌนสมตฺถาย พุทฺธิยา พุโทฺธติ วุตฺตํ โหติฯ ติ สพฺพธมฺมานํ ญาณจกฺขุนา ทิฎฺฐตฺตา พุโทฺธติ วุตฺตํ โหติฯ   ติ อเญฺญน อโพธนียโต สยเมว พุทฺธตฺตา พุโทฺธติ วุตฺตํ โหติฯ ติ นานาคุณวิสวนโต ปทุมมิว วิกสนเฎฺฐน พุโทฺธติ วุตฺตํ โหติฯ ติอาทีหิ ฉหิ ปริยาเยหิ จิตฺตสโงฺกจกรธมฺมปฺปหาเนน นิทฺทกฺขยวิพุโทฺธ ปุริโส วิย สพฺพกิเลสนิทฺทกฺขยวิพุทฺธตฺตา พุโทฺธติ วุตฺตํ โหติฯ สงฺขา สงฺขาตนฺติ อตฺถโต เอกตฺตา ติ วจนสฺส โกฎฺฐาเสนาติ อโตฺถฯ ตณฺหาเลปทิฎฺฐิเลปาภาเวน ฯ สวาสนานํ สพฺพกิเลสานํ ปหีนตฺตา เอกนฺตวจเนน วิเสเสตฺวา ติอาทิ วุตฺตํฯ ติ ราคโทสโมหาวเสเสหิ สพฺพกิเลเสหิ นิกฺกิเลโสฯ ติ คมนตฺถานํ ธาตูนํ พุชฺฌนตฺถตฺตา พุชฺฌนตฺถาปิ ธาตุโย คมนตฺถา โหนฺติ, ตสฺมา เอกายนมคฺคํ คตตฺตา พุโทฺธติ วุตฺตํ โหติฯ ติ เจตฺถ –</p>


<p>
‘‘มโคฺค ปโนฺถ ปโถ ปโชฺช, อญฺชสํ วฎุมายนํ;  
  
นาวา อุตฺตรเสตุ จ, กุโลฺล จ ภิสิ สงฺกโม’’ติ  
ฯ (จูฬนิ. ปารายนตฺถุติคาถานิเทฺทส ๑๐๑) –  
</p>
  
<p>มคฺคสฺส พหูสุ นาเมสุ อยนนาเมน วุโตฺตฯ ตสฺมา เอกมคฺคภูโต มโคฺค, น เทฺวธาปถภูโตติ อโตฺถฯ อถ วา เอเกน อยิตโพฺพ มโคฺคติ เอกายนมโคฺคฯ ติ คณสงฺคณิกํ ปหาย ปวิเวเกน จิเตฺตนฯ ติ ปฎิปชฺชิตโพฺพฯ อยนฺติ วา เอเตนาติ อยโน, สํสารโต นิพฺพานํ คจฺฉนฺตีติ อโตฺถฯ เอเกสํ อยโน เอกายโนฯ ติ เสฎฺฐา, สพฺพสตฺตเสฎฺฐา จ สมฺมาสมฺพุทฺธา, ตสฺมา เอกายนมโคฺคติ สมฺมาสมฺพุทฺธานํ อยนภูโต มโคฺคติ วุตฺตํ โหติฯ อยตีติ วา อยโน, คจฺฉติ ปวตฺตตีติ อโตฺถฯ เอกสฺมิํ อยโน มโคฺคติ เอกายนมโคฺค, เอกสฺมิํเยว พุทฺธสาสเน ปวตฺตมาโน มโคฺค, น อญฺญตฺถาติ วุตฺตํ โหติฯ อปิ จ เอกํ อยตีติ เอกายโน, ปุพฺพภาเค นานามุขภาวนานยปฺปวโตฺตปิ อปรภาเค เอกํ นิพฺพานเมว คจฺฉตีติ  วุตฺตํ โหติ, ตสฺมา เอกายนมโคฺคติ เอกนิพฺพานคมนมโคฺคติ อโตฺถฯ ติ น ปเรหิ พุทฺธตฺตา พุโทฺธ, กิํ ปน สยเมว อนุตฺตรํ สมฺมาสโมฺพธิํ อภิสมฺพุทฺธตฺตา พุโทฺธติ วุตฺตํ โหติฯ ติ พุทฺธิ พุทฺธํ  โพโธติ ปริยายวจนเมตํฯ ตตฺถ ยถา นีลรตฺตคุณโยคา นีโล ปโฎ รโตฺต ปโฎติ วุจฺจติ, เอวํ พุทฺธคุณโยคา พุโทฺธติ ญาเปตุํ วุตฺตํฯ</p>


<p>ตโต ปรํ นฺติอาทิ ‘‘อตฺถมนุคตา อยํ ปญฺญตฺตี’’ติ ญาปนตฺถํ วุตฺตํฯ ตตฺถ  สหายาฯ  ภจฺจาฯ  ปิตุปกฺขิกาฯ  มาตุปกฺขิกาฯ  ปพฺพชฺชูปคตาฯ  โภวาทิโน, สมิตปาปพาหิตปาปา วาฯ  สกฺกาทโย พฺรหฺมาโน จฯ นฺติ วิโมโกฺข อรหตฺตมโคฺค, วิโมกฺขสฺส อโนฺต อรหตฺตผลํ, ตสฺมิํ วิโมกฺขเนฺต ภวํ วิโมกฺขนฺติกํ นามฯ สพฺพญฺญุภาโว หิ อรหตฺตมเคฺคน สิชฺฌติ, อรหตฺตผโลทเย สิโทฺธ โหติ, ตสฺมา สพฺพญฺญุภาโว วิโมกฺขเนฺต ภโว โหติฯ ตํ เนมิตฺติกมฺปิ นามํ วิโมกฺขเนฺต ภวํ นาม โหติฯ เตน วุตฺตํ  – ‘‘วิโมกฺขนฺติกเมตํ พุทฺธานํ ภควนฺตาน’’นฺติฯ ติ มหาโพธิรุกฺขมูเล ยถาวุตฺตกฺขเณ สพฺพญฺญุตญฺญาณสฺส ปฎิลาเภน สหฯ ติ อรหตฺตผลสจฺฉิกิริยาย, สพฺพธมฺมสจฺฉิกิริยาย วา ชาตา ปญฺญตฺติฯ ติ ยา อยํ พุโทฺธติ ปญฺญตฺติ, อยํ พฺยญฺชนโต พุทฺธวิภาวนาฯ</p>


<p>‘‘ยถา พุเทฺธน เทสิตา’’ติคาถาปาทสฺส ปน อิมินา ปทภาชนีเย วุตฺตเตฺถน อยํ สํสนฺทนา – อานาปานสฺสติโย จ ยถา พุเทฺธน เทสิตา, เยน ปกาเรน เทสิตาฯ ยถาสเทฺทน สงฺคหิตา ทส ยถตฺถา จ ยถา พุเทฺธน เทสิตา, เยน ปกาเรน เทสิตาติ ปการตฺถสฺส จ ยถาสทฺทสฺส, สภาวตฺถสฺส จ ยถาสทฺทสฺส สรูเปกเสสวเสน เอกเสสํ กตฺวา ‘‘ยถา’’ติ วุตฺตนฺติ เวทิตพฺพํฯ ปทภาชนีเย ปนสฺส ยถเตฺถสุ เอเกกสฺส โยชนาวเสน ‘‘เทสิโต’’ติ เอกวจนํ กตํฯ</p>


<p>‘‘โสติ คหโฎฺฐ วา โหติ ปพฺพชิโต วา’’ติ วุตฺตตฺตา อาทิปเทปิ ยสฺส คหฎฺฐสฺส วา ปพฺพชิตสฺส วาติ วุตฺตเมว โหติฯ โลกโตฺถ วุโตฺตเยวฯ ติ อตฺตโน ญาณสฺส ปากฎํ กโรตีติ อโตฺถ ฯ ติ สาวกปารมิญาเณนปิ ปฎิวิทฺธภาเวนฯ ติ กามาวจรภูตํ โลกํฯ ติ รูปาวจรภูตํ โลกํฯ ติ อรูปาวจรภูตํ โลกํฯ</p>


<p>นฺติ  อรหตฺตมคฺคญาณํฯ ติ มหิกาย มุโตฺตฯ ติ นีหาโร วุจฺจติฯ มหิยา มุโตฺตติปิ ปาโฐฯ ติ ธูมโต จ รชโต จ มุโตฺตฯ ติ ราหุโน จนฺทสฺส อาสนฺนุปกฺกิเลสตฺตา ทฺวีหิ อุปสเคฺคหิ วิเสเสตฺวา วุตฺตํฯ  อิติ สโอภาสเฎฺฐนฯ  อิติ สเตชเฎฺฐนฯ  อิติ รุจิรเฎฺฐนฯ นฺติ เอวํ เอวํฯ ยสฺมา ปน จโนฺทปิ สยํ ภาสโนฺต ตปโนฺต วิโรจโนฺต อิมํ โอกาสโลกํ โอภาเสติ, ภิกฺขุ จ ปญฺญาย ภาสโนฺต ตปโนฺต วิโรจโนฺต อิมํ ขนฺธาทิโลกํ ปญฺญาย โอภาเสติ, ตสฺมา อุภยตฺราปิ ‘‘ภาเสตี’’ติ อวตฺวา ‘‘ภาสเต’’ อิเจฺจว วุตฺตํฯ เอวญฺหิ วุเตฺต เหตุอโตฺถปิ วุโตฺต โหติฯ อติวิสทตราภสูริโยปมํ  อคฺคเหตฺวา กสฺมา จโนฺทปมา คหิตาติ เจ? สพฺพกิเลสปริฬาหวูปสเมน สนฺตสฺส ภิกฺขุโน สนฺตคุณยุตฺตจโนฺทปมา อนุจฺฉวิกาติ คหิตาติ เวทิตพฺพํฯ เอวํ อานาปานสฺสติภาวนาสิทฺธิสาธกํ โยคาวจรํ ถุนิตฺวา ติ ตานิ ญาณานิ นิคเมตฺวา ทเสฺสตีติฯ</p>

</p>


<h2>๕. สโตการิญาณนิเทฺทสวณฺณนา</h2>
<p> สโตการิญาณนิเทฺทเส มาติกายํ ติ อิมสฺมิํ สาสเน ภิกฺขุฯ อยญฺหิ เอตฺถ อิธ-สโทฺท สพฺพปฺปการอานาปานสฺสติสมาธินิพฺพตฺตกสฺส ปุคฺคลสฺส สนฺนิสฺสยภูตสาสนปริทีปโน, อญฺญสาสนสฺส ตถาภาวปฎิเสธโน จฯ วุตฺตเญฺหตํ – ‘‘อิเธว, ภิกฺขเว, สมโณ…เป.… สุญฺญา ปรปฺปวาทา สมเณภิ อเญฺญหี’’ติ (ม. นิ. ๑.๑๓๙; อ. นิ. ๔.๒๔๑)ฯ</p>


<p>ติ อิทมสฺส อานาปานสฺสติสมาธิ ภาวนานุรูปเสนาสนปริคฺคหปริทีปนํฯ อิมสฺส  หิ ภิกฺขุโน ทีฆรตฺตํ รูปาทีสุ อารมฺมเณสุ อนุวิสฎํ จิตฺตํ อานาปานสฺสติสมาธิอารมฺมณํ อภิรุหิตุํ น อิจฺฉติ, กูฎโคณยุตฺตรโถ วิย อุปฺปถเมว ธาวติฯ ตสฺมา เสยฺยถาปิ นาม โคโป กูฎเธนุยา สพฺพํ ขีรํ ปิวิตฺวา วฑฺฒิตํ กูฎวจฺฉํ ทเมตุกาโม เธนุโต อปเนตฺวา เอกมเนฺต มหนฺตํ ถมฺภํ นิขณิตฺวา ตตฺถ โยเตฺตน พเนฺธยฺย, อถสฺส โส วโจฺฉ อิโต จิโต จ วิปฺผนฺทิตฺวา ปลายิตุํ อสโกฺกโนฺต ตเมว ถมฺภํ อุปนิสีเทยฺย วา อุปนิปเชฺชยฺย วา, เอวเมว อิมินาปิ ภิกฺขุนา ทีฆรตฺตํ รูปารมฺมณาทิรสปานวฑฺฒิตํ  ทุฎฺฐจิตฺตํ ทเมตุกาเมน รูปาทิอารมฺมณโต อปเนตฺวา อรญฺญํ วา รุกฺขมูลํ วา สุญฺญาคารํ วา ปเวเสตฺวา ตตฺถ อสฺสาสปสฺสาสถเมฺภ สติโยเตฺตน พนฺธิตพฺพํฯ เอวมสฺส ตํ จิตฺตํ อิโต จิโต จ วิปฺผนฺทิตฺวาปิ ปุเพฺพ อาจิณฺณารมฺมณํ อลภมานํ สติโยตฺตํ ฉินฺทิตฺวา ปลายิตุํ  อสโกฺกนฺตํ ตเมวารมฺมณํ อุปจารปฺปนาวเสน อุปนิสีทติ เจว อุปนิปชฺชติ จฯ เตนาหุ โปราณา –</p>


<p>
‘‘ยถา ถเมฺภ นิพเนฺธยฺย, วจฺฉํ ทมํ นโร อิธ;  
  
พเนฺธเยฺยวํ สกํ จิตฺตํ, สติยารมฺมเณ ทฬฺห’’นฺติฯ (วิสุทฺธิ. ๑.๒๑๗; ปารา. อฎฺฐ. ๒.๑๖๕; ที. นิ. อฎฺฐ. ๒.๓๗๔; ม. นิ. อฎฺฐ. ๑.๑๐๗) –  
</p>
  
<p>เอวมสฺส ตํ เสนาสนํ ภาวนานุรูปํ โหติฯ อถ วา ยสฺมา อิทํ กมฺมฎฺฐานปฺปเภเท มุทฺธภูตํ สพฺพพุทฺธปเจฺจกพุทฺธพุทฺธสาวกานํ วิเสสาธิคมทิฎฺฐธมฺมสุขวิหารปทฎฺฐานํ อานาปานสฺสติกมฺมฎฺฐานํ อิตฺถิปุริสหตฺถิอสฺสาทิสทฺทสมากุลํ คามนฺตํ อปริจฺจชิตฺวา น สุกรํ ภาเวตุํ สทฺทกณฺฎกตฺตา ฌานสฺสฯ อคามเก ปน อรเญฺญ สุกรํ โยคาวจเรน อิทํ กมฺมฎฺฐานํ ปริคฺคเหตฺวา อานาปานจตุกฺกชฺฌานํ นิพฺพเตฺตตฺวา ตเทว ปาทกํ กตฺวา สงฺขาเร สมฺมสิตฺวา อคฺคผลํ อรหตฺตํ ปาปุณิตุํฯ ตสฺมา ตสฺส อนุรูปํ เสนาสนํ อุปทิสโนฺต ภควา ‘‘อรญฺญคโต วา’’ติอาทิมาห, ตเถว เถโรฯ</p>


<p>วตฺถุวิชฺชาจริโย วิย หิ ภควา, โส ยถา วตฺถุวิชฺชาจริโย นครภูมิํ ปสฺสิตฺวา สุฎฺฐุ อุปปริกฺขิตฺวา ‘‘เอตฺถ นครํ มาเปถา’’ติ อุปทิสติ, โสตฺถินา จ นคเร นิฎฺฐิเต ราชกุลโต มหาสกฺการํ ลภติ, เอวเมวํ โยคาวจรสฺส อนุรูปํ เสนาสนํ อุปปริกฺขิตฺวา ‘‘เอตฺถ กมฺมฎฺฐานํ อนุยุญฺชิตพฺพ’’นฺติ อุปทิสติ, ตโต ตตฺถ กมฺมฎฺฐานมนุยุเตฺตน โยคินา กเมน  อรหเตฺต ปเตฺต ‘‘สมฺมาสมฺพุโทฺธ วต โส ภควา’’ติ มหนฺตํ สกฺการํ ลภติฯ อยํ ปน ภิกฺขุ ‘‘ทีปิสทิโส’’ติ วุจฺจติฯ ยถา หิ มหาทีปิราชา อรเญฺญ ติณคหนํ วา วนคหนํ วา ปพฺพตคหนํ วา นิสฺสาย นิลียิตฺวา วนมหิํสโคกณฺณสูกราทโย มิเค คณฺหาติ, เอวเมวํ อยํ อรญฺญาทีสุ กมฺมฎฺฐานมนุยุญฺชโนฺต ภิกฺขุ ยถากฺกเมน โสตาปตฺติสกทาคามิอนาคามิอรหตฺตมเคฺค เจว อริยผลานิ จ คณฺหาตีติ เวทิตโพฺพฯ เตนาหุ โปราณา –</p>


<p>
‘‘ยถาปิ  
  
ทีปิโก นาม, นิลียิตฺวา คณฺหเต มิเค;  
  
ตเถวายํ พุทฺธปุโตฺต, ยุตฺตโยโค วิปสฺสโก;  
  
อรญฺญํ ปวิสิตฺวาน, คณฺหาติ ผลมุตฺตม’’นฺติฯ (มิ. ป. ๖.๑.๕);  
</p>
  
<p>เตนสฺส ปรกฺกมชวโยคฺคภูมิํ อรญฺญเสนาสนํ ทเสฺสโนฺต ‘‘อรญฺญคโต วา’’ติอาทิมาหฯ</p>


<p>ตตฺถ ติ อุปริ วุตฺตลกฺขณํ ยํกิญฺจิ ปวิเวกสุขํ อรญฺญํ คโตฯ ติ รุกฺขสมีปํ คโตฯ ติ สุญฺญํ วิวิโตฺตกาสํ คโตฯ เอตฺถ จ ฐเปตฺวา อรญฺญญฺจ รุกฺขมูลญฺจ อวเสสสตฺตวิธเสนาสนํ คโตปิ ‘‘สุญฺญาคารคโต’’ติ วตฺตุํ วฎฺฎติฯ นววิธญฺหิ เสนาสนํฯ ยถาห – ‘‘โส วิวิตฺตํ เสนาสนํ ภชติ อรญฺญํ รุกฺขมูลํ ปพฺพตํ กนฺทรํ คิริคุหํ สุสานํ วนปตฺถํ อโพฺภกาสํ ปลาลปุญฺช’’นฺติ (วิภ. ๕๐๘)ฯ เอวมสฺส อุตุตฺตยานุกูลํ ธาตุจริยานุกูลญฺจ อานาปานสฺสติภาวนานุรูปํ เสนาสนํ อุปทิสิตฺวา อลีนานุทฺธจฺจปกฺขิกํ สนฺตมิริยาปถํ อุปทิสโนฺต ติ อาหฯ อถสฺส นิสชฺชาย ทฬฺหภาวํ อสฺสาสปสฺสาสานํ ปวตฺตนสมตฺถตํ อารมฺมณปริคฺคหูปายญฺจ ทเสฺสโนฺต ติอาทิมาหฯ ตตฺถ นฺติ สมนฺตโต อูรุพทฺธาสนํฯ ติ พนฺธิตฺวาฯ ติ อุปริมสรีรํ อุชุกํ ฐเปตฺวา อฎฺฐารส ปิฎฺฐิกณฺฎเก โกฎิยา โกฎิํ ปฎิปาเทตฺวาฯ เอวญฺหิ นิสินฺนสฺส ธมฺมมํสนฺหารูนิ น ปณมนฺติฯ อถสฺส ยา เตสํ ปณมนปจฺจยา ขเณ ขเณ เวทนา อุปฺปเชฺชยฺยุํ, ตา น อุปฺปชฺชนฺติฯ ตาสุ อนุปฺปชฺชมานาสุ จิตฺตํ เอกคฺคํ โหติ, กมฺมฎฺฐานํ น ปริปตติ, วุทฺธิํ ผาติํ อุปคจฺฉติฯ</p>


<p>  ติ กมฺมฎฺฐานาภิมุขํ สติํ ฐปยิตฺวาฯ ติ โส ภิกฺขุ เอวํ นิสีทิตฺวา เอวญฺจ สติํ อุปฎฺฐเปตฺวา ตํ สติํ อวิชหโนฺต สโต เอว อสฺสสติ สโต ปสฺสสติ, สโตการี โหตีติ วุตฺตํ โหติฯ</p>


<p>อิทานิ  เยหิ ปกาเรหิ สโตการี โหติ, เต ปกาเร ทเสฺสตุํ ติอาทิมาหฯ ตตฺถ ติ ทีฆํ วา อสฺสาสํ ปวตฺตยโนฺตฯ ตถา ฯ ยา ปน เนสํ ทีฆรสฺสตา, สา กาลวเสน เวทิตพฺพาฯ กทาจิ หิ มนุสฺสา หตฺถิอหิอาทโย วิย กาลวเสน ทีฆํ อสฺสสนฺติ จ ปสฺสสนฺติ จ, กทาจิ สุนขสสาทโย วิย รสฺสํฯ อญฺญถา หิ จุณฺณวิจุณฺณา อสฺสาสปสฺสาสา ทีฆรสฺสา นาม น โหนฺติ ฯ ตสฺมา เต ทีฆํ กาลํ ปวิสนฺตา จ นิกฺขมนฺตา จ ทีฆา, รสฺสํ กาลํ ปวิสนฺตา จ นิกฺขมนฺตา จ รสฺสาติ เวทิตพฺพาฯ ตตฺรายํ ภิกฺขุ อุปริ วุเตฺตหิ นวหากาเรหิ ทีฆํ อสฺสสโนฺต จ ปสฺสสโนฺต จ  ตถา ฯ</p>


<p>เอวํ ปชานโต จ –</p>


<p>
‘‘ทีโฆ รโสฺส จ อสฺสาโส, ปสฺสาโสปิ จ ตาทิโส;  
  
จตฺตาโร วณฺณา วตฺตนฺติ, นาสิกเคฺคว ภิกฺขุโน’’ติฯ (วิสุทฺธิ. ๑.๒๑๙; ปารา. อฎฺฐ. ๒.๑๖๕);  
</p>
  
<p>นวนฺนญฺจสฺส อาการานํ เอเกนากาเรน กายานุปสฺสนาสติปฎฺฐานภาวนา สมฺปชฺชตีติ เวทิตพฺพาฯ ติ สกลสฺส อสฺสาสกายสฺสาทิมชฺฌปริโยสานํ วิทิตํ กโรโนฺต ปากฎํ กโรโนฺต อสฺสสิสฺสามีติ สิกฺขติฯ สกลสฺส ปสฺสาสกายสฺสาทิมชฺฌปริโยสานํ วิทิตํ กโรโนฺต ปากฎํ กโรโนฺต ปสฺสสิสฺสามีติ สิกฺขติฯ เอวํ วิทิตํ กโรโนฺต ปากฎํ กโรโนฺต ญาณสมฺปยุตฺตจิเตฺตน อสฺสสติ เจว ปสฺสสติ จฯ ตสฺมา ‘‘อสฺสสิสฺสามิ ปสฺสสิสฺสามีติ สิกฺขตี’’ติ  วุจฺจติฯ เอกสฺส หิ ภิกฺขุโน จุณฺณวิจุณฺณวิสเฎ (วิสุทฺธิ. ๑.๒๑๙; ปารา. ๒.๑๖๕) อสฺสาสกาเย, ปสฺสาสกาเย วา อาทิ ปากโฎ โหติ, น มชฺฌปริโยสานํฯ โส อาทิเมว ปริคฺคเหตุํ สโกฺกติ, มชฺฌปริโยสาเน กิลมติฯ เอกสฺส มชฺฌํ ปากฎํ โหติ, น อาทิปริโยสานํฯ โส มชฺฌเมว ปริคฺคเหตุํ สโกฺกติ, อาทิปริโยสาเน กิลมติฯ เอกสฺส ปริโยสานํ ปากฎํ โหติ, น อาทิมชฺฌํฯ โส ปริโยสานํเยว ปริคฺคเหตุํ สโกฺกติ, อาทิมเชฺฌ กิลมติฯ เอกสฺส สพฺพํ ปากฎํ โหติ, โส สพฺพมฺปิ ปริคฺคเหตุํ สโกฺกติ , น กตฺถจิ กิลมติฯ ตาทิเสน ภวิตพฺพนฺติ ทเสฺสโนฺต อาห – ‘‘สพฺพกายปฎิสํเวที’’ติอาทิฯ</p>


<p>ตตฺถ ติ เอวํ ฆฎติ วายมติฯ โย วา ตถาภูตสฺส สํวโร, อยเมตฺถ อธิสีลสิกฺขาฯ โย ตถาภูตสฺส สมาธิ, อยํ อธิจิตฺตสิกฺขาฯ ยา ตถาภูตสฺส ปญฺญา, อยํ อธิปญฺญาสิกฺขาติ อิมา ติโสฺส สิกฺขาโย ตสฺมิํ อารมฺมเณ ตาย สติยา เตน มนสิกาเรน สิกฺขติ อาเสวติ ภาเวติ พหุลีกโรตีติ เอวเมตฺถ อโตฺถ ทฎฺฐโพฺพฯ ตตฺถ ยสฺมา ปุริมนเยน เกวลํ อสฺสสิตพฺพํ ปสฺสสิตพฺพเมว จ, น อญฺญํ กิญฺจิ กาตพฺพํ, อิโต  ปฎฺฐาย ปน ญาณุปฺปาทนาทีสุ โยโค กรณีโยฯ ตสฺมา ตตฺถ ‘‘อสฺสสามีติ ปชานาติ ปสฺสสามีติ ปชานาติ’’เจฺจว วตฺตมานกาลวเสน ปาฬิํ วตฺวา อิโต ปฎฺฐาย กตฺตพฺพสฺส ญาณุปฺปาทนาทิโน อา-การสฺส ทสฺสนตฺถํ ‘‘สพฺพกายปฎิสํเวที อสฺสสิสฺสามี’’ติอาทินา นเยน อนาคตกาลวเสน ปาฬิ อาโรปิตาติ เวทิตพฺพาฯ</p>


<p>ติ โอฬาริกํ อสฺสาสปสฺสาสสงฺขาตํ กายสงฺขารํ ปสฺสเมฺภโนฺต ปฎิปฺปสฺสเมฺภโนฺต นิโรเธโนฺต วูปสเมโนฺต อสฺสสิสฺสามิ ปสฺสสิสฺสามีติ สิกฺขติฯ</p>


<p>ตเตฺรวํ โอฬาริกสุขุมตา จ ปสฺสทฺธิ จ เวทิตพฺพา – อิมสฺส หิ ภิกฺขุโน ปุเพฺพ อปริคฺคหิตกาเล กาโย จ จิตฺตญฺจ สทรถา โหนฺติ โอฬาริกาฯ กายจิตฺตานํ โอฬาริกเตฺต อวูปสเนฺต อสฺสาสปสฺสาสาปิ โอฬาริกา โหนฺติ, พลวตรา หุตฺวา ปวตฺตนฺติ, นาสิกา นปฺปโหติ, มุเขน อสฺสสโนฺตปิ ปสฺสสโนฺตปิ ติฎฺฐติฯ ยทา ปนสฺส กาโยปิ  จิตฺตมฺปิ ปริคฺคหิตา โหนฺติ, ตทา เต สนฺตา โหนฺติ วูปสนฺตาฯ เตสุ วูปสเนฺตสุ อสฺสาสปสฺสาสา สุขุมา หุตฺวา ปวตฺตนฺติ, ‘‘อตฺถิ นุ โข, นตฺถี’’ติ วิเจตพฺพาการปฺปตฺตา โหนฺติฯ เสยฺยถาปิ ปุริสสฺส ธาวิตฺวา ปพฺพตา วา โอโรหิตฺวา มหาภารํ วา สีสโต โอโรเปตฺวา ฐิตสฺส โอฬาริกา อสฺสาสปสฺสาสา โหนฺติ, นาสิกา นปฺปโหติ, มุเขน อสฺสสโนฺตปิ ปสฺสสโนฺตปิ ติฎฺฐติฯ ยทา ปเนส ตํ ปริสฺสมํ วิโนเทตฺวา นฺหตฺวา จ ปิวิตฺวา จ อลฺลสาฎกํ หทเย กตฺวา สีตาย ฉายาย นิปโนฺน โหติ, อถสฺส เต อสฺสาสปสฺสาสา สุขุมา โหนฺติ ‘‘อตฺถิ นุ โข, นตฺถี’’ติ วิเจตพฺพาการปฺปตฺตา, เอวเมวํ อิมสฺส ภิกฺขุโน อปริคฺคหิตกาเลติ  วิตฺถาเรตพฺพํฯ ตถา หิสฺส ปุเพฺพ อปริคฺคหิตกาเล ‘‘โอฬาริโกฬาริเก กายสงฺขาเร ปสฺสเมฺภมี’’ติ อาโภคสมนฺนาหารมนสิกาโร นตฺถิ, ปริคฺคหิตกาเล ปน อตฺถิฯ เตนสฺส อปริคฺคหิตกาลโต ปริคฺคหิตกาเล กายสงฺขาโร สุขุโม โหติฯ เตนาหุ โปราณา –</p>


<p>
‘‘สารเทฺธ กาเย จิเตฺต จ, อธิมตฺตํ ปวตฺตติ;  
  
อสารทฺธมฺหิ กายมฺหิ, สุขุมํ สมฺปวตฺตตี’’ติฯ (วิสุทฺธิ. ๑.๒๒๐; ปารา. อฎฺฐ. ๒.๑๖๕);  
</p>
  
<p>ปริคฺคเหปิ โอฬาริโก, ปฐมชฺฌานูปจาเร สุขุโมฯ ตสฺมิมฺปิ โอฬาริโก, ปฐมชฺฌาเน สุขุโมฯ ปฐมชฺฌาเน จ ทุติยชฺฌานูปจาเร จ โอฬาริโก, ทุติยชฺฌาเน สุขุโมฯ ทุติยชฺฌาเน  จ ตติยชฺฌานูปจาเร จ โอฬาริโก, ตติยชฺฌาเน สุขุโมฯ ตติยชฺฌาเน จ จตุตฺถชฺฌานูปจาเร จ โอฬาริโก, จตุตฺถชฺฌาเน อติสุขุโม อปฺปวตฺติเมว ปาปุณาติฯ อิทํ ตาว  มตํฯ</p>


<p> ปน ‘‘ปฐมชฺฌาเน โอฬาริโก, ทุติยชฺฌานูปจาเร สุขุโม’’ติ เอวํ เหฎฺฐิมเหฎฺฐิมชฺฌานโต อุปรูปริชฺฌานูปจาเรปิ สุขุมตรํ อิจฺฉนฺติฯ สเพฺพสํเยว ปน มเตน อปริคฺคหิตกาเล ปวตฺตกายสงฺขาโร ปริคฺคหิตกาเล ปฎิปฺปสฺสมฺภติ, ปริคฺคหิตกาเล ปวตฺตกายสงฺขาโร ปฐมชฺฌานูปจาเร…เป.… จตุตฺถชฺฌานูปจาเร ปวตฺตกายสงฺขาโร จตุตฺถชฺฌาเน ปฎิปฺปสฺสมฺภติฯ อยํ ตาว สมเถ นโยฯ</p>


<p>วิปสฺสนายํ  ปน อปริคฺคหิตกาเล ปวตฺตกายสงฺขาโร โอฬาริโก, มหาภูตปริคฺคเห สุขุโมฯ โสปิ โอฬาริโก, อุปาทารูปปริคฺคเห สุขุโมฯ โสปิ โอฬาริโก, สกลรูปปริคฺคเห สุขุโมฯ โสปิ โอฬาริโก, อรูปปริคฺคเห สุขุโมฯ โสปิ โอฬาริโก, รูปารูปปริคฺคเห สุขุโมฯ โสปิ โอฬาริโก, ปจฺจยปริคฺคเห สุขุโมฯ โสปิ โอฬาริโก, สปฺปจฺจยนามรูปทสฺสเน สุขุโมฯ โสปิ โอฬาริโก, ลกฺขณารมฺมณิก วิปสฺสนาย สุขุโมฯ โสปิ ทุพฺพลวิปสฺสนาย โอฬาริโก, พลววิปสฺสนาย สุขุโมฯ ตตฺถ ปุเพฺพ วุตฺตนเยเนว ปุริมสฺส ปุริมสฺส ปจฺฉิเมน ปจฺฉิเมน ปฎิปฺปสฺสทฺธิ เวทิตพฺพาฯ เอวเมตฺถ โอฬาริกสุขุมตา ปฎิปฺปสฺสทฺธิ จ  เวทิตพฺพาฯ อยํ ตาเวตฺถ กายานุปสฺสนาวเสน วุตฺตสฺส ปฐมจตุกฺกสฺส อนุปุพฺพปทวณฺณนาฯ</p>


<p>ยสฺมา ปเนตฺถ อิทเมว จตุกฺกํ อาทิกมฺมิกสฺส กมฺมฎฺฐานวเสน วุตฺตํ, อิตรานิ ปน ตีณิ จตุกฺกานิ เอตฺถ ปตฺตชฺฌานสฺส เวทนาจิตฺตธมฺมานุปสฺสนาวเสน, ตสฺมา อิมํ กมฺมฎฺฐานํ ภาเวตฺวา อานาปานจตุกฺกชฺฌานปทฎฺฐานาย วิปสฺสนาย สห ปฎิสมฺภิทาหิ อรหตฺตํ ปาปุณิตุกาเมน อาทิกมฺมิเกน กุลปุเตฺตน วิสุทฺธิมเคฺค วุตฺตนเยน สีลปริโสธนาทีนิ สพฺพกิจฺจานิ กตฺวา สตฺตงฺคสมนฺนาคตสฺส อาจริยสฺส สนฺติเก ปญฺจสนฺธิกํ กมฺมฎฺฐานํ อุคฺคเหตพฺพํฯ ตตฺริเม ปญฺจ สนฺธโย อุคฺคโห ปริปุจฺฉา อุปฎฺฐานํ อปฺปนา ลกฺขณนฺติฯ ตตฺถ  นาม กมฺมฎฺฐานสฺส อุคฺคณฺหนํฯ  นาม กมฺมฎฺฐานสฺส ปริปุจฺฉนํฯ  นาม กมฺมฎฺฐานสฺส อุปฎฺฐานํฯ  นาม กมฺมฎฺฐานสฺส อปฺปนาฯ  นาม กมฺมฎฺฐานสฺส ลกฺขณํ, ‘‘เอวํ ลกฺขณมิทํ กมฺมฎฺฐาน’’นฺติ กมฺมฎฺฐานสภาวูปธารณนฺติ วุตฺตํ โหติฯ</p>


<p>เอวํ  ปญฺจสนฺธิกํ กมฺมฎฺฐานํ อุคฺคณฺหโนฺต อตฺตนาปิ น กิลมติ, อาจริยมฺปิ น วิเหเสติฯ ตสฺมา โถกํ อุทฺทิสาเปตฺวา พหุํ กาลํ สชฺฌายิตฺวา เอวํ ปญฺจสนฺธิกํ กมฺมฎฺฐานํ อุคฺคเหตฺวา อาจริยสฺส สนฺติเก วา อญฺญตฺถ วา อฎฺฐารส โทสยุเตฺต วิหาเร วเชฺชตฺวา ปญฺจงฺคสมนฺนาคเต เสนาสเน วสเนฺตน อุปจฺฉินฺนขุทฺทกปลิโพเธน กตภตฺตกิเจฺจน ภตฺตสมฺมทํ ปฎิวิโนเทตฺวา สุขนิสิเนฺนน รตนตฺตยคุณานุสฺสรเณน จิตฺตํ สมฺปหํเสตฺวา อาจริยุคฺคหโต  เอกปทมฺปิ อปริหาเปเนฺตน อิทํ อานาปานสฺสติกมฺมฎฺฐานํ มนสิ กาตพฺพํฯ ตตฺรายํ มนสิการวิธิ –</p>


<p>
‘‘คณนา อนุพนฺธนา, ผุสนา ฐปนา สลฺลกฺขณา;  
  
วิวฎฺฎนา ปาริสุทฺธิ, เตสญฺจ ปฎิปสฺสนา’’ติฯ  
</p>
  
<p>ตตฺถ  ติ คณนาเยวฯ ติ อนุคมนาฯ ติ ผุฎฺฐฎฺฐานํฯ ติ อปฺปนาฯ ติ วิปสฺสนาฯ ติ มโคฺคฯ ติ ผลํฯ ติ ปจฺจเวกฺขณาฯ ตตฺถ อิมินา อาทิกมฺมิเกน กุลปุเตฺตน ปฐมํ คณนาย อิทํ กมฺมฎฺฐานํ มนสิ กาตพฺพํฯ คเณเนฺตน ปน ปญฺจนฺนํ เหฎฺฐา น ฐเปตพฺพํ, ทสนฺนํ อุปริ น เนตพฺพํ, อนฺตรา ขณฺฑํ น ทเสฺสตพฺพํฯ ปญฺจนฺนํ เหฎฺฐา ฐเปนฺตสฺส หิ สมฺพาเธ โอกาเส จิตฺตุปฺปาโท วิปฺผนฺทติ สมฺพาเธ วเช สนฺนิรุทฺธโคคโณ วิยฯ ทสนฺนํ อุปริ เนนฺตสฺส คณนนิสฺสิโตว จิตฺตุปฺปาโท โหติฯ อนฺตรา ขณฺฑํ ทเสฺสนฺตสฺส ‘‘สิขาปฺปตฺตํ นุ โข เม กมฺมฎฺฐานํ, โน’’ติ จิตฺตํ วิกมฺปติ, ตสฺมา เอเต โทเส วเชฺชตฺวา คเณตพฺพํฯ</p>


<p>คเณเนฺตน จ ปฐมํ ทนฺธคณนาย  คเณตพฺพํฯ ธญฺญมาปโก หิ นาฬิํ ปูเรตฺวา ‘‘เอก’’นฺติ วตฺวา โอกิรติ, ปุน ปูเรโนฺต กิญฺจิ กจวรํ ทิสฺวา ฉเฑฺฑโนฺต ‘‘เอกํ เอก’’นฺติ วทติฯ เอเสว นโย เทฺว เทฺวติอาทีสุฯ เอวเมวํ อิมินาปิ อสฺสาสปสฺสาเสสุ โย อุปฎฺฐาติ, ตํ คเหตฺวา ‘‘เอกํ เอก’’นฺติอาทิํ กตฺวา ยาว ‘‘ทส ทสา’’ติ ปวตฺตมานํ ปวตฺตมานํ อุปลเกฺขตฺวาว คเณตพฺพํฯ ตสฺส เอวํ คณยโต นิกฺขมนฺตา จ ปวิสนฺตา จ อสฺสาสปสฺสาสา ปากฎา โหนฺติฯ</p>


<p>อถาเนน ตํ ทนฺธคณนํ ธญฺญมาปกคณนํ ปหาย สีฆคณนาย  คเณตพฺพํฯ เฉโก หิ โคปาลโก สกฺขราทโย อุจฺฉเงฺคน คเหตฺวา รชฺชุทณฺฑหโตฺถ ปาโตว วชํ คนฺตฺวา คาโว ปิฎฺฐิยํ ปหริตฺวา ปลิฆตฺถมฺภมตฺถเก นิสิโนฺน ทฺวารํ ปตฺตํ ปตฺตํเยว คาวํ ‘‘เอโก เทฺว’’ติ  สกฺขรํ ขิปิตฺวา ขิปิตฺวา คเณติฯ ติยามรตฺติํ สมฺพาเธ โอกาเส ทุกฺขํ วุตฺถโคคโณ นิกฺขมโนฺต อญฺญมญฺญํ อุปนิฆํสโนฺต เวเคน เวเคน ปุญฺชปุโญฺช หุตฺวา นิกฺขมติฯ โส เวเคน เวเคน ‘‘ตีณิ จตฺตาริ ปญฺจ ทสา’’ติ คเณติเยว, เอวมสฺสาปิ ปุริมนเยน คณยโต  อสฺสาสปสฺสาสา ปากฎา หุตฺวา สีฆํ สีฆํ ปุนปฺปุนํ สญฺจรนฺติฯ ตโต เตน ‘‘ปุนปฺปุนํ สญฺจรนฺตี’’ติ ญตฺวา อโนฺต จ พหิ จ อคฺคเหตฺวา ทฺวารปฺปตฺตํ ทฺวารปฺปตฺตํเยว คเหตฺวา ‘‘เอโก  เทฺว ตีณิ จตฺตาริ ปญฺจ, เอโก เทฺว ตีณิ จตฺตาริ ปญฺจ ฉ, เอโก เทฺว ตีณิ จตฺตาริ ปญฺจ ฉ สตฺต…เป.… อฎฺฐ นว ทสา’’ติ สีฆํ สีฆํ คเณตพฺพเมวฯ คณนาปฎิพเทฺธ หิ กมฺมฎฺฐาเน คณนพเลเนว จิตฺตํ เอกคฺคํ โหติ อริตฺตุปตฺถมฺภนวเสน จณฺฑโสเต นาวาฐปนมิวฯ</p>


<p>ตเสฺสวํ สีฆํ สีฆํ คณยโต กมฺมฎฺฐานํ นิรนฺตรํ ปวตฺตํ วิย หุตฺวา อุปฎฺฐาติฯ อถ ‘‘นิรนฺตรํ ปวตฺตตี’’ติ ญตฺวา อโนฺต จ พหิ จ วาตํ อปริคฺคเหตฺวา ปุริมนเยเนว เวเคน เวเคน คเณตพฺพํฯ อโนฺตปวิสนวาเตน หิ สทฺธิํ จิตฺตํ ปเวสยโต อพฺภนฺตรํ วาตพฺภาหตํ เมทปูริตํ วิย โหติฯ พหินิกฺขมนวาเตน สทฺธิํ จิตฺตํ นีหรโต พหิทฺธา ปุถุตฺตารมฺมเณ จิตฺตํ วิกฺขิปติฯ ผุฎฺฐผุโฎฺฐกาเส ปน สติํ ฐเปตฺวา ภาเวนฺตเสฺสว ภาวนา สมฺปชฺชติฯ เตน วุตฺตํ – ‘‘อโนฺต จ พหิ จ วาตํ อปริคฺคเหตฺวา ปุริมนเยเนว เวเคน เวเคน คเณตพฺพ’’นฺติฯ</p>


<p>กีวจิรํ ปเนตํ คเณตพฺพนฺติ? ยาว วินา คณนาย อสฺสาสปสฺสาสารมฺมเณ สติ สนฺติฎฺฐติฯ พหิ วิสฎวิตกฺกวิเจฺฉทํ กตฺวา อสฺสาสปสฺสาสารมฺมเณ สติ สณฺฐาปนตฺถํเยว หิ คณนาติฯ</p>


<p>เอวํ คณนาย มนสิ กตฺวา  มนสิ กาตพฺพํฯ  นาม คณนํ ปฎิสํหริตฺวา สติยา นิรนฺตรํ อสฺสาสปสฺสาสานํ อนุคมนํฯ ตญฺจ โข น อาทิมชฺฌปริโยสานานุคมนวเสนฯ อาทิมชฺฌปริโยสานานิ ตสฺสานุคมเน อาทีนวา จ เหฎฺฐา วุตฺตาเยวฯ</p>


<p>ตสฺมา อนุพนฺธนาย มนสิกโรเนฺตน น อาทิมชฺฌปริโยสานวเสน มนสิ กาตพฺพํ, อปิจ โข  จ  จ มนสิ กาตพฺพํฯ คณนานุพนฺธนาวเสน วิย หิ ผุสนาฐปนาวเสน วิสุํ มนสิกาโร นตฺถิ, ผุฎฺฐผุฎฺฐฎฺฐาเนเยว ปน คเณโนฺต คณนาย จ ผุสนาย จ มนสิ กโรติ, ตเตฺถว คณนํ ปฎิสํหริตฺวา เต สติยา อนุพนฺธโนฺต, อปฺปนาวเสน จ จิตฺตํ ฐเปโนฺต ‘‘อนุพนฺธนาย จ ผุสนาย จ ฐปนาย จ มนสิ  กโรตี’’ติ  วุจฺจติฯ สฺวายมโตฺถ  วุตฺตปงฺคุฬโทวาริโกปมาหิ อิเธว ปาฬิยํ วุตฺตกกจูปมาย จ เวทิตโพฺพฯ</p>


<p>ตตฺรายํ   – เสยฺยถาปิ ปงฺคุโฬ โทลาย กีฬตํ มาตาปุตฺตานํ โทลํ ขิปิตฺวา ตเตฺถว โทลาถมฺภมูเล นิสิโนฺน กเมน อาคจฺฉนฺตสฺส จ คจฺฉนฺตสฺส จ โทลาผลกสฺส อุโภ โกฎิโย มชฺฌญฺจ ปสฺสติ, น จ อุโภโกฎิมชฺฌานํ ทสฺสนตฺถํ พฺยาวโฎ โหติ, เอวเมว ภิกฺขุ สติวเสน อุปนิพนฺธนตฺถมฺภมูเล ฐตฺวา อสฺสาสปสฺสาสโทลํ ขิปิตฺวา ตเตฺถว นิมิเตฺต สติยา นิสีทโนฺต กเมน อาคจฺฉนฺตานญฺจ คจฺฉนฺตานญฺจ ผุฎฺฐฎฺฐาเน อสฺสาสปสฺสาสานํ อาทิมชฺฌปริโยสานํ สติยา อนุคจฺฉโนฺต ตเตฺถว (วิสุทฺธิ. ๑.๒๒๕) จิตฺตํ ฐเปตฺวา ปสฺสติ, น จ เตสํ ทสฺสนตฺถํ พฺยาวโฎ โหติฯ อยํ ปงฺคุโฬปมาฯ</p>


<p>อยํ ปน  – เสยฺยถาปิ โทวาริโก นครสฺส อโนฺต จ พหิ จ ปุริเส ‘‘โก ตฺวํ, กุโต วา อาคโต, กุหิํ วา คจฺฉสิ, กิํ วา เต หเตฺถ’’ติ น วีมํสติฯ น หิ ตสฺส เต ภารา, ทฺวารปฺปตฺตํ ทฺวารปฺปตฺตํเยว ปน วีมํสติ, เอวเมว อิมสฺส ภิกฺขุโน อโนฺตปวิฎฺฐวาตา จ พหินิกฺขนฺตวาตา จ น ภารา โหนฺติ, ทฺวารปฺปตฺตา ทฺวารปฺปตฺตาเยว ภาราติ อยํ โทวาริโกปมาฯ</p>


<p> ปน ‘‘นิมิตฺตํ อสฺสาสปสฺสาสา’’ติอาทินา (ปฎิ. ม. ๑.๑๕๙) นเยน อิธ วุตฺตาเยวฯ อิธ ปนสฺส อาคตาคตวเสน อมนสิการมตฺตเมว ปโยชนนฺติ เวทิตพฺพํฯ</p>


<p>อิทํ กมฺมฎฺฐานํ มนสิกโรโต กสฺสจิ น จิเรเนว นิมิตฺตญฺจ อุปฺปชฺชติ, อวเสสฌานงฺคปฎิมณฺฑิตา อปฺปนาสงฺขาตา ฐปนา จ สมฺปชฺชติฯ กสฺสจิ ปน คณนาวเสเนว มนสิการกาลโต ปภุติ ยถา สารทฺธกายสฺส มเญฺจ วา ปีเฐ วา นิสีทโต มญฺจปีฐํ โอนมติ วิกูชติ, ปจฺจตฺถรณํ วลิํ คณฺหาติ, อสารทฺธกายสฺส ปน นิสีทโต เนว มญฺจปีฐํ โอนมติ น วิกูชติ, น ปจฺจตฺถรณํ วลิํ คณฺหาติ, ตูลปิจุปูริตํ วิย มญฺจปีฐํ โหติ ฯ กสฺมา? ยสฺมา อสารโทฺธ กาโย ลหุโก โหติ, เอวเมวํ คณนาวเสน มนสิการกาลโต ปภุติ อนุกฺกมโต โอฬาริกอสฺสาสปสฺสาสนิโรธวเสน กายทรเถ วูปสเนฺต กาโยปิ จิตฺตมฺปิ ลหุกํ โหติ, สรีรํ อากาเส ลงฺฆนาการปฺปตฺตํ วิย โหติฯ</p>


<p>ตสฺส โอฬาริเก อสฺสาสปสฺสาเส นิรุเทฺธ สุขุมอสฺสาสปสฺสาสนิมิตฺตารมฺมณํ  จิตฺตํ ปวตฺตติ ฯ ตสฺมิมฺปิ นิรุเทฺธ อปราปรํ ตโต สุขุมตรํ สุขุมตรํ อสฺสาสปสฺสาสนิมิตฺตารมฺมณํ ปวตฺตติเยวฯ สฺวายมโตฺถ อุปริ วุตฺตกํสถาโลปมาย เวทิตโพฺพฯ</p>


<p>ยถา หิ อญฺญานิ กมฺมฎฺฐานานิ อุปรูปริ วิภูตานิ โหนฺติ, น ตถา อิทํฯ อิทํ ปน อุปรูปริ ภาเวนฺตสฺส สุขุมตฺตํ คจฺฉติ, อุปฎฺฐานมฺปิ น อุปคจฺฉติฯ เอวํ อนุปฎฺฐหเนฺต ปน ตสฺมิํ เตน ภิกฺขุนา ‘‘อาจริยํ ปุจฺฉิสฺสามี’’ติ วา ‘‘นฎฺฐํ ทานิ เม กมฺมฎฺฐาน’’นฺติ วา อุฎฺฐายาสนา น คนฺตพฺพํฯ อิริยาปถํ วิโกเปตฺวา คจฺฉโต หิ กมฺมฎฺฐานํ นวนวเมว โหติฯ ตสฺมา ยถานิสิเนฺนเนว เทสโต อาหริตพฺพํฯ</p>


<p>ตตฺรายํ อาหรณูปาโย – เตน ภิกฺขุนา กมฺมฎฺฐานสฺส อนุปฎฺฐานภาวํ ญตฺวา อิติ ปฎิสญฺจิกฺขิตพฺพํ ‘‘อิเม อสฺสาสปสฺสาสา นาม กตฺถ อตฺถิ, กตฺถ นตฺถิฯ กสฺส วา อตฺถิ, กสฺส วา นตฺถี’’ติฯ อเถวํ ปฎิสญฺจิกฺขโต ‘‘อิเม อโนฺตมาตุกุจฺฉิยํ นตฺถิ, อุทเก นิมุคฺคานํ นตฺถิ, ตถา อสญฺญีภูตานํ มตานํ จตุตฺถชฺฌานสมาปนฺนานํ รูปารูปภวสมงฺคีนํ นิโรธสมาปนฺนาน’’นฺติ ญตฺวา เอวํ อตฺตนาว อตฺตา ปฎิโจเทตโพฺพ ‘‘นนุ, ตฺวํ ปณฺฑิต, เนว มาตุกุจฺฉิคโต, น อุทเก นิมุโคฺค, น อสญฺญีภูโต, น มโต, น จตุตฺถชฺฌานสมาปโนฺน, น รูปารูปภวสมงฺคี, น นิโรธสมาปโนฺนฯ อตฺถิเยว เต อสฺสาสปสฺสาสา, มนฺทปญฺญตาย ปน ปริคฺคเหตุํ น สโกฺกสี’’ติฯ อถาเนน ปกติผุฎฺฐวเสน จิตฺตํ ฐเปตฺวา มนสิกาโร ปวเตฺตตโพฺพฯ อิเม หิ ทีฆนาสิกสฺส นาสาปุฎํ ฆเฎฺฎนฺตา ปวตฺตนฺติ, รสฺสนาสิกสฺส อุตฺตโรฎฺฐํฯ ตสฺมาเนน อิมํ นาม ฐานํ ฆเฎฺฎนฺตีติ นิมิตฺตํ ฐเปตพฺพํฯ อิมเมว หิ อตฺถวสํ ปฎิจฺจ วุตฺตํ ภควตา – ‘‘นาหํ, ภิกฺขเว, มุฎฺฐสฺสติสฺส อสมฺปชานสฺส อานาปานสฺสติภาวนํ วทามี’’ติ (ม. นิ. ๓.๑๔๙; สํ. นิ. ๕.๙๙๒)ฯ กิญฺจาปิ หิ  ยํกิญฺจิ กมฺมฎฺฐานํ สตสฺส สมฺปชานเสฺสว สมฺปชฺชติ, อิโต อญฺญํ ปน มนสิกโรนฺตสฺส ปากฎํ โหติฯ อิทํ ปน อานาปานสฺสติกมฺมฎฺฐานํ  ครุกํ ครุกภาวนํ พุทฺธปเจฺจกพุทฺธพุทฺธปุตฺตานํ มหาปุริสานํเยว มนสิการภูมิภูตํ, น เจว อิตฺตรํ, น จ อิตฺตรสตฺตสมาเสวิตํฯ ยถา ยถา มนสิ กรียติ, ตถา ตถา สนฺตเญฺจว โหติ สุขุมญฺจฯ ตสฺมา เอตฺถ พลวตี สติ จ ปญฺญา จ อิจฺฉิตพฺพาฯ</p>


<p>ยถา หิ มฎฺฐสาฎกสฺส ตุนฺนกรณกาเล สูจิปิ สุขุมา อิจฺฉิตพฺพา, สูจิปาสเวธนมฺปิ ตโต สุขุมตรํ, เอวเมวํ มฎฺฐสาฎกสทิสสฺส อิมสฺส กมฺมฎฺฐานสฺส ภาวนากาเล สูจิปฎิภาคา สติปิ สูจิปาสเวธนปฎิภาคา ตํสมฺปยุตฺตา ปญฺญาปิ พลวตี อิจฺฉิตพฺพาฯ ตาหิ จ ปน สติปญฺญาหิ  สมนฺนาคเตน ภิกฺขุนา น เต อสฺสาสปสฺสาสา อญฺญตฺร ปกติผุโฎฺฐกาสา ปริเยสิตพฺพาฯ</p>


<p>ยถา หิ กสฺสโก เขตฺตํ กสิตฺวา พลีพเทฺท มุญฺจิตฺวา โคจรมุเข กตฺวา ฉายาย นิสิโนฺน วิสฺสเมยฺย, อถสฺส เต พลีพทฺทา เวเคน อฎวิํ ปวิเสยฺยุํฯ โย โหติ เฉโก กสฺสโก, โส ปุน เต คเหตฺวา โยเชตุกาโม น เตสํ อนุปทํ คนฺตฺวา อฎวิํ อาหิณฺฑติฯ อถ โข รสฺมิญฺจ ปโตทญฺจ คเหตฺวา อุชุกเมว เตสํ นิปาตนติตฺถํ คนฺตฺวา นิสีทติ วา นิปชฺชติ วาฯ อถ เต โคเณ ทิวสภาคํ จริตฺวา นิปาตนติตฺถํ โอตริตฺวา นฺหตฺวา จ ปิวิตฺวา จ ปจฺจุตฺตริตฺวา ฐิเต ทิสฺวา รสฺมิยา พนฺธิตฺวา ปโตเทน วิชฺฌโนฺต อาเนตฺวา โยเชตฺวา ปุน กมฺมํ กโรติฯ เอวเมวํ เตน ภิกฺขุนา น เต อสฺสาสปสฺสาสา อญฺญตฺร ปกติผุโฎฺฐกาสา ปริเยสิตพฺพาฯ สติรสฺมิํ ปน ปญฺญาปโตทญฺจ คเหตฺวา ปกติผุโฎฺฐกาเส จิตฺตํ ฐเปตฺวา มนสิกาโร ปวเตฺตตโพฺพฯ เอวํ หิสฺส มนสิกโรโต น จิรเสฺสว เต อุปฎฺฐหนฺติ นิปาตนติเตฺถ วิย โคณาฯ ตโต เตน สติรสฺมิยา พนฺธิตฺวา ตสฺมิํเยว ฐาเน โยเชตฺวา ปญฺญาปโตเทน วิชฺฌเนฺตน ปุนปฺปุนํ กมฺมฎฺฐานํ อนุยุญฺชิตพฺพํฯ ตเสฺสวมนุยุญฺชโต น จิรเสฺสว นิมิตฺตํ อุปฎฺฐาติฯ ตํ ปเนตํ น สเพฺพสํ เอกสทิสํ โหติ, อปิจ โข กสฺสจิ สุขสมฺผสฺสํ อุปฺปาทยมาโน ตูลปิจุ วิย กปฺปาสปิจุ วิย วาตธารา วิย จ อุปฎฺฐาตีติ เอกเจฺจ อาหุฯ</p>


<p>อยํ   ปน  – อิทญฺหิ กสฺสจิ ตารกรูปํ วิย มณิคุฬิกา วิย มุตฺตาคุฬิกา วิย จ, กสฺสจิ ขรสมฺผสฺสํ หุตฺวา กปฺปาสฎฺฐิ วิย ทารุสารสูจิ วิย จ, กสฺสจิ ทีฆปามงฺคสุตฺตํ วิย กุสุมทามํ วิย ธูมสิขา วิย จ, กสฺสจิ วิตฺถตํ มกฺกฎกสุตฺตํ วิย วลาหกปฎลํ วิย ปทุมปุปฺผํ วิย รถจกฺกํ วิย จนฺทมณฺฑลํ วิย สูริยมณฺฑลํ วิย จ อุปฎฺฐาติ, ตญฺจ ปเนตํ ยถา สมฺพหุเลสุ ภิกฺขูสุ สุตฺตนฺตํ สชฺฌายิตฺวา นิสิเนฺนสุ เอเกน ภิกฺขุนา ‘‘ตุมฺหากํ กีทิสํ หุตฺวา อิทํ สุตฺตํ อุปฎฺฐาตี’’ติ วุเตฺต เอโก ‘‘มยฺหํ มหตี ปพฺพเตยฺยา นที วิย หุตฺวา อุปฎฺฐาตี’’ติ อาหฯ อปโร ‘‘มยฺหํ เอกา วนราชิ วิย’’ฯ อโญฺญ ‘‘มยฺหํ เอโก สีตจฺฉาโย สาขาสมฺปโนฺน ผลภารภริโต รุโกฺข วิยา’’ติฯ เตสญฺหิ ตํ เอกเมว สุตฺตํ สญฺญานานตาย นานโต อุปฎฺฐาติฯ เอวํ เอกเมว กมฺมฎฺฐานํ สญฺญานานตาย นานโต อุปฎฺฐาติฯ สญฺญชญฺหิ เอตํ สญฺญานิทานํ สญฺญาปภวํ, ตสฺมา สญฺญานานตาย นานโต อุปฎฺฐาตีติ เวทิตพฺพํฯ</p>


<p>เอวํ  อุปฎฺฐิเต ปน นิมิเตฺต เตน ภิกฺขุนา อาจริยสฺส สนฺติกํ คนฺตฺวา อาโรเจตพฺพํ ‘‘มยฺหํ, ภเนฺต, เอวรูปํ นาม อุปฎฺฐาตี’’ติฯ อาจริเยน ปน ‘‘นิมิตฺตมิทํ, อาวุโส, กมฺมฎฺฐานํ ปุนปฺปุนํ มนสิ กโรหิ สปฺปุริสา’’ติ วตฺตโพฺพฯ อถาเนน นิมิเตฺตเยว จิตฺตํ ฐเปตพฺพํฯ เอวมสฺสายํ อิโต ปภุติ ฐปนาวเสน ภาวนา โหติฯ วุตฺตเญฺหตํ โปราเณหิ –</p>


<p>
‘‘นิมิเตฺต ฐปยํ จิตฺตํ, นานาการํ วิภาวยํ;  
  
ธีโร อสฺสาสปสฺสาเส, สกํ จิตฺตํ นิพนฺธตี’’ติฯ (ปารา. อฎฺฐ. ๒.๑๖๕; วิสุทฺธิ. ๑.๒๓๒);  
</p>
  
<p>ตเสฺสวํ นิมิตฺตุปฎฺฐานโต ปภุติ นีวรณานิ วิกฺขมฺภิตาเนว โหนฺติ, กิเลสา สนฺนิสินฺนาว, จิตฺตํ อุปจารสมาธินา สมาหิตเมวฯ อถาเนน ตํ นิมิตฺตํ เนว วณฺณโต มนสิ กาตพฺพํ, น ลกฺขณโต ปจฺจเวกฺขิตพฺพํ, อปิจ โข ขตฺติยมเหสิยา จกฺกวตฺติคโพฺภ วิย กสฺสเกน สาลิยวคโพฺภ วิย จ อาวาสาทีนิ สตฺต อสปฺปายานิ วเชฺชตฺวา ตาเนว สตฺต สปฺปายานิ เสวเนฺตน สาธุกํ รกฺขิตพฺพํ, อถ  นํ เอวํ รกฺขิตฺวา ปุนปฺปุนํ มนสิการวเสน วุทฺธิํ วิรูฬฺหิํ คมยิตฺวา ทสวิธํ อปฺปนาโกสลฺลํ สมฺปาเทตพฺพํ, วีริยสมตา โยเชตพฺพาฯ ตเสฺสวํ ฆเฎนฺตสฺส  วิสุทฺธิมเคฺค วุตฺตานุกฺกเมน ตสฺมิํ นิมิเตฺต จตุกฺกปญฺจกชฺฌานานิ นิพฺพตฺตนฺติฯ เอวํ นิพฺพตฺตจตุกฺกปญฺจกชฺฌาโน ปเนตฺถ ภิกฺขุ สลฺลกฺขณาวิวฎฺฎนาวเสน กมฺมฎฺฐานํ วเฑฺฒตฺวา ปาริสุทฺธิํ ปตฺตุกาโม ตเทว ฌานํ ปญฺจหากาเรหิ วสิปฺปตฺตํ ปคุณํ กตฺวา นามรูปํ ววตฺถเปตฺวา วิปสฺสนํ ปฎฺฐเปติฯ กถํ? โส หิ สมาปตฺติโต วุฎฺฐาย อสฺสาสปสฺสาสานํ สมุทโย กรชกาโย จ จิตฺตญฺจาติ ปสฺสติฯ ยถา หิ กมฺมารคคฺคริยา ธมมานาย ภสฺตญฺจ ปุริสสฺส จ ตชฺชํ วายามํ ปฎิจฺจ วาโต สญฺจรติ, เอวเมวํ กายญฺจ จิตฺตญฺจ ปฎิจฺจ อสฺสาสปสฺสาสาติฯ ตโต อสฺสาสปสฺสาเส จ กายญฺจ รูปนฺติ, จิตฺตญฺจ ตํสมฺปยุเตฺต จ ธเมฺม อรูปนฺติ ววตฺถเปติฯ</p>


<p>เอวํ นามรูปํ ววตฺถเปตฺวา ตสฺส ปจฺจยํ ปริเยสติ, ปริเยสโนฺต จ ตํ ทิสฺวา ตีสุปิ อทฺธาสุ นามรูปสฺส ปวตฺติํ อารพฺภ กงฺขํ วิตรติ, วิติณฺณกโงฺข กลาปสมฺมสนวเสน ‘‘อนิจฺจํ ทุกฺขมนตฺตา’’ติ ติลกฺขณํ อาโรเปตฺวา อุทยพฺพยานุปสฺสนาย ปุพฺพภาเค อุปฺปเนฺน โอภาสาทโย ทส วิปสฺสนุปกฺกิเลเส ปหาย อุปกฺกิเลสวิมุตฺตํ อุทยพฺพยานุปสฺสนาญาณํ ‘‘มโคฺค’’ติ ววตฺถเปตฺวา อุทยํ ปหาย ภงฺคานุปสฺสนํ ปตฺวา นิรนฺตรํ ภงฺคานุปสฺสเนน ภยโต อุปฎฺฐิเตสุ สพฺพสงฺขาเรสุ นิพฺพินฺทโนฺต วิรชฺชโนฺต วิมุจฺจโนฺต ยถากฺกเมน จตฺตาโร อริยมเคฺค ปาปุณิตฺวา  อรหตฺตผเล ปติฎฺฐาย เอกูนวีสติเภทสฺส ปจฺจเวกฺขณาญาณสฺส ปริยนฺตํ ปโตฺต สเทวกสฺส โลกสฺส อคฺคทกฺขิเณโยฺย โหติฯ เอตฺตาวตา จสฺส คณนํ อาทิํ กตฺวา วิปสฺสนาปริโยสานา อานาปานสฺสติสมาธิภาวนา สมตฺตา โหตีติฯ อยํ สพฺพาการโต ปฐมจตุกฺกวณฺณนาฯ</p>


<p>อิตเรสุ  ปน ตีสุ จตุเกฺกสุ ยสฺมา วิสุํ กมฺมฎฺฐานภาวนานโย นาม นตฺถิ, ตสฺมา อนุปทวณฺณนานเยเนว เตสํ เอวมโตฺถ เวทิตโพฺพฯ ติ ปีติํ ปฎิสํวิทิตํ กโรโนฺต ปากฎํ กโรโนฺต อสฺสสิสฺสามิ ปสฺสสิสฺสามีติ สิกฺขติฯ ตตฺถ ทฺวีหากาเรหิ ปีติ ปฎิสํวิทิตา โหติ อารมฺมณโต จ อสโมฺมหโต จฯ</p>


<p>กถํ  ปีติ ปฎิสํวิทิตา โหติ? สปฺปีติเก เทฺว ฌาเน สมาปชฺชติ, ตสฺส สมาปตฺติกฺขเณ ฌานปฎิลาเภน อารมฺมณโต ปีติ ปฎิสํวิทิตา โหติ อารมฺมณสฺส ปฎิสํวิทิตตฺตาฯ</p>


<p>กถํ  ? สปฺปีติเก เทฺว ฌาเน สมาปชฺชิตฺวา วุฎฺฐาย ฌานสมฺปยุตฺตํ ปีติํ ขยโต วยโต สมฺมสติ, ตสฺส วิปสฺสนากฺขเณ ลกฺขณปฎิเวเธน อสโมฺมหโต ปีติ ปฎิสํวิทิตา โหติฯ เอเตเนว นเยน อวเสสปทานิปิ อตฺถโต เวทิตพฺพานิฯ อิทํ ปเนตฺถ วิเสสมตฺตํ – ติณฺณํ ฌานานํ วเสน สุขปฎิสํวิทิตา โหติฯ จตุนฺนมฺปิ ฌานานํ วเสน จิตฺตสงฺขารปฎิสํวิทิตา เวทิตพฺพาฯ ติ เวทนาสญฺญากฺขนฺธาฯ นฺติ โอฬาริกํ โอฬาริกํ จิตฺตสงฺขารํ ปสฺสเมฺภโนฺต, นิโรเธโนฺตติ อโตฺถฯ โส วิตฺถารโต กายสงฺขาเร วุตฺตนเยน เวทิตโพฺพฯ อปิเจตฺถ ปเท ปีติสีเสน เวทนา วุตฺตา, ปเท สรูเปเนว เวทนาฯ ทฺวีสุ จิตฺตสงฺขารปเทสุ ‘‘สญฺญา จ เวทนา จ เจตสิกา, เอเต ธมฺมา จิตฺตปฎิพทฺธา จิตฺตสงฺขารา’’ติ (ปฎิ. ม. ๑.๑๗๔; ม. นิ. ๑.๔๖๓) วจนโต สญฺญาสมฺปยุตฺตา เวทนาติ เอวํ เวทนานุปสฺสนานเยน อิทํ จตุกฺกํ ภาสิตนฺติ เวทิตพฺพํฯ</p>


<p>ตติยจตุเกฺกปิ จตุนฺนํ ฌานานํ วเสน จิตฺตปฎิสํวิทิตา เวทิตพฺพาฯ นฺติ จิตฺตํ โมเทโนฺต ปโมเทโนฺต หาเสโนฺต ปหาเสโนฺต อสฺสสิสฺสามิ ปสฺสสิสฺสามีติ สิกฺขติฯ ตตฺถ ทฺวีหากาเรหิ อภิปฺปโมโท โหติ สมาธิวเสน จ วิปสฺสนาวเสน จฯ</p>


<p>กถํ ? สปฺปีติเก  เทฺว ฌาเน สมาปชฺชติ, โส สมาปตฺติกฺขเณ สมฺปยุตฺตาย  ปีติยา จิตฺตํ อาโมเทติ ปโมเทติฯ กถํ ? สปฺปีติเก เทฺว ฌาเน สมาปชฺชิตฺวา วุฎฺฐาย ฌานสมฺปยุตฺตํ ปีติํ ขยโต วยโต สมฺมสติฯ เอวํ วิปสฺสนากฺขเณ ฌานสมฺปยุตฺตํ ปีติํ อารมฺมณํ กตฺวา จิตฺตํ อาโมเทติ ปโมเทติฯ เอวํ ปฎิปโนฺน ‘‘อภิปฺปโมทยํ จิตฺตํ อสฺสสิสฺสามิ ปสฺสสิสฺสามีติ สิกฺขตี’’ติ วุจฺจติฯ</p>


<p>นฺติ ปฐมชฺฌานาทิวเสน อารมฺมเณ จิตฺตํ สมํ อาทหโนฺต สมํ ฐเปโนฺต, ตานิ วา ปน ฌานานิ สมาปชฺชิตฺวา วุฎฺฐาย ฌานสมฺปยุตฺตํ จิตฺตํ ขยโต วยโต สมฺมสโต วิปสฺสนากฺขเณ ลกฺขณปฎิเวเธน อุปฺปชฺชติ ขณิกจิเตฺตกคฺคตา, เอวํ อุปฺปนฺนาย ขณิกจิเตฺตกคฺคตาย วเสนปิ อารมฺมเณ จิตฺตํ สมํ อาทหโนฺต สมํ ฐเปโนฺต ‘‘สมาทหํ จิตฺตํ อสฺสสิสฺสามิ ปสฺสสิสฺสามีติ สิกฺขตี’’ติ วุจฺจติฯ</p>


<p>  นฺติ ปฐมชฺฌาเนน นีวรเณหิ จิตฺตํ โมเจโนฺต วิโมเจโนฺต, ทุติเยน วิตกฺกวิจาเรหิ, ตติเยน ปีติยา, จตุเตฺถน สุขทุเกฺขหิ จิตฺตํ โมเจโนฺต วิโมเจโนฺต, ตานิ วา ปน ฌานานิ สมาปชฺชิตฺวา วุฎฺฐาย ฌานสมฺปยุตฺตํ จิตฺตํ ขยโต วยโต สมฺมสติฯ โส วิปสฺสนากฺขเณ อนิจฺจานุปสฺสนาย นิจฺจสญฺญาโต จิตฺตํ โมเจโนฺต วิโมเจโนฺต, ทุกฺขานุปสฺสนาย สุขสญฺญาโต, อนตฺตานุปสฺสนาย อตฺตสญฺญาโต, นิพฺพิทานุปสฺสนาย นนฺทิโต, วิราคานุปสฺสนาย ราคโต, นิโรธานุปสฺสนาย สมุทยโต, ปฎินิสฺสคฺคานุปสฺสนาย อาทานโต จิตฺตํ โมเจโนฺต วิโมเจโนฺต อสฺสสติ เจว ปสฺสสติ จฯ เตน วุจฺจติ – ‘‘วิโมจยํ จิตฺตํ อสฺสสิสฺสามิ ปสฺสสิสฺสามีติ สิกฺขตี’’ติฯ เอวํ จิตฺตานุปสฺสนาวเสน อิทํ จตุกฺกํ ภาสิตนฺติ เวทิตพฺพํฯ</p>


<p>จตุตฺถจตุเกฺก ปน ติ เอตฺถ ตาว อนิจฺจํ เวทิตพฺพํ, อนิจฺจตา เวทิตพฺพา, อนิจฺจานุปสฺสนา เวทิตพฺพา, อนิจฺจานุปสฺสี เวทิตโพฺพฯ ตตฺถ นฺติ ปญฺจกฺขนฺธาฯ กสฺมา? อุปฺปาทวยญฺญถตฺตภาวาฯ ติ เตสํเยว อุปฺปาทวยญฺญถตฺตํ, หุตฺวา อภาโว วา, นิพฺพตฺตานํ เตเนวากาเรน อฎฺฐตฺวา ขณภเงฺคน เภโทติ  อโตฺถฯ ติ ตสฺสา อนิจฺจตาย วเสน รูปาทีสุ ‘‘อนิจฺจ’’นฺติ อนุปสฺสนาฯ ติ ตาย อนุปสฺสนาย สมนฺนาคโตฯ ตสฺมา เอวํภูโต อสฺสสโนฺต จ ปสฺสสโนฺต จ อิธ ‘‘อนิจฺจานุปสฺสี อสฺสสิสฺสามิ ปสฺสสิสฺสามีติ สิกฺขตี’’ติ เวทิตโพฺพฯ</p>


<p>ติ เอตฺถ ปน เทฺว วิราคา ขยวิราโค จ อจฺจนฺตวิราโค จฯ ตตฺถ ติ  สงฺขารานํ ขณภโงฺคฯ ติ นิพฺพานํฯ ติ ตทุภยทสฺสนวเสน ปวตฺตา วิปสฺสนา จ มโคฺค จฯ ตาย ทุวิธายปิ อนุปสฺสนาย สมนฺนาคโต หุตฺวา อสฺสสโนฺต จ ปสฺสสโนฺต จ ‘‘วิราคานุปสฺสี อสฺสสิสฺสามิ ปสฺสสิสฺสามีติ สิกฺขตี’’ติ เวทิตโพฺพฯ ปเทปิ เอเสว นโยฯ</p>


<p>ติ เอตฺถาปิ เทฺว ปฎินิสฺสคฺคา ปริจฺจาคปฎินิสฺสโคฺค จ ปกฺขนฺทนปฎินิสฺสโคฺค จฯ ปฎินิสฺสโคฺคเยว อนุปสฺสนา ปฎินิสฺสคฺคานุปสฺสนา, วิปสฺสนามคฺคานเมตํ อธิวจนํฯ ติ ตทงฺควเสน สทฺธิํ ขนฺธาภิสงฺขาเรหิ กิเลเส ปริจฺจชติ, สงฺขตโทสทสฺสเนน จ ตพฺพิปรีเต นิพฺพาเน  ตนฺนินฺนตาย ปกฺขนฺทตีติ  เจว  จาติ วุจฺจติฯ  สมุเจฺฉทวเสน สทฺธิํ ขนฺธาภิสงฺขาเรหิ กิเลเส ปริจฺจชติ, อารมฺมณกรเณน จ นิพฺพาเน ปกฺขนฺทตีติ  เจว  จาติ วุจฺจติฯ อุภยมฺปิ ปน ปุริมปุริมญาณานํ อนุอนุ ปสฺสนโต อนุปสฺสนาติ วุจฺจติฯ ตาย ทุวิธายปิ ปฎินิสฺสคฺคานุปสฺสนาย สมนฺนาคโต หุตฺวา อสฺสสโนฺต จ ปสฺสสโนฺต จ ‘‘ปฎินิสฺสคฺคานุปสฺสี อสฺสสิสฺสามิ ปสฺสสิสฺสามีติ สิกฺขตี’’ติ เวทิตโพฺพฯ</p>


<p>เอตฺถ จ ‘‘อนิจฺจานุปสฺสี’’ติ ตรุณวิปสฺสนาย วเสน วุตฺตํ, ‘‘วิราคานุปสฺสี’’ติ ตโต พลวตราย สงฺขาเรสุ วิรชฺชนสมตฺถาย วิปสฺสนาย วเสน, ‘‘นิโรธานุปสฺสี’’ติ ตโต พลวตราย กิเลสนิโรธนสมตฺถาย วิปสฺสนาย วเสน , ‘‘ปฎินิสฺสคฺคานุปสฺสี’’ติ มคฺคสฺส อาสนฺนภูตาย อติติกฺขาย วิปสฺสนาย วเสน วุตฺตนฺติ เวทิตพฺพํฯ ยตฺถ ปน มโคฺคปิ ลพฺภติ, โส อภิโนฺนเยวฯ เอวมิทํ จตุกฺกํ สุทฺธวิปสฺสนาวเสน วุตฺตํ, ปุริมานิ ปน ตีณิ สมถวิปสฺสนาวเสนาติฯ</p>

</p>


<p> อิทานิ ยถานิกฺขิตฺตํ มาติกํ ปฎิปาฎิยา ภาเชตฺวา ทเสฺสตุํ ติอาทิ อารทฺธํฯ ตตฺถ ติอาทีหิ ทสหิ ปเทหิ สิกฺขตฺตยสงฺขาตํ สพฺพญฺญุพุทฺธสาสนเมว กถิตํฯ ตญฺหิ พุเทฺธน ภควตา ทิฎฺฐตฺตา ติ วุจฺจติ, ตเสฺสว ขมนวเสน  รุจฺจนวเสน  คหณวเสน  สภาวเฎฺฐน  สิกฺขิตพฺพเฎฺฐน  ตทุภเยนปิ  ปวุตฺตวเสน  เสฎฺฐจริยเฎฺฐน  , อนุสิฎฺฐิทานวเสน นฺติ วุจฺจติฯ ตสฺมา ‘‘อิมิสฺสา ทิฎฺฐิยา’’ติอาทีสุ อิมิสฺสา พุทฺธทิฎฺฐิยา, อิมิสฺสา พุทฺธขนฺติยา, อิมิสฺสา พุทฺธรุจิยา, อิมสฺมิํ พุทฺธอาทาเย, อิมสฺมิํ พุทฺธธเมฺม, อิมสฺมิํ พุทฺธวินเย, อิมสฺมิํ พุทฺธธมฺมวินเย, อิมสฺมิํ พุทฺธปาวจเน, อิมสฺมิํ พุทฺธพฺรหฺมจริเย, อิมสฺมิํ พุทฺธสตฺถุสาสเนติ อโตฺถ เวทิตโพฺพฯ อปิเจตํ สิกฺขตฺตยสงฺขาตํ สกลํ ปาวจนํ ภควตา ทิฎฺฐตฺตา สมฺมาทิฎฺฐิปจฺจยตฺตา สมฺมาทิฎฺฐิปุพฺพงฺคมตฺตา จ ทิฎฺฐิฯ ภควโต ขมนวเสน ขนฺติฯ รุจฺจนวเสน รุจิฯ คหณวเสน อาทาโย ฯ อตฺตโน การกํ อปาเย อปตมานํ ธาเรตีติ ธโมฺมฯ โสว สํกิเลสปกฺขํ วิเนตีติ วินโยฯ ธโมฺม จ โส วินโย จาติ ธมฺมวินโย, กุสลธเมฺมหิ วา อกุสลธมฺมานํ เอส วินโยติ ธมฺมวินโยฯ เตเนว วุตฺตํ – ‘‘เย จ โข ตฺวํ, โคตมิ, ธเมฺม ชาเนยฺยาสิ อิเม ธมฺมา วิราคาย สํวตฺตนฺติ, โน สราคาย…เป.… เอกํเสน, โคตมิ, ธาเรยฺยาสิ เอโส ธโมฺม เอโส วินโย เอตํ สตฺถุสาสน’’นฺติ (อ. นิ. ๘.๕๓; จูฬว. ๔๐๖)ฯ ธเมฺมน วา วินโย, น ทณฺฑาทีหีติ ธมฺมวินโยฯ วุตฺตมฺปิ เจตํ –</p>


<p>
‘‘ทเณฺฑเนเก  
ทมยนฺติ, องฺกุเสหิ กสาหิ จ;  
  
อทเณฺฑน อสเตฺถน, นาโค ทโนฺต มเหสินา’’ติฯ (ม. นิ. ๒.๓๕๒; จูฬว. ๓๔๒);  
</p>
  
<p>ตถา ‘‘ธเมฺมน นยมานานํ, กา อุสูยา วิชานต’’นฺติ (มหาว. ๖๓)ฯ ธมฺมาย วา วินโย ธมฺมวินโยฯ อนวชฺชธมฺมตฺถํ เหส วินโย, น ภวโภคามิสตฺถํฯ เตนาห ภควา – ‘‘นยิทํ, ภิกฺขเว, พฺรหฺมจริยํ วุสฺสติ ชนกุหนตฺถ’’นฺติ (อิติวุ. ๓๕; อ. นิ. ๔.๒๕) วิตฺถาโรฯ ปุณฺณเตฺถโรปิ อาห – ‘‘อนุปาทาปรินิพฺพานตฺถํ โข, อาวุโส, ภควติ พฺรหฺมจริยํ วุสฺสตี’’ติ (ม. นิ. ๑.๒๕๙)ฯ วิสุทฺธํ วา นยตีติ วินโย, ธมฺมโต วินโย ธมฺมวินโยฯ สํสารธมฺมโต หิ โสกาทิธมฺมโต วา เอส วิสุทฺธํ นิพฺพานํ นยติ, ธมฺมสฺส วา วินโย, น ติตฺถกรานนฺติ ธมฺมวินโยฯ ธมฺมภูโต หิ ภควา, ตเสฺสว เอส วินโยฯ ยสฺมา วา ธมฺมา เอว อภิเญฺญยฺยา ปริเญฺญยฺยา ปหาตพฺพา ภาเวตพฺพา สจฺฉิกาตพฺพา จ, ตสฺมา เอส ธเมฺมสุ วินโย, น สเตฺตสุ น ชีเวสุ จาติ ธมฺมวินโยฯ สาตฺถสพฺยญฺชนตาทีหิ อเญฺญสํ วจนโต ปธานํ วจนนฺติ ปวจนํ, ปวจนเมว ปาวจนํฯ สพฺพจริยาหิ วิสิฎฺฐจริยภาเวน พฺรหฺมจริยํฯ เทวมนุสฺสานํ สตฺถุภูตสฺส ภควโต สาสนนฺติ สตฺถุสาสนํ, สตฺถุภูตํ วา สาสนนฺติปิ สตฺถุสาสนํฯ ‘‘โย โว, อานนฺท, มยา ธโมฺม จ วินโย จ เทสิโต ปญฺญโตฺต, โส โว มมจฺจเยน สตฺถา’’ติ (ที. นิ. ๒.๒๑๖) หิ ธมฺมวินโยว  สตฺถาติ วุโตฺตฯ เอวเมเตสํ ปทานํ อโตฺถ เวทิตโพฺพฯ ยสฺมา ปน อิมสฺมิํเยว สาสเน สพฺพาการอานาปานสฺสติสมาธินิพฺพตฺตโก ภิกฺขุ วิชฺชติ, น อญฺญตฺร, ตสฺมา ตตฺถ ตตฺถ ‘‘อิมิสฺสา’’ติ จ ‘‘อิมสฺมิ’’นฺติ จ อยํ นิยโม กโตติ เวทิตโพฺพฯ อยํ ‘‘อิธา’’ติมาติกาย นิเทฺทสสฺส อโตฺถฯ</p>


<p>  ติอาทินา จ ภิกฺขุสทฺทสฺส วจนตฺถํ อวตฺวา อิธาธิเปฺปตภิกฺขุเยว ทสฺสิโตฯ ตตฺถ  ปุถุชฺชโน จ โส กิเลสานํ อสมุจฺฉินฺนตฺตา, กลฺยาโณ จ สีลาทิปฎิปตฺติยุตฺตตฺตาติ ปุถุชฺชนกลฺยาโณ, ปุถุชฺชนกลฺยาโณว ฯ อธิสีลาทีนิ สิกฺขตีติ ฯ โสตาปโนฺน วา สกทาคามี วา อนาคามี วาฯ อกุโปฺป จลยิตุมสกฺกุเณโยฺย อรหตฺตผลธโมฺม อสฺสาติ ฯ โสปิ หิ อิมํ สมาธิํ ภาเวติฯ</p>


<p>อรญฺญนิเทฺทเส วินยปริยาเยน ตาว ‘‘ฐเปตฺวา คามญฺจ คามูปจารญฺจ อวเสสํ อรญฺญ’’นฺติ (ปารา. ๙๒) อาคตํฯ สุตฺตนฺตปริยาเยน อารญฺญกํ ภิกฺขุํ สนฺธาย ‘‘อารญฺญกํ นาม เสนาสนํ ปญฺจธนุสติกํ ปจฺฉิม’’นฺติ (ปาจิ. ๕๗๓) อาคตํฯ วินยสุตฺตนฺตา ปน อุโภปิ ปริยายเทสนา นาม, อภิธโมฺม นิปฺปริยายเทสนาติ อภิธมฺมปริยาเยน (วิภ. ๕๒๙) อรญฺญํ ทเสฺสตุํ ติ วุตฺตํ, อินฺทขีลโต พหิ นิกฺขมิตฺวาติ อโตฺถฯ นิกฺขมิตฺวา พหิ อินฺทขีลนฺติปิ ปาโฐ, อินฺทขีลํ อติกฺกมิตฺวา พหีติ วุตฺตํ โหติฯ ติ เจตฺถ คามสฺส วา นครสฺส วา อุมฺมาโรฯ</p>


<p>รุกฺขมูลนิเทฺทเส รุกฺขมูลสฺส ปากฎตฺตา ตํ อวตฺวาว ติอาทิมาหฯ ตตฺถ ติ ยสฺมิํ รุกฺขมูเลฯ อาสนฺติ นิสีทนฺติ เอตฺถาติ นฺติ ฐปิตํฯ ติอาทีนิ อาสนสฺส ปเภทวจนานิฯ มโญฺจปิ หิ นิสชฺชายปิ โอกาสตฺตา อิธ อาสเนสุ วุโตฺตฯ โส ปน มสารกพุนฺทิกาพทฺธกุฬีรปาทกอาหจฺจปาทกานํ อญฺญตโรฯ  เตสํ อญฺญตรเมวฯ ติ อุณฺณาภิสิโจฬภิสิวากภิสิติณภิสิปณฺณภิสีนํ อญฺญตราฯ ติ ตาลปณฺณาทีหิ จินิตฺวา กตาฯ ติ นิสชฺชารโห โย โกจิ จมฺมขโณฺฑฯ ทโย ติณาทีนิ คุเมฺพตฺวา กตาฯ ติ ตสฺมิํ รุกฺขมูเลฯ ติอาทีหิ รุกฺขมูลสฺส จตุอิริยาปถปวตฺตนโยคฺยตา กถิตาฯ ‘‘ยตฺถา’’ติอาทีหิ สพฺพปเทหิ รุกฺขมูลสฺส สนฺทจฺฉายตา ชนวิวิตฺตตา จ วุตฺตา โหติฯ ติ เกนจิ สมูเหนฯ ตํ สมูหํ ภินฺทิตฺวา วิตฺถาเรโนฺต ติ อาหฯ นฺติ  อสํกิณฺณํ อสมฺพาธํฯ ยสฺส เสนาสนสฺส สมนฺตา คาวุตมฺปิ อฑฺฒโยชนมฺปิ ปพฺพตคหนํ  วนคหนํ นทีคหนํ  โหติ, น โกจิ อเวลาย อุปสงฺกมิตุํ สโกฺกติ, อิทํ สนฺติเกปิ อนากิณฺณํ นามฯ ยํ ปน อฑฺฒโยชนิกํ วา โยชนิกํ วา โหติ, อิทํ ทูรตาย เอว อนากิณฺณํ นามฯ</p>


<p>ติ อฑฺฒโยคาทิมุตฺตโก อวเสสาวาโสฯ ติ สุปณฺณวงฺกเคหํฯ ติ เทฺว กณฺณิกา คเหตฺวา กโต ทีฆปาสาโทฯ นฺติ อุปริอากาสตเล ปติฎฺฐิตกูฎาคารปาสาโทเยวฯ ติ อิฎฺฐกาคุหา สิลาคุหา ทารุคุหา ปํสุคุหาติ เอวญฺหิ ขนฺธกฎฺฐกถายํ (จูฬว. อฎฺฐ. ๒๙๔) วุตฺตํฯ วิภงฺคฎฺฐกถายํ ปน ติ สมนฺตา ปริหารปถํ อโนฺตเยว รตฺติฎฺฐานทิวาฎฺฐานานิ จ ทเสฺสตฺวา กตเสนาสนํฯ ติ ภูมิคุหา, ยตฺถ รตฺตินฺทิวํ ทีปํ ลทฺธุํ วฎฺฎติฯ ปพฺพตคุหา วา ภูมิคุหา วาติ อิทํ ทฺวยํ วิเสเสตฺวา วุตฺตํฯ มาติกาย สพฺพกาลสาธารณลกฺขณวเสน ‘‘นิสีทตี’’ติ วตฺตมานวจนํ กตํ, อิธ ปน นิสินฺนสฺส ภาวนารมฺภสพฺภาวโต นิสชฺชารมฺภปริโยสานทสฺสนตฺถํ ติ นิฎฺฐานวจนํ กตํฯ ยสฺมา ปน อุชุํ กายํ ปณิธาย นิสินฺนสฺส กาโย อุชุโก โหติ, ตสฺมา พฺยญฺชเน อาทรํ อกตฺวา อธิเปฺปตม เอว ทเสฺสโนฺต ติอาทิมาหฯ ตตฺถ ติ อุชุกํ ปณิหิตตฺตา อุชุโก หุตฺวา ฐิโต, น สยเมวาติ อโตฺถฯ ติ ปริคฺคหิตโฎฺฐฯ กิํ ปริคฺคหิตํ? นิยฺยานํฯ กิํ นิยฺยานํ? อานาปานสฺสติสมาธิเยว ยาว อรหตฺตมคฺคา นิยฺยานํฯ เตนาหติ มุขสทฺทสฺส เชฎฺฐกตฺถวเสน สํสารโต นิยฺยานโฎฺฐ  วุโตฺตฯ ติ สภาวโฎฺฐเยวฯ สเพฺพหิ ปเนเตหิ ปเทหิ ปริคฺคหิตนิยฺยานํ สติํ กตฺวาติ อโตฺถ วุโตฺต โหติฯ เกจิ ปน ‘‘ปริคฺคหโฎฺฐติ สติยา ปริคฺคหโฎฺฐ, นิยฺยานโฎฺฐติ อสฺสาสปสฺสาสานํ ปวิสนนิกฺขมนทฺวารโฎฺฐ’’ติ วณฺณยนฺติฯ ปริคฺคหิตอสฺสาสปสฺสาสนิยฺยานํ สติํ อุปฎฺฐเปตฺวาติ วุตฺตํ โหติฯ</p>


<p> ติ ตาสุ ตาสุ อวตฺถาสุ ยถากฺกเมน ลพฺภมานานํ อนวเสสปริยาทานวเสน วุตฺตํฯ ติ มาติกาย ‘‘ทีฆ’’นฺติวุตฺตอสฺสาสวเสนฯ เอวํ เสเสสุฯ นฺติ เอกคฺคภาวํฯ นฺติ อวิกฺขิปนํฯ เอกคฺคตา เอว  หิ นานารมฺมเณสุ จิตฺตสฺส อวิกฺขิปนโต อวิเกฺขโปติ วุจฺจติฯ ติ อสโมฺมหวเสน ปชานนฺตสฺส, วินฺทนฺตสฺสาติ วา อโตฺถฯ ‘‘อวิเกฺขโป เม ปฎิลโทฺธ’’ติ อารมฺมณกรณวเสน ปชานนฺตสฺส วาฯ ติ ตาย อุปฎฺฐิตาย สติยาฯ ติ เตน อวิเกฺขปชานนญาเณนฯ ติ เอตฺถ ยสฺมา ญาณสมฺปยุตฺตา  เอว สติ สตีติ อธิเปฺปตา, ยถาห – ‘‘สติมา โหติ ปรเมน สติเนปเกฺกน สมนฺนาคโต’’ติ (วิภ. ๔๖๗)ฯ ตสฺมา ‘‘สโต’’ติ วจเนเนว ญาณมฺปิ คหิตเมว โหติฯ</p>


<p> ติ ทีฆสงฺขาเต กาเลฯ ทีโฆ หิ มโคฺค อทฺธาโนติ วุจฺจติฯ อยมฺปิ กาโล ทีฆตฺตา อทฺธาโน วิย อทฺธาโนติ วุโตฺตฯ ‘‘อสฺสสตี’’ติ จ ‘‘ปสฺสสตี’’ติ จ อสฺสาสญฺจ ปสฺสาสญฺจ วิสุํ วิสุํ วตฺวาปิ ภาวนาย นิรนฺตรปฺปวตฺติทสฺสนตฺถํ ‘‘อสฺสสติปิ ปสฺสสติปี’’ติ ปุน สมาเสตฺวา วุตฺตํฯ ติ ภาวนาภิวุทฺธิยา ภิโยฺยภาวาย ฉโนฺท ชายติฯ นฺติ ปสฺสมฺภนสพฺภาวโต วุตฺตํฯ ติ ภาวนาปาริปูริยา ปีติ ชายติฯ ติ อสฺสาสปสฺสาเส นิสฺสาย ปฎิภาคนิมิเตฺต อุปฺปชฺชเนฺต ปกติอสฺสาสปสฺสาสโต จิตฺตํ นิวตฺตติฯ ติ ตสฺมิํ ปฎิภาคนิมิเตฺต อุปจารปฺปนาสมาธิปตฺติยา ปุน สมาธาเน พฺยาปาราภาวโต ตตฺรมชฺฌตฺตุเปกฺขา สณฺฐาติ นามฯ ติ เอตฺถ ภาวนารมฺภโต ปภุติ ปุเร ฉนฺทุปฺปาทา ‘‘อสฺสสติปิ ปสฺสสติปี’’ติ วุตฺตา ตโย อาการา, ฉนฺทุปฺปาทโต ปภุติ ปุเร ปาโมชฺชุปฺปาทา ตโย, ปาโมชฺชุปฺปาทโต ปภุติ ตโยติ นว อาการาฯ ติ  จุณฺณวิจุณฺณาปิ อสฺสาสปสฺสาสา สมูหเฎฺฐน กาโยฯ ปกติอสฺสาสปกติปสฺสาเส นิสฺสาย อุปฺปนฺนนิมิตฺตมฺปิ อสฺสาสปสฺสาสาติ นามํ ลภติฯ ติ ตํ อารมฺมณํ อุเปจฺจ ติฎฺฐตีติ สติ อุปฎฺฐานํ นามฯ นฺติ สมถวเสน นิมิตฺตกายานุปสฺสนา, วิปสฺสนาวเสน นามกายรูปกายานุปสฺสนา ญาณนฺติ อโตฺถฯ นฺติ โส กาโย อุเปจฺจ ติฎฺฐติ เอตฺถ สตีติ อุปฎฺฐานํ นามฯ ติ โส กาโย สติ นาม น โหตีติ อโตฺถฯ ติ อิทานิ วุตฺตาย สติยาฯ ติ อิทาเนว  วุเตฺตน ญาเณนฯ ติ สมถวิปสฺสนาวเสน ยถาวุตฺตํ กายํ อนุคนฺตฺวา ฌานสมฺปยุตฺตญาเณน วา วิปสฺสนาญาเณน วา ปสฺสติฯ</p>


<p>มาติกาย กายาทีนํ ปทานํ อภาเวปิ อิมสฺส จตุกฺกสฺส กายานุปสฺสนาวเสน วุตฺตตฺตา อิทานิ วตฺตพฺพํ ‘‘กาเย กายานุปสฺสนาสติปฎฺฐานภาวนา’’ติ วจนํ สนฺธาย กายปทนิเทฺทโส กโตฯ ติ พหุวิเธ กาเย ตสฺส ตสฺส กายสฺส อนุปสฺสนาฯ อถ วา กาเย กายานุปสฺสนา, น อญฺญธมฺมานุปสฺสนาติ วุตฺตํ โหติฯ อนิจฺจทุกฺขานตฺตาสุภภูเต กาเย น นิจฺจสุขตฺตสุภานุปสฺสนา, อถ โข อนิจฺจทุกฺขานตฺตาสุภโต กายเสฺสว อนุปสฺสนาฯ อถ วา กาเย อหนฺติ วา มมนฺติ วา อิตฺถีติ วา ปุริโสติ วา คเหตพฺพสฺส กสฺสจิ อนนุปสฺสนโต ตเสฺสว กายมตฺตสฺส อนุปสฺสนาติ วุตฺตํ โหติฯ อุปริ ติอาทีสุ  ตีสุปิ เอเสว นโยฯ สติเยว อุปฎฺฐานํ สติปฎฺฐานํ, กายานุปสฺสนาย สมฺปยุตฺตํ สติปฎฺฐานํ กายานุปสฺสนาสติปฎฺฐานํ, ตสฺส ภาวนา ฯ</p>


<p>นฺติ อนิทฺทิเฎฺฐปิ นามรูปกาเย กายสเทฺทน ตสฺสาปิ สงฺคหิตตฺตา นิทฺทิฎฺฐํ วิย กตฺวา วุตฺตํฯ อนิจฺจานุปสฺสนาทโย หิ นามรูปกาเย เอว ลพฺภนฺติ, น นิมิตฺตกาเยฯ อนุปสฺสนา จ ภาวนา จ วุตฺตตฺถา เอวฯ ติอาทิ อานาปานสฺสติภาวนาย อานิสํสํ ทเสฺสตุํ วุตฺตํฯ ตสฺสา หิ สติเวปุลฺลตาญาณเวปุลฺลตา  จ อานิสํโสฯ ตตฺถ ติ ปฎิลทฺธชฺฌานสฺส วิปสฺสนากาเล จิเตฺตกคฺคตํ สนฺธาย วุตฺตํฯ ติ สามญฺญโต อุทยทสฺสเนน วิทิตา เวทนาฯ ติ ขยโต วยโต สุญฺญโต วิทิตา อุปฎฺฐหนฺติฯ ติ สามญฺญโต วยทสฺสเนน วิทิตา วินาสํ คจฺฉนฺติ, ภิชฺชนฺตีติ อโตฺถฯ  เอเสว นโยฯ อิเมสุ ปน ตีสุ วุเตฺตสุ เสสา รูปธมฺมาปิ วุตฺตา โหนฺติฯ กสฺมา ปน อิเม ตโย เอว วุตฺตาติ เจ? ทุปฺปริคฺคหตฺตาฯ เวทนาสุ ตาว สุขทุกฺขา ปากฎา, อุเปกฺขา ปน สุขุมา ทุปฺปริคฺคหา, น สุฎฺฐุ ปากฎาฯ สาปิ จสฺส ปากฎา โหติ, สญฺญา อาการมตฺตคฺคาหกตฺตา น ยถาสภาวคฺคาหินี ฯ สา จ สภาวสามญฺญลกฺขณคฺคาหเกน วิปสฺสนาญาเณน สมฺปยุตฺตา อติ วิย อปากฎาฯ สาปิ จสฺส ปากฎา โหติ, วิตโกฺก ญาณปติรูปกตฺตา ญาณโต วิสุํ กตฺวา ทุปฺปริคฺคโหฯ ญาณปติรูปโก หิ วิตโกฺกฯ ยถาห – ‘‘ยา จาวุโส วิสาข, สมฺมาทิฎฺฐิ โย จ สมฺมาสงฺกโปฺป, อิเม ธมฺมา ปญฺญากฺขเนฺธ สงฺคหิตา’’ติ (ม. นิ. ๑.๔๖๒)ฯ โสปิ จสฺส วิตโกฺก ปากโฎ โหตีติ เอวํ ทุปฺปริคฺคเหสุ วุเตฺตสุ เสสา วุตฺตาว โหนฺตีติฯ อิเมสํ ปน ปทานํ นิเทฺทเส ติ ปุจฺฉิตฺวา ตํ อวิสฺสเชฺชตฺวาว เวทนุปฺปาทสฺส วิทิตเตฺตเยว วิสฺสชฺชิเต เวทนาย วิทิตตฺตํ วิสฺสชฺชิตํ โหตีติ ติอาทิมาหฯ เสเสสุปิ เอเสว นโยฯ ติอาทโย เหฎฺฐา วุตฺตตฺถา เอวฯ อิมินาว นเยน สญฺญาวิตกฺกาปิ เวทิตพฺพาฯ วิตกฺกวาเร ปน ‘‘ผสฺสสมุทยา ผสฺสนิโรธา’’ติ อวตฺวา ผสฺสฎฺฐาเน ติ วุตฺตํฯ ตํ กสฺมา อิติ เจ? สญฺญามูลกตฺตา วิตกฺกสฺสฯ ‘‘สญฺญานานตฺตํ ปฎิจฺจ อุปฺปชฺชติ สงฺกปฺปนานตฺต’’นฺติ (ที. นิ. ๓.๓๕๙) หิ วุตฺตํฯ</p>


<p>ติอาทีสุ จ ‘‘เวทนํ อนิจฺจโต มนสิกโรโต’’ติอาทินา นเยน ตสฺมิํ ตสฺมิํ วาเร โส โสเยว ธโมฺม โยเชตโพฺพฯ ยสฺมา ปน วิปสฺสนาสมฺปยุตฺตา  เวทนา วิปสฺสนากิจฺจกรเณ อสมตฺถตฺตา วิปสฺสนาย อนุปการิกา, ตสฺมาเยว จ โพธิปกฺขิยธเมฺมสุ  นาคตาฯ วิปสฺสนาสมฺปยุตฺตาย ปน สญฺญาย กิจฺจเมว อปริพฺยตฺตํ, ตสฺมา สา วิปสฺสนาย เอกนฺตมนุปการิกา เอวฯ วิตกฺกํ ปน วินา วิปสฺสนากิจฺจเมว นตฺถิฯ วิตกฺกสหายา หิ วิปสฺสนา สกกิจฺจํ กโรติฯ ยถาห –</p>

 อารมฺมณํ นิเจฺฉตุํ สโกฺกติ, อภินิโรปนลกฺขเณน ปน อาหนนปริยาหนนรเสน วิตเกฺกน อาโกเฎเนฺตน วิย ปริวเตฺตเนฺตน วิย จ อาทายาทาย ทินฺนเมว นิเจฺฉตุํ สโกฺกตี’’ติ (วิสุทฺธิ. ๒.๕๖๘)ฯ</p>


<p>ตสฺมา เวทนาสญฺญานํ วิปสฺสนาย อนุปการตฺตา ลกฺขณมตฺตวเสเนว ทเสฺสตุํ ‘‘เวทนาย สญฺญายา’’ติ ตตฺถ ตตฺถ เอกวจเนน นิเทฺทโส กโตฯ ยตฺตโก ปน วิปสฺสนาย เภโท, ตตฺตโก เอว วิตกฺกสฺสาติ ทเสฺสตุํ ‘‘วิตกฺกาน’’นฺติ ตตฺถ ตตฺถ พหุวจเนน นิเทฺทโส กโตติ วตฺตุํ ยุชฺชติฯ</p>


<p> ปุน ติอาทิ อานาปานสฺสติภาวนาย สมฺปตฺติํ ภาวนาผลญฺจ ทเสฺสตุํ วุตฺตํฯ ตตฺถ ติ อารมฺมณํ ฐเปติ, อารมฺมณํ ปติฎฺฐาเปตีติ วา อโตฺถฯ สโมทหนพฺยาปาราภาเวปิ ภาวนาปาริปูริยา เอว สโมทหติ นามฯ นฺติ วิปสฺสนากฺขเณ สงฺขารารมฺมณํ, มคฺคกฺขเณ ผลกฺขเณ จ นิพฺพานารมฺมณํฯ นฺติ สมเมว อโตฺถ, สมสฺส วา อโตฺถติ สมโตฺถฯ ตํ สมตฺถํฯ เสเสสุปิ เอเสว นโยฯ ติ มคฺคผลกฺขเณเยว โคจรํ นิพฺพานเมวฯ ติ อานาปานสฺสติภาวนํ อนุยุโตฺต โยคาวจโรวฯ ติ เอตฺถ ปน ‘‘กาเย’’ติปเทน สงฺคหิเต นามรูปกายสงฺขาเต สงฺขตารมฺมเณ เตเนว  กเมน มเคฺค นิพฺพานารมฺมเณ จฯ ติอาทีหิ อารมฺมณโคจรสทฺทานํ เอกตฺถตา วุตฺตาฯ ติ ตสฺส ปุคฺคลสฺสฯ ติ ปุคฺคโล ปญฺญาย ปชานาตีติ วุตฺตํ โหติฯ นฺติ วิปสฺสนากฺขเณ สงฺขารารมฺมณสฺส, มคฺคผลกฺขเณ นิพฺพานารมฺมณสฺส อุปฎฺฐานํ สติฯ เอตฺถ จ กมฺมเตฺถ สามิวจนํ ยถา รโญฺญ อุปฎฺฐานนฺติฯ ติ สมาธิฯ นฺติ ยถาวุตฺตสงฺขารารมฺมณํ นิพฺพานารมฺมณญฺจ ฯ ตญฺหิ อธิฎฺฐาติ เอตฺถ จิตฺตนฺติ อธิฎฺฐานํฯ นฺติ ญาณํฯ ตญฺหิ โวทายติ วิสุชฺฌติ เตน จิตฺตนฺติ โวทานํฯ ลีนปกฺขิโก สมาธิ อลีนภาวปฺปตฺติยา สมภูตตฺตา  อุทฺธจฺจปกฺขิกํ ญาณํ อนุทฺธตภาวปฺปตฺติยา สมภูตตฺตา สมํฯ เตน วิปสฺสนามคฺคผลกฺขเณสุ สมถวิปสฺสนานํ  ยุคนทฺธตา วุตฺตา โหติฯ สติ ปน สพฺพตฺถิกตฺตา ตทุภยสมตาย อุปการิกาติ สมํ, อารมฺมณํ สมตาธิฎฺฐานตฺตา สมํฯ ติ วิปสฺสนาย อนวชฺชสภาโวฯ ติ มคฺคสฺส นิกฺกิเลสสภาโวฯ นิกฺกิเลสโฎฺฐติ วา ปาโฐฯ ติ ผลสฺส ปริสุทฺธสภาโวฯ ติ นิพฺพานสฺส สพฺพธมฺมุตฺตมสภาโวฯ ติ ตํ ตํ สภาวํ อสโมฺมหโต ปฎิวิชฺฌติฯ เอตฺถ จ ‘‘อารมฺมณสฺส อุปฎฺฐาน’’นฺติอาทีหิ สมฺมา ปฎิเวโธ วุโตฺตฯ เอเตฺถว จ โวทานฎฺฐปฎิเวธสฺส วุตฺตตฺตา เตน เอกลกฺขณา อนวชฺชฎฺฐนิกฺกิเลสฎฺฐปรมฎฺฐา ลกฺขณหารวเสน วุตฺตาเยว โหนฺติฯ ยถาห –</p>


<p>
‘‘วุตฺตมฺหิ เอกธเมฺม, เย ธมฺมา เอกลกฺขณา เกจิ;  
  
วุตฺตา ภวนฺติ สเพฺพ, โส หาโร ลกฺขโณ นามา’’ติฯ (เนตฺติ. ๔.๕ นิเทฺทสวาร);  
</p>
  
<p>อนวชฺชโฎฺฐ นิกฺกิเลสโฎฺฐ เจตฺถ อวิเกฺขปสงฺขาตสฺส สมสฺส อโตฺถ ปโยชนนฺติ สมโตฺถ, โวทานโฎฺฐ วิปสฺสนามคฺคโวทานํ  สนฺธาย สมเมว อโตฺถติ สมโตฺถ, ผลโวทานํ สนฺธาย มคฺคโวทานสงฺขาตสฺส สมสฺส อโตฺถติ สมโตฺถ, ปรมโฎฺฐ ปน สมเมว อโตฺถติ วา นิพฺพานปโยชนตฺตา สพฺพสฺส สมสฺส อโตฺถติ วา สมโตฺถ, ตํ วุตฺตปฺปการํ สมญฺจ สมตฺถญฺจ เอกเทสสรูเปกเสสํ กตฺวา ติ วุตฺตํฯ อินฺทฺริยพลโพชฺฌงฺคธมฺมา วิปสฺสนามคฺคผลกฺขเณปิ ลพฺภนฺติ, มโคฺค จ ติโสฺส จ วิสุทฺธิโย มคฺคผลกฺขเณเยว, วิโมโกฺข จ วิชฺชา จ ขเย ญาณญฺจ มคฺคกฺขเณเยว, วิมุตฺติ จ อนุปฺปาเท ญาณญฺจ ผลกฺขเณเยว, เสสา วิปสฺสนากฺขเณปีติฯ ธมฺมวาเร ติ นิพฺพานํ ฐเปตฺวา เสสา ยถาโยคํ เวทิตพฺพาฯ อิทํ ปน เยภุยฺยวเสน วุตฺตํฯ อวุตฺตตฺถา ปเนตฺถ เหฎฺฐา วุตฺตา เอวฯ เอเกกจตุกฺกวเสเนตฺถ นิยฺยาเน ทสฺสิเตปิ จตุกฺกโนฺตคธสฺส เอเกกสฺสาปิ ภาคสฺส นิยฺยานสฺส อุปนิสฺสยตฺตา เอเกกภาควเสน นิยฺยานํ ทสฺสิตํฯ น หิ เอเกกํ วินา นิยฺยานํ โหตีติฯ</p>

</p>


<p> รสฺสนิเทฺทเส  ติ ปริตฺตสงฺขาเต กาเลฯ เสสเมตฺถ วุตฺตนเยน เวทิตพฺพํฯ</p>


<p> สพฺพกายปฎิสํเวทินิเทฺทเส  อรูปธเมฺมสุ เวทนาย โอฬาริกตฺตา สุขคฺคหณตฺถํ ปฐมํ อิฎฺฐานิฎฺฐารมฺมณสํเวทิกา เวทนา วุตฺตา, ตโต ยํ เวเทติ, ตํ สญฺชานาตีติ เอวํ เวทนาวิสยสฺส อาการคฺคาหิกา สญฺญา, ตโต สญฺญาวเสน อภิสงฺขาริกา เจตนา, ตโต ‘‘ผุโฎฺฐ เวเทติ, ผุโฎฺฐ สญฺชานาติ, ผุโฎฺฐ เจเตตี’’ติ (สํ. นิ. ๔.๙๓) วจนโต ผโสฺส, ตโต สเพฺพสํ สาธารณลกฺขโณ มนสิกาโร, เจตนาทีหิ สงฺขารกฺขโนฺธ วุโตฺตฯ เอวํ ตีสุ ขเนฺธสุ วุเตฺตสุ ตํนิสฺสโย  วิญฺญาณกฺขโนฺธ วุโตฺตว โหติฯ ติ วุตฺตปฺปการํ นามญฺจฯ ติ อิทํ ปน นาเมน นิพฺพานสฺสปิ สงฺคหิตตฺตา โลกุตฺตรานญฺจ อวิปสฺสนุปคตฺตา ตํ อปเนตุํ วุตฺตํฯ ‘‘กาโย’’ติ หิ วจเนน นิพฺพานํ อปนีตํ โหติ นิพฺพานสฺส ราสิวินิมุตฺตตฺตาฯ ติ ‘‘สญฺญา จ เวทนา จ เจตสิกา เอเต ธมฺมา จิตฺตปฎิพทฺธา จิตฺตสงฺขารา’’ติ (ปฎิ. ม. ๑.๑๗๔; ม. นิ. ๑.๔๖๓) เอวํ วุจฺจมานาปิ จิตฺตสงฺขารา อิธ นามกาเยเนว สงฺคหิตาติ วุตฺตํ โหติฯ ติ มหนฺตปาตุภาวโต มหาภูตสามญฺญโต มหาปริหารโต มหาวิการโต มหนฺตภูตตฺตา จาติ มหาภูตาฯ เต ปน – ปถวี อาโป เตโช วาโยติ จตฺตาโรฯ นฺติ อุปโยคเตฺถ สามิวจนํ, จตฺตาโร มหาภูเต อุปาทาย นิสฺสาย อมุญฺจิตฺวา ปวตฺตรูปนฺติ อโตฺถฯ ตํ ปน – จกฺขุ โสตํ ฆานํ ชิวฺหา กาโย รูปํ สโทฺท คโนฺธ รโส อิตฺถินฺทฺริยํ ปุริสินฺทฺริยํ ชีวิตินฺทฺริยํ หทยวตฺถุ โอชา กายวิญฺญตฺติ วจีวิญฺญตฺติ อากาสธาตุ รูปสฺส ลหุตา มุทุตา กมฺมญฺญตฺตา อุปจโย สนฺตติ ชรตา อนิจฺจตาติ จตุวีสติวิธํฯ ติ ปากติโกเยวฯ อสฺสาสปสฺสาเส นิสฺสาย อุปฺปนฺนํ ปฎิภาคนิมิตฺตมฺปิ ตเทว นามํ ลภติ ปถวีกสิณาทีนิ วิยฯ รูปสริกฺขกตฺตา รูปนฺติ จ นามํ ลภติ ‘‘พหิทฺธา รูปานิ ปสฺสตี’’ติอาทีสุ (ธ. ส. ๒๐๔; ที. นิ. ๓.๓๓๘) วิยฯ ติ สติอุปนิพนฺธนาย นิมิตฺตภูตํ อสฺสาสปสฺสาสานํ ผุสนฎฺฐานํฯ ติ ‘‘อสฺสาสปสฺสาสา กายิกา เอเต ธมฺมา กายปฎิพทฺธา กายสงฺขารา’’ติ (ปฎิ. ม. ๑.๑๗๑; ม. นิ. ๑.๔๖๓) เอวํ วุจฺจมานาปิ กายสงฺขารา อิธ รูปกาเยเนว สงฺคหิตาติ วุตฺตํ โหติฯ</p>


<p>  ติ ฌานกฺขเณ อสฺสาสปสฺสาสนิมิตฺตกายา วิปสฺสนากฺขเณ อวเสสรูปารูปกายา อารมฺมณโต ปฎิวิทิตา โหนฺติ, มคฺคกฺขเณ อสโมฺมหโต  ปฎิวิทิตา โหนฺติฯ อสฺสาสปสฺสาสวเสน ปฎิลทฺธชฺฌานสฺส โยคิสฺส อุปฺปนฺนวิปสฺสนามเคฺคปิ สนฺธาย ติอาทิ  วุตฺตํฯ</p>


<p>ติอาทีนิ สีลกถายํ วุตฺตตฺถานิฯ เต วุตฺตปฺปกาเร กาเย อโนฺตกริตฺวา ‘‘สพฺพกายปฎิสํเวที’’ติ วุตฺตํฯ</p>


<p>ติอาทีสุ ‘‘สพฺพกายปฎิสํเวที’’ติวุตฺตอสฺสาสปสฺสาสโต อุปฺปนฺนชฺฌานวิปสฺสนามเคฺคสุ สํวโรเยว ฯ อวิเกฺขโปเยว ฯ ปญฺญาเยว ฯ ฌานวิปสฺสนาสุ วิรติอภาเวปิ ปาปาภาวมตฺตเมว  นามาติ เวทิตพฺพํฯ</p>


<p> นฺติอาทีนํ นิเทฺทเส ติ รูปกาเย ภวาฯ ติ กายํ ปฎิพทฺธา กายํ นิสฺสิตา, กาเย สติ โหนฺติ, อสติ น โหนฺติ, ตสฺมาเยว เต กาเยน สงฺขรียนฺตีติ ติ นิพฺพาเปโนฺต สนฺนิสีทาเปโนฺตฯ ปสฺสมฺภนวจเนเนว โอฬาริกานํ ปสฺสมฺภนํ สิทฺธํฯ ติ โอฬาริกานํ อนุปฺปาทเนน นิโรเธโนฺตฯ ติ โอฬาริเกเยว เอกสนฺตติปริณามนเยน สนฺตภาวํ นยโนฺตฯ ติ อธิการวเสน อสฺสสิสฺสามีติ สิกฺขตีติ สมฺพโนฺธ, ติโสฺส สิกฺขา สิกฺขตีติ วา อโตฺถฯ</p>


<p>อิทานิ โอฬาริกปสฺสมฺภนํ ทเสฺสตุํ ติอาทิมาหฯ ตตฺถ ติ ยาทิเสหิฯ ติ ปจฺฉโต นมนาฯ ติ อุภยปสฺสโต นมนาฯ ติ สพฺพโตปิ นมนฺตสฺส สุฎฺฐุ นมนาฯ ติ ปุรโต นมนาฯ ติ กมฺปนาฯ ติ อีสกํ จลนาฯ ติ ภุสํ กมฺปนาฯ ยถารูเปหิ กายสงฺขาเรหิ กายสฺส อานมนา…เป.… ปกมฺปนา, ตถารูปํ กายสงฺขารํ ปสฺสมฺภยนฺติ จ, ยา กายสฺส อานมนา…เป.… ปกมฺปนา, ตญฺจ ปสฺสมฺภยนฺติ จ สมฺพโนฺธ กาตโพฺพฯ กายสงฺขาเรสุ หิ ปสฺสมฺภิเตสุ กายสฺส อานมนาทโย จ ปสฺสมฺภิตาเยว โหนฺตีติฯ ยถารูเปหิ กายสงฺขาเรหิ กายสฺส  น อานมนาทิกา โหติ, ตถารูปํ สนฺตํ สุขุมมฺปิ กายสงฺขารํ ปสฺสมฺภยนฺติ จ, ยา กายสฺส น อานมนาทิกา, ตญฺจ สนฺตํ สุขุมํ ปสฺสมฺภยนฺติ จ สมฺพนฺธโต  เวทิตพฺพํฯ นฺติ จ ภาวนปุํสกวจนเมตํฯ ติ เอตฺถ  เอวมเตฺถ,  ยทิอเตฺถฯ ยทิ เอวํ สุขุมเกปิ อสฺสาสปสฺสาเส ปสฺสมฺภยํ อสฺสสิสฺสามิ ปสฺสสิสฺสามีติ สิกฺขตีติ  โจทเกน โจทนา อารทฺธา โหติฯ อถ วา ติ โจทกวจนตฺตา อสทฺทหนเตฺถ อสหนเตฺถ ปโรกฺขเตฺถ จ ยุชฺชติเยว, เอวํ สุขุมานมฺปิ ปสฺสมฺภนํ สิกฺขตีติ น สทฺทหามิ น สหามิ อปจฺจกฺขํ เมติ วุตฺตํ โหติฯ</p>


<p>ติ เอวํ สุขุมานํ ปสฺสมฺภเน สเนฺตฯ ติ อสฺสาสปสฺสาสวาตสฺส อุปลทฺธิยาฯ ติ วิญฺญาณํฯ อสฺสาสปสฺสาสวาตํ อุปลพฺภมานสฺส ตทารมฺมณสฺส ภาวนาวิญฺญาณสฺส ปภาวนา อุปฺปาทนา น โหติ, ตสฺส อารมฺมณสฺส ภาวนา น โหตีติ อโตฺถฯ ติ ภาวนาย สุขุมกานมฺปิ อสฺสาสปสฺสาสานํ นิโรธนโต เตสญฺจ อุปฺปาทนา ปวตฺตนา น โหตีติ อโตฺถฯ ติ อสฺสาสปสฺสาสาภาวโตเยว ตทารมฺมณาย ภาวนาวิญฺญาณสมฺปยุตฺตาย สติยา จ ปวตฺตนา น โหติฯ ตสฺมาเยว ตํสมฺปยุตฺตสฺส อานาปานสฺสติสมาธิสฺส จ ภาวนา น โหติฯ นฺติ เอตฺถ นฺติ นิปาตมตฺตํ ‘‘ภิกฺขุ จ น’’นฺติอาทีสุ (ปารา. ๒๗๓) วิยฯ ตํ วุตฺตวิธิํ สมาปตฺติํ ปณฺฑิตา น สมาปชฺชนฺติปิ ตโต น วุฎฺฐหนฺติปีติ สมฺพโนฺธฯ โจทนาปกฺขสฺส ปริหารวจเน ติ เอวเมวฯ เอตฺถ เอวการเตฺถ กิรสโทฺท ทฎฺฐโพฺพฯ ติ เอวํ ปสฺสมฺภเน สเนฺต เอวฯ</p>


<p>ติ ยถา ตํ วุตฺตวิธานํ โหติ, ตถา ตํ กถํ วิยาติ อุปมํ ปุจฺฉติฯ อิทานิ ติ ตํ อุปมํ ทเสฺสติฯ ติ กํสมยภาชเนฯ นฺติ เตสํ สทฺทานํ อาการํฯ ‘‘นิมิตฺต’’นฺติ จ สามิอเตฺถ อุปโยควจนํ, นิมิตฺตสฺสาติ อโตฺถฯ สทฺทนิมิตฺตญฺจ สทฺทโต อนญฺญํฯ ติ สุฎฺฐุ อุคฺคหิตตฺตาฯ สุคหิตตฺตาติปิ ปาโฐ, สุฎฺฐุ คหิตตฺตาติ  อโตฺถฯ ติ สุฎฺฐุ อาวชฺชิตตฺตาฯ ติ สุฎฺฐุ จิเตฺต ฐปิตตฺตาฯ ติ  ตทา สุขุมานมฺปิ สทฺทานํ นิรุทฺธตฺตา อนุคฺคหิตสทฺทนิมิตฺตสฺส อนารมฺมณมฺปิ สุขุมตรํ สทฺทนิมิตฺตํ อารมฺมณํ กตฺวา สุขุมตรํ สทฺทนิมิตฺตารมฺมณมฺปิ จิตฺตํ ปวตฺตติ, สุขุมตรสทฺทนิมิตฺตารมฺมณภาวโตปีติ วา อโตฺถฯ อิมินาว นเยน อปฺปนายมฺปิ อโตฺถ เวทิตโพฺพฯ</p>


<p>นฺติอาทีสุ ‘‘ปสฺสมฺภยํ กายสงฺขาร’’นฺติ วุตฺตา อสฺสาสปสฺสาสา กาโยติ วา ‘‘ปสฺสมฺภยํ กายสงฺขาร’’นฺติ เอตฺถ อสฺสาสปสฺสาสา กาโยติ วา โยชนา เวทิตพฺพาฯ ภาวนาวิสุทฺธิยา กายสงฺขาเร ปสฺสมฺภมาเนปิ โอฬาริกํ กายสงฺขารํ ปสฺสเมฺภมีติ โยคิโน อาโภเค สติ เตนาทเรน อติวิย ปสฺสมฺภติฯ อนุปฎฺฐหนฺตมฺปิ สุขุมํ สุอานยํ โหติฯ</p>


<p>  ติ ‘‘ทีฆํ รสฺสํ สพฺพกายปฎิสํเวที ปสฺสมฺภยํ กายสงฺขาร’’นฺติ วุเตฺตสุ จตูสุ วตฺถูสุ อสฺสาสวเสน จตโสฺส, ปสฺสาสวเสน จตโสฺสติ อฎฺฐ อนุปสฺสนาญาณานิฯ ติ ‘‘ทีฆํ อสฺสาสวเสน จิตฺตสฺส เอกคฺคตํ อวิเกฺขปํ ปชานโต สติ อุปฎฺฐิตา โหตี’’ติอาทินา (ปฎิ. ม. ๑.๑๗๐) นเยน วุเตฺตสุ จตูสุ วตฺถูสุ อสฺสาสวเสน จตโสฺส, ปสฺสาสวเสน จตโสฺสติ อฎฺฐ จ อุปฎฺฐานานุสฺสติโยฯ อฎฺฐ จุปฎฺฐานานุสฺสติโยติปิ ปาโฐฯ ติ ภควตา อานาปานสฺสติสุตฺตเนฺต (ม. นิ. ๓.๑๔๔ อาทโย) วุตฺตตฺตา ปฐมจตุกฺกวเสน จตฺตาริ สุตฺตนฺติกวตฺถูนีติฯ</p>

</p>


<p> ทุติยจตุกฺกสฺส ปีติปฎิสํเวทินิเทฺทเส นฺติ เอตฺถ ติ มูลปทํฯ นฺติ ตสฺส อตฺถปทํ, ปมุทิตภาโวติ อโตฺถฯ นฺติอาทีสุ   ยา ‘‘ปีตี’’ติ จ ‘‘ปาโมชฺช’’นฺติ จ เอวมาทีนิ นามานิ ลภติ, สา ปีตีติ วุตฺตํ โหติฯ ตตฺถ ติ สภาวปทํฯ ปมุทิตสฺส ภาโว ฯ อาโมทนากาโร ฯ ปโมทนากาโร ฯ ยถา วา เภสชฺชานํ วา เตลานํ วา อุโณฺหทกสีโตทกานํ วา เอกโตกรณํ โมทนาติ วุจฺจติ, เอวมยมฺปิ ธมฺมานํ เอกโตกรเณน  อุปสคฺควเสน ปน ปทํ มเณฺฑตฺวา ติ วุตฺตํฯ หาเสตีติ  ปหาเสตีติ  หฎฺฐปหฎฺฐาการานเมตํ อธิวจนํฯ ติ วิตฺตํ, ธนเสฺสตํ นามํฯ อยํ ปน โสมนสฺสปจฺจยตฺตา วิตฺติสริกฺขตาย วิตฺติฯ ยถา หิ ธนิโน ธนํ ปฎิจฺจ โสมนสฺสํ อุปฺปชฺชติ, เอวํ ปีติมโตปิ ปีติํ ปฎิจฺจ โสมนสฺสํ อุปฺปชฺชติฯ ตสฺมา ‘‘วิตฺตี’’ติ วุตฺตาฯ ตุฎฺฐิสภาวสณฺฐิตาย หิ ปีติยา เอตํ นามํฯ ปีติมา ปน ปุคฺคโล กายจิตฺตานํ อุคฺคตตฺตา อพฺภุคฺคตตฺตา ‘‘อุทโคฺค’’ติ วุจฺจติ, อุทคฺคสฺส ภาโค ฯ อตฺตโน มนตา ฯ อนภิรทฺธสฺส หิ มโน ทุกฺขปทฎฺฐานตฺตา น อตฺตโน มโน นาม โหติ, อภิรทฺธสฺส สุขปทฎฺฐานตฺตา อตฺตโน มโน นาม โหติ, อิติ อตฺตโน มนตา อตฺตมนตา, สกมนตา สกมนสฺส ภาโวติ อโตฺถฯ สา ปน ยสฺมา น อญฺญสฺส กสฺสจิ อตฺตโน มนตา, จิตฺตเสฺสว ปเนโส ภาโว เจตสิโก ธโมฺม, ตสฺมา ติ วุตฺตาฯ เสสเมตฺถ จ อุปริ จ เหฎฺฐา วุตฺตนเยน โยเชตฺวา เวทิตพฺพํฯ</p>


<p> สุขปฎิสํเวทินิเทฺทเส ติ สมถวิปสฺสนาภูมิทสฺสนตฺถํ วุตฺตํฯ กายิกญฺหิ สุขํ วิปสฺสนาย ภูมิ, เจตสิกํ สุขํ สมถสฺส จ วิปสฺสนาย จ ภูมิฯ นฺติ  ปสาทกายํ วินา อนุปฺปตฺติโต กาเย นิยุตฺตนฺติ กายิกํฯ นฺติ อวิปฺปโยควเสน เจตสิ นิยุตฺตนฺติ เจตสิกํฯ ตตฺถ กายิกปเทน เจตสิกํ สุขํ ปฎิกฺขิปติ, สุขปเทน กายิกํ ทุกฺขํฯ ตถา เจตสิกปเทน กายิกํ สุขํ ปฎิกฺขิปติ, สุขปเทน เจตสิกํ ทุกฺขํฯ นฺติ มธุรํ สุมธุรํฯ นฺติ สุขเมว, น ทุกฺขํฯ นฺติ กายสมฺผเสฺส ชาตํฯ   นฺติ สาตํ เวทยิตํ, น อสาตํ เวทยิตํฯ สุขํ เวทยิตํ, น ทุกฺขํ เวทยิตํฯ ปรโต ตีณิ ปทานิ อิตฺถิลิงฺควเสน วุตฺตานิฯ สาตา เวทนา, น อสาตาฯ สุขา เวทนา, น ทุกฺขาติ อยเมว ปเนตฺถ อโตฺถฯ</p>


<p>เจตสิกสุขนิเทฺทโส วุตฺตปฎิปกฺขนเยน โยเชตโพฺพฯ ติ ลิงฺควิปลฺลาโส กโต, ตานิ สุขานีติ วุตฺตํ โหติฯ เสสเมตฺถ  จตุเกฺก เหฎฺฐา ปฐมจตุเกฺก วุตฺตนเยเนว เวทิตพฺพํฯ จตฺตาริ สุตฺตนฺติกวตฺถูนิ ทุติยจตุกฺกวเสน เวทิตพฺพานีติฯ</p>

</p>


<p> ตติยจตุกฺกนิเทฺทเส นฺติ มูลปทํฯ นฺติ อตฺถปทํฯ นฺติอาทิ ปีติยํ วุตฺตนเยน โยเชตพฺพํฯ ตตฺถ นฺติอาทีสุ จิตฺตวิจิตฺตตาย จิตฺตํฯ อารมฺมณํ มินมานํ ชานาตีติ นฺติ มโนเยวฯ ‘‘อนฺตลิกฺขจโร ปาโส, ยฺวายํ จรติ มานโส’’ติ (สํ. นิ. ๑.๑๕๑; มหาว. ๓๓) หิ เอตฺถ ปน สมฺปยุตฺตกธโมฺม มานโสติ วุโตฺตฯ</p>


<p>
‘‘กถญฺหิ ภควา ตุยฺหํ, สาวโก สาสเน รโต;  
  
อปฺปตฺตมานโส เสโกฺข, กาลํ กยิรา ชเน สุตา’’ติฯ (สํ. นิ. ๑.๑๕๙) –  
</p>
  
<p>เอตฺถ อรหตฺตํ มานสนฺติ วุตฺตํฯ อิธ ปน มโนว มานสํฯ พฺยญฺชนวเสน เหตํ ปทํ วฑฺฒิตํฯ</p>


<p>นฺติ จิตฺตํฯ ‘‘จิตฺตํ วา เต ขิปิสฺสามิ, หทยํ วา เต ผาเลสฺสามี’’ติ (สํ. นิ. ๑.๒๓๗; สุ. นิ. อาฬวกสุตฺต) เอตฺถ อุโร หทยนฺติ วุตฺตํฯ ‘‘หทยา หทยํ มเญฺญ อญฺญาย ตจฺฉตี’’ติ (ม. นิ. ๑.๖๓) เอตฺถ จิตฺตํฯ ‘‘วกฺกํ หทย’’นฺติ (ที. นิ. ๒.๓๗๗; ม. นิ. ๑.๑๑๐) เอตฺถ หทยวตฺถุฯ อิธ ปน จิตฺตเมว อพฺภนฺตรเฎฺฐน ‘‘หทย’’นฺติ  วุตฺตํฯ ตเทว ปริสุทฺธเฎฺฐน  ฯ ภวงฺคํ สนฺธาเยตํ วุตฺตํฯ ยถาห – ‘‘ปภสฺสรมิทํ, ภิกฺขเว, จิตฺตํ, ตญฺจ โข อาคนฺตุเกหิ อุปกฺกิเลเสหิ อุปกฺกิลิฎฺฐ’’นฺติ (อ. นิ. ๑.๔๙)ฯ ตโต นิกฺขนฺตตฺตา ปน อกุสลมฺปิ คงฺคาย นิกฺขนฺตา นที คงฺคา วิย, โคธาวริโต นิกฺขนฺตา โคธาวรี วิย จ ‘‘ปณฺฑร’’เนฺตฺวว วุตฺตํฯ ยสฺมา ปน อารมฺมณวิชานนลกฺขณํ จิตฺตํ อุปกฺกิเลเสน กิเลโส น โหติ, สภาวโต ปริสุทฺธเมว โหติ, อุปกฺกิเลสโยเค ปน สติ อุปกฺกิลิฎฺฐํ นาม โหติ, ตสฺมาปิ ‘‘ปณฺฑร’’นฺติ วตฺตุํ ยุชฺชติฯ</p>


<p>นฺติ อิธ ปน มโนคหณํ มนเสฺสว อายตนภาวทีปนตฺถํฯ เตเนตํ ทีเปติ – ‘‘นยิทํ เทวายตนํ วิย มนสฺส อายตนตฺตา มนายตนํ, อถ โข มโน เอว อายตนํ มนายตน’’นฺติฯ</p>


<p>โฎฺฐ  เหฎฺฐา วุโตฺตเยวฯ มนเต อิติ มโน, วิชานาตีติ อโตฺถฯ อฎฺฐกถาจริยา ปนาหุ – นาฬิยา มินมาโน วิย มหาตุลาย ธารยมาโน วิย จ อารมฺมณํ ชานาตีติ มโน, ตเทว มนนลกฺขเณ อินฺทฎฺฐํ กาเรตีติ อินฺทฺริยํ, มโนว อินฺทฺริยํ ฯ</p>


<p>วิชานาตีติ ฯ วิญฺญาณเมว ขโนฺธ ฯ รุฬฺหิโต ขโนฺธ วุโตฺตฯ ราสเฎฺฐน หิ วิญฺญาณกฺขนฺธสฺส เอกเทโส เอกํ วิญฺญาณํฯ ตสฺมา ยถา รุกฺขสฺส เอกเทสํ ฉินฺทโนฺต รุกฺขํ ฉินฺทตีติ วุจฺจติ, เอวเมว วิญฺญาณกฺขนฺธสฺส เอกเทสภูตํ เอกมฺปิ วิญฺญาณํ รุฬฺหิโต ‘‘วิญฺญาณกฺขโนฺธ’’ติ วุตฺตํฯ ยสฺมา ปน ราสโฎฺฐเยว ขนฺธโฎฺฐ น โหติ, โกฎฺฐาสโฎฺฐปิ ขนฺธโฎฺฐเยว, ตสฺมา โกฎฺฐาสเฎฺฐน วิญฺญาณโกฎฺฐาโสติปิ อโตฺถฯ ติ เตสํ ผสฺสาทีนํ สมฺปยุตฺตธมฺมานํ อนุจฺฉวิกา มโนวิญฺญาณธาตุฯ อิมสฺมิญฺหิ ปเท เอกเมว จิตฺตํ มินนเฎฺฐน มโน, วิชานนเฎฺฐน วิญฺญาณํ, สภาวเฎฺฐน, นิสฺสตฺตเฎฺฐน วา ธาตูติ ตีหิ นาเมหิ วุตฺตํฯ</p>


<ol>
<li>
<p> ติ อธิกา ตุฎฺฐิฯ
</ol></p>


<p> สมาธินิเทฺทเส อจลภาเวน อารมฺมเณ ติฎฺฐตีติ ฯ ปรโต ปททฺวยํ อุปสคฺควเสน วฑฺฒิตํ ฯ อปิจ สมฺปยุตฺตธเมฺม อารมฺมณมฺหิ สมฺปิเณฺฑตฺวา ติฎฺฐตีติ ฯ อารมฺมณํ โอคาเหตฺวา อนุปวิสิตฺวา ติฎฺฐตีติ ฯ กุสลปกฺขสฺมิํ หิ จตฺตาโร ธมฺมา อารมฺมณํ โอคาหนฺติ สทฺธา สติ สมาธิ ปญฺญาติฯ เตเนว สทฺธา ‘‘โอกปฺปนา’’ติ วุตฺตา, สติ  ‘‘อปิลาปนตา’’ติ, สมาธิ ‘‘อวฎฺฐิตี’’ติ, ปญฺญา ‘‘ปริโยคาหนา’’ติฯ อกุสลปเกฺข ปน ตโย ธมฺมา อารมฺมณํ โอคาหนฺติ ตณฺหา ทิฎฺฐิ อวิชฺชาติฯ เตเนว เต ‘‘โอฆา’’ติ วุตฺตาฯ อุทฺธจฺจวิจิกิจฺฉาวเสน ปวตฺตสฺส วิสาหารสฺส ปฎิปกฺขโต  อวิสาหรณนฺติ อโตฺถฯ อุทฺธจฺจวิจิกิจฺฉาวเสเนว คจฺฉนฺตํ จิตฺตํ วิกฺขิปติ นาม, อยํ ปน ตถา น โหตีติ ฯ อุทฺธจฺจวิจิกิจฺฉาวเสเนว จิตฺตํ วิสาหฎํ นาม โหติ, อิโต จิโต จ หรียติ, อยํ ปน อวิสาหฎสฺส มานสสฺส ภาโวติ ฯ</p>


<p>ติ  ติวิโธ สมโถ จิตฺตสมโถ อธิกรณสมโถ สพฺพสงฺขารสมโถติฯ ตตฺถ อฎฺฐสุ สมาปตฺตีสุ จิเตฺตกคฺคตา  นามฯ ตญฺหิ อาคมฺม จิตฺตจลนํ จิตฺตวิปฺผนฺทนํ สมฺมติ วูปสมฺมติ, ตสฺมา โส ‘‘จิตฺตสมโถ’’ติ วุจฺจติฯ สมฺมุขาวินยาทิสตฺตวิโธ  นามฯ ตญฺหิ อาคมฺม ตานิ ตานิ อธิกรณานิ สมฺมนฺติ วูปสมฺมนฺติ, ตสฺมา โส ‘‘อธิกรณสมโถ’’ติ วุจฺจติฯ ยสฺมา ปน สเพฺพ สงฺขารา นิพฺพานํ อาคมฺม สมฺมนฺติ วูปสมฺมนฺติ, ตสฺมา ตํ ติ วุจฺจติฯ อิมสฺมิํ อเตฺถ จิตฺตสมโถ อธิเปฺปโตฯ สมาธิลกฺขเณ อินฺทฎฺฐํ กาเรตีติ ฯ อุทฺธเจฺจ น กมฺปตีติ ติ ยาถาวสมาธิ นิยฺยานิกสมาธิ กุสลสมาธิฯ</p>


<p> นฺติอาทีหิ ทสหิ กิเลสวตฺถูหิ วิโมจนํ วุตฺตํฯ ถินคฺคหเณเนว เจตฺถ มิทฺธคฺคหณํ, อุทฺธจฺจคฺคหเณเนว จ กุกฺกุจฺจคฺคหณํ กตํ โหตีติ อเญฺญสุ ปาเฐสุ สหจาริตฺตา กิเลสวตฺถุโต วิโมจนวจเนเนว ปฐมชฺฌานาทีหิ นีวรณาทิโต วิโมจนํ, อนิจฺจานุปสฺสนาทีหิ นิจฺจสญฺญาทิโต จ วิโมจนํ วุตฺตเมว  โหตีติฯ ติ เอตฺถ เปยฺยาเล จ อนิจฺจานุปสฺสนาทีหิ นิจฺจสญฺญาทีนํ ปหานํ วุตฺตเมวฯ จตฺตาริ สุตฺตนฺติกวตฺถูนิ ตติยจตุกฺกวเสน เวทิตพฺพานีติฯ</p>

</p>


<p> จตุตฺถจตุกฺกนิเทฺทเส ‘‘อนิทฺทิเฎฺฐ นปุํสก’’นฺติ วจนโต อสุกนฺติ อนิทฺทิฎฺฐตฺตา ‘‘อนิจฺจนฺติ กิํ อนิจฺจ’’นฺติ นปุํสกวจเนน ปุจฺฉา กตาฯ ติ อุปฺปาทวยสงฺขาเตน อเตฺถน, อุปฺปาทวยสภาเวนาติ อโตฺถฯ เอตฺถ จ ปญฺจกฺขนฺธา สภาวลกฺขณํ, ปญฺจนฺนํ ขนฺธานํ อุปฺปาทวยา วิการลกฺขณํฯ เอเตน หุตฺวา อภาเวน อนิจฺจาติ วุตฺตํ โหติฯ เตเนว  จ อฎฺฐกถายํ ‘‘สงฺขตลกฺขณวเสน อนิจฺจตาติ เตสํเยว อุปฺปาทวยญฺญถตฺต’’นฺติ จ วตฺวาปิ ‘‘หุตฺวา อภาโว วา’’ติ วุตฺตํฯ เอเตน หุตฺวา อภาวากาโร อนิจฺจลกฺขณนฺติ วุตฺตํ โหติฯ ‘‘ปญฺจนฺนํ ขนฺธานํ อุทยพฺพยํ ปสฺสโนฺต อิมานิ ปญฺญาย ลกฺขณานี’’ติ เปยฺยาลํ กตฺวา วุตฺตํฯ ติ รูปกฺขนฺธาทโย ยถาวุตฺตธมฺมาฯ</p>


<p>วิราคานุปสฺสีนิเทฺทเส  ติ ภงฺคานุปสฺสนโต ปฎฺฐาย ปรโต วุเตฺตหิ อนิจฺจฎฺฐาทีหิ รูปกฺขเนฺธ อาทีนวํ ทิสฺวาฯ ติ นิพฺพาเนฯ นิพฺพานญฺหิ อาคมฺม รูปํ วิรชฺชติ อปุนรุปฺปตฺติธมฺมตํ อาปชฺชเนน นิรุชฺฌติ, ตสฺมา นิพฺพานํ ‘‘รูปวิราโค’’ติ วุจฺจติฯ ติ อนุสฺสววเสน อุปฺปนฺนธมฺมจฺฉโนฺท โหติฯ ติ ตสฺมิํเยว นิพฺพาเน สทฺธาย จ อธิมุโตฺต นิจฺฉิโตฯ นฺติ อสฺส โยคิสฺส จิตฺตํ ขยวิราคสงฺขาเต รูปภเงฺค อารมฺมณวเสน , อจฺจนฺต วิราคสงฺขาเต รูปวิราเค นิพฺพาเน อนุสฺสววเสน สุฎฺฐุ อธิฎฺฐิตํ สุฎฺฐุ ปติฎฺฐิตํ โหตีติ สมฺพนฺธโต เวทิตพฺพํฯ ติ รูปสฺส ขยวิราโค รูเป วิราโคติ ปกติภุมฺมวจเนน วุโตฺตฯ รูปสฺส อจฺจนฺตวิราโค รูเป วิราโคติ นิมิตฺตเตฺถ ภุมฺมวจเนน วุโตฺตฯ ตํ ทุวิธมฺปิ วิราคํ อารมฺมณโต อชฺฌาสยโต จ อนุปสฺสนสีโล ‘‘รูเป วิราคานุปสฺสี’’ติ วุโตฺตฯ เอส นโย เวทนาทีสุฯ นิโรธานุปสฺสีปทนิเทฺทเสปิ เอเสว นโยฯ</p>


<p> ติอาทิ ปเนตฺถ วิเสโส – ตตฺถ อวิชฺชาทีนํ ปฎิจฺจสมุปฺปาทงฺคานํ อาทีนวนิโรธทสฺสเนเนว รูปาทีนมฺปิ อาทีนวนิโรธา ทสฺสิตา โหนฺติ เตสมฺปิ ปฎิจฺจสมุปฺปาทงฺคานติวตฺตนโตฯ อิมินา เอว จ วิเสสวจเนน วิราคานุปสฺสนโต นิโรธานุปสฺสนาย วิสิฎฺฐภาโว วุโตฺต โหติฯ ตตฺถ ติ ขยเฎฺฐน, หุตฺวา อภาวเฎฺฐน วาฯ ติ ภยเฎฺฐน, ปฎิปีฬนเฎฺฐน วาฯ ติ อสารกเฎฺฐน, อวสวตฺตนเฎฺฐน วาฯ ติ กิเลสสนฺตาปนเฎฺฐนฯ ติ ชราภงฺควเสน ทฺวิธา ปริณามนเฎฺฐนฯ ติ มูลปจฺจยาภาเวนฯ ติ น ภวติฯ ติ อาสนฺนปจฺจยาภาเวนฯ มูลปจฺจโย หิ พฺยาธิสฺส อสปฺปายโภชนํ วิย นิทานนฺติ วุโตฺต, อาสนฺนปจฺจโย พฺยาธิสฺส วาตปิตฺตเสมฺหา วิย สมุทโยติ วุโตฺตฯ นิทานญฺหิ นิจฺฉเยน ททาติ ผลมิติ นิทานํ, สมุทโย ปน สุฎฺฐุ อุเทติ เอตสฺมา ผลมิติ สมุทโยฯ ติ มูลปจฺจยสฺส อุปฺปตฺติอภาเวนฯ ติ อาสนฺนปจฺจยสฺส อุปฺปตฺติอภาเวนฯ ชาติเยว หิ ปภวติ เอตสฺมา ทุกฺขนฺติ ปภโวติ วตฺตุํ ยุชฺชติฯ ติ ชนกปจฺจยาภาเวนฯ ติ อุปตฺถมฺภกปจฺจยาภาเวนฯ มูลปจฺจโยปิ หิ  อาสนฺนปจฺจโย จ ชนกปจฺจโย  อุปตฺถมฺภกปจฺจโย จ โหติเยวฯ เอเตหิ ติกฺขวิปสฺสนากฺขเณ  ตทงฺคนิโรโธ, มคฺคกฺขเณ สมุเจฺฉทนิโรโธ วุโตฺต โหติฯ ติ ติกฺขวิปสฺสนาญาณสฺส วา มคฺคญาณสฺส วา อุปฺปาเทนฯ ติ วิปสฺสนากฺขเณ ปจฺจกฺขโต ขยนิโรธสฺส อนุสฺสววเสน นิโรธสงฺขาตสฺส นิพฺพานสฺส อุปฎฺฐาเนน, มคฺคกฺขเณ ปจฺจกฺขโต จ นิพฺพานสฺส อุปฎฺฐาเนนฯ เอเตหิ วิสยวิสยินิยโมว กโต โหติ, ตทงฺคสมุเจฺฉทนิโรโธ จ วุโตฺต โหติฯ</p>


<p> ปฎินิสฺสคฺคานุปสฺสีปทนิเทฺทเส ติ อาทีนวทสฺสเนน นิรเปกฺขตาย รูปกฺขนฺธํ ปริจฺจชติฯ ติ ปริจฺจาคเฎฺฐน ปฎินิสฺสโคฺคติ วุตฺตํ โหติฯ เอเตน ปฎินิสฺสคฺคปทสฺส ปริจฺจาคโฎฺฐ วุโตฺต, ตสฺมา กิเลสานํ ปชหนนฺติ อโตฺถฯ เอตฺถ จ วุฎฺฐานคามินี วิปสฺสนา กิเลเส ตทงฺควเสน ปริจฺจชติ, มโคฺค สมุเจฺฉทวเสนฯ ติ วุฎฺฐานคามินี ตํนินฺนตาย ปกฺขนฺทติ, มโคฺค อารมฺมณกรเณนฯ ติ ปกฺขนฺทนเฎฺฐน ปฎินิสฺสโคฺคติ วุตฺตํ โหติฯ เอเตน ปฎินิสฺสคฺคปทสฺส ปกฺขนฺทนโฎฺฐ วุโตฺต, ตสฺมา จิตฺตสฺส นิพฺพาเน วิสฺสชฺชนนฺติ อโตฺถฯ จตฺตาริ สุตฺตนฺติกวตฺถูนิ จตุตฺถจตุกฺกวเสน เวทิตพฺพานิฯ อิมสฺมิํ จตุเกฺก ชรามรเณ วตฺตพฺพํเหฎฺฐา วุตฺตนเยเนว เวทิตพฺพํฯ สติปฎฺฐาเนสุ จ ‘‘กาเย กายานุปสฺสนา, จิเตฺต จิตฺตานุปสฺสนา’’ติ กายจิตฺตานํ เอกตฺตโวหารวเสน เอกวจนนิเทฺทโส กโตฯ ‘‘เวทนาสุ เวทนานุปสฺสนา, ธเมฺมสุ ธมฺมานุปสฺสนา’’ติ เวทนาธมฺมานํ นานตฺตโวหารวเสน พหุวจนนิเทฺทโส กโตติ เวทิตโพฺพติฯ</p>

</p>

</p>


<h2>๖. ญาณราสิฉกฺกนิเทฺทสวณฺณนา</h2>
<p> อิทานิ ฉหิ ราสีหิ อุทฺทิฎฺฐญาเณสุ จตุวีสติสมาธิญาณนิเทฺทเส ตาว กายานุปสฺสนาทีนํ ติณฺณํ จตุกฺกานํ วเสน ทฺวาทสนฺนํ วตฺถูนํ เอเกกสฺมิํ อสฺสาสวเสน เอโก , ปสฺสาสวเสน เอโกติ เทฺว  เทฺว สมาธีติ ทฺวาทสสุ วตฺถูสุ จตุวีสติ สมาธโย โหนฺติฯ ฌานกฺขเณ เตหิ สมฺปยุตฺตานิ จตุวีสติสมาธิวเสน ญาณานิฯ</p>


<p>ทฺวาสตฺตติวิปสฺสนาญาณนิเทฺทเส  ติ ‘‘ทีฆ’’นฺติวุตฺตอสฺสาสโตฯ กิํ วุตฺตํ โหติ? ทีฆํ อสฺสาสเหตุ ฌานํ ปฎิลภิตฺวา สมาหิเตน จิเตฺตน วิปสฺสนากฺขเณ อนิจฺจโต อนุปสฺสนเฎฺฐน วิปสฺสนาติ วุตฺตํ โหติฯ เอส นโย อุตฺตรตฺราปิฯ เตสํเยว ทฺวาทสนฺนํ วตฺถูนํ เอเกกสฺมิํ อสฺสาสวเสน ติโสฺส, ปสฺสาสวเสน ติโสฺสติ ฉ ฉ อนุปสฺสนาติ ทฺวาทสสุ วตฺถูสุ ทฺวาสตฺตติ อนุปสฺสนา โหนฺติฯ ตา เอว ทฺวาสตฺตติ อนุปสฺสนา ทฺวาสตฺตติวิปสฺสนาวเสน ญาณานิฯ</p>


<p>นิพฺพิทาญาณนิเทฺทเส นฺติ อนิจฺจานุปสฺสี หุตฺวา อสฺสสโนฺต, อนิจฺจานุปสฺสี หุตฺวา วเตฺตโนฺตติ อโตฺถฯ ‘‘อสฺสส’’นฺติ จ อิทํ วจนํ เหตุอเตฺถ ทฎฺฐพฺพํฯ นฺติ กลาปสมฺมสนโต ปฎฺฐาย ยาว ภงฺคานุปสฺสนา ปวตฺตวิปสฺสนาญาเณน สงฺขารานํ ยถาสภาวํ ชานาติ, จกฺขุนา ทิฎฺฐมิว จ เตเนว ญาณจกฺขุนา ปสฺสติฯ ตสฺมา นิพฺพิทาญาณํ นามาติ อโตฺถ, สงฺขาเรสุ นิพฺพินฺทญาณํ นามาติ วุตฺตํ โหติฯ อุปริ ภยตูปฎฺฐานาทีนํ มุญฺจิตุกมฺยตาทีนญฺจ ญาณานํ วิสุํ อาคตตฺตา อิธ ยถาวุตฺตาเนว วิปสฺสนาญาณานิ นิพฺพิทาญาณานีติ เวทิตพฺพานิฯ</p>


<p>นิพฺพิทานุโลมญาณนิเทฺทเส นฺติ อนิจฺจานุปสฺสิโน อสฺสสนฺตสฺสฯ สามิอเตฺถ ปจฺจตฺตวจนํฯ ติวจเนเนว ภยตุปฎฺฐานอาทีนวานุปสฺสนานิพฺพิทานุปสฺสนาญาณานิ วุตฺตานิ โหนฺติ ติณฺณํ เอกลกฺขณตฺตาฯ อิมานิ ตีณิ ญาณานิ อนนฺตรา วุตฺตานํ นิพฺพิทาญาณานํ อนุกูลภาเวน อนุโลมโต นิพฺพิทานุโลมญาณานีติ วุตฺตานิฯ</p>


<p>นิพฺพิทาปฎิปฺปสฺสทฺธิญาณนิเทฺทเส นฺติ อนนฺตรสทิสเมวฯ ติวจเนเนว  มุญฺจิตุกมฺยตาปฎิสงฺขานุปสฺสนาสงฺขารุเปกฺขาญาณานิ วุตฺตานิ โหนฺติ ติณฺณํ เอกลกฺขณตฺตาฯ ‘‘ปฎิสงฺขา สนฺติฎฺฐนา’’ติวจเนเนว อนุโลมญาณมคฺคญาณานิปิ คหิตานิ โหนฺติ ฯ สงฺขารุเปกฺขาญาณอนุโลมญาณานิปิ หิ นิพฺพิทาย สิขาปฺปตฺตตฺตา นิพฺพิทาชนนพฺยาปารปฺปหาเนน นิพฺพิทาปฎิปฺปสฺสทฺธิญาณานิ นาม โหนฺติฯ มคฺคญาณํ ปน นิพฺพิทาปฎิปฺปสฺสทฺธเนฺต อุปฺปชฺชนโต นิพฺพิทาปฎิปฺปสฺสทฺธิญาณํ นาม โหตีติ อติวิย ยุชฺชตีติฯ นิพฺพิทานุโลมญาเณสุ วิย อาทิภูตํ มุญฺจิตุกมฺยตาญาณํ อคฺคเหตฺวา ‘‘ปฎิสงฺขา สนฺติฎฺฐนา’’ติ อเนฺต ญาณทฺวยคฺคหณํ มคฺคญาณสงฺคหณตฺถํฯ มุญฺจิตุกมฺยตาติ หิ วุเตฺต อนุโลมญาณํ สงฺคยฺหติ, น มคฺคญาณํฯ มคฺคญาณญฺหิ มุญฺจิตุกมฺยตา นาม น โหติ, กิจฺจสิทฺธิยํ  สนฺติฎฺฐนโต ปน สนฺติฎฺฐนา นาม โหติฯ อฎฺฐกถายมฺปิ จ ‘‘ผุสนาติ อปฺปนา’’ติ วุตฺตํฯ อิทญฺจ มคฺคญาณํ นิพฺพาเน อปฺปนาติ กตฺวา สนฺติฎฺฐนา นาม โหตีติ ‘‘สนฺติฎฺฐนา’’ติวจเนน มคฺคญาณมฺปิ สงฺคยฺหติฯ นิพฺพิทานุโลมญาณานิปิ อตฺถโต นิพฺพิทาญาณาเนว โหนฺตีติ ตานิปิ นิพฺพิทาญาเณหิ สงฺคเหตฺวา นิพฺพิทาปฎิปฺปสฺสทฺธิญาณานีติ นิพฺพิทาคหณเมว กตํ, น นิพฺพิทานุโลมคฺคหณํฯ ตีสุปิ เจเตสุ ญาณฎฺฐกนิเทฺทเสสุ จตุตฺถสฺส ธมฺมานุปสฺสนาจตุกฺกสฺส วเสน วุตฺตานํ จตุนฺนํ วตฺถูนํ เอเกกสฺมิํ อสฺสาสวเสน เอกํ, ปสฺสาสวเสน เอกนฺติ เทฺว เทฺว ญาณานีติ จตูสุ วตฺถูสุ อฎฺฐ ญาณานิ โหนฺติฯ</p>


<p>วิมุตฺติสุขญาณนิเทฺทเส ติ ปหานํ ทเสฺสตฺวา ตสฺส ปหานสฺส สมุเจฺฉทปฺปหานตฺตํ ทเสฺสโนฺต ติ อาหฯ นฺติ ผลวิมุตฺติสุขสมฺปยุตฺตญาณญฺจ ผลวิมุตฺติสุขารมฺมณปจฺจเวกฺขณญาณญฺจฯ อนุสยวตฺถุสฺส กิเลสสฺส ปหาเนน ปริยุฎฺฐานทุจฺจริตวตฺถุปฺปหานํ โหตีติ ทสฺสนตฺถํ ปุน อนุสยานํ ปหานํ วุตฺตํฯ เอกวีสติผลญาณํ สนฺธาย ปหีนกิเลสคณนายปิ ญาณคณนา กตา โหติ, ปจฺจเวกฺขณญาณญฺจ  สนฺธาย ปหีนกิเลสปจฺจเวกฺขณคณนาย ผลปจฺจเวกฺขณญาณคณนา กตา โหตีติฯ</p>

</p>

</p>

</p>





