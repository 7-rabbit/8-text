<h1>๑๒. ทฺวาทสกนิปาโต</h1>
<ol>
<li>
<p> [๔๖๔] ๑. จูฬกุณาลชาตกวณฺณนา
</ol></p>


<ol>
<li>
  
ลุทฺธานํ  
  
  
  
  
ลหุจิตฺตาน  
นฺติ อิทํ ชาตกํ  
กุณาลชาตเก  
(ชา. ๒.๒๑.กุณาลชาตก) อาวิ ภวิสฺสติ;  
  
จูฬกุณาลชาตกวณฺณนา ปฐมาฯ  
  
<li>
<p> [๔๖๕] ๒. ภทฺทสาลชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ญาตตฺถจริยํ อารพฺภ กเถสิฯ สาวตฺถิยญฺหิ อนาถปิณฺฑิกสฺส นิเวสเน ปญฺจนฺนํ ภิกฺขุสตานํ นิพทฺธโภชนํ ปวตฺตติ, ตถา วิสาขาย จ โกสลรโญฺญ จฯ ตตฺถ ปน กิญฺจาปิ นานคฺครสโภชนํ ทียติ, ภิกฺขูนํ ปเนตฺถ โกจิ วิสฺสาสิโก นตฺถิ, ตสฺมา ภิกฺขู ราชนิเวสเน น ภุญฺชนฺติ, ภตฺตํ คเหตฺวา อนาถปิณฺฑิกสฺส วา วิสาขาย วา อเญฺญสํ วา วิสฺสาสิกานํ ฆรํ คนฺตฺวา ภุญฺชนฺติฯ ราชา เอกทิวสํ ปณฺณาการํ อาหฎํ ‘‘ภิกฺขูนํ เทถา’’ติ ภตฺตคฺคํ เปเสตฺวา ‘‘ภตฺตเคฺค ภิกฺขู นตฺถี’’ติ วุเตฺต ‘‘กหํ คตา’’ติ ปุจฺฉิตฺวา ‘‘อตฺตโน วิสฺสาสิกเคเหสุ นิสีทิตฺวา ภุญฺชนฺตี’’ติ สุตฺวา ภุตฺตปาตราโส สตฺถุ สนฺติกํ คนฺตฺวา ‘‘ภเนฺต, โภชนํ นาม กิํ ปรม’’นฺติ ปุจฺฉิฯ วิสฺสาสปรมํ มหาราช, กญฺชิกมตฺตกมฺปิ วิสฺสาสิเกน ทินฺนํ มธุรํ โหตีติฯ ภเนฺต, เกน ปน สทฺธิํ ภิกฺขูนํ วิสฺสาโส โหตีติ? ‘‘ญาตีหิ วา เสกฺขกุเลหิ วา, มหาราชา’’ติฯ ตโต ราชา จิเนฺตสิ ‘‘เอกํ สกฺยธีตรํ อาเนตฺวา อคฺคมเหสิํ กริสฺสามิ, เอวํ มยา สทฺธิํ ภิกฺขูนํ ญาตเก วิย  วิสฺสาโส ภวิสฺสตี’’ติฯ โส อุฎฺฐายาสนา อตฺตโน นิเวสนํ คนฺตฺวา กปิลวตฺถุํ ทูตํ เปเสสิ ‘‘ธีตรํ เม เทถ, อหํ ตุเมฺหหิ สทฺธิํ ญาติภาวํ อิจฺฉามี’’ติฯ</p>


<p>สากิยา   ทูตวจนํ สุตฺวา สนฺนิปติตฺวา มนฺตยิํสุ ‘‘มยํ โกสลรโญฺญ อาณาปวตฺติฎฺฐาเน วสาม, สเจ ทาริกํ น ทสฺสาม, มหนฺตํ เวรํ ภวิสฺสติ, สเจ ทสฺสาม, กุลวํโส โน ภิชฺชิสฺสติ, กิํ นุ โข กาตพฺพ’’นฺติฯ อถ เน มหานาโม อาห – ‘‘มา จินฺตยิตฺถ, มม ธีตา วาสภขตฺติยา นาม นาคมุณฺฑาย นาม ทาสิยา กุจฺฉิสฺมิํ นิพฺพตฺติฯ สา โสฬสวสฺสุเทฺทสิกา อุตฺตมรูปธรา โสภคฺคปฺปตฺตา ปิตุ วํเสน ขตฺติยชาติกา, ตมสฺส ‘ขตฺติยกญฺญา’ติ เปเสสฺสามา’’ติฯ สากิยา ‘‘สาธู’’ติ สมฺปฎิจฺฉิตฺวา ทูเต ปโกฺกสาเปตฺวา ‘‘สาธุ, ทาริกํ ทสฺสาม, อิทาเนว นํ คเหตฺวา คจฺฉถา’’ติ อาหํสุฯ ทูตา จิเนฺตสุํ ‘‘อิเม สากิยา นาม ชาติํ นิสฺสาย อติมานิโน, ‘สทิสี โน’ติ วตฺวา อสทิสิมฺปิ ทเทยฺยุํ, เอเตหิ สทฺธิํ เอกโต ภุญฺชมานเมว คณฺหิสฺสามา’’ติฯ เต เอวมาหํสุ ‘‘มยํ คเหตฺวา คจฺฉนฺตา ยา ตุเมฺหหิ สทฺธิํ เอกโต ภุญฺชติ, ตํ คเหตฺวา คมิสฺสามา’’ติฯ สากิยา เตสํ นิวาสฎฺฐานํ ทาเปตฺวา ‘‘กิํ กริสฺสามา’’ติ จินฺตยิํสุฯ มหานาโม อาห – ‘‘ตุเมฺห มา จินฺตยิตฺถ, อหํ อุปายํ กริสฺสามิ, ตุเมฺห มม โภชนกาเล วาสภขตฺติยํ อลงฺกริตฺวา อาเนตฺวา มยา เอกสฺมิํ กพเฬ คหิตมเตฺต ‘เทว, อสุกราชา ปณฺณํ ปหิณิ, อิมํ ตาว สาสนํ สุณาถา’ติ ปณฺณํ ทเสฺสยฺยาถา’’ติฯ เต ‘‘สาธู’’ติ สมฺปฎิจฺฉิตฺวา ตสฺมิํ ภุญฺชมาเน กุมาริกํ อลงฺกริํสุฯ</p>


<p>มหานาโม ‘‘ธีตรํ เม อาเนถ, มยา สทฺธิํ ภุญฺชตู’’ติ อาหฯ อถ นํ อลงฺกริตฺวา ตาวเทว โถกํ ปปญฺจํ กตฺวา อานยิํสุฯ สา ‘‘ปิตรา สทฺธิํ ภุญฺชิสฺสามี’’ติ เอกปาติยํ หตฺถํ โอตาเรสิฯ มหานาโมปิ ตาย สทฺธิํ เอกปิณฺฑํ คเหตฺวา มุเข ฐเปสิฯ ทุติยปิณฺฑาย หเตฺถ ปสาริเต ‘‘เทว, อสุกรญฺญา ปณฺณํ ปหิตํ, อิมํ ตาว สาสนํ สุณาถา’’ติ ปณฺณํ อุปนาเมสุํฯ มหานาโม ‘‘อมฺม, ตฺวํ ภุญฺชาหี’’ติ ทกฺขิณหตฺถํ  ปาติยาเยว กตฺวา วามหเตฺถน คเหตฺวา ปณฺณํ โอโลเกสิฯ ตสฺส ตํ สาสนํ อุปธาเรนฺตเสฺสว อิตรา ภุญฺชิฯ โส ตสฺสา ภุตฺตกาเล หตฺถํ โธวิตฺวา มุขํ วิกฺขาเลสิฯ ตํ ทิสฺวา ทูตา ‘‘นิจฺฉเยเนสา เอตสฺส ธีตา’’ติ นิฎฺฐมกํสุ, น ตํ อนฺตรํ ชานิตุํ สกฺขิํสุฯ มหานาโม มหเนฺตน ปริวาเรน  ธีตรํ เปเสสิฯ ทูตาปิ นํ สาวตฺถิํ เนตฺวา ‘‘อยํ กุมาริกา ชาติสมฺปนฺนา มหานามสฺส ธีตา’’ติ วทิํสุฯ ราชา ตุสฺสิตฺวา สกลนครํ อลงฺการาเปตฺวา ตํ รตนราสิมฺหิ ฐเปตฺวา อคฺคมเหสิฎฺฐาเน อภิสิญฺจาเปสิฯ สา รโญฺญ ปิยา อโหสิ มนาปาฯ</p>


<p>อถสฺสา น จิรเสฺสว คโพฺภ ปติฎฺฐหิฯ ราชา คพฺภปริหารมทาสิฯ สา ทสมาสจฺจเยน สุวณฺณวณฺณํ ปุตฺตํ วิชายิฯ อถสฺส นามคฺคหณทิวเส ราชา อตฺตโน อยฺยกสฺส สนฺติกํ เปเสสิ ‘‘สกฺยราชธีตา วาสภขตฺติยา ปุตฺตํ วิชายิ, กิมสฺส นามํ กโรมา’’ติฯ ตํ ปน สาสนํ  คเหตฺวา คโต อมโจฺจ โถกํ พธิรธาตุโก, โส คนฺตฺวา รโญฺญ อยฺยกสฺสาโรเจสิฯ โส ตํ สุตฺวา ‘‘วาสภขตฺติยา ปุตฺตํ อวิชายิตฺวาปิ สพฺพํ ชนํ อภิภวติ, อิทานิ ปน อติวิย รโญฺญ วลฺลภา ภวิสฺสตี’’ติ อาหฯ โส พธิรอมโจฺจ ‘‘วลฺลภา’’ติ วจนํ ทุสฺสุตํ สุตฺวา ‘‘วิฎฎูโภ’’ติ สลฺลเกฺขตฺวา ราชานํ อุปคนฺตฺวา ‘‘เทว, กุมารสฺส กิร ‘วิฎฎูโภ’ติ นามํ กโรถา’’ติ อาหฯ ราชา ‘‘โปราณกํ โน กุลทตฺติกํ นามํ ภวิสฺสตี’’ติ จิเนฺตตฺวา ‘‘วิฎฎูโภ’’ติ นามํ อกาสิฯ ตโต ปฎฺฐาย กุมาโร กุมารปริหาเรน วฑฺฒโนฺต สตฺตวสฺสิกกาเล อเญฺญสํ กุมารานํ มาตามหกุลโต หตฺถิรูปกอสฺสรูปกาทีนิ อาหริยมานานิ ทิสฺวา มาตรํ ปุจฺฉิ ‘‘อมฺม, อเญฺญสํ มาตามหกุลโต ปณฺณากาโร อาหริยติ, มยฺหํ โกจิ กิญฺจิ น เปเสสิ, กิํ ตฺวํ นิมฺมาตา นิปฺปิตาสี’’ติ? อถ นํ สา ‘‘ตาต, สกฺยราชาโน มาตามหา ทูเร ปน วสนฺติ, เตน เต กิญฺจิ น เปเสนฺตี’’ติ วตฺวา วเญฺจสิฯ</p>


<p>ปุน โสฬสวสฺสิกกาเล ‘‘อมฺม, มาตามหกุลํ ปสฺสิตุกาโมมฺหี’’ติ วตฺวา ‘‘อลํ ตาต, กิํ ตตฺถ คนฺตฺวา กริสฺสสี’’ติ วาริยมาโนปิ ปุนปฺปุนํ ยาจิฯ อถสฺส มาตา ‘‘เตน หิ  คจฺฉาหี’’ติ สมฺปฎิจฺฉิฯ โส ปิตุ อาโรเจตฺวา มหเนฺตน ปริวาเรน นิกฺขมิฯ วาสภขตฺติยา ปุเรตรํ ปณฺณํ เปเสสิ ‘‘อหํ อิธ สุขํ วสามิ, สามิโน กิญฺจิ อนฺตรํ มา ทสฺสยิํสู’’ติฯ สากิยา วิฎฎูภสฺส อาคมนํ ญตฺวา ‘‘วนฺทิตุํ น สกฺกา’’ติ ตสฺส ทหรทหเร กุมารเก ชนปทํ ปหิณิํสุฯ กุมาเร กปิลวตฺถุํ สมฺปเตฺต สากิยา สนฺถาคาเร สนฺนิปติํสุฯ กุมาโร สนฺถาคารํ  คนฺตฺวา อฎฺฐาสิฯ อถ นํ ‘‘อยํ เต, ตาต, มาตามโห, อยํ มาตุโล’’ติ วทิํสุ โส สเพฺพ วนฺทมาโน วิจริฯ โส ยาวปิฎฺฐิยา รุชนปฺปมาณา วนฺทิตฺวา เอกมฺปิ อตฺตานํ วนฺทมานํ อทิสฺวา ‘‘กิํ นุ โข มํ วนฺทนฺตา นตฺถี’’ติ ปุจฺฉิฯ สากิยา ‘‘ตาต, ตว กนิฎฺฐกุมารา ชนปทํ คตา’’ติ วตฺวา ตสฺส มหนฺตํ สกฺการํ กริํสุฯ โส กติปาหํ วสิตฺวา มหเนฺตน ปริวาเรน นิกฺขมิฯ อเถกา ทาสี สนฺถาคาเร เตน นิสินฺนผลกํ ‘‘อิทํ วาสภขตฺติยาย ทาสิยา ปุตฺตสฺส นิสินฺนผลก’’นฺติ อโกฺกสิตฺวา ปริภาสิตฺวา ขีโรทเกน โธวิฯ เอโก ปุริโส อตฺตโน อาวุธํ ปมุสฺสิตฺวา นิวโตฺต ตํ คณฺหโนฺต วิฎฎูภกุมารสฺส อโกฺกสนสทฺทํ สุตฺวา ตํ อนฺตรํ ปุจฺฉิตฺวา ‘‘วาสภขตฺติยา ทาสิยา กุจฺฉิสฺมิํ มหานามสกฺกสฺส ชาตา’’ติ ญตฺวา คนฺตฺวา พลกายสฺส กเถสิฯ ‘‘วาสภขตฺติยา กิร ทาสิยา ธีตา’’ติ มหาโกลาหลํ อโหสิฯ</p>


<p>กุมาโร ตํ สุตฺวา ‘‘เอเต ตาว มม นิสินฺนผลกํ ขีโรทเกน โธวนฺตุ, อหํ ปน รเชฺช ปติฎฺฐิตกาเล  เอเตสํ คลโลหิตํ คเหตฺวา มม นิสินฺนผลกํ โธวิสฺสามี’’ติ จิตฺตํ ปฎฺฐเปสิฯ ตสฺมิํ สาวตฺถิํ คเต อมจฺจา สพฺพํ ปวตฺติํ รโญฺญ อาโรเจสุํฯ ราชา ‘‘สเพฺพ มยฺหํ ทาสิธีตรํ อทํสู’’ติ สากิยานํ กุชฺฌิตฺวา วาสภขตฺติยาย จ ปุตฺตสฺส จ ทินฺนปริหารํ อจฺฉินฺทิตฺวา ทาสทาสีหิ ลทฺธพฺพปริหารมตฺตเมว ทาเปสิฯ ตโต กติปาหจฺจเยน สตฺถา ราชนิเวสนํ อาคนฺตฺวา นิสีทิฯ ราชา สตฺถารํ วนฺทิตฺวา ‘‘ภเนฺต, ตุมฺหากํ กิร ญาตเกหิ ทาสิธีตา มยฺหํ ทินฺนา, เตนสฺสา อหํ สปุตฺตาย ปริหารํ อจฺฉินฺทิตฺวา ทาสทาสีหิ ลทฺธพฺพปริหารมตฺตเมว ทาเปสิ’’นฺติ อาหฯ สตฺถา ‘‘อยุตฺตํ, มหาราช, สากิเยหิ  กตํ, ททเนฺตหิ นาม สมานชาติกา ทาตพฺพา อสฺสฯ ตํ ปน มหาราช, วทามิ วาสภขตฺติยา ขตฺติยราชธีตา ขตฺติยสฺส รโญฺญ เคเห อภิเสกํ ลภิ, วิฎฎูโภปิ ขตฺติยราชานเมว ปฎิจฺจ ชาโต, มาตุโคตฺตํ นาม กิํ กริสฺสติ, ปิตุโคตฺตเมว ปมาณนฺติ โปราณกปณฺฑิตา ทลิทฺทิตฺถิยา กฎฺฐหาริกายปิ อคฺคมเหสิฎฺฐานํ อทํสุ, ตสฺสา จ กุจฺฉิมฺหิ ชาตกุมาโร ทฺวาทสโยชนิกาย พาราณสิยา รชฺชํ กตฺวา กฎฺฐวาหนราชา นาม ชาโต’’ติ  (ชา. ๑.๑.๗) กเถสิ ฯ ราชา สตฺถุ ธมฺมกถํ สุตฺวา ‘‘ปิตุโคตฺตเมว กิร ปมาณ’’นฺติ สุตฺวา ตุสฺสิตฺวา มาตาปุตฺตานํ ปกติปริหารเมว ทาเปสิฯ</p>


<p>รโญฺญ ปน พนฺธุโล นาม เสนาปติ มลฺลิกํ นาม อตฺตโน ภริยํ วญฺฌํ ‘‘ตว กุลฆรเมว คจฺฉาหี’’ติ กุสินารเมว เปเสสิฯ สา ‘‘สตฺถารํ ทิสฺวาว คมิสฺสามี’’ติ เชตวนํ ปวิสิตฺวา ตถาคตํ วนฺทิตฺวา เอกมนฺตํ ฐิตา ‘‘กหํ คจฺฉสี’’ติ จ ปุฎฺฐา ‘‘สามิโก เม, ภเนฺต, กุลฆรํ เปเสสี’’ติ วตฺวา ‘‘กสฺมา’’ติ วุตฺตา ‘‘วญฺฌา อปุตฺติกา, ภเนฺต’’ติ วตฺวา สตฺถารา ‘‘ยทิ เอวํ คมนกิจฺจํ นตฺถิ, นิวตฺตาหี’’ติ วุตฺตา ตุฎฺฐา สตฺถารํ วนฺทิตฺวา นิเวสนเมว ปุน อคมาสิฯ ‘‘กสฺมา นิวตฺตสี’’ติ ปุฎฺฐา ‘‘ทสพเลน นิวตฺติตามฺหี’’ติ อาหฯ เสนาปติ ‘‘ทิฎฺฐํ ภวิสฺสติ ตถาคเตน การณ’’นฺติ อาหฯ สา น จิรเสฺสว คพฺภํ ปฎิลภิตฺวา อุปฺปนฺนโทหฬา ‘‘โทหโฬ เม อุปฺปโนฺน’’ติ อาโรเจสิฯ ‘‘กิํ โทหโฬ’’ติ? ‘‘เวสาลิยา นคเร ลิจฺฉวิราชานํ อภิเสกมงฺคลโปกฺขรณิํ โอตริตฺวา นฺหตฺวา ปานียํ ปิวิตุกามามฺหิ, สามี’’ติฯ เสนาปติ ‘‘สาธู’’ติ วตฺวา สหสฺสถามธนุํ คเหตฺวา ตํ รถํ อาโรเปตฺวา สาวตฺถิโต นิกฺขมิตฺวา รถํ ปาเชโนฺต เวสาลิํ ปาวิสิฯ</p>


<p>ตสฺมิญฺจ กาเล โกสลรโญฺญ พนฺธุลเสนาปตินา สทฺธิํ เอกาจริยกุเล อุคฺคหิตสิโปฺป มหาลิ นาม ลิจฺฉวี อโนฺธ ลิจฺฉวีนํ อตฺถญฺจ ธมฺมญฺจ อนุสาสโนฺต ทฺวารสมีเป วสติฯ โส รถสฺส อุมฺมาเร ปฎิฆฎฺฎนสทฺทํ สุตฺวา ‘‘พนฺธุลมลฺลสฺส รถปตนสโทฺท  เอโส, อชฺช ลิจฺฉวีนํ  ภยํ อุปฺปชฺชิสฺสตี’’ติ อาหฯ โปกฺขรณิยา อโนฺต จ พหิ จ อารกฺขา พลวา, อุปริ โลหชาลํ ปตฺถฎํ, สกุณานมฺปิ โอกาโส นตฺถิฯ เสนาปติ ปน รถา โอตริตฺวา อารกฺขเก ขเคฺคน ปหรโนฺต ปลาเปตฺวา โลหชาลํ ฉินฺทิตฺวา อโนฺตโปกฺขรณิยํ ภริยํ โอตาเรตฺวา นฺหาเปตฺวา ปาเยตฺวา สยมฺปิ นฺหตฺวา มลฺลิกํ รถํ อาโรเปตฺวา นครา นิกฺขมิตฺวา อาคตมเคฺคเนว ปายาสิฯ อารกฺขกา คนฺตฺวา ลิจฺฉวีนํ อาโรเจสุํฯ ลิจฺฉวิราชาโน กุชฺฌิตฺวา ปญฺจ รถสตานิ อารุยฺห ‘‘พนฺธุลมลฺลํ คณฺหิสฺสามา’’ติ นิกฺขมิํสุฯ ตํ ปวตฺติํ มหาลิสฺส อาโรเจสุํฯ มหาลิ ‘‘มา คมิตฺถ, โส หิ โว สเพฺพ ฆาตยิสฺสตี’’ติ อาหฯ เตปิ ‘‘มยํ คมิสฺสามเยวา’’ติ วทิํสุฯ เตน หิ จกฺกสฺส ยาว นาภิโต ปถวิํ ปวิฎฺฐฎฺฐานํ  ทิสฺวา นิวเตฺตยฺยาถ, ตโต อนิวตฺตนฺตา ปุรโต อสนิสทฺทํ วิย สุณิสฺสถ, ตมฺหา ฐานา นิวเตฺตยฺยาถ, ตโต อนิวตฺตนฺตา ตุมฺหากํ รถธุเรสุ ฉิทฺทํ ปสฺสิสฺสถ, ตมฺหา ฐานา นิวเตฺตยฺยาถ, ปุรโต มาคมิตฺถาติฯ เต ตสฺส วจเนน อนิวตฺติตฺวา ตํ อนุพนฺธิํสุเยวฯ</p>


<p>มลฺลิกา ทิสฺวา ‘‘รถา, สามิ, ปญฺญายนฺตี’’ติ อาหฯ เตน หิ เอกสฺส รถสฺส วิย ปญฺญายนกาเล มม อาโรเจยฺยาสีติฯ สา ยทา สเพฺพ เอโก วิย หุตฺวา ปญฺญายิํสุ, ตทา ‘‘เอกเมว สามิ รถสีสํ ปญฺญายตี’’ติ อาหฯ พนฺธุโล ‘‘เตน หิ อิมา รสฺมิโย คณฺหาหี’’ติ ตสฺสา รสฺมิโย ทตฺวา รเถ ฐิโตว ธนุํ อาโรเปติ, รถจกฺกํ ยาว นาภิโต ปถวิํ ปาวิสิ, ลิจฺฉวิโน ตํ ฐานํ ทิสฺวาปิ น นิวตฺติํสุฯ อิตโร โถกํ คนฺตฺวา ชิยํ โปเถสิ, อสนิสโทฺท วิย อโหสิฯ เต ตโตปิ น นิวตฺติํสุ, อนุพนฺธนฺตา คจฺฉเนฺตวฯ พนฺธุโล รเถ ฐิตโกว เอกํ สรํ ขิปิฯ โส ปญฺจนฺนํ รถสตานํ รถสีสํ ฉิทฺทํ กตฺวา ปญฺจ ราชสตานิ ปริกรพนฺธนฎฺฐาเน วิชฺฌิตฺวา ปถวิํ ปาวิสิฯ เต อตฺตโน วิทฺธภาวํ อชานิตฺวา ‘‘ติฎฺฐ เร, ติฎฺฐ เร’’ติ วทนฺตา อนุพนฺธิํสุเยวฯ พนฺธุโล รถํ ฐเปตฺวา ‘‘ตุเมฺห มตกา, มตเกหิ สทฺธิํ มยฺหํ ยุทฺธํ นาม นตฺถี’’ติ อาหฯ เต ‘‘มตกา นาม อมฺหาทิสา เนว โหนฺตี’’ติ วทิํสุฯ ‘‘เตน หิ สพฺพปจฺฉิมสฺส ปริกรํ โมเจถา’’ติฯ เต  โมจยิํสุฯ โส มุตฺตมเตฺตเยว มริตฺวา ปติโตฯ อถ เน ‘‘สเพฺพปิ ตุเมฺห เอวรูปา, อตฺตโน ฆรานิ คนฺตฺวา สํวิธาตพฺพํ สํวิทหิตฺวา ปุตฺตทาเร อนุสาสิตฺวา สนฺนาหํ โมเจถา’’ติ อาหฯ เต ตถา กตฺวา สเพฺพ ชีวิตกฺขยํ ปตฺตาฯ</p>


<p>พนฺธุโลปิ มลฺลิกํ สาวตฺถิํ อาเนสิฯ สา โสฬสกฺขตฺตุํ ยมเก ปุเตฺต วิชายิ, สเพฺพปิ สูรา ถามสมฺปนฺนา อเหสุํ, สพฺพสิเปฺป นิปฺผตฺติํ ปาปุณิํสุฯ เอเกกสฺสปิ ปุริสสหสฺสปริวาโร อโหสิ ฯ ปิตรา สทฺธิํ ราชนิเวสนํ คจฺฉเนฺตหิ เตเหว ราชงฺคณํ ปริปูริฯ อเถกทิวสํ วินิจฺฉเย กูฎฑฺฑปราชิตา มนุสฺสา พนฺธุลํ อาคจฺฉนฺตํ ทิสฺวา มหารวํ วิรวนฺตา วินิจฺฉยอมจฺจานํ กูฎฑฺฑการณํ ตสฺส อาโรเจสุํฯ โสปิ วินิจฺฉยํ คนฺตฺวา ตํ อฑฺฑํ ตีเรตฺวา สามิกเมว สามิกํ, อสฺสามิกเมว อสฺสามิกํ  อกาสิฯ มหาชโน มหาสเทฺทน สาธุการํ ปวเตฺตสิฯ ราชา ‘‘กิมิท’’นฺติ ปุจฺฉิตฺวา ตมตฺถํ สุตฺวา ตุสฺสิตฺวา สเพฺพปิ เต อมเจฺจ หาเรตฺวา พนฺธุลเสฺสว วินิจฺฉยํ นิยฺยาเทสิฯ โส ตโต ปฎฺฐาย สมฺมา วินิจฺฉินิฯ ตโต โปราณกวินิจฺฉยิกา ลญฺชํ อลภนฺตา อปฺปลาภา หุตฺวา ‘‘พนฺธุโล รชฺชํ ปเตฺถตี’’ติ ราชกุเล ปริภินฺทิํสุฯ ราชา ตํ กถํ คเหตฺวา จิตฺตํ นิคฺคเหตุํ นาสกฺขิ, ‘‘อิมสฺมิํ อิเธว ฆาติยมาเน ครหา เม อุปฺปชฺชิสฺสตี’’ติ ปุน จิเนฺตตฺวา ‘‘ปยุตฺตปุริเสหิ ปจฺจนฺตํ ปหราเปตฺวา เต ปลาเปตฺวา นิวตฺตกาเล อนฺตรามเคฺค ปุเตฺตหิ สทฺธิํ มาเรตุํ วฎฺฎตี’’ติ พนฺธุลํ ปโกฺกสาเปตฺวา ‘‘ปจฺจโนฺต กิร กุปิโต, ตว ปุเตฺตหิ สทฺธิํ คนฺตฺวา โจเร คณฺหาหี’’ติ ปหิณิตฺวา ‘‘เอเตฺถวสฺส ทฺวตฺติํสาย ปุเตฺตหิ สทฺธิํ สีสํ ฉินฺทิตฺวา อาหรถา’’ติ เตหิ สทฺธิํ อเญฺญปิ สมเตฺถ มหาโยเธ เปเสสิฯ ตสฺมิํ ปจฺจนฺตํ คจฺฉเนฺตเยว ‘‘เสนาปติ กิร อาคจฺฉตี’’ติ สุตฺวาว ปยุตฺตกโจรา ปลายิํสุฯ โส ตํ ปเทสํ อาวาสาเปตฺวา ชนปทํ สณฺฐเปตฺวา นิวตฺติฯ</p>


<p>อถสฺส นครโต อวิทูเร ฐาเน เต โยธา ปุเตฺตหิ สทฺธิํ สีสํ ฉินฺทิํสุฯ ตํ ทิวสํ มลฺลิกาย ปญฺจหิ ภิกฺขุสเตหิ สทฺธิํ เทฺว อคฺคสาวกา นิมนฺติตา โหนฺติฯ อถสฺสา ปุพฺพณฺหสมเย ‘‘สามิกสฺส เต สทฺธิํ ปุเตฺตหิ สีสํ ฉินฺทิํสู’’ติ ปณฺณํ อาหริตฺวา อทํสุฯ สา ตํ ปวตฺติํ ญตฺวา  กสฺสจิ กิญฺจิ อวตฺวา ปณฺณํ อุจฺฉเงฺค กตฺวา ภิกฺขุสงฺฆเมว ปริวิสิฯ อถสฺสา ปริจาริกา ภิกฺขูนํ ภตฺตํ ทตฺวา สปฺปิจาฎิํ อาหรนฺติโย เถรานํ ปุรโต จาฎิํ ภินฺทิํสุฯ ธมฺมเสนาปติ ‘‘อุปาสิเก, เภทนธมฺมํ ภินฺนํ, น จิเนฺตตพฺพ’’นฺติ อาหฯ สา อุจฺฉงฺคโต ปณฺณํ นีหริตฺวา ‘‘ทฺวตฺติํสปุเตฺตหิ สทฺธิํ ปิตุ สีสํ ฉินฺนนฺติ เม อิมํ ปณฺณํ อาหริํสุ, อหํ อิทํ สุตฺวาปิ น จิเนฺตมิ, สปฺปิจาฎิยา ภินฺนาย กิํ จิเนฺตมิ, ภเนฺต’’ติ อาหฯ ธมฺมเสนาปติ ‘‘อนิมิตฺตมนญฺญาต’’นฺติอาทีนิ (สุ. นิ. ๕๗๙) วตฺวา ธมฺมํ เทเสตฺวา อุฎฺฐายาสนา วิหารํ อคมาสิฯ สาปิ ทฺวตฺติํส สุณิสาโย ปโกฺกสาเปตฺวา ‘‘ตุมฺหากํ สามิกา อตฺตโน ปุริมกมฺมผลํ ลภิํสุ, ตุเมฺห มา โสจิตฺถ มา ปริเทวิตฺถ, รโญฺญ อุปริ มโนปโทสํ มา กริตฺถา’’ติ โอวทิฯ</p>


<p>รโญฺญ จรปุริสา ตํ กถํ สุตฺวา เตสํ นิโทฺทสภาวํ รโญฺญ กถยิํสุฯ ราชา สํเวคปฺปโตฺต ตสฺสา นิเวสนํ คนฺตฺวา มลฺลิกญฺจ สุณิสาโย  จสฺสา ขมาเปตฺวา มลฺลิกาย วรํ อทาสิฯ สา  ‘‘คหิโต เม โหตู’’ติ วตฺวา ตสฺมิํ คเต มตกภตฺตํ ทตฺวา นฺหตฺวา ราชานํ อุปสงฺกมิตฺวา วนฺทิตฺวา ‘‘เทว, ตุเมฺหหิ เม วโร ทิโนฺน, มยฺหญฺจ อเญฺญน อโตฺถ นตฺถิ, ทฺวตฺติํสาย เม สุณิสานํ มม จ กุลฆรคมนํ อนุชานาถา’’ติ อาหฯ ราชา สมฺปฎิจฺฉิฯ สา ทฺวตฺติํสาย สุณิสานํ สกกุลํ เปเสตฺวา สยํ กุสินารนคเร อตฺตโน กุลฆรํ อคมาสิฯ ราชา พนฺธุลเสนาปติโน ภาคิเนยฺยสฺส ทีฆการายนสฺส นาม เสนาปติฎฺฐานํ อทาสิฯ โส ปน ‘‘มาตุโล เม อิมินา มาริโต’’ติ รโญฺญ โอตารํ คเวสโนฺต วิจรติฯ ราชาปิ นิปฺปราธสฺส พนฺธุลสฺส มาริตกาลโต ปฎฺฐาย วิปฺปฎิสารี จิตฺตสฺสาทํ น ลภติ, รชฺชสุขํ นานุโภติฯ</p>


<p>ตทา สตฺถา สากิยานํ เวฬุํ นาม นิคมํ อุปนิสฺสาย วิหรติฯ ราชา ตตฺถ คนฺตฺวา อารามโต อวิทูเร ขนฺธาวารํ นิวาเสตฺวา ‘‘มหเนฺตน ปริวาเรน สตฺถารํ วนฺทิสฺสามา’’ติ วิหารํ คนฺตฺวา ปญฺจ ราชกกุธภณฺฑานิ ทีฆการายนสฺส ทตฺวา เอกโกว คนฺธกุฎิํ ปาวิสิฯ สพฺพํ นิยาเมเนว (ม. นิ. ๒.๓๖๔ อาทโย) เวทิตพฺพํฯ ตสฺมิํ คนฺธกุฎิํ ปวิเฎฺฐ ทีฆการายโน ตานิ ปญฺจ ราชกกุธภณฺฑานิ คเหตฺวา วิฎฎูภํ  ราชานํ กตฺวา รโญฺญ เอกํ อสฺสํ เอกญฺจ อุปฎฺฐานการิกํ มาตุคามํ นิวเตฺตตฺวา สาวตฺถิํ อคมาสิฯ ราชา สตฺถารา สทฺธิํ ปิยกถํ กเถตฺวา นิกฺขโนฺต เสนํ อทิสฺวา ตํ มาตุคามํ ปุจฺฉิตฺวา ตํ ปวตฺติํ สุตฺวา ‘‘อหํ ภาคิเนยฺยํ อชาตสตฺตุํ อาทาย อาคนฺตฺวา วิฎฎูภํ คเหสฺสามี’’ติ ราชคหนครํ คจฺฉโนฺต วิกาเล ทฺวาเรสุ ปิหิเตสุ นครํ ปวิสิตุมสโกฺกโนฺต เอกิสฺสาย สาลาย นิปชฺชิตฺวา วาตาตเปน กิลโนฺต รตฺติภาเค ตเตฺถว กาลมกาสิฯ วิภาตาย รตฺติยา ‘‘เทว โกสลนรินฺท, อิทานิ อนาโถสิ ชาโต’’ติ วิลปนฺติยา ตสฺสา อิตฺถิยา สทฺทํ สุตฺวา รโญฺญ อาโรเจสุํฯ โส มาตุลสฺส มหเนฺตน สกฺกาเรน สรีรกิจฺจํ กาเรสิฯ</p>


<p>วิฎฎูโภปิ รชฺชํ ลภิตฺวา ตํ เวรํ สริตฺวา ‘‘สเพฺพปิ สากิเย มาเรสฺสามี’’ติ มหติยา เสนาย นิกฺขมิฯ ตํ ทิวสํ สตฺถา ปจฺจูสสมเย โลกํ โวโลเกโนฺต ญาติสงฺฆสฺส วินาสํ ทิสฺวา ‘‘ญาติสงฺคหํ กาตุํ วฎฺฎตี’’ติ จิเนฺตตฺวา ปุพฺพณฺหสมเย ปิณฺฑาย จริตฺวา  ปิณฺฑปาตปฎิกฺกโนฺต คนฺธกุฎิยํ สีหเสยฺยํ กเปฺปตฺวา สายนฺหสมเย อากาเสน คนฺตฺวา กปิลวตฺถุสามเนฺต เอกสฺมิํ กพรจฺฉาเย รุกฺขมูเล นิสีทิฯ ตโต อวิทูเร วิฎฎูภสฺส รชฺชสีมาย อโนฺต สนฺทจฺฉาโย นิโคฺรธรุโกฺข อตฺถิ, วิฎฎูโภ สตฺถารํ ทิสฺวา อุปสงฺกมิตฺวา วนฺทิตฺวา ‘‘ภเนฺต, กิํการณา เอวรูปาย อุณฺหเวลาย อิมสฺมิํ กพรจฺฉาเย รุกฺขมูเล นิสีทถ, เอตสฺมิํ สนฺทจฺฉาเย นิโคฺรธรุกฺขมูเล นิสีทถ, ภเนฺต’’ติ วตฺวา ‘‘โหตุ, มหาราช, ญาตกานํ ฉายา  นาม สีตลา’’ติ วุเตฺต ‘‘ญาตกานํ รกฺขณตฺถาย สตฺถา อาคโต ภวิสฺสตี’’ติ จิเนฺตตฺวา สตฺถารํ วนฺทิตฺวา สาวตฺถิเมว ปจฺจาคมิฯ สตฺถาปิ อุปฺปติตฺวา เชตวนเมว คโตฯ</p>


<p>ราชา สากิยานํ โทสํ สริตฺวา ทุติยํ นิกฺขมิตฺวา ตเถว สตฺถารํ ปสฺสิตฺวา ปุน นิวตฺติตฺวา ตติยวาเร นิกฺขมิตฺวา ตเตฺถว สตฺถารํ ปสฺสิตฺวา นิวตฺติฯ จตุตฺถวาเร ปน ตสฺมิํ นิกฺขเนฺต สตฺถา สากิยานํ ปุพฺพกมฺมํ โอโลเกตฺวา เตสํ นทิยํ วิสปกฺขิปนปาปกมฺมสฺส อปฺปฎิพาหิรภาวํ ญตฺวา จตุตฺถวาเร น อคมาสิฯ วิฎฎูภราชา ขีรปายเก ทารเก อาทิํ กตฺวา สเพฺพ สากิเย ฆาเตตฺวา คลโลหิเตน นิสินฺนผลกํ โธวิตฺวา ปจฺจาคมิฯ สตฺถริ ตติยวาเร คมนโต ปจฺจาคนฺตฺวา ปุนทิวเส ปิณฺฑาย จริตฺวา  นิฎฺฐาปิตภตฺตกิเจฺจ คนฺธกุฎิยํ ปวิสเนฺต ทิสาหิ สนฺนิปติตา ภิกฺขู ธมฺมสภายํ นิสีทิตฺวา ‘‘อาวุโส, สตฺถา อตฺตานํ ทเสฺสตฺวา ราชานํ นิวตฺตาเปตฺวา ญาตเก มรณภยา โมเจสิ, เอวํ ญาตกานํ อตฺถจโร สตฺถา’’ติ ภควโต คุณกถํ กถยิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว ตถาคโต ญาตกานํ อตฺถํ จรติ, ปุเพฺพปิ จริเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทโตฺต นาม ราชา ทส ราชธเมฺม อโกเปตฺวา ธเมฺมน รชฺชํ กาเรโนฺต เอกทิวสํ จิเนฺตสิ ‘‘ชมฺพุทีปตเล ราชาโน พหุถเมฺภสุ ปาสาเทสุ วสนฺติ, ตสฺมา พหูหิ ถเมฺภหิ ปาสาทกรณํ นาม อนจฺฉริยํ, ยํนูนาหํ เอกถมฺภกํ ปาสาทํ กาเรยฺยํ, เอวํ สพฺพราชูนํ อคฺคราชา ภวิสฺสามี’’ติฯ โส วฑฺฒกี ปโกฺกสาเปตฺวา ‘‘มยฺหํ โสภคฺคปฺปตฺตํ เอกถมฺภกํ ปาสาทํ กโรถา’’ติ อาหฯ เต ‘‘สาธู’’ติ  สมฺปฎิจฺฉิตฺวา อรญฺญํ ปวิสิตฺวา อุชู มหเนฺต เอกถมฺภกปาสาทารเห พหู รุเกฺข ทิสฺวา ‘‘อิเม รุกฺขา สนฺติ, มโคฺค ปน วิสโม, น สกฺกา โอตาเรตุํ, รโญฺญ อาจิกฺขิสฺสามา’’ติ จิเนฺตตฺวา ตถา อกํสุฯ ราชา ‘‘เกนจิ อุปาเยน สณิกํ โอตาเรถา’’ติ วตฺวา ‘‘เทว, เยน เกนจิ อุปาเยน น สกฺกา’’ติ วุเตฺต ‘‘เตน หิ มม อุยฺยาเน เอกํ รุกฺขํ อุปธาเรถา’’ติ อาหฯ วฑฺฒกี อุยฺยานํ คนฺตฺวา เอกํ สุชาตํ อุชุกํ คามนิคมปูชิตํ ราชกุลโตปิ ลทฺธพลิกมฺมํ มงฺคลสาลรุกฺขํ ทิสฺวา รโญฺญ สนฺติกํ คนฺตฺวา ตมตฺถํ อาโรเจสุํฯ ราชา ‘‘อุยฺยาเน รุโกฺข นาม มม ปฎิพโทฺธ, คจฺฉถ โภ ตํ ฉินฺทถา’’ติ อาหฯ เต ‘‘สาธู’’ติ สมฺปฎิจฺฉิตฺวา คนฺธมาลาทิหตฺถา อุยฺยานํ คนฺตฺวา รุเกฺข คนฺธปญฺจงฺคุลิกํ ทตฺวา สุเตฺตน ปริกฺขิปิตฺวา ปุปฺผกณฺณิกํ พนฺธิตฺวา ทีปํ ชาเลตฺวา พลิกมฺมํ กตฺวา ‘‘อิโต  สตฺตเม ทิวเส อาคนฺตฺวา รุกฺขํ ฉินฺทิสฺสาม, ราชา ฉินฺทาเปติ, อิมสฺมิํ รุเกฺข นิพฺพตฺตเทวตา อญฺญตฺถ คจฺฉตุ, อมฺหากํ โทโส นตฺถี’’ติ สาเวสุํฯ</p>


<p>อถ  ตสฺมิํ นิพฺพโตฺต เทวปุโตฺต ตํ วจนํ สุตฺวา ‘‘นิสฺสํสยํ อิเม วฑฺฒกี อิมํ รุกฺขํ ฉินฺทิสฺสนฺติ, วิมานํ เม นสฺสิสฺสติ, วิมานปริยนฺติกเมว โข ปน มยฺหํ ชีวิตํ, อิมญฺจ รกฺขํ ปริวาเรตฺวา ฐิเตสุ ตรุณสาลรุเกฺขสุ นิพฺพตฺตานํ มม ญาติเทวตานมฺปิ พหูนิ วิมานานิ นสฺสิสฺสนฺติฯ วิมานปริยนฺติกเมว มม ญาตีนํ เทวตานมฺปิ ชีวิตํ, น โข ปน มํ ตถา อตฺตโน วินาโส พาธติ, ยถา ญาตีนํ, ตสฺมา เนสํ มยา ชีวิตํ ทาตุํ วฎฺฎตี’’ติ จิเนฺตตฺวา อฑฺฒรตฺตสมเย ทิพฺพาลงฺการปฎิมณฺฑิโต รโญฺญ สิริคพฺภํ ปวิสิตฺวา สกลคพฺภํ เอโกภาสํ กตฺวา อุสฺสิสกปเสฺส โรทมาโน อฎฺฐาสิฯ ราชา ตํ ทิสฺวา ภีตตสิโต เตน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘กา ตฺวํ สุเทฺธหิ วเตฺถหิ, อเฆ เวหายสํ ฐิตา;  
  
เกน ตฺยาสฺสูนิ วตฺตนฺติ, กุโต ตํ ภยมาคต’’นฺติฯ  
</li>
  
<p>ตตฺถ นฺติ นาคยกฺขสุปณฺณสกฺกาทีสุ กา นาม ตฺวนฺติ ปุจฺฉติฯ ติ วจนมตฺตเมเวตํ, สเพฺพปิ ปน ทิพฺพาลงฺกาเร สนฺธาเยวมาหฯ ติ อปฺปฎิเฆ อากาเสฯ นฺติ ตเสฺสว เววจนํฯ ติ เกน การเณน ตว อสฺสูนิ วตฺตนฺติฯ ติ ญาติวิโยคธนวินาสาทีนํ กิํ นิสฺสาย ตํ ภยมาคตนฺติ ปุจฺฉติฯ
</ol></p>


<p>ตโต  เทวราชา เทฺว คาถา อภาสิ –</p>


<ol>
<li>
‘‘ตเวว เทว วิชิเต, ภทฺทสาโลติ มํ วิทู;  
  
สฎฺฐิ วสฺสสหสฺสานิ, ติฎฺฐโต ปูชิตสฺส เมฯ  
</li>
  
<li>
‘‘การยนฺตา นครานิ, อคาเร จ ทิสมฺปติ;  
  
วิวิเธ จาปิ ปาสาเท, น มํ เต อจฺจมญฺญิสุํ;  
</li>
  
<p>ยเถว มํ เต ปูเชสุํ, ตเถว ตฺวมฺปิ ปูชยา’’ติฯ
</ol></p>


<p>ตตฺถ  ติ สกลพาราณสินคเรหิ เจว คามนิคเมหิ จ ตยา จ ปูชิตสฺส นิจฺจํ พลิกมฺมญฺจ สกฺการญฺจ ลภนฺตสฺส มยฺหํ อิมสฺมิํ อุยฺยาเน ติฎฺฐนฺตสฺส เอตฺตโก กาโล คโตติ ทเสฺสติฯ ติ นครปฎิสงฺขรณกมฺมานิฯ ติ ภูมิเคหานิฯ ติ ทิสานํ  ปติ, มหาราชฯ ติ เต นครปฎิสงฺขรณาทีนิ กโรนฺตา อิมสฺมิํ นคเร โปราณกราชาโน มํ นาติมญฺญิสุํ นาติกฺกมิํสุ น วิเหฐยิํสุ, มม นิวาสรุกฺขํ ฉินฺทิตฺวา อตฺตโน กมฺมํ น กริํสุ, มยฺหํ ปน สกฺการเมว กริํสูติ อวจฯ ติ ตสฺมา ยเถว เต โปราณกราชาโน มํ ปูชยิํสุ, เอโกปิ อิมํ รุกฺขํ น ฉินฺทาเปสิ, ตฺวญฺจาปิ มํ ตเถว ปูชย, มา เม รุกฺขํ เฉทยีติฯ</p>


<p>ตโต ราชา เทฺว คาถา อภาสิ –</p>


<ol>
<li>
‘‘ตํ อิวาหํ น ปสฺสามิ, ถูลํ กาเยน เต ทุมํ;  
  
อาโรหปริณาเหน, อภิรูโปสิ ชาติยาฯ  
</li>
  
<li>
‘‘ปาสาทํ การยิสฺสามิ, เอกตฺถมฺภํ มโนรมํ;  
  
ตตฺถ ตํ อุปเนสฺสามิ, จิรํ เต ยกฺข ชีวิต’’นฺติฯ  
</li>
  
<p>ตตฺถ ติ ปมาเณนฯ อิทํ วุตฺตํ โหติ – ตว ปมาเณน ตํ วิย ถูลํ มหนฺตํ อญฺญํ ทุมํ น ปสฺสามิ, ตฺวเญฺญว ปน อาโรหปริณาเหน สุชาตสงฺขาตาย สมสณฺฐานอุชุภาวปฺปการาย ชาติยา จ อภิรูโป โสภคฺคปฺปโตฺต เอกถมฺภปาสาทารโหติฯ นฺติ ตสฺมา ตํ เฉทาเปตฺวา อหํ ปาสาทํ การาเปสฺสาเมวฯ นฺติ ตํ  ปนาหํ สมฺม เทวราช, ตตฺถ ปาสาเท อุปเนสฺสามิ, โส ตฺวํ มยา สทฺธิํ เอกโต วสโนฺต อคฺคคนฺธมาลาทีนิ ลภโนฺต สกฺการปฺปโตฺต สุขํ ชีวิสฺสสิ, นิวาสฎฺฐานาภาเวน เม วินาโส ภวิสฺสตีติ มา จินฺตยิ, จิรํ เต ยกฺข ชีวิตํ ภวิสฺสตีติฯ
</ol></p>


<p>ตํ สุตฺวา เทวราชา เทฺว คาถา อภาสิ –</p>


<ol>
<li>
‘‘เอวํ จิตฺตํ อุทปาทิ, สรีเรน วินาภาโว;  
  
ปุถุโส มํ วิกนฺติตฺวา, ขณฺฑโส อวกนฺตถฯ  
</li>
  
<li>
‘‘อเคฺค  
จ เฉตฺวา มเชฺฌ จ, ปจฺฉา มูลมฺหิ ฉินฺทถ;  
  
เอวํ เม ฉิชฺชมานสฺส, น ทุกฺขํ มรณํ สิยา’’ติฯ  
</li>
  
<p>ตตฺถ  ติ ยทิ เอวํ จิตฺตํ ตว อุปฺปนฺนํฯ ติ ยทิ เต มม สรีเรน ภทฺทสาลรุเกฺขน สทฺธิํ มม วินาภาโว ปตฺถิโตฯ ติ พหุธาฯ ติ ฉินฺทิตฺวาฯ ติ ขณฺฑาขณฺฑํ กตฺวา อวกนฺตถฯ ติ อวกนฺตนฺตา ปน ปฐมํ อเคฺค, ตโต มเชฺฌ เฉตฺวา สพฺพปจฺฉา มูเล ฉินฺทถฯ เอวญฺหิ เม ฉิชฺชมานสฺส น ทุกฺขํ มรณํ สิยา, สุขํ นุ ขณฺฑโส ภเวยฺยาติ ยาจติฯ
</ol></p>


<p>ตโต ราชา เทฺว คาถา อภาสิ –</p>


<ol>
<li>
‘‘หตฺถปาทํ ยถา ฉิเนฺท, กณฺณนาสญฺจ ชีวโต;  
  
ตโต ปจฺฉา สิโร ฉิเนฺท, ตํ ทุกฺขํ มรณํ สิยาฯ  
</li>
  
<li>
‘‘สุขํ นุ ขณฺฑโส ฉินฺนํ, ภทฺทสาล วนปฺปติ;  
  
กิํเหตุ กิํ อุปาทาย, ขณฺฑโส ฉินฺนมิจฺฉสี’’ติฯ  
</li>
  
<p>ตตฺถ นฺติ หเตฺถ จ ปาเท จฯ นฺติ เอวํ ปฎิปาฎิยา ฉิชฺชนฺตสฺส โจรสฺส ตํ มรณํ ทุกฺขํ สิยาฯ ติ สมฺม ภทฺทสาล, วชฺฌปฺปตฺตา โจรา สุเขน มริตุกามา สีสเจฺฉทํ ยาจนฺติ, น ขณฺฑโส เฉทนํ, ตฺวํ ปน เอวํ ยาจสิ, เตน ตํ ปุจฺฉามิ ‘‘สุขํ นุ ขณฺฑโส ฉินฺน’’นฺติฯ ติ ขณฺฑโส ฉินฺนํ นาม น สุขํ, การเณน ปเนตฺถ ภวิตพฺพนฺติ ตํ ปุจฺฉโนฺต เอวมาหฯ
</ol></p>


<p>อถสฺส  อาจิกฺขโนฺต ภทฺทสาโล เทฺว คาถา อภาสิ –</p>


<ol>
<li>
‘‘ยญฺจ เหตุมุปาทาย, เหตุํ ธมฺมูปสํหิตํ;  
  
ขณฺฑโส ฉินฺนมิจฺฉามิ, มหาราช สุโณหิ เมฯ  
</li>
  
<li>
‘‘ญาตี เม สุขสํวทฺธา, มม ปเสฺส นิวาตชา;  
  
เตปิหํ อุปหิํเสยฺย, ปเรสํ อสุโขจิต’’นฺติฯ  
</li>
  
<p>ตตฺถ  นฺติ มหาราช, ยํ เหตุสภาวยุตฺตเมว, น เหตุปติรูปกํ, เหตุํ อุปาทาย อารพฺภ สนฺธายาหํ ขณฺฑโส ฉินฺนมิจฺฉามิ, ตํ โอหิตโสโต สุโณหีติ อโตฺถฯ   ติ มม ภทฺทสาลรุกฺขสฺส ฉายาย สุขสํวทฺธา มม ปเสฺส ตรุณสาลรุเกฺขสุ นิพฺพตฺตา มยา กตวาตปริตฺตาณตฺตา นิวาตชา มม ญาตกา เทวสงฺฆา อตฺถิ, เต อหํ วิสาลสาขวิฎโป มูเล ฉินฺทิตฺวา ปตโนฺต อุปหิํเสยฺยํ, สํภคฺควิมาเน กโรโนฺต วินาเสยฺยนฺติ อโตฺถฯ นฺติ เอวํ สเนฺต มยา เตสํ ปเรสํ ญาติเทวสงฺฆานํ อสุขํ ทุกฺขํ โอจิตํ วฑฺฒิตํ, น จาหํ เตสํ ทุกฺขกาโม, ตสฺมา ภทฺทสาลํ ขณฺฑโส ขณฺฑโส ฉินฺทาเปมีติ อยเมตฺถาธิปฺปาโยฯ
</ol></p>


<p>ตํ สุตฺวา ราชา ‘‘ธมฺมิโก วตายํ, เทวปุโตฺต, อตฺตโน วิมานวินาสโตปิ ญาตีนํ วิมานวินาสํ น อิจฺฉติ, ญาตีนํ อตฺถจริยํ จรติ, อภยมสฺส ทสฺสามี’’ติ ตุสฺสิตฺวา โอสานคาถมาห –</p>


<ol>
<li>
‘‘เจเตยฺยรูปํ เจเตสิ, ภทฺทสาล วนปฺปติ;  
  
หิตกาโมสิ ญาตีนํ, อภยํ สมฺม ทมฺมิ เต’’ติฯ  
</li>
  
<p>ตตฺถ ติ ญาตีสุ มุทุจิตฺตตาย จิเนฺตโนฺต จิเนฺตตพฺพยุตฺตกเมว จิเนฺตสิฯ เฉเทยฺยรูปํ เฉเทสีติปิ ปาโฐฯ ตสฺสโตฺถ – ขณฺฑโส ฉินฺนมิจฺฉโนฺต เฉเทตพฺพยุตฺตกเมว เฉเทสีติฯ นฺติ เอตสฺมิํ เต สมฺม, คุเณ ปสีทิตฺวา อภยํ ททามิ, น เม ปาสาเทนโตฺถ, นาหํ ตํ เฉทาเปสฺสามิ, คจฺฉ ญาติสงฺฆปริวุโต สกฺกตครุกโต สุขํ ชีวาติ อาหฯ
</ol></p>


<p>เทวราชา  รโญฺญ ธมฺมํ เทเสตฺวา อคมาสิฯ ราชา ตโสฺสวาเท ฐตฺวา ทานาทีนิ ปุญฺญานิ กตฺวา สคฺคปุรํ ปูเรสิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ, ภิกฺขเว, ปุเพฺพปิ ตถาคโต ญาตตฺถจริยํ อจริเยวา’’ติ วตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ตรุณสาเลสุ นิพฺพตฺตเทวตา พุทฺธปริสา, ภทฺทสาลเทวราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๖๖] ๓. สมุทฺทวาณิชชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เทวทตฺตสฺส ปญฺจ กุลสตานิ คเหตฺวา นิรเย ปติตภาวํ อารพฺภ กเถสิฯ โส หิ อคฺคสาวเกสุ ปริสํ คเหตฺวา ปกฺกเนฺตสุ โสกํ สนฺธาเรตุํ อสโกฺกโนฺต อุณฺหโลหิเต มุขโต นิกฺขเนฺต พลวเวทนาปีฬิโต ตถาคตสฺส คุณํ อนุสฺสริตฺวา ‘‘อหเมว นว มาเส ตถาคตสฺส อนตฺถํ จิเนฺตสิํ, สตฺถุ ปน มยิ ปาปจิตฺตํ นาม นตฺถิ, อสีติมหาเถรานมฺปิ มยิ อาฆาโต นาม นตฺถิ, มยา กตกเมฺมน อหเมว อิทานิ อนาโถ ชาโต, สตฺถาราปิมฺหิ วิสฺสโฎฺฐ มหาเถเรหิปิ ญาติเสเฎฺฐน ราหุลเตฺถเรนปิ สกฺยราชกุเลหิปิ, คนฺตฺวา สตฺถารํ ขมาเปสฺสามี’’ติ ปริสาย สญฺญํ ทตฺวา อตฺตานํ ปญฺจเกน คาหาเปตฺวา รตฺติํ รตฺติํ คจฺฉโนฺต โกสลรฎฺฐํ สมฺปาปุณิฯ อานนฺทเตฺถโร สตฺถุ อาโรเจสิ ‘‘เทวทโตฺต กิร, ภเนฺต, ตุมฺหากํ ขมาเปตุํ อาคจฺฉตี’’ติฯ ‘‘อานนฺท, เทวทโตฺต มม ทสฺสนํ น ลภิสฺสตี’’ติฯ</p>


<p>อถ ตสฺมิํ สาวตฺถินครทฺวารํ สมฺปเตฺต ปุน เถโร อาโรเจสิ, ภควาปิ ตเถว อวจฯ ตสฺส เชตวเน โปกฺขรณิยา สมีปํ อาคตสฺส ปาปํ มตฺถกํ ปาปุณิ, สรีเร ฑาโห อุปฺปชฺชิ, นฺหตฺวา ปานียํ ปิวิตุกาโม หุตฺวา ‘‘มญฺจกโต มํ อาวุโส โอตาเรถ, ปานียํ ปิวิสฺสามี’’ติ อาหฯ ตสฺส โอตาเรตฺวา ภูมิยํ ฐปิตมตฺตสฺส จิตฺตสฺสาเท อลเทฺธเยว มหาปถวี วิวรมทาสิฯ ตาวเทว ตํ อวีจิโต  อคฺคิชาลา อุฎฺฐาย ปริกฺขิปิตฺวา คณฺหิฯ โส ‘‘ปาปกมฺมํ เม มตฺถกํ ปตฺต’’นฺติ ตถาคตสฺส คุเณ อนุสฺสริตฺวา –</p>


<p>
‘‘อิเมหิ อฎฺฐีหิ ตมคฺคปุคฺคลํ, เทวาติเทวํ นรทมฺมสารถิํ;  
  
สมนฺตจกฺขุํ สตปุญฺญลกฺขณํ, ปาเณหิ พุทฺธํ สรณํ อุเปมี’’ติฯ (มิ. ป. ๔.๑.๓) –  
</p>
  
<p>อิมาย คาถาย สรเณ ปติฎฺฐหโนฺต อวีจิปรายโณ อโหสิฯ ตสฺส ปน ปญฺจ อุปฎฺฐากกุลสตานิ อเหสุํฯ ตานิปิ ตปฺปกฺขิกานิ หุตฺวา ทสพลํ อโกฺกสิตฺวา อวีจิมฺหิเยว นิพฺพตฺติํสุฯ เอวํ โส ตานิ ปญฺจ กุลสตานิ คณฺหิตฺวา อวีจิมฺหิ ปติฎฺฐิโตฯ</p>


<p>อเถกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, เทวทโตฺต ปาโป ลาภสกฺการคิทฺธตาย   สมฺมาสมฺพุเทฺธ อฎฺฐาเน โกปํ พนฺธิตฺวา อนาคตภยมโนโลเกตฺวา ปญฺจหิ กุลสเตหิ สทฺธิํ อวีจิปรายโณ ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น ภิกฺขเว, อิทาเนว เทวทโตฺต ลาภสกฺการคิโทฺธ หุตฺวา อนาคตภยํ น โอโลเกสิ, ปุเพฺพปิ อนาคตภยํ อโนโลเกตฺวา ปจฺจุปฺปนฺนสุขคิเทฺธน สทฺธิํ ปริสาย มหาวินาสํ ปโตฺต’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิโต อวิทูเร กุลสหสฺสนิวาโส มหาวฑฺฒกีคาโม อโหสิฯ ตตฺถ วฑฺฒกี ‘‘ตุมฺหากํ มญฺจํ กริสฺสาม, ปีฐํ กริสฺสาม, เคหํ กริสฺสามา’’ติ วตฺวา มนุสฺสานํ หตฺถโต พหุํ อิณํ คเหตฺวา กิญฺจิ กาตุํ น สกฺขิํสุฯ มนุสฺสา ทิฎฺฐทิเฎฺฐ วฑฺฒกี โจเทนฺติ ปลิพุทฺธนฺติฯ เต อิณายิเกหิ อุปทฺทุตา สุขํ วสิตุํ อสโกฺกนฺตา ‘‘วิเทสํ คนฺตฺวา ยตฺถ กตฺถจิ วสิสฺสามา’’ติ อรญฺญํ ปวิสิตฺวา รุเกฺข ฉินฺทิตฺวา มหติํ นาวํ พนฺธิตฺวา นทิํ โอตาเรตฺวา อาหริตฺวา คามโต คาวุตฑฺฒโยชนมเตฺต ฐาเน ฐเปตฺวา อฑฺฒรตฺตสมเย คามํ อาคนฺตฺวา ปุตฺตทารมาทาย นาวฎฺฐานํ คนฺตฺวา นาวํ  อารุยฺห อนุกฺกเมน มหาสมุทฺทํ ปวิสิตฺวา วาตเวเคน วิจรนฺตา สมุทฺทมเชฺฌ เอกํ ทีปกํ ปาปุณิํสุฯ ตสฺมิํ ปน ทีปเก สยํชาตสาลิอุจฺฉุกทลิอมฺพชมฺพุปนสตาลนาฬิเกราทีนิ วิวิธผลานิ อตฺถิ, อญฺญตโร ปภินฺนนาโว ปุริโส ปฐมตรํ ตํ ทีปกํ ปตฺวา สาลิภตฺตํ ภุญฺชมาโน อุจฺฉุอาทีนิ ขาทมาโน ถูลสรีโร นโคฺค ปรูฬฺหเกสมสฺสุ ตสฺมิํ ทีปเก ปฎิวสติฯ</p>


<p>วฑฺฒกี จินฺตยิํสุ ‘‘สเจ อยํ ทีปโก รกฺขสปริคฺคหิโต ภวิสฺสติ, สเพฺพปิ อเมฺห วินาสํ ปาปุณิสฺสาม, ปริคฺคณฺหิสฺสาม ตาว น’’นฺติฯ อถ สตฺตฎฺฐ ปุริสา สูรา พลวโนฺต  สนฺนทฺธปญฺจาวุธา หุตฺวา โอตริตฺวา ทีปกํ ปริคฺคณฺหิํสุฯ ตสฺมิํ ขเณ โส ปุริโส ภุตฺตปาตราโส อุจฺฉุรสํ ปิวิตฺวา สุขปฺปโตฺต รมณีเย ปเทเส รชตปฎฺฎสทิเส วาลุกตเล สีตจฺฉายาย อุตฺตานโก นิปชฺชิตฺวา ‘‘ชมฺพุทีปวาสิโน กสนฺตา วปนฺตา เอวรูปํ สุขํ น ลภนฺติ, ชมฺพุทีปโต มยฺหํ อยเมว ทีปโก วร’’นฺติ คายมาโน อุทานํ อุทาเนสิฯ อถ สตฺถา ภิกฺขู อามเนฺตตฺวา ‘‘โส ภิกฺขเว ปุริโส อิมํ อุทานํ อุทาเนสี’’ติ ทเสฺสโนฺต ปฐมํ คาถมาห –</p>


<ol>
<li>
‘‘กสนฺติ วปนฺติ เต ชนา, มนุชา กมฺมผลูปชีวิโน;  
  
นยิมสฺส ทีปกสฺส ภาคิโน, ชมฺพุทีปา อิทเมว โน วร’’นฺติฯ  
</li>
  
<p>ตตฺถ  ติ เต ชมฺพุทีปวาสิโน ชนาฯ ติ นานากมฺมานํ ผลูปชีวิโน สตฺตาฯ
</ol></p>


<p>อถ เต ทีปกํ ปริคฺคณฺหนฺตา ปุริสา ตสฺส คีตสทฺทํ สุตฺวา ‘‘มนุสฺสสโทฺท วิย สุยฺยติ, ชานิสฺสาม น’’นฺติ สทฺทานุสาเรน คนฺตฺวา ตํ ปุริสํ ทิสฺวา ‘‘ยโกฺข ภวิสฺสตี’’ติ ภีตตสิตา สเร สนฺนหิํสุฯ โสปิ เต ทิสฺวา อตฺตโน วธภเยน ‘‘นาหํ, สามิ, ยโกฺข, ปุริโสมฺหิ, ชีวิตํ เม เทถา’’ติ ยาจโนฺต ‘‘ปุริสา นาม ตุมฺหาทิสา นคฺคา น โหนฺตี’’ติ วุเตฺต ปุนปฺปุนํ ยาจิตฺวา มนุสฺสภาวํ วิญฺญาเปสิฯ เต ตํ ปุริสํ อุปสงฺกมิตฺวา สโมฺมทนียํ กถํ สุตฺวา ตสฺส ตตฺถ อาคตนิยามํ ปุจฺฉิํสุฯ โสปิ สพฺพํ เตสํ กเถตฺวา ‘‘ตุเมฺห อตฺตโน ปุญฺญสมฺปตฺติยา อิธาคตา , อยํ อุตฺตมทีโป, น เอตฺถ สหเตฺถน กมฺมํ กตฺวา ชีวนฺติ, สยํชาตสาลีนเญฺจว อุจฺฉุอาทีนเญฺจตฺถ อโนฺต นตฺถีติ อนุกฺกณฺฐนฺตา วสถา’’ติ อาหฯ อิธ ปน วสนฺตานํ อมฺหากํ อโญฺญ ปริปโนฺถ  นตฺถิ, อญฺญํ ภยํ เอตฺถ นตฺถิ, อยํ ปน อมนุสฺสปริคฺคหิโต, อมนุสฺสา ตุมฺหากํ อุจฺจารปสฺสาวํ ทิสฺวา กุเชฺฌยฺยุํ, ตสฺมา ตํ กโรนฺตา วาลุกํ วิยูหิตฺวา วาลุกาย ปฎิจฺฉาเทยฺยาถ, เอตฺตกํ อิธ ภยํ, อญฺญํ นตฺถิ, นิจฺจํ อปฺปมตฺตา ภเวยฺยาถาติฯ เต ตตฺถ วาสํ อุปคจฺฉิํสุฯ ตสฺมิํ ปน กุลสหเสฺส ปญฺจนฺนํ ปญฺจนฺนํ กุลสตานํ เชฎฺฐกา เทฺว วฑฺฒกี อเหสุํฯ เตสุ เอโก พาโล อโหสิ รสคิโทฺธ, เอโก ปณฺฑิโต รเสสุ อนลฺลีโนฯ</p>


<p>อปรภาเค สเพฺพปิ เต ตตฺถ สุขํ วสนฺตา ถูลสรีรา หุตฺวา จินฺตยิํสุ ‘‘จิรํ ปีตา โน สุรา, อุจฺฉุรเสน เมรยํ กตฺวา ปิวิสฺสามา’’ติฯ เต เมรยํ กาเรตฺวา ปิวิตฺวา มทวเสน คายนฺตา นจฺจนฺตา กีฬนฺตา ปมตฺตา ตตฺถ ตตฺถ อุจฺจารปสฺสาวํ กตฺวา อปฺปฎิจฺฉาเทตฺวา ทีปกํ เชคุจฺฉํ ปฎิกูลํ กริํสุฯ เทวตา ‘‘อิเม อมฺหากํ กีฬามณฺฑลํ ปฎิกูลํ กโรนฺตี’’ติ กุชฺฌิตฺวา ‘‘มหาสมุทฺทํ อุตฺตราเปตฺวา ทีปกโธวนํ กริสฺสามา’’ติ มเนฺตตฺวา ‘‘อยํ กาฬปโกฺข, อชฺช อมฺหากํ สมาคโม จ ภิโนฺน, อิโต ทานิ ปนฺนรสเม ทิวเส ปุณฺณมีอุโปสถทิวเส จนฺทสฺสุคฺคมนเวลาย สมุทฺทํ อุพฺพเตฺตตฺวา สเพฺพปิเม ฆาเตสฺสามา’’ติ ทิวสํ ฐปยิํสุฯ อถ เนสํ อนฺตเร เอโก ธมฺมิโก เทวปุโตฺต ‘‘มา อิเม มม ปสฺสนฺตสฺส นสฺสิํสู’’ติ อนุกมฺปาย เตสุ สายมาสํ ภุญฺชิตฺวา ฆรทฺวาเร สุขกถาย นิสิเนฺนสุ สพฺพาลงฺการปฎิมณฺฑิโต สกลทีปํ เอโกภาสํ กตฺวา อุตฺตราย ทิสาย อากาเส ฐตฺวา ‘‘อโมฺภ วฑฺฒกี, เทวตา ตุมฺหากํ กุทฺธาฯ อิมสฺมิํ ฐาเน มา วสิตฺถ, อิโต อฑฺฒมาสจฺจเยน หิ เทวตา สมุทฺทํ อุพฺพเตฺตตฺวา  สเพฺพว ตุเมฺห ฆาเตสฺสนฺติ, อิโต นิกฺขมิตฺวา ปลายถา’’ติ วตฺวา ทุติยํ คาถมาห –</p>


<ol>
<li>
‘‘ติปญฺจรตฺตูปคตมฺหิ  
จเนฺท, เวโค มหา เหหิติ สาครสฺส;  
  
อุปฺลวิสฺสํ ทีปมิมํ อุฬารํ, มา โว วธี คจฺฉถ เลณมญฺญ’’นฺติฯ  
</li>
  
<p>ตตฺถ  นฺติ อิมํ ทีปกํ อุปฺลวโนฺต อโชฺฌตฺถรโนฺต อภิภวิสฺสติฯ ติ โส สาครเวโค ตุเมฺห มา วธิฯ
</ol></p>


<p>อิติ โส เตสํ โอวาทํ ทตฺวา อตฺตโน ฐานเมว คโตฯ ตสฺมิํ คเต อปโร สาหสิโก กกฺขโฬ เทวปุโตฺต ‘‘อิเม อิมสฺส วจนํ คเหตฺวา ปลาเยยฺยุํ, อหํ เนสํ คมนํ นิวาเรตฺวา สเพฺพปิเม มหาวินาสํ ปาเปสฺสามี’’ติ จิเนฺตตฺวา ทิพฺพาลงฺการปฎิมณฺฑิโต สกลทีปํ เอโกภาสํ กโรโนฺต อาคนฺตฺวา ทกฺขิณาย ทิสาย อากาเส ฐตฺวา ‘‘เอโก เทวปุโตฺต อิธาคโต, โน’’ติ ปุจฺฉิตฺวา ‘‘อาคโต’’ติ วุเตฺต ‘‘โส โว กิํ กเถสี’’ติ วตฺวา ‘‘อิมํ นาม, สามี’’ติ วุเตฺต ‘‘โส ตุมฺหากํ อิธ นิวาสํ น อิจฺฉติ, โทเสน กเถติ, ตุเมฺห อญฺญตฺถ อคนฺตฺวา อิเธว วสถา’’ติ วตฺวา เทฺว คาถา อภาสิ –</p>


<ol>
<li>
‘‘น ชาตุยํ สาครวาริเวโค, อุปฺลวิสฺสํ ทีปมิมํ อุฬารํ;  
  
ตํ เม นิมิเตฺตหิ พหูหิ ทิฎฺฐํ, มา เภถ กิํ โสจถ โมทถโวฺหฯ  
</li>
  
<li>
‘‘ปหูตภกฺขํ พหุอนฺนปานํ, ปตฺตตฺถ อาวาสมิมํ อุฬารํ;  
  
น โว ภยํ ปฎิปสฺสามิ กิญฺจิ, อาปุตฺตปุเตฺตหิ ปโมทถโวฺห’’ติฯ  
</li>
  
<p>ตตฺถ  นฺติ น ชาตุ อยํฯ ติ มา ภายิตฺถฯ ติ ปโมทิตา ปีติโสมนสฺสชาตา โหถฯ ติ ยาว ปุตฺตานมฺปิ ปุเตฺตหิ ปโมทถ, นตฺถิ โว อิมสฺมิํ ฐาเน ภยนฺติฯ
</ol></p>


<p>เอวํ โส อิมาหิ ทฺวีหิ คาถาหิ เต อสฺสาเสตฺวา ปกฺกามิฯ ตสฺส ปกฺกนฺตกาเล ธมฺมิกเทวปุตฺตสฺส วจนํ อนาทิยโนฺต พาลวฑฺฒกี ‘‘สุณนฺตุ เม, โภโนฺต, วจน’’นฺติ เสสวฑฺฒกี อามเนฺตตฺวา ปญฺจมํ คาถมาห –</p>


<ol>
<li>
‘‘โย  
เทโวยํ ทกฺขิณายํ ทิสายํ, เขมนฺติ ปโกฺกสติ ตสฺส สจฺจํ;  
  
น อุตฺตโร เวทิ ภยาภยสฺส, มา เภถ กิํ โสจถ โมทถโวฺห’’ติฯ  
</li>
  
<p>ตตฺถ  นฺติ ทกฺขิณาย, อยเมว วา ปาโฐฯ
</ol></p>


<p>ตํ สุตฺวา รสคิทฺธา ปญฺจสตา วฑฺฒกี ตสฺส พาลสฺส วจนํ อาทิยิํสุฯ อิตโร ปน ปณฺฑิตวฑฺฒกี ตสฺส วจนํ อนาทิยโนฺต เต วฑฺฒกี อามเนฺตตฺวา จตโสฺส คาถา อภาสิ –</p>


<ol>
<li>
‘‘ยถา อิเม วิปฺปวทนฺติ ยกฺขา, เอโก ภยํ สํสติ เขมเมโก;  
  
ตทิงฺฆ มยฺหํ วจนํ สุณาถ, ขิปฺปํ ลหุํ มา วินสฺสิมฺห สเพฺพฯ  
</li>
  
<li>
‘‘สเพฺพ สมาคมฺม กโรม นาวํ, โทณิํ ทฬฺหํ สพฺพยนฺตูปปนฺนํ;  
  
สเจ อยํ ทกฺขิโณ สจฺจมาห, โมฆํ ปฎิโกฺกสติ อุตฺตโรยํ;  
  
สา เจว โน เหหิติ อาปทตฺถา, อิมญฺจ ทีปํ น ปริจฺจเชมฯ  
</li>
  
<li>
‘‘สเจ จ โข อุตฺตโร สจฺจมาห, โมฆํ ปฎิโกฺกสติ ทกฺขิโณยํ;  
  
ตเมว  
นาวํ อภิรุยฺห สเพฺพ, เอวํ มยํ โสตฺถิ ตเรมุ ปารํฯ  
</li>
  
<li>
‘‘น เว สุคณฺหํ ปฐเมน เสฎฺฐํ, กนิฎฺฐมาปาถคตํ คเหตฺวา;  
  
โย จีธ ตจฺฉํ ปวิเจยฺย คณฺหติ, ส เว นโร เสฎฺฐมุเปติ ฐาน’’นฺติฯ  
</li>
  
<p>ตตฺถ  ติ อญฺญมญฺญํ วิรุทฺธํ วทนฺติฯ นฺติ ปุริมสฺส อตฺถทีปนํฯ นฺติ คมฺภีรํ มหานาวํฯ นฺติ สเพฺพหิ ผิยาริตฺตาทีหิ ยเนฺตหิ อุปปนฺนํฯ ติ สา จ โน นาวา ปจฺฉาปิ อุปฺปนฺนาย อาปทาย อตฺถา ภวิสฺสติ, อิมญฺจ ทีปํ น ปริจฺจชิสฺสามฯ ติ ตริสฺสามฯ นฺติ น เว สุเขน คณฺหิตพฺพํฯ นฺติ อุตฺตมํ ตถํ สจฺจํฯ นฺติ ปฐมวจนํ อุปาทาย ปจฺฉิมวจนํ กนิฎฺฐํ นามฯ อิธาปิ ‘‘น เว สุคณฺห’’นฺติ อนุวตฺตเตวฯ อิทํ วุตฺตํ โหติ – อโมฺภ วฑฺฒกี, เยน เกนจิ ปฐเมน วุตฺตวจนํ ‘‘อิทเมว เสฎฺฐํ ตถํ สจฺจ’’นฺติ สุขํ น คณฺหิตพฺพเมว, ยถา จ ตํ, เอวํ กนิฎฺฐํ คจฺฉา วุตฺตวจนมฺปิ ‘‘อิทเมว ตถํ สจฺจ’’นฺติ น คณฺหิตพฺพํฯ ยํ ปน โสตวิสยํ อาปาถคตํ โหติ, ตํ อาปาถคตํ คเหตฺวา โย อิธ ปณฺฑิตปุริโส ปุริมวจนญฺจ ปจฺฉิมวจนญฺจ ปวิเจยฺย วิจินิตฺวา ตีเรตฺวา อุปปริกฺขิตฺวา ตจฺฉํ คณฺหาติ, ยํ ตถํ สจฺจํ สภาวภูตํ, ตเทว ปจฺจกฺขํ กตฺวา คณฺหาติฯ นฺติ โส อุตฺตมํ ฐานํ อุเปติ อธิคจฺฉติ วินฺทติ ลภตีติฯ
</ol></p>


<p>โส  เอวญฺจ ปน วตฺวา อาห – ‘‘อโมฺภ, มยํ ทฺวินฺนมฺปิ เทวตานํ วจนํ กริสฺสาม, นาวํ ตาว สเชฺชยฺยามฯ สเจ ปฐมสฺส วจนํ สจฺจํ ภวิสฺสติ, ตํ นาวํ อภิรุหิตฺวา ปลายิสฺสาม, อถ อิตรสฺส วจนํ สจฺจํ ภวิสฺสติ, นาวํ เอกมเนฺต ฐเปตฺวา อิเธว วสิสฺสามา’’ติฯ เอวํ วุเตฺต พาลวฑฺฒกี ‘‘อโมฺภ, ตฺวํ อุทกปาติยํ  สุสุมารํ ปสฺสสิ, อตีว ทีฆํ ปสฺสสิ, ปฐมเทวปุโตฺต อเมฺหสุ โทสวเสน กเถสิ, ปจฺฉิโม สิเนเหเนว, อิมํ เอวรูปํ วรทีปํ ปหาย กุหิํ คมิสฺสาม, สเจ ปน ตฺวํ คนฺตุกาโม, ตว ปริสํ คณฺหิตฺวา นาวํ กโรหิ, อมฺหากํ นาวาย กิจฺจํ นตฺถี’’ติ อาหฯ ปณฺฑิโต อตฺตโน ปริสํ คเหตฺวา นาวํ สเชฺชตฺวา นาวาย สพฺพูปกรณานิ อาโรเปตฺวา สปริโส นาวาย อฎฺฐาสิฯ</p>


<p>ตโต ปุณฺณมทิวเส จนฺทสฺส อุคฺคมนเวลาย สมุทฺทโต อูมิ อุตฺตริตฺวา ชาณุกปมาณา หุตฺวา ทีปกํ โธวิตฺวา คตาฯ ปณฺฑิโต สมุทฺทสฺส อุตฺตรณภาวํ ญตฺวา นาวํ วิสฺสเชฺชสิฯ พาลวฑฺฒกิปกฺขิกานิ ปญฺจ กุลสตานิ ‘‘สมุทฺทโต อูมิ ทีปโธวนตฺถาย อาคตา, เอตฺตกเมว เอต’’นฺติ กเถนฺตา  นิสีทิํสุฯ ตโต ปฎิปาฎิยา กฎิปฺปมาณา ปุริสปฺปมาณา ตาลปฺปมาณา สตฺตตาลปฺปมาณา สาครอูมิ ทีปกมฺปิ วุยฺหมานา อาคญฺฉิฯ ปณฺฑิโต อุปายกุสลตาย รเส อลโคฺค โสตฺถินา คโต, พาลวฑฺฒกี รสคิเทฺธน อนาคตภยํ อโนโลเกโนฺต ปญฺจหิ กุลสเตหิ สทฺธิํ วินาสํ ปโตฺตฯ</p>


<p>อิโต ปรา สานุสาสนี ตมตฺถํ ทีปยมานา ติโสฺส อภิสมฺพุทฺธคาถา โหนฺติ –</p>


<ol>
<li>
‘‘ยถาปิ เต สาครวาริมเชฺฌ, สกมฺมุนา โสตฺถิ วหิํสุ วาณิชา;  
  
อนาคตตฺถํ ปฎิวิชฺฌิยาน, อปฺปมฺปิ นาเจฺจติ ส ภูริปโญฺญฯ  
</li>
  
<li>
‘‘พาลา จ โมเหน รสานุคิทฺธา, อนาคตํ อปฺปฎิวิชฺฌิยตฺถํ;  
  
ปจฺจุปฺปเนฺน สีทนฺติ อตฺถชาเต, สมุทฺทมเชฺฌ ยถา เต มนุสฺสาฯ  
</li>
  
<li>
‘‘อนาคตํ  
ปฎิกยิราถ กิจฺจํ, ‘มา มํ กิจฺจํ กิจฺจกาเล พฺยเธสิ’;  
  
ตํ ตาทิสํ ปฎิกตกิจฺจการิํ, น ตํ กิจฺจํ กิจฺจกาเล พฺยเธตี’’ติฯ  
</li>
  
<p>ตตฺถ ติ อนาคตภยํ ทิสฺวา ปุเรตรํ กเตน อตฺตโน กเมฺมนฯ ติ เขเมน คมิํสุฯ ติ สมุเทฺท วิจรณภาเวน วฑฺฒกี วุตฺตาฯ ติ เอวํ, ภิกฺขเว , ปฐมตรํ กตฺตพฺพํ อนาคตํ อตฺถํ ปฎิวิชฺฌิตฺวา อิธโลเก ภูริปโญฺญ กุลปุโตฺต อปฺปมตฺตกมฺปิ อตฺตโน อตฺถํ น อเจฺจติ นาติวตฺตติ, น หาเปตีติ อโตฺถฯ นฺติ อปฺปฎิวิชฺฌิตฺวา อตฺถํ, ปฐมเมว กตฺตพฺพํ อกตฺวาติ อโตฺถฯ ติ ยทา ตํ อนาคตํ อตฺถชาตํ อุปฺปชฺชติ, ตทา ตสฺมิํ ปจฺจุปฺปเนฺน  อเตฺถ ชาเต อตฺตโน ปติฎฺฐํ น ลภนฺติ, สมุเทฺท เต พาลวฑฺฒกี มนุสฺสา วิย วินาสํ ปาปุณนฺติฯ
</ol></p>


<p>นฺติ  ภิกฺขเว, ปณฺฑิตปุริโส อนาคตํ ปฐมตรํ กตฺตพฺพกิจฺจํ สมฺปรายิกํ วา ทิฎฺฐธมฺมิกํ วา  ปุเรตรเมว กเรยฺยฯ กิํการณา?  ปุเร กตฺตพฺพญฺหิ ปุเร อกยิรมานํ ปจฺฉา ปจฺจุปฺปนฺนภาวปฺปตฺตํ อตฺตโน กิจฺจกาเล กายจิตฺตาพาเธน พฺยเธติ, ตํ มํ มา พฺยเธสีติ ปฐมเมว นํ ปณฺฑิโต กเรยฺยฯ นฺติ ยถา ปณฺฑิตํ ปุริสํฯ นฺติ ปฎิกเจฺจว กตฺตพฺพกิจฺจการินํฯ ติ อนาคตํ กิจฺจํ กยิรมานํ ปจฺฉา ปจฺจุปฺปนฺนภาวปฺปตฺตํ อตฺตโน กิจฺจกาเล กายจิตฺตาพาธกาเล ตาทิสํ ปุริมํ น พฺยเธติ น พาธติฯ กสฺมา? ปุเรเยว กตตฺตาติฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปิ เทวทโตฺต ปจฺจุปฺปนฺนสุเข ลโคฺค อนาคตภยํ อโนโลเกตฺวา สปริโส วินาสํ ปโตฺต’’ติ วตฺวา ชาตกํ สโมธาเนสิ – ‘‘ตทา พาลวฑฺฒกี เทวทโตฺต อโหสิ, ทกฺขิณทิสาย ฐิโต อธมฺมิกเทวปุโตฺต โกกาลิโก, อุตฺตรทิสาย ฐิโต ธมฺมิกเทวปุโตฺต สาริปุโตฺต, ปณฺฑิตวฑฺฒกี ปน อหเมว อโหสิ’’นฺติฯ</p>

</p>


<ol>
<li>
<p> [๔๖๗] ๔. กามชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต อญฺญตรํ พฺราหฺมณํ อารพฺภ กเถสิฯ เอโก กิร สาวตฺถิวาสี พฺราหฺมโณ อจิรวตีตีเร เขตฺตกรณตฺถาย อรญฺญํ โกเฎสิฯ สตฺถา ตสฺส อุปนิสฺสยํ ทิสฺวา สาวตฺถิํ ปิณฺฑาย ปวิสโนฺต มคฺคา โอกฺกมฺม เตน สทฺธิํ ปฎิสนฺถารํ กตฺวา ‘‘กิํ กโรสิ พฺราหฺมณา’’ติ วตฺวา ‘‘เขตฺตฎฺฐานํ โกฎาเปมิ โภ, โคตมา’’ติ วุเตฺต ‘‘สาธุ, พฺราหฺมณ, กมฺมํ กโรหี’’ติ วตฺวา อคมาสิฯ เอเตเนว อุปาเยน ฉินฺนรุเกฺข หาเรตฺวา เขตฺตสฺส โสธนกาเล กสนกาเล เกทารพนฺธนกาเล วปนกาเลติ ปุนปฺปุนํ คนฺตฺวา เตน สทฺธิํ  ปฎิสนฺถารมกาสิฯ วปนทิวเส ปน โส พฺราหฺมโณ ‘‘อชฺช, โภ โคตม, มยฺหํ วปฺปมงฺคลํ, อหํ อิมสฺมิํ สเสฺส นิปฺผเนฺน พุทฺธปฺปมุขสฺส ภิกฺขุสงฺฆสฺส  มหาทานํ ทสฺสามี’’ติ อาหฯ สตฺถา ตุณฺหีภาเวน อธิวาเสตฺวา ปกฺกามิฯ ปุเนกทิวสํ พฺราหฺมโณ สสฺสํ โอโลเกโนฺต อฎฺฐาสิฯ สตฺถาปิ ตตฺถ คนฺตฺวา ‘‘กิํ กโรสิ พฺราหฺมณา’’ติ ปุจฺฉิตฺวา ‘‘สสฺสํ โอโลเกมิ โภ โคตมา’’ติ วุเตฺต ‘‘สาธุ พฺราหฺมณา’’ติ วตฺวา ปกฺกามิฯ ตทา พฺราหฺมโณ จิเนฺตสิ ‘‘สมโณ โคตโม อภิณฺหํ อาคจฺฉติ, นิสฺสํสยํ ภเตฺตน อตฺถิโก, ทสฺสามหํ ตสฺส ภตฺต’’นฺติฯ ตเสฺสวํ จิเนฺตตฺวา เคหํ คตทิวเส สตฺถาปิ ตตฺถ อคมาสิฯ อถ พฺราหฺมณสฺส อติวิย วิสฺสาโส อโหสิฯ อปรภาเค ปริณเต สเสฺส ‘‘เสฺว เขตฺตํ ลายิสฺสามี’’ติ สนฺนิฎฺฐานํ กตฺวา นิปเนฺน พฺราหฺมเณ อจิรวติยา อุปริ สพฺพรตฺติํ กรกวสฺสํ วสฺสิฯ มโหโฆ อาคนฺตฺวา เอกนาฬิมตฺตมฺปิ อนวเสสํ กตฺวา สพฺพํ สสฺสํ สมุทฺทํ ปเวเสสิฯ พฺราหฺมโณ โอฆมฺหิ ปติเต สสฺสวินาสํ โอโลเกตฺวา สกภาเวน สณฺฐาตุํ นาโหสิ, พลวโสกาภิภูโต หเตฺถน อุรํ ปหริตฺวา ปริเทวมาโน โรทโนฺต นิปชฺชิฯ</p>


<p>สตฺถา ปจฺจูสสมเย โสกาภิภูตํ พฺราหฺมณํ ทิสฺวา ‘‘พฺราหฺมณสฺสาวสฺสโย ภวิสฺสามี’’ติ ปุนทิวเส สาวตฺถิยํ ปิณฺฑาย จริตฺวา ปิณฺฑปาตปฎิกฺกโนฺต ภิกฺขู วิหารํ เปเสตฺวา ปจฺฉาสมเณน สทฺธิํ ตสฺส เคหทฺวารํ อคมาสิฯ พฺราหฺมโณ สตฺถุ อาคตภาวํ  สุตฺวา ‘‘ปฎิสนฺถารตฺถาย เม สหาโย อาคโต ภวิสฺสตี’’ติ ปฎิลทฺธสฺสาโส อาสนํ ปญฺญเปสิฯ สตฺถา ปวิสิตฺวา ปญฺญตฺตาสเน นิสีทิตฺวา ‘‘พฺราหฺมณ, กสฺมา ตฺวํ ทุมฺมโนสิ, กิํ เต อผาสุก’’นฺติ ปุจฺฉิฯ โภ โคตม, อจิรวตีตีเร มยา รุกฺขเจฺฉทนโต ปฎฺฐาย กตํ กมฺมํ ตุเมฺห ชานาถ, อหํ ‘‘อิมสฺมิํ สเสฺส นิปฺผเนฺน ตุมฺหากํ ทานํ ทสฺสามี’’ติ วิจรามิ, อิทานิ เม สพฺพํ ตํ สสฺสํ มโหโฆ สมุทฺทเมว ปเวเสสิ, กิญฺจิ อวสิฎฺฐํ นตฺถิ, สกฎสตมตฺตํ ธญฺญํ วินฎฺฐํ, เตน เม มหาโสโก อุปฺปโนฺนติฯ ‘‘กิํ ปน, พฺราหฺมณ, โสจนฺตสฺส นฎฺฐํ ปุนาคจฺฉตี’’ติฯ ‘‘โน เหตํ โภ โคตมา’’ติฯ ‘‘เอวํ สเนฺต กสฺมา โสจสิ, อิเมสํ สตฺตานํ ธนธญฺญํ นาม อุปฺปชฺชนกาเล อุปฺปชฺชติ, นสฺสนกาเล นสฺสติ, กิญฺจิ สงฺขารคตํ อนสฺสนธมฺมํ นาม นตฺถิ, มา จินฺตยี’’ติฯ อิติ นํ สตฺถา สมสฺสาเสตฺวา ตสฺส สปฺปายธมฺมํ เทเสโนฺต  (สุ. นิ. ๗๗๒ อาทโย) กเถสิฯ สุตฺตปริโยสาเน  โสจโนฺต พฺราหฺมโณ โสตาปตฺติผเล ปติฎฺฐหิฯ สตฺถา ตํ นิโสฺสกํ กตฺวา อุฎฺฐายาสนา วิหารํ อคมาสิฯ ‘‘สตฺถา อสุกํ นาม พฺราหฺมณํ โสกสลฺลสมปฺปิตํ นิโสฺสกํ กตฺวา โสตาปตฺติผเล ปติฎฺฐาเปสี’’ติ สกลนครํ อญฺญาสิฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, ทสพโล พฺราหฺมเณน สทฺธิํ มิตฺตํ กตฺวา วิสฺสาสิโก หุตฺวา อุปาเยเนว ตสฺส โสกสลฺลสมปฺปิตสฺส ธมฺมํ เทเสตฺวา ตํ  นิโสฺสกํ กตฺวา โสตาปตฺติผเล ปติฎฺฐาเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปาหํ เอตํ นิโสฺสกมกาสิ’’นฺติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทตฺตสฺส รโญฺญ เทฺว ปุตฺตา อเหสุํฯ โส เชฎฺฐกสฺส อุปรชฺชํ อทาสิ, กนิฎฺฐสฺส เสนาปติฎฺฐานํฯ อปรภาเค พฺรหฺมทเตฺต กาลกเต อมจฺจา เชฎฺฐกสฺส อภิเสกํ ปฎฺฐเปสุํฯ โส ‘‘น มยฺหํ รเชฺชนโตฺถ, กนิฎฺฐสฺส เม เทถา’’ติ วตฺวา ปุนปฺปุนํ ยาจิยมาโนปิ ปฎิกฺขิปิตฺวา กนิฎฺฐสฺส อภิเสเก กเต ‘‘น เม อิสฺสริเยนโตฺถ’’ติ อุปรชฺชาทีนิปิ น อิจฺฉิฯ ‘‘เตน หิ สาทูนิ โภชนานิ ภุญฺชโนฺต อิเธว วสาหี’’ติ วุเตฺตปิ ‘‘น เม อิมสฺมิํ นคเร กิจฺจํ อตฺถี’’ติ พาราณสิโต  นิกฺขมิตฺวา ปจฺจนฺตํ คนฺตฺวา เอกํ เสฎฺฐิกุลํ นิสฺสาย สหเตฺถน กมฺมํ กโรโนฺต วสิฯ เต อปรภาเค ตสฺส ราชกุมารภาวํ ญตฺวา กมฺมํ กาตุํ นาทํสุ, กุมารปริหาเรเนว ตํ ปริหริํสุฯ อปรภาเค ราชกมฺมิกา เขตฺตปฺปมาณคฺคหณตฺถาย ตํ คามํ อคมํสุฯ เสฎฺฐิ ราชกุมารํ อุปสงฺกมิตฺวา ‘‘สามิ, มยํ ตุเมฺห โปเสม, กนิฎฺฐภาติกสฺส ปณฺณํ เปเสตฺวา อมฺหากํ พลิํ หาเรถา’’ติ อาหฯ โส ‘‘สาธู’’ติ สมฺปฎิจฺฉิตฺวา ‘‘อหํ อสุกเสฎฺฐิกุลํ นาม อุปนิสฺสาย วสามิ, มํ นิสฺสาย เอเตสํ พลิํ วิสฺสเชฺชหี’’ติ ปณฺณํ เปเสสิฯ ราชา ‘‘สาธู’’ติ วตฺวา ตถา กาเรสิฯ</p>


<p>อถ นํ สกลคามวาสิโนปิ ชนปทวาสิโนปิ อุปสงฺกมิตฺวา ‘‘มยํ ตุมฺหากเญฺญว พลิํ ทสฺสาม, อมฺหากมฺปิ สุงฺกํ วิสฺสชฺชาเปหี’’ติ อาหํสุฯ โส เตสมฺปิ อตฺถาย ปณฺณํ เปเสตฺวา วิสฺสชฺชาเปสิฯ ตโต  ปฎฺฐาย เต ตเสฺสว พลิํ อทํสุฯ อถสฺส มหาลาภสกฺกาโร อโหสิ, เตน สทฺธิเญฺญวสฺส ตณฺหาปิ มหตี ชาตาฯ โส อปรภาเคปิ สพฺพํ ชนปทํ ยาจิ, อุปฑฺฒรชฺชํ ยาจิ, กนิโฎฺฐปิ ตสฺส อทาสิเยวฯ โส ตณฺหาย วฑฺฒมานาย อุปฑฺฒรเชฺชนปิ อสนฺตุโฎฺฐ ‘‘รชฺชํ คณฺหิสฺสามี’’ติ ชนปทปริวุโต ตํ นครํ คนฺตฺวา พหินคเร ฐตฺวา ‘‘รชฺชํ วา เม เทตุ ยุทฺธํ วา’’ติ กนิฎฺฐสฺส ปณฺณํ ปหิณิฯ กนิโฎฺฐ จิเนฺตสิ ‘‘อยํ พาโล ปุเพฺพ รชฺชมฺปิ อุปรชฺชาทีนิปิ ปฎิกฺขิปิตฺวา อิทานิ ‘ยุเทฺธน คณฺหามี’ติ วทติ, สเจ โข ปนาหํ อิมํ ยุเทฺธน มาเรสฺสามิ, ครหา เม ภวิสฺสติ, กิํ เม รเชฺชนา’’ติฯ อถสฺส ‘‘อลํ ยุเทฺธน, รชฺชํ คณฺหตู’’ติ เปเสสิฯ โส รชฺชํ คณฺหิตฺวา กนิฎฺฐสฺส อุปรชฺชํ ทตฺวา ตโต ปฎฺฐาย รชฺชํ กาเรโนฺต ตณฺหาวสิโก หุตฺวา เอเกน รเชฺชน อสนฺตุโฎฺฐ เทฺว ตีณิ รชฺชานิ ปเตฺถตฺวา  ตณฺหาย โกฎิํ นาทฺทสฯ</p>


<p>ตทา  สโกฺก เทวราชา ‘‘เก นุ โข โลเก มาตาปิตโร อุปฎฺฐหนฺติ, เก ทานาทีนิ ปุญฺญานิ กโรนฺติ, เก ตณฺหาวสิกา’’ติ โอโลเกโนฺต ตสฺส ตณฺหาวสิกภาวํ ญตฺวา ‘‘อยํ พาโล พาราณสิรเชฺชนปิ น ตุสฺสติ, อหํ สิกฺขาเปสฺสามิ น’’นฺติ มาณวกเวเสน ราชทฺวาเร ฐตฺวา ‘‘เอโก อุปายกุสโล มาณโว ทฺวาเร ฐิโต’’ติ อาโรจาเปตฺวา ‘‘ปวิสตู’’ติ วุเตฺต ปวิสิตฺวา ราชานํ ชยาเปตฺวา ‘‘กิํการณา อาคโตสี’’ติ วุเตฺต ‘‘มหาราช ตุมฺหากํ กิญฺจิ วตฺตพฺพํ อตฺถิ, รโห ปจฺจาสีสามี’’ติ อาหฯ สกฺกานุภาเวน ตาวเทว มนุสฺสา ปฎิกฺกมิํสุฯ อถ นํ มาณโว ‘‘อหํ, มหาราช, ผีตานิ อากิณฺณมนุสฺสานิ สมฺปนฺนพลวาหนานิ ตีณิ นครานิ ปสฺสามิ, อหํ เต อตฺตโน อานุภาเวน เตสุ รชฺชํ คเหตฺวา ทสฺสามิ, ปปญฺจํ อกตฺวา สีฆํ คนฺตุํ วฎฺฎตี’’ติ อาหฯ โส ตณฺหาวสิโก ราชา ‘‘สาธู’’ติ สมฺปฎิจฺฉิตฺวา สกฺกานุภาเวน ‘‘โก วา ตฺวํ, กุโต วา อาคโต, กิํ วา เต ลทฺธุํ วฎฺฎตี’’ติ น ปุจฺฉิฯ โสปิ เอตฺตกํ วตฺวา ตาวติํสภวนเมว อคมาสิฯ</p>


<p>ราชา อมเจฺจ ปโกฺกสาเปตฺวา ‘‘เอโก มาณโว ‘อมฺหากํ ตีณิ รชฺชานิ คเหตฺวา ทสฺสามี’ติ อาห, ตํ ปโกฺกสถ, นคเร เภริํ จราเปตฺวา  พลกายํ สนฺนิปาตาเปถ, ปปญฺจํ อกตฺวา ตีณิ รชฺชานิ คณฺหิสฺสามี’’ติ วตฺวา ‘‘กิํ ปน เต, มหาราช, ตสฺส มาณวสฺส สกฺกาโร วา กโต, นิวาสฎฺฐานํ วา ปุจฺฉิต’’นฺติ วุเตฺต ‘‘เนว สกฺการํ อกาสิํ, น นิวาสฎฺฐานํ ปุจฺฉิํ, คจฺฉถ นํ อุปธาเรถา’’ติ อาหฯ อุปธาเรนฺตา นํ อทิสฺวา ‘‘มหาราช, สกลนคเร มาณวํ น ปสฺสามา’’ติ อาโรเจสุํฯ ตํ สุตฺวา ราชา โทมนสฺสชาโต ‘‘ตีสุ นคเรสุ รชฺชํ นฎฺฐํ, มหเนฺตนมฺหิ ยเสน ปริหีโน, ‘เนว เม ปริพฺพยํ อทาสิ, น จ ปุจฺฉิ นิวาสฎฺฐาน’นฺติ มยฺหํ กุชฺฌิตฺวา มาณโว  อนาคโต ภวิสฺสตี’’ติ ปุนปฺปุนํ จิเนฺตสิฯ อถสฺส ตณฺหาวสิกสฺส สรีเร ฑาโห อุปฺปชฺชิ, สรีเร ปริฑยฺหเนฺต อุทรํ โขเภตฺวา โลหิตปกฺขนฺทิกา อุทปาทิฯ เอกํ ภาชนํ ปวิสติ, เอกํ นิกฺขมติ, เวชฺชา ติกิจฺฉิตุํ น สโกฺกนฺติ, ราชา กิลมติฯ อถสฺส พฺยาธิตภาโว สกลนคเร ปากโฎ อโหสิฯ</p>


<p>ตทา โพธิสโตฺต ตกฺกสิลโต สพฺพสิปฺปานิ อุคฺคณฺหิตฺวา พาราณสินคเร มาตาปิตูนํ สนฺติกํ อาคโต ตํ รโญฺญ ปวตฺติํ สุตฺวา ‘‘อหํ ติกิจฺฉิสฺสามี’’ติ ราชทฺวารํ คนฺตฺวา ‘‘เอโก กิร ตรุณมาณโว ตุเมฺห ติกิจฺฉิตุํ อาคโต’’ติ อาโรจาเปสิฯ ราชา ‘‘มหนฺตมหนฺตา ทิสาปาโมกฺขเวชฺชาปิ มํ ติกิจฺฉิตุํ น สโกฺกนฺติ, กิํ ตรุณมาณโว สกฺขิสฺสติ, ปริพฺพยํ ทตฺวา วิสฺสเชฺชถ น’’นฺติ อาหฯ ตํ สุตฺวา มาณโว ‘‘มยฺหํ เวชฺชกเมฺมน เวตนํ นตฺถิ, อหํ ติกิจฺฉามิ, เกวลํ เภสชฺชมูลมตฺตํ เทตู’’ติ อาหฯ ตํ สุตฺวา  ราชา ‘‘สาธู’’ติ ปโกฺกสาเปสิฯ มาณโว ราชานํ วนฺทิตฺวา ‘‘มา ภายิ, มหาราช, อหํ เต ติกิจฺฉามิ, อปิจ โข ปน เม โรคสฺส สมุฎฺฐานํ อาจิกฺขาหี’’ติ อาหฯ ราชา หรายมาโน ‘‘กิํ เต สมุฎฺฐาเนน, เภสชฺชํ เอว กโรหี’’ติ อาหฯ มหาราช, เวชฺชา นาม ‘‘อยํ พฺยาธิ อิมํ นิสฺสาย สมุฎฺฐิโต’’ติ ญตฺวา อนุจฺฉวิกํ เภสชฺชํ กโรนฺตีติฯ ราชา ‘‘สาธุ ตาตา’’ติ สมุฎฺฐานํ กเถโนฺต ‘‘เอเกน มาณเวน อาคนฺตฺวา ตีสุ นคเรสุ รชฺชํ คเหตฺวา ทสฺสามี’’ติอาทิํ กตฺวา สพฺพํ กเถตฺวา ‘‘อิติ เม ตาต, ตณฺหํ นิสฺสาย พฺยาธิ อุปฺปโนฺน, สเจ ติกิจฺฉิตุํ สโกฺกสิ, ติกิจฺฉาหี’’ติ อาหฯ กิํ ปน มหาราช, โสจนาย ตานิ นครานิ สกฺกา ลทฺธุนฺติ? ‘‘น สกฺกา ตาตา’’ติฯ ‘‘เอวํ สเนฺต กสฺมา โสจสิ, มหาราช, สพฺพเมว หิ สวิญฺญาณกาวิญฺญาณกวตฺถุํ  อตฺตโน กายํ อาทิํ กตฺวา ปหาย คมนียํ , จตูสุ นคเรสุ รชฺชํ คเหตฺวาปิ ตฺวํ เอกปฺปหาเรเนว น จตโสฺส ภตฺตปาติโย ภุญฺชิสฺสสิ, น จตูสุ สยเนสุ สยิสฺสสิ, น จตฺตาริ วตฺถยุคานิ อจฺฉาเทสฺสสิ, ตณฺหาวสิเกน นาม ภวิตุํ น วฎฺฎติ, อยญฺหิ ตณฺหา นาม วฑฺฒมานา จตูหิ อปาเยหิ มุจฺจิตุํ น เทตีติฯ</p>


<p>อิติ นํ มหาสโตฺต โอวทิตฺวา อถสฺส ธมฺมํ เทเสโนฺต อิมา คาถา อภาสิ –</p>


<ol>
<li>
‘‘กามํ กามยมานสฺส, ตสฺส เจ ตํ สมิชฺฌติ;  
  
อทฺธา ปีติมโน โหติ, ลทฺธา มโจฺจ ยทิจฺฉติฯ  
</li>
  
<li>
‘‘กามํ กามยมานสฺส, ตสฺส เจ ตํ สมิชฺฌติ;  
  
ตโต นํ อปรํ กาเม, ฆเมฺม ตณฺหํว วินฺทติฯ  
</li>
  
<li>
‘‘ควํว สิงฺคิโน สิงฺคํ, วฑฺฒมานสฺส วฑฺฒติ;  
  
เอวํ มนฺทสฺส โปสสฺส, พาลสฺส อวิชานโต;  
  
ภิโยฺย ตณฺหา ปิปาสา จ, วฑฺฒมานสฺส วฑฺฒติฯ  
</li>
  
<li>
‘‘ปถพฺยา สาลิยวกํ, ควาสฺสํ ทาสโปริสํ;  
  
ทตฺวา จ นาลเมกสฺส, อิติ วิทฺวา สมํ จเรฯ  
</li>
  
<li>
‘‘ราชา ปสยฺห ปถวิํ วิชิตฺวา, สสาครนฺตํ มหิมาวสโนฺต;  
  
โอรํ สมุทฺทสฺส อติตฺตรูโป, ปารํ สมุทฺทสฺสปิ ปตฺถเยถฯ  
</li>
  
<li>
‘‘ยาว  
อนุสฺสรํ กาเม, มนสา ติตฺติ นาชฺฌคา;  
  
ตโต นิวตฺตา ปฎิกฺกมฺม ทิสฺวา, เต เว สุติตฺตา เย ปญฺญาย ติตฺตาฯ  
</li>
  
<li>
‘‘ปญฺญาย ติตฺตินํ เสฎฺฐํ, น โส กาเมหิ ตปฺปติ;  
  
ปญฺญาย ติตฺตํ ปุริสํ, ตณฺหา น กุรุเต วสํฯ  
</li>
  
<li>
‘‘อปจิเนเถว  
กามานํ, อปฺปิจฺฉสฺส อโลลุโป;  
  
สมุทฺทมโตฺต ปุริโส, น โส กาเมหิ ตปฺปติฯ  
</li>
  
<li>
‘‘รถกาโรว จมฺมสฺส, ปริกนฺตํ อุปาหนํ;  
  
ยํ  
ยํ จชติ กามานํ, ตํ ตํ สมฺปชฺชเต สุขํ;  
  
สพฺพเญฺจ สุขมิเจฺฉยฺย, สเพฺพ กาเม ปริจฺจเช’’ติฯ  
</li>
  
<p>ตตฺถ นฺติ วตฺถุกามมฺปิ กิเลสกามมฺปิฯ ติ ปตฺถยมานสฺสฯ ติ ตสฺส ปุคฺคลสฺส ตํ กามิตวตฺถุ สมิชฺฌติ เจ, นิปฺผชฺชติ เจติ อโตฺถฯ ติ เอตฺถ นฺติ นิปาตมตฺตํฯ นฺติ ปรภาคทีปนํฯ ติ อุปโยคพหุวจนํฯ อิทํ วุตฺตํ โหติ – สเจ กามํ กามยมานสฺส ตํ กามิตวตฺถุ สมิชฺฌติ, ตสฺมิํ สมิเทฺธ ตโต ปรํ โส ปุคฺคโล กามยมาโน ยถา นาม  คิมฺหกาเล วาตาตเปน กิลโนฺต  ปานียปิปาสํ ปฎิลภติ, เอวํ ภิโยฺย กามตณฺหาสงฺขาเต กาเม วินฺทติ ปฎิลภติ, รูปตณฺหาทิกา ตณฺหา จสฺส วฑฺฒติเยวาติฯ ติ โครูปสฺส วิยฯ ติ มตฺถกํ ปทาเลตฺวา อุฎฺฐิตสิงฺคสฺสฯ ติ มนฺทปญฺญสฺสฯ ติ พาลธเมฺม ยุตฺตสฺสฯ อิทํ วุตฺตํ โหติ – ยถา วจฺฉกสฺส วฑฺฒนฺตสฺส สรีเรเนว สทฺธิํ สิงฺคํ วฑฺฒติ, เอวํ อนฺธพาลสฺสปิ อปฺปตฺตกามตณฺหา จ ปตฺตกามปิปาสา จ อปราปรํ วฑฺฒตีติฯ
</ol></p>


<p>นฺติ สาลิเขตฺตยวเขตฺตํฯ เอเตน สาลิยวาทิกํ สพฺพํ ธญฺญํ ทเสฺสติ, ทุติยปเทน สพฺพํ ทฺวิปทจตุปฺปทํ ทเสฺสติฯ ปฐมปเทน วา สพฺพํ อวิญฺญาณกํ, อิตเรน สวิญฺญาณกํฯ ติ ทตฺวาปิฯ อิทํ วุตฺตํ โหติ – ติฎฺฐนฺตุ ตีณิ รชฺชานิ, สเจ โส มาณโว อญฺญํ วา สกลมฺปิ ปถวิํ สวิญฺญาณกาวิญฺญาณกรตนปูรํ กสฺสจิ ทตฺวา คเจฺฉยฺย, อิทมฺปิ เอตฺตกํ วตฺถุ เอกเสฺสว อปริยนฺตํ, เอวํ ทุปฺปูรา เอสา ตณฺหา นามฯ ติ เอวํ ชานโนฺต ปุริโส ตณฺหาวสิโก อหุตฺวา กายสมาจาราทีนิ ปูเรโนฺต จเรยฺยฯ</p>


<p>นฺติ   โอริมโกฎฺฐาสํ ปตฺวา เตน อติตฺตรูโป ปุน สมุทฺทปารมฺปิ ปตฺถเยถฯ เอวํ ตณฺหาวสิกสตฺตา นาม ทุปฺปูราติ ทเสฺสติฯ ติ อนิยามิตปริเจฺฉโทฯ นฺติ อนุสฺสรโนฺตฯ ติ น วินฺทติฯ อิทํ วุตฺตํ โหติ – มหาราช, ปุริโส อปริยเนฺตปิ กาเม  มนสา อนุสฺสรโนฺต ติตฺติํ น วินฺทติ, ปตฺตุกาโมว โหติ, เอวํ กาเมสุ สตฺตานํ ตณฺหา วฑฺฒเตวฯ ติ ตโต ปน วตฺถุกามกิเลสกามโต จิเตฺตน นิวตฺติตฺวา กาเยน ปฎิกฺกมฺม ญาเณน อาทีนวํ ทิสฺวา เย ปญฺญาย ติตฺตา ปริปุณฺณา, เต ติตฺตา นามฯ</p>


<p>นฺติ ปญฺญาย ติตฺตีนํ อยํ ปริปุณฺณเสโฎฺฐ, อยเมว วา ปาโฐฯ ติ ‘‘น หี’’ติปิ ปาโฐฯ ยสฺมา ปญฺญาย ติโตฺต ปุริโส กาเมหิ น ปริฑยฺหตีติ อโตฺถฯ นฺติ ตาทิสญฺหิ ปุริสํ ตณฺหา วเส วเตฺตตุํ น สโกฺกติ, เสฺวว ปน ตณฺหาย อาทีนวํ ทิสฺวา สรภงฺคมาณโว วิย จ อฑฺฒมาสกราชา วิย จ ตณฺหาวเส น ปวตฺตตีติ อโตฺถฯ ติ วิทฺธํเสเถวฯ ติ มหติยา ปญฺญาย สมนฺนาคตตฺตา สมุทฺทปฺปมาโณฯ โส มหเนฺตน อคฺคินาปิ สมุโทฺท วิย กิเลสกาเมหิ น ตปฺปติ น ฑยฺหติฯ</p>


<p>ติ จมฺมกาโรฯ นฺติ ปริกนฺตโนฺตฯ อิทํ วุตฺตํ โหติ – ยถา จมฺมกาโร อุปาหนํ ปริกนฺตโนฺต ยํ ยํ จมฺมสฺส อคยฺหูปคฎฺฐานํ โหติ, ตํ ตํ จชิตฺวา อุปาหนํ กตฺวา อุปาหนมูลํ ลภิตฺวา สุขิโต โหติ, เอวเมว ปณฺฑิโต จมฺมการสตฺถสทิสาย ปญฺญาย กนฺตโนฺต ยํ ยํ โอธิํ กามานํ จชติ, เตน เตนสฺส กาโมธินา รหิตํ ตํ ตํ กายกมฺมํ วจีกมฺมํ มโนกมฺมญฺจ สุขํ สมฺปชฺชติ วิคตทรถํ, สเจ ปน สพฺพมฺปิ กายกมฺมาทิสุขํ วิคตปริฬาหเมว อิเจฺฉยฺย, กสิณํ ภาเวตฺวา ฌานํ นิพฺพเตฺตตฺวา สเพฺพ กาเม ปริจฺจเชติฯ</p>


<p>โพธิสตฺตสฺส ปน อิมํ คาถํ กเถนฺตสฺส รโญฺญ เสตจฺฉตฺตํ อารมฺมณํ กตฺวา โอทาตกสิณชฺฌานํ อุทปาทิ, ราชาปิ อโรโค อโหสิฯ โส ตุโฎฺฐ สยนา วุฎฺฐหิตฺวา ‘‘เอตฺตกา เวชฺชา มํ ติกิจฺฉิตุํ นาสกฺขิํสุ,  ปณฺฑิตมาณโว ปน อตฺตโน ญาโณสเธน มํ นิโรคํ อกาสี’’ติ เตน สทฺธิํ สลฺลปโนฺต ทสมํ คาถมาห –</p>


<ol>
<li>
‘‘อฎฺฐ  
เต ภาสิตา คาถา, สพฺพา โหนฺติ สหสฺสิยา;  
  
ปฎิคณฺห มหาพฺรเหฺม, สาเธตํ ตว ภาสิต’’นฺติฯ  
</li>
  
<p>ตตฺถ  ติ ทุติยคาถํ อาทิํ กตฺวา กามาทีนวสํยุตฺตา อฎฺฐฯ ติ สหสฺสารหาฯ ติ อฎฺฐ สหสฺสานิ คณฺหฯ นฺติ สาธุ เอตํ ตว วจนํฯ
</ol></p>


<p>ตํ สุตฺวา มหาสโตฺต เอกาทสมํ คาถมาห –</p>


<ol>
<li>
‘‘น เม อโตฺถ สหเสฺสหิ, สเตหิ นหุเตหิ วา;  
  
ปจฺฉิมํ ภาสโต คาถํ, กาเม เม น รโต มโน’’ติฯ  
</li>
  
<p>ตตฺถ นฺติ ‘‘รถกาโรว จมฺมสฺสา’’ติ คาถํฯ ติ อิมํ คาถํ ภาสมานเสฺสว มม วตฺถุกาเมปิ กิเลสกาเมปิ มโน นาภิรมามิฯ อหญฺหิ อิมํ คาถํ ภาสมาโน อตฺตโนว ธมฺมเทสนาย ฌานํ นิพฺพเตฺตสิํ, มหาราชาติฯ
</ol></p>


<p>ราชา ภิโยฺยโสมตฺตาย ตุสฺสิตฺวา มหาสตฺตํ วเณฺณโนฺต โอสานคาถมาห –</p>


<ol>
<li>
‘‘ภทฺรโก วตายํ มาณวโก, สพฺพโลกวิทู มุนิ;  
  
โย อิมํ ตณฺหํ ทุกฺขชนนิํ, ปริชานาติ ปณฺฑิโต’’ติฯ  
</li>
  
<p>ตตฺถ นฺติ สกลวฎฺฎทุกฺขชนนิํฯ ติ ปริชานิ ปริจฺฉินฺทิ, ลุญฺจิตฺวา นีหรีติ โพธิสตฺตํ วเณฺณโนฺต เอวมาหฯ
</ol></p>


<p>โพธิสโตฺตปิ ‘‘มหาราช, อปฺปมโตฺต หุตฺวา ธมฺมํ จรา’’ติ ราชานํ โอวทิตฺวา อากาเสน หิมวนฺตํ คนฺตฺวา อิสิปพฺพชฺชํ ปพฺพชิตฺวา ยาวตายุกํ ฐตฺวา พฺรหฺมวิหาเร ภาเวตฺวา อปริหีนชฺฌาโน หุตฺวา พฺรหฺมโลกูปโค อโหสิฯ</p>


<p>สตฺถา  อิมํ ธมฺมเทสนํ อาหริตฺวา ‘‘เอวํ, ภิกฺขเว, ปุเพฺพปาหํ เอตํ พฺราหฺมณํ นิโสฺสกมกาสิ’’นฺติ วตฺวา ชาตกํ สโมธาเนสิ – ‘‘ตทา ราชา เอส พฺราหฺมโณ อโหสิ, ปณฺฑิตมาณโว ปน อหเมว อโหสิ’’นฺติฯ</p>

</p>


<ol>
<li>
<p> [๔๖๘] ๕. ชนสนฺธชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต โกสลรโญฺญ โอวาทตฺถาย กเถสิฯ เอกสฺมิญฺหิ กาเล ราชา อิสฺสริยมทมโตฺต กิเลสสุขนิสฺสิโต วินิจฺฉยมฺปิ น ปฎฺฐเปสิ, พุทฺธุปฎฺฐานมฺปิ ปมชฺชิฯ โส เอกทิวเส ทสพลํ อนุสฺสริตฺวา ‘‘สตฺถารํ วนฺทิสฺสามี’’ติ ภุตฺตปาตราโส รถวรมารุยฺห วิหารํ คนฺตฺวา สตฺถารํ วนฺทิตฺวา นิสีทิฯ อถ นํ สตฺถา ‘‘กิํ มหาราช จิรํ น ปญฺญายสี’’ติ วตฺวา ‘‘พหุกิจฺจตาย โน ภเนฺต พุทฺธุปฎฺฐานสฺส โอกาโส น ชาโต’’ติ วุเตฺต ‘‘มหาราช, มาทิเส นาม โอวาททายเก สพฺพญฺญุพุเทฺธ ธุรวิหาเร วิหรเนฺต อยุตฺตํ ตว ปมชฺชิตุํ, รญฺญา นาม ราชกิเจฺจสุ อปฺปมเตฺตน ภวิตพฺพํ, รฎฺฐวาสีนํ มาตาปิตุสเมน อคติคมนํ ปหาย ทส ราชธเมฺม อโกเปเนฺตน รชฺชํ กาเรตุํ วฎฺฎติ, รโญฺญ หิ ธมฺมิกภาเว สติ ปริสาปิสฺส ธมฺมิกา โหนฺติ, อนจฺฉริยํ โข ปเนตํ, ยํ มยิ อนุสาสเนฺต ตฺวํ ธเมฺมน รชฺชํ กาเรยฺยาสิ, โปราณกปณฺฑิตา อนุสาสกอาจริเย อวิชฺชมาเนปิ อตฺตโน มติยาว ติวิธสุจริตธเมฺม ปติฎฺฐาย มหาชนสฺส ธมฺมํ เทเสตฺวา สคฺคปถํ ปูรยมานา อคมํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติ, ‘‘ชนสนฺธกุมาโร’’ติสฺส นามํ กริํสุฯ อถสฺส วยปฺปตฺตสฺส ตกฺกสิลโต สพฺพสิปฺปานิ อุคฺคณฺหิตฺวา อาคตกาเล ราชา สพฺพานิ พนฺธนาคารานิ โสธาเปตฺวา อุปรชฺชํ อทาสิฯ โส อปรภาเค ปิตุ อจฺจเยน รเชฺช ปติฎฺฐาย จตูสุ นครทฺวาเรสุ  นครมเชฺฌ ราชทฺวาเร จาติ ฉ ทานสาลาโย การาเปตฺวา ทิวเส ทิวเส ฉ สตสหสฺสานิ ปริจฺจชิตฺวา สกลชมฺพุทีปํ สโงฺขเภตฺวา มหาทานํ ปวเตฺตโนฺต พนฺธนาคารานิ นิจฺจํ วิวฎานิ การาเปตฺวา ธมฺมภณฺฑิกํ โสธาเปตฺวา จตูหิ สงฺคหวตฺถูหิ โลกํ สงฺคณฺหโนฺต ปญฺจ สีลานิ  รกฺขโนฺต อุโปสถวาสํ วสโนฺต ธเมฺมน รชฺชํ กาเรสิฯ อนฺตรนฺตรา จ รฎฺฐวาสิโน สนฺนิปาตาเปตฺวา ‘‘ทานํ เทถ, สีลํ สมาทิยถ, ภาวนํ ภาเวถ, ธเมฺมน กมฺมเนฺต จ โวหาเร จ ปโยเชถ, ทหรกาเลเยว สิปฺปานิ อุคฺคณฺหถ, ธนํ อุปฺปาเทถ, คามกูฎกมฺมํ วา ปิสุณวาจากมฺมํ วา มา กริตฺถ, จณฺฑา ผรุสา มา อหุวตฺถ, มาตุปฎฺฐานํ ปิตุปฎฺฐานํ ปูเรถ, กุเล เชฎฺฐาปจายิโน ภวถา’’ติ ธมฺมํ เทเสตฺวา มหาชเน สุจริตธเมฺม ปติฎฺฐาเปสิฯ โส เอกทิวสํ ปนฺนรสีอุโปสเถ สมาทินฺนุโปสโถ ‘‘มหาชนสฺส ภิโยฺย หิตสุขตฺถาย อปฺปมาทวิหารตฺถาย ธมฺมํ เทเสสฺสามี’’ติ จิเนฺตตฺวา นคเร เภริํ จราเปตฺวา อตฺตโน โอโรเธ อาทิํ กตฺวา สพฺพนครชนํ สนฺนิปาตาเปตฺวา ราชงฺคเณ อลงฺกริตฺวา อลงฺกตรตนมณฺฑปมเชฺฌ สุปญฺญตฺตวรปลฺลเงฺก นิสีทิตฺวา ‘‘อโมฺภ, นครวาสิโน ตุมฺหากํ  ตปนีเย จ อตปนีเย จ ธเมฺม เทเสสฺสามิ, อปฺปมตฺตา หุตฺวา โอหิตโสตา สกฺกจฺจํ สุณาถา’’ติ วตฺวา ธมฺมํ เทเสสิฯ</p>


<p>สตฺถา สจฺจปริภาวิตํ มุขรตนํ วิวริตฺวา ตํ ธมฺมเทสนํ มธุเรน สเรน โกสลรโญฺญ อาวิ กโรโนฺต –</p>


<ol>
<li>
‘‘ทส ขลุ อิมานิ ฐานานิ, ยานิ ปุเพฺพ อกริตฺวา;  
  
ส ปจฺฉา มนุตปฺปติ, อิเจฺจวาห ชนสโนฺธฯ  
</li>
  
<li>
‘‘อลทฺธา วิตฺตํ ตปฺปติ, ปุเพฺพ อสมุทานิตํ;  
  
น ปุเพฺพ ธนเมสิสฺสํ, อิติ ปจฺฉานุตปฺปติฯ  
</li>
  
<li>
‘‘สกฺยรูปํ ปุเร สนฺตํ, มยา สิปฺปํ น สิกฺขิตํ;  
  
กิจฺฉา วุตฺติ อสิปฺปสฺส, อิติ ปจฺฉานุตปฺปติฯ  
</li>
  
<li>
‘‘กูฎเวที ปุเร อาสิํ, ปิสุโณ ปิฎฺฐิมํสิโก;  
  
จโณฺฑ จ ผรุโส จาปิ, อิติ ปจฺฉานุตปฺปติฯ  
</li>
  
<li>
‘‘ปาณาติปาตี  
  
ปุเร อาสิํ, ลุโทฺท จาปิ อนาริโย;  
  
ภูตานํ นาปจายิสฺสํ, อิติ ปจฺฉานุตปฺปติฯ  
</li>
  
<li>
‘‘พหูสุ วต สนฺตีสุ, อนาปาทาสุ อิตฺถิสุ;  
  
ปรทารํ อเสวิสฺสํ, อิติ ปจฺฉานุตปฺปติฯ  
</li>
  
<li>
‘‘พหุมฺหิ วต สนฺตมฺหิ, อนฺนปาเน อุปฎฺฐิเต;  
  
น ปุเพฺพ อททํ ทานํ, อิติ ปจฺฉานุตปฺปติฯ  
</li>
  
<li>
‘‘มาตรํ ปิตรํ จาปิ, ชิณฺณกํ คตโยพฺพนํ;  
  
ปหุ สโนฺต น โปสิสฺสํ, อิติ ปจฺฉานุตปฺปติฯ  
</li>
  
<li>
‘‘อาจริยมนุสตฺถารํ  
, สพฺพกามรสาหรํ;  
  
ปิตรํ อติมญฺญิสฺสํ, อิติ ปจฺฉานุตปฺปติฯ  
</li>
  
<li>
‘‘สมเณ พฺราหฺมเณ จาปิ, สีลวเนฺต พหุสฺสุเต;  
  
น ปุเพฺพ ปยิรุปาสิสฺสํ, อิติ ปจฺฉานุตปฺปติฯ  
</li>
  
<li>
‘‘สาธุ โหติ ตโป จิโณฺณ, สโนฺต จ ปยิรุปาสิโต;  
  
น จ ปุเพฺพ ตโป จิโณฺณ, อิติ ปจฺฉานุตปฺปติฯ  
</li>
  
<li>
‘‘โย จ เอตานิ ฐานานิ, โยนิโส ปฎิปชฺชติ;  
  
กรํ ปุริสกิจฺจานิ, ส ปจฺฉา นานุตปฺปตี’’ติฯ – อิมา คาถา อาห;  
</li>
  
<p>ตตฺถ ติ การณานิฯ ติ ปฐมเมว อกริตฺวาฯ ติ โส ปฐมํ กตฺตพฺพานํ อการโก ปุคฺคโล ปจฺฉา อิธโลเกปิ ปรโลเกปิ ตปฺปติ กิลมติฯ ‘‘ปจฺฉา วา อนุตปฺปตี’’ติปิ ปาโฐฯ ติ อิติ เอวํ อาหาติ ปทเจฺฉโท, อิติ เอวํ ราชา ชนสโนฺธ อโวจฯ อิจฺจสฺสุหาติปิ ปาโฐฯ ตตฺถ อสฺสุ-กาโร นิปาตมตฺตํ อิติ อสฺสุ อาหาติ ปทเจฺฉโทฯ อิทานิ ตานิ ทส ตปนียการณานิ ปกาเสตุํ โพธิสตฺตสฺส ธมฺมกถา โหติฯ ตตฺถ ติ ปฐมเมว ตรุณกาเล ปรกฺกมํ กตฺวา  อสมฺภตํ ธนํ  มหลฺลกกาเล อลภิตฺวา ตปฺปติ โสจติ, ปเร จ สุขิเต ทิสฺวา สยํ ทุกฺขํ ชีวโนฺต ‘‘ปุเพฺพ ธนํ น ปริเยสิสฺส’’นฺติ เอวํ ปจฺฉา อนุตปฺปติ, ตสฺมา มหลฺลกกาเล สุขํ ชีวิตุกามา ทหรกาเลเยว ธมฺมิกานิ กสิกมฺมาทีนิ กตฺวา ธนํ ปริเยสถาติ ทเสฺสติฯ
</ol></p>


<p>นฺติ ปุเร ทหรกาเล อาจริเย ปยิรุปาสิตฺวา มยา กาตุํ สกฺยรูปํ สมานํ หตฺถิสิปฺปาทิกํ กิญฺจิ สิปฺปํ น  สิกฺขิตํฯ ติ มหลฺลกกาเล อสิปฺปสฺส ทุกฺขา ชีวิตวุตฺติ, เนว สกฺกา ตทา สิปฺปํ สิกฺขิตุํ, ตสฺมา มหลฺลกกาเล สุขํ ชีวิตุกามา ตรุณกาเลเยว สิปฺปํ สิกฺขถาติ ทเสฺสติฯ ติ กูฎชานนโก คามกูฎโก วา โลกสฺส อนตฺถการโก วา ตุลากูฎาทิการโก วา กูฎฎฺฎการโก วาติ อโตฺถฯ นฺติ เอวรูโป อหํ ปุเพฺพ อโหสิํฯ ติ เปสุญฺญการโณฯ ติ ลญฺชํ คเหตฺวา อสามิเก สามิเก กโรโนฺต ปเรสํ ปิฎฺฐิมํสขาทโกฯ ติ เอวํ มรณมเญฺจ นิปโนฺน อนุตปฺปติ , ตสฺมา สเจ นิรเย น วสิตุกามาตฺถ, มา เอวรูปํ ปาปกมฺมํ กริตฺถาติ โอวทติฯ</p>


<p>ติ ทารุโณฯ ติ น อริโย นีจสมาจาโรฯ นฺติ ขนฺติเมตฺตานุทฺทยวเสน นีจวุตฺติโก นาโหสิํฯ เสสํ ปุริมนเยเนว โยเชตพฺพํฯ ติ อาปาทานํ อาปาโท, ปริคฺคโหติ อโตฺถฯ นตฺถิ อาปาโท ยาสํ ตา อนาปาทา, อเญฺญหิ อกตปริคฺคหาสูติ อโตฺถฯ ติ ปจฺจุปฎฺฐิเตฯ ติ อิโต ปุเพฺพ ทานํ น อททํฯ ติ ธนพเลนาปิ กายพเลนาปิ โปสิตุํ สมโตฺถ ปฎิพโล สมาโนฯ นฺติ อาจาเร สิกฺขาปนโต อิธ ปิตา ‘‘อาจริโย’’ติ อธิเปฺปโตฯ นฺติ อนุสาสกํฯ นฺติ สเพฺพ วตฺถุกามรเส อาหริตฺวา โปสิตารํฯ นฺติ ตสฺส โอวาทํ อคณฺหโนฺต อติกฺกมิตฺวา มญฺญิสฺสํฯ</p>


<p>ติ อิโต ปุเพฺพ ธมฺมิกสมณพฺราหฺมเณปิ คิลานาคิลาเนปิ จีวราทีนิ ทตฺวา อปฺปฎิชคฺคเนน น ปยิรุปาสิสฺสํฯ ติ สุจริตตโปฯ ติ ตีหิ ทฺวาเรหิ อุปสโนฺต สีลวาฯ อิทํ วุตฺตํ โหติ – ติวิธสุจริตสงฺขาโต  ตโป จิโณฺณ เอวรูโป จ อุปสโนฺต ปยิรุปาสิโต นาม สาธุ สุนฺทโรฯ ติ มยา ทหรกาเล เอวรูโป ตโป น จิโณฺณ, อิติ ปจฺฉา ชราชิโณฺณ มรณภยตชฺชิโต อนุตปฺปติ โสจติฯ สเจ ตุเมฺห เอวํ น โสจิตุกามา, ตโปกมฺมํ กโรถาติ วทติฯ ติ โย ปน เอตานิ ทส การณานิ ปฐมเมว อุปาเยน ปฎิปชฺชติ สมาทาย วตฺตติ, ปุริเสหิ กตฺตพฺพานิ ธมฺมิกกิจฺจานิ กโรโนฺต โส อปฺปมาทวิหารี ปุริโส ปจฺฉา นานุตปฺปติ, โสมนสฺสปฺปโตฺตว โหตีติฯ</p>


<p>อิติ  มหาสโตฺต อนฺวทฺธมาสํ อิมินา นิยาเมน มหาชนสฺส ธมฺมํ เทเสสิฯ มหาชโนปิสฺส โอวาเท ฐตฺวา ตานิ ทส ฐานานิ ปูเรตฺวา สคฺคปรายโณว อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ, มหาราช, โปราณกปณฺฑิตา อนาจริยกาปิ อตฺตโน มติยาว ธมฺมํ เทเสตฺวา มหาชนํ สคฺคปเถ ปติฎฺฐาเปสุ’’นฺติ วตฺวา ชาตกํ สโมธาเนสิ – ‘‘ตทา ปริสา พุทฺธปริสา อเหสุํ, ชนสนฺธราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๖๙] ๖. มหากณฺหชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โลกตฺถจริยํ อารพฺภ กเถสิฯ เอกทิวสญฺหิ ภิกฺขู ธมฺมสภายํ นิสีทิตฺวา ‘‘ยาวญฺจิทํ, อาวุโส, สตฺถา พหุชนหิตาย ปฎิปโนฺน อตฺตโน ผาสุวิหารํ ปหาย โลกเสฺสว อตฺถํ จรติ, ปรมาภิสโมฺพธิํ ปตฺวา สยํ ปตฺตจีวรมาทาย อฎฺฐารสโยชนมคฺคํ คนฺตฺวา ปญฺจวคฺคิยเตฺถรานํ  (สํ. นิ. ๕.๑๐๘๑; มหาว. ๑๓ อาทโย; ปฎิ. ม. ๒.๓๐) ปวเตฺตตฺวา ปญฺจมิยา ปกฺขสฺส  (สํ. นิ. ๓.๕๙; มหาว. ๒๐ อาทโย) กเถตฺวา สเพฺพสํ อรหตฺตํ อทาสิฯ อุรุเวลํ คนฺตฺวา เตภาติกชฎิลานํ อฑฺฒุฑฺฒานิ ปาฎิหาริยสหสฺสานิ ทเสฺสตฺวา ปพฺพาเชตฺวา คยาสีเส  (สํ. นิ. ๔.๒๓๕; มหาว. ๕๔) กเถตฺวา ชฎิลสหสฺสานํ อรหตฺตํ อทาสิ, มหากสฺสปสฺส ตีณิ คาวุตานิ  ปจฺจุคฺคมนํ คนฺตฺวา ตีหิ โอวาเทหิ อุปสมฺปทํ อทาสิฯ เอโก ปจฺฉาภตฺตํ ปญฺจจตฺตาลีสโยชนมคฺคํ คนฺตฺวา ปุกฺกุสาติกุลปุตฺตํ อนาคามิผเล ปติฎฺฐาเปสิ, มหากปฺปินสฺส วีสโยชนสตํ ปจฺจุคฺคมนํ กตฺวา อรหตฺตํ อทาสิ, เอโก ปจฺฉาภตฺตํ ติํสโยชนมคฺคํ คนฺตฺวา ตาว กกฺขฬํ ผรุสํ องฺคุลิมาลํ อรหเตฺต ปติฎฺฐาเปสิ, ติํสโยชนมคฺคํ คนฺตฺวา อาฬวกํ ยกฺขํ โสตาปตฺติผเล ปติฎฺฐาเปตฺวา กุมารสฺส โสตฺถิํ อกาสิฯ ตาวติํสภวเน เตมาสํ วสโนฺต อสีติยา เทวตาโกฎีนํ ธมฺมาภิสมยํ สมฺปาเทสิ, พฺรหฺมโลกํ คนฺตฺวา พกพฺรหฺมุโน ทิฎฺฐิํ ภินฺทิตฺวา ทสนฺนํ พฺรหฺมสหสฺสานํ อรหตฺตํ อทาสิ, อนุสํวจฺฉรํ ตีสุ มณฺฑเลสุ จาริกํ จรมาโน อุปนิสฺสยสมฺปนฺนานํ มนุสฺสานํ สรณานิ เจว สีลานิจ มคฺคผลานิ จ เทติ, นาคสุปณฺณาทีนมฺปิ  นานปฺปการํ อตฺถํ จรตี’’ติ ทสพลสฺส โลกตฺถจริยคุณํ กถยิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘อนจฺฉริยํ, ภิกฺขเว, โสหํ อิทานิ อภิสโมฺพธิํ ปตฺวา โลกสฺส อตฺถํ จเรยฺยํ, ปุเพฺพ สราคกาเลปิ โลกสฺส อตฺถํ อจริ’’นฺติ วตฺวา อตีตํ อาหริฯ</p>


<p>อตีเต กสฺสปสมฺมาสมฺพุทฺธกาเล พาราณสิยํ อุสีนโก นาม ราชา รชฺชํ กาเรสิฯ กสฺสปสมฺมาสมฺพุเทฺธ จตุสจฺจเทสนาย มหาชนํ กิเลสพนฺธนา โมเจตฺวา นิพฺพานนครํ ปูเรตฺวา ปรินิพฺพุเต ทีฆสฺส อทฺธุโน อจฺจเยน สาสนํ โอสกฺกิฯ ภิกฺขู เอกวีสติยา อเนสนาหิ ชีวิกํ กเปฺปนฺติ, ภิกฺขู คิหิสํสคฺคํ กโรนฺติ, ปุตฺตธีตาทีหิ วฑฺฒนฺติฯ ภิกฺขุนิโยปิ คิหิสํสคฺคํ กโรนฺติ, ปุตฺตธีตาทีหิ วฑฺฒนฺติฯ ภิกฺขู ภิกฺขุธมฺมํ, ภิกฺขุนิโย ภิกฺขุนิธมฺมํ, อุโปสกา อุปาสกธมฺมํ, อุปาสิกา อุปาสิกธมฺมํ, พฺราหฺมณา พฺราหฺมณธมฺมํ วิสฺสเชฺชสุํฯ เยภุเยฺยน มนุสฺสา  ทส อกุสลกมฺมปเถ สมาทาย วตฺติํสุ, มตมตา อปาเยสุ ปริปูเรสุํฯ ตทา สโกฺก เทวราชา นเว นเว เทเว อปสฺสโนฺต มนุสฺสโลกํ โอโลเกตฺวา มนุสฺสานํ อปาเยสุ นิพฺพตฺติตภาวํ ญตฺวา สตฺถุ สาสนํ โอสกฺกิตํ ทิสฺวา ‘‘กิํ นุ กริสฺสามี’’ติ จิเนฺตตฺวา ‘‘อเตฺถโก อุปาโย, มหาชนํ ตาเสตฺวา ภีตภาวํ ญตฺวา ปจฺฉา อสฺสาเสตฺวา ธมฺมํ เทเสตฺวา โอสกฺกิตํ สาสนํ ปคฺคยฺห อปรมฺปิ วสฺสสหสฺสํ ปวตฺตนการณํ กริสฺสามี’’ติ  สนฺนิฎฺฐานํ กตฺวา มาตลิเทวปุตฺตํ โมจปฺปมาณทาฐํ จตูหิ ทาฐาหิ วินิคฺคตรสฺมิยา ภยานกํ กตฺวา คพฺภินีนํ ทสฺสเนเนว คพฺภปาตนสมตฺถํ โฆรรูปํ อาชาเนยฺยปฺปมาณํ กาฬวณฺณํ มหากณฺหสุนขํ มาเปตฺวา ปญฺจพนฺธเนน พนฺธิตฺวา รตฺตมาลํ  กเณฺฐ ปิฬนฺธิตฺวา รชฺชุโกฎิกํ อาทาย สยํ เทฺว กาสายานิ นิวาเสตฺวา ปจฺฉามุเข ปญฺจธา เกเส พนฺธิตฺวา รตฺตมาลํ ปิฬนฺธิตฺวา อาโรปิตปวาฬวณฺณชิยํ มหาธนุํ คเหตฺวา วชิรคฺคนาราจํ นเขน ปริวเฎฺฎโนฺต วนจรกเวสํ คเหตฺวา นครโต โยชนมเตฺต ฐาเน โอตริตฺวา ‘‘นสฺสติ โลโก, นสฺสติ โลโก’’ติ ติกฺขตฺตุํ สทฺทํ อนุสาเวตฺวา มนุเสฺส อุตฺตาเสตฺวา นครูปจารํ ปตฺวา ปุน สทฺทมกาสิฯ</p>


<p>มนุสฺสา สุนขํ ทิสฺวา อุตฺรสฺตา นครํ ปวิสิตฺวา ตํ ปวตฺติํ รโญฺญ อาโรเจสุํฯ ราชา สีฆํ นครทฺวารานิ ปิทหาเปสิฯ สโกฺกปิ อฎฺฐารสหตฺถํ ปาการํ อุลฺลงฺฆิตฺวา สุนเขน สทฺธิํ อโนฺตนคเร ปติฎฺฐหิฯ มนุสฺสา ภีตตสิตา ปลายิตฺวา เคหานิ ปวิสิตฺวา นิลียิํสุฯ มหากโณฺหปิ ทิฎฺฐทิเฎฺฐ มนุเสฺส อุปธาวิตฺวา สนฺตาเสโนฺต ราชนิเวสนํ อคมาสิฯ ราชงฺคเณ มนุสฺสา ภเยน ปลายิตฺวา ราชนิเวสนํ ปวิสิตฺวา ทฺวารํ ปิทหิํสุฯ อุสีนกราชาปิ โอโรเธ คเหตฺวา ปาสาทํ อภิรุหิฯ มหากโณฺห สุนโข ปุริมปาเท อุกฺขิปิตฺวา วาตปาเน ฐตฺวา มหาภุสฺสิตํ ภุสฺสิฯ ตสฺส สโทฺท เหฎฺฐา อวีจิํ, อุปริ ภวคฺคํ ปตฺวา สกลจกฺกวาฬํ เอกนินฺนาทํ อโหสิฯ  (ชา. ๒.๒๒.๑๓๔๖ อาทโย) หิ ปุณฺณกยกฺขรโญฺญ,  (ชา. ๒.๒๐.๑ อาทโย) กุสรโญฺญ,  (ชา. ๒.๒๒.๗๘๔ อาทโย) สุทสฺสนนาครโญฺญ, อิมสฺมิํ มหากณฺหชาตเก อยํ สโทฺทติ อิเม จตฺตาโร สทฺทา ชมฺพุทิเป มหาสทฺทา นาม อเหสุํฯ</p>


<p>นครวาสิโน ภีตตสิตา หุตฺวา เอกปุริโสปิ สเกฺกน สทฺธิํ กเถตุํ นาสกฺขิ, ราชาเยว สติํ อุปฎฺฐาเปตฺวา วาตปานํ นิสฺสาย สกฺกํ อามเนฺตตฺวา ‘‘อโมฺภ ลุทฺทก, กสฺมา เต  สุนโข ภุสฺสตี’’ติ อาหฯ ‘‘ฉาตภาเวน, มหาราชา’’ติฯ ‘‘เตน หิ ตสฺส ภตฺตํ ทาเปสฺสามี’’ติ อโนฺตชนสฺส จ อตฺตโน จ ปกฺกภตฺตํ สพฺพํ ทาเปสิฯ ตํ สพฺพํ สุนโข เอกกพฬํ วิย กตฺวา ปุน สทฺทมกาสิฯ ปุน ราชา ปุจฺฉิตฺวา ‘‘อิทานิปิ เม สุนโข  ฉาโตเยวา’’ติ  สุตฺวา หตฺถิอสฺสาทีนํ ปกฺกภตฺตํ สพฺพํ อาหราเปตฺวา ทาเปสิฯ ตสฺมิํ เอกปฺปหาเรเนว นิฎฺฐาปิเต สกลนครสฺส ปกฺกภตฺตํ ทาเปสิฯ ตมฺปิ โส ตเถว ภุญฺชิตฺวา ปุน สทฺทมกาสิฯ ราชา ‘‘น เอส สุนโข, นิสฺสํสยํ เอส ยโกฺข ภวิสฺสติ, อาคมนการณํ ปุจฺฉิสฺสามี’’ติ ภีตตสิโต หุตฺวา ปุจฺฉโนฺต ปฐมํ คาถมาห –</p>


<ol>
<li>
‘‘กโณฺห กโณฺห จ โฆโร จ, สุกฺกทาโฐ ปภาสวา;  
  
พโทฺธ ปญฺจหิ รชฺชูหิ, กิํ รวิ สุนโข ตวา’’ติฯ  
</li>
  
<p>ตตฺถ ติ ภยวเสน ทฬฺหีวเสน วา อาเมฑิตํฯ ติ ปสฺสนฺตานํ ภยชนโกฯ ติ ทาฐา นิกฺขนฺตรํสิปภาเสน ปภาสวาฯ ติ กิํ วิรวิฯ ตเวส เอวรูโป กกฺขโฬ สุนโข กิํ กโรติ, กิํ มิเค คณฺหาติ, อุทาหุ เต อมิเตฺต, กิํ เต อิมินา, วิสฺสเชฺชหิ นนฺติ อธิปฺปาเยเนวมาหฯ
</ol></p>


<p>ตํ สุตฺวา สโกฺก ทุติยํ คาถมาห –</p>


<ol>
<li>
‘‘นายํ มิคานมตฺถาย, อุสีนก ภวิสฺสติ;  
  
มนุสฺสานํ อนโย หุตฺวา, ตทา กโณฺห ปโมกฺขตี’’ติฯ  
</li>
  
<p>ตสฺสโตฺถ – อยญฺหิ ‘‘มิคมํสํ ขาทิสฺสามี’’ติ อิธ นาคโต, ตสฺมา มิคานํ อโตฺถ น ภวิสฺสติ, มนุสฺสมํสํ ปน ขาทิตุํ อาคโต, ตสฺมา เตสํ อนโย มหาวินาสการโก หุตฺวา ยทา อเนน มนุสฺสา วินาสํ ปาปิตา ภวิสฺสนฺติ, ตทา อยํ กโณฺห ปโมกฺขติ, มม หตฺถโต มุจฺจิสฺสตีติฯ
</ol></p>


<p>อถ นํ ราชา ‘‘กิํ ปน เต โภ ลุทฺทก-สุนโข สเพฺพสํเยว มนุสฺสานํ มํสํ ขาทิสฺสติ, อุทาหุ ตว อมิตฺตานเญฺญวา’’ติ  ปุจฺฉิตฺวา ‘‘อมิตฺตานเญฺญว เม, มหาราชา’’ติ วุเตฺต ‘‘เก ปน อิธ เต อมิตฺตา’’ติ ปุจฺฉิตฺวา ‘‘อธมฺมาภิรตา วิสมจาริโน, มหาราชา’’ติ วุเตฺต ‘‘กเถหิ ตาว เน อมฺหาก’’นฺติ ปุจฺฉิฯ อถสฺส กเถโนฺต เทวราชา ทส คาถา อภาสิ –</p>


<ol>
<li>
‘‘ปตฺตหตฺถา  
สมณกา, มุณฺฑา สงฺฆาฎิปารุตา;  
  
นงฺคเลหิ กสิสฺสนฺติ, ตทา กโณฺห ปโมกฺขติฯ  
</li>
  
<li>
‘‘ตปสฺสินิโย  
ปพฺพชิตา, มุณฺฑา สงฺฆาฎิปารุตา;  
  
ยทา โลเก คมิสฺสนฺติ, ตทา กโณฺห ปโมกฺขติฯ  
</li>
  
<li>
‘‘ทีโฆตฺตโรฎฺฐา ชฎิลา, ปงฺกทนฺตา รชสฺสิรา;  
  
อิณํ โจทาย คจฺฉนฺติ, ตทา กโณฺห ปโมกฺขติฯ  
</li>
  
<li>
‘‘อธิจฺจ เวเท สาวิตฺติํ, ยญฺญตนฺตญฺจ พฺราหฺมณา;  
  
ภติกาย ยชิสฺสนฺติ, ตทา กโณฺห ปโมกฺขติฯ  
</li>
  
<li>
‘‘มาตรํ ปิตรํ จาปิ, ชิณฺณกํ คตโยพฺพนํ;  
  
ปหู สโนฺต น ภรนฺติ, ตทา กโณฺห ปโมกฺขติฯ  
</li>
  
<li>
‘‘มาตรํ ปิตรํ จาปิ, ชิณฺณกํ คตโยพฺพนํ;  
  
พาลา ตุเมฺหติ วกฺขนฺติ, ตทา กโณฺห ปโมกฺขติฯ  
</li>
  
<li>
‘‘อาจริยภริยํ สขิํ, มาตุลานิํ ปิตุจฺฉกิํ;  
  
ยทา โลเก คมิสฺสนฺติ, ตทา กโณฺห ปโมกฺขติฯ  
</li>
  
<li>
‘‘อสิจมฺมํ คเหตฺวาน, ขคฺคํ ปคฺคยฺห พฺราหฺมณา;  
  
ปนฺถฆาตํ กริสฺสนฺติ, ตทา กโณฺห ปโมกฺขติฯ  
</li>
  
<li>
‘‘สุกฺกจฺฉวี เวธเวรา, ถูลพาหู อปาตุภา;  
  
มิตฺตเภทํ กริสฺสนฺติ, ตทา กโณฺห ปโมกฺขติฯ  
</li>
  
<li>
‘‘มายาวิโน เนกติกา, อสปฺปุริสจินฺตกา;  
  
ยทา โลเก ภวิสฺสนฺติ, ตทา กโณฺห ปโมกฺขตี’’ติฯ  
</li>
  
<p>ตตฺถ  ติ ‘‘มยํ สมณามฺหา’’ติ ปฎิญฺญามตฺตเกน หีฬิตโวหาเรเนวมาหฯ ติ เต ตทาปิ กสนฺติเยวฯ อยํ ปน  อชานโนฺต วิย เอวมาหฯ อยญฺหิสฺส อธิปฺปาโย – เอเต เอวรูปา ทุสฺสีลา มม อมิตฺตา, ยทา มม สุนเขน เอเต มาเรตฺวา มํสํ ขาทิตํ  ภวิสฺสติ, ตทา เอส กโณฺห อิโต ปญฺจรชฺชุพนฺธนา ปโมกฺขตีติฯ อิมินา อุปาเยน สพฺพคาถาสุ อธิปฺปายโยชนา เวทิตพฺพาฯ
</ol></p>


<p>ติ พุทฺธสาสเน ปพฺพชิตาฯ ติ อคารมเชฺฌ ปญฺจ กามคุเณ ปริภุญฺชนฺติโย วิจริสฺสนฺติฯ ติ ทาฐิกานํ วฑฺฒิตตฺตา ทีฆุตฺตโรฎฺฐาฯ ติ ปเงฺกน มเลน สมนฺนาคตทนฺตาฯ ติ ภิกฺขาจริยาย ธนํ สํหริตฺวา วฑฺฒิยา อิณํ ปโยเชตฺวา ตํ โจเทตฺวา ตโต ลเทฺธน ชีวิกํ กเปฺปนฺตา ยทา คจฺฉนฺตีติ อโตฺถฯ</p>


<p>นฺติ สาวิตฺติญฺจ อธิยิตฺวาฯ ติ ยญฺญวิธายกตนฺตํ, ยญฺญํ อธิยิตฺวาติ อโตฺถฯ ติ เต เต ราชราชมหามเตฺต อุปสงฺกมิตฺวา ‘‘ตุมฺหากํ ยญฺญํ ยชิสฺสาม, ธนํ เทถา’’ติ เอวํ ภติอตฺถาย ยทา ยญฺญํ ยชิสฺสนฺติฯ ติ ภริตุํ โปเสตุํ สมตฺถา สมานาฯ ติ ตุเมฺห พาลา น กิญฺจิ ชานาถาติ ยทา วกฺขนฺติฯ ติ โลกธมฺมเสวนวเสน คมิสฺสนฺติฯ นฺติ ปเนฺถ ฐตฺวา มนุเสฺส มาเรตฺวา เตสํ ภณฺฑคฺคหณํฯ</p>


<p>ติ กสาวจุณฺณาทิฆํสเนน สมุฎฺฐาปิตสุกฺกจฺฉวิวณฺณาฯ ติ วิธวา อปติกา, ตาหิ วิธวาหิ เวรํ จรนฺตีติ เวธเวราฯ ติ ปาทปริมทฺทนาทีหิ สมุฎฺฐาปิตมํสตาย มหาพาหูฯ ติ อปาตุภาวา, ธนุปฺปาทรหิตาติ อโตฺถฯ นฺติ มิถุเภทํ, อยเมว วา ปาโฐฯ อิทํ วุตฺตํ โหติ – ยทา เอวรูปา อิตฺถิธุตฺตา ‘‘อิมา อเมฺห น ชหิสฺสนฺตี’’ติ สหิรญฺญา วิธวา อุปคนฺตฺวา สํวาสํ กเปฺปตฺวา ตาสํ สนฺตกํ ขาทิตฺวา ตาหิ สทฺธิํ มิตฺตเภทํ  กริสฺสนฺติ , วิสฺสาสํ ภินฺทิตฺวา อญฺญํ สหิรญฺญํ คมิสฺสนฺติ, ตทา เอส เต โจเร สเพฺพว ขาทิตฺวา มุจฺจิสฺสติฯ ติ อสปฺปุริสจิเตฺตหิ ปรทุกฺขจินฺตนสีลาฯ ติ ตทา สเพฺพปิเม ฆาเตตฺวา ขาทิตมํโส กโณฺห ปโมกฺขตีติฯ</p>


<p>เอวญฺจ ปน วตฺวา ‘‘อิเม มยฺหํ, มหาราช, อมิตฺตา’’ติ เต เต อธมฺมการเก ปกฺขนฺทิตฺวา ขาทิตุกามตํ วิย กตฺวา ทเสฺสติฯ โส ตโต มหาชนสฺส อุตฺรสฺตกาเล สุนขํ รชฺชุยา อากฑฺฒิตฺวา ฐปิตํ วิย กตฺวา ลุทฺทกเวสํ วิชหิตฺวา อตฺตโน อานุภาเวน อากาเส ชลมาโน ฐตฺวา ‘‘มหาราช, อหํ สโกฺก เทวราชา, ‘อยํ โลโก วินสฺสตี’ติ อาคโต, ปมตฺตา หิ มหาชนา, อธมฺมํ วตฺติตฺวา มตมตา สมฺปติ อปาเย ปูเรนฺติ, เทวโลโก ตุโจฺฉ วิย  วิโต, อิโต ปฎฺฐาย อธมฺมิเกสุ กตฺตพฺพํ อหํ ชานิสฺสามิ, ตฺวํ อปฺปมโตฺต โหหิ, มหาราชา’’ติ จตูหิ สตารหคาถาหิ ธมฺมํ เทเสตฺวา มนุสฺสานํ ทานสีเลสุ ปติฎฺฐาเปตฺวา โอสกฺกิตสาสนํ อญฺญํ วสฺสสหสฺสํ ปวตฺตนสมตฺถํ กตฺวา มาตลิํ อาทาย สกฎฺฐานเมว คโตฯ มหาชนา ทานสีลาทีนิ ปุญฺญานิ กตฺวา เทวโลเก นิพฺพตฺติํสุฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ ภิกฺขเว ปุเพฺพปาหํ โลกสฺส อตฺถเมว จรามี’’ติ วตฺวา ชาตกํ สโมธาเนสิ – ‘‘ตทา มาตลิ อานโนฺท อโหสิ, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๔๗๐] ๗. โกสิยชาตกวณฺณนา
</ol></p>


<p> โกสิยชาตกํ  (ชา. ๒.๒๑.๑๙๒ อาทโย) อาวิ ภวิสฺสติฯ</p>

</p>


<ol>
<li>
<p> [๔๗๑] ๘. เมณฺฑกปญฺหชาตกวณฺณนา
</ol></p>


<p> เมณฺฑกปญฺหชาตกํ   (ชา. ๒.๒๒.๕๙๐ อาทโย) อาวิ ภวิสฺสติฯ</p>

</p>


<ol>
<li>
<p> [๔๗๒] ๙. มหาปทุมชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต จิญฺจมาณวิกํ อารพฺภ กเถสิฯ ปฐมโพธิยญฺหิ ทสพลสฺส ปุถุภูเตสุ สาวเกสุ อปริมาเณสุ เทวมนุเสฺสสุ อริยภูมิํ โอกฺกเนฺตสุ ปตฺถเฎสุ คุณสมุทเยสุ มหาลาภสกฺกาโร อุทปาทิฯ ติตฺถิยา สูริยุคฺคมเน ขโชฺชปนกสทิสา อเหสุํ หตลาภสกฺการาฯ เต อนฺตรวีถิยํ ฐตฺวา ‘‘กิํ สมโณ โคตโมว พุโทฺธ, มยมฺปิ พุทฺธา, กิํ ตเสฺสว ทินฺนํ มหปฺผลํ, อมฺหากมฺปิ ทินฺนํ มหปฺผลเมว, อมฺหากมฺปิ  เทถ กโรถา’’ติ เอวํ มนุเสฺส วิญฺญาเปนฺตาปิ ลาภสกฺการํ อลภนฺตา รโห สนฺนิปติตฺวา ‘‘เกน นุ โข อุปาเยน สมณสฺส โคตมสฺส มนุสฺสานํ อนฺตเร อวณฺณํ อุปฺปาเทตฺวา ลาภสกฺการํ นาเสยฺยามา’’ติ มนฺตยิํสุฯ ตทา สาวตฺถิยํ จิญฺจมาณวิกา นาเมกา ปริพฺพาชิกา อุตฺตมรูปธรา โสภคฺคปฺปตฺตา เทวจฺฉรา วิยฯ ตสฺสา สรีรโต รสฺมิโย นิจฺฉรนฺติฯ อเถโก ขรมนฺตี เอวมาห – ‘‘จิญฺจมาณวิกํ ปฎิจฺจ สมณสฺส โคตมสฺส อวณฺณํ อุปฺปาเทตฺวา ลาภสกฺการํ นาเสสฺสามา’’ติฯ เต ‘‘อเตฺถโส อุปาโย’’ติ สมฺปฎิจฺฉิํสุฯ อถ สา ติตฺถิยารามํ คนฺตฺวา วนฺทิตฺวา อฎฺฐาสิ, ติตฺถิยา ตาย สทฺธิํ น กเถสุํฯ สา ‘‘โก นุ โข เม โทโส’’ติ ยาวตติยํ ‘‘วนฺทามิ อยฺยา’’ติ วตฺวา ‘‘อยฺยา, โก นุ โข เม โทโส, กิํ มยา สทฺธิํ น กเถถา’’ติ อาหฯ ‘‘ภคินิ, สมณํ โคตมํ อเมฺห วิเหเฐนฺตํ หตลาภสกฺกาเร กตฺวา วิจรนฺตํ น ชานาสี’’ติฯ ‘‘นาหํ ชานามิ อยฺยา, มยา กิํ ปเนตฺถ กตฺตพฺพนฺติฯ สเจ ตฺวํ ภคินิ, อมฺหากํ สุขมิจฺฉสิ, อตฺตานํ ปฎิจฺจ สมณสฺสฺส โคตมสฺส อวณฺณํ อุปฺปาเทตฺวา ลาภสกฺการํ นาเสหี’’ติฯ</p>


<p>สา  ‘‘สาธุ อยฺยา, มยฺหเมเวโส ภาโร, มา จินฺตยิตฺถา’’ติ วตฺวา ปกฺกมิตฺวา อิตฺถิมายาสุ กุสลตาย ตโต ปฎฺฐาย สาวตฺถิวาสีนํ ธมฺมกถํ สุตฺวา เชตวนา นิกฺขมนสมเย อินฺทโคปกวณฺณํ ปฎํ ปารุปิตฺวา คนฺธมาลาทิหตฺถา เชตวนาภิมุขี  คจฺฉนฺตี ‘‘อิมาย เวลาย กุหิํ คจฺฉสี’’ติ วุเตฺต ‘‘กิํ ตุมฺหากํ มม คมนฎฺฐาเนนา’’ติ วตฺวา เชตวนสมีเป ติตฺถิยาราเม วสิตฺวา ปาโตว ‘‘อคฺควนฺทนํ วนฺทิสฺสามา’’ติ นครา นิกฺขมเนฺต อุปาสกชเน เชตวเน วุตฺถา วิย หุตฺวา นครํ ปวิสติฯ ‘‘กุหิํ วุตฺถาสี’’ติ วุเตฺต ‘‘กิํ ตุมฺหากํ มม วุตฺถฎฺฐาเนนา’’ติ วตฺวา มาสฑฺฒมาสจฺจเยน ปุจฺฉิยมานา ‘‘เชตวเน สมเณน โคตเมน สทฺธิํ เอกคนฺธกุฎิยา วุตฺถามฺหี’’ติ อาหฯ ปุถุชฺชนานํ ‘‘สจฺจํ นุ โข เอตํ, โน’’ติ กงฺขํ อุปฺปาเทตฺวา เตมาสจตุมาสจฺจเยน ปิโลติกาหิ อุทรํ เวเฐตฺวา คพฺภินิวณฺณํ ทเสฺสตฺวา อุปริ รตฺตปฎํ ปารุปิตฺวา ‘‘สมณํ โคตมํ ปฎิจฺจ คโพฺภ เม ลโทฺธ’’ติ อนฺธพาเล คาหาเปตฺวา อฎฺฐนวมาสจฺจเยน อุทเร ทารุมณฺฑลิกํ พนฺธิตฺวา อุปริ รตฺตปฎํ ปารุปิตฺวา หตฺถปาทปิฎฺฐิโย โคหนุเกน โกฎฺฎาเปตฺวา อุสฺสเท ทเสฺสตฺวา กิลนฺตินฺทฺริยา หุตฺวา สายนฺหสมเย ตถาคเต อลงฺกตธมฺมาสเน นิสีทิตฺวา ธมฺมํ เทเสเนฺต ธมฺมสภํ คนฺตฺวา ตถาคตสฺส ปุรโต ฐตฺวา ‘‘มหาสมณ, มหาชนสฺส ตาว ธมฺมํ เทเสสิ, มธุโร เต สโทฺท, สุผุสิตํ ทนฺตาวรณํ, อหํ ปน ตํ ปฎิจฺจ คพฺภํ ลภิตฺวา ปริปุณฺณคพฺภา ชาตา, เนว เม สูติฆรํ ชานาสิ, น สปฺปิเตลาทีนิ, สยํ อกโรโนฺต อุปฎฺฐากานมฺปิ อญฺญตรํ โกสลราชานํ วา อนาถปิณฺฑิกํ วา วิสาขํ อุปาสิกํ วา ‘‘อิมิสฺสา จิญฺจมาณวิกาย กตฺตพฺพยุตฺตํ กโรหี’ติ น วทสิ, อภิรมิตุํเยว  ชานาสิ, คพฺภปริหารํ น ชานาสี’’ติ คูถปิณฺฑํ คเหตฺวา จนฺทมณฺฑลํ ทูเสตุํ วายมนฺตี วิย ปริสมเชฺฌ ตถาคตํ อโกฺกสิฯ ตถาคโต ธมฺมกถํ ฐเปตฺวา สีโห วิย อภินทโนฺต ‘‘ภคินิ, ตยา กถิตสฺส ตถภาวํ วา อตถภาวํ วา อหเญฺจว ตฺวญฺจ ชานามา’’ติ อาหฯ อาม, สมณ, ตยา จ มยา จ ญาตภาเวเนตํ ชาตนฺติฯ</p>


<p>ตสฺมิํ  ขเณ สกฺกสฺส ภวนํ อุณฺหาการํ ทเสฺสสิฯ โส อาวชฺชมาโน ‘‘จิญฺจมาณวิกา ตถาคตํ อภูเตน อโกฺกสตี’’ติ ญตฺวา ‘‘อิมํ วตฺถุํ โสเธสฺสามี’’ติ จตูหิ เทวปุเตฺตหิ สทฺธิํ อาคมิฯ เทวปุตฺตา มูสิกโปตกา หุตฺวา ทารุมณฺฑลิกสฺส  พนฺธนรชฺชุเก เอกปฺปหาเรเนว ฉินฺทิํสุ, ปารุตปฎํ วาโต อุกฺขิปิ, ทารุมณฺฑลิกํ ปตมานํ ตสฺสา ปาทปิฎฺฐิยํ ปติ, อุโภ อคฺคปาทา ฉิชฺชิํสุฯ มนุสฺสา อุฎฺฐาย ‘‘กาฬกณฺณิ, สมฺมาสมฺพุทฺธํ อโกฺกสสี’’ติ สีเส เขฬํ ปาเตตฺวา เลฑฺฑุทณฺฑาทิหตฺถา เชตวนา นีหริํสุฯ อถสฺสา ตถาคตสฺส จกฺขุปถํ อติกฺกนฺตกาเล มหาปถวี ภิชฺชิตฺวา วิวรมทาสิ, อวีจิโต อคฺคิชาลา อุฎฺฐหิฯ สา กุลทตฺติยํ กมฺพลํ ปารุปมานา วิย คนฺตฺวา อวีจิมฺหิ นิพฺพตฺติฯ อญฺญติตฺถิยานํ ลาภสกฺกาโร ปริหายิ, ทสพลสฺส ภิโยฺยโสมตฺตาย วฑฺฒิฯ ปุนทิวเส ธมฺมสภายํ กถํ สมุฎฺฐาเปสุํ ‘‘อาวุโส, จิญฺจมาณวิกา เอวํ อุฬารคุณํ อคฺคทกฺขิเณยฺยํ สมฺมาสมฺพุทฺธํ อภูเตน อโกฺกสิตฺวา มหาวินาสํ ปตฺตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เอสา มํ อภูเตน อโกฺกสิตฺวา มหาวินาสํ ปตฺตา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติ, ผุลฺลปทุมสสฺสิริกมุขตฺตา ปนสฺส ‘‘ปทุมกุมาโร’’เตฺวว นามํ กริํสุฯ โส วยปฺปโตฺต ตกฺกสิลายํ คนฺตฺวา สพฺพสิปฺปานิ อุคฺคณฺหิตฺวา อาคมิฯ อถสฺส มาตา กาลมกาสิฯ ราชา อญฺญํ อคฺคมเหสิํ กตฺวา ปุตฺตสฺส อุปรชฺชํ อทาสิฯ อปรภาเค ราชา ปจฺจนฺตํ กุปิตํ วูปสเมตุํ อคฺคมเหสิํ อาห ‘‘ภเทฺท, อิเธว วส, อหํ ปจฺจนฺตํ กุปิตํ วูปสเมตุํ คจฺฉามี’’ติ วตฺวา ‘‘นาหํ อิเธว วสิสฺสามิ, อหมฺปิ คมิสฺสามี’’ติ วุเตฺต ยุทฺธภูมิยา อาทีนวํ ทเสฺสตฺวา ‘‘ยาว มมาคมนา อนุกฺกณฺฐมานา วส, อหํ ปทุมกุมารํ ยถา ตว กตฺตพฺพกิเจฺจสุ อปฺปมโตฺต โหติ, เอวํ อาณาเปตฺวา คมิสฺสามี’’ติ วตฺวา ตถา กตฺวา คนฺตฺวา ปจฺจามิเตฺต ปลาเปตฺวา ชนปทํ สนฺตเปฺปตฺวา ปจฺจาคนฺตฺวา พหินคเร ขนฺธาวารํ นิวาเสสิ ฯ โพธิสโตฺต ปิตุ อาคตภาวํ ญตฺวา  นครํ  อลงฺการาเปตฺวา ราชเคหํ ปฎิชคฺคาเปตฺวา เอกโกว ตสฺสา สนฺติกํ อคมาสิฯ</p>


<p>สา ตสฺส รูปสมฺปตฺติํ ทิสฺวา ปฎิพทฺธจิตฺตา อโหสิฯ โพธิสโตฺต ตํ วนฺทิตฺวา ‘‘อมฺม, กิํ อมฺหากํ กตฺตพฺพ’’นฺติ ปุจฺฉิฯ อถ นํ ‘‘อมฺมาติ มํ วทสี’’ติ อุฎฺฐาย หเตฺถ คเหตฺวา ‘‘สยนํ อภิรุหา’’ติ อาหฯ ‘‘กิํการณา’’ติ? ‘‘ยาว ราชา น อาคจฺฉติ, ตาว อุโภปิ กิเลสรติยา รมิสฺสามา’’ติฯ ‘‘อมฺม, ตฺวํ มม มาตา จ สสามิกา จ, มยา สปริคฺคโห มาตุคาโม นาม กิเลสวเสน อินฺทฺริยานิ ภินฺทิตฺวา น โอโลกิตปุโพฺพ, กถํ ตยา สทฺธิํ เอวรูปํ กิลิฎฺฐกมฺมํ กริสฺสามี’’ติฯ สา เทฺว ตโย วาเร กเถตฺวา ตสฺมิํ อนิจฺฉมาเน ‘‘มม วจนํ น กโรสี’’ติ อาหฯ ‘‘อาม, น กโรมี’’ติฯ ‘‘เตน หิ รโญฺญ กเถตฺวา สีสํ เต ฉินฺทาเปสฺสามี’’ติฯ มหาสโตฺต ‘‘ตว รุจิํ กโรหี’’ติ วตฺวา ตํ ลชฺชาเปตฺวา ปกฺกามิฯ</p>


<p>สา ภีตตสิตา จิเนฺตสิ ‘‘สเจ อยํ ปฐมํ ปิตุ อาโรเจสฺสติ, ชีวิตํ เม นตฺถิ, อหเมว ปุเรตรํ กเถสฺสามี’’ติ ภตฺตํ อภุญฺชิตฺวา กิลิฎฺฐโลมวตฺถํ นิวาเสตฺวา สรีเร นขราชิโย ทเสฺสตฺวา ‘‘กุหิํ เทวีติ รโญฺญ ปุจฺฉนกาเล ‘‘คิลานา’ติ กเถยฺยาถา’’ติ ปริจาริกานํ สญฺญํ ทตฺวา คิลานาลยํ กตฺวา นิปชฺชิฯ ราชาปิ นครํ ปทกฺขิณํ กตฺวา นิเวสนํ อารุยฺห ตํ อปสฺสโนฺต ‘‘กุหิํ เทวี’’ติ ปุจฺฉิตฺวา ‘‘คิลานา’’ติ สุตฺวา สิริคพฺภํ ปวิสิตฺวา ‘‘กิํ เต เทวิ, อผาสุก’’นฺติ ปุจฺฉิฯ สา ตสฺส วจนํ อสุณนฺตี วิย หุตฺวา เทฺว ตโย วาเร ปุจฺฉิตา ‘‘มหาราช, กสฺมา กเถสิ, ตุณฺหี โหหิ, สสามิกอิตฺถิโย นาม มาทิสา น โหนฺตี’’ติ วตฺวา ‘‘เกน ตฺวํ วิเหฐิตาสิ, สีฆํ เม กเถหิ , สีสมสฺส ฉินฺทิสฺสามี’’ติ วุเตฺต ‘‘กํสิ ตฺวํ, มหาราช, นคเร ฐเปตฺวา คโต’’ติ วตฺวา ‘‘ปทุมกุมาร’’นฺติ วุเตฺต ‘‘โส มยฺหํ วสนฎฺฐานํ อาคนฺตฺวา ‘ตาต, มา เอวํ กโรหิ, อหํ ตว มาตา’ติ วุจฺจมาโนปิ ‘ฐเปตฺวา มํ อโญฺญ ราชา นตฺถิ, อหํ ตํ เคเห กริตฺวา กิเลสรติยา รมิสฺสามี’ติ มํ เกเสสุ  คเหตฺวา อปราปรํ ลุญฺจิตฺวา อตฺตโน วจนํ อกโรนฺติํ มํ ปาเตตฺวา โกเฎฺฎตฺวา คโต’’ติ อาหฯ</p>


<p>ราชา อนุปปริกฺขิตฺวาว อาสีวิโส วิย กุโทฺธ ปุริเส อาณาเปสิ ‘‘คจฺฉถ, ภเณ, ปทุมกุมารํ พนฺธิตฺวา อาเนถา’’ติฯ เต นครํ อวตฺถรนฺตา วิย ตสฺส เคหํ คนฺตฺวา ตํ พนฺธิตฺวา ปหริตฺวา ปจฺฉาพาหํ คาฬฺหพนฺธนํ พนฺธิตฺวา รตฺตกณเวรมาลํ คีวายํ ปฎิมุญฺจิตฺวา วชฺฌํ กตฺวา อานยิํสุ ฯ โส ‘‘เทวิยา อิทํ กมฺม’’นฺติ ญตฺวา ‘‘โภ ปุริสา, นาหํ รโญฺญ โทสการโก, นิปฺปราโธหมสฺมี’’ติ วิลปโนฺต อาคจฺฉติฯ สกลนครํ สํขุพฺภิตฺวา ‘‘ราชา กิร มาตุคามสฺส วจนํ คเหตฺวา มหาปทุมกุมารํ ฆาตาเปสี’’ติ สนฺนิปติตฺวา ราชกุมารสฺส ปาทมูเล นิปติตฺวา ‘‘อิทํ เต สามิ, อนนุจฺฉวิก’’นฺติ มหาสเทฺทน ปริเทวิฯ อถ นํ เนตฺวา รโญฺญ ทเสฺสสุํฯ ราชา ทิสฺวาว จิตฺตํ นิคฺคณฺหิตุํ อสโกฺกโนฺต ‘‘อยํ อราชาว ราชลีฬํ กโรติ, มม ปุโตฺต หุตฺวา อคฺคมเหสิยา อปรชฺฌติ, คจฺฉถ นํ โจรปปาเต ปาเตตฺวา วินาสํ ปาเปถา’’ติ อาหฯ มหาสโตฺต ‘‘น มยฺหํ, ตาต, เอวรูโป อปราโธ อตฺถิ, มาตุคามสฺส วจนํ คเหตฺวา มา มํ นาเสหี’’ติ ปิตรํ ยาจิฯ โส ตสฺส กถํ น คณฺหิฯ</p>


<p>ตโต โสฬสสหสฺสา อเนฺตปุริกา ‘‘ตาต มหาปทุมกุมาร, อตฺตโน อนนุจฺฉวิกํ อิทํ ลทฺธ’’นฺติ มหาวิรวํ วิรวิํสุฯ สเพฺพ  ขตฺติยมหาสาลาทโยปิ อมจฺจปริชนาปิ ‘‘เทว, กุมาโร สีลาจารคุณสมฺปโนฺน วํสานุรกฺขิโต รชฺชทายาโท, มา นํ มาตุคามสฺส วจนํ คเหตฺวา อนุปปริกฺขิตฺวาว วินาเสหิ, รญฺญา นาม นิสมฺมการินา ภวิตพฺพ’’นฺติ วตฺวา สตฺต คาถา อภาสิํสุ –</p>


<ol>
<li>
‘‘นาทฎฺฐา ปรโต โทสํ, อณุํ ถูลานิ สพฺพโส;  
  
อิสฺสโร ปณเย ทณฺฑํ, สามํ อปฺปฎิเวกฺขิยฯ  
</li>
  
<li>
‘‘โย จ อปฺปฎิเวกฺขิตฺวา, ทณฺฑํ กุพฺพติ ขตฺติโย;  
  
สกณฺฎกํ โส คิลติ, ชจฺจโนฺธว สมกฺขิกํฯ  
</li>
  
<li>
‘‘อทณฺฑิยํ  
ทณฺฑยติ, ทณฺฑิยญฺจ อทณฺฑิยํ;  
  
อโนฺธว วิสมํ มคฺคํ, น ชานาติ สมาสมํฯ  
</li>
  
<li>
‘‘โย จ เอตานิ ฐานานิ, อณุํ ถูลานิ สพฺพโส;  
  
สุทิฎฺฐมนุสาเสยฺย, ส เว โวหริตุ มรหติฯ  
</li>
  
<li>
‘‘เนกนฺตมุทุนา สกฺกา, เอกนฺตติขิเณน วา;  
  
อตฺตํ มหเนฺต ฐเปตุํ, ตสฺมา อุภยมาจเรฯ  
</li>
  
<li>
‘‘ปริภูโต  
มุทุ โหติ, อติติโกฺข จ เวรวา;  
  
เอตญฺจ อุภยํ ญตฺวา, อนุมชฺฌํ สมาจเรฯ  
</li>
  
<li>
‘‘พหุมฺปิ รโตฺต ภาเสยฺย, ทุโฎฺฐปิ พหุ ภาสติ;  
  
น อิตฺถิการณา ราช, ปุตฺตํ ฆาเตตุมรหสี’’ติฯ  
</li>
  
<p>ตตฺถ ติ น อทิสฺวาฯ ติ ปรสฺสฯ ติ สพฺพานิฯ ติ ขุทฺทกมหนฺตานิ วชฺชานิฯ ติ ปรสฺส วจนํ คเหตฺวา อตฺตโน ปจฺจกฺขํ อกตฺวา ปถวิสฺสโร ราชา ทณฺฑํ น ปณเย น ปฎฺฐเปยฺยฯ มหาสมฺมตราชกาลสฺมิญฺหิ สตโต อุตฺตริ ทโณฺฑ นาม นตฺถิ, ตาฬนครหณปพฺพาชนโต อุทฺธํ หตฺถปาทเจฺฉทนฆาตนํ นาม นตฺถิ, ปจฺฉา กกฺขฬราชูนํเยว กาเล เอตํ อุปฺปนฺนํ, ตํ สนฺธาย เต อมจฺจา ‘‘เอกเนฺตเนว ปรสฺส โทสํ สามํ อทิสฺวา กาตุํ น ยุตฺต’’นฺติ กเถนฺตา เอวมาหํสุฯ
</ol></p>


<p>ติ มหาราช, เอวํ อปฺปฎิเวกฺขิตฺวา โทสานุจฺฉวิเก ทเณฺฑ ปเณตเพฺพ โย ราชา อคติคมเน ฐิโต ตํ โทสํ อปฺปฎิเวกฺขิตฺวา หตฺถเจฺฉทาทิทณฺฑํ กโรติ, โส  อตฺตโน ทุกฺขการณํ กโรโนฺต สกณฺฎกํ โภชนํ คิลติ นาม, ชจฺจโนฺธ วิย จ สมกฺขิกํ ภุญฺชติ นามฯ นฺติ โย อทณฺฑิยํ อทณฺฑปเณตพฺพญฺจ ทเณฺฑตฺวา ทณฺฑิยญฺจ ทณฺฑปเณตพฺพํ อทเณฺฑตฺวา อตฺตโน รุจิเมว กโรติ, โส อโนฺธ วิย วิสมํ มคฺคํ ปฎิปโนฺน, น ชานาติ สมาสมํ, ตโต ปาสาณาทีสุ ปกฺขลโนฺต อโนฺธ วิย จตูสุ อปาเยสุ มหาทุกฺขํ ปาปุณาตีติ  อโตฺถฯ ติ เอตานิ ทณฺฑิยาทณฺฑิยการณานิ เจว ทณฺฑิยการเณสุปิ อณุํถูลานิ จ สพฺพานิ สุทิฎฺฐํ ทิสฺวา อนุสาเสยฺย, ส เว โวหริตุํ รชฺชมนุสาสิตุํ อรหตีติ อโตฺถฯ</p>


<p>นฺติ เอวรูโป อนุปฺปเนฺน โภเค อุปฺปาเทตฺวา อุปฺปเนฺน ถาวเร กตฺวา อตฺตานํ มหเนฺต อุฬาเร อิสฺสริเย ฐเปตุํ น สโกฺกตีติ อโตฺถฯ ติ มุทุราชา รฎฺฐวาสีนํ ปริภูโต โหติ อวญฺญาโต, โส รชฺชํ นิโจฺจรํ กาตุํ น สโกฺกติฯ ติ อติติกฺขสฺส ปน สเพฺพปิ รฎฺฐวาสิโน เวริโน โหนฺตีติ โส เวรวา นาม โหติฯ นฺติ อนุภูตํ มุทุติขิณภาวานํ มชฺฌํ สมาจเร, อมุทุ อติโกฺข หุตฺวา รชฺชํ กาเรยฺยาติ อโตฺถฯ ติ ปาปํ ลามกํ มาตุคามํ นิสฺสาย วํสานุรกฺขกํ ฉตฺตทายาทํ ปุตฺตํ ฆาเตตุํ นารหสิ, มหาราชาติฯ</p>


<p>เอวํ  นานาการเณหิ กเถนฺตาปิ อมจฺจา อตฺตโน กถํ คาหาเปตุํ นาสกฺขิํสุฯ โพธิสโตฺตปิ ยาจโนฺต อตฺตโน กถํ คาหาเปตุํ นาสกฺขิฯ อนฺธพาโล ปน ราชา ‘‘คจฺฉถ นํ โจรปปาเต ขิปถา’’ติ อาณาเปโนฺต อฎฺฐมํ คาถมาห –</p>


<ol>
<li>
‘‘สโพฺพว โลโก เอกโต, อิตฺถี จ อยเมกิกา;  
  
เตนาหํ ปฎิปชฺชิสฺสํ, คจฺฉถ ปกฺขิปเถว ต’’นฺติฯ  
</li>
  
<p>ตตฺถ นฺติ เยน การเณน สโพฺพ โลโก เอกโต กุมารเสฺสว ปโกฺข หุตฺวา ฐิโต, อยญฺจ อิตฺถี เอกิกาว, เตน การเณน อหํ อิมิสฺสา วจนํ ปฎิปชฺชิสฺสํ, คจฺฉถ ตํ ปพฺพตํ อาโรเปตฺวา ปปาเต ขิปเถวาติฯ
</ol></p>


<p>เอวํ วุเตฺต โสฬสสหสฺสาสุ ราชอิตฺถีสุ เอกาปิ สกภาเวน สณฺฐาตุํ นาสกฺขิ, สกลนครวาสิโน พาหา ปคฺคยฺห กนฺทิตฺวา เกเส วิกิรยมานา วิลปิํสุฯ ราชา ‘‘อิเม อิมสฺส ปปาเต ขิปนํ  ปฎิพาเหยฺยุ’’นฺติ สปริวาโร คนฺตฺวา มหาชนสฺส ปริเทวนฺตเสฺสว นํ อุทฺธํปาทํ อวํสิรํ กตฺวา คาหาเปตฺวา ปปาเต ขิปาเปสิฯ อถสฺส เมตฺตานุภาเวน ปพฺพเต อธิวตฺถา เทวตา ‘‘มา ภายิ มหาปทุมา’’ติ ตํ สมสฺสาเสตฺวา  อุโภหิ หเตฺถหิ คเหตฺวา หทเย ฐเปตฺวา ทิพฺพสมฺผสฺสํ ผราเปตฺวา โอตริตฺวา ปพฺพตปาเท ปติฎฺฐิตนาคราชสฺส ผณคเพฺภ ฐเปสิฯ นาคราชา โพธิสตฺตํ นาคภวนํ เนตฺวา อตฺตโน ยสํ มเชฺฌ ภินฺทิตฺวา อทาสิฯ โส ตตฺถ เอกสํวจฺฉรํ วสิตฺวา ‘‘มนุสฺสปถํ คมิสฺสามี’’ติ วตฺวา ‘‘กตรํ ฐาน’’นฺติ วุเตฺต ‘‘หิมวนฺตํ คนฺตฺวา ปพฺพชิสฺสามี’’ติ อาหฯ นาคราชา ‘‘สาธู’’ติ ตํ คเหตฺวา มนุสฺสปเถ ปติฎฺฐาเปตฺวา ปพฺพชิตปริกฺขาเร ทตฺวา สกฎฺฐานเมว คโตฯ โสปิ หิมวนฺตํ ปวิสิตฺวา อิสิปพฺพชฺชํ ปพฺพชิตฺวา ฌานาภิญฺญํ นิพฺพเตฺตตฺวา วนมูลผลาหาโร ตตฺถ ปฎิวสติฯ</p>


<p>อเถโก พาราณสิวาสี วนจรโก ตํ ฐานํ ปโตฺต มหาสตฺตํ สญฺชานิตฺวา ‘‘นนุ ตฺวํ เทว, มหาปทุมกุมาโร’’ติ วตฺวา ‘‘อาม, สมฺมา’’ติ วุเตฺต ตํ วนฺทิตฺวา กติปาหํ ตตฺถ วสิตฺวา พาราณสิํ คนฺตฺวา รโญฺญ อาโรเจสิ ‘‘เทว, ปุโตฺต เต หิมวนฺตปเทเส อิสิปพฺพชฺชํ ปพฺพชิตฺวา ปณฺณสาลายํ วสติ, อหํ ตสฺส สนฺติเก วสิตฺวา อาคโต’’ติฯ ‘‘ปจฺจกฺขโต เต ทิโฎฺฐ’’ติ? ‘‘อาม เทวา’’ติฯ ราชา มหาพลกายปริวุโต ตตฺถ คนฺตฺวา วนปริยเนฺต ขนฺธาวารํ พนฺธิตฺวา อมจฺจคณปริวุโต ปณฺณสาลํ คนฺตฺวา กญฺจนรูปสทิสํ ปณฺณสาลทฺวาเร นิสินฺนํ มหาสตฺตํ ทิสฺวา วนฺทิตฺวา เอกมนฺตํ นิสีทิฯ อมจฺจาปิ วนฺทิตฺวา ปฎิสนฺถารํ กตฺวา  นิสีทิํสุฯ โพธิสโตฺตปิ ราชานํ ปฎิปุจฺฉิตฺวา ปฎิสนฺถารมกาสิฯ อถ นํ ราชา ‘‘ตาต, มยา ตฺวํ คมฺภีเร  ปปาเต ขิปาปิโต, กถํ สชีวิโตสี’’ติ ปุจฺฉโนฺต นวมํ คาถมาห –</p>


<ol>
<li>
‘‘อเนกตาเล นรเก, คมฺภีเร จ สุทุตฺตเร;  
  
ปาติโต คิริทุคฺคสฺมิํ, เกน ตฺวํ ตตฺถ นามรี’’ติฯ  
</li>
  
<p>ตตฺถ ติ อเนกตาลปฺปมาเณฯ ติ น อมริฯ
</ol></p>


<p>ตโตปรํ –</p>


<ol>
<li>
‘‘นาโค ชาตผโณ ตตฺถ, ถามวา คิริสานุโช;  
  
ปจฺจคฺคหิ มํ โภเคหิ, เตนาหํ ตตฺถ นามริํฯ  
</li>
  
<li>
‘‘เอหิ  
ตํ ปฎิเนสฺสามิ, ราชปุตฺต สกํ ฆรํ;  
  
รชฺชํ กาเรหิ ภทฺทเนฺต, กิํ อรเญฺญ กริสฺสสิฯ  
</li>
  
<li>
‘‘ยถา คิลิตฺวา พฬิสํ, อุทฺธเรยฺย สโลหิตํ;  
  
อุทฺธริตฺวา สุขี อสฺส, เอวํ ปสฺสามิ อตฺตนํฯ  
</li>
  
<li>
‘‘กิํ นุ ตฺวํ พฬิสํ พฺรูสิ, กิํ ตฺวํ พฺรูสิ สโลหิตํ;  
  
กิํ นุ ตฺวํ อุพฺภตํ พฺรูสิ, ตํ เม อกฺขาหิ ปุจฺฉิโตฯ  
</li>
  
<li>
‘‘กามาหํ พฬิสํ พฺรูมิ, หตฺถิอสฺสํ สโลหิตํ;  
  
จตฺตาหํ อุพฺภตํ พฺรูมิ, เอวํ ชานาหิ ขตฺติยา’’ติฯ –  
</li>
  
<p>อิมาสุ ปญฺจสุ เอกนฺตริกา ติโสฺส คาถา โพธิสตฺตสฺส, เทฺว รโญฺญฯ
</ol></p>


<p>ตตฺถ  นฺติ ปพฺพตปตนกาเล เทวตาย ปริคฺคเหตฺวา ทิพฺพสมฺผเสฺสน สมสฺสาเสตฺวา อุปนีตํ มํ ปฎิคฺคณฺหิ, คเหตฺวา จ ปน นาคภวนํ อาเนตฺวา มหนฺตํ ยสํ ทตฺวา ‘‘มนุสฺสปถํ มํ เนหี’’ติ วุโตฺต มํ มนุสฺสปถํ อาเนสิฯ อหํ อิธาคนฺตฺวา ปพฺพชิโต, อิติ เตน เทวตาย จ นาคราชสฺส จ อานุภาเวน อหํ ตตฺถ นามรินฺติ สพฺพํ อาโรเจสิฯ</p>


<p>ติ ราชา ตสฺส วจนํ สุตฺวา โสมนสฺสปฺปโตฺต หุตฺวา ‘‘ตาต, อหํ พาลภาเวน อิตฺถิยา วจนํ คเหตฺวา เอวํ สีลาจารสมฺปเนฺน ตยิ อปรชฺฌิํ, ขมาหิ เม โทส’’นฺติ ปาเทสุ นิปติตฺวา ‘‘อุเฎฺฐหิ, มหาราช, ขมาม เต โทสํ, อิโต ปรํ ปุน มา เอวํ อนิสมฺมการี ภเวยฺยาสี’’ติ วุเตฺต ‘‘ตาต, ตฺวํ อตฺตโน กุลสนฺตกํ เสตจฺฉตฺตํ อุสฺสาเปตฺวา รชฺชํ อนุสาสโนฺต มยฺหํ ขมสิ นามา’’ติ เอวมาหฯ</p>


<p>ติ  หทยวกฺกาทีนิ อสมฺปตฺตเมว ตํ อุทฺธริตฺวา สุขี อสฺสฯ นฺติ อตฺตานํ มหาราช, เอวํ อหมฺปิ ปุน โสตฺถิภาวปฺปตฺตํ คิลิตพฬิสํ ปุริสมิว อตฺตานํ ปสฺสามีติฯ นฺติ อิทํ ราชา ตมตฺถํ วิตฺถารโต โสตุํ ปุจฺฉติฯ นฺติ ปญฺจ กามคุเณ อหํฯ นฺติ เอวํ หตฺถิอสฺสรถวาหนํ สตฺตรตนาทิวิภวํ ‘‘สโลหิต’’นฺติ พฺรูมิฯ นฺติ จตฺตํ อหํ, ยทา ตํ สพฺพมฺปิ จตฺตํ โหติ ปริจฺจตฺตํ, ตํ ทานาหํ ‘‘อุพฺภต’’นฺติ พฺรูมิฯ</p>


<p>‘‘อิติ  โข, มหาราช, มยฺหํ รเชฺชน กิจฺจํ นตฺถิ, ตฺวํ ปน ทส ราชธเมฺม อโกเปตฺวา อคติคมนํ ปหาย ธเมฺมน รชฺชํ กาเรหี’’ติ มหาสโตฺต ปิตุ โอวาทํ อทาสิฯ โส ราชา โรทิตฺวา ปริเทวิตฺวา นครํ คจฺฉโนฺต อนฺตรามเคฺค อมเจฺจ ปุจฺฉิฯ ‘‘อหํ กํ นิสฺสาย เอวรูเปน อาจารคุณสมฺปเนฺนน ปุเตฺตน วิโยคํ ปโตฺต’’ติ? ‘‘อคฺคมเหสิํ, เทวา’’ติฯ ราชา ตํ อุทฺธํปาทํ คาหาเปตฺวา โจรปปาเต ขิปาเปตฺวา นครํ ปวิสิตฺวา ธเมฺมน รชฺชํ กาเรสิฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ, ภิกฺขเว, ปุเพฺพเปสา มํ อโกฺกสิตฺวา มหาวินาสํ ปตฺตา’’ติ วตฺวา –</p>


<ol>
<li>
‘‘จิญฺจมาณวิกา  
มาตา, เทวทโตฺต จ เม ปิตา;  
  
อานโนฺท ปณฺฑิโต นาโค, สาริปุโตฺต จ เทวตา;  
  
ราชปุโตฺต อหํ อาสิํ, เอวํ ธาเรถ ชาตก’’นฺติฯ –  
</li>
  
<p>โอสานคาถาย ชาตกํ สโมธาเนสิฯ
</ol></p>

</p>


<ol>
<li>
<p> [๔๗๓] ๑๐. มิตฺตามิตฺตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต โกสลรโญฺญ อตฺถจรกํ อมจฺจํ อารพฺภ กเถสิฯ โส กิร รโญฺญ พหูปกาโร อโหสิฯ อถสฺส ราชา อติเรกสมฺมานํ กาเรสิฯ อวเสสา นํ อสหมานา ‘‘เทว, อสุโก นาม อมโจฺจ ตุมฺหากํ อนตฺถการโก’’ติ ปริภินฺทิํสุฯ ราชา ตํ ปริคฺคณฺหโนฺต กิญฺจิ โทสํ อทิสฺวา ‘‘อหํ อิมสฺส กิญฺจิ โทสํ น ปสฺสามิ, กถํ นุ โข สกฺกา มยา อิมสฺส มิตฺตภาวํ วา อมิตฺตภาวํ วา ชานิตุ’’นฺติ จิเนฺตตฺวา ‘‘อิมํ ปญฺหํ ฐเปตฺวา ตถาคตํ  อโญฺญ ชานิตุํ น สกฺขิสฺสติ, คนฺตฺวา ปุจฺฉิสฺสามี’’ติ ภุตฺตปาตราโส สตฺถารํ อุปสงฺกมิตฺวา ‘‘ภเนฺต, กถํ นุ โข สกฺกา ปุริเสน อตฺตโน มิตฺตภาวํ วา อมิตฺตภาวํ วา ชานิตุ’’นฺติ ปุจฺฉิฯ อถ นํ สตฺถา ‘‘ปุเพฺพปิ มหาราช, ปณฺฑิตา อิมํ ปญฺหํ จิเนฺตตฺวา ปณฺฑิเต ปุจฺฉิตฺวา เตหิ กถิตวเสน  ญตฺวา อมิเตฺต วเชฺชตฺวา มิเตฺต เสวิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อตฺถธมฺมานุสาสโก อมโจฺจ อโหสิฯ ตทา พาราณสิรโญฺญ เอกํ อตฺถจรกํ อมจฺจํ เสสา ปริภินฺทิํสุฯ ราชา ตสฺส โทสํ อปสฺสโนฺต ‘‘กถํ นุ โข สกฺกา มิตฺตํ วา อมิตฺตํ วา ญาตุ’’นฺติ มหาสตฺตํ ปุจฺฉโนฺต ปฐมํ คาถมาห –</p>


<ol>
<li>
‘‘กานิ กมฺมานิ กุพฺพานํ, กถํ วิญฺญู ปรกฺกเม;  
  
อมิตฺตํ ชาเนยฺย เมธาวี, ทิสฺวา สุตฺวา จ ปณฺฑิโต’’ติฯ  
</li>
  
<p>ตสฺสโตฺถ – กานิ กมฺมานิ กโรนฺตํ เมธาวี ปณฺฑิโต ปุริโส จกฺขุนา ทิสฺวา วา โสเตน  สุตฺวา วา ‘‘อยํ มยฺหํ อมิโตฺต’’ติ ชาเนยฺย, ตสฺส ชานนตฺถาย กถํ วิญฺญู ปรกฺกเมยฺยาติฯ
</ol></p>


<p>อถสฺส อมิตฺตลกฺขณํ กเถโนฺต อาห –</p>


<ol>
<li>
‘‘น นํ อุมฺหยเต ทิสฺวา, น จ นํ ปฎินนฺทติ;  
  
จกฺขูนิ จสฺส น ททาติ, ปฎิโลมญฺจ วตฺตติฯ  
</li>
  
<li>
‘‘อมิเตฺต ตสฺส ภชติ, มิเตฺต ตสฺส น เสวติ;  
  
วณฺณกาเม นิวาเรติ, อโกฺกสเนฺต ปสํสติฯ  
</li>
  
<li>
‘‘คุยฺหญฺจ ตสฺส นกฺขาติ, ตสฺส คุยฺหํ น คูหติ;  
  
กมฺมํ ตสฺส น วเณฺณติ, ปญฺญสฺส นปฺปสํสติฯ  
</li>
  
<li>
‘‘อภเว นนฺทติ ตสฺส, ภเว ตสฺส น นนฺทติ;  
  
อเจฺฉรํ โภชนํ ลทฺธา, ตสฺส นุปฺปชฺชเต สติ;  
  
ตโต นํ นานุกมฺปติ, อโห โสปิ ลเภยฺยิโตฯ  
</li>
  
<li>
‘‘อิเจฺจเต โสฬสาการา, อมิตฺตสฺมิํ ปติฎฺฐิตา;  
  
เยหิ อมิตฺตํ ชาเนยฺย, ทิสฺวา สุตฺวา จ ปณฺฑิโต’’ติฯ  
</li>
  
<p>มหาสโตฺต  อิมา ปญฺจ คาถา วตฺวาน ปุน –
</ol></p>


<ol>
<li>
‘‘กานิ  
กมฺมานิ กุพฺพานํ, กถํ วิญฺญู ปรกฺกเม;  
  
มิตฺตํ ชาเนยฺย เมธาวี, ทิสฺวา สุตฺวา จ ปณฺฑิโต’’ติฯ –  
</li>
  
<p>อิมาย คาถาย มิตฺตลกฺขณํ ปุโฎฺฐ เสสคาถา อภาสิ –
</ol></p>


<ol>
<li>
‘‘ปวุตฺถํ  
ตสฺส สรติ, อาคตํ อภินนฺทติ;  
  
ตโต เกลายิโต โหติ, วาจาย ปฎินนฺทติฯ  
</li>
  
<li>
‘‘มิเตฺต ตเสฺสว ภชติ, อมิเตฺต ตสฺส น เสวติ;  
  
อโกฺกสเนฺต นิวาเรติ, วณฺณกาเม ปสํสติฯ  
</li>
  
<li>
‘‘คุยฺหญฺจ ตสฺส อกฺขาติ, ตสฺส คุยฺหญฺจ คูหติ;  
  
กมฺมญฺจ ตสฺส วเณฺณติ, ปญฺญํ ตสฺส ปสํสติฯ  
</li>
  
<li>
‘‘ภเว จ นนฺทติ ตสฺส, อภเว ตสฺส น นนฺทติ;  
  
อเจฺฉรํ โภชนํ ลทฺธา, ตสฺส อุปฺปชฺชเต สติ;  
  
ตโต นํ อนุกมฺปติ, อโห โสปิ ลเภยฺยิโตฯ  
</li>
  
<li>
‘‘อิเจฺจเต โสฬสาการา, มิตฺตสฺมิํ สุปฺปติฎฺฐิตา;  
  
เยหิ มิตฺตญฺจ ชาเนยฺย, ทิสฺวา สุตฺวา จ ปณฺฑิโต’’ติฯ  
</li>
  
<p>ตตฺถ ติ ตํ มิตฺตํ มิตฺตปติรูปโก ทิสฺวา สิตํ น กโรติ, ปหฎฺฐาการํ น ทเสฺสติฯ ติ ตสฺส กถํ ปคฺคณฺหโนฺต น ปฎินนฺทติ น ตุสฺสติฯ ติ โอโลเกนฺตํ น โอโลเกติฯ ติ ตสฺส กถํ ปฎิปฺผรติ ปฎิสตฺตุ โหติฯ ติ ตสฺส วณฺณํ ภณเนฺตฯ ติ อตฺตโน คุยฺหํ ตสฺส น อาจิกฺขติฯ ติ เตน กตกมฺมํ น วณฺณยติฯ ติ อสฺส ปญฺญํ นปฺปสํสติ, ญาณสมฺปทํ น ปสํสติฯ ติ อวฑฺฒิยํฯ ติ ตสฺส มิตฺตปติรูปกสฺส ‘‘มม มิตฺตสฺสปิ อิโต ทสฺสามี’’ติ สติ น อุปฺปชฺชติฯ ติ มุทุจิเตฺตน น จิเนฺตติฯ ติ ลเภยฺย อิโตฯ ติ การณานิฯ นฺติ วิเทสคตํ ฯ ติ เกลายติ มมายติ ปเตฺถติ ปิเหติ อิจฺฉตีติ อโตฺถฯ ติ มธุรวจเนน ตํ สมุทาจรโนฺต ปฎินนฺทติ ตุสฺสติฯ เสสํ วุตฺตปฎิปกฺขนเยน เวทิตพฺพํฯ ราชา  มหาสตฺตสฺส กถาย อตฺตมโน หุตฺวา ตสฺส มหนฺตํ ยสํ อทาสิฯ
</ol></p>


<p>สตฺถา อิมํ ธมฺมเทสนํ อาหริตฺวา ‘‘เอวํ, มหาราช, ปุเพฺพเปส ปโญฺห สมุฎฺฐหิ, ปณฺฑิตาว นํ  กถยิํสุ, อิเมหิ ทฺวตฺติํสาย อากาเรหิ มิตฺตามิโตฺต ชานิตโพฺพ’’ติ วตฺวา ชาตกํ สโมธาเนสิ – ‘‘ตทา ราชา อานโนฺท อโหสิ, ปณฺฑิตามโจฺจ ปน อหเมว อโหสิ’’นฺติฯ</p>

</p>


<p>ชาตกุทฺทานํ –</p>


<p>
กุณาลํ ภทฺทสาลญฺจ, สมุทฺทวาณิช ปณฺฑิตํ;  
  
ชนสนฺธํ มหากณฺหํ, โกสิยํ สิริมนฺตกํฯ  
</p>
  
<p>
ปทุมํ มิตฺตามิตฺตญฺจ, อิเจฺจเต ทส ชาตเก;  
  
สงฺคายิํสุ มหาเถรา, ทฺวาทสมฺหิ นิปาตเกฯ  
</p>
  
ทฺวาทสกนิปาตวณฺณนา นิฎฺฐิตาฯ  
</p>
  
  
  
  
  