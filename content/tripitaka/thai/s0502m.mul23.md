<h1>๒๔. ตณฺหาวโคฺค</h1>
<ol>
<li>
มนุชสฺส  
ปมตฺตจาริโน, ตณฺหา วฑฺฒติ มาลุวา วิย;  
  
โส ปฺลวตี  
ปฺลวติ (สี. ปี.), ปลเวตี (ก.), อุปฺลวติ (?)  
หุรา หุรํ, ผลมิจฺฉํว วนสฺมิ วานโรฯ  
</li>
  
<li>
ยํ เอสา สหเต ชมฺมี, ตณฺหา โลเก วิสตฺติกา;  
  
โสกา ตสฺส ปวฑฺฒนฺติ, อภิวฎฺฐํว  
อภิวฑฺฒํว (สฺยา.), อภิวฎฺฎํว (ปี.), อภิวุฑฺฒํว (ก.)  
พีรณํฯ  
</li>
  
<li>
โย เจตํ สหเต ชมฺมิํ, ตณฺหํ โลเก ทุรจฺจยํ;  
  
โสกา ตมฺหา ปปตนฺติ, อุทพินฺทุว โปกฺขราฯ  
</li>
  
<li>
ตํ โว วทามิ ภทฺทํ โว, ยาวเนฺตตฺถ สมาคตา;  
  
ตณฺหาย มูลํ ขณถ, อุสีรโตฺถว พีรณํ;  
  
มา โว นฬํว โสโตว, มาโร ภญฺชิ ปุนปฺปุนํฯ  
</li>
  
<li>
ยถาปิ  
  
  
มูเล อนุปทฺทเว ทเฬฺห, ฉิโนฺนปิ รุโกฺข ปุนเรว รูหติ;  
  
เอวมฺปิ ตณฺหานุสเย อนูหเต, นิพฺพตฺตตี ทุกฺขมิทํ ปุนปฺปุนํฯ  
</li>
  
<li>
ยสฺส ฉตฺติํสติ โสตา, มนาปสวนา ภุสา;  
  
มาหา  
วาหา (สี. สฺยา. ปี.)  
วหนฺติ ทุทฺทิฎฺฐิํ, สงฺกปฺปา ราคนิสฺสิตาฯ  
</li>
  
<li>
สวนฺติ  
สพฺพธิ โสตา, ลตา อุปฺปชฺช  
อุพฺภิชฺช (สี. สฺยา. กํ. ปี.)  
ติฎฺฐติ;  
  
ตญฺจ ทิสฺวา ลตํ ชาตํ, มูลํ ปญฺญาย ฉินฺทถฯ  
</li>
  
<li>
สริตานิ สิเนหิตานิ จ, โสมนสฺสานิ ภวนฺติ ชนฺตุโน;  
  
เต สาตสิตา สุเขสิโน, เต เว ชาติชรูปคา นราฯ  
</li>
  
<li>
ตสิณาย ปุรกฺขตา ปชา, ปริสปฺปนฺติ สโสว พนฺธิโต  
พาธิโต (พหูสุ)  
;  
  
สํโยชนสงฺคสตฺตกา, ทุกฺขมุเปนฺติ ปุนปฺปุนํ จิรายฯ  
</li>
  
<li>
ตสิณาย ปุรกฺขตา ปชา, ปริสปฺปนฺติ สโสว พนฺธิโต;  
  
ตสฺมา ตสิณํ วิโนทเย, อากงฺขนฺต  
ภิกฺขู อากงฺขี (สี.), ภิกฺขุ อากงฺขํ (สฺยา.)  
วิราคมตฺตโนฯ  
</li>
  
<li>
โย นิพฺพนโถ วนาธิมุโตฺต, วนมุโตฺต วนเมว ธาวติ;  
  
ตํ ปุคฺคลเมถ ปสฺสถ, มุโตฺต พนฺธนเมว ธาวติฯ  
</li>
  
<li>
น  
  
ตํ ทฬฺหํ พนฺธนมาหุ ธีรา, ยทายสํ ทารุชปพฺพชญฺจ  
ทารูชํ พพฺพชญฺจ (สี. ปี.)  
;  
  
สารตฺตรตฺตา  
มณิกุณฺฑเลสุ, ปุเตฺตสุ ทาเรสุ จ ยา อเปกฺขาฯ  
</li>
  
<li>
เอตํ ทฬฺหํ พนฺธนมาหุ ธีรา, โอหารินํ สิถิลํ ทุปฺปมุญฺจํ;  
  
เอตมฺปิ เฉตฺวาน ปริพฺพชนฺติ, อนเปกฺขิโน กามสุขํ ปหายฯ  
</li>
  
<li>
เย ราครตฺตานุปตนฺติ โสตํ, สยํกตํ มกฺกฎโกว ชาลํ;  
  
เอตมฺปิ เฉตฺวาน วชนฺติ ธีรา, อนเปกฺขิโน สพฺพทุกฺขํ ปหายฯ  
</li>
  
<li>
มุญฺจ  
ปุเร มุญฺจ ปจฺฉโต, มเชฺฌ มุญฺจ ภวสฺส ปารคู;  
  
สพฺพตฺถ วิมุตฺตมานโส, น ปุนํ ชาติชรํ อุเปหิสิฯ  
</li>
  
<li>
วิตกฺกมถิตสฺส ชนฺตุโน, ติพฺพราคสฺส สุภานุปสฺสิโน;  
  
ภิโยฺย ตณฺหา ปวฑฺฒติ, เอส โข ทฬฺหํ  
เอส คาฬฺหํ (ก.)  
กโรติ พนฺธนํฯ  
</li>
  
<li>
วิตกฺกูปสเม  
จ  
วิตกฺกูปสเมว (ก.)  
โย รโต, อสุภํ ภาวยเต สทา สโต;  
  
เอส  
  
เอโส (?)  
โข พฺยนฺติ กาหิติ, เอส  
เอโส (?)  
เฉจฺฉติ มารพนฺธนํฯ  
</li>
  
<li>
นิฎฺฐงฺคโต  
อสนฺตาสี, วีตตโณฺห อนงฺคโณ;  
  
อจฺฉินฺทิ ภวสลฺลานิ, อนฺติโมยํ สมุสฺสโยฯ  
</li>
  
<li>
วีตตโณฺห อนาทาโน, นิรุตฺติปทโกวิโท;  
  
อกฺขรานํ สนฺนิปาตํ, ชญฺญา ปุพฺพาปรานิ จ;  
  
ส เว ‘‘อนฺติมสารีโร, มหาปโญฺญ มหาปุริโส’’ติ วุจฺจติฯ  
</li>
  
<li>
สพฺพาภิภู สพฺพวิทูหมสฺมิ, สเพฺพสุ ธเมฺมสุ อนูปลิโตฺต;  
  
สพฺพญฺชโห ตณฺหกฺขเย วิมุโตฺต, สยํ อภิญฺญาย กมุทฺทิเสยฺยํฯ  
</li>
  
<li>
สพฺพทานํ ธมฺมทานํ ชินาติ, สพฺพรสํ ธมฺมรโส ชินาติ;  
  
สพฺพรติํ ธมฺมรติ ชินาติ, ตณฺหกฺขโย สพฺพทุกฺขํ ชินาติฯ  
</li>
  
<li>
หนนฺติ โภคา ทุเมฺมธํ, โน จ ปารคเวสิโน;  
  
โภคตณฺหาย ทุเมฺมโธ, หนฺติ อเญฺญว อตฺตนํฯ  
</li>
  
<li>
ติณโทสานิ เขตฺตานิ, ราคโทสา อยํ ปชา;  
  
ตสฺมา หิ วีตราเคสุ, ทินฺนํ โหติ มหปฺผลํฯ  
</li>
  
<li>
ติณโทสานิ  
  
  
เขตฺตานิ, โทสโทสา อยํ ปชา;  
  
ตสฺมา หิ วีตโทเสสุ, ทินฺนํ โหติ มหปฺผลํฯ  
</li>
  
<li>
ติณโทสานิ เขตฺตานิ, โมหโทสา อยํ ปชา;  
  
ตสฺมา หิ วีตโมเหสุ, ทินฺนํ โหติ มหปฺผลํฯ  
</li>
  
<li>
(ติณโทสานิ  
เขตฺตานิ, อิจฺฉาโทสา อยํ ปชา;  
  
ตสฺมา หิ วิคติเจฺฉสุ, ทินฺนํ โหติ มหปฺผลํฯ)  
( ) วิเทสโปตฺถเกสุ นตฺถิ, อฎฺฐกถายมฺปิ น ทิสฺสติ  
</li>
  
ติณโทสานิ เขตฺตานิ, ตณฺหาโทสา อยํ ปชา;  
  
ตสฺมา หิ วีตตเณฺหสุ, ทินฺนํ โหติ มหปฺผลํฯ  
</li>
  
ตณฺหาวโคฺค จตุวีสติโม นิฎฺฐิโตฯ  
</li>
  
  
  
  
  