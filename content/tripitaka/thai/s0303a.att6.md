<h1>๗. สาริปุตฺตสํยุตฺตํ</h1>
<h3>๑-๙. วิเวกชสุตฺตาทิวณฺณนา</h3>
<p> สาริปุตฺตสํยุตฺตสฺส  ปฐเม ติ อหงฺการมมงฺการานํ ปหีนตฺตา เอวํ น โหติฯ ทุติยาทีสุปิ เอเสว นโยฯ ปฐมาทีนิฯ</p>


<h3>๑๐. สุจิมุขีสุตฺตวณฺณนา</h3>
<p> ทสเม ติ เอวํนามิกาฯ ติ เถรํ อภิรูปํ ทสฺสนียํ สุวณฺณวณฺณํ สมนฺตปาสาทิกํ ทิสฺวา ‘‘อิมินา สทฺธิํ ปริหาสํ กริสฺสามี’’ติ อุปสงฺกมิฯ อถ เถเรน ตสฺมิํ วจเน ปฎิกฺขิเตฺต ‘‘อิทานิสฺส  วาทํ อาโรเปสฺสามี’’ติ มญฺญมานา ติ อาหฯ ติ  จตุทฺทิสามุโข, จตโสฺส ทิสา โอโลเกโนฺตติ อโตฺถฯ ติ จตโสฺส วิทิสา โอโลเกโนฺตฯ</p>


<p>ติ วตฺถุวิชฺชาสงฺขาตาย ติรจฺฉานวิชฺชายฯ วตฺถุวิชฺชา นาม ลาพุวตฺถุ-กุมฺภณฺฑวตฺถุ-มูลกวตฺถุ-อาทีนํ วตฺถูนํ ผลสมฺปตฺติการณกาลชานนุปาโยฯ ติ เตเนว วตฺถุวิชฺชาติรจฺฉานวิชฺชาสงฺขาเตน มิจฺฉาชีเวน ชีวิกํ กเปฺปนฺติ, เตสํ วตฺถูนํ สมฺปาทเนน ปสเนฺนหิ มนุเสฺสหิ ทิเนฺน ปจฺจเย ปริภุญฺชนฺตา ชีวนฺตีติ อโตฺถฯ ติ วตฺถุํ โอโลเกตฺวา ภุญฺชมานวเสน อโธมุขา ภุญฺชนฺติ นามฯ เอวํ สพฺพตฺถ โยชนา กาตพฺพาฯ อปิ เจตฺถ ติ ‘‘อชฺช อิมํ นกฺขตฺตํ อิมินา นกฺขเตฺตน คนฺตพฺพํ, อิมินา อิทญฺจิทญฺจ กาตพฺพ’’นฺติ เอวํ ชานนวิชฺชาฯ นฺติ ทูตกมฺมํ, เตสํ เตสํ สาสนํ คเหตฺวา ตตฺถ ตตฺถ คมนํฯ นฺติ เอกคามสฺมิํเยว เอกกุลสฺส สาสเนน อญฺญกุลํ  อุปสงฺกมนํฯ ติ อิตฺถิลกฺขณปุริสลกฺขณวเสน องฺคสมฺปตฺติํ ญตฺวา ‘‘ตาย องฺคสมฺปตฺติยา อิทํ นาม ลพฺภตี’’ติ เอวํ ชานนวิชฺชาฯ ติ องฺควิชฺชา หิ ตํ ตํ สรีรโกฎฺฐาสํ อารพฺภ ปวตฺตตฺตา วิทิสาย ปวตฺตา นาม, ตสฺมา ตาย วิชฺชาย ชีวิกํ กเปฺปตฺวา ภุญฺชนฺตา วิทิสามุขา ภุญฺชนฺติ นามฯ ติ ‘‘ธมฺมิกํ สมณา’’ติอาทีนิ วทมานา สาสนสฺส นิยฺยานิกํ คุณํ กเถสิฯ ตญฺจ ปริพฺพาชิกาย กถํ สุตฺวา ปญฺจมตฺตานิ กุลสตานิ สาสเน โอตริํสูติฯ</p>

</p>





