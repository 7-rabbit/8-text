<h1>๑. อุรควโคฺค</h1>
<h3>๑. เขตฺตูปมเปตวตฺถุวณฺณนา</h3>
<p>ตํ  ปเนตํ วตฺถุํ ภควา ราชคเห วิหรโนฺต เวฬุวเน กลนฺทกนิวาเป อญฺญตรํ เสฎฺฐิปุตฺตเปตํ อารพฺภ กเถสิฯ ราชคเห กิร อญฺญตโร อโฑฺฒ มหทฺธโน มหาโภโค ปหูตวิตฺตูปกรโณ อเนกโกฎิธนสนฺนิจโย เสฎฺฐิ อโหสิฯ ตสฺส มหาธนสมฺปนฺนตาย ‘‘มหาธนเสฎฺฐิ’’เตฺวว สมญฺญา อโหสิฯ เอโกว ปุโตฺต อโหสิ, ปิโย มนาโปฯ ตสฺมิํ วิญฺญุตํ ปเตฺต มาตาปิตโร เอวํ จิเนฺตสุํ – ‘‘อมฺหากํ ปุตฺตสฺส ทิวเส ทิวเส สหสฺสํ สหสฺสํ ปริพฺพยํ กโรนฺตสฺส วสฺสสเตนาปิ อยํ ธนสนฺนิจโย ปริกฺขยํ น คมิสฺสติ, กิํ อิมสฺส สิปฺปุคฺคหณปริสฺสเมน, อกิลนฺตกายจิโตฺต ยถาสุขํ โภเค ปริภุญฺชตู’’ติ สิปฺปํ น สิกฺขาเปสุํฯ วยปฺปเตฺต ปน กุลรูปโยพฺพนวิลาสสมฺปนฺนํ กามาภิมุขํ ธมฺมสญฺญาวิมุขํ กญฺญํ อาเนสุํฯ โส ตาย สทฺธิํ อภิรมโนฺต ธเมฺม จิตฺตมตฺตมฺปิ อนุปฺปาเทตฺวา, สมณพฺราหฺมณคุรุชเนสุ อนาทโร หุตฺวา, ธุตฺตชนปริวุโต รชฺชมาโน ปญฺจกามคุเณ รโต คิโทฺธ โมเหน อโนฺธ หุตฺวา กาลํ วีตินาเมตฺวา, มาตาปิตูสุ กาลกเตสุ นฎนาฎกคายกาทีนํ ยถิจฺฉิตํ เทโนฺต ธนํ วินาเสตฺวา นจิรเสฺสว  ปาริชุญฺญปฺปโตฺต หุตฺวา, อิณํ คเหตฺวา ชีวิกํ กเปฺปโนฺต ปุน อิณมฺปิ อลภิตฺวา อิณายิเกหิ โจทิยมาโน เตสํ อตฺตโน เขตฺตวตฺถุฆราทีนิ ทตฺวา, กปาลหโตฺถ ภิกฺขํ จริตฺวา ภุญฺชโนฺต ตสฺมิํเยว นคเร อนาถสาลายํ วสติฯ</p>


<p>อถ นํ เอกทิวสํ โจรา สมาคตา เอวมาหํสุ – ‘‘อโมฺภ ปุริส, กิํ ตุยฺหํ อิมินา ทุชฺชีวิเตน, ตรุโณ ตฺวมสิ  ถามชวพลสมฺปโนฺน, กสฺมา หตฺถปาทวิกโล วิย อจฺฉสิ? เอหิ อเมฺหหิ สห โจริกาย ปเรสํ สนฺตกํ คเหตฺวา สุเขน ชีวิกํ กเปฺปหี’’ติฯ โส ‘‘นาหํ โจริกํ กาตุํ ชานามี’’ติ อาหฯ โจรา ‘‘มยํ ตํ สิกฺขาเปม, เกวลํ ตฺวํ อมฺหากํ วจนํ กโรหี’’ติ อาหํสุฯ โส ‘‘สาธู’’ติ สมฺปฎิจฺฉิตฺวา เตหิ สทฺธิํ อคมาสิฯ อถ เต โจรา ตสฺส หเตฺถ มหนฺตํ มุคฺครํ ทตฺวา สนฺธิํ ฉินฺทิตฺวา ฆรํ ปวิสโนฺต ตํ สนฺธิมุเข ฐเปตฺวา อาหํสุ – ‘‘สเจ อิธ อโญฺญ โกจิ อาคจฺฉติ, ตํ อิมินา มุคฺคเรน ปหริตฺวา เอกปฺปหาเรเนว มาเรหี’’ติฯ โส อนฺธพาโล หิตาหิตํ อชานโนฺต ปเรสํ อาคมนเมว โอโลเกโนฺต ตตฺถ อฎฺฐาสิ ฯ โจรา ปน ฆรํ ปวิสิตฺวา คยฺหูปคํ ภณฺฑํ คเหตฺวา ฆรมนุเสฺสหิ ญาตมตฺตาว อิโต จิโต จ ปลายิํสุฯ ฆรมนุสฺสา อุฎฺฐหิตฺวา สีฆํ สีฆํ ธาวนฺตา อิโต จิโต จ โอโลเกนฺตา ตํ ปุริสํ สนฺธิทฺวาเร ฐิตํ ทิสฺวา ‘‘หเร ทุฎฺฐโจรา’’ติ คเหตฺวา หตฺถปาเท มุคฺคราทีหิ โปเถตฺวา รโญฺญ ทเสฺสสุํ – ‘‘อยํ, เทว, โจโร สนฺธิสุเข คหิโต’’ติฯ ราชา ‘‘อิมสฺส สีสํ ฉินฺทาเปหี’’ติ นครคุตฺติกํ อาณาเปสิฯ ‘‘สาธุ, เทวา’’ติ นครคุตฺติโก ตํ คาหาเปตฺวา ปจฺฉาพาหํ คาฬฺหพนฺธนํ พนฺธาเปตฺวา รตฺตวณฺณวิรฬมาลาพนฺธกณฺฐํ อิฎฺฐกจุณฺณมกฺขิตสีสํ วชฺฌปหฎเภริเทสิตมคฺคํ รถิกาย รถิกํ สิงฺฆาฎเกน สิงฺฆาฎกํ วิจราเปตฺวา กสาหิ ตาเฬโนฺต อาฆาตนาภิมุขํ เนติฯ ‘‘อยํ อิมสฺมิํ นคเร วิลุมฺปมานกโจโร คหิโต’’ติ โกลาหลํ อโหสิฯ</p>


<p>เตน จ สมเยน ตสฺมิํ นคเร สุลสา นาม นครโสภินี ปาสาเท ฐิตา วาตปานนฺตเรน โอโลเกนฺตี ตํ ตถา นียมานํ ทิสฺวา ปุเพฺพ เตน กตปริจยา ‘‘อยํ ปุริโส อิมสฺมิํเยว นคเร มหติํ สมฺปตฺติํ อนุภวิตฺวา อิทานิ เอวรูปํ อนตฺถํ อนยพฺยสนํ ปโตฺต’’ติ ตสฺส การุญฺญํ  อุปฺปาเทตฺวา จตฺตาโร โมทเก ปานียญฺจ เปเสสิฯ นครคุตฺติกสฺส จ อาโรจาเปสิ – ‘‘ตาว อโยฺย อาคเมตุ, ยาวายํ  ปุริโส อิเม โมทเก ขาทิตฺวา ปานียํ ปิวิสฺสตี’’ติฯ</p>


<p>อเถตสฺมิํ อนฺตเร อายสฺมา มหาโมคฺคลฺลาโน ทิเพฺพน จกฺขุนา โอโลเกโนฺต ตสฺส พฺยสนปฺปตฺติํ ทิสฺวา กรุณาย สโญฺจทิตมานโส – ‘‘อยํ ปุริโส อกตปุโญฺญ กตปาโป, เตนายํ นิรเย นิพฺพตฺติสฺสติ, มยิ ปน คเต โมทเก จ ปานียญฺจ ทตฺวา ภุมฺมเทเวสุ อุปฺปชฺชิสฺสติ, ยํนูนาหํ อิมสฺส อวสฺสโย ภเวยฺย’’นฺติ จิเนฺตตฺวา ปานียโมทเกสุ อุปนียมาเนสุ ตสฺส ปุริสสฺส ปุรโต ปาตุรโหสิฯ โส เถรํ ทิสฺวา ปสนฺนมานโส ‘‘กิํ เม อิทาเนว อิเมหิ มาริยมานสฺส โมทเกหิ ขาทิเตหิ, อิทํ ปน ปรโลกํ คจฺฉนฺตสฺส ปาเถยฺยํ ภวิสฺสตี’’ติ จิเนฺตตฺวา โมทเก จ ปานียญฺจ เถรสฺส ทาเปสิฯ เถโร ตสฺส ปสาทสํวฑฺฒนตฺถํ ตสฺส ปสฺสนฺตเสฺสว ตถารูเป ฐาเน นิสีทิตฺวา โมทเก ปริภุญฺชิตฺวา ปานียญฺจ ปิวิตฺวา อุฎฺฐายาสนา ปกฺกามิฯ โส ปน ปุริโส โจรฆาตเกหิ อาฆาตนํ เนตฺวา สีสเจฺฉทํ ปาปิโต อนุตฺตเร ปุญฺญเกฺขเตฺต มหาโมคฺคลฺลานเตฺถเร กเตน ปุเญฺญน อุฬาเร เทวโลเก นิพฺพตฺตนารโหปิ ยสฺมา ‘‘สุลสํ อาคมฺม มยา อยํ เทยฺยธโมฺม ลโทฺธ’’ติ สุลสาย คเตน สิเนเหน มรณกาเล จิตฺตํ อุปกฺกิลิฎฺฐํ อโหสิฯ ตสฺมา หีนกายํ อุปปชฺชโนฺต ปพฺพตคหนสมฺภูเต สนฺทจฺฉาเย มหานิโคฺรธรุเกฺข รุกฺขเทวตา หุตฺวา นิพฺพตฺติฯ</p>


<p>โส  กิร สเจ ปฐมวเย กุลวํสฎฺฐปเน อุสฺสุกฺกํ อกริสฺส, ตสฺมิํเยว นคเร เสฎฺฐีนํ อโคฺค อภวิสฺส, มชฺฌิมวเย มชฺฌิโม, ปจฺฉิมวเย ปจฺฉิโมฯ สเจ ปน ปฐมวเย ปพฺพชิโต อภวิสฺส, อรหา อภวิสฺส, มชฺฌิมวเย สกทาคามี อนาคามี วา อภวิสฺส, ปจฺฉิมวเย โสตาปโนฺน อภวิสฺสฯ ปาปมิตฺตสํสเคฺคน ปน อิตฺถิธุโตฺต สุราธุโตฺต ทุจฺจริตนิรโต อนาทริโก หุตฺวา อนุกฺกเมน สพฺพสมฺปตฺติโต ปริหายิตฺวา มหาพฺยสนํ ปโตฺตติ วทนฺติฯ</p>


<p>อถ  โส อปเรน สมเยน สุลสํ อุยฺยานคตํ ทิสฺวา สญฺชาตกามราโค อนฺธการํ มาเปตฺวา ตํ อตฺตโน ภวนํ เนตฺวา สตฺตาหํ ตาย  สทฺธิํ สํวาสํ กเปฺปสิ, อตฺตานญฺจสฺสา อาโรเจสิฯ ตสฺสา มาตา ตํ อปสฺสนฺตี โรทมานา อิโต จิโต จ ปริพฺภมติฯ ตํ ทิสฺวา มหาชโน ‘‘อโยฺย มหาโมคฺคลฺลาโน มหิทฺธิโก มหานุภาโว ตสฺสา คติํ ชาเนยฺย, ตํ อุปสงฺกมิตฺวา ปุเจฺฉยฺยาสี’’ติ อาหฯ สา ‘‘สาธุ อโยฺย’’ติ เถรํ อุปสงฺกมิตฺวา ตมตฺถํ ปุจฺฉิฯ เถโร ‘‘อิโต สตฺตเม ทิวเส เวฬุวนมหาวิหาเร ภควติ ธมฺมํ เทเสเนฺต ปริสปริยเนฺต ปสฺสิสฺสสี’’ติ อาหฯ อถ สุลสา ตํ เทวปุตฺตํ อโวจ – ‘‘อยุตฺตํ มยฺหํ ตว ภวเน วสนฺติยา, อชฺช สตฺตโม ทิวโส, มม มาตา มํ อปสฺสนฺตี ปริเทวโสกสมาปนฺนา ภวิสฺสติ, สาธุ มํ, เทว, ตเตฺถว เนหี’’ติฯ โส ตํ เนตฺวา เวฬุวเน ภควติ ธมฺมํ เทเสเนฺต ปริสปริยเนฺต ฐเปนฺตฺวา อทิสฺสมานรูโป อฎฺฐาสิฯ</p>


<p>ตโต มหาชโน สุลสํ ทิสฺวา เอวมาห – ‘‘อมฺม สุลเส, ตฺวํ เอตฺตกํ ทิวสํ กุหิํ คตา? ตว มาตา ตฺวํ อปสฺสนฺตี ปริเทวโสกสมาปนฺนา อุมฺมาทปฺปตฺตา วิย ชาตา’’ติฯ สา ตํ ปวตฺติํ มหาชนสฺส อาจิกฺขิฯ มหาชเนน จ ‘‘กถํ โส ปุริโส ตถาปาปปสุโต อกตกุสโล เทวูปปตฺติํ ปฎิลภตี’’ติ วุเตฺต สุลสา ‘‘มยา ทาปิเต โมทเก ปานียญฺจ อยฺยสฺส มหาโมคฺคลฺลานเตฺถรสฺส ทตฺวา เตน ปุเญฺญน เทวูปปตฺติํ ปฎิลภตี’’ติ อาหฯ ตํ สุตฺวา มหาชโน อจฺฉริยพฺภุตจิตฺตชาโต อโหสิ – ‘‘อรหโนฺต นาม อนุตฺตรํ ปุญฺญเกฺขตฺตํ โลกสฺส, เยสุ อปฺปโกปิ กโต กาโร สตฺตานํ เทวูปปตฺติํ อาวหตี’’ติ อุฬารํ ปีติโสมนสฺสํ ปฎิสํเวเทสิฯ ภิกฺขู ตมตฺถํ ภควโต อาโรเจสุํฯ ตโต ภควา อิมิสฺสา อฎฺฐุปฺปตฺติยา –</p>


<ol>
<li>
‘‘เขตฺตูปมา อรหโนฺต, ทายกา กสฺสกูปมา;  
  
พีชูปมํ เทยฺยธมฺมํ, เอโตฺต นิพฺพตฺตเต ผลํฯ  
</li>
  
<li>
‘‘เอตํ  
  
พีชํ กสี เขตฺตํ, เปตานํ ทายกสฺส จ;  
  
ตํ เปตา ปริภุญฺชนฺติ, ทาตา ปุเญฺญน วฑฺฒติฯ  
</li>
  
<li>
‘‘อิเธว  
กุสลํ กตฺวา, เปเต จ ปฎิปูชิย;  
  
สคฺคญฺจ กมติฎฺฐานํ, กมฺมํ กตฺวาน ภทฺทก’’นฺติฯ – อิมา คาถา อภาสิ;  
</li>
  
<p> ตตฺถ ติ ขิตฺตํ วุตฺตํ พีชํ ตายติ มหปฺผลภาวกรเณน รกฺขตีติ เขตฺตํ, สาลิพีชาทีนํ วิรุหนฎฺฐานํฯ ตํ อุปมา เอเตสนฺติ เขตฺตูปมา, เกทารสทิสาติ อโตฺถฯ ติ ขีณาสวาฯ เต หิ กิเลสารีนํ สํสารจกฺกสฺส อรานญฺจ หตตฺตา, ตโต เอว อารกตฺตา, ปจฺจยาทีนํ อรหตฺตา, ปาปกรเณ รหาภาวา จ ‘‘อรหโนฺต’’ติ วุจฺจนฺติฯ ตตฺถ ยถา เขตญฺหิ ติณาทิโทสรหิตํ สฺวาภิสงฺขตพีชมฺหิ วุเตฺต อุตุสลิลาทิปจฺจยนฺตรูเปตํ กสฺสกสฺส มหปฺผลํ โหติ, เอวํ ขีณาสวสนฺตาโน โลภาทิโทสรหิโต สฺวาภิสงฺขเต เทยฺยธมฺมพีเช วุเตฺต กาลาทิปจฺจยนฺตรสหิโต ทายกสฺส มหปฺผโล โหติฯ เตนาห ภควา ‘‘เขตฺตูปมา อรหโนฺต’’ติฯ อุกฺกฎฺฐนิเทฺทโส อยํ ตสฺส เสขาทีนมฺปิ เขตฺตภาวาปฎิเกฺขปโตฯ
</ol></p>


<p>ติ จีวราทีนํ ปจฺจยานํ ทาตาโร ปริจฺจชนกา, เตสํ ปริจฺจาเคน อตฺตโน สนฺตาเน โลภาทีนํ ปริจฺจชนกา เฉทนกา, ตโต วา อตฺตโน สนฺตานสฺส โสธกา, รกฺขกา จาติ อโตฺถฯ ติ กสฺสกสทิสาฯ ยถา กสฺสโก สาลิเขตฺตาทีนิ กสิตฺวา ยถากาลญฺจ วุตฺตุทกทานนีหรณนิธานรกฺขณาทีหิ อปฺปมชฺชโนฺต อุฬารํ วิปุลญฺจ สสฺสผลํ ปฎิลภติ, เอวํ ทายโกปิ อรหเนฺตสุ เทยฺยธมฺมปริจฺจาเคน ปาริจริยาย จ อปฺปมชฺชโนฺต อุฬารํ วิปุลญฺจ ทานผลํ ปฎิลภติฯ เตน วุตฺตํ ‘‘ทายกา กสฺสกูปมา’’ติฯ</p>


<p>นฺติ ลิงฺควิปลฺลาเสน วุตฺตํ, พีชสทิโส เทยฺยธโมฺมติ อโตฺถฯ อนฺนปานาทิกสฺส หิ ทสวิธสฺส ทาตพฺพวตฺถุโน เอตํ นามํฯ นฺติ เอตสฺมา ทายกปฎิคฺคาหกเทยฺยธมฺมปริจฺจาคโต  ทานผลํ นิพฺพตฺตติ เจว อุปฺปชฺชติ จ, จิรตรปพนฺธวเสน ปวตฺตติ จาติ อโตฺถฯ เอตฺถ จ ยสฺมา ปริจฺจาคเจตนาภิสงฺขตสฺส อนฺนปานาทิวตฺถุโน ภาโว, น อิตรสฺส, ตสฺมา ‘‘พีชูปมํ เทยฺยธมฺม’’นฺติ เทยฺยธมฺมคฺคหณํ กตํฯ เตน เทยฺยธมฺมาปเทเสน  เทยฺยธมฺมวตฺถุวิสยาย ปริจฺจาคเจตนายเยว พีชภาโว ทฎฺฐโพฺพฯ สา หิ ปฎิสนฺธิอาทิปฺปเภทสฺส  ตสฺส นิสฺสยารมฺมณปฺปเภทสฺส จ ผลสฺส นิปฺผาทิกา, น เทยฺยธโมฺมติฯ</p>


<p> นฺติ ยถาวุตฺตํ พีชํ, ยถาวุตฺตญฺจ เขตฺตํ, ตสฺส พีชสฺส ตสฺมิํ เขเตฺต วปนปโยคสงฺขาตา กสิ จาติ อโตฺถฯ เอตํ ตยํ เกสํ อิจฺฉิตพฺพนฺติ อาห ‘‘เปตานํ ทายกสฺส จา’’ติฯ ยทิ ทายโก เปเต อุทฺทิสฺส ทานํ เทติ, เปตานญฺจ ทายกสฺส จ, ยทิ น เปเต อุทฺทิสฺส ทานํ เทติ, ทายกเสฺสว เอตํ พีชํ เอสา กสิ เอตํ เขตฺตํ อุปการาย โหตีติ อธิปฺปาโยฯ อิทานิ ตํ อุปการํ ทเสฺสตุํ ติ วุตฺตํฯ ตตฺถ ติ ทายเกน เปเต อุทฺทิสฺส ทาเน ทิเนฺน ยถาวุตฺตเขตฺตกสิพีชสมฺปตฺติยา อนุโมทนาย จ ยํ เปตานํ อุปกปฺปติ, ตํ ทานผลํ เปตา ปริภุญฺชนฺติฯ ติ ทาตา ปน อตฺตโน ทานมยปุญฺญนิมิตฺตํ เทวมนุเสฺสสุ โภคสมฺปตฺติอาทินา ปุญฺญผเลน อภิวฑฺฒติฯ ปุญฺญผลมฺปิ หิ ‘‘กุสลานํ, ภิกฺขเว, ธมฺมานํ สมาทานเหตุ เอวมิทํ ปุญฺญํ ปวฑฺฒตี’’ติอาทีสุ (ที. นิ. ๓.๘๐) ปุญฺญนฺติ วุจฺจติฯ</p>


<p> ติ อนวชฺชสุขวิปากเฎฺฐน กุสลํ เปตานํ อุทฺทิสนวเสน ทานมยํ ปุญฺญํ อุปจินิตฺวา อิเธว อิมสฺมิํเยว อตฺตภาเวฯ ติ เปเต อุทฺทิสฺส ทาเนน สมฺมาเนตฺวา อนุภุยฺยมานทุกฺขโต เต โมเจตฺวาฯ เปเต หิ อุทฺทิสฺส ทิยฺยมานํ ทานํ เตสํ ปูชา นาม โหติฯ เตนาห – ‘‘อมฺหากญฺจ กตา ปูชา’’ติ (เป. ว. ๑๘), ‘‘เปตานํ ปูชา จ กตา อุฬารา’’ติ (เป. ว. ๒๕) จฯ ‘‘เปเต จา’’ติ จ-สเทฺทน  ‘‘ปิโย จ โหติ มนาโป, อภิคมนีโย จ โหติ วิสฺสาสนีโย, ภาวนีโย จ โหติ ครุกาตโพฺพ, ปาสํโส จ โหติ กิตฺตนีโย วิญฺญูน’’นฺติ เอวมาทิเก ทิฎฺฐธมฺมิเก ทานานิสํเส สงฺคณฺหาติฯ นฺติ กลฺยาณํ กุสลกมฺมํ กตฺวา ทิเพฺพหิ อายุอาทีหิ ทสหิ ฐาเนหิ สุฎฺฐุ อคฺคตฺตา ‘‘สคฺค’’นฺติ ลทฺธนามํ กตปุญฺญานํ นิพฺพตฺตนฎฺฐานํ เทวโลกํ กมติ อุปปชฺชนวเสน อุปคจฺฉติฯ</p>


<p>เอตฺถ  จ ‘‘กุสลํ กตฺวา’’ติ วตฺวา ปุน ‘‘กมฺมํ กตฺวาน ภทฺทก’’นฺติ วจนํ ‘‘เทยฺยธมฺมปริจฺจาโค วิย ปตฺติทานวเสน ทานธมฺมปริจฺจาโคปิ ทานมยกุสลกมฺมเมวา’’ติ ทสฺสนตฺถนฺติ ทฎฺฐพฺพํฯ เกจิ ปเนตฺถ ‘‘เปตาติ อรหโนฺต อธิเปฺปตา’’ติ วทนฺติ, ตํ เตสํ มติมตฺตํ ‘‘เปตา’’ติ ขีณาสวานํ อาคตฎฺฐานเสฺสว อภาวโต, พีชาทิภาวสฺส จ ทายกสฺส วิย  เตสํ อยุชฺชมานตฺตา, เปตโยนิกานํ ยุชฺชมานตฺตา จฯ เทสนาปริโยสาเน เทวปุตฺตํ สุลสญฺจ อาทิํ กตฺวา จตุราสีติยา ปาณสหสฺสานํ ธมฺมาภิสมโย อโหสีติฯ</p>

</p>


<h3>๒. สูกรมุขเปตวตฺถุวณฺณนา</h3>
<p>ติ อิทํ สตฺถริ ราชคหํ อุปนิสฺสาย เวฬุวเน กลนฺทกนิวาเป วิหรเนฺต อญฺญฺญาตรํ สูกรมุขเปตํ อารพฺภ วุตฺตํฯ อตีเต กิร กสฺสปสฺส ภควโต สาสเน เอโก ภิกฺขุ กาเยน  สญฺญโต อโหสิ, วาจาย อสญฺญโต, ภิกฺขู อโกฺกสติ ปริภาสติฯ โส กาลํ กตฺวา นิรเย นิพฺพโตฺต, เอกํ พุทฺธนฺตรํ ตตฺถ ปจฺจิตฺวา ตโต จวิตฺวา อิมสฺมิํ พุทฺธุปฺปาเท ราชคหสมีเป คิชฺฌกูฎปพฺพตปาเท ตเสฺสว กมฺมสฺส วิปากาวเสเสน ขุปฺปิปาสาภิภูโต เปโต หุตฺวา นิพฺพตฺติฯ ตสฺส กาโย สุวณฺณวโณฺณ อโหสิ, มุขํ สูกรมุขสทิสํฯ อถายสฺมา นารโท คิชฺฌกูเฎ ปพฺพเต วสโนฺต ปาโตว สรีรปฎิชคฺคนํ กตฺวา ปตฺตจีวรมาทาย ราชคหํ ปิณฺฑาย คจฺฉโนฺต อนฺตรามเคฺค ตํ เปตํ ทิสฺวา เตน กตกมฺมํ ปุจฺฉโนฺต –</p>


<ol>
<li>
‘‘กาโย เต สพฺพโสวโณฺณ, สพฺพา โอภาสเต ทิสา;  
  
มุขํ เต สูกรเสฺสว, กิํ กมฺมมกรี ปุเร’’ติฯ –  
</li>
  
<p>คาถมาหฯ ตตฺถ ติ ตว กาโย เทโห สโพฺพ สุวณฺณวโณฺณ อุตฺตตฺตกนกสนฺนิโภฯ ติ ตสฺส ปภาย สพฺพาปิ ทิสา สมนฺตโนฺต โอภาสติ วิโชฺชตติฯ ติ วา อโนฺตคธโหตุอตฺถมิทํ ปทนฺติ ‘‘เต กาโย สพฺพโสวโณฺณ สพฺพา ทิสา โอภาเสติ วิโชฺชเตตี’’ติ อโตฺถ ทฎฺฐโพฺพฯ   ติ มุขํ ปน เต สูกรสฺส วิย, สูกรมุขสทิสํ ตว มุขนฺติ อโตฺถฯ ติ ‘‘ตฺวํ ปุเพฺพ อตีตชาติยํ กีทิสํ กมฺมํ อกาสี’’ติ ปุจฺฉติฯ
</ol></p>


<p>เอวํ เถเรน โส เปโต กตกมฺมํ ปุโฎฺฐ คาถาย วิสฺสเชฺชโนฺต –</p>


<ol>
<li>
‘‘กาเยน สญฺญโต อาสิํ, วาจายาสิมสญฺญโต;  
  
เตน เมตาทิโส วโณฺณ, ยถา ปสฺสสิ นารทา’’ติฯ –  
</li>
  
<p>อาห ฯ ตตฺถ นฺติ กายิเกน สํยเมน สํยโต กายทฺวาริเกน สํวเรน สํวุโต อโหสิํฯ ติ  วาจาย อสญฺญโต วาจสิเกน อสํวเรน สมนฺนาคโต อโหสิํฯ ติ เตน อุภเยน สํยเมน อสํยเมน จฯ ติ มยฺหํฯ ติ เอทิโสฯ ยถา ตฺวํ, นารท, ปจฺจกฺขโต ปสฺสสิ, เอวรูโป, กาเยน มนุสฺสสณฺฐาโน สุวณฺณวโณฺณ, มุเขน สูกรสทิโส อาสินฺติ โยชนาฯ สโทฺท หิ อิธ ฉวิยํ สณฺฐาเน จ ทฎฺฐโพฺพฯ
</ol></p>


<p>เอวํ เปโต เถเรน ปุจฺฉิโต ตมตฺถํ วิสฺสเชฺชตฺวา ตเมว การณํ กตฺวา เถรสฺส โอวาทํ เทโนฺต –</p>


<ol>
<li>
‘‘ตํ ตฺยาหํ นารท พฺรูมิ, สามํ ทิฎฺฐมิทํ ตยา;  
  
มากาสิ มุขสา ปาปํ, มา โข สูกรมุโข อหู’’ติฯ –  
</li>
  
<p>คาถมาหฯ ตตฺถ นฺติ ตสฺมาฯ นฺติ เต อหํฯ ติ เถรํ อาลปติฯ ติ กเถมิฯ นฺติ สยเมวฯ นฺติ อตฺตโน สรีรํ สนฺธาย วทติฯ อยเญฺหตฺถ อโตฺถ – ยสฺมา, ภเนฺต นารท, อิทํ มม สรีรํ คลโต ปฎฺฐาย เหฎฺฐา มนุสฺสสณฺฐานํ, อุปริ สูกรสณฺฐานํ, ตยา ปจฺจกฺขโตว ทิฎฺฐํ, ตสฺมา เต อหํ โอวาทวเสน วทามีติฯ กินฺติ เจติ อาห ติฯ ตตฺถ ติ ปฎิเสเธ นิปาโตฯ ติ มุเขนฯ ติ อวธารเณ, วาจาย ปาปกมฺมํ มากาสิ มา กโรหิฯ   ติ อหํ วิย สูกรมุโข มา อโหสิเยวฯ สเจ ปน ตฺวํ มุขโร หุตฺวา วาจาย ปาปํ กเรยฺยาสิ, เอกํเสน สูกรมุโข ภเวยฺยาสิ, ตสฺมา มากาสิ มุขสา ปาปนฺติ ผลปฎิเสธนมุเขนปิ เหตุเมว ปฎิเสเธติฯ
</ol></p>


<p>อถายสฺมา นารโท ราชคเห ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต จตุปริสมเชฺฌ นิสินฺนสฺส สตฺถุโน ตมตฺถํ อาโรเจสิฯ สตฺถา, ‘‘นารท, ปุเพฺพว มยา  โส สโตฺถ ทิโฎฺฐ’’ติ วตฺวา อเนกาการโวการํ วจีทุจฺจริตสนฺนิสฺสิตํ อาทีนวํ, วจีสุจริตปฎิสํยุตฺตญฺจ อานิสํสํ ปกาเสโนฺต ธมฺมํ เทเสสิฯ สา เทสนา สมฺปตฺตปริสาย สาตฺถิกา อโหสีติฯ</p>

</p>


<h3>๓. ปูติมุขเปตวตฺถุวณฺณนา</h3>
<p>  นฺติ อิทํ สตฺถริ เวฬุวเน วิหรเนฺต กลนฺทกนิวาเป อญฺญตรํ ปูติมุขเปตํ อารพฺภ วุตฺตํฯ อตีเต กิร กสฺสปสฺส ภควโต กาเล เทฺว กุลปุตฺตา ตสฺส สาสเน ปพฺพชิตฺวา สีลาจารสมฺปนฺนา สเลฺลขวุตฺติโน อญฺญตรสฺมิํ คามกาวาเส สมคฺควาสํ วสิํสุฯ อถ อญฺญตโร ปาปชฺฌาสโย เปสุญฺญาภิรโต ภิกฺขุ เตสํ วสนฎฺฐานํ อุปคญฺฉิฯ เถรา เตน สทฺธิํ ปฎิสนฺถารํ กตฺวา วสนฎฺฐานํ ทตฺวา ทุติยทิวเส ตํ คเหตฺวา คามํ ปิณฺฑาย ปวิสิํสุฯ มนุสฺสา เต ทิสฺวา เตสุ เถเรสุ อติวิย ปรมนิปจฺจการํ กตฺวา ยาคุภตฺตาทีหิ ปฎิมาเนสุํฯ โส วิหารํ ปวิสิตฺวา จิเนฺตสิ – ‘‘สุนฺทโร วตายํ โคจรคาโม, มนุสฺสา จ สทฺธา ปสนฺนา, ปณีตปณีตํ ปิณฺฑปาตํ เทนฺติ, อยญฺจ วิหาโร ฉายูทกสมฺปโนฺน, สกฺกา เม อิธ สุเขน วสิตุํฯ อิเมสุ ปน ภิกฺขูสุ อิธ วสเนฺตสุ มยฺหํ ผาสุวิหาโร น ภวิสฺสติ, อเนฺตวาสิกวาโส วิย ภวิสฺสติฯ หนฺทาหํ อิเม อญฺญมญฺญํ ภินฺทิตฺวา ยถา น ปุน อิธ วสิสฺสนฺติ, ตถา กริสฺสามี’’ติฯ</p>


<p>อเถกทิวสํ  มหาเถเร ทฺวินฺนมฺปิ โอวาทํ ทตฺวา อตฺตโน วสนฎฺฐานํ ปวิเฎฺฐ เปสุณิโก ภิกฺขุ โถกํ กาลํ วีตินาเมตฺวา มหาเถรํ อุปสงฺกมิตฺวา วนฺทิตฺวา เถเรน ‘‘กิํ, อาวุโส, วิกาเล อาคโตสี’’ติ จ วุเตฺต, ‘‘อาม, ภเนฺต กิญฺจิ วตฺตพฺพํ อตฺถี’’ติ วตฺวา ‘‘กเถหิ, อาวุโส’’ติ เถเรน อนุญฺญาโต อาห – ‘‘เอโส, ภเนฺต, ตุมฺหากํ  สหายกเตฺถโร สมฺมุขา มิโตฺต วิย อตฺตานํ ทเสฺสตฺวา ปรมฺมุขา สปโตฺต วิย อุปวทตี’’ติฯ ‘‘กิํ กเถตี’’ติ ปุจฺฉิโต ‘‘สุณาถ, ภเนฺต, ‘เอโส มหาเถโร สโฐ มายาวี กุหโก มิจฺฉาชีเวน ชีวิกํ กเปฺปตี’ติ ตุมฺหากํ อคุณํ กเถตี’’ติ อาหฯ ‘‘มา, อาวุโส, เอวํ ภณิ, น โส ภิกฺขุ เอวํ มํ อุปวทิสฺสติ, คิหิกาลโต ปฎฺฐาย มม สภาวํ ชานาติ ‘เปสโล กลฺยาณสีโล’’’ติฯ ‘‘สเจ, ภเนฺต, ตุเมฺห อตฺตโน วิสุทฺธจิตฺตตาย เอวํ จิเนฺตถ, ตํ ตุมฺหากํเยว อนุจฺฉวิกํ, มยฺหํ ปน เตน สทฺธิํ เวรํ นตฺถิ, กสฺมา อหํ เตน อวุตฺตํ ‘วุตฺต’นฺติ วทามิฯ โหตุ, กาลนฺตเรน สยเมว ชานิสฺสถา’’ติ อาหฯ เถโรปิ ปุถุชฺชนภาวโทเสน เทฺวฬฺหกจิโตฺต ‘‘เอวมฺปิ สิยา’’ติ สาสงฺกหทโย หุตฺวา โถกํ สิถิลวิสฺสาโส อโหสิฯ โส พาโล ปฐมํ มหาเถรํ ปริภินฺทิตฺวา อิตรมฺปิ เถนํ วุตฺตนเยเนว ปริภินฺทิฯ อถ เต อุโภปิ เถรา ทุติยทิวเส อญฺญมญฺญํ อนาลปิตฺวา ปตฺตจีวรมาทาย คาเม ปิณฺฑาย จริตฺวา ปิณฺฑปาตมาทาย อตฺตโน วสนฎฺฐาเนเยว  ปริภุญฺชิตฺวา สามีจิมตฺตมฺปิ อกตฺวา ตํ ทิวสํ ตเตฺถว วสิตฺวา วิภาตาย จ รตฺติยา อญฺญมญฺญํ อนาโรเจตฺวาว ยถาผาสุกฎฺฐานํ อคมํสุฯ</p>


<p>เปสุณิกํ ปน ภิกฺขุํ ปริปุณฺณมโนรถํ คามํ ปิณฺฑาย ปวิฎฺฐํ มนุสฺสา ทิสฺวา อาหํสุ – ‘‘ภเนฺต, เถรา กุหิํ คตา’’ติ? โส อาห – ‘‘สพฺพรตฺติํ อญฺญมญฺญํ กลหํ กตฺวา มยา ‘มา กลหํ กโรถ, สมคฺคา โหถ, กลโห นาม อนตฺถาวโห อายติทุกฺขุปฺปาทโก อกุสลสํวตฺตนิโก, ปุริมกาปิ กลเหน มหตา หิตา ปริภฎฺฐา’ติอาทีนิ วุจฺจมานาปิ มม วจนํ อนาทิยิตฺวา ปกฺกนฺตา’’ติฯ ตโต มนุสฺสา ‘‘เถรา ตาว คจฺฉนฺตุ, ตุเมฺห ปน อมฺหากํ อนุกมฺปาย อิเธว อนุกฺกณฺฐิตฺวา วสถา’’ติ ยาจิํสุฯ โส ‘‘สาธู’’ติ ปฎิสฺสุณิตฺวา ตเตฺถว วสโนฺต กติปาเหน จิเนฺตสิ – ‘‘มยา สีลวโนฺต กลฺยาณธมฺมา ภิกฺขู  อาวาสโลเภน ปริภินฺนา, พหุํ วต มยา ปาปกมฺมํ ปสุต’’นฺติ  พลววิปฺปฎิสาราภิภูโต โสกเวเคน คิลาโน หุตฺวา นจิเรเนว กาลํ กตฺวา อวีจิมฺหิ นิพฺพตฺติฯ</p>


<p>อิตเร เทฺว สหายกเตฺถรา ชนปทจาริกํ จรนฺตา อญฺญตรสฺมิํ อาวาเส สมาคนฺตฺวา อญฺญมญฺญํ สโมฺมทิตฺวา เตน ภิกฺขุนา วุตฺตํ เภทวจนํ อญฺญมญฺญสฺส อาโรเจตฺวา ตสฺส อภูตภาวํ ญตฺวา สมคฺคา หุตฺวา อนุกฺกเมน ตเมว อาวาสํ ปจฺจาคมิํสุฯ มนุสฺสา เทฺว เถเร ทิสฺวา หฎฺฐตุฎฺฐา สญฺชาตโสมนสฺสา หุตฺวา จตูหิ ปจฺจเยหิ อุปฎฺฐหิํสุฯ เถรา จ ตเตฺถว วสนฺตา สปฺปายอาหารลาเภน สมาหิตจิตฺตา วิปสฺสนํ วเฑฺฒตฺวา นจิเรเนว อรหตฺตํ ปาปุณิํสุฯ</p>


<p>เปสุณิโก ภิกฺขุ เอกํ พุทฺธนฺตรํ นิรเย ปจฺจิตฺวา อิมสฺมิํ พุทฺธุปฺปาเท ราชคหสฺส อวิทูเร ปูติมุขเปโต หุตฺวา นิพฺพตฺติฯ ตสฺส กาโย สุวณฺณวโณฺณ อโหสิ, มุขโต ปน ปุฬวกา นิกฺขมิตฺวา อิโต จิโต จ มุขํ ขาทนฺติ, ตสฺส ทูรมฺปิ โอกาสํ ผริตฺวา ทุคฺคนฺธํ วายติฯ อถายสฺมา นารโท คิชฺฌกูฎปพฺพตา โอโรหโนฺต ตํ ทิสฺวา –</p>


<ol>
<li>
‘‘ทิพฺพํ สุภํ ธาเรสิ วณฺณธาตุํ, เวหายสํ ติฎฺฐสิ อนฺตลิเกฺข;  
  
มุขญฺจ เต กิมโย ปูติคนฺธํ, ขาทนฺติ กิํ กมฺมมกาสิ ปุเพฺพ’’ติฯ –  
</li>
  
<p>อิมาย คาถาย กตกมฺมํ ปุจฺฉิฯ ตตฺถ นฺติ ทิวิ ภวํ เทวตฺตภาวปริยาปนฺนํฯ อิธ ปน ทิพฺพํ วิยาติ ทิพฺพํฯ นฺติ โสภนํ, สุนฺทรภาวํ วาฯ นฺติ ฉวิวณฺณํฯ ติ วหสิ ฯ ติ เวหายสสญฺญิเต อนฺตลิเกฺข ติฎฺฐสิฯ เกจิ ปน ‘‘วิหายสํ ติฎฺฐสิ อนฺตลิเกฺข’’ติ ปาฐํ วตฺวา วิหายสํ โอภาเสโนฺต อนฺตลิเกฺข ติฎฺฐสีติ วจนเสเสน อตฺถํ  วทนฺติฯ นฺติ กุณปคนฺธํ, ทุคฺคนฺธนฺติ อโตฺถฯ ติ ปรมทุคฺคนฺธํ เต มุขํ กิมโย ขาทนฺติ, กาโย จ สุวณฺณวโณฺณ, กีทิสํ นาม กมฺมํ เอวรูปสฺส อตฺตภาวสฺส การณภูตํ ปุเพฺพ ตฺวํ อกาสีติ ปุจฺฉิฯ
</ol></p>


<p>เอวํ  เถเรน โส เปโต อตฺตนา กตกมฺมํ ปุโฎฺฐ ตมตฺถํ วิสฺสเชฺชโนฺต –</p>


<ol>
<li>
‘‘สมโณ อหํ ปาโปติทุฎฺฐวาโจ, ตปสฺสิรูโป มุขสา อสญฺญโต;  
  
ลทฺธา จ เม ตมสา วณฺณธาตุ, มุขญฺจ เม เปสุณิเยน ปูตี’’ติฯ –  
</li>
  
<p>คาถมาหฯ ตตฺถ ติ อหํ ลามโก สมโณ ปาปภิกฺขุ อโหสิํฯ ติ อติทุฎฺฐวจโน, ปเร อติกฺกมิตฺวา ลงฺฆิตฺวา วตฺตา, ปเรสํ คุณปริธํสกวจโนติ อโตฺถฯ ‘‘อติทุกฺขวาโจ’’ติ วา ปาโฐ, อติวิย ผรุสวจโน มุสาวาทเปสุญฺญาทิวจีทุจฺจริตนิรโตฯ ติ สมณปติรูปโกฯ ติ มุเขนฯ ติ ปฎิลทฺธาฯ จ-กาโร สมฺปิณฺฑนโตฺถฯ ติ มยาฯ ติ พฺรหฺมจริเยนฯ ติ ปิสุณวาจายฯ ติ ปูติคนฺธํฯ
</ol></p>


<p>เอวํ โส เปโต อตฺตนา กตกมฺมํ อาจิกฺขิตฺวา อิทานิ เถรสฺส โอวาทํ เทโนฺต –</p>


<ol>
<li>
‘‘ตยิทํ ตยา นารท สามํ ทิฎฺฐํ,  
  
อนุกมฺปกา เย กุสลา วเทยฺยุํ;  
  
มา เปสุณํ มา จ มุสา อภาณิ,  
  
ยโกฺข ตุวํ โหหิสิ กามกามี’’ติฯ –  
</li>
  
<p>โอสานคาถมาหฯ ตตฺถ  นฺติ ตํ อิทํ มม รูปํฯ นฺติ เย อนุกมฺปนสีลา การุณิกา ปรหิตปฎิปตฺติยํ กุสลา นิปุณา พุทฺธาทโย ยํ วเทยฺยุํ, ตเทว วทามีติ อธิปฺปาโยฯ อิทานิ ตํ โอวาทํ ทเสฺสโนฺต ติ อาหฯ ตสฺสโตฺถ –  ปิสุณวจนํ มุสา จ   มา กเถหิฯ ยทิ หิ ตฺวํ มุสาวาทํ ปิสุณวาจญฺจ ปหาย วาจาย สญฺญโต ภเวยฺยาสิ, ยโกฺข วา เทโว วา เทวญฺญตโร วา ตฺวํ ภวิสฺสสิ, กามํ กามิตพฺพํ อุฬารํ ทิพฺพสมฺปตฺติํ  ปฎิลภิตฺวา ตตฺถ กามนสีโล ยถาสุขํ อินฺทฺริยานํ ปริจรเณน อภิรมณสีโลติฯ
</ol></p>


<p>ตํ สุตฺวา เถโร ตโต ราชคหํ คนฺตฺวา ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต สตฺถุ ตมตฺถํ อาโรเจสิฯ สตฺถา ตํ อฎฺฐุปฺปตฺติํ กตฺวา ธมฺมํ เทเสสิฯ สา เทสนา สมฺปตฺตปริสาย สาตฺถิกา อโหสีติฯ</p>

</p>


<h3>๔. ปิฎฺฐธีตลิกเปตวตฺถุวณฺณนา</h3>
<p>ติ อิทํ สตฺถา สาวตฺถิยํ เชตวเน วิหรโนฺต อนาถปิณฺฑิกสฺส คหปติโน ทานํ อารพฺภ กเถสิฯ อนาถปิณฺฑิกสฺส กิร คหปติโน ธีตุ ธีตาย ทาริกาย ธาติ ปิฎฺฐธีตลิกํ อทาสิ ‘‘อยํ เต ธีตา, อิมํ คเหตฺวา กีฬสฺสู’’ติฯ สา ตตฺถ ธีตุสญฺญํ อุปฺปาเทสิฯ อถสฺสา เอกทิวสํ ตํ คเหตฺวา กีฬนฺติยา ปมาเทน ปติตฺวา ภิชฺชิฯ ตโต ทาริกา ‘‘มม ธีตา มตา’’ติ ปโรทิฯ ตํ โรทนฺติํ โกจิปิ เคหชโน สญฺญาเปตุํ นาสกฺขิฯ ตสฺมิญฺจ สมเย สตฺถา อนาถปิณฺฑิกสฺส คหปติโน เคเห ปญฺญเตฺต อาสเน นิสิโนฺน โหติ, มหาเสฎฺฐิ จ ภควโต  สมีเป นิสิโนฺน อโหสิฯ ธาติ ตํ ทาริกํ คเหตฺวา เสฎฺฐิสฺส สนฺติกํ อคมาสิฯ เสฎฺฐิ ตํ ทิสฺวา ‘‘กิสฺสายํ ทาริกา โรทตี’’ติ อาหฯ ธาติ ตํ ปวตฺติํ เสฎฺฐิสฺส อาโรเจสิฯ เสฎฺฐิ ตํ ทาริกํ อเงฺก นิสีทาเปตฺวา ‘‘ตว ธีตุทานํ ทสฺสามี’’ติ สญฺญาเปตฺวา สตฺถุ อาโรเจสิ – ‘‘ภเนฺต, มม นตฺตุธีตรํ ปิฎฺฐธีตลิกํ อุทฺทิสฺส ทานํ ทาตุกาโม, ตํ เม ปญฺจหิ ภิกฺขุสเตหิ สทฺธิํ สฺวาตนาย อธิวาเสถา’’ติฯ อธิวาเสสิ ภควา ตุณฺหีภาเวนฯ</p>


<p>อถ ภควา ทุติยทิวเส ปญฺจหิ ภิกฺขุสเตหิ สทฺธิํ เสฎฺฐิสฺส ฆรํ คนฺตฺวา ภตฺตกิจฺจํ กตฺวา อนุโมทนํ กโรโนฺต –</p>


<ol>
<li>
‘‘ยํ กิญฺจารมฺมณํ กตฺวา, ทชฺชา ทานํ อมจฺฉรี;  
  
ปุพฺพเปเต จ อารพฺภ, อถ วา วตฺถุเทวตาฯ  
</li>
  
<li>
‘‘จตฺตาโร  
  
จ มหาราเช, โลกปาเล ยสสฺสิเน;  
  
กุเวรํ ธตรฎฺฐญฺจ, วิรูปกฺขํ วิรูฬฺหกํ;  
  
เต เจว ปูชิตา โหนฺติ, ทายกา จ อนิปฺผลาฯ  
</li>
  
<li>
‘‘น หิ รุณฺณํ วา โสโก วา, ยา จญฺญา ปริเทวนา;  
  
น ตํ เปตสฺส อตฺถาย, เอวํ ติฎฺฐนฺติ ญาตโยฯ  
</li>
  
<li>
‘‘อยญฺจ โข ทกฺขิณา ทินฺนา, สงฺฆมฺหิ สุปฺปติฎฺฐิตา;  
  
ทีฆรตฺตํ หิตายสฺส, ฐานโส อุปกปฺปตี’’ติฯ – อิมา คาถา อภาสิ;  
</li>
  
<p> ตตฺถ ติ มงฺคลาทีสุ อญฺญตรํ ยํ กิญฺจิ อารพฺภ อุทฺทิสฺสฯ ติ ทเทยฺยฯ ติ อตฺตโน สมฺปตฺติยา ปเรหิ สาธารณภาวาสหนลกฺขณสฺส มเจฺฉรสฺส อภาวโต อมจฺฉรี, ปริจฺจาคสีโล มจฺฉริยโลภาทิจิตฺตมลํ ทูรโต กตฺวา ทานํ ทเทยฺยาติ อธิปฺปาโยฯ ติ ปุพฺพเกปิ เปเต อุทฺทิสฺสฯ ติ ฆรวตฺถุอาทีสุ อธิวตฺถา เทวตา อารพฺภาติ โยชนาฯ ติ อิมินา อเญฺญปิ เทวมนุสฺสาทิเก เย เกจิ อารพฺภ ทานํ ทเทยฺยาติ ทเสฺสติฯ
</ol></p>


<p> ตตฺถ เทเวสุ ตาว เอกเจฺจ ปากเฎ เทเว ทเสฺสโนฺต ติ วตฺวา ปุน เต  นามโต คณฺหโนฺต ‘‘กุเวร’’นฺติอาทิมาหฯ ตตฺถ นฺติ เวสฺสวณํฯ นฺติอาทีนิ เสสานํ ติณฺณํ โลกปาลานํ นามานิฯ ติ เต จ มหาราชาโน ปุพฺพเปตวตฺถุเทวตาโย จ อุทฺทิสนกิริยาย ปฎิมานิกา โหนฺติฯ ติ เย ทานํ เทนฺติ, เต ทายกา จ ปเรสํ อุทฺทิสนมเตฺตน น นิปฺผลา, อตฺตโน ทานผลสฺส ภาคิโน เอว โหนฺติฯ</p>


<p> อิทานิ ‘‘เย อตฺตโน ญาตีนํ มรเณน โรทนฺติ ปริเทวนฺติ โสจนฺติ, เตสํ ตํ นิรตฺถกํ, อตฺตปริตาปนมตฺตเมวา’’ติ ทเสฺสตุํ ติ คาถมาหฯ ตตฺถ นฺติ รุทิตํ อสฺสุโมจนํ น หิ กาตพฺพนฺติ  วจนเสโสฯ ติ โสจนํ จิตฺตสนฺตาโป, อโนฺตนิชฺฌานนฺติ อโตฺถฯ ติ ยา จ รุณฺณโสกโต อญฺญา ปริเทวนา, ‘‘กหํ เอกปุตฺตกา’’ติอาทิวาจาวิปฺปลาโป, โสปิ น กาตโพฺพติ อโตฺถฯ สพฺพตฺถ วา-สโทฺท วิกปฺปนโตฺถ ฯ ติ ยสฺมา รุณฺณํ วา โสโก วา ปริเทวนา วาติ สพฺพมฺปิ ตํ เปตสฺส กาลกตสฺส อตฺถาย อุปการาย น โหติ, ตสฺมา น หิ ตํ กาตพฺพํ, ตถาปิ เอวํ ติฎฺฐนฺติ ญาตโย อวิทฺทสุโนติ อธิปฺปาโยฯ</p>


<p> เอวํ รุณฺณาทีนํ นิรตฺถกภาวํ ทเสฺสตฺวา อิทานิ ยา ปุพฺพเปตาทิเก อารพฺภ ทายเกน สงฺฆสฺส ทกฺขิณา ทินฺนา, ตสฺสา สาตฺถกภาวํ ทเสฺสโนฺต ติ คาถมาหฯ ตตฺถ นฺติ ทายเกน ตํ ทินฺนํ ทานํ ปจฺจกฺขโต ทเสฺสโนฺต วทติฯ จ-สโทฺท พฺยติเรกโตฺถ, เตน ยถา รุณฺณาทิ เปตสฺส น กสฺสจิ อตฺถาย โหติ, น เอวมยํ, อยํ ปน ทกฺขิณา ทีฆรตฺตํ หิตายสฺส โหตีติ วกฺขมานเมว วิเสสํ โชเตติฯ ติ อวธารเณฯ ติ ทานํฯ ติ อนุตฺตเร ปุญฺญเกฺขเตฺต  สเงฺฆ สุฎฺฐุ ปติฎฺฐิตาฯ ติ อสฺส เปตสฺส จิรกาลํ หิตาย อตฺถายฯ ติ ตงฺขณเญฺญว นิปฺผชฺชติ, น กาลนฺตเรติ อโตฺถฯ อยญฺหิ ตตฺถ ธมฺมตา – ยํ เปเต อุทฺทิสฺส ทาเน ทิเนฺน เปตา เจ อนุโมทนฺติ, ตาวเทว ตสฺส ผเลน เปตา ปริมุจฺจนฺตีติฯ</p>


<p>เอวํ ภควา ธมฺมํ เทเสตฺวา มหาชนํ เปเต อุทฺทิสฺส ทานาภิรตมานสํ กตฺวา อุฎฺฐายาสนา ปกฺกามิฯ ปุนทิวเส เสฎฺฐิภริยา อวเสสา จ ญาตกา เสฎฺฐิํ อนุวตฺตนฺตา เอวํ เตมาสมตฺตํ มหาทานํ ปวเตฺตสุํฯ อถ ราชา ปเสนทิ โกสโล ภควนฺตํ อุปสงฺกมิตฺวา ‘‘กสฺมา, ภเนฺต, ภิกฺขู มาสมตฺตํ มม ฆรํ นาคมิํสู’’ติ ปุจฺฉิฯ สตฺถารา ตสฺมิํ การเณ กถิเต ราชาปิ เสฎฺฐิํ อนุวตฺตโนฺต พุทฺธปฺปมุขสฺส ภิกฺขุสงฺฆสฺส มหาทานํ ปวเตฺตสิ, ตํ ทิสฺวา นาครา ราชานํ อนุวตฺตนฺตา มาสมตฺตํ มหาทานํ ปวเตฺตสุํฯ เอวํ มาสทฺวยํ ปิฎฺฐธีตลิกมูลกํ มหาทานํ ปวเตฺตสุนฺติฯ</p>

</p>


<h3>๕. ติโรกุฎฺฎเปตวตฺถุวณฺณนา</h3>
<p>  ติ อิทํ สตฺถา ราชคเห วิหรโนฺต สมฺพหุเล เปเต อารพฺภ กเถสิฯ</p>


<p>ตตฺรายํ วิตฺถารกถา – อิโต ทฺวานวุติกเปฺป กาสิ นาม นครํ อโหสิฯ ตตฺถ ชยเสโน นาม ราชา รชฺชํ กาเรสิฯ ตสฺส สิริมา นาม เทวีฯ ตสฺสา กุจฺฉิยํ ผุโสฺส นาม โพธิสโตฺต  นิพฺพตฺติตฺวา อนุปุเพฺพน สมฺมาสโมฺพธิํ อภิสมฺพุชฺฌิฯ ชยเสโน ราชา ‘‘มม ปุโตฺต มหาภินิกฺขมนํ นิกฺขมิตฺวา พุโทฺธ ชาโต, มยฺหเมว พุโทฺธ, มยฺหํ ธโมฺม, มยฺหํ สโงฺฆ’’ติ มมตฺตํ อุปฺปาเทตฺวา สพฺพกาลํ สยเมว อุปฎฺฐหติ, น อเญฺญสํ โอกาสํ เทติฯ</p>


<p>ภควโต กนิฎฺฐภาตโร เวมาติกา ตโย ภาตโร จิเนฺตสุํ – ‘‘พุทฺธา  นาม สพฺพโลก หิตตฺถาย อุปฺปชฺชนฺติ, น เอกเสฺสว อตฺถายฯ อมฺหากญฺจ ปิตา อเญฺญสํ โอกาสํ น เทติฯ กถํ นุ โข มยํ ลเภยฺยาม ภควนฺตํ อุปฎฺฐาตุํ ภิกฺขุสงฺฆญฺจา’’ติ? เตสํ เอตทโหสิ – ‘‘หนฺท มยํ กิญฺจิ อุปายํ กโรมา’’ติฯ เต ปจฺจนฺตํ กุปิตํ วิย การาเปสุํฯ ตโต ราชา ‘‘ปจฺจโนฺต กุปิโต’’ติ สุตฺวา ตโยปิ ปุเตฺต ปจฺจนฺตํ วูปสเมตุํ เปเสสิฯ เต คนฺตฺวา วูปสเมตฺวา อาคตาฯ ราชา ตุโฎฺฐ วรํ อทาสิ ‘‘ยํ อิจฺฉถ, ตํ คณฺหถา’’ติฯ เต ‘‘มยํ ภควนฺตํ อุปฎฺฐาตุํ อิจฺฉามา’’ติ อาหํสุฯ ราชา ‘‘เอตํ ฐเปตฺวา อญฺญํ คณฺหถา’’ติ อาหฯ เต ‘‘มยํ อเญฺญน อนตฺถิกา’’ติ อาหํสุฯ เตน หิ ปริเจฺฉทํ กตฺวา คณฺหถาติฯ เต สตฺต วสฺสานิ ยาจิํสุฯ ราชา น อทาสิฯ เอวํ ‘‘ฉ, ปญฺจ, จตฺตาริ, ตีณิ, เทฺว, เอกํ, สตฺต มาเส, ฉ, ปญฺจ, จตฺตาโร’’ติ วตฺวา ยาว เตมาสํ ยาจิํสุฯ ตทา ราชา ‘‘คณฺหถา’’ติ อทาสิฯ</p>


<p>เต ภควนฺตํ อุปสงฺกมิตฺวา อาหํสุ – ‘‘อิจฺฉาม มยํ, ภเนฺต, ภควนฺตํ เตมาสํ อุปฎฺฐาตุํ, อธิวาเสตุ โน, ภเนฺต, ภควา อิมํ เตมาสํ วสฺสาวาส’’นฺติฯ อธิวาเสสิ ภควา ตุณฺหีภาเวนฯ เต ตโย อตฺตโน ชนปเท นิยุตฺตกปุริสสฺส เลขํ เปเสสุํ ‘‘อิมํ เตมาสํ อเมฺหหิ ภควา อุปฎฺฐาตโพฺพ, วิหารํ อาทิํ กตฺวา สพฺพํ ภควโต อุปฎฺฐานสมฺภารํ สมฺปาเทหี’’ติฯ โส สพฺพํ สมฺปาเทตฺวา ปฎิเปเสสิฯ เต  กาสายวตฺถนิวตฺถา หุตฺวา ปุริสสหเสฺสหิ เวยฺยาวจฺจกเรหิ ภควนฺตํ ภิกฺขุสงฺฆญฺจ สกฺกจฺจํ อุปฎฺฐหมานา ชนปทํ เนตฺวา วิหารํ นิยฺยาเตตฺวา วสฺสํ วสาเปสุํฯ</p>


<p>เตสํ ภณฺฑาคาริโก เอโก คหปติปุโตฺต สปชาปติโก สโทฺธ อโหสิ ปสโนฺนฯ โส พุทฺธปฺปมุขสฺส ภิกฺขุสงฺฆสฺส ทานวตฺตํ สกฺกจฺจํ อทาสิฯ ชนปเท นิยุตฺตกปุริโส ตํ คเหตฺวา ชานปเทหิ เอกาทสมเตฺตหิ ปุริสสหเสฺสหิ สทฺธิํ สกฺกจฺจเมว ทานํ ปวตฺตาเปสิฯ ตตฺถ เกจิ ชานปทา ปฎิหตจิตฺตา อเหสุํฯ เต ทานสฺส อนฺตรายํ กตฺวา เทยฺยธมฺมํ อตฺตนา ขาทิํสุ, ภตฺตสาลญฺจ อคฺคินา ทหิํสุฯ ปวาริตา ราชปุตฺตา ภควโต สกฺการํ กตฺวา  ภควนฺตํ ปุรกฺขตฺวา ปิตุ สนฺติกเมว ปจฺจาคมิํสุฯ ตตฺถ คนฺตฺวา ภควา ปรินิพฺพายิฯ ราชปุตฺตา จ ชนปเท  นิยุตฺตกปุริโส จ ภณฺฑาคาริโก จ อนุปุเพฺพน กาลํ กตฺวา สทฺธิํ ปริสาย สเคฺค อุปฺปชฺชิํสุ, ปฎิหตจิตฺตา ชนา นิรเย อุปฺปชฺชิํสุฯ เอวํ เตสํ อุภเยสํ ชนานํ สคฺคโต สคฺคํ นิรยโต นิรยํ อุปปชฺชนฺตานํ ทฺวานวุติกปฺปา วีติวตฺตาฯ</p>


<p>อถ อิมสฺมิํ ภทฺทกเปฺป กสฺสปสฺส ภควโต กาเล เต ปฎิหตจิตฺตา ชนา เปเตสุ อุปฺปนฺนาฯ ตทา มนุสฺสา อตฺตโน อตฺตโน ญาตกานํ เปตานํ อตฺถาย ทานํ ทตฺวา อุทฺทิสนฺติ ‘‘อิทํ โน ญาตีนํ โหตู’’ติ, เต สมฺปตฺติํ ลภนฺติฯ อถ อิเมปิ เปตา ตํ ทิสฺวา กสฺสปํ สมฺมาสมฺพุทฺธํ อุปสงฺกมิตฺวา ปุจฺฉิํสุ – ‘‘กิํ นุ โข, ภเนฺต, มยมฺปิ เอวรูปํ สมฺปตฺติํ ลเภยฺยามา’’ติ? ภควา อาห – ‘‘อิทานิ น ลภถ, อนาคเต ปน โคตโม นาม สมฺมาสมฺพุโทฺธ ภวิสฺสติ, ตสฺส ภควโต กาเล พิมฺพิสาโร นาม ราชา ภวิสฺสติ, โส ตุมฺหากํ อิโต ทฺวานวุติกเปฺป ญาติ อโหสิ, โส พุทฺธสฺส ทานํ ทตฺวา ตุมฺหากํ อุทฺทิสิสฺสติ, ตทา ลภิสฺสถา’’ติฯ เอวํ วุเตฺต กิร เตสํ เปตานํ ตํ วจนํ ‘‘เสฺว ลภิสฺสถา’’ติ วุตฺตํ วิย อโหสิฯ</p>


<p>ตโต  เอกสฺมิํ พุทฺธนฺตเร วีติวเตฺต อมฺหากํ ภควา อุปฺปชฺชิฯ เตปิ ตโย ราชปุตฺตา ปุริสสหเสฺสน สทฺธิํ เทวโลกโต จวิตฺวา มคธรเฎฺฐ พฺราหฺมณกุเล อุปฺปชฺชิตฺวา อนุปุเพฺพน ตาปสปพฺพชฺชํ ปพฺพชิตฺวา คยาสีเส ตโย ชฎิลา อเหสุํ, ชนปเท นิยุตฺตกปุริโส ราชา พิมฺพิสาโร อโหสิ, ภณฺฑาคาริโก คหปติปุโตฺต วิสาโข นาม เสฎฺฐิ อโหสิ, ตสฺส ปชาปติ ธมฺมทินฺนา นาม เสฎฺฐิธีตา อโหสิ, อวเสสา ปน ปริสา รโญฺญ เอว ปริวารา หุตฺวา นิพฺพตฺติํสุฯ</p>


<p>อมฺหากมฺปิ ภควา โลเก อุปฺปชฺชิตฺวา สตฺตสตฺตาหํ อติกฺกมิตฺวา อนุปุเพฺพน พาราณสิํ อาคมฺม ธมฺมจกฺกํ ปวเตฺตตฺวา ปญฺจวคฺคิเย อาทิํ กตฺวา ยาว สหสฺสปริวาเร ตโย ชฎิเล วิเนตฺวา ราชคหํ อคมาสิฯ ตตฺถ  จ ตทหุปสงฺกมนฺตํเยว ราชานํ พิมฺพิสารํ โสตาปตฺติผเล ปติฎฺฐาเปสิ สทฺธิํ เอกาทสนหุเตหิ องฺคมคธวาสีหิ พฺราหฺมณคหปติเกหิฯ อถ รญฺญา สฺวาตนาย ภเตฺตน นิมนฺติโต อธิวาเสตฺวา ทุติยทิวเส มาณวกวเณฺณน สเกฺกน เทวานมิเนฺทน ปุรโต คจฺฉเนฺตน –</p>


<p>
‘‘ทโนฺต ทเนฺตหิ สห ปุราณชฎิเลหิ, วิปฺปมุโตฺต วิปฺปมุเตฺตหิ;  
  
สิงฺคีนิกฺขสวโณฺณ, ราชคหํ ปาวิสิ ภควา’’ติฯ (มหาว. ๕๘) –  
</p>
  
<p>เอวมาทีหิ  คาถาหิ อภิตฺถวิยมาโน ราชคหํ ปวิสิตฺวา รโญฺญ นิเวสเน มหาทานํ สมฺปฎิจฺฉิฯ เต ปน เปตา ‘‘อิทานิ ราชา ทานํ อมฺหากํ อุทฺทิสิสฺสติ, อิทานิ อุทฺทิสิสฺสตี’’ติ อาสาย สมฺปริวาเรตฺวา อฎฺฐํสุฯ</p>


<p>ราชา ทานํ ทตฺวา ‘‘กตฺถ นุ โข ภควา วิหเรยฺยา’’ติ ภควโต วิหารฎฺฐานเมว จิเนฺตสิ, น ตํ ทานํ กสฺสจิ อุทฺทิสิฯ ตถา ตํ ทานํ อลภนฺตา เปตา ฉินฺนาสา หุตฺวา รตฺติยํ รโญฺญ นิเวสเน อติวิย ภิํสนกํ วิสฺสรมกํสุฯ ราชา ภยสนฺตาสสํเวคํ อาปชฺชิตฺวา วิภาตาย  รตฺติยา ภควโต อาโรเจหิ – ‘‘เอวรูปํ สทฺทํ อโสฺสสิํ, กิํ นุ โข เม, ภเนฺต, ภวิสฺสตี’’ติ? ภควา ‘‘มา ภายิ, มหาราช, น เต กิญฺจิ ปาปกํ ภวิสฺสติ, อปิจ โข สนฺติ เต ปุราณญาตกา เปเตสุ อุปฺปนฺนาฯ เต เอกํ พุทฺธนฺตรํ ตเมว ปจฺจาสีสนฺตา ‘พุทฺธสฺส ทานํ ทตฺวา อมฺหากํ อุทฺทิสิสฺสตี’ติ วิจรนฺตา ตยา หิโยฺย ทานํ ทตฺวา น อุทฺทิสิตตฺตา ฉินฺนาสา หุตฺวา ตถารูปํ วิสฺสรมกํสู’’ติ อาหฯ ‘‘กิํ อิทานิปิ, ภเนฺต, ทิเนฺน เต ลเภยฺยุ’’นฺติ? ‘‘อาม, มหาราชา’’ติฯ ‘‘เตน หิ, ภเนฺต, อธิวาเสตุ เม ภควา อชฺชตนาย ทานํ, เตสํ อุทฺทิสิสฺสามี’’ติฯ อธิวาเสสิ ภควา ตุณฺหีภาเวนฯ</p>


<p>ราชา นิเวสนํ คนฺตฺวา มหาทานํ ปฎิยาทาเปตฺวา ภควโต กาลํ อาโรจาเปสิ ฯ ภควา ราชเนฺตปุรํ คนฺตฺวา ปญฺญเตฺต อาสเน นิสีทิ สทฺธิํ ภิกฺขุสเงฺฆนฯ เต เปตา ‘‘อปิ นาม อชฺช ลเภยฺยามา’’ติ คนฺตฺวา ติโรกุฎฺฎาทีสุ อฎฺฐํสุฯ ภควา ตถา อกาสิ, ยถา เต สเพฺพว รโญฺญ อาปาถํ คตา อเหสุํฯ ราชา ทกฺขิโณทกํ เทโนฺต ‘‘อิทํ เม ญาตีนํ โหตู’’ติ อุทฺทิสิฯ ตาวเทว เปตานํ กมลกุวลยสญฺฉนฺนา โปกฺขรณิโย นิพฺพตฺติํสุฯ เต ตตฺถ นฺหตฺวา จ ปิวิตฺวา จ ปฎิปฺปสฺสทฺธทรถกิลมถปิปาสา สุวณฺณวณฺณา อเหสุํฯ ราชา ยาคุขชฺชโภชฺชานิ ทตฺวา อุทฺทิสิฯ เตสํ ตงฺขณเญฺญว ทิพฺพยาคุขชฺชโภชฺชานิ นิพฺพตฺติํสุฯ เต ตานิ ปริภุญฺชิตฺวา ปีณินฺทฺริยา อเหสุํฯ อถ วตฺถเสนาสนานิ ทตฺวา อุทฺทิสิฯ เตสํ ทิพฺพวตฺถปาสาทปจฺจตฺถรณเสยฺยาทิอลงฺการวิธโย นิพฺพตฺติํสุฯ สา จ เตสํ สมฺปตฺติ สพฺพาปิ ยถา รโญฺญ ปากฎา โหติ, ตถา ภควา อธิฎฺฐาสิฯ ราชา ตํ ทิสฺวา อติวิย อตฺตมโน อโหสิฯ ตโต ภควา ภุตฺตาวี ปวาริโต รโญฺญ พิมฺพิสารสฺส อนุโมทนตฺถํ ติโรกุฎฺฎเปตวตฺถุํ อภาสิ –</p>


<ol>
<li>
‘‘ติโรกุเฎฺฎสุ ติฎฺฐนฺติ, สนฺธิสิงฺฆาฎเกสุ จ;  
  
ทฺวารพาหาสุ ติฎฺฐนฺติ, อาคนฺตฺวาน สกํ ฆรํฯ  
</li>
  
<li>
‘‘ปหูเต  
อนฺนปานมฺหิ, ขชฺชโภเชฺช อุปฎฺฐิเต;  
  
น เตสํ โกจิ สรติ, สตฺตานํ กมฺมปจฺจยาฯ  
</li>
  
<li>
‘‘เอวํ  
ททนฺติ ญาตีนํ, เย โหนฺติ อนุกมฺปกา;  
  
สุจิํ ปณีตํ กาเลน, กปฺปิยํ ปานโภชนํฯ  
</li>
  
<li>
‘‘อิทํ โว ญาตีนํ โหตุ, สุขิตา โหนฺตุ ญาตโย;  
  
เต จ ตตฺถ สมาคนฺตฺวา, ญาติเปตา สมาคตา;  
  
ปหูเต อนฺนปานมฺหิ, สกฺกจฺจํ อนุโมทเรฯ  
</li>
  
<li>
‘‘จิรํ ชีวนฺตุ โน ญาตี, เยสํ เหตุ ลภามเส;  
  
อมฺหากญฺจ กตา ปูชา, ทายกา จ อนิปฺผลาฯ  
</li>
  
<li>
‘‘น หิ ตตฺถ กสิ อตฺถิ, โครเกฺขตฺถ น วิชฺชติ;  
  
วณิชฺชา ตาทิสี นตฺถิ, หิรเญฺญน กยากยํ;  
  
อิโต ทิเนฺนน ยาเปนฺติ, เปตา กาลคตา ตหิํฯ  
</li>
  
<li>
‘‘อุนฺนเม อุทกํ วุฎฺฐํ, ยถา นินฺนํ ปวตฺตติ;  
  
เอวเมว อิโต ทินฺนํ, เปตานํ อุปกปฺปติฯ  
</li>
  
<li>
‘‘ยถา วาริวหา ปูรา, ปริปูเรนฺติ สาครํ;  
  
เอวเมว  
อิโต ทินฺนํ, เปตานํ อุปกปฺปติฯ  
</li>
  
<li>
‘‘อทาสิ เม อกาสิ เม, ญาติมิตฺตา สขา จ เม;  
  
เปตานํ ทกฺขิณํ ทชฺชา, ปุเพฺพ กตมนุสฺสรํฯ  
</li>
  
<li>
‘‘น หิ รุณฺณํ วา โสโก วา, ยา จญฺญา ปริเทวนา;  
  
น ตํ เปตานมตฺถาย, เอวํ ติฎฺฐนฺติ ญาตโยฯ  
</li>
  
<li>
‘‘อยญฺจ  
โข ทกฺขิณา ทินฺนา, สงฺฆมฺหิ สุปฺปติฎฺฐิตา;  
  
ทีฆรตฺตํ หิตายสฺส, ฐานโส อุปกปฺปติฯ  
</li>
  
<li>
‘‘โส ญาติธโมฺม จ อยํ นิทสฺสิโต, เปตาน ปูชา จ กตา อุฬารา;  
  
พลญฺจ ภิกฺขูนมนุปฺปทินฺนํ, ตุเมฺหหิ ปุญฺญํ ปหุตํ อนปฺปก’’นฺติฯ  
</li>
  
<p> ตตฺถ  ติ กุฎฺฎานํ ปรภาเคสุฯ ติ นิสชฺชาทิปฎิเกฺขปโต ฐานกปฺปนวจนเมตํ, เคหปาการกุฎฺฎานํ ทฺวารโต พหิ เอว ติฎฺฐนฺตีติ อโตฺถฯ ติ สนฺธีสุ จ สิงฺฆาฎเกสุ จฯ ติ จตุโกฺกณรจฺฉา, ฆรสนฺธิภิตฺติสนฺธิอาโลกสนฺธิโยปิ วุจฺจนฺติฯ ติ ติโกณรจฺฉาฯ ติ นครทฺวารฆรทฺวารานํ พาหา นิสฺสาย ติฎฺฐนฺติฯ นฺติ สกฆรํ นาม ปุพฺพญาติฆรมฺปิ อตฺตนา สามิภาเวน อชฺฌาวุตฺถฆรมฺปิ, ตทุภยมฺปิ เต ยสฺมา สกฆรสญฺญาย อาคจฺฉนฺติ, ตสฺมา ‘‘อาคนฺตฺวาน สกํ ฆร’’นฺติ อาหฯ
</ol></p>


<p> เอวํ ภควา ปุเพฺพ อนชฺฌาวุตฺถปุพฺพมฺปิ ปุพฺพญาติฆรตฺตา พิมฺพิสารนิเวสนํ สกฆรสญฺญาย อาคนฺตฺวา ติโรกุฎฺฎาทีสุ ฐิเต อิสฺสามจฺฉริยผลํ อนุภวเนฺต อติวิย ทุทฺทสิกวิรูปภยานกทสฺสเน พหู เปเต รโญฺญ ทเสฺสโนฺต ‘‘ติโรกุเฎฺฎสุ ติฎฺฐนฺตี’’ติ คาถํ วตฺวา ปุน เตหิ กตสฺส กมฺมสฺส ทารุณภาวํ ทเสฺสโนฺต ติ ทุติยคาถมาหฯ</p>


<p>ตตฺถ ติ อนปฺปเก พหุมฺหิ, ยาวทเตฺถติ อโตฺถ ฯ พ-การสฺส หิ ป-กาโร ลพฺภติ ‘‘ปหุ สโนฺต น ภรตี’’ติอาทีสุ (สุ. นิ. ๙๘) วิยฯ เกจิ ปน ‘‘พหุเก’’ติ ปฐนฺติ, โส ปน ปมาทปาโฐฯ ติ อเนฺน จ ปาเน จฯ ติ ขเชฺช จ โภเชฺช จฯ เอเตน อสิตปีตขายิตสายิตวเสน จตุพฺพิธมฺปิ อาหารํ ทเสฺสติฯ ติ อุปคมฺม ฐิเต สชฺชิเต, ปฎิยเตฺตติ อโตฺถฯ นฺติ เตสํ เปตฺติวิสเย อุปฺปนฺนานํ สตฺตานํ โกจิ มาตา วา ปิตา วา ปุโตฺต วา นตฺตา วา น สรติฯ กิํ การณา? ติ, อตฺตนา กตสฺส อทานทานปฎิเสธนาทิเภทสฺส กทริยกมฺมสฺส การณภาวโตฯ ตญฺหิ กมฺมํ เตสํ ญาตีนํ สริตุํ น เทติฯ</p>


<p> เอวํ ภควา อนปฺปเกปิ อนฺนปานาทิมฺหิ วิชฺชมาเน ญาตีนํ ปจฺจาสีสนฺตานํ เปตานํ  กมฺมผเลน ญาตกานํ อนุสฺสรณมตฺตสฺสาปิ อภาวํ ทเสฺสตฺวา  อิทานิ เปตฺติวิสยุปปเนฺน ญาตเก อุทฺทิสฺส รญฺญา ทินฺนทานํ ปสํสโนฺต นฺติ ตติยคาถมาหฯ</p>


<p>ตตฺถ นฺติ อุปมาวจนํฯ ตสฺส ทฺวิธา สมฺพโนฺธ – เตสํ สตฺตานํ กมฺมปจฺจยา อสรเนฺตสุปิ เกสุจิ เกจิ ททนฺติ ญาตีนํ, เย เอวํ อนุกมฺปกา โหนฺตีติ จ, มหาราช, ยถา ตยา ทินฺนํ, เอวํ สุจิํ ปณีตํ กาเลน กปฺปิยํ ปานโภชนํ ททนฺติ ญาตีนํ, เย โหนฺติ อนุกมฺปกาติ จฯ ตตฺถ ติ เทนฺติ อุทฺทิสนฺติ นิยฺยาเตนฺติฯ นฺติ มาติโต จ ปิติโต จ สมฺพนฺธานํฯ ติ เย เกจิ ปุตฺตาทโยฯ ติ ภวนฺติฯ ติ อตฺถกามา หิเตสิโนฯ นฺติ สุทฺธํ มโนหรํ ธมฺมิกญฺจฯ นฺติ อุฬารํฯ ติ ทกฺขิเณยฺยานํ ปริโภคโยคฺคกาเลน, ญาติเปตานํ วา ติโรกุฎฺฎาทีสุ  อาคนฺตฺวา ฐิตกาเลนฯ นฺติ อนุจฺฉวิกํ ปติรูปํ อริยานํ ปริโภคารหํฯ นฺติ ปานญฺจ โภชนญฺจ, ตทุปเทเสน เจตฺถ สพฺพํ เทยฺยธมฺมํ วทติฯ</p>


<p> อิทานิ เยน ปกาเรน เตสํ เปตานํ ทินฺนํ นาม โหติ, ตํ ทเสฺสโนฺต ติ จตุตฺถคาถาย ปุพฺพฑฺฒํ อาหฯ ตํ ตติยคาถาย ปุพฺพเฑฺฒน สมฺพนฺธิตพฺพํ –</p>


<p>
‘‘เอวํ ททนฺติ ญาตีนํ, เย โหนฺติ อนุกมฺปกา;  
  
อิทํ โว ญาตีนํ โหตุ, สุขิตา โหนฺตุ ญาตโย’’ติฯ  
</p>
  
<p>เตน ‘‘อิทํ โว ญาตีนํ โหตูติ เอวํ ปกาเรน ททนฺติ, โน อญฺญถา’’ติ อาการเตฺถน เอวํสเทฺทน ทาตพฺพาการนิทสฺสนํ กตํ โหติฯ</p>


<p>ตตฺถ นฺติ เทยฺยธมฺมนิทสฺสนํฯ ติ นิปาตมตฺตํ ‘‘เยหิ โว อริยา’’ติอาทีสุ (ม. นิ. ๑.๓๖) วิยฯ ติ เปตฺติวิสเย อุปฺปนฺนานํ ญาตกานํ โหตุฯ ‘‘โน ญาตีน’’นฺติ จ ปฐนฺติ, อมฺหากํ ญาตีนนฺติ อโตฺถฯ ติ เต เปตฺติวิสยูปปนฺนา ญาตโย อิทํ ผลํ ปจฺจนุภวนฺตา สุขิตา สุขปฺปตฺตา โหนฺตุฯ</p>


<p>ยสฺมา ‘‘อิทํ โว ญาตีนํ โหตู’’ติ วุเตฺตปิ อเญฺญน กตกมฺมํ น อญฺญสฺส ผลทํ โหติ , เกวลํ ปน ตถา อุทฺทิสฺส ทียมานํ ตํ วตฺถุ ญาติเปตานํ  กุสลกมฺมสฺส ปจฺจโย โหติ, ตสฺมา ยถา เตสํ ตสฺมิํ วตฺถุสฺมิํ ตสฺมิํเยว ขเณ ผลนิพฺพตฺตกํ กุสลกมฺมํ โหติ, ตํ ทเสฺสโนฺต ติอาทิมาหฯ</p>


<p>ตตฺถ ติ ญาติเปตาฯ ติ ยตฺถ ทานํ ทียติ, ตตฺถฯ ติ ‘‘อิเม โน ญาตโย อมฺหากํ อตฺถาย ทานํ อุทฺทิสนฺตี’’ติ อนุโมทนตฺถํ ตตฺถ สมาคตา หุตฺวาฯ ติ อตฺตโน อุทฺทิสฺส ทียมาเน ตสฺมิํ วตฺถุสฺมิํฯ ติ กมฺมผลํ อภิสทฺทหนฺตา จิตฺตีการํ อวิชหนฺตา อวิกฺขิตฺตจิตฺตา หุตฺวา ‘‘อิทํ โน ทานํ  หิตาย สุขาย โหตู’’ติ โมทนฺติ อนุโมทนฺติ ปีติโสมนสฺสชาตา โหนฺติฯ</p>


<p> ติ จิรํ ชีวิโน ทีฆายุกา โหนฺตุฯ ติ อมฺหากํ ญาตกาฯ ติ เยสํ การณา เย นิสฺสายฯ ติ อีทิสํ สมฺปตฺติํ ปฎิลภามฯ อิทญฺหิ อุทฺทิสเนน ลทฺธสมฺปตฺติํ อนุภวนฺตานํ เปตานํ อตฺตโน ญาตีนํ โถมนาการทสฺสนํฯ เปตานญฺหิ อตฺตโน อนุโมทเนน, ทายกานํ อุทฺทิสเนน, อุกฺขิเณยฺยสมฺปตฺติยา จาติ ตีหิ อเงฺคหิ ทกฺขิณา ตงฺขณเญฺญว ผลนิพฺพตฺติกา โหติฯ ตตฺถ ทายกา วิเสสเหตุฯ เตนาห ‘‘เยสํ เหตุ ลภามเส’’ติฯ ติ ‘‘อิทํ โว ญาตีนํ โหตู’’ติ เอวํ อุทฺทิสเนฺตหิ ทายเกหิ อมฺหากญฺจ ปูชา กตา, เต  ยสฺมิํ สนฺตาเน ปริจฺจาคมยํ กมฺมํ นิพฺพตฺตํ ตสฺส ตเตฺถว ผลทานโตฯ</p>


<p>เอตฺถาห – ‘‘กิํ ปน เปตฺติวิสยูปปนฺนา เอว ญาตี เหตุสมฺปตฺติโย ลภนฺติ, อุทาหุ อเญฺญปี’’ติ? น เจตฺถ อเมฺหหิ วตฺตพฺพํ, อตฺถิ ภควตา เอวํ พฺยากตตฺตาฯ วุตฺตเญฺหตํ –-</p>

, กจฺจิ เต เปตา ญาติสาโลหิตา ตํ ทานํ ปริภุญฺชนฺตีติ? ฐาเน โข, พฺราหฺมณ, อุปกปฺปติ, โน อฎฺฐาเนติฯ</p>

 โหติ…เป.… มิจฺฉาทิฎฺฐิโก โหติ, โส กายสฺส เภทา ปรํ มรณา นิรยํ อุปปชฺชติฯ โย เนรยิกานํ สตฺตานํ อาหาโร, เตน โส ตตฺถ ยาเปติ, เตน โส ตตฺถ ติฎฺฐติฯ อิทํ โข, พฺราหฺมณ, อฎฺฐานํ, ยตฺถ ฐิตสฺส ตํ ทานํ น อุปกปฺปติฯ</p>

 อุปปชฺชติฯ โย ติรจฺฉานโยนิกานํ สตฺตานํ อาหาโร, เตน โส ตตฺถ ยาเปติ, เตน โส ตตฺถ ติฎฺฐติฯ อิทมฺปิ โข, พฺราหฺมณ, อฎฺฐานํ, ยตฺถ ฐิตสฺส ตํ ทานํ น อุปกปฺปติฯ</p>

</p>

</p>

? ‘‘อเญฺญปิสฺส, พฺราหฺมณ, เปตา ญาติสาโลหิตา ตํ ฐานํ อุปปนฺนา โหนฺติ, เต ตํ ทานํ ปริภุญฺชนฺตี’’ติฯ</p>

 อิมินา ทีเฆน อทฺธุนา ยทิทํ เปเตหิ ญาติสาโลหิเตหิ, อปิจ, พฺราหฺมณ, ทายโกปิ อนิปฺผโล’’ติ (อ. นิ. ๑๐.๑๗๗)ฯ</p>


<p> อิทานิ เปตฺติวิสยูปปนฺนานํ ตตฺถ อญฺญสฺส กสิโครกฺขาทิโน สมฺปตฺติปฎิลาภการณสฺส อภาวํ อิโต ทิเนฺนน ยาปนญฺจ ทเสฺสตุํ ติอาทิ วุตฺตํฯ</p>


<p>ตตฺถ ติ ตสฺมิํ เปตฺติวิสเย กสิ น หิ อตฺถิ, ยํ นิสฺสาย เปตา สุเขน ชีเวยฺยุํฯ ติ เอตฺถ เปตฺติวิสเย น เกวลํ กสิเยว นตฺถิ, อถ โข โครกฺขาปิ น วิชฺชติ, ยํ นิสฺสาย  เต สุเขน ชีเวยฺยุํฯ ติ วณิชฺชาปิ ตาทิสี นตฺถิ, ยา เตสํ สมฺปตฺติปฎิลาภเหตุ ภเวยฺยฯ นฺติ หิรเญฺญน กยวิกฺกยมฺปิ ตตฺถ ตาทิสํ นตฺถิ, ยํ เตสํ สมฺปตฺติปฎิลาภเหตุ ภเวยฺยฯ นฺติ เกวลํ ปน อิโต ญาตีหิ วา มิตฺตามเจฺจหิ วา ทิเนฺนน ยาเปนฺติ, อตฺตภาวํ ปวเตฺตนฺติฯ ติ เปตฺติวิสยูปปนฺนา สตฺตาฯ ติ อตฺตโน มรณกาเลน คตาฯ ‘‘กาลกตา’’ติ วา ปาโฐ, กตกาลา กตมรณา มรณํ สมฺปตฺตาฯ นฺติ ตสฺมิํ เปตฺติวิสเยฯ</p>


<p> อิทานิ ยถาวุตฺตมตฺถํ อุปมาหิ ปกาเสตุํ นฺติ คาถาทฺวยมาหฯ ตสฺสโตฺถ – ยถา อุนฺนเม ถเล อุนฺนตปฺปเทเส เมเฆหิ อภิวุฎฺฐํ อุทกํ ยถา นินฺนํ ปวตฺตติ, โย ภูมิภาโค นิโนฺน โอณโต, ตํ อุปคจฺฉติ; เอวเมว อิโต ทินฺนํ ทานํ เปตานํ อุปกปฺปติ , ผลุปฺปตฺติยา วินิยุชฺชติฯ นินฺนมิว หิ อุทกปฺปวตฺติยา ฐานํ เปตโลโก ทานูปกปฺปนายฯ ยถาห – ‘‘อิทํ โข, พฺราหฺมณ, ฐานํ, ยตฺถ ฐิตสฺส ตํ ทานํ อุปกปฺปตี’’ติ (อ. นิ. ๑๐.๑๗๗)ฯ ยถา จ กนฺทรปทรสาขปสาขกุโสพฺภมหาโสเพฺภ หิ โอคลิเตน อุทเกน วาริวหา มหานโชฺช ปูรา หุตฺวา สาครํ ปริปูเรนฺติ, เอวํ อิโต ทินฺนทานํ ปุเพฺพ วุตฺตนเยน เปตานํ อุปกปฺปตีติฯ</p>


<p> ยสฺมา เปตา ‘‘อิโต กิญฺจิ ลภามา’’ติ อาสาภิภูตา ญาติฆรํ อาคนฺตฺวาปิ ‘‘อิทํ นาม โน เทถา’’ติ ยาจิตุํ น สโกฺกนฺติ, ตสฺมา เตสํ อิมานิ อนุสฺสรณวตฺถูนิ อนุสฺสรโนฺต กุลปุโตฺต ทกฺขิณํ ทชฺชาติ ทเสฺสโนฺต ติ คาถมาหฯ</p>


<p>ตสฺสโตฺถ  – อิทํ นาม เม ธนํ วา ธญฺญํ วา อทาสิ, อิทํ นาม เม กิจฺจํ อตฺตนาเยว โยคํ อาปชฺชโนฺต อกาสิ, ‘‘อสุโก เม มาติโต วา ปิติโต วา สมฺพนฺธตฺตา  สิเนหวเสน  ตาณสมตฺถตาย  อสุโก เม สหปํสุกีฬกสหาโย ติ จ เอตํ สพฺพมนุสฺสรโนฺต เปตานํ ทกฺขิณํ ทชฺชา ทานํ นิยฺยาเตยฺยฯ ‘‘ทกฺขิณา ทชฺชา’’ติ วา ปาโฐ, เปตานํ ทกฺขิณา ทาตพฺพา, เตน ‘‘อทาสิ เม’’ติอาทินา นเยน ปุเพฺพ กตมนุสฺสรํ อนุสฺสรตาติ วุตฺตํ โหติฯ กรณเตฺถ หิ อิทํ ปจฺจตฺตวจนํฯ</p>


<p> เย ปน สตฺตา ญาติมรเณน รุณฺณโสกาทิปรา เอว หุตฺวา ติฎฺฐนฺติ, น เตสํ อตฺถาย กิญฺจิ เทนฺติ, เตสํ ตํ รุณฺณโสกาทิ เกวลํ อตฺตปริตาปนมตฺตเมว โหติ, ตํ น เปตานํ กญฺจิ อตฺถํ สาเธตีติ ทเสฺสโนฺต ติ คาถํ วตฺวา ปุน มคธราเชน ทินฺนทกฺขิณาย สาตฺถกภาวํ ทเสฺสตุํ ติ คาถมาหฯ เตสํ อโตฺถ เหฎฺฐา วุโตฺตเยวฯ</p>


<p> อิทานิ ยสฺมา อิมํ ทกฺขิณํ เทเนฺตน รญฺญา ญาตีนํ ญาตีหิ กตฺตพฺพกิจฺจกรเณน ญาติธโมฺม นิทสฺสิโต, พหุชนสฺส ปากโฎ กโต, นิทสฺสนํ ปากฎํ กตํ ‘‘ตุเมฺหหิปิ เอวเมว ญาตีสุ ญาติธโมฺม ปริปูเรตโพฺพ’’ติฯ เต จ เปเต ทิพฺพสมฺปตฺติํ อธิคเมเนฺตน เปตานํ ปูชา กตา อุฬารา , พุทฺธปฺปมุขํ ภิกฺขุสงฺฆํ อนฺนปานาทีหิ สนฺตเปฺปเนฺตน ภิกฺขูนํ พลํ อนุปฺปทินฺนํ, อนุกมฺปาทิคุณปริวารญฺจ จาคเจตนํ นิพฺพเตฺตเนฺตน อนปฺปกํ ปุญฺญํ ปสุตํ, ตสฺมา ภควา อิเมหิ ยถาภุจฺจคุเณหิ ราชานํ สมฺปหํเสโนฺต ติ โอสานคาถมาหฯ</p>


<p>ตตฺถ ติ ญาตีหิ ญาตีนํ กตฺตพฺพกรณํฯ ติ ผีตา สมิทฺธาฯ นฺติ กายพลํฯ นฺติ อุปจิตํฯ เอตฺถ จ ติ เอเตน ภควา ราชานํ ธมฺมิยา กถาย สนฺทเสฺสสิฯ ญาติธมฺมทสฺสนเญฺหตฺถ สนฺทสฺสนํฯ ติ อิมินา สมาทเปสิฯ ‘‘อุฬารา’’ติ ปสํสนเญฺหตฺถ ปุนปฺปุนํ ปูชากรเณ สมาทปนํฯ นฺติ อิมินา สมุเตฺตเชสิฯ ภิกฺขูนํ พลานุปฺปทานเญฺหตฺถ เอวํวิธานํ พลานุปฺปทาเน อุสฺสาหวฑฺฒเนน  สมุเตฺตชนํฯ นฺติ อิมินา สมฺปหํเสสิฯ ปุญฺญปสวนกิตฺตนเญฺหตฺถ ตสฺส ยถาภุจฺจคุณสํวณฺณนภาเวน สมฺปหํสนนฺติ เอวเมตฺถ โยชนา เวทิตพฺพาฯ</p>


<p>เทสนาปริโยสาเน จ เปตฺติวิสยูปปตฺติอาทีนวสํวณฺณเนน สํวิคฺคหทยานํ โยนิโส ปทหตํ  จตุราสีติยา ปาณสหสฺสานํ ธมฺมาภิสมโย อโหสิฯ ทุติยทิวเสปิ เทวมนุสฺสานํ อิทเมว ติโรกุฎฺฎเทสนํ เทเสสิฯ เอวํ ยาว สตฺต ทิวสา ตาทิโสว ธมฺมาภิสมโย อโหสีติฯ</p>

</p>


<h3>๖. ปญฺจปุตฺตขาทกเปติวตฺถุวณฺณนา</h3>
<p>ติ อิทํ สตฺถริ สาวตฺถิยํ วิหรเนฺต ปญฺจปุตฺตขาทกเปติํ อารพฺภ วุตฺตํฯ สาวตฺถิยา กิร อวิทูเร คามเก อญฺญตรสฺส กุฎุมฺพิกสฺส ภริยา วญฺฌา อโหสิฯ ตสฺส ญาตกา เอตทโวจุํ – ‘‘ตว ปชาปติ วญฺฌา, อญฺญํ เต กญฺญํ อาเนมา’’ติฯ โส ตโสฺส ภริยาย สิเนเหน น อิจฺฉิฯ อถสฺส ภริยา ตํ ปวตฺติํ สุตฺวา สามิกํ เอวมาห  – ‘‘สามิ, อหํ วญฺฌา, อญฺญา กญฺญา อาเนตพฺพา, มา เต กุลวํโส อุปจฺฉิชฺชี’’ติฯ โส ตาย นิปฺปีฬิยมาโน อญฺญํ กญฺญํ อาเนสิฯ สา อปเรน สมเยน คพฺภินี อโหสิฯ วญฺฌิตฺถี – ‘‘อยํ ปุตฺตํ ลภิตฺวา อิมสฺส เคหสฺส อิสฺสรา ภวิสฺสตี’’ติ อิสฺสาปกตา ตสฺสา คพฺภปาตนูปายํ ปริเยสนฺตี อญฺญตรํ ปริพฺพาชิกํ อนฺนปานาทีหิ สงฺคณฺหิตฺวา ตาย ตสฺสา คพฺภปาตนํ ทาเปสิฯ สา คเพฺภ ปติเต อตฺตโน มาตุยา อาโรเจสิ, มาตา อตฺตโน ญาตเก สโมธาเนตฺวา ตมตฺถํ นิเวเทสิฯ เต วญฺฌิตฺถิํ เอตทโวจุํ – ‘‘ตยา อิมิสฺสา คโพฺภ ปาติโต’’ติ? ‘‘นาหํ ปาเตมี’’ติฯ ‘‘สเจ ตยา คโพฺภ น ปาติโต, สปถํ กโรหี’’ติ ฯ ‘‘สเจ มยา คโพฺภ ปาติโต, ทุคฺคติปรายณา ขุปฺปิปาสาภิภูตา สายํ ปาตํ ปญฺจ ปญฺจ ปุเตฺต วิชายิตฺวา ขาทิตฺวา ติตฺติํ น คเจฺฉยฺยํ, นิจฺจํ ทุคฺคนฺธา มกฺขิกาปริกิณฺณา จ ภเวยฺย’’นฺติ มุสา วตฺวา สปถํ อกาสิฯ สา นจิรเสฺสว กาลํ กตฺวา ตเสฺสว คามสฺส อวิทูเร ทุพฺพณฺณรูปา เปตี หุตฺวา นิพฺพตฺติฯ</p>


<p>ตทา ชนปเท วุตฺถวสฺสา อฎฺฐ เถรา สตฺถุ ทสฺสนตฺถํ สาวตฺถิํ อาคจฺฉนฺตา ตสฺส คามสฺส อวิทูเร ฉายูทกสมฺปเนฺน อรญฺญฎฺฐาเน วาสํ อุปคจฺฉิํสุฯ อถ สา เปตี เถรานํ อตฺตานํ ทเสฺสสิฯ เตสุ สงฺฆเตฺถโร ตํ เปติํ –</p>


<ol>
<li>
‘‘นคฺคา ทุพฺพณฺณรูปาสิ, ทุคฺคนฺธา ปูติ วายสิ;  
  
มกฺขิกาหิ ปริกิณฺณา, กา นุ ตฺวํ อิธ ติฎฺฐสี’’ติฯ –  
</li>
  
<p>คาถาย ปฎิปุจฺฉิฯ ตตฺถ ติ นิโจฺจฬาฯ ติ ณวิรูปา อติวิย พีภจฺฉรูเปน  สมนฺนาคตา อสิฯ ติ อนิฎฺฐคนฺธาฯ ติ สรีรโต กุณปคนฺธํ วายสิฯ ติ นีลมกฺขิกาหิ สมนฺตโต อากิณฺณาฯ ติ กา นาม เอวรูปา อิมสฺมิํ ฐาเน ติฎฺฐสิ, อิโต จิโต จ วิจรสีติ อโตฺถฯ
</ol></p>


<p>อถ สา เปตี มหาเถเรน เอวํ ปุฎฺฐา อตฺตานํ ปกาเสนฺตี สตฺตานํ สํเวคํ ชเนนฺตี –</p>


<ol>
<li>
‘‘อหํ  
ภทเนฺต เปตีมฺหิ, ทุคฺคตา ยมโลกิกา;  
  
ปาปกมฺมํ กริตฺวาน, เปตโลกํ อิโต คตาฯ  
</li>
  
<li>
‘‘กาเลน ปญฺจ ปุตฺตานิ, สายํ ปญฺจ ปุนาปเร;  
  
วิชายิตฺวาน ขาทามิ, เตปิ นา โหนฺติ เม อลํฯ  
</li>
  
<li>
‘‘ปริฑยฺหติ  
ธูมายติ, ขุทาย หทยํ มม;  
  
ปานียํ น ลเภ ปาตุํ, ปสฺส มํ พฺยสนํ คต’’นฺติฯ –  
</li>
  
<p>อิมา ติโสฺส คาถา อภาสิฯ
</ol></p>


<p> ตตฺถ ติ เถรํ คารเวน อาลปติฯ ติ ทุคฺคติํ คตาฯ ติ ‘‘ยมโลโก’’ติ ลทฺธนาเม เปตโลเก ตตฺถ ปริยาปนฺนภาเวน วิทิตาฯ ติ อิโต มนุสฺสโลกโต เปตโลกํ อุปปชฺชนวเสน คตา, อุปปนฺนาติ อโตฺถฯ</p>


<p> ติ รตฺติยา วิภาตกาเลฯ ภุมฺมเตฺถ หิ เอตํ กรณวจนํฯ ติ ปญฺจ ปุเตฺตฯ ลิงฺควิปลฺลาเสน เหตํ วุตฺตํฯ ติ สายนฺหกาเล ปุน อปเร ปญฺจ ปุเตฺต ขาทามีติ โยชนาฯ ติ ทิวเส ทิวเส ทส ทส ปุเตฺต วิชายิตฺวาฯ นฺติ เตปิ ทสปุตฺตา เอกทิวสํ มยฺหํ ขุทาย ปฎิฆาตาย อหํ ปริยตฺตา น โหนฺติฯ คาถาสุขตฺถเญฺหตฺถ นา-อิติ ทีฆํ กตฺวา วุตฺตํฯ</p>


<p> ติ ขุทาย ชิฆจฺฉาย พาธิยมานาย มม หทยปเทโส อุทรคฺคินา ปริสมนฺตโต ฌายติ ธูมายติ สนฺตปฺปติฯ นฺติ ปิปาสาภิภูตา  ตตฺถ ตตฺถ วิจรนฺตี ปานียมฺปิ ปาตุํ น ลภามิฯ นฺติ เปตูปปตฺติยา สาธารณํ อสาธารณญฺจ อิมํ อีทิสํ พฺยสนํ อุปคตํ มํ ปสฺส, ภเนฺตติ อตฺตนา อนุภวิยมานํ ทุกฺขํ เถรสฺส ปเวเทสิฯ</p>


<p>ตํ  สุตฺวา เถโร ตาย กตกมฺมํ ปุจฺฉโนฺต –</p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺส กมฺมวิปาเกน, ปุตฺตมํสานิ ขาทสี’’ติฯ –  
</li>
  
<p>คาถมาหฯ ตตฺถ นฺติ ทุจฺจริตํฯ ติ กีทิสสฺส กมฺมสฺส วิปาเกน, กิํ ปาณาติปาตสฺส, อุทาหุ อทินฺนาทานาทีสุ อญฺญตรสฺสาติ อโตฺถฯ ‘‘เกน กมฺมวิปาเกนา’’ติ เกจิ ปฐนฺติฯ
</ol></p>


<p>อถ  สา เปตี อตฺตนา กตกมฺมํ เถรสฺส กเถนฺตี –</p>


<ol>
<li>
‘‘สปตี เม คพฺภินี อาสิ, ตสฺสา ปาปํ อเจตยิํ;  
  
สาหํ ปทุฎฺฐมนสา, อกริํ คพฺภปาตนํฯ  
</li>
  
<li>
‘‘ตสฺส เทฺวมาสิโก คโพฺภ, โลหิตเญฺญว ปคฺฆริ;  
  
ตทสฺสา มาตา กุปิตา, มยฺหํ ญาตี สมานยิ;  
  
สปถญฺจ มํ อกาเรสิ, ปริภาสาปยี จ มํฯ  
</li>
  
<li>
‘‘สาหํ โฆรญฺจ สปถํ, มุสาวาทํ อภาสิสํ;  
  
‘ปุตฺตมํสานิ ขาทามิ, สเจ ตํ ปกตํ มยา’ฯ  
</li>
  
<li>
‘‘ตสฺส กมฺมสฺส วิปาเกน, มุสาวาทสฺส จูภยํ;  
  
ปุตฺตมํสานิ ขาทามิ, ปุพฺพโลหิตมกฺขิตา’’ติฯ – คาถาโย อภาสิ;  
</li>
  
<p> ตตฺถ ติ สมานปติกา อิตฺถี วุจฺจติฯ นฺติ ตสฺส สปติยา ปาปํ ลุทฺทกํ กมฺมํ อเจตยิํฯ ติ ปทุฎฺฐจิตฺตา, ปทุเฎฺฐน วา มนสาฯ ติ เทฺวมาสชาโต ปติฎฺฐิโต หุตฺวา เทฺวมาสิกาฯ ติ วิปชฺชมาโน รุหิรเญฺญว หุตฺวา วิสฺสนฺทิฯ ติ ตทา อสฺสา สปติยา  มาตา มยฺหํ กุปิตา อตฺตโน ญาตเก สโมธาเนสิฯ ‘‘ตตสฺสา’’ติ วา ปาโฐ, ตโต อสฺสาติ ปทวิภาโคฯ
</ol></p>


<p> นฺติ  สปนํฯ ติ ภเยน ตชฺชาเปสิฯ นฺติ ‘‘สเจ ตํ มยา กตํ, อีทิสี ภเวยฺย’’นฺติ กตเมว ปาปํ อกตํ กตฺวา ทเสฺสนฺตี มุสาวาทํ อภูตํ สปถํ อภาสิํฯ ติ  อิทํ ตทา สปถสฺส กตาการทสฺสนํฯ ยทิ เอตํ คพฺภปาตนปาปํ มยา กตํ, อายติํ ปุนพฺภวาภินิพฺพตฺติยํ มยฺหํ ปุตฺตมํสานิเยว ขาเทยฺยนฺติ อโตฺถฯ ติ ตสฺส คพฺภปาตนวเสน ปกตสฺส ปาณาติปาตกมฺมสฺสฯ ติ มุสาวาทกมฺมสฺส จฯ นฺติ อุภยสฺสปิ กมฺมสฺส อุภเยน วิปาเกนฯ กรณเตฺถ หิ อิทํ ปจฺจตฺตวจนํฯ ติ ปสวนวเสน ปริภิชฺชนวเสน จ ปุเพฺพน จ โลหิเตน จ มกฺขิตา หุตฺวา ปุตฺตมํสานิ ขาทามีติ โยชนาฯ</p>


<p>เอวํ สา เปตี อตฺตโน กมฺมวิปากํ ปเวเทตฺวา ปุน เถเร เอวมาห – ‘‘อหํ, ภเนฺต, อิมสฺมิํเยว คาเม อสุกสฺส กุฎุมฺพิกสฺส ภริยา อิสฺสาปกตา หุตฺวา ปาปกมฺมํ กตฺวา เอวํ เปตโยนิยํ นิพฺพตฺตาฯ สาธุ, ภเนฺต, ตสฺส กุฎุมฺพิกสฺส เคหํ คจฺฉถ, โส ตุมฺหากํ ทานํ ทสฺสติ, ตํ ทกฺขิณํ มยฺหํ อุทฺทิสาเปยฺยาถ, เอวํ เม อิโต เปตโลกโต มุตฺติ ภวิสฺสตี’’ติฯ เถรา ตํ สุตฺวา ตํ อนุกมฺปมานา อุลฺลุมฺปนสภาวสณฺฐิตา ตสฺส กุฎุมฺพิกสฺส เคหํ ปิณฺฑาย ปวิสิํสุฯ กุฎมฺพิโก เถเร ทิสฺวา สญฺชาตปฺปสาโท ปจฺจุคฺคนฺตฺวา ปตฺตานิ คเหตฺวา เถเร อาสเนสุ นิสีทาเปตฺวา ปณีเตน อาหาเรน โภเชตุํ อารภิฯ เถรา ตํ ปวตฺติํ กุฎุมฺพิกสฺส อาโรเจตฺวา ตํ ทานํ ตสฺสา เปติยา อุทฺทิสาเปสุํฯ ตงฺขณเญฺญว จ สา เปตี ตโต ทุกฺขโต อเปตา อุฬารสมฺปตฺติํ ปฎิลภิตฺวา รตฺติยํ กุฎุมฺพิกสฺส อตฺตานํ ทเสฺสสิฯ อถ เถรา อนุกฺกเมน สาวตฺถิํ คนฺตฺวา ภควโต ตมตฺถํ อาโรเจสุํฯ ภควา จ ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ เทสนาวสาเน มหาชโน ปฎิลทฺธสํเวโค อิสฺสามเจฺฉรโต ปฎิวิรมิฯ เอวํ สา เทสนา มหาชนสฺส สาตฺถิกา อโหสีติฯ</p>

</p>


<h3>๗. สตฺตปุตฺตขาทกเปติวตฺถุวณฺณนา</h3>
<p>    ติ อิทํ สตฺถริ สาวตฺถิยํ วิหรเนฺต สตฺตปุตฺตขาทกเปติํ อารพฺภ วุตฺตํฯ สาวตฺถิยา กิร อวิทูเร อญฺญตรสฺมิํ คามเก อญฺญตรสฺส อุปาสกสฺส เทฺว ปุตฺตา อเหสุํ – ปฐมวเย ฐิตา รูปสมฺปนฺนา สีลาจาเรน สมนฺนาคตาฯ เตสํ มาตา ‘‘ปุตฺตวตี อห’’นฺติ ปุตฺตพเลน ภตฺตารํ อติมญฺญติฯ โส ภริยาย อวมานิโต นิพฺพินฺนมานโส อญฺญํ กญฺญํ อาเนสิฯ สา นจิรเสฺสว คพฺภินี อโหสิฯ อถสฺส เชฎฺฐภริยา อิสฺสาปกตา อญฺญตรํ เวชฺชํ อามิเสน อุปลาเปตฺวา เตน ตสฺสา เตมาสิกํ คพฺภํ ปาเตสิฯ อถ สา ญาตีหิ จ ภตฺตารา จ ‘‘ตยา อิมิสฺสา คโพฺภ ปาติโต’’ติ ปุฎฺฐา ‘‘นาหํ ปาเตมี’’ติ มุสา วตฺวา เตหิ อสทฺทหเนฺตหิ ‘‘สปถํ กโรหี’’ติ วุตฺตา ‘‘สายํ ปาตํ สตฺต สตฺต ปุเตฺต วิชายิตฺวา ปุตฺตมํสานิ ขาทามิ, นิจฺจํ ทุคฺคนฺธา จ มกฺขิกาปริกิณฺณา จ ภเวยฺย’’นฺติ สปถํ อกาสิฯ</p>


<p>สา อปเรน สมเยน กาลํ กตฺวา ตสฺส คพฺภปาตนสฺส มุสาวาทสฺส จ ผเลเนว เปตโยนิยํ นิพฺพตฺติตฺวา ปุตฺตนเยน ปุตฺตมํสานิ ขาทนฺตี ตเสฺสว คามสฺส อวิทูเร วิจรติฯ เตน จ สมเยน สมฺพหุลา เถรา คามกาวาเส วุตฺถวสฺสา ภควนฺตํ ทสฺสนาย สาวตฺถิํ อาคจฺฉนฺตา ตสฺส คามสฺส อวิทูเร เอกสฺมิํ ปเทเส รตฺติยํ วาสํ กเปฺปสุํฯ อถ สา เปตี เตสํ เถรานํ อตฺตานํ ทเสฺสสิฯ ตํ มหาเถโร คาถาย ปุจฺฉิ –</p>


<ol>
<li>
‘‘นคฺคา ทุพฺพณฺณรูปาสิ, ทุคฺคนฺธา ปูติ วายสิ;  
  
มกฺขิกาหิ ปริกิณฺณา, กา นุ ตฺวํ อิธ ติฎฺฐสี’’ติฯ  
</li>
  
<p>สา เถเรน ปุฎฺฐา ตีหิ คาถาหิ ปฎิวจนํ อทาสิ –
</ol></p>


<ol>
<li>
‘‘อหํ ภทเนฺต เปตีมฺหิ, ทุคฺคตา ยมโลกิกา;  
  
ปาปกมฺมํ กริตฺวาน, เปตโลกํ อิโต คตาฯ  
</li>
  
<li>
‘‘กาเลน สตฺต ปุตฺตานิ, สายํ สตฺต ปุนาปเร;  
  
วิชายิตฺวาน ขาทามิ, เตปิ นา โหนฺติ เม อลํฯ  
</li>
  
<li>
‘‘ปริฑยฺหติ  
  
  
ธูมายติ, ขุทาย หทยํ มม;  
  
นิพฺพุติํ นาธิคจฺฉามิ, อคฺคิทฑฺฒาว อาตเป’’ติฯ  
</li>
  
<p> ตตฺถ นฺติ ขุปฺปิปาสาทุกฺขสฺส วูปสมํฯ ติ น ลภามิฯ ติ อติอุณฺหอาตเป อคฺคินา ฑยฺหมานา วิย นิพฺพุติํ นาธิคจฺฉามีติ โยชนาฯ
</ol></p>


<p>ตํ สุตฺวา มหาเถโร ตาย กตกมฺมํ ปุจฺฉโนฺต –</p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, ปุตฺตมํสานิ ขาทสี’’ติฯ – คาถมาห;  
</li>
  
<p>อถ สา เปตี อตฺตโน เปตโลกูปปตฺติญฺจ ปุตฺตมํสขาทนการณญฺจ กเถนฺตี –
</ol></p>


<ol>
<li>
‘‘อหู มยฺหํ ทุเว ปุตฺตา, อุโภ สมฺปตฺตโยพฺพนา;  
  
สาหํ ปุตฺตพลูเปตา, สามิกํ อติมญฺญิสํฯ  
</li>
  
<li>
‘‘ตโต เม สามิโก กุโทฺธ, สปติํ มยฺหมานยิ;  
  
สา จ คพฺภํ อลภิตฺถ, ตสฺสา ปาปํ อเจตยิํฯ  
</li>
  
<li>
‘‘สาหํ ปทุฎฺฐมนสา, อกริํ คพฺภปาตนํ;  
  
ตสฺส เตมาสิโก คโพฺภ, ปูติโลหิตโก ปติฯ  
</li>
  
<li>
‘‘ตทสฺสา มาตา กุปิตา, มยฺหํ ญาตี สมานยิ;  
  
สปถญฺจ มํ กาเรสิ, ปริภาสาปยี จ มํฯ  
</li>
  
<li>
‘‘สาหํ โฆรญฺจ สปถํ, มุสาวาทํ อภาสิสํ;  
  
‘ปุตฺตมํสานิ ขาทามิ, สเจ ตํ ปกตํ มยา’ฯ  
</li>
  
<li>
‘‘ตสฺส  
กมฺมสฺส วิปาเกน, มุสาวาทสฺส จูภยํ;  
  
ปุตฺตมํสานิ ขาทามิ, ปุพฺพโลหิตมกฺขิตา’’ติฯ – อิมา คาถา อภาสิ;  
</li>
  
<p> ตตฺถ  ติ ปุตฺตพเลน อุเปตา, ปุตฺตานํ วเสน ลทฺธพลาฯ นฺติ อติกฺกมิตฺวา มญฺญิํ อวมญฺญิํฯ ติ กุณปโลหิตํ หุตฺวา คโพฺภ ปริปติฯ เสสํ สพฺพํ อนนฺตรสทิสเมวฯ ตตฺถ อฎฺฐ เถรา, อิธ สมฺพหุลาฯ ตตฺถ ปญฺจ ปุตฺตา, อิธ สตฺตาติ อยเมว วิเสโสติฯ
</ol></p>

</p>


<h3>๘. โคณเปตวตฺถุวณฺณนา</h3>
<p>  ติ อิทํ สตฺถา เชตวเน วิหรโนฺต อญฺญตรํ มตปิติกํ กุฎุมฺพิกํ อารพฺภ กเถสิฯ สาวตฺถิยํ กิร อญฺญตรสฺส กุฎุมฺพิกสฺส ปิตา กาลมกาสิฯ โส ปิตุ มรเณน โสกสนฺตตฺตหทโย โรทมาโน อุมฺมตฺตโก ปิย วิจรโนฺต ยํ ยํ ปสฺสติ, ตํ ตํ ปุจฺฉติ – ‘‘อปิ เม ปิตรํ ปสฺสิตฺถา’’ติ? น โกจิ ตสฺส โสกํ วิโนเทตุํ อสกฺขิฯ ตสฺส ปน หทเย ฆเฎ ปทีโป วิย โสตาปตฺติผลสฺส อุปนิสฺสโย ปชฺชลติฯ</p>


<p>สตฺถา ปจฺจูสสมเย โลกํ โอโลเกโนฺต ตสฺส โสตาปตฺติผลสฺส อุปนิสฺสยํ ทิสฺวา ‘‘อิมสฺส อตีตการณํ อาหริตฺวา โสกํ วูปสเมตฺวา โสตาปตฺติผลํ ทาตุํ วฎฺฎตี’’ติ จิเนฺตตฺวา ปุนทิวเส ปจฺฉาภตฺตํ ปิณฺฑปาตปฎิกฺกโนฺต ปจฺฉาสมณํ อนาทาย ตสฺส ฆรทฺวารํ อคมาสิฯ โส ‘‘สตฺถา อาคโต’’ติ สุตฺวา ปจฺจุคฺคนฺตฺวา สตฺถารํ เคหํ ปเวเสตฺวา สตฺถริ ปญฺญเตฺต อาสเน นิสิเนฺน สยํ ภควนฺตํ วนฺทิตฺวา เอกมนฺตํ นิสิโนฺน ‘‘กิํ, ภเนฺต, มยฺหํ ปิตุ คตฎฺฐานํ ชานาถา’’ติ อาหฯ อถ นํ สตฺถา, ‘‘อุปาสก, กิํ อิมสฺมิํ อตฺตภาเว ปิตรํ ปุจฺฉสิ, อุทาหุ อตีเต’’ติ อาหฯ โส ตํ วจนํ สุตฺวา ‘‘พหู กิร มยฺหํ ปิตโร’’ติ ตนุภูตโสโก โถกํ มชฺฌตฺตตํ ปฎิลภิฯ อถสฺส สตฺถา โสกวิโนทนํ ธมฺมกถํ กตฺวา อปคตโสกํ กลฺลจิตฺตํ วิทิตฺวา สามุกฺกํสิกาย ธมฺมเทสนาย โสตาปตฺติผเล ปติฎฺฐาเปตฺวา วิหารํ อคมาสิฯ</p>


<p>อถ  ภิกฺขู ธมฺมสภายํ กถํ สมุฎฺฐาเปสุํ – ‘‘ปสฺสถ, อาวุโส, พุทฺธานุภาวํ, ตถา โสกปริเทวสมาปโนฺน อุปาสโก ขเณเนว ภควตา โสตาปตฺติผเล วินีโต’’ติฯ สตฺถา  ตตฺถ คนฺตฺวา ปญฺญตฺตวรพุทฺธาสเน นิสิโนฺน ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิฯ ภิกฺขู ตมตฺถํ ภควโต อาโรเจสุํฯ สตฺถา ‘‘น, ภิกฺขเว, อิทาเนว มยา อิมสฺส โสโก อปนีโต, ปุเพฺพปิ อปนีโตเยวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ อญฺญตรสฺส คหปติกสฺส ปิตา กาลมกาสิฯ โส ปิตุ มรเณน โสกปริเทวสมาปโนฺน  อสฺสุมุโข รตฺตโกฺข กนฺทโนฺต จิตกํ ปทกฺขิณํ กโรติฯ ตสฺส ปุโตฺต สุชาโต นาม กุมาโร ปณฺฑิโต พฺยโตฺต พุทฺธิสมฺปโนฺน ปิตุโสกวินยนูปายํ จิเนฺตโนฺต เอกทิวสํ พหินคเร เอกํ มตโคณํ ทิสฺวา ติณญฺจ ปานียญฺจ อาหริตฺวา ตสฺส ปุรโต ฐเปตฺวา ‘‘ขาท, ขาท, ปิว, ปิวา’’ติ วทโนฺต อฎฺฐาสิฯ อาคตาคตา ตํ ทิสฺวา ‘‘สมฺม สุชาต, กิํ อุมฺมตฺตโกสิ, โย ตฺวํ มตสฺส โคณสฺส ติโณทกํ อุปเนสี’’ติ วทนฺติ? โส น กิญฺจิ ปฎิวทติฯ มนุสฺสา ตสฺส ปิตุ สนฺติกํ คนฺตฺวา ‘‘ปุโตฺต เต อุมฺมตฺตโก ชาโต, มตโคณสฺส ติโณทกํ เทตี’’ติ อาหํสุฯ ตํ สุตฺวา จ กุฎุมฺพิกสฺส ปิตรํ อารพฺภ ฐิโต โสโก อปคโตฯ โส ‘‘มยฺหํ กิร ปุโตฺต อุมฺมตฺตโก ชาโต’’ติ สํเวคปฺปโตฺต เวเคน คนฺตฺวา ‘‘นนุ ตฺวํ, ตาต สุชาต, ปณฺฑิโต พฺยโตฺต พุทฺธิสมฺปโนฺน, กสฺมา มตโคณสฺส ติโณทกํ เทสี’’ติ โจเทโนฺต –</p>


<ol>
<li>
‘‘กิํ นุ อุมฺมตฺตรูโปว, ลายิตฺวา หริตํ ติณํ;  
  
ขาท ขาทาติ ลปสิ, คตสตฺตํ ชรคฺควํฯ  
</li>
  
<li>
‘‘น หิ อเนฺนน ปาเนน, มโต โคโณ สมุฎฺฐเห;  
  
ตฺวํสิ พาโล จ ทุเมฺมโธ, ยถา ตโญฺญว ทุมฺมตี’’ติฯ –  
</li>
  
<p>คาถาทฺวยมาหฯ ตตฺถ ติ ปุจฺฉาวจนํฯ ติ อุมฺมตฺตกสภาโว วิย จิตฺตเกฺขปํ ปโตฺต วิยฯ ติ  ลวิตฺวาฯ นฺติ อลฺลติณํฯ  วิลปสิฯ นฺติ วิคตชีวิตํฯ นฺติ พลิพทฺทํ  ชิณฺณโคณํฯ ติ ตยา ทิเนฺนน หริตติเณน วา ปานีเยน วาฯ ติ กาลกโต โคโณ ลทฺธชีวิโต หุตฺวา น หิ สมุฎฺฐเหยฺยฯ ติ ตฺวํ พาลฺยโยคโต พาโล, เมธาสงฺขาตาย ปญฺญาย อภาวโต ทุเมฺมโธ อสิฯ ติ ยถา ตํ อโญฺญปิ นิปฺปโญฺญ วิปฺปลเปยฺย, เอวํ ตฺวํ นิรตฺถกํ วิปฺปลปสีติ อโตฺถฯ ยถา ตนฺติ นิปาตมตฺตํฯ
</ol></p>


<p>ตํ  สุตฺวา สุชาโต ปิตรํ สญฺญาเปตุํ อตฺตโน อธิปฺปายํ ปกาเสโนฺต –</p>


<ol>
<li>
‘‘อิเม ปาทา อิทํ สีสํ, อยํ กาโย สวาลธิ;  
  
เนตฺตา ตเถว ติฎฺฐนฺติ, อยํ โคโณ สมุฎฺฐเหฯ  
</li>
  
<li>
‘‘นายฺยกสฺส หตฺถปาทา, กาโย สีสญฺจ ทิสฺสติ;  
  
รุทํ มตฺติกถูปสฺมิํ, นนุ ตฺวเญฺญว ทุมฺมตี’’ติฯ –  
</li>
  
<p>คาถาทฺวยํ อภาสิฯ ตสฺสโตฺถ – อิมสฺส โคณสฺส  จตฺตาโร  สห วาลธินา วตฺตตีติ  นยนานิ ยถา มรณโต ปุเพฺพ,  อภินฺนสณฺฐานานิ ติ อิมสฺมา การณา อยํ โคโณ สมุฎฺฐเหยฺย สมุตฺติเฎฺฐยฺยาติ มม จิตฺตํ ภเวยฺยฯ ‘‘มเญฺญ โคโณ สมุฎฺฐเห’’ติ เกจิ ปฐนฺติ, เตน การเณน อยํ โคโณ สหสาปิ กายํ สมุฎฺฐเหยฺยาติ อหํ มเญฺญยฺยํ, เอวํ เม มญฺญนา สมฺภเวยฺยาติ อธิปฺปาโยฯ   ปน มยฺหํ ปิตามหสฺส  เกวลํ ปน ตสฺส อฎฺฐิกานิ ปกฺขิปิตฺวา กเต มตฺติกามเย ถูเป รุทโนฺต สตคุเณน สหสฺสคุเณน, ตาต,  นิปฺปโญฺญ, ภิชฺชนธมฺมา สงฺขารา ภิชฺชนฺติ, ตตฺถ วิชานตํ กา ปริเทวนาติ ปิตุ ธมฺมํ กเถสิฯ
</ol></p>


<p>ตํ  สุตฺวา โพธิสตฺตสฺส ปิตา ‘‘มม มุโตฺต ปณฺฑิโต มํ สญฺญาเปตุํ อิมํ กมฺมํ อกาสี’’ติ จิเนฺตตฺวา ‘‘ตาต สุชาต, ‘สเพฺพปิ สตฺตา มรณธมฺมา’ติ อญฺญาตเมตํ, อิโต ปฎฺฐาย น โสจิสฺสามิ, โสกหรณสมเตฺถน นาม เมธาวินา ตาทิเสเนว ภวิตพฺพ’’นฺติ ปุตฺตํ ปสํสโนฺต –</p>


<ol>
<li>
‘‘อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหี วต เม สลฺลํ, โสกํ หทยนิสฺสิตํ;  
  
โย เม โสกปเรตสฺส, ปิตุโสกํ อปานุทิฯ  
</li>
  
<li>
‘‘สฺวาหํ  
อพฺพูฬฺหสโลฺลสฺมิ, สีติภูโตสฺมิ นิพฺพุโต;  
  
น โสจามิ น โรทามิ, ตว สุตฺวาน มาณวฯ  
</li>
  
<li>
‘‘เอวํ กโรนฺติ สปฺปญฺญา, เย โหนฺติ อนุกมฺปกา;  
  
วินิวตฺตยนฺติ โสกมฺหา, สุชาโต ปิตรํ ยถา’’ติฯ –  
</li>
  
<p>จตโสฺส คาถา อภาสิฯ ตตฺถ นฺติ โสกคฺคินา อาทิตฺตํ ชลิตํฯ นฺติ สมานํฯ นฺติ อคฺคิฯ นฺติ อุทเกน อวสิญฺจโนฺต วิยฯ นฺติ สพฺพํ เม จิตฺตทรถํ นิพฺพาเปสิฯ ติ นีหริ วตฯ นฺติ โสกสลฺลํฯ นฺติ จิตฺตสนฺนิสฺสิตสลฺลภูตํฯ ติ โสเกน อภิภูตสฺสฯ นฺติ ปิตรํ อารพฺภ อุปฺปนฺนํ โสกํฯ ติ อปเนสิฯ ติ, กุมาร, ตว วจนํ สุตฺวา อิทานิ ปน น โสจามิ น โรทามิฯ ติ ยถา อยํ สุชาโต อตฺตโน ปิตรํ โสกโต วินิวเตฺตสิ, เอวํ อเญฺญปิ เย อนุกมฺปกา อนุคฺคณฺหสีลา  โหนฺติ, เต สปฺปญฺญา เอวํ กโรนฺติ ปิตูนํ อเญฺญสญฺจ อุปการํ กโรนฺตีติ อโตฺถฯ
</ol></p>


<p>มาณวสฺส วจนํ สุตฺวา ปิตา อปคตโสโก หุตฺวา สีสํ นหายิตฺวา ภุญฺชิตฺวา กมฺมเนฺต ปวเตฺตตฺวา กาลํ กตฺวา สคฺคปรายโณ อโหสิฯ สตฺถา อิมํ ธมฺมเทสนํ อาหริตฺวา เตสํ ภิกฺขูนํ สจฺจานิ ปกาเสสิ, สจฺจปริโยสาเน พหู โสตาปตฺติผลาทีสุ ปติฎฺฐหิํสุฯ ตทา สุชาโต โลกนาโถ อโหสีติฯ</p>

</p>


<h3>๙. มหาเปสการเปติวตฺถุวณฺณนา</h3>
<p>  นฺติ อิทํ สตฺถริ สาวตฺถิยํ วิหรเนฺต อญฺญตรํ เปสการเปติํ อารพฺภ วุตฺตํฯ ทฺวาทสมตฺตา กิร ภิกฺขู สตฺถุ สนฺติเก กมฺมฎฺฐานํ คเหตฺวา วสนโยคฺคฎฺฐานํ วีมํสนฺตา อุปกฎฺฐาย วสฺสูปนายิกาย อญฺญตรํ ฉายูทกสมฺปนฺนํ รมณียํ อรญฺญายตนํ ตสฺส จ นาติทูเร นาจฺจาสเนฺน โคจรคามํ ทิสฺวา ตตฺถ เอกรตฺติํ วสิตฺวา ทุติยทิวเส คามํ ปิณฺฑาย ปวิสิํสุฯ ตตฺถ เอกาทส เปสการา ปฎิวสนฺติ, เต เต ภิกฺขู ทิสฺวา สญฺชาตโสมนสฺสา  หุตฺวา อตฺตโน อตฺตโน เคหํ เนตฺวา ปณีเตน อาหาเรน ปริวิสิตฺวา อาหํสุ ‘‘กุหิํ, ภเนฺต, คจฺฉถา’’ติ? ‘‘ยตฺถ อมฺหากํ ผาสุกํ, ตตฺถ คมิสฺสามา’’ติฯ ‘‘ยทิ เอวํ, ภเนฺต, อิเธว วสิตพฺพ’’นฺติ วสฺสูปคมนํ ยาจิํสุฯ ภิกฺขู สมฺปฎิจฺฉิํสุฯ อุปาสกา เตสํ ตตฺถ อรญฺญกุฎิกาโย กาเรตฺวา อทํสุฯ ภิกฺขู ตตฺถ วสฺสํ อุปคจฺฉิํสุฯ</p>


<p>ตตฺถ เชฎฺฐกเปสกาโร เทฺว ภิกฺขู จตูหิ ปจฺจเยหิ สกฺกจฺจํ อุปฎฺฐหิ, อิตเร เอเกกํ ภิกฺขุํ อุปฎฺฐหิํสุฯ เชฎฺฐกเปสการสฺส ภริยา อสฺสทฺธา อปฺปสนฺนา มิจฺฉาทิฎฺฐิกา มจฺฉรินี ภิกฺขู น สกฺกจฺจํ อุปฎฺฐาติฯ โส ตํ ทิสฺวา ตสฺสาเยว กนิฎฺฐภคินิํ อาเนตฺวา อตฺตโน เคเห อิสฺสริยํ นิยฺยาเทสิฯ สา สทฺธา  ปสนฺนา หุตฺวา สกฺกจฺจํ ภิกฺขู ปฎิชคฺคิฯ เต สเพฺพ เปสกาโร วสฺสํ วุตฺถานํ ภิกฺขูนํ เอเกกสฺส เอเกกํ สาฎกมทํสุฯ ตตฺถ มจฺฉรินี เชฎฺฐเปสการสฺส ภริยา ปทุฎฺฐจิตฺตา อตฺตโน สามิกํ ปริภาสิ – ‘‘ยํ ตยา สมณานํ สกฺยปุตฺติยานํ ทานํ ทินฺนํ อนฺนปานํ, ตํ เต ปรโลเก คูถมุตฺตํ ปุพฺพโลหิตญฺจ หุตฺวา นิพฺพตฺตตุ, สาฎกา จ ชลิตา อโยมยปฎฺฎา โหนฺตู’’ติฯ</p>


<p>ตตฺถ เชฎฺฐเปสกาโร อปเรน สมเยน กาลํ กตฺวา วิญฺฌาฎวิยํ อานุภาวสมฺปนฺนา รุกฺขเทวตา หุตฺวา นิพฺพตฺติฯ ตสฺส ปน กทริยา ภริยา กาลํ กตฺวา ตเสฺสว วสนฎฺฐานสฺส อวิทูเร เปตี หุตฺวา นิพฺพตฺติฯ สา นคฺคา ทุพฺพณฺณรูปา ชิฆจฺฉาปิปาสาภิภูตา ตสฺส ภูมเทวสฺส สนฺติกํ คนฺตฺวา อาห – ‘‘อหํ, สามิ, นิโจฺจฬา อติวิย ชิฆจฺฉาปิปาสาภิภูตา วิจรามิ, เทหิ เม วตฺถํ อนฺนปานญฺจา’’ติฯ โส ตสฺสา ทิพฺพํ อุฬารํ อนฺนปานํ อุปเนสิฯ ตํ ตาย คหิตมตฺตเมว คูถมุตฺตํ ปุพฺพโลหิตญฺจ สมฺปชฺชติ, สาฎกญฺจ ทินฺนํ ตาย ปริทหิตํ ปชฺชลิตํ อโยมยปฎฺฎํ โหติฯ สา มหาทุกฺขํ อนุภวนฺตี ตํ ฉเฑฺฑตฺวา กนฺทนฺตี วิจรติฯ</p>


<p>เตน  จ สมเยน อญฺญตโร ภิกฺขุ วุตฺถวโสฺส สตฺถารํ วนฺทิตุํ คจฺฉโนฺต มหตา สเตฺถน สทฺธิํ วิญฺฌาฎวิํ ปฎิปชฺชิฯ สตฺถิกา รตฺติํ มคฺคํ คนฺตฺวา ทิวา วเน สนฺทจฺฉายูทกสมฺปนฺนํ ปเทสํ ทิสฺวา ยานานิ มุญฺจิตฺวา มุหุตฺตํ วิสฺสมิํสุฯ ภิกฺขุ ปน วิเวกกามตาย โถกํ อปกฺกมิตฺวา อญฺญตรสฺส สนฺทจฺฉายสฺส วนคหนปฎิจฺฉนฺนสฺส รุกฺขสฺส มูเล สงฺฆาฎิํ ปญฺญเปตฺวา นิปโนฺน รตฺติยํ มคฺคคมนปริสฺสเมน กิลนฺตกาโย นิทฺทํ อุปคญฺฉิฯ สตฺถิกา วิสฺสมิตฺวา มคฺคํ ปฎิปชฺชิํสุ, โส ภิกฺขุ น ปฎิพุชฺฌิฯ อถ สายนฺหสมเย อุฎฺฐหิตฺวา เต อปสฺสโนฺต  อญฺญตรํ กุมฺมคฺคํ  ปฎิปชฺชิตฺวา อนุกฺกเมน ตสฺสา เทวตาย วสนฎฺฐานํ สมฺปาปุณิฯ อถ นํ โส เทวปุโตฺต ทิสฺวา มนุสฺสรูเปน อุปคนฺตฺวา ปฎิสนฺถารํ กตฺวา อตฺตโน วิมานํ ปเวเสตฺวา ปาทพฺภญฺชนาทีนิ ทตฺวา ปยิรุปาสโนฺต นิสีทิฯ ตสฺมิญฺจ สมเย สา เปตี อาคนฺตฺวา ‘‘เทหิ เม, สามิ, อนฺนปานํ สาฎกญฺจา’’ติ อาหฯ โส ตสฺสา ตานิ อทาสิฯ ตานิ จ ตาย คหิตมตฺตานิ คูถมุตฺตปุพฺพโลหิตปชฺชลิตอโยปฎฺฎาเยว อเหสุํฯ โส ภิกฺขุ ตํ ทิสฺวา สญฺชาตสํเวโค ตํ เทวปุตฺตํ –</p>


<ol>
<li>
‘‘คูถญฺจ มุตฺตํ รุหิรญฺจ ปุพฺพํ, ปริภุญฺชติ กิสฺส อยํ วิปาโก;  
  
อยํ นุ กิํ กมฺมมกาสิ นารี, ยา สพฺพทา โลหิตปุพฺพภกฺขาฯ  
</li>
  
<li>
‘‘นวานิ วตฺถานิ สุภานิ เจว, มุทูนิ สุทฺธานิ จ โลมสานิ;  
  
ทินฺนานิ มิสฺสา กิตกา ภวนฺติ, อยํ นุ กิํ กมฺมมกาสิ นารี’’ติฯ –  
</li>
  
<p>ทฺวีหิ คาถาหิ ปฎิปุจฺฉิฯ ตตฺถ ติ กีทิสสฺส กมฺมสฺส อยํ วิปาโก, ยํ เอสา อิทานิ ปจฺจนุภวตีติฯ ติ อยํ อิตฺถี กิํ นุ โข กมฺมํ ปุเพฺพ อกาสิฯ ติ ยา สพฺพกาลํ รุหิรปุพฺพเมว ภกฺขติ ปริภุญฺชติฯ ติ ปจฺจคฺฆานิ ตาวเทว ปาตุภูตานิฯ ติ สุนฺทรานิ ทสฺสนียานิฯ ติ สุขสมฺผสฺสานิฯ ติ ปริสุทฺธวณฺณานิฯ ติ สโลมกานิ สุขสมฺผสฺสานิ , สุนฺทรานีติ อโตฺถฯ ติ กิตกกณฺฎกสทิสานิ โลหปฎฺฎสทิสานิ ภวนฺติฯ ‘‘กีฎกา ภวนฺตี’’ติ วา ปาโฐ, ขาทกปาณกวณฺณานิ ภวนฺตีติ อโตฺถฯ
</ol></p>


<p>เอวํ  โส เทวปุโตฺต เตน ภิกฺขุนา ปุโฎฺฐ ตาย ปุริมชาติยา กตกมฺมํ ปกาเสโนฺต –</p>


<ol>
<li>
‘‘ภริยา มเมสา อหุ ภทเนฺต, อทายิกา มจฺฉรินี กทริยา;  
  
สา มํ ททนฺตํ สมณพฺราหฺมณานํ, อโกฺกสติ จ ปริภาสติ จฯ  
</li>
  
<li>
‘‘คูถญฺจ  
มุตฺตํ รุหิรญฺจ ปุพฺพํ, ปริภุญฺช ตฺวํ อสุจิํ สพฺพกาลํ;  
  
เอตํ เต ปรโลกสฺมิํ โหตุ, วตฺถา จ เต กิตกสมา ภวนฺตุ;  
  
เอตาทิสํ ทุจฺจริตํ จริตฺวา, อิธาคตา จิรรตฺตาย ขาทตี’’ติฯ –  
</li>
  
<p>เทฺว คาถา อภาสิฯ ตตฺถ ติ กสฺสจิ กิญฺจิปิ อทานสีลาฯ ติ ปฐมํ มเจฺฉรมลสฺส สภาเวน มจฺฉรินี, ตาย จ ปุนปฺปุนํ อาเสวนตาย ถทฺธมจฺฉรินี, ตาย กทริยา อหูติ โยชนาฯ อิทานิ ตสฺสา ตเมว กทริยตํ ทเสฺสโนฺต นฺติอาทิมาหฯ ตตฺถ นฺติ เอวรูปํ ยถาวุตฺตวจีทุจฺจริตาทิํ จริตฺวาฯ ติ อิมํ เปตโลกํ อาคตา, เปตตฺตภาวํ อุปคตาฯ ติ จิรกาลํ คูถาทิเมว ขาทติฯ ตสฺสา หิ เยนากาเรน อกฺกุฎฺฐํ, เตเนวากาเรน ปวตฺตมานมฺปิ ผลํฯ ยํ อุทฺทิสฺส อกฺกุฎฺฐํ, ตโต อญฺญตฺถ ปถวิยํ กมนฺตกสงฺขาเต มตฺถเก อสนิปาโต วิย อตฺตโน อุปริ ปตติฯ
</ol></p>


<p>เอวํ โส เทวปุโตฺต ตาย ปุเพฺพ กตกมฺมํ กเถตฺวา ปุน ตํ ภิกฺขุํ อาห – ‘‘อตฺถิ ปน, ภเนฺต, โกจิ อุปาโย อิมํ เปตโลกโต โมเจตุ’’นฺติ ? ‘‘อตฺถี’’ติ จ วุเตฺต ‘‘กเถถ, ภเนฺต’’ติฯ ยทิ  ภควโต อริยสงฺฆสฺส จ เอกเสฺสว วา ภิกฺขุโน ทานํ ทตฺวา อิมิสฺสา อุทฺทิสิยติ, อยญฺจ ตํ อนุโมทติ, เอวเมติสฺสา อิโต ทุกฺขโต มุตฺติ ภวิสฺสตีติฯ ตํ สุตฺวา เทวปุโตฺต ตสฺส ภิกฺขุโน ปณีตํ อนฺนปานํ ทตฺวา ตํ ทกฺขิณํ ตสฺสา เปติยา อาทิสิฯ ตาวเทว สา เปตี สุหิตา ปีณินฺทฺริยา ทิพฺพาหารสฺส ติตฺตา อโหสิฯ ปุน ตเสฺสว ภิกฺขุโน หเตฺถ ทิพฺพสาฎกยุคํ ภควนฺตํ อุทฺทิสฺส ทตฺวา ตญฺจ ทกฺขิณํ เปติยา อาทิสิฯ ตาวเทว จ สา ทิพฺพวตฺถนิวตฺถา ทิพฺพาลงฺการวิภูสิตา สพฺพกามสมิทฺธา เทวจฺฉราปฎิภาคา อโหสิฯ โส จ ภิกฺขุ ตสฺส เทวปุตฺตสฺส อิทฺธิยา ตทเหว สาวตฺถิํ ปตฺวา เชตวนํ ปวิสิตฺวา ภควโต สนฺติกํ อุปคนฺตฺวา วนฺทิตฺวา ตํ สาฎกยุคํ ทตฺวา ตํ ปวตฺติํ อาโรเจสิฯ ภควาปิ ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๑๐. ขลฺลาฎิยเปติวตฺถุวณฺณนา</h3>
<p>  นฺติ อิทํ สตฺถริ สาวตฺถิยํ วิหรเนฺต อญฺญตรํ ขลฺลาฎิยเปติํ อารพฺภ วุตฺตํฯ อตีเต กิร พาราณสิยํ อญฺญตรา รูปูปชีวินี อิตฺถี อภิรูปา ทสฺสนียา ปาสาทิกา ปรมาย วณฺณโปกฺขรตาย สมนฺนาคตา อติมโนหรเกสกลาปี อโหสิฯ ตสฺสา หิ เกสา นีลา ทีฆา ตนู มุทู สินิทฺธา เวลฺลิตคฺคา ทฺวิหตฺถคยฺหา วิสฎฺฐา ยาว เมขลา กลาปา โอลมฺพนฺติฯ ตํ ตสฺสา เกสโสภํ ทิสฺวา ตรุณชโน เยภุเยฺยน ตสฺสํ ปฎิพทฺธจิโตฺต อโหสิฯ อถสฺสา ตํ เกสโสภํ อสหมานา อิสฺสาปกตา กติปยา อิตฺถิโย มเนฺตตฺวา ตสฺสา เอว ปริจาริกทาสิํ อามิเสน อุปลาเปตฺวา ตาย ตสฺสา เกสูปปาตนํ เภสชฺชํ ทาเปสุํฯ สา กิร ทาสี ตํ เภสชฺชํ นฺหานิยจุเณฺณน สทฺธิํ ปโยเชตฺวา คงฺคาย นทิยา นฺหานกาเล ตสฺสา อทาสิ ฯ สา เตน เกสมูเลสุ เตเมตฺวา อุทเก นิมุชฺชิ , นิมุชฺชนมเตฺตเยว เกสา สมูลา ปริปติํสุ, สีสํ จสฺสา ติตฺตกลาพุสทิสํ อโหสิฯ อถ สา สพฺพโส วิลูนเกสา ลุญฺจิตมตฺถกา กโปตี วิย วิรูปา หุตฺวา ลชฺชาย อโนฺตนครํ ปวิสิตุํ อสโกฺกนฺตี วเตฺถน สีสํ เวเฐตฺวา พหินคเร อญฺญตรสฺมิํ ปเทเส วาสํ กเปฺปนฺตี กติปาหจฺจเยน อปคตลชฺชา ตโต นิวเตฺตตฺวา ติลานิ ปีเฬตฺวา เตลวณิชฺชํ สุราวณิชฺชญฺจ กโรนฺตี ชีวิกํ กเปฺปสิฯ สา เอกทิวสํ ทฺวีสุ ตีสุ มนุเสฺสสุ สุรามเตฺตสุ มหานิทฺทํ โอกฺกมเนฺตสุ สิถิลภูตานิ เตสํ นิวตฺถวตฺถานิ อวหริฯ</p>


<p>อเถกทิวสํ สา เอกํ ขีณาสวเตฺถรํ ปิณฺฑาย จรนฺตํ ทิสฺวา ปสนฺนจิตฺตา อตฺตโน ฆรํ เนตฺวา ปญฺญเตฺต อาสเน นิสีทาเปตฺวา เตลสํสฎฺฐํ โทณินิมฺมชฺชนิํ ปิญฺญากมทาสิฯ โส ตสฺสา อนุกมฺปาย ตํ ปฎิคฺคเหตฺวา ปริภุญฺชิฯ สา ปสนฺนมานสา อุปริ ฉตฺตํ ธารยมานา อฎฺฐาสิฯ โส จ เถโร ตสฺสา จิตฺตํ ปหํเสโนฺต อนุโมทนํ กตฺวา ปกฺกามิฯ สา จ อิตฺถี อนุโมทนกาเลเยว ‘‘มยฺหํ เกสา ทีฆา ตนู สินิทฺธา มุทู เวลฺลิตคฺคา โหนฺตู’’ติ ปตฺถนมกาสิฯ</p>


<p>สา อปเรน สมเยน กาลํ กตฺวา มิสฺสกกมฺมสฺส ผเลน สมุทฺทมเชฺฌ กนกวิมาเน เอกิกา หุตฺวา นิพฺพตฺติฯ ตสฺสา เกสา ปตฺถิตาการาเยว สมฺปชฺชิํสุฯ มนุสฺสานํ สาฎกาวหรเณน ปน นคฺคา อโหสิฯ สา ตสฺมิํ กนกวิมาเน ปุนปฺปุนํ อุปฺปชฺชิตฺวา เอกํ พุทฺธนฺตรํ นคฺคาว หุตฺวา วีตินาเมสิฯ อถ อมฺหากํ ภควติ โลเก อุปฺปชฺชิตฺวา ปวตฺติตวรธมฺมจเกฺก  อนุปุเพฺพน สาวตฺถิยํ วิหรเนฺต สาวตฺถิวาสิโน สตฺตสตา วาณิชา สุวณฺณภูมิํ อุทฺทิสฺส นาวาย มหาสมุทฺทํ โอตริํสุฯ เตหิ อารุฬฺหา นาวา วิสมวาตเวคุกฺขิตฺตา อิโต จิโต จ ปริพฺภมนฺตี ตํ ปเทสํ อคมาสิฯ อถ สา วิมานเปตี สห วิมาเนน เตสํ อตฺตานํ ทเสฺสสิฯ ตํ ทิสฺวา เชฎฺฐวาณิโช ปุจฺฉโนฺต –</p>


<ol>
<li>
‘‘กา  
นุ อโนฺตวิมานสฺมิํ, ติฎฺฐนฺตี นูปนิกฺขมิ;  
  
อุปนิกฺขมสฺสุ ภเทฺท, ปสฺสาม ตํ พหิฎฺฐิต’’นฺติฯ –  
</li>
  
<p>คาถมาห ฯ ตตฺถ ติ วิมานสฺส อโนฺต อพฺภนฺตเร ติฎฺฐนฺตี กา นุ ตฺวํ, กิํ มนุสฺสิตฺถี, อุทาหุ อมนุสฺสิตฺถีติ ปุจฺฉติฯ ติ วิมานโต น นิกฺขมิฯ นฺติ, ภเทฺท, ตํ มยํ พหิ ฐิตํ ปสฺสาม ทฎฺฐุกามมฺหา, ตสฺมา วิมานโต นิกฺขมสฺสุฯ ‘‘อุปนิกฺขมสฺสุ ภทฺทเนฺต’’ติ วา ปาโฐ, ภทฺทํ เต อตฺถูติ อโตฺถฯ
</ol></p>


<p>อถสฺส สา อตฺตโน พหิ นิกฺขมิสุํ อสกฺกุเณยฺยตํ ปกาเสนฺตี –</p>


<ol>
<li>
‘‘อฎฺฎียามิ หรายามิ, นคฺคา นิกฺขมิตุํ พหิ;  
  
เกเสหมฺหิ ปฎิจฺฉนฺนา, ปุญฺญํ เม อปฺปกํ กต’’นฺติฯ –  
</li>
  
<p>คาถมาหฯ ตตฺถ ติ นคฺคา หุตฺวา พหิ นิกฺขมิตุํ อฎฺฎิกา ทุกฺขิตา อมฺหิฯ ติ ลชฺชามิฯ ติ เกเสหิ อมฺหิ อหํ ปฎิจฺฉาทิตา ปารุตสรีราฯ นฺติ อปฺปกํ ปริตฺตํ มยา กุสลกมฺมํ กตํ, ปิญฺญากทานมตฺตนฺติ อธิปฺปาโยฯ
</ol></p>


<p>อถสฺสา วาณิโช อตฺตโน อุตฺตริสาฎกํ ทาตุกาโม –-</p>


<ol>
<li>
‘‘หนฺทุตฺตรียํ ททามิ เต, อิทํ ทุสฺสํ นิวาสย;  
  
อิทํ ทุสฺสํ นิวาเสตฺวา, เอหิ นิกฺขม โสภเน;  
  
อุปนิกฺขมสฺสุ ภเทฺท, ปสฺสาม ตํ พหิฎฺฐิต’’นฺติฯ –  
</li>
  
<p>คาถมาห ฯ ตตฺถ  ติ คณฺหฯ นฺติ อุปสํพฺยานํ อุตฺตริสาฎกนฺติ อโตฺถฯ ติ ตุยฺหํ ททามิฯ ติ อิทํ มม อุตฺตริสาฎกํ ตฺวํ นิวาเสหิฯ ติ สุนฺทรรูเปฯ
</ol></p>


<p>เอวญฺจ ปน วตฺวา อตฺตโน อุตฺตริสาฎกํ ตสฺสา อุปเนสิ, สา ตถา ทิยฺยมานสฺส อตฺตโน อนุปกปฺปนียตญฺจ, ยถา ทิยฺยมานํ อุปกปฺปติ, ตญฺจ ทเสฺสนฺตี –</p>


<ol>
<li>
‘‘หเตฺถน หเตฺถ เต ทินฺนํ, น มยฺหํ อุปกปฺปติ;  
  
เอเสตฺถุปาสโก สโทฺธ, สมฺมาสมฺพุทฺธสาวโกฯ  
</li>
  
<li>
‘‘เอตํ อจฺฉาทยิตฺวาน, มม ทกฺขิณมาทิส;  
  
ตถาหํ สุขิตา เหสฺสํ, สพฺพกามสมิทฺธินี’’ติฯ –  
</li>
  
<p>คาถาทฺวยมาห ฯ ตตฺถ ติ, มาริส, ตว หเตฺถน มม หเตฺถ ตยา ทินฺนํ น มยฺหํ อุปกปฺปติ น วินิยุชฺชติ, อุปโภคโยคฺคํ น โหตีติ อโตฺถฯ ติ เอโส รตนตฺตยํ อุทฺทิสฺส สรณคมเนน อุปาสโก กมฺมผลสทฺธาย จ สมนฺนาคตตฺตา สโทฺธ เอตฺถ เอตสฺมิํ ชนสมูเห อตฺถิฯ ติ เอตํ อุปาสกํ มม ทิยฺยมานํ สาฎกํ ปริทหาเปตฺวา ตํ ทกฺขิณํ มยฺหํ อาทิส ปตฺติทานํ เทหิฯ นฺติ ตถา กเต อหํ สุขิตา ทิพฺพวตฺถนิวตฺถา สุขปฺปตฺตา ภวิสฺสามีติฯ
</ol></p>


<p>ตํ สุตฺวา วาณิชา ตํ อุปาสกํ นฺหาเปตฺวา วิลิเมฺปตฺวา วตฺถยุเคน อจฺฉาเทสุํฯ ตมตฺถํ ปกาเสนฺตา สงฺคีติการา –</p>


<ol>
<li>
‘‘ตญฺจ เต นฺหาปยิตฺวาน, วิลิเมฺปตฺวาน วาณิชา;  
  
วเตฺถหจฺฉาทยิตฺวาน, ตสฺสา ทกฺขิณมาทิสุํฯ  
</li>
  
<li>
‘‘สมนนฺตรานุทฺทิเฎฺฐ  
, วิปาโก อุทปชฺชถ;  
  
โภชนจฺฉาทนปานียํ, ทกฺขิณาย อิทํ ผลํฯ  
</li>
  
<li>
‘‘ตโต  
สุทฺธา สุจิวสนา, กาสิกุตฺตมธารินี;  
  
หสนฺตี วิมานา นิกฺขมิ, ทกฺขิณาย อิทํ ผล’’นฺติฯ –  
</li>
  
<p>ติโสฺส คาถาโย อโวจุํฯ
</ol></p>


<p> ตตฺถ นฺติ ตํ อุปาสกํฯ จ-สโทฺท นิปาตมตฺตํฯ ติ เต วาณิชาติ โยชนาฯ ติ อุตฺตเมน คเนฺธน วิลิเมฺปตฺวาฯ ติ วณฺณคนฺธรสสมฺปนฺนํ สพฺยญฺชนํ โภชนํ โภเชตฺวา นิวาสนํ อุตฺตรียนฺติ ทฺวีหิ วเตฺถหิ อจฺฉาเทสุํ, เทฺว วตฺถานิ อทํสูติ อโตฺถฯ นฺติ ตสฺสา เปติยา ตํ ทกฺขิณํ อาทิสิํสุฯ</p>


<p> ติ -ติ นิปาตมตฺตํ, ตสฺสา ทกฺขิณาย อุทฺทิฎฺฐสมนนฺตรเมวฯ ติ ตสฺสา เปติยา วิปาโก ทกฺขิณาย  ผลํ อุปฺปชฺชิฯ กีทิโสติ เปตี อาห นฺติฯ นานปฺปการํ ทิพฺพโภชนสทิสํ โภชนญฺจ นานาวิราควณฺณสมุชฺชลํ ทิพฺพวตฺถสทิสํ วตฺถญฺจ อเนกวิธํ ปานกญฺจ  อีทิสํ ติ โยชนาฯ</p>


<p> ติ ยถาวุตฺตโภชนาทิปฎิลาภโต ปจฺฉาฯ ติ นฺหาเนน สุทฺธสรีราฯ ติ สุวิสุทฺธวตฺถนิวตฺถาฯ ติ กาสิกวตฺถโตปิ อุตฺตมวตฺถธารินีฯ ติ ‘‘ปสฺสถ ตาว ตุมฺหากํ ทกฺขิณาย อิทํ ผลวิเสส’’นฺติ ปกาสนวเสน หสมานา วิมานโต นิกฺขมิฯ</p>


<p>อถ เต วาณิชา เอวํ ปจฺจกฺขโต ปุญฺญผลํ ทิสฺวา อจฺฉริยพฺภุตจิตฺตชาตา ตสฺมิํ อุปาสเก สญฺชาตคารวพหุมานา กตญฺชลี ตํ ปยิรุปาสิํสุฯ โสปิ เต ธมฺมกถาย ภิโยฺยโสมตฺตาย ปสาเทตฺวา สรเณสุ จ สีเลสุ จ ปติฎฺฐาเปสิฯ เต ตาย วิมานเปติยา กตกมฺมํ –</p>


<ol>
<li>
‘‘สุจิตฺตรูปํ  
รุจิรํ, วิมานํ เต ปภาสติ;  
  
เทวเต ปุจฺฉิตาจิกฺข, กิสฺส กมฺมสฺสิทํ ผล’’นฺติฯ –  
</li>
  
<p>อิมาย  คาถาย ปุจฺฉิํสุฯ ตตฺถ นฺติ หตฺถิอสฺสอิตฺถิปุริสาทิวเสน เจว มาลากมฺมลตากมฺมาทิวเสน จ สุฎฺฐุ วิหิตจิตฺตรูปํฯ นฺติ รมณียํ ทสฺสนียํฯ นฺติ กีทิสสฺส กมฺมสฺส, กิํ ทานมยสฺส อุทาหุ สีลมยสฺส อิทํ ผลนฺติ อโตฺถฯ
</ol></p>


<p>สา เตหิ เอวํ ปุฎฺฐา ‘‘มยา กตสฺส ปริตฺตกสฺส กุสลกมฺมสฺส ตาว อิทํ ผลํ, อกุสลกมฺมสฺส ปน อายติํ นิรเย เอทิสํ ภวิสฺสตี’’ติ ตทุภยํ อาจิกฺขนฺตี –</p>


<ol>
<li>
‘‘ภิกฺขุโน จรมานสฺส, โทณินิมฺมชฺชนิํ อหํ;  
  
อทาสิํ อุชุภูตสฺส, วิปฺปสเนฺนน เจตสาฯ  
</li>
  
<li>
‘‘ตสฺส กมฺมสฺส กุสลสฺส, วิปากํ ทีฆมนฺตรํ;  
  
อนุโภมิ วิมานสฺมิํ, ตญฺจ ทานิ ปริตฺตกํฯ  
</li>
  
<li>
‘‘อุทฺธํ  
จตูหิ มาเสหิ, กาลํกิริยา ภวิสฺสติ;  
  
เอกนฺตกฎุกํ โฆรํ, นิรยํ ปปติสฺสหํฯ  
</li>
  
<li>
‘‘จตุกฺกณฺณํ จตุทฺวารํ, วิภตฺตํ ภาคโส มิตํ;  
  
อโยปาการปริยนฺตํ, อยสา ปฎิกุชฺชิตํฯ  
</li>
  
<li>
‘‘ตสฺส อโยมยา ภูมิ, ชลิตา เตชสา ยุตา;  
  
สมนฺตา โยชนสตํ, ผริตฺวา ติฎฺฐติ สพฺพทาฯ  
</li>
  
<li>
‘‘ตตฺถาหํ ทีฆมทฺธานํ, ทุกฺขํ เวทิสฺส เวทนํ;  
  
ผลญฺจ ปาปกมฺมสฺส, ตสฺมา โสจามหํ ภุส’’นฺติฯ – คาถาโย อภาสิ;  
</li>
  
<p> ตตฺถ ติ อญฺญตรสฺส ภินฺนกิเลสสฺส ภิกฺขุโน ภิกฺขาย จรนฺตสฺสฯ นฺติ วิสฺสนฺทมานเตลํ ปิญฺญากํฯ ติ จิตฺตชิมฺหวงฺกกุฎิลภาวกรานํ  กิเลสานํ อภาเวน  อุชุภาวปฺปตฺตสฺสฯ ติ กมฺมผลสทฺธาย สุฎฺฐุ ปสเนฺนน จิเตฺตนฯ
</ol></p>


<p> นฺติ ม-กาโร ปทสนฺธิกโร, ทีฆอนฺตรํ ทีฆกาลนฺติ อโตฺถฯ นฺติ ตญฺจ ปุญฺญผลํ วิปกฺกวิปากตฺตา กมฺมสฺส อิทานิ ปริตฺตกํ อปฺปาวเสสํ, น จิเรเนว อิโต จวิสฺสามีติ อโตฺถฯ เตนาห ติ จตูหิ มาเสหิ อุทฺธํ จตุนฺนํ มาสานํ อุปริ ปญฺจเม มาเส มม กาลํกิริยา ภวิสฺสตีติ ทเสฺสติฯ นฺติ เอกเนฺตเนว อนิฎฺฐฉผสฺสายตนิกภาวโต เอกนฺตทุกฺขนฺติ อโตฺถฯ นฺติ ทารุณํฯ นฺติ นตฺถิ เอตฺถ อโย สุขนฺติ กตฺวา ‘‘นิรย’’นฺติ ลทฺธนามํ นรกํฯ นฺติ ปปหิสฺสามิ อหํฯ</p>


<p> ‘‘นิรย’’นฺติ เจตฺถ อวีจิมหานิรยสฺส อธิเปฺปตตฺตา ตํ สรูปโต ทเสฺสตุํ นฺติอาทิมาหฯ ตตฺถ นฺติ จตุโกฺกณํฯ นฺติ จตูสุ ทิสาสุ จตูหิ ทฺวาเรหิ ยุตฺตํฯ นฺติ สุฎฺฐุ วิภตฺตํฯ</p>


<p>ติ  ภาคโตฯ นฺติ ตุลิตํฯ นฺติ อโยมเยน ปากาเรน ปริกฺขิตฺตํฯ นฺติ อโยปฎเลเนว อุปริ ปิหิตํฯ</p>


<p> ติ สมนฺตโต สมุฎฺฐิตชาเลน มหตา อคฺคินา นิรนฺตรํ สมายุตชาลาฯ นฺติ เอวํ ปน สมนฺตา พหิ สพฺพทิสาสุ โยชนสตํ โยชนานํ สตํฯ ติ สพฺพกาลํฯ ติ พฺยาเปตฺวา ติฎฺฐติฯ ติ ตสฺมิํ มหานิรเยฯ นฺติ เวทิสฺสามิ อนุภวิสฺสามิฯ ติ อิทํ อีทิสํ ทุกฺขานุภวนํ มหา เอวํ กตสฺส ปาปสฺส กมฺมสฺส ผลนฺติ อโตฺถฯ</p>


<p>เอวํ ตาย อตฺตนา กตกมฺมผเล อายติํ เนรยิกภเย จ ปกาสิเต  โส อุปาสโก กรุณาสโญฺจทิตมานโส ‘‘หนฺทสฺสาหํ ปติฎฺฐา ภเวยฺย’’นฺติ จิเนฺตตฺวา อาห – ‘‘เทวเต, ตฺวํ มยฺหํ เอกสฺส ทานวเสน สพฺพกามสมิทฺธา อุฎฺฐารสมฺปตฺติยุตฺตา ชาตา, อิทานิ ปน อิเมสํ อุปาสกานํ ทานํ ทตฺวา สตฺถุ จ คุเณ อนุสฺสริตฺวา นิรยูปปตฺติโต มุจฺจิสฺสสี’’ติฯ สา เปตี หฎฺฐตุฎฺฐา ‘‘สาธู’’ติ วตฺวา เต ทิเพฺพน อนฺนปาเนน สนฺตเปฺปตฺวา ทิพฺพานิ วตฺถานิ นานาวิธานิ  รตนานิ จ อทาสิ, ภควนฺตญฺจ อุทฺทิสฺส ทิพฺพํ ทุสฺสยุคํ เตสํ หเตฺถ ทตฺวา ‘‘อญฺญตรา, ภเนฺต, วิมานเปตี ภควโต ปาเท สิรสา วนฺทตีติ สาวตฺถิํ คนฺตฺวา สตฺถารํ มม วจเนน วนฺทถา’’ติ วนฺทนญฺจ เปเสสิ, ตญฺจ นาวํ อตฺตโน อิทฺธานุภาเวน เตหิ อิจฺฉิตปฎฺฎนํ ตํ ทิวสเมว อุปเนสิฯ</p>


<p>อถ เต วาณิชา ตโต ปฎฺฎนโต อนุกฺกเมน สาวตฺถิํ ปตฺวา เชตวนํ ปวิสิตฺวา สตฺถุ ตํ ทุสฺสยุคํ ทตฺวา วนฺทนญฺจ นิเวเทตฺวา อาทิโต ปฎฺฐาย ตํ ปวตฺติํ ภควโต อาโรเจสุํฯ สตฺถา ตมตฺถํ อฎฺฐุปฺปตฺติํ กตฺวา สมฺปตฺตปริสาย วิตฺถาเรน ธมฺมํ เทเสสิ, สา เทสนา มหาชนสฺส สาตฺถิกา ชาตาฯ เต ปน อุปาสกา ทุติยทิวเส พุทฺธปฺปมุขสฺส ภิกฺขุสงฺฆสฺส มหาทานํ ทตฺวา ตสฺสา ทกฺขิณมาทิสิํสุฯ สา จ ตโต เปตโลกโต จวิตฺวา วิวิธรตนวิโชฺชติเต ตาวติํสภวเน กนกวิมาเน อจฺฉราสหสฺสปริวารา นิพฺพตฺตีติฯ</p>

</p>


<h3>๑๑. นาคเปตวตฺถุวณฺณนา</h3>
<p>  ติ อิทํ สตฺถริ เชตวเน วิหรเนฺต เทฺว พฺราหฺมณเปเต อารมฺภ วุตฺตํฯ อายสฺมา กิร สํกิโจฺจ สตฺตวสฺสิโก ขุรเคฺคเยว อรหตฺตํ ปตฺวา สามเณรภูมิยํ ฐิโต ติํสมเตฺตหิ ภิกฺขูหิ  สทฺธิํ อรญฺญายตเน วสโนฺต เตสํ ภิกฺขูนํ ปญฺจนฺนํ โจรสตานํ หตฺถโต อาคตํ มรณมฺปิ พาหิตฺวา เต จ โจเร ทเมตฺวา ปพฺพาเชตฺวา สตฺถุ สนฺติกํ อคมาสิฯ สตฺถา เตสํ ภิกฺขูนํ ธมฺมํ เทเสสิ, เทสนาวสาเน เต ภิกฺขู อรหตฺตํ ปาปุณิํสุฯ อถายสฺมา สํกิโจฺจ ปริปุณฺณวโสฺส ลทฺธูปสมฺปโท เตหิ ปญฺจหิ ภิกฺขุสเตหิ สทฺธิํ พาราณสิํ คนฺตฺวา อิสิปตเน วิหาสิฯ มนุสฺสา เถรสฺส สนฺติกํ คนฺตฺวา ธมฺมํ สุตฺวา ปสนฺนมานสา วีถิปฎิปาฎิยา วคฺควคฺคา หุตฺวา อาคนฺตุกทานํ อทํสุฯ ตตฺถ อญฺญตโร อุปาสโก มนุเสฺส นิจฺจภเตฺต สมาทเปสิ, เต ยถาพลํ นิจฺจภตฺตํ ปฎฺฐเปสุํฯ</p>


<p>เตน จ สมเยน พาราณสิยํ อญฺญตรสฺส มิจฺฉาทิฎฺฐิกสฺส พฺราหฺมณสฺส เทฺว ปุตฺตา เอกา จ ธีตา อเหสุํฯ เตสุ เชฎฺฐปุโตฺต ตสฺส อุปาสกสฺส มิโตฺต อโหสิฯ โส ตํ คเหตฺวา อายสฺมโต สํกิจฺจสฺส สนฺติกํ อคมาสิฯ อายสฺมา สํกิโจฺจ ตสฺส ธมฺมํ เทเสสิฯ โส มุทุจิโตฺต อโหสิฯ อถ นํ โส อุปาสโก อาห – ‘‘ตฺวํ เอกสฺส ภิกฺขุโน นิจฺจภตฺตํ เทหี’’ติ ฯ ‘‘อนาจิณฺณํ อมฺหากํ พฺราหฺมณานํ สมณานํ สกฺยปุตฺติยานํ นิจฺจภตฺตทานํ, ตสฺมา นาหํ ทสฺสามี’’ติฯ ‘‘กิํ มยฺหมฺปิ ภตฺตํ น ทสฺสสี’’ติ? ‘‘กถํ น ทสฺสามี’’ติ อาหฯ ‘‘ยทิ เอวํ ยํ มยฺหํ เทสิ, ตํ เอกสฺส ภิกฺขุสฺส เทหี’’ติฯ โส ‘‘สาธู’’ติ ปฎิสฺสุณิตฺวา ทุติยทิวเส ปาโตว วิหารํ คนฺตฺวา เอกํ ภิกฺขุํ อาเนตฺวา โภเชสิฯ</p>


<p>เอวํ คจฺฉเนฺต กาเล ภิกฺขูนํ ปฎิปตฺติํ ทิสฺวา ธมฺมญฺจ สุณิตฺวา ตสฺส กนิฎฺฐภาตา จ ภคินี จ สาสเน อภิปฺปสนฺนา ปุญฺญกมฺมรตา จ อเหสุํฯ เอวํ เต ตโย ชนา ยถาวิภวํ ทานานิ เทนฺตา สมณพฺราหฺมเณ สกฺกริํสุ ครุํ กริํสุ มาเนสุํ ปูเชสุํฯ มาตาปิตโร ปน เนสํ อสฺสทฺธา  อปฺปสนฺนา สมณพฺราหฺมเณสุ อคารวา ปุญฺญกิริยาย อนาทรา อจฺฉนฺทิกา อเหสุํฯ เตสํ ธีตรํ ทาริกํ มาตุลปุตฺตสฺสตฺถาย  ญาตกา วาเรสุํฯ โส จ อายสฺมโต สํกิจฺจสฺส สนฺติเก ธมฺมํ สุตฺวา สํเวคชาโต ปพฺพชิตฺวา นิจฺจํ อตฺตโน มาตุ-เคหํ ภุญฺชิตุํ คจฺฉติฯ ตํ มาตา อตฺตโน ภาตุ-ธีตาย ทาริกาย ปโลเภติฯ เตน โส อุกฺกณฺฐิโต หุตฺวา อุปชฺฌายํ อุปสงฺคมิตฺวา อาห – ‘‘อุปฺปพฺพชิสฺสามหํ, ภเนฺต, อนุชานาถ ม’’นฺติฯ อุปชฺฌาโย ตสฺส อุปนิสฺสยสมฺปตฺติํ ทิสฺวา อาห – ‘‘สามเณร, มาสมตฺตํ อาคเมหี’’ติฯ โส ‘‘สาธู’’ติ ปฎิสฺสุณิตฺวา มาเส อติกฺกเนฺต ตเถว อาโรเจสิฯ อุปชฺฌาโย ปุน ‘‘อฑฺฒมาสํ อาคเมหี’’ติ อาหฯ อฑฺฒมาเส อติกฺกเนฺต ตเถว วุเตฺต ปุน ‘‘สตฺตาหํ อาคเมหี’’ติ อาหฯ โส ‘‘สาธู’’ติ ปฎิสฺสุณิฯ อถ ตสฺมิํ อโนฺตสตฺตาเห สามเณรสฺส มาตุลานิยา เคหํ วินฎฺฐจฺฉทนํ ชิณฺณํ ทุพฺพลกุฎฺฎํ วาตวสฺสาภิหตํ ปริปติฯ ตตฺถ พฺราหฺมโณ พฺราหฺมณี เทฺว ปุตฺตา ฆีตา จ เคเหน อโชฺฌตฺถฎา กาลมกํสุฯ เตสุ พฺราหฺมโณ พฺราหฺมณี จ เปตโยนิยํ นิพฺพตฺติํสุ, เทฺว ปุตฺตา ธีตา จ ภุมฺมเทเวสุฯ เตสุ เชฎฺฐปุตฺตสฺส หตฺถิยานํ นิพฺพตฺติ, กนิฎฺฐสฺส อสฺสตรีรโถ, ธีตาย สุวณฺณสิวิกาฯ พฺราหฺมโณ จ พฺราหฺมณี จ มหเนฺต มหเนฺต อโยมุคฺคเร คเหตฺวา อญฺญมญฺญํ อาโกเฎนฺติ, อภิหตฎฺฐาเนสุ มหนฺตา มหนฺตา ฆฎปฺปมาณา คณฺฑา อุฎฺฐหิตฺวา มุหุเตฺตเนว ปจิตฺวา ปริเภทปฺปตฺตา โหนฺติฯ เต อญฺญมญฺญสฺส คเณฺฑ ผาเลตฺวา โกธาภิภูตา นิกฺกรุณา ผรุสวจเนหิ ตเชฺชนฺตา ปุพฺพโลหิตํ ปิวนฺติ, น จ ติตฺติํ ปฎิลภนฺติฯ</p>


<p>อถ สามเณโร อุกฺกณฺฐาภิภูโต อุปชฺฌายํ อุปสงฺกมิตฺวา อาห – ‘‘ภเนฺต, มยา ปฎิญฺญาตทิวสา วีติวตฺตา, เคหํ คมิสฺสามิ, อนุชานาถ ม’’นฺติฯ อถ นํ อุปชฺฌาโย ‘‘อตฺถงฺคเต สูริเย กาลปกฺขจาตุทฺทสิยา ปวตฺตมานาย เอหี’’ติ วตฺวา อิสิปตนวิหารสฺส ปิฎฺฐิปเสฺสน โถกํ คนฺตฺวา อฎฺฐาสิฯ เตน จ สมเยน เต เทฺว เทวปุตฺตา สทฺธิํ ภคินิยา เตเนว มเคฺคน  ยกฺขสมาคมํ สมฺภาเวตุํ คจฺฉนฺติ, เตสํ ปน มาตาปิตโร มุคฺครหตฺถา ผรุสวาจา  กาฬรูปา อากุลากุลลูขปติตเกสภารา อคฺคิทฑฺฒตาลกฺขนฺธสทิสา  วิคลิตปุพฺพโลหิตา วลิตคตฺตา อติวิย เชคุจฺฉพีภจฺฉทสฺสนา เต อนุพนฺธนฺติฯ</p>


<p>อถายสฺมา สํกิโจฺจ ยถา โส สามเณโร เต สเพฺพ คจฺฉเนฺต ปสฺสติ, ตถารูปํ อิทฺธาภิสงฺขารํ อภิสงฺขริตฺวา สามเณรํ อาห – ‘‘ปสฺสสิ ตฺวํ, สามเณร, อิเม คจฺฉเนฺต’’ติ? ‘‘อาม, ภเนฺต, ปสฺสามี’’ติฯ ‘‘เตน หิ อิเมหิ กตกมฺมํ ปฎิปุจฺฉา’’ติฯ โส หตฺถิยานาทีหิ คจฺฉเนฺต อนุกฺกเมน ปฎิปุจฺฉิฯ เต อาหํสุ – ‘‘เย ปจฺฉโต เปตา อาคจฺฉนฺติ, เต ปฎิปุจฺฉา’’ติฯ สามเณโร เต เปเต คาถาหิ อชฺฌภาสิ –</p>


<ol>
<li>
‘‘ปุรโตว เสเตน ปเลติ หตฺถินา, มเชฺฌ ปน อสฺสตรีรเถน;  
  
ปจฺฉา จ กญฺญา สิวิกาย นียติ, โอภาสยนฺตี ทส สพฺพโส ทิสาฯ  
</li>
  
<li>
‘‘ตุเมฺห ปน มุคฺครหตฺถปาณิโน, รุทํมุขา ฉินฺนปภินฺนคตฺตา;  
  
มนุสฺสภูตา กิมกตฺถ ปาปํ, เยนญฺญมญฺญสฺส ปิวาถ โลหิต’’นฺติฯ  
</li>
  
<p>ตตฺถ ติ สพฺพปฐมํฯ ติ ปณฺฑเรนฯ ติ คจฺฉติฯ ติ หตฺถิํ อารุฬฺหสฺส สิวิกํ อารุฬฺหาย จ อนฺตเรฯ ติ อสฺสตรียุเตฺตน รเถน ปเลตีติ โยชนาฯ ติ วหียติฯ ติ สพฺพโต สมนฺตโต สพฺพา ทส ทิสา อตฺตโน สรีรปฺปภาหิ วตฺถาภรณาทิปฺปภาหิ จ วิโชฺชตยมานาฯ ติ มุคฺครา หตฺถสงฺขาเตสุ ปาณีสุ เยสํ เต มุคฺครหตฺถปาณิโน, ภูมิสณฺหกรณียาทีสุ ปาณิโวหารสฺส ลพฺภมานตฺตา หตฺถสเทฺทน ปาณิ เอว วิเสสิโตฯ ติ มุคฺครปฺปหาเรน ตตฺถ ตตฺถ ฉินฺนปภินฺนสรีราฯ ติ ปิวถฯ
</ol></p>

 สามเณเรน ปุฎฺฐา เต เปตา สพฺพํ ตํ</p>


<p>ปวตฺติํ จตูหิ คาถาหิ ปจฺจภาสิํสุ –</p>


<ol>
<li>
‘‘ปุรโตว  
โย คจฺฉติ กุญฺชเรน, เสเตน นาเคน จตุกฺกเมน;  
  
อมฺหาก ปุโตฺต อหุ เชฎฺฐโก โส, ทานานิ ทตฺวาน สุขี ปโมทติฯ  
</li>
  
<li>
‘‘โย  
โย มเชฺฌ อสฺสตรีรเถน, จตุพฺภิ ยุเตฺตน สุวคฺคิเตน;  
  
อมฺหาก ปุโตฺต อหุ มชฺฌิโม โส, อมจฺฉรี ทานปตี วิโรจติฯ  
</li>
  
<li>
‘‘ยา สา จ ปจฺฉา สิวิกาย นียติ, นารี สปญฺญา มิคมนฺทโลจนา;  
  
อมฺหาก ธีตา อหุ สา กนิฎฺฐิกา, ภาคฑฺฒภาเคน สุขี ปโมทติฯ  
</li>
  
<li>
‘‘เอเต จ ทานานิ อทํสุ ปุเพฺพ, ปสนฺนจิตฺตา สมณพฺราหฺมณานํ;  
  
มยํ ปน มจฺฉรีโน อหุมฺห, ปริภาสกา สมณพฺราหฺมณานํ;  
  
เอเต จ ทตฺวา ปริจารยนฺติ, มยญฺจ สุสฺสาม นโฬว ฉิโนฺน’’ติฯ  
</li>
  
<p> ตตฺถ ติ อิเมสํ คจฺฉนฺตานํ โย ปุรโต คจฺฉติฯ ‘‘โยโส ปุรโต คจฺฉตี’’ติ วา ปาโฐ, ตสฺส โย เอโส ปุรโต คจฺฉตีติ อโตฺถฯ ติ กุํ ปถวิํ ชีรยติ, กุเญฺชสุ วา รมติ จรตีติ ‘‘กุญฺชโร’’ติ ลทฺธนาเมน หตฺถินาฯ ติ, นาสฺส อคมนียํ อนภิภวนียํ อตฺถีติ นาคา, เตน นาเคนฯ ติ จตุปฺปเทนฯ ติ ปุพฺพโชฯ
</ol></p>


<p> ติ จตูหิ อสฺสตรีหิฯ ติ สุนฺทรคมเนน จาตุรคมเนนฯ ติ มิคี วิย มนฺทกฺขิกาฯ ติ  ภาคสฺส อฑฺฒภาเคน, อตฺตนา ลทฺธโกฎฺฐาสโต อฑฺฒภาคทาเนน เหตุภูเตนฯ ติ สุขินีฯ ลิงฺควิปลฺลาเสน เหตํ วุตฺตํฯ</p>


<p> ติ  อโกฺกสกาฯ ติ ทิเพฺพสุ กามคุเณสุ อตฺตโน อินฺทฺริยานิ อิโต จิโต จ ยถาสุขํ จาเรนฺติ, ปริชเนหิ วา อตฺตโน ปุญฺญานุภาวนิสฺสเนฺทน ปริจริยํ กาเรนฺติฯ ติ มยํ ปน ฉิโนฺน อาตเป ขิโตฺต นโฬ วิย สุสฺสาม, ขุปฺปิปาสาหิ อญฺญมญฺญํ ทณฺฑาภิฆาเตหิ จ สุกฺขา วิสุกฺขา ภวามาติฯ</p>


<p>เอวํ อตฺตโน ปาปํ สมฺปเวเทตฺวา ‘‘มยํ ตุยฺหํ มาตุลมาตุลานิโย’’ติ อาจิกฺขิํสุฯ ตํ สุตฺวา สามเณโร สญฺชาตสํเวโค ‘‘เอวรูปานํ กิพฺพิสการีนํ กถํ นุ โข โภชนานิ สิชฺฌนฺตี’’ติ ปุจฺฉโนฺต –</p>


<ol>
<li>
‘‘กิํ  
ตุมฺหากํ โภชนํ กิํ สยานํ, กถญฺจ ยาเปถ สุปาปธมฺมิโน;  
  
ปหูตโภเคสุ อนปฺปเกสุ, สุขํ วิราธาย ทุกฺขชฺช ปตฺตา’’ติฯ –  
</li>
  
<p>อิมํ คาถมาหฯ ตตฺถ นฺติ กีทิสํ ตุมฺหากํ โภชนํ? นฺติ กีทิสํ สยนํ? ‘‘กิํ สยานา’’ติ เกจิ ปฐนฺติ, กีทิสา สยนา, กีทิเส สยเน สยถาติ อโตฺถฯ ติ เกน ปกาเรน ยาเปถ, ‘‘กถํ โว ยาเปถา’’ติปิ ปาโฐ, กถํ ตุเมฺห ยาเปถาติ อโตฺถฯ ติ สุฎฺฐุ อติวิย ปาปธมฺมาฯ ติ อปริยเนฺตสุ อุฬาเรสุ โภเคสุ สเนฺตสุฯ ติ น อปฺปเกสุ พหูสุฯ ติ สุขเหตุโน ปุญฺญสฺส อกรเณน  สุขํ วิรชฺฌิตฺวา วิราเธตฺวาฯ ‘‘สุขสฺส วิราเธนา’’ติ เกจิ ปฐนฺติฯ ติ อชฺช อิทานิ อิทํ เปตโยนิปริยาปนฺนํ ทุกฺขํ อนุปฺปตฺตาติฯ
</ol></p>


<p>เอวํ สามเณเรน ปุฎฺฐา เปตา เตน ปุจฺฉิตมตฺถํ วิสฺสเชฺชนฺตา –</p>


<ol>
<li>
‘‘อญฺญมญฺญํ วธิตฺวาน, ปิวาม ปุพฺพโลหิตํ;  
  
พหุํ วิตฺวา น ธาตา โหม, นจฺฉาทิมฺหเส มยํฯ  
</li>
  
<li>
‘‘อิเจฺจว  
มจฺจา ปริเทวยนฺติ, อทายกา เปจฺจ ยมสฺส ฐายิโน;  
  
เย เต วิทิจฺจ อธิคมฺม โภเค, น ภุญฺชเร นาปิ กโรนฺติ ปุญฺญํฯ  
</li>
  
<li>
‘‘เต ขุปฺปิปาสูปคตา ปรตฺถ, ปจฺฉา จิรํ ฌายเร ฑยฺหมานา;  
  
กมฺมานิ กตฺวาน ทุขุทฺรานิ, อนุโภนฺติ ทุกฺขํ กฎุกปฺผลานิฯ  
</li>
  
<li>
‘‘อิตฺตรญฺหิ ธนํ ธญฺญํ, อิตฺตรํ อิธ ชีวิตํ;  
  
อิตฺตรํ อิตฺตรโต ญตฺวา, ทีปํ กยิราถ ปณฺฑิโตฯ  
</li>
  
<li>
‘‘เย เต เอวํ ปชานนฺติ, นรา ธมฺมสฺส โกวิทา;  
  
เต ทาเน นปฺปมชฺชนฺติ, สุตฺวา อรหตํ วโจ’’ติฯ –  
</li>
  
<p>ปญฺจ คาถา อภาสิํสุฯ
</ol></p>


<p> ตตฺถ  ติ ธาตา สุหิตา ติตฺตา น โหมฯ ติ น รุจฺจาม, น รุจิํ อุปฺปาเทม, น ตํ มยํ อตฺตโน รุจิยา ปิวิสฺสามาติ อโตฺถฯ ติ เอวเมวฯ ติ มยํ วิย อเญฺญปิ มนุสฺสา กตกิพฺพิสา ปริเทวนฺติ กนฺทนฺติฯ ติ อทานสีลา มจฺฉริโนฯ ติ ยมโลกสญฺญิเต ยมสฺส ฐาเน เปตฺติวิสเย ฐานสีลา ฯ ติ เย เต สมฺปติ อายติญฺจ สุขวิเสสวิธายเก โภเค วินฺทิตฺวา ปฎิลภิตฺวาฯ นฺติ อเมฺห วิย สยมฺปิ น ภุญฺชนฺติ, ปเรสํ เทนฺตา ทานมยํ ปุญฺญมฺปิ น กโรนฺติฯ</p>


<p> ติ เต สตฺตา ปรตฺถ ปรโลเก เปตฺติวิสเย ชิฆจฺฉาปิปาสาภิภูตา หุตฺวาฯ ติ ขุทาทิเหตุเกน ทุกฺขคฺคินา ‘‘อกตํ วต อเมฺหหิ กุสลํ, กตํ ปาป’’นฺติอาทินา วตฺตมาเนน วิปฺปฎิสารคฺคินา ปริฑยฺหมานา ฌายนฺติ, อนุตฺถุนนฺตีติ อโตฺถฯ ติ ทุกฺขวิปากานิฯ ติ อนิฎฺฐผลานิ ปาปกมฺมานิ กตฺวา จิรกาลํ ทุกฺขํ อาปายิกทุกฺขํ อนุภวนฺติฯ</p>


<p> นฺติ  น จิรกาลฎฺฐายี, อนิจฺจํ วิปริณามธมฺมํฯ นฺติ อิธ มนุสฺสโลเก สตฺตานํ ชีวิตมฺปิ อิตฺตรํ ปริตฺตํ อปฺปกํฯ เตนาห ภควา – ‘‘โย จิรํ ชีวติ, โส วสฺสสตํ อปฺปํ วา ภิโยฺย’’ติ (ที. นิ. ๒.๙๑; สํ. นิ. ๑.๑๔๕; อ. นิ. ๗.๗๔)ฯ ติ ธนธญฺญาทิอุปกรณํ มนุสฺสานํ ชีวิตญฺจ อิตฺตรํ ปริตฺตํ ขณิกํ น จิรสฺสนฺติ ปญฺญาย อุปปริกฺขิตฺวาฯ ติ สปโญฺญ ปุริโส ทีปํ อตฺตโน ปติฎฺฐํ ปรโลเก หิตสุขาธิฎฺฐานํ กเรยฺยฯ ติ เย เต มนุสฺสา มนุสฺสานํ โภคานํ ชีวิตสฺส จ อิตฺตรภาวํ ยาถาวโต ชานนฺติ, เต ทาเน สพฺพกาลํ นปฺปมชฺชนฺติฯ ติ อรหตํ พุทฺธาทีนํ อริยานํ วจนํ สุตฺวา, สุตตฺตาติ อโตฺถฯ เสสํ ปากฎเมวฯ</p>


<p>เอวํ เต เปตา สามเณเรน ปุฎฺฐา ตมตฺถํ อาจิกฺขิตฺวา ‘‘มยํ ตุยฺหํ มาตุลมาตุลานิโย’’ติ ปเวเทสุํฯ ตํ สุตฺวา สามเณโร สญฺชาตสํเวโค อุกฺกณฺฐํ ปฎิวิโนเทตฺวา อุปชฺฌายสฺส ปาเทสุ สิรสา นิปติตฺวา เอวมาห – ‘‘ยํ, ภเนฺต, อนุกมฺปเกน  กรณียํ อนุกมฺปํ อุปาทาย, ตํ เม ตุเมฺหหิ กตํ, มหตา วตมฺหิ อนตฺถปาตโต รกฺขิโต, น ทานิ เม  ฆราวาเสน อโตฺถ, อภิรมิสฺสามิ พฺรหฺมจริยวาเส’’ติฯ อถายสฺมา สํกิโจฺจ ตสฺส อชฺฌาสยานุรูปํ กมฺมฎฺฐานํ อาจิกฺขิฯ โส กมฺมฎฺฐานํ อนุยุญฺชโนฺต นจิรเสฺสว อรหตฺตํ ปาปุณิฯ อายสฺมา ปน สํกิโจฺจ ตํ ปวตฺติํ ภควโต อาโรเจสิฯ สตฺถา ตมตฺถํ อฎฺฐุปฺปตฺติํ กตฺวา สมฺปตฺตปริสาย วิตฺถาเรน ธมฺมํ เทเสสิ, สา เทสนา มหาชนสฺส สาตฺถิกา อโหสีติฯ</p>

</p>


<h3>๑๒. อุรคเปตวตฺถุวณฺณนา</h3>
<p>นฺติ อิทํ สตฺถา เชตวเน วิหรโนฺต อญฺญตรํ อุปาสกํ อารพฺภ กเถสิฯ สาวตฺถิยํ กิร อญฺญตรสฺส อุปาสกสฺส ปุโตฺต กาลมกาสิฯ โส ปุตฺตมรณเหตุ ปริเทวโสกสมาปโนฺน พหิ นิกฺขมิตฺวา กิญฺจิ กมฺมํ กาตุํ อสโกฺกโนฺต เคเหเยว อฎฺฐาสิฯ อถ  สตฺถา ปจฺจูสเวลายํ มหากรุณาสมาปตฺติโต วุฎฺฐาย พุทฺธจกฺขุนา โลกํ โวโลเกโนฺต ตํ อุปาสกํ ทิสฺวา ปุพฺพณฺหสมยํ นิวาเสตฺวา ปตฺตจีวรมาทาย ตสฺส เคหํ คนฺตฺวา ทฺวาเร อฎฺฐาสิฯ อุปาสโก จ สตฺถุ อาคตภาวํ สุตฺวา สีฆํ อุฎฺฐาย คนฺตฺวา ปจฺจุคฺคมนํ กตฺวา หตฺถโต ปตฺตํ คเหตฺวา เคหํ ปเวเสตฺวา อาสนํ ปญฺญเปตฺวา อทาสิฯ นิสีทิ ภควา ปญฺญเตฺต อาสเนฯ อุปาสโกปิ ภควนฺตํ วนฺทิตฺวา เอกมนฺตํ นิสีทิฯ ตํ ภควา ‘‘กิํ, อุปาสก, โสกปเรโต วิย ทิสฺสตี’’ติ อาหฯ ‘‘อาม, ภควา, ปิโย เม ปุโตฺต กาลกโต, เตนาหํ โสจามี’’ติฯ อถสฺส ภควา โสกวิโนทนํ กโรโนฺต อุรคชาตกํ (ชา. ๑.๕.๑๙ อาทโย) กเถสิฯ</p>


<p>อตีเต กิร กาสิรเฎฺฐ พาราณสิยํ ธมฺมปาลํ นาม พฺราหฺมณกุลํ อโหสิฯ ตตฺถ พฺราหฺมโณ พฺราหฺมณี ปุโตฺต ธีตา สุณิสา ทาสีติ อิเม สเพฺพปิ มรณานุสฺสติภาวนาภิรตา  อเหสุํฯ เตสุ โย เคหโต นิกฺขมติ, โส เสสชเน โอวทิตฺวา นิรเปโกฺขว นิกฺขมติฯ อเถกทิวสํ พฺราหฺมโณ ปุเตฺตน สทฺธิํ ฆรโต นิกฺขมิตฺวา เขตฺตํ คนฺตฺวา กสติฯ ปุโตฺต สุกฺขติณปณฺณกฎฺฐานิ อาลิเมฺปติฯ ตเตฺถโก กณฺหสโปฺป ฑาหภเยน รุกฺขสุสิรโต นิกฺขมิตฺวา อิมํ พฺราหฺมณสฺส ปุตฺตํ ฑํสิฯ โส วิสเวเคน มุจฺฉิโต ตเตฺถว ปริปติตฺวา กาลกโต, สโกฺก เทวราชา หุตฺวา นิพฺพตฺติฯ พฺราหฺมโณ ปุตฺตํ มตํ ทิสฺวา กมฺมนฺตสมีเปน คจฺฉนฺตํ เอกํ ปุริสํ เอวมาห – ‘‘สมฺม, มม ฆรํ คนฺตฺวา พฺราหฺมณิํ เอวํ วเทหิ ‘นฺหายิตฺวา สุทฺธวตฺถนิวตฺถา เอกสฺส ภตฺตํ มาลาคนฺธาทีนิ จ คเหตฺวา ตุริตํ อาคจฺฉตู’ติ’’ฯ โส ตตฺถ คนฺตฺวา ตถา อาโรเจสิ, เคหชโนปิ ตถา อกาสิฯ พฺราหฺมโณ นฺหตฺวา ภุญฺชิตฺวา วิลิมฺปิตฺวา ปริชนปริวุโต ปุตฺตสฺส สรีรํ จิตกํ อาโรเปตฺวา อคฺคิํ ทตฺวา ทารุกฺขนฺธํ ฑหโนฺต วิย นิโสฺสโก นิสฺสนฺตาโป อนิจฺจสญฺญํ มนสิ กโรโนฺต อฎฺฐาสิฯ</p>


<p>อถ  พฺราหฺมณสฺส ปุโตฺต สโกฺก หุตฺวา นิพฺพตฺติ, โส จ อมฺหากํ โพธิสโตฺต อโหสิฯ โส อตฺตโน ปุริมชาติํ กตปุญฺญญฺจ ปจฺจเวกฺขิตฺวา ปิตรํ ญาตเก จ อนุกมฺปมาโน พฺราหฺมณเวเสน ตตฺถ อาคนฺตฺวา  ญาตเก อโสจเนฺต ทิสฺวา ‘‘อโมฺภ, มิคํ ฌาเปถ, อมฺหากํ มํสํ เทถ, ฉาโตมฺหี’’ติ อาหฯ ‘‘น มิโค, มนุโสฺส พฺราหฺมณา’’ติ อาหฯ ‘‘กิํ ตุมฺหากํ ปจฺจตฺถิโก เอโส’’ติ? ‘‘น ปจฺจตฺถิโก, อุเร ชาโต โอรโส มหาคุณวโนฺต ตรุณปุโตฺต’’ติ อาหฯ ‘‘กิมตฺถํ ตุเมฺห ตถารูเป คุณวติ ตรุณปุเตฺต มเต น โสจถา’’ติ? ตํ สุตฺวา พฺราหฺมโณ อโสจนการณํ กเถโนฺต –</p>


<ol>
<li>
‘‘อุรโคว ตจํ ชิณฺณํ, หิตฺวา คจฺฉติ สํ ตนุํ;  
  
เอวํ สรีเร นิโพฺภเค, เปเต กาลกเต สติฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โรทามิ, คโต โส ตสฺส ยา คตี’’ติฯ –  
</li>
  
<p>เทฺว คาถา อภาสิฯ
</ol></p>


<p> ตตฺถ  ติ อุเรน คจฺฉตีติ อุรโคฯ สปฺปเสฺสตํ อธิวจนํฯ นฺติ ชชฺชรภาเวน ชิณฺณํ ปุราณํ อตฺตโน ตจํ นิโมฺมกํฯ นฺติ ยถา อุรโค อตฺตโน ชิณฺณตจํ รุกฺขนฺตเร วา กฎฺฐนฺตเร วา มูลนฺตเร วา ปาสาณนฺตเร วา กญฺจุกํ โอมุญฺจโนฺต วิย สรีรโต โอมุญฺจิตฺวา ปหาย ฉเฑฺฑตฺวา ยถากามํ คจฺฉติ, เอวเมว สํสาเร ปริพฺภมโนฺต สโตฺต โปราณสฺส กมฺมสฺส ปริกฺขีณตฺตา ชชฺชรีภูตํ สํ ตนุํ อตฺตโน สรีรํ หิตฺวา คจฺฉติ, ยถากมฺมํ คจฺฉติ, ปุนพฺภววเสน อุปปชฺชตีติ อโตฺถฯ นฺติ ฑยฺหมานํ ปุตฺตสฺส สรีรํ ทเสฺสโนฺต อาหฯ ติ อสฺส วิย อเญฺญสมฺปิ กาเย เอวํ โภควิรหิเต นิรตฺถเก ชาเตฯ ติ อายุอุสฺมาวิญฺญาณโต อปคเตฯ ติ มเต ชาเตฯ ติ ยสฺมา ฑยฺหมาโน กาโย อเปตวิญฺญาณตฺตา ฑาหทุกฺขํ วิย ญาตีนํ รุทิตํ ปริเทวิตมฺปิ น ชานาติ, ตสฺมา เอตํ มม ปุตฺตํ นิมิตฺตํ กตฺวา น โรทามิฯ   ติ ยทิ มตสตฺตา น อุจฺฉิชฺชนฺติ, มตสฺส ปน กโตกาสสฺส กมฺมสฺส วเสน ยา คติ ปาฎิกงฺขา, ตํ  จุติอนนฺตรเมว คโต, โส น ปุริมญาตีนํ รุทิตํ ปริเทวิตํ วา ปจฺจาสีสติ, นาปิ เยภุเยฺยน ปุริมญาตีนํ รุทิเตน กาจิ อตฺถสิทฺธีติ อธิปฺปาโยฯ</p>


<p>เอวํ พฺราหฺมเณน อตฺตโน อโสจนการเณ กถิเต ปริยายมนสิการโกสเลฺล ปกาสิเต พฺราหฺมณรูโป สโกฺก พฺราหฺมณิํ อาห – ‘‘อมฺม, ตุยฺหํ โส มโต กิํ โหตี’’ติ? ‘‘ทส มาเส กุจฺฉินา ปริหริตฺวา ถญฺญํ ปาเยตฺวา หตฺถปาเท สณฺฐเปตฺวา สํวฑฺฒิโต ปุโตฺต เม, สามี’’ติฯ ‘‘ยทิ เอวํ ปิตา ตาว ปุริสภาเวน มา โรทตุ, มาตุ นาม หทยํ มุทุกํ, ตฺวํ กสฺมา น โรทสี’’ติ? ตํ สุตฺวา สา อโรทนการณํ กเถนฺตี –</p>


<ol>
<li>
‘‘อนพฺภิโต  
ตโต อาคา, นานุญฺญาโต อิโต คโต;  
  
ยถาคโต ตถา คโต, ตตฺถ กา ปริเทวนาฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โรทามิ, คโต โส ตสฺส ยา คตี’’ติฯ –  
</li>
  
<p>คาถาทฺวยมาหฯ ตตฺถ ติ อนวฺหาโต, ‘‘เอหิ มยฺหํ ปุตฺตภาวํ อุปคจฺฉา’’ติ เอวํ อปโกฺกสิโตฯ ติ ยตฺถ ปุเพฺพ ฐิโต, ตโต ปรโลกโตฯ ติ อาคญฺฉิฯ ติ อนนุมโต, ‘‘คจฺฉ, ตาต, ปรโลก’’นฺติ เอวํ อเมฺหหิ อวิสฺสโฎฺฐฯ ติ อิธโลกโตฯ ติ อปคโตฯ ติ เยนากาเรน อาคโต, อเมฺหหิ อนพฺภิโต เอว อาคโตติ อโตฺถฯ ติ เตเนวากาเรน คโตฯ ยถา สเกเนว กมฺมุนา อาคโต, ตถา สเกเนว กมฺมุนา คโตติฯ เอเตน กมฺมสฺสกตํ ทเสฺสติฯ ติ เอวํ อวสวตฺติเก สํสารปวเตฺต มรณํ ปฎิจฺจ กา นาม ปริเทวนา, อยุตฺตา สา ปญฺญวตา อกรณียาติ ทเสฺสติฯ
</ol></p>


<p>เอวํ พฺราหฺมณิยา วจนํ สุตฺวา ตสฺส ภคินิํ ปุจฺฉิ – ‘‘อมฺม, ตุยฺหํ โส กิํ โหตี’’ติ? ‘‘ภาตา เม, สามี’’ติฯ ‘‘อมฺม, ภคินิโย นาม ภาตูสุ สิเนหา, ตฺวํ กสฺมา น โรทสี’’ติ? สาปิ อโรทนการณํ กเถนฺตี –</p>


<ol>
<li>
‘‘สเจ  
  
โรเท กิสฺส อสฺสํ, ตตฺถ เม กิํ ผลํ สิยา;  
  
ญาติมิตฺตสุหชฺชานํ, ภิโยฺย โน อรตี สิยาฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โรทามิ, คโต โส ตสฺส ยา คตี’’ติฯ –  
</li>
  
<p>คาถาทฺวยมาหฯ ตตฺถ นฺติ ยทิ อหํ โรเทยฺยํ, กิสา ปริสุกฺขสรีรา ภเวยฺยํฯ ติ ตสฺมิํ มยฺหํ ภาตุ มรณนิมิเตฺต โรทเน กิํ นาม ผลํ, โก อานิสํโส ภเวยฺย? น เตน มยฺหํ ภาติโก  อาคเจฺฉยฺย, นาปิ โส เตน สุคติํ คเจฺฉยฺยาติ อธิปฺปาโยฯ ติ อมฺหากํ ญาตีนํ มิตฺตานํ สุหทยานญฺจ มม โสจเนน ภาตุมรณทุกฺขโต ภิโยฺยปิ อรติ ทุกฺขเมว สิยาติฯ
</ol></p>


<p>เอวํ ภคินิยา วจนํ สุตฺวา ตสฺส ภริยํ ปุจฺฉิ – ‘‘ตุยฺหํ โส กิํ โหตี’’ติ? ‘‘ภตฺตา เม, สามี’’ติฯ ‘‘ภเทฺท, อิตฺถิโย นาม ภตฺตริ สิเนหา โหนฺติ, ตสฺมิญฺจ มเต วิธวา อนาถา โหนฺติ, กสฺมา ตฺวํ น โรทสี’’ติ? สาปิ อตฺตโน อโรทนการณํ กเถนฺตี –</p>


<ol>
<li>
‘‘ยถาปิ ทารโก จนฺทํ, คจฺฉนฺตมนุโรทติ;  
  
เอวํสมฺปทเมเวตํ, โย เปตมนุโสจติฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โรทามิ, คโต โส ตสฺส ยา คตี’’ติฯ – คาถาทฺวยมาห;  
</li>
  
<p>ตตฺถ ติ พาลทารโกฯ นฺติ จนฺทมณฺฑลํฯ นฺติ นภํ อพฺภุสฺสุกฺกมานํฯ ติ ‘‘มยฺหํ รถจกฺกํ คเหตฺวา เทหี’’ติ อนุโรทติฯ นฺติ โย เปตํ มตํ อนุโสจติ, ตเสฺสตํ อนุโสจนํ เอวํสมฺปทํ เอวรูปํ, อากาเสน คจฺฉนฺตสฺส จนฺทสฺส คเหตุกามตาสทิสํ อลพฺภเนยฺยวตฺถุสฺมิํ อิจฺฉาภาวโตติ อธิปฺปาโยฯ
</ol></p>


<p>เอวํ ตสฺส ภริยาย วจนํ สุตฺวา ทาสิํ ปุจฺฉิ – ‘‘อมฺม, ตุยฺหํ โส กิํ โหตี’’ติ? ‘‘อโยฺย เม, สามี’’ติฯ ‘‘ยทิ เอวํ เตน ตฺวํ โปเถตฺวา เวยฺยาวจฺจํ  การิตา ภวิสฺสสิ, ตสฺมา  มเญฺญ ‘สุมุตฺตาหํ เตนา’ติ น โรทสี’’ติ? ‘‘สามิ, มา มํ เอวํ อวจ, น เจตํ อนุจฺฉวิกํ , อติวิย ขนฺติเมตฺตานุทฺทยาสมฺปโนฺน ยุตฺตวาที มยฺหํ อยฺยปุโตฺต อุเร สํวฑฺฒปุโตฺต วิย อโหสี’’ติฯ อถ ‘‘กสฺมา น โรทสี’’ติ? สาปิ อตฺตโน อโรทนการณํ กเถนฺตี –</p>


<ol>
<li>
‘‘ยถาปิ พฺรเหฺม อุทกุโมฺภ, ภิโนฺน อปฺปฎิสนฺธิโย;  
  
เอวํสมฺปทเมเวตํ, โย เปตมนุโสจติฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โรทามิ, คโต โส ตสฺส ยา คตี’’ติฯ –  
</li>
  
<p>คาถาทฺวยมาหฯ ตตฺถ ติ พฺราหฺมณ เสยฺยถาปิ อุทกฆโฎ มุคฺครปฺปหาราทินา ภิโนฺน อปฺปฎิสนฺธิโย ปุน ปากติโก น โหติฯ เสสเมตฺถ วุตฺตนยตฺตา อุตฺตานตฺถเมวฯ
</ol></p>


<p>สโกฺก เตสํ กถํ สุตฺวา ปสนฺนมานโส ‘‘สมฺมเทว ตุเมฺหหิ มรณสฺสติ ภาวิตา, อิโต ปฎฺฐาย น ตุเมฺหหิ กสิอาทิกรณกิจฺจํ อตฺถี’’ติ เตสํ เคหํ สตฺตรตนภริตํ กตฺวา ‘‘อปฺปมตฺตา ทานํ เทถ, สีลํ รกฺขถ, อุโปสถกมฺมํ กโรถา’’ติ โอวทิตฺวา อตฺตานญฺจ เตสํ นิเวเทตฺวา สกฎฺฐานเมว คโตฯ เตปิ พฺราหฺมณาทโย ทานาทีนิ ปุญฺญานิ กโรนฺตา ยาวตายุกํ ฐตฺวา เทวโลเก อุปฺปชฺชิํสุฯ</p>


<p>สตฺถา อิมํ ชาตกํ อาหริตฺวา ตสฺส อุปาสกสฺส โสกสลฺลํ สมุทฺธริตฺวา อุปริ สจฺจานิ ปกาเสสิ, สจฺจปริโยสาเน อุปาสโก โสตาปตฺติผเล ปติฎฺฐหีติฯ</p>

</p>

</p>


<p>ทฺวาทสวตฺถุปฎิมณฺฑิตสฺส</p>

</p>





