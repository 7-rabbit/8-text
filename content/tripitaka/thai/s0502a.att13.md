<h1>๑๓. โลกวโคฺค</h1>
<h3>๑. ทหรภิกฺขุวตฺถุ</h3>
<p>    นฺติ อิมํ ธมฺมเทสนํ สตฺถา เชตวเน วิหรโนฺต อญฺญตรํ ทหรภิกฺขุํ อารพฺภ กเถสิฯ</p>


<p>อญฺญตโร กิร เถโร ทหรภิกฺขุนา สทฺธิํ ปาโตว วิสาขาย เคหํ อคมาสิฯ วิสาขาย เคเห ปญฺจสตานํ ภิกฺขูนํ ธุวยาคุ นิจฺจปญฺญตฺตา โหติฯ เถโร ตตฺถ ยาคุํ ปิวิตฺวา ทหรภิกฺขุํ นิสีทาเปตฺวา สยํ อญฺญํ เคหํ อคมาสิฯ เตน จ สมเยน วิสาขาย ปุตฺตสฺส ธีตา อยฺยิกาย ฐาเน ฐตฺวา ภิกฺขูนํ เวยฺยาวจฺจํ กโรติฯ สา ตสฺส ทหรสฺส อุทกํ ปริสฺสาเวนฺตี จาฎิยํ อตฺตโน มุขนิมิตฺตํ ทิสฺวา หสิ, ทหโรปิ ตํ โอโลเกตฺวา หสิฯ สา ตํ หสมานํ ทิสฺวา ‘‘ฉินฺนสีโส หสตี’’ติ อาหฯ อถ นํ ทหโร ‘‘ตฺวํ ฉินฺนสีสา, มาตาปิตโรปิ เต ฉินฺนสีสา’’ติ อโกฺกสิฯ สา โรทมานา มหานเส อยฺยิกาย สนฺติกํ คนฺตฺวา ‘‘กิํ อิทํ, อมฺมา’’ติ วุเตฺต ตมตฺถํ อาโรเจสิฯ สา ทหรสฺส สนฺติกํ อาคนฺตฺวา, ‘‘ภเนฺต, มา กุชฺฌิ, น เอตํ ฉินฺนเกสนขสฺส ฉินฺนนิวาสนปารุปนสฺส  มเชฺฌ ฉินฺนกปาลํ อาทาย ภิกฺขาย จรนฺตสฺส อยฺยสฺส อครุก’’นฺติ อาหฯ ทหโร อาม, อุปาสิเก, ตฺวํ มม ฉินฺนเกสาทิภาวํ ชานาสิ, อิมิสฺสา มํ ‘‘ฉินฺนสีโส’’ติ กตฺวา อโกฺกสิตุํ วฎฺฎิสฺสตีติฯ วิสาขา เนว ทหรํ สญฺญาเปตุํ อสกฺขิ, นปิ ทาริกํฯ ตสฺมิํ ขเณ เถโร อาคนฺตฺวา ‘‘กิมิทํ อุปาสิเก’’ติ ปุจฺฉิตฺวา ตมตฺถํ สุตฺวา ทหรํ โอวทโนฺต อาห – ‘‘อเปหิ, อาวุโส, นายํ ฉินฺนเกสนขวตฺถสฺส มเชฺฌ ฉินฺนกปาลํ อาทาย ภิกฺขาย จรนฺตสฺส อโกฺกโส, ตุณฺหี โหหี’’ติฯ อาม, ภเนฺต, กิํ ตุเมฺห อตฺตโน อุปฎฺฐายิกํ อตเชฺชตฺวา มํ ตเชฺชถ, มํ ‘‘ฉินฺนสีโส’’ติ อโกฺกสิตุํ วฎฺฎิสฺสตีติฯ ตสฺมิํ ขเณ สตฺถา อาคนฺตฺวา ‘‘กิํ อิท’’นฺติ ปุจฺฉิฯ วิสาขา อาทิโต ปฎฺฐาย ตํ ปวตฺติํ อาโรเจสิฯ สตฺถา ตสฺส ทหรสฺส โสตาปตฺติผลูปนิสฺสยํ ทิสฺวา ‘‘มยา อิมํ ทหรํ อนุวตฺติตุํ วฎฺฎตี’’ติ จิเนฺตตฺวา วิสาขํ อาห – ‘‘กิํ ปน วิสาเข ตว ทาริกาย ฉินฺนเกสาทิมตฺตเกเนว มม สาวเก  ฉินฺนสีเส กตฺวา อโกฺกสิตุํ วฎฺฎตี’’ติ? ทหโร ตาวเทว อุฎฺฐาย อญฺชลิํ ปคฺคเหตฺวา , ‘‘ภเนฺต, เอตํ ปญฺหํ ตุเมฺหว สุฎฺฐุ ชานาถ, อมฺหากํ อุปชฺฌาโย จ อุปาสิกา จ สุฎฺฐุ น ชานนฺตี’’ติ อาหฯ สตฺถา ทหรสฺส อตฺตโน อนุกุลภาวํ ญตฺวา ‘‘กามคุณํ อารพฺภ หสนภาโว นาม หีโน ธโมฺม, หีนญฺจ นาม ธมฺมํ เสวิตุํ ปมาเทน สทฺธิํ สํวสิตุํ น วฎฺฎตี’’ติ วตฺวา อิมํ คาถมาห –</p>


<ol>
<li>
‘‘หีนํ  
ธมฺมํ น เสเวยฺย, ปมาเทน น สํวเส;  
  
มิจฺฉาทิฎฺฐิํ น เสเวยฺย, น สิยา โลกวฑฺฒโน’’ติฯ  
</li>
  
<p>ตตฺถ นฺติ ปญฺจกามคุณํ ธมฺมํฯ โส หิ หีโน ธโมฺม น อนฺตมโส โอฎฺฐโคณาทีหิปิ ปฎิเสวิตโพฺพฯ หีเนสุ จ นิรยาทีสุ ฐาเนสุ นิพฺพตฺตาเปตีติ หีโน นาม, ตํ ติ สติโวสฺสคฺคลกฺขเณน ปมาเทนาปิ ติ มิจฺฉาทิฎฺฐิมฺปิ น คเณฺหยฺยฯ ติ โย หิ เอวํ กโรติ, โส โลกวฑฺฒโน นาม โหติฯ ตสฺมา เอวํ อกรเณน น สิยา โลกวฑฺฒโนติฯ
</ol></p>


<p>เทสนาวสาเน โส ทหโร โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๒. สุโทฺธทนวตฺถุ</h3>
<p>ติ อิมํ ธมฺมเทสนํ สตฺถา นิโคฺรธาราเม วิหรโนฺต ปิตรํ อารพฺภ กเถสิฯ</p>


<p>เอกสฺมิญฺหิ สมเย สตฺถา ปฐมคมเนน กปิลปุรํ คนฺตฺวา ญาตีหิ กตปจฺจุคฺคมโน นิโคฺรธารามํ ปตฺวา ญาตีนํ มานภินฺทนตฺถาย อากาเส รตนจงฺกมํ มาเปตฺวา ตตฺถ จงฺกมโนฺต ธมฺมํ เทเสสิฯ ญาตี ปสนฺนจิตฺตา สุโทฺธทนมหาราชานํ อาทิํ กตฺวา วนฺทิํสุฯ ตสฺมิํ ญาติสมาคเม โปกฺขรวสฺสํ วสฺสิฯ ตํ อารพฺภ มหาชเนน กถาย  สมุฎฺฐาปิตาย ‘‘น, ภิกฺขเว, อิทาเนว, ปุเพฺพปิ มยฺหํ ญาติสมาคเม โปกฺขรวสฺสํ วสฺสิเยวา’’ติ  วตฺวา  (ชา. ๒.๒๒.๑๖๕๕ อาทโย) กเถสิฯ ธมฺมเทสนํ สุตฺวา ปกฺกมเนฺตสุ ญาตีสุ เอโกปิ สตฺถารํ น นิมเนฺตสิฯ ราชาปิ ‘‘มยฺหํ ปุโตฺต มม เคหํ อนาคนฺตฺวา กหํ คมิสฺสตี’’ติ อนิมเนฺตตฺวาว อคมาสิฯ คนฺตฺวา จ ปน เคเห วีสติยา ภิกฺขุสหสฺสานํ ยาคุอาทีนิ ปฎิยาทาเปตฺวา อาสนานิ  ปญฺญาเปสิฯ ปุนทิวเส สตฺถา ปิณฺฑาย ปวิสโนฺต ‘‘กิํ นุ โข อตีตพุทฺธา ปิตุ นครํ ปตฺวา อุชุกเมว ญาติกุลํ ปวิสิํสุ, อุทาหุ ปฎิปาฎิยา ปิณฺฑาย จริํสู’’ติ อาวเชฺชโนฺต ‘‘ปฎิปาฎิยา จริํสู’’ติ ทิสฺวา ปฐมเคหโต ปฎฺฐาย ปิณฺฑาย จรโนฺต ปายาสิฯ ราหุลมาตา ปาสาทตเล นิสินฺนาว ทิสฺวา ตํ ปวตฺติํ รโญฺญ อาโรเจสิฯ ราชา สาฎกํ สณฺฐาเปโนฺต เวเคน นิกฺขมิตฺวา สตฺถารํ วนฺทิตฺวา – ‘‘ปุตฺต, กสฺมา มํ นาเสสิ, อติวิย เต ปิณฺฑาย จรเนฺตน ลชฺชา อุปฺปาทิตา, ยุตฺตํ นาม โว อิมสฺมิํเยว นคเร สุวณฺณสิวิกาทีหิ วิจริตฺวา ปิณฺฑาย จริตุํ, กิํ มํ ลชฺชาเปสี’’ติ? ‘‘นาหํ ตํ, มหาราช, ลชฺชาเปมิ, อตฺตโน ปน กุลวํสํ อนุวตฺตามี’’ติฯ ‘‘กิํ ปน, ตาต, ปิณฺฑาย จริตฺวา ชีวนวํโส มม วํโส’’ติ? ‘‘เนโส, มหาราช, ตว วํโส, มม ปเนโส วํโสฯ อเนกานิ หิ พุทฺธสหสฺสานิ ปิณฺฑาย จริตฺวาว ชีวิํสู’’ติ วตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘อุตฺติเฎฺฐ นปฺปมเชฺชยฺย, ธมฺมํ สุจริตํ จเร;  
  
ธมฺมจารี สุขํ เสติ, อสฺมิํ โลเก ปรมฺหิ จฯ  
</li>
  
<li>
‘‘ธมฺมํ จเร สุจริตํ, น นํ ทุจฺจริตํ จเร;  
  
ธมฺมจารี สุขํ เสติ, อสฺมิํ โลเก ปรมฺหิ จา’’ติฯ  
</li>
  
<p>ตตฺถ  ติ อุฎฺฐหิตฺวา ปเรสํ ฆรทฺวาเร ฐตฺวา คเหตพฺพปิเณฺฑฯ ติ ปิณฺฑจาริกวตฺตญฺหิ หาเปตฺวา ปณีตโภชนานิ ปริเยสโนฺต อุตฺติเฎฺฐ ปมชฺชติ นาม, สปทานํ ปิณฺฑาย จรโนฺต ปน น ปมชฺชติ นามฯ เอวํ กโรโนฺต อุตฺติเฎฺฐ นปฺปมเชฺชยฺยฯ นฺติ อเนสนํ ปหาย  สปทานํ จรโนฺต ตเมว ภิกฺขาจริยธมฺมํ ติ เทสนามตฺตเมตํ, เอวํ ปเนตํ ภิกฺขาจริยธมฺมํ จรโนฺต  อิธ โลเก จตูหิ อิริยาปเถหิ  วิหรตีติ อโตฺถฯ นฺติ เวสิยาทิเภเท อโคจเร จรโนฺต ภิกฺขาจริยธมฺมํ ทุจฺจริตํ จรติ นามฯ เอวํ อจริตฺวา ฯ เสสํ วุตฺตตฺถเมวฯ
</ol></p>


<p>เทสนาวสาเน ราชา โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๓. ปญฺจสตวิปสฺสกภิกฺขุวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต ปญฺจสเต วิปสฺสเก ภิกฺขู อารพฺภ กเถสิฯ</p>


<p>เต กิร สตฺถุ สนฺติเก กมฺมฎฺฐานํ คเหตฺวา อรญฺญํ ปวิสิตฺวา ฆเฎนฺตา วายมนฺตา อปฺปวิเสสา ‘‘วิเสเสตฺวา กมฺมฎฺฐานํ คเหสฺสามา’’ติ สตฺถุ สนฺติกํ อาคจฺฉนฺตา อนฺตรามเคฺค มรีจิกมฺมฎฺฐานํ ภาเวนฺตาว อาคมิํสุ ฯ เตสํ วิหารํ ปวิฎฺฐกฺขเณเยว เทโว วสฺสิฯ เต ตตฺถ ตตฺถ ปมุเขสุ ฐตฺวา ธาราเวเคน อุฎฺฐหิตฺวา ภิชฺชเนฺต ปุพฺพฬเก ทิสฺวา ‘‘อยมฺปิ อตฺตภาโว อุปฺปชฺชิตฺวา ภิชฺชนเตฺถน ปุพฺพุฬกสทิโสเยวา’’ติ อารมฺมณํ คณฺหิํสุฯ สตฺถา คนฺธกุฎิยํ นิสิโนฺนว เต ภิกฺขู โอโลเกตฺวา เตหิ สทฺธิํ กเถโนฺต วิย โอภาสํ ผริตฺวา อิมํ คาถมาห –</p>


<ol>
<li>
‘‘ยถา ปุพฺพุฬกํ ปเสฺส, ยถา ปเสฺส มรีจิกํ;  
  
เอวํ โลกํ อเวกฺขนฺตํ, มจฺจุราชา น ปสฺสตี’’ติฯ  
</li>
  
<p>ตตฺถ นฺติ มยูขํฯ เต หิ ทูรโตว เคหสณฺฐานาทิวเสน อุปฎฺฐิตาปิ อุปคจฺฉนฺตานํ อคยฺหูปคา ริตฺตกา ตุจฺฉกาวฯ ตสฺมา ยถา อุปฺปชฺชิตฺวา  ภิชฺชนเตฺถน  ริตฺตตุจฺฉาทิภาเวเนว ปเสฺสยฺย, เอวํ ขนฺธาทิโลกํ ติ อโตฺถฯ
</ol></p>


<p>เทสนาวสาเน เต ภิกฺขู ฐิตฎฺฐาเนเยว อรหตฺตํ ปาปุณิํสูติฯ</p>

</p>


<h3>๔. อภยราชกุมารวตฺถุ</h3>
<p>นฺติ อิมํ ธมฺมเทสนํ สตฺถา เวฬุวเน วิหรโนฺต อภยราชกุมารํ อารพฺภ กเถสิฯ</p>


<p>ตสฺส กิร ปจฺจนฺตํ วูปสเมตฺวา อาคตสฺส ปิตา พิมฺพิสาโร ตุสฺสิตฺวา เอกํ นจฺจคีตกุสลํ  นาฎกิตฺถิํ ทตฺวา  สตฺตาหํ รชฺชมทาสิฯ โส สตฺตาหํ เคหา พหิ อนิกฺขโนฺตว รชฺชสิริํ อนุภวิตฺวา อฎฺฐเม ทิวเส นทีติตฺถํ คนฺตฺวา นฺหตฺวา อุยฺยานํ ปวิสิตฺวา สนฺตติมหามโตฺต วิย ตสฺสา อิตฺถิยา นจฺจคีตํ ปสฺสโนฺต นิสีทิฯ สาปิ ตงฺขณเญฺญว สนฺตติมหามตฺตสฺส นาฎกิตฺถี วิย สตฺถกวาตานํ วเสน กาลมกาสิฯ กุมาโร ตสฺสา กาลกิริยาย อุปฺปนฺนโสโก ‘‘น เม อิมํ โสกํ ฐเปตฺวา สตฺถารํ อโญฺญ นิพฺพาเปตุํ สกฺขิสฺสตี’’ติ สตฺถารํ อุปสงฺกมิตฺวา, ‘‘ภเนฺต, โสกํ เม นิพฺพาเปถา’’ติ อาหฯ สตฺถา ตํ สมสฺสาเสตฺวา ‘‘ตยา หิ, กุมาร, อิมิสฺสา อิตฺถิยา เอวเมว มตกาเล โรทเนฺตน ปวตฺติตานํ อสฺสูนํ อนมตเคฺค สํสาเร ปมาณํ นตฺถี’’ติ วตฺวา ตาย เทสนาย โสกสฺส ตนุภาวํ ญตฺวา, ‘‘กุมาร, มา โสจิ, พาลชนานํ สํสีทนฎฺฐานเมต’’นฺติ วตฺวา อิมํ คาถมาห –</p>


<ol>
<li>
‘‘เอถ ปสฺสถิมํ โลกํ, จิตฺตํ ราชรถูปมํ;  
  
ยตฺถ พาลา วิสีทนฺติ, นตฺถิ สโงฺค วิชานต’’นฺติฯ  
</li>
  
<p>ตตฺถ ติ ราชกุมารเมว สนฺธายาหฯ นฺติ อิมํ ขนฺธโลกาทิสงฺขาตํ อตฺตภาวํฯ นฺติ สตฺตรตนาทิวิจิตฺตํ ราชรถํ วิย วตฺถาลงฺการาทิจิตฺติตํฯ ติ ยสฺมิํ อตฺตภาเว พาลา เอวํ  วิสีทนฺติฯ นฺติ วิชานนฺตานํ ปณฺฑิตานํ เอตฺถ ราคสงฺคาทีสุ เอโกปิ ติ อโตฺถฯ
</ol></p>


<p>เทสนาวสาเน ราชกุมาโร โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๕. สมฺมชฺชนเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สมฺมชฺชนเตฺถรํ อารพฺภ กเถสิฯ</p>


<p>โส กิร ปาโต วา สายํ วาติ เวลํ ปมาณํ อกตฺวา อภิกฺขณํ สมฺมชฺชโนฺตว วิจรติฯ โส เอกทิวสํ สมฺมชฺชนิํ คเหตฺวา ทิวาฎฺฐาเน นิสินฺนสฺส เรวตเตฺถรสฺส สนฺติกํ คนฺตฺวา ‘‘อยํ มหากุสีโต ชนสฺส สทฺธาเทยฺยํ ภุญฺชิตฺวา อาคนฺตฺวา นิสีทติ, กิํ นาเมตสฺส สมฺมชฺชนิํ  คเหตฺวา เอกํ ฐานํ สมฺมชฺชิตุํ น วฎฺฎตี’’ติ อาหฯ เถโร ‘‘โอวาทมสฺส ทสฺสามี’’ติ จิเนฺตตฺวา เอหาวุโสติฯ กิํ, ภเนฺตติ? คจฺฉ นฺหตฺวา เอหีติฯ โส ตถา อกาสิฯ อถ นํ เถโร เอกมนฺตํ นิสีทาเปตฺวา โอวทโนฺต อาห – ‘‘อาวุโส, ภิกฺขุนา นาม น สพฺพกาลํ สมฺมชฺชเนฺตน วิจริตุํ วฎฺฎติ, ปาโต เอว ปน สมฺมชฺชิตฺวา ปิณฺฑาย จริตฺวา ปิณฺฑปาตปฎิกฺกเนฺตน อาคนฺตฺวา รตฺติฎฺฐาเน วา ทิวาฎฺฐาเน วา นิสิเนฺนน ทฺวตฺติํสาการํ สชฺฌายิตฺวา อตฺตภาเว ขยวยํ ปฎฺฐเปตฺวา สายเนฺห อุฎฺฐาย สมฺมชฺชิตุํ วฎฺฎติ, นิจฺจกาลํ อสมฺมชฺชิตฺวา อตฺตโนปิ นาม โอกาโส กาตโพฺพ’’ติฯ โส เถรสฺส โอวาเท ฐตฺวา น จิรเสฺสว อรหตฺตํ ปาปุณิฯ ตํ ตํ ฐานํ อุกฺลาปํ อโหสิฯ อถ นํ ภิกฺขู อาหํสุ – ‘‘อาวุโส สมฺมชฺชนเตฺถร, ตํ ตํ ฐานํ อุกฺลาปํ กสฺมา น สมฺมชฺชสี’’ติ? ‘‘ภเนฺต, มยา ปมาทกาเล เอวํ กตํ, อิทานามฺหิ อปฺปมโตฺต’’ติฯ ภิกฺขู ‘‘อยํ เถโร อญฺญํ พฺยากโรตี’’ติ สตฺถุ อาโรเจสุํฯ สตฺถา ‘‘อาม, ภิกฺขเว, มม ปุโตฺต ปุเพฺพ ปมาทกาเล สมฺมชฺชโนฺต วิจริ, อิทานิ ปน มคฺคผลสุเขน วีตินาเมโนฺต น สมฺมชฺชตี’’ติ วตฺวา อิมํ คาถมาห –</p>


<ol>
<li>
‘‘โย  
  
จ ปุเพฺพ ปมชฺชิตฺวา, ปจฺฉา โส นปฺปมชฺชติ;  
  
โสมํ โลกํ ปภาเสติ, อพฺภา มุโตฺตว จนฺทิมา’’ติฯ  
</li>
  
<p>ตสฺสโตฺถ –  ปุคฺคโล  วตฺตปฎิวตฺตกรเณน วา สชฺฌายาทีหิ วา  มคฺคผลสุเขน วีตินาเมโนฺต  อพฺภาทีหิ  จโนฺทว โอกาสโลกํ มคฺคญาเณน  ขนฺธาทิโลกํ โอภาเสติ, เอกาโลกํ กโรตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. องฺคุลิมาลเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต องฺคุลิมาลเตฺถรํ อารพฺภ กเถสิฯ วตฺถุ วเสเนว (ม. นิ. ๒.๓๔๗ อาทโย) เวทิตพฺพํฯ</p>


<p>เถโร  ปน สตฺถุ สนฺติเก ปพฺพชิตฺวา อรหตฺตํ ปาปุณิฯ อถ โข อายสฺมา องฺคุลิมาโล รโหคโต ปฎิสลฺลีโน วิมุตฺติสุขปฎิสํเวทีฯ ตายํ เวลายํ อิมํ อุทานํ อุทาเนสิ –</p>


<p>
‘‘โย จ ปุเพฺพ ปมชฺชิตฺวา, ปจฺฉา โส นปฺปมชฺชติ;  
  
โสมํ โลกํ ปภาเสติ, อพฺภา มุโตฺตว จนฺทิมา’’ติฯ –  
</p>
  
<p>อาทินา นเยน อุทานํ อุทาเนตฺวา อนุปาทิเสสาย นิพฺพานธาตุยา ปรินิพฺพุโตฯ ภิกฺขู ‘‘กหํ นุ โข, อาวุโส, เถโร อุปฺปโนฺน’’ติ ธมฺมสภายํ กถํ สมุฎฺฐาเปสุํ? สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย  สนฺนิสินฺนา’’ติ ปุจฺฉิตฺวา, ‘‘ภเนฺต, องฺคุลิมาลเตฺถรสฺส นิพฺพตฺตฎฺฐานกถายา’’ติ วุเตฺต ‘‘ปรินิพฺพุโต จ, ภิกฺขเว, มม ปุโตฺต’’ติฯ ‘‘ภเนฺต, เอตฺตเก มนุเสฺส มาเรตฺวา ปรินิพฺพุโต’’ติ? ‘‘อาม, ภิกฺขเว, โส ปุเพฺพ เอกํ กลฺยาณมิตฺตํ อลภิตฺวา เอตฺตกํ ปาปมกาสิ, ปจฺฉา ปน กลฺยาณมิตฺตปจฺจยํ ลภิตฺวา อปฺปมโตฺต อโหสิฯ เตนสฺส ตํ ปาปกมฺมํ กุสเลน ปิหิต’’นฺติ วตฺวา อิมํ คาถมาห –</p>


<ol>
<li>
‘‘ยสฺส  
ปาปํ กตํ กมฺมํ, กุสเลน ปิธียติ;  
  
โสมํ โลกํ ปภาเสติ, อพฺภา มุโตฺตว จนฺทิมา’’ติฯ  
</li>
  
<p>ตตฺถ ติ อรหตฺตมคฺคํ สนฺธาย วุตฺตํฯ เสสํ อุตฺตานตฺถเมวาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. เปสการธีตาวตฺถุ</h3>
<p>ติ อิมํ ธมฺมเทสนํ สตฺถา อคฺคาฬเว เจติเย วิหรโนฺต เอกํ เปสการธีตรํ อารพฺภ กเถสิฯ</p>


<p>เอกทิวสญฺหิ อาฬวิวาสิโน สตฺถริ อาฬวิํ สมฺปเตฺต นิมเนฺตตฺวา ทานํ อทํสุฯ สตฺถา ภตฺตกิจฺจาวสาเน อนุโมทนํ กโรโนฺต ‘‘อทฺธุวํ เม ชีวิตํ, ธุวํ เม มรณํ, อวสฺสํ มยา มริตพฺพเมว , มรณปริโยสานํ เม ชีวิตํ, ชีวิตเมว อนิยตํ, มรณํ นิยตนฺติ  เอวํ มรณสฺสติํ ภาเวถฯ เยสญฺหิ มรณสฺสติ อภาวิตา, เต ปจฺฉิเม กาเล อาสีวิสํ ทิสฺวา ภีตอทณฺฑปุริโส วิย สนฺตาสปฺปตฺตา เภรวรวํ รวนฺตา กาลํ กโรนฺติฯ เยสํ ปน มรณสฺสติ ภาวิตา, เต ทูรโตว อาสีวิสํ ทิสฺวา ทณฺฑเกน คเหตฺวา ฉเฑฺฑตฺวา ฐิตปุริโส วิย ปจฺฉิเม กาเล น สนฺตสนฺติ, ตสฺมา มรณสฺสติ ภาเวตพฺพา’’ติ อาหฯ ตํ ธมฺมเทสนํ สุตฺวา อวเสสชนา สกิจฺจปฺปสุตาว อเหสุํฯ เอกา ปน โสฬสวสฺสุเทฺทสิกา เปสการธีตา ‘‘อโห พุทฺธานํ กถา นาม อจฺฉริยา, มยา ปน มรณสฺสติํ ภาเวตุํ วฎฺฎตี’’ติ รตฺตินฺทิวํ มรณสฺสติเมว ภาเวสิฯ สตฺถาปิ ตโต นิกฺขมิตฺวา เชตวนํ อคมาสิฯ สาปิ กุมาริกา ตีณิ วสฺสานิ มรณสฺสติํ ภาเวสิเยวฯ</p>


<p>อเถกทิวสํ สตฺถา ปจฺจูสสมเย โลกํ โอโลเกโนฺต ตํ กุมาริกํ อตฺตโน ญาณชาลสฺส อโนฺตปวิฎฺฐํ ทิสฺวา ‘‘กิํ นุ โข ภวิสฺสตี’’ติ อุปธาเรโนฺต ‘‘อิมาย กุมาริกาย มม ธมฺมเทสนาย สุตทิวสโต ปฎฺฐาย ตีณิ วสฺสานิ มรณสฺสติ ภาวิตา, อิทานาหํ ตตฺถ คนฺตฺวา อิมํ กุมาริกํ จตฺตาโร ปเญฺห ปุจฺฉิตฺวา ตาย วิสฺสเชฺชนฺติยา  จตูสุ ฐาเนสุ สาธุการํ ทตฺวา อิมํ คาถํ ภาสิสฺสามิฯ สา คาถาวสาเน โสตาปตฺติผเล ปติฎฺฐหิสฺสติ, ตํ นิสฺสาย มหาชนสฺสาปิ สาตฺถิกา ธมฺมเทสนา ภวิสฺสตี’’ติ ญตฺวา ปญฺจสตภิกฺขุปริวาโร เชตวนา นิกฺขมิตฺวา อนุปุเพฺพน อคฺคาฬววิหารํ อคมาสิฯ อาฬวิวาสิโน ‘‘สตฺถา อาคโต’’ติ สุตฺวา ตํ วิหารํ คนฺตฺวา นิมนฺตยิํสุฯ ตทา สาปิ กุมาริกา สตฺถุ อาคมนํ สุตฺวา ‘‘อาคโต กิร มยฺหํ ปิตา, สามิ, อาจริโย ปุณฺณจนฺทมุโข มหาโคตมพุโทฺธ’’ติ ตุฎฺฐมานสา ‘‘อิโต เม ติณฺณํ สํวจฺฉรานํ มตฺถเก สุวณฺณวโณฺณ สตฺถา ทิฎฺฐปุโพฺพ, อิทานิสฺส สุวณฺณวณฺณํ  สรีรํ ทฎฺฐุํ มธุโรชญฺจ วรธมฺมํ โสตุํ ลภิสฺสามี’’ติ จิเนฺตสิฯ ปิตา ปนสฺสา สาลํ คจฺฉโนฺต อาห – ‘‘อมฺม, ปรสนฺตโก เม สาฎโก อาโรปิโต, ตสฺส วิทตฺถิมตฺตํ อนิฎฺฐิตํ, ตํ อชฺช นิฎฺฐาเปสฺสามิ, สีฆํ เม ตสรํ วเฎฺฎตฺวา อาหเรยฺยาสี’’ติฯ สา จิเนฺตสิ – ‘‘อหํ สตฺถุ ธมฺมํ โสตุกามา, ปิตา จ มํ เอวํ อาหฯ กิํ นุ โข สตฺถุ ธมฺมํ สุณามิ, อุทาหุ ปิตุ ตสรํ วเฎฺฎตฺวา หรามี’’ติ? อถสฺสา เอตทโหสิ ‘‘ปิตา มํ ตสเร อนาหริยมาเน โปเถยฺยปิ ปหเรยฺยปิ, ตสฺมา ตสรํ วเฎฺฎตฺวา ตสฺส ทตฺวา ปจฺฉา ธมฺมํ โสสฺสามี’’ติ ปีฐเก นิสีทิตฺวา ตสรํ วเฎฺฎสิฯ</p>


<p>อาฬวิวาสิโนปิ สตฺถารํ ปริวิสิตฺวา ปตฺตํ คเหตฺวา อนุโมทนตฺถาย อฎฺฐํสุฯ สตฺถา ‘‘ยมหํ กุลธีตรํ นิสฺสาย ติํสโยชนมคฺคํ อาคโต, สา อชฺชาปิ โอกาสํ น ลภติฯ ตาย  โอกาเส ลเทฺธ อนุโมทนํ กริสฺสามี’’ติ ตุณฺหีภูโต อโหสิฯ เอวํ ตุณฺหีภูตมฺปิ สตฺถารํ สเทวเก โลเก โกจิ กิญฺจิ วตฺตุํ น วิสหติฯ สาปิ โข กุมาริกา ตสรํ วเฎฺฎตฺวา ปจฺฉิยํ ฐเปตฺวา ปิตุ สนฺติกํ คจฺฉมานา ปริสปริยเนฺต ฐตฺวา สตฺถารํ โอโลกยมานาว อฎฺฐาสิฯ สตฺถาปิ คีวํ อุกฺขิปิตฺวา ตํ โอโลเกสิฯ สา โอโลกิตากาเรเนว อญฺญาสิ – ‘‘สตฺถา เอวรูปาย ปริสาย มเชฺฌ นิสีทิตฺวาว มํ โอโลเกโนฺต มมาคมนํ ปจฺจาสีสติ, อตฺตโน สนฺติกํ อาคมนเมว ปจฺจาสีสตี’’ติฯ สา ตสรปจฺฉิํ ฐเปตฺวา สตฺถุ  สนฺติกํ อคมาสิฯ กสฺมา ปน นํ สตฺถา โอโลเกสีติ? เอวํ กิรสฺส อโหสิ ‘‘เอสา เอโตฺตว คจฺฉมานา ปุถุชฺชนกาลกิริยํ  กตฺวา อนิยตคติกา ภวิสฺสติ, มม สนฺติกํ อาคนฺตฺวา คจฺฉมานา โสตาปตฺติผลํ ปตฺวา นิยตคติกา หุตฺวา ตุสิตวิมาเน นิพฺพตฺติสฺสตี’’ติฯ ตสฺสา กิร ตํ ทิวสํ มรณโต มุตฺติ นาม นตฺถิฯ สา โอโลกิตสญฺญาเณเนว สตฺถารํ อุปสงฺกมิตฺวา ฉพฺพณฺณรํสีนํ อนฺตรํ ปวิสิตฺวา วนฺทิตฺวา เอกมนฺตํ อฎฺฐาสิฯ ตถารูปาย ปริสาย มเชฺฌ นิสีทิตฺวา ตุณฺหีภูตํ สตฺถารํ วนฺทิตฺวา ฐิตกฺขเณเยว ตํ อาห – ‘‘กุมาริเก, กุโต อาคจฺฉสี’’ติ? ‘‘น ชานามิ, ภเนฺต’’ติฯ ‘‘กตฺถ คมิสฺสสี’’ติ? ‘‘น ชานามิ, ภเนฺต’’ติฯ ‘‘น ชานาสี’’ติ? ‘‘ชานามิ, ภเนฺต’’ติฯ ‘‘ชานาสี’’ติ? ‘‘น ชานามิ, ภเนฺต’’ติฯ อิติ นํ สตฺถา จตฺตาโร ปเญฺห ปุจฺฉิฯ มหาชโน อุชฺฌายิ – ‘‘อโมฺภ, ปสฺสถ, อยํ เปสการธีตา สมฺมาสมฺพุเทฺธน สทฺธิํ อิจฺฉิติจฺฉิตํ กเถสิ, นนุ นาม อิมาย ‘กุโต อาคจฺฉสี’ติ วุเตฺต ‘เปสการเคหโต’ติ วตฺตพฺพํฯ ‘กหํ คจฺฉสี’ติ วุเตฺต ‘เปสการสาล’นฺติ วตฺตพฺพํ สิยา’’ติฯ</p>


<p>สตฺถา มหาชนํ นิสฺสทฺทํ กตฺวา, ‘‘กุมาริเก, ตฺวํ กุโต อาคจฺฉสี’’ติ วุเตฺต ‘‘กสฺมา น ชานามีติ วเทสี’’ติ ปุจฺฉิฯ ภเนฺต, ตุเมฺห มม เปสการเคหโต อาคตภาวํ ชานาถ, ‘‘กุโต อาคตาสี’’ติ ปุจฺฉนฺตา ปน ‘‘กุโต อาคนฺตฺวา อิธ นิพฺพตฺตาสี’’ติ ปุจฺฉถฯ อหํ ปน น ชานามิ ‘‘กุโต จ อาคนฺตฺวา อิธ นิพฺพตฺตามฺหี’’ติฯ อถสฺสา สตฺถา ‘‘สาธุ สาธุ, กุมาริเก, มยา ปุจฺฉิตปโญฺหว ตยา วิสฺสชฺชิโต’’ติ ปฐมํ สาธุการํ  ทตฺวา อุตฺตริมฺปิ ปุจฺฉิ – ‘‘กตฺถ คมิสฺสสีติ ปุน ปุฎฺฐา กสฺมา ‘น ชานามี’ติ วเทสี’’ติ? ภเนฺต, ตุเมฺห มํ ตสรปจฺฉิํ คเหตฺวา เปสการสาลํ คจฺฉนฺติํ ชานาถ, ‘‘อิโต คนฺตฺวา กตฺถ นิพฺพตฺติสฺสสี’’ติ ปุจฺฉถฯ อหญฺจ อิโต จุตา น ชานามิ ‘‘กตฺถ คนฺตฺวา นิพฺพตฺติสฺสามี’’ติฯ อถสฺสา สตฺถา ‘‘มยา ปุจฺฉิตปโญฺหเยว ตยา วิสฺสชฺชิโต’’ติ ทุติยํ สาธุการํ ทตฺวา อุตฺตริมฺปิ ปุจฺฉิ – ‘‘อถ กสฺมา ‘น ชานาสี’ติ ปุฎฺฐา ‘ชานามี’ติ วเทสี’’ติ? ‘‘มรณภาวํ ชานามิ, ภเนฺต, ตสฺมา เอวํ วเทมี’’ติฯ อถสฺสา สตฺถา ‘‘มยา ปุจฺฉิตปโญฺหเยว ตยา วิสฺสชฺชิโต’’ติ ตติยํ  สาธุการํ ทตฺวา อุตฺตริมฺปิ ปุจฺฉิ – ‘‘อถ กสฺมา ‘ชานาสี’ติ ปุฎฺฐา ‘น ชานามี’ติ วเทสี’’ติฯ มม มรณภาวเมว อหํ ชานามิ, ภเนฺต, ‘‘รตฺตินฺทิวปุพฺพณฺหาทีสุ ปน อสุกกาเล นาม มริสฺสามี’’ติ น  ชานามิ, ตสฺมา เอวํ วเทมีติฯ อถสฺสา สตฺถา ‘‘มยา ปุจฺฉิตปโญฺหเยว ตยา วิสฺสชฺชิโต’’ติ จตุตฺถํ สาธุการํ ทตฺวา ปริสํ อามเนฺตตฺวา ‘‘เอตฺตกํ นาม ตุเมฺห อิมาย กถิตํ น ชานาถ, เกวลํ อุชฺฌายเถวฯ เยสญฺหิ ปญฺญาจกฺขุ นตฺถิ, เต อนฺธา เอว ฯ เยสํ ปญฺญาจกฺขุ อตฺถิ, เต เอว จกฺขุมโนฺต’’ติ วตฺวา อิมํ คาถมาห –</p>


<ol>
<li>
‘‘อนฺธภูโต อยํ โลโก, ตนุเกตฺถ วิปสฺสติ;  
  
สกุโณ ชาลมุโตฺตว, อโปฺป สคฺคาย คจฺฉตี’’ติฯ  
</li>
  
<p>ตตฺถ ติ อยํ โลกิยมหาชโน ปญฺญาจกฺขุโน อภาเวน อนฺธภูโตฯ ติ ตนุโก เอตฺถ, น พหุ ชโน อนิจฺจาทิวเสน ติ ยถา เฉเกน สากุณิเกน ชาเลน โอตฺถริตฺวา คยฺหมาเนสุ วฎฺฎเกสุ โกจิเทว ชาลโต มุจฺจติฯ เสสา อโนฺตชาลเมว ปวิสนฺติฯ ตถา มรณชาเลน โอตฺถเฎสุ สเตฺตสุ พหู อปายคามิโน โหนฺติ,  โกจิเทว สโตฺต  สุคติํ วา นิพฺพานํ วา ปาปุณาตีติ อโตฺถฯ
</ol></p>


<p>เทสนาวสาเน กุมาริกา โสตาปตฺติผเล ปติฎฺฐหิ, มหาชนสฺสาปิ สาตฺถิกา ธมฺมเทสนา อโหสีติฯ</p>


<p>สาปิ ตสรปจฺฉิํ คเหตฺวา ปิตุ สนฺติกํ อคมาสิ, โสปิ นิสินฺนโกว นิทฺทายิฯ ตสฺสา อสลฺลเกฺขตฺวาว ตสรปจฺฉิํ อุปนาเมนฺติยา ตสรปจฺฉิ เวมโกฎิยํ ปฎิหญฺญิตฺวา สทฺทํ กุรุมานา ปติฯ โส ปพุชฺฌิตฺวา คหิตนิมิเตฺตเนว เวมโกฎิํ อากฑฺฒิฯ เวมโกฎิ คนฺตฺวา ตํ  กุมาริกํ อุเร ปหริ, สา ตเตฺถว กาลํ กตฺวา ตุสิตภวเน นิพฺพตฺติฯ อถสฺสา ปิตา ตํ โอโลเกโนฺต สกลสรีเรน โลหิตมกฺขิเตน ปติตฺวา มตํ อทฺทสฯ อถสฺส มหาโสโก อุปฺปชฺชิฯ โส ‘‘น มม โสกํ อโญฺญ นิพฺพาเปตุํ สกฺขิสฺสตี’’ติ โรทโนฺต สตฺถุ สนฺติกํ คนฺตฺวา ตมตฺถํ อาโรเจตฺวา, ‘‘ภเนฺต, โสกํ เม นิพฺพาเปถา’’ติ อาหฯ สตฺถา ตํ สมสฺสาเสตฺวา ‘‘มา โสจิ, อุปาสกฯ อนมตคฺคสฺมิญฺหิ สํสาเร ตว เอวเมว ธีตุ มรณกาเล ปคฺฆริตอสฺสุ จตุนฺนํ มหาสมุทฺทานํ อุทกโต อติเรกตร’’นฺติ วตฺวา อนมตคฺคกถํ  กเถสิ ฯ โส ตนุภูตโสโก สตฺถารํ ปพฺพชฺชํ ยาจิตฺวา ลทฺธูปสมฺปโท น จิรเสฺสว อรหตฺตํ ปาปุณีติฯ</p>

</p>


<h3>๘. ติํสภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ติํส ภิกฺขู อารพฺภ กเถสิฯ</p>


<p>เอกสฺมิญฺหิ ทิวเส ติํสมตฺตา ทิสาวาสิกา ภิกฺขู สตฺถารํ อุปสงฺกมิํสุฯ อานนฺทเตฺถโร สตฺถุ วตฺตกรณเวลาย อาคนฺตฺวา เต ภิกฺขู ทิสฺวา ‘‘สตฺถารา อิเมหิ สทฺธิํ ปฎิสนฺถาเร กเต วตฺตํ กริสฺสามี’’ติ ทฺวารโกฎฺฐเก  อฎฺฐาสิฯ สตฺถาปิ เตหิ สทฺธิํ ปฎิสนฺถารํ กตฺวา เตสํ สารณียธมฺมํ กเถสิฯ ตํ สุตฺวา เต สเพฺพปิ อรหตฺตํ ปตฺวา อุปฺปติตฺวา อากาเสน อคมิํสุฯ อานนฺทเตฺถโร เตสุ จิรายเนฺตสุ สตฺถารํ อุปสงฺกมิตฺวา, ‘‘ภเนฺต, อิทาเนว ติํสมตฺตา ภิกฺขู อาคตา, เต กุหิ’’นฺติ ปุจฺฉิฯ ‘‘คตา, อานนฺทา’’ติฯ ‘‘กตเรน มเคฺคน, ภเนฺต’’ติ? ‘‘อากาเสนานนฺทา’’ติฯ ‘‘กิํ ปน เต, ภเนฺต, ขีณาสวา’’ติ? ‘‘อามานนฺท, มม สนฺติเก ธมฺมํ สุตฺวา อรหตฺตํ ปตฺตา’’ติฯ ตสฺมิํ ปน ขเณ อากาเสน หํสา อาคมิํสุฯ สตฺถา ‘‘ยสฺส โข ปนานนฺท, จตฺตาโร อิทฺธิปาทา สุภาวิตา, โส หํสา วิย อากาเสน คจฺฉตี’’ติ วตฺวา อิมํ คาถมาห –</p>


<ol>
<li>
‘‘หํสาทิจฺจปเถ ยนฺติ, อากาเส ยนฺติ อิทฺธิยา;  
  
นียนฺติ ธีรา โลกมฺหา, เชตฺวา มารํ สวาหินิ’’นฺติฯ  
</li>
  
<p>ตสฺสโตฺถ – อิเม  คจฺฉนฺติฯ เยสํ อิทฺธิปาทา สุภาวิตา, เตปิ อากาเส  ปณฺฑิตา  อิมมฺหา วฎฺฎโลกา  นิพฺพานํ ปาปุณนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๙. จิญฺจมาณวิกาวตฺถุ</h3>
<p>    นฺติ ธมฺมเทสนํ สตฺถา เชตวเน วิหรโนฺต จิญฺจมาณวิกํ อารพฺภ กเถสิฯ</p>


<p>ปฐมโพธิยญฺหิ ทสพลสฺส ปุถุภูเตสุ สาวเกสุ อปฺปมาเณสุ เทวมนุเสฺสสุ อริยภูมิํ โอกฺกเนฺตสุ ปตฺถเฎ คุณสมุทเย มหาลาภสกฺกาโร อุทปาทิฯ ติตฺถิยา สูริยุคฺคมเน ขโชฺชปนกสทิสา อเหสุํ หตลาภสกฺการาฯ เต อนฺตรวีถิยํ ฐตฺวา ‘‘กิํ สมโณ โคตโมว พุโทฺธ, มยมฺปิ พุทฺธา, กิํ ตเสฺสว ทินฺนํ มหปฺผลํ, อมฺหากมฺปิ ทินฺนํ มหปฺผลเมว, อมฺหากมฺปิ เทถ สกฺกโรถา’’ติ เอวํ มนุเสฺส วิญฺญาเปนฺตาปิ ลาภสกฺการํ อลภิตฺวา รโห สนฺนิปติตฺวา ‘‘เกน นุ โข อุปาเยน สมณสฺส โคตมสฺส มนุสฺสานํ อนฺตเร อวณฺณํ อุปฺปาเทตฺวา ลาภสกฺการํ นาเสยฺยามา’’ติ จินฺตยิํสุฯ</p>


<p>ตทา สาวตฺถิยํ จิญฺจมาณวิกา นาเมกา ปริพฺพาชิกา อุตฺตมรูปธรา โสภคฺคปฺปตฺตา เทวจฺฉรา วิยฯ อสฺสา สรีรโต รสฺมิโย นิจฺฉรนฺติฯ อเถโก ขรมนฺตี เอวมาห – ‘‘จิญฺจมาณวิกํ ปฎิจฺจ สมณสฺส โคตมสฺส อวณฺณํ อุปฺปาเทตฺวา ลาภสกฺการํ นาเสสฺสามา’’ติฯ เต ‘‘อเตฺถโก อุปาโย’’ติ สมฺปฎิจฺฉิํสุฯ อถ สา ติตฺถิยารามํ คนฺตฺวา วนฺทิตฺวา อฎฺฐาสิ, ติตฺถิยา ตาย สทฺธิํ น กเถสุํฯ สา ‘‘โก นุ โข เม โทโส’’ติ ยาวตติยํ ‘‘วนฺทามิ, อยฺยา’’ติ วตฺวา, ‘‘อยฺยา, โก นุ โข เม โทโส, กิํ มยา สทฺธิํ น กเถถา’’ติ อาหฯ ‘‘ภคินิ, สมณํ โคตมํ อเมฺห วิเหฐยนฺตํ หตลาภสกฺกาเร  กตฺวา วิจรนฺตํ น ชานาสี’’ติ? ‘‘น ชานามิ, อยฺยา, กิํ ปเนตฺถ มยา กตฺตพฺพ’’นฺติฯ ‘‘สเจ ตฺวํ, ภคินิ, อมฺหากํ สุขมิจฺฉสิ, อตฺตานํ ปฎิจฺจ สมณสฺส โคตมสฺส อวณฺณํ อุปฺปาเทตฺวา ลาภสกฺการํ นาเสหี’’ติฯ</p>


<p>สา ‘‘สาธุ, อยฺยา, มยฺหํเวโส ภาโร, มา จินฺตยิตฺถา’’ติ วตฺวา ปกฺกมิตฺวา อิตฺถิมายาสุ กุสลตาย ตโต ปฎฺฐาย สาวตฺถิวาสีนํ ธมฺมกถํ สุตฺวา เชตวนา นิกฺขมนสมเย อินฺทโคปกวณฺณํ ปฎํ ปารุปิตฺวา คนฺธมาลาทิหตฺถา เชตวนาภิมุขี คจฺฉติฯ ‘‘อิมาย เวลาย กุหิํ คจฺฉสี’’ติ วุเตฺต, ‘‘กิํ ตุมฺหากํ มม คมนฎฺฐาเนนา’’ติ วตฺวา เชตวนสมีเป ติตฺถิยาราเม วสิตฺวา ปาโตว ‘‘อคฺควนฺทนํ วนฺทิสฺสามา’’ติ นครา นิกฺขมเนฺต อุปาสกชเน  เชตวนสฺส อโนฺตวุฎฺฐา วิย หุตฺวา นครํ ปวิสติฯ ‘‘กุหิํ วุฎฺฐาสี’’ติ วุเตฺต, ‘‘กิํ ตุมฺหากํ มม วุฎฺฐฎฺฐาเนนา’’ติ วตฺวา มาสทฺธมาสจฺจเยน ปุจฺฉิยมานา เชตวเน สมเณน โคตเมน สทฺธิํ เอกคนฺธกุฎิยา วุฎฺฐามฺหีติฯ ปุถุชฺชนานํ  ‘‘สจฺจํ นุ โข เอตํ, โน’’ติ กงฺขํ อุปฺปาเทตฺวา เตมาสจตุมาสจฺจเยน ปิโลติกาหิ อุทรํ เวเฐตฺวา คพฺภินิวณฺณํ ทเสฺสตฺวา อุปริ รตฺตปฎํ ปารุปิตฺวา ‘‘สมณํ โคตมํ ปฎิจฺจ คโพฺภ อุปฺปโนฺน’’ติ อนฺธพาเล สทฺทหาเปตฺวา อฎฺฐนวมาสจฺจเยน อุทเร ทารุมณฺฑลิกํ พนฺธิตฺวา อุปริ ปฎํ ปารุปิตฺวา  หตฺถปาทปิฎฺฐิโย โคหนุเกน โกฎฺฎาเปตฺวา อุสฺสเท ทเสฺสตฺวา กิลนฺตินฺทฺริยา หุตฺวา สายนฺหสมเย ตถาคเต อลงฺกตธมฺมาสเน นิสีทิตฺวา ธมฺมํ เทเสเนฺต ธมฺมสภํ คนฺตฺวา ตถาคตสฺส ปุรโต ฐตฺวา, ‘‘มหาสมณ, มหาชนสฺส ตาว ธมฺมํ เทเสสิ, มธุโร เต สโทฺท, สมฺผุสิตํ ทนฺตาวรณํฯ อหํ ปน ตํ ปฎิจฺจ คพฺภํ ลภิตฺวา ปริปุณฺณคพฺภา ชาตา, เนว เม สูติฆรํ ชานาสิ, สปฺปิเตลาทีนิ สยํ อกโรโนฺต อุปฎฺฐากานมฺปิ อญฺญตรํ โกสลราชานํ วา อนาถปิณฺฑิกํ วา วิสาขํ อุปาสิกํ วา ‘อิมิสฺสา จิญฺจมาณวิกาย กตฺตพฺพยุตฺตกํ กโรหี’ติ น วเทสิ, อภิรมิตุํเยว ชานาสิ, คพฺภปริหารํ น ชานาสี’’ติ คูถปิณฺฑํ คเหตฺวา จนฺทมณฺฑลํ ทูเสตุํ วายมนฺตี วิย ปริสมเชฺฌ ตถาคตํ อโกฺกสิฯ ตถาคโต ธมฺมกถํ ฐเปตฺวา สีโห วิย อภินทโนฺต, ‘‘ภคินิ, ตยา กถิตสฺส ตถภาวํ วา วิตถภาวํ วา อหเมว จ ตฺวญฺจ ชานามา’’ติ อาหฯ ‘‘อาม, มหาสมณ, ตยา จ มยา จ ญาตภาเวเนตํ ชาต’’นฺติฯ</p>


<p>ตสฺมิํ ขเณ สกฺกสฺส อาสนํ อุณฺหาการํ ทเสฺสสิฯ โส อาวชฺชมาโน ‘‘จิญฺจมาณวิกา ตถาคตํ อภูเตน อโกฺกสตี’’ติ ญตฺวา ‘‘อิทํ วตฺถุํ โสเธสฺสามี’’ติ จตูหิ เทวปุเตฺตหิ สทฺธิํ อาคมิฯ เทวปุตฺตา มูสิกโปตกา หุตฺวา ทารุมณฺฑลิกสฺส พนฺธนรชฺชุเก เอกปฺปหาเรเนว ฉินฺทิํสุ, ปารุตปฎํ วาโต อุกฺขิปิ, ทารุมณฺฑลิกํ ปตมานํ ตสฺสา ปาทปิฎฺฐิยํ ปติ , อุโภ อคฺคปาทา ฉิชฺชิํสุฯ มนุสฺสา ‘‘ธี กาฬกณฺณิ, สมฺมาสมฺพุทฺธํ อโกฺกสี’’ติ สีเส เขฬํ ปาเตตฺวา เลฑฺฑุทณฺฑาทิหตฺตา เชตวนา นีหริํสุฯ อถสฺสา ตถาคตสฺส จกฺขุปถํ อติกฺกนฺตกาเล มหาปถวี ภิชฺชิตฺวา  วิวรมทาสิ, อวีจิโต อคฺคิชาลา อุฎฺฐหิฯ สา กุลทตฺติยํ กมฺพลํ ปารุปมานา วิย คนฺตฺวา อวีจิมฺหิ นิพฺพตฺติฯ อญฺญติตฺถิยานํ ลาภสกฺกาโร ปริหายิ, ทสพลสฺส ภิโยฺยโสมตฺตาย วฑฺฒิฯ ปุนทิวเส ธมฺมสภายํ กถํ สมุฎฺฐาเปสุํ, ‘‘อาวุโส, จิญฺจมาณวิกา เอวํ อุฬารคุณํ อคฺคทกฺขิเณยฺยํ สมฺมาสมฺพุทฺธํ อภูเตน อโกฺกสิตฺวา มหาวินาสํ ปตฺตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เอสา มํ อภูเตน อโกฺกสิตฺวา วินาสํ ปตฺตาเยวา’’ติ วตฺวา –</p>


<p>
‘‘นาทฎฺฐา ปรโต โทสํ, อณุํ ถูลานิ สพฺพโส;  
  
อิสฺสโร ปณเย ทณฺฑํ, สามํ อปฺปฎิเวกฺขิยา’’ติฯ –  
</p>
  
<p>อิมํ  ทฺวาทสนิปาเต  (ชา. ๑.๑๒.๑๐๖) วิตฺถาเรตฺวา กเถสิ –</p>


<p>ตทา กิเรสา มหาปทุมกุมารสฺส โพธิสตฺตสฺส มาตุ สปตฺตี รโญฺญ อคฺคมเหสี หุตฺวา มหาสตฺตํ อสทฺธเมฺมน นิมเนฺตตฺวา ตสฺส มนํ อลภิตฺวา อตฺตนาว อตฺตนิ วิปฺปการํ กตฺวา คิลานาลยํ ทเสฺสตฺวา ‘‘ตว ปุโตฺต มํ อนิจฺฉนฺติํ อิมํ วิปฺปการํ ปาเปสี’’ติ  รโญฺญ อาโรเจสิฯ ราชา กุโทฺธ มหาสตฺตํ โจรปปาเต ขิปิฯ อถ นํ ปพฺพตกุจฺฉิยํ อธิวตฺถา เทวตา ปฎิคฺคเหตฺวา นาคราชสฺส ผณคเพฺภ ปติฎฺฐเปสิฯ นาคราชา ตํ นาคภวนํ เนตฺวา อุปฑฺฒรเชฺชน สมฺมาเนสิฯ โส ตตฺถ สํวจฺฉรํ วสิตฺวา ปพฺพชิตุกาโม หิมวนฺตปฺปเทสํ ปตฺวา ปพฺพชิตฺวา ฌานาภิญฺญาโย นิพฺพเตฺตสิฯ อถ นํ เอโก วนจรโก ทิสฺวา รโญฺญ อาโรเจสิฯ ราชา ตสฺส สนฺติกํ คนฺตฺวา กตปฎิสนฺถาโร สพฺพํ ตํ ปวตฺติํ ญตฺวา มหาสตฺตํ รเชฺชน นิมเนฺตตฺวา เตน ‘‘มยฺหํ รเชฺชน กิจฺจํ นตฺถิ, ตฺวํ ปน ทส ราชธเมฺม อโกเปตฺวา อคติคมนํ ปหาย ธเมฺมน รชฺชํ กาเรหี’’ติ โอวทิโต อุฎฺฐายาสนา โรทิตฺวา นครํ คจฺฉโนฺต อนฺตรามเคฺค อมเจฺจ ปุจฺฉิ – ‘‘อหํ กํ นิสฺสาย เอวํ อาจารสมฺปเนฺนน ปุเตฺตน วิโยคํ ปโตฺต’’ติ? ‘‘อคฺคมเหสิํ นิสฺสาย, เทวา’’ติฯ ราชา ตํ อุทฺธํปาทํ คเหตฺวา โจรปปาเต ขิปาเปตฺวา นครํ ปวิสิตฺวา ธเมฺมน รชฺชํ กาเรสิฯ ตทา มหาปทุมกุมาโร สตฺถา อโหสิ, มาตุ สปตฺตี จิญฺจมาณวิกาติฯ</p>


<p>สตฺถา  อิมมตฺถํ ปกาเสตฺวา, ‘‘ภิกฺขเว, เอกํ ธมฺมญฺหิ สจฺจวจนํ ปหาย มุสาวาเท ปติฎฺฐิตานํ วิสฺสฎฺฐปรโลกานํ อกตฺตพฺพปาปกมฺมํ นาม นตฺถี’’ติ วตฺวา อิมํ คาถมาห –</p>


<ol>
<li>
‘‘เอกํ ธมฺมํ อตีตสฺส, มุสาวาทิสฺส ชนฺตุโน;  
  
วิติณฺณปรโลกสฺส, นตฺถิ ปาปํ อการิย’’นฺติฯ  
</li>
  
<p>ตตฺถ นฺติ สจฺจํฯ ติ ยสฺส ทสสุ วจเนสุ เอกมฺปิ สจฺจํ นตฺถิ, เอวรูปสฺส มุสาวาทิโน ฯ ติ วิสฺสฎฺฐปรโลกสฺสฯ เอวรูโป หิ มนุสฺสสมฺปตฺติํ เทวสมฺปตฺติํ อวสาเน นิพฺพานสมฺปตฺตินฺติ อิมา ติโสฺสปิ สมฺปตฺติโย น ปสฺสติฯ นฺติ ตสฺส เอวรูปสฺส อิทํ นาม ปาปํ อกตฺตพฺพนฺติ นตฺถิฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๐. อสทิสทานวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต อสทิสทานํ อารพฺภ กเถสิฯ</p>


<p>เอกสฺมิญฺหิ สมเย สตฺถา จาริกํ จริตฺวา ปญฺจสตภิกฺขุปริวาโร เชตวนํ ปาวิสิฯ ราชา วิหารํ คนฺตฺวา สตฺถารํ นิมเนฺตตฺวา ปุนทิวเส อาคนฺตุกทานํ สเชฺชตฺวา ‘‘ทานํ เม ปสฺสนฺตู’’ติ นาคเร ปโกฺกสิฯ นาครา อาคนฺตฺวา รโญฺญ ทานํ ทิสฺวา ปุนทิวเส สตฺถารํ นิมเนฺตตฺวา ทานํ สเชฺชตฺวา ‘‘อมฺหากมฺปิ ทานํ, เทโว, ปสฺสตู’’ติ รโญฺญ ปหิณิํสุฯ ราชา เตสํ ทานํ ทิสฺวา ‘‘อิเมหิ มม ทานโต อุตฺตริตรํ กตํ, ปุน ทานํ กริสฺสามี’’ติ ปุนทิวเสปิ ทานํ สเชฺชสิฯ นาคราปิ ตํ ทิสฺวา ปุนทิวเส สชฺชยิํสุฯ เอวํ เนว ราชา นาคเร ปราเชตุํ สโกฺกติ, น  นาครา ราชานํฯ อถ ฉเฎฺฐ วาเร นาครา สตคุณํ สหสฺสคุณํ วเฑฺฒตฺวา ยถา น สกฺกา โหติ ‘‘อิทํ นาม อิเมสํ ทาเน นตฺถี’’ติ วตฺตุํ, เอวํ ทานํ สชฺชยิํสุฯ ราชา ตํ ทิสฺวา ‘‘สจาหํ อิเมสํ ทานโต อุตฺตริตรํ กาตุํ น สกฺขิสฺสามิ, กิํ เม ชีวิเตนา’’ติ อุปายํ จิเนฺตโนฺต นิปชฺชิฯ อถ นํ มลฺลิกา  เทวี อุปสงฺกมิตฺวา, ‘‘กสฺมา, มหาราช, เอวํ นิปโนฺนสิ, เกน เต อินฺทฺริยานิ กิลนฺตานิ วิยา’’ติ ปุจฺฉิฯ ราชา อาห – ‘‘น ทานิ ตฺวํ, เทวิ, ชานาสี’’ติฯ ‘‘น ชานามิ, เทวา’’ติฯ โส ตสฺสา ตมตฺถํ อาโรเจสิฯ</p>


<p>อถ นํ มลฺลิกา อาห – ‘‘เทว, มา จินฺตยิ, กหํ ตยา ปถวิสฺสโร ราชา นาคเรหิ ปราชิยมาโน ทิฎฺฐปุโพฺพ วา สุตปุโพฺพ วา, อหํ เต ทานํ สํวิทหิสฺสามี’’ติฯ อิติสฺส อสทิสทานํ สํวิทหิตุกามตาย เอวํ วตฺวา, มหาราช, สาลกลฺยาณิปทเรหิ ปญฺจนฺนํ ภิกฺขุสตานํ อโนฺต อาวเฎฺฎ นิสีทนมณฺฑปํ กาเรหิ, เสสา พหิอาวเฎฺฎ นิสีทิสฺสนฺติฯ ปญฺจ เสตจฺฉตฺตสตานิ กาเรหิ, ตานิ คเหตฺวา ปญฺจสตา หตฺถี ปญฺจนฺนํ ภิกฺขุสตานํ มตฺถเก ธารยมานา ฐสฺสนฺติฯ อฎฺฐ วา ทส วา รตฺตสุวณฺณนาวาโย กาเรหิ, ตา มณฺฑปมเชฺฌ ภวิสฺสนฺติฯ ทฺวินฺนํ ทฺวินฺนํ ภิกฺขูนํ อนฺตเร เอเกกา ขตฺติยธีตา นิสีทิตฺวา คเนฺธ ปิสิสฺสติ, เอเกกา ขตฺติยธีตา พีชนํ อาทาย เทฺว เทฺว ภิกฺขู พีชมานา ฐสฺสติ, เสสา ขตฺติยธีตโร ปิเส ปิเส คเนฺธ หริตฺวา  สุวณฺณนาวาสุ ปกฺขิปิสฺสนฺติ, ตาสุ เอกจฺจา ขตฺติยธีตโร นีลุปฺปลกลาเป คเหตฺวา สุวณฺณนาวาสุ ปกฺขิตฺตคเนฺธ อาโลเฬตฺวา วาสํ คาหาเปสฺสนฺติฯ นาครานญฺหิเนว ขตฺติยธีตโร อตฺถิ, น เสตจฺฉตฺตานิ, น หตฺถิโน จฯ อิเมหิ การเณหิ นาครา  ปราชิสฺสนฺติ, เอวํ กโรหิ, มหาราชาติฯ ราชา ‘‘สาธุ, เทวิ, กลฺยาณํ เต กถิต’’นฺติ ตาย กถิตนิยาเมน สพฺพํ กาเรสิฯ เอกสฺส ปน ภิกฺขุโน เอโก หตฺถิ นปฺปโหสิฯ อถ ราชา มลฺลิกํ อาห – ‘‘ภเทฺท, เอกสฺส ภิกฺขุโน เอโก หตฺถิ นปฺปโหติ, กิํ กริสฺสามา’’ติฯ ‘‘กิํ, เทว, ปญฺจ หตฺถิสตานิ นตฺถี’’ติ? ‘‘อตฺถิ, เทวิ, อวเสสา ทุฎฺฐหตฺถิโน, เต ภิกฺขู ทิสฺวาว เวรมฺภวาตา วิย จณฺฑา โหนฺตี’’ติฯ ‘‘เทว, อหํ เอกสฺส ทุฎฺฐหตฺถิโปตกสฺส ฉตฺตํ คเหตฺวา ติฎฺฐนฎฺฐานํ ชานามี’’ติฯ ‘‘กตฺถ นํ ฐเปสฺสามา’’ติ? ‘‘อยฺยสฺส องฺคุลิมาลสฺส สนฺติเก’’ติฯ ราชา ตถา กาเรสิฯ หตฺถิโปตโก วาลธิํ อนฺตรสตฺถิมฺหิ ปกฺขิปิตฺวา อุโภ กเณฺณ ปาเตตฺวา อกฺขีนิ นิมิเลตฺวา อฎฺฐาสิฯ มหาชโน ‘‘เอวรูปสฺส นาม จณฺฑหตฺถิโน อยมากาโร’’ติ หตฺถิเมว โอโลเกสิฯ</p>


<p>ราชา พุทฺธปฺปมุขํ ภิกฺขุสงฺฆํ ปริวิสิตฺวา สตฺถารํ วนฺทิตฺวา, ‘‘ภเนฺต, ยํ อิมสฺมิํ ทานเคฺค กปฺปิยภณฺฑํ วา อกปฺปิยภณฺฑํ วา, สพฺพํ ตํ ตุมฺหากเมว ทมฺมี’’ติ อาห ฯ ตสฺมิํ  ปน ทาเน เอกทิวเสเนว ปริจฺจตฺตํ จุทฺทสโกฎิธนํ โหติฯ สตฺถุ ปน เสตจฺฉตฺตํ นิสีทนปลฺลโงฺก อาธารโก ปาทปีฐิกาติ จตฺตาริ อนคฺฆาเนวฯ ปุน เอวรูปํ กตฺวา พุทฺธานํ ทานํ นาม ทาตุํ สมโตฺถ นาโหสิ, เตเนว ตํ ‘‘อสทิสทาน’’นฺติ ปญฺญายิฯ ตํ กิร สพฺพพุทฺธานํ เอกวารํ โหติเยว, สเพฺพสํ ปน อิตฺถีเยว สํวิทหติฯ รโญฺญ ปน กาโฬ จ ชุโณฺห จาติ เทฺว อมจฺจา อเหสุํฯ เตสุ กาโฬ จิเนฺตสิ – ‘‘อโห ราชกุลสฺส ปริหานิ, เอกทิวเสเนว จุทฺทสโกฎิธนํ ขยํ คจฺฉติ, อิเม อิมํ ทานํ ภุญฺชิตฺวา คนฺตฺวา นิปนฺนา นิทฺทายิสฺสนฺติ, อโห นฎฺฐํ ราชกุล’’นฺติฯ ชุโณฺห จิเนฺตสิ – ‘‘อโห รโญฺญ ทานํ สุทินฺนํฯ น หิ สกฺกา ราชภาเว อฎฺฐิเตน เอวรูปํ ทานํ ทาตุํ, สพฺพสตฺตานํ ปตฺติํ อเทโนฺต นาม นตฺถิ, อหํ ปนิทํ ทานํ อนุโมทามี’’ติฯ</p>


<p>สตฺถุ ภตฺตกิจฺจาวสาเน ราชา อนุโมทนตฺถาย ปตฺตํ คณฺหิฯ สตฺถา จิเนฺตสิ – ‘‘รญฺญา มโหฆํ ปวเตฺตเนฺตน วิย มหาทานํ ทินฺนํ, อสกฺขิ นุ โข มหาชโน จิตฺตํ ปสาเทตุํ, อุทาหุ โน’’ติฯ โส เตสํ อมจฺจานํ จิตฺตาจารํ ญตฺวา ‘‘สเจ รโญฺญ ทานานุจฺฉวิกํ อนุโมทนํ กริสฺสามิ, กาฬสฺส มุทฺธา สตฺตธา ผลิสฺสติ, ชุโณฺห โสตาปตฺติผเล ปติฎฺฐหิสฺสตี’’ติ ญตฺวา กาเฬ อนุกมฺปํ ปฎิจฺจ เอวรูปํ ทานํ ทตฺวา ฐิตสฺส รโญฺญ จตุปฺปทิกํ คาถเมว วตฺวา อุฎฺฐายาสนา วิหารํ คโตฯ ภิกฺขู  องฺคุลิมาลํ ปุจฺฉิํสุ – ‘‘น กิํ นุ โข, อาวุโส, ทุฎฺฐหตฺถิํ ฉตฺตํ ธาเรตฺวา ฐิตํ ทิสฺวา ภายี’’ติ? ‘‘น ภายิํ, อาวุโส’’ติฯ เต สตฺถารํ อุปสงฺกมิตฺวา อาหํสุ – ‘‘องฺคุลิมาโล, ภเนฺต, อญฺญํ พฺยากโรสี’’ติฯ สตฺถา ‘‘น, ภิกฺขเว , องฺคุลิมาโล ภายติฯ ขีณาสวอุสภานญฺหิ อนฺตเร เชฎฺฐกอุสภา มม ปุตฺตสทิสา ภิกฺขู น ภายนฺตี’’ติ วตฺวา พฺราหฺมณวเคฺค อิมํ คาถมาห –</p>


<p>
‘‘อุสภํ ปวรํ วีรํ, มเหสิํ วิชิตาวินํ;  
  
อเนชํ นฺหาตกํ พุทฺธํ, ตมหํ พฺรูมิ พฺราหฺมณ’’นฺติฯ (ธ. ป. ๔๒๒; สุ. นิ. ๖๕๑);  
</p>
  
<p>ราชาปิ โทมนสฺสปฺปโตฺต ‘‘เอวรูปาย นาม ปริสาย ทานํ ทตฺวา ฐิตสฺส มยฺหํ อนุจฺฉวิกํ อนุโมทนํ อกตฺวา คาถเมว วตฺวา สตฺถา อุฎฺฐายาสนา คโตฯ มยา สตฺถุ อนุจฺฉวิกํ ทานํ อกตฺวา อนนุจฺฉวิกํ กตํ ภวิสฺสติ , กปฺปิยภณฺฑํ อทตฺวา อกปฺปิยภณฺฑํ วา ทินฺนํ ภวิสฺสติ, สตฺถารา เม กุปิเตน ภวิตพฺพํฯ เอวญฺหิ อสทิสทานํ นาม, ทานานุรูปํ อนุโมทนํ กาตุํ วฎฺฎตี’’ติ วิหารํ คนฺตฺวา สตฺถารํ วนฺทิตฺวา เอตทโวจ – ‘‘กิํ นุ โข เม, ภเนฺต, ทาตพฺพยุตฺตกํ ทานํ น ทินฺนํ, อุทาหุ ทานานุรูปํ กปฺปิยภณฺฑํ อทตฺวา อกปฺปิยภณฺฑเมว ทินฺน’’นฺติฯ ‘‘กิเมตํ , มหาราชา’’ติ? ‘‘น เม ตุเมฺหหิ ทานานุจฺฉวิกา อนุโมทนา กตา’’ติ? ‘‘มหาราช, อนุจฺฉวิกเมว เต ทานํ ทินฺนํฯ เอตญฺหิ อสทิสทานํ นาม, เอกสฺส พุทฺธสฺส เอกวารเมว สกฺกา ทาตุํ, ปุน เอวรูปํ นาม ทานํ ทุทฺทท’’นฺติฯ ‘‘อถ กสฺมา, ภเนฺต, เม ทานานุรูปํ อนุโมทนํ น กริตฺถา’’ติ? ‘‘ปริสาย อสุทฺธตฺตา, มหาราชา’’ติฯ ‘‘โก นุ โข, ภเนฺต, ปริสาย โทโส’’ติ? อถสฺส สตฺถา ทฺวินฺนมฺปิ อมจฺจานํ จิตฺตาจารํ อาโรเจตฺวา กาเฬ อนุกมฺปํ ปฎิจฺจ อนุโมทนาย อกตภาวํ อาจิกฺขิฯ ราชา ‘‘สจฺจํ กิร เต, กาฬ, เอวํ จินฺติต’’นฺติ ปุจฺฉิตฺวา ‘‘สจฺจ’’นฺติ วุเตฺต ‘‘ตว สนฺตกํ อคฺคเหตฺวา มม ปุตฺตทาเรหิ สทฺธิํ มยิ อตฺตโน สนฺตกํ เทเนฺต ตุยฺหํ กา ปีฬาฯ คจฺฉ, โภ, ยํ เต มยา ทินฺนํ, ตํ ทินฺนเมว โหตุ, รฎฺฐโต ปน เม นิกฺขมา’’ติ ตํ รฎฺฐา นีหริตฺวา ชุณฺหํ ปโกฺกสาเปตฺวา ‘‘สจฺจํ กิร เต เอวํ จินฺติต’’นฺติ ปุจฺฉิตฺวา ‘‘สจฺจ’’นฺติ วุเตฺต, ‘‘สาธุ, มาตุล, ปสโนฺนสฺมิ, ตฺวํ มม ปริชนํ คเหตฺวา มยา ทินฺนนิยาเมเนว สตฺต ทิวสานิ ทานํ เทหี’’ติ สตฺตาหํ รชฺชํ นิยฺยาเทตฺวา สตฺถารํ อาห – ‘‘ปสฺสถ, ภเนฺต, พาลสฺส กรณํ, มยา เอวํ ทินฺนทาเน ปหารมทาสี’’ติฯ สตฺถา ‘‘อาม, มหาราช, พาลา นาม ปรสฺส ทานํ อนภินนฺทิตฺวา ทุคฺคติปรายณา โหนฺติ, ธีรา ปน ปเรสมฺปิ ทานํ อนุโมทิตฺวา สคฺคปรายณา เอว โหนฺตี’’ติ วตฺวา อิมํ คาถมาห –</p>


<ol>
<li>
‘‘น  
เว กทริยา เทวโลกํ วชนฺติ, พาลา หเว นปฺปสํสนฺติ ทานํ;  
  
ธีโร จ ทานํ อนุโมทมาโน, เตเนว โส โหติ สุขี ปรตฺถา’’ติฯ  
</li>
  
<p>ตตฺถ  ติ ถทฺธมจฺฉริโนฯ ติ อิธโลกปรโลกํ อชานนกาฯ ติ ปณฺฑิโตฯ ติ  ทานานุโมทนปุเญฺญน ปรโลเก ทิพฺพสมฺปตฺติํ อนุภวมาโน สุขี ติฯ
</ol></p>


<p>เทสนาวสาเน  ชุโณฺห โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสิ, ชุโณฺหปิ โสตาปโนฺน หุตฺวา สตฺตาหํ รญฺญา ทินฺนนิยาเมเนว ทานํ อทาสีติฯ</p>

</p>


<h3>๑๑. อนาถปิณฺฑกปุตฺตกาลวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต กาลํ นาม อนาถปิณฺฑิกสฺส ปุตฺตํ อารพฺภ กเถสิฯ</p>


<p>โส กิร ตถาวิธสฺส สทฺธาสมฺปนฺนสฺส เสฎฺฐิโน ปุโตฺต หุตฺวา เนว สตฺถุ สนฺติกํ คนฺตุํ, น เคหํ อาคตกาเล ทฎฺฐุํ, น ธมฺมํ โสตุํ, น สงฺฆสฺส เวยฺยาวจฺจํ กาตุํ อิจฺฉติฯ ปิตรา ‘‘มา เอวํ, ตาต, กรี’’ติ วุโตฺตปิ ตสฺส วจนํ น สุณาติฯ อถสฺส ปิตา จิเนฺตสิ – ‘‘อยํ เอวรูปํ ทิฎฺฐิํ คเหตฺวา วิจรโนฺต อวีจิปรายโณ ภวิสฺสติ, น โข ปเนตํ ปติรูปํ, ยํ มยิ ปสฺสเนฺต มม ปุโตฺต นิรยํ คเจฺฉยฺยฯ อิมสฺมิํ โข ปน โลเก ธนทาเนน อภิชฺชนกสโตฺต นาม นตฺถิ, ธเนน นํ ภินฺทิสฺสามี’’ติฯ อถ นํ อาห – ‘‘ตาต, อุโปสถิโก หุตฺวา วิหารํ คนฺตฺวา ธมฺมํ สุตฺวา เอหิ, กหาปณสตํ เต  ทสฺสามี’’ติฯ ทสฺสถ, ตาตาติฯ ทสฺสามิ, ปุตฺตาติฯ โส ยาวตติยํ ปฎิญฺญํ คเหตฺวา อุโปสถิโก หุตฺวา วิหารํ อคมาสิฯ ธมฺมสฺสวเนน ปนสฺส กิจฺจํ นตฺถิ, ยถาผาสุกฎฺฐาเน สยิตฺวา ปาโตว เคหํ อคมาสิฯ อถสฺส ปิตา ‘‘ปุโตฺต เม อุโปสถิโก อโหสิ, สีฆมสฺส ยาคุอาทีนิ อาหรถา’’ติ วตฺวา ทาเปสิฯ โส ‘‘กหาปเณ อคฺคเหตฺวา น ภุญฺชิสฺสามี’’ติ อาหฎาหฎํ ปฎิกฺขิปิฯ อถสฺส ปิตา ปีฬํ อสหโนฺต กหาปณภณฺฑํ ทาเปสิฯ โส ตํ หเตฺถน คเหตฺวาว อาหารํ ปริภุญฺชิฯ</p>


<p>อถ  นํ ปุนทิวเส เสฎฺฐิ, ‘‘ตาต, กหาปณสหสฺสํ เต ทสฺสามิ, สตฺถุ ปุรโต ฐตฺวา เอกํ ธมฺมปทํ อุคฺคณฺหิตฺวา อาคเจฺฉยฺยาสี’’ติ เปเสสิฯ โสปิ วิหารํ คนฺตฺวา สตฺถุ ปุรโต ฐตฺวาว เอกเมว ปทํ อุคฺคณฺหิตฺวา ปลายิตุกาโม อโหสิฯ อถสฺส สตฺถา อสลฺลกฺขณาการํ อกาสิฯ โส ตํ ปทํ อสลฺลเกฺขตฺวา อุปริปทํ อุคฺคณฺหิสฺสามีติ ฐตฺวา อโสฺสสิเยว ฯ อุคฺคณฺหิสฺสามีติ สุณโนฺตว กิร สกฺกจฺจํ สุณาติ นามฯ เอวญฺจ กิร สุณนฺตานํ ธโมฺม โสตาปตฺติมคฺคาทโย เทติฯ โสปิ อุคฺคณฺหิสฺสามีติ สุณาติ, สตฺถาปิสฺส อสลฺลกฺขณาการํ กโรติฯ โส ‘‘อุปริปทํ อุคฺคณฺหิสฺสามี’’ติ ฐตฺวา สุณโนฺตว โสตาปตฺติผเล ปติฎฺฐาสิฯ</p>


<p>โส ปุนทิวเส พุทฺธปฺปมุเขน ภิกฺขุสเงฺฆน สทฺธิํเยว สาวตฺถิํ ปาวิสิฯ มหาเสฎฺฐิ ตํ ทิสฺวา ‘‘อชฺช  มม ปุตฺตสฺส อากาโร รุจฺจตี’’ติ จิเนฺตสิฯ ตสฺสปิ เอตทโหสิ – ‘‘อโห วต เม ปิตา อชฺช สตฺถุ สนฺติเก กหาปเณ น ทเทยฺย, กหาปณการณา มยฺหํ อุโปสถิกภาวํ ปฎิจฺฉาเทยฺยา’’ติฯ สตฺถา ปนสฺส หิโยฺยว กหาปณสฺส การณา อุโปสถิกภาวํ อญฺญาสิฯ มหาเสฎฺฐิ, พุทฺธปฺปมุขสฺส ภิกฺขุสงฺฆสฺส ยาคุํ ทาเปตฺวา ปุตฺตสฺสปิ ทาเปสิฯ โส นิสีทิตฺวา ตุณฺหีภูโตว ยาคุํ ปิวิ, ขาทนียํ ขาทิ, ภตฺตํ ภุญฺชิฯ มหาเสฎฺฐิ สตฺถุ ภตฺตกิจฺจาวสาเน ปุตฺตสฺส ปุรโต สหสฺสภณฺฑิกํ ฐปาเปตฺวา, ‘‘ตาต, มยา เต ‘สหสฺสํ ทสฺสามี’ติ วตฺวา อุโปสถํ สมาทาเปตฺวา วิหารํ ปหิโตฯ อิทํ เต สหสฺส’’นฺติ อาหฯ โส สตฺถุ ปุรโต กหาปเณ ทิยฺยมาเน ทิสฺวา ลชฺชโนฺต ‘‘อลํ เม กหาปเณหี’’ติ วตฺวา, ‘‘คณฺห, ตาตา’’ติ วุจฺจมาโนปิ น คณฺหิฯ อถสฺส ปิตา สตฺถารํ วนฺทิตฺวา, ‘‘ภเนฺต, อชฺช เม ปุตฺตสฺส อากาโร รุจฺจตี’’ติ วตฺวา ‘‘กิํ, มหาเสฎฺฐี’’ติ วุเตฺต ‘‘มยา เอส ปุริมทิวเส ‘กหาปณสตํ เต ทสฺสามี’ติ วตฺวา วิหารํ เปสิโตฯ ปุนทิวเส กหาปเณ อคฺคเหตฺวา ภุญฺชิตุํ น อิจฺฉิ, อชฺช ปน ทิยฺยมาเนปิ กหาปเณ น อิจฺฉตี’’ติ อาหฯ สตฺถา ‘‘อาม, มหาเสฎฺฐิ, อชฺช ตว ปุตฺตสฺส จกฺกวตฺติสมฺปตฺติโตปิ เทวโลกพฺรหฺมโลกสมฺปตฺตีหิปิ โสตาปตฺติผลเมว วร’’นฺติ วตฺวา อิมํ คาถมาห –</p>


<ol>
<li>
‘‘ปถพฺยา เอกรเชฺชน, สคฺคสฺส คมเนน วา;  
  
สพฺพโลกาธิปเจฺจน, โสตาปตฺติผลํ วร’’นฺติฯ  
</li>
  
<p>ตตฺถ ติ จกฺกวตฺติรเชฺชนฯ ติ ฉพฺพีสติวิธสฺส สคฺคสฺส  อธิคมเนนฯ ติ น เอกสฺมิํ เอตฺตเก  โลเก นาคสุปณฺณเวมานิกเปเตหิ สทฺธิํ, สพฺพสฺมิํ โลเก อาธิปเจฺจนฯ นฺติ ยสฺมา เอตฺตเก ฐาเน  รชฺชํ กาเรตฺวาปิ นิรยาทีหิ อมุโตฺตว โหติ, โสตาปโนฺน ปน ปิหิตาปายทฺวาโร หุตฺวา สพฺพทุพฺพโลปิ อฎฺฐเม ภเว น นิพฺพตฺตติ, ตสฺมา โสตาปตฺติผลเมว วรํ อุตฺตมนฺติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





