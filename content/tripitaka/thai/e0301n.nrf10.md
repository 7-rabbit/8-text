<h1>ปจฺจย สงฺคห ปรมตฺถทีปนี</h1>
<p> เอวํ  สตฺตหิ ปริเจฺฉเทหิ ปถมสฺส นามรูปปริเจฺฉท ญาณสฺส วิธานํ ทเสฺสตฺวา อิทานิ ทุตียสฺส ปจฺจยปริคฺคหญาณสฺส วิธานํ ทเสฺสโนฺต นฺติอาทิ มาหฯ อิทานิ เยสํ สงฺขตธมฺมานํ สงฺขตาสงฺขตภูตา เยธมฺมา ยถา เยหิ เหตาทีหิ ปจฺจยากาเรหิ ปจฺจยา อุปการกา โหนฺติฯ ตํ วิภาคํ เตสํ สงฺขตธมฺมานํ ปจฺจยุปฺปนฺนภูตานํ วิภาคญฺจ เตสํ ปจฺจยธมฺมานํ วิภาคญฺจ เตสํปจฺจยาการานํ อิห วิภาคญฺจ อิมสฺมิํ วุจฺจมาเน ปจฺจยสงฺคเห ยถารหํ ปวกฺขามีติ โยชนาฯ</p>

 ปน</p>

</p>

 ยญฺจ </p>

</p>


<p>เอตสฺมิญฺหิ อเตฺถ สติ อิทานิ สโทฺท นิรตฺถโก โหตีติ, ปฎิจฺจ ผลํ สมุปฺปชฺชติ เอตสฺมาติ ปฎิจฺจสมุปฺปาโทฯ ตตฺถ ปฎิจฺจาติ อวินา, อมุญฺจิตฺวาติ อโตฺถฯ อวิชฺชาทิโก ปจฺจยธโมฺมติ วเณฺณนฺติฯ อถวา, สมุปฺปชฺชนํ สมุปฺปาโทฯ สหชาตธเมฺมหิ สเหว กลาปวเสน อภินิพฺพตฺติ ปาตุภาโวติ อโตฺถฯ ยถาสกํ ปจฺจยํ ปฎิจฺจ เตน อวินาภาวีหุตฺวา สมุปฺปาโท ปฎิจฺจ สมุปฺปาโท, อตฺถโต ปน สเพฺพสํ ปจฺจยปจฺจยุปฺปนฺนภูตานํ สงฺขต ธมฺมานํ ปจฺจยายตฺตวุตฺติตาสงฺขาตํ สพฺพสงฺขตสาธารณํ เอกํ สามญฺญลกฺขณํฯ ยํ อิทปฺปจฺจยตาติจ วุจฺจติฯ ตตฺถจ อิทปฺปจฺจย ตาติ อยํ อิมสฺส ปจฺจโย อยํ อิมสฺส ปจฺจโยติ เอวํ นิทฺทิสิตโพฺพ อยํ ปจฺจโย เอเตสนฺติ อิทปฺปจฺจยาฯ สงฺขตธมฺมาฯ อิทปฺปจฺจยานํ ภาโว อิทปฺปจฺจยตาฯ ยถาวุตฺต สามญฺญลกฺขณํ เอวาติ  อโตฺถ เวทิตโพฺพ, น ปฎิจฺจ ผลํ สมุปฺปชฺชติ เอตสฺมาติ ปฎิจฺจสมุปฺปาโทฯ อวิชฺชาทิโก ปจฺจยธโมฺมติจ อิเมสํ ปจฺจยา อิทปฺปจฺจยาฯ อิทปฺปจฺจยาเอว อิทปฺปจฺจยตาติจฯ วิสุทฺธิมเคฺค ปน สมุปฺปชฺชนํ สมุปฺปาโทติ อยมโตฺถ ปฎิกฺขิโตฺตฯ ปาฬิยํ ปน อยเมว อธิเปฺปโต วิย ทิสฺสติฯ ยถาห –</p>

</p>


<p>เอตฺถ หิ ฐิตาว สา ธาตูติอาทินา ตตฺร ตถตา อวิตถตาติอาทินาจ ยถาวุตฺตํ อิทปฺปจฺจยตา สงฺขาตํ สามญฺญ ลกฺขณเมว ปฎิจฺจสมุปฺปาโทนามาติ ทเสฺสติฯ น เจตฺถ ภาวสาธเน กเต สติ ปฎิจฺจสเทฺทน สห สมุปฺปาทสทฺทสฺส อสมานกตฺตุตาสงฺขาโต พฺยญฺชนยุตฺติวิโรโธ อตฺถิฯ โย ปฎิจฺจ กฺริยาย กตฺตา, ตเสฺสว สมุปฺปาทกฺริยายปิ กตฺตุตา สมฺภวโตฯ น หิ กฺริยานาม กตฺตุรหิตาสมฺภวตีติฯ สงฺขตธเมฺมสุจ คมฺภีเรสุ สติ อนิจฺจตาทิลกฺขณํ วิย อิทํปิ สงฺขตลกฺขณํ คมฺภีรเมว โหตีติ นยิธ คมฺภีรวจนวิโรโธ สมฺภวติฯ อถโข สงฺขตธมฺมโต สงฺขตลกฺขณเมว คมฺภีรตรํ โหตีติฯ ตาทิเสน ปน สามญฺญลกฺขเณน สมฺปนฺนา ยถาวุตฺตา อวิชฺชาทโย สงฺขตธมฺมา ปฎิจฺจสมุปฺปนฺนานามฯ ยถาห-กตเมจ ภิกฺขเว ปฎิจฺจสมุปฺปนฺนาธมฺมา ชรามรณํ ภิกฺขเว ปฎิจฺจสมุปฺปนฺนํฯลฯ อวิชฺชา ภิกฺขเว ปฎิจฺจสมุปฺปนฺนาติฯ อิติ สเพฺพสํ ปจฺจยปจฺจยุปฺปนฺน ภูตานํ สงฺขตธมฺมานํ ปจฺจยา สตฺต วุตฺติตาสงฺขาโต ปฎิจฺจสมุปฺปาโทจ โส นียติ ญายติ ปฎิวิชฺฌียตีติ กตฺวา นโยจาติ ฯ ปฐเปติ สงฺขตธเมฺม นานาปกาเรหิ ปจฺจยเภเทหิ  ปวเตฺตติ เทเสติ เอตฺถาติ ปฎฺฐานํฯ มหาปกรณํฯ ปฎฺฐาเน เทสิโต นโย ฯ</p>


<p>ตสฺมิํ ตสฺมิํ ปจฺจยธเมฺม ภาเว วิชฺชมาเน สติ เต เต ภวนฺติ สีเลนาติ ตพฺภาวภาวิโนฯ สงฺขตธมฺมาฯ เตสํ ภาโว ตพฺภาวภาวิภาโว, อิมสฺมิํ สติ อิทํ โหติฯ อิมสฺส อุปฺปาทา อิทํ อุปฺปชฺชตีติ เอวํ ปวโตฺต สงฺขตธมฺมนิยาโมฯ ตพฺภาวภาวิภาโวเอว อากาโร ตพฺภาวภาวิภาวากาโรฯ โส เอว ฯ มตฺตสเทฺทน เหตาทิปจฺจย สตฺตินิยมํ นิวเตฺตติฯ เตน อุปลกฺขิโต นโย ปฎิจฺจสมุปฺปาท นโยฯ ติ เอตฺถ เหตุ อารมฺมณา ทิวเสน ตถาตถา อุปการกตาสงฺขาโต ปจฺจยสตฺติ วิเสโส อาหจฺจปจฺจยฎฺฐิตินามฯ โส หิ อวิชฺชาปจฺจยา สงฺขาราติอาทีสุ วิย ปจฺจยธมฺมุทฺธารมเตฺต อฎฺฐตฺวา เหตุปจฺจโย อารมฺมณปจฺจโหติอาทินา ปจฺจยสตฺติ วิเสสุทฺธารวเสน อาหจฺจ มตฺถกํ ปาเปตฺวา เทสิตตฺตา อาหจฺจปจฺจยฎฺฐิตีติ วุจฺจติฯ ปจฺจยธมฺมา ติฎฺฐนฺติ อตฺตโน ปจฺจยุปฺปนฺนาภิสงฺขรณ กิจฺจํ ปตฺวา อโนสกฺกมานา หุตฺวา ปวตฺตนฺติ เอตายาติ กตฺวาฯ ติ ปฎิจฺจฯ ติ ภควตา กถียติฯ</p>


<p>ติ อิทํ ปฎิจฺจ สมุปฺปาทํ ปปเญฺจเนฺต สนฺธาย วุตฺตํฯ เตหิ ตํ ปปญฺจยนฺตา ปฎฺฐาน นยํปิ อาหริตฺวา ปปเญฺจนฺตีติฯ ยถา สูริโย อุทยโนฺต อนฺธกาเร วิธเมตฺวา ทพฺพสมฺภาเร มหาชนสฺส ปากเฎ กโรติฯ เอวเมวํ อุปฺปนฺนํ จตุสจฺจญาณํ อวิชฺชนฺธการํ วิธมิตฺวา จตุสจฺจ ธมฺมํ วิทติ ปากฎํ กโรตีติ วิชฺชาฯ ตปฺปฎิปกฺขตฺตา โมโห อวิชฺชานามฯ โส หิ อุปฺปชฺชมาโน ธเมฺมสุ อญฺญาณอทสฺสน สงฺขาตํ อนฺธการํ ชเนตฺวาว อุปฺปชฺชติฯ ปฎิจฺจ ผลํ เอติ อาคจฺฉติ เอตสฺมา เอเตนาติ วา ปจฺจโยฯ อวิชฺชาจ สา ปจฺจโย จาติ ฯ ตสฺมา อวิชฺชาปจฺจยา สงฺขารา สมฺภวนฺตีติ สมฺพโนฺธฯ สงฺขตํ กายวจีมโนกมฺมํ อภิสงฺขโรนฺติ สตฺตา เอเตหีติ ฯ วิชานาตีติ ฯ วิชานนฺติ สตฺตา เอเตนาติ  วา วิญฺญาณํฯ อารมฺมเณ นมตีติ ฯ รุปฺปติ วิการํ อาปชฺชตีติ ฯ อธิฎฺฐานเฎฺฐน ฯ เทวานํ เทวายตนมิวฯ ผุสตีติ ฯ ผุสนฺติ สมฺปยุตฺตกา ธมฺมา เอเตนาติ วา ผโสฺสฯ เวทยตีติ ฯ เวทยนฺติ ปจฺจนุภวนฺติ สตฺตา เอตายาติวา เวทนาฯ ตสฺสติ ปริตสฺสตีติ ฯ นิจฺจปิปาสวเสน อารมฺมณเหตุ นิจฺจํ จญฺจลติ ปเตฺถติ วาติ อโตฺถฯ ตสฺสนฺติ ปริตสฺสนฺติ จญฺจลนฺติ สตฺตา เอตายาติ วา ตณฺหาฯ อุปาทิยตีติ ฯ อมุญฺจคาหํ คณฺหาตีติ อโตฺถฯ อุปาทิยนฺติ สตฺตา เอเตนาติ วา อุปาทานํฯ</p>


<p>ภวติ วฑฺฒตีติ ฯ ภวนฺติ ชายนฺติ วฑฺฒนฺติ สุขทุกฺขานิ เอเตนาติ วา ภโวฯ ชนนํ ฯ ชายนฺติ ปาตุภวนฺติ สงฺขต ธมฺมา เอตายาติ วา ชาติฯ ชีรณํ ฯ ชีรนฺติ ชิณฺณภาวํ คจฺฉนฺติ เอตายาติ วา ชราฯ โสจนํ ฯ โสจนฺติ จิตฺตปริฬาหํ คจฺฉนฺติ เอเตนาติ วา โสโกฯ ปริเทวนํ ฯ ตํ ตํ ปวตฺติํ ปริกิเตฺตตฺวา เทวนฺติ กนฺทนฺติ เอเตนาติ วา ปริเทโวฯ ขมิตุํ สหิตุํ ทุกฺกรนฺติ ฯ ทุมฺมนสฺส วิรูปจิตฺตสฺส ภาโว ฯ ภุโส อายาสนํ ฯ อายาสนนฺติ อนสฺสาสนํฯ วิสีทนนฺติ อโตฺถฯ นฺติ อิมินา ยถาวุเตฺตนฯ อวิชฺชาทิ สงฺขาราทิปจฺจยปจฺจยุปฺปนฺน ปรํปรวิธินา สมุทโย โหตีติ สมฺพโนฺธฯ ติ อวิชฺชาทิกสฺส เอตสฺส สกลสฺส ทุกฺขราสิสฺส เกนจิ สุเขน อสํมิสฺสสฺส วา ทุกฺขราสิสฺส อภินิพฺพตฺติ โหตีติ อโตฺถฯ เอตฺถจ ทุวิโธ ปฎิจฺจสมุปฺปาทนโย สุตฺตนฺติกนโย อภิธมฺมนโยติฯ ตตฺถ สุตฺตนฺติกนเยน ตาว อวิชฺชา จตุพฺพิธา ทุกฺขปฎิจฺฉาทิกา สมุทยปฎิจฺฉาทิกา นิโรธปฎิจฺฉาทิกา มคฺคปฎิจฺฉาทิกาจาติฯ อภิธมฺมนเยน ปน ปุพฺพนฺตปฎิจฺฉาทิกา อปรนฺต ปฎิจฺฉาทิกา ปุพฺพนฺตาปรนฺตปฎิจฺฉาทิกา ปฎิจฺจสมุปฺปาทปฎิจฺฉาทิกาติ จตูหิ สทฺธิํ อฎฺฐ วิธาติ เวทิตพฺพาฯ</p>


<p> สุตฺตนฺติกนเยน สาสวา กุสลากุสลเจตนา อปุญฺญาภิสงฺขาโร ปุญฺญาภิสงฺขาโร อาเนญฺชา ภิสงฺขาโรติ ปน  ติวิธา โหนฺติฯ ตตฺถ ทฺวาทส อกุสลเจตนา อปุญฺญาติ สงฺขาโรนามฯ กามรูป กุสลเจตนา ปุญฺญาภิสงฺขาโรนามฯ อรูปกุสลเจตนา อาเนญฺชาติสงฺขาโรนามฯ อภิธมฺมนเยน ปน สพฺพาปิ โลกิยโลกุตฺตรภูตา กุสลากุสลเจตนา สงฺขารานามฯ กิริยเจตนา ปน สพฺพาปิ วิภเงฺค นคหิตาฯ อฎฺฐกถายญฺจ กิริยธมฺมานํ ปน ยสฺมา เนว อวิชฺชา น กุสลา กุสลมูลานิ อุปนิสฺสยปจฺจยตฺตํ ลภนฺติฯ ตสฺมา กิริยวเสน ปจฺจยากาโร นวุโตฺตติ วุตฺตํฯ อวิชฺชาจ กุสลากุสลมูลา นิจ กิริยธมฺมานํ อุปนิสฺสย ปจฺจยา น โหนฺติฯ ตสฺมา กิริยธมฺมา ปฎิจฺจสมุปฺปาทเทสนายํ นคหิตาติ วุตฺตํ โหติฯ สํยุเตฺตปิ ยโต โข ภิกฺขเว ภิกฺขุโน อวิชฺชา ปหีนา โหติฯ วิชฺชาอุปฺปนฺนาฯ โส อวิชฺชา วิราคา วิชฺชุปฺปาทา เนว ปุญฺญาภิสงฺขารํ อภิสงฺขโรติฯ น อปุญฺญาภิสงฺขารํฯ น อาเนญฺชาภิสงฺขารํ อภิสงฺขโรตีติ วุตฺตํฯ อตฺตโน อนุรูปปจฺจยวเสน ปน เตสํปิ ปฎิจฺจ สมุปฺปาโท อวาริโตเยวฯ นหิ โกจิ ปฎิจฺจสมุปฺปาทรหิโต สงฺขตธโมฺมนาม อตฺถีติฯ เอส นโย วิญฺญาณาทีสุปีติฯ นฺติ พาตฺติํสวิธํ โลกิยวิปากวิญฺญาณํ สุตฺตนฺติกนเยนฯ อภิธมฺมนเยน ปน กิริยจิตฺตวชฺชิตํ เอกูนสตฺตติวิธํ โลกิยโลกุตฺตรวิญฺญาณํฯ นฺติ โลกิย วิญฺญาณ สหชาตํ เวทนาทิขนฺธตฺตยํ ปฎิสนฺธิยํ กมฺมชรูปํ ปวตฺติยํ จิตฺตช รูปญฺจ สุตฺตนฺติกนเยนฯ อภิธมฺมนเยน ปน สพฺพํ กุสลากุสล วิปากสมฺปยุตฺตํ ขนฺธตฺตยํ วุตฺตปฺปการรูปญฺจฯ อฎฺฐกถายํ ปน ลทฺธปจฺฉาชาตปจฺจยํ สพฺพํปิ จตุสมุฎฺฐานรูปํ คหิตเมวฯ</p>

 ปน</p>

</p>


<p>นฺติ ฉ อชฺฌตฺติกายตนานิ เอว สพฺพตฺถ ปาฬิยํ วิภตฺตานิฯ เอกเจฺจ ปน อาจริยา พาหิรายตนานิ ผสฺสสฺส ปจฺจยา โหนฺตีติ กตฺวา ตานิปิ อิธ คณฺหนฺติฯ ตํปิ นิทานวคฺค ปาฬิยา สเมติเยวฯ ยถาห –</p>

 ภิกฺขเว โลกสฺส สมุทโยฯ จกฺขุญฺจ ปฎิจฺจ รูเปจ อุปฺปชฺชติ จกฺขุวิญฺญาณํฯ ติณฺณํ สงฺคติ ผโสฺสฯ ผสฺสปจฺจยา เวทนาฯ เวทนาปจฺจยา ตณฺหาฯลฯ โทมนสฺสุปายาสา สมฺภวนฺตีติ อยํ โลกสฺส สมุทโยฯ โสตญฺจฯลฯ มนญฺจ ปฎิจฺจ ธเมฺมจ อุปฺปชฺชติ มโนวิญฺญาณํฯ ติณฺณํ สงฺคติ ผโสฺสฯลฯ โลกสฺส สมุทโยติฯ</p>


<p> นยทฺวเย ตํ ตํ วิญฺญาณสมฺปยุตฺตา เวทิตพฺพาฯ  ปากฎานิฯ  ทุวิโธ กมฺมภโว อุปปตฺติภโวจฯ โลกิยกุสลากุสลภูตา เจตนาจฯ เจตนาสมฺปยุตฺตา อภิชฺฌาทโย อนภิชฺฌาทโยจ กมฺมภโวฯ ยถาห-สพฺพํปิ ภวคามิกมฺมํ กมฺมภโวติฯ กมฺมนิพฺพตฺตา ปน สเพฺพปิ โลกิยวิปากกฺขนฺธา สพฺพานิจ กมฺมชรูปานิ อุปปตฺติภโว สุตฺตนฺติกนเยนฯ อภิธมฺมนเยน ปน โลกุตฺตร ขนฺธาปิ วิภเงฺค อาคตาเอวฯ  สเพฺพสํ สงฺขต ธมฺมานํ ลกฺขณปตฺตานิฯ โสกาทีสุ ญาติพฺยสนาทีหิ ผุฎฺฐสฺส โสจนากาเรน ปวตฺตา โทมนสฺสเวทนา ฯ โรทนากาเรน ปวโตฺต อนิโฎฺฐ จิตฺตชสโทฺท ฯ กายิกา ทุกฺขเวทนา ฯ เจตสิกา ทุกฺขเวทนา ฯ ญาติพฺยสนาทินิมิตฺตํ สํสีทนวิสีทนาการปวโตฺต โทโส ฯ อยเมตฺถ วิภาโคฯ เยสํ ปน ขนฺธทุเกฺข อวิชฺชา อปฺปหีนา โหติฯ เตสํ อิตรสเจฺจสุปิ สา อปฺปหีนาเอว โหตีติ เต ขนฺธปวตฺติยํเอว สุขสญฺญํ ลภนฺติฯ ขนฺธนิโรเธ ทุกฺขสญฺญํฯ ขนฺธปวตฺติมเคฺคเอว สุขมคฺคสญฺญํ ลภนฺติฯ ขนฺธนิโรธมเคฺค ทุกฺขมคฺคสญฺญํฯ ตสฺมา ขนฺธปวตฺติปจฺจยภูตา ปุญฺญา ปุญฺญาเนญฺชาภิสงฺขารธมฺมาเอว เตสํ อวิชฺชานิวุฎานํ สุขกามานํ ทุกฺขปฎิกูลานํ สตฺตานํ ปฎิสรณา โหนฺตีติ วุตฺตํ ติฯ เอตฺถจ วิเสสโต ปจฺจุปฺปนฺนขนฺธปฎิจฺฉาทิกาย อวิชฺชาย ทุจฺจริตภูตา อปุญฺญาภิสงฺขารา สมฺภวนฺติฯ อนาคต ขนฺธปฎิจฺฉาทิกาย อวิชฺชาย สุจริตภูตา ปุญฺญาเนญฺชาภิสงฺขารา สมฺภวนฺตีติ  เวทิตพฺพาฯ สงฺขาเรสุ สติ อปฺปหีนภวตณฺหานํ สตฺตานํ จุติอนนฺตรํ ปุนภวาภินิพฺพตฺติยา โกจิ วิพโนฺธ นาม นตฺถิฯ ตสฺมา สงฺขารปจฺจยา วิญฺญาณํ นามรูปํ สฬายตนํ ผโสฺส เวทนาติ อิเม อตฺตภาวสญฺญิตา ปญฺจธมฺมา ภวนฺตเร ปาตุ ภวนฺติฯ ตตฺถ ปน วิญฺญาณเมว ปธานํ เชฎฺฐกํ โหตีติ วุตฺตํฯ นฺติ วิญฺญาเณจ สติ ตสฺส อุทยภูตานํ นามรูปานํ อุปฺปตฺติยา วิพโนฺธนาม นตฺถีติ วุตฺตํฯ นฺติฯ เอตฺตาวตา สามญฺญโต ปริปุโณฺณนาม กาโย รูป กาโยจ วุโตฺต โหติฯ เอวํสเนฺตปิ เตสุ ทฺวีสุ กาเยสุ เยธมฺมา สตฺตปญฺญตฺติยา ปธานงฺคภูตา โหนฺติฯ เยหิจ ผสฺสา ทีนิ อุปริ องฺคานิ อาคตานิ โหนฺติฯ เยสุจ สตฺตา อตฺตคาหํ ทฬฺหตรํ คณฺหนฺติฯ เต วิสุํ นีหริตฺวา ทเสฺสตุํ นฺติ วุตฺตํฯ นามรูเป สติ เตสํปิ อุปฺปตฺติยา วิพโนฺธ นตฺถิเยวฯ สฬายตนสมุฎฺฐิโตจ ผโสฺส สฬายตเน สติ เอกเนฺตน สมฺภวตีติ วุตฺตํ ติฯ ผสฺสสมุฎฺฐิตาจ เวทนา ผเสฺส สติ เอกเนฺตน สมฺภวติเยวาติ วุตฺตํ ติฯ สุขเวทนาสทิโส ตณฺหาย อวสฺสโยนาม นตฺถีติ วุตฺตํ ติฯ กามุปาทานญฺจนาม เอกสฺมิํ อารมฺมเณ ปุนปฺปุนํ สมุทาจริตฺวา ทฬฺหตฺตปฺปตฺตา ตณฺหาเอว, ทิฎฺฐิโยจ อตฺตนิจ อตฺตโน อารมฺมเณสุจ อสฺสาทน ขมน โรจน ภูตาย ตณฺหาย วเสน ทฬฺหตฺตํ อาปชฺชนฺตีติ วุตฺตํ นฺติฯ อุปาทิยนฺตาจ ตสฺส ตสฺส อุปาทานิยสฺส อตฺถสฺส หิตวุฑฺฒิสญฺญิตํ ตํตํ กมฺมภวํ อายูหนฺติเยวาติ วุตฺตํ ติฯ ภวสโทฺท เหตฺถ วฑฺฒิปริยาโยฯ ยถา –</p>

</p>


<p>กมฺมภเว สติ เอกเนฺตน ปุนภโวปิ สมฺภวตีติ วุตฺตํ ติฯ ชาติยาจ สติ เอกเนฺตน ชรามรณํ โหติเยวาติ วุตฺตํ นฺติฯ อยเมตฺถ ตพฺภาวภาวิภาววิธิฯ  โสกาทิวจนเญฺจตฺถ อีทิเสน ตพฺภาว ภาวิภาเวน ปวตฺตสฺส สกลสฺส วฎฺฎธมฺมสฺส อาทีนวราสิทสฺส นตฺถํ วุตฺตนฺติฯ ติ อิมสฺมิํ ปจฺจยสงฺคเหฯ ติ ตสฺมิํ ปฎิจฺจสมุปฺปาทนเยฯ อทฺธานวเนฺต ธเมฺม ภุโส ธาเรตีติ อทฺธาฯ กาโลฯ โส หิ เตกาลิเก ธเมฺม สนฺตานานุปพนฺธวเสน กปฺปปรํปรา วสฺส อุตุ มาส ปกฺข รตฺติ ทิว ปรํปราจ หุตฺวา อปตมาเน ธาเรโนฺต วิย อุปฎฺฐาตีติฯ อถวา, ภุโส ทหนฺติ ติฎฺฐนฺติ ปวตฺตนฺติ เตกาลิกา ธมฺมา เอตฺถาติ อทฺธาฯ กาโลเยวฯ โส ปน สยํ อภิโนฺนปิ เภทวเนฺต ธเมฺม อุปาทาย ภิโนฺน วิย อุปจริตุํ ยุโตฺตติ วุตฺตํ ติฯ</p>

 ยํ ปน </p>

</p>


<p>เอวญฺหิ สติ อทฺธานนฺติ นสิชฺฌติฯ ยถา อทฺธานมคฺคปฎิปโนฺนติฯ ติ อวยวปธานงฺคานิฯ ปธานสมฺภาราติ วุตฺตํ โหติฯ ติ อวยวโกฎฺฐาสาฯ โกฎฺฐาสโตฺถ เหตฺถ อาการสโทฺทฯ ยถา ทฺวตฺติํสาการาติฯ อากิรนฺติ ตตฺถ ตตฺถ ปกิริตฺวา ถปิตา วิย โหนฺตีติ อาการาติปิ วทนฺติฯ ติ ทฺวินฺนํ ทฺวินฺนํ สเงฺขปานํ สงฺฆฎนฎฺฐานํฯ สเงฺขปาติ ปธานธมฺมสงฺคหาฯ วฎฺฎนฺติ ปุนปฺปุนํ อาวฎฺฎนฺตีติ ฯ มูลยนฺติ สเพฺพปิ วฎฺฎธมฺมา เอตฺถ ติฎฺฐนฺติ ตทายตฺตวุตฺติตายาติ ฯ ปติฎฺฐาฯ ปภวาติ อโตฺถฯ ยสฺมา เอโก ปุริโส เอกาย องฺคุลิยา สมุโทฺท ทกํ คเหตฺวา มหาชนสฺส มุเข ปกฺขิปิตฺวา จตูสุ มหาสมุเทฺทสุ อุทกสฺส โลณภาวํ สญฺญาเปโนฺต วิย ภควาปิ อวิชฺชา ปจฺจยา สงฺขาราติอาทินา เอกเมว ปจฺจุปฺปนฺนภวํ ปริปุณฺณํ เทเสตฺวา อนมตคฺคสฺส สกลสฺส สํสารวฎฺฎสฺส ปวตฺติํ ญาเปสิฯ ปริปุณฺณํ เทเสเนฺตนจ นาม ตสฺส เอกสฺส ภวสฺส เหตุจ เทเสตโพฺพ โหติฯ ผลญฺจ เทเสตพฺพํ โหติฯ ตตฺถ เหตู นาม ปุริมภเว สิทฺธา อวิชฺชา สงฺขาราฯ ผลํนาม อนาคตภเว ชาติฯ  อิติ เอกภววิสยาปิ อยํ เทสนา เอกเทเสน อตีตานาคต สาธารณาจ โหตีติ วุตฺตํ ติอาทิฯ เอตฺถจ อทฺธุโน อทฺธาวนฺตานญฺจ อเภทํ วิย กตฺวา วจนํ ธมฺมโต วิสุํ อทฺธาสงฺขาตสฺส กาลสฺส อภาวํ ทเสฺสติฯ กาโลเยว โลกํ ปวเตฺตติ นิวเตฺตตีติ ปวตฺตํ มิจฺฉาวาทญฺจ นีวาเรติฯ น หิ สยํ อภาวภูโต กาโล กสฺสจิ ปวตฺตโก นิวตฺตโกจ ภวิตุํ ยุโตฺตติฯ กสฺมา ปเนตฺถ เอกเมกสฺส ปจฺจุปฺปนฺนสฺส อตฺตภาวสฺส ปวตฺติํ ทเสฺสโนฺต ภควา อตีตภเว เหตุญฺจ อนาคตภเว ผลญฺจ ทเสฺสตีติฯ อเหตุวิสมเหตุทิฎฺฐีนํ นีวารณตฺถํ อตีตเหตุ ทสฺสนํฯ อุเจฺฉททิฎฺฐิ นีวารณตฺถํ อนาคตผลทสฺสนํฯ สสฺสต ทิฎฺฐินีวารณตฺถํ อุภยทสฺสนนฺติ ทฎฺฐพฺพํฯ ตตฺถ อเหตุ อปจฺจยา สตฺตา ปวตฺตนฺติ นิวตฺตนฺติ สํกิลิสฺสนฺติ วิสุชฺฌนฺตีติ ปวตฺตา ทิฎฺฐิ อเหตุทิฎฺฐินามฯ พฺรหฺมา ปชาปติ อิสฺสรนิมฺมานาทิวเสน อภูต เหตุทสฺสนํ วิสมเหตุทิฎฺฐินามฯ สตฺตา มรเณ อุจฺฉิชฺชนฺติ, อนาคเต ชาตินาม นตฺถีติ ปวตฺตา ทิฎฺฐิ อุเจฺฉททิฎฺฐินามฯ อตฺตานิโจฺจ ธุโว, โสว ภวโต ภวํ สนฺธาวติ สํสรตีติ ปวตฺตา ทิฎฺฐิ สสฺสตทิฎฺฐินามฯ เอวํ นิโจฺจ หุตฺวา สนฺธาวโนฺตปน อวิชฺชาทีหิ สาเธตโพฺพ นโหติฯ ตสฺมา อวิชฺชาสงฺขาเรหิ ภวนฺตเร ปุน วิญฺญาณุปฺปตฺติํ วทเนฺตน สสฺสตทิฎฺฐิ นีวาริตา โหตีติฯ</p>


<p>กสฺมา ปเนตฺถ โสกาทโย อเงฺคสุ นคหิตาติฯ ชาติยา สติ โสกาทโย เอกเนฺตน สมฺภวนฺตีติ เอวํ ตพฺภาว ภาวิภาว ลกฺขณสฺส อภาวโตฯ สติปิ หิ ชาติยา รูป โลเก อรูปโลเกจ เต น สมฺภวนฺติฯ กามโลเกปิ เกสญฺจิ น สมฺภวนฺติเยวาติฯ ยทิเอวํ กิมตฺถํ เตสํ วจนนฺติฯ ชาติยาวา อวิชฺชาทิกสฺสวา วุตฺตปฺปการสฺส สกลสฺส วฎฺฎปวตฺตสฺส มหาอาทีนวราสิทสฺสนตฺถนฺติ ทเสฺสตุํ นฺติ วุตฺตํฯ ตตฺถ นิสฺสนฺทผลนิทสฺสนนฺติ ชาติยา มหาอาทีนว ราสิสงฺขาตสฺส อุทยผลสฺส นิทสฺสนนฺติ อโตฺถฯ  กสฺมา ปน อิมสฺส ปจฺจุปฺปนฺน ภวสฺส อตีตปจฺจยา เทฺว อวิชฺชา สงฺขารา เอว ปาฬิยํ วุตฺตาฯ กิํ ปน เต เอว เทฺว อิมสฺส ปจฺจยา โหนฺตีติฯ อเญฺญปิ โหนฺติเยวฯ อถ กสฺมา เต ปาฬิยํ น วุตฺตาติฯ อวุตฺตานํปิ เตสํ อตฺถโต ลทฺธตฺตาติฯ กถญฺจ เต อวุตฺตาปิ ลทฺธาติฯ ตพฺภาว ภาวิภาวลกฺขเณน ตทวินาภาวิภาวลกฺขเณนจ ลทฺธาติ ทเสฺสโนฺต ติอาทิ มาหฯ เอส นโย ปรตฺถปิฯ ตตฺถ อวิชฺชา สงฺขารคฺคหเณนาติ ปาฬิยํ อาทิโต วุเตฺตน อวิชฺชาสงฺขาร วจเนนฯ ติ อวิชฺชาภาเว ภาวโต, อภาเวจ อภาวโต อวิชฺชาคหเณน ตณฺหุปาทานานิปิ คหิตานิ ภวนฺติฯ สงฺขารภาเวจ ภาวโต, อภาเวจ อภาวโต สงฺขารคฺคหเณน กมฺมภโวปิ คหิโต ภวตีติ อโตฺถฯ</p>

 ปน</p>

</p>


<p>ตถา อวิชฺชา สงฺขารา คหิตา ภวนฺตีติ สมฺพโนฺธฯ ตทวินา ภาวิภาเวน ตณฺหุปาทานวจเนน อวิชฺชาจ ภววจเนน สงฺขาราจ คหิตาติ อโตฺถฯ ลกฺขณธมฺมานํ ลกฺขิตพฺพธเมฺมหิ อวินาภาวิภาวโต ตทวินาภาวิภาเวน นฺติ วุตฺตํฯ ติ อิมินา การเณนฯ วีสตาการา ภวนฺตีติ สมฺพโนฺธฯ ปถมํ เหตุปญฺจกํ เอโก สเงฺขโปฯ ทุตียํ ผลปญฺจกํ เอโกฯ ตตียํ เหตุปญฺจกํ เอโกฯ จตุตฺถํ ผลปญฺจกํ เอโก สเงฺขโปติ จตุสเงฺขปา โหนฺติฯ จตฺตาโร สงฺคหา โหนฺตีติ อโตฺถฯ จตูสุ ปน สเงฺขเปสุ สิเทฺธสุ ปถเมน ทุตียสฺส ทุตีเยน ตตียสฺส ตตีเยน จตุตฺถสฺสาติ เอวํ ติโสฺส สนฺธิโยปิ สิชฺฌนฺติเยวาติ วุตฺตํ ติฯ เอตฺถจ เหตุปญฺจกํ ผลปญฺจกนฺติ เอตํ โลกสฺส  ปากฎโวหารวเสน วุตฺตํฯ เหตุผล สทฺทา ปน ปจฺจยปจฺจยุปฺปนฺนปริยายา เอว โหนฺตีติ ทุตียปญฺจกสฺส ปถมํ อุปาทาย ผลปญฺจกตา ตตียํ อุปาทาย เหตุปญฺจกตาจ น น สมฺภวติฯ ตถา ตตียสฺสปิ จตุตฺถํ อุปาทาย เหตุปญฺจกตา ทุตียํ อุปาทาย ผลปญฺจกตาจาติฯ เอวญฺหิ สติ เหตุโต ผลเมว สิยาฯ น ผลโต เหตูติ โจทนา อโนกาสาเอว โหตีติฯ ทฺวีสุ ปน เหตุปญฺจเกสุ สงฺขารกมฺมภวานํ วิเสโส อฎฺฐกถายํ วุโตฺตเยวฯ ยถาห-ทานํ ทสฺสามีติ จิตฺตํ อุปฺปาเทตฺวา มาสํปิ สํวจฺฉรํปิ ทานุปกรณานิ สชฺชนฺตสฺส อุปฺปนฺนา ปุริมเจตนาโย อายูหนสงฺขารานามฯ ปฎิคฺคาหกานํ ปน หเตฺถ ทกฺขิณํ ปติฎฺฐาปยโต อุปฺปนฺนา เจตนา ภโวติ วุจฺจติฯ เอกาวชฺชเนสุวา ฉสุ ชวเนสุ เจตนา อายูหน สงฺขารานามฯ สตฺตมชวนเจตนา ภโวฯ ยากาจิวา ปน เจตนา ภโวฯ ตํสมฺปยุตฺตา อายูหน สงฺขารานามาติฯ กมฺมภโว อุปปตฺติภโวติ เทฺว ภวา ทฺวาทสสุ อเงฺคสุ เอกเสฺสว ภว องฺคสฺส อวยวานาม โหนฺตีติ วุตฺตํ ติอาทิฯ เอตฺถจ สงฺขารกมฺมภวานํ วิเสโส วุตฺต นเยเนว เวทิตโพฺพฯ</p>

 ยํ ปน </p>

</p>


<p>เตสํ ทฺวินฺนํปิ ทฺวีสุ เหตุปญฺจเกสุ สงฺคหิตตฺตาติฯ ยถา รุตปาฬินเยนวา เอตํ วุตฺตนฺติ ทฎฺฐพฺพํฯ ติ อิทํ ชาติชรามรเณหิ สทฺธิํ วิญฺญาณาทิผลปญฺจกํ สนฺธาย วุตฺตํฯ เอตฺถจ ยเทตํ ปุเพฺพ ชาติชรามรณคฺคหเณน วิญฺญาณาทิ ผล ปญฺจกํ คหิตํฯ ตํ อตฺถโต อุปปตฺติภโวเอวฯ นหิ ผลปญฺจกโต อโญฺญ อุปปตฺติภโวนาม อตฺถีติฯ เอวํ สเนฺตปิ ธมฺมวิภาค รกฺขณตฺถํ อุปปตฺติภวสเทฺทน จตุตฺถปญฺจกํ คหิตนฺติ ยุตฺตํฯ ทฺวาทสสุ  อเงฺคสุ อวิชฺชานาม โมโหฯ โสจ อกุสลมูลํฯ ตณฺหานาม โลโภฯ โสจ อกุสล มูลนฺติ วุตฺตํ ติฯ อถวา, มูลนฺติ สีสํฯ เทฺว วฎฺฎสีสานีติ อโตฺถฯ อฎฺฐกถายํ ปน ปุริมํ ปญฺจกทฺวยํ เอกํ ภวจกฺกํ ปจฺฉิมํ ปญฺจกทฺวยํ เอกํ ภวจกฺกนฺติ กตฺวา ปุริมํ อวิชฺชามูลํฯ ตญฺจ ทิฎฺฐิจริตานํวา อปายคามีนํวา จกฺกํฯ ปจฺฉิมํ ตณฺหามูลํฯ ตญฺจ ราคจริตานํวา สุคติคามีนํวา จกฺกนฺติ ทสฺสิตํฯ จกฺกนฺติ ปน ยโต ปฎฺฐาย วฎฺฎสนฺตานสฺส อารโพฺภ โหติฯ ตสฺมิํ ปุน อาคเตเอว จกฺกํนาม สิยาฯ ตสฺมา อิธ ทุตีเยน เหตุผล ยุคเฬน สทฺธิํ สพฺพํ เอกเมว จกฺกนฺติ ยุตฺตํฯ</p>


<p>กสฺมา ปเนตฺถ อาคมนสมฺภาเรสุ อวิชฺชาเอว สีสํ กตฺวา วุตฺตาฯ คมนสมฺภาเรสุจ ตณฺหาเอวฯ นนุ อุภยตฺถ อุภยํปิ สีสํ กตฺวา วตฺตพฺพนฺติฯ วุจฺจเต, สุขเวทนาสทิโส หิ ตณฺหาย อาหาโรนาม นตฺถิฯ ตสฺมา เวทนงฺคโต ปรํ วฎฺฎงฺคํ ฆเฎเนฺตน เวทนา นุรูปาตณฺหาเอว วตฺตพฺพาฯ น อวิชฺชาติ คมนสมฺภาเรสุ ตาว อวิชฺชาย โอกาโส นตฺถิฯ สพฺพปถมํ อารพฺภฎฺฐาเนจ สพฺพปธานา อวิชฺชาเอว วตฺตพฺพา โหติฯ สาจ สงฺขารุปฺปาทเน อวิรชฺฌนกงฺคภูตาติ น เตสํ อนฺตเร เอกสฺส องฺคสฺส อตฺถาย กิญฺจิ วตฺตพฺพํ อตฺถีติ อาคมนสมฺภาเรสุ ตณฺหาย โอกาโส นตฺถีติฯ อยญฺหิ ปฎิจฺจสมุปฺปาทเทสนานาม ปธานงฺคปริคฺคห วเสน ปวตฺตาฯ น ลพฺภมาน สพฺพธมฺม ปริคฺคห วเสนาติฯ</p>

</p>

</p>


<p>ตตฺถ ปุพฺพนฺตสฺสาติ ปุพฺพสฺส เหตุผลโกฎฺฐาสสฺสฯ อปรนฺตสฺสาติ ปจฺฉิมสฺส เหตุผล โกฎฺฐาสสฺสาติ อโตฺถติฯ กสฺมา ปเนตานิ เทฺวมูลานินาม โหนฺตีติ อาห –</p>

ติฯ</p>


<p>เตสํ สมุทเยน สกลวฎฺฎํ สมุเทติฯ นิโรเธนจ นิรุชฺฌติฯ ตสฺมา ตานิ เทฺวมูลานินามาติ วุตฺตํ โหติฯ เกจิ ปน ปฎิโลม  ปฎิจฺจสมุปฺปาท ทสฺสนเมตนฺติ วทนฺติฯ ปฎิโลม ปฎิจฺจ สมุปฺปาโทนาม อวิชฺชานิโรธา สงฺขารนิโรโธ สงฺขารนิโรธา วิญฺญาณนิโรโธติอาทิโก นิโรธวาโรฯ อิทานิ โสกาทิ วจนํ น เกวลํ นิสฺสนฺทผล นิทสฺสนตฺถเมว โหติฯ อถโข ชรามรเณน สทฺธิํ เอกํ องฺคํ หุตฺวา อุปริ วฎฺฎมูลธมฺมปฎิปาทกานํ ทุกฺขธมฺมานํ นิทสฺสนตฺถํปิ โหตีติ ทเสฺสโนฺต ติอาทิ มาหฯ ตตฺถ มุจฺฉาสเทฺทน โสกาทีนํ คหณํฯ เตปิ หิ สยํ อาสวสมฺภูตา หุตฺวา ปุน อาสวุปฺปาทาย ปจฺจยา โหนฺตีติ เอเตน เตสํ ชรามรณเงฺค คหณํ สิทฺธํ ภวติฯ ชรามรณมุจฺฉาย อภิณฺหโส ปีฬิตานํ พาลานํ อาสวา อภิณฺหโส สมุปฺปชฺชนฺติฯ ฯ อาสวสมุทยา อวิชฺชาสมุทโยติ หิ วุตฺตํฯ เอวญฺจ สติ อวิชฺชาปจฺจยา สงฺขาราติ ปุน อาพนฺธเมว วฎฺฎนฺติ อโตฺถฯ เอตฺถจ –</p>


<p>
นานา พฺยสนผุฎฺฐสฺส, โสกาทีนํ ปวตฺติโต;  
  
อวิชฺชา ตณฺหา วฑฺฒนฺติ, ยโต วฎฺฎํ ปวตฺตตี ติปิฯ  
</p>
  
<p>วตฺตพฺพํฯ ยถาห-กตโมจ ภิกฺขเว ทุกฺขสฺส วิปาโกฯ สโมฺมหเวปกฺกํ วาหํ ภิกฺขเว ทุกฺขํ วทามิฯ ปริเยฎฺฐิเวปกฺกํวาติ ตตฺถ สโมฺมโห อวิชฺชาฯ ปริเยฎฺฐิ ตณฺหาฯ ตทุภยํ วิปากํ เอตสฺสาติ กตฺวาชรามรณโสกาทิกํ ทุกฺขํ สโมฺมหเวปกฺกํ ปริเยฎฺฐิเวปกฺกนฺติจ วุจฺจตีติฯ ตตฺถ สโมฺมโหนาม ญาติพฺยสนา ทินา ผุโฎฺฐโสจติ ปริเทวติ อุรตาฬิ กนฺทติ, สโมฺมหํ อาปชฺชตีติ เอวํ อาคโต สโมฺมโหฯ ปริยิฎฺฐินาม ยถา ชิคจฺฉาติ ปีฬิโตฯ โภชนํ ปเตฺถติ ปริเยสติ ปิปาสาภิปีฬิโตฯ ปาณิยํ ปเตฺถติ ปริเยสติ, เอวํ เกนจิ ทุเกฺขน ผุโฎฺฐ สุขํ ปเตฺถติ ปริเยสตีติ เอวํ ปวตฺตา ปริยิฎฺฐิตณฺหาฯ เอตฺถ ปน ยสฺมา ชรามรณสทิสํ มหนฺตํ วิสฎํ นิยตญฺจ อิมสฺส โลกสฺส ทุกฺขฎฺฐานํนาม นตฺถิฯ ทุกฺขนิสฺสรณตฺถญฺจ สตฺถุสาสนํฯ ตสฺมา อยํ ปฎิจฺจสมุปฺปาทเทสนา ชรามรณนิทานา โหติฯ ยถาห-กิจฺฉํ วตายํ โลโก อาปโนฺน ชายติจ ชิยฺยติจ  มิยฺยติจ จวติจ อุปปชฺชติจฯ อถจ ปนิมสฺสํ ทุกฺขสฺส นิสฺสรณํ นปฺปชานาติ ชรามรณสฺสาติอาทิฯ เยสุ ปน อเงฺคสุ อาทิโต ปฎฺฐาย ญาเตสุ ชรามรณํ สมูลํ ขนิตฺวา ตโต อตฺตานํ โมเจตุํ สโกฺกติฯ ตานิ ทเสฺสตุํ ชาติอาทีนิ ปุริมานิ องฺคานิ เทสิตานิฯ อปิจฯ เอกสฺมิํ ภเว ฐตฺวา อาคมนสมฺภาเรหิจ คมนสมฺภาเรหิจ อาคติยาจ คติยาจ สทฺธิํ อตฺตภาวนิพฺพตฺติยา ทสฺสิตาย อตีเต อนาคเตจ สกลสํสาเร ตสฺมิํ ตสฺมิํ ภเว ตสฺส ตสฺส อตฺตภาวสฺส นิพฺพตฺติ ทสฺสิตาเอว โหติฯ สพฺพานิจ ทิฎฺฐิคตานิ นิวตฺติตานิฯ ภวจกฺกญฺจ อนาทิมนฺตํ หุตฺวา อาพนฺธติเยวฯ ตสฺมา ชรามรณวจเนนวา โสกาทิวจเนนวา อวิชฺชํ อจิเนฺตตฺวา วฎฺฎปวตฺตสฺส มหาอาทีนวราสิทสฺสนเมว ปเจฺจตพฺพนฺติฯ นฺติอาทิ นิคมนํฯ อิเจฺจวํ อวิชฺชาปจฺจยา สงฺขาราติอาทินา นเยน ปฐเปสีติ สมฺพโนฺธฯ อิเจฺจวํ อาพนฺธํ อนาทิกํ เตภูมกํ วฎฺฎนฺติปิ โยเชนฺติฯ</p>


<p>ตตฺถ อิเจฺจวํ อาพนฺธนฺติ ชรามรณมุจฺฉายาติอาทินา วุตฺต นเยน ปุนปฺปุนํ อาพนฺธํฯ นฺติ กสฺมา วุตฺตํฯ นนุ อวิชฺชา อาทิมฺหิ วุตฺตาติฯ วุจฺจเต, วฎฺฎสฺส อาทิภูตตฺตา สา อาทิมฺหิ วุตฺตา น โหติฯ วฎฺฎกถาย สีส ภูตตฺตาเอว สา อาทิมฺหิ วุตฺตาฯ เอวํ วุตฺตาย ปน ตาย วฎฺฎสฺส อนาทิกภาโวปิ ทสฺสิโตฯ อวิชฺชา หิ นาม พหิทฺธา น ลพฺภติฯ สตฺตสนฺตาเน เอว ลพฺภตีติ ปจฺจกฺขโตว สิทฺธเมตํฯ ตสฺมา อิธ อตีตภเว อวิชฺชาย สิทฺธาย ตสฺสาอธิฎฺฐานภูโต อตฺตภาโวปิ ตสฺมิํ ภเว สิชฺฌติเยวฯ สิชฺฌโนฺต จ อิมสฺสํ ทสโนยํ วุตฺต นเยน อญฺญาย อวิชฺชาย เอว สิชฺฌติ, น อญฺญถาฯ เอวญฺจ สภิ ปุน ตสฺสปิ อธิฎฺฐานภูโต อตฺตภาโว สิชฺฌติเยวาติ อวิชฺชา อตฺตภาโวจาติ อุภยํ เปตํ อนวฎฺฐิตํ อนาทิกเมว โหตีติฯ วฎฺฎสฺส ปน ติวิธสฺสปิ ปธานปจฺจยภูตตฺตา สา วฎฺฎกถาย สีสภูตา โหติฯ ยทิ สา วฎฺฎสฺส อาทิภูตา น โหติฯ อถ ตสฺสาปิ ปจฺจโย วตฺตโพฺพติฯ สจฺจํฯ ตสฺสา ปน  ปจฺจเย วุเตฺตปิ ตสฺส ปจฺจยสฺสปิ ปจฺจโย วตฺตโพฺพติ อาคจฺฉติเยวฯ เอวญฺจ สติ ตสฺส ตสฺสาติ นิฎฺฐานเมว นปญฺญา เยยฺยาติฯ อญฺญตฺถ ปน วุโตฺตเยวฯ ยถาห-อาสวสมุทยา อวิชฺชาสมุทโยติฯ ยถาจาห-อวิชฺชํ ปาหํ ภิกฺขเว สาหารํ สนิทานํ วทามิฯ โกจสฺสา อาหาโรฯ ปญฺจนีวรณา ติสฺส วจนียนฺติฯ ยถาจาห-อวิชฺชา ปจฺจโย, สงฺขารา ปจฺจยุปฺปนฺนาฯ อุภยเมตํ ปฎิจฺจ สมุปฺปนฺนนฺติฯ ติ ปญฺญาเปสิ เทเสสีติ อโตฺถฯ [ปฎิจฺจสมุปฺปาทนโยฯ]</p>


<p> อิทานิ ปฎฺฐานนยํ ทเสฺสตุํ ติอาทิ อารทฺธํฯ ตตฺถเหตุจ โส ปจฺจโยจาติ  เหตุ หุตฺวา ปจฺจโย เหตุภาเวน ปจฺจโยติ วุตฺตํ โหติฯ ตตฺถ เกนเฎฺฐน เหตูติ มูลเฎฺฐน, โกจ มูลโฎฺฐติฯ รุกฺขานํ รุกฺขมูลสฺส วิย ภูมิยํ สหชาตธมฺมานํ อารมฺมเณสุ สุปฺปติฎฺฐิ ตภาวสาธนโฎฺฐ มูลโฎฺฐนามฯ สหชาตธมฺมานํ กุสลาทิ ภาวสาธนโฎฺฐ มูลโฎฺฐนามาติปิ วทนฺติฯ ยํ ปเนตฺถ วตฺตพฺพํฯ ตํ เหฎฺฐา วุตฺตเมวฯ สทฺทตฺถโต ปน หิโนนฺติ วุทฺธิวิรุฬฺหิเวปุลฺลปตฺติวเสน สุฎฺฐุ ปติฎฺฐหนฺติ สหชาตธมฺมา เอตฺถ เอเตนวา อารมฺมเณ ทฬฺหนิปาตินา ถามพลสมฺปเนฺนนาติ เหตุฯ ปจฺจย สโทฺท ปน อุปการกโฎฺฐฯ อุปการโกติจ สยํ ยาทิเสน สภาเวน อุปลพฺภมาเน อนุปฺปนฺนาวา ธมฺมา อุปฺปชฺชนฺติฯ อุปฺปนฺนาวา ติฎฺฐนฺติ ฐิตาวา อุปรุปริวุทฺธิวิรุฬฺหิยา ปจฺจยตฺตํ อุปคจฺฉนฺติฯ ตาทิ เสนสภาเวน อุปลทฺธิเยวฯ นหิ สภาวธเมฺมสุ อีหาวา พฺยาปาโรวา อุปลพฺภติฯ เยน กตฺตาวา กาเรตาวา อุปลเพฺภยฺยาติฯ ตถา อุปลทฺธิยํ ปน สติ อนุรูปานํ ปจฺจยุปฺปนฺนธมฺมานํ อนุปฺปนฺนานํวา อุปฺปชฺชนโต อุปฺปนฺนานํวา ฐิติภาวปตฺติโต ฐิตานํ วา อุปรุปริวุทฺธิวิรุฬฺหิยา ปจฺจยตฺตุปคมนโต สุฎฺฐุ กราโนฺต วิย สาเธโนฺต วิย โหตีติ กตฺวา อุปการโก เตฺวว วุจฺจตีติฯ อิติ อารมฺมเณ ถิรภาววุทฺธิ วิรุฬฺหิภาวสาธน สงฺขาเตน มูลภาเวน อุปการกา ฉเหตุธมฺมา เหตุปจฺจโย นามฯ</p>


<p>อารมนฺติ  จิตฺตเจตสิกา ธมฺมา สุฎฺฐุ รติํ อนุภวนฺตา วิย อโชฺฌลมฺพมานา ปวตฺตนฺติ เอตฺถาติ อารมฺมณํฯ อารมฺมณภาเนว อุปการกา ฉฬารมฺมณธมฺมา ฯ อธิปติ สทฺทโตฺถ เหฎฺฐา วุโตฺตเยวฯ อธิปติ ภาเวน อุปการโก ธโมฺม ฯ โส ทุวิโธ อารมฺมณาธิปติ สหาชาตาธิปติวเสนฯ อารมฺมณธมฺมาปิ หิ เกจิ ครุกตา อตฺตโน อารมฺมณิกธเมฺม สามิโน วิย ทาเส อตฺตโน วเสวตฺตยมานา อตฺตนิ นิจฺจํ นินฺนโปณปพฺภาเรเอว กโรนฺตีติฯ นตฺถิ อนฺตรํ เอตสฺสาติ อนนฺตโร, อนนฺตรภาเวน อุปการโก ธโมฺม ฯ สุฎฺฐุ อนนฺตรภาเวน อุปการโก ธโมฺม ฯ อิเมสํ ทฺวินฺนํ ปจฺจยานํ ธมฺมโต วิเสโส นตฺถิฯ อตฺถโต ปน ปุริมจิเตฺต นิรุเทฺธปิ ปจฺฉา สนฺตานํ อุจฺฉิชฺชิตุํ อทตฺวา สนฺตานานุพนฺธวเสน สารมฺมณธมฺม ภาเวน อตฺตสทิสสฺส ธมฺมนฺตรสฺส อุปฺปาทนํ อนนฺตรปจฺจยตาฯ ธมฺมนฺตเร อุปฺปาทิยมาเนปิ ยํกิญฺจิ ธมฺมํ อนุปฺปาเทตฺวา ปฎิสนฺธาทีนํ กิจฺจฎฺฐานานํ ปฎิปาฎิยา จิตฺตนิยามํ นาม สาเธตฺวา อนุรูปเสฺสว ธมฺมนฺตรสฺส อุปฺปาทนํ สมนนฺตรปจฺจยตาติฯ เอวญฺหิ สติ นิโรธา วุฎฺฐหนฺตสฺส อสญฺญสตฺตา จวนฺตสฺสจ ปุริมปจฺฉิมภาคปวตฺตานํ จิตฺตุปฺปาทานํปิ อนนฺตรตา สมนนฺตรตาจ อุปปนฺนา โหตีติฯ นหิ อภาว ภูโต อนฺตเร กาโล เตสํ อนฺตรํ กโรตินามฯ นจ อญฺญสนฺตานภูโต อนฺตเร รูปธโมฺมฯ อญฺญญฺหิ รูปสนฺตานํ, อญฺญํ อรูปสนฺตานํฯ อฎฺฐกถายํ ปน กาลานนฺตรตา สมนนฺตรปจฺจโยติ วาทํ ปฎิกฺขิปิตฺวา สณฺฐานาภาวโต สุฎฺฐุ อนนฺตราติ สมนนฺตราติ วุตฺตํฯ เอเตน ยถาสณฺฐานวนฺตานํ รูปธมฺมานํ อนนฺตรตานาม มเชฺฌ ปริเจฺฉทสหิตาเยว โหติฯ น ตถา สณฺฐานรหิตานํ อรูปธมฺมานํฯ ตสฺมา ปุริมปจฺฉิมานํ เตสํ เอกีภูตานํ วิย ปวตฺติสมนนฺตรตานามฯ ตถา ปวตฺตน สมตฺถตา สมนนฺตรปจฺจยตาติ ทเสฺสติฯ</p>


<p>เย ปน ธมฺมา อตฺตนิ ชาเต เอว ชายนฺติ, โน อชาเตฯ อตฺตนา สเหวจ ชายนฺติ, โน ปุเร ปจฺฉาจ, เตสํ ชาตตฺถาย วิย  สยํ เตหิ สห ชาตภาเวน อุปการโก ธโมฺม ฯ ปกาสสฺส ปทีโป วิยฯ ปทีปชาลญฺหิ อุปฺปชฺชมานํ ปกาสสงฺขาเตน อาโลเกน สเหว อุปฺปชฺชตีติฯ อญฺญมญฺญํ อุปตฺถมฺภนฺตํ ติทณฺฑํ วิย อญฺญมญฺญํ อุปตฺถมฺภนวเสน อุปการโก ธโมฺม ฯ เอวญฺจ สติ อิมสฺส ปจฺจยสฺส ปุริเมน สห วิเสโส ปากโฎ โหติฯ นหิ สห ชาตสโทฺท เอวรูปํ อญฺญมโญฺญปตฺถมฺภนํ โพเธตีติฯ นิสฺสยนฺติ เอตฺถาติ นิสฺสโยฯ นิสฺสยภาเวน อุปการโก ธโมฺม ฯ โส ปน สหชาตนิสฺสโย วตฺถุปุเรชาต นิสฺสโยติ ทุวิโธ โหติฯ ตตฺถ สหชาโตว สมาโน ปฎโกฎฺฐโก วิย จิตฺตกมฺมานํ ปติฎฺฐาภาเวน อุปการโก ธโมฺม สหชาตนิสฺสโยฯ ปถวี วิย ติณรุกฺขาทีนํ ปุเร ชาโต หุตฺวา อธิฎฺฐานภาเวน อุปการโก วตฺถุปุเรชาต นิสฺสโยฯ พลวตโร ปน นิสฺสโย ฯ ยถา หิ สาลิภตฺตสฺส อุปฺปตฺติยา สูโทวา อุกฺขลิวากฎฺฐํวา อคฺคิวานิสฺสโย เอว โหติ, น อุปนิสฺสโยฯ สาลิเขตฺตวุฎฺฐิธารา เอว ปน อุปนิสฺสโย, น หิ ตาสุอสติ ภตฺตุปฺปตฺติยา สูทาทีนํปิ ถาโมนาม อตฺถีติฯ ตถา ยหิํ ปจฺจเย อสติ นิสฺสยธมฺมาปิ นตฺถิฯ กุโต นิสฺสิตธมฺมาฯ โส ปจฺจโย นิสฺสยโตปิ พลวตรเฎฺฐน อุปนิสฺสโยติ วุจฺจตีติฯ</p>


<p>โส ปน อารมฺมณูปนิสฺสโย อนนฺตรูปนิสฺสโย ปกตูปนิสฺสโยติ ติวิโธ โหติฯ ตตฺถ ครุกตา อารมฺมณ ธมฺมา ครุกตตฺตาเอว อธิปติภูตา พลว นิสฺสยภูตาจ โหนฺติฯ อนนฺตรปจฺจยธมฺมาจ เตหิ วินา จิตฺตสนฺตานปวตฺติยา เอว อภาวโต พลวนิสฺสยาเอว โหนฺติฯ ปกตูปนิสฺสโยติ เอตฺถ ปน ปกโต อุปนิสฺสโยติ ปกตูปนิสฺสโยฯ ปกโตติจ ยถา กเต สติ อนุรูเป กาเล ตสฺมิํสนฺตาเน เอกเนฺตน ปจฺจยุปฺปนฺนธมฺมา ปาตุภวนฺติ, ตถา สุฎฺฐุ กโตติ อโตฺถฯ กรณเญฺจตฺถ สทฺธา สีลํ สุตํ จาโค ปญฺญาติจ ราโค โทโส โมโห มาโน ทิฎฺฐิ ปตฺถนาติจ วุตฺตานํ ธมฺมานํ อตฺตโน  สนฺตาเน ปุพฺพภาเค วุตฺตปฺปกาเรน สุฎฺฐุ อุปฺปาทนํฯ กายิกํ สุขํ กายิกํ ทุกฺขํ ปุคฺคโล อุตุ โภชนํ เสนาสนนฺติ เอวํ วุตฺตานํ ธมฺมานํ สุฎฺฐุ อุปเสวนญฺจ เวทิตพฺพํฯ</p>


<p>ปุเรตรํ อุปฺปชฺชิตฺวา วตฺตมานภาเวน อุปการโก ธโมฺม ฯ โส ทุวิโธ อารมฺมณปุเรชาต นิสฺสย ปุเรชาต วเสนฯ นิสฺสยารมฺมณธมฺมา เอว หิ เกจิ ปุเรชาต ตามตฺตวิสิฎฺฐา ปุเรชาตปจฺจโยติ วุตฺตาติฯ อาจริยานนฺทเตฺถเรน ปน นิสฺสยารมฺมณาการาทีหิ วิสิฎฺฐา ปุเรชาตากาเรน อุปการกตา ปุเรชาตปจฺจยตาติ วุตฺตํฯ เอวํ สเนฺตปิ ปุเร ชาตตาวิสิเฎฺฐหิ นิสฺสยารมฺมณสตฺติวิเสเสหิ อโญฺญ วิสุํ ปุเรชาตสตฺติวิเสโสนาม นทิสฺสติเยวฯ ปุเร โรเปตฺวา ชาตานํ รุกฺขโปตกานํ วิย ปจฺฉา อาสิญฺจิยมานํ อุทกํ ปุเร ชาตานํ จตุสมุฎฺฐานิกรูปธมฺมานํ วุทฺธวิรุฬฺหภาวญฺจ ปจฺฉาปิ อตฺตนา สทิสสฺส รูปสนฺตานสฺส ปวตฺติยา ปจฺจยภาวญฺจ ปาเปตฺวา อุปตฺถมฺภนวเสน อุปการโก ปจฺฉาชาโต อรูปธโมฺม ฯ อฎฺฐกถายํ ปน คิชฺฌโปตกสรีรานํ อาหาราสา เจตนาวิยาติ วุตฺตํฯ มูลฎีกายญฺจ เอเตน มโนสเญฺจ ตนาหารวเสน ปวตฺตมาเนหิ อรูปธเมฺมหิ รูปกายสฺส อุปตฺถมฺภิต ภาวํ ทเสฺสติ, เตเนว อาหาราสา วิยาติ อวตฺวา เจตนาคหณํ กโรตีติ วุตฺตํฯ สา ปน ปจฺฉาชาตา สสมฺปยุตฺตา อาหาราสา เจตนา ปุเรชาตานํ เตสํ คิชฺฌสรีรรูปานํ จิรกาลํ กพฬีการาหาเรน วินาปิ อมิลาต ภาวํ อุปรูปริจ วุทฺธวิรุฬฺหรูปสนฺตานุปฺปตฺติยา ปจฺจยภาวํ ปาเปตฺวา อุปตฺถมฺภติเยวฯ ยสฺมา สุปากเฎน ปจฺฉาชาตปจฺจเยก เทเสน สกลสฺส ปจฺฉาชาตปจฺจยสฺส สาธนตฺถาย อยํ อุปมา อิธ วุตฺตา วิย ทิสฺสติฯ เจตนา คหณญฺจ ปจฺฉาชาต ปจฺจยํ ปตฺวาปิ เจตนาเอว ปธานา ชาตาติ ทสฺสนตฺถํ คหิตนฺติ น น สกฺกา วตฺตุํฯ เอวญฺหิ สติ ปจฺฉาชาตสฺส อตฺถสฺส ปจฺฉา ชาตาย เอว อุปมาย สาธนํ อุปปนฺนํ โหตีติฯ ยถาวุตฺต ฎีกาปาเฐปิ อยมโตฺถ ลพฺภติเยวฯ</p>


<p>อาเสวนฺติ  ตํ สุฎฺฐุ ภชนฺติ อปราปรํ อุปฺปชฺชมานา ธมฺมา สุฎฺฐุ เสวมานา วิย ภชมานา วิย ตสฺส ปุริมสฺส สพฺพปาริปูรํ อาการํ คเหตฺวา เอว ปุนปฺปุนํ ปวตฺตนฺตีติ อาเสวนํฯ อาเสเวติวา เต ธเมฺม อตฺตโน ปริวาสํ สุฎฺฐุ คาหาเปติฯ วเฑฺฒตีติวา อาเสวนํฯ อปิจ กุสลาทิภาเวน อตฺตนา สทิสสฺส ปโยเคน กรณียสฺส อนนฺตรธมฺมสฺส ปุนปฺปุนํ กรณํ ปวตฺตนํ อตฺตสทิสสฺสวา อตฺตสทิสภาวาปาทนํ วาสนํ อาเสวนโฎฺฐติ มูลฎีกายํ วุตฺตํฯ ตตฺถ ปโยเคน กรณียสฺสาติ เอเตน อาวชฺชนทฺวยญฺจ สพฺพวิปากธเมฺมจ นิวเตฺตติฯ นหิ อาวชฺชน ทฺวยสฺส ทฺวตฺติกฺขตฺตุํ ปวตฺตมานสฺสปิ วเฑฺฒตุํวา หาเปตุํวา ปโยเคน กรณียตานาม อตฺถิ ปริทุพฺพลตฺตาฯ วิปาเกสุจ อริยผลานิ ปริกมฺมปโยเคน กรณียานิปิ มคฺคเจตนานุภาเวน วินา เกวเลน เตน ปโยเคเนว สาเธตพฺพานิ น โหนฺติฯ เกวลํ กมฺมเวเคน สนฺตาเน ปาติเตสุ โลกิยวิปาเกสุ วตฺตพฺพเมว นตฺถีติฯ ปุนปฺปุนํ กรณํ ปวตฺตนนฺติ อุปรุปริ ปคุณ พลวภาวาปาทเนน สห ปวตฺตนํ สนฺธาย วุตฺตํฯ เอวญฺหิ สติ ปริยตฺติธมฺม วิชฺชาสิปฺปุคฺคหเณสุ ปุริมาภิโยโค วิย อาเสวนเฎฺฐน อนนฺตเร ปวตฺตานํ สชาติยานํ ธมฺมานํ ปคุณพลวภาวาย อุปการโก ธโมฺม  นามาติ สิทฺธํ โหตีติฯ</p>


<p>กายงฺควาจงฺคจิตฺตงฺคาภิสงฺขรณภูเตน จิตฺตปฺปโยคสงฺขาเต น กิริยาภาเวน อุปการโก ธโมฺม ฯ โส ทุวิโธ สหชาตนานากฺขณิกวเสนฯ ตตฺถ เชฎฺฐสิสฺส มหา วฑฺฒกิอาทโย วิย สกิจฺจปรกิจฺจสาธนวเสน ปวตฺตา สพฺพาปิ สหชาตเจตนา สหชาตปจฺจโยฯ ยถา ปน อิตฺถิปุริสานํ สกิํ สนฺนิปาตปฺปโยโค กามสุขานุภวนกิจฺจญฺจ กาลนฺตเร ปุตฺตปาตุภาวตฺถายวตฺถุมฺหิ พีชนิธาน กิจฺจญฺจ สมฺปาเทติฯ เอวเมวํ ยถาวุตฺตาภิสงฺขรณกิจฺจญฺจ ตทภิสงฺขรณเวคชนิตํ กาลนฺตเร วิปากกฎตฺตารูปานํ ปาตุภาวตฺถาย สนฺตาเน กิริยา วิเสสนิธาน กิจฺจญฺจ สมฺปาเทตฺวา นิรุทฺธา กุสลากุสล เจตนา นานากฺขณิกกมฺมปจฺจโยนามฯ  วิปจฺจนมตฺตภาเวน อุปการโก ธโมฺม วิปากปจฺจโยฯ วิปจฺจน ภาโวจ นาม โลเก สเพฺพสํ ปุปฺผผลาทีนํ สุฎฺฐุ วิปกฺกภาวํ ปตฺตกาเล สพฺพากาเรน มนฺทภาโว โหติฯ เอวํ นิรุสฺสาหสนฺต ภาวสงฺขาเกน มนฺทมนฺทากาเรน สนฺตาเน ปาตุภาโวฯ ตโตเยวจ วิปากานํ ปวตฺติ อวิภูตา โหติฯ สพฺพรตฺติํ นิทฺทายนฺตสฺส ปุริมภวสิเทฺธ กมฺมาทิ อารมฺมเณ ปวตฺตานิปิ ตานิ วุฎฺฐิตกาเล กิญฺจิชานนจิตฺต ปวตฺติยา ปจฺจยา นโหนฺตีติฯ ปญฺจวิญฺญาณาทีนิ ปน ปจฺฉาชานนจิตฺต ปวตฺติยา ปจฺจยา โหนฺตานิปิ วตฺถารมฺมณ ฆฎฺฎนานุภาว พเลน สเหว โหนฺติฯ น เตสํ อุสฺสาหพฺยาปารมตฺต วเสนาติ ทฎฺฐพฺพํฯ</p>


<p>อรูปิโน ตโย อาหารา สหชาตธมฺมานํ ชนนเฎฺฐน อุปตฺถมฺภนเฎฺฐนจ, กพฬีการาหาโร ปน อิมสฺส จตุสมุฎฺฐานิ กสฺส กายสฺส อุปตฺถมฺภนเฎฺฐเนว อุปการกตา ฯ อปิจ, อาหารโฎฺฐนาม อุปตฺถมฺภนปฺปธาโน โหติฯ เตเนว หิ ปาฬิยํ กพฬีกาโร อาหาโร อาหารสมุฎฺฐานสฺส รูปสฺส อาหารปจฺจเยน ปจฺจโยติ อวตฺวา อิมสฺส กายสฺส อาหารปจฺจเยน ปจฺจโยเตฺวว วุตฺตํฯ ตสฺมา อรูปาหารานํปิ อาหารโฎฺฐ อุปตฺถมฺภนวเสเนว เวทิตโพฺพฯ ชนยนฺตาปิ หิ อาหารา อตฺตนา ชนิตานญฺจ ตทเญฺญสญฺจสนฺตานฎฺฐิติยา ปจฺจยภาวตฺถาย อุปตฺถมฺภเนน สเหว ชเนนฺตีติฯ</p>


<p>อิสฺสริยเฎฺฐน อุปการโก ธโมฺม ฯ โส ติวิโธ สหชาตาทิวเสนฯ ตตฺถ สหชาตธมฺมานํ อตฺตโน อตฺตโน กิเจฺจสุ อิสฺสรภูตา อรูปินฺทฺริยธมฺมา สหชาตินฺทฺริยปจฺจโยฯ ปจฺฉา ชาตานํ ปญฺจวิญฺญาณ ธมฺมานํ ทสฺสนาทิ กิเจฺจสุ อิสฺสรภูตา ปุเร ชาตา ปญฺจปสาทินฺทฺริยธมฺมา ปุเร ชาตินฺทฺริยปจฺจโยฯ สหชาตานํ กฎตฺตารูปานํ จิรตรปวตฺติยํ อิสฺสรภูตํ รูปชีวิตํ รูปชีวิตินฺทฺริยปจฺจโยฯ กสฺมา ปเนตฺถ ภาวินฺทฺริยทฺวยํ อิธ น คหิตนฺติฯ วุจฺจเต, ยสฺส ชนกตฺตํวา อุปตฺถมฺภกตฺตํวา อนุปาลกตฺตํวา อตฺถิฯ โส ปจฺจยธโมฺมนามฯ ภาวทฺวยสฺส  ปน สหชาต ธมฺมานํ อตฺถาย เอตํ ตยํปิ นตฺถิฯ เกวลํ ปน ตํสหิเต สนฺตาเน กมฺมาทีหิ อตฺตโน อตฺตโน ปจฺจเยหิ ปวตฺตมานานํ จตุสมุฎฺฐานิกธมฺมานํ อิตฺถาการาทิวเสเนว โย ปวตฺตินิยโม อตฺถิ, โส ภาวรูปา นุภาเวน สิโทฺธฯ ตสฺมา เตสํ ธมฺมานํ ตาทิเส นิยามกิเจฺจ อิสฺสรตฺตาเยว ทฺวยํ อินฺทฺริยํนาม โหติฯ น อินฺทฺริยปจฺจยเตฺต นาติ ตํ อิธ นคหิตนฺติ ทฎฺฐพฺพํฯ อารมฺมณํ อุปคนฺตฺวา ตสฺมิํ ภุสํ ทฬฺหํ นิปติตฺวา วิย ฌายนเฎฺฐน โอโลกนเฎฺฐน อุปการโก ธโมฺม ฯ ทุคฺคติ สุคติ นิพฺพาน สมฺปาปกเฎฺฐน อุปการโก ธโมฺม ฯ เอตฺถจ เยนเยน สมฺมาทสฺสนาทินา ลกฺขณวิเสเสน สมฺปนฺนตฺตา กุสลภูตา สมฺมาทิฎฺฐาทโย สุคติ นิพฺพาน สมฺปาปกเฎฺฐน มคฺคปจฺจยานาม โหนฺติฯ อพฺยากตภูตานํปิ เตสํ โส โส ลกฺขณวิเสโส อตฺถิเยวาติ เตสมฺปิ เตเนวเฎฺฐน มคฺคปจฺจยตา วุตฺตาติ ทฎฺฐพฺพาฯ สติปิ มคฺคงฺคานํ ตํตํ สมฺปาปกเฎฺฐนจ อุปการกเตฺต ตํสมุฎฺฐิตานํ รูปธมฺมานํ โส อโตฺถ น ปาปุณาติฯ เตสํ ปน มคฺคปจฺจยธเมฺมหิ สมุฎฺฐิตตฺตาเยว มคฺคปจฺจยุปฺปนฺนตา ปเจฺจตพฺพาฯ เอสนโย เหตุกมฺมินฺทฺริยฌาน ปจฺจเยสุปีติฯ</p>


<p>เอกุปฺปาทตาทีหิ ปกาเรหิ สมํ เอกีภูโต วิย หุตฺวา อญฺญมญฺญยุตฺตภาเวน อุปการโก ธโมฺม ฯ สมาเนปิ สหชาตภาเวน นิสฺสย นิสฺสิต ภาเวนจ ยุตฺตภาเว เอกุปฺปาทตาทิกสฺส สมฺปโยคลกฺขณสฺส วิรหโต วิปฺปยุตฺตภาเวน อุปการโก ธโมฺม ฯ ยตฺถ สมฺปยุตฺตา สงฺกา สมฺภวติ, ตเตฺถว ตทาสงฺกา วิคมนตฺถํ อยํ วิปฺปยุตฺตปจฺจโยนาม วุโตฺตติ ตทาสงฺขา รหิเตสุ อารมฺมณานนฺตราทีสุ วิปฺปยุตฺตปจฺจยปสโงฺค นตฺถีติ เวทิตโพฺพฯ เหฎฺฐาวุตฺตปฺปกาเรสุ เอว ปจฺจยธเมฺมสุ โย โย อตฺถิตา สงฺขาเตน ขณปจฺจุปฺปนฺน สมงฺคิภาเวน ตาทิสเสฺสว ขณปจฺจุปฺปนฺน สมงฺคิโน ธมฺมสฺส สหชาตาทิวเสน อุปการโก โส โส ฯ ยสฺมิํ วิชฺชามาเน สติ อโญฺญ อุปฺปชฺชิตุํ โอกาสํ  นลภติฯ โส ตสฺส อญฺญสฺส โอกาสทาน สงฺขาเตน สยํ อนฺตรหิตภาเวน อุปการโก ธโมฺม ฯ อยํปิ วิสุํ สตฺติวิเสโส น โหติฯ เตเนว จิเตฺตน คจฺฉติ นิสีทติ ติฎฺฐตีติอาทินา ปจฺฉิมจิเตฺต ฐิตานํปิ ปุริมจิตฺตํ วตฺตติเยวาติ โลกสฺส อภิมาโน โหติฯ ตสฺมา ยตฺถ อตฺถิตาสงฺกา สมฺภวติฯ ตตฺถ ตทาสงฺกา นิวตฺตนตฺถํ อยํ ปจฺจโย วุโตฺตติ เวทิตโพฺพฯ</p>


<p>วินาสํ คโต วิคโตฯ ยสฺมิํ อวิคเต อโญฺญ อุปฺปชฺชิตุํ โอกาสํ นลภติ, โส ตสฺส โอกาสทานสงฺขาเตน สยํ วิคตภาเวน อุปการโก ธโมฺม ฯ วตฺตมานตา สงฺขาเตน อวิคตภาเวน ตาทิสเสฺสว ธมฺมสฺส อุปการโก ธโมฺม ฯ ปุริมปจฺจย ทุกเมว เจตฺถ นานตฺถ ปสงฺคนิวตฺตนตฺถํ ญาณวิสทตฺถญฺจ ปริยายนฺตเรน วิคตทุกํนาม กตฺวา เทสิตนฺติ เวทิตพฺพํฯ ตถา หิ อตฺถีติ โข กจฺจาน อยเมโก อโนฺตฯ นตฺถีติ อยํ ทุตีโย อโนฺตติอาทินา นานาอตฺถทีปกา อตฺถิ นตฺถิ สทฺทา สาสเน โลเกจ ทิสฺสนฺติฯ ปุเพฺพ วุตฺตเสฺสว จ อตฺถสฺส ปุน ปริยายนฺตเรน วจนํ โสตูนํ ญาณวิสทตฺถาย โหตีติฯ ฎีกาการา ปน พหุํ เตสํ ปจฺจย ทุกานํ นานตฺถสมฺภวํ วเณฺณนฺติเยวาติฯ [ปจฺจยุเทฺทโส]</p>


<p> อิทานิ ยถา อุทฺทิเฎฺฐ จตุวีสติปจฺจเย ปถมํ ฉหิ ราสีหิ สงฺคเหตฺวา ปุน ราสีนํ อนุกฺกเมน เตสํ ปจฺจยานํ นิเทฺทสํ ทเสฺสโนฺต ติ คาถาทฺวย มาหฯ นามํ นามสฺส ฉธา ฉพฺพิเธหิ ปจฺจเยหิ ปจฺจโย โหติฯ นามํ นามรูปีนํ ปญฺจธาฯ ปุน นามํ รูปสฺส เอกธา, รูปํ นามสฺส เอกธาเอวฯ ปญฺญตฺตินามรูปานิ นามสฺส ทุวิธา, ทฺวยํ นามรูปํ ทฺวยเสฺสว นามรูปสฺส นวธาติ เอวํ ฉกฺกปญฺจกาทิวเสน ปจฺจยา ฉพฺพิธา โหนฺติฯ กถํ โหนฺตีติ โยชนาฯ</p>

 ยํปน </p>

</p>


<p>ปจฺจยกถา  หิ นาม ปจฺจยโต ปจฺจยุปฺปนฺนโต ปจฺจยสตฺติโตติ ตีหิ ปกาเรหิ วุตฺตาเยว สุวุตฺตา โหตีติฯ ยสฺมา ปน อนนฺตราทิปจฺจยานาม จิตฺตสนฺตานสฺส อวิเจฺฉทาย กิจฺจฎฺฐานานุกฺกมปฎิปาทนาย เอว จ โหนฺติฯ ตสฺมา กุสลาทีสุ อรูปธเมฺมสุ โยโกจิ ธโมฺม ยสฺส กสฺสจิ อวิรุทฺธสฺส ธมฺมสฺส ปจฺจโย น น โหตีติ วุตฺตํ ติอาทิฯ ตตฺถ อวิรุทฺธสฺสาติเอเตน อญฺญมญฺญวิรุทฺธานํ กุสลากุสลานํ โสมนสฺสโทมนสฺสานญฺจ อญฺญมญฺญํ อนนฺตร ปจฺจยปฎิเกฺขโป เวทิตโพฺพฯ นฺติ ปุนุปฺปนฺนานํ ปฎิปาฎิยา อุปฺปนฺนานํวาฯ ปุนปฺปุนํ สนฺตานปริภาวนาวเสน ปวโตฺต อาเสวนปจฺจโยนาม, เกวลํ ปโยคสาธนีเยสุ ชวเวค สหิเตสุ จิตฺตุปฺปาเทสุ เอว ลพฺภตีติ วุตฺตํ ติอาทิฯ ตตฺถ ติ มคฺคผลชวนวชฺชานิ โลกิย กุสลา กุสลกฺริยชวนานิ นฺติ ผลชวนวชฺชานํ กุสลากุสลกฺริยชวนานํฯ ภินฺนชาติกา หิ ธมฺมา อญฺญมญฺญํ สพฺพาการปาริปูรํ ปริวาสํนาม คเหตุํวา คาหาเปตุํปา น สโกฺกนฺติฯ ยทิ สกฺกุเณยฺยุํ, ชาติมเตฺตนปิ ธมฺมา ปุพฺพาปรํ อภินฺนาเอว สิยุนฺติฯ ตสฺมา ภินฺนชาติกํ ผลชวนํ มคฺคโต ปริวาสํ คเหตุํ น สโกฺกติฯ มโคฺคปิ อตฺตโน ปริวาสํ ผลสฺส ทาตุํ น สโกฺกติฯ ผลจิตฺตานิจ ปริกมฺมปโยคพเลน ชวน กิจฺจานิ โหนฺติ, น อญฺญมญฺญํ ปริวาสทาน คหณ พเลนาติฯ ยสฺมา กามาวจรภาวโต มหคฺคตา นุตฺตร ภาวปฺปตฺตินาม อาเสวนพเลน โหติ, ตสฺมา โคตฺรภุ ฌาน มคฺคานํ ภูมิ เภโท อิธ อปฺปมาณนฺติ ทฎฺฐพฺพํฯ</p>


<p>นฺติ เอตฺถ เหตุมคฺคงฺคานิ อเหตุกวชฺชิตานํ, ฌานงฺคานิ ปญฺจวิญฺญาณวชฺชิตานํ สหชาตานํ นามรูปานํฯ สหชาตรูปลกฺขณํ ปน สยเมว วกฺขติฯ เจตนานาม ปวตฺตมานา เทฺว กิจฺจานิ สาเธติ สหชาตานํ สํวิธานญฺจ อายติํ วิปากปาตุ ภาวตฺถาย ตสฺมิํ สนฺตาเน อตฺตโน ปวตฺตา การสงฺขาต พีชนิธานญฺจาติฯ ตตฺถ สํวิธานกิจฺจํ สพฺพเจตนา สาธารณํ  โหติฯ พีชนิธานกิจฺจํ ปน กุสลากุสลภาวปฺปตฺตายเอว เจตนาย โหตีติ วุตฺตํ สหชาตาเจตนาติอาทิฯ ตตฺถ ติ อนฺตมโส ปญฺจวิญฺญาณ สหชาตาปิ เจตนาฯ สาปิ หิ สหชาตานํ สํวิทหนสงฺขาเตน กมฺมภาเวน ปวตฺตตฺตา กมฺมํเอวนาม โหตีติฯ ยสฺมา อตฺตโน ปวตฺตาการสงฺขาตสฺส วิปากพีชสฺส นิทหนํนาม, น ตาวเทว พีชกิจฺจํ สมฺปาเทติฯ อมฺพพีชาทีนิ วิย ปริณตภาวํ ปตฺวา ขณนฺตเรเอว สมฺปาเทตีติ วุตฺตํ นานากฺขณิกา เจตนาติอาทิฯ ตตฺถ ติ อตฺตโน ปจฺจยุปฺปนฺนธมฺม ปวตฺติกฺขณโต วิสุํ ภูเต อตีตกาเล สิทฺธา กุสลา กุสลเจตนาฯ กุสลากุสลเจตนาติวา ปาโฐ สิยาฯ</p>


<p>นฺติ เอตฺถ อญฺญมญฺญสฺสจ สหชาตรูปานญฺจาติ อโตฺถฯ ยถานาม ปุเร ชาตา สาลรุกฺขโปตกา ปจฺฉา อนุวสฺสํ วสฺสนฺตานํ วุฎฺฐิธารานํ วเสน วุทฺธิํ วิรุฬฺหิํ เวปุลฺลํ ปตฺวา ตสฺมิํ ฐาเน ยาวกปฺปาวสานาปิ มหนฺตสฺส สาลวนสณฺฑสฺส ปวตฺติยา ปจฺจยา โหนฺติฯ เอวํ ปฎิสนฺธิกฺขณโต ปฎฺฐาย ปุริมจิตฺตกฺขเณสุ อุปฺปนฺนา สกลสรีเร กมฺมชกาโย จิตฺตชกาโย อุตุชกาโย อาหารช กาโยติ สเพฺพ สกลสรีรฎฺฐกา จตุสมุฎฺฐานิก รูปธมฺมา ปจฺฉาชาตานํ ปถมภวงฺคาทีนํ จิตฺตเจตสิกานํ วเสน วุทฺธิํ วิรุฬฺหิํ เวปุลฺลํ ปตฺวา อุปรุปริ จตุสมุฎฺฐานิก รูปปรํปราปวตฺติยา ปจฺจยตฺตํ อุปคจฺฉนฺตีติ วุตฺตํ ติอาทิฯ ตตฺถ ติ อาตีตานนฺตรจิเตฺต ชาตสฺสาติ วทนฺติฯ ยาว อฎฺฐมจิตฺตาวา ปุเรชาตสฺสฯ เอตฺตโก หิ กาโล รูปธมฺมานํ วฑฺฒนกาโลนามฯ ตโตปรํ หายนกาเล ปจฺฉาชาเตน ปโยชนํ นตฺถีติฯ ยาว โสฬสมจิตฺตา เอว วา ปุเรชาตสฺสฯ ยทเคฺคน หิ มรณาสนฺนกาเล วตฺถุรูปํ จุติจิตฺตสฺส ปุเรชาตปจฺจยตํ อุปคจฺฉติฯ ตทเคฺคน จุติจิตฺตํปิ ตสฺส วตฺถุรูปสฺส ปจฺฉาชาตปจฺจโย น โหตีติ นวตฺตโพฺพฯ ตถา เสสรูปานญฺจฯ ยถา หิ อุปตฺถมฺภโนฺต อาหาโร  วฑฺฒนปเกฺข ฐิตเมว อุปตฺถมฺภติฯ หายนปเกฺข ฐิตํ นุปตฺถมฺภตีติ นตฺถิฯ ตทาปิ ตทนุรูปสฺส อุปตฺถมฺภนสฺส อิจฺฉิตพฺพตฺตาฯ เอวมยํปีติฯ</p>


<p>อรูปธมฺมานํ อานุภาโวนาม มหาวิปฺผาโร โหติฯ ตสฺมา เต กาเยกเทเส วตฺถุมฺหิ อุปฺปนฺนาปิ สกลํ อิมํ จตุชกายํ อุปตฺถเมฺภตุํ สโกฺกนฺติเยวาติ วุตฺตํ ติฯ จกฺขาทีนิ ปสาทวตฺถูนิ รูปาทีหิ สหลทฺธฆฎฺฎนานิเอว วิญฺญาณสฺส อาธารภาวํ คจฺฉนฺติฯ ฆฎฺฎนญฺจ ฐิติปตฺตกาเลเอวาติ เตสํ นิจฺจกาลํปิ อตฺตโน วิญฺญาณสฺส ปุเรชาตปจฺจยตา สิทฺธิ โหติฯ วิญฺญาณญฺจนาม ปญฺจโวการภเว วตฺถุนิสฺสเยน วินา อุปฺปชฺชิตุํ นสโกฺกตีติ, ยทา ปุเรชาตํวา วฑฺฒนปเกฺข ฐิตํวา วตฺถุํ น ลภติ, ตทา ปฎิสนฺธิกาเลวา มรณาสนฺนกาเลวา ยํ ยํ ลภติ, ตํ ตํ นิสฺสาย อุปฺปชฺชติเยวฯ ยทา ปน ปุเร ชาตํ สุฎฺฐุ พลวนฺตญฺจ วตฺถุํ ลภติ, ตทา ตเทว นิสฺสาย ปวตฺตติฯ ตญฺจ นิยมโต ปวตฺติกาเลเอว ลพฺภติ, โน ปฎิสนฺธิกาเลฯ นหิ ตทา วิญฺญาณปจฺจเยน อุปฺปนฺนํ วตฺถุปุเรชาตํ ภวิตุํ สโกฺกตีติ วุตฺตํ นฺติฯ</p>


<p>ติ อิทํ นิยมสิทฺธิคหณ วเสน วุตฺตํฯ สพฺพานิ ปน ปจฺจุปฺปนฺนภูตานิ นิปฺผนฺนรูปานิ มโนวิญฺญาณ วีถิยา ปุเรชาตปจฺจยา โหนฺติเยวฯ เอวญฺจ กตฺวา ปฎฺฐาเน ปจฺจุปฺปโนฺน ธโมฺม ปจฺจุปฺปนฺนสฺส ธมฺมสฺส ปุเรชาตปจฺจเยน ปจฺจโยฯ อารมฺมณปุเรชาตํ จกฺขุํ อนิจฺจโต ทุกฺขโต อนตฺตโต วิปสฺสติฯ โสตํ, ฆานํ, ชิวฺหํ, กายํ, รูเป, สเทฺท, คเนฺธ, รเส, โผฎฺฐเพฺพ, วตฺถุํ, ปจฺจุปฺปเนฺน ขเนฺธ อนิจฺจโต ทุกฺขโต อนตฺตโต วิปสฺสติ, ปจฺจุปฺปนฺนํ จกฺขุํ อสฺสาเทติ อภินนฺทตีติอาทิ วุตฺตํฯ อฎฺฐกถายญฺจ อุปฺปาทกฺขณํ อติกฺกมิตฺวา ฐิติปตฺตํ อฎฺฐารสวิธํ รูปเมว ปุเรชาตปจฺจโยติ วุตฺตนฺติฯ เอตฺถจ กิญฺจาปิ ปฎฺฐาเน ปจฺจุปฺปนฺนารมฺมณํ ปฎิสนฺธิจิตฺตํ ปจฺจุปฺปนฺนารมฺมณสฺส ภวงฺคสฺสอนนฺตรปจฺจเยน ปจฺจโยติ เอวํ ปฎิสนฺธิภวงฺคานํปิ ปจฺจุปฺปนฺนารมฺมณตาย วุตฺตตฺตา  ปจฺจุปฺปนฺนภูตานิ กมฺมนิมิตฺต คตินิมิตฺตานิ อารพฺภ ปวตฺติ กาเล ปฎิสนฺธิจิตฺตานํปิ อารมฺมณปุเรชาตํ ลพฺภมานํ วิย ทิสฺสติฯ เอวํสเนฺตปิ ปุเรชาตปจฺจยสฺส ปจฺจนิเย ปฎิสนฺธิกฺขเณ วิปากา พฺยากโต เอโก ขโนฺธติอาทินา ปาฬิยํเอว ตํ ปฎิกฺขิตฺตนฺติฯ เอตฺถจ อารุเปฺป วิย ปฎิสนฺธิกฺขเณปิ วตฺถุปุเร ชาตสฺส อภาวา อปริพฺยตฺตตฺตาวา ตสฺส อารมฺมณสฺส อารมฺมณมตฺตภาเวเอว ฐิตตฺตา ปฎิกฺขิตฺตนฺติ การณํ วทนฺติฯ นฺติ ปจฺจเวกฺขนวเสน อสฺสาทนาทิวเสนจ ครุกตํ อิฎฺฐารมฺมณ มาหฯ ตญฺจ โข ตสฺสตสฺส ปุคฺคลสฺส อิจฺฉาวเสน เวทิตพฺพํฯ คูถกุณปาทีนิปิ หิ ตทภินนฺทนฺตานํ กิมิมกฺขิก สุนข คิชฺฌ กากาทีนํ ครุกตานิเอว อารมฺมณานิ โหนฺตีติฯ</p>

 ยํ ปน </p>

</p>


<p>จกฺขุํ ครุํ กตฺวา อสฺสาเทติ อภินนฺทตีติอาทินา อสฺสา ทนาทิวเสนปิ อสฺส นิเทฺทสสฺส ปวตฺตตฺตาติฯ ติ เอเตน ราโค โทโส โมโห มาโน ทิฎฺฐิ ปตฺถนาติ เอวํ วุเตฺตหิ ธเมฺมหิ สห ทส อกุสลกมฺมปถา ปญฺจอนนฺตริย กมฺมานิจ คหิตานิ โหนฺติฯ ตตฺถ อนนฺตริยวชฺชานิ ตานิ สมติกฺกมมุเขน ยถารหํ อชฺฌตฺตํ สเพฺพสํ จตุภูมก กุสลานํ อนนฺตริยกมฺมานิ ปน กามาวจรกุสลานเมว อุปฺปตฺติยา พลวนิสฺสยา โหนฺติฯ ตานิเยวจ สพฺพานิ ยถารหํ อชฺฌตฺตญฺจ พหิทฺธาจ ราคาทีนํ ปาณาติปาตาทีนญฺจ สเพฺพสํ อกุสลานํ กายิกสุขทุกฺขาทีนญฺจ อพฺยากตธมฺมานํ อุปฺปตฺติยา พลว นิสฺสยา โหนฺติฯ ติ เอเตน สทฺธา สีลํ สุตํ จาโค ปญฺญาติ เอวํ วุเตฺตหิ ธเมฺมหิ สห สเพฺพ ทานสีลาทโย จตุภูมกกุ สลานํ ราคาทิ อกุสลานํ สุขทุกฺขาทิจตุภูมก อพฺยากตา นญฺจ อุปฺปตฺติยา พลวนิสฺสยา โหนฺตีติฯ นฺติ เอเตน นิพฺพานวชฺชา สเพฺพ จตุภูมกา พฺยากตา  คหิตา, เตปิ หิ ยถารหํ อชฺฌตฺตญฺจ พหิทฺธาจ กุสลากุสลา พฺยากตธมฺมานํ อุปฺปตฺติยา พลวนิสฺสยา โหนฺตีติฯ นฺติ เอตฺถ สุฎฺฐุ พลวํ กมฺมํ อธิเปฺปตํ, น ทุพฺพลนฺติฯ กสฺมา ปเนตฺถ รูปธมฺมา ปจฺจยุปฺปเนฺนสุ น คหิตาฯ นนุ เตสํปิ พหิทฺธา รุกฺขติณาทีนํ วุทฺธิวิรุฬฺหิ เวปุลฺลตฺถาย อชฺฌตฺตญฺจ อาโรคฺยาทิอตฺถาย ปถวิรส อาโปรส วโสฺสทก พิชมูลเภสชฺชาทโย พลวนิสฺสยา โหนฺตีติฯ อยํ ปนโตฺถ มูลฎีกายํ กถิโตเยวฯ วุตฺตญฺหิ ตตฺถ –</p>

</p>


<p>อิทํ วุตฺตํ โหติ, ทุวิธํ สนฺตานํ รูปสนฺตานํ อรูปสนฺตานนฺติฯ ตตฺถ เยน สนฺตาเนน ปุเพฺพ กิญฺจิ สุฎฺฐุอุปฺปาทิตํวา โหติ อุปเสวิตํวา, ตเสฺสว ปุเพฺพ อตฺตนา อุปฺปาทิตุปเสวิตา ธมฺมา กาลนฺตเร อตฺตโน อุปนิสฺสยปจฺจยา โหนฺติฯ ปกรณสงฺขาตญฺจ ตถา อุปฺปาทนุปเสวนํนาม สเจตเน อรูปสนฺตาเนเอว ลพฺภติ, น อเจตเน รูปสนฺตาเนติฯ ตสฺมา รูปธมฺมา อุปนิสฺสยํนาม นลพฺภนฺตีติฯ อิมสฺมิํ สติ อิทํ โหติ, อสติ น โหตีติ เอวํ วุเตฺตน สุตฺตนฺติกปริยาเยน ปน อุปนิสฺสโย นาม รูปธมฺมานํ มเชฺฌปิ วตฺตโพฺพเยวาติฯ</p>

 ปน</p>

</p>


<p>น  หิ อตฺตโน ปรสฺสจ อุปฺปนฺนา ราคาทโย ปรสฺส อตฺตโน จ สนฺตาเน ราคาทีนํ พลวนิสฺสยา น โหนฺติฯ สมานจฺฉนฺทานํ อิตฺถิ ปุริสาทีนํ มโนปโทสิก เทวาทีนเญฺจตฺถ ราคาทโย นิทสฺสนํฯ</p>

 ยาจ </p>

</p>


<p>ตาย หิ อตฺตโน ราคาทโย สทฺธาทโยจ อชฺฌตฺตํ กุสลาทีนํ อตฺตโน สทฺธาโย ปน พหิทฺธา กุสลสฺสาติ เอวํ อปริปุณฺณสฺส อตฺถสฺส วิภาวิตตฺตาติฯ</p>

 ยญฺจ</p>

</p>


<p>นยทสฺสนมตฺตภูตํปิ หิ สํวณฺณนาวากฺยํนาม นยมุขํ ปริปุณฺณํ กตฺวา วตฺตพฺพํ โหตีติฯ นฺติ เอตฺถ สพฺพํ โลกิยกุสลํ เหฎฺฐิมมคฺคผลนิพฺพานานิ จ กามาวจร กุสลสฺส อรหตฺตมคฺคผลนิพฺพานานิ จตุนฺนํ ญาณสมฺปยุตฺต มหากฺริยชวนานํฯ นิพฺพานํ อฎฺฐวิธโลกุตฺตรสฺส ถเปตฺวา ปฎิฆทฺวย โมมูห ทฺวย ทุกฺขสหคต กายวิญฺญาณานิ อวเสสํ สพฺพํ โลกิย กุสลากุสลาพฺยากตธมฺมชาตํ โลภสหคตจิตฺตสฺสาติ เอวํ ปจฺจย ปจฺจยุปฺปนฺน วิภาโค เวทิตโพฺพฯ</p>

 ยํ ปน </p>

</p>


<p>ทาน  สีล อุโปสถกมฺม ปุเพฺพ สุจิณฺณโคตฺรภุ โวทาน มคฺคผล นิพฺพานานิเจว ราคทิฎฺฐิจกฺขุโสตาทีนิจาติ ปน วตฺตพฺพํฯ วิปสฺสนาติจ อิทํ โคตฺรภุโวทานานิเยว สนฺธาย วุตฺตํ สิยาฯ นจ ตานิ นิพฺพานารมฺมณานิ วิปสฺสนานาม โหนฺตีติฯ นฺติ ทฺวิเหตุก ติเหตุก ชวนสห ชาตานนฺติ อธิปฺปาโยฯ ติ อญฺญมญฺญสฺสจ ปฎิสนฺธิกฺขเณ กมฺมสมุฎฺฐานรูปานํ ปวตฺติยํ จิตฺต สมุฎฺฐานรูปานญฺจฯ เอส นโย ปรตฺถปิฯ ปญฺจโวการภเว ปฎิสนฺธิกฺขเณ วิญฺญาณํ วตฺถุนา วินา ปติฎฺฐํ นลภติฯ วตฺถุจเตน วินา ปติฎฺฐํ นลภตีติ วุตฺตํ นฺติฯ อญฺญมญฺญปจฺจเย โย อตฺตโน อุปตฺถมฺภกํ ปจฺจุปตฺถมฺภติฯ โสเอว ปจฺจยุปฺปนฺนภาวํ คจฺฉติฯ จิตฺตสมุฎฺฐาน รูปานิจ จิตฺตํ กิญฺจิ อุปตฺถเมฺภตุํ นสโกฺกนฺติฯ ตถา อุปาทารูปานิจ มหาภูเตติ วุตฺตํ นฺติอาทิฯ</p>

 ปน</p>

</p>


<p>นฺติ เอตฺถ วตฺถุสหชาต นิสฺสโย วตฺถุปุเรชาตนิสฺสโย วตฺถารมฺมณปุเรชาตนิสฺสโยติ ติวิโธ วตฺถุนิสฺสโยฯ ตตฺถ ปฎิสนฺธิกฺขเณ วตฺถุ วิปากานํ ขนฺธานํ วตฺถุสหชาตนิสฺสโยฯ ยํ ปน ปวตฺติยํ ปุเรชาตํ, วตฺถุํ นิสฺสาย จิตฺตํ อุปฺปชฺชติ, ตํ ตสฺส จิตฺตสฺส วตฺถุปุเรชาตนิสฺสโยนามฯ ยํ ปน ปุเรชาตํ วตฺถุ ยสฺส จิตฺตสฺส  นิสฺสโยเจว โหติ อารมฺมณญฺจ, ตํ ตสฺส วตฺถารมฺมณ ปุเรชาตนิสฺสโยนามฯ วุตฺตเญฺหตํ ปฎฺฐาเน อารมฺมณ นิสฺสย ปุเรชาตวิปฺปยุตฺต อตฺถิอวิคตนฺติ ตีณีติฯ กถญฺจ ตํ จิตฺตสฺส นิสฺสโยจ อารมฺมณญฺจ โหตีติฯ ปจฺจุปฺปนฺนํ วตฺถุํ อารพฺภ สมฺมสนวเสนวา อสฺสาทนาทิวเสนวา อิทฺธิวิธกิจฺจาธิฎฺฐานวเสนวา จิตฺตํ อุปฺปชฺชติ, เอวํ ตํ จิตฺตสฺส นิสฺสโยจ อารมฺมณญฺจ โหตีติฯ วุตฺตเญฺหตํ ปฎฺฐาเน-อชฺฌตฺตํ วตฺถุํ อนิจฺจโต ทุกฺขโต วิปสฺสติ, อสฺสาเทติฯ อภินนฺทติฯ ตํ อารพฺภ ราโค อุปฺปชฺชติ, ทิฎฺฐิ อุปฺปชฺชติ, วิจิกิจฺฉา อุปฺปชฺชติ, อุทฺธจฺจํ อุปฺปชฺชติฯ โทมนสฺสํ อุปฺปชฺชตีติฯ</p>


<p>เอตฺถ ปน อาจริยา อิมํ วตฺถารมฺมณปุเรชาตนิสฺสยํนาม มรณาสนฺนกาเลเอว วาจนามคฺคํ อาโรปยิํสุฯ อยํปเนตฺถ เตสํ อธิปฺปาโยฯ อฎฺฐกถายํ ตาว อนิเฎฺฐ ฐาเน อาวชฺชเนน วินา วีถิจิตฺตานํ ปวตฺติ ปฎิสิทฺธา โหติฯ ตถา เอกาวชฺชนวีถิ ยญฺจ จิตฺตานํ อารมฺมณํนาม ธมฺมโตจ กาลโตจ อภินฺนเมว อิจฺฉนฺติ อฎฺฐกถาจริยาฯ ปกติกาเลจ จิตฺตานินาม ปเจฺจก วตฺถุนิสฺสยานิ โหนฺติฯ ตสฺมา ยทา ปจฺจุปฺปนฺนํ อชฺฌตฺตํ วตฺถุํ อารพฺภอนิจฺจาทิวเสน สมฺมสนฺติ, เอตํ มมาติวา อสฺสาเทนฺติ, ตทายํ วตฺถุ อาวชฺชิตํ โหติฯ ชวนานิปิ ตเทว คณฺหนฺติฯ น อตฺตโน อตฺตโน นิสฺสยวตฺถูนิฯ ยทิ หิ ตานิวา อญฺญํวา อารมฺมณํ คเณฺหยฺยุํฯ นิราวชฺชนานินาม ชวนานิ โหนฺติฯ กสฺมา, อาวชฺชเนน อาวชฺชิตํ อคเหตฺวา อญฺญํ คเหตฺวา ปวตฺตนโตติฯ ภินฺนา รมฺมณานิจนาม โหนฺติฯ ปจฺฉา อุปฺปนฺนานิ ปเจฺจกวตฺถูนิวา อญฺญํวา คเหตฺวา ปวตฺตนโตติฯ นจ ตถา สกฺกา ภวิตุํ อฎฺฐกถา วิโรธโตฯ ตสฺมา โส วตฺถารมฺมณ ปุเรชาตปจฺจโย ปกติ กาเล น สกฺกา ลทฺธุนฺติฯ มรณาสนฺนกาเล ปน สพฺพานิ อาวชฺชนาทีนิ จิตฺตานิ เอกเมว วตฺถุํ นิสฺสาย ปวตฺตนฺตีติ ตํ อารพฺภ ปวตฺตานํ อาวชฺชนาทีนํ เตสํ ตเทว วตฺถุจ อารมฺมณญฺจ โหติฯ เอวญฺหิ สติ เตสํ นิราวชฺชนตาวา ภินฺนารมฺมณตาวา นตฺถีติ อยํ เตสํ อธิปฺปาโยติฯ</p>


<p>ตตฺถ  ปน ยทิ อาวชฺชเนน อาวชฺชิตํ วตฺถุํ อคเหตฺวา อตฺตโน อตฺตโน นิสฺสยวตฺถูนิ คเณฺหยฺยุํฯ นิราวชฺชนานินาม ชวนานิ ภเวยฺยุนฺติ อิทํ ตาว น ยุชฺชติฯ อาวชฺชเนน อาวชฺชิ ตปฺปการเสฺสว คหณโตฯ ยถา หิ อาวชฺชนํปิ วตฺถุเนฺตฺวว อาวชฺชติฯ ตถา ชวนานิจ วตฺถุเนฺตฺวว ชวนฺติฯ โน อญฺญถาติ นตฺถิ ชวนานํ นิราวชฺชนตาติฯ ยถา จ นิราวชฺชนตา นตฺถิ, ตถา ภินฺนารมฺมณตาปิ เตสํ นตฺถิเยวฯ กสฺมา, วิภาคสฺส อสมฺภวโตฯ นหิ สนฺตติฆนวเสน เอกีภูตมิว ปุพฺพาปรํ ปวตฺต มาเนสุ พหูสุ วตฺถุสุ เอกเมกํ วตฺถุํ อิทเมวาติ วิสุํ กตฺวา อาวชฺชนํวาชวนานิวา คเหตุํ สโกฺกนฺติฯ นจ ตถา อสกฺกุเณเยฺยสุ ฐาเนสุ เอกเนฺตน ธมฺมโตวา กาลโตวา ภินฺนา รมฺมณตานาม สกฺกา ลทฺธุนฺติ อิติ ภินฺนารมฺมณตาปิ เตสํ นตฺถิ เยวาติฯ เอตฺตาวตา อิมสฺส วตฺถารมฺมณปุเรชาตนิสฺสย วิธานสฺส ปกติกาเลปิ ลพฺภมานตา สาธิตา โหตีติฯ</p>


<p>อปิจ, สพฺพํ ปจฺจุปฺปนฺนํ อตฺตโน รูปกายํ อารพฺภ รูปํ เม อนิจฺจนฺติวา เอตํ มมาติวา สมนุปสฺสนฺตานํ อชฺฌตฺตรูเปสุ อิทํ นามรูปํ ตสฺสจิตฺตสฺส อารมฺมณํ นโหตีติ นวตฺตพฺพํฯ อารมฺมณ ภูเตสุ ปน เตสุ กิญฺจิ อารมฺมณมตฺตํ กิญฺจิ อารมฺมณปุเรชาตํ กิญฺจิ วตฺถารมฺมณปุเรชาตํ โหตีติ สกฺกา วตฺตุนฺติฯ ติ กามาวจรสตฺตานํ ปฎิสนฺธิโต ปฎฺฐาย อุปฺปโนฺน จตุสมุฎฺฐานิก รูปาหาโรเจว พหิทฺธาหาโรจฯ คพฺภเสยฺยกานญฺหิ ยาว มาตุยา อาหารผรณํ นลพฺภติ, ตาว กลลาทิกาเลสุ ติสมุฎฺฐานิโก อชฺฌตฺตาหาโรเยว อุปตฺถมฺภนกิจฺจํ สาเธติฯ วุตฺตเญฺหตํ ปฎฺฐาเน-ปฎิสนฺธิกฺขเณ กพฬีกาโร อาหาโร อิมสฺส กายสฺส อาหารปจฺจเยน ปจฺจโยติ, โอชฎฺฐมกรูปสมุฎฺฐาปนํ ปนสฺส พหิทฺธาหารุปตฺถมฺภนํ ลทฺธกาเลเยวาติ ทฎฺฐพฺพํฯ ยทิเอวํ –</p>

</p>


<p>กสฺมา  วุตฺตนฺติฯ ปากฎาหาเรน ตสฺส ยกฺขสฺส โพธนตฺถนฺติฯ ติ คพฺภเสยฺยกานํ ตาว ปฎิสนฺธิจิตฺตสฺส อุปฺปาทกฺขเณ เอกสมุฎฺฐานิกสฺส ฐิติภงฺคกฺขเณสุ ทฺวิสมุฎฺฐานิ กสฺส ตโตปรํ ติสมุฎฺฐานิกสฺส โอชาผรณกาเล จตุสมุฎฺฐานิกสฺสจ กายสฺสฯ อิตเรสํปิ ยถาสมฺภวํ วตฺตพฺพํฯ รูปโลเก ปน วินาปิ ทุวิเธน โอชาหารกิเจฺจน อปฺปนาปตฺต กมฺมวิเสเสน สิทฺธสฺส สุจิรํปิ อทฺธานํ ผริตุํ สมตฺถสฺส รูป ชีวิตินฺทฺริยสฺส ตถารูปานญฺจ ภวงฺคปริยาปนฺนานํ อรูปาหารานํ วเสน อเนกกปฺปานิปิ อตฺตภาวสฺส ปวตฺติ เวทิตพฺพาฯ เอเตนุปาเยน กมฺมชกายพหุตเรสุ เทเวสุ เปตนิรเยสุจ สุจิรํปิ กาลํ พหิทฺธาหาเรน วินา อตฺตภาวสฺส ปวตฺติ วตฺตพฺพาฯ เตสุ ปน อชฺฌตฺตาหาโรปิ ลพฺภติเยวาติ กิญฺจาปิ โอกฺกนฺติกฺขเณ วิปากกฺขนฺธาปิ วตฺถุสฺส วิปฺปยุตฺตปจฺจยา โหนฺติฯ เต ปน นฺติ เอตฺถ สงฺคยฺหิสฺสนฺตีติ กตฺวา นฺติ วุตฺตํฯ</p>


<p>ติ สพฺพปการํ สหชาตนฺติอาทินา โยเชตพฺพํฯ ปกาโรจ ติวิโธ โหติ สหชาตปจฺจโยติอาทิวเสน เวทิตโพฺพฯ นฺติ เอวํ โปราเณหิ วุโตฺต อยํ อตฺถิปจฺจโย อวิคตปจฺจโยจาติ โยเชตพฺพํฯ นนุ กพฬีการาหาโร รูปชีวิตินฺทฺริยญฺจ สหชาเต สงฺคเหตพฺพํฯ เอวญฺหิ สติ ติวิโธว อตฺถิปจฺจโย สิยาติฯนฯ สหชนนสงฺขาตสฺส สหุปฺปาทนลกฺขณสฺส อภาวาฯ สหุปฺปาทนลกฺขโณ หิ สหชาตปจฺจโยฯ กพฬีการาหาโรจ โอชฎฺฐมกรูปานิ อุปฺปาเทโนฺตปิ อตฺตโน ฐิติกฺขเณเอว อุปฺปาเทติ, โน อุปฺปาทกฺขเณฯ ยถาจ มหาภูตา สหชาตรูปานิ อุปตฺถมฺภนฺตา อตฺตนา สห อุปฺปาทนปุพฺพกาเอว อุปตฺถมฺภนฺติ, น ตถา โส อาหาโรฯ โส ปน วินาว สหุปฺปาทนกิเจฺจน สหชาตานิปิ อสหชาตานิปิ อุปตฺถมฺภตีติ รูปชีวิตํปิ สห อุปฺปาทนกิเจฺจน วินาว สห ชาตรูปานิ อนุปาเลติฯ อิติ อิเม เทฺวปิ ธมฺมา สหชาต ลกฺขณาภาวาเอว สหชาตปจฺจเย อสงฺคหิตาฯ อิทานิ สเพฺพปิ  จตุวีสติปจฺจยา สงฺคยฺหมานา จตฺตาโรปจฺจยา โหนฺตีติ ทเสฺสตุํ ติ วุตฺตํฯ ตตฺรายํ สโมธานวิธิ, จตุวีสติยา ปจฺจเยสุ อธิปติ ปจฺจโย ตาว ทุวิโธ อารมฺมณสหชาตวเสนฯ ตตฺถ อารมฺมณาธิปติ ตีสุ กมฺมวเชฺชสุ สโมธานํ คจฺฉติฯ อารมฺมณ มตฺตํปิ หิ กเมฺมน สห สโมธานํ นคจฺฉติฯ กุโต อธิปติ ภูตนฺติฯ</p>


<p>เอตฺถ สิยา, กสฺมา อารมฺมณมตฺตํปิฯลฯ น คจฺฉตีติ วุตฺตํฯ นนุ กมฺมารมฺมณาปิ ปฎิสนฺธิภวงฺคจุติโย โหนฺตีติฯ สจฺจํฯ เอตฺถ ปน มูลฎีกายํ กมฺมํ ปน ตสฺมิํ กเต ปวตฺตมานานํ กตูปจิต ภาเวน กมฺมปจฺจโย โหติฯ น อารมฺมณากาเรนฯ วิสย มตฺตตาวเสนจ อารมฺมณปจฺจโย โหติฯ น สนฺตานวิเสสนํ กตฺวา ผลุปฺปาทนสงฺขาเตน กมฺมปจฺจยากาเรนฯ ตสฺมา เต ปจฺจยาการวิสภาคตฺตา สห ฆฎนํ นคจฺฉนฺตีติ วิสชฺชิตนฺติฯ สหชาตาธิปติ ปน อตฺถิปจฺจเยฯ นิสฺสยปจฺจโย ติวิโธ สหชาโต วตฺถุปุเรชาโต วตฺถารมฺมณปุเรชาโตติฯ ตตฺถ ปุริมา เทฺว อตฺถิปจฺจเย, ปจฺฉิโม ปน ทฺวีสุ อารมฺมณตฺถิ ปจฺจเยสุฯ โส เจ ครุกโต โหติ อุปนิสฺสเยปีติฯ ปุเรชาตปจฺจโย ติวิโธ อารมฺมณปุเรชาโต วตฺถุปุเร ชาโต วตฺถารมฺมณปุเรชาโตติฯ ตตฺถ วตฺถุปุเรชาโต อตฺถิปจฺจเยฯ อิตเร เทฺว ทฺวีสุ อารมฺมณตฺถิปจฺจเยสุฯ เตเจ ครุกตา โหนฺติฯ อุปนิสฺสเยปีติฯ กมฺมปจฺจโย ทุวิโธ สหชาโต นานากฺขณิโกติฯ ตตฺถ สหชาโต อตฺถิปจฺจเยฯ นานากฺขณิโก ปน ทุวิโธ พลวา ทุพฺพโลจฯ ตตฺถจ พลวา ทุวิโธ อกาลิโก กาลิโกจ, ตทุภยาปิ อุปนิสฺสเยฯ ทุพฺพโล ปน วิสุํ กมฺมปจฺจโยเยวฯ สโพฺพ อาหารปจฺจโย สโพฺพจ อินฺทฺริยปจฺจโย อตฺถิปจฺจเยฯ</p>


<p>วิปฺปยุตฺตปจฺจโย จตุพฺพิโธ สหชาโต วตฺถุปุเรชาโต วตฺถารมฺมณปุเรชาโต ปจฺฉาชาโตติฯ ตตฺถ ปุริมา เทฺว ปจฺฉิโมจ อตฺถิปจฺจเยฯ ตตีโย ปน ทฺวีสุ อารมฺมณตฺถิ ปจฺจเยสุฯ  โส เจ ครุกโต โหติ, อุปนิสฺสเยปีติฯ เสเสสุ ปน สตฺตรสปจฺจเยสุ เหตุ, สหชาต, อญฺญมญฺญ, วิปาก, ฌาน, มคฺค, สมฺปยุตฺต, อวิคตวเสน อฎฺฐปจฺจยา ปจฺฉา ชาโตจ อตฺถิปจฺจเยฯ อนนฺตร สมนนฺตร อาเสวน นตฺถิ วิคต วเสน ปญฺจปจฺจยา อุปนิสฺสเยติฯ อิติ สเพฺพปิ จตุวีสติปจฺจยา สภาคสงฺคหวเสน สํขิปฺปมานา อารมฺมณาทีสุ จตูสุ ปจฺจเยสุ สโมธานํ คจฺฉนฺตีติฯ</p>

 ปน</p>

</p>

 ยญฺหิ </p>

</p>


<p>เอตฺถ ปน โย สกสกปจฺจยุปฺปนฺนสฺส อุปนิสฺสยภาวํ นคจฺฉติฯ นหิ โส โกจิ ปจฺจโย อตฺถีติ โยชนาฯ</p>

 ยญฺจ </p>

</p>

 ยญฺจ</p>


<p>‘‘เตจ ปรมตฺถโต โลกสมฺมุติวเสนจ วิชฺชมานา เยวาติ’’ วุตฺตํฯ ตทุภยํ ปน สพฺพโส สาสนยุตฺติ ยาปิ วิรุทฺธเมวาติฯ</p>


<p>ติ  เอตสฺมิํ ปฎฺฐานนเยฯ ติ สเพฺพสุ สห ชาตสภาเคสุ ปจฺจเยสุฯ ยสฺมา ปน ปฎิสนฺธิวิญฺญาณํนาม นามรูปานํ อญฺญมญฺญปฎิพทฺธโอกาเส จุติปริจฺฉินฺนสฺส สกลสฺส ตสฺส ตสฺส ภวสฺส สีสภูตํ พีชภูตญฺจ โหติฯ ยโต สกลกายภูตสฺส นานารูปารูปสนฺตานสฺส นิพฺพตฺติ โหติฯ พีชโต วิย มหารุกฺขสฺสฯ ยถาห –</p>

</p>


<p>ตตฺถ สมุจฺจิสฺสถาติ วฑฺฒิสฺสถฯ นามรูปญฺหิ วิญฺญาณสฺส วฑฺฒิเยวาติฯ โวกฺกมิสฺสถาติ ภิชฺชิสฺสถฯ อิตฺถตฺถายาติ อีทิสสฺส อตฺตภาวสฺส อตฺถายาติ อโตฺถฯ วุทฺธิํ วิรุฬฺหิํ เวปุลฺลนฺติ ปถมวยวเสน วุทฺธิํฯ มชฺฌิมวยวเสน วิรุฬฺหิํฯ ปจฺฉิมวยวเสน เวปุลฺลนฺติ อฎฺฐกถายํ วุตฺตํฯ ตสฺมา ปฎิสนฺธิกฺขเณ รูปุปฺปตฺติยา เอกเนฺตน วิญฺญาณปจฺจยตา เวทิตพฺพาฯ เอวํ อุปฺปนฺนญฺจ ปเนตํ ปฎิสนฺธิรูปํ ปุน สยํ ตสฺมิํ ภเว ยาว จุติยา ปวตฺตมานานํ สพฺพาสํ จตุสมุฎฺฐานิกรูปสนฺตตีนํ สิต ภูตํ พีชภูตญฺจ โหติฯ อติพลวนฺตํปิ หิ จิตฺตํ ปุริมุปฺปนฺนาย รูปปเวณิยา อสติ รูปํ ชเนตุํ นสโกฺกติฯ เอวํ อุตุ อาหาราปีติฯ ตโตเยว หิ อรูปภเว กามาวจราทีนิ รูปชนกจิตฺตานิปิ ตตฺถ รูปํ นชเนนฺตีติฯ อสญฺญสเตฺตปิ อุตุ สมุฎฺฐานรูปสนฺตติโย ปถมุปฺปนฺนาย กมฺมชรูปสนฺตติยา วิชฺช มานตฺตาเอว อุปฺปชฺชนฺตีติฯ วุตฺตญฺหิ วิภงฺคฎีกายํ อรูปํ ปน รูปสฺส โอกาโส  น โหตีติ ยสฺมิํ รูเป สติ จิตฺตํ อญฺญํ รูปํ อุปฺปาเทยฺยฯ ตเทว ตตฺถ นตฺถีติ อโตฺถฯ ปุริมรูปสฺสาปิ หิ ปจฺจยภาโว อตฺถิ ปุตฺตสฺส ปิติสทิสตาทสฺสนโตติฯ เอตฺถจ ปุตฺตสฺส ปิติสทิสตาทสฺสนโตติ เอเตน อิมมตฺถํ ทเสฺสติฯ ยถา ติณรุกฺขานํ พีชภาวสงฺขาตํ นิยามรูปํนาม อตฺถิฯ ยสฺส อานุภาเวน ตนฺนิพฺพตฺตาติณรุกฺขา วฑฺฒนฺตา ยถาวา ตถาวา อวฑฺฒิตฺวาอตฺตนา สมานพีเชหิเอว ติณรุเกฺขหิ สพฺพโส สทิสา การํ คเหตฺวา วฑฺฒนฺติฯ เอวเมวํ คพฺภเสยฺยกานํ สตฺตานํ โยนิ ภาวสงฺขาตํ นิยาม รูปํนาม อตฺถิฯ ยสฺสานุภาเวน เต สมาน ชาติเกหิเอว กุเลหิ วิเสสโต มาตาปิตูหิ เอว สพฺพโส สทิสรูปสณฺฐานา โหนฺติฯ อิติ พีชนิยาโม วิย โยนินิยาโมปิ โหติฯ โสจ ปฎิสนฺธิรูปเสฺสว อานุภาโวติ เวทิตโพฺพฯ</p>


<p>อปิจ, อยํ โยนินิยาโมนาม กลลกาลาทีสุ ปุตฺตานํ สรีเรสุ มาตาปิตูหิ สมุทาคตํ อุตุชรูปสนฺตานํเอวฯ ยสฺส อานุภาเวน ตํสนฺตานํ สมานชาติกสตฺตสณฺฐานสทิสํ อตฺตโน ญาติกุลสทิสญฺจ โหติฯ ยถาหิอิตฺถิภาวาทิรูปํ สตฺตานํ อิตฺถิลิงฺคาทีนิ พีชรูปญฺจ ติณรุกฺขานํ ตํตํวณฺณสณฺฐานา ทีนิ นิยาเมติฯ เอวํ โยนิรูปํ นานาชาติวเสน สตฺตานํ นิยามกํ ววตฺถาปกํ โหตีติฯ เอตฺตาวตา ปวตฺติยํ ถเปตฺวา จิตฺตชรูปํ สเพฺพสํ ติสมุฎฺฐานิกรูปานํ อุปฺปตฺติยา จิตฺตนิรเปกฺขตา ปุริมุปฺปนฺน รูปปเวณิ ปฎิพทฺธตาจ สาธิตา โหติฯ เตเนวจ เตสํ จิตฺตสฺส ฐิติภงฺคกฺขเณสุปิ จิตฺตรหิเต นิโรธสมาปตฺติ กาเลปิ อุปฺปตฺติ โหตีติฯ เตน วุตฺตํ ติอาทิฯ ติอาทิ นิคมนํฯ ตตฺถ ติ ยถา สมฺภวํฯ สมฺภวาติวา สมฺภูตาฯ ติ อชฺฌตฺตภูตาจฯ ติ พหิทฺธาภูตาจฯ ติ สงฺขตภูตาฯ ติ อสงฺขตภูตาฯ เอวํ เตกาลิกาจ กาลมุตฺตาจ อชฺฌตฺตพหิทฺธา สมฺภูตาจฯ ตถา สงฺขตาสงฺขตภูตาจ ปญฺญตฺติ นามรูปานํ วเสน ติวิธา ฐิตา ธมฺมา ปฎฺฐาเน สพฺพถา จตุวีสติ ปจฺจยานาม  โหนฺตีติ โยชนาฯ เอตฺถจ ติวิธา ฐิตานํ ธมฺมานํ เตกาลิกาทิภาเว สติ จตุวีสติปจฺจยานํปิ ยถาสมฺภวํ เตกาลิกาทิเภโท สิโทฺธ โหติฯ ตตฺถ อารมฺมณอธิปติ อุปนิสฺสยปจฺจยา เตกาลิกา กาลมุตฺตาจ โหนฺติฯ</p>

 ปน</p>

</p>


<p>ปญฺญตฺตินิพฺพานานํปิ กาลมุตฺตานํ เตสุ ปวิฎฺฐตฺตาติฯ ตตฺถ อิมสฺมิํ ภเว อภินวานํ ธนธญฺญโภคานํวา วิชฺชาสิปฺปสุตปริ ยตฺตีนํวา สีลสมาธิปญฺญานํวา ภวนฺตเร ภวสมฺปตฺติโภค สมฺปตฺติ มคฺคผลสมฺปตฺตีนํวา ปฎิลาภตฺถาย ปุพฺพโยคํ กโรนฺตสฺส อนาคตานํ ตาสํ อุปนิสฺสยปจฺจยตา เวทิตพฺพาฯ ปฎฺฐาเน ปน อนาคตํ จกฺขุสมฺปทํ ปตฺถยมาโน โสต, ฆาน, ชิวฺหา, กายสมฺปทํ, วณฺณสมฺปทํ, สทฺท, คนฺธ, รส, โผฎฺฐพฺพสมฺปทํ ปตฺถยมาโน อนาคเต ขเนฺธ ปตฺถยมาโน ทานํ เทติ สีลํ สมาทิยตีติอาทินา ภวนฺตรปริยาปนฺนาเอว สมฺปตฺติโย วุตฺตาฯ ตา ปน ทานาทีนํ กมฺมานํ อนุรูปวเสน วุตฺตาติ ทฎฺฐพฺพาฯ กมฺมปจฺจโย ปน ปจฺจุปฺปนฺนาตีตวเสน ทฺวิกาลิโกฯ อนนฺตร สมนนฺตร อาเสวน นตฺถิ วิคต ปจฺจยา อตีตกาลิกาฯ เสสา ปนฺนรส ปจฺจยา ปจฺจุปฺปนฺนกาลิกาติฯ อชฺฌตฺตพหิทฺธาทุเก อารมฺมณา ธิปติ สหชาต อญฺญมญฺญ นิสฺสย อุปนิสฺสย ปุเรชาต อาหาร อตฺถิ อวิคตา อชฺฌตฺตพหิทฺธา โหนฺติฯ เสสา จุทฺทส ปจฺจยา อชฺฌตฺตาวฯ อารมฺมณ อธิปติ อุปนิสฺสยา สงฺขตา อสงฺขตาจ โหนฺติฯ เสสา สงฺขตาวาติฯ นฺติ ปวุจฺจติฯ กสฺมา, กทาจิปิ รูปสงฺขาตํ สณฺฐานตฺถํ อนุปคมนโต นามนฺติจ ปวุจฺจติฯ กสฺมา, อธิวจนสงฺขาตนามาภิธานวเสเนว สุณเนฺตหิ คเหตพฺพภาวุปคมนโตติฯ</p>


<p> ปญฺญปียตีติ ปญฺญตฺติฯ อยํปิ เอโก วจนโตฺถติ โลกิยมหาชเนหิ ถปียติฯ โวหรียติ เจว สมฺปฎิจฺฉี ยติจาติ  อโตฺถฯ โยโกจิ สมฺมุติสจฺจภูโต พฺยญฺชนโตฺถฯ ตถา ปญฺญาเปตพฺพา อตฺถา ปญฺญปียนฺติ เอตายาติ ปญฺญตฺติฯ พฺยญฺชนตฺถโชตโก ปญฺญตฺติสโทฺทติ เอวํ ทุวิธา ปญฺญตฺตีติ วุตฺตํ ติฯ ตตฺถ ติ อตฺถ ปญฺญตฺติมาหฯ ติ สทฺทปญฺญตฺติํฯ นฺติ ปถวิยาทีนํ เตสํ เตสํ มหาภูตานํ อธิมตฺตภาวปฺปการสงฺขาตํ ตถา ตถา ปริณา มาการํฯ ปวตฺติวิเสสาการนฺติ อโตฺถฯ ติ ปฎิจฺจฯ นิสฺสายฯ ปถมํ จิเตฺตน คเหตฺวาติ อโตฺถฯ ติ อยํ ปถวีนาม อยํ ปพฺพโตนามาติ เอวมาทิ นเยน มหาชเนน ปญฺญตฺตา, กถิตา, โวหริตาติ อโตฺถฯ ติอาทิสเทฺทน นทิ สมุทฺทาทิกาโย สงฺคณฺหติฯ อยํ สมูหปญฺญตฺตินามฯ</p>

 ปน</p>

</p>


<p>นหิ อิธ สณฺฐานํ ปธานํ โหตีติฯ นฺติ กฎฺฐาทีนํ สมฺภารานํ ตถา ตถา สนฺนิเวสาการํฯ เอตฺถาปิ อาทิสเทฺทน นาวาทโย สงฺคณฺหติฯ อยํ สณฺฐาน ปญฺญตฺติฯ กฎฺฐาทโย เอว หิ เคหากาเรน สณฺฐิตา เคหนฺติ รถากาเรน สณฺฐิตา รโถติ วุจฺจนฺตีติฯ</p>

 ปน</p>

</p>


<p>นหิ อิธ สมูโห ปธานนฺติฯ ปุริสปุคฺคลาทิกา สตฺตปญฺญตฺติ อุปาทาปญฺญตฺตีติปิ วุจฺจติฯ นฺติ จนฺทสูริยาทีนํ สิเนรุํ ปทกฺขิณํ กตฺวา อาวฎฺฎนาทิกํฯ ยโต จนฺทิมสูริยา อุเทนฺติ, สา ปุพฺพทิสานามฯ ปุพฺพตรํ ลทฺธปฺปกาสตฺตาฯ ยตฺถ ปน อตฺถํ คจฺฉนฺติ, สา ปจฺฉิมทิสานามฯ ปจฺฉาลทฺธปกาสตฺตาฯ ตาสํ ทกฺขิณปสฺสา ทิสา วุฑฺฒิอเตฺถน ทกฺขิณทิสานามฯ อิตรา ปน อุจฺจตรเฎฺฐน อุตฺตราทิสาติ วุจฺจติฯ ยทา สูริโย อุเทติ, ตทา สกลสฺส  อหสฺส ปุพฺพภาคตฺตา ปุพฺพโนฺหติ วุจฺจตีติฯ เอวมาทิกา ทิสา ปญฺญตฺติ กาลปญฺญตฺติโยนามฯ อาทิสเทฺทน ถลนินฺนาทิกา เทสปญฺญตฺติ สงฺคหิตาติฯ  มหาภูตานํ อญฺญมญฺญํ อสมฺผุสนาการํฯ อยํ อากาสปญฺญตฺตินามฯ นฺติ ปถวีกสิณาทิกํ อุทฺธุมาตกาทิกญฺจ ภูตนิมิตฺตํฯ นีลกสิณาทิกํ วณฺณนิมิตฺตญฺจ เอเตฺถว สงฺคยฺหติฯ นฺติ ปริกมฺมาทิกํ ภาวนาวิเสสํจฯ เอเตน ปริกมฺมนิมิตฺต อุคฺคหนิมิตฺต ปฎิภาคนิมิตฺตานํ สิทฺธการณํ วทติฯ อยํ นิมิตฺตปญฺญตฺตินามฯ</p>


<p>ติ เอตฺถ อาทิสเทฺทน อฎฺฐกถายํ อาคตา อุปาทาปญฺญตฺติ อุปนิธาปญฺญตฺติอาทโย สงฺคหิตาฯ ติ เอเตน สมฺมุติโต ลทฺธภาวํ ทเสฺสติฯ เตเนว หิ ตาสํ วิชฺชมานภาวํ คเหตฺวา ตถา ตถา โวหรนฺตานํ มุสาวาโทนาม นโหตีติฯ ติ ตํ ตํ ภูตาทีนํ ปรมตฺถานํ สมูหสณฺฐานาทิฉายากาเรนฯ อตฺถจฺฉา ยากาเรนาติวา สทฺทาภิเธยฺยสงฺขาเตน ทพฺพปฎิพิมฺพากาเรน สวิคฺคหากาเรนาติ อโตฺถ, ติ ปรมตฺถธมฺมานํ ตํตํปวตฺติวิเสสํ อุปาทายฯ ติ โอลุมฺพิยฯ ติ ปริกปฺปพุทฺธิยา ปริกเปฺปตฺวา คยฺหมานาฯ เอตฺถ ปน เอวมาทิปเภทา อาลมฺพณภูตา ปริกปฺปิยมานา สพฺพา ปญฺญตฺติ ปญฺญาปียตีติ อเตฺถน ปญฺญตฺตีติ โยชนาฯ ติ คณียติฯ คณนุปคํ กตฺวา ถปียตีติ อโตฺถฯ ติ สมฺมนฺนียติฯ นามํ, นามกมฺมํ, นามเธยฺยํ, นิรุตฺติ, พฺยญฺชนํ, อภิลาโปติ อิเม ฉ ฯ ตตฺถ อเตฺถ นมตีติ นามํฯ อตฺถวิสยํ เอว หุตฺวา ปวตฺตตีติ อโตฺถฯ อตฺตนิจ อตฺถํ นาเมตีติ นามํฯ ปิฎกตฺตยสงฺขาเต หิ นาเม สติ ตทุคฺคณฺหนฺตานํ สเพฺพ ตทตฺถา ปเทปเท วาเกฺยวาเกฺย อาคจฺฉนฺติ เยวาติฯ</p>


<p>อปิจ สุณนฺตานํ ญาณํ ตํตํอตฺถาภิมุขํ นาเมตีติ นามํ นามคหณวเสน กตฺตพฺพตฺตา นามเมว กมฺมนฺติ นามกมฺมํฯ ธียติ ธารียตีติ  เธยฺยํฯ นามเมว เธยฺยนฺติ นามเธยฺยํฯ อวิทิตปเกฺข ฐิโต อโตฺถ เอตาย ตโต นีหริตฺวา วุจฺจติ กถียตีติ นิรุตฺติฯ อตฺถสฺส พฺยญฺชนโต ปากฎกรณโต พฺยญฺชนํฯ อภิพฺยตฺตํ กตฺวา ลปียติ กถียติ อโตฺถ เอเตนาติ อภิลาโปฯ เอตฺถจ วณฺณปญฺญตฺติ, อกฺขรปญฺญตฺติ, สรปญฺญตฺติ, ทีฆปญฺญตฺติ, รสฺส ปญฺญตฺติฯ พฺยญฺชนวคฺคโฆสาโฆสปญฺญตฺติ, ลิงฺคปญฺญตฺติฯ ปทปญฺญตฺติ, วากฺยปญฺญตฺติโยปิ เอตเสฺสว ปเภทาติ ทฎฺฐพฺพาฯ ปรมตฺถโต วิชฺชมาเนสุ อเตฺถสุ ปวตฺตา ปญฺญตฺติ  นามฯ อวิชฺช มาเนสุ ภูมิปพฺพตาทีสุ ปวตฺตา ปญฺญตฺติ  นามฯ เอตา เอว สมาสฎฺฐานํ ปตฺวา ทฺวิปทสํโยควเสน อิตรา จตโสฺสปิ โหนฺตีติ ทเสฺสตุํ ติอาทิ วุตฺตํฯ ติ เอเตน วิชฺชมานํ อตฺถํ ปญฺญเปนฺติ เอตายาติ วิชฺชมานปญฺญตฺตีติ อิมมตฺถํ วทติฯ เอสนโย ปรตฺถปิฯ ฉ อภิญฺญา อสฺสาติ ฉฬภิโญฺญติ กตฺวา วิเสสนภูตานํ ฉนฺนํ อภิญฺญานํ วิชฺชมานตฺตา วิเสสิตพฺพภูตสฺส ปุคฺคลสฺส อวิชฺชมานตฺตา ฉฬ ภิโญฺญติ  นามฯ อิตฺถี อวิชฺชมานา สโทฺท วิชฺชมาโนติ อิตฺถิยาสโทฺท อิตฺถิสโทฺทติ  นามฯ จกฺขุจ จกฺขุวิญฺญาณญฺจ อุภยํปิ วิชฺชามานนฺติ จกฺขุสฺมิํ วิญฺญาณํ จกฺขุวิญฺญาณนฺติ  นามฯ ราชาจ ปุโตฺตจ เทฺวปิ อวิชฺชมานาเอวาติ รโญฺญ ปุโตฺต ราชปุโตฺตติ นามาติ อิมมตฺถํ ทเสฺสโนฺต นฺติอาทิมาหฯ</p>


<p>เอตฺถ ปน วจนโต จ วจนตฺถโตจ วินิมุตฺตา สทฺทสภาวา นามปญฺญตฺตินาม วิสุํ นตฺถีติ วทนฺติฯ ตํ น ยุชฺชติฯ อตฺถโชตก ภาเวน วิสุํ สิทฺธตฺตาฯ สโทฺท หิ นาม อกฺขรปทพฺยญฺชนภาวํ อุปคโตเยว อตฺถโชตเน สมโตฺถ โหติฯ ปรมตฺถ สโทฺทจ ขณิโก จุณฺณวิจุณฺณภูโต ตพฺภาวํ อุปคโต นโหตีติฯ ตสฺมา สทฺทสภาวานาม ปญฺญตฺตินาม วิสุํ อตฺถิเยวฯ อตฺถิภาโวจสฺสา วจนสทฺทํ สุตฺวา อนนฺตเร อกฺขร ปท พฺยญฺชนโคจรจิตฺตสฺส ตทนนฺตเรจ ตทตฺถวิชานนจิตฺตสฺส ปวตฺติยา ปากโฎติ  ทเสฺสโนฺต คาถาทฺวยํ อาหฯ ตตฺถ ติ อุจฺจาริยมานสทฺทสงฺขาตสฺส วจีโฆสสฺส อารมฺมณกรณสงฺขาเตน อนุสาเรน อุปฺปนฺนาย โสตวิญฺญาณ วีถิยา ปวตฺติยา อนนฺตเร อุปฺปนฺนสฺส มโนทฺวารสฺส โคจร ภูตา สายํ ปญฺญตฺตีติ สมฺพโนฺธฯ กีทิสี ปน สายํ ปญฺญตฺตีติ อาห นฺติฯ ตตฺถ นฺติ ตโต นามปญฺญตฺตารมฺมณสฺส มโนทฺวารสฺส อุปฺปตฺติโต ปรํ อตฺถา วิญฺญายนฺตีติ สมฺพโนฺธฯ ยสฺสา นามปญฺญตฺติยา อนุสาเรน ปรมตฺถปญฺญตฺติภูตา อตฺถา วิญฺญายนฺติฯ สา อยํ ปญฺญตฺติ โลกสเงฺกตนิมฺมิตาติ วิเญฺญยฺยาติ โยชนาฯ</p>


<p>เอตฺถจ ติ เอตฺถ อตีตสทฺทมตฺตา รมฺมณา ตทนุวตฺติกานาม มโนวิญฺญาณวีถิปิ สงฺคหิตาติ ทฎฺฐพฺพาฯ วุตฺตญฺหิ สารตฺถทีปนิยํ-เตน วุตฺตวจเน ยตฺตกานิ อกฺขรานิ โหนฺติฯ เตสุ เอกเมกํ ปจฺจุปฺปนฺนํ อตีตญฺจ คเหตฺวา โสต วิญฺญาณวีถิยา มโนวิญฺญาณวีถิยาจ อุปฺปชฺชิตฺวา นิรุทฺธาย อวสาเน ตานิ อกฺขรานิ สมฺปิเณฺฑตฺวา อกฺขรสมูหํ คเหตฺวา เอกา มโนวิญฺญาณวีถิ อุปฺปชฺชิตฺวา นิรุชฺฌติฯ ตทนนฺตรํ อยํ อกฺขรสมูโห เอตสฺส นามนฺติ นามปญฺญตฺติคหณวเสน อปราย มโนวิญฺญาณ วีถิยา อุปฺปชฺชิตฺวา นิรุทฺธาย ตทนนฺตรํ อุปฺปนฺนาย มโนวิญฺญาณ วีถิยา อยเมตสฺส อโตฺถติ ปกติยา ตทตฺถวิชานนํ สมฺภวตีติฯ มณิสารมญฺชูสายํ ปน ตทนุวตฺติกวีถิโต ปรํ เอกํ วินิจฺฉยวีถิํ วิญฺญตฺติคหณวีถิญฺจ วทติฯ ตโต ปรํ เอกกฺขเร สเทฺท เอกตฺถโชติกาย นามปญฺญตฺติยา คหณํ โหติฯ ยา วทนฺตสฺส ปุพฺพภาเค มนสา ววตฺถาปิโต ปญฺญตฺติสโทฺทนาม วุจฺจติฯ ตโตปรํ ตทตฺถคหณนฺติฯ อีทิเสสุ ปน ฐาเนสุ ตตฺถ ตตฺถ ชวนวีถิวารานํ ปฎิปาฎิกถนํนาม ปธานปากฎคหณวเสเนวาติ ทฎฺฐพฺพํฯ เอกจฺฉรกฺขเณ อเนก โกฎิสตสหสฺสานิ จิตฺตานิ อุปฺปชฺชนฺตีติ หิ วุตฺตํฯ ตถา –</p>


<p>
เอกมโตฺต ภเว รโสฺส, ทฺวิมโตฺต ทีฆมุจฺจเต;  
  
ติมโตฺตตุปฺลุโต เญโยฺย, พฺยญฺชนํ อทฺธมตฺติกนฺติจํฯ  
</p>
  
<p>น จ ปรมตฺถสทฺทสงฺฆาฎานํ สตสหสฺสํปิ เอกกฺขรํนาม ภวิตุํ ปโหติฯ ตสฺมา อิธ พหุํ วิจารณา อเมฺหหิ นกตาติฯ</p>

</p>

</p>

</p>





