<h1>๑๐. โพชฺฌงฺควิภโงฺค</h1>
<h2>๑. สุตฺตนฺตภาชนียํ</h2>
<p> สตฺต    โพชฺฌงฺคา – สติสโมฺพชฺฌโงฺค, ธมฺมวิจยสโมฺพชฺฌโงฺค, วีริยสโมฺพชฺฌโงฺค, ปีติสโมฺพชฺฌโงฺค, ปสฺสทฺธิสโมฺพชฺฌโงฺค, สมาธิสโมฺพชฺฌโงฺค, อุเปกฺขาสโมฺพชฺฌโงฺคฯ</p>


<p> ตตฺถ กตโม สติสโมฺพชฺฌโงฺค? อิธ ภิกฺขุ สติมา โหติ ปรเมน สติเนปเกฺกน สมนฺนาคโต, จิรกตมฺปิ จิรภาสิตมฺปิ สริตา โหติ อนุสฺสริตา – อยํ วุจฺจติ ‘‘สติสโมฺพชฺฌโงฺค’’ฯ</p>


<p>โส ตถา สโต วิหรโนฺต ตํ ธมฺมํ ปญฺญาย ปวิจินติ ปวิจรติ ปริวีมํสมาปชฺชติ – อยํ วุจฺจติ ‘‘ธมฺมวิจยสโมฺพชฺฌโงฺค’’ฯ</p>


<p>ตสฺส ตํ ธมฺมํ ปญฺญาย ปวิจินโต ปวิจรโต ปริวีมํสมาปชฺชโต อารทฺธํ โหติ วีริยํ อสลฺลีนํ – อยํ วุจฺจติ ‘‘วีริยสโมฺพชฺฌโงฺค’’ฯ</p>


<p>อารทฺธวีริยสฺส อุปฺปชฺชติ ปีติ นิรามิสา – อยํ วุจฺจติ ‘‘ปีติสโมฺพชฺฌโงฺค’’ฯ</p>


<p>ปีติมนสฺส กาโยปิ ปสฺสมฺภติ, จิตฺตมฺปิ ปสฺสมฺภติ – อยํ วุจฺจติ ‘‘ปสฺสทฺธิสโมฺพชฺฌโงฺค’’ฯ</p>


<p>ปสฺสทฺธกายสฺส  สุขิโน จิตฺตํ สมาธิยติ – อยํ วุจฺจติ ‘‘สมาธิสโมฺพชฺฌโงฺค’’ ฯ</p>


<p>โส ตถา สมาหิตํ จิตฺตํ สาธุกํ อชฺฌุเปกฺขิตา โหติ – อยํ วุจฺจติ ‘‘อุเปกฺขาสโมฺพชฺฌโงฺค’’ฯ</p>


<p> สตฺต โพชฺฌงฺคา – สติสโมฺพชฺฌโงฺค, ธมฺมวิจยสโมฺพชฺฌโงฺค, วีริยสโมฺพชฺฌโงฺค, ปีติสโมฺพชฺฌโงฺค, ปสฺสทฺธิสโมฺพชฺฌโงฺค, สมาธิสโมฺพชฺฌโงฺค, อุเปกฺขาสโมฺพชฺฌโงฺคฯ</p>


<p> ตตฺถ  กตโม สติสโมฺพชฺฌโงฺค? อตฺถิ อชฺฌตฺตํ ธเมฺมสุ สติ, อตฺถิ พหิทฺธา ธเมฺมสุ สติฯ ยทปิ อชฺฌตฺตํ ธเมฺมสุ สติ ตทปิ สติสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ พหิทฺธา  ธเมฺมสุ สติ ตทปิ สติสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ</p>


<p>ตตฺถ กตโม ธมฺมวิจยสโมฺพชฺฌโงฺค? อตฺถิ อชฺฌตฺตํ ธเมฺมสุ ปวิจโย, อตฺถิ พหิทฺธา ธเมฺมสุ ปวิจโยฯ ยทปิ อชฺฌตฺตํ ธเมฺมสุ ปวิจโย ตทปิ ธมฺมวิจยสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ พหิทฺธา ธเมฺมสุ ปวิจโย ตทปิ ธมฺมวิจยสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ</p>


<p>ตตฺถ กตโม วีริยสโมฺพชฺฌโงฺค? อตฺถิ กายิกํ วีริยํ, อตฺถิ เจตสิกํ วีริยํฯ ยทปิ กายิกํ วีริยํ ตทปิ วีริยสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ เจตสิกํ วีริยํ ตทปิ วีริยสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติ ฯ</p>


<p>ตตฺถ กตโม ปีติสโมฺพชฺฌโงฺค? อตฺถิ สวิตกฺกสวิจารา ปีติ, อตฺถิ อวิตกฺกอวิจารา ปีติฯ ยทปิ สวิตกฺกสวิจารา ปีติ ตทปิ ปีติสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ อวิตกฺกอวิจารา ปีติ ตทปิ ปีติสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ</p>


<p>ตตฺถ  กตโม ปสฺสทฺธิสโมฺพชฺฌโงฺค? อตฺถิ กายปสฺสทฺธิ , อตฺถิ จิตฺตปสฺสทฺธิ ฯ ยทปิ กายปสฺสทฺธิ ตทปิ ปสฺสทฺธิสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ จิตฺตปสฺสทฺธิ ตทปิ ปสฺสทฺธิสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ</p>


<p>ตตฺถ กตโม สมาธิสโมฺพชฺฌโงฺค? อตฺถิ สวิตโกฺก สวิจาโร สมาธิ, อตฺถิ อวิตโกฺก อวิจาโร สมาธิฯ ยทปิ สวิตโกฺก สวิจาโร สมาธิ ตทปิ สมาธิสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ อวิตโกฺก อวิจาโร สมาธิ ตทปิ สมาธิสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ</p>


<p>ตตฺถ กตโม อุเปกฺขาสโมฺพชฺฌโงฺค? อตฺถิ อชฺฌตฺตํ ธเมฺมสุ อุเปกฺขา, อตฺถิ พหิทฺธา ธเมฺมสุ อุเปกฺขาฯ ยทปิ อชฺฌตฺตํ ธเมฺมสุ อุเปกฺขา ตทปิ อุเปกฺขาสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ ยทปิ  พหิทฺธา ธเมฺมสุ อุเปกฺขา ตทปิ  อุเปกฺขาสโมฺพชฺฌโงฺค อภิญฺญาย สโมฺพธาย นิพฺพานาย สํวตฺตติฯ</p>


<p> สตฺต  โพชฺฌงฺคา – สติสโมฺพชฺฌโงฺค, ธมฺมวิจยสโมฺพชฺฌโงฺค, วีริยสโมฺพชฺฌโงฺค, ปีติสโมฺพชฺฌโงฺค, ปสฺสทฺธิสโมฺพชฺฌโงฺค, สมาธิสโมฺพชฺฌโงฺค, อุเปกฺขาสโมฺพชฺฌโงฺคฯ</p>


<p> ตตฺถ กตโม สติสโมฺพชฺฌโงฺค? อิธ ภิกฺขุ สติสโมฺพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํ, ธมฺมวิจยสโมฺพชฺฌงฺคํ ภาเวติ…เป.… วีริยสโมฺพชฺฌงฺคํ ภาเวติ… ปีติสโมฺพชฺฌงฺคํ ภาเวติ… ปสฺสทฺธิสโมฺพชฺฌงฺคํ ภาเวติ… สมาธิสโมฺพชฺฌงฺคํ ภาเวติ… อุเปกฺขาสโมฺพชฺฌงฺคํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ</p>

</p>


<h2>๒. อภิธมฺมภาชนียํ</h2>
<p> สตฺต  โพชฺฌงฺคา – สติสโมฺพชฺฌโงฺค, ธมฺมวิจยสโมฺพชฺฌโงฺค, วีริยสโมฺพชฺฌโงฺค, ปีติสโมฺพชฺฌโงฺค, ปสฺสทฺธิสโมฺพชฺฌโงฺค, สมาธิสโมฺพชฺฌโงฺค, อุเปกฺขาสโมฺพชฺฌโงฺคฯ</p>


<p> ตตฺถ กตเม สตฺต โพชฺฌงฺคา? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ นิยฺยานิกํ อปจยคามิํ ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ, ตสฺมิํ สมเย สตฺต โพชฺฌงฺคา โหนฺติ – สติสโมฺพชฺฌโงฺค…เป.… อุเปกฺขาสโมฺพชฺฌโงฺคฯ</p>


<p> ตตฺถ กตโม สติสโมฺพชฺฌโงฺค? ยา สติ อนุสฺสติ…เป.… สมฺมาสติ สติสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘สติสโมฺพชฺฌโงฺค’’ฯ</p>


<p>ตตฺถ   กตโม ธมฺมวิจยสโมฺพชฺฌโงฺค? ยา ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ ธมฺมวิจยสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘ธมฺมวิจยสโมฺพชฺฌโงฺค’’ฯ</p>


<p>ตตฺถ กตโม วีริยสโมฺพชฺฌโงฺค? โย เจตสิโก วีริยารโมฺภ…เป.… สมฺมาวายาโม วีริยสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘วีริยสโมฺพชฺฌโงฺค’’ฯ</p>


<p>ตตฺถ กตโม ปีติสโมฺพชฺฌโงฺค? ยา ปีติ ปาโมชฺชํ อาโมทนา ปโมทนา หาโส ปหาโส วิตฺติ โอทคฺยํ  อตฺตมนตา จิตฺตสฺส ปีติสโมฺพชฺฌโงฺค – อยํ วุจฺจติ ‘‘ปีติสโมฺพชฺฌโงฺค’’ฯ</p>


<p>ตตฺถ  กตโม ปสฺสทฺธิสโมฺพชฺฌโงฺค? ยา เวทนากฺขนฺธสฺส สญฺญากฺขนฺธสฺส สงฺขารกฺขนฺธสฺส วิญฺญาณกฺขนฺธสฺส ปสฺสทฺธิ ปฎิปฺปสฺสทฺธิ ปสฺสมฺภนา ปฎิปฺปสฺสมฺภนา ปฎิปฺปสฺสมฺภิตตฺตํ ปสฺสทฺธิสโมฺพชฺฌโงฺค – อยํ วุจฺจติ ‘‘ปสฺสทฺธิสโมฺพชฺฌโงฺค’’ฯ</p>


<p>ตตฺถ  กตโม สมาธิสโมฺพชฺฌโงฺค? ยา จิตฺตสฺส ฐิติ…เป.… สมฺมาสมาธิ สมาธิสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘สมาธิสโมฺพชฺฌโงฺค’’ฯ</p>


<p>ตตฺถ กตโม อุเปกฺขาสโมฺพชฺฌโงฺค? ยา อุเปกฺขา อุเปกฺขนา อชฺฌุเปกฺขนา มชฺฌตฺตตา จิตฺตสฺส อุเปกฺขาสโมฺพชฺฌโงฺค – อยํ วุจฺจติ ‘‘อุเปกฺขาสโมฺพชฺฌโงฺค’’ฯ อิเม วุจฺจนฺติ สตฺต โพชฺฌงฺคาฯ อวเสสา ธมฺมา สตฺตหิ โพชฺฌเงฺคหิ  สมฺปยุตฺตาฯ</p>


<p> สตฺต โพชฺฌงฺคา – สติสโมฺพชฺฌโงฺค…เป.… อุเปกฺขาสโมฺพชฺฌโงฺคฯ</p>


<p> ตตฺถ กตโม สติสโมฺพชฺฌโงฺค? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ นิยฺยานิกํ อปจยคามิํ ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ, ยา ตสฺมิํ สมเย สติ อนุสฺสติ สมฺมาสติ สติสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘สติสโมฺพชฺฌโงฺค’’ฯ อวเสสา ธมฺมา สติสโมฺพชฺฌงฺคสมฺปยุตฺตา…เป.… อวเสสา ธมฺมา  ธมฺมวิจยสโมฺพชฺฌงฺคสมฺปยุตฺตา…เป.… อวเสสา ธมฺมา วีริยสโมฺพชฺฌงฺคสมฺปยุตฺตา…เป.… อวเสสา ธมฺมา ปีติสโมฺพชฺฌงฺคสมฺปยุตฺตา…เป.… อวเสสา ธมฺมา ปสฺสทฺธิสโมฺพชฺฌงฺคสมฺปยุตฺตา…เป.… อวเสสา ธมฺมา สมาธิสโมฺพชฺฌงฺคสมฺปยุตฺตาฯ</p>


<p>ตตฺถ กตโม อุเปกฺขาสโมฺพชฺฌโงฺค? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ นิยฺยานิกํ อปจยคามิํ ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ, ยา ตสฺมิํ สมเย อุเปกฺขา อุเปกฺขนา อชฺฌุเปกฺขนา มชฺฌตฺตตา จิตฺตสฺส อุเปกฺขาสโมฺพชฺฌโงฺค – อยํ วุจฺจติ ‘‘อุเปกฺขาสโมฺพชฺฌโงฺค’’ฯ อวเสสา ธมฺมา อุเปกฺขาสโมฺพชฺฌงฺคสมฺปยุตฺตาฯ</p>


<p> สตฺต   โพชฺฌงฺคา – สติสโมฺพชฺฌโงฺค…เป.… อุเปกฺขาสโมฺพชฺฌโงฺคฯ</p>


<p> ตตฺถ กตเม สตฺต โพชฺฌงฺคา? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ นิยฺยานิกํ อปจยคามิํ ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ  …เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ, โย ตสฺมิํ สมเย ผโสฺส โหติ…เป.… อวิเกฺขโป โหติ – อิเม ธมฺมา กุสลาฯ ตเสฺสว โลกุตฺตรสฺส กุสลสฺส ฌานสฺส กตตฺตา ภาวิตตฺตา วิปากํ วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ สุญฺญตํ, ตสฺมิํ สมเย สตฺต โพชฺฌงฺคา โหนฺติ – สติสโมฺพชฺฌโงฺค…เป.… อุเปกฺขาสโมฺพชฺฌโงฺคฯ</p>


<p> ตตฺถ กตโม สติสโมฺพชฺฌโงฺค? ยา สติ อนุสฺสติ…เป.… สมฺมาสติ สติสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘สติสโมฺพชฺฌโงฺค’’…เป.…ฯ</p>


<p>ตตฺถ กตโม อุเปกฺขาสโมฺพชฺฌโงฺค? ยา อุเปกฺขา อุเปกฺขนา อชฺฌุเปกฺขนา มชฺฌตฺตตา จิตฺตสฺส อุเปกฺขาสโมฺพชฺฌโงฺค – อยํ วุจฺจติ ‘‘อุเปกฺขาสโมฺพชฺฌโงฺค’’ฯ อิเม วุจฺจนฺติ ‘‘สตฺต โพชฺฌงฺคา’’ฯ อวเสสา ธมฺมา สตฺตหิ โพชฺฌเงฺคหิ สมฺปยุตฺตาฯ</p>


<p> สตฺต โพชฺฌงฺคา – สติสโมฺพชฺฌโงฺค…เป.… อุเปกฺขาสโมฺพชฺฌโงฺคฯ</p>


<p> ตตฺถ  กตโม สติสโมฺพชฺฌโงฺค? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ นิยฺยานิกํ อปจยคามิํ ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ…เป.… ปฐมํ ฌานํ  อุปสมฺปชฺช วิหรติ ทุกฺขปฎิปทํ ทนฺธาภิญฺญํ, ตสฺมิํ สมเย ผโสฺส โหติ…เป.… อวิเกฺขโป โหติฯ อิเม ธมฺมา กุสลาฯ ตเสฺสว โลกุตฺตรสฺส กุสลสฺส ฌานสฺส กตตฺตา ภาวิตตฺตา วิปากํ วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ, ยา ตสฺมิํ สมเย สติ อนุสฺสติ สมฺมาสติ สติสโมฺพชฺฌโงฺค มคฺคงฺคํ มคฺคปริยาปนฺนํ – อยํ วุจฺจติ ‘‘สติสโมฺพชฺฌโงฺค’’ฯ อวเสสา ธมฺมา สติสโมฺพชฺฌงฺคสมฺปยุตฺตา…เป.… อวเสสา ธมฺมา ธมฺมวิจยสโมฺพชฺฌงฺคสมฺปยุตฺตา  …เป.… อวเสสา ธมฺมา วีริยสโมฺพชฺฌงฺคสมฺปยุตฺตา…เป.… อวเสสา ธมฺมา ปีติสโมฺพชฺฌงฺคสมฺปยุตฺตา…เป.… อวเสสา ธมฺมา ปสฺสทฺธิสโมฺพชฺฌงฺคสมฺปยุตฺตา…เป.… อวเสสา ธมฺมา สมาธิสโมฺพชฺฌงฺคสมฺปยุตฺตาฯ</p>


<p>ตตฺถ กตโม อุเปกฺขาสโมฺพชฺฌโงฺค? อิธ ภิกฺขุ ยสฺมิํ สมเย โลกุตฺตรํ ฌานํ ภาเวติ นิยฺยานิกํ  อปจยคามิํ ทิฎฺฐิคตานํ ปหานาย ปฐมาย ภูมิยา ปตฺติยา วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ, ตสฺมิํ สมเย ผโสฺส โหติ…เป.… อวิเกฺขโป โหติฯ อิเม ธมฺมา กุสลาฯ ตเสฺสว โลกุตฺตรสฺส กุสลสฺส ฌานสฺส กตตฺตา ภาวิตตฺตา วิปากํ วิวิเจฺจว กาเมหิ…เป.… ปฐมํ ฌานํ อุปสมฺปชฺช วิหรติ ทุกฺขปฎิปทํ ทนฺธาภิญฺญํ สุญฺญตํ, ยา ตสฺมิํ สมเย อุเปกฺขา อุเปกฺขนา อชฺฌุเปกฺขนา มชฺฌตฺตตา จิตฺตสฺส อุเปกฺขาสโมฺพชฺฌโงฺค – อยํ วุจฺจติ ‘‘อุเปกฺขาสโมฺพชฺฌโงฺค’’ ฯ อวเสสา ธมฺมา อุเปกฺขาสโมฺพชฺฌงฺคสมฺปยุตฺตาฯ</p>

</p>


<h2>๓. ปญฺหาปุจฺฉกํ</h2>
<p> สตฺต โพชฺฌงฺคา – สติสโมฺพชฺฌโงฺค, ธมฺมวิจยสโมฺพชฺฌโงฺค, วีริยสโมฺพชฺฌโงฺค, ปีติสโมฺพชฺฌโงฺค, ปสฺสทฺธิสโมฺพชฺฌโงฺค, สมาธิสโมฺพชฺฌโงฺค, อุเปกฺขาสโมฺพชฺฌโงฺคฯ</p>


<p> สตฺตนฺนํ  โพชฺฌงฺคานํ กติ กุสลา, กติ อกุสลา, กติ อพฺยากตา…เป.… กติ สรณา, กติ อรณา?</p>


<h3>๑. ติกํ</h3>
<p> สิยา กุสลา, สิยา อพฺยากตาฯ ปีติสโมฺพชฺฌโงฺค สุขาย เวทนาย สมฺปยุโตฺต; ฉ โพชฺฌงฺคา สิยา สุขาย เวทนาย สมฺปยุตฺตา, สิยา อทุกฺขมสุขาย เวทนาย สมฺปยุตฺตาฯ สิยา วิปากา, สิยา วิปากธมฺมธมฺมาฯ อนุปาทินฺนอนุปาทานิยาฯ อสํกิลิฎฺฐอสํกิเลสิกาฯ สิยา สวิตกฺกสวิจารา, สิยา อวิตกฺกวิจารมตฺตา, สิยา อวิตกฺกอวิจาราฯ ปีติสโมฺพชฺฌโงฺค น ปีติสหคโต, สุขสหคโต, น อุเปกฺขาสหคโต; ฉ โพชฺฌงฺคา สิยา ปีติสหคตา, สิยา สุขสหคตา, สิยา อุเปกฺขาสหคตาฯ เนว ทสฺสเนน น ภาวนาย ปหาตพฺพาฯ เนว ทสฺสเนน  น ภาวนาย ปหาตพฺพเหตุกาฯ สิยา อปจยคามิโน, สิยา เนวาจยคามินาปจยคามิโนฯ สิยา เสกฺขา, สิยา อเสกฺขาฯ อปฺปมาณาฯ อปฺปมาณารมฺมณาฯ ปณีตาฯ สิยา สมฺมตฺตนิยตา , สิยา อนิยตาฯ น มคฺคารมฺมณา, สิยา มคฺคเหตุกา, สิยา มคฺคาธิปติโน; สิยา น วตฺตพฺพา มคฺคเหตุกาติปิ, มคฺคาธิปติโนติปิฯ สิยา อุปฺปนฺนา, สิยา  อนุปฺปนฺนา, สิยา อุปฺปาทิโนฯ สิยา อตีตา, สิยา อนาคตา, สิยา ปจฺจุปฺปนฺนาฯ น วตฺตพฺพา อตีตารมฺมณาติปิ, อนาคตารมฺมณาติปิ, ปจฺจุปฺปนฺนารมฺมณาติปิฯ สิยา อชฺฌตฺตา, สิยา พหิทฺธา, สิยา อชฺฌตฺตพหิทฺธาฯ พหิทฺธารมฺมณาฯ อนิทสฺสนอปฺปฎิฆาฯ</p>


<h3>๒. ทุกํ</h3>
<p> ธมฺมวิจยสโมฺพชฺฌโงฺค เหตุ, ฉ โพชฺฌงฺคา เหตุสมฺปยุตฺตาฯ ธมฺมวิจยสโมฺพชฺฌโงฺค เหตุ เจว สเหตุโก จ, ฉ โพชฺฌงฺคา น วตฺตพฺพา เหตู เจว สเหตุกา จาติ, สเหตุกา เจว น จ เหตูฯ ธมฺมวิจยสโมฺพชฺฌโงฺค เหตุ เจว เหตุสมฺปยุโตฺต จ, ฉ โพชฺฌงฺคา น วตฺตพฺพา เหตู เจว เหตุสมฺปยุตฺตา จาติ, เหตุสมฺปยุตฺตา เจว น จ เหตูฯ ฉ โพชฺฌงฺคา น เหตู สเหตุกา, ธมฺมวิจยสโมฺพชฺฌโงฺค น วตฺตโพฺพ น เหตุสเหตุโกติปิ, น เหตุอเหตุโกติปิฯ สปฺปจฺจยาฯ สงฺขตาฯ อนิทสฺสนาฯ อปฺปฎิฆาฯ อรูปาฯ โลกุตฺตราฯ เกนจิ วิเญฺญยฺยา, เกนจิ  น วิเญฺญยฺยาฯ โน อาสวาฯ อนาสวา อาสววิปฺปยุตฺตาฯ น วตฺตพฺพา อาสวา เจว สาสวา จาติปิ, สาสวา เจว โน จ อาสวาติปิฯ อาสวา เจว อาสวสมฺปยุตฺตา จาติปิ, อาสวสมฺปยุตฺตา เจว โน จ อาสวาติปิฯ อาสววิปฺปยุตฺตาฯ อนาสวาฯ โน สํโยชนา…เป.… โน คนฺถา…เป.… โน โอฆา…เป.… โน โยคา…เป.… โน นีวรณา…เป.… โน ปรามาสา…เป.… สารมฺมณาฯ โน จิตฺตาฯ เจตสิกาฯ จิตฺตสมฺปยุตฺตาฯ จิตฺตสํสฎฺฐา ฯ จิตฺตสมุฎฺฐานาฯ จิตฺตสหภุโนฯ จิตฺตานุปริวตฺติโนฯ จิตฺตสํสฎฺฐสมุฎฺฐานาฯ จิตฺตสํสฎฺฐสมุฎฺฐานสหภุโนฯ จิตฺตสํสฎฺฐสมุฎฺฐานานุปริวตฺติโนฯ พาหิราฯ โน อุปาทาฯ อนุปาทินฺนาฯ โน อุปาทานา…เป.… โน กิเลสา…เป.… น ทสฺสเนน ปหาตพฺพาฯ น ภาวนาย ปหาตพฺพาฯ น ทสฺสเนน ปหาตพฺพเหตุกาฯ น ภาวนาย ปหาตพฺพเหตุกาฯ สิยา สวิตกฺกา, สิยา อวิตกฺกาฯ สิยา สวิจารา, สิยา อวิจาราฯ</p>


<p>ปีติสโมฺพชฺฌโงฺค  อปฺปีติโก, ฉ โพชฺฌงฺคา สิยา สปฺปีติกา, สิยา อปฺปีติกาฯ ปีติสโมฺพชฺฌโงฺค น ปีติสหคโต, ฉ โพชฺฌงฺคา สิยา ปีติสหคตา, สิยา น ปีติสหคตาฯ ปีติสโมฺพชฺฌโงฺค สุขสหคโต, ฉ โพชฺฌงฺคา สิยา  สุขสหคตา, สิยา น สุขสหคตาฯ ปีติสโมฺพชฺฌโงฺค น อุเปกฺขาสหคโต, ฉ โพชฺฌงฺคา สิยา อุเปกฺขาสหคตา, สิยา น อุเปกฺขาสหคตาฯ น กามาวจราฯ น รูปาวจราฯ น อรูปาวจราฯ อปริยาปนฺนาฯ สิยา นิยฺยานิกา, สิยา อนิยฺยานิกาฯ สิยา นิยตา, สิยา อนิยตาฯ อนุตฺตราฯ อรณาติฯ</p>

</p>

</p>





