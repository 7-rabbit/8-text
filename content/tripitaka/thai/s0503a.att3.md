<h1>๓. นนฺทวโคฺค</h1>
<h3>๑. กมฺมวิปากชสุตฺตวณฺณนา</h3>
<p> นนฺทวคฺคสฺส    ปฐเม ติ นามโคเตฺตน อปากโฎ เอโก ขีณาสวภิกฺขุฯ โส กิร ราชคหวาสี กุลปุโตฺต โมคฺคลฺลานเตฺถเรน สํเวชิโต สํสารโทสํ ทิสฺวา สตฺถุ สนฺติเก ปพฺพชิตฺวา สีลานิ โสเธตฺวา จตุสจฺจกมฺมฎฺฐานํ คเหตฺวา น จิรเสฺสว วิปสฺสนํ อุสฺสุกฺกาเปตฺวา อรหตฺตํ ปาปุณิฯ ตสฺส อปรภาเค ขโร อาพาโธ อุปฺปชฺชิ, โส ปจฺจเวกฺขณาย อธิวาเสโนฺต วิหรติฯ ขีณาสวานญฺหิ เจตสิกทุกฺขํ นาม นตฺถิ, กายิกทุกฺขํ ปน โหติเยวฯ โส เอกทิวสํ ภควโต ธมฺมํ เทเสนฺตสฺส นาติทูเร ฐาเน ทุกฺขํ อธิวาเสโนฺต ปลฺลเงฺกน นิสีทิฯ เตน วุตฺตํ ติอาทิฯ</p>


<p>ตตฺถ นฺติ สมนฺตโต อูรุพทฺธาสนํฯ ติ พนฺธิตฺวาฯ ติ อุปริมํ สรีรํ อุชุกํ ฐเปตฺวา อฎฺฐารส ปิฎฺฐิกณฺฎเก โกฎิยา โกฎิํ ปฎิปาเทตฺวาฯ เอวญฺหิ นิสินฺนสฺส จมฺมมํสนฺหารูนิ น นมนฺติ, ตสฺมา โส ตถา นิสิโนฺน โหติฯ นฺติ ปุเพฺพ กตสฺส กมฺมสฺส วิปากภาเวน ชาตํ, ปุราณกมฺมวิปาเก วา สุขทุกฺขปฺปกาเร วิปากวฎฺฎสมุทาเย ตเทกเทสภาเวน ชาตํฯ กิํ ตํ? ทุกฺขํฯ ปุราณกมฺมวิปากชนฺติ จ อิมินา ตสฺส อาพาธสฺส กมฺมสมุฎฺฐานตํ ทเสฺสโนฺต โอปกฺกมิกอุตุวิปริณามชาทิภาวํ ปฎิกฺขิปติฯ นฺติ ปจุรชเนหิ ขมิตุํ อสกฺกุเณยฺยํฯ นฺติ  ติขิณํ, อภิภวิตฺวา ปวตฺติยา พหลํ วาฯ นฺติ กกฺขฬํฯ นฺติ อสาตํฯ ติ อุปริ วาเสโนฺต สหโนฺต ขมโนฺตฯ</p>


<p>ติ เวทนาปริคฺคาหกานํ สติสมฺปชญฺญานํ วเสน สติมา สมฺปชานโนฺต จฯ อิทํ วุตฺตํ โหติ – ‘‘อยํ เวทนา นาม หุตฺวา อภาวเฎฺฐน อนิจฺจา, อนิฎฺฐารมฺมณาทิปจฺจเย ปฎิจฺจ อุปฺปนฺนตฺตา ปฎิจฺจสมุปฺปนฺนา, อุปฺปชฺชิตฺวา เอกเนฺตน ภิชฺชนสภาวตฺตา ขยธมฺมา วยธมฺมา วิราคธมฺมา นิโรธธมฺมา’’ติ เวทนาย อนิจฺจตาสลฺลกฺขณวเสน สโตการิตาย   , อวิปรีตสภาวปฎิวิชฺฌนวเสน  จ หุตฺวาฯ อถ วา สติเวปุลฺลปตฺติยา สพฺพเตฺถว กายเวทนาจิตฺตธเมฺมสุ สุฎฺฐุ อุปฎฺฐิตสติตาย  ตถา ปญฺญาเวปุลฺลปฺปตฺติยา ปริคฺคหิตสงฺขารตาย ติ ‘‘อสฺสุตวา, ภิกฺขเว, ปุถุชฺชโน อญฺญตรญฺญตเรน ทุกฺขธเมฺมน ผุโฎฺฐ สมาโน โสจติ กิลมติ ปริเทวติ อุรตฺตาฬิํ กนฺทติ สโมฺมหํ อาปชฺชตี’’ติ วุตฺตนเยน อนฺธปุถุชฺชโน วิย น วิหญฺญมาโน มเคฺคเนว สมุคฺฆาติตตฺตา เจโตทุกฺขํ อนุปฺปาเทโนฺต เกวลํ กมฺมวิปากชํ สรีรทุกฺขํ อธิวาเสโนฺต สมาปตฺติํ สมาปโนฺน วิย นิสิโนฺน โหติฯ ติ ตํ อายสฺมนฺตํ อธิวาสนขนฺติยา ตถา นิสินฺนํ อทฺทกฺขิฯ</p>


<p>นฺติ เอตํ ตาทิสสฺสปิ โรคสฺส เวชฺชาทีหิ ติกิจฺฉนตฺถํ อนุสฺสุกฺกาปชฺชนการณํ ขีณาสวานํ โลกธเมฺมหิ อนุปเลปิตสงฺขาตํ อตฺถํ สพฺพาการโต วิทิตฺวาฯ นฺติ อิมํ สงฺขตธมฺมานํ เยหิ เกหิจิ ทุกฺขธเมฺมหิ อวิฆาตปตฺติวิภาวนํ อุทานํ อุทาเนสิฯ</p>


<p>ตตฺถ ติ ปหีนสพฺพกมฺมสฺสฯ อคฺคมคฺคสฺส หิ อุปฺปนฺนกาลโต ปฎฺฐาย อรหโต สพฺพานิ กุสลากุสลกมฺมานิ ปหีนานิ นาม โหนฺติ ปฎิสนฺธิํ ทาตุํ อสมตฺถภาวโต, ยโต อริยมคฺคญาณํ กมฺมกฺขยกรนฺติ วุจฺจติฯ ติ ภินฺนกิเลสตาย ภิกฺขุโนฯ นฺติ อรหตฺตปฺปตฺติโต ปุเพฺพ กตํ ราครชาทิมิสฺสตาย รชนฺติ ลทฺธนามํ ทุกฺขเวทนียํ กมฺมํ วิปากปฎิสํเวทเนน ตํ  ธุนนฺตสฺส วิทฺธํเสนฺตสฺส, อรหตฺตปฺปตฺติยา ปรโต ปน สาวชฺชกิริยาย สมฺภโวเยว นตฺถิ, อนวชฺชกิริยา จ ภวมูลสฺส สมุจฺฉินฺนตฺตา สมุจฺฉินฺนมูลตาย ปุปฺผํ วิย ผลทานสมตฺถตาย อภาวโต กิริยมตฺตาว โหติฯ</p>


<p>ติ รูปาทีสุ กตฺถจิ มมนฺติ คหณาภาวโต อมมสฺส มมงฺการรหิตสฺสฯ ยสฺส หิ มมงฺกาโร อตฺถิ, โส อตฺตสิเนเหน เวชฺชาทีหิ สรีรํ ปฎิชคฺคาเปติฯ อรหา ปน อมโม, ตสฺมา โส สรีรชคฺคเนปิ อุทาสีนธาตุโกวฯ ติ จตุพฺพิธมฺปิ โอฆํ ตริตฺวา นิพฺพานถเล ฐิตสฺส, ปฎิสนฺธิคฺคหณวเสน วา สนฺธาวนสฺส อภาเวน ฐิตสฺส ฯ เสกฺขปุถุชฺชนา หิ กิเลสาภิสงฺขารานํ อปฺปหีนตฺตา จุติปฎิสนฺธิวเสน สํสาเร ธาวนฺติ นาม, อรหา ปน ตทภาวโต ฐิโตติ วุจฺจติฯ อถ วา ทสวิเธ ขีณาสวสงฺขาเต อริยธเมฺม ฐิตสฺสฯ ติ ‘‘ปฎิกูเล อปฺปฎิกูลสญฺญี วิหรตี’’ติอาทินา (ปฎิ. ม. ๓.๑๗) นเยน  วุตฺตาย ปญฺจวิธาย อริยิทฺธิยา อฎฺฐหิ โลกธเมฺมหิ อกมฺปนิยาย ฉฬงฺคุเปกฺขาย จ สมนฺนาคเตน อิฎฺฐาทีสุ เอกสทิสตาสงฺขาเตน ตาทีภาเวน ตาทิโนฯ ติ ‘‘มม เภสชฺชาทีนิ กโรถา’’ติ ชนํ ลปิตุํ กเถตุํ ปโยชนํ นตฺถิ สรีเร นิรเปกฺขภาวโตฯ ปณฺฑุปลาโส วิย หิ พนฺธนา ปวุโตฺต สยเมวายํ กาโย ภิชฺชิตฺวา ปตตูติ ขีณาสวานํ อชฺฌาสโยฯ วุตฺตเญฺหตํ –</p>


<p>
‘‘นาภิกงฺขามิ มรณํ, นาภิกงฺขามิ ชีวิตํ;  
  
กาลญฺจ ปฎิกงฺขามิ, นิพฺพิสํ ภตโก ยถา’’ติฯ (เถรคา. ๖๐๖);  
</p>
  
<p>อถ วา ยํกิญฺจิ นิมิตฺตํ ทเสฺสตฺวา ‘‘กิํ อยฺยสฺส อิจฺฉิตพฺพ’’นฺติ ชนํ ลเปตเว ปจฺจเยหิ นิมนฺตนวเสน ลปาเปตุํ ขีณาสวสฺส อโตฺถ นตฺถิ ตาทิสสฺส มิจฺฉาชีวสฺส มเคฺคเนว สมุคฺฆาติตตฺตาติ อโตฺถฯ อิติ ภควา ‘‘กิสฺสายํ เถโร อตฺตโน โรคํ เวเชฺชหิ อติกิจฺฉาเปตฺวา ภควโต อวิทูเร นิสีทตี’’ติ จิเนฺตนฺตานํ ตสฺส อติกิจฺฉาปเน การณํ ปกาเสสิฯ</p>

</p>


<h3>๒. นนฺทสุตฺตวณฺณนา</h3>
<p> ทุติเย  ติ ตสฺส นามํฯ โส หิ จกฺกวตฺติลกฺขณูเปตตฺตา มาตาปิตโร สปริชนํ สกลญฺจ ญาติปริวฎฺฎํ นนฺทยโนฺต ชาโตติ ‘‘นโนฺท’’ติ นามํ ลภิฯ ติ ภควโต เอกปิตุปุตฺตตาย ภาตาฯ น หิ ภควโต สโหทรา อุปฺปชฺชนฺติ, เตน วุตฺตํ ติ, จูฬมาตุปุโตฺตติ อโตฺถฯ มหาปชาปติโคตมิยา หิ โส ปุโตฺตฯ ติ น อภิรโตฯ นฺติ  พฺรหฺมํ เสฎฺฐํ อุตฺตมํ จริยํ เอกาสนํ เอกเสยฺยํ เมถุนวิรติํฯ นฺติ ปฐมจิตฺตโต ยาวจริมกจิตฺตํ สมฺมา ปริปุณฺณํ ปริสุทฺธํ ธาเรตุํ ปวเตฺตตุํฯ ทุติเยน เจตฺถ พฺรหฺมจริยปเทน มคฺคพฺรหฺมจริยสฺสาปิ สงฺคโห เวทิตโพฺพฯ ติ อุปสมฺปทกาเล ภิกฺขุภาเวน สทฺธิํ สมาทินฺนํ นิพฺพเตฺตตพฺพภาเวน อนุฎฺฐิตํ ติวิธมฺปิ สิกฺขํ ปฎิกฺขิปิตฺวา, วิสฺสเชฺชตฺวาติ อโตฺถฯ ติ คิหิภาวายฯ ติ นิวตฺติสฺสามิฯ</p>


<p>กสฺมา  ปนายํ เอวมาโรเจสีติ? เอตฺถายํ อนุปุพฺพิกถา – ภควา ปวตฺตวรธมฺมจโกฺก ราชคหํ คนฺตฺวา เวฬุวเน วิหรโนฺต ‘‘ปุตฺตํ เม อาเนตฺวา ทเสฺสถา’’ติ สุโทฺธทนมหาราเชน เปสิเตสุ สหสฺสสหสฺสปริวาเรสุ ทสสุ ทูเตสุ สห ปริวาเรน อรหตฺตํ ปเตฺตสุ สพฺพปจฺฉา คนฺตฺวา อรหตฺตปฺปเตฺตน กาฬุทายิเตฺถเรน คมนกาลํ ญตฺวา มคฺควณฺณนํ วเณฺณตฺวา ชาติภูมิคมนาย ยาจิโต วีสติสหสฺสขีณาสวปริวุโตฺต กปิลวตฺถุนครํ คนฺตฺวา ญาติสมาคเม โปกฺขรวสฺสํ อฎฺฐุปฺปตฺติํ กตฺวา เวสฺสนฺตรชาตกํ (ชา. ๒.๒๒.๑๖๕๕ อาทโย) กเถตฺวา ปุนทิวเส ปิณฺฑาย ปวิโฎฺฐ ‘‘อุตฺติเฎฺฐ นปฺปมเชฺชยฺยา’’ติ (ธ. ป. ๑๖๘) คาถาย ปิตรํ โสตาปตฺติผเล ปติฎฺฐาเปตฺวา นิเวสนํ คนฺตฺวา ‘‘ธมฺมญฺจเร’’ติ (ธ. ป. ๑๖๙) คาถาย มหาปชาปติํ โสตาปตฺติผเล, ราชานํ สกทาคามิผเล ปติฎฺฐาเปสิฯ</p>


<p>ภตฺตกิจฺจาวสาเน  ปน ราหุลมาตุคุณกถํ นิสฺสาย จนฺทกินฺนรีชาตกํ (ชา. ๑.๑๔.๑๘ อาทโย) กเถตฺวา ตติยทิวเส นนฺทกุมารสฺส อภิเสกเคหปฺปเวสนวิวาหมงฺคเลสุ วตฺตมาเนสุ ปิณฺฑาย ปวิสิตฺวา นนฺทกุมารสฺส หเตฺถ ปตฺตํ ทตฺวา มงฺคลํ วตฺวา อุฎฺฐายาสนา ปกฺกมโนฺต กุมารสฺส หตฺถโต ปตฺตํ น คณฺหิฯ โสปิ ตถาคเต คารเวน ‘‘ปตฺตํ เต, ภเนฺต, คณฺหถา’’ติ วตฺตุํ นาสกฺขิฯ เอวํ ปน จิเนฺตสิ, ‘‘โสปานสีเส ปตฺตํ คณฺหิสฺสตี’’ติ, สตฺถา ตสฺมิํ ฐาเน น คณฺหิฯ อิตโร ‘‘โสปานมูเล คณฺหิสฺสตี’’ติ จิเนฺตสิ, สตฺถา ตตฺถปิ น คณฺหิฯ อิตโร ‘‘ราชงฺคเณ คณฺหิสฺสตี’’ติ จิเนฺตสิ, สตฺถา ตตฺถปิ น คณฺหิฯ กุมาโร นิวตฺติตุกาโม อนิจฺฉาย คจฺฉโนฺต คารเวน ‘‘ปตฺตํ คณฺหถา’’ติ วตฺตุํ น สโกฺกติ, ‘‘อิธ คณฺหิสฺสติ, เอตฺถ คณฺหิสฺสตี’’ติ จิเนฺตโนฺต คจฺฉติฯ</p>


<p>ตสฺมิํ  ขเณ ชนปทกลฺยาณิยา อาจิกฺขิํสุ, ‘‘อเยฺย ภควา, นนฺทราชานํ คเหตฺวา คจฺฉติ, ตุเมฺหหิ วินา กริสฺสตี’’ติฯ สา อุทกพินฺทูหิ ปคฺฆรเนฺตหิ อฑฺฒุลฺลิขิเตหิ เกเสหิ เวเคน ปาสาทํ อารุยฺห สีหปญฺชรทฺวาเร ฐตฺวา ‘‘ตุวฎํ โข, อยฺยปุตฺต, อาคเจฺฉยฺยาสี’’ติ อาหฯ ตํ ตสฺสา วจนํ ตสฺส หทเย ติริยํ ปติตฺวา วิย ฐิตํฯ สตฺถาปิสฺส หตฺถโต ปตฺตํ อคฺคเหตฺวาว ตํ วิหารํ เนตฺวา ‘‘ปพฺพชิสฺสสิ นนฺทา’’ติ อาหฯ โส พุทฺธคารเวน ‘‘น ปพฺพชิสฺสามี’’ติ อวตฺวา, ‘‘อาม, ปพฺพชิสฺสามี’’ติ อาหฯ สตฺถา เตน หิ นนฺทํ ปพฺพาเชถาติ กปิลวตฺถุปุรํ คนฺตฺวา ตติยทิวเส ตํ ปพฺพาเชสิฯ สตฺตเม ทิวเส มาตรา อลงฺกริตฺวา เปสิตํ ‘‘ทายชฺชํ เม, สมณ, เทหี’’ติ วตฺวา อตฺตนา สทฺธิํ อารามาคตํ ราหุลกุมารํ ปพฺพาเชสิฯ ปุเนกทิวสํ มหาธมฺมปาลชาตกํ (ชา. ๑.๑๐.๙๒ อาทโย) กเถตฺวา ราชานํ อนาคามิผเล ปติฎฺฐาเปสิฯ</p>


<p>อิติ  ภควา มหาปชาปติํ โสตาปตฺติผเล, ปิตรํ ตีสุ ผเลสุ ปติฎฺฐาเปตฺวา ภิกฺขุสงฺฆปริวุโต ปุนเทว ราชคหํ คนฺตฺวา ตโต อนาถปิณฺฑิเกน สาวตฺถิํ อาคมนตฺถาย คหิตปฎิโญฺญ นิฎฺฐิเต เชตวนมหาวิหาเร ตตฺถ คนฺตฺวา วาสํ กเปฺปสิฯ เอวํ สตฺถริ เชตวเน วิหรเนฺต อายสฺมา นโนฺท อตฺตโน  อนิจฺฉาย ปพฺพชิโต กาเมสุ อนาทีนวทสฺสาวี ชนปทกลฺยาณิยา วุตฺตวจนมนุสฺสรโนฺต อุกฺกณฺฐิโต หุตฺวา ภิกฺขูนํ อตฺตโน อนภิรติํ อาโรเจสิฯ เตน วุตฺตํ ติฯ</p>


<p>กสฺมา ปน นํ ภควา เอวํ ปพฺพาเชสีติ? ‘‘ปุเรตรเมว อาทีนวํ ทเสฺสตฺวา กาเมหิ นํ วิเวเจตุํ น สกฺกา, ปพฺพาเชตฺวา ปน อุปาเยน ตโต วิเวเจตฺวา อุปริวิเสสํ นิพฺพเตฺตสฺสามี’’ติ เวเนยฺยทมนกุสโล สตฺถา เอวํ นํ ปฐมํ ปพฺพาเชสิฯ</p>


<p>ติ สกฺยราชธีตาฯ ติ ชนปทมฺหิ กลฺยาณี รูเปน อุตฺตมา ฉสรีรโทสรหิตา, ปญฺจกลฺยาณสมนฺนาคตาฯ สา หิ ยสฺมา นาติทีฆา นาติรสฺสา นาติกิสา นาติถูลา นาติกาฬิกา นโจฺจทาตา อติกฺกนฺตา มานุสกวณฺณํ อปฺปตฺตา ทิพฺพวณฺณํ, ตสฺมา ฉสรีรโทสรหิตาฯ ฉวิกลฺยาณํ มํสกลฺยาณํ นขกลฺยาณํ อฎฺฐิกลฺยาณํ วยกลฺยาณนฺติ อิเมหิ ปญฺจหิ กลฺยาเณหิ สมนฺนาคตาฯ</p>


<p>ตตฺถ  อตฺตโน สรีโรภาเสน ทสทฺวาทสหเตฺถ ฐาเน อาโลกํ กโรติ, ปิยงฺคุสมา วา สุวณฺณสมา วา โหติ, อยมสฺสา ฯ จตฺตาโร ปนสฺสา หตฺถปาทา มุขปริโยสานญฺจ ลาขารสปริกมฺมกตํ วิย รตฺตปวาฬรตฺตกมฺพเลน สทิสํ โหติ, อยมสฺสา ฯ วีสติ นขปตฺตานิ มํสโต อมุตฺตฎฺฐาเน ลาขารสปริกิตานิ วิย มุตฺตฎฺฐาเน ขีรธาราสทิสานิ โหนฺติ, อยมสฺสา ฯ ทฺวตฺติํสทนฺตา สุผุสิตา ปริสุทฺธปวาฬปนฺติสทิสา วชิรปนฺตี วิย ขายนฺติ, อยมสฺสา ฯ วีสติวสฺสสติกาปิ สมานา โสฬสวสฺสุเทฺทสิกา วิย โหติ นิปฺปลิตา, อยมสฺสา ฯ สุนฺทรี จ โหติ เอวรูปคุณสมนฺนาคตา, เตน วุตฺตํ ติฯ</p>


<p>ติ อนาทเร สามิวจนํ, ฆรโต นิกฺขมโตติ อโตฺถฯ ‘‘ฆรา นิกฺขมนฺต’’นฺติปิ ปฐนฺติฯ   ติ อิตฺถมฺภูตลกฺขเณ กรณวจนํ, วิปฺปกตุลฺลิขิเตหิ เกเสหิ อุปลกฺขิตาติ อโตฺถฯ ‘‘อฑฺฒุลฺลิขิเตหี’’ติปิ ปฐนฺติฯ อุลฺลิขนนฺติ  จ ผณกาทีหิ เกสสณฺฐาปนํ, ‘‘อฑฺฒการวิธาน’’นฺติปิ วทนฺติฯ ติ สิเนหรสวิปฺผารสํสูจเกน อฑฺฒกฺขินา อาพนฺธนฺตี วิย โอโลเกตฺวาฯ ติ ปุเพฺพปิ ‘‘ม’’นฺติ วตฺวา อุกฺกณฺฐากุลจิตฺตตาย ปุน ‘‘มํ เอตทโวจา’’ติ อาหฯ นฺติ สีฆํฯ ติ ตํ ตสฺสา วจนํ, ตํ วา ตสฺสา อาการสหิตํ วจนํ อนุสฺสรโนฺตฯ</p>


<p>ภควา ตสฺส วจนํ สุตฺวา ‘‘อุปาเยนสฺส ราคํ วูปสเมสฺสามี’’ติ อิทฺธิพเลน นํ ตาวติํสภวนํ เนโนฺต อนฺตรามเคฺค เอกสฺมิํ ฌามเขเตฺต ฌามขาณุมตฺถเก นิสินฺนํ ฉินฺนกณฺณนาสานงฺคุฎฺฐํ เอกํ ปลุฎฺฐมกฺกฎิํ ทเสฺสตฺวา ตาวติํสภวนํ เนสิฯ ปาฬิยํ ปน เอกกฺขเณเนว สตฺถารา ตาวติํสภวนํ คตํ วิย วุตฺตํ, ตํ คมนํ อวตฺวา ตาวติํสภวนํ สนฺธาย วุตฺตํฯ คจฺฉโนฺตเยว หิ ภควา อายสฺมโต นนฺทสฺส อนฺตรามเคฺค ตํ ปลุฎฺฐมกฺกฎิํ ทเสฺสติฯ ยทิ เอวํ กถํ สมิญฺชนาทินิทสฺสนํ? ตํ อนฺตรธานนิทสฺสนนฺติ คเหตพฺพํฯ เอวํ สตฺถา ตํ ตาวติํสภวนํ เนตฺวา สกฺกสฺส เทวรโญฺญ อุปฎฺฐานํ อาคตานิ กกุฎปาทานิ ปญฺจ อจฺฉราสตานิ อตฺตานํ วนฺทิตฺวา ฐิตานิ  ทเสฺสตฺวา ชนปทกลฺยาณิยา ตาสํ ปญฺจนฺนํ อจฺฉราสตานํ รูปสมฺปตฺติํ ปฎิจฺจ วิเสสํ ปุจฺฉิฯ เตน วุตฺตํ – ติฯ</p>


<p>ตตฺถ ติ พาหุมฺหิ คเหตฺวา วิยฯ ภควา หิ ตทา ตาทิสํ อิทฺธาภิสงฺขารํ อภิสงฺขาเรสิ, ยถา อายสฺมา นโนฺท ภุเช คเหตฺวา ภควตา นียมาโน วิย อโหสิฯ ตตฺถ จ ภควตา สเจ ตสฺส อายสฺมโต ตาวติํสเทวโลกสฺส ทสฺสนํ ปเวสนเมว วา อิจฺฉิตํ สิยา, ยถานิสินฺนเสฺสว ตสฺส ตํ เทวโลกํ ทเสฺสยฺย โลกวิวรณิทฺธิกาเล  วิย, ตเมว วา อิทฺธิยา ตตฺถ เปเสยฺยฯ ยสฺมา ปนสฺส ทิพฺพตฺตภาวโต มนุสฺสตฺตภาวสฺส โย นิหีนชิคุจฺฉนียภาโว, ตสฺส สุขคฺคหณตฺถํ อนฺตรามเคฺค ตํ มกฺกฎิํ ทเสฺสตุกาโม, เทวโลกสิริวิภวสมฺปตฺติโย จ โอคาเหตฺวา ทเสฺสตุกาโม อโหสิ, ตสฺมา ตํ คเหตฺวา ตตฺถ เนสิฯ เอวญฺหิสฺส ตทตฺถํ พฺรหฺมจริยวาเส วิเสสโต อภิรติ ภวิสฺสตีติฯ</p>


<p>ติ รตฺตวณฺณตาย ปาราวตสทิสปาทานิฯ ตา กิร สพฺพาปิ กสฺสปสฺส ภควโต สาวกานํ ปาทมกฺขนเตลทาเนน ตาทิสา สุกุมารปาทา อเหสุํฯ ติ ปสฺสสิ นุฯ ติ วิสิฎฺฐรูปตราฯ ติ ทิวสมฺปิ ปสฺสนฺตานํ อติตฺติกรณเฎฺฐน ปสฺสิตพฺพตราฯ ติ สพฺพาวยวโสภาย สมนฺตโต ปสาทาวหตราฯ</p>


<p>กสฺมา  ปน ภควา อวสฺสุตจิตฺตํ อายสฺมนฺตํ นนฺทํ อจฺฉราโย โอโลกาเปสิ? สุเขเนวสฺส กิเลเส นีหริตุํฯ ยถา หิ กุสโล เวโชฺช อุสฺสนฺนโทสํ ปุคฺคลํ ติกิจฺฉโนฺต สิเนหปานาทินา ปฐมํ โทเส อุกฺกิเลเทตฺวา ปจฺฉา วมนวิเรจเนหิ สมฺมเทว นีหราเปติ, เอวํ วิเนยฺยทมนกุสโล ภควา อุสฺสนฺนราคํ อายสฺมนฺตํ นนฺทํ เทวจฺฉราโย ทเสฺสตฺวา อุกฺกิเลเทสิ อริยมคฺคเภสเชฺชน อนวเสสโต นีหริตุกาโมติ เวทิตพฺพํฯ</p>


<p>ติ ฌามงฺคปจฺจงฺคมกฺกฎีฯ ติ ยถา สา, ภเนฺต, ตุเมฺหหิ มยฺหํ ทสฺสิตา ฉินฺนกณฺณนาสา ปลุฎฺฐมกฺกฎี ชนปทกลฺยาณิํ อุปาทาย , เอวเมว ชนปทกลฺยาณี อิมานิ ปญฺจ อจฺฉราสตานิ อุปาทายาติ อโตฺถฯ นฺติ อุปโยเค สามิวจนํ, ปญฺจ อจฺฉราสตานีติ อโตฺถฯ อวยวสมฺพเนฺธ วา เอตํ สามิวจนํ, เตน ปญฺจนฺนํ อจฺฉราสตานํ รูปสมฺปตฺติํ อุปนิธายาติ อธิปฺปาโยฯ ติ จ สมีเป ฐเปตฺวา, อุปาทายาติ อโตฺถฯ นฺติ อิตฺถีติ คณนํฯ นฺติ กลายปิ ภาคํ, เอกํ โสฬสโกฎฺฐาเส กตฺวา ตโต เอกโกฎฺฐาสํ คเหตฺวา โสฬสธา คณิเต ตตฺถ โย เอเกโก โกฎฺฐาโส, โส กลภาโคติ  อธิเปฺปโต, ตมฺปิ กลภาคํ น อุเปตีติ วทติฯ นฺติ ‘‘อิมาย อยํ สทิสี’’ติ อุปมาภาเวน คเหตฺวา สมีเป ฐปนมฺปิฯ</p>


<p>ยตฺถายํ อนภิรโต, ตํ พฺรหฺมจริยํ ปุเพฺพ วุตฺตํ ปากฎญฺจาติ ตํ อนามสิตฺวา ตตฺถ อภิรติยํ อาทรชนนตฺถํ ติ อาเมฑิตวเสน วุตฺตํฯ ติ กสฺมา ภควา ตสฺส พฺรหฺมจริยวาสํ อิจฺฉโนฺต อพฺรหฺมจริยวาสสฺส ปาฎิโภคํ อุปคญฺฉิ? ยตฺถสฺส อารมฺมเณ ราโค ทฬฺหํ นิปติ, ตํ อาคนฺตุการมฺมเณ สงฺกาเมตฺวา สุเขน สกฺกา ชหาเปตุนฺติ ปาฎิโภคํ อุปคญฺฉิฯ อนุปุพฺพิกถายํ สคฺคกถา อิมสฺส อตฺถสฺส นิทสฺสนํฯ</p>


<p>นฺติ กถมโสฺสสุํ? ภควา หิ ตทา อายสฺมเนฺต นเนฺท วตฺตํ ทเสฺสตฺวา อตฺตโน ทิวาฎฺฐานํ คเต อุปฎฺฐานํ อาคตานํ ภิกฺขูนํ ตํ ปวตฺติํ กเถตฺวา ยถา นาม กุสโล ปุริโส อนิกฺขนฺตํ อาณิํ อญฺญาย อาณิยา นีหริตฺวา ปุน ตํ หตฺถาทีหิ สญฺจาเลตฺวา อปเนติ, เอวเมว อาจิณฺณวิสเย ตสฺส ราคํ อาคนฺตุกวิสเยน นีหริตฺวา ปุน ตทปิ พฺรหฺมจริยมคฺคเหตุํ กตฺวา อปเนตุกาโม ‘‘เอถ ตุเมฺห, ภิกฺขเว, นนฺทํ ภิกฺขุํ ภตกวาเทน จ อุปกฺกิตกวาเทน จ สมุทาจรถา’’ติ อาณาเปสิ, เอวํ ภิกฺขู อโสฺสสุํฯ เกจิ ปน ‘‘ภควา ตถารูปํ อิทฺธาภิสงฺขารํ อภิสงฺขาเรสิ, ยถา เต ภิกฺขู ตมตฺถํ ชานิํสู’’ติ วทนฺติฯ</p>


<p>ติ  ภตโกติ วาเทนฯ โย หิ ภติยา กมฺมํ กโรติ, โส ภตโกติ วุจฺจติ, อยมฺปิ อายสฺมา อจฺฉราสโมฺภคนิมิตฺตํ พฺรหฺมจริยํ จรโนฺต ภตโก วิย โหตีติ วุตฺตํ ‘‘ภตกวาเทนา’’ติ ฯ ติ โย กหาปณาทีหิ กิญฺจิ กิณาติ, โส อุปกฺกิตโกติ วุจฺจติ, อยมฺปิ อายสฺมา อจฺฉรานํ เหตุ อตฺตโน พฺรหฺมจริยํ กิณาติ, ตสฺมา ‘‘อุปกฺกิตโก’’ติ เอวํ วจเนนฯ อถ วา ภควโต อาณาย อจฺฉราสโมฺภคสงฺขาตาย ภติยา พฺรหฺมจริยวาสสงฺขาตํ ชีวิตํ ปวเตฺตโนฺต ตาย ภติยา ยาปเน ภควตา ภริยมาโน วิย โหตีติ ‘‘ภตโก’’ติ วุโตฺต, ตถา  อจฺฉราสโมฺภคสงฺขาตํ วิกฺกยํ อาทาตพฺพํ กตฺวา ภควโต อาณตฺติยํ ติฎฺฐโนฺต เตน วิกฺกเยน ภควตา อุปกฺกิโต วิย โหตีติ วุตฺตํ ‘‘อุปกฺกิตโก’’ติฯ</p>


<p>ติ ปีฬิยมาโน ทุกฺขาปิยมาโนฯ ติ ลชฺชมาโนฯ ติ ปาฎิกุลฺยโต ทหโนฺตฯ ติ อสหาโยฯ ติ วตฺถุกาเมหิ กิเลสกาเมหิ จ กาเยน เจว จิเตฺตน จ วูปกโฎฺฐฯ ติ กมฺมฎฺฐาเน สติํ อวิชหโนฺตฯ ติ กายิกเจตสิกวีริยาตาเปน อาตาปวา, อาตาเปติ กิเลเสติ อาตาโป, วีริยํฯ ติ กาเย จ ชีวิเต จ อนเปกฺขตาย เปสิตโตฺต วิสฺสฎฺฐอตฺตภาโว, นิพฺพาเน วา เปสิตจิโตฺตฯ ติ กมฺมฎฺฐานารมฺภโต น จิเรเนวฯ ติ ยสฺส อตฺถายฯ ติ ทุวิธา กุลปุตฺตา ชาติกุลปุตฺตา จ อาจารกุลปุตฺตา จ, อยํ ปน อุภยถาปิ กุลปุโตฺตฯ ติ เหตุนา จ การเณน จฯ ติ ฆรโตฯ นฺติ ปพฺพชฺชํฯ กสิวณิชฺชาทิกมฺมญฺหิ อคารสฺส หิตนฺติ อคาริยํ นาม, ตํ เอตฺถ นตฺถีติ ปพฺพชฺชา อนคาริยาติ วุจฺจติฯ ติ อุปคจฺฉนฺติฯ นฺติ ตํ อนุตฺตรํฯ นฺติ มคฺคพฺรหฺมจริยสฺส ปริโยสานภูตํ อรหตฺตผลํฯ ตสฺส หิ อตฺถาย กุลปุตฺตา อิธ ปพฺพชนฺติฯ ติ ตสฺมิํเยว อตฺตภาเวฯ ติ อตฺตนาเยว ปญฺญาย ปจฺจกฺขํ กตฺวา, อปรปฺปจฺจเยน ญตฺวาติ อโตฺถฯ ติ ปาปุณิตฺวา สมฺปาเทตฺวา วา วิหาสิฯ เอวํ วิหรโนฺตว ติฯ อิมินา อสฺส ปจฺจเวกฺขณภูมิ ทสฺสิตาฯ</p>


<p>ตตฺถ  ติ น ตาวสฺส อตีตา ชาติ ขีณา ปุเพฺพว ขีณตฺตา, น อนาคตา อนาคตตฺตา เอว, น ปจฺจุปฺปนฺนา วิชฺชมานตฺตาฯ มคฺคสฺส ปน อภาวิตตฺตา ยา เอกจตุปญฺจโวการภเวสุ เอกจตุปญฺจกฺขนฺธปฺปเภทา  ชาติ อุปฺปเชฺชยฺย, สา มคฺคสฺส ภาวิตตฺตา อนุปฺปาทธมฺมตํ อาปชฺชเนน ขีณาฯ ตํ โส มคฺคภาวนาย ปหีนกิเลเส ปจฺจเวกฺขิตฺวา  กิเลสาภาเวน วิชฺชมานมฺปิ กมฺมํ อายติํ อปฺปฎิสนฺธิกํ โหตีติ ชานเนน อพฺภญฺญาสิฯ นฺติ วุตฺถํ ปริวุตฺถํ กตํ จริตํ, นิฎฺฐาปิตนฺติ อโตฺถฯ นฺติ มคฺคพฺรหฺมจริยํฯ ปุถุชฺชนกลฺยาณเกน หิ สทฺธิํ สตฺต เสกฺขา พฺรหฺมจริยวาสํ วสนฺติ นาม, ขีณาสโว วุตฺถวาโส, ตสฺมา โส อตฺตโน พฺรหฺมจริยวาสํ ปจฺจเวกฺขโนฺต ‘‘วุสิตํ พฺรหฺมจริย’’นฺติ อพฺภญฺญาสิฯ นฺติ จตูสุ สเจฺจสุ จตูหิ มเคฺคหิ ปริญฺญาปหานสจฺฉิกิริยาภาวนาวเสน โสฬสวิธมฺปิ กิจฺจํ นิฎฺฐาปิตํฯ ปุถุชฺชนกลฺยาณกาทโย หิ ตํ กิจฺจํ กโรนฺติ นาม, ขีณาสโว กตกรณีโย, ตสฺมา โส อตฺตโน กรณียํ ปจฺจเวกฺขโนฺต ‘‘กตํ กรณีย’’นฺติ อพฺภญฺญาสิฯ ติ ‘‘อิทานิ ปุน อิตฺถภาวาย เอวํ โสฬสกิจฺจภาวาย กิเลสกฺขยาย วา มคฺคภาวนาย กิจฺจํ เม นตฺถี’’ติ อพฺภญฺญาสิฯ ติ วา ‘‘อิตฺถภาวโต อิมสฺมา เอวํปการา วตฺตมานกฺขนฺธสนฺตานา อปรํ ขนฺธสนฺตานํ มยฺหํ นตฺถิ, อิเม ปน ปญฺจกฺขนฺธา ปริญฺญาตา ติฎฺฐนฺติ ฉินฺนมูลกา วิย รุกฺขา, เต จริมกจิตฺตนิโรเธน อนุปาทาโน วิย ชาตเวโท นิพฺพายิสฺสนฺติ, อปณฺณตฺติกภาวํ คมิสฺสนฺตี’’ติ อพฺภญฺญาสิฯ ติ เอโกฯ นฺติ ภควโต สาวกานํ อรหนฺตานํ อพฺภนฺตโร เอโก มหาสาวโก อโหสีติ อโตฺถฯ</p>


<p>ติ อธิคตมคฺคา เอกา พฺรหฺมเทวตาฯ สา หิ สยํ อเสกฺขตฺตา อเสกฺขวิสยํ อพฺภญฺญาสิฯ เสกฺขา หิ ตํ ตํ เสกฺขวิสยํ, ปุถุชฺชนา จ อตฺตโน ปุถุชฺชนวิสยเมว ชานนฺติฯ ติ ปริกฺขีณาย รตฺติยา, มชฺฌิมยาเมติ อโตฺถฯ ติ อติอุตฺตมวณฺณาฯ นฺติ อนวเสเสน สมนฺตโตฯ ติ อตฺตโน ปภาย จโนฺท วิย สูริโย วิย จ เชตวนํ เอโกภาสํ กตฺวาฯ ติ อายสฺมโต นนฺทสฺส  อรหตฺตปฺปตฺติํ วิทิตฺวา ปีติโสมนสฺสชาตา  ‘‘ตํ ภควโต ปฎิเวเทสฺสามี’’ติ อุปสงฺกมิฯ</p>


<p>ติ เอตฺถ อาสวนฺตีติ อาสวา, จกฺขุทฺวาราทีหิ ปวตฺตนฺตีติ อโตฺถฯ อถ วา อาโคตฺรภุํ อาภวคฺคํ วา สวนฺตีติ อาสวา, เอเต ธเมฺม เอตญฺจ โอกาสํ อโนฺต กริตฺวา ปวตฺตนฺตีติ อโตฺถฯ จิรปาริวาสิยเฎฺฐน มทิราทิอาสวา วิยาติ อาสวาฯ ‘‘ปุริมา, ภิกฺขเว, โกฎิ น ปญฺญายติ อวิชฺชายา’’ติอาทิวจเนหิ (อ. นิ. ๑๐.๖๑) เนสํ จิรปาริวาสิยตา เวทิตพฺพาฯ อถ วา อายตํ สํสารทุกฺขํ สวนฺติ ปสวนฺตีติปิ, อาสวาฯ ปุริโม เจตฺถ อโตฺถ กิเลเสสุ ยุชฺชติ, ปจฺฉิโม กเมฺมปิฯ น เกวลญฺจ กมฺมกิเลสา เอว อาสวา, อถ โข นานปฺปการา อุปทฺทวาปิฯ ตถา หิ ‘‘นาหํ, จุนฺท , ทิฎฺฐธมฺมิกานํเยว อาสวานํ สํวราย ธมฺมํ เทเสมี’’ติ เอตฺถ (ที. นิ. ๓.๑๘๒) วิวาทมูลภูตา กิเลสา อาสวาติ อาคตาฯ</p>


<p>
‘‘เยน เทวูปปตฺยสฺส, คนฺธโพฺพ วา วิหงฺคโม;  
  
ยกฺขตฺตํ เยน คเจฺฉยฺย, มนุสฺสตฺตญฺจ อพฺพเช;  
  
เต มยฺหํ อาสวา ขีณา, วิทฺธสฺตา วินลีกตา’’ติฯ (อ. นิ. ๔.๓๖) –  
</p>
  
<p>เอตฺถ เตภูมิกํ กมฺมํ อวเสสา จ อกุสลา ธมฺมา อาสวาติ อาคตาฯ ‘‘ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตายา’’ติ (ปารา. ๓๙) ปรูปฆาตวิปฺปฎิสารวธพนฺธาทโย เจว อปายทุกฺขภูตา จ นานปฺปการา อุปทฺทวาฯ</p>


<p>เต ปเนเต อาสวา วินเย – ‘‘ทิฎฺฐธมฺมิกานํ อาสวานํ สํวราย สมฺปรายิกานํ อาสวานํ ปฎิฆาตายา’’ติ (ปารา. ๓๙) ทฺวิธา อาคตาฯ สฬายตเน ‘‘ตโยเม, อาวุโส, อาสวา – กามาสโว, ภวาสโว, อวิชฺชาสโว’’ติ (ที. นิ. ๓.๓๐๕) ติธา อาคตา, ตถา อเญฺญสุ จ สุตฺตเนฺตสุฯ อภิธเมฺม เตเยว ทิฎฺฐาสเวน สทฺธิํ จตุธา อาคตาฯ นิเพฺพธิกปริยาเย ‘‘อตฺถิ, ภิกฺขเว, อาสวา นิรยคามินิยา’’ติอาทินา (อ. นิ. ๖.๖๓) ปญฺจธา  อาคตาฯ ฉกฺกนิปาเต ‘‘อตฺถิ, ภิกฺขเว, อาสวา สํวราย ปหาตพฺพา’’ติอาทินา (อ. นิ. ๖.๕๘) นเยน  ฉธา อาคตาฯ สพฺพาสวปริยาเย (ม. นิ. ๑.๒๒) เตเยว ทสฺสนปหาตเพฺพหิ สทฺธิํ สตฺตธา อาคตาฯ อิธ ปน อภิธมฺมนเยน จตฺตาโร อาสวา เวทิตพฺพาฯ</p>


<p>ติ เอตฺถ ปน ‘‘โย อาสวานํ ขโย เภโท ปริเภโท’’ติอาทีสุ อาสวานํ สรสเภโท อาสวกฺขโยติ วุโตฺตฯ ‘‘ชานโต อหํ, ภิกฺขเว, ปสฺสโต อาสวานํ ขยํ วทามี’’ติอาทีสุ (ม. นิ. ๑.๑๕) อาสวานํ อายติํ อนุปฺปาโท อาสวกฺขโยติ วุโตฺตฯ</p>


<p>
‘‘เสกฺขสฺส สิกฺขมานสฺส, อุชุมคฺคานุสาริโน;  
  
ขยสฺมิํ ปฐมํ ญาณํ, ตโต อญฺญา อนนฺตรา’’ติฯ (อิติวุ. ๖๒) –  
</p>
  
<p>อาทีสุ  มโคฺค อาสวกฺขโยติ วุโตฺตฯ ‘‘อาสวานํ ขยา สมโณ โหตี’’ติอาทีสุ (ม. นิ. ๑.๔๓๘) ผลํฯ</p>


<p>
‘‘ปรวชฺชานุปสฺสิสฺส, นิจฺจํ อุชฺฌานสญฺญิโน;  
  
อาสวา ตสฺส วฑฺฒนฺติ, อารา โส อาสวกฺขยา’’ติฯ –  
</p>
  
<p>อาทีสุ (ธ. ป. ๒๕๓) นิพฺพานํฯ อิธ ปน อาสวานํ อจฺจนฺตขโย อนุปฺปาโท วา มโคฺค วา ‘‘อาสวานํ ขโย’’ติ วุโตฺตฯ</p>


<p>นฺติ ปฎิปสฺสทฺธิวเสน สพฺพโส ปหีนาสวํฯ นฺติ อรหตฺตผลสมาธิํฯ นฺติ อรหตฺตผลปญฺญํฯ อุภยวจนํ มเคฺค วิย ผเลปิ สมถวิปสฺสนานํ ยุคนนฺธภาวทสฺสนตฺถํฯ นฺติ สพฺพญฺญุตญฺญาณํฯ เทวตาย วจนสมนนฺตรเมว ‘‘กถํ นุ โข’’ติ อาวเชฺชนฺตสฺส ภควโต ญาณํ อุปฺปชฺชิ ‘‘นเนฺทน อรหตฺตํ สจฺฉิกต’’นฺติฯ โส หิ อายสฺมา สหายภิกฺขูหิ ตถา อุปฺปณฺฑิยมาโน ‘‘ภาริยํ วต มยา กตํ, โยหํ เอวํ สฺวากฺขาเต ธมฺมวินเย ปพฺพชิตฺวา อจฺฉรานํ ปฎิลาภาย สตฺถารํ ปาฎิโภคํ อกาสิ’’นฺติ อุปฺปนฺนสํเวโค หิโรตฺตปฺปํ ปจฺจุปฎฺฐเปตฺวา ฆเฎโนฺต วายมโนฺต อรหตฺตํ ปตฺวา จิเนฺตสิ – ‘‘ยํนูนาหํ ภควนฺตํ เอตสฺมา ปฎิสฺสวา โมเจยฺย’’นฺติฯ โส ภควนฺตํ อุปสงฺกมิตฺวา อตฺตโน อธิปฺปายํ สตฺถุ อาโรเจสิฯ เตน  วุตฺตํ – ติฯ ตตฺถ ติ ปาฎิโภคปฺปฎิสฺสวา, ‘‘อจฺฉรานํ ปฎิลาภาย อหํ ปฎิภูโต’’ติ ปฎิญฺญายฯ</p>


<p>อถสฺส  ภควา ‘‘ยสฺมา ตยา อญฺญา อาราธิตาติ ญาตเมตํ มยา, เทวตาปิ เม อาโรเจสิ, ตสฺมา นาหํ ปฎิสฺสวา อิทานิ โมเจตโพฺพ อรหตฺตปฺปตฺติยาว โมจิตตฺตา’’ติ อาหฯ เตน วุตฺตํ ติอาทิฯ ตตฺถ ติ ยทา เอวฯ ติ ตวฯ ติ ปมุโตฺตฯ อิทํ วุตฺตํ โหติ – ยสฺมิํเยว กาเล อาสเวหิ ตว จิตฺตํ วิมุตฺตํ, อถ อนนฺตรเมวาหํ ตโต ปาฎิโภคโต มุโตฺตติฯ</p>


<p>โสปิ อายสฺมา วิปสฺสนากาเลเยว ‘‘ยเทวาหํ อินฺทฺริยาสํวรํ นิสฺสาย อิมํ วิปฺปการํ ปโตฺต, ตเมว สุฎฺฐุ นิคฺคเหสฺสามี’’ติ อุสฺสาหชาโต พลวหิโรตฺตโปฺป ตตฺถ จ กตาธิการตฺตา อินฺทฺริยสํวเร อุกฺกฎฺฐปฎิปทมฺปิ อคมาสิฯ วุตฺตเญฺหตํ –</p>

, ภิกฺขเว, นนฺทสฺส ปุรตฺถิมา ทิสา อาโลเกตพฺพา โหติ, สพฺพํ เจตโส สมนฺนาหริตฺวา นโนฺท ปุรตฺถิมํ ทิสํ อาโลเกติ ‘เอวํ เม ปุรตฺถิมํ ทิสํ อาโลกยโต น อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุ’นฺติ, อิติห ตตฺถ สมฺปชาโน โหติฯ</p>

</p>


<p>เตเนว ตํ อายสฺมนฺตํ สตฺถา ‘‘เอตทคฺคํ, ภิกฺขเว, มม สาวกานํ ภิกฺขูนํ อินฺทฺริเยสุ คุตฺตทฺวารานํ ยทิทํ นโนฺท’’ติ (อ. นิ. ๑.๒๓๐) เอตทเคฺค ฐเปสิฯ</p>


<p>ติ เอตํ อายสฺมโต นนฺทสฺส สพฺพาสเว เขเปตฺวา สุขาทีสุ ตาทิภาวปฺปตฺติสงฺขาตํ อตฺถํ สพฺพาการโต วิทิตฺวาฯ นฺติ ตทตฺถวิภาวนํ อิมํ อุทานํ อุทาเนสิฯ</p>


<p>ตตฺถ ติ เยน อริยปุคฺคเลน อริยมคฺคเสตุนา สโพฺพ ทิฎฺฐิปโงฺก สํสารปโงฺก เอว วา นิพฺพานปารคมเนน ติโณฺณฯ ติ เยน สตฺตานํ วิชฺฌนโตฯ ‘‘กามกณฺฑโก’’ติ  ลทฺธนาโม สโพฺพ กิเลสกาโม สโพฺพ กามวิสูโก อคฺคญาณทเณฺฑน มทฺทิโต ภโคฺค อนวเสสโต มถิโตฯ ติ เอวํภูโต จ ทุกฺขาทิวิสยสฺส สพฺพสฺส สโมฺมหสฺส  เขปเนน โมหกฺขยํ ปโตฺต, อรหตฺตผลํ นิพฺพานญฺจ อนุปฺปโตฺตฯ ติ โส ภินฺนกิเลโส ภิกฺขุ อิฎฺฐารมฺมณสมาโยคโต อุปฺปเนฺนสุ สุเขสุ อนิฎฺฐารมฺมณสมาโยคโต อุปฺปเนฺนสุ ทุเกฺขสุ จ น เวธติ น กมฺปติ, ตํ นิมิตฺตํ จิตฺตวิการํ นาปชฺชติฯ ‘‘สุขทุเกฺขสู’’ติ จ เทสนามตฺตํ, สเพฺพสุปิ โลกธเมฺมสุ น เวธตีติ เวทิตพฺพํฯ</p>

</p>


<h3>๓. ยโสชสุตฺตวณฺณนา</h3>
<p> ตติเย  ติ เอตฺถ ติ ตสฺส เถรสฺส นามํ, ตํ ปุพฺพงฺคมํ กตฺวา ปพฺพชิตตฺตา วิจรณโต จ ตานิ ปญฺจ ภิกฺขุสตานิ ‘‘ยโสชปฺปมุขานี’’ติ วุตฺตานิฯ</p>


<p>เตสํ อยํ ปุพฺพโยโค – อตีเต กิร กสฺสปทสพลสฺส สาสเน อญฺญตโร ภิกฺขุ อารญฺญโก อรเญฺญ ปิฎฺฐิปาสาเณ กตปณฺณกุฎิยํ วิหรติฯ ตสฺมิญฺจ สมเย ปญฺจสตา โจรา คามฆาตกาทีนิ กตฺวา โจริกาย ชีวนฺตา โจรกมฺมํ กตฺวา ชนปทมนุเสฺสหิ อนุพทฺธา ปลายมานา อรญฺญํ ปวิสิตฺวา ตตฺถ กิญฺจิ คหณํ วา ปฎิสรณํ วา อปสฺสนฺตา อวิทูเร ตํ ภิกฺขุํ ปาสาเณ นิสินฺนํ ทิสฺวา วนฺทิตฺวา ตํ ปวตฺติํ อาจิกฺขิตฺวา ‘‘อมฺหากํ, ภเนฺต, ปฎิสรณํ โหถา’’ติ ยาจิํสุฯ เถโร ‘‘ตุมฺหากํ สีลสทิสํ ปฎิสรณํ นตฺถิ, สเพฺพ ปญฺจ สีลานิ สมาทิยถา’’ติ อาหฯ เต ‘‘สาธู’’ติ สมฺปฎิจฺฉิตฺวา สีลานิ สมาทิยิํสุฯ เถโร ‘‘ตุเมฺห อิทานิ สีเลสุ ปติฎฺฐิตา, อตฺตโน ชีวิตํ วินาสยเนฺตสุปิ มา มนํ ปโทสยิตฺถา’’ติ กกจูปมวิธิํ (ม. นิ. ๑.๒๒๒ อาทโย) อาจิกฺขิฯ เต ‘‘สาธู’’ติ สมฺปฎิจฺฉิํสุฯ อถ เต ชานปทา ตํ สมฺปตฺตา อิโต จิโต จ คเวสนฺตา เต โจเร ทิสฺวา สเพฺพว ชีวิตา โวโรเปสุํฯ เต  เตสุ มโนปโทสมตฺตมฺปิ อกตฺวา อกฺขณฺฑสีลา กาลํ กตฺวา กามาวจรเทเวสุ นิพฺพตฺติํสุฯ เตสุ  เชฎฺฐโจโร เชฎฺฐเทวปุโตฺต อโหสิ, อิตเร ตเสฺสว ปริวาราฯ</p>


<p>เต อปราปรํ สํสรนฺตา เอกํ พุทฺธนฺตรํ เทวโลเก เขเปตฺวา อมฺหากํ ภควโต กาเล เทวโลกโต จวิตฺวา เชฎฺฐเทวปุโตฺต สาวตฺถินครทฺวาเร เกวฎฺฎคาเม ปญฺจสตกุลคามเชฎฺฐกสฺส เกวฎฺฎสฺส ปุโตฺต หุตฺวา นิพฺพตฺติ, ติสฺส นามํ อกํสุฯ อิตเรปิ อวเสสเกวฎฺฎานํ ปุตฺตา หุตฺวา นิพฺพตฺติํสุฯ เต ปุพฺพสนฺนิวาเสน สเพฺพปิ สหายกา หุตฺวา สหปํสุกีฬิตํ กีฬนฺตา อนุปุเพฺพน วยปฺปตฺตา อเหสุํ, ยโสโช เตสํ อโคฺค อโหสิฯ เต สเพฺพว เอกโต หุตฺวา ชาลานิ คเหตฺวา นทิตฬากาทีสุ มเจฺฉ พนฺธนฺตา วิจรนฺติฯ</p>


<p>อเถกทิวสํ อจิรวติยา นทิยา ชาเล ขิเตฺต สุวณฺณวโณฺณ มโจฺฉ อโนฺตชาเล ปาวิสิฯ ตํ ทิสฺวา สเพฺพปิ เกวฎฺฎา ‘‘อมฺหากํ ปุตฺตา มเจฺฉ พนฺธนฺตา สุวณฺณวณฺณํ มจฺฉํ พนฺธิํสู’’ติ หฎฺฐตุฎฺฐา อเหสุํฯ อถ เต ปญฺจสตาปิ สหายกา มจฺฉํ นาวาย ปกฺขิปิตฺวา นาวํ อุกฺขิปิตฺวา รโญฺญ ทเสฺสสุํฯ ราชา ตํ ทิสฺวา ‘‘ภควา เอตสฺส สุวณฺณวณฺณการณํ ชานิสฺสตี’’ติ มจฺฉํ คาหาเปตฺวา ภควโต ทเสฺสสิฯ สตฺถา ‘‘อยํ กสฺสปสมฺมาสมฺพุทฺธสฺส สาสเน  โอสกฺกมาเน ปพฺพชิตฺวา มิจฺฉา ปฎิปชฺชโนฺต สาสนํ โอสกฺกาเปตฺวา นิรเย นิพฺพโตฺต เอกํ พุทฺธนฺตรํ นิรเย ปจฺจิตฺวา ตโต จุโต อจิรวติยํ มโจฺฉ หุตฺวา นิพฺพโตฺต’’ติ วตฺวา ตสฺส มาตุภคินีนญฺจ นิรเย นิพฺพตฺตภาวํ, ตสฺส ภาติกเตฺถรสฺส ปรินิพฺพุตภาวญฺจ เตเนว กถาเปตฺวา อิมิสฺสา อฎฺฐุปฺปตฺติยา กปิลสุตฺตํ เทเสสิฯ</p>


<p>สตฺถุ เทสนํ สุตฺวา เต ปญฺจสตา เกวฎฺฎปุตฺตา สํเวคชาตา หุตฺวา ภควโต สนฺติเก ปพฺพชิตฺวา, อุปสมฺปนฺนา หุตฺวา วิเวกวาสํ วสนฺตา ภควนฺตํ ทสฺสนาย อาคมํสุฯ เตน วุตฺตํ – ติอาทิฯ</p>


<p>ตตฺถ ติ เต อิธฯ ติ นิพทฺธวาสํ วสมาเนหิฯ ติ เนวาสิกภิกฺขูหิ ‘‘กจฺจาวุโส, ขมนีย’’นฺติอาทินา ปฎิสนฺถารวเสน สโมฺมทนาย กตาย ‘‘อามาวุโส, ขมนีย’’นฺติอาทินา , ปุน สโมฺมทมานา เตหิ สทฺธิํ สมปฺปวตฺตโมทาฯ ติ อาจริยุปชฺฌายานํ  อตฺตโน จ ปาปุณกานิ เสนาสนานิ ปุจฺฉิตฺวา เตหิ เนวาสิเกหิ เตสํ ‘‘อิทํ ตุมฺหากํ อาจริยานํ, อิทํ ตุมฺหากํ อุปชฺฌายานํ, อิทํ ตุมฺหากํ ปาปุณาตี’’ติ เสนาสนานิ สํวิธาเปตฺวา อตฺตนา จ ตตฺถ คนฺตฺวา, ทฺวารกวาฎานิ วิวริตฺวา, มญฺจปีฐกฎสารกาทีนิ นีหริตฺวา ปโปฺผเฎตฺวา ยถาฐานํ ฐปนาทิวเสน ปญฺญาเปนฺตา จฯ</p>


<p>ติ, ‘‘ภเนฺต, อิมํ เม ปตฺตํ ฐเปถ, อิทํ จีวรํ, อิทํ ถาลกํ, อิทํ อุทกตุมฺพํ, อิทํ เม กตฺตรยฎฺฐิ’’นฺติ เอวํ สมณปริกฺขารํ สํโคปยมานาฯ ติ อุทฺธํ คตเฎฺฐน อุโจฺจ สโทฺท เยสเนฺต อุจฺจาสทฺทา อการสฺส อาการํ กตฺวาฯ สมนฺตโต ปตฺถฎเฎฺฐน มหโนฺต สโทฺท เยสเนฺต มหาสทฺทาฯ ติ เกวฎฺฎา วิย มจฺฉวิลุมฺปเนฯ ยถา นาม เกวฎฺฎา อุทเก วฎฺฎนโต มจฺฉคฺคหณตฺถํ ปวตฺตนโต ‘‘เกวฎฺฎา’’ติ ลทฺธนามา มจฺฉพนฺธา มจฺฉคฺคหณตฺถํ ชเล ชาลํ ปกฺขิปิตฺวา ‘‘ปวิโฎฺฐ น ปวิโฎฺฐ, คหิโต น คหิโต’’ติอาทินา อุจฺจาสทฺทมหาสทฺทา โหนฺติฯ ยถา จ เต มจฺฉปจฺฉิอาทีนิ ฐปิตฎฺฐาเน มหาชเน คนฺตฺวา ‘‘มยฺหํ เอกํ มจฺฉํ เทถ, มยฺหํ เอกํ มจฺฉผาลํ เทถ, อมุกสฺส ทิโนฺน มหโนฺต, มยฺหํ ขุทฺทโก’’ติอาทีนิ วตฺวา วิลุมฺปมาเน เตสํ ปฎิเสธนาทิวเสน อุจฺจาสทฺทมหาสทฺทา จ โหนฺติ, เอวเมเต ภิกฺขูติ ทเสฺสติฯ ติ เต เอเตฯ ติ กิสฺส นุ, กิมตฺถํ นูติ อโตฺถฯ ติ เต อิเมฯ ติ นีหรามิฯ ติ ตุเมฺหฯ นฺติ ตุเมฺหหิ มยฺหํ สนฺติเก น วสิตพฺพํฯ เย ตุเมฺห มาทิสสฺส พุทฺธสฺส วสนฎฺฐานํ  อาคนฺตฺวา เอวํ มหาสทฺทํ กโรถ, อตฺตโน ธมฺมตาย วสนฺตา กิํ นาม สารุปฺปํ กริสฺสถ, ตุมฺหาทิสานํ มม สนฺติเก วสนกิจฺจํ นตฺถีติ ทีเปติฯ เอวํ ปณามิเตสุ จ ภควตา เตสุ เอกภิกฺขุปิ ‘‘ภควา ตุเมฺห มหาสทฺทมตฺตเกน  อเมฺห ปณาเมถา’’ติ วา อญฺญํ วา กิญฺจิ ปฎิวจนํ อวตฺวา พุทฺธคารเวน สเพฺพ ภควโต วจนํ สมฺปฎิจฺฉนฺตา ‘‘เอวํ, ภเนฺต’’ติ วตฺวา นิกฺขมิํสุฯ เอวํ ปน เตสํ อโหสิ ‘‘มยํ สตฺถารํ ปสฺสิสฺสาม, ธมฺมํ โสสฺสาม, สตฺถุ สนฺติเก วสิสฺสามาติ อาคตา, เอวรูปสฺส ปน ครุโน  สตฺถุ สนฺติกํ อาคนฺตฺวา มหาสทฺทํ กริมฺหา, อมฺหากเมว โทโสยํ, ปณามิตมฺหา ตโต, น ลทฺธํ สตฺถุ สนฺติเก วตฺถุํ, สมนฺตปาสาทิกํ สุวณฺณวณฺณํ สรีรํ โอโลเกตุํ, มธุรสฺสเรน เทสิตํ ธมฺมํ โสตุ’’นฺติฯ เต พลวโทมนสฺสชาตา หุตฺวา ปกฺกมิํสุฯ</p>


<p>ติ สุคุตฺตํ กตฺวาฯ ติ เอวํนามโก ชนปโท, วชฺชี นาม ชานปทิโน ราชกุมารา, เตสํ นิวาโส เอโกปิ ชนปโท รุฬฺหีวเสน ‘‘วชฺชี’’เตฺวว วุจฺจติฯ เตน วุตฺตํ ติฯ ติ เอวํนาม โลกสฺส ปุญฺญสมฺมตา เอกา นทีฯ ‘‘วคฺคมุทา’’ติปิ ปาโฐฯ ติ กิญฺจิ ปโยชนํ อนเปกฺขิตฺวา อตฺถเมว อิจฺฉเนฺตนฯ ติ อตฺถํ อิจฺฉเนฺตน, ‘‘กินฺติ เม สาวกา วฎฺฎทุกฺขา ปริมุเจฺจยฺยุ’’นฺติ ตสฺส อตฺถสงฺขาตสฺส อตฺถสฺส วา เหตุภูตสฺส หิตสฺส เอสนสีเลนฯ ตโต เอว อตฺตโน สรีรเขทํ อคเณตฺวา ทูเรปิ เวเนยฺยสนฺติกํ คนฺตฺวา อนุกมฺปนโต ฯ ตเมว อนุกมฺปํ อุปาทาย มยํ ปณามิตา, น อตฺตโน เวยฺยาวจฺจาทิปจฺจาสีสายฯ ยสฺมา ธมฺมครุโน พุทฺธา ภควโนฺต สมฺมาปฎิปตฺติยาว ปูเชตพฺพา, เย อุจฺจาสทฺทกรณมเตฺตปิ ปณาเมนฺติ, ตสฺมา  สพฺพตฺถ สติสมฺปชญฺญโยเคน อปณฺณกปฺปฎิปทํ ปูเรนฺตา ยถาคหิตกมฺมฎฺฐานํ มตฺถกํ ปาเปนฺตา จตุอิริยาปถวิหารํ กเปฺปม วิหรามฯ นฺติ ยถา อเมฺหสุ วิหรเนฺตสุ,  สมฺมาปฎิปตฺติยา ปูชาย อาราธิโต ภเวยฺยาติ อโตฺถฯ</p>


<p>ติ ตสฺมิํเยว อนฺตรวเสฺส มหาปวารณํ  อนติกฺกมิตฺวาวฯ ติ สเพฺพเยว เต ปญฺจสตา ภิกฺขู ปุเพฺพนิวาสานุสฺสติญาณํ ทิพฺพจกฺขุญาณํ อาสวกฺขยญาณนฺติ อิมา ติโสฺส ปุเพฺพนิวุตฺถกฺขนฺธปฺปฎิจฺฉาทกโมหกฺขนฺธาทีนํ วินิวิชฺฌนเฎฺฐน วิชฺชา อตฺตปจฺจกฺขา อกํสุฯ โลกิยาภิญฺญาสุ อิมาเยว เทฺว อภิญฺญา อาสวกฺขยญาณสฺส พหูปการา, น ตถา ทิพฺพโสตเจโตปริยอิทฺธิวิธญาณานีติ ทสฺสนตฺถํ วิชฺชตฺตยเมเวตฺถ เตสํ ภิกฺขูนํ อธิคมทสฺสนวเสน อุทฺธฎํฯ ตถา หิ เวรญฺชสุเตฺต (อ. นิ. ๘.๑๑) ภควา เวรญฺชพฺราหฺมณสฺส อตฺตโน อธิคมํ ทเสฺสโนฺต วิชฺชตฺตยเมว เทเสสิ, น ทิพฺพโสตญาณาทีนํ  อภาวโตฯ เอวํ เตสมฺปิ ภิกฺขูนํ วิชฺชมานานิปิ ทิพฺพโสตญาณาทีนิ  น อุทฺธฎานิฯ ฉฬภิญฺญา หิ เต ภิกฺขูฯ เอวญฺจ กตฺวา ‘‘วคฺคุมุทาย นทิยา ตีเร อนฺตรหิตา มหาวเน กูฎาคารสาลายํ ภควโต สมฺมุเข ปาตุรเหสุ’’นฺติ เตสํ ภิกฺขูนํ อิทฺธิวฬญฺชนํ วกฺขติฯ</p>


<p>นฺติ ยถาภิรติํ ยถาชฺฌาสยํฯ พุทฺธานญฺหิ เอกสฺมิํ ฐาเน วสนฺตานํ ฉายูทกวิปตฺติํ วา อผาสุกเสนาสนํ วา มนุสฺสานํ อสฺสทฺธาทิภาวํ วา อาคมฺม อนภิรติ นาม นตฺถิ, เตสํ สมฺปตฺติยา ‘‘ผาสุํ วิหรามา’’ติ จิรวิหาโรปิ นตฺถิฯ ยตฺถ ปน ภควติ วิหรเนฺต มนุสฺสา สรเณสุ วา ปติฎฺฐหนฺติ, สีลานิ วา สมาทิยนฺติ ปพฺพชนฺติ, โสตาปตฺติมคฺคาทีนิ วา ปาปุณนฺติ, สตฺถา ตาสุ สมฺปตฺตีสุ เตสํ ปติฎฺฐาปนตฺถํ วสติ, ตทภาเว ปกฺกมติฯ ตทา หิ สาวตฺถิยํ กตฺตพฺพพุทฺธกิจฺจํ นาโหสิฯ เตน วุตฺตํ – </p>


<p>ติ อทฺธานคมนํ คจฺฉโนฺตฯ จาริกา จ นาเมสา ภควโต ทุวิธา ตุริตจาริกา อตุริตจาริกาติฯ ตตฺถ ทูเรปิ โพธเนยฺยปุคฺคลํ ทิสฺวา ตสฺส โพธนตฺถํ สหสา คมนํ ตุริตจาริกา นาม, สา มหากสฺสปปจฺจุคฺคมนาทีสุ ทฎฺฐพฺพาฯ ยา ปน คามนิคมราชธานีปฎิปาฎิยา เทวสิกํ โยชนทฺธโยชนวเสน ปิณฺฑปาตจริยาทีหิ โลกํ อนุคฺคณฺหโนฺต คจฺฉติ, อยํ อตุริตจาริกา นาม, อยเมว อิธาธิเปฺปตาฯ ติ เตน อวสริ, ตํ วา อวสริ, ตตฺถ อวสริ , ปาวิสีติ อโตฺถฯ</p>


<p>ติ ตสฺสํฯ นฺติ นิปาตมตฺตํฯ นฺติ ติกฺขตฺตุํ วิสาลีภูตตฺตา ‘‘เวสาลี’’ติ ลทฺธนาเม ลิจฺฉวิราชูนํ นคเรฯ ติ มหาวนํ นาม สยํชาตํ อโรปิมํ สปริเจฺฉทํ มหนฺตํ วนํฯ กปิลวตฺถุสามนฺตา ปน มหาวนํ หิมวเนฺตน สห เอกาพทฺธํ อปริเจฺฉทํ หุตฺวา มหาสมุทฺทํ อาหจฺจ ฐิตํฯ อิทํ ตาทิสํ น โหติ, สปริเจฺฉทํ มหนฺตํ วนนฺติ มหาวนํฯ นฺติ ตสฺมิํ มหาวเน ภควนฺตํ อุทฺทิสฺส กเต อาราเม กูฎาคารํ อโนฺต กตฺวา หํสวฎฺฎกจฺฉเนฺนน กตา สพฺพาการสมฺปนฺนา พุทฺธสฺส ภควโต คนฺธกุฎิ กูฎาคารสาลา นาม , ตสฺสํ กูฎาคารสาลายํฯ นฺติ วคฺคุมุทาตีรวาสีนํฯ ติ อตฺตโน จิเตฺตน เตสํ จิตฺตํ ปริจฺฉิชฺช มนสิ กริตฺวา, เจโตปริยญาเณน วา สพฺพญฺญุตญฺญาเณน วา เตหิ อธิคตวิเสสํ ชานิตฺวาติ อโตฺถฯ</p>


<p>  ติ สญฺชาตาโลกา วิยฯ อิตรํ ตเสฺสว เววจนํ, จนฺทสหสฺสสูริยสหเสฺสหิ โอภาสิตา วิยาติ อโตฺถฯ ยสฺมา เต ยโสชปฺปมุขา ปญฺจสตา ภิกฺขู สพฺพโส อวิชฺชนฺธการวิธมเนน อาโลกภูตา โอภาสภูตา หุตฺวา วิหรนฺติ, ตสฺมา ภควา เตหิ ฐิตทิสาย ‘‘อาโลกชาตา วิย เม, อานนฺท, เอสา ทิสา’’ติอาทินา วณฺณภณนาปเทเสน เต ภิกฺขู ปสํสติฯ เตน วุตฺตํ – ติฯ ติ น ปฎิกูลา, มนาปา มโนหราติ อโตฺถฯ ยสฺมิญฺหิ ปเทเส สีลาทิคุณสมฺปนฺนา มเหสิโน วิหรนฺติ, ตํ กิญฺจาปิ อุกฺกูลวิกูลวิสมทุคฺคาการํ, อถ โข มนุญฺญํ รมณียเมวฯ วุตฺตเญฺหตํ –</p>


<p>
‘‘คาเม วา ยทิ วารเญฺญ, นิเนฺน วา ยทิ วา ถเล;  
  
ยตฺถ อรหโนฺต วิหรนฺติ, ตํ ภูมิรามเณยฺยก’’นฺติฯ (ธ. ป. ๙๘);  
</p>
  
<p>ติ  เปเสยฺยาสิฯ ติ เตสํ ภิกฺขูนํ สนฺติเก ปเหณาการทสฺสนํฯ อิติ ภควา ยทตฺถํ เต ภิกฺขู ปณาเมสิ, ตมตฺถํ มตฺถกปฺปตฺตํ ทิสฺวา อารทฺธจิโตฺต เตสํ ทสฺสนกามตํ เถรสฺส อาโรเจสิฯ เอวํ กิรสฺส อโหสิ ‘‘อหํ อิเม อุจฺจาสทฺทมหาสทฺทกรเณ ปณาเมสฺสามิ, อถ เต ภโทฺร อสฺสาชานีโย วิย กสาภิฆาเตน, เตน โจทิตา สํเวคปฺปตฺตา มมาราธนตฺถํ อรญฺญํ ปวิสิตฺวา ฆเฎนฺตา วายมนฺตา ขิปฺปเมว อรหตฺตํ สจฺฉิกริสฺสนฺตี’’ติฯ อิทานิ เต อคฺคผลปฺปเตฺต ทิสฺวา ตาย อรหตฺตปฺปตฺติยา อาราธิตจิโตฺต เตสํ ทสฺสนกาโม หุตฺวา เอวํ ธมฺมภณฺฑาคาริกํ อาณาเปสิฯ</p>


<p>ติ อานนฺทเตฺถเรน ตถา อาณโตฺต ฉฬภิโญฺญ เอโก ภิกฺขุฯ ติ สมฺมุเขฯ ติ จตุตฺถชฺฌานปาทเกน อคฺคผลสมาธินา, ‘‘อรูปชฺฌานปาทเกนา’’ติปิ วทนฺติฯ ‘‘อาเนเญฺชน สมาธินา’’ติปิ  ปาโฐฯ กสฺมา ปน ภควา เตสํ ภิกฺขูนํ อาคมนํ ชานโนฺต ปฎิสนฺถารํ อกตฺวา สมาปตฺติํเยว สมาปชฺชิ? เตสํ อตฺตนา สมาปนฺนสมาปตฺติํ ชานิตฺวา สมาปชฺชนตฺถํ, เตสํ ปุเพฺพ ปณามิตานํ อิทานิ อตฺตนา สมานสโมฺภคทสฺสนตฺถํ, อานุภาวทีปนตฺถํ, วินา วจีเภเทน อญฺญพฺยากรณทีปนตฺถญฺจฯ อปเร ปนาหุ ‘‘ปุเพฺพ ปณามิตานํ อิทานิ อตฺตโน สนฺติกํ อาคตานํ อนุตฺตรสุขุปฺปาทเนน อนญฺญสาธารณปฎิสนฺถารกรณตฺถ’’นฺติฯ เตปิ อายสฺมโนฺต ภควโต อชฺฌาสยํ ญตฺวา ตํเยว สมาปตฺติํ สมาปชฺชิํสุฯ เตน วุตฺตํ – ติอาทิฯ</p>


<p>เอตฺถ  จ รูปาวจรจตุตฺถชฺฌานํ โกสชฺชาทีนํ ปาริปนฺติกธมฺมานํ สุวิทูรภาวโต อิทฺธิยา มูลภูเตหิ อโนณมนาทีหิ โสฬสหิ โวทานธเมฺมหิ สมนฺนาคมนโต อาเนญฺชปฺปตฺตํ สยํ อนิญฺชนเฎฺฐน อาเนญฺชนฺติ วุจฺจติฯ วุตฺตเญฺหตํ –</p>

 จิตฺตํ โกสเชฺช น อิญฺชตีติ อาเนญฺชํฯ อนุณฺณตํ จิตฺตํ อุทฺธเจฺจ น อิญฺชตีติ อาเนญฺชํฯ อนภิรตํ จิตฺตํ ราเค น อิญฺชตีติ อาเนญฺชํฯ อนปนตํ จิตฺตํ พฺยาปาเท น อิญฺชตีติ อาเนญฺชํฯ อนิสฺสิตํ จิตฺตํ ทิฎฺฐิยา น อิญฺชตีติ อาเนญฺชํฯ อปฺปฎิพทฺธํ จิตฺตํ ฉนฺทราเค น อิญฺชตีติ อาเนญฺชํฯ วิปฺปมุตฺตํ จิตฺตํ กามราเค น อิญฺชตีติ อาเนญฺชํฯ วิสํยุตฺตํ จิตฺตํ กิเลเส น อิญฺชตีติ อาเนญฺชํฯ วิมริยาทิกตํ จิตฺตํ กิเลสมริยาทาย น อิญฺชตีติ อาเนญฺชํฯ เอกตฺตคตํ จิตฺตํ นานตฺตกิเลเส น อิญฺชตีติ อาเนญฺชํฯ สทฺธาย ปริคฺคหิตํ จิตฺตํ อสฺสทฺธิเย น อิญฺชตีติ อาเนญฺชํฯ วีริเยน ปริคฺคหิตํ จิตฺตํ โกสเชฺช น อิญฺชตีติ อาเนญฺชํฯ สติยา ปริคฺคหิตํ จิตฺตํ ปมาเท น อิญฺชตีติ อาเนญฺชํฯ สมาธินา ปริคฺคหิตํ จิตฺตํ อุทฺธเจฺจ น อิญฺชตีติ อาเนญฺชํฯ ปญฺญาย ปริคฺคหิตํ จิตฺตํ อวิชฺชาย น อิญฺชตีติ อาเนญฺชํฯ โอภาสคตํ จิตฺตํ อวิชฺชนฺธกาเร น อิญฺชตีติ อาเนญฺช’’นฺติฯ</p>


<p>รูปาวจรจตุตฺถชฺฌานเมว จ รูปวิราคภาวนาวเสน ปวตฺติตํ, อารมฺมณวิภาเคน จตุพฺพิธํ อรูปาวจรชฺฌานนฺติ เอเตสํ ปญฺจนฺนํ ฌานานํ อาเนญฺชโวหาโรฯ เตสํ ยํ กิญฺจิ ปาทกํ กตฺวา สมาปนฺนา อรหตฺตผลสมาปตฺติ อาเนญฺชสมาธีติ โปราณาฯ</p>


<p>ติ  อตีตายฯ ติ นิคฺคเต, อปคเตติ อโตฺถฯ ติ ภควา อริเยน ตุณฺหีภาเวน ตุณฺหี อโหสิฯ ติ อุคฺคเต อรุเณ, อรุโณ นาม ปุรตฺถิมทิสาย สูริโยทยโต ปุเรตรเมว อุฎฺฐิโตภาโสฯ ติ รตฺติยา อรุณสฺส อุคฺคตตฺตา เอว อรุณปฺปภาย สูริยาโลกูปชีวิโน สเตฺต นนฺทาปนมุขิยา วิย  รตฺติยา ชาตาย, วิภายมานายาติ อโตฺถฯ</p>


<p>ติ ยถาปริเจฺฉทํ ตโต อาเนญฺชสมาธิโต อรหตฺตผลสมาปตฺติโต อุฎฺฐายฯ ติ ภควา ‘‘อิเม จ ภิกฺขู เอตฺตกํ กาลํ อิมินา นาม สมาปตฺติสุเขน วีตินาเมนฺตี’’ติ, อานนฺท, ยทิ ตฺวํ ชาเนยฺยาสิฯ ติ โลกิยปฎิสโมฺมทนํ สนฺธาย ยทิทํ เต ‘‘อภิกฺกนฺตา, ภเนฺต, รตฺตี’’ติอาทินา  ติกฺขตฺตุํ ปฎิภานํ อุปฎฺฐิตํ, ตยิทํ เอตฺตกมฺปิ เต น อุปฎฺฐเหยฺยฯ ยสฺมา จ โข ตฺวํ, อานนฺท, เสโกฺข อเสกฺขํ สมาปตฺติวิหารํ น ชานาสิ, ตสฺมา มํ อิเมสํ ภิกฺขูนํ โลกิยปฎิสโมฺมทนํ กาเรตุํ อุสฺสุกฺกํ อาปชฺชิฯ อหํ ปน อิเมหิ ภิกฺขูหิ สทฺธิํ โลกุตฺตรปฎิสโมฺมทเนเนว ติยามรตฺติํ วีตินาเมสินฺติ ทเสฺสโนฺต ภควา อาห – ติฯ</p>


<p>ติ เอตํ เตสํ ภิกฺขูนํ อตฺตนา สมํ อาเนญฺชสมาธิสมาปชฺชนสมตฺถตาสงฺขาตํ วสีภาวตฺถํ สพฺพาการโต วิทิตฺวาฯ นฺติ อิมํ เตสํ ภิกฺขูนํ อนวเสสราคาทิปฺปหานสํสิทฺธิตาทิสภาวทีปนํ อุทานํ อุทาเนสิฯ</p>


<p>ตตฺถ ติ กุสลปกฺขวิชฺฌนเฎฺฐน กณฺฑกภูโต กิเลสกาโม เยน อริยปุคฺคเลน อนวเสสํ ชิโต ปหีโน, เอเตนสฺส อนุนยาภาวํ ทเสฺสติฯ ‘‘คามกณฺฎโก’’ติปิ ปาโฐฯ ตสฺสโตฺถ – คาเม กณฺฎโก กณฺฎกฎฺฐานิโย สกโล วตฺถุกาโม ยสฺส ชิโตติฯ ชโย จสฺส ตปฺปฎิพทฺธฉนฺทราคปฺปหาเนเนว เวทิตโพฺพ, เตน เตสํ อนาคามิมโคฺค วุโตฺต โหติ ฯ อโกฺกโส จ ชิโตติ สมฺพโนฺธฯ ติ เอตฺถาปิ เอเสว นโยฯ เตสุ อโกฺกสชเยน วจีทุจฺจริตาภาโว, อิตเรน กายทุจฺจริตาภาโว ทสฺสิโตฯ เตน ตํนิมิตฺตกสฺส พฺยาปาทสฺส อนวเสสปฺปหาเนน ตติยมโคฺค วุโตฺต โหติฯ อถ วา อโกฺกสาทิชยวจเนน ตติยมโคฺค วุโตฺต โหติ, อโกฺกสาทีนํ อจฺจนฺตขมนํ ตตฺถ ปกาสิตํ โหติ, อุภยถาปิ เนสํ วิโรธาภาวํ ทเสฺสติฯ   ติ เอชา วุจฺจติ จลนกิเลสปริปโนฺถ, เอชาเหตูนํ อวเสสกิเลสานํ อภาเวน อเนโช, อเนชตฺตาเยว สพฺพกิเลเสหิ ปรวาทวาเตหิ จ อกมฺปนียตฺตา ฐิโต เอกคฺฆนปพฺพตสทิโสฯ ติ โส ภินฺนกิเลโส ภิกฺขุ สุขทุกฺขนิมิตฺตํ น กมฺปตีติ เหฎฺฐา วุตฺตนเยเนว อโตฺถ เวทิตโพฺพฯ อิติ ภควา เตสํ ปญฺจสตานํ ภิกฺขูนํ อรหตฺตาธิคเมน ตาทิภาวปฺปตฺติํ เอกชฺฌํ กตฺวา เอกปุคฺคลาธิฎฺฐานํ อุทานํ อุทาเนสีติฯ</p>

</p>


<h3>๔. สาริปุตฺตสุตฺตวณฺณนา</h3>
<p> จตุเตฺถ  ติ อารมฺมณาภิมุขํ สติํ ฐปยิตฺวา มุขสมีเป กตฺวาฯ ตถา หิ วิภเงฺค วุตฺตํ –</p>

</p>


<p>อถ วา ติ ปริคฺคหโฎฺฐ, นฺติ นิยฺยานโฎฺฐ, ติ อุปฎฺฐานโฎฺฐ, เตน วุจฺจติ ‘ปริมุขํ สติ’’’นฺติฯ เอวํ ปฎิสมฺภิทายํ (ปฎิ. ม. ๑.๑๖๔) วุตฺตนเยนเปตฺถ อโตฺถ เวทิตโพฺพฯ ตตฺรายํ สเงฺขปโตฺถ – ปริคฺคหิตนิยฺยานสติํ กตฺวาติฯ นิยฺยานนฺติ จ สติยา โอคาหิตพฺพํ อารมฺมณํ ทฎฺฐพฺพํฯ เอตฺถ จ ปุริโม ปจฺฉิโม จ อโตฺถ สพฺพสงฺคาหกวเสน, อิตโร สมาปตฺติยา ปุพฺพภาคสมนฺนาหารวเสน ทฎฺฐโพฺพฯ สตีติ วา สติสีเสน ฌานํ วุตฺตํ  ‘‘เย กายคตาสติํ ปริภุญฺชนฺตี’’ติอาทีสุ (อ. นิ. ๑.๖๐๐) วิยฯ กตมํ ปน ตํ ฌานนฺติ? รูปาวจรจตุตฺถชฺฌานํ ปาทกํ กตฺวา สมาปนฺนํ อรหตฺตผลชฺฌานํฯ กถํ ปเนตํ ชานิตพฺพนฺติ? อาเนญฺชสมาธิโยเคน เถรสฺส สวิเสสํ นิจฺจลภาวํ เกนจิ อกมฺปนียตญฺจ  ปพฺพโตปมาย ปกาเสโนฺต ภควา อิมํ อุทานํ อภาสีติ คาถาย เอว อยมโตฺถ วิญฺญายติฯ น จายํ นิสชฺชา เถรสฺส สจฺจปฺปฎิเวธาย, อถ โข ทิฎฺฐธมฺมสุขวิหารายฯ ปุเพฺพเยว หิ สูกรขตเลเณ (ม. นิ. ๒.๒๐๑) อตฺตโน ภาคิเนยฺยสฺส ทีฆนขปริพฺพาชกสฺส ภควติ ธมฺมํ เทเสเนฺต อยํ มหาเถโร สจฺจปฺปฎิเวธกิจฺจํ มตฺถกํ ปาเปสีติฯ</p>


<p>นฺติ เอตํ เถรสฺส อาเนญฺชสมาธิโยเคน ตาทิภาวปฺปตฺติยา จ เกนจิ อกมฺปนียตาสงฺขาตํ อตฺถํ สพฺพาการโต วิทิตฺวา ตทตฺถวิภาวนํ อิมํ อุทานํ อุทาเนสิฯ</p>


<p>ตตฺถ ติ ยถา สิลามโย เอกคฺฆนสิลาปพฺพโต, น ปํสุปพฺพโต น มิสฺสกปพฺพโตติ อโตฺถฯ ติ สุปฺปติฎฺฐิตมูโล ปกติวาเตหิ อจโล อกมฺปนีโย โหติฯ ติ โมหสฺส อนวเสสปฺปหานา โมหมูลกตฺตา จ สพฺพากุสลานํ ปหีนสพฺพากุสโล ภิกฺขุ, ยถา โส ปพฺพโต ปกติวาเตหิ, เอวํ โลกธเมฺมหิ น เวธติ น กมฺปติฯ โมหกฺขโยติ วา ยสฺมา นิพฺพานํ อรหตฺตญฺจ วุจฺจติ, ตสฺมา โมหกฺขยสฺส เหตุ นิพฺพานสฺส อรหตฺตสฺส วา อธิคตตฺตา จตูสุ อริยสเจฺจสุ  สุปฺปติฎฺฐิโต อสมาปนฺนกาเลปิ ยถาวุตฺตปพฺพโต วิย น เกนจิ เวธติ, ปเคว สมาปนฺนกาเลติ อธิปฺปาโยฯ</p>

</p>


<h3>๕. มหาโมคฺคลฺลานสุตฺตวณฺณนา</h3>
<p> ปญฺจเม ติ กายานุปสฺสนาวเสน กาเย คตาย กายารมฺมณาย สติยา, อิตฺถมฺภูตลกฺขเณ อิทํ กรณวจนํ ฯ นฺติ อิธ อชฺฌตฺตํ นาม นิยกชฺฌตฺตํ, ตสฺมา อตฺตนิ อตฺตสนฺตาเนติ อโตฺถฯ อถ วา ยสฺมา กมฺมฎฺฐานภูโต เกสาทิโก ทฺวตฺติํสโกฎฺฐาสสมุทาโย อิธ กาโยติ อธิเปฺปโต, ตสฺมา อชฺฌตฺตนฺติ ปทสฺส โคจรชฺฌตฺตนฺติ  อโตฺถ เวทิตโพฺพฯ ติ นิยกชฺฌตฺตภูเต โคจรชฺฌตฺตภูเต วา กาเย สุฎฺฐุ อุปฎฺฐิตายฯ กา ปนายํ สติ, ยา ‘‘อชฺฌตฺตํ สูปฎฺฐิตา’’ติ วุตฺตา? ยฺวายํ ภควตา ‘‘อตฺถิ อิมสฺมิํ กาเย เกสา โลมา’’ติอาทินา (ที. นิ. ๒.๓๗๗; ม. นิ. ๑.๑๑๐; ขุ. ปา. ๓.ทฺวตฺติํสาการ) อชฺฌตฺตเกสาทิโก ทฺวตฺติํสากาโร กาโย วุโตฺต, ตตฺถ ยา ปฎิกูลมนสิการํ ปวเตฺตนฺตสฺส อุปจารปฺปนาวเสน กาเย อุปฎฺฐิตา สติ, สา ‘‘กายคตา สตี’’ติ วุจฺจติฯ ยถา จายํ, เอวํ อานาปานจตุอิริยาปถสติสมฺปชญฺญานํ วเสน อุทฺธุมาตกวินีลกาทิวเสน จ มนสิการํ ปวเตฺตนฺตสฺส ยถารหํ อุปจารปฺปนาวเสน กาเย อุปฎฺฐิตา สติ ‘‘กายคตา สตี’’ติ วุจฺจติฯ อิธ ปน อชฺฌตฺตํ กายคตา สติ ปถวีอาทิกา จตโสฺส ธาตุโย สสมฺภารสเงฺขปาทีสุ จตูสุ เยน เกนจิ เอเกนากาเรน ววตฺถเปตฺวา เตสํ อนิจฺจาทิลกฺขณสลฺลกฺขณวเสน อุปฎฺฐิตา วิปสฺสนาสมฺปยุตฺตา สติ ‘‘กายคตา สตี’’ติ อธิเปฺปตาฯ เถโร ปน ตถา วิปสฺสิตฺวา อตฺตโน ผลสมาปตฺติเมว สมาปชฺชิตฺวา นิสีทิฯ อิธาปิ คาถาย เอวํ อิมสฺส อตฺถสฺส วิญฺญาตพฺพตา ‘‘น จายํ นิสชฺชา’’ติอาทินา วุตฺตนยานุสาเรน โยเชตพฺพาฯ</p>


<p>นฺติ เอตํ เถรสฺส จตุธาตุววตฺถานมุเขน กายานุปสฺสนาสติปฎฺฐาเนน วิปสฺสนํ โอคาเหตฺวา ผลสมาปตฺติสมาปชฺชนสงฺขาตํ อตฺถํ วิทิตฺวาฯ นฺติ อิมํ สติปฎฺฐานภาวนาย นิพฺพานาธิคมทีปกํ อุทานํ อุทาเนสิฯ</p>


<p>ตตฺถ  ติ ปุเพฺพ วุตฺตลกฺขณา สติ สทฺธาปุพฺพงฺคมานํ สมาธิวีริยปญฺญานํ ยถาสกํ กิจฺจนิปฺผาทเนน สหายภาวํ อาปนฺนตฺตา ปหีนปฺปฎิปกฺขา ตโต เอว ติกฺขวิสทภูตา จ ยถาวุตฺตกายสํวรณวเสน เอกตฺถสโมสรณวเสน จ อวิปรีตสภาวํ สลฺลเกฺขนฺตี อุปคนฺตฺวา ฐิตา โหติ, เอเตน กายสงฺขาตานํ จตุนฺนํ ธาตูนํ ตนฺนิสฺสิตานญฺจ อุปาทารูปานํ สลฺลกฺขณวเสน, ปจฺจเย ววตฺถเปตฺวา ตโต ปรํ เตสํ อนิจฺจาทิลกฺขณสลฺลกฺขณวเสน  จ ปวตฺตํ ญาณปรมฺปราคตํ  สติํ ทเสฺสติ, สติสีเสน วา ตํสมฺปยุตฺตํ ปริญฺญาตฺตยปริยาปนฺนญาณปรมฺปรเมว ทเสฺสติฯ ติ ยถาวุตฺตาย กาเย อุปฎฺฐิตาย สติยา สมนฺนาคโต จกฺขาทีสุ ผสฺสสฺส การณภูเตสุ ฉสุ ทฺวาเรสุ กายานุปสฺสนาย อภาวิตาย อุปฺปชฺชนารหานํ อภิชฺฌาทีนํ ตสฺสา ภาวิตตฺตา ญาณปฺปวตฺติํ ปฎิเวเธโนฺต เต ปิทหโนฺต ‘‘ตตฺถ สํวุโต’’ติ วุจฺจติ, เอเตน ญาณสํวรํ ทเสฺสติฯ</p>


<p>ติ โส ภิกฺขุ เอวํ อุปฎฺฐิตสฺสติ สพฺพตฺถ จ สํวุโต ปุถุตฺตารมฺมเณ จิตฺตํ อวิสฺสเชฺชตฺวา อนิจฺจาทิวเสน สมฺมสโนฺต วิปสฺสนํ อุสฺสุกฺกาเปตฺวา ญาเณ ติเกฺข สูเร วหเนฺต วิปสฺสนาสมาธินา ตาว สตตํ นิรนฺตรํ สมาหิโต อนุโลมญาณานนฺตรํ โคตฺรภุญาโณทยโต ปฎฺฐายฯ ติ อเญฺญสํ ปุถุชฺชนานํ สุปินเนฺตปิ อโคจรภาวโต, อริยานํ ปน ตสฺส ตเสฺสว อาเวณิกตฺตา อตฺตสทิสตฺตา จ ‘‘อตฺตา’’ติ ลทฺธโวหารสฺส มคฺคผลญาณสฺส สาติสยวิสยภาวโต เอกนฺตสุขาวหํ นิพฺพานํ อสงฺขตธาตุ ‘‘อตฺตโน’’ติ วุตฺตํ, ตํ นิพฺพานํ ชญฺญา ชาเนยฺย, มคฺคผลญาเณหิ ปฎิวิเชฺฌยฺย, สจฺฉิกเรยฺยาติ อโตฺถฯ เอเตน อริยานํ นิพฺพาเน อธิมุตฺตตํ ทเสฺสติฯ อริยา หิ อธิจิตฺตปฺปวตฺติกาเลปิ เอกเนฺตเนว นิพฺพาเน นินฺนโปณปพฺภารภาเวน วิหรนฺติฯ เอตฺถ จ ยสฺส สติ กายคตา อุปฎฺฐิตา, โส ภิกฺขุ ฉสุ ผสฺสายตเนสุ สํวุโต, ตโต เอว สตตํ สมาหิโต อตฺตปจฺจกฺขกรเณน นิพฺพานํ อตฺตโน ชาเนยฺยาติ เอวํ คาถาปทานํ สมฺพโนฺธ เวทิตโพฺพฯ เอวํ กายานุปสฺสนาสติปฎฺฐานมุเขน ยาว อรหตฺตา เอกสฺส ภิกฺขุโน นิยฺยานมคฺคํ ทเสฺสติ ธมฺมราชาฯ</p>


<p>อปโร นโย – ติ เอเตน กายานุปสฺสนาสติปฎฺฐานํ ทเสฺสติฯ ติ ผโสฺส อายตนํ การณํ เอเตสนฺติ ผสฺสายตนานิ, เตสุ ผสฺสายตเนสุฯ ผสฺสเหตุเกสุ ผสฺสปจฺจยา นิพฺพเตฺตสุ  ฉสุ จกฺขุสมฺผสฺสชาทิเวทยิเตสุ ตณฺหาทีนํ อปฺปวตฺติยา สํวุโต, เอเตน เวทนานุปสฺสนาสติปฎฺฐานํ  ทเสฺสติฯ ติ สตตํ นิจฺจกาลํ นิรนฺตรํ วิเกฺขปาภาวโต สมาหิโต ภิกฺขุฯ โส จายํ อวิเกฺขโป  สพฺพโส สติปฎฺฐานภาวนาย มตฺถกปฺปตฺตาย โหติฯ สมฺมสโนฺต หิ อตีตาทิเภทภิเนฺนสุ ปญฺจุปาทานกฺขเนฺธสุ อนวเสสโตว ปริคฺคเหตฺวา สมฺมสตีติฯ เอเตน เสสสติปฎฺฐาเน ทเสฺสติฯ ติ เอวํ จตุสติปฎฺฐานภาวนํ มตฺถกํ ปาเปตฺวา ฐิโต ภินฺนกิเลโส ภิกฺขุ อตฺตโน กิเลสนิพฺพานํ ปจฺจเวกฺขณญาเณน สยเมว ชาเนยฺยาติ อโตฺถฯ</p>


<p>อถ วา ติ อตฺตโน ปเรสญฺจ กายสฺส ยถาสภาวปริญฺญาทีปเนน เถรสฺส สติเวปุลฺลปฺปตฺติ ทีปิตาฯ ติ จกฺขาทีสุ ฉสุ ทฺวาเรสุ อจฺจนฺตสํวรทีปเนน สตตวิหาริวเสน เถรสฺส สมฺปชญฺญปฺปกาสินี ปญฺญาเวปุลฺลปฺปตฺติ ทีปิตาฯ ติ สมาปตฺติพหุลตาทสฺสเนน นวานุปุพฺพวิหารสมาปตฺติโย ทสฺสิตาฯ เอวํภูโต ปน ภิกฺขุ ติ กตกิจฺจตฺตา อุตฺตริ กรณียาภาวโต เกวลํ อตฺตโน อนุปาทิเสสนิพฺพานเมว ชาเนยฺย จิเนฺตยฺย, อญฺญมฺปิ ตสฺส จิเนฺตตพฺพํ นตฺถีติ อธิปฺปาโยฯ</p>

</p>


<h3>๖. ปิลินฺทวจฺฉสุตฺตวณฺณนา</h3>
<p> ฉเฎฺฐ ติ ติสฺส นามํ, ติ โคตฺตวเสน เถรํ สญฺชานนฺติฯ ติ ‘‘เอหิ, วสล, อเปหิ, วสลา’’ติอาทินา ภิกฺขู วสลวาเทน โวหรติ อาลปติฯ ติ พหู ภิกฺขูฯ เต เถรํ ตถา สมุทาจรนฺตํ ทิสฺวา ‘‘อรหาว สมาโน อปฺปหีนวาสนตฺตา  เอวํ ภณตี’’ติ อชานนฺตา ‘‘โทสนฺตโร มเญฺญ อยํ เถโร เอวํ สมุทาจรตี’’ติ จิเนฺตตฺวา อุลฺลปนาธิปฺปายา ตํ ตโต วุฎฺฐาเปตุํ ภควโต อาโรเจสุํฯ เตน  วุตฺตํ – ‘‘อายสฺมา, ภเนฺต, ปิลินฺทวโจฺฉ ภิกฺขู วสลวาเทน สมุทาจรตี’’ติฯ เกจิ ปนาหุ – ‘‘อิมํ เถรํ ภิกฺขู ‘อรหา’ติ สญฺชานนฺติ, อยญฺจ ภิกฺขู ผรุสวจเนน เอวํ สมุทาจรติ, ‘อภูโต เอว นุ โข อิมสฺมิํ อุตฺตริมนุสฺสธโมฺม’ติ วาสนาวเสน ตสฺส ตถา สมุทาจารํ อชานนฺตา อริยภาวญฺจสฺส อสทฺทหนฺตา อุชฺฌานสญฺญิโน ภควโต ตมตฺถํ อาโรเจสุ’’นฺติฯ ภควา เถรสฺส โทสนฺตราภาวํ ปกาเสตุกาโม เอเกน ภิกฺขุนา ตํ ปโกฺกสาเปตฺวา สมฺมุขา ตสฺส ‘‘ปุพฺพาจิณฺณวเสนายํ ตถา สมุทาจรติ, น ผรุสวจนาธิปฺปาโย’’ติ  อาหฯ เตน วุตฺตํ – ติอาทิฯ</p>


<p>ตตฺถ ติ สตฺถา ‘‘สจฺจํ กิร ตฺวํ, วจฺฉ, ภิกฺขู วสลวาเทน สมุทาจรสี’’ติ เถรํ ปุจฺฉิตฺวา เตน ‘‘เอวํ, ภเนฺต’’ติ วุเตฺต ‘‘อยํ วโจฺฉ กิเลสวาสนาย วสลวาทํ น ปริจฺจชติ, กิํ นุ โข อตีเตสุปิ อตฺตภาเวสุ พฺราหฺมณชาติโก อโหสี’’ติ อาวเชฺชโนฺต ปุเพฺพนิวาสญาเณน สพฺพญฺญุตญฺญาเณน วา ตสฺส ปุเพฺพนิวาสํ อตีตาสุ ชาตีสุ นิวุตฺถกฺขนฺธสนฺตานํ มนสิ กริตฺวา หตฺถตเล ฐปิตํ อามลกํ วิย ปจฺจกฺขกรณวเสน อตฺตโน มนสิ กตฺวาฯ ติ เต ภิกฺขู สญฺญาเปตุํ อาลปิ, อภาสิฯ เตน วุตฺตํ ติอาทิฯ</p>


<p>ตตฺถ ติ ปฎิเสเธ นิปาโต, ตสฺส ‘‘อุชฺฌายิตฺถา’’ติ อิมินา สมฺพโนฺธฯ ติ มา เหฎฺฐา กตฺวา จินฺตยิตฺถ, โอโลกยิตฺถาติ อโตฺถฯ ติ จ อุชฺฌายนสฺส อุสูยนตฺถตฺตา สมฺปทานวจนํฯ อิทานิสฺส อนุชฺฌายิตเพฺพ การณํ ทเสฺสโนฺต ติ อาหฯ ตสฺสโตฺถ – ภิกฺขเว, อยํ วโจฺฉ โทสนฺตโร โทสจิโตฺต โทเสน พฺยาปาเทน ทูสิตจิโตฺต หุตฺวา ภิกฺขู วสลวาเทน น สมุทาจรติ , มเคฺคเนว จสฺส พฺยาปาโท สมุคฺฆาติโตฯ เอวํ อโทสนฺตรเตฺตปิ ตสฺส ตถา สมุทาจารสฺส ปุริมชาติสิทฺธํ การณํ ทเสฺสโนฺต ติอาทิมาหฯ</p>


<p>ตตฺถ ติ ขตฺติยาทิชาติอนฺตเรหิ อโวมิสฺสานิ อนนฺตริตานิฯ ติ สพฺพานิ ตานิ วจฺฉสฺส ปญฺจ ชาติสตานิ ปฎิปาฎิยา พฺราหฺมณกุเล เอว ชาตานิ, อเหสุนฺติ  อโตฺถฯ ติ โย เอตรหิ ขีณาสเวนปิ สตา ปวตฺติยติ, โส ตสฺส วจฺฉสฺส ภิกฺขุโน วสลวาโท ทีฆรตฺตํ อิโต ชาติโต ปฎฺฐาย อุทฺธํ อาโรหนวเสน ปญฺจชาติสตมตฺตํ กาลํ พฺราหฺมณชาติกตฺตา สมุทาจิโณฺณ สมุทาจริโต อโหสิฯ พฺราหฺมณา หิ ชาติสิเทฺธน มาเนน ถทฺธา อญฺญํ วสลวาเทน สมุทาจรนฺติฯ ‘‘อชฺฌาจิโณฺณ’’ติปิ ปฐนฺติ, โส เอว อโตฺถฯ ติ เตน ทีฆรตฺตํ ตถา สมุทาจิณฺณภาเวน, เอเตนสฺส ตถา สมุทาจารสฺส การณํ วาสนาติ ทเสฺสติฯ กา ปนายํ วาสนา นาม? ยํ กิเลสรหิตสฺสาปิ สนฺตาเน อปฺปหีนกิเลสานํ สมาจารสทิสสมาจารเหตุภูตํ, อนาทิกาลภาวิเตหิ กิเลเสหิ อาหิตํ สามตฺถิยมตฺตํ, ตถารูปา อธิมุตฺตีติ วทนฺติฯ ตํ ปเนตํ อภินีหารสมฺปตฺติยา เญยฺยาวรณปฺปหานวเสน ยตฺถ กิเลสา  ปหีนา, ตตฺถ ภควโต สนฺตาเน นตฺถิฯ ยตฺถ ปน ตถา กิเลสา น ปหีนา, ตตฺถ สาวกานํ ปเจฺจกพุทฺธานญฺจ สนฺตาเน อตฺถิ, ตโต ตถาคโตว อนาวรณญาณทสฺสโนฯ</p>


<p>ติ เอตํ อายสฺมโต ปิลินฺทวจฺฉสฺส สติปิ วสลสมุทาจาเร โทสนฺตราภาวสงฺขาตํ อตฺถํ วิทิตฺวาฯ นฺติ ตสฺส อคฺคผลาธิคมวิภาวนํ อิมํ อุทานํ อุทาเนสิฯ</p>


<p>ตตฺถ ติ ยสฺมิํ อริยปุคฺคเล สนฺตโทสปฺปฎิจฺฉาทนลกฺขณา มายา, ‘‘เสโยฺยหมสฺมี’’ติอาทินา สมฺปคฺคหวเสน ปวโตฺต อุณฺณติลกฺขโณ มาโน จ น วสติ, มเคฺคน สมุคฺฆาติตตฺตา น  ปวตฺตติ น อุปฺปชฺชติฯ ติ โย จ ราคาทิปริยายวเสน ปวตฺตสฺส อารมฺมณคฺคหณลกฺขณสฺส โลภสฺส สพฺพถา วิคตตฺตา วีตโลโภ, ตโต เอว รูปาทีสุ กตฺถจิ มมายนาภาวโต อมโม อปริคฺคโห, อนาคตานมฺปิ ภวาทีนํ อนาสีสนโต นิราโสฯ ติ กุชฺฌนลกฺขณสฺส โกธสฺส อนาคามิมเคฺคน สพฺพโส ปหีนตฺตา ปนุณฺณโกโธ สมุจฺฉินฺนาฆาโตฯ ติ โย เอวํ มายามานโลภโกธานํ สมุคฺฆาเตน ตเทกฎฺฐตาย สพฺพสฺส สํกิเลสปกฺขสฺส สุปฺปหีนตฺตา สพฺพโส กิเลสปรินิพฺพาเนน อภินิพฺพุตจิโตฺต สีติภูโตฯ   ติ โส เอวรูโป ขีณาสโว สพฺพโส พาหิตปาปตฺตา พฺราหฺมโณ, โส เอว สมิตปาปตฺตา สมจริยาย จ สมโณ, โส เอว จ สพฺพโส ภินฺนกิเลสตฺตา ภิกฺขุ นามฯ เอวํภูโต จ, ภิกฺขเว, วโจฺฉ โส กถํ โทสนฺตโร กิญฺจิ กายกมฺมาทิํ ปวเตฺตยฺย, เกวลํ ปน วาสนาย อปฺปหีนตฺตา วสลวาเทน สมุทาจรตีติฯ</p>

</p>


<h3>๗. สกฺกุทานสุตฺตวณฺณนา</h3>
<p> สตฺตเม ติ เอตฺถ เกจิ ตาว อาหุ ‘‘อรหตฺตผลสมาธิ อิธ ‘อญฺญตโร สมาธี’ติ อธิเปฺปโต’’ติฯ ตญฺหิ โส อายสฺมา  พหุลํ สมาปชฺชติ ทิฎฺฐธมฺมสุขวิหารตฺถํ, ปโหติ จ สตฺตาหมฺปิ ผลสมาปตฺติยา วีตินาเมตุํฯ ตถา หิ ภควตา –</p>

</p>


<p>อาทินา นวานุปุพฺพวิหารฉฬภิญฺญาทิเภเท  อุตฺตริมนุสฺสธเมฺม อตฺตนา สมสมฎฺฐาเน ฐปิโต, น เจตฺถ ‘‘ยทิ เอวํ เถโร ยมกปาฎิหาริยมฺปิ กเรยฺยา’’ติ วตฺตพฺพํ สาวกสาธารณานํเยว ฌานาทีนํ อธิเปฺปตตฺตาติฯ</p>


<p>โปราณา ปนาหุ – ติ นิโรธสมาปตฺติํ สมาปชฺชิตฺวาฯ กถํ ปน นิโรธสมาปตฺติ สมาธีติ วุตฺตา? สมาธานเฎฺฐนฯ โก ปนายํ สมาธานโฎฺฐ? สมฺมเทว อาธาตพฺพตาฯ ยา หิ เอสา ปจฺจนีกธเมฺมหิ อกมฺปนียา พลปฺปตฺติยา สมถพลํ วิปสฺสนาพลนฺติ อิเมหิ ทฺวีหิ พเลหิ, อนิจฺจทุกฺขานตฺตนิพฺพิทาวิราคนิโรธปฎินิสฺสคฺควิวฎฺฎานุปสฺสนา จตฺตาริ มคฺคญาณานิ จตฺตาริ จ ผลญาณานีติ อิเมสํ  โสฬสนฺนํ ญาณานํ วเสน โสฬสหิ ญาณจริยาหิ, ปฐมชฺฌานสมาธิอาทโย อฎฺฐ สมาธี เอกชฺฌํ กตฺวา คหิโต เตสํ อุปจารสมาธิ จาติ อิเมสํ นวนฺนํ สมาธีนํ วเสน นวหิ สมาธิจริยาหิ กายสงฺขาโร วจีสงฺขาโร จิตฺตสงฺขาโรติ อิเมสํ ติณฺณํ สงฺขารานํ ตตฺถ ตตฺถ ปฎิปฺปสฺสทฺธิยา ตถา วิหริตุกาเมน ยถาวุเตฺตสุ ฐาเนสุ วสีภาวปฺปเตฺตน อรหตา อนาคามินา วา ยถาธิเปฺปตํ กาลํ จิตฺตเจตสิกสนฺตานสฺส สมฺมเทว อปฺปวตฺติ อาธาตพฺพา, ตสฺสา ตถา สมาธาตพฺพตา อิธ สมาธานโฎฺฐ, เตนายํ วิหาโร สมาธีติ วุโตฺต, น อวิเกฺขปเฎฺฐนฯ เอเตนสฺส สมาปตฺติอโตฺถปิ วุโตฺตติ เวทิตโพฺพฯ อิมญฺหิ นิโรธสมาปตฺติํ สนฺธาย ปฎิสมฺภิทามเคฺค –</p>

</p>


<p>ปุจฺฉิตฺวา ‘‘ทฺวีหิ พเลหี’’ติ เทฺว พลานิ สมถพลํ วิปสฺสนาพลนฺติ วิตฺถาโรฯ สายํ นิโรธสมาปตฺติกถา วิสุทฺธิมเคฺค (วิสุทฺธิ. ๒.๘๖๗ อาทโย) สํวณฺณิตาวฯ กสฺมา ปนายํ เถโร  ผลสมาปตฺติํ อสมาปชฺชิตฺวา นิโรธํ สมาปชฺชิ? สเตฺตสุ อนุกมฺปายฯ อยญฺหิ มหาเถโร สพฺพาปิ สมาปตฺติโย วฬเญฺชติ, สตฺตานุคฺคเหน ปน  เยภุเยฺยน นิโรธํ สมาปชฺชติฯ ตญฺหิ สมาปชฺชิตฺวา วุฎฺฐิตสฺส กโต อปฺปโกปิ สกฺกาโร วิเสสโต มหปฺผโล มหานิสํโส โหตีติฯ</p>


<p>ติ อรหตฺตผลจิตฺตุปฺปตฺติยา วุฎฺฐาสิฯ นิโรธํ สมาปโนฺน หิ อรหา เจ อรหตฺตผลสฺส, อนาคามี เจ อนาคามิผลสฺส อุปฺปาเทน วุฎฺฐิโต นาม โหติฯ</p>


<p>ติ กถํ ตสฺส ทาตุกามตา ชาตา? ยานิ ‘‘ตานิ ปญฺจมตฺตานิ เทวตาสตานี’’ติ วุตฺตานิ, ตา สกฺกสฺส เทวรโญฺญ ปริจาริกา กกุฎปาทินิโย ปุเพฺพ ‘‘อโยฺย มหากสฺสโป ราชคหํ ปิณฺฑาย ปวิสติ, คจฺฉถ เถรสฺส ทานํ เทถา’’ติ สเกฺกน เปสิตา อุปคนฺตฺวา ทิพฺพาหารํ ทาตุกามา ฐิตา เถเรน  ปฎิกฺขิตฺตา เทวโลกเมว คตาฯ อิทานิ ปุริมปฺปฎิเกฺขปํ จิเนฺตตฺวา ‘‘กทาจิ คเณฺหยฺยา’’ติ สมาปตฺติโต วุฎฺฐิตสฺส เถรสฺส ทานํ ทาตุกามา สกฺกสฺส อนาโรเจตฺวา สยเมว อาคนฺตฺวา ทิพฺพโภชนานิ อุปเนนฺติโย ปุริมนเยเนว เถเรน ปฎิกฺขิตฺตา เทวโลกํ คนฺตฺวา สเกฺกน ‘‘กหํ คตตฺถา’’ติ ปุฎฺฐา ตมตฺถํ อาโรเจตฺวา ‘‘ทิโนฺน โว เถรสฺส ปิณฺฑปาโต’’ติ สเกฺกน วุเตฺต ‘‘คณฺหิตุํ น อิจฺฉตี’’ติฯ ‘‘กิํ กเถสี’’ติ? ‘‘‘ทุคฺคตานํ สงฺคหํ กริสฺสามี’ติ อาห, เทวา’’ติฯ ‘‘ตุเมฺห เกนากาเรน คตา’’ติ? ‘‘อิมินาว, เทวา’’ติฯ สโกฺก ‘‘ตุมฺหาทิสิโย เถรสฺส ปิณฺฑปาตํ กิํ ทสฺสนฺตี’’ติ? สยํ ทาตุกาโม, ชราชิโณฺณ ขณฺฑทโนฺต ปลิตเกโส โอภคฺคสรีโร มหลฺลโก ตนฺตวาโย หุตฺวา, สุชมฺปิ อสุรธีตรํ ตถารูปิเมว มหลฺลิกํ กตฺวา, เอกํ เปสการวีถิํ มาเปตฺวา ตนฺตํ ปสาเรโนฺต อจฺฉิ, สุชา ตสรํ ปูเรติฯ เตน วุตฺตํ – ติฯ</p>


<p>ตตฺถ ติ ปสาริตตนฺตํ วินโนฺต วิย โหติฯ ติ ตสรวฎฺฎิํ วเฑฺฒนฺตี วิยฯ ติ เถโร นิวาเสตฺวา ปตฺตจีวรมาทาย ‘‘ทุคฺคตชนสงฺคหํ กริสฺสามี’’ติ นคราภิมุโข คจฺฉโนฺต  พหินคเร สเกฺกน มาปิตํ เปสการวีถิํ ปฎิปชฺชิตฺวา โอโลเกโนฺต อทฺทส โอลุคฺควิลุคฺคชิณฺณสาลํ ตตฺถ จ เต ชายมฺปติเก ยถาวุตฺตรูเป ตนฺตวายกมฺมํ กโรเนฺต ทิสฺวา จิเนฺตสิ – ‘‘อิเม มหลฺลกกาเลปิ กมฺมํ กโรนฺติฯ อิมสฺมิํ นคเร อิเมหิ ทุคฺคตตรา นตฺถิ มเญฺญฯ อิเมหิ ทินฺนํ สากมตฺตมฺปิ  คเหตฺวา อิเมสํ สงฺคหํ กริสฺสามี’’ติฯ โส เตสํ เคหาภิมุโข อคมาสิฯ สโกฺก ตํ อาคจฺฉนฺตํ ทิสฺวา สุชํ อาห – ‘‘ภเทฺท, มยฺหํ อโยฺย อิโต อาคจฺฉติ, ตํ ตฺวํ อปสฺสนฺตี วิย ตุณฺหี หุตฺวา นิสีทฯ ขเณเนว วเญฺจตฺวา ปิณฺฑปาตํ ทสฺสามา’’ติ เถโร คนฺตฺวา เคหทฺวาเร อฎฺฐาสิฯ เตปิ อปสฺสนฺตา วิย อตฺตโน กมฺมเมว กโรนฺตา โถกํ อาคมยิํสุฯ อถ สโกฺก ‘‘เคหทฺวาเร ฐิโต เอโก เถโร วิย ขายติ, อุปธาเรหิ ตาวา’’ติ อาหฯ ‘‘ตุเมฺห คนฺตฺวา อุปธาเรถ, สามี’’ติฯ โส เคหา นิกฺขมิตฺวา เถรํ ปญฺจปติฎฺฐิเตน วนฺทิตฺวา อุโภหิ หเตฺถหิ ชณฺณุกานิ โอลุมฺพิตฺวา นิตฺถุนโนฺต อุฎฺฐาย ‘‘กตรเตฺถโร นุ โข อโยฺย’’ติ โถกํ โอสกฺกิตฺวา ‘‘อกฺขีนิ  เม ธูมายนฺตี’’ติ วตฺวา นลาเฎ หตฺถํ ฐเปตฺวา อุทฺธํ อุโลฺลเกตฺวา ‘‘อโห ทุกฺขํ อโยฺย โน มหากสฺสปเตฺถโรว จิรสฺสํ เม กุฎิทฺวารํ อาคโตฯ อตฺถิ นุ โข กิญฺจิ เคเห’’ติ อาหฯ สุชา โถกํ อากุลา วิย หุตฺวา ‘‘อตฺถิ, สามี’’ติ ปฎิวจนํ อทาสิฯ สโกฺก, ‘‘ภเนฺต, ลูขํ วา ปณีตํ วาติ อจิเนฺตตฺวา สงฺคหํ โน กโรถา’’ติ ปตฺตํ คณฺหิฯ เถโร ปตฺตํ เทโนฺต ‘‘อิเมสํ เอว ทุคฺคตานํ ชราชิณฺณานํ มยา สงฺคโห กาตโพฺพ’’ติ จิเนฺตสิฯ โส อโนฺต ปวิสิตฺวา ฆฎิโอทนํ นาม ฆฎิโต อุทฺธริตฺวา, ปตฺตํ ปูเรตฺวา, เถรสฺส หเตฺถ ฐเปสิฯ เตน วุตฺตํ – ติฯ</p>


<p>ตตฺถ ติ ภตฺตฆฎิโตฯ ‘‘ฆฎิโอทน’’นฺติปิ ปาโฐ, ตสฺส ฆฎิโอทนํ นาม เทวานํ โกจิ อาหารวิเสโสติ อตฺถํ วทนฺติฯ ติ กุโตจิ ภาชนโต อุทฺธริตฺวาฯ อเนกสูโป  โส เอว อาหาโร ปเตฺต ปกฺขิปิตฺวา เถรสฺส หเตฺถ ฐปนกาเล กปณานํ อุปกปฺปนกลูขาหาโร วิย ปญฺญายิตฺถ, หเตฺถ ฐปิตมเตฺต ปน อตฺตโน ทิพฺพสภาเวเนว อฎฺฐาสิฯ ติ มุคฺคมาสาทิสูเปหิ เจว ขชฺชวิกตีหิ จ อเนกวิธสูโปฯ ติ นานาวิธอุตฺตริภโงฺคฯ ติ อเนเกหิ สูเปหิ เจว พฺยญฺชเนหิ จ มธุราทิมูลรสานเญฺจว สมฺภินฺนรสานญฺจ อภิพฺยญฺชโก, นานคฺครสสูปพฺยญฺชโนติ อโตฺถฯ</p>


<p>โส กิร ปิณฺฑปาโต เถรสฺส หเตฺถ ฐปิตกาเล ราชคหนครํ อตฺตโน ทิพฺพคเนฺธน อโชฺฌตฺถริ, ตโต เถโร จิเนฺตสิ – ‘‘อยํ ปุริโส อเปฺปสโกฺข, ปิณฺฑปาโต อติวิย ปณีโต สกฺกสฺส โภชนสทิโสฯ โก นุ โข เอโส’’ติ? อถ นํ ‘‘สโกฺก’’ติ ญตฺวา อาห – ‘‘ภาริยํ เต, โกสิย, กมฺมํ กตํ ทุคฺคตานํ สมฺปตฺติํ วิลุมฺปเนฺตน, อชฺช มยฺหํ ทานํ ทตฺวา โกจิเทว ทุคฺคโต เสนาปติฎฺฐานํ วา เสฎฺฐิฎฺฐานํ วา ลเภยฺยา’’ติฯ ‘‘โก มยา ทุคฺคตตโร อตฺถิ, ภเนฺต’’ติ? ‘‘กถํ ตฺวํ ทุคฺคโต เทวรชฺชสิริํ อนุภวโนฺต’’ติ? ‘‘ภเนฺต, เอวํ นาเมตํ, มยา  ปน อนุปฺปเนฺน พุเทฺธ กลฺยาณกมฺมํ กตํ, พุทฺธุปฺปาเท ปน วตฺตมาเน ปุญฺญกมฺมํ กตฺวา จูฬรถเทวปุโตฺต มหารถเทวปุโตฺต อเนกวณฺณเทวปุโตฺตติ อิเม ตโย เทวปุตฺตา  มมาสนฺนฎฺฐาเน นิพฺพตฺตา มหาเตชวนฺตตราฯ อหํ เตสุ เทวปุเตฺตสุ ‘นกฺขตฺตํ กีฬิสฺสามา’ติ ปริจาริกาโย คเหตฺวา อนฺตรวีถิํ โอติเณฺณสุ ปลายิตฺวา เคหํ ปวิสามิฯ เตสญฺหิ สรีรโต เตโช มม สรีรํ โอตฺถรติ, มม สรีรโต เตโช เตสํ สรีรํ น โอตฺถรติฯ โก มยา ทุคฺคตตโร, ภเนฺต’’ติ? ‘‘เอวํ สเนฺตปิ อิโต ปฎฺฐาย มยฺหํ  มา เอวํ วเญฺจตฺวา ทานมทาสี’’ติฯ ‘‘วเญฺจตฺวา ตุมฺหากํ ทาเน ทิเนฺน มยฺหํ กุสลํ อตฺถิ นตฺถี’’ติ? ‘‘อตฺถิ, อาวุโส’’ติฯ ‘‘เอวํ สเนฺต กุสลกรณํ นาม มยฺหํ ภาโร, ภเนฺต’’ติ วตฺวา เถรํ วนฺทิตฺวา สุชํ อาทาย เถรํ ปทกฺขิณํ กตฺวา, เวหาสํ อพฺภุคฺคนฺตฺวา ‘‘อโห ทานํ ปรมทานํ, กสฺสเป สุปฺปติฎฺฐิต’’นฺติ ติกฺขตฺตุํ อุทานํ อุทาเนสิฯ เตน วุตฺตํ ติอาทิฯ</p>


<p>ตตฺถ ติ สกฺกํ เทวานมินฺทํ โคเตฺตน อาลปติฯ ติ ปุเญฺญน ปโยชนํฯ อตฺถีติ วจนเสโสฯ ติ ปถวิโต เวหาสํ อภิอุคฺคนฺตฺวาฯ ติ อากาสเมว ปริยายสเทฺทน อนฺตลิเกฺขติ วทนฺติฯ อถ วา อนฺตลิกฺขสงฺขาเต อากาเส น กสิณุคฺฆาฎิมาทิอากาเสติ วิเสเสโนฺต วทติฯ นฺติ เอตฺถ ติ อจฺฉริยเตฺถ นิปาโตฯ สโกฺก หิ เทวานมิโนฺท, ‘‘ยสฺมา นิโรธา วุฎฺฐิตสฺส อยฺยสฺส มหากสฺสปเตฺถรสฺส สกฺกจฺจํ สหเตฺถน จิตฺตีกตฺวา อนปวิทฺธํ กาเลน ปเรสํ อนุปหจฺจ, สมฺมาทิฎฺฐิํ ปุรกฺขตฺวา อิทมีทิสํ มยา ทิพฺพโภชนทานํ ทินฺนํ, ตสฺมา เขตฺตสมฺปตฺติ เทยฺยธมฺมสมฺปตฺติ จิตฺตสมฺปตฺตีติ, ติวิธายปิ สมฺปตฺติยา สมนฺนาคตตฺตา สพฺพงฺคสมฺปนฺนํ วต มยา ทานํ ปวตฺติต’’นฺติ อจฺฉริยพฺภุตจิตฺตชาโต ตทา อตฺตโน หทยพฺภนฺตรคตํ ปีติโสมนสฺสํ สมุคฺคิรโนฺต นฺติ วตฺวา ตสฺส ทานสฺส วุตฺตนเยน อุตฺตมทานภาวํ เขตฺตงฺคตภาวญฺจ ปกาเสโนฺต นฺติ อุทานํ อุทาเนสิฯ</p>


<p>เอวํ ปน สกฺกสฺส อุทาเนนฺตสฺส ภควา วิหาเร ฐิโตเยว ทิพฺพโสเตน สทฺทํ สุตฺวา ‘‘ปสฺสถ, ภิกฺขเว, สกฺกํ เทวานมินฺทํ อุทานํ อุทาเนตฺวา อากาเสน คจฺฉนฺต’’นฺติ ภิกฺขูนํ วตฺวา เตหิ ‘‘กิํ ปน, ภเนฺต, เตน กต’’นฺติ ปุโฎฺฐ ‘‘มม ปุตฺตสฺส กสฺสปสฺส วเญฺจตฺวา ทานํ อทาสิ, เตน จ อตฺตมโน อุทาเนสี’’ติ อาหฯ เตน วุตฺตํ ติอาทิฯ</p>


<p>ตตฺถ    ติ ทิพฺพสทิสตฺตา ทิพฺพาฯ เทวตานญฺหิ สุจริตกมฺมนิพฺพตฺตา ปิตฺตเสมฺหรุหิราทีหิ อปลิพุทฺธา อุปกฺกิเลสวินิมุตฺตตาย ทูเรปิ อารมฺมณํ คเหตุํ สมตฺถา ทิพฺพปสาทโสตธาตุ โหติฯ อยญฺจาปิ ภควโต วีริยภาวนาพลนิพฺพตฺตา ญาณมยา โสตธาตุ ตาทิสา เอวาติ ทิพฺพสทิสตฺตา ทิพฺพาฯ อปิ จ ทิพฺพวิหารวเสน ปฎิลทฺธตฺตา อตฺตนา จ ทิพฺพวิหารสนฺนิสฺสิตตฺตาปิ ทิพฺพาฯ สวนเฎฺฐน จ สภาวธารณเฎฺฐน จ โสตธาตุ, โสตธาตุยาปิ กิจฺจกรเณน โสตธาตุ วิยาติ โสตธาตุ, ตาย ทิพฺพาย โสตธาตุยาฯ ติ ปริสุทฺธาย นิรุปกฺกิเลสายฯ ติ มนุสฺสูปจารํ อติกฺกมิตฺวา สทฺทสฺสวเนน มานุสิกมํสโสตธาตุํ อติกฺกมิตฺวา ฐิตายฯ</p>


<p>ติ ‘‘สมฺมาปฎิปตฺติยา คุณวิเสเส ปติฎฺฐิตํ ปุริสาติสยํ เทวาปิ มนุสฺสาปิ อาทรชาตา อติวิย ปิหยนฺตี’’ติ อิมมตฺถํ วิทิตฺวา ตทตฺถทีปนํ อิมํ อุทานํ อุทาเนสิฯ</p>


<p>ตตฺร ปิณฺฑปาติกงฺคสงฺขาตํ ธุตงฺคํ สมาทาย ตสฺส ปริปูรเณน ฯ นนุ จายํ คาถา อายสฺมนฺตํ มหากสฺสปํ นิมิตฺตํ กตฺวา ภาสิตา, เถโร จ สเพฺพสํ ธุตวาทานํ อโคฺค เตรสธุตงฺคธโร, โส กสฺมา เอเกเนว ธุตเงฺคน กิตฺติโตติ? อฎฺฐุปฺปตฺติวเสนายํ นิเทฺทโสฯ อถ วา เทสนามตฺตเมตํ, อิมินา เทสนาสีเสน สเพฺพปิสฺส ธุตงฺคา วุตฺตาติ เวทิตพฺพาฯ อถ วา ‘‘ยถาปิ ภมโร ปุปฺผ’’นฺติ (ธ. ป. ๔๙) คาถาย วุตฺตนเยน ปรมปฺปิจฺฉตาย กุลานุทฺทยตาย จสฺส สพฺพํ ปิณฺฑปาติกวตฺตํ อกฺขเณฺฑตฺวา ตตฺถ สาติสยํ ปฎิปตฺติยา ปกาสนตฺถํ ติ วุตฺตํฯ ปิณฺฑปาติกสฺสาติ จ ปิหยนฺตีติ ปทํ อเปกฺขิตฺวา สมฺปทานวจนํ, ตํ อุปโยคเตฺถ ทฎฺฐพฺพํฯ ติ ‘‘อปฺปานิ จ ตานิ สุลภานิ อนวชฺชานี’’ติ (อ. นิ. ๔.๒๗; อิติวุ. ๑๐๑) เอวํ วุเตฺตหิ อปฺปานวชฺชสุลภรูเปหิ จตูหิ ปจฺจเยหิ อตฺตานเมว  ภรนฺตสฺสฯ ติ อามิสสงฺคณฺหเนน อเญฺญ สิสฺสาทิเก โปเสตุํ อนุสฺสุกฺกตาย อนญฺญโปสิโนฯ ปททฺวเยนสฺส กายปริหาริเกน จีวเรน กุจฺฉิปริหาริเกน ปิณฺฑปาเตน วิจรณโต สลฺลหุกวุตฺติตํ สุภรตํ ปรมญฺจ สนฺตุฎฺฐิํ  ทเสฺสติฯ อถ วา ติ เอกวจนิจฺฉาย อตฺตภาวสงฺขาตํ เอกํเยว อิมํ อตฺตานํ ภรติ, น อิโต ปรํ อญฺญนฺติ อตฺตภโร, ตโต เอว อตฺตนา อญฺญสฺส โปเสตพฺพสฺส อภาวโต อนญฺญโปสี, ตสฺส อตฺตภรสฺส อนญฺญโปสิโนฯ ปททฺวเยนปิ ขีณาสวภาเวน อายติํ อนาทานตํ ทเสฺสติฯ</p>


<p>  ติ ตํ อคฺคผลาธิคเมน สพฺพกิเลสทรถปริฬาหานํ วูปสเมน ปฎิปฺปสฺสทฺธิยา อุปสนฺตํ, สติเวปุลฺลปฺปตฺติยา นิจฺจกาลํ สโตการิตาย สติมนฺตํ, ตโต เอว อิฎฺฐานิฎฺฐาทีสุ ตาทิลกฺขณปฺปตฺตํ ขีณาสวํ สกฺกาทโย เทวา ปิหยนฺติ ปเตฺถนฺติ, ตสฺส สีลาทิคุณวิเสเสสุ พหุมานํ อุปฺปาเทนฺตา อาทรํ ชเนนฺติ, ปเคว มนุสฺสาติฯ</p>

</p>


<h3>๘. ปิณฺฑปาติกสุตฺตวณฺณนา</h3>
<p> อฎฺฐเม นฺติ เอกาสนิกขลุปจฺฉาภตฺติกานํ ปาโตว ภุตฺตานํ อโนฺตมชฺฌนฺหิโกปิ ปจฺฉาภตฺตเมว, อิธ ปน ปกติภตฺตเสฺสว ปจฺฉโต ปจฺฉาภตฺตนฺติ เวทิตพฺพํฯ นฺติ ปิณฺฑปาตโต ปฎิกฺกนฺตานํ, ปิณฺฑปาตํ ปริเยสิตฺวา ภตฺตกิจฺจสฺส นิฎฺฐาปนวเสน ตโต นิวตฺตานํฯ ติ เอตฺถ ติ วรุณรุกฺขสฺส นามํฯ โส กิร คนฺธกุฎิยา มณฺฑปสฺส สาลาย จ อนฺตเร โหติ, เตน คนฺธกุฎีปิ  ‘‘กเรริกุฎิกา’’ติ วุจฺจติ, มณฺฑโปปิ สาลาปิ ‘‘กเรริมณฺฑลมาโฬ’’ติฯ ตสฺมา กเรริรุกฺขสฺส อวิทูเร กเต นิสีทนสาลสงฺขาเต มณฺฑลมาเฬฯ ติณปณฺณจฺฉทนํ อโนวสฺสกํ ‘‘มณฺฑลมาโฬ’’ติ วทนฺติ, อติมุตฺตกาทิลตามณฺฑโป ‘‘มณฺฑลมาโฬ’’ติ อปเรฯ</p>


<p>นฺติ กาเล กาเล อนฺตรนฺตรา, ตสฺมิํ ตสฺมิํ สมเยติ อโตฺถฯ ติ มนวฑฺฒเก, ปิยรูเป อิเฎฺฐติ อโตฺถฯ อิฎฺฐานิฎฺฐภาโว จ ปุคฺคลวเสน จ ทฺวารวเสน จ คเหตโพฺพฯ เอกจฺจสฺส หิ อิฎฺฐาภิมโต เอกจฺจสฺส อนิโฎฺฐ โหติ, เอกจฺจสฺส อนิฎฺฐาภิมโต เอกจฺจสฺส อิโฎฺฐ ฯ ตถา เอกสฺส ทฺวารสฺส อิโฎฺฐ อญฺญสฺส อนิโฎฺฐฯ วิปากวเสน ปเนตฺถ วินิจฺฉโย เวทิตโพฺพฯ กุสลวิปาโก หิ เอกเนฺตน อิโฎฺฐ, อกุสลวิปาโก อนิโฎฺฐ เอวาติฯ นฺติ คามํ ปิณฺฑาย ปวิโฎฺฐ อุปาสเกหิ เคหํ ปเวเสตฺวา ปูชาสกฺการกรณตฺถํ อุปนีเตสุ อาสนวิตานาทีสุ นานาวิราคสมุชฺชลวณฺณสงฺขาเต รชนีเย อเญฺญ จ สวิญฺญาณกรูเป จกฺขุทฺวาริกวิญฺญาเณหิ ปสฺสิตุํฯ ติ ตเถว อิสฺสรชนานํ เคหํ ปวิโฎฺฐ เตสํ ปยุเตฺต คีตวาทิตสเทฺท โสตุํฯ ติ ตถา เตหิ ปูชาสกฺการวเสน อุปนีเต ปุปฺผธูมาทิคเนฺธ ฆายิตุํฯ ติ เตหิ ทินฺนาหารปริโภเค นานคฺครเส สายิตุํฯ ติ มหคฺฆปจฺจตฺถรเณสุ  อาสเนสุ นิสินฺนกาเล สุขสมฺผเสฺส โผฎฺฐเพฺพ ผุสิตุํฯ เอวญฺจ ปญฺจทฺวาริกอิฎฺฐารมฺมณปฺปฎิลาภํ กิเตฺตตฺวา อิทานิ มโนทฺวาริกอิฎฺฐารมฺมณปฺปฎิลาภํ ทเสฺสตุํ ติอาทิ วุตฺตํฯ ตํ เหฎฺฐา วุตฺตตฺถเมวฯ</p>


<p>กิํ ปน อปิณฺฑปาติกานํ อยํ นโย น ลพฺภตีติ? ลพฺภติฯ เตสมฺปิ หิ นิมนฺตนสลากภตฺตาทิอตฺถํ คามํ คตกาเล อุฬารวิภวา อุปาสกา ตถา สกฺการสมฺมานํ กโรนฺติเยว, ตํ ปน อนิยตํฯ ปิณฺฑปาติกานํ ปน ตทา นิจฺจเมว ตตฺถ ปูชาสกฺการํ กริยมานํ ทิสฺวา, สกฺการครุตาย อนิสฺสรณมเคฺค ฐตฺวา, อโยนิโสมนสิการวเสน เต ภิกฺขู เอวมาหํสุฯ เตเนวาห – ติอาทิฯ</p>


<p>ตตฺถ ติ โวสฺสคฺคเตฺถ นิปาโตฯ ติ ลภิสฺสามฯ ติ ตตฺถ สุรภิคนฺธกุฎิยํ นิสิโนฺน เตสํ ตํ กถาสลฺลาปํ สุตฺวา  ‘‘อิเม ภิกฺขู มาทิสสฺส นาม พุทฺธสฺส สาสเน ปพฺพชิตฺวา มยา สทฺธิํ เอกวิหาเร วสนฺตาปิ เอวํ อโยนิโสมนสิการวเสน กถํ ปวเตฺตนฺติ, สเลฺลเข น วตฺตนฺติ, หนฺท เต ตโต นิวาเรตฺวา สเลฺลขวิหาเร นิโยเชสฺสามี’’ติ มณฺฑลมาฬํ อุปสงฺกมิฯ เสสํ เหฎฺฐา วุตฺตนยเมวฯ</p>


<p>ติ ‘‘อปฺปิจฺฉตาสนฺตุฎฺฐิตาสเลฺลขานํ วเสน กิเลเส ธุนิตุํ ตณฺหํ วิโสเสตุํ ปฎิปโนฺนติ ปิณฺฑปาติกสฺส สโต เทวา ปิหยนฺติ, ตสฺส ปฎิปตฺติยา อาทรชาตา ปิยายนฺติ, น อิโต อญฺญถา’’ติ อิมมตฺถํ วิทิตฺวา ตทตฺถทีปนํ อิมํ อุทานํ อุทาเนสิฯ</p>


<p>ตตฺถ  ติ ‘‘อโห อโยฺย อปฺปิโจฺฉ สนฺตุโฎฺฐ ปรมสเลฺลขวุตฺตี’’ติอาทินา ปเรหิ กิตฺติตพฺพสทฺทสงฺขาตํ สิโลกํฯ ตณฺหาย นิสฺสิโต น โหติ เจติ อโตฺถฯ สโทฺท วา สมฺมุขา วณฺณภณนถุติโฆโส, สิโลโก ปรมฺมุขภูตา ปสํสา ปตฺถฎยสตา วาฯ เสสํ อนนฺตรสุเตฺต วุตฺตนยเมวฯ</p>

</p>


<h3>๙. สิปฺปสุตฺตวณฺณนา</h3>
<p> นวเม  ติ, อาวุโส, อเมฺหสุ อิธ สนฺนิปติเตสุ โก นุ ชีวิตนิมิตฺตํ สิกฺขิตพฺพเฎฺฐน ‘‘สิปฺป’’นฺติ ลทฺธนามํ ยํกิญฺจิ อาชีวํ วิชานาติ? ติ โก ทีฆรตฺตํ สิปฺปาจริยกุลํ ปยิรุปาสิตฺวา อาคมโต ปโยคโต จ หตฺถิสิปฺปาทีสุ กิํ สิปฺปํ สิกฺขิ? นฺติ สพฺพสิปฺปานํ อคารยฺหตาย มหปฺผลตาย อกิจฺฉสิทฺธิยา จ กตรํ สิปฺปํ อคฺคํ อุตฺตมํ? ยํ นิสฺสาย สุเขน สกฺกา ชีวิตุนฺติ อธิปฺปาโยฯ ติ เตสุ ภิกฺขูสุ เอกเจฺจ ภิกฺขูฯ เย หตฺถาจริยกุลา ปพฺพชิตา เตฯ ติ เต เอวํ ภณิํสุฯ อิโต ปรมฺปิ ‘‘เอกเจฺจ’’ติ วุตฺตฎฺฐาเน เอเสว นโยฯ นฺติ  ยํ หตฺถีนํ ปริคฺคณฺหนทมนสารณโรคติกิจฺฉาทิเภทํ กตฺตพฺพํ, ตํ อุทฺทิสฺส ปวตฺตํ สพฺพมฺปิ สิปฺปํ อิธ ‘‘หตฺถิสิปฺป’’นฺติ อธิเปฺปตํฯ นฺติ เอตฺถาปิ เอเสว นโยฯ  ปน รถโยคฺคานํ ทมนสารณาทิวิธานวเสน เจว รถสฺส กรณวเสน จ เวทิตพฺพํฯ นฺติ อิสฺสาสสิปฺปํ, โย ธนุเพฺพโธติ วุจฺจติฯ นฺติ เสสอาวุธสิปฺปํฯ นฺติ หตฺถมุทฺทาย คณนสิปฺปํฯ นฺติ อจฺฉิทฺทกคณนสิปฺปํฯ นฺติ สงฺกลนปฎุปฺปาทนาทิวเสน ปิณฺฑคณนสิปฺปํฯ ตํ ยสฺส ปคุณํ โหติ, โส รุกฺขมฺปิ ทิสฺวา ‘‘เอตฺตกานิ เอตฺถ ปณฺณานี’’ติ คณิตุํ ชานาติฯ นฺติ นานากาเรหิ อกฺขรลิขนสิปฺปํ, ลิปิญาณํ วาฯ นฺติ อตฺตโน จินฺตาวเสน วา ปรโต ปฎิลทฺธสุตวเสน วา, ‘‘อิมสฺส อยมโตฺถ, เอวํ นํ โยเชสฺสามี’’ติ เอวํ อตฺถวเสน วา, กิญฺจิเทว กพฺพํ ทิสฺวา, ‘‘ตปฺปฎิภาคํ กพฺพํ กริสฺสามี’’ติ  ฐานุปฺปตฺติกปฎิภานวเสน วา จินฺตากวิอาทีนํ จตุนฺนํ กวีนํ กพฺพกรณสิปฺปํฯ วุตฺตเญฺหตํ ภควตา –</p>

</p>


<p>นฺติ ‘‘กาโก เสโต อฎฺฐีนํ เสตตฺตา, พลากา รตฺตา โลหิตสฺส รตฺตตฺตา’’ติ เอวมาทินยปฺปวตฺตํ ปรโลกนิพฺพานานํ ปฎิเสธกํ วิตณฺฑสตฺถสิปฺปํฯ นฺติ อเพฺภยฺยมาสุรกฺขาทินีติสตฺถสิปฺปํฯ อิมานิ กิร ทฺวาทส มหาสิปฺปานิ นามฯ เตเนวาห ตตฺถ ตตฺถ นฺติฯ</p>


<p>  ติ เอตํ สพฺพสิปฺปายตนานํ ชีวิกตฺถตาย วฎฺฎทุกฺขโต อนิสฺสรณภาวํ , สีลาทีนํเยว ปน สุปริสุทฺธานํ นิสฺสรณภาวํ, ตํ สมงฺคิโนเยว จ ภิกฺขุภาวํ สพฺพาการโต วิทิตฺวา ตทตฺถวิภาวนํ อิมํ อุทานํ อุทาเนสิฯ</p>


<p>ตตฺถ ติ จตุนฺนํ ตณฺหุปฺปาทานํ สมุเจฺฉทวิกฺขมฺภเนน ปจฺจยาสาย วิโสสิตตฺตา ยํกิญฺจิ สิปฺปํ อุปนิสฺสาย ชีวิกํ น กเปฺปตีติ อสิปฺปชีวี, เอเตน อาชีวปาริสุทฺธิสีลํ ทเสฺสติฯ ติ อปฺปกิจฺจตาย สลฺลหุกวุตฺติตาย จ ลหุ อพหุลสมฺภาโร, เอเตน จตุปจฺจยสโนฺตสสิทฺธํ สุภรตํ ทเสฺสติฯ ติ สเทวกสฺส โลกสฺส อตฺถเมว กาเมตีติ อตฺถกาโม, เอเตน สตฺตานํ อนตฺถปริวชฺชนสฺส ปกาสิตตฺตา ปาติโมกฺขสํวรสีลํ ทเสฺสติ ปาณาติปาตาทิอนตฺถวิรมณปริทีปนโตฯ ติ จกฺขาทีนํ ฉนฺนํ อินฺทฺริยานํ อภิชฺฌาทฺยปฺปวตฺติโต สํยเมน ยตินฺทฺริโย, เอเตน อินฺทฺริยสํวรสีลํ วุตฺตํฯ ติ เอวํ สุปริสุทฺธสีโล จตุปจฺจยสโนฺตเส อวฎฺฐิโต สปฺปจฺจยํ นามรูปํ ปริคฺคเหตฺวา อนิจฺจาทิวเสน สงฺขาเร สมฺมสโนฺต วิปสฺสนํ อุสฺสุกฺกาเปตฺวา ตโต ปรํ ปฎิปาฎิยา ปวตฺติเตหิ จตูหิ อริยมเคฺคหิ สํโยชนานํ ปหีนตฺตา สพฺพธิ สพฺพตฺถ ภวาทีสุ วิปฺปมุโตฺตฯ</p>


<p>  ติ ตถา สพฺพธิ วิปฺปมุตฺตตฺตา เอว โอกสงฺขาเตสุ ฉสุปิ อายตเนสุ ตณฺหาภิสรณสฺส อภาเวน อโนกสารี, รูปาทีสุ กตฺถจิ มมงฺการาภาวโต อมโม, สเพฺพน สพฺพํ อนาสีสนโต นิราโสฯ ติ เอวํภูโต จ โส อรหตฺตมคฺคปฺปตฺติสมกาลเมว อนวเสสํ มานํ หิตฺวา ปชหิตฺวา อิเม ภิกฺขู วิย คณสงฺคณิกํ อกตฺวา ปวิเวกกามตาย ตณฺหาสหายวิรเหน จ สพฺพิริยาปเถสุ เอกจโร, โส สพฺพโส ภินฺนกิเลสตฺตา ปรมตฺถโต ภิกฺขุ นามฯ เอตฺถ จ ‘‘อสิปฺปชีวี’’ติอาทินา โลกิยคุณา กถิตา, ‘‘สพฺพธิ วิปฺปมุโตฺต’’ติอาทินา โลกุตฺตรคุณา กถิตาฯ ตตฺถ อสิปฺปชีวีติอาทิ ‘‘วิภเว ฐิตเสฺสว อยํ ธโมฺม, น สิปฺปํ นิสฺสาย มิจฺฉาชีเวน ชีวิกํ กเปฺปนฺตสฺส, ตสฺมา สิเปฺปสุ สารคฺคหณํ วิสฺสเชฺชตฺวา อธิสีลาทีสุเยว ตุเมฺหหิ สิกฺขิตพฺพ’’นฺติ ทเสฺสติฯ</p>

</p>


<h3>๑๐. โลกสุตฺตวณฺณนา</h3>
<p> ทสเม   ติ เอตฺถ อาสยานุสยญาณํ อินฺทฺริยปโรปริยตฺตญาณญฺจ พุทฺธจกฺขุ นามฯ ยถาห –</p>

</p>


<p>นฺติ ตโย โลกา – โอกาสโลโก, สงฺขารโลโก, สตฺตโลโกติฯ ตตฺถ –</p>


<p>
‘‘ยาวตา จนฺทิมสูริยา ปริหรนฺติ,  
  
ทิสา ภนฺติ วิโรจนา;  
  
ตาว สหสฺสธา โลโก,  
  
เอตฺถ เต วตฺตตี วโส’’ติฯ –  
</p>
  
<p>อาทีสุ (ม. นิ. ๑.๕๐๓) โอกาสโลโกฯ ‘‘เอโก โลโก – สเพฺพ สตฺตา อาหารฎฺฐิติกา, เทฺว โลกา – นามญฺจ รูปญฺจ, ตโย โลกา – ติโสฺส เวทนา , จตฺตาโร โลกา – จตฺตาโร อาหารา, ปญฺจ โลกา – ปญฺจุปาทานกฺขนฺธา, ฉ โลกา – ฉ อชฺฌตฺติกานิ อายตนานิ, สตฺต โลกา – สตฺต วิญฺญาณฎฺฐิติโย, อฎฺฐ โลกา – อฎฺฐ โลกธมฺมา, นว โลกา – นว สตฺตาวาสา, ทส โลกา – ทสายตนานิ, ทฺวาทส โลกา – ทฺวาทสายตนานิ, อฎฺฐารส โลกา – อฎฺฐารส ธาตุโย’’ติอาทีสุ (ปฎิ. ม. ๑.๑๑๒) สงฺขารโลโกฯ ‘‘สสฺสโต โลโก, อสสฺสโต โลโก’’ติอาทีสุ สตฺตโลโก วุโตฺตฯ อิธาปิ สตฺตโลโก เวทิตโพฺพฯ</p>


<p>ตตฺถ โลกียติ วิจิตฺตาการโต ทิสฺสตีติ จกฺกวาฬสงฺขาโต โลโก โอกาสโลโก, สงฺขาโร ลุชฺชติ ปลุชฺชตีติ โลโก, โลกียติ เอตฺถ ปุญฺญปาปํ ตพฺพิปาโก จาติ สตฺตโลโกฯ เตสุ ภควา มหากรุณาย อนุกมฺปมาโน สํสารทุกฺขโต โมเจตุกาโม สตฺตโลกํ โอโลเกสิฯ กตมสฺส ปน สตฺตาหสฺส อจฺจเยน โอโลเกสิ? ปฐมสฺส สตฺตาหสฺสฯ ภควา หิ ปลฺลงฺกสตฺตาหสฺส ปริโยสาเน ปจฺฉิมยามาวสาเน ‘‘ยทา หเว ปาตุภวนฺติ ธมฺมา…เป.… สูริโยว โอภาสยมนฺตลิกฺข’’นฺติ (อุทา. ๑-๓; กถา. ๓๒๑; มหาว. ๑-๓) อิมํ อริยมคฺคานุภาวทีปกํ  อุทานํ อุทาเนตฺวา, ‘‘อหํ ตาว เอวํ สุทุตฺตรํ สํสารมโหฆํ อิมาย ธมฺมนาวาย สมุตฺตริตฺวา นิพฺพานปาเร ฐิโต, หนฺท ทานิ โลกมฺปิ ตาเรสฺสามิ, กีทิโส นุ โข โลโก’’ติ โลกํ โวโลเกสิฯ ตํ สนฺธาย วุตฺตํ –   ติฯ</p>


<p>ตตฺถ ติ วิวิเธหิ อากาเรหิ ปสฺสิ, หตฺถตเล ฐปิตอามลกํ วิย อตฺตโน ญาเณน ปจฺจกฺขํ อกาสิฯ ติอาทิ โวโลกิตาการทสฺสนํฯ ติ อเนเกหิ ทุเกฺขหิฯ ทุกฺขญฺหิ สนฺตาปนปีฬนเฎฺฐน สนฺตาโปติ วุจฺจติฯ ยถาห – ‘‘ทุกฺขสฺส ปีฬนโฎฺฐ สงฺขตโฎฺฐ สนฺตาปโฎฺฐ วิปริณามโฎฺฐ’’ติ (ปฎิ. ม. ๑.๑๗)ฯ ตญฺจ ทุกฺขทุกฺขาทิวเสน เจว ชาติอาทิวเสน จ อเนกปฺปการํฯ เตน วุตฺตํ ‘‘อเนเกหิ สนฺตาเปหี’’ติฯ อเนเกหิ ทุเกฺขหิ สนฺตปฺปมาเน ปีฬิยมาเน พาธิยมาเนฯ ติ ปริทาเหหิฯ ติ อินฺธนํ วิย อคฺคินา สมนฺตโต ฑยฺหมาเนฯ ติ ราคสมฺภูเตหิ ฯ เอส นโย เสเสสุปิฯ ราคาทโย หิ ยสฺมิํ สนฺตาเน อุปฺปชฺชนฺติ, ตํ นิทฺทหนฺตา วิย วิพาเธนฺติ, เตน วุตฺตํ – ‘‘ตโยเม, ภิกฺขเว, อคฺคี – ราคคฺคิ, โทสคฺคิ, โมหคฺคี’’ติ (อิติวุ. ๙๓)ฯ ยโต เต จิตฺตํ กายญฺจ กิเลเสนฺตีติ กิเลสาติ วุจฺจนฺติฯ เอตฺถ จ ปริฑยฺหมาเนติ เอเตน ภควา ราคาทิกิเลสานํ ปวตฺติทุกฺขตํ, เตน จ สตฺตานํ อภิภูตตํ ทเสฺสติฯ สนฺตปฺปมาเนติ อิมินา ปน เตสํ กาลนฺตรทุกฺขตํ, เตน นิรนฺตโรปทฺทวตญฺจ ทเสฺสติฯ</p>


<p>ภควา หิ โพธิรุกฺขมูเล อปราชิตปลฺลเงฺก นิสิโนฺน ปฐมยาเม ปุเพฺพนิวาสํ อนุสฺสริตฺวา มชฺฌิมยาเม ทิพฺพจกฺขุํ วิโสเธตฺวา ปจฺฉิมยาเม ปฎิจฺจสมุปฺปาเท ญาณํ โอตาเรตฺวา กิเลสมูลกํ วฎฺฎทุกฺขํ อภิญฺญาย สงฺขาเร ปริคฺคเหตฺวา สมฺมสโนฺต อนุกฺกเมน วิปสฺสนํ วเฑฺฒตฺวา อริยมคฺคาธิคเมน สยํ วิคตวิทฺธสฺตกิเลโส อภิสมฺพุโทฺธ หุตฺวา ปจฺจเวกฺขณานนฺตรํ อนวเสสานํ กิเลสานํ ปหีนตฺตา อตฺตโน วฎฺฎทุกฺขสฺส ปริกฺขีณภาวทีปกํ สพฺพพุทฺธานํ อวิชหิตํ ‘‘อเนกชาติสํสาร’’นฺติ (ธ. ป. ๑๕๓) อุทานํ อุทาเนตฺวา เตเนว ปลฺลเงฺกน สตฺตาหํ วิมุตฺติสุขปฎิสํเวที นิสิโนฺน สตฺตมาย รตฺติยา ตีสุ ยาเมสุ วุตฺตนเยน ตีณิ อุทานานิ อุทาเนตฺวา ตติยอุทานานนฺตรํ พุทฺธจกฺขุนา โลกํ โวโลเกโนฺต ‘‘สกลมิทํ สตฺตานํ วฎฺฎทุกฺขํ กิเลสมูลกํ, กิเลสา นาเมเต ปวตฺติทุกฺขา อายติมฺปิ ทุกฺขเหตุภูตา, เตหิ  อิเม สตฺตา สนฺตปฺปนฺติ ปริฑยฺหนฺติ จา’’ติ ปสฺสิฯ เตน วุตฺตํ ติฯ</p>


<p>  ติ เอตํ โลกสฺส ยถาวุตฺตสนฺตาปปริฬาเหหิ อภิภุยฺยมานตํ สพฺพาการโต วิทิตฺวาฯ นฺติ อิมํ สพฺพสนฺตาปปริฬาหโต ปรินิพฺพานวิภาวนํ มหาอุทานํ อุทาเนสิฯ</p>


<p>ตตฺถ ติ อยํ สโพฺพปิ โลโก ชราโรคมรเณหิ เจว นานาวิธพฺยสเนหิ จ กิเลสปริยุฎฺฐาเนหิ จ ชาตสนฺตาโป, อุปฺปนฺนกายิกเจตสิกทุกฺขาภิภโวติ อโตฺถฯ ติ ตโต เอว อเนเกหิ ทุกฺขสมฺผเสฺสหิ ปริหโต อุปทฺทุโตฯ อถ วา ติ สุขาทิสงฺขาตานํ ติสฺสนฺนํ ทุกฺขตานํ ปจฺจยภูเตหิ ฉหิ ผเสฺสหิ อภิภูโต, ตโต ตโต ทฺวารโต ตสฺมิํ  ตสฺมิํ อารมฺมเณ ปวตฺติวเสน อุปสฺสโฎฺฐฯ ติ ผสฺสปจฺจยา อุปฺปชฺชมานํ เวทนาสงฺขาตํ โรคํ ทุกฺขํ, ขนฺธปญฺจกเมว วา ยถาภูตํ อชานโนฺต ‘‘อห’’นฺติ สญฺญาย ทิฎฺฐิคาหวเสน ‘‘อหํ สุขิโต ทุกฺขิโต’’ติ อตฺตโต วทติฯ ‘‘อตฺตโน’’ติปิ ปฐนฺติฯ ตสฺสโตฺถ – ยฺวายํ โลโก เกนจิ ทุกฺขธเมฺมน ผุโฎฺฐ อภาวิตตฺตตาย อธิวาเสตุํ อสโกฺกโนฺต ‘‘อโห ทุกฺขํ, อีทิสํ ทุกฺขํ มยฺหํ อตฺตโนปิ มา โหตู’’ติอาทินา วิปฺปลปโนฺต เกวลํ อตฺตโน โรคํ วทติ, ตสฺส ปน ปหานาย น ปฎิปชฺชตีติ อธิปฺปาโยฯ อถ วา ตํ ยถาวุตฺตํ ทุกฺขํ ยถาภูตํ อชานโนฺต ตณฺหาคาหวเสน ‘‘มม’’นฺติ สญฺญาย อตฺตโต วทติ, ‘‘มม อิท’’นฺติ วาจํ นิจฺฉาเรติฯ</p>


<p>ติ เอวมิมํ โรคภูตํ ขนฺธปญฺจกํ อตฺตโต อตฺตโน วา วทโนฺต โลโก เยน เยน รูปเวทนาทินา การณภูเตน, เยน วา สสฺสตาทินา ปกาเรน ทิฎฺฐิมานตณฺหามญฺญนาหิ มญฺญติฯ ติ  ตโต อตฺตนา ปริกปฺปิตาการโต ตํ มญฺญนาย วตฺถุภูตํ ขนฺธปญฺจกํ อญฺญถา อนตฺตานตฺตนิยเมว โหติฯ วเส วเตฺตตุํ อสกฺกุเณยฺยตาย อหงฺการมมงฺการตฺตํ น นิปฺผาเทตีติ อโตฺถฯ อถ วา ติ ตสฺมา มญฺญนามตฺตภาวโต ตํ ขนฺธปญฺจกํ นิจฺจาทิวเสน มญฺญิตํ อญฺญถา อนิจฺจาทิสภาวเมว โหติฯ น หิ มญฺญนา ภาวญฺญถตฺตํ วา ลกฺขณญฺญถตฺตํ วา กาตุํ สโกฺกติฯ</p>


<p>ติ อสมฺภเว วฑฺฒิยํ หิตสุเข สโตฺต ลโคฺค สตฺตโลโก มญฺญนาย ยถารุจิ จินฺติยมาโนปิ วิปรีตปฺปฎิปตฺติยา ตโต อญฺญถาภาวี อหิตทุกฺขภาวี วิฆาตํเยว ปาปุณาติฯ ติ เอวํ สเนฺตปิ ตํ มญฺญนาปริกปฺปิตํ อวิชฺชมานํ ภวํ วฑฺฒิํ อภินนฺทติ เอว อภิกงฺขติ เอวฯ อถ วา ติ ‘‘นิโจฺจ เม อตฺตา’’ติอาทินา มญฺญนาย ปริกปฺปิตาการโต สยํ อญฺญถาภาวี สมาโน อนิโจฺจ อธุโวติ  อโตฺถฯ ติ กามาทิภเวสุ ภวตณฺหาย สโตฺต ลโคฺค คธิโตฯ ติ อนิจฺจาทิสภาวํ ภวเมว นิจฺจาทิวเสน ปรามสิตฺวา, ตตฺถ วา อธิมุตฺติสญฺญํ ตณฺหาทิฎฺฐาภินนฺทนาหิ อภินนฺทติ, น ตตฺถ นิพฺพินฺทติ ฯ นฺติ ยํ วฑฺฒิสงฺขาตํ ภวํ กามาทิภวํ วา อภินนฺทติ, ตํ อนิจฺจาทิวิปริณามสภาวตฺตา อเนกพฺยสนานุพนฺธตฺตา จ ภวเหตุภาวโต อติวิย ภยานกเฎฺฐน ภยํฯ ติ ยโต ชรามรณาทิโต ภายติ, ตํ ชรามรณาทิ ทุกฺขาธิฎฺฐานภาวโต ทุกฺขทุกฺขภาวโต จ ทุกฺขํฯ อถ วา ติ ภวาภินนฺทเนน ยสฺส วิภวสฺส ภายติ , โส อุเจฺฉทสงฺขาโต วิภโว, ตโต ภายนญฺจ ทุกฺขวตฺถุภาวโต ชาติอาทิทุกฺขสฺส อนติวตฺตนโต จ ทุกฺขํ ทุกฺขสภาวเมวาติ อโตฺถฯ อถ วา นฺติ ยสฺส อนิจฺจาทิกสฺส ภายติ ตํ นิสฺสรณํ อชานโนฺต, ตํ ภยํ ตสฺส ทุกฺขํ โหติ, ทุกฺขํ อาวหตีติ อโตฺถฯ</p>


<p>เอตฺตเกน วฎฺฎํ ทเสฺสตฺวา อิทานิ วิวฎฺฎํ ทเสฺสตุํ, ติ อาหฯ ตตฺถ ติ กามาทิภวสฺส ปชหนตฺถายฯ ติ อวธารเณ, ติ ปทปูรเณ นิปาโตฯ นฺติ อาสนฺนปจฺจกฺขวจนํฯ นฺติ มคฺคพฺรหฺมจริยํฯ ติ ปูเรสฺสติฯ อิทํ วุตฺตํ โหติ – เอกเนฺตเนว กามาทิภวสฺส สมุทยปฺปหาเนน อนวเสสปชหนตฺถาย อิทํ มยา สตสหสฺสกปฺปาธิกานิ จตฺตาริ อสเงฺขฺยยฺยานิ อติทุกฺกรานิ อาจริตฺวา ปารมิโย ปูเรตฺวา โพธิมเณฺฑ ติณฺณํ มารานํ มตฺถกํ มทฺทิตฺวา อธิคตํ สีลาทิกฺขนฺธตฺตยสงฺคหํ อฎฺฐงฺคิกมคฺคพฺรหฺมจริยํ จริยติ ภาวิยตีติฯ</p>


<p>เอวํ อริยมคฺคสฺส เอกํเสเนว นิยฺยานิกภาวํ ทเสฺสตฺวา อิทานิ อญฺญมคฺคสฺส ตทภาวํ ทเสฺสโนฺต ติอาทิมาหฯ ตตฺถ ติ อนิยมนิเทฺทโสฯ ติ นิปาตมตฺตํฯ ติ เอกเจฺจฯ ปททฺวเยนาปิ ตถาวาทิโน ทิฎฺฐิคติเก อนิยมโต ปริยาทิยติฯ ติ ปพฺพชฺชูปคมนมเตฺตน สมณา, น สมิตปาปาฯ ติ ชาติมเตฺตน พฺราหฺมณา, น พาหิตปาปาฯ สโทฺท วิกปฺปโตฺถฯ ติ เอกเจฺจ กามภเวน รูปภเวน วา สพฺพภวโต วิมุตฺติํ สํสารสุทฺธิํ กถยิํสุฯ</p>


<p>เก ปเนวํ วทนฺตีติ? ทิฎฺฐธมฺมนิพฺพานวาทิโน เตสุ หิ เกจิ ‘‘อุฬาเรหิ ปญฺจหิ กามคุเณหิ สมปฺปิโต อตฺตา ทิเฎฺฐว ธเมฺม ปรมํ นิพฺพุติํ ปโตฺต  โหตี’’ติ วทนฺติฯ เกจิ ‘‘รูปาวจรชฺฌาเนสุ ปฐมชฺฌานสมงฺคี…เป.… เกจิ ‘‘ทุติยตติยจตุตฺถชฺฌานสมงฺคี อตฺตา ทิเฎฺฐว ธเมฺม ปรมํ นิพฺพุติํ ปโตฺต โหตี’’ติ วทนฺติฯ ยถาห –</p>

, ภิกฺขเว, เอกโจฺจ สมโณ วา พฺราหฺมโณ วา เอวํวาที โหติ เอวํทิฎฺฐิ ‘ยโต โข โภ อยํ อตฺตา ปญฺจหิ กามคุเณหิ สมปฺปิโต’’’ติ  (ที. นิ. ๑.๙๔) วิตฺถาโรฯ</p>


<p>เต ปน ยสฺมา ยาวทตฺถํ ปีตตฺตา สุหิตาย ชลูกาย วิย รุหิรปิปาสา กามาทิสุเขหิ สมปฺปิตสฺส ตสฺส อตฺตโน กาเมสนาทโย น ภวิสฺสนฺติ, ตทภาเว จ ภวสฺส อภาโวเยว, ยสฺมิํ ยสฺมิญฺจ ภเว ฐิตสฺส อยํ นโย ลพฺภติ, เตน เตน ภเวน สพฺพภวโต วิมุตฺติ โหตีติ วทนฺติ, ตสฺมา ‘‘ภเวน ภวสฺส วิปฺปโมกฺขมาหํสู’’ติ วุตฺตาฯ เยสญฺจ ‘‘เอตฺตกํ นาม กาลํ สํสริตฺวา พาลา จ ปณฺฑิตา จ ปริโยสานภเว ฐตฺวา สํสารโต วิมุจฺจนฺตี’’ติ ลทฺธิ, เตปิ ภเวน ภวสฺส วิปฺปโมกฺขํ วทนฺติ นามฯ วุตฺตเญฺหตํ –</p>

</p>


<p>อถ วา ติ ภวทิฎฺฐิยาฯ ภวติ สสฺสตํ ติฎฺฐตีติ ปวตฺตนโต สสฺสตทิฎฺฐิ ภวทิฎฺฐีติ วุจฺจติ, ภวทิฎฺฐิ เอเวตฺถ อุตฺตรปทโลเปน ภวตณฺหาติอาทีสุ วิย ภโวติ วุโตฺตฯ ภวทิฎฺฐิวเสน จ เอกเจฺจ ภววิเสสํเยว กิเลสานํ วูปสนฺตวุตฺติยา อายุโน จ ทีฆาวาสตาย นิจฺจาทิสภาวํ ภววิโมกฺขํ มญฺญนฺติ, เสยฺยถาปิ พโก พฺรหฺมา ‘‘อิทํ นิจฺจํ, อิทํ ธุวํ, อิทํ สสฺสตํ, อิทํ อวิปริณามธมฺม’’นฺติ (ม. นิ. ๑.๕๐๑) อโวจฯ เตสเมวํ วิปรีตคาหีนํ อนิสฺสรเณ นิสฺสรณทิฎฺฐีนํ กุโต ภววิโมโกฺขฯ เตนาห ภควา – ติฯ</p>


<p>ติ อุเจฺฉเทนฯ ติ สพฺพภวโต นิคฺคมนํ นิกฺขนฺติํ สํสารสุทฺธิํ วทิํสุฯ เต หิ ‘‘ภเวน ภวสฺส วิปฺปโมโกฺข’’ติ วทนฺตานํ วาทํ อนนุชานนฺตา ภวูปเจฺฉเทน นิสฺสรณํ ปฎิชานิํสุฯ ติ วา อุเจฺฉททิฎฺฐิยาฯ วิภวติ วินสฺสติ อุจฺฉิชฺชติ อตฺตา จ โลโก  จาติ ปวตฺตนโต อุเจฺฉททิฎฺฐิ วุตฺตนเยน ‘‘วิภโว’’ติ  วุจฺจติฯ อุเจฺฉททิฎฺฐิวเสน หิ สตฺตา อธิมุจฺจิตฺวา ตตฺถ ตตฺถ อุปฺปนฺนา อุจฺฉิชฺชนฺติ, สา เอว สํสารสุทฺธีติ อุเจฺฉทวาทิโนฯ วุตฺตเญฺหตํ –</p>

 อุปสมฺปชฺช วิหรติ, เอตฺตาวตา โข โภ อยํ อตฺตา สมฺมา สมุจฺฉิโนฺน โหตี’’ติ (ที. นิ. ๑.๘๕)ฯ</p>


<p>ตถา –</p>

</p>


<p>เตสมฺปิ เอวํ วิปรีตคาหีนํ กุโต ภวนิสฺสรณํฯ เตนาห ภควา – ติฯ น หิ อริยมคฺคภาวนาย อนวเสสกิเลสํ อสมุคฺฆาเตตฺวา กทาจิปิ ภวโต นิสฺสรณวิมุตฺติ สมฺภวติฯ ตถา หิ เตสํ สมณพฺราหฺมณานํ ยถาภูตาวโพธาภาวโต ‘‘อตฺถิ นตฺถี’’ติ อนฺตทฺวยนิปติตานํ ตณฺหาทิฎฺฐิวเสน สมฺปริตสิตวิปฺผนฺทิตมตฺตํ, ยโต เต ทิฎฺฐิคติกา ปวตฺติเหตูสุปิ สมฺมูฬฺหา สกฺกายภูมิยํ สุนิขาเต วิปรีตทสฺสนถเมฺภ ตณฺหาพนฺธเนน พทฺธา คทฺทูลพนฺธนา วิย สา น วิชหนฺติ พนฺธนฎฺฐานํ, กุโต เนสํ วิโมโกฺข?</p>


<p>เย ปน จตุสจฺจวิภาวเนน ปวตฺติอาทีสุ อสโมฺมหโต ตํ อนฺตทฺวยํ อนุปคมฺม มชฺฌิมํ ปฎิปทํ สมารุฬฺหา, เตสํเยว ภววิปฺปโมโกฺข นิสฺสรณญฺจาติ ทเสฺสโนฺต สตฺถา ติอาทิมาหฯ ตตฺถ นฺติ ขนฺธาทิอุปธิํฯ ติ นิปาตมตฺตํฯ ติ นิสฺสาย, ปจฺจยํ กตฺวาฯ นฺติ ชาติอาทิ ทุกฺขํฯ กิํ วุตฺตํ โหติ? ยตฺถิเม ทิฎฺฐิคติกา วิโมกฺขสญฺญิโน, ตตฺถ ขนฺธกิเลสาภิสงฺขารูปธโย อธิคตา, กุโต ตตฺถ ทุกฺขนิสฺสรณํ? ยตฺร หิ กิเลสา, ตตฺราภิสงฺขารสมฺภวโต ภวปพนฺธสฺส อวิเจฺฉโทเยวาติ วฎฺฎทุกฺขสฺส อนิวตฺติฯ เตน วุตฺตํ – ‘‘อุปธิญฺหิ ปฎิจฺจ ทุกฺขมิทํ สโมฺภตี’’ติฯ</p>


<p>อิทานิ  ยํ ปรมตฺถโต ทุกฺขสฺส นิสฺสรณํ, ตํ ทเสฺสตุํ, ติ วุตฺตํฯ ตตฺถ ติ กามุปาทานํ ทิฎฺฐุปาทานํ สีลพฺพตุปาทานํ อตฺตวาทุปาทานนฺติ สเพฺพสํ อิเมสํ จตุนฺนมฺปิ อุปาทานานํ อริยมคฺคาธิคเมน  อนวเสสปฺปหานโตฯ ตตฺถ ทิฎฺฐุปาทานํ สีลพฺพตุปาทานํ อตฺตวาทุปาทานนฺติ อิมานิ ตีณิ อุปาทานานิ โสตาปตฺติมเคฺคน ขียนฺติ, อนุปฺปตฺติธมฺมตํ อาปชฺชนฺติฯ กามุปาทานํ อปายคมนียํ  ปฐเมน, กามราคภูตํ พหลํ ทุติเยน, สุขุมํ ตติเยน, รูปราคารูปราคปฺปหานํ จตุเตฺถนาติ จตูหิปิ มเคฺคหิ ขียติ, อนุปฺปตฺติธมฺมตํ อาปชฺชตีติ เวทิตพฺพํฯ ติ เอวํ สพฺพโส อุปาทานกฺขยา ตเทกฎฺฐตาย สพฺพสฺสปิ กิเลสคณสฺส อนุปฺปาทนโต อปฺปมตฺตกสฺสปิ วฎฺฎทุกฺขสฺส สมฺภโว ปาตุภาโว นตฺถิฯ</p>


<p>เอวํ ภควา เหตุนา สทฺธิํ ปวตฺติํ นิวตฺติญฺจ ทเสฺสตฺวา ‘‘อิมํ นยํ อชานโนฺต อยํ สตฺตโลโก วฎฺฎโตปิ สีสํ น อุกฺขิปตี’’ติ ทเสฺสโนฺต ติอาทิมาหฯ ตตฺถ ติ อตฺตโน พุทฺธจกฺขุนา ปจฺจกฺขโต วิสยภาวสฺส อุปคตตฺตา ‘‘โลกมิมํ ปสฺสา’’ติ ภควาทสฺสนกิริยาย นิโยเชโนฺต อตฺตานเมวาลปติฯ ติ พหู, วิสุํ วิสุํ วาฯ ติ ‘‘ทุเกฺข อญฺญาณ’’นฺติอาทินา (ธ. ส. ๑๑๐๖; วิภ. ๒๒๖) นเยน วุตฺตาย จตุสจฺจปฎิจฺฉาทิกาย อวิชฺชาย อภิภูตาฯ ติ กมฺมกิเลเสหิ ชาตา นิพฺพตฺตาฯ ติ ภูเตสุ มาตาปิตุปุตฺตทาราทิสญฺญาย อญฺญสเตฺตสุ ตณฺหาย รตา, ภูเต วา ขนฺธปญฺจเก อนิจฺจาสุภทุกฺขานตฺตสภาเว ตํสภาวานวโพธโต อิตฺถิปุริสาทิปริกปฺปวเสน นิจฺจาทิวเสน อตฺตตฺตนิยคาหวเสน จ อภิรตาฯ ติ ยถาวุเตฺตน ตณฺหาทิฎฺฐิคาเหน ภวโต สํสารโต น ปริมุตฺตาฯ</p>


<p>เอตฺถ จ ‘‘โลกมิม’’นฺติ ปฐมํ ตาว สกลมฺปิ สตฺตนิกายํ สามญฺญโต เอกตฺตํ อุปเนโนฺต เอกวจเนน อโนธิโส คหณํ ทีเปตฺวา ‘‘สฺวายํ โลโก ภวโยนิคติฐิติสตฺตาวาสาทิวเสน เจว ตตฺถาปิ ตํตํสตฺตนิกายาทิวเสน จ อเนกเภทภิโนฺน ปเจฺจกํ มยา โวโลกิโต’’ติ อตฺตโน พุทฺธจกฺขุญาณานุภาวํ ปกาเสโนฺต สตฺถา ปุน วจนเภทํ กตฺวา พหุวจเนน โอธิโส คหณํ ทีเปติ ‘‘ปุถู  อวิชฺชาย ปเรตา ภูตา’’ติอาทินาฯ เอวญฺจ กตฺวา ‘‘โลกมิม’’นฺติ อุปโยควจนํ กตฺวา ‘‘อวิชฺชาย ปเรตา’’ติอาทินา ปจฺจตฺตพหุวจนนิเทฺทโสปิ  อวิรุโทฺธ โหติ ภินฺนวากฺยตฺตาฯ เกจิ ปน เอกวากฺยตาธิปฺปาเยน ‘‘อวิชฺชาย ปเรตํ ภูตํ ภูตรตํ ภวา อปริมุตฺต’’นฺติ ปฐนฺติ, วิภตฺติเภทวเสเนว ปน ปุราณปาโฐฯ</p>


<p>อิทานิ เยน อุปาเยน ภววิปฺปโมโกฺข โหติ, ตํ สพฺพํ ติตฺถิยานํ อวิสยภูตํ พุทฺธโคจรํ วิปสฺสนาวีถิํ ทเสฺสโนฺต ติอาทิมาหฯ ตตฺถ ติ กามภวาทิ สญฺญีภวาทิ เอกโวการภวาทิวิภาเคน นานาเภทภินฺนา สาตวโนฺต วา อสาตวโนฺต วา ทีฆายุกา วา อิตฺตรกฺขณา วา เย หิ เกจิ ภวาฯ ติ อุทฺธํ อโธ ติริยนฺติ อาทิวิภาเคน สพฺพตฺถฯ ติ สคฺคาปายมนุสฺสาทิวิภาเคนฯ ติอาทีสุ  สเพฺพปิ เต ภวา รูปเวทนาทิธมฺมา หุตฺวา อภาวเฎฺฐน  อุทยพฺพยปฎิปีฬิตตฺตา  ชราย มรเณน จาติ ทฺวิธา วิปริณาเมตพฺพตาย สโทฺท อาทิอโตฺถ ปการโตฺถ วา, เตน อนตฺตลกฺขณมฺปิ สงฺคเหตฺวา อวสวตฺตนเฎฺฐน อนตฺตา, วิปริณามธมฺมตาย วา อวสวตฺตนเฎฺฐน อนตฺตาติ วุตฺตาฯ</p>


<p> ลกฺขณตฺตยปฎิวิชฺฌนากาเรน  ภวสงฺขาตํ ขนฺธปญฺจกํ  อวิปรีตํ  สมฺมา ญาเยน วิปสฺสนาสหิตาย มคฺคปญฺญาย  ปริญฺญาภิสมยาทิวเสน ปฎิวิชฺฌโต ‘‘ภโว นิโจฺจ’’ติ อาทินยปฺปวตฺตา ภเวสุ  อคฺคมคฺคปฺปตฺติสมกาลเมว อนวเสสํ นิรุชฺฌติ, อุเจฺฉททิฎฺฐิยา สพฺพโส ปหีนตฺตา  วิเจฺฉทํ  น ปเตฺถติฯ เอวํภูตสฺส ตสฺส ยา กามตณฺหาทิวเสน อฎฺฐสตเภทา อวตฺถาทิวิภาเคน อนนฺตเภทา จ, ตาสํ  สพฺพปฺปกาเรน  ปหานา, ตเทกฎฺฐตาย สพฺพสฺสปิ สํกิเลสปกฺขสฺส   นิเสฺสสํ  อริยมเคฺคน โย อนุปฺปาทนิโรโธ, ตํ นฺติฯ</p>


<p>เอวํ ตณฺหาย ปหานมุเขน สอุปาทิเสสนิพฺพานํ ทเสฺสตฺวา อิทานิ อนุปาทิเสสนิพฺพานํ ทเสฺสโนฺต ติอาทิมาหฯ ตสฺสโตฺถ  – โย โส สพฺพโส ตณฺหานํ ขยา กิเลสปรินิพฺพาเนน นิพฺพุโต วุตฺตนเยน ภินฺนกิเลโส ขีณาสวภิกฺขุ,  อุปาทานาภาวโต กิเลสาภิสงฺขารมารานํ วา อคฺคหณโต  อายติํ ปฎิสนฺธิวเสน อุปปตฺติภโว นตฺถิฯ เอวํภูเตน จ เตน  อริยมคฺคกฺขเณ กิเลสมาโร อภิสงฺขารมาโร เทวปุตฺตมาโร จ จริมกจิตฺตกฺขเณ ขนฺธมาโร มจฺจุมาโร จาติ ปญฺจวิโธ มาโร อภิภูโต ปราชิโต, ปุน สีสํ อุกฺขิปิตุํ อปฺปทาเนน นิพฺพิเสวโน กโต, ยโต เตน วิชิโต สงฺคาโม มาเรหิ ตตฺถ ตตฺถ ปวตฺติโตฯ เอวํ  ปน อิฎฺฐาทีสุ สเพฺพสุ วิการาภาเวน ตาทิลกฺขณปฺปตฺติยา  อรหา  ยถาวุตฺตเภเท สเพฺพปิ ภเว  สมติกฺกโนฺต, น ยตฺถ กตฺถจิ สงฺขํ อุเปติ, อญฺญทตฺถุ อนุปาทาโน วิย ชาตเวโท ปรินิพฺพานโต อุทฺธํ อปญฺญตฺติโกว โหตีติฯ อิติ ภควา อิมํ มหาอุทานํ อนุปาทิเสสาย นิพฺพานธาตุยา กูฎํ คเหตฺวา นิฎฺฐเปสิฯ</p>

</p>

</p>





