<h1>ปจฺจยนิเทฺทโส</h1>
<h2>๑. เหตุปจฺจยนิเทฺทสวณฺณนา</h2>
<p> อิทานิ  สเพฺพปิ เต ปจฺจเย อุทฺทิฎฺฐปฎิปาฎิยา นิทฺทิสิตฺวา ทเสฺสตุํ ติอาทิมาหฯ ตตฺถ ติ จตุวีสติยา ปจฺจเยสุ นิกฺขิตฺตปฎิปาฎิยา สพฺพปฐมํ ภาเชตพฺพสฺส ปทุทฺธาโรฯ เสสปจฺจเยสุปิ อิมินาว นเยน ปฐมํ ภาเชตพฺพปทํ อุทฺธริตฺวา วิสฺสชฺชนํ กตนฺติ เวทิตพฺพํฯ อยํ ปเนตฺถ สมฺพโนฺธ – โย ปจฺจยุเทฺทเส เหตุปจฺจโยติ อุทฺทิโฎฺฐ, โส นิเทฺทสโต ‘‘เหตู เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปานํ เหตุปจฺจเยน ปจฺจโย’’ติ เอวํ เวทิตโพฺพ ฯ อิมินา อุปาเยน สพฺพปจฺจเยสุ ภาเชตพฺพสฺส ปทสฺส วิสฺสชฺชเนน สทฺธิํ สมฺพโนฺธ เวทิตโพฺพฯ</p>


<p>อิทานิ นฺติ เอตฺถ ‘‘เหตุสมฺปยุตฺตกาน’’นฺติ อวตฺวา ‘‘เหตู เหตุสมฺปยุตฺตกาน’’นฺติ กสฺมา วุตฺตนฺติ? ปจฺจยสฺส เจว ปจฺจยุปฺปนฺนานญฺจ ววตฺถาปนโตฯ เหตุสมฺปยุตฺตกานนฺติ หิ วุเตฺต เหตุนา สมฺปยุตฺตกานํ เหตุปจฺจเยน ปจฺจโยติ อโตฺถ ภเวยฺยฯ เอวํ สเนฺต อสุโก นาม ธโมฺม เหตุปจฺจเยน ปจฺจโยติ ปจฺจยววตฺถานํ น ปญฺญาเยยฺยฯ อถาปิ เหตุนา สมฺปยุตฺตกานํ เหตุสมฺปยุตฺตกานนฺติ อตฺถํ อคฺคเหตฺวาว เยสํ เกสญฺจิ สมฺปยุตฺตกานํ เหตู เหตุปจฺจเยน ปจฺจโยติ อโตฺถ ภเวยฺย, เอวํ สเนฺต เหตุนา วิปฺปยุตฺตา จกฺขุวิญฺญาณาทโยปิ สมฺปยุตฺตกาเยว, เหตุนา สมฺปยุตฺตา กุสลาทโยปิฯ ตตฺถ อยํ เหตุ อสุกสฺส นาม สมฺปยุตฺตกธมฺมสฺส ปจฺจโยติ ปจฺจยุปฺปนฺนววตฺถานํ น ปญฺญาเยยฺยฯ ตสฺมา ปจฺจยเญฺจว ปจฺจยุปฺปนฺนญฺจ ววตฺถาเปโนฺต ‘‘เหตู เหตุสมฺปยุตฺตกาน’’นฺติ อาหฯ ตสฺสโตฺถ – เหตุสมฺปยุตฺตกานํ กุสลาทิธมฺมานํ โย เหตุ สมฺปยุตฺตโก, โส เหตุปจฺจเยน ปจฺจโยติฯ ตตฺราปิ ‘‘ปจฺจโย’’ติ อวตฺวา ‘‘เหตุปจฺจเยนา’’ติ วจนํ เหตุโน อญฺญถา ปจฺจยภาวปฎิเสธนตฺถํฯ อยญฺหิ เหตุ เหตุปจฺจเยนาปิ ปจฺจโย โหติ, สหชาตาทิปจฺจเยนาปิฯ ตตฺราสฺส ยฺวายํ สหชาตาทิปจฺจยวเสน อญฺญถาปิ ปจฺจยภาโว, ตสฺส ปฎิเสธนตฺถํ เหตุปจฺจเยนาติ วุตฺตํฯ เอวํ สเนฺตปิ ‘‘ตํสมฺปยุตฺตกาน’’นฺติ อวตฺวา กสฺมา ‘‘เหตุสมฺปยุตฺตกาน’’นฺติ วุตฺตนฺติ? นิทฺทิสิตพฺพสฺส อปากฎตฺตาฯ ตํสมฺปยุตฺตกานนฺติ หิ วุเตฺต เยน เต ตํสมฺปยุตฺตกา นาม โหนฺติ , อยํ นาม โสติ นิทฺทิสิตโพฺพ อปากโฎฯ ตสฺส อปากฎตฺตา เยน สมฺปยุตฺตา เต ตํสมฺปยุตฺตกาติ วุจฺจนฺติ, ตํ สรูปโตว ทเสฺสตุํ ‘‘เหตุสมฺปยุตฺตกาน’’นฺติ วุตฺตํฯ</p>


<p>นฺติ เอตฺถ ปน นิทฺทิสิตพฺพสฺส ปากฎตฺตา ตํ-คหณํ กตํฯ อยเญฺหตฺถ อโตฺถ – เต เหตู เจว เหตุสมฺปยุตฺตกา จ ธมฺมา สมุฎฺฐานํ เอเตสนฺติ ตํสมุฎฺฐานานิฯ เตสํ ตํสมุฎฺฐานานํ, เหตุโต เจว เหตุสมฺปยุตฺตธเมฺมหิ จ นิพฺพตฺตานนฺติ อโตฺถฯ อิมินา จิตฺตสมุฎฺฐานรูปํ คณฺหาติ ฯ กิํ ปน ตํ จิตฺตโต อเญฺญนปิ สมุฎฺฐาตีติ? อาม, สมุฎฺฐาติฯ สเพฺพปิ หิ จิตฺตเจตสิกา เอกโต หุตฺวา รูปํ สมุฎฺฐาเปนฺติฯ โลกิยธมฺมเทสนายํ ปน จิตฺตสฺส อธิกภาวโต ตถาวิธํ รูปํ จิตฺตสมุฎฺฐานนฺติ วุจฺจติฯ เตเนวาห จิตฺตเจตสิกา ธมฺมา จิตฺตสมุฎฺฐานานํ รูปานํ สหชาตปจฺจเยน ปจฺจโยติฯ</p>


<p>ยทิ เอวํ อิธาปิ ‘‘ตํสมุฎฺฐานาน’’นฺติ อวตฺวา จิตฺตสมุฎฺฐานานนฺติ กสฺมา น วุตฺตนฺติ? อจิตฺตสมุฎฺฐานานมฺปิ สงฺคณฺหนโตฯ ปญฺหาวารสฺมิญฺหิ ‘‘ปฎิสนฺธิกฺขเณ วิปากาพฺยากตา เหตู สมฺปยุตฺตกานํ ขนฺธานํ กฎตฺตา จ รูปานํ เหตุปจฺจเยน ปจฺจโยติ อาคตํ’’ฯ ตสฺส สงฺคณฺหนตฺถํ อิธ จิตฺตสมุฎฺฐานานนฺติ อวตฺวา ตํสมุฎฺฐานานนฺติ วุตฺตํฯ ตสฺสโตฺถ – จิตฺตชรูปํ อชนยมานาปิ เต เหตู เหตุสมฺปยุตฺตกา ธมฺมา สหชาตาทิปจฺจยวเสน สมุฎฺฐานํ เอเตสนฺติ ตํสมุฎฺฐานานิฯ เตสํ ตํสมุฎฺฐานานํ ปวเตฺต จิตฺตชานํ ปฎิสนฺธิยญฺจ กฎตฺตารูปานมฺปิ เหตู เหตุปจฺจเยน ปจฺจโยติฯ อิมินา อุปาเยน อเญฺญสุปิ ตํสมุฎฺฐานานนฺติ อาคตฎฺฐาเนสุ อโตฺถ เวทิตโพฺพฯ</p>


<p>กสฺมา ปนายํ เหตุ ปฎิสนฺธิยเมว กฎตฺตารูปานํ เหตุปจฺจโย โหติ, น ปวเตฺตติ? ปฎิสนฺธิยํ กมฺมชรูปานํ จิตฺตปฎิพทฺธวุตฺติตายฯ ปฎิสนฺธิยญฺหิ กมฺมชรูปานํ จิตฺตปฎิพทฺธา ปวตฺติ, จิตฺตวเสน อุปฺปชฺชนฺติ เจว ติฎฺฐนฺติ จฯ ตสฺมิญฺหิ ขเณ จิตฺตํ จิตฺตชรูปํ ชเนตุํ น สโกฺกติ, ตานิปิ วินา จิเตฺตน อุปฺปชฺชิตุํ วา ฐาตุํ วา น สโกฺกนฺติฯ เตเนวาห – ‘‘วิญฺญาณปจฺจยา นามรูปํ, ตสฺมิํ ปติฎฺฐิเต วิญฺญาเณ นามรูปสฺส อวกฺกนฺติ โหตี’’ติ (สํ. นิ. ๒.๓๙)ฯ ปวตฺติยํ ปน เตสํ จิเตฺต วิชฺชมาเนปิ กมฺมปฎิพทฺธาว ปวตฺติ, น จิตฺตปฎิพทฺธาฯ อวิชฺชมาเน จาปิ จิเตฺต นิโรธสมาปนฺนานํ อุปฺปชฺชนฺติเยวฯ</p>


<p>กสฺมา ปน ปฎิสนฺธิกฺขเณ จิตฺตํ จิตฺตชรูปํ ชเนตุํ น สโกฺกตีติ? กมฺมเวคกฺขิตฺตตาย  เจว อปฺปติฎฺฐิตวตฺถุตาย จ ทุพฺพลตฺตาฯ ตญฺหิ ตทา กมฺมเวคกฺขิตฺตํ อปุเรชาตวตฺถุกตฺตา จ อปฺปติฎฺฐิตวตฺถุกนฺติ ทุพฺพลํ โหติฯ ตสฺมา ปปาเต ปติตมโตฺต ปุริโส กิญฺจิ สิปฺปํ กาตุํ วิย รูปํ ชเนตุํ น สโกฺกติ; กมฺมชรูปเมว ปนสฺส จิตฺตสมุฎฺฐานรูปฎฺฐาเน ติฎฺฐติฯ ตญฺจ กมฺมชรูปเสฺสว พีชฎฺฐาเน ติฎฺฐติฯ กมฺมํ ปนสฺส เขตฺตสทิสํ, กิเลสา  อาปสทิสาฯ ตสฺมา สเนฺตปิ เขเตฺต อาเป จ ปฐมุปฺปตฺติยํ พีชานุภาเวน รุกฺขุปฺปตฺติ วิย ปฎิสนฺธิกฺขเณ จิตฺตานุภาเวน รูปกายสฺส อุปฺปตฺติฯ พีเช ปน วิคเตปิ ปถวีอาปานุภาเวน รุกฺขสฺส อุปรูปริ ปวตฺติ วิย; วินา จิเตฺตน กมฺมโตว กฎตฺตารูปานํ ปวตฺติ โหตีติ เวทิตพฺพาฯ วุตฺตมฺปิ เจตํ – ‘‘กมฺมํ เขตฺตํ วิญฺญาณํ พีชํ ตณฺหา เสฺนโห’’ติ (อ. นิ. ๓.๗๗)ฯ</p>


<p>อยญฺจ ปนโตฺถ โอกาสวเสเนว คเหตโพฺพฯ ตโย หิ โอกาสา – นาโมกาโส, รูโปกาโส, นามรูโปกาโสติฯ ตตฺถ อรูปภโว นาโมกาโส นามฯ ตตฺร หิ หทยวตฺถุมตฺตมฺปิ รูปปจฺจยํ วินา อรูปธมฺมาว อุปฺปชฺชนฺติฯ อสญฺญภโว รูโปกาโส นามฯ ตตฺร หิ ปฎิสนฺธิจิตฺตมตฺตมฺปิ อรูปปจฺจยํ วินา รูปธมฺมาว อุปฺปชฺชนฺติฯ ปญฺจโวการภโว นามรูโปกาโส นามฯ ตตฺร หิ วตฺถุรูปมตฺตมฺปิ วินา ปฎิสนฺธิยํ อรูปธมฺมา, ปฎิสนฺธิจิตฺตญฺจ วินา กมฺมชาปิ รูปธมฺมา นุปฺปชฺชนฺติฯ ยุคนทฺธาว รูปารูปานํ อุปฺปตฺติฯ ยถา หิ สสฺสามิเก สราชเก เคเห สทฺวารปาลเก ราชาณตฺติํ วินา ปฐมปฺปเวโส นาม นตฺถิ, อปรภาเค ปน วินาปิ อาณตฺติํ ปุริมาณตฺติอานุภาเวเนว โหติ, เอวเมว ปญฺจโวกาเร ปฎิสนฺธิวิญฺญาณราชสฺส สหชาตาทิปจฺจยตํ วินา รูปสฺส ปฎิสนฺธิวเสน ปฐมุปฺปตฺติ นาม นตฺถิฯ อปรภาเค ปน วินาปิ ปฎิสนฺธิวิญฺญาณสฺส สหชาตาทิปจฺจยานุภาวํ ปุริมานุภาววเสน ลทฺธปฺปเวสสฺส กมฺมโต ปวตฺติ โหติฯ อสญฺญภโว ปน ยสฺมา อรูโปกาโส น โหติ, ตสฺมา ตตฺถ วินาว อรูปปจฺจยา อสโญฺญกาสตฺตา รูปํ ปวตฺตติ, อสฺสามิเก สุญฺญเคเห อตฺตโน เคเห จ ปุริสสฺส ปเวโส วิยฯ อรูปภโวปิ ยสฺมา รูโปกาโส น โหติ, ตสฺมา ตตฺถ วินาว รูปปจฺจยา อโญฺญกาสตฺตา อรูปธมฺมา ปวตฺตนฺติฯ ปญฺจโวการภโว ปน รูปารูโปกาโสติ นเตฺถตฺถ อรูปปจฺจยํ วินา ปฎิสนฺธิกฺขเณ รูปานํ อุปฺปตฺตีติฯ อิติ อยํ เหตุ ปฎิสนฺธิยเมว กฎตฺตารูปานํ ปจฺจโย โหติ, น ปวเตฺตติฯ</p>


<p>นนุ ‘‘เหตู สหชาตานํ เหตุปจฺจเยน ปจฺจโยติ วุเตฺต สโพฺพปิ อยมโตฺถ คหิโต โหติ, อถ  กสฺมา ‘‘เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปาน’’นฺติ อิทํ คหิตนฺติ? ปวตฺติยํ กฎตฺตารูปาทีนํ ปจฺจยภาวปฎิพาหนโตฯ เอวญฺหิ สติ ยานิ ปวตฺติยํ เหตุนา  สห เอกกฺขเณ กฎตฺตารูปานิ เจว อุตุอาหารสมุฎฺฐานานิ จ ชายนฺติ, เตสมฺปิ เหตู เหตุปจฺจโยติ อาปเชฺชยฺย, น จ โส เตสํ ปจฺจโยฯ ตสฺมา เตสํ ปจฺจยภาวสฺส ปฎิพาหนตฺถเมตํ คหิตนฺติ เวทิตพฺพํฯ</p>


<p>อิทานิ ‘‘นานปฺปการเภทโต ปจฺจยุปฺปนฺนโต’’ติ อิเมสํ ปทานํ วเสเนตฺถ วิญฺญาตโพฺพ วินิจฺฉโยฯ เตสุ ติ อยญฺหิ เหตุ นาม ชาติโต กุสลากุสลวิปากกิริยเภทโต จตุพฺพิโธฯ ตตฺถ กุสลเหตุ ภูมนฺตรโต กามาวจราทิเภเทน จตุพฺพิโธ, อกุสลเหตุ กามาวจโรว วิปากเหตุ กามาวจราทิเภเทน จตุพฺพิโธ, กิริยเหตุ กามาวจโร รูปาวจโร อรูปาวจโรติ ติวิโธฯ ตตฺถ กามาวจรกุสลเหตุ นามโต อโลภาทิวเสน ติวิโธฯ รูปาวจราทิกุสลเหตูสุปิ เอเสว นโยฯ อกุสลเหตุ โลภาทิวเสน ติวิโธฯ วิปากกิริยเหตู ปน อโลภาทิวเสน ตโย ตโย โหนฺติฯ ตํตํจิตฺตสมฺปโยควเสน ปน เตสํ เตสํ เหตูนํ นานปฺปการเภโทเยวาติ เอวํ ตาเวตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>ติ อิมินา ปจฺจเยน อิเม ธมฺมา อุปฺปชฺชนฺติ, อิเมสํ นาม ธมฺมานํ อยํ ปจฺจโยติ เอวมฺปิ วิญฺญาตโพฺพ วินิจฺฉโยติ อโตฺถฯ ตตฺถ อิมสฺมิํ ตาว เหตุปจฺจเย กามาวจรกุสลเหตุ กามภวรูปภเวสุ อตฺตนา สมฺปยุตฺตธมฺมานเญฺจว จิตฺตสมุฎฺฐานรูปานญฺจ เหตุปจฺจโย โหติ, อรูปภเว สมฺปยุตฺตธมฺมานํเยวฯ รูปาวจรกุสลเหตุ กามภวรูปภเวสุเยว สมฺปยุตฺตธมฺมานเญฺจว จิตฺตสมุฎฺฐานรูปานญฺจ เหตุปจฺจโยฯ อรูปาวจรกุสลเหตุ กามาวจรกุสลเหตุสทิโสวฯ ตถา อปริยาปนฺนกุสลเหตุ, ตถา อกุสลเหตุฯ กามาวจรวิปากเหตุ ปน กามภวสฺมิํเยว อตฺตนา สมฺปยุตฺตธมฺมานํ, ปฎิสนฺธิยํ กฎตฺตารูปานํ, ปวเตฺต จิตฺตสมุฎฺฐานรูปานญฺจ เหตุปจฺจโยฯ รูปาวจรวิปากเหตุ รูปภเว วุตฺตปฺปการานเญฺญว เหตุปจฺจโยฯ อรูปาวจรวิปากเหตุ อรูปภเว สมฺปยุตฺตกานเญฺญว เหตุปจฺจโยฯ อปริยาปนฺนวิปากเหตุ กามภวรูปภเวสุ สมฺปยุตฺตกานเญฺจว จิตฺตสมุฎฺฐานรูปานญฺจ อรูปภเว อรูปธมฺมานเญฺญว เหตุปจฺจโยฯ กิริยเหตูสุ ปน เตภูมเกสุปิ  กุสลเหตุสทิโสว ปจฺจโยติฯ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๒. อารมฺมณปจฺจยนิเทฺทสวณฺณนา</h2>
<p> อารมฺมณปจฺจยนิเทฺทเส  นฺติ รูปสงฺขาตํ อายตนํฯ เสเสสุปิ เอเสว นโยฯ ติ จกฺขุวิญฺญาณสงฺขาตาย ธาตุยาฯ เสสปเทสุปิ เอเสว นโยฯ นฺติ ตาย จกฺขุวิญฺญาณธาตุยา สมฺปยุตฺตกานํ ติณฺณํ ขนฺธานํ, สเพฺพสมฺปิ จกฺขุปสาทวตฺถุกานํ จตุนฺนํ ขนฺธานํ รูปายตนํ อารมฺมณปจฺจเยน ปจฺจโยติ อโตฺถฯ อิโต ปเรสุปิ เอเสว นโยฯ ติ สสมฺปยุตฺตธมฺมาย ติวิธายปิ มโนธาตุยา รูปายตนาทีนิ ปญฺจ อารมฺมณปจฺจเยน ปจฺจโย, โน จ โข เอกกฺขเณฯ ติ เอตานิ จ รูปายตนาทีนิ ปญฺจ อวเสสา จ สเพฺพปิ เญยฺยธมฺมา อิมา ฉ ธาตุโย ฐเปตฺวา เสสาย สสมฺปยุตฺตธมฺมาย มโนวิญฺญาณธาตุยา อารมฺมณปจฺจเยน ปจฺจโยติ อโตฺถฯ ติ อิมินา เย เอเต เอตาสํ สตฺตนฺนํ วิญฺญาณธาตูนํ อารมฺมณธมฺมา วุตฺตา, เต ตาสํ ธาตูนํ อารมฺมณํ กตฺวา อุปฺปชฺชนกฺขเณเยว อารมฺมณปจฺจโย โหนฺตีติ ทีเปติฯ เอวํ โหนฺตาปิ จ น เอกโต โหนฺติ, ยํ ยํ อารพฺภ เย เย อุปฺปชฺชนฺติ, เตสํ เตสํ เต เต วิสุํ วิสุํ อารมฺมณปจฺจโย โหนฺตีติปิ ทีเปติฯ ติ อิทํ ยถา นโชฺช สนฺทนฺติ, ปพฺพตา ติฎฺฐนฺตีติ สพฺพกาลสงฺคหวเสน, เอวํ วุตฺตนฺติ เวทิตพฺพํฯ เตน เยปิ อารพฺภ เย อุปฺปชฺชิํสุ, เยปิ อุปฺปชฺชิสฺสนฺติ, เต สเพฺพ อารมฺมณปจฺจเยเนว อุปฺปชฺชิํสุ จ อุปฺปชฺชิสฺสนฺติ จาติ สิทฺธํ โหติฯ ติ อิทํ ‘‘เย เย ธมฺมา’’ติ วุตฺตานํ สรูปโต นิทสฺสนํฯ ติ เต เต อารมฺมณธมฺมาฯ นฺติ เตสํ เตสํ จิตฺตเจตสิกธมฺมานํฯ อยํ ตาเวตฺถ ปาฬิวณฺณนาฯ</p>


<p>อิทํ ปน อารมฺมณํ นาม รูปารมฺมณํ สทฺทคนฺธรสโผฎฺฐพฺพธมฺมารมฺมณนฺติ โกฎฺฐาสโต ฉพฺพิธํ โหติฯ ตตฺถ ฐเปตฺวา ปญฺญตฺติํ อวเสสํ ภูมิโต  กามาวจรํ…เป.… อปริยาปนฺนนฺติ จตุพฺพิธํ โหติฯ ตตฺถ กามาวจรํ กุสลากุสลวิปากกิริยรูปเภทโต ปญฺจวิธํ; รูปาวจรํ กุสลวิปากกิริยโต ติวิธํ, ตถา อรูปาวจรํ, อปริยาปนฺนํ กุสลวิปากนิพฺพานวเสน ติวิธํ โหติฯ สพฺพเมว วา เอตํ กุสลากุสลวิปากกิริยรูปนิพฺพานปญฺญตฺติเภทโต สตฺตวิธํ โหติฯ ตตฺถ กุสลํ ภูมิเภทโต จตุพฺพิธํ โหติ, อกุสลํ กามาวจรเมว, วิปากํ จตุภูมกํ, กิริยํ ติภูมกํ, รูปํ เอกภูมกํ กามาวจรเมว, นิพฺพานมฺปิ เอกภูมกํ อปริยาปนฺนเมว, ปญฺญตฺติ ภูมิวินิมุตฺตาติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ  ภิเนฺน ปเนตสฺมิํ อารมฺมเณ กามาวจรกุสลารมฺมณํ กามาวจรกุสลสฺส, รูปาวจรกุสลสฺส, อกุสลสฺส, กามาวจรวิปากสฺส, กามาวจรกิริยสฺส, รูปาวจรกิริยสฺส จาติ อิเมสํ ฉนฺนํ ราสีนํ อารมฺมณปจฺจโย โหติฯ รูปาวจรกุสลารมฺมณํ เตสุ ฉสุ ราสีสุ กามาวจรวิปากวชฺชานํ ปญฺจนฺนํ ราสีนํ อารมฺมณปจฺจโย โหติฯ อรูปาวจรกุสลารมฺมณํ กามาวจรกุสลสฺส, รูปาวจรกุสลสฺส, อรูปาวจรกุสลสฺส, อกุสลสฺส, อรูปาวรจรวิปากสฺส, กามาวจรกิริยสฺส, รูปาวจรกิริยสฺส, อรูปาวจรกิริยสฺส จาติ อิเมสํ อฎฺฐนฺนํ ราสีนํ อารมฺมณปจฺจโย โหติฯ อปริยาปนฺนกุสลารมฺมณํ กามาวจรรูปาวจรโต กุสลกิริยานเมว อารมฺมณปจฺจโย โหติฯ อกุสลารมฺมณํ กามาวจรรูปาวจรกุสลสฺส, อกุสลสฺส, กามาวจรวิปากสฺส, กามาวจรรูปาวจรกิริยสฺส จาติ อิเมสํ ฉนฺนํ ราสีนํ อารมฺมณปจฺจโย โหติฯ</p>


<p>กามาวจรวิปาการมฺมณํ กามาวจรรูปาวจรกุสลสฺส, อกุสลสฺส, กามาวจรวิปากสฺส, กามาวจรรูปาวจรกิริยสฺส จาติ อิเมสํ ฉนฺนํ ราสีนํ อารมฺมณปจฺจโย โหติฯ รูปาวจรวิปาการมฺมณํ กามาวจรรูปาวจรกุสลสฺส, อกุสลสฺส, กามาวจรรูปาวจรกิริยสฺส จาติ อิเมสํ ปญฺจนฺนํ ราสีนํ อารมฺมณปจฺจโย โหติฯ อรูปาวจรวิปาการมฺมณมฺปิ อิเมสํเยว ปญฺจนฺนํ ราสีนํ อารมฺมณปจฺจโย โหติฯ อปริยาปนฺนวิปาการมฺมณํ กามาวจรรูปาวจรกุสลกิริยานเญฺญว อารมฺมณปจฺจโย โหติฯ</p>


<p>กามาวจรกิริยารมฺมณํ กามาวจรรูปาวจรกุสลสฺส, อกุสลสฺส, กามาวจรวิปากสฺส, กามาวจรรูปาวจรกิริยสฺส จาติ อิเมสํ ฉนฺนํ ราสีนํ  อารมฺมณปจฺจโย โหติฯ รูปาวจรกิริยารมฺมณํ อิเมสุ ฉสุ ราสีสุ กามาวจรวิปากวชฺชานํ ปญฺจนฺนํ ราสีนํ อารมฺมณปจฺจโย โหติฯ อรูปาวจรกิริยารมฺมณํ เตสํ ปญฺจนฺนํ อรูปาวจรกิริยสฺส จาติ อิเมสํ ฉนฺนํ ราสีนํ อารมฺมณปจฺจโย โหติฯ จตุสมุฎฺฐานํ รูปกฺขนฺธสงฺขาตํ รูปารมฺมณํ กามาวจรรูปาวจรกุสลสฺส อกุสลสฺส กามาวจรวิปากสฺส กามาวจรรูปาวจรกิริยสฺส จาติ อิเมสํ ฉนฺนํ ราสีนํ อารมฺมณปจฺจโย โหติฯ นิพฺพานารมฺมณํ กามาวจรรูปาวจรกุสลสฺส, อปริยาปนฺนโต กุสลวิปากสฺส, กามาวจรรูปาวจรกิริยสฺส จาติ อิเมสํ ฉนฺนํ ราสีนํ อารมฺมณปจฺจโย โหติฯ รูปาวจรกุสลกิริยานํ เกจิ นิจฺฉนฺติ, ตํ ยุตฺติโต อุปธาเรตพฺพํฯ นานปฺปการกํ ปน  ปญฺญตฺติอารมฺมณํ เตภูมกกุสลสฺส, อกุสลสฺส, รูปาวจรวิปากสฺส, อรูปาวจรวิปากสฺส, เตภูมกกิริยสฺส จาติ อิเมสํ นวนฺนํ ราสีนํ อารมฺมณปจฺจโย โหติฯ ตตฺถ ยํ ยํ อารมฺมณํ เยสํ เยสํ ปจฺจโย, เต เต ตํตํปจฺจยุปฺปนฺนา นาม โหนฺตีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๓. อธิปติปจฺจยนิเทฺทสวณฺณนา</h2>
<p> อธิปติปจฺจยนิเทฺทเส ติ ฉนฺทสงฺขาโต อธิปติฯ ฉนฺทํ ธุรํ กตฺวา ฉนฺทํ เชฎฺฐกํ กตฺวา จิตฺตุปฺปตฺติกาเล อุปฺปนฺนสฺส กตฺตุกมฺยตาฉนฺทเสฺสตํ นามํฯ เสเสสุปิ เอเสว นโยฯ กสฺมา ปน ยถา เหตุปจฺจยนิเทฺทเส เหตู เหตุสมฺปยุตฺตกาน’’นฺติ วุตฺตํ, เอวมิธ ‘‘อธิปตี อธิปติสมฺปยุตฺตกานนฺติ อวตฺวา ‘‘ฉนฺทาธิปติ ฉนฺทสมฺปยุตฺตกาน’’นฺติอาทินา นเยน เทสนา กตาติ? เอกกฺขเณ อภาวโตฯ ปุริมนยสฺมิญฺหิ เทฺว ตโย เหตู เอกกฺขเณปิ เหตุปจฺจโย โหนฺติ มูลเฎฺฐนฯ อุปการกภาวสฺส อวิชหนโตฯ อธิปติ ปน เชฎฺฐกเฎฺฐน อุปการโก, น จ เอกกฺขเณ พหู เชฎฺฐกา นาม โหนฺติฯ ตสฺมา เอกโต อุปฺปนฺนานมฺปิ เนสํ เอกกฺขเณ อธิปติปจฺจยภาโว นตฺถิฯ ตสฺส อธิปติปจฺจยภาวสฺส เอกกฺขเณ อภาวโต อิธ เอวํ เทสนา กตาติฯ</p>


<p>เอวํ  สหชาตาธิปติํ ทเสฺสตฺวา อิทานิ อารมฺมณาธิปติํ ทเสฺสตุํ ติอาทิ อารทฺธํฯ ตตฺถ นฺติ ยํ ยํ อารมฺมณธมฺมํฯ ติ ครุการจิตฺตีการวเสน วา อสฺสาทวเสน วา ครุํ ภาริยํ ลทฺธพฺพํ อวิชหิตพฺพํ อนวญฺญาตํ กตฺวาฯ ติ เต เต ครุกาตพฺพธมฺมาฯ นฺติ เตสํ เตสํ ครุการกธมฺมานํฯ ติ อารมฺมณาธิปติปจฺจเยน ปจฺจโย โหตีติ อยํ ตาเวตฺถ ปาฬิวณฺณนาฯ</p>


<p>อยํ  ปน อธิปติ นาม สหชาตารมฺมณวเสน ทุวิโธฯ ตตฺถ สหชาโต ฉนฺทาทิวเสน จตุพฺพิโธฯ เตสุ เอเกโก กามาวจราทิวเสน ภูมิโต จตุพฺพิโธฯ ตตฺถ กามาวจโร กุสลากุสลกิริยวเสน ติวิโธฯ อกุสลํ ปตฺวา ปเนตฺถ วีมํสาธิปติ น ลพฺภติฯ รูปารูปาวจโร กุสลกิริยวเสน ทุวิโธ, อปริยาปโนฺน กุสลวิปากวเสน ทุวิโธฯ อารมฺมณาธิปติ ปน ชาติเภทโต กุสลากุสลวิปากกิริยรูปนิพฺพานานํ วเสน ฉพฺพิโธติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ สหชาตาธิปติมฺหิ ตาว กามาวจรกุสลกิริยสงฺขาโต อธิปติ ทุเหตุกติเหตุเกสุ จิตฺตุปฺปาเทสุ ฉนฺทาทีนํ อญฺญตรํ เชฎฺฐกํ กตฺวา อุปฺปตฺติกาเล อตฺตนา สมฺปยุตฺตธมฺมานเญฺจว จิตฺตสมุฎฺฐานรูปสฺส จ อธิปติปจฺจโย โหติฯ รูปาวจรกุสลกิริยสงฺขาเตปิ เอเสว นโยฯ อยํ ปน เอกเนฺตเนว ลพฺภติฯ น หิ เต ธมฺมา สหชาตาธิปติํ วินา อุปฺปชฺชนฺติฯ อรูปาวจรกุสลกิริยสงฺขาโต ปน ปญฺจโวกาเร รูปาวจรอธิปติสทิโสว จตุโวกาเร ปน สมฺปยุตฺตธมฺมานเญฺญว อธิปติปจฺจโย โหติฯ ตถา ตตฺถุปฺปโนฺน สโพฺพปิ กามาวจราธิปติฯ อปริยาปโนฺน กุสลโตปิ วิปากโตปิ ปญฺจโวกาเร เอกเนฺตเนว สมฺปยุตฺตธมฺมานเญฺจว จิตฺตสมุฎฺฐานรูปานญฺจ อธิปติปจฺจโย โหติ, จตุโวกาเร อรูปธมฺมานเญฺญวฯ อกุสโล กามภเว มิจฺฉตฺตนิยตจิเตฺตสุ เอกเนฺตเนว สมฺปยุตฺตกานเญฺจว จิตฺตสมุฎฺฐานรูปานญฺจ อธิปติปจฺจโย โหติฯ อนิยโต กามภวรูปภเวสุ  อตฺตโน อธิปติกาเล เตสเญฺญวฯ อรูปภเว อรูปธมฺมานเญฺญว อธิปติปจฺจโย โหติฯ อยํ ตาว สหชาตาธิปติมฺหิ นโยฯ</p>


<p>อารมฺมณาธิปติมฺหิ ปน กามาวจรกุสโล อารมฺมณาธิปติ กามาวจรกุสลสฺส โลภสหคตากุสลสฺสาติ อิเมสํ ทฺวินฺนํ ราสีนํ อารมฺมณาธิปติปจฺจโย โหติฯ รูปาวจรารูปาวจเรปิ กุสลารมฺมณาธิปติมฺหิ เอเสว นโยฯ อปริยาปนฺนกุสโล ปน อารมฺมณาธิปติ กามาวจรโต ญาณสมฺปยุตฺตกุสลสฺส เจว ญาณสมฺปยุตฺตกิริยสฺส จ อารมฺมณาธิปติปจฺจโย โหติฯ อกุสโล ปน อารมฺมณาธิปติ นาม โลภสหคตจิตฺตุปฺปาโท วุจฺจติฯ โส โลภสหคตากุสลเสฺสว อารมฺมณาธิปติปจฺจโย โหติฯ กามาวจโร ปน วิปาการมฺมณาธิปติ โลภสหคตากุสลเสฺสว อารมฺมณาธิปติปจฺจโย โหติฯ ตถา รูปาวจรารูปาวจรวิปาการมฺมณาธิปติฯ โลกุตฺตโร ปน วิปาการมฺมณาธิปติ กามาวจรโต ญาณสมฺปยุตฺตกุสลกิริยานเญฺญว  อารมฺมณาธิปติปจฺจโย โหติฯ กามาวจราทิเภทโต ปน ติวิโธปิ กิริยารมฺมณาธิปติ โลภสหคตากุสลเสฺสว อารมฺมณาธิปติปจฺจโย โหติฯ จตุสมุฎฺฐานิกรูปสงฺขาโต รูปกฺขโนฺธ อารมฺมณาธิปติ โลภสหคตากุสลเสฺสว อารมฺมณาธิปติปจฺจโย โหติฯ นิพฺพานํ กามาวจรโต ญาณสมฺปยุตฺตกุสลสฺส ญาณสมฺปยุตฺตกิริยสฺส โลกุตฺตรกุสลสฺส โลกุตฺตรวิปากสฺส จาติ อิเมสํ จตุนฺนํ ราสีนํ อารมฺมณาธิปติปจฺจโย โหตีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๔. อนนฺตรปจฺจยนิเทฺทสวณฺณนา</h2>
<p> อนนฺตรปจฺจยนิเทฺทเส ติ วิปากมโนธาตุยาฯ ติ สนฺตีรณกิจฺจาย อเหตุกวิปากมโนวิญฺญาณธาตุยาฯ ตโต ปรํ ปน โวฎฺฐพฺพนชวนตทารมฺมณภวงฺคกิจฺจา มโนวิญฺญาณธาตุโย  วตฺตพฺพา สิยุํ, ตา อวุตฺตาปิ อิมินาว นเยน เวทิตพฺพาติ นยํ ทเสฺสตฺวา เทสนา สงฺขิตฺตาฯ ‘‘ปุริมา ปุริมา กุสลา ธมฺมา’’ติอาทิเก จ ฉฎฺฐนเย ตา สงฺคหิตาติปิ อิธ น วุตฺตาติ เวทิตพฺพาฯ ตตฺถ ติ ฉสุ ทฺวาเรสุปิ อนนฺตราตีตา กุสลชวนธมฺมา ทฎฺฐพฺพาฯ นฺติ อนนฺตรอุปฺปชฺชมานานเญฺญวฯ นฺติ สทิสกุสลานํฯ นฺติ อิทํ ปน กุสลานนฺตรํ ตทารมฺมณภวงฺคผลสมาปตฺติวเสน วุตฺตํฯ อกุสลมูลเก นฺติ ตทารมฺมณภวงฺคสงฺขาตานเญฺญวฯ อพฺยากตมูลเก นฺติ อาวชฺชนชวนวเสน วา ภวงฺควเสน วา ปวตฺตานํ กิริยวิปากาพฺยากตานํ กิริยมโนธาตุโต ปฎฺฐาย ปน ยาว โวฎฺฐพฺพนกิจฺจา มโนวิญฺญาณธาตุ, ตาว ปวเตฺตสุ วีถิจิเตฺตสุปิ อยํ นโย ลพฺภเตวฯ นฺติ ปญฺจทฺวาเร โวฎฺฐพฺพนานนฺตรานํ มโนทฺวาเร อาวชฺชนานฺตรานํ ปฐมชวนกุสลานํฯ นฺติ ปเทปิ เอเสว นโยฯ นฺติ อิทํ สเพฺพสมฺปิ อนนฺตรปจฺจยธมฺมานํฯ สเงฺขปลกฺขณนฺติ อยํ ตาเวตฺถ ปาฬิวณฺณนาฯ</p>


<p>อยํ  ปน อนนฺตรปจฺจโย นาม ฐเปตฺวา นิพฺพานํ จตุภูมโก อรูปธมฺมราสิเยวาติ เวทิตโพฺพฯ โส ชาติวเสน กุสลากุสลวิปากกิริยโต จตุธา ภิชฺชติฯ ตตฺถ กุสโล กามาวจราทิเภทโต จตุพฺพิโธ โหติ, อกุสโล กามาวจโรว วิปาโก จตุภูมโก, กิริยานนฺตรปจฺจโย ปน เต ภูมโกติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ กามาวจรกุสโล อตฺตนา สทิสเสฺสว กามาวจรกุสลสฺส อนนฺตรปจฺจโย โหติฯ ญาณสมฺปยุตฺตกามาวจรกุสโล ปน รูปาวจรกุสลสฺส อรูปาวจรกุสลสฺส โลกุตฺตรกุสลสฺสาติ อิเมสํ ติณฺณํ ราสีนํ อนนฺตรปจฺจโย โหติฯ กามาวจรกุสโล จ กามาวจรวิปากสฺส, รูปาวจรารูปาวจรวิปากสฺส, ญาณสมฺปยุโตฺต โลกุตฺตรวิปากสฺสาปีติ อิเมสํ จตุนฺนํ ราสีนํ อนนฺตรปจฺจโย โหติฯ รูปาวจรกุสโล รูปาวจรกุสลสฺส, ญาณสมฺปยุตฺตกามาวจรวิปากสฺส, รูปาวจรวิปากสฺสาติ อิเมสํ ติณฺณํ ราสีนํ อนนฺตรปจฺจโย โหติฯ อรูปาวจรกุสโล เตสํ ทฺวินฺนํ วิปากานํ อตฺตโน  กุสลสฺส วิปากสฺส จาติ อวิเสเสน จตุนฺนํ ราสีนํ อนนฺตรปจฺจโย โหติฯ วิเสเสน ปเนตฺถ เนวสญฺญานาสญฺญายตนกุสโล อนาคามิผลสงฺขาตสฺส โลกุตฺตรวิปากสฺสปิ อนนฺตรปจฺจโย โหติฯ โลกุตฺตรกุสโล โลกุตฺตรวิปากเสฺสว อนนฺตรปจฺจโย โหติฯ อกุสโล อวิเสเสน อกุสลสฺส เจว กุสลากุสลวิปากสฺส จฯ วิเสเสน ปเนตฺถ สุขมชฺฌตฺตเวทนาสมฺปยุโตฺต อกุสโล รูปาวจรารูปาวจรวิปากสฺสาปีติ อิเมสํ จตุนฺนํ ราสีนํ อนนฺตรปจฺจโย โหติฯ</p>


<p>กามาวจรวิปากสฺส ญาณสมฺปยุโตฺต วา ญาณวิปฺปยุโตฺต วา วิปาโก กามาวจรกิริยาวชฺชนสฺส, ญาณสมฺปยุตฺตวิปาโก ปเนตฺถ ปฎิสนฺธิวเสน อุปฺปชฺชมานสฺส รูปาวจรารูปาวจรวิปากสฺสาปีติ อิเมสํ จตุนฺนํ ราสีนํ อนนฺตรปจฺจโย โหติฯ รูปาวจรวิปาโก สเหตุกกามาวจรวิปากสฺส รูปาวจรารูปาวจรวิปากสฺส กามาวจรกิริยาวชฺชนสฺสาติ อิเมสํ จตุนฺนํ ราสีนํ อนนฺตรปจฺจโย โหติฯ อรูปาวจรวิปาโก ติเหตุกกามาวจรวิปากสฺส อรูปาวจรวิปากสฺส กามาวจรกิริยาวชฺชนสฺสาติ ติณฺณํ ราสีนํ อนนฺตรปจฺจโย โหติฯ โลกุตฺตรวิปาโก ติเหตุกกามาวจรวิปากสฺส รูปาวจรารูปาวจรโลกุตฺตรวิปากสฺสาติ จตุนฺนํ ราสีนํ อนนฺตรปจฺจโย โหติฯ</p>


<p>กามาวจรกิริยํ กามาวจรกุสลากุสลสฺส จตุภูมกวิปากสฺส เตภูมกกิริยสฺสาติ นวนฺนํ  ราสีนํ อนนฺตรปจฺจโย โหติฯ รูปาวจรกิริยํ ติเหตุกกามาวจรวิปากสฺส รูปาวจรวิปากสฺส รูปาวจรกิริยสฺสาติ ติณฺณํ ราสีนํ อนนฺตรปจฺจโย โหติฯ อรูปาวจรกิริยํ ติเหตุกกามาวจรวิปากสฺส รูปาวจรารูปาวจรโลกุตฺตรวิปากสฺส อรูปาวจรกิริยสฺสาติ ปญฺจนฺนํ ราสีนํ อนนฺตรปจฺจโย โหตีติฯ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๕. สมนนฺตรปจฺจยนิเทฺทสวณฺณนา</h2>
<p> สมนนฺตรปจฺจยนิเทฺทโสปิ  อิมินา สมานคติโกวฯ อิเม ปน เทฺว ปจฺจยา มหาวิตฺถารา, ตสฺมา สพฺพจิตฺตุปฺปตฺติวเสน เตสํ อุปปริกฺขิตฺวา วิตฺถาโร คเหตโพฺพติฯ</p>

</p>


<h2>๖. สหชาตปจฺจยนิเทฺทสวณฺณนา</h2>
<p> สหชาตปจฺจยนิเทฺทเส นฺติ อโญฺญ อญฺญสฺสฯ อิมินา เอเตสํ ธมฺมานํ เอกกฺขเณ ปจฺจยภาวเญฺจว ปจฺจยุปฺปนฺนภาวญฺจ ทีเปติฯ ติ ปญฺจโวการภเว ปฎิสนฺธิกฺขเณฯ ตสฺมิญฺหิ ขเณ นามรูปํ โอกฺกนฺตํ วิย ปกฺขนฺทนฺตํ วิย ปรโลกโต อิมํ โลกํ อาคนฺตฺวา ปวิสนฺตํ วิย อุปฺปชฺชติ, ตสฺมา โส ขโณ ‘‘โอกฺกนฺติกฺขโณ’’ติ วุจฺจติฯ เอตฺถ จ นฺติ หทยวตฺถุมตฺตเมว อธิเปฺปตํฯ ตญฺหิ นามสฺส, นามญฺจ ตสฺส อญฺญมญฺญํ สหชาตปจฺจยฎฺฐํ ผรติฯ ติ ปวตฺติยํ จตฺตาโร ขนฺธาฯ ติ เอตฺถ จิตฺตสมุฎฺฐานรูปา จิตฺตเจตสิกานํ ปจฺจยฎฺฐํ น ผรนฺติ, ตสฺมา ‘‘อญฺญมญฺญ’’นฺติ  น วุตฺตํฯ ตถา อุปาทารูปา ภูตานํฯ นฺติ หทยวตฺถุ จตุนฺนํ ขนฺธานํฯ ติ กิสฺมิญฺจิ กาเลฯ ติ ปฎิสนฺธิํ สนฺธาย วุตฺตํฯ ติ ปวตฺติํ สนฺธาย วุตฺตํฯ</p>


<p>อยํ ปน ‘จตฺตาโร ขนฺธา อรูปิโน อญฺญมญฺญํ สหชาตปจฺจเยน ปจฺจโย’ติ เอวํ ฉหิ โกฎฺฐาเสหิ ฐิโตฯ ตตฺถ ตโย โกฎฺฐาสา อญฺญมญฺญวเสน วุตฺตา, ตโย น อญฺญมญฺญวเสนฯ ตตฺถ ปฐมโกฎฺฐาเส อรูปเมว ปจฺจโย เจว ปจฺจยุปฺปนฺนญฺจ, ทุติเย รูปเมว, ตติเย นามรูปํ, จตุเตฺถ ปจฺจโย อรูปํ, ปจฺจยุปฺปนฺนํ รูปํ; ปญฺจเม ปจฺจโยปิ ปจฺจยุปฺปนฺนมฺปิ รูปเมว; ฉเฎฺฐ ปจฺจโย รูปํ, ปจฺจยุปฺปนฺนํ อรูปนฺติ อยํ ตาเวตฺถ ปาฬิวณฺณนาฯ</p>


<p>อยํ ปน สหชาตปจฺจโย ชาติวเสน กุสโล อกุสโล วิปาโก กิริยํ รูปนฺติ ปญฺจธา ภิชฺชติฯ ตตฺถ กุสโล ภูมิโต จตุพฺพิโธ  โหติ, อกุสโล เอกวิโธว วิปาโก จตุพฺพิโธ, กิริยสงฺขาโต ติวิโธ, รูปํ เอกวิธํ กามาวจรเมวาติ เอวํ ตาเวตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ จตุภูมกมฺปิ กุสลํ ปญฺจโวการภเว อตฺตนา สมฺปยุตฺตธมฺมานเญฺจว จิตฺตสมุฎฺฐานรูปสฺส จ สหชาตปจฺจโย โหติ, ตถา อกุสลํฯ ยํ ปเนตฺถ อรูเป อุปฺปชฺชติ, ตํ อรูปธมฺมานํเยว สหชาตปจฺจโย โหติฯ</p>


<p>กามาวจรรูปาวจรวิปากํ จิตฺตสมุฎฺฐานรูปสฺส เจว สมฺปยุตฺตธมฺมานญฺจ สหชาตปจฺจโย โหติฯ ยํ ปเนตฺถ รูปํ น สมุฎฺฐาเปติ, ตํ สมฺปยุตฺตธมฺมานเญฺญวฯ ยํ ปฎิสนฺธิยํ อุปฺปชฺชติ, ตํ กฎตฺตารูปานญฺจาปิ สหชาตปจฺจโย โหติฯ อรูปาวจรวิปากํ สมฺปยุตฺตธมฺมานเญฺญวฯ โลกุตฺตรวิปากํ ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปานญฺจ, จตุโวกาเร อรูปานเญฺญวฯ กามาวจรอรูปาวจรกิริยา ปญฺจโวกาเร สมฺปยุตฺตกานเญฺจว จิตฺตสมุฎฺฐานรูปานญฺจ สหชาตปจฺจโย โหติ, จตุโวกาเร อรูปานเญฺญวฯ รูปาวจรกิริยา สมฺปยุตฺตธมฺมานเญฺจว จิตฺตสมุฎฺฐานรูปานญฺจ เอกเนฺตน สหชาตปจฺจโย โหติฯ</p>


<p>จตุสมุฎฺฐานิกสฺส  รูปสฺส กมฺมสมุฎฺฐานรูเป เอกํ มหาภูตํ ติณฺณํ, ตีณิ เอกสฺส, เทฺว ทฺวินฺนํ มหาภูตานํ, มหาภูตา อุปาทารูปสฺส สหชาตปจฺจเยน ปจฺจโยฯ กามาวจรรูปาวจรปฎิสนฺธิกฺขเณ วตฺถุรูปํ วิปากกฺขนฺธานํ สหชาตปจฺจเยน ปจฺจโยฯ อุตุจิตฺตาหารสมุฎฺฐาเนสุ ปน มหาภูตานิ อญฺญมญฺญเญฺจว อุปาทารูปสฺส จ สหชาตปจฺจเยน ปจฺจโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๗. อญฺญมญฺญปจฺจยนิเทฺทสวณฺณนา</h2>
<p> อญฺญมญฺญปจฺจยนิเทฺทเส สหชาตปจฺจยนิเทฺทสสฺส ปุริมานํ ติณฺณํ โกฎฺฐาสานํ วเสน ปาฬิ อาคตาฯ ตสฺสา ตตฺถ วุตฺตสทิสาว วณฺณนาติ ปุน น คหิตาฯ อยมฺปิ จ อญฺญมญฺญปจฺจโย ชาติวเสน กุสโล อกุสโล วิปาโก กิริยํ รูปนฺติ ปญฺจธา ภิโนฺนฯ ตตฺถ กุสโล ภูมิโต  จตุพฺพิโธฯ สพฺพํ ปุริมสทิสเมวาติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ สพฺพมฺปิ จตุภูมกํ กุสลํ อตฺตนา สมฺปยุตฺตธมฺมานํ อญฺญมญฺญปจฺจเยน ปจฺจโยฯ ตถา อกุสลํฯ วิปาเก ปน กามาวจรรูปาวจรวิปากํ ปฎิสนฺธิยํ วตฺถุรูปสฺส, ปวเตฺต สมฺปยุตฺตธมฺมานเญฺญวฯ อรูปาวจรโลกุตฺตรวิปากํ อตฺตนา สมฺปยุตฺตธมฺมานเญฺญว อญฺญมญฺญปจฺจเยน ปจฺจโยฯ สพฺพมฺปิ กิริยํ สมฺปยุตฺตธมฺมานเญฺญว อญฺญมญฺญปจฺจเยน ปจฺจโยฯ จตุสมุฎฺฐานิกรูปสฺส กมฺมสมุฎฺฐาเน เอกํ มหาภูตํ ติณฺณํ, ตีณิ เอกสฺส, เทฺว ทฺวินฺนํ มหาภูตานํ อญฺญมญฺญปจฺจเยน ปจฺจโยฯ กามาวจรรูปาวจรปฎิสนฺธิยํ วตฺถุรูปํ วิปากกฺขนฺธานํ อญฺญมญฺญปจฺจเยน ปจฺจโยฯ อุตุจิตฺตาหารสมุฎฺฐาเนสุ มหาภูตาเนว มหาภูตานํ อญฺญมญฺญปจฺจเยน ปจฺจโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๘. นิสฺสยปจฺจยนิเทฺทสวณฺณนา</h2>
<p> นิสฺสยปจฺจยนิเทฺทเส  สหชาตปจฺจยนิเทฺทสสฺส ปุริมานํ ปญฺจนฺนํ โกฎฺฐาสานํ วเสน สหชาตนิสฺสยนยํ ทเสฺสตฺวา ปุน ฉเฎฺฐน โกฎฺฐาเสน ปุเรชาตนิสฺสยนยํ ทเสฺสตุํ ติอาทิ อารทฺธํฯ ตตฺถ ติ วตฺถุรูปํ สนฺธาย วุตฺตํฯ ตญฺหิ นิสฺสาย ติวิธา มโนธาตุ, ฐเปตฺวา อรูปวิปากํ ทฺวาสตฺตติวิธา มโนวิญฺญาณธาตูติ อิมานิ ปญฺจสตฺตติ จิตฺตานิ วตฺตนฺตีติ อยํ ตาเวตฺถ ปาฬิวณฺณนาฯ อยมฺปิ นิสฺสยปจฺจโย ชาติวเสน กุสลาทิเภทโต ปญฺจธาว ภิชฺชติฯ ตตฺถ กุสโล ภูมิโต จตุพฺพิโธว อกุสโล เอกวิโธ วิปาโก จตุพฺพิโธ, กิริยสงฺขาโต ติวิโธ, รูปํ เอกวิธเมวาติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ จตุภูมกมฺปิ กุสลํ ปญฺจโวกาเร สมฺปยุตฺตกฺขนฺธานเญฺจว จิตฺตสมุฎฺฐานรูปสฺส จ นิสฺสยปจฺจเยน ปจฺจโย โหติฯ ตถา อกุสลํ ฯ ยํ ปเนตฺถ อารุเปฺป อุปฺปชฺชติ, ตํ อรูปธมฺมานเญฺญว นิสฺสยปจฺจโย โหติฯ กามาวจรรูปาวจรวิปากํ ปวเตฺต สมฺปยุตฺตธมฺมานเญฺจว จิตฺตสมุฎฺฐานรูปสฺส จ, ปฎิสนฺธิยํ กฎตฺตารูปสฺสาปิ นิสฺสยปจฺจโย โหติฯ อรูปาวจรวิปากํ สมฺปยุตฺตกฺขนฺธานํเยว โหติฯ โลกุตฺตรวิปากํ ปญฺจโวกาเร; สมฺปยุตฺตกานเญฺจว จิตฺตสมุฎฺฐานรูปสฺส จ, จตุโวกาเร อรูปเสฺสว นิสฺสยปจฺจโย โหติฯ กามาวจรอรูปาวจรกิริยา ปญฺจโวกาเร สมฺปยุตฺตกานเญฺจว จิตฺตสมุฎฺฐานรูปสฺส จ นิสฺสยปจฺจโย โหติ, จตุโวกาเร อรูปานเญฺญวฯ รูปาวจรกิริยา สมฺปยุตฺตกานเญฺจว จิตฺตสมุฎฺฐานรูปสฺส จ เอกเนฺตน นิสฺสยปจฺจโย โหติฯ</p>


<p>จตุสมุฎฺฐานิกรูปสฺส จ กมฺมสมุฎฺฐานรูเป เอกํ มหาภูตํ ติณฺณํ, ตีณิ เอกสฺส, เทฺว ทฺวินฺนํ มหาภูตานํ, มหาภูตา อุปาทารูปานํ, วตฺถุรูปํ ปญฺจโวการภเว จตุภูมกกุสลสฺส, อกุสลสฺส, ฐเปตฺวา อารุปฺปวิปากเญฺจว เทฺว ปญฺจวิญฺญาณานิ จ เสสเตภูมกวิปากสฺส, เตภูมกกิริยสฺสาติ อิเมสํ จตุนฺนํ ธมฺมราสีนํ นิสฺสยปจฺจโย โหติฯ จกฺขายตนาทีนิ ปญฺจ สสมฺปยุตฺตานํ จกฺขุวิญฺญาณาทีนํ นิสฺสยปจฺจโย โหติฯ อุตุจิตฺตาหารสมุฎฺฐาเนสุ ปน มหาภูตา มหาภูตานเญฺจว อุปาทารูปสฺส จ นิสฺสยปจฺจเยน ปจฺจโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๙. อุปนิสฺสยปจฺจยนิเทฺทสวณฺณนา</h2>
<p> อุปนิสฺสยปจฺจยนิเทฺทเส  ติ อนนฺตรูปนิสฺสเย สมนนฺตราตีตา ลพฺภนฺติ, อารมฺมณูปนิสฺสยปกตูปนิสฺสเยสุ นานาวีถิวเสน ปุริมตราฯ เต ตโยปิ ราสโย กุสลวเสน กุสลปเท ลพฺภนฺติ, กุสเลน ปน อกุสเล สมนนฺตราตีตา น ลพฺภนฺติฯ เตเนว วุตฺตํ – ‘‘อกุสลานํ ธมฺมานํ เกสญฺจิ อุปนิสฺสยปจฺจเยน ปจฺจโย’’ติ ฯ อิทญฺหิ – ‘‘กุสโล ธโมฺม อกุสลสฺส ธมฺมสฺส อุปนิสฺสยปจฺจเยน ปจฺจโย; อารมฺมณูปนิสฺสโย ปกตูปนิสฺสโยฯ อารมฺมณูปนิสฺสโย – ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติ, ปุเพฺพ สุจิณฺณานิ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ, ทิฎฺฐิ อุปฺปชฺชติฯ ฌานา วุฎฺฐหิตฺวา ฌานํ ครุํ กตฺวา อสฺสาเทติ อภินนฺทติ, ตํ ครุํ กตฺวา ราโค อุปฺปชฺชติ ทิฎฺฐิ อุปฺปชฺชติฯ ปกตูปนิสฺสโย – สทฺธํ อุปนิสฺสาย มานํ ชเปฺปติ, ทิฎฺฐิํ คณฺหาติฯ สีลํ สุตํ จาคํ ปญฺญํ อุปนิสฺสาย มานํ ชเปฺปติ, ทิฎฺฐิํ คณฺหาติฯ สทฺธา สีลํ สุตํ จาโค ปญฺญา ราคสฺส โทสสฺส โมหสฺส มานสฺส ทิฎฺฐิยา ปตฺถนาย อุปนิสฺสยปจฺจเยน ปจฺจโย’’ติ อิมํ นยํ สนฺธาย วุตฺตํฯ กุสเลน อพฺยากเต ตโยปิ ลพฺภนฺติ, ตถา อกุสเลน อกุสเลฯ</p>


<p>อกุสเลน ปน กุสเล สมนนฺตราตีตา น ลพฺภนฺติฯ เตน วุตฺตํ – ‘‘กุสลานํ ธมฺมานํ เกสญฺจิ อุปนิสฺสยปจฺจเยน ปจฺจโย’’ติฯ อิทมฺปิ หิ – ‘‘อกุสโล ธโมฺม กุสลสฺส ธมฺมสฺส อุปนิสฺสยปจฺจเยน ปจฺจโยฯ ปกตูปนิสฺสโย – ราคํ อุปนิสฺสาย ทานํ เทติ, สีลํ สมาทิยติ, อุโปสถกมฺมํ กโรติ, ฌานํ อุปฺปาเทติ วิปสฺสนํ อุปฺปาเทติ, มคฺคํ อุปฺปาเทติ, อภิญฺญํ อุปฺปาเทติ, สมาปตฺติํ อุปฺปาเทติ; โทสํ โมหํ มานํ ทิฎฺฐิํ ปตฺถนํ อุปนิสฺสาย ทานํ เทติ…เป.… สมาปตฺติํ อุปฺปาเทติฯ ราโค โทโส โมโห มาโน ทิฎฺฐิ ปตฺถนา สทฺธาย สีลสฺส สุตสฺส จาคสฺส ปญฺญาย อุปนิสฺสยปจฺจเยน ปจฺจโยฯ ปาณํ หนฺตฺวา ตสฺส ปฎิฆาตตฺถาย ทานํ เทตี’’ติอาทินา นเยน ปญฺหาวาเร อาคตํ ปกตูปนิสฺสยเมว สนฺธาย วุตฺตํฯ อกุสลํ ปน กุสลสฺส อารมฺมณูปนิสฺสโย น โหติฯ กสฺมา? ตํ ครุํ กตฺวา ตสฺส อปฺปวตฺตนโตติ ยถา อนนฺตรูปนิสฺสโย, เอวํ อารมฺมณูปนิสฺสโยเปตฺถ น ลพฺภตีติ เวทิตโพฺพฯ อกุสเลน อพฺยากตปเท อารมฺมณูปนิสฺสโยว น ลพฺภติฯ น หิ อพฺยากตา ธมฺมา อกุสลํ ครุํ กโรนฺติ ฯ ยสฺมา ปน อนนฺตรตา ลพฺภติ, ตสฺมา เอตฺถ ‘‘เกสญฺจี’’ติ น วุตฺตํฯ อพฺยากเตน ปน อพฺยากเต กุสเล อกุสเลติ ตีสุ นเยสุ ตโยปิ อุปนิสฺสยา ลพฺภเนฺตวฯ ติ อิทํ ทฺวยํ ปกตูปนิสฺสยวเสน วุตฺตํฯ อิทญฺหิ ทฺวยํ กุสลากุสลปวตฺติยา พลวปจฺจโย โหติฯ ปจฺจยภาโว  จสฺส ปเนตฺถ ปริยายวเสน เวทิตโพฺพติ อยํ ตาเวตฺถ ปาฬิวณฺณนาฯ</p>


<p>อยํ ปน อุปนิสฺสยปจฺจโย นาม สทฺธิํ เอกจฺจาย ปญฺญตฺติยา สเพฺพปิ จตุภูมกธมฺมาฯ วิภาคโต ปน อารมฺมณูปนิสฺสยาทิวเสน ติวิโธ โหติฯ ตตฺถ อารมฺมณูปนิสฺสโย อารมฺมณาธิปตินา นินฺนานากรโณติ เหฎฺฐา วุตฺตนเยเนว นานปฺปการเภทโต คเหตโพฺพฯ อนนฺตรูปนิสฺสโย อนนฺตรปจฺจเยน นินฺนานากรโณ, โสปิ เหฎฺฐา วุตฺตนเยเนว นานปฺปการเภทโต เวทิตโพฺพฯ ปจฺจยุปฺปนฺนโตปิ เนสํ ตตฺถ วุตฺตนเยเนว วินิจฺฉโย เวทิตโพฺพฯ ปกตูปนิสฺสโย ปน ชาติวเสน กุสลากุสลวิปากกิริยรูปเภทโต ปญฺจวิโธ โหติ, กุสลาทีนํ ปน ภูมิเภทโต อเนกวิโธติ เอวํ ตาเวตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ เตภูมกกุสโล จตุภูมกสฺสาปิ กุสลสฺส อกุสลสฺส วิปากกิริยสฺสาติ จตุนฺนํ ราสีนํ ปกตูปนิสฺสโย โหติฯ โลกุตฺตโร อกุสลเสฺสว น โหติฯ อมฺหากํ อาจริเยน ‘‘โลกุตฺตรธโมฺม นิพฺพตฺติโต’’ติ อิมินา ปน นเยน อเญฺญสํ อกุสลสฺสาปิ โหติฯ ยสฺส วา อุปฺปชฺชิสฺสติ, ตสฺสาปิ อนุตฺตเรสุ วิโมเกฺขสุ ปิหํ อุปฎฺฐาปยโต อิมินา นเยน โหติเยวฯ อกุสโล สเพฺพสมฺปิ จตุภูมกานํ ขนฺธานํ ปกตูปนิสฺสโย โหติ, ตถา เตภูมกวิปาโกฯ โลกุตฺตรวิปาเก เหฎฺฐิมานิ ตีณิ ผลานิ อกุสลเสฺสว น โหนฺติ, อุปริฎฺฐิมํ กุสลสฺสาปิฯ ปุริมนเยน ปน อเญฺญสํ วา ยสฺส วา อุปฺปชฺชิสฺสติ, ตสฺส สนฺตาเน สโพฺพปิ โลกุตฺตรวิปาโก สเพฺพสํ กุสลาทีนํ อรูปกฺขนฺธานํ ปกตูปนิสฺสโย โหติฯ กิริยสงฺขาโตปิ ปกตูปนิสฺสโย จตุภูมกานํ อกุสลาทิขนฺธานํ โหติเยว, ตถา รูปสงฺขาโตฯ สยํ ปน รูปํ อิมสฺมิํ ปฎฺฐานมหาปกรเณ อาคตนเยน อุปนิสฺสยปจฺจยํ น ลภติ, สุตฺตนฺติกปริยาเยน ปน ลภตีติ วตฺตุํ วฎฺฎติฯ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๐. ปุเรชาตปจฺจยนิเทฺทสวณฺณนา</h2>
<p> ปุเรชาตปจฺจยนิเทฺทเส   ติ เอตฺถ ปุเรชาตํ นาม ยสฺส ปจฺจโย โหติ, ตโต ปุริมตรํ ชาตํ ชาติกฺขณํ อติกฺกมิตฺวา ฐิติกฺขณปฺปตฺตํฯ นฺติอาทิ วตฺถุปุเรชาตวเสน วุตฺตํฯ นฺติอาทิ อารมฺมณปุเรชาตวเสนฯ ติ ปวตฺติํ สนฺธาย วุตฺตํฯ ติ ปฎิสนฺธิํ สนฺธาย วุตฺตํฯ เอวํ สพฺพถาปิ ปญฺจทฺวาเร วตฺถารมฺมณวเสน, มโนทฺวาเร วตฺถุวเสเนวายํ ปาฬิ อาคตา, ปญฺหาวาเร ปน ‘‘อารมฺมณปุเรชาตํ – เสกฺขา วา ปุถุชฺชนา วา จกฺขุํ อนิจฺจโต ทุกฺขโต อนตฺตโต วิปสฺสนฺตี’’ติ อาคตตฺตา มโนทฺวาเรปิ อารมฺมณปุเรชาตํ ลพฺภเตวฯ อิธ ปน สาวเสสวเสน เทสนา กตาติ อยํ ตาเวตฺถ ปาฬิวณฺณนาฯ</p>


<p>อยํ ปน ปุเรชาตปจฺจโย สุทฺธรูปเมว โหติฯ ตญฺจ โข อุปฺปาทกฺขณํ อติกฺกมิตฺวา ฐิติปฺปตฺตํ อฎฺฐารสวิธํ รูปรูปเมวฯ ตํ สพฺพมฺปิ วตฺถุปุเรชาตํ อารมฺมณปุเรชาตนฺติ ทฺวิธา ฐิตํฯ ตตฺถ จกฺขายตนํ…เป.… กายายตนํ วตฺถุรูปนฺติ อิทํ วตฺถุปุเรชาตํ นามฯ เสสํ อิมาย ปาฬิยา อาคตญฺจ อนาคตญฺจ วโณฺณ สโทฺท คโนฺธ รโส จตโสฺส ธาตุโย ตีณิ อินฺทฺริยานิ กพฬีกาโร อาหาโรติ ทฺวาทสวิธํ รูปํ อารมฺมณปุเรชาตปจฺจโย นามาติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ จกฺขายตนํ ทฺวินฺนํ จกฺขุวิญฺญาณานํ ปุเรชาตปจฺจเยน ปจฺจโย, ตถา อิตรานิ จตฺตาริ โสตวิญฺญาณาทีนํฯ วตฺถุรูปํ ปน ฐเปตฺวา ทฺวิปญฺจวิญฺญาณานิ จตฺตาโร จ อารุปฺปวิปาเก เสสานํ สเพฺพสมฺปิ จตุภูมกานํ กุสลากุสลาพฺยากตานํ จิตฺตเจตสิกานํ ปุเรชาตปจฺจโย โหติฯ รูปาทีนิ ปน ปญฺจารมฺมณานิ ทฺวิปญฺจวิญฺญาณานเญฺจว มโนธาตูนญฺจ เอกเนฺตเนว ปุเรชาตปจฺจยา โหนฺติฯ อฎฺฐารสวิธมฺปิ ปเนตํ รูปรูปํ กามาวจรกุสลสฺส รูปาวจรโต อภิญฺญากุสลสฺส อกุสลสฺส ตทารมฺมณภาวิโน กามาวจรวิปากสฺส กามาวจรกิริยสฺส รูปาวจรโต อภิญฺญากิริยสฺสาติ อิเมสํ ฉนฺนํ ราสีนํ ปุเรชาตปจฺจโย  โหตีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๑. ปจฺฉาชาตปจฺจยนิเทฺทสวณฺณนา</h2>
<p> ปจฺฉาชาตปจฺจยนิเทฺทเส  ติ ยสฺส กายสฺส ปจฺจยา โหนฺติ, ตสฺมิํ อุปฺปชฺชิตฺวา ฐิเต ชาตาฯ ติ เตสํ อุปฺปาทโต ปฐมตรํ ชาตสฺส ชาติกฺขณํ อติกฺกมิตฺวา ฐิติปฺปตฺตสฺสฯ ติ อิมสฺส จตุสมุฎฺฐานิกติสมุฎฺฐานิกภูตอุปาทารูปสงฺขาตสฺส กายสฺสฯ เอตฺถ จ ติสมุฎฺฐานิกกาโยติ อาหารสมุฎฺฐานสฺส อภาวโต พฺรหฺมปาริสชฺชาทีนํ กาโย เวทิตโพฺพฯ อยเมตฺถ ปาฬิวณฺณนาฯ อยํ ปน ปจฺฉาชาตปจฺจโย นาม สเงฺขปโต ฐเปตฺวา อารุปฺปวิปาเก อวเสสา จตุภูมกา อรูปกฺขนฺธาฯ โส ชาติวเสน กุสลากุสลวิปากกิริยเภเทน จตุธา ภิชฺชตีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ ปญฺจโวการภเว อุปฺปนฺนํ จตุภูมกกุสลญฺจ อกุสลญฺจ อุปฺปาทกฺขณํ อติกฺกมิตฺวา ฐิติปฺปตฺตสฺส จตุสมุฎฺฐานิกติสมุฎฺฐานิกรูปกายสฺส ปจฺฉาชาตปจฺจโย โหติฯ วิปาเกปิ ฐเปตฺวา ปฎิสนฺธิวิปากํ อวเสโส กามาวจรรูปาวจรวิปาโก ตเสฺสว เอกเนฺตน ปจฺฉาชาตปจฺจโย โหติฯ โลกุตฺตโรปิ ปญฺจโวกาเร อุปฺปนฺนวิปาโก ตเสฺสว ปจฺฉาชาตปจฺจโย โหติฯ เตภูมกกิริยาปิ ปญฺจโวกาเร อุปฺปนฺนาว วุตฺตปฺปการสฺส กายสฺส ปจฺฉาชาตปจฺจโย โหตีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๒. อาเสวนปจฺจยนิเทฺทสวณฺณนา</h2>
<p> อาเสวนปจฺจยนิเทฺทเส ติ สพฺพนเยสุ สมนนฺตราตีตาว ทฎฺฐพฺพาฯ กสฺมา ปเนตฺถ อนนฺตรปจฺจเย วิย ‘‘ปุริมา ปุริมา กุสลา  ธมฺมา ปจฺฉิมานํ ปจฺฉิมานํ อพฺยากตานํ ธมฺมาน’’นฺติอาทินา นเยน ภินฺนชาติเกหิ สทฺธิํ นิเทฺทโส น กโตติ? อตฺตโน คติํ คาหาเปตุํ อสมตฺถตายฯ ภินฺนชาติกา หิ ภินฺนชาติกานํ อรูปธมฺมานํ อาเสวนคุเณน ปคุณพลวภาวํ  สาธยมานา อตฺตโน กุสลาทิภาวสงฺขาตํ คติํ คาหาเปตุํ น สโกฺกนฺติฯ ตสฺมา เตหิ สทฺธิํ นิเทฺทสํ อกตฺวา เย เยสํ วาสนาสงฺขาเตน อาเสวเนน ปคุณตรพลวตรภาววิสิฎฺฐํ อตฺตโน กุสลาทิภาวสงฺขาตํ คติํ คาหาเปตุํ สโกฺกนฺติ, เตสํ เตหิ สมานชาติเกเหว สทฺธิํ นิเทฺทโส กโตติ เวทิตโพฺพฯ อถ วิปากาพฺยากตํ กสฺมา น คหิตนฺติ? อาเสวนาภาเวนฯ วิปากญฺหิ กมฺมวเสน วิปากภาวปฺปตฺตํ กมฺมปริณามิตํ หุตฺวา วตฺตติ นิรุสฺสาหํ ทุพฺพลนฺติ ตํ อาเสวนคุเณน อตฺตโน สภาวํ คาหาเปตฺวา ปริภาเวตฺวา เนว อญฺญํ วิปากํ อุปฺปาเทตุํ สโกฺกติ, น ปุริมวิปากานุภาวํ คเหตฺวา อุปฺปชฺชิตุนฺติฯ กมฺมเวคกฺขิตฺตํ ปน ปติตํ วิย หุตฺวา อุปฺปชฺชตีติ สพฺพถาปิ วิปาเก อาเสวนํ นตฺถีติ อาเสวนาภาเวน วิปากํ น คหิตํฯ กุสลากุสลกิริยานนฺตรํ อุปฺปชฺชมานมฺปิ เจตํ กมฺมปฎิพทฺธวุตฺติตาย อาเสวนคุณํ น คณฺหาตีติ กุสลาทโยปิสฺส อาเสวนปจฺจยา น โหนฺติฯ อปิจ นานาชาติกตฺตาเปเต น โหนฺติเยวฯ ภูมิโต ปน อารมฺมณโต วา นานาชาติกตฺตํ นาม นตฺถิฯ ตสฺมา กามาวจรกุสลกิริยามหคฺคตกุสลกิริยานมฺปิ, สงฺขารารมฺมณญฺจ อนุโลมกุสลํ นิพฺพานารมฺมณสฺส โคตฺรภุกุสลสฺส อาเสวนปจฺจโย โหติเยวาติ อยํ ตาเวตฺถ ปาฬิวณฺณนาฯ อยํ ปน อาเสวนปจฺจโย ชาติโต ตาว กุสโล อกุสโล กิริยาพฺยากโตติ ติธา ฐิโตฯ ตตฺถ กุสโล ภูมิโต กามาวจโร รูปาวจโร อรูปาวจโรติ ติวิโธ โหติ, อกุสโล กามาวจโรว กิริยาพฺยากโต กามาวจโร รูปาวจโร อรูปาวจโรติ ติวิโธว, โลกุตฺตโร อาเสวนปจฺจโย นาม นตฺถีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ กามาวจรกุสลํ อตฺตโน อนนฺตรสฺส กามาวจรกุสลเสฺสวฯ ยํ ปเนตฺถ ญาณสมฺปยุตฺตํ, ตํ อตฺตนา สทิสเวทนสฺส รูปาวจรกุสลสฺส อรูปาวจรกุสลสฺส โลกุตฺตรกุสลสฺสาติ อิเมสํ  ราสีนํ อาเสวนปจฺจโย โหติฯ รูปาวจรกุสลํ ปน รูปาวจรกุสลเสฺสวฯ อรูปาวจรกุสลํ อรูปาวจรกุสลเสฺสวฯ อกุสลํ ปน อกุสลเสฺสว อาเสวนปจฺจโย โหติฯ กิริยโต ปน กามาวจรกิริยสงฺขาโต ตาว กามาวจรกิริยเสฺสวฯ โย ปเนตฺถ ญาณสมฺปยุโตฺต, โส อตฺตนา สทิสเวทนสฺส รูปาวจรกิริยสฺส อรูปาวจรกิริยสฺสาติ อิเมสํ ราสีนํ อาเสวนปจฺจโย โหติฯ รูปาวจรกิริยสงฺขาโต ปน รูปาวจรกิริยเสฺสว, อรูปาวจรกิริยสงฺขาโต อรูปาวจรกิริยเสฺสว อาเสวนปจฺจโย โหติฯ วิปาโก ปน เอกธมฺมสฺสาปิ เอกธโมฺมปิ วา โกจิ  วิปากสฺส อาเสวนปจฺจโย นตฺถีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๓. กมฺมปจฺจยนิเทฺทสวณฺณนา</h2>
<p> กมฺมปจฺจยนิเทฺทเส นฺติ เจตนากมฺมเมวฯ นฺติ กมฺมสฺส กฎตฺตา อุปฺปนฺนรูปานํฯ ติ อเนกานมฺปิ กปฺปโกฎีนํ มตฺถเก อตฺตโน ผลํ อุปฺปาเทตุํ สมเตฺถน นานากฺขณิกกมฺมปจฺจเยนาติ อโตฺถฯ กุสลากุสลญฺหิ กมฺมํ อตฺตโน ปวตฺติกฺขเณ ผลํ น เทติฯ ยทิ ทเทยฺย, ยํ มนุโสฺส เทวโลกูปคํ กุสลกมฺมํ กโรติ, ตสฺสานุภาเวน ตสฺมิํเยว ขเณ เทโว ภเวยฺยฯ ยสฺมิํ ปน ขเณ ตํ กตํ, ตโต อญฺญสฺมิํ ขเณ อวิชฺชมานมฺปิ เกวลํ กฎตฺตาเยว ทิเฎฺฐว ธเมฺม อุปปเชฺช วา อปเร วา ปริยาเย อวเสสปจฺจยสมาโยเค สติ ผลํ อุปฺปาเทติ นิรุทฺธาปิ ปุริมสิปฺปาทิกิริยา วิย กาลนฺตเร ปจฺฉิมสิปฺปาทิกิริยายฯ ตสฺมา นานากฺขณิกกมฺมปจฺจโยติ วุจฺจติฯ นฺติ ยา กาจิ เจตนา อตฺตนา สมฺปยุตฺตกานํ ธมฺมานํฯ นฺติ อิมินา ปฎิสนฺธิกฺขเณ กฎตฺตารูปมฺปิ คณฺหาติฯ ติ อิทํ สหชาตเจตนํ สนฺธาย วุตฺตํฯ กุสลาทีสุ หิ ยา กาจิ สหชาตเจตนา เสสธมฺมานํ จิตฺตปโยคสงฺขาเตน กิริยาภาเวน  อุปการิกา โหติฯ ตสฺมา สหชาตกมฺมปจฺจโยติ วุจฺจติฯ อยํ ตาเวตฺถ ปาฬิวณฺณนาฯ</p>


<p>อยํ ปน กมฺมปจฺจโย อตฺถโต จตุภูมิกเจตนามตฺตเมวฯ โส หิ ชาติเภทโต กุสโล อกุสโล วิปาโก กิริยาติ จตุธา ภิชฺชติฯ ตตฺถ กุสโล ภูมิโต กามาวจราทิวเสน จตุธา ภิชฺชติฯ อกุสโล เอกธาว วิปาโก จตุธา, กิริยา ติธาวาติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ สหชาตา กามาวจรกุสลเจตนา ปญฺจโวกาเร อตฺตนา สมฺปยุตฺตธมฺมานเญฺจว  จิตฺตสมุฎฺฐานรูปสฺส จ, จตุโวกาเร สมฺปยุตฺตกฺขนฺธานเญฺญว สหชาตกมฺมปจฺจโย โหติฯ อุปฺปชฺชิตฺวา นิรุทฺธา ปน อตฺตโน วิปากานํ ขนฺธานํ กฎตฺตา จ รูปานํ นานากฺขณิกกมฺมปจฺจเยน ปจฺจโย โหติฯ สา จ โข ปญฺจโวกาเรเยว, น อญฺญตฺถฯ สหชาตา รูปาวจรกุสลเจตนา อตฺตนา สมฺปยุตฺตธมฺมานเญฺจว จิตฺตสมุฎฺฐานรูปานญฺจ เอกเนฺตเนว สหชาตกมฺมปจฺจเยน ปจฺจโยฯ อุปฺปชฺชิตฺวา นิรุทฺธา ปน อตฺตโน วิปากานเญฺจว กฎตฺตารูปานญฺจ นานากฺขณิกกมฺมปจฺจเยน ปจฺจโยฯ อรูปาวจรา ปน โลกุตฺตรา จ สหชาตา กุสลเจตนา ปญฺจโวกาเร อตฺตนา สมฺปยุตฺตธมฺมานเญฺจว จิตฺตสมุฎฺฐานรูปานญฺจ, จตุโวกาเร สมฺปยุตฺตกฺขนฺธานเญฺญว สหชาตกมฺมปจฺจเยน ปจฺจโยฯ อุปฺปชฺชิตฺวา นิรุทฺธา ปเนสา ทุวิธาปิ อตฺตโน อตฺตโน วิปากกฺขนฺธานเญฺญว นานากฺขณิกกมฺมปจฺจเยน ปจฺจโยฯ สหชาตา อกุสลเจตนา ปญฺจโวกาเร อตฺตนา สมฺปยุตฺตกฺขนฺธานเญฺจว จิตฺตสมุฎฺฐานรูปานญฺจ จตุโวกาเร อรูปกฺขนฺธานเญฺญว สหชาตกมฺมปจฺจเยน ปจฺจโยฯ อุปฺปชฺชิตฺวา นิรุทฺธา ปน วิปากกฺขนฺธานเญฺจว กฎตฺตารูปานญฺจ นานากฺขณิกกมฺมปจฺจเยน ปจฺจโยฯ</p>


<p>กามาวจรรูปาวจรโต วิปากเจตนา อตฺตนา สมฺปยุตฺตธมฺมานํ ปวเตฺต จิตฺตสมุฎฺฐานรูปานํ, ปฎิสนฺธิยํ กฎตฺตารูปานญฺจ สหชาตกมฺมปจฺจเยน ปจฺจโยฯ อรูปาวจรวิปากเจตนา อตฺตนา สมฺปยุตฺตธมฺมานเญฺญว สหชาตกมฺมปจฺจเยน ปจฺจโยฯ โลกุตฺตรวิปากเจตนา ปญฺจโวกาเร อตฺตนา สมฺปยุตฺตธมฺมานเญฺจว จิตฺตสมุฎฺฐานรูปสฺส จ, จตุโวกาเร อรูปเสฺสว สหชาตกมฺมปจฺจเยน ปจฺจโยฯ เตภูมิกา กิริยเจตนา ปญฺจโวกาเร  สมฺปยุตฺตธมฺมานเญฺจว จิตฺตสมุฎฺฐานรูปสฺส จ สหชาตกมฺมปจฺจเยน ปจฺจโยฯ ยา ปเนตฺถ อารุเปฺป อุปฺปชฺชติ, สา อรูปธมฺมานเญฺญว สหชาตกมฺมปจฺจเยน ปจฺจโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๔. วิปากปจฺจยนิเทฺทสวณฺณนา</h2>
<p> วิปากปจฺจยนิเทฺทเส  ติ ยสฺมา กมฺมสมุฎฺฐานาปิ รูปา วิปากา น โหนฺติ, ตสฺมา ‘‘วิปากา’’ติ วตฺวา ‘‘จตฺตาโร ขนฺธา’’ติ วุตฺตํฯ เอวํ อยํ ปาฬิ อรูปธมฺมานเญฺญว วิปากปจฺจยวเสน อาคตาฯ ปญฺหาวาเร ปน ‘‘วิปากาพฺยากโต เอโก ขโนฺธ ติณฺณํ ขนฺธานํ จิตฺตสมุฎฺฐานานญฺจ รูปานํ วิปากปจฺจเยน ปจฺจโยฯ ปฎิสนฺธิกฺขเณ วิปากาพฺยากโต เอโก ขโนฺธ ติณฺณนฺนํ ขนฺธานํ กฎตฺตา จ รูปานํ วิปากปจฺจเยน ปจฺจโย’’ติ อาคตตฺตา จิตฺตสมุฎฺฐานกมฺมสมุฎฺฐานรูปานมฺปิ วิปากปจฺจโย ลพฺภติฯ อิธ ปน สาวเสสวเสน เทสนา กตาติ อยํ ตาเวตฺถ ปาฬิวณฺณนาฯ อยํ ปน วิปากปจฺจโย วิปากภาเวน ชาติโต เอกวิโธ, ภูมิเภทโต กามาวจราทิวเสน จตุธา ภิชฺชตีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ กามาวจรรูปาวจรวิปาโก อตฺตนา สมฺปยุตฺตธมฺมานํ ปวเตฺต จิตฺตสมุฎฺฐานรูปานํ ปฎิสนฺธิยํ กฎตฺตารูปานญฺจ วิปากปจฺจโย โหติฯ อรูปาวจรวิปาโก สมฺปยุตฺตธมฺมานเญฺญวฯ โลกุตฺตรวิปาโก ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จ, จตุโวกาเร สมฺปยุตฺตกฺขนฺธานเญฺญว วิปากปจฺจโย โหตีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๕. อาหารปจฺจยนิเทฺทสวณฺณนา</h2>
<p> อาหารปจฺจยนิเทฺทเส  ติ จตุสนฺตติสมุฎฺฐาเน รูเป โอชา อาหาโร นามฯ โส ปน ยสฺมา กพฬํ กริตฺวา อโชฺฌหริโตว อาหารกิจฺจํ กโรติ, น พหิ ฐิโต, ตสฺมา อาหาโรติ อวตฺวา ‘‘กพฬีกาโร อาหาโร’’ติ วุตฺตํฯ กพฬํ กริตฺวา อโชฺฌหริตพฺพวตฺถุกตฺตา วา กพฬีกาโรติ นามเมตํ ตสฺสฯ ติ ผสฺสเจตนาวิญฺญาณาหารา ฯ นฺติ อิธาปิ กมฺมสมุฎฺฐานานิ คหิตาเนวฯ วุตฺตเญฺหตํ ปญฺหาวาเร – ปฎิสนฺธิกฺขเณ วิปากาพฺยากตา อาหารา สมฺปยุตฺตกานํ ขนฺธานํ กฎตฺตา จ รูปานํ อาหารปจฺจเยน ปจฺจโยติฯ อยํ ตาเวตฺถ ปาฬิวณฺณนาฯ</p>


<p>อยํ ปน อาหารปจฺจโย สเงฺขปโต กพฬีกาโร อาหาโร, ผโสฺส, เจตนา, วิญฺญาณนฺติ จตฺตาโรว ธมฺมา โหนฺติฯ ตตฺถ ฐเปตฺวา กพฬีการาหารํ เสสา ตโย อรูปาหารา ชาติวเสน กุสลากุสลวิปากกิริยเภทโต จตุธา ภิชฺชนฺติฯ ปุน ภูมิเภเทน กุสโล จตุธา, อกุสโล เอกธา, วิปาโก จตุธา, กิริยา ติธาติ เอวํ อเนกธา ภิชฺชนฺติฯ กพฬีการาหาโร ปน ชาติโต อพฺยากโต, ภูมิโต กามาวจโรวาติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ จตุภูมกาปิ ตโย กุสลาหารา ปญฺจโวกาเร อตฺตนา สมฺปยุตฺตธมฺมานเญฺจว จิตฺตสมุฎฺฐานรูปสฺส จ อาหารปจฺจเยน ปจฺจโย, ฐเปตฺวา ปน รูปาวจรํ อวเสสา อารุเปฺป สมฺปยุตฺตธมฺมานเญฺญว อาหารปจฺจเยน ปจฺจโยฯ อกุสลาหาเรสุปิ เอเสว นโยฯ จตุภูมกวิปากาหารา ปน สพฺพตฺถ สมฺปยุตฺตกานํ อาหารปจฺจยา โหนฺติฯ กามาวจรรูปาวจรวิปากา ปเนตฺถ ปญฺจโวกาเร อุปฺปชฺชมานา ปวเตฺต จิตฺตสมุฎฺฐานรูปสฺส ปฎิสนฺธิยํ กฎตฺตารูปสฺสาปิ อาหารปจฺจยา โหนฺติฯ โลกุตฺตรา ปน จิตฺตสมุฎฺฐานรูปเสฺสว, อารุเปฺป อุปฺปนฺนา รูปสฺส ปจฺจยา น โหนฺติฯ เตภูมกาปิ ตโย กิริยาหารา ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จ, กามาวจรารูปาวจรา ปน อารุเปฺป สมฺปยุตฺตธมฺมานเญฺญว อาหารปจฺจเยน ปจฺจโย ฯ จตุสนฺตติสมุฎฺฐาโน กพฬีการาหาโร กิญฺจาปิ ‘‘อิมสฺส กายสฺสา’’ติ อวิเสสโต วุโตฺต, วิเสสโต ปนายเมตฺถ อาหารสมุฎฺฐานรูปสฺส ชนโก เจว อนุปาลโก จ หุตฺวา อาหารปจฺจเยน ปจฺจโย โหติ, เสสติสนฺตติสมุฎฺฐานสฺส อนุปาลโกว หุตฺวา อาหารปจฺจเยน ปจฺจโย โหตีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๖. อินฺทฺริยปจฺจยนิเทฺทสวณฺณนา</h2>
<p> อินฺทฺริยปจฺจยนิเทฺทเส  นฺติ จกฺขุสงฺขาตํ อินฺทฺริยํฯ ติ สยํ ปุเรชาโต หุตฺวา อรูปธมฺมานํ อุปฺปาทโต ปฎฺฐาย ยาว ภงฺคา อินฺทฺริยปจฺจเยน ปจฺจโย โหติฯ โสตินฺทฺริยาทีสุปิ เอเสว นโยฯ ติ เอตฺถ อรูปชีวิตินฺทฺริยมฺปิ สงฺคหิตํฯ นฺติ เอตฺถ เหฎฺฐา วุตฺตนเยเนว กฎตฺตารูปมฺปิ สงฺคหิตํฯ วุตฺตเญฺหตํ ปญฺหาวาเร – ปฎิสนฺธิกฺขเณ วิปากาพฺยากตา อินฺทฺริยา สมฺปยุตฺตกานํ ขนฺธานํ กฎตฺตา จ รูปานํ อินฺทฺริยปจฺจเยน ปจฺจโยติฯ เอวํ ตาเวตฺถ ปาฬิวณฺณนา เวทิตพฺพาฯ</p>


<p>อยํ ปน อินฺทฺริยปจฺจโย อิตฺถินฺทฺริยปุริสินฺทฺริยวชฺชานํ สมวีสติยา อินฺทฺริยานํ วเสน ฐิโตฯ อิตฺถินฺทฺริยปุริสินฺทฺริยานิ หิ กิญฺจาปิ อิตฺถิลิงฺคปุริสลิงฺคาทีนํ พีชภูตานิ, กลลาทิกาเล ปน วิชฺชมาเนสุปิ เตสุ อิตฺถิลิงฺคปุริสลิงฺคาทีนํ อภาวา ตานิ เนว เตสํ, น อเญฺญสํ อินฺทฺริยปจฺจยตํ ผรนฺติฯ อินฺทฺริยปจฺจโย หิ อตฺตโน วิชฺชมานกฺขเณ อวินิพฺภุตฺตธมฺมานํ อินฺทฺริยปจฺจยตํ อผรโนฺต นาม นตฺถิ, ตสฺมา ตานิ อินฺทฺริยปจฺจยา น โหนฺติฯ เยสํ ปเนตานิ พีชภูตานิ, เตสํ ตานิ สุตฺตนฺติกปริยาเยน ปกตูปนิสฺสยภาวํ ภชนฺติฯ อิติ อินฺทฺริยปจฺจโย สมวีสติยา อินฺทฺริยานํ วเสน ฐิโตติ เวทิตโพฺพฯ โส ชาติโต กุสลากุสลวิปากกิริยรูปวเสน ปญฺจธา ภิชฺชติฯ ตตฺถ กุสโล ภูมิวเสน จตุธา, อกุสโล กามาวจโรว วิปาโก จตุธาว กิริยาสงฺขาโต ติธา, รูปํ กามาวจรเมวาติ เอวํ อเนกธา ภิชฺชตีติ เอวํ ตาเวตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ  ภิเนฺน ปเนตฺถ จตุภูมโกปิ กุสลินฺทฺริยปจฺจโย ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จ อินฺทฺริยปจฺจเยน ปจฺจโย, ตถา อกุสโลฯ ฐเปตฺวา ปน รูปาวจรกุสลํ อวเสสา กุสลากุสลา อารุเปฺป สมฺปยุตฺตธมฺมานเญฺญว อินฺทฺริยปจฺจเยน ปจฺจโยฯ จตุภูมโก วิปากินฺทฺริยปจฺจโย เอกเนฺตเนว สมฺปยุตฺตกานํ อินฺทฺริยปจฺจเยน ปจฺจโยฯ กามาวจรรูปาวจรา ปเนตฺถ ปญฺจโวกาเร อุปฺปชฺชนโต ปวเตฺต จิตฺตสมุฎฺฐานรูปสฺส, ปฎิสนฺธิยํ กฎตฺตารูปสฺสาปิ อินฺทฺริยปจฺจเยน ปจฺจยา โหนฺติฯ โลกุตฺตรา จิตฺตสมุฎฺฐานรูปเสฺสวฯ อารุเปฺป อุปฺปนฺนา โลกุตฺตรวิปากา อินฺทฺริยา รูปสฺส ปจฺจยา น โหนฺติฯ เตภูมกา กิริยินฺทฺริยา ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จ, กามาวจรารูปาวจรา ปน อารุเปฺป สมฺปยุตฺตธมฺมานเญฺญว  อินฺทฺริยปจฺจยตํ ผรนฺติฯ จกฺขุนฺทฺริยาทิวเสน ฉพฺพิเธ รูปินฺทฺริเย จกฺขุนฺทฺริยํ กุสลากุสลวิปากโต สมฺปยุตฺตธมฺมานํ ทฺวินฺนํ จกฺขุวิญฺญาณานํ, โสตินฺทฺริยาทีนิ ตถาวิธานเญฺญว โสตวิญฺญาณาทีนํ, รูปชีวิตินฺทฺริยํ อตฺตนา สหชาตรูปานํ ฐิติกฺขเณ อินฺทฺริยปจฺจเยน ปจฺจโยฯ สหชาตปจฺจยตา ปน ตสฺส นตฺถีติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๗. ฌานปจฺจยนิเทฺทสวณฺณนา</h2>
<p> ฌานปจฺจยนิเทฺทเส ติ ทฺวิปญฺจวิญฺญาณวเชฺชสุ เสสจิเตฺตสุ อุปฺปนฺนานิ วิตกฺกวิจารปีติโสมนสฺสโทมนสฺสุเปกฺขาจิเตฺตกคฺคตาสงฺขาตานิ สตฺต องฺคานิฯ ปญฺจนฺนํ ปน วิญฺญาณกายานํ อภินิปาตมตฺตตฺตา เตสุ วิชฺชมานานิปิ อุเปกฺขาสุขทุกฺขานิ อุปนิชฺฌานาการสฺส อภาวโต ฌานงฺคานีติ น อุทฺธฎานิฯ ตตฺถ ปจฺฉินฺนตฺตา ปน เสสาเหตุเกสุปิ ฌานงฺคํ น อุทฺธฎเมวฯ นฺติ อิธาปิ กฎตฺตารูปํ สงฺคหิตนฺติ เวทิตพฺพํฯ วุตฺตเญฺหตํ ปญฺหาวาเร – ‘‘ปฎิสนฺธิกฺขเณ วิปากาพฺยากตานิ ฌานงฺคานิ สมฺปยุตฺตกานํ ขนฺธานํ กฎตฺตา จ รูปานํ ฌานปจฺจเยน  ปจฺจโย’’ติฯ อยํ ตาเวตฺถ ปาฬิวณฺณนาฯ อยํ ปน ฌานปจฺจโย สตฺตนฺนํ ฌานงฺคานํ วเสน ฐิโตปิ ชาติเภทโต กุสลากุสลวิปากกิริยวเสน จตุธา ภิชฺชติ, ปุน ภูมิวเสน จตุธา; เอกธา, จตุธา, ติธาติ ทฺวาทสธา ภิชฺชตีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ จตุภูมกมฺปิ กุสลฌานงฺคํ ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จ, ฐเปตฺวา รูปาวจรํ อวเสสํ อารุเปฺป สมฺปยุตฺตธมฺมานเญฺญว ฌานปจฺจเยน ปจฺจโยฯ อกุสเลปิ เอเสว นโยฯ กามาวจรรูปาวจรวิปากํ ปวเตฺต สมฺปยุตฺตธมฺมานเญฺจว จิตฺตสมุฎฺฐานรูปสฺส จ, ปฎิสนฺธิยํ สมฺปยุตฺตธมฺมานเญฺจว กฎตฺตารูปสฺส จ, อารุปฺปวิปากํ สมฺปยุตฺตธมฺมานเญฺญว, ยญฺจ อารุเปฺป โลกุตฺตรวิปากํ อุปฺปชฺชติ, ตญฺจฯ ปญฺจโวกาเร ปน ตํ จิตฺตสมุฎฺฐานรูปสฺสปิ ฌานปจฺจเยน ปจฺจโย โหติฯ เตภูมกมฺปิ กิริยฌานงฺคํ  ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จฯ ยํ ปเนตฺถ อารุเปฺป อุปฺปชฺชติ, ตํ สมฺปยุตฺตธมฺมานเญฺญว ฌานปจฺจเยน ปจฺจโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๘. มคฺคปจฺจยนิเทฺทสวณฺณนา</h2>
<p> มคฺคปจฺจยนิเทฺทเส ติ อเหตุกจิตฺตุปฺปาทวเชฺชสุ เสสจิเตฺตสุ อุปฺปนฺนานิ ปญฺญา, วิตโกฺก, สมฺมาวาจากมฺมนฺตาชีวา, วีริยํ, สติ, สมาธิ, มิจฺฉาทิฎฺฐิ, มิจฺฉาวาจากมฺมนฺตาชีวาติ อิมานิ ทฺวาทสงฺคานิฯ มคฺคสฺส ปน เหตุปจฺฉิมกตฺตา อเหตุกจิเตฺตสุ มคฺคงฺคานิ น อุทฺธฎานิฯ นฺติ อิธาปิ กฎตฺตารูปํ สงฺคหิตเมวฯ วุตฺตเญฺหตํ ปญฺหาวาเร – ‘‘ปฎิสนฺธิกฺขเณ วิปากาพฺยากตานิ มคฺคงฺคานิ สมฺปยุตฺตกานํ ขนฺธานํ กฎตฺตา จ รูปานํ มคฺคปจฺจเยน ปจฺจโย’’ติฯ อยํ ตาเวตฺถ ปาฬิวณฺณนาฯ</p>


<p>อยํ ปน มคฺคปจฺจโย ทฺวาทสนฺนํ มคฺคงฺคานํ วเสน ฐิโตปิ ชาติเภทโต กุสลาทิวเสน จตุธา, กุสลาทีนญฺจ กามาวจราทิภูมิเภทโต ทฺวาทสธา ภิชฺชตีติ เอวเมตฺถ นานปฺปการเภทโต วิญฺญาตโพฺพ วินิจฺฉโย ฯ เอวํ ภิเนฺน ปเนตฺถ จตุภูมกมฺปิ กุสลมคฺคงฺคํ ปญฺจโวกาเร สมฺปยุตฺตธมฺมานเญฺจว จิตฺตสมุฎฺฐานรูปสฺส จ, ฐเปตฺวา รูปาวจรํ อวเสสํ อารุเปฺป สมฺปยุตฺตธมฺมานเญฺญว มคฺคปจฺจเยน ปจฺจโยติ สพฺพํ ฌานปจฺจเย วิย วิตฺถาเรตพฺพนฺติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๑๙. สมฺปยุตฺตปจฺจยนิเทฺทสวณฺณนา</h2>
<p> สมฺปยุตฺตปจฺจยนิเทฺทเส  ปาฬิ อุตฺตานตฺถา เอวฯ อยํ ปน สมฺปยุตฺตปจฺจโย นาม สเงฺขปโต สเพฺพปิ อรูปิโน ขนฺธาฯ ปเภทโต ปเนส ชาติโต กุสลาทีนํ, ภูมิโต จ กามาวจราทีนํ วเสน อเนกธา ภิชฺชตีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ เอวํ ภิเนฺน ปเนตฺถ จตุภูมเกสุปิ กุสลกฺขเนฺธสุ เอโก ขโนฺธ ติณฺณํ ขนฺธานํ, ตโย เอกสฺส, เทฺว ทฺวินฺนนฺติ เอวํ สเพฺพปิ อญฺญมญฺญํ สมฺปยุตฺตปจฺจเยน ปจฺจโยฯ อกุสลวิปากกิริยกฺขเนฺธสุปิ เอเสว นโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๒๐. วิปฺปยุตฺตปจฺจยนิเทฺทสวณฺณนา</h2>
<p> วิปฺปยุตฺตปจฺจยนิเทฺทเส นฺติ อิทํ ตาว หทยวตฺถุโน เจว จกฺขุนฺทฺริยาทีนญฺจ วเสน เวทิตพฺพํฯ รูปธเมฺมสุ หิ เอเตเยว ฉ โกฎฺฐาสา อรูปกฺขนฺธานํ วิปฺปยุตฺตปจฺจเยน ปจฺจยา โหนฺติฯ รูปายตนาทโย ปน อารมฺมณธมฺมา กิญฺจาปิ วิปฺปยุตฺตธมฺมา, วิปฺปยุตฺตปจฺจยา ปน น โหนฺติฯ กิํ การณา? สมฺปโยคาสงฺกาย อภาวโตฯ อรูปิโน หิ ขนฺธา จกฺขาทีนํ วตฺถูนํ อพฺภนฺตรโต นิกฺขมนฺตา วิย อุปฺปชฺชนฺติฯ ตตฺถ อาสงฺกา โหติ – ‘‘กิํ นุ โข เอเต เอเตหิ สมฺปยุตฺตา, อุทาหุ วิปฺปยุตฺตา’’ติฯ อารมฺมณธมฺมา ปน วตฺถุนิสฺสเยน อุปฺปชฺชมานานํ อารมฺมณมตฺตา โหนฺตีติ นตฺถิ เตสุ สมฺปโยคาสงฺกาฯ อิติ สมฺปโยคาสงฺกาย  อภาวโต น เต วิปฺปยุตฺตปจฺจยาฯ หทยวตฺถุอาทีสุ เอว ปนายํ วิปฺปยุตฺตปจฺจยตา เวทิตพฺพาฯ วุตฺตมฺปิ เจตํ ปญฺหาวาเร – วตฺถุ กุสลานํ ขนฺธานํ วิปฺปยุตฺตปจฺจเยน ปจฺจโยฯ วตฺถุ อกุสลานํ ขนฺธานํ วิปฺปยุตฺตปจฺจเยน ปจฺจโยฯ จกฺขายตนํ จกฺขุวิญฺญาณสฺส วิปฺปยุตฺตปจฺจเยน ปจฺจโยฯ โสต… ฆาน… ชิวฺหา… กายายตนํ กายวิญฺญาณสฺส วิปฺปยุตฺตปจฺจเยน ปจฺจโยฯ วตฺถุ วิปากาพฺยากตานํ กิริยาพฺยากตานํ ขนฺธานํ วิปฺปยุตฺตปจฺจเยน ปจฺจโยติฯ</p>


<p>  นฺติ อิทํ ปน จตุนฺนํ ขนฺธานํ วเสน เวทิตพฺพํฯ อรูปธเมฺมสุ หิ จตฺตาโร ขนฺธาว สหชาตปุเรชาตานํ รูปธมฺมานํ วิปฺปยุตฺตปจฺจยา โหนฺติ, นิพฺพานํ ปน อรูปมฺปิ สมานํ รูปสฺส วิปฺปยุตฺตปจฺจโย น โหติฯ ‘‘จตูหิ สมฺปโยโค จตูหิ วิปฺปโยโค’’ติ หิ วุตฺตํฯ อิติ จตุนฺนํ อรูปกฺขนฺธานํเยว วิปฺปยุตฺตปจฺจยตา เวทิตพฺพาฯ วุตฺตมฺปิ เจตํ ปญฺหาวาเร – สหชาตา กุสลา ขนฺธา จิตฺตสมุฎฺฐานานํ รูปานํ วิปฺปยุตฺตปจฺจเยน ปจฺจโยฯ ปจฺฉาชาตา กุสลา ขนฺธา ปุเรชาตสฺส อิมสฺส กายสฺส วิปฺปยุตฺตปจฺจเยน ปจฺจโยฯ ปฎิสนฺธิกฺขเณ วิปากาพฺยากตา ขนฺธา กฎตฺตารูปานํ วิปฺปยุตฺตปจฺจเยน ปจฺจโย, ขนฺธา วตฺถุสฺสาติฯ เอวํ ตาเวตฺถ ปาฬิวณฺณนา เวทิตพฺพาฯ</p>


<p>อยํ ปน วิปฺปยุตฺตปจฺจโย นาม สเงฺขปโต ปญฺจโวการภเว วตฺตมานา รูปารูปธมฺมาฯ เตสุ รูปํ วตฺถุโน จกฺขาทีนญฺจ วเสน ฉธา ภินฺนํ, อรูปํ ปญฺจโวการภเว อุปฺปนฺนกุสลากุสลวิปากกิริยวเสน จตุธา ภินฺนํฯ ตสฺส ภูมิโต กามาวจราทิวเสน จตุธา, เอกธา, ติธา, ติธาติ เอกทสธา เภโท โหติฯ อารุปฺปวิปากญฺหิ วิปฺปยุตฺตปจฺจโย น โหตีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ ปญฺจโวการภเว อุปฺปนฺนํ จตุภูมกมฺปิ กุสลํ อกุสลญฺจ อตฺตนา สมุฎฺฐาปิตจิตฺตสมุฎฺฐานรูปสฺส สหชาตวิปฺปยุตฺตปจฺจเยน ปจฺจโย โหติฯ อุปฺปาทกฺขณํ ปน อติกฺกมิตฺวา ฐิติกฺขณํ ปตฺตสฺส ปุเรชาตสฺส จตุสมุฎฺฐานิกติสมุฎฺฐานิกรูปกายสฺส ปจฺฉาชาตวิปฺปยุตฺตปจฺจเยน ปจฺจโย โหติฯ เอตฺถ จ ติสมุฎฺฐานิกกาโยติ อาหารสมุฎฺฐานสฺส อภาวโต พฺรหฺมปาริสชฺชาทีนํ กาโย เวทิตโพฺพฯ กามาวจรรูปาวจรวิปากํ ปน ปวเตฺต จิตฺตสมุฎฺฐานรูปสฺส, ปฎิสนฺธิยํ  กฎตฺตารูปสฺส จ สหชาตวิปฺปยุตฺตปจฺจเยน ปจฺจโย โหติฯ โลกุตฺตรวิปากํ จิตฺตสมุฎฺฐานรูปเสฺสวฯ ติวิธมฺปิ ปเนตํ ปุเรชาตสฺส จตุสมุฎฺฐานิกติสมุฎฺฐานิกกายสฺส ปจฺฉาชาตวิปฺปยุตฺตปจฺจเยน ปจฺจโยฯ เตภูมกมฺปิ กิริยํ จิตฺตสมุฎฺฐานสฺส สหชาตวิปฺปยุตฺตปจฺจเยน ปจฺจโย, ปุเรชาตสฺส จตุสมุฎฺฐานิกติสมุฎฺฐานิกกายสฺส ปจฺฉาชาตวิปฺปยุตฺตปจฺจเยน ปจฺจโยฯ ฉธา ฐิเตสุ ปน รูเปสุ วตฺถุรูปํ ปฎิสนฺธิกฺขเณ กามาวจรรูปาวจรวิปากานํ สหชาตวิปฺปยุตฺตปจฺจเยน ปจฺจโย, ปวเตฺต อุปฺปชฺชมานานํ จตุภูมกกุสลานํ อกุสลานํ ทฺวิปญฺจวิญฺญาณวชฺชานํ เตภูมกวิปากานํ เตภูมกกิริยานญฺจ ปุเรชาตวิปฺปยุตฺตปจฺจเยน  ปจฺจโยฯ จกฺขายตนาทีนิ จกฺขุวิญฺญาณาทีนํ ปุเรชาตวิปฺปยุตฺตปจฺจเยน ปจฺจโยติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๒๑. อตฺถิปจฺจยนิเทฺทสวณฺณนา</h2>
<p> อตฺถิปจฺจยนิเทฺทเส ติอาทีหิ สหชาตวเสน อตฺถิปจฺจโย นิทฺทิโฎฺฐฯ นฺติอาทีหิ ปุเรชาตวเสนฯ ติ เอตฺถ สหชาตปุเรชาตวเสน อตฺถิปจฺจโย นิทฺทิโฎฺฐฯ เอวมยํ ปาฬิ สหชาตปุเรชาตานเญฺญว อตฺถิปจฺจยานํ วเสน อาคตาฯ ปญฺหาวาเร ปน สหชาตํ, ปุเรชาตํ, ปจฺฉาชาตํ, อาหารํ, อินฺทฺริยนฺติ อิเมสํ วเสน อาคตตฺตา ปจฺฉาชาตอาหารินฺทฺริยวเสนาปิ อตฺถิปจฺจโย ลพฺภติฯ อิธ ปน สาวเสสวเสน เทสนา กตาติ อยํ ตาเวตฺถ ปาฬิวณฺณนาฯ</p>


<p>อยํ ปน อตฺถิปจฺจโย นาม ทุวิโธ – อญฺญมญฺญโต, น อญฺญมญฺญโตฯ ตตฺถ อญฺญมญฺญํ ติวิธํ – อรูปํ อรูเปน, รูปํ รูเปน, รูปารูปํ รูปารูเปนฯ ‘‘จตฺตาโร ขนฺธา อรูปิโน’’ติ เอตฺถ หิ สพฺพจิตฺตุปฺปตฺติวเสน อรูปํ อรูเปน วุตฺตํฯ ‘‘จตฺตาโร มหาภูตา’’ติ เอตฺถ สพฺพสนฺตติวเสน รูปํ รูเปนฯ ‘‘โอกฺกนฺติกฺขเณ นามรูป’’นฺติ เอตฺถ ปฎิสนฺธิขนฺธานเญฺจว วตฺถุโน จ วเสน รูปารูปํ รูปารูเปน วุตฺตํฯ น อญฺญมญฺญมฺปิ ติวิธํ – ‘‘อรูปํ รูปสฺส, รูปํ รูปสฺส, รูปํ  อรูปสฺส จิตฺตเจตสิกา ธมฺมา’’ติ เอตฺถ หิ ปญฺจโวการวเสน อรูปํ รูปสฺส วุตฺตํฯ ‘‘มหาภูตา อุปาทารูปาน’’นฺติ เอตฺถ สพฺพสนฺตติวเสน รูปํ รูปสฺสฯ ‘‘จกฺขายตนํ จกฺขุวิญฺญาณธาตุยา’’ติอาทีสุ วตฺถารมฺมณวเสน รูปํ อรูปสฺส อตฺถิปจฺจโยติ วุตฺตํฯ</p>


<p>อปิเจส อตฺถิปจฺจโย นาม สเงฺขปโต ขณตฺตยปฺปตฺตํ นามเญฺจว รูปญฺจ, วตฺตมานา ปญฺจกฺขนฺธาติปิ วตฺตุํ วฎฺฎติฯ โส ชาติเภทโต กุสลากุสลวิปากกิริยรูปวเสน ปญฺจธา ภิชฺชติ ฯ ตตฺถ กุสโล สหชาตปจฺฉาชาตวเสน ทุวิโธ โหติ, ตถา อกุสโล วิปากกิริยสงฺขาโต จฯ เตสุ กุสโล กามาวจราทิเภเทน จตุธา ภิชฺชติ, อกุสโล กามาวจโรว วิปาโก จตุภูมโก, กิริยาสงฺขาโต ติภูมโกฯ รูปสงฺขาโต อตฺถิปจฺจโย กามาวจโรวฯ โส ปน สหชาตปุเรชาตวเสน ทุวิโธฯ ตตฺถ ปญฺจ วตฺถูนิ อารมฺมณานิ จ ปุเรชาตาเนว, หทยวตฺถุ สหชาตํ วา โหติ ปุเรชาตํ วาฯ ปญฺหาวาเร ปน อาคโต อาหาโร อินฺทฺริยญฺจ สหชาตาทิเภทํ น ลภตีติ เอวเมตฺถ นานปฺปการเภทโต วิญฺญาตโพฺพ วินิจฺฉโยฯ</p>


<p>เอวํ ภิเนฺน ปเนตฺถ จตุภูมกกุสโลปิ สหชาโต อตฺถิปจฺจโย ปญฺจโวกาเร ‘‘เอโก ขโนฺธ ติณฺณนฺนํ ขนฺธาน’’นฺติอาทินา นเยน อญฺญมญฺญํ ขนฺธานเญฺจว จิตฺตสมุฎฺฐานรูปสฺส จ ฐเปตฺวา ปน รูปาวจรกุสลํ อวเสโส อารุเปฺป สมฺปยุตฺตกฺขนฺธานเญฺญว สหชาตกุสโล อตฺถิปจฺจเยน ปจฺจโย โหติฯ จตุภูมโก ปเนส ปญฺจโวกาเร จตุสมุฎฺฐานิกติสมุฎฺฐานิกกายสฺส ปจฺฉาชาโต กุสโล อตฺถิปจฺจเยน ปจฺจโย โหติฯ อกุสเลปิ เอเสว นโยฯ โสปิ หิ ปญฺจโวกาเร สมฺปยุตฺตกฺขนฺธานเญฺจว จิตฺตสมุฎฺฐานรูปสฺส จ, จตุโวกาเร สมฺปยุตฺตกฺขนฺธานเญฺญว สหชาตากุสโล อตฺถิปจฺจเยน ปจฺจโยฯ ปญฺจโวกาเร จตุสมุฎฺฐานิกติสมุฎฺฐานิกกายสฺส ปจฺฉาชาตากุสโล อตฺถิปจฺจเยน ปจฺจโยฯ</p>


<p>วิปากโต ปน กามาวจรรูปาวจโร อตฺถิปจฺจโย นิยเมเนว ปฎิสนฺธิกฺขเณ ขนฺธานเญฺจว กฎตฺตารูปสฺส จ สหชาตตฺถิปจฺจเยน ปจฺจโยฯ ปวเตฺต  ปน สมฺปยุตฺตกฺขนฺธานเญฺจว จิตฺตสมุฎฺฐานรูปสฺส จ สหชาตตฺถิปจฺจเยน ปจฺจโย, ฐิติปฺปตฺตสฺส จตุสมุฎฺฐานิกติสมุฎฺฐานิกกายสฺส ปจฺฉาชาตตฺถิปจฺจเยน ปจฺจโยฯ อรูปาวจรวิปาโก ปน อารุเปฺป อุปฺปนฺนโลกุตฺตรวิปาโก จ อตฺตนา สมฺปยุตฺตกฺขนฺธานเญฺญว สหชาตตฺถิปจฺจเยน ปจฺจโยฯ ปญฺจโวกาเร โลกุตฺตรวิปาโก สมฺปยุตฺตกฺขนฺธานเญฺจว จิตฺตสมุฎฺฐานรูปสฺส จ สหชาตตฺถิปจฺจเยน ปจฺจโย, จตุสมุฎฺฐานิกติสมุฎฺฐานิกกายสฺส ปจฺฉาชาตตฺถิปจฺจเยน ปจฺจโยฯ กิริยโต รูปาวจโร อตฺถิปจฺจโย สมฺปยุตฺตกฺขนฺธานเญฺจว จิตฺตสมุฎฺฐานรูปสฺส จ สหชาตตฺถิปจฺจเยน ปจฺจโย, จตุสมุฎฺฐานิกติสมุฎฺฐานิกกายสฺส ปจฺฉาชาตตฺถิปจฺจเยน ปจฺจโยฯ กามาวจรารูปาวจโร ปน อารุเปฺป สมฺปยุตฺตกฺขนฺธานเญฺญว, ปญฺจโวกาเร จิตฺตสมุฎฺฐานรูปสฺสาปิ สหชาตตฺถิปจฺจเยน ปจฺจโย, จตุสมุฎฺฐานิกติสมุฎฺฐานิกกายสฺส ปจฺฉาชาตตฺถิ ปจฺจเยน ปจฺจโยฯ</p>


<p>รูปสงฺขาโต ปน อตฺถิปจฺจโย สหชาโต, ปุเรชาโต, อาหาโร, อินฺทฺริยนฺติ จตุพฺพิโธฯ ตตฺถ สหชาตรูปตฺถิปจฺจโย จตุสมุฎฺฐานวเสน จตุธา ฐิโตฯ ตตฺถ กมฺมสมุฎฺฐาโน เอกํ มหาภูตํ ติณฺณนฺนํ มหาภูตานํ, ตีณิ เอกสฺส, เทฺว ทฺวินฺนํ, มหาภูตา อุปาทารูปานนฺติ เอวํ สหชาตตฺถิปจฺจเยน ปจฺจโย โหติฯ ปฎิสนฺธิกฺขเณ วตฺถุรูปํ กามาวจรรูปาวจรวิปากกฺขนฺธานํ สหชาตตฺถิปจฺจเยน ปจฺจโย โหติฯ เตสมฺปิ ติสมุฎฺฐานิกรูปํ เอกํ มหาภูตํ ติณฺณนฺนํ มหาภูตานํ, ตีณิ เอกสฺส, เทฺว ทฺวินฺนํ, มหาภูตา อุปาทารูปานนฺติ เอวํ สหชาตตฺถิปจฺจเยน ปจฺจโย โหติฯ ปุเรชาตตฺถิปจฺจโย ปน วตฺถุปุเรชาตอารมฺมณปุเรชาตวเสน ทุวิโธ โหติฯ โส ทุวิโธปิ เหฎฺฐา ปุเรชาตปจฺจเย วุตฺตนเยเนว โยเชตฺวา คเหตโพฺพฯ อาหารตฺถิปจฺจโยปิ เหฎฺฐา กพฬีการาหารปจฺจเย โยชิตนเยเนว โยเชตโพฺพฯ อิธ ปเนส อตฺตโน อนิรุทฺธกฺขเณ ปจฺจยภาเวน อตฺถิปจฺจโยติ วุโตฺตฯ รูปชีวิตินฺทฺริยมฺปิ เหฎฺฐา อินฺทฺริยปจฺจเย รูปชีวิตินฺทฺริยโยชนายํ วุตฺตนเยเนว โยเชตพฺพํฯ อิธ ปเนตมฺปิ อตฺตโน อนิรุทฺธกฺขเณเยว ปจฺจยภาเวน อตฺถิปจฺจโยติ วุตฺตนฺติ เอวเมตฺถ ปจฺจยุปฺปนฺนโตปิ วิญฺญาตโพฺพ วินิจฺฉโยติฯ</p>

</p>


<h2>๒๒. นตฺถิปจฺจยนิเทฺทสวณฺณนา</h2>
<p> นตฺถิปจฺจยนิเทฺทเส  ติ อเญฺญน จิตฺตุปฺปาเทน อนนฺตริกา หุตฺวา สมนนฺตรนิรุทฺธาฯ นฺติ ปจฺจุปฺปนฺนานํฯ อิมินา นตฺถิปจฺจยสฺส โอกาสทานเฎฺฐน นตฺถิปจฺจยภาวํ สาเธติฯ ปุริเมสุ หิ นิโรธวเสน ปจฺฉิมานํ ปวตฺตโนกาสํ อเทเนฺตสุ เตสํ ปฎุปฺปนฺนภาโว น สิยาติ อยเมตฺถ ปาฬิวณฺณนาฯ เสสํ สพฺพํ อนนฺตรปจฺจเย วุตฺตนเยเนว เวทิตพฺพํฯ ปจฺจยลกฺขณเมว เหตฺถ นานํ, ปจฺจยานํ ปน ปจฺจยุปฺปนฺนานญฺจ นานากรณํ นตฺถิฯ เกวลํ ปน ตตฺถ ‘‘จกฺขุวิญฺญาณธาตุ ตํสมฺปยุตฺตกา จ ธมฺมา มโนธาตุยา’’ติอาทินา นเยน ปจฺจยา จ ปจฺจยุปฺปนฺนา จ สรูปโต ทสฺสิตาฯ อิธ ปน ‘‘สมนนฺตรนิรุทฺธา จิตฺตเจตสิกา ธมฺมา  ปฎุปฺปนฺนานํ จิตฺตเจตสิกานํ ธมฺมาน’’นฺติ สเพฺพปิ เต นิโรธุปฺปาทวเสน สามญฺญโต ทสฺสิตาติฯ</p>

</p>


<h2>๒๓. วิคตปจฺจยนิเทฺทสวณฺณนา</h2>
<p> วิคตปจฺจยนิเทฺทเส ติ สมนนฺตรเมว วิคตาฯ อิมินา วิคตปจฺจยสฺส วิคจฺฉมานภาเวเนว ปจฺจยภาวํ ทเสฺสติฯ อิติ นตฺถิปจฺจยสฺส จ อิมสฺส จ พฺยญฺชนมเตฺตเยว นานตฺตํ, น อเตฺถติฯ</p>

</p>


<h2>๒๔. อวิคตปจฺจยนิเทฺทสวณฺณนา</h2>
<p> อวิคตปจฺจยนิเทฺทเส ติอาทีนํ สพฺพากาเรน อตฺถิปจฺจยนิเทฺทเส วุตฺตนเยเนว อโตฺถ เวทิตโพฺพฯ อิมสฺสปิ หิ ปจฺจยสฺส อตฺถิปจฺจเยน สทฺธิํ พฺยญฺชนมเตฺตเยว นานตฺตํ, น อเตฺถติฯ</p>

</p>


<h3>ปจฺจยนิเทฺทสปกิณฺณกวินิจฺฉยกถา</h3>
<p>อิทานิ  เอวํ อุเทฺทสนิเทฺทสโต ทสฺสิเตสุ อิเมสุ จตุวีสติยา ปจฺจเยสุ ญาณจารสฺส วิสทภาวตฺถํ  อเนกธมฺมานํ เอกปจฺจยภาวโต, เอกธมฺมสฺส อเนกปจฺจยภาวโต, เอกปจฺจยสฺส อเนกปจฺจยภาวโต, ปจฺจยสภาคโต, ปจฺจยวิสภาคโต, ยุคฬกโต, ชนกาชนกโต, สพฺพฎฺฐานิกาสพฺพฎฺฐานิกโต, รูปํ รูปสฺสาติอาทิวิกปฺปโต, ภวเภทโตติ อิเมสํ ทสนฺนํ ปทานํ วเสน ปกิณฺณกวินิจฺฉโย เวทิตโพฺพฯ ตตฺถ ติ เอเตสุ หิ ฐเปตฺวา กมฺมปจฺจยํ อวเสเสสุ เตวีสติยา ปจฺจเยสุ อเนกธมฺมา เอกโต ปจฺจยา โหนฺติฯ กมฺมปจฺจโย ปน เอโก เจตนาธโมฺมเยวาติ เอวํ ตาเวตฺถ อเนกธมฺมานํ เอกปจฺจยภาวโต วินิจฺฉโย เวทิตโพฺพฯ</p>


<p>ติ เหตุปจฺจเย ตาว อโมโห เอโก ธโมฺมฯ โส ปุเรชาตกมฺมาหารฌานปจฺจโยว น โหติ, เสสานํ วีสติยา ปจฺจยานํ วเสน ปจฺจโย โหติฯ อโลภาโทสา อินฺทฺริยมคฺคปจฺจยาปิ น โหนฺติ, เสสานํ อฎฺฐารสนฺนํ ปจฺจยานํ วเสน ปจฺจยา โหนฺติฯ โลภโมหา วิปากปจฺจยาปิ น โหนฺติ, เสสานํ สตฺตรสนฺนํ ปจฺจยานํ วเสน ปจฺจยา โหนฺติฯ โทโส อธิปติปจฺจโยปิ น โหติ, เสสานํ โสฬสนฺนํ ปจฺจยานํ วเสน ปจฺจโย โหติฯ อารมฺมณปจฺจเย รูปายตนํ จกฺขุวิญฺญาณธาตุยา อารมฺมณปุเรชาตอตฺถิอวิคตวเสน จตุธา ปจฺจโย; ตถา มโนธาตุยา อเหตุกมโนวิญฺญาณธาตุยา จฯ สเหตุกาย ปน อารมฺมณาธิปติอารมฺมณูปนิสฺสยวเสนาปิ ปจฺจโย โหติฯ อิมินา นเยน สเพฺพสํ อารมฺมณปจฺจยธมฺมานํ อเนกปจฺจยภาโว เวทิตโพฺพฯ</p>


<p>อธิปติปจฺจเย อารมฺมณาธิปติโน อารมฺมณปจฺจเย วุตฺตนเยเนว อเนกปจฺจยภาโว เวทิตโพฺพฯ สหชาตาธิปตีสุ วีมํสา อโมหเหตุ วิย วีสติธา ปจฺจโย โหติฯ ฉโนฺท เหตุปุเรชาตกมฺมอาหารอินฺทฺริยฌานมคฺคปจฺจโย น โหติ, เสสานํ สตฺตรสนฺนํ ปจฺจยานํ วเสน ปจฺจโย โหติฯ จิตฺตํ เหตุปุเรชาตกมฺมฌานมคฺคปจฺจโย น โหติ, เสสานํ เอกูนวีสติยา ปจฺจยานํ วเสน ปจฺจโย โหติฯ วีริยํ เหตุปุเรชาตกมฺมาหารฌานปจฺจโย น โหติ, เสสานํ เอกูนวีสติยา วเสน ปจฺจโย โหติฯ</p>


<p>อนนฺตรปจฺจเย  ‘‘จกฺขุวิญฺญาณธาตู’’ติอาทินา นเยน วุเตฺตสุ จตูสุ ขเนฺธสุ เวทนากฺขโนฺธ เหตุปุเรชาตกมฺมาหารมคฺคปจฺจโย น โหติ, เสสานํ เอกูนวีสติยา วเสน ปจฺจโย โหติฯ สญฺญากฺขโนฺธ อินฺทฺริยฌานปจฺจโยปิ น โหติ, เสสานํ สตฺตรสนฺนํ วเสน ปจฺจโย  โหติฯ สงฺขารกฺขเนฺธ เหตู เหตุปจฺจเย วุตฺตนเยน, ฉนฺทวีริยานิ อธิปติปจฺจเย วุตฺตนเยเนว ปจฺจยา โหนฺติฯ ผโสฺส เหตุปุเรชาตกมฺมอินฺทฺริยฌานมคฺคปจฺจโย น โหติ, เสสานํ อฎฺฐารสนฺนํ วเสน ปจฺจโย โหติฯ เจตนา เหตุปุเรชาตอินฺทฺริยฌานมคฺคปจฺจโย น โหติฯ เสสานํ เอกูนวีสติยา วเสน ปจฺจโย โหติฯ วิตโกฺก เหตุปุเรชาตกมฺมาหารินฺทฺริยปจฺจโย น โหติ, เสสานํ เอกูนวีสติยา วเสน ปจฺจโย โหติฯ วิจาโร มคฺคปจฺจโยปิ น โหติ, เสสานํ อฎฺฐารสนฺนํ วเสน ปจฺจโย โหติฯ ปีติ เตสเญฺญว วเสน ปจฺจโย โหติฯ จิเตฺตกคฺคตา เหตุปุเรชาตกมฺมาหารปจฺจโย น โหติ, เสสานํ วีสติยา วเสน ปจฺจโย โหติฯ สทฺธา เหตุปุเรชาตกมฺมาหารฌานมคฺคปจฺจโย น โหติ, เสสานํ อฎฺฐารสนฺนํ วเสน ปจฺจโย โหติฯ สติ เตหิ เจว มคฺคปจฺจเยน จาติ เอกูนวีสติยา วเสน ปจฺจโย โหติฯ ชีวิตินฺทฺริยํ สทฺธาย วุตฺตานํ อฎฺฐารสนฺนํ วเสน ปจฺจโย โหติฯ หิโรตฺตปฺปํ ตโต อินฺทฺริยปจฺจยํ อปเนตฺวา เสสานํ สตฺตรสนฺนํ วเสน ปจฺจโย โหติฯ ตถา กายปสฺสทฺธาทีนิ ยุคฬกานิ, เยวาปนเกสุ อธิโมกฺขมนสิการตตฺรมชฺฌตฺตตา กรุณามุทิตา จฯ วิรติโย ปน เตหิ เจว มคฺคปจฺจเยน จาติ อฎฺฐารสธา ปจฺจยา โหนฺติฯ มิจฺฉาทิฎฺฐิ ตโต วิปากปจฺจยํ อปเนตฺวา สตฺตรสธา, มิจฺฉาวาจากมฺมนฺตาชีวา เตหิ เจว กมฺมาหารปจฺจเยหิ จาติ เอกูนวีสติธาฯ อหิริกํ อโนตฺตปฺปํ มาโน ถินํ มิทฺธํ อุทฺธจฺจนฺติ อิเม เหตุปุเรชาตกมฺมวิปากาหารินฺทฺริยฌานมคฺคปจฺจยา น โหนฺติ, เสสานํ ปน โสฬสนฺนํ ปจฺจยานํ วเสน ปจฺจยา โหนฺติฯ วิจิกิจฺฉาอิสฺสามจฺฉริยกุกฺกุจฺจานิ ตโต อธิปติปจฺจยํ อปเนตฺวา ปนฺนรสธา วิญฺญาณกฺขนฺธสฺสฯ อธิปติปจฺจเย วุตฺตนเยเนว อเนกปจฺจยภาโว เวทิตโพฺพฯ สมนนฺตรปจฺจเยปิ เอเสว นโยฯ</p>


<p>สหชาตปจฺจเย จตูสุ ตาว ขเนฺธสุ เอเกกสฺส ธมฺมสฺส อเนกปจฺจยภาโว วุตฺตนเยเนว เวทิตโพฺพฯ จตฺตาริ มหาภูตานิ อารมฺมณอารมฺมณาธิปติสหชาตอญฺญมญฺญนิสฺสยอุปนิสฺสยปุเรชาตอตฺถิอวิคตวเสน  นวธา ปจฺจยา โหนฺติฯ หทยวตฺถุ เตสเญฺจว วิปฺปยุตฺตสฺส จ วเสน ทสธา ปจฺจโย โหติฯ อญฺญมญฺญปจฺจเย อปุพฺพํ นตฺถิฯ นิสฺสยปจฺจเย จกฺขายตนาทีนิ อารมฺมณอารมฺมณาธิปตินิสฺสยอุปนิสฺสยปุเรชาตอินฺทฺริยวิปฺปยุตฺตอตฺถิอวิคตวเสน นวธา ปจฺจยา โหนฺติฯ อุปนิสฺสเย อปุพฺพํ นตฺถิฯ ปุเรชาตปจฺจเย รูปสทฺทคนฺธรสายตนานิ อารมฺมณอารมฺมณาธิปติอุปนิสฺสยปุเรชาตอตฺถิอวิคตวเสน ฉธา ปจฺจยา โหนฺติฯ เอตฺตกเมเวตฺถ อปุพฺพํฯ ปจฺฉาชาตาทีสุ อปุพฺพํ นตฺถิฯ อาหารปจฺจเย กพฬีการาหาโร  อารมฺมณอารมฺมณาธิปติอุปนิสฺสยอาหารอตฺถิอวิคตวเสน ฉธา ปจฺจโย โหติฯ อินฺทฺริยาทีสุ อปุพฺพํ นตฺถิฯ เอวเมตฺถ เอกธมฺมสฺส อเนกปจฺจยภาวโตปิ วิญฺญาตโพฺพ วินิจฺฉโยฯ</p>


<p>ติ เหตุปจฺจยาทีสุ ยสฺส กสฺสจิ เอกสฺส ปจฺจยสฺส เยนากาเรน เยนเตฺถน โย ปจฺจยุปฺปนฺนานํ ปจฺจโย โหติ, ตํ อาการํ ตํ อตฺถํ อวิชหิตฺวาว อเญฺญหิปิ เยหากาเรหิ เยหิ อเตฺถหิ โส ตสฺมิเญฺญว ขเณ เตสํ ธมฺมานํ อเนกปจฺจยภาวํ คจฺฉติ, ตโต อเนกปจฺจยภาวโต ตสฺส วินิจฺฉโย เวทิตโพฺพติ อโตฺถฯ เสยฺยถิทํ – อโมโห เหตุปจฺจโย, โส เหตุปจฺจยตฺตํ อวิชหโนฺตว อธิปติสหชาตอญฺญมญฺญนิสฺสยวิปากอินฺทฺริยมคฺคสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ เอกาทสหากาเรหิ อเนกปจฺจยภาวํ คจฺฉติฯ อโลภาโทสา ตโต อธิปติอินฺทฺริยมคฺคปจฺจเย ตโย อปเนตฺวา เสสานํ วเสน อเนกปจฺจยภาวํ คจฺฉนฺติฯ อิทํ วิปากเหตูสุเยว ลพฺภติ, กุสลกิริเยสุ ปน วิปากปจฺจยตา ปริหายติฯ โลภโทสโมหา เต ตโย วิปากญฺจาติ จตฺตาโร อปเนตฺวา เสสานํ วเสน อเนกปจฺจยภาวํ คจฺฉนฺติฯ</p>


<p>อารมฺมณปจฺจโย ตํ อารมฺมณปจฺจยตฺตํ อวิชหนฺตํเยว อารมฺมณาธิปตินิสฺสยอุปนิสฺสยปุเรชาตวิปฺปยุตฺตอตฺถิอวิคตานํ วเสน อปเรหิปิ สตฺตหากาเรหิ อเนกปจฺจยภาวํ คจฺฉติฯ อยเมตฺถ อุกฺกฎฺฐปริเจฺฉโท, อรูปธมฺมานํ ปน อตีตานาคตานํ วา รูปธมฺมานํ อารมฺมณปจฺจยภาเว สติ อารมฺมณาธิปติอารมฺมณูปนิสฺสยมตฺตเญฺญว อุตฺตริ  ลพฺภติฯ อธิปติปจฺจเย วีมํสา อโมหสทิสาฯ ฉโนฺท อธิปติปจฺจโย อธิปติปจฺจยตฺตํ อวิชหโนฺตว สหชาตอญฺญมญฺญนิสฺสยวิปากสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ อฎฺฐหากาเรหิ อเนกปจฺจยภาวํ คจฺฉติฯ วีริยํ เตสเญฺจว อินฺทฺริยมคฺคปจฺจยานญฺจาติ อิเมสํ วเสน อปเรหิปิ ทสหากาเรหิ อเนกปจฺจยภาวํ คจฺฉติฯ จิตฺตํ ตโต มคฺคปจฺจยํ อปเนตฺวา อาหารปจฺจยํ ปกฺขิปิตฺวา อิเมสํ วเสน อธิปติปจฺจยโต อุตฺตริ ทสหากาเรหิ อเนกปจฺจยภาวํ คจฺฉติฯ อารมฺมณาธิปติโน ปน เหฎฺฐา อารมฺมณปจฺจเย วุตฺตนเยเนว อเนกปจฺจยภาโว เวทิตโพฺพฯ</p>


<p>อนนฺตรสมนนฺตรปจฺจยา อนนฺตรสมนนฺตรปจฺจยตฺตํ อวิชหนฺตาว อุปนิสฺสยกมฺมอาเสวนนตฺถิวิคตานํ  วเสน อปเรหิปิ ปญฺจหากาเรหิ อเนกปจฺจยภาวํ คจฺฉนฺติฯ อริยมคฺคเจตนาเยว เจตฺถ กมฺมปจฺจยตํ ลภติ, น เสสธมฺมาฯ สหชาตปจฺจโย สหชาตปจฺจยตฺตํ อวิชหโนฺตว เหตุอธิปติอญฺญมญฺญนิสฺสยกมฺมวิปากอาหารอินฺทฺริยฌานมคฺคสมฺปยุตฺตวิปฺปยุตฺตอตฺถิอวิคตานํ วเสน อปเรหิ จุทฺทสหากาเรหิ อเนกปจฺจยภาวํ คจฺฉติฯ อยมฺปิ อุกฺกฎฺฐปริเจฺฉโท วตฺถุสหชาตาทีนํ ปน วเสเนตฺถ เหตุปจฺจยาทีนํ อภาโวปิ เวทิตโพฺพฯ อญฺญมญฺญปจฺจเยปิ เอเสว นโยฯ</p>


<p>นิสฺสยปจฺจโย นิสฺสยปจฺจยตฺตํ อวิชหโนฺตว จตุวีสติยา ปจฺจเยสุ อตฺตโน นิสฺสยปจฺจยตฺตเญฺจว อนนฺตรสมนนฺตรปจฺฉาชาตอาเสวนนตฺถิวิคตปจฺจเย จ ฉ อปเนตฺวา เสสานํ วเสน อปเรหิปิ สตฺตรสหากาเรหิ อเนกปจฺจยภาวํ คจฺฉติฯ อยมฺปิ อุกฺกฎฺฐปริเจฺฉโทว วตฺถุนิสฺสยาทีนํ ปน วเสเนตฺถ เหตุปจฺจยาทีนํ อาภาโวปิ เวทิตโพฺพฯ</p>


<p>อุปนิสฺสยปจฺจเย อารมฺมณูปนิสฺสโย อารมฺมณาธิปติสทิโสฯ อนนฺตรูปนิสฺสโย อนนฺตรูปนิสฺสยปจฺจยตฺตํ อวิชหโนฺตว อนนฺตรสมนนฺตรกมฺมอาเสวนนตฺถิวิคตานํ วเสน อปเรหิปิ ฉหากาเรหิ อเนกปจฺจยภาวํ คจฺฉติฯ อริยมคฺคเจตนาเยว เจตฺถ กมฺมปจฺจยตํ ลภติ, น เสสธมฺมาฯ ปกตูปนิสฺสโย ปกตูปนิสฺสโยวฯ ปุเรชาตปจฺจโย อตฺตโน ปุเรชาตปจฺจยตฺตํ อวิชหโนฺตว อารมฺมณอารมฺมณาธิปตินิสฺสยอุปนิสฺสยอินฺทฺริยวิปฺปยุตฺตอตฺถิอวิคตานํ วเสน อปเรหิปิ  อฎฺฐหากาเรหิ อเนกปจฺจยภาวํ คจฺฉติฯ อยมฺปิ อุกฺกฎฺฐนิเทฺทโสว อารมฺมณปุเรชาเต ปเนตฺถ นิสฺสยอินฺทฺริยวิปฺปยุตฺตปจฺจยตา น ลพฺภติฯ อิโต อุตฺตริปิ ลพฺภมานาลพฺภมานํ เวทิตพฺพํฯ ปจฺฉาชาตปจฺจโย อตฺตโน ปจฺฉาชาตปจฺจยภาวํ อวิชหโนฺตว วิปฺปยุตฺตอตฺถิอวิคตานํ วเสน อปเรหิปิ ตีหากาเรหิ อเนกปจฺจยภาวํ คจฺฉติฯ อาเสวนปจฺจโย อาเสวนปจฺจยตฺตํ อวิชหโนฺตว อนนฺตรสมนนฺตรอุปนิสฺสยนตฺถิวิคตานํ วเสน อปเรหิปิ ปญฺจหากาเรหิ อเนกปจฺจยภาวํ คจฺฉติฯ</p>


<p>กมฺมปจฺจโย กมฺมปจฺจยตฺตํ อวิชหโนฺตว เอกกฺขณิโก ตาว สหชาตอญฺญมญฺญนิสฺสยวิปากอาหารสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ นวหากาเรหิ อเนกปจฺจยภาวํ คจฺฉติฯ นานากฺขณิโก อุปนิสฺสยอนนฺตรสมนนฺตรนตฺถิวิคตานํ วเสน อปเรหิปิ ปญฺจหากาเรหิ อเนกปจฺจยภาวํ คจฺฉติฯ วิปากปจฺจโย  วิปากปจฺจยตฺตํ อวิชหโนฺตว เหตุอธิปติสหชาตอญฺญมญฺญนิสฺสยกมฺมอาหารอินฺทฺริยฌานมคฺคสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ จุทฺทสหากาเรหิ อเนกปจฺจยภาวํ คจฺฉติฯ อาหารปจฺจเย กพฬีกาโร อาหาโร อาหารปจฺจยตฺตํ อวิชหโนฺตว อตฺถิอวิคตานํ วเสน อปเรหิปิ ทฺวีหากาเรหิ อเนกปจฺจยภาวํ คจฺฉติฯ เสสา ตโย อาหารปจฺจยตฺตํ อวิชหนฺตาว ยถานุรูปํ อธิปติสหชาตอญฺญมญฺญนิสฺสยกมฺมวิปากอินฺทฺริยสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ เอกาทสหากาเรหิ อเนกปจฺจยภาวํ คจฺฉนฺติฯ</p>


<p>อินฺทฺริยปจฺจเย รูปิโน ปญฺจินฺทฺริยา อินฺทฺริยปจฺจยตฺตํ อวิชหนฺตาว นิสฺสยปุเรชาตวิปฺปยุตฺตอตฺถิอวิคตานํ วเสน อปเรหิปิ ปญฺจหากาเรหิ อเนกปจฺจยภาวํ คจฺฉนฺติฯ รูปชีวิตินฺทฺริยมฺปิ อินฺทฺริยปจฺจยตฺตํ อวิชหนฺตเญฺญว อตฺถิอวิคตานํ วเสน อปเรหิปิ ทฺวีหากาเรหิ อเนกปจฺจยภาวํ คจฺฉติฯ อรูปิโน อินฺทฺริยานิปิ ยถานุรูปํ อินฺทฺริยปจฺจยตฺตํ อวิชหนฺตาเนว เหตุอธิปติสหชาตอญฺญมญฺญนิสฺสยวิปากอาหารฌานมคฺคสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ เตรสหากาเรหิ อเนกปจฺจยภาวํ คจฺฉนฺติฯ ฌานปจฺจโย ฌานปจฺจยตฺตํ อวิชหโนฺตว ยถานุรูปํ  สหชาตอญฺญมญฺญนิสฺสยวิปากอินฺทฺริยมคฺคสมฺปยุตฺตวิปฺปยุตฺตอตฺถิอวิคตานํ วเสน อปเรหิปิ ทสหากาเรหิ อเนกปจฺจยภาวํ คจฺฉติฯ มคฺคปจฺจโย มคฺคปจฺจยตฺตํ อวิชหโนฺตว ยถานุรูปํ ฌานปจฺจเย วุตฺตานํ ทสนฺนํ เหตุอธิปตีนญฺจาติ อิเมสํ วเสน อปเรหิปิ ทฺวาทสหากาเรหิ อเนกปจฺจยภาวํ คจฺฉติฯ</p>


<p>สมฺปยุตฺตปจฺจโย สมฺปยุตฺตปจฺจยตฺตํ อวิชหโนฺตว ยถานุรูปํ เหตุอธิปติสหชาตอญฺญมญฺญนิสฺสยกมฺมวิปากอาหารอินฺทฺริยฌานมคฺคอตฺถิอวิคตานํ วเสน อปเรหิปิ เตรสหากาเรหิ อเนกปจฺจยภาวํ คจฺฉติฯ วิปฺปยุตฺตปจฺจโย วิปฺปยุตฺตปจฺจยตฺตํ อวิชหโนฺตว อนนฺตรสมนนฺตรอาเสวนสมฺปยุตฺตนตฺถิวิคตสงฺขาเต ฉ ปจฺจเย อปเนตฺวา เสสานํ วเสน ยถานุรูปํ อปเรหิปิ สตฺตรสหากาเรหิ อเนกปจฺจยภาวํ คจฺฉติฯ ตตฺถ รูปสฺส จ อรูปสฺส จ ปจฺจยวิภาโค เวทิตโพฺพฯ อตฺถิปจฺจโย อตฺถิปจฺจยตฺตํ อวิชหโนฺตว อนนฺตรสมนนฺตรอาเสวนนตฺถิวิคตสงฺขาเต ปญฺจ ปจฺจเย อปเนตฺวา เสสานํ วเสน ยถานุรูปํ อปเรหิ อฎฺฐารสหากาเรหิ อเนกปจฺจยภาวํ คจฺฉติฯ นตฺถิปจฺจยวิคตปจฺจยา อนนฺตรปจฺจยสทิสา ฯ อวิคตปจฺจโย อตฺถิปจฺจยสทิโสเยวาติ เอวเมตฺถ เอกปจฺจยสฺส อเนกปจฺจยภาวโตปิ วิญฺญาตโพฺพ วินิจฺฉโยฯ</p>


<p>ติ เอเตสุ หิ จตุวีสติยา ปจฺจเยสุ อนนฺตรสมนนฺตรอนนฺตรูปนิสฺสยอาเสวนนตฺถิวิคตา สภาคา, ตถา อารมฺมณอารมฺมณาธิปติอารมฺมณูปนิสฺสยาติ อิมินา อุปาเยเนตฺถ ปจฺจยสภาคโตปิ วิญฺญาตโพฺพ วินิจฺฉโยฯ</p>


<p>ติ ปุเรชาตปจฺจโย ปเนตฺถ ปจฺฉาชาตปจฺจเยน วิสภาโค, ตถา สมฺปยุตฺตปจฺจโย วิปฺปยุตฺตปจฺจเยน, อตฺถิปจฺจโย นตฺถิปจฺจเยน, วิคตปจฺจโย อวิคตปจฺจเยนาติ อิมินา อุปาเยเนตฺถ ปจฺจยวิสภาคโตปิ วิญฺญาตโพฺพ วินิจฺฉโยฯ</p>


<p>ติ เอเตสุ จ อตฺถสริกฺขตาย, สทฺทสริกฺขตาย, กาลปฎิปกฺขตาย, เหตุผลตาย, อญฺญมญฺญปฎิปกฺขตายาติ อิเมหิ การเณหิ ยุคฬกโต วิญฺญาตโพฺพ วินิจฺฉโยฯ อนนฺตรสมนนฺตรา หิ อตฺถสริกฺขตาย เอกํ ยุคฬกํ นาม; นิสฺสยูปนิสฺสยา สทฺทสริกฺขตาย, ปุเรชาตปจฺฉาชาตา  กาลปฎิปกฺขตาย, กมฺมปจฺจยวิปากปจฺจยา เหตุผลตาย, สมฺปยุตฺตวิปฺปยุตฺตปจฺจยา อญฺญมญฺญปฎิปกฺขตาย เอกํ ยุคฬกํ นาม, ตถา อตฺถินตฺถิปจฺจยา, วิคตาวิคตปจฺจยา จาติ เอวเมตฺถ ยุคฬกโตปิ วิญฺญาตโพฺพ วินิจฺฉโยฯ ติ เอเตสุ จ อนนฺตรสมนนฺตรานนฺตรูปนิสฺสยปกตูปนิสฺสยาเสวนปจฺจยา นานากฺขณิโก, กมฺมปจฺจโย, นตฺถิวิคตปจฺจยาติ อิเม ปจฺจยา ชนกาเยว, น อชนกาฯ ปจฺฉาชาตปจฺจโย เกวลํ อุปตฺถมฺภโกเยว, น ชนโกฯ เสสา ชนกา จ อชนกา จ อุปตฺถมฺภกา จาติ อโตฺถฯ เอวเมตฺถ ชนกาชนกโตปิ วิญฺญาตโพฺพ วินิจฺฉโยฯ</p>


<p>ติ เอเตสุ จ สหชาตนิสฺสยอตฺถิอวิคตปจฺจยา สพฺพฎฺฐานิกา นาม, สเพฺพสํ สงฺขตานํ รูปารูปธมฺมานํ ฐานภูตา การณภูตาติ อโตฺถฯ เอเตหิ วินา อุปฺปชฺชมาโน เอกธโมฺมปิ นตฺถีติฯ อารมฺมณอารมฺมณาธิปติอนนฺตรสมนนฺตรานนฺตรูปนิสฺสยปกตูปนิสฺสยาเสวนสมฺปยุตฺตนตฺถิวิคตปจฺจยา อสพฺพฎฺฐานิกา นามฯ น สเพฺพสํ รูปารูปธมฺมานํ ฐานภูตา, อรูปกฺขนฺธานเญฺญว ปน ฐานภูตา การณภูตาติ อโตฺถฯ อรูปธมฺมาเยว หิ เอเตหิ อุปฺปชฺชนฺติ, น รูปธมฺมาฯ ปุเรชาตปจฺฉาชาตาปิ อสพฺพฎฺฐานิกา อรูปรูปานเญฺญว  ยถากฺกเมน ปจฺจยภาวโตฯ วุตฺตาวเสสาปิ เอกจฺจานํ รูปารูปธมฺมานํ อุปฺปตฺติเหตุโต น สพฺพฎฺฐานิกาติ เอวเมตฺถ สพฺพฎฺฐานิกา สพฺพฎฺฐานิกโตปิ วิญฺญาตโพฺพ วินิจฺฉโยฯ</p>


<p>ติ เอเตสุ จ จตุวีสติยา ปจฺจเยสุ เอกปจฺจโยปิ เอกเนฺตน รูปเมว หุตฺวา รูปเสฺสว ปจฺจโย นาม นตฺถิ, เอกเนฺตน ปน รูปํ หุตฺวา อรูปเสฺสว ปจฺจโย นาม อตฺถิฯ กตโร ปเนโสติ? ปุเรชาตปจฺจโยฯ ปุเรชาตปจฺจโย หิ เอกเนฺตน รูปเมว หุตฺวา อรูปเสฺสว ปจฺจโย โหติฯ เอกเนฺตน รูปเมว หุตฺวา รูปารูปเสฺสว ปจฺจโย นามาติปิ นตฺถิ, เอกเนฺตน ปน อรูปํ หุตฺวา อรูปเสฺสว ปจฺจโย นาม อตฺถิฯ กตโร ปเนโสติ? อนนฺตรสมนนฺตรอาเสวนสมฺปยุตฺตนตฺถิวิคตวเสน ฉพฺพิโธฯ โส หิ สโพฺพปิ เอกเนฺตน อรูปเมว หุตฺวา อรูปเสฺสว ปจฺจโย โหติฯ เอกเนฺตน อรูปเมว หุตฺวาปิ เอกเนฺตน รูปเสฺสว ปจฺจโย นามาติปิ อตฺถิฯ กตโร ปเนโสติ? ปจฺฉาชาตปจฺจโยฯ โส หิ เอกเนฺตน  อรูปํ หุตฺวา รูปเสฺสว ปจฺจโย โหติ; เอกเนฺตน ปน อรูปธโมฺมว หุตฺวา รูปารูปานํ ปจฺจโยปิ อตฺถิฯ กตโร ปเนโสติ? เหตุกมฺมวิปากฌานมคฺควเสน ปญฺจวิโธฯ โส หิ สโพฺพปิ เอกเนฺตน อรูปเมว หุตฺวา รูปธมฺมานํ อรูปธมฺมานมฺปิ ปจฺจโย โหติฯ เอกเนฺตน ปน รูปารูปเมว หุตฺวา รูปเสฺสว ปจฺจโย นามาติปิ นตฺถิ, อรูปเสฺสว ปน โหติฯ กตโร ปเนโสติ? อารมฺมณปจฺจโย เจว อุปนิสฺสยปจฺจโย จฯ อิทญฺหิ ทฺวยํ เอกเนฺตน รูปารูปเมว หุตฺวา อรูปเสฺสว ปจฺจโย โหติฯ เอกเนฺตน รูปารูปเมว หุตฺวา ปน รูปารูปเสฺสว ปจฺจโย นามาติปิ อตฺถิฯ กตโร ปเนโสติ? อธิปติสหชาตอญฺญมญฺญนิสฺสยอาหารอินฺทฺริยวิปฺปยุตฺตอตฺถิอวิคตวเสน นววิโธฯ โส หิ สโพฺพปิ เอกเนฺตน รูปารูปเมว หุตฺวา รูปารูปเสฺสว ปจฺจโย โหตีติ เอวเมตฺถ รูปํ รูปสฺสาติอาทิวิกปฺปโตปิ วิญฺญาตโพฺพ วินิจฺฉโยฯ</p>


<p>ติ อิเมสุ ปน จตุวีสติยา ปจฺจเยสุ ปญฺจโวการภเว ตาว น โกจิ ปจฺจโย น ลพฺภติ นามฯ จตุโวการภเว ปน ตโย ปุเรชาตปจฺฉาชาตวิปฺปยุตฺตปจฺจเย อปเนตฺวา เสสา เอกวีสติเมว ลพฺภนฺติฯ เอกโวการภเว สหชาตอญฺญมญฺญนิสฺสยกมฺมอินฺทฺริยอตฺถิอวิคตวเสน สเตฺตว ลพฺภนฺติฯ พาหิเร ปน อนินฺทฺริยพทฺธรูเป สหชาตอญฺญมญฺญนิสฺสยอตฺถิอวิคตวเสน ปเญฺจว ลพฺภนฺตีติ เอวเมตฺถ ภวเภทโตปิ วิญฺญาตโพฺพ วินิจฺฉโยติฯ</p>

</p>


<h2>ปุจฺฉาวาโร</h2>
<h2>๑. ปจฺจยานุโลมวณฺณนา</h2>
<p>เอวํ  อนุโลมปฎฺฐานาทีสุ ติกปฎฺฐานาทิวเสน จตุวีสติสมนฺตปฎฺฐานสโมธาเน ปฎฺฐานมหาปกรเณ เย ติกาทโย นิสฺสาย นิทฺทิฎฺฐตฺตา เอตํ ติกปฎฺฐานํ, ทุกปฎฺฐานํ…เป.… ทุกทุกปฎฺฐานนฺติ วุตฺตํฯ เต อนามสิตฺวา เยสํ ปจฺจยานํ วเสน เต ติกาทโย วิภตฺตา, เต ปจฺจเย เอว ตาว อิมินา มาติกานิเกฺขปปจฺจยวิภงฺคสงฺขาเตน วาเรน อุเทฺทสโต จ นิเทฺทสโต จ ทเสฺสตฺวา, อิทานิ เย ติกาทโย นิสฺสาย นิทฺทิฎฺฐตฺตา เอตํ ติกปฎฺฐานํ, ทุกปฎฺฐานํ…เป.… ทุกทุกปฎฺฐานนฺติ วุตฺตํฯ เต  ติกาทโย อิเมสํ ปจฺจยานํ วเสน วิตฺถาเรตฺวา ทเสฺสตุํ เอเกกํ ติกทุกํ นิสฺสาย สตฺตหิ มหาวาเรหิ เทสนา กตาฯ เตสํ อิมานิ นามานิ – ปฎิจฺจวาโร, สหชาตวาโร, ปจฺจยวาโร, นิสฺสยวาโร, สํสฎฺฐวาโร, สมฺปยุตฺตวาโร, ปญฺหาวาโรติฯ</p>


<p>ตตฺถ ‘‘กุสลํ ธมฺมํ ปฎิจฺจ กุสโล ธโมฺม’’ติ เอวํ ปฎิจฺจาภิธานวเสน วุโตฺต  นามฯ กุสลํ ธมฺมํ สหชาโต กุสโล ธโมฺม’’ติ เอวํ สหชาตาภิธานวเสน วุโตฺต  นามฯ โส ปุริเมน ปฎิจฺจวาเรน อตฺถโต นินฺนานากรโณฯ ปฎิจฺจาภิธานวเสน พุชฺฌนกานํ วเสน ปน ปฐโม วุโตฺต, สหชาตาภิธานวเสน พุชฺฌนกานํ วเสน ทุติโยฯ ทฺวีสุปิ เจเตสุ รูปารูปธมฺมวเสน ปจฺจยา เจว ปจฺจยุปฺปนฺนธมฺมา จ เวทิตพฺพาฯ เต จ โข สหชาตาว, น ปุเรชาตปจฺฉาชาตา ลพฺภนฺติฯ ‘‘กุสลํ ธมฺมํ ปจฺจยา กุสโล ธโมฺม’’ติ เอวํ ปจฺจยาภิธานวเสน วุโตฺต ปน  นามฯ โสปิ ปุริมวารทฺวยํ วิย รูปารูปธมฺมวเสเนว เวทิตโพฺพฯ ปจฺจโย ปเนตฺถ ปุเรชาโตปิ ลพฺภติฯ อยมสฺส ปุริมวารทฺวยโต วิเสโสฯ ตทนนฺตโร ‘‘กุสลํ ธมฺมํ นิสฺสาย กุสโล ธโมฺม’’ติ เอวํ นิสฺสยาภิธานวเสน วุโตฺต  นามฯ โส ปุริเมน ปจฺจยวาเรน อตฺถโต นินฺนานากรโณฯ ปจฺจยาภิธานวเสน พุชฺฌนกานํ วเสน ปน ปฐโม วุโตฺต, นิสฺสยาภิธานวเสน พุชฺฌนกานํ วเสน ทุติโยฯ ตโต ปรํ ‘‘กุสลํ ธมฺมํ สํสโฎฺฐ กุสโล ธโมฺม’’ติ เอวํ สํสฎฺฐาภิธานวเสน วุโตฺต  นามฯ ‘‘กุสลํ ธมฺมํ สมฺปยุโตฺต กุสโล ธโมฺม’’ติ เอวํ สมฺปยุตฺตาภิธานวเสน วุโตฺต  นามฯ โส ปุริเมน สํสฎฺฐวาเรน อตฺถโต นินฺนานากรโณฯ สํสฎฺฐาภิธานวเสน พุชฺฌนกานํ วเสน ปน ปฐโม วุโตฺต, สมฺปยุตฺตาภิธานวเสน  ทุติโยฯ ทฺวีสุปิ เจเตสุ อรูปธมฺมวเสเนว ปจฺจยา ปจฺจยุปฺปนฺนา จ เวทิตพฺพาฯ สตฺตมวาเร ปน ยสฺมา ‘‘กุสโล ธโมฺม กุสลสฺส ธมฺมสฺส เหตุปจฺจเยน ปจฺจโย’’ติอาทินา นเยน เต เต ปเญฺห อุทฺธริตฺวา ปุน ‘‘กุสลา เหตู สมฺปยุตฺตกานํ ขนฺธาน’’นฺติอาทินา นเยน สเพฺพปิ เต ปญฺหา นิชฺชฎา นิคฺคุมฺพา จ กตฺวา วิภตฺตา, ตสฺมา โส วาโร ปญฺหานํ สาธุกํ วิภตฺตตฺตา เตฺวว สงฺขฺยํ คโตฯ รูปารูปธมฺมวเสเนว ปเนตฺถ ปจฺจยาปิ ปจฺจยุปฺปนฺนาปิ เวทิตพฺพาฯ</p>


<p>ตตฺถ  โย ตาว เอส สพฺพปฐโม ปฎิจฺจวาโร นาม, โส อุเทฺทสโต นิเทฺทสโต จ ทุวิโธ โหติฯ ตตฺถ อุเทฺทสวาโร ปฐโม, ปุจฺฉาวาโรติปิ วุจฺจติฯ ปณฺณตฺติวาโรติปิ ตเสฺสว นามํฯ โส หิ กุสลาทโย ปฎิจฺจ กุสลาทีนํ เหตุปจฺจยาทีนํ วเสน อุทฺทิฎฺฐตฺตา อุเทฺทสวาโร, กุสลาทโย ปฎิจฺจ เหตุปจฺจยาทิวเสน กุสลาทีนํ อุปฺปตฺติยา ปุจฺฉิตตฺตา ปุจฺฉาวาโร, กุสลาทโย ปฎิจฺจ เหตุปจฺจยาทิวเสน กุสลาทีนํ อุปฺปตฺติยา ปญฺญาปิตตฺตา ปณฺณตฺติวาโรติปิ วุโตฺตฯ</p>


<p> ตตฺถ ติ ปริกปฺปปุจฺฉาฯ อยเญฺหตฺถ อโตฺถ – โย กุสโล ธโมฺม อุปฺปเชฺชยฺย เหตุปจฺจยา, กิํ โส กุสลํ ธมฺมํ ปฎิจฺจ สิยาติ อถ วา กุสลํ ธมฺมํ ปฎิจฺจ โย กุสโล ธโมฺม อุปฺปเชฺชยฺย, โส เหตุปจฺจยา สิยาติ อยเมตฺถ อโตฺถฯ ตตฺถ ติ สทิสเตฺถ วตฺตติฯ สทิสปุคฺคโล หิ ปฎิปุคฺคโล, สทิสภาโค จ ปฎิภาโคติ วุจฺจติฯ ติ คมนุสฺสุกฺกวจนเมตํฯ อุภยํ เอกโต กตฺวา ติ ปฎิคนฺตฺวา สหุปฺปตฺติสงฺขาเตน สทิสภาเวน ปตฺวา, เตน สทฺธิํ เอกโต อุปฺปตฺติภาวํ อุปคนฺตฺวาติ วุตฺตํ โหติฯ ติ เอวํ สหุปฺปตฺติภาเวน กุสลํ ธมฺมํ ปฎิจฺจ กุสโล ธโมฺม อุปฺปเชฺชยฺย เหตุปจฺจยาติ ปุจฺฉติฯ อถ วา ติ ปจฺจยํ กตฺวาฯ ตํ ปน ปจฺจยกรณํ ปุเรชาเตปิ ปจฺจเย ลพฺภติ สหชาเตปิฯ อิธ สหชาตํ อธิเปฺปตํฯ ติอาทีสุปิ เอเสว นโยฯ ตตฺถ กิญฺจาปิ สหชาตวเสน กุสลํ ธมฺมํ ปฎิจฺจ อกุสโล นตฺถิ, อิมสฺมิํ ปน ปุจฺฉาวาเร ยมฺปิ วิสฺสชฺชิยมานํ อตฺถโต ลพฺภติ, ยมฺปิ น ลพฺภติ, ตํ สพฺพํ ปุจฺฉาวเสน อุทฺธฎํฯ ปรโต ปน วิสฺสชฺชเน ยํ น ลพฺภติ, ตํ ปหาย ยํ ลพฺภติ, ตเทว วิสฺสชฺชิตํฯ</p>


<p>เอวเมตฺถ ปุจฺฉานํ อตฺถเญฺจว ปุจฺฉาคติญฺจ ญตฺวา อิทานิ คณนวเสน ปุจฺฉาปริเจฺฉโท เวทิตโพฺพ ฯ เอตฺถ หิ ‘‘กุสลํ ธมฺมํ ปฎิจฺจา’’ติ กุสลปทํ อาทิํ กตฺวา กุสลากุสลาพฺยากตนฺตา ติโสฺส ปุจฺฉา, ปุน ตเทวาทิํ กตฺวา กุสลาพฺยากตาทิวเสน ทุกปฺปเภทนฺตา ติโสฺส, ปุน ตเทวาทิํ กตฺวา ติกนฺตา จ เอกา, เอวํ กุสลํ ธมฺมํ ปฎิจฺจาติ กุสลาทิกา  สตฺต ปุจฺฉา, ตถา อกุสลาทิกา, ตถา อพฺยากตาทิกา, ตถา กุสลาพฺยากตาทิกา, อกุสลาพฺยากตาทิกา, กุสลากุสลาทิกา, กุสลากุสลาพฺยากตาทิกาติ สพฺพาปิ สตฺตนฺนํ สตฺตกานํ วเสน กุสลตฺติกํ นิสฺสาย เหตุปจฺจเย เอกูนปญฺญาสํ ปุจฺฉาฯ</p>


<p>ตตฺถ เอกมูลกาวสานา นว, เอกมูลทุกาวสานา นว, เอกมูลติกาวสานา ติโสฺส, ทุกมูลเอกาวสานา นว, ทุกมูลทุกาวสานา นว, ทุกมูลติกาวสานา ติโสฺส, ติกมูลเอกาวสานา ติโสฺส, ติกมูลทุกาวสานา ติโสฺส, ติกมูลติกาวสานา เอกาติ เอวเมตา มูลวเสนาปิ เวทิตพฺพาฯ ยถา จ เหตุปจฺจเย เอกูนปญฺญาสํ, อารมฺมณปจฺจยาทีสุปิ ตเถวาติ สเพฺพสุปิ จตุวีสติยา ปจฺจเยสุ –</p>


<p>
สหสฺสเมกญฺจ สตํ, ฉสตฺตติ ปุนาปรา;  
  
ปุจฺฉา สมฺปิณฺฑิตา โหนฺติ, นยมฺหิ เอกมูลเกฯ  
</p>
  
<p> ตโต ปรํ ติ ทุมูลกนโย อารโทฺธฯ ตตฺถ เหตารมฺมณทุโก…เป.… เหตุอวิคตทุโกติ เหตุปจฺจเยน สทฺธิํ เตวีสติ ทุกา โหนฺติฯ เตสุ เหตุปจฺจเย วิย เหตารมฺมณทุเกปิ เอกูนปญฺญาสํ ปุจฺฉา, ตาสุ ปาฬิยํ เทฺวเยว ทสฺสิตาฯ ยถา จ เหตารมฺมณทุเก เอกูนปญฺญาสํ ตถา เหตาธิปติทุกาทีสุปิฯ ตตฺถ ปฐมปุจฺฉาวเสน เหตาธิปติทุโก, เหตานนฺตรทุโก, เหตุสมนนฺตรทุโกติ ปฎิปาฎิยา ตโย ทุเก ทเสฺสตฺวา ปริโยสาเน เหตุอวิคตทุโก ทสฺสิโต, เสสํ สงฺขิตฺตํฯ ปุจฺฉาปริเจฺฉโท ปเนตฺถ เอวํ เวทิตโพฺพฯ</p>


<p>
สหสฺสเมกญฺจ สตํ, สตฺตวีสติเมว จ;  
  
ทุเกสุ เตวีสติยา, ปุจฺฉา โหนฺติ ทุมูลเกฯ  
</p>
  
<p> ตโต ปรํ ติ ติมูลกนโย อารโทฺธฯ ตตฺถ  เหตารมฺมณทุเกน สทฺธิํ อธิปติปจฺจยาทีสุ พาวีสติยา ปจฺจเยสุ เอกเมกสฺส โยชนาวเสน พาวีสติ ติกา โหนฺติฯ เตสุ ปฐมปุจฺฉาวเสน ปฐมตฺติกญฺจ ทุติยตฺติกญฺจ ทเสฺสตฺวา ปริโยสานติโก ทสฺสิโต, เสสํ สงฺขิตฺตํฯ ยถา ปน  ทุเกสุ, เอวํ ติเกสุปิ เอกเมกสฺมิํ ติเก เอกูนปญฺญาสํ กตฺวา สเพฺพสุปิ พาวีสติยา ติเกสุ –</p>


<p>
สหสฺสเมกํ ปุจฺฉานํ, อฎฺฐสตฺตติเมว จ;  
  
ปุจฺฉา คณนโต โหนฺติ, นยมฺหิ ติกมูลเกฯ  
</p>
  
<p> ตโต ปรํ ติ จตุมูลกนโย อารโทฺธฯ ตตฺถ ปฐมตฺติเกน สทฺธิํ อนนฺตรปจฺจยาทีสุ เอกวีสติยา ปจฺจเยสุ เอกเมกสฺส โยชนาวเสน เอกวีสติ จตุกฺกา โหนฺติฯ เตสุ เทฺว จตุเกฺก ทเสฺสตฺวา เสสํ สงฺขิตฺตํฯ อิธาปิ เอกเมกสฺมิํ จตุเกฺก เอกูนปญฺญาสํ กตฺวา สเพฺพสุปิ เอกวีสติยา จตุเกฺกสุ –</p>


<p>
สหสฺสเมกํ ปุจฺฉานํ, เอกูนติํส ปุนาปรา;  
  
ปุจฺฉา คณนโต โหนฺติ, นยมฺหิ จตุมูลเกฯ  
</p>
  
<p>ตโต ปรํ ปญฺจมูลกํ อาทิํ กตฺวา ยาว สพฺพมูลกา เทสนา กตา, ตํ สพฺพํ สงฺขิปิตฺวา เหฎฺฐา วุตฺตญฺจ อุปริ วตฺตพฺพญฺจ เอกโต กตฺวา ปาฬิยํ ‘‘เอกมูลกํ, ทุมูลกํ, ติมูลกํ, จตุมูลกํ, ปญฺจมูลกํ, สพฺพมูลกํ อสมฺมุยฺหเนฺตน วิตฺถาเรตพฺพ’’นฺติ นโย ทสฺสิโตฯ ตตฺถ เอกมูลกาทีสุ ยํ วตฺตพฺพํ, ตํ วุตฺตเมวฯ ปญฺจมูลเก ปน ปฐมจตุเกฺกน สทฺธิํ สมนนฺตรปจฺจยาทีสุ สมวีสติยา ปจฺจเยสุ เอกเมกสฺส โยชนาวเสน สมวีสติ ปญฺจกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ นว ปุจฺฉานํ, อสีติ จ ปุนาปรา;  
  
ปุจฺฉา คณนโต โหนฺติ, นยมฺหิ ปญฺจมูลเกฯ  
</p>
  
<p>ฉมูลเก ปฐมปญฺจเกน สทฺธิํ สหชาตปจฺจยาทีสุ เอกูนวีสติยา ปจฺจเยสุ เอกเมกสฺส  โยชนาวเสน เอกูนวีสติ ฉกฺกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ นว ปุจฺฉานํ, เอกติํส ตโตปรา;  
  
ปุจฺฉา คณนโต โหนฺติ, นยมฺหิ ฉกฺกมูลเกฯ  
</p>
  
<p>สตฺตมูลเก  ปฐมฉเกฺกน สทฺธิํ อญฺญมญฺญปจฺจยาทีสุ อฎฺฐารสสุ ปจฺจเยสุ เอกเมกสฺส โยชนาวเสน อฎฺฐารส สตฺตกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ อฎฺฐ ปุจฺฉานํ, ทฺวาสีติ จ ตโตปรา;  
  
ปุจฺฉา คณนโต โหนฺติ, นยมฺหิ สตฺตมูลเกฯ  
</p>
  
<p>อฎฺฐมูลเก ปฐมสตฺตเกน สทฺธิํ นิสฺสยปจฺจยาทีสุ สตฺตรสสุ ปจฺจเยสุ เอกเมกสฺส โยชนาวเสน สตฺตรส อฎฺฐกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ อฎฺฐ ปุจฺฉานํ, เตตฺติํสา จ ตโตปรา;  
  
ปุจฺฉา คณนโต โหนฺติ, นยมฺหิ อฎฺฐมูลเกฯ  
</p>
  
<p>นวมูลเก ปฐมอฎฺฐเกน สทฺธิํ อุปนิสฺสยปจฺจยาทีสุ โสฬสสุ ปจฺจเยสุ เอกเมกสฺส โยชนาวเสน โสฬส นวกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ  
สตฺต ปุจฺฉานํ, จตุราสีติ ตโตปรา;  
  
ปุจฺฉา คณนโต โหนฺติ, นยมฺหิ นวมูลเกฯ  
</p>
  
<p>ทสมูลเก ปฐมนวเกน สทฺธิํ ปุเรชาตปจฺจยาทีสุ ปนฺนรสสุ ปจฺจเยสุ เอกเมกสฺส โยชนาวเสน ปนฺนรส ทสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ สตฺต ปุจฺฉานํ, ปญฺจติํส ตโตปรา;  
  
ปุจฺฉา คณนโต โหนฺติ, นยมฺหิ ทสมูลเกฯ  
</p>
  
<p>เอกาทสมูลเก ปฐมทสเกน สทฺธิํ ปจฺฉาชาตปจฺจยาทีสุ จุทฺทสสุ ปจฺจเยสุ เอกเมกสฺส โยชนาวเสน จุทฺทส เอกาทสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
ฉ สตานิ จ ปุจฺฉานํ, ฉฬาสีติ ตโตปรา;  
  
นยมฺหิ ปุจฺฉา คณิตา, เอกาทสกมูลเกฯ  
</p>
  
<p>ทฺวาทสมูลเก ปฐมเอกาทสเกน สทฺธิํ อาเสวนปจฺจยาทีสุ เตรสสุ ปจฺจเยสุ เอกเมกสฺส โยชนาวเสน เตรส ทฺวาทสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
ฉ  
สตานิ จ ปุจฺฉานํ, สตฺตติํส ตโตปรา;  
  
ปุจฺฉา คณนโต โหนฺติ, นเย ทฺวาทสมูลเกฯ  
</p>
  
<p>เตรสมูลเก ปฐมทฺวาทสเกน สทฺธิํ กมฺมปจฺจยาทีสุ ทฺวาทสสุ ปจฺจเยสุ เอกเมกสฺส โยชนาวเสน ทฺวาทส เตรสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ ปญฺจ ปุจฺฉานํ, อฎฺฐาสีติ ปุนาปรา;  
  
ปุจฺฉา คณนโต โหนฺติ, นเย เตรสมูลเกฯ  
</p>
  
<p>จุทฺทสมูลเก ปฐมเตรสเกน สทฺธิํ วิปากปจฺจยาทีสุ เอกาทสสุ ปจฺจเยสุ เอกเมกสฺส โยชนาวเสน เอกาทส จุทฺทสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ ปญฺจ ปุจฺฉานํ, ติํส จาถ นวาปรา;  
  
ปุจฺฉา คณนโต โหนฺติ, นเย จุทฺทสมูลเกฯ  
</p>
  
<p>ปนฺนรสมูลเก  ปฐมจุทฺทสเกน สทฺธิํ อาหารปจฺจยาทีสุ ทสสุ ปจฺจเยสุ เอกเมกสฺส โยชนาวเสน ทส ปนฺนรสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ จตฺตาริ ปุจฺฉานํ, นวุติ จ ตโตปรา;  
  
ปุจฺฉา คณนโต โหนฺติ, นเย ปนฺนรสมูลเกฯ  
</p>
  
<p>โสฬสมูลเก ปฐมปนฺนรสเกน สทฺธิํ อินฺทฺริยปจฺจยาทีสุ นวสุ ปจฺจเยสุ เอกเมกสฺส โยชนาวเสน นว โสฬสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ จตฺตาริ จตฺตา-ลีเสกา เจว ปุนาปรา;  
  
ปุจฺฉา คณนโต โหนฺติ, นเย โสฬสมูลเกฯ  
</p>
  
<p>สตฺตรสมูลเก ปฐมโสฬสเกน สทฺธิํ ฌานปจฺจยาทีสุ อฎฺฐสุ ปจฺจเยสุ เอกเมกสฺส โยชนาวเสน อฎฺฐ สตฺตรสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ ตีณิ ปุจฺฉานํ, นวุติ เทฺว ปุนาปรา;  
  
ปุจฺฉา คณนโต โหนฺติ, นเย สตฺตรสมูลเกฯ  
</p>
  
<p>อฎฺฐารสมูลเก  ปฐมสตฺตรสเกน สทฺธิํ มคฺคปจฺจยาทีสุ สตฺตสุ ปจฺจเยสุ เอกเมกสฺส โยชนาวเสน สตฺต อฎฺฐารสกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตานิ ตีณิ ปุจฺฉานํ, เตจตฺตารีสเมว จ;  
  
ปุจฺฉา คณนโต โหนฺติ, นเย อฎฺฐารสมูลเกฯ  
</p>
  
<p>เอกูนวีสติมูลเก ปฐมอฎฺฐารสเกน สทฺธิํ สมฺปยุตฺตปจฺจยาทีสุ ฉสุ ปจฺจเยสุ เอกเมกสฺส โยชนาวเสน ฉ เอกูนวีสติกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
เทฺว  
สตา นวุติ เจว, จตโสฺส จ ปุนาปรา;  
  
ปุจฺฉา คณนโต โหนฺติ, นเย เอกูนวีสติเกฯ  
</p>
  
<p>วีสติมูลเก ปฐมเอกูนวีสติเกน สทฺธิํ วิปฺปยุตฺตปจฺจยาทีสุ ปญฺจสุ ปจฺจเยสุ เอกเมกสฺส โยชนาวเสน ปญฺจวีสติกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
เทฺว สตา โหนฺติ ปุจฺฉานํ, จตฺตาลีสา จ ปญฺจ จ;  
  
ปุจฺฉา คณนโต โหนฺติ, นเย วีสติมูลเกฯ  
</p>
  
<p>เอกวีสติมูลเก ปฐมวีสติเกน สทฺธิํ อตฺถิปจฺจยาทีสุ จตูสุ ปจฺจเยสุ เอกเมกสฺส โยชนาวเสน จตฺตาโร เอกวีสติกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
สตํ ฉนวุติ เจว, ปุจฺฉา โหนฺติ สมฺปิณฺฑิตา;  
  
คณิตา ลกฺขณญฺญูหิ, เอกวีสติเก นเยฯ  
</p>
  
<p>ทฺวาวีสติมูลเก ปฐมเอกวีสติเกน สทฺธิํ นตฺถิปจฺจยาทีสุ ตีสุ ปจฺจเยสุ เอกเมกสฺส โยชนาวเสน ตโย ทฺวาวีสติกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
จตฺตาลีสาธิกํ สตํ, สตฺต เจว ปุนาปรา;  
  
ปุจฺฉา คณนโต โหนฺติ, นเย ทฺวาวีสติมูลเกฯ  
</p>
  
<p>เตวีสติมูลเก  ปฐมทฺวาวีสติเกน สทฺธิํ ทฺวีสุ วิคตาวิคตปจฺจเยสุ เอกเมกสฺส โยชนาวเสน เทฺว เตวีสติกา โหนฺติฯ เตสุ เอกเมกสฺมิํ เอกูนปญฺญาสํ กตฺวา –</p>


<p>
อฎฺฐนวุติเมวิธ, ปุจฺฉา คณนโต มตา;  
  
นยมฺหิ เตวีสติเม, เตวีสติกมูลเกฯ  
</p>
  
<p>จตุวีสติมูลโก  ปน สพฺพปจฺจยานํ สโมธานวเสน เวทิตโพฺพ, เตเนว สพฺพมูลโกติ วุโตฺตฯ ตตฺถ เอกูนปญฺญาสเมว ปุจฺฉา โหนฺตีติ สพฺพาเปตา เหตุปจฺจยปทเมว คเหตฺวา เอกมูลกาทีนํ สพฺพมูลกปริโยสานานํ วเสน สตฺถารา เทวปริสติ วิตฺถารโต วิภตฺตา ปุจฺฉา อิธ สเงฺขเปน ทสฺสิตาฯ</p>


<p>ตาสํ ปน สพฺพาสมฺปิ อยํ คณนปิโณฺฑ – เอกมูลกนยสฺมิญฺหิ เอกาทส สตานิ ฉสตฺตติ จ ปุจฺฉา อาคตาฯ เหตุปจฺจยนเย เตเนว มูลเกน เอกูนปญฺญาสํ กตฺวา อิมสฺมิํ เหตุปจฺจยมูลเก คเหตพฺพา, เสสา เสสปจฺจยมูลเกสุ ปกฺขิปิตพฺพาฯ ทุมูลเก สตฺตวีสานิ เอกาทส สตานิ, ติมูลเก สหสฺสํ อฎฺฐสตฺตติ จ, จตุมูลเก สหสฺสํ เอกูนติํสญฺจ, ปญฺจมูลเก อสีตาธิกานิ นว สตานิ, ฉมูลเก เอกติํสานิ นว สตานิ, สตฺตมูลเก ทฺวาสีตานิ อฎฺฐ สตานิ, อฎฺฐมูลเก เตตฺติํสานิ อฎฺฐ สตานิ, นวมูลเก จตุราสีตานิ สตฺต สตานิ, ทสมูลเก ปญฺจติํสานิ สตฺต สตานิ, เอกาทสมูลเก ฉาสีตานิ ฉ สตานิ, ทฺวาทสมูลเก สตฺตติํสานิ ฉ สตานิ, เตรสมูลเก อฎฺฐาสีตานิ ปญฺจ สตานิ, จุทฺทสมูลเก เอกูนจตฺตาลีสานิ ปญฺจ สตานิ, ปนฺนรสมูลเก นวุตานิ จตฺตาริ สตานิ, โสฬสมูลเก เอกจตฺตาลีสานิ จตฺตาริ สตฺตานิ, สตฺตรสมูลเก ทฺวานวุตานิ ตีณิ สตานิ, อฎฺฐารสมูลเก เตจตฺตาลีสานิ ตีณิ สตานิ, เอกูนวีสติมูลเก จตุนวุตานิ เทฺว สตานิ, วีสติมูลเก ปญฺจจตฺตาลีสานิ เทฺว สตานิ, เอกวีสติมูลเก ฉนวุติสตํ, ทฺวาวีสติมูลเก สตฺตจตฺตาลีสสตํ, เตวีสติมูลเก อฎฺฐนวุติ, สพฺพมูลเก เอกูนปญฺญาสาติ เอวํ เหตุปทํ อาทิํ กตฺวา วิภเตฺตสุ เอกมูลกาทีสุ –</p>


<p>
จุทฺทเสว สหสฺสานิ, ปุน สตฺต สตานิ จ;  
  
ปุจฺฉา เหตุปทเสฺสว, เอกมูลาทิเภทโตติฯ  
</p>
  
<p> เอวํ  เหตุปจฺจยํ อาทิํ กตฺวา เอกมูลกโต ปฎฺฐาย ยาว สพฺพมูลกนยา ปุจฺฉาเภทํ ทเสฺสตฺวา อิทานิ อารมฺมณปจฺจยํ อาทิํ กตฺวา ทเสฺสตุํ ติอาทิมาหฯ ตตฺถ ติ เอตฺตาวตา อารมฺมณปจฺจยํ อาทิํ กตฺวา เหตุปจฺจยปริโยสาโน เอกมูลกนโย ทสฺสิโตฯ ตโต ปรํ ติ ทุกมูลกํ อารทฺธํฯ ตตฺถ อิมํ ปฐมทุกเญฺจว  อารมฺมณาวิคตทุกญฺจ ทเสฺสตฺวา เสสํ สงฺขิตฺตํฯ ติ อยํ โอสานทุโกปิ น ทสฺสิโตฯ สเจ ปน กตฺถจิ วาจนามเคฺค สนฺทิสฺสติ, เสฺวว วาจนามโคฺค คเหตโพฺพฯ ตโต ปรํ อารมฺมณปจฺจยวเสน ติกมูลกาทโย อทเสฺสตฺวาว อธิปติปจฺจยํ อาทิํ กตฺวา เอกกาทโย ทเสฺสตุํ ติ เอตฺตกเมว วุตฺตํ, ตํ เอกมูลกวเสน วา สพฺพมูลกวเสน วา เวทิตพฺพํฯ</p>


<p> ตโต ปรํ อวิคตปจฺจยํ อาทิํ กตฺวา ทุมูลกเมว ทเสฺสตุํ – ติอาทิ อารทฺธํฯ ตตฺถ อวิคตเหตุทุโก, อวิคตารมฺมณทุโก, อวิคตาธิปติทุโกติ ปฎิปาฎิยา ตโย ทุเก วตฺวา ปริโยสาเน จ อวิคตวิคตทุโก เอโก ทุโก ทสฺสิโตฯ ตโต อวิคตปจฺจยวเสเนว ติมูลกํ ทเสฺสตุํ – ‘‘อวิคตปจฺจยา เหตุปจฺจยา อารมฺมณปจฺจยา, อวิคตปจฺจยา เหตุปจฺจยา อธิปติปจฺจยา, อวิคตปจฺจยา เหตุปจฺจยา อนนฺตรปจฺจยา’’ติ เอวํ ปฎิปาฎิยา ตโย ติเก วตฺวา ‘‘อวิคตปจฺจยา เหตุปจฺจยา วิคตปจฺจยา’’ติ ปริโยสานตฺติโก วุโตฺตฯ ตโต อวิคตปจฺจยวเสเนว จตุมูลกํ ทเสฺสตุํ ‘‘อวิคตปจฺจยา เหตุปจฺจยา อารมฺมณปจฺจยา อธิปติปจฺจยา, อวิคตปจฺจยา เหตุปจฺจยา อารมฺมณปจฺจยา อนนฺตรปจฺจยา’’ติ เทฺว จตุเกฺก วตฺวา ‘‘วิคตปจฺจยา’’ติ ปทํ อุทฺธริตฺวา ฐปิตํ, เสสํ สพฺพํ สงฺขิตฺตํฯ ตสฺส สงฺขิตฺตภาวํ ทเสฺสตุํ ‘‘เอเกกสฺส ปทสฺส เอกมูลกํ, ทุมูลกํ, ติมูลกํ, สพฺพมูลกํ อสมฺมุยฺหเนฺตน วิตฺถาเรตพฺพ’’นฺติ วุตฺตํฯ ตสฺมา ยถา เหตุปจฺจยํ อาทิํ กตฺวา เหตุอาทิปทวเสน เอกมูลเก เอกาทส ปุจฺฉาสตานิ ฉสตฺตติ จ ปุจฺฉา…เป.… สพฺพมูลเก เอกูนปญฺญาสํ, เอวํ อารมฺมณปจฺจยาทีสุปิ เอกเมกํ อาทิํ กตฺวา อารมฺมณาทิปทวเสน เอกเมกสฺส  ปทสฺส เอกมูลเก เอกาทส ปุจฺฉาสตานิ ฉสตฺตติ จ ปุจฺฉา…เป.… สพฺพมูลเก เอกูนปญฺญาสาติ เอเกกสฺส ปทสฺส เอกมูลกาทิเภเท สตฺตสตาธิกานิ จุทฺทส ปุจฺฉา สหสฺสานิ โหนฺติฯ ตาสํ สเพฺพสุปิ จตุวีสติยา ปจฺจเยสุ อยํ คณนปริเจฺฉโท –</p>


<p>
ทฺวาปญฺญาสสหสฺสาน-ฎฺฐสตานิ ตีณิ สตสหสฺสานิ;  
  
กุสลตฺติกสฺส ปุจฺฉา, อนุโลมนยมฺหิ สุวิภตฺตาฯ  
</p>
  
<p>ยถา  จ กุสลตฺติกสฺส, เอวํ เวทนาตฺติกาทีนมฺปีติ สเพฺพสุปิ ทฺวาวีสติยา ติเกสุ –</p>


<p>
เอกสฎฺฐิสหสฺสานิ, ฉ สตานิ สตฺตสตฺตติ;  
  
สตสหสฺสานิ ปุจฺฉานํ, ติกเภเท ปเภทโตฯ  
</p>
  
<p>สงฺขิตฺตา วาจนามเคฺคฯ</p>


<p>ทุเกสุ ปน ‘‘สิยา เหตุํ ธมฺมํ ปฎิจฺจ เหตุธโมฺม อุปฺปเชฺชยฺย เหตุปจฺจยา’’ติ เอวํ เหตุํ ปฎิจฺจ เหตุ, เหตุํ ปฎิจฺจ นเหตุ, เหตุํ ปฎิจฺจ เหตุ จ นเหตุ จ, นเหตุํ ปฎิจฺจ นเหตุ, นเหตุํ ปฎิจฺจ เหตุ, นเหตุํ ปฎิจฺจ เหตุ จ นเหตุ จ, เหตุญฺจ นเหตุญฺจ ปฎิจฺจ เหตุ, เหตุญฺจ นเหตุญฺจ ปฎิจฺจ นเหตุ, เหตุญฺจ นเหตุญฺจ ปฎิจฺจ เหตุ จ นเหตุ จาติ เอกเมกสฺมิํ ทุเก เหตุปจฺจยาทีสุ เอกเมกสฺมิํ ปจฺจเย นว ปุจฺฉา โหนฺติฯ ตาสุ เหตุปจฺจยํ อาทิํ กตฺวา เอกมูลเก เทฺวสตานิ โสฬส จ ปุจฺฉา โหนฺติฯ ตาสุ เหตุปจฺจยเสฺสว อเญฺญน อสมฺมิสฺสา นว ปุจฺฉา คเหตพฺพา, เสสา อฎฺฐ วาเรน คหิตาฯ</p>


<p>ตาสํ ทุกมูลกาทีสุ เตวีสติยา วาเรสุ เอเกกํ นวกํ อปเนตฺวา ยาว สพฺพมูลกา อยํ คณนปริเจฺฉโท – ทุกมูลเก ตาว เอกมูลเก ทสฺสิเตสุ ทฺวีสุ โสฬสาธิเกสุ ปุจฺฉาสเตสุ นว อปเนตฺวา เทฺวสตานิ สตฺต จ ปุจฺฉา โหนฺติ, ตโต นว อปเนตฺวา ติมูลเก อฎฺฐนวุติสตํฯ เอวํ ปุริมปุริมโต นว นว อปเนตฺวา จตุมูลเก เอกูนนวุติสตํ, ปญฺจมูลเก อสีติสตํ, ฉมูลเก เอกสตฺตติสตํ, สตฺตมูลเก ทฺวาสฎฺฐิสตํ, อฎฺฐมูลเก เตปณฺณาสสตํ, นวมูลเก  จตุจตฺตาลีสสตํ, ทสมูลเก ปญฺจติํสสตํ, เอกาทสมูลเก ฉพฺพีสสตํ, ทฺวาทสมูลเก สตฺตรสาธิกสตํ, เตรสมูลเก อฎฺฐาธิกสตํ, จุทฺทสมูลเก นวนวุติ, ปนฺนรสมูลเก นวุติ, โสฬสมูลเก เอกาสีติ, สตฺตรสมูลเก ทฺวาสตฺตติ, อฎฺฐารสมูลเก เตสฎฺฐิ, เอกูนวีสติมูลเก จตุปญฺญาสํ, วีสติมูลเก ปญฺจจตฺตาลีสํ, เอกวีสติมูลเก ฉตฺติํสํ, ทฺวาวีสติมูลเก สตฺตวีส, เตวีสติมูลเก อฎฺฐารส, สพฺพมูลเก นวาติฯ ยถา ปเนตานิ เหตุปจฺจยวเสน เอกมูลเก โสฬสาธิกานิ เทฺว ปุจฺฉาสตานิ…เป.… สพฺพมูลเก นว, เอวํ อารมฺมณปจฺจยาทีสุปิ เอกเมกํ อาทิํ กตฺวา อารมฺมณาทิปทวเสน เอเกกสฺส ปทสฺส  เอกมูลเก โสฬสาธิกานิ เทฺว ปุจฺฉาสตานิ…เป.… สพฺพมูลเก นวาติ เอเกกสฺส ปทสฺส เอกมูลกาทิเภเท เทฺว ปุจฺฉา สหสฺสานิ สตฺตสตานิ จ ปุจฺฉา โหนฺติฯ ตาสํ สเพฺพสุปิ จตุวีสติยา ปจฺจเยสุ อยํ คณนปริเจฺฉโท –</p>


<p>
จตุสฎฺฐิสหสฺสานิ, ปุน อฎฺฐสตานิ จ;  
  
ปุจฺฉา เหตุทุกเสฺสว, อนุโลมนเย มตาฯ  
</p>
  
<p>ยถา จ เหตุทุกสฺส, เอวํ สเหตุกทุกาทีนมฺปีติ สพฺพสฺมิมฺปิ ทุกสเต –</p>


<p>
สฎฺฐิ สตสหสฺสานิ, จตฺตาริ จ ตโตปรํ;  
  
อสีติ จ สหสฺสานิ, ปุจฺฉา ทุกสเต วิทูฯ  
</p>
  
<p>อยํ ตาว สุทฺธิเก ติกปฎฺฐาเน เจว ทุกปฎฺฐาเน จ ปุจฺฉานํ คณนปริเจฺฉโทฯ</p>


<p>ยํ ปน ตโต ปรํ ทฺวาวีสติ ติเก คเหตฺวา ทุกสเต ปกฺขิปิตฺวา  นาม เทสิตํ, ตตฺถ ‘‘สิยา เหตุํ กุสลํ ธมฺมํ ปฎิจฺจ เหตุ กุสโล ธโมฺม อุปฺปเชฺชยฺย เหตุปจฺจยา’’ติ เอวํ ทฺวาวีสติยา ติเกสุ เอเกกํ ติกํ ทุกานํ สเตน สเตน สทฺธิํ โยเชตฺวา ทเสฺสตพฺพานํ ปุจฺฉานํ เหฎฺฐา วุตฺตนเยน สเพฺพสํ เอกมูลกาทีนํ วเสน คเหตฺวา ปริเจฺฉโท เวทิตโพฺพฯ</p>


<p>ยมฺปิ ตโต ปรํ ทุกสตํ คเหตฺวา ทฺวาวีสติยา ติเกสุ ปกฺขิปิตฺวา  นาม เทสิตํ, ตตฺถาปิ ‘‘สิยา กุสลํ เหตุํ ธมฺมํ ปฎิจฺจ กุสโล เหตุธโมฺม อุปฺปเชฺชยฺย เหตุปจฺจยา’’ติ เอวํ ทุกสเต เอเกกํ  ทุกํ ทฺวาวีสติยา ติเกหิ สทฺธิํ โยเชตฺวา ทเสฺสตพฺพานํ ปุจฺฉานํ เหฎฺฐา วุตฺตนเยน สเพฺพสํ เอกมูลกาทีนํ วเสน คเหตฺวา ปริเจฺฉโท เวทิตโพฺพฯ</p>


<p>ยมฺปิ ตโต ปรํ ติเก ติเกสุเยว ปกฺขิปิตฺวา  นาม เทสิตํ, ตตฺถาปิ ‘‘สิยา กุสลํ สุขาย เวทนาย สมฺปยุตฺตํ ธมฺมํ ปฎิจฺจ กุสโล สุขาย เวทนาย สมฺปยุโตฺต ธโมฺม อุปฺปเชฺชยฺย เหตุปจฺจยา’’ติ เอวํ ทฺวาวีสติยา ติเกสุ เอเกกํ ติกํ เสเสหิ เอกวีสติยา  ติเกหิ สทฺธิํ โยเชตฺวา ทเสฺสตพฺพานํ ปุจฺฉานํ เหฎฺฐา วุตฺตนเยน สเพฺพสํ เอกมูลกาทีนํ วเสน คเหตฺวา ปริเจฺฉโท เวทิตโพฺพฯ</p>


<p>ยมฺปิ ตโต ปรํ ทุเก ทุเกสุเยว ปกฺขิปิตฺวา  นาม เทสิตํ, ตตฺถาปิ ‘‘สิยา เหตุํ สเหตุกํ ธมฺมํ ปฎิจฺจ เหตุ สเหตุโก ธโมฺม อุปฺปเชฺชยฺย เหตุปจฺจยา’’ติ เอวํ ทุกสเต เอเกกํ ทุกํ เสเสหิ นวนวุติยา ทุเกหิ สทฺธิํ โยเชตฺวา ทเสฺสตพฺพานํ ปุจฺฉานํ เหฎฺฐา วุตฺตนเยน สเพฺพสํ เอกมูลกาทีนํ วเสน คเหตฺวา ปริเจฺฉโท เวทิตโพฺพฯ ตถาคเตน หิ สพฺพเมฺปตํ ปเภทํ ทเสฺสตฺวาว เทวปริสาย ธโมฺม เทสิโต, ธมฺมเสนาปติสฺส ปน เตน ‘‘อชฺช อิทญฺจิทญฺจ เทสิต’’นฺติ สงฺขิปิตฺวา นยทสฺสนมเตฺตเนว เทสนา อกฺขาตาฯ เถเรนาปิ สงฺขิปิตฺวาว วาจนามโคฺค ปวตฺติโต, โส เถเรน ปวตฺติตนเยเนว สงฺคีติกาเล สงฺคหํ อาโรปิโตฯ</p>


<p>ตํ ปนสฺส สเงฺขปนยํ ทเสฺสตุํ นฺติ อยํ คาถา ฐปิตาฯ ตสฺสโตฺถ – นฺติ ปวรํ ติกปฎฺฐานญฺจฯ นฺติ อุตฺตมํ เสฎฺฐํ ทุกปฎฺฐานญฺจฯ ติ ทุกติกปฎฺฐานญฺจฯ ติ ติกทุกปฎฺฐานญฺจฯ ติ ติกติกปฎฺฐานญฺจฯ ติ ทุกทุกปฎฺฐานญฺจฯ ติ เอเต ติกปฎฺฐานาทโย สุฎฺฐุ คมฺภีรา ฉ นยา อนุโลมมฺหิ เวทิตพฺพาติฯ ตตฺถ เทฺว อนุโลมานิ – ธมฺมานุโลมญฺจ ปจฺจยานุโลมญฺจฯ ตตฺถ ‘‘กุสลํ ธมฺมํ ปฎิจฺจ กุสโล ธโมฺม’’ติ เอวํ อภิธมฺมมาติกาปเทหิ สงฺคหิตานํ ธมฺมานํ  อนุโลมเทสนาวเสน ปวตฺตํ  นามฯ ‘‘เหตุปจฺจยา อารมฺมณปจฺจยา’’ติ เอวํ จตุวีสติยา ปจฺจยานํ อนุโลมเทสนาวเสน ปวตฺตํ  นามฯ</p>


<p>ตตฺถ เหฎฺฐา อฎฺฐกถายํ ‘‘ติกญฺจ ปฎฺฐานวรํ…เป.… ฉ อนุโลมมฺหิ นยา สุคมฺภีรา’’ติ อยํ คาถา ธมฺมานุโลมํ สนฺธาย วุตฺตาฯ อิธ ปน อยํ คาถา ตสฺมิํ ธมฺมานุโลเม ปจฺจยานุโลมํ สนฺธาย วุตฺตาฯ ตสฺมา ‘‘ฉ อนุโลมมฺหิ นยา สุคมฺภีรา’’ติ อฎฺฐกถาคาถาย ธมฺมานุโลเม ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ อิมสฺมิํ ปโนกาเส ‘‘เหตุปจฺจยา อารมฺมณปจฺจยา’’ติ เอวํ ปวเตฺต ปจฺจยานุโลเม เอเต ธมฺมานุโลเม ติกปฎฺฐานาทโย ‘‘ฉ นยา สุคมฺภีรา’’ติ เอวมโตฺถ เวทิตโพฺพฯ เตสุ อนุโลเม ติกปฎฺฐาเน กุสลตฺติกมตฺตเสฺสว  วเสน อยํ อิมสฺมิํ ปฎิจฺจวารสฺส ปณฺณตฺติวาเร สงฺขิปิตฺวา ปุจฺฉาปเภโท ทสฺสิโตฯ เสเสสุ ปน ติเกสุ เสสปฎฺฐาเนสุ จ เอกาปิ ปุจฺฉา น ทสฺสิตาฯ ตโต ปเรสุ ปน สหชาตวาราทีสุ กุสลตฺติกสฺสาปิ วเสน ปุจฺฉํ อนุทฺธริตฺวา ลพฺภมานกวเสน วิสฺสชฺชนเมว ทสฺสิตํฯ ‘‘ฉ อนุโลมมฺหิ นยา สุคมฺภีรา’’ติ วจนโต ปน อิมสฺมิํ ปจฺจยานุโลเม ฉปิ เอเต ปฎฺฐานนยา ปุจฺฉาวเสน อุทฺธริตฺวา ทเสฺสตพฺพาฯ ปฎฺฐานํ วณฺณยนฺตานญฺหิ อาจริยานํ ภาโร เอโสติฯ</p>


<h2>๒. ปจฺจยปจฺจนียวณฺณนา</h2>
<p> อิทานิ ปจฺจนียํ โหติฯ ตํ ทเสฺสตุํ ติอาทิ อารทฺธํฯ ตตฺถ อนุโลมปุจฺฉาหิ สมปฺปมาโณว ปุจฺฉาปริเจฺฉโทฯ เตเนเวตฺถ ‘‘ยถา อนุโลเม เหตุปจฺจโย วิตฺถาริโต, เอวํ ปจฺจนีเยปิ นเหตุปจฺจโย วิตฺถาเรตโพฺพ’’ติ วตฺวา ปุน ปริโยสาเน ‘‘ยถา อนุโลเม เอเกกสฺส ปทสฺส เอกมูลกํ, ทุมูลกํ, ติมูลกํ, จตุมูลกํ ยาว เตวีสติมูลกํ, เอวํ ปจฺจนีเยปิ วิตฺถาเรตพฺพ’’นฺติ วุตฺตํฯ นฺติ อิทเญฺจตฺถ ทุมูลกํเยว สนฺธาย วุตฺตํฯ ปริโยสาเน ปน สพฺพมูลกํ จตุวีสติมูลกมฺปิ โหติเยวฯ ตํ สพฺพํ สงฺขิตฺตเมวาติฯ</p>


<p>  ติ เอตฺถาปิ เทฺว ปจฺจนียานิ – ธมฺมปจฺจนียญฺจ ปจฺจยปจฺจนียญฺจฯ ตตฺถ ‘‘กุสลา ธมฺมา’’ติ เอวํ อภิธมฺมมาติกาปเทหิ สงฺคหิตานํ ธมฺมานํ ‘‘น กุสลํ ธมฺมํ ปฎิจฺจ น กุสโล ธโมฺม’’ติ ปจฺจนียเทสนาวเสน ปวตฺตํ  นามฯ ‘‘นเหตุปจฺจยา นารมฺมณปจฺจยา’’ติ เอวํ จตุวีสติยา ปจฺจยานํ ปจฺจนียเทสนาวเสน ปวตฺตํ  นามฯ ตตฺถ เหฎฺฐา อฎฺฐกถายํ ‘‘ติกญฺจ ปฎฺฐานวรํ…เป.… ฉ ปจฺจนียมฺหิ นยา สุคมฺภีรา’’ติ อยํ คาถา ธมฺมปจฺจนียํ สนฺธาย วุตฺตาฯ อิธ ปน อยํ คาถา ธมฺมานุโลเมเยว ปจฺจยปจฺจนียํ สนฺธาย วุตฺตาฯ ตสฺมา ‘‘ฉ ปจฺจนียมฺหิ นยา สุคมฺภีรา’’ติ อฎฺฐกถาคาถาย ธมฺมปจฺจนีเย ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ อิมสฺมิํ ปโนกาเส น เหตุปจฺจยา นารมฺมณปจฺจยาติ เอวํ ปวเตฺต ปจฺจยปจฺจนีเย เอเต ธมฺมานุโลเมเยว ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ</p>


<p>เตสุ  อนุโลมติกปฎฺฐาเนเยว กุสลตฺติกมตฺตสฺส วเสน อยํ อิมสฺมิํ ปฎิจฺจวารสฺส ปณฺณตฺติวาเร สงฺขิปิตฺวา ปุจฺฉาปเภโท ทสฺสิโตฯ เสเสสุ ปน ติเกสุ เสสปฎฺฐาเนสุ จ เอกาปิ ปุจฺฉา น ทสฺสิตาฯ ตโต ปเรสุ ปน สหชาตวาราทีสุ กุสลตฺติกสฺสาปิ วเสน ปุจฺฉํ อนุทฺธริตฺวา ลพฺภมานกวเสน วิสฺสชฺชนเมว ทสฺสิตํฯ ‘‘ฉ ปจฺจนียมฺหิ นยา สุคมฺภีรา’’ติ วจนโต ปน อิมสฺมิํ ปจฺจยปจฺจนีเย ฉปิ เอเต ปฎฺฐานนยา ปุจฺฉาวเสน อุทฺธริตฺวา ทเสฺสตพฺพาฯ ปฎฺฐานํ วณฺณยนฺตานญฺหิ อาจริยานํ ภาโร เอโสติฯ</p>


<h2>๓. อนุโลมปจฺจนียวณฺณนา</h2>
<p> อิทานิ อนุโลมปจฺจนียํ โหติฯ ตํ ทเสฺสตุํ ติอาทิ อารทฺธํฯ ตตฺถ ‘‘เหตุปจฺจยา นอารมฺมณปจฺจยา…เป.… เหตุปจฺจยา นอวิคตปจฺจยา’’ติ เหตุปทสฺส เสเสสุ เตวีสติยา ปจฺจเยสุ เอเกเกน สทฺธิํ โยชนาวเสน เหตุปทาทิเก เอกมูลเก เตวีสติ อนุโลมปจฺจนียานิฯ เตสุ เอเกกสฺมิํ เอกูนปญฺญาสํ กตฺวา สตฺตวีสาธิกานิ เอกาทส ปุจฺฉาสตานิ โหนฺติฯ ทุมูลเก ปน เหตารมฺมณปทานํ เสเสสุ ทฺวาวีสติยา ปจฺจเยสุ เอเกเกน สทฺธิํ  โยชนาวเสน ทฺวาวีสติ อนุโลมปจฺจนียานีติ เอวํ อนุโลเม วุเตฺตสุ สเพฺพสุ เอกมูลกาทีสุ เอเกกํ ปทํ ปริหาเปตฺวา อวเสสานํ วเสน ปุจฺฉาคณนา เวทิตพฺพาฯ เอกมูลกาทีสุ เจตฺถ ยา ปุจฺฉา ปาฬิยํ อาคตา, ยา จ น อาคตา, ตา สพฺพา เหฎฺฐา วุตฺตนยานุสาเรเนว เวทิตพฺพาฯ</p>


<p>ติ เอตฺถ ปน เหฎฺฐา วุตฺตนเยเนว เทฺว อนุโลมปจฺจนียานิ – ธมฺมานุโลมปจฺจนียํ ปจฺจยานุโลมปจฺจนียญฺจฯ ตตฺถ ‘‘กุสลา ธมฺมา’’ติ เอวํ อภิธมฺมมาติกาปเทหิ สงฺคหิตานํ ธมฺมานํ ‘‘กุสลํ ธมฺมํ ปฎิจฺจ น กุสโล ธโมฺม’’ติ อนุโลมปจฺจนียเทสนาวเสน ปวตฺตํ  นามฯ ‘‘เหตุปจฺจยา นอารมฺมณปจฺจยา’’ติ เอวํ จตุวีสติยา ปจฺจเยสุ ลพฺภมานปทานํ อนุโลมปจฺจนียเทสนาวเสน ปวตฺตํ  นามฯ ตตฺถ เหฎฺฐา อฎฺฐกถายํ ‘‘ติกญฺจ ปฎฺฐานวรํ…เป.… ฉ อนุโลมปจฺจนียมฺหิ นยา สุคมฺภีรา’’ติ อยํ คาถา ธมฺมานุโลมปจฺจนียํ สนฺธาย วุตฺตาฯ อิธ ปน อยํ คาถา ธมฺมานุโลเมเยว ปจฺจยานุโลมปจฺจนียํ  สนฺธาย วุตฺตาฯ ตสฺมา ‘‘ฉ อนุโลมปจฺจนียมฺหิ นยา สุคมฺภีรา’’ติ อฎฺฐกถาคาถาย ธมฺมานุโลมปจฺจนีเย ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ อิมสฺมิํ ปโนกาเส เหตุปจฺจยา นารมฺมณปจฺจยาติ เอวํ ปวเตฺต ปจฺจยานุโลมปจฺจนีเย เอเต ธมฺมานุโลเมเยว ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ</p>


<p>เตสุ อนุโลเม ติกปฎฺฐาเนเยว กุสลตฺติกมตฺตสฺส วเสน อยํ อิมสฺมิํ ปฎิจฺจวารสฺส ปณฺณตฺติวาเร สงฺขิปิตฺวา ปุจฺฉาปเภโท ทสฺสิโตฯ เสเสสุ ปน ติเกสุ เสสปฎฺฐาเนสุ จ เอกาปิ ปุจฺฉา น ทสฺสิตาฯ ตโต ปเรสุ ปน สหชาตวาราทีสุ กุสลตฺติกสฺสาปิ วเสน ปุจฺฉํ อนุทฺธริตฺวา ลพฺภมานกวเสน วิสฺสชฺชนเมว ทสฺสิตํฯ ‘‘ฉ อนุโลมปจฺจนียมฺหิ นยา สุคมฺภีรา’’ติ วจนโต ปน อิมสฺมิํ ปจฺจยานุโลมปจฺจนีเย ฉปิ เอเต ปฎฺฐานนยา ปุจฺฉาวเสน อุทฺธริตฺวา ทเสฺสตพฺพาฯ ปฎฺฐานํ วณฺณยนฺตานญฺหิ อาจริยานํ ภาโร เอโสติฯ</p>


<h2>๔. ปจฺจนียานุโลมวณฺณนา</h2>
<p> อิทานิ  ปจฺจนียานุโลมํ โหติฯ ตํ ทเสฺสตุํ ติอาทิ อารทฺธํฯ ตตฺถ อนุโลมปจฺจนียปุจฺฉาหิ สมปฺปมาโณ เอว ปุจฺฉาปริเจฺฉโทฯ เอกมูลกาทีสุ เจตฺถ ยา ปุจฺฉา ปาฬิยํ อาคตา, ยา จ น อาคตา, ตา สพฺพา เหฎฺฐา วุตฺตนยานุสาเรเนว เวทิตพฺพาฯ</p>


<p>ติ เอตฺถาปิ เหฎฺฐา วุตฺตนเยเนว เทฺว ปจฺจยานุโลมานิ – ธมฺมปจฺจนียานุโลมํ ปจฺจยปจฺจนียานุโลมญฺจฯ ตตฺถ ‘‘กุสลา ธมฺมา’’ติ เอวํ อภิธมฺมมาติกาปเทหิ สงฺคหิตานํ ธมฺมานํ ‘‘นกุสลํ ธมฺมํ ปฎิจฺจ กุสโล ธโมฺม’’ติ ปจฺจนียานุโลมเทสนาวเสน ปวตฺตํ  นามฯ ‘‘นเหตุปจฺจยา อารมฺมณปจฺจยา’’ติ เอวํ จตุวีสติยา ปจฺจเยสุ ลพฺภมานปทานํ ปจฺจยปจฺจนียานุโลมเทสนาวเสน ปวตฺตํ  นามฯ ตตฺถ เหฎฺฐา อฎฺฐกถายํ ‘‘ติกญฺจ ปฎฺฐานวรํ…เป.… ฉ ปจฺจนียานุโลมมฺหิ นยา สุคมฺภีรา’’ติ อยํ คาถา ธมฺมปจฺจนียานุโลมํ สนฺธาย วุตฺตาฯ อิธ ปน อยํ คาถา ธมฺมานุโลเมเยว ปจฺจยปจฺจนียานุโลมํ สนฺธาย วุตฺตาฯ ตสฺมา ‘‘ฉ ปจฺจนียานุโลมมฺหิ นยา สุคมฺภีรา’’ติ อฎฺฐกถาย  ธมฺมปจฺจนียานุโลเม ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ อิมสฺมิํ ปโนกาเส นเหตุปจฺจยา อารมฺมณปจฺจยาติ เอวํ ปวเตฺต ปจฺจยปจฺจนียานุโลเม เอเต ธมฺมานุโลเมเยว ติกปฎฺฐานาทโย ฉ นยา สุคมฺภีราติ เอวมโตฺถ เวทิตโพฺพฯ</p>


<p>เตสุ อนุโลมติกปฎฺฐาเนเยว กุสลตฺติกมตฺตสฺสปิ วเสน อยํ อิมสฺมิํ ปฎิจฺจวารสฺส ปณฺณตฺติวาเร สงฺขิปิตฺวา ปุจฺฉาปเภโท ทสฺสิโตฯ เสเสสุ ปน ติเกสุ เสสปฎฺฐาเนสุ จ เอกาปิ ปุจฺฉา น ทสฺสิตาฯ ตโต ปเรสุ ปน สหชาตวาราทีสุ กุสลตฺติกสฺสปิ วเสน ปุจฺฉํ อนุทฺธริตฺวา ลพฺภมานกวเสน วิสฺสชฺชนเมว ทสฺสิตํฯ ‘‘ฉ ปจฺจนียานุโลมมฺหิ นยา สุคมฺภีรา’’ติ วจนโต ปน อิมสฺมิํ ปจฺจยปจฺจนียานุโลเม ฉปิ เอเต ปฎฺฐานนยา ปุจฺฉาวเสน อุทฺธริตฺวา ทเสฺสตพฺพาฯ ปฎฺฐานํ วณฺณยนฺตานญฺหิ อาจริยานํ ภาโร เอโสติฯ</p>

</p>





