<h1>๓. พฺรหฺมจริยกถา</h1>
<h3>๑. สุทฺธพฺรหฺมจริยกถาวณฺณนา</h3>
<p> อิทานิ    พฺรหฺมจริยกถา โหติฯ ตตฺถ เทฺว พฺรหฺมจริยวาสา, มคฺคภาวนา จ ปพฺพชฺชา จฯ ปพฺพชฺชา สพฺพเทเวสุ นตฺถิฯ มคฺคภาวนา ฐเปตฺวา อสญฺญสเตฺต เสเสสุ อปฺปฎิสิทฺธาฯ ตตฺถ เย ปรนิมฺมิตวสวตฺติเทเว อุปาทาย ตทุปริเทเวสุ มคฺคภาวนมฺปิ น อิจฺฉนฺติ เสยฺยถาปิ สมฺมิติยา, เต สนฺธาย ติ ปุจฺฉา สกวาทิสฺสฯ ‘‘ตีหิ, ภิกฺขเว, ฐาเนหิ ชมฺพุทีปกา มนุสฺสา อุตฺตรกุรุเก จ มนุเสฺส อธิคฺคณฺหนฺติ เทเว จ ตาวติํเสฯ กตเมหิ ตีหิ? สูรา สติมโนฺต อิธ พฺรหฺมจริยวาโส’’ติ (อ. นิ. ๙.๒๑) อิทํ สุตฺตํ นิสฺสาย เทฺวปิ พฺรหฺมจริยวาสา นตฺถิ เทเวสูติ อุปฺปนฺนลทฺธิวเสน ปฎิญฺญา ปรวาทิสฺสฯ ปุน ทฺวินฺนมฺปิ พฺรหฺมจริยานํ อนฺตรายิกธมฺมวเสเนว ติ ปุจฺฉา สกวาทิสฺสฯ ตตฺถ ติ มูคา วิย หตฺถมุทฺธาย วตฺตาโรฯ ปรโต ติ ปุจฺฉา ปรวาทิสฺส, มคฺคภาวนํ สนฺธาย ปฎิญฺญา สกวาทิสฺสฯ ปฎิญฺญาย อธิปฺปายํ อสลฺลเกฺขตฺวา ปพฺพชฺชาวเสน อนุโยโค ปรวาทิสฺสฯ</p>


<p> ติ ปเญฺห คิหีนเญฺจว เอกจฺจานญฺจ เทวานํ มคฺคปฎิลาภํ สนฺธาย ปฎิเกฺขโป ตเสฺสวฯ ปุน ปุโฎฺฐ ปจฺจนฺตวาสิโน เจว อสญฺญสเตฺต จ สนฺธาย ปฎิญฺญา ตเสฺสวฯ ติอาทีสุ ปุจฺฉาสุปิ เอเสว นโยฯ ปุน ‘‘อตฺถิ เทเวสู’’ติ ปเญฺหปิ มคฺคภาวนํ สนฺธาเยว ปฎิญฺญา สกวาทิสฺส, ‘‘สพฺพเทเวสู’’ติ วุเตฺต อสญฺญสเตฺต สนฺธาย ปฎิเกฺขโป ตเสฺสวฯ</p>


<p> ติ  ปญฺหทฺวเย ชมฺพุทีปเก สนฺธาย ปฎิญฺญาฯ ปจฺจนฺตวาสิโน สนฺธาย ปฎิเกฺขโป เวทิตโพฺพฯ</p>


<p>ติ อตฺถิ เต เทวา, อตฺถิ วา โส ปเทโส, ยตฺถ อตฺถีติ เอวํ สตฺตปเทสวิภาคมุเขน วิสฺสชฺชนํ สกวาทิสฺสฯ อิมินา นเยน สเพฺพ เอกนฺตริกปญฺหา เวทิตพฺพาฯ</p>


<p> สุตฺตานุโยเค  ติ ตสฺส อนาคามิโน อรหตฺตผลุปฺปตฺติ กุหินฺติ ปุจฺฉา สกวาทิสฺสฯ ติ สุทฺธาวาเสสูติ อโตฺถฯ</p>


<p>ติ การณเตฺถ นิปาโตฯ อิทํ วุตฺตํ โหติ – ยสฺมา อนาคามิปุคฺคโล อิธ โลเก ภาวิเตน มเคฺคน ตตฺถ สุทฺธาวาเสสุ ผลํ สจฺฉิกโรติ, น ตตฺถ อญฺญํ มคฺคํ ภาเวติ, ตสฺมา นตฺถิ เทเวสุ พฺรหฺมจริยวาโสติฯ</p>


<h3>๒. สํสนฺทนพฺรหฺมจริยวณฺณนา</h3>
<p> อิทานิ  ยทิ อญฺญตฺถ ภาวิเตน มเคฺคน อญฺญตฺถ ผลสจฺฉิกิริยา โหติ, โสตาปนฺนาทีนมฺปิ สิยาติ เอตมตฺถํ ทเสฺสตุํ ปุน ติอาทีนํ สํสนฺทนปุจฺฉา สกวาทิสฺสฯ ตตฺถ อนาคามิสฺส ผลสจฺฉิกิริยาย ปฎิญฺญา, เสสานํ ผลสจฺฉิกิริยาย ปฎิเกฺขโป ปรวาทิสฺสฯ อิธ ภาวิตมโคฺค หิ อนาคามี อิธวิหายนิโฎฺฐ นาม โหติฯ โส อิธ อนาคามิมคฺคํ ภาเวตฺวา ‘‘โอปปาติโก ตตฺถปรินิพฺพายี’’ติ วจนโต ‘‘ปุน มคฺคภาวนํ วินา อุปปตฺติวเสเนว อรหตฺตผลํ สจฺฉิกโรตี’’ติ ตสฺส ลทฺธิฯ โสตาปนฺนสกทาคามิโน ปน ตตฺถ มคฺคํ ภาเวตฺวา ตตฺรุปปตฺติกา นาม โหนฺตีติ เตสํ อิธาคมนเญฺญว นตฺถิฯ อิติ โส อนาคามิสฺส ผลสจฺฉิกิริยํ ปุโฎฺฐ ปฎิชานาติฯ อิตเรสํ ปฎิกฺขิปติฯ</p>


<p>ติ ปเญฺห ‘‘อนาคามิโน ตตฺถ มคฺคภาวนาว นตฺถี’’ติ ลทฺธิยา ปฎิกฺขิปติฯ ติ ปุจฺฉา สกวาทิสฺส , รูปาวจรมคฺคํ สนฺธาย ปฎิญฺญา อิตรสฺสฯ รูปาวจรมเคฺคน หิ โส อิธวิหายนิโฎฺฐ นาม ชาโตฯ</p>


<p>ติ ปเญฺห ‘‘โอปปาติโก ตตฺถปรินิพฺพายี’’ติ วจนโต อุปปตฺติยาวสฺส กตกรณียาทิภาวํ สนฺธาย ปฎิชานาติฯ ติ ปเญฺห อิธปรินิพฺพายิโน อรหโต วเสเนว ปฎิกฺขิปติฯ ปุน ปุโฎฺฐ ตตฺถปรินิพฺพายิโน วเสน ปฎิชานาติฯ</p>


<p>ติอาทีสุปิ ตตฺถปรินิพฺพายี อิธปรินิพฺพายีนํ วเสเนว อโตฺถ เวทิตโพฺพฯ ติ ปุโฎฺฐ  อิเธว ภาวิเตน มเคฺคน ตสฺส อกุปฺปปฎิเวธํ อิจฺฉโนฺต ปฎิกฺขิปติฯ</p>


<p>ติ ปฐมํ อุทาหรณํ ปรวาทิสฺส, ทุติยํ สกวาทิสฺสฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๓. โอธิโสกถาวณฺณนา</h3>
<p> อิทานิ โอธิโสกถา นาม โหติฯ ตตฺถ เย โสตาปนฺนาทีนํ นานาภิสมยวเสน ทุกฺขทสฺสนาทีหิ โอธิโส โอธิโส  เอกเทเสน เอกเทเสน กิเลสปฺปหานํ อิจฺฉนฺติ เสยฺยถาปิ เอตรหิ สมฺมิติยาทโย, เตสํ ตํ ลทฺธิํ ภินฺทิตุํ ติ ปุจฺฉา สกวาทิสฺส, ปฎิญฺญา ปรวาทิสฺสฯ ปุน อนุโยโค สกวาทิสฺส, เอกเทเสน โสตาปนฺนาทิภาวสฺส อภาวโต ปฎิเกฺขโป ปรวาทิสฺสฯ อิมินา อุปาเยน สพฺพวาเรสุ อโตฺถ เวทิตโพฺพติฯ</p>

</p>





