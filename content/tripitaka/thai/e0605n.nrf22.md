<h1>มารปราชยทีปนีคาถา</h1>
<ol>
<li>
ติพุทฺธเขตฺตมฺหิ ติเสตฉตฺตํ,  
  
ลทฺธาน โลกาธิปตี ภเวยฺย;  
  
คนฺตฺวาน โพธิมฺหิปราชิตาสเน,  
  
ยุทฺธาย มาเรนจโล นิสีทิฯ  
</li>
  
<li>
ทตฺวาน มํสํ รชฺชํ ปิตา สุโทฺธทโน ตทา,  
  
นมสฺสมาโน สิรสา เสตฉเตฺตน ปูชยิฯ  
</li>
  
<li>
สยํ นารายนพโล อภิญฺญาพลปารคู,  
  
เชตุํ สพฺพสฺส โลกสฺส โพธิมณฺฑํอุปาคมิฯ  
</li>
  
<li>
ตทา วสวตฺตีราชา ฉกามวจริสฺสโร,  
  
สเสนาวาหโน โพธิมณฺฑํ ยุทฺธายุปาคมิฯ  
</li>
  
<li>
เอถ คณฺคถ พนฺธถ ฉเฎฺฎถ เจฎกํ อิมํ,  
  
มนุสฺสกลเล ชาโต กิมิหนฺติ น มญฺญติฯ  
</li>
  
<li>
ชลนฺตํ นววิธํ วสฺสํ วสฺสาเปติ อนปฺปกํ,  
  
ธูมนฺธการํ กตฺวาน ปาเตสิ อสินํ พหุํฯ  
</li>
  
<li>
จกฺกาวุธํ ขิเปโนฺต ปิ นาสกฺขิ กิญฺจิ กาตเว,  
  
คเหตพฺพํ หิ คหณํ อปสฺสโนฺต อิติพฺรวิฯ  
</li>
  
<li>
สิทฺธตฺถ กสฺมา อาสิ นุ อาสเน มม สนฺตเก,  
  
อุเฎฺฐหิ อาสนา โน เจ ผาเลมิ หทยํ ตวฯ  
</li>
  
<li>
สปาทมูเล กีฬนฺตํ ปสฺสโนฺต ตรุณํ สุตํ,  
  
ปิตา วุทิกฺขิ ตํ มารํ เมตฺตายโนฺต ทยปโรฯ  
</li>
  
<li>
ตทา โส อสมฺภิวาจํ สีหนาทํ นที มุนิ,  
  
น ชานาติ สยํ มยฺหํ ทาสภาวปิยํ ขโฬฯ  
</li>
  
<li>
เยน เกนจิ กเมฺมน ชาโต เทวปุเร วเร,  
  
สกํ คติํ อชานโนฺต โลกเชโฎฺฐติ มญฺญติฯ  
</li>
  
<li>
อนนฺตโลกขาตุมฺหิ สตฺตานํ หิ กตํ สุภํ,  
  
มเยฺหกปารมิยา ปิ กลํ นคฺฆติ โสฬสิํฯ  
</li>
  
<li>
ติรจฺฉาโน สโส หุตฺวา ทิสฺวา ยาจกมาคตํ,  
  
ปจิตฺวาน สกํ มํสํ ปติอิโอคฺคิมฺหิ ทาตเวฯ  
</li>
  
<li>
เอวํ อนนฺตกาเลสุ กตํ ทุกฺกรการิกํ,  
  
โก หิ นาม กเรยฺยโญฺญ อนุมฺมโตฺต สเจตโนฯ  
</li>
  
<li>
เอวํ อนนฺตปุเญฺญหิ สิทฺธํ เทหมิมํ ปน,  
  
ยถาภุตํ อชานโนฺต มนุโสฺสสี ติ มญฺญติฯ  
</li>
  
<li>
นาหํ มนุโสฺสมนุโสฺส น พฺรหฺมา น จ เทวตา,  
  
ชรามรณํ โลกสฺส ทเสฺสตุํ ปนิธาคโตฯ  
</li>
  
<li>
อนุปลิโตฺต โลเกน ชาโตนนฺตชิโน อหํ,  
  
พุโทฺธ โพธิตเล หุตฺวา ตาเรมิ ชนตํ พหุํฯ  
</li>
  
<li>
สมนฺตา ธชินํ ทิสฺวา ยุทฺธํ มารํ สวาหนํ,  
  
ยุทฺธาย ปจฺจุคจฺฉามิ มา มํ ฐานา อจาวยิฯ  
</li>
  
<li>
ยเนฺต ตํ นปฺปสหติ เสนํ โลโก สเทวโก,  
  
ตเนฺต ปญฺญาย คจฺฉามิ อามํ ปตฺตํ ว อสฺมนาฯ  
</li>
  
<li>
อิจฺฉโนฺต สาสเป คเพฺภ จงฺกมามิ อิโต จิโต,  
  
อิจฺฉโนฺต โลกธาตุมฺหิ อตฺตภาเวน ฉาทยิฯ  
</li>
  
<li>
เอเต สเพฺพ คเหตฺวาน จุเณฺณตุํ อจฺฉรายปิ,  
  
อตฺถิ ถามํ พลํ มยฺหํ ปาณฆาโต น วฎฺฎติฯ  
</li>
  
<li>
อิมสฺส คณฺฑุปฺปาทสฺส อายุเธน พเลน กิํ,  
  
มยฺหํ หิ เตน ปาเปน สลฺลาโป ปิ น ยุชฺชติฯ  
</li>
  
<li>
ปลฺลงฺกํ มม ภาวาย กิมตฺถเญฺญน สกฺขินา,  
  
กมฺปิตา มทฺทิยา ทานา สกฺขิ โหติ อยํ มหีฯ  
</li>
  
<li>
อิติ วตฺวา ทกฺขิณํ พาหุํ ปถวิยา ปณมยิ,  
  
ตทา กมฺปิตฺถ ปถวี มหาโฆโส อชายถฯ  
</li>
  
<li>
ปถวีโฆเสน อากาเส คชฺชโนฺต อสนิ ผลิ,  
  
ตสฺมิํ มเชฺฌ คโต มาโร สปริโส ภยตชฺชิโตฯ  
</li>
  
<li>
มหาวาตสมุทฺธตภสฺมํ ว วิกิริยฺยถ,  
  
มหาโฆโส อชายิตฺถ สิทฺธตสฺส ชโย อิติฯ  
</li>
  
  
  
  
  