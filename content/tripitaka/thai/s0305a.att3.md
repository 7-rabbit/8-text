<h1>๔. อินฺทฺริยสํยุตฺตํ</h1>
<h2>๑. สุทฺธิกวโคฺค</h2>
<h3>๑. สุทฺธิกสุตฺตวณฺณนา</h3>
<p> อินฺทฺริยสํยุตฺตสฺส    ปฐเม นฺติ อิมานิ ตีณิ จตุภูมกกุสลวิปาเกสุ เจว กิริยาสุ จ ลพฺภนฺติฯ  จตุภูมกกุสเล อกุสเล วิปาเก กิริยายาติ สพฺพตฺถ ลพฺภนฺติฯ อิติ อิทํ สุตฺตํ จตุภูมกสพฺพสงฺคาหกธมฺมปริเจฺฉทวเสน วุตฺตนฺติ เวทิตพฺพํฯ</p>


<h3>๗. ทุติยสมณพฺราหฺมณสุตฺตวณฺณนา</h3>
<p> สตฺตเม ติ ทุกฺขสจฺจวเสน น ปชานนฺติฯ ติ สมุทยสจฺจวเสน น ปชานนฺติฯ เอวํ นิโรธํ นิโรธสจฺจวเสน, ปฎิปทํ มคฺคสจฺจวเสนาติฯ เสเสสุปิ เอเสว นโยฯ</p>


<p>สุกฺกปเกฺข ปน อธิโมกฺขวเสน อาวชฺชนสมุทยา สทฺธินฺทฺริยสมุทโย โหติ, ปคฺคหวเสน อาวชฺชนสมุทยา วีริยินฺทฺริยสมุทโย, อุปฎฺฐานวเสน อาวชฺชนสมุทยา สตินฺทฺริยสมุทโย, อวิเกฺขปวเสน อาวชฺชนสมุทยา สมาธินฺทฺริยสมุทโย, ทสฺสนวเสน อาวชฺชนสมุทยา ปญฺญินฺทฺริยสมุทโย โหติฯ ตถา ฉนฺทวเสน อาวชฺชนสมุทยา สทฺธินฺทฺริยสมุทโย โหติ, ฉนฺทวเสน อาวชฺชนสมุทยา วีริยสติสมาธิปญฺญินฺทฺริยสมุทโย โหติฯ มนสิการวเสน อาวชฺชนสมุทยา สทฺธินฺทฺริยสมุทโย โหติฯ มนสิการวเสน อาวชฺชนสมุทยา วีริยสติสมาธิปญฺญินฺทฺริยสมุทโย  โหตีติ เอวมฺปิ อโตฺถ เวทิตโพฺพฯ อิเมสุ ปฎิปาฎิยา ฉสุ สุเตฺตสุ จตุสจฺจเมว กถิตํฯ</p>


<h3>๘. ทฎฺฐพฺพสุตฺตวณฺณนา</h3>
<p> อฎฺฐเม  ติอาทิ อิเมสํ อินฺทฺริยานํ สวิสเย เชฎฺฐกภาวทสฺสนตฺถํ วุตฺตํฯ ยถา หิ จตฺตาโร เสฎฺฐิปุตฺตา ราชาติ ราชปญฺจเมสุ สหาเยสุ ‘‘นกฺขตฺตํ  กีฬิสฺสามา’’ติ วีถิํ โอติเณฺณสุ เอกสฺส เสฎฺฐิปุตฺตสฺส เคหํ คตกาเล อิตเร จตฺตาโร ตุณฺหี นิสีทนฺติ, เคหสามิโกว – ‘‘อิเมสํ ขาทนียํ โภชนียํ เทถ, คนฺธมาลาลงฺการาทีนิ เทถา’’ติ เคเห วิจาเรติฯ ทุติยสฺส, ตติยสฺส, จตุตฺถสฺส เคหํ คตกาเล อิตเร จตฺตาโร ตุณฺหี นิสีทนฺติ, เคหสามิโกว – ‘‘อิเมสํ ขาทนียํ โภชนียํ เทถ, คนฺธมาลาลงฺการาทีนิ เทถา’’ติ เคเห วิจาเรติฯ อถ สพฺพปจฺฉา รโญฺญ เคหํ คตกาเล กิญฺจาปิ ราชา สพฺพตฺถ อิสฺสโร, อิมสฺมิํ ปน กาเล อตฺตโน เคเหเยว – ‘‘อิเมสํ ขาทนียํ โภชนียํ เทถ, คนฺธมาลาลงฺการาทีนิ เทถา’’ติ เคเห วิจาเรติฯ เอวเมว สทฺธาปญฺจมเกสุ อินฺทฺริเยสุ เตสุ สหาเยสุ เอกโต วีถิํ โอตรเนฺตสุ วิย เอการมฺมเณ อุปฺปชฺชมาเนสุปิ ยถา ปฐมสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ โสตาปตฺติยงฺคานิ ปตฺวา อธิโมกฺขลกฺขณํ สทฺธินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ ยถา ทุติยสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ สมฺมปฺปธานานิ ปตฺวา ปคฺคหลกฺขณํ วีริยินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ ยถา ตติยสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ สติปฎฺฐานานิ ปตฺวา อุปฎฺฐานลกฺขณํ สตินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ ยถา จตุตฺถสฺส เคเห อิตเร จตฺตาโร ตุณฺหี นิสีทนฺติ, เคหสามิโกว วิจาเรติ, เอวํ ฌานวิโมเกฺข ปตฺวา อวิเกฺขปลกฺขณํ สมาธินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺติฯ สพฺพปจฺฉา รโญฺญ เคหํ คตกาเล ปน ยถา อิตเร จตฺตาโร ตุณฺหี นิสีทนฺติ, ราชาว เคเห วิจาเรติ, เอวเมว อริยสจฺจานิ ปตฺวา ปชานนลกฺขณํ ปญฺญินฺทฺริยเมว เชฎฺฐกํ โหติ ปุพฺพงฺคมํ, เสสานิ ตทนฺวยานิ โหนฺตีติฯ</p>


<h3>๙-๑๐. ปฐมวิภงฺคสุตฺตาทิวณฺณนา</h3>
<p> นวเม   ติ เอตฺถ นิปกสฺส ภาโว เนปกฺกํ, ปญฺญาเยตํ นามํฯ กสฺมา ปน สติภาชเน ปญฺญา วุตฺตาติ? สติยา พลวภาวทสฺสนตฺถํฯ พลวสติ หิ อิธ อธิเปฺปตาฯ สา จ ปญฺญาสมฺปยุตฺตาว พลวตี โหติ, น วิปฺปยุตฺตาติ ปญฺญาสมฺปยุตฺตสติํ ทเสฺสโนฺต  เอวมาหฯ นฺติ จิรกาลํ กตํ ทานํ วา สีลํ วา อุโปสถกมฺมํ วาฯ นฺติ ‘‘อสุกสฺมิํ ฐาเน อสุกํ นาม ภาสิต’’นฺติ เอวํ จิรกาเล ภาสิตํฯ ติ นิพฺพานารมฺมณํ กตฺวาฯ ติ อุทยญฺจ อตฺถญฺจ คจฺฉนฺติยา, อุทยพฺพยปริคฺคหิกายาติ อโตฺถฯ อิมสฺมิํ สุเตฺต สทฺธาสติปญฺญินฺทฺริยานิ ปุพฺพภาคานิ, วีริยินฺทฺริยํ มิสฺสกํ, สมาธินฺทฺริยํ นิพฺพตฺติตโลกุตฺตรเมว กถิตํฯ ทสเมปิ อยเมว ธมฺมปริเจฺฉโทติฯ</p>

</p>


<h2>๒. มุทุตรวโคฺค</h2>
<h3>๑. ปฎิลาภสุตฺตวณฺณนา</h3>
<p> ทุติยวคฺคสฺส ปฐเม ติ สมฺมปฺปธาเน ปฎิจฺจ, สมฺมปฺปธาเน ภาเวโนฺตติ อโตฺถฯ ปิ เอเสว นโยฯ</p>


<h3>๒. ปฐมสํขิตฺตสุตฺตวณฺณนา</h3>
<p> ทุติเย ติ วิปสฺสนามคฺคผลวเสน นิสฺสกฺกํ เวทิตพฺพํฯ นิ หิ ปริปุณฺณานิ ปญฺจินฺทฺริยานิ อรหตฺตมคฺคสฺส วิปสฺสนินฺทฺริยานิ นาม โหนฺติฯ ติ เตหิ อรหตฺตมคฺคสฺส วิปสฺสนินฺทฺริเยหิ มุทุตรานิ อนาคามิมคฺคสฺส วิปสฺสนินฺทฺริยานิ นาม โหนฺติ, ตโต มุทุตรานิ สกทาคามิมคฺคสฺส, ตโต มุทุตรานิ โสตาปตฺติมคฺคสฺส วิปสฺสนินฺทฺริยานิ  นาม โหนฺติ, ตโต มุทุตรานิ ธมฺมานุสาริมคฺคสฺส, ตโต มุทุตรานิ สทฺธานุสาริมคฺคสฺส วิปสฺสนินฺทฺริยานิ นาม โหนฺติฯ</p>


<p>ตถา  สมตฺตานิ ปริปุณฺณานิ ปญฺจินฺทฺริยานิ อรหตฺตมคฺคินฺทฺริยานิ นาม โหนฺติ, ตโต มุทุตรานิ อนาคามิมคฺคินฺทฺริยานิ นาม โหนฺติ, ตโต มุทุตรานิ สกทาคามิมคฺคินฺทฺริยานิ นาม โหนฺติ, ตโต มุทุตรานิ โสตาปตฺติมคฺคินฺทฺริยานิ นาม โหนฺติ, ตโต มุทุตรานิ ธมฺมานุสาริมคฺคินฺทฺริยานิ, ตโต มุทุตรานิ สทฺธานุสาริมคฺคินฺทฺริยานิ นาม โหนฺติฯ</p>


<p>สมตฺตานิ  ปริปุณฺณานิ ปญฺจินฺทฺริยานิ อรหตฺตผลินฺทฺริยานิ นาม โหนฺติ, ตโต มุทุตรานิ อนาคามิผลินฺทฺริยานิ, ตโต มุทุตรานิ สกทาคามิผลินฺทฺริยานิ, ตโต มุทุตรานิ โสตาปตฺติผลินฺทฺริยานิ นาม โหนฺติฯ ธมฺมานุสาริสทฺธานุสาริโน ปน เทฺวปิ โสตาปตฺติมคฺคฎฺฐปุคฺคลา, มคฺคฎฺฐปุคฺคลวเสน เนสํ นานตฺตํ ชาตนฺติ อาคมเนนปิ มเคฺคนปิฯ สทฺธานุสารี ปุคฺคโล หิ อุทฺทิสาเปโนฺต ปริปุจฺฉโนฺต อนุปุเพฺพน มคฺคํ ปาปุณาติ, ธมฺมานุสารี เอเกน วา ทฺวีหิ วา สวเนหิฯ เอวํ ตาว เนสํ อาคมเนน นานตฺตํ เวทิตพฺพํฯ</p>


<p>ธมฺมานุสาริสฺส ปน มโคฺค ติโกฺข โหติ, สูรํ ญาณํ วหติ, อสงฺขาเรน อปฺปโยเคน กิเลเส ฉินฺทติ กทลิกฺขนฺธํ วิย ติขิณา อสิธาราฯ สทฺธานุสาริสฺส น ตสฺส วิย มโคฺค ติโกฺข โหติ, น สูรํ ญาณํ วหติ, สสงฺขาเรน สปฺปโยเคน กิเลเส ฉินฺทติ กทลิกฺขนฺธํ วิย อติขิณา อสิธาราฯ กิเลสกฺขเย ปน เตสํ นานตฺตํ นตฺถิฯ อวเสสา จ กิเลสา ขียนฺติฯ</p>


<h3>๓. ทุติยสํขิตฺตสุตฺตวณฺณนา</h3>
<p> ตติเย ติ ผลวเสน นิสฺสกฺกํ เวทิตพฺพํฯ สมตฺตานิ หิ ปริปุณฺณานิ ปญฺจินฺทฺริยานิ อรหตฺตผลินฺทฺริยานิ นาม โหนฺติ, อรหตฺตผเลน สมนฺนาคโต ปุคฺคโล อรหา นาม โหติฯ อรหตฺตผลโต มุทุตรานิ อนาคามิผลินฺทฺริยานิ นาม โหนฺติ, ตโต มุทุตรานิ สกทาคามิผลินฺทฺริยานิ, ตโต มุทุตรานิ โสตาปตฺติผลินฺทฺริยานิ, โสตาปตฺติผเลน สมนฺนาคโต  ปุคฺคโล โสตาปโนฺน นาม โหติฯ ติ อินฺทฺริยนานเตฺตน ผลนานตฺตํ, ผลนานเตฺตน ปุคฺคลนานตฺตนฺติฯ</p>


<h3>๔. ตติยสํขิตฺตสุตฺตวณฺณนา</h3>
<p> จตุเตฺถ ติ ปริปูรํ อรหตฺตมคฺคํ กโรโนฺต อรหตฺตผลํ อาราเธติฯ ติ  อวเสเส ตโย ปเทสมเคฺค กโรโนฺต ปเทสํ ผลตฺตยมตฺตเมว อาราเธติฯ อิติ อิเมสุ จตูสุปิ สุเตฺตสุ มิสฺสกาเนว อินฺทฺริยานิ กถิตานิฯ</p>


<h3>๕-๗. ปฐมวิตฺถารสุตฺตาทิวณฺณนา</h3>
<p> ปญฺจเม  ติ วิปสฺสนาวเสน นิสฺสกฺกํ เวทิตพฺพํฯ ปริปุณฺณานิ หิ ปญฺจินฺทฺริยานิ อรหตฺตมคฺคสฺส วิปสฺสนินฺทฺริยานิ โหนฺติ, ตโต มุทุตรานิ อนฺตราปรินิพฺพายิสฺส วิปสฺสนินฺทฺริยานิ, ตโต มุทุตรานิ อุปหจฺจปรินิพฺพายิสฺส, ตโต มุทุตรานิ อสงฺขารปรินิพฺพายิสฺส, ตโต มุทุตรานิ สสงฺขารปรินิพฺพายิสฺส, ตโต มุทุตรานิ อุทฺธํโสตอกนิฎฺฐคามิสฺส วิปสฺสนินฺทฺริยานิ นาม โหนฺติฯ</p>


<p>อิมสฺมิํ ปน ฐาเน อรหตฺตมเคฺคเยว ฐตฺวา ปญฺจ นิสฺสกฺกานิ นีหริตพฺพานิฯ อรหตฺตมคฺคสฺส หิ วิปสฺสนินฺทฺริเยหิ มุทุตรานิ ปฐมอนฺตราปรินิพฺพายิสฺส วิปสฺสนินฺทฺริยานิ, ตโต มุทุตรานิ ทุติยอนฺตราปรินิพฺพายิสฺส, ตโต มุทุตรานิ ตติยอนฺตราปรินิพฺพายิสฺส, ตโต มุทุตรานิ อุปหจฺจปรินิพฺพายิสฺส, ตโต มุทุตรานิ อุทฺธํโสตอกนิฎฺฐคามิสฺส วิปสฺสนินฺทฺริยานิฯ อสงฺขารปรินิพฺพายิสฺส สสงฺขารปรินิพฺพายิโนปิ เอเตว ปญฺจ ชนาฯ</p>


<p>อิทานิ ตีณิ นิสฺสกฺกานิฯ สกทาคามิมคฺคสฺส หิ อินฺทฺริเยหิ มุทุตรานิ โสตาปตฺติมคฺคินฺทฺริยานิ, โสตาปตฺติมเคฺคเยว อินฺทฺริเยหิ มุทุตรานิ ธมฺมานุสาริมคฺคินฺทฺริยานิฯ เตหิปิ มุทุตรานิ สทฺธานุสาริมคฺคินฺทฺริยานิฯ ฉฎฺฐสตฺตมานิ วุตฺตนยาเนวฯ อิเมสุ ปน ตีสุปิ สุเตฺตสุ ปุพฺพภาควิปสฺสนินฺทฺริยาเนว กถิตานิฯ</p>


<h3>๘. ปฎิปนฺนสุตฺตวณฺณนา</h3>
<p> อฎฺฐเม  ติ มคฺคผลวเสน นิสฺสกฺกํ เวทิตพฺพํฯ ตํ ปาฬิยํ วุตฺตเมวฯ ติ  อิเมหิ อฎฺฐหิ ปุคฺคเลหิ พหิภูโตฯ ติ ปุถุชฺชนโกฎฺฐาเส ฐิโตฯ อิมสฺมิํ สุเตฺต โลกุตฺตราเนว อินฺทฺริยานิ กถิตานิฯ</p>


<h3>๙-๑๐. สมฺปนฺนสุตฺตาทิวณฺณนา</h3>
<p> นวเม  ติ ปริปุณฺณินฺทฺริโยฯ ทสมํ อุตฺตานเมวฯ อิมสฺมิํ สุตฺตทฺวเย มิสฺสกานิ อินฺทฺริยานิ กถิตานีติฯ</p>

</p>


<h2>๓. ฉฬินฺทฺริยวโคฺค</h2>
<h3>๒. ชีวิตินฺทฺริยสุตฺตวณฺณนา</h3>
<p> ตติยวคฺคสฺส ทุติเย นฺติอาทีสุ อิตฺถิภาเว อินฺทฎฺฐํ กโรตีติ ฯ ปุริสภาเว อินฺทฎฺฐํ กโรตีติ ฯ ชีวิเต อินฺทฎฺฐํ กโรตีติ ฯ อตฺถุปฺปตฺติกํ กิเรตํ สุตฺตํฯ สงฺฆมชฺฌสฺมิญฺหิ ‘‘กติ นุ โข วฎฺฎินฺทฺริยานี’’ติ กถา อุทปาทิ, อถ ภควา วฎฺฎินฺทฺริยานิ ทเสฺสโนฺต ติอาทิมาหฯ</p>


<h3>๓. อญฺญินฺทฺริยสุตฺตวณฺณนา</h3>
<p> ตติเย นฺติ ‘‘อนมตเคฺค สํสาเร อชานิตปุพฺพํ ธมฺมํ ชานิสฺสามี’’ติ ปฎิปนฺนสฺส โสตาปตฺติมคฺคกฺขเณ อุปฺปนฺนํ อินฺทฺริยํฯ นฺติ เตสํเยว ญาตธมฺมานํ อาชานนากาเรน โสตาปตฺติผลาทีสุ ฉสุ ฐาเนสุ อุปฺปนฺนํ อินฺทฺริยํฯ นฺติ  อญฺญาตาวีสุ อรหตฺตผลธเมฺมสุ อุปฺปนฺนํ อินฺทฺริยํฯ ตตฺถ ตตฺถ เตน เตนากาเรน อุปฺปนฺนสฺส ญาณเสฺสเวตํ อธิวจนํฯ อิทมฺปิ สุตฺตํ อตฺถุปฺปตฺติกเมวฯ สงฺฆมชฺฌสฺมิญฺหิ ‘‘กติ นุ โข โลกุตฺตรินฺทฺริยานี’’ติ กถา อุทปาทิ, อถ ภควา ตานิ ทเสฺสโนฺต ติอาทิมาหฯ</p>


<h3>๔. เอกพีชีสุตฺตวณฺณนา</h3>
<p> จตุเตฺถ ติ วิปสฺสนโต นิสฺสกฺกํ เวทิตพฺพํฯ สมตฺตานิ หิ ปญฺจินฺทฺริยานิ อรหตฺตมคฺคสฺส วิปสฺสนินฺทฺริยานิ นาม โหนฺติ, ตโต มุทุตรานิ  อนฺตราปรินิพฺพายิสฺส  วิปสฺสนินฺทฺริยานิ, ตโต มุทุตรานิ อุปหจฺจปรินิพฺพายิสฺส, ตโต มุทุตรานิ อสงฺขารปรินิพฺพายิสฺส, ตโต มุทุตรานิ สสงฺขารปรินิพฺพายิสฺส, ตโต มุทุตรานิ อุทฺธํโสตอกนิฎฺฐคามิสฺส วิปสฺสนินฺทฺริยานิ นามฯ อิธาปิ ปุริมนเยเนว อรหตฺตมเคฺค ฐตฺวา ปญฺจ นิสฺสกฺกานิ นีหริตพฺพานิฯ</p>


<p>ยถา ปน ปุริมนเย สกทาคามิมเคฺค ฐตฺวา ตีณิ นิสฺสกฺกานิ, เอวมิธ ปญฺจ นีหริตพฺพานิฯ สกทาคามิมคฺคสฺส หิ วิปสฺสนินฺทฺริเยหิ มุทุตรานิ โสตาปตฺติมคฺคสฺส วิปสฺสนินฺทฺริยานิ, โสตาปตฺติมคฺคสฺส จ เตหิ วิปสฺสนินฺทฺริเยหิ มุทุตรานิ เอกพีชิอาทีนํ มคฺคสฺส วิปสฺสนินฺทฺริยานิฯ</p>


<p>เอตฺถ จ ติอาทีสุ โย โสตาปโนฺน หุตฺวา เอกเมว อตฺตภาวํ ชเนตฺวา อรหตฺตํ ปาปุณาติ, อยํ  นามฯ ยถาห ‘‘กตโม จ ปุคฺคโล เอกพีชี, อิเธกโจฺจ ปุคฺคโล ติณฺณํ สํโยชนานํ ปริกฺขยา โสตาปโนฺน โหติ อวินิปาตธโมฺม นิยโต สโมฺพธิปรายโณ, โส เอกเญฺญว มานุสกํ ภวํ สนฺธาวิตฺวา สํสริตฺวา ทุกฺขสฺสนฺตํ กโรติฯ อยํ วุจฺจติ ปุคฺคโล เอกพีชี’’ติ (ปุ. ป. ๓๓)ฯ</p>


<p>โย ปน เทฺว ตโย ภเว สํสริตฺวา ทุกฺขสฺสนฺตํ กโรติ, อยํ  นามฯ ยถาห ‘‘กตโม จ ปุคฺคโล โกลํโกโลฯ อิเธกโจฺจ ปุคฺคโล ติณฺณํ สํโยชนานํ ปริกฺขยา โสตาปโนฺน โหติ อวินิปาตธโมฺม นิยโต สโมฺพธิปรายโณ, โส เทฺว วา ตีณิ วา กุลานิ  สนฺธาวิตฺวา สํสริตฺวา ทุกฺขสฺสนฺตํ กโรติฯ อยํ วุจฺจติ ปุคฺคโล โกลํโกโล’’ติ (ปุ. ป. ๓๒)ฯ ตตฺถ กุลานีติ ภวา เวทิตพฺพาฯ ‘‘เทฺว วา ตีณิ วา’’ติ อิทํ เทสนามตฺตเมว, ยาว ฉฎฺฐภวา สํสรโนฺต ปน โกลํโกโลว โหติฯ</p>


<p>ยสฺส สตฺตกฺขตฺตุํ ปรมา อุปปตฺติ, อฎฺฐมํ ภวํ นาทิยติ, อยํ  นามฯ ยถาห ‘‘กตโม จ ปุคฺคโล สตฺตกฺขตฺตุปรโมฯ อิเธกโจฺจ ปุคฺคโล ติณฺณํ สํโยชนานํ ปริกฺขยา โสตาปโนฺน โหติ อวินิปาตธโมฺม นิยโต สโมฺพธิปรายโณ, โส สตฺตกฺขตฺตุํ เทเว จ มนุเสฺส จ สนฺธาวิตฺวา สํสริตฺวา ทุกฺขสฺสนฺตํ กโรติ, อยํ วุจฺจติ ปุคฺคโล สตฺตกฺขตฺตุปรโม’’ติ (ปุ. ป. ๓๑)ฯ</p>


<p>ภควตา  คหิตนามวเสเนว เจตานิ เตสํ นามานิฯ ‘‘เอตฺตกญฺหิ ฐานํ คโต เอกพีชี นาม โหติ, เอตฺตกํ โกลํโกโล, เอตฺตกํ สตฺตกฺขตฺตุปรโม’’ติ ภควตา เอเตสํ นามํ คหิตํฯ นิยมโต ปน ‘‘อยํ เอกพีชี, อยํ โกลํโกโล, อยํ สตฺตกฺขตฺตุปรโม’’ติ นตฺถิฯ</p>


<p>โก ปน เนสํ เอตํ ปเภทํ นิยเมตีติ? เกจิ ปน เถรา ‘‘ปุพฺพเหตุ นิยเมตี’’ติ วทนฺติ, เกจิ ‘‘ปฐมมโคฺค’’, เกจิ ‘‘อุปริม ตโย มคฺคา’’, เกจิ ‘‘ติณฺณํ มคฺคานํ วิปสฺสนา’’ติฯ ตตฺถ ‘‘ปุพฺพเหตุ นิยเมตี’’ติ วาเท ปฐมมคฺคสฺส อุปนิสฺสโย  กโต นาม โหติ, อุปริ ตโย มคฺคา อนุปนิสฺสยา อุปฺปนฺนาติ วจนํ อาปชฺชติฯ ‘‘ปฐมมโคฺค นิยเมตี’’ติ วาเท อุปริ ติณฺณํ มคฺคานํ นิรตฺถกตา อาปชฺชติฯ ‘‘อุปริ ตโย มคฺคา นิยเมนฺตี’’ติ วาเท ปฐมมเคฺค อนุปฺปเนฺนว อุปริ ตโย มคฺคา อุปฺปนฺนาติ อาปชฺชติฯ ‘‘ติณฺณํ มคฺคานํ วิปสฺสนา นิยเมตี’’ติ วาโท ปน ยุชฺชติฯ สเจ หิ อุปริ ติณฺณํ มคฺคานํ วิปสฺสนา พลวตี โหติ, เอกพีชี นาม โหติ, ตโต มนฺทตราย โกลํโกโล, ตโต มนฺทตราย สตฺตกฺขตฺตุปรโมติฯ</p>


<p>เอกโจฺจ หิ โสตาปโนฺน วฎฺฎชฺฌาสโย โหติ วฎฺฎาภิรโต ปุนปฺปุนํ วฎฺฎสฺมิํเยว วิจรติ สนฺทิสฺสติฯ อนาถปิณฺฑิโก เสฎฺฐิ, วิสาขา อุปาสิกา, จูฬรถมหารถา เทวปุตฺตา, อเนกวโณฺณ เทวปุโตฺต, สโกฺก เทวราชา, นาคทโตฺต เทวปุโตฺตติ อิเม หิ เอตฺตกา ชนา วฎฺฎชฺฌาสยา วฎฺฎาภิรตา อาทิโต ปฎฺฐาย ฉ เทวโลเก โสเธตฺวา อกนิเฎฺฐ ฐตฺวา ปรินิพฺพายิสฺสนฺติ , อิเม อิธ น คหิตาฯ น เกวลญฺจิเม, โยปิ มนุเสฺสสุเยว สตฺตกฺขตฺตุํ สํสริตฺวา อรหตฺตํ ปาปุณาติ, โยปิ เทวโลเก นิพฺพโตฺต เทเวสุเยว สตฺตกฺขตฺตุํ อปราปรํ สํสริตฺวา อรหตฺตํ ปาปุณาติ, อิเมปิ อิธ น คหิตาฯ กาเลน เทเว, กาเลน มนุเสฺส สํสริตฺวา ปน อรหตฺตํ ปาปุณโนฺตว อิธ คหิโตฯ ตสฺมา สตฺตกฺขตฺตุปรโมติ อิทํ อิธฎฺฐกโวกิณฺณสุกฺขวิปสฺสกสฺส นามํ กถิตนฺติ เวทิตพฺพํฯ</p>


<p>ติ เอตฺถ ปน อิมสฺมิํ สาสเน โลกุตฺตรธมฺมํ นิพฺพเตฺตนฺตสฺส เทฺว ธุรานิ, เทฺว สีสานิ, เทฺว อภินิเวสา – สทฺธาธุรํ, ปญฺญาธุรํ , สทฺธาสีสํ, ปญฺญาสีสํ, สทฺธาภินิเวโส, ปญฺญาภินิเวโสติฯ ตตฺถ โย ภิกฺขุ ‘‘สเจ สทฺธาย สกฺกา นิพฺพเตฺตตุํ, นิพฺพเตฺตสฺสามิ โลกุตฺตรมคฺค’’นฺติ สทฺธํ ธุรํ กตฺวา โสตาปตฺติมคฺคํ นิพฺพเตฺตติ, โส มคฺคกฺขเณ สทฺธานุสารี นาม โหติฯ ผลกฺขเณ ปน สทฺธาวิมุโตฺต นาม หุตฺวา เอกพีชี โกลํโกโล สตฺตกฺขตฺตุปรโมติ ติวิโธ โหติฯ ตตฺถ  เอเกโก ทุกฺขาปฎิปทาทิวเสน จตุพฺพิธภาวํ อาปชฺชตีติ สทฺธาธุเรน ทฺวาทส ชนา โหนฺติฯ</p>


<p>โย ปน ‘‘สเจ ปญฺญาย สกฺกา นิพฺพเตฺตตุํ, นิพฺพเตฺตสฺสามิ โลกุตฺตรมคฺค’’นฺติ ปญฺญํ ธุรํ กตฺวา โสตาปตฺติมคฺคํ นิพฺพเตฺตติ, โส มคฺคกฺขเณ ธมฺมานุสารี นาม โหติฯ ผลกฺขเณ ปน ปญฺญาวิมุโตฺต นาม หุตฺวา เอกพีชิอาทิเภเทน ทฺวาทสเภโทว โหติฯ เอวํ เทฺว มคฺคฎฺฐา ผลกฺขเณ จตุวีสติ โสตาปนฺนา โหนฺตีติฯ</p>


<p>ติปิฎกติสฺสเตฺถโร กิร ‘‘ตีณิ ปิฎกานิ โสเธสฺสามี’’ติ ปรตีรํ คโตฯ ตํ เอโก กุฎุมฺพิโก จตูหิ ปจฺจเยหิ อุปฎฺฐาสิ, เถโร อาคมนกาเล ‘‘คจฺฉามิ อุปาสกา’’ติ อาหฯ ‘‘กหํ ภเนฺต’’ติ? ‘‘อมฺหากํ อาจริยุปชฺฌายานํ สนฺติก’’นฺติฯ ‘‘น สกฺกา, ภเนฺต, มยา คนฺตุํ, ภทฺทนฺตํ ปน นิสฺสาย มยา สาสนสฺส คุโณ ญาโต, ตุมฺหากํ ปรมฺมุขา กีทิสํ ภิกฺขุํ อุปสงฺกมามี’’ติ? อถ นํ เถโร อาห – ‘‘โย ภิกฺขุ จตุวีสติ โสตาปเนฺน ทฺวาทส สกทาคามี อฎฺฐจตฺตาลีส อนาคามี ทฺวาทส อรหเนฺต ทเสฺสตฺวา ธมฺมกถํ กเถตุํ สโกฺกติ, เอวรูปํ ภิกฺขุํ อุปฎฺฐาตุํ วฎฺฎตี’’ติฯ อิมสฺมิํ สุเตฺต วิปสฺสนา กถิตาติฯ</p>


<h3>๕-๑๐. สุทฺธกสุตฺตาทิวณฺณนา</h3>
<p> ปญฺจเม  จกฺขุ จ ตํ จกฺขุทฺวาเร นิพฺพตฺตานํ ธมฺมานํ อาธิปเตยฺยสงฺขาเตน อินฺทเฎฺฐน อินฺทฺริยญฺจาติ ทีสุปิ เอเสว นโยฯ เสสํ สพฺพตฺถ อุตฺตานเมวฯ อิมสฺมิํ วเคฺค ปฐมสุตฺตเญฺจว ฉฎฺฐาทีนิ จ ปญฺจาติ ฉ สุตฺตานิ จตุสจฺจวเสน กถิตานีติฯ</p>

</p>


<h2>๔. สุขินฺทฺริยวโคฺค</h2>
<h3>๑-๕. สุทฺธิกสุตฺตาทิวณฺณนา</h3>
<p> จตุตฺถวคฺคสฺส  ปฐเม สุขญฺจ ตํ สหชาตานํ อาธิปเตยฺยสงฺขาเตน อินฺทเฎฺฐน อินฺทฺริยญฺจาติ ทีสุปิ เอเสว นโยฯ เอตฺถ  จ สุขินฺทฺริยทุกฺขินฺทฺริยโทมนสฺสินฺทฺริยานิ กามาวจราเนว, โสมนสฺสินฺทฺริยํ ฐเปตฺวา อรูปาวจรํ เสสํ เตภูมกํ, อุเปกฺขินฺทฺริยํ จตุภูมกํฯ ทุติยาทีนิ จตฺตาริ จตุสจฺจวเสเนว กถิตานิฯ</p>


<h3>๖. ปฐมวิภงฺคสุตฺตวณฺณนา</h3>
<p> ฉเฎฺฐ นฺติ กายปสาทวตฺถุกํฯ นฺติ อยมสฺส สรูปนิเทฺทโสฯ นฺติ ตเสฺสว เววจนํ, มธุรนฺติ วุตฺตํ โหติฯ นฺติ กายสมฺผสฺสโต ชาตํฯ นฺติ วุตฺตนยเมวฯ นฺติ อยมสฺส สพฺพเวทนาสาธารโณ อญฺญธมฺมวิสิโฎฺฐ สภาวนิเทฺทโสฯ อิมินา นเยน เสเสสุปิ อโตฺถ เวทิตโพฺพฯ ติ เอตฺถ ปน จกฺขาทโย จตฺตาโร ปสาทกาเย วตฺถุํ กตฺวา อุปฺปตฺติวเสน กายิกนฺติ วุตฺตํฯ กายปสาทวตฺถุกํ ปน อทุกฺขมสุขํ นาม นตฺถิฯ</p>


<h3>๙. กโฎฺฐปมสุตฺตวณฺณนา</h3>
<p> นวเม  นฺติ ทฺวินฺนํ อรณีนํฯ ติ สงฺฆฎฺฎเนน เจว สโมธาเนน จฯ ติ อุสุมากาโรฯ ติ อคฺคิธูโมฯ เอตฺถ จ อธรารณี วิย วตฺถารมฺมณํ, อุตฺตรารณี วิย ผโสฺส, สงฺฆโฎฺฎ วิย ผสฺสสงฺฆฎฺฎนํ, อคฺคิ วิย เวทนา ทฎฺฐพฺพาฯ วตฺถารมฺมณํ วา อุตฺตรารณี วิย, ผโสฺส อธรารณี วิย ทฎฺฐโพฺพฯ</p>


<h3>๑๐. อุปฺปฎิปาฎิกสุตฺตวณฺณนา</h3>
<p> ทสมํ ยถาธมฺมรเสน ปฎิปาฎิยา วุตฺตมฺปิ อิมสฺมิํ อินฺทฺริยวิภเงฺค เสสสุตฺตานิ วิย อเทสิตตฺตา อุปฺปฎิปาฎิกสุตฺตํ นามาติ เวทิตพฺพํฯ ตตฺถ นฺติอาทีนิ สพฺพานิ ปจฺจยเววจนาเนวฯ ติ ทุกฺขสจฺจวเสเนว ปชานาติฯ นฺติ กณฺฎเกน วา วิทฺธสฺส มงฺกุเลน  วา ทฎฺฐสฺส ปจฺจตฺถรเณ วา วลิยา ผุฎฺฐสฺส  ทุกฺขสหคตํ กายวิญฺญาณํ อุปฺปชฺชติ, ตํ เอตสฺส สมุทโยติ ปชานาติฯ</p>


<p>ปรโต นฺติอาทีสุปิ เตสํ เตสํ การณวเสเนว สมุทโย เวทิตโพฺพฯ ปตฺตจีวราทีนํ วา หิ สงฺขารานํ สทฺธิวิหาริกาทีนํ วา สตฺตานํ วินาเสน โทมนสฺสินฺทฺริยํ อุปฺปชฺชตีติ เตสํ วินาสํ ตสฺส สมุทโยติ ปชานาติฯ สุโภชนํ ภุญฺชิตฺวา วรสยเน นิปนฺนสฺส หตฺถปาทสมฺพาหนตาลวณฺฎวาตาทิสมฺผเสฺสน สุขินฺทฺริยํ อุปฺปชฺชติ, ตํ ผสฺสํ ตสฺส สมุทโยติ ปชานาติฯ วุตฺตปฺปการานํ ปน สตฺตสงฺขารานํ มนาปานํ ปฎิลาภวเสน โสมนสฺสินฺทฺริยํ อุปฺปชฺชติ, ตํ ปฎิลาภํ ตสฺส สมุทโยติ ปชานาติฯ มชฺฌตฺตากาเรน ปน อุเปกฺขินฺทฺริยํ อุปฺปชฺชติ, ตํ สตฺตสงฺขาเรสุ มชฺฌตฺตาการํ ตสฺส สมุทโยติ ปชานาติฯ</p>


<p>ติอาทีสุ ปน อยํ เอกโตว วินิจฺฉยกถา – ทุกฺขินฺทฺริยญฺหิ ปฐมชฺฌานสฺส อุปจารกฺขเณเยว นิรุชฺฌติ ปหีนํ โหติ, โทมนสฺสาทีนิ ทุติยชฺฌานาทีนํฯ เอวํ สเนฺตปิ เตสํ อติสยนิโรธตฺตา อยํ ฌาเนสุเยว นิโรโธ วุโตฺตฯ อติสยนิโรโธ หิ เตสํ ปฐมชฺฌานาทีสุ, น นิโรโธเยว, นิโรโธเยว ปน อุปจารกฺขเณ, นาติสยนิโรโธฯ ตถา หิ นานาวชฺชเน  ปฐมชฺฌานุปจาเร นิรุทฺธสฺสาปิ ทุกฺขินฺทฺริยสฺส ฑํสมกสาทิสมฺผเสฺสน วา วิสมาสนุปตาเปน วา สิยา อุปฺปตฺติ, น เตฺวว อโนฺตอปฺปนายํฯ อุปจาเร วา นิรุทฺธเมฺปตํ น สุฎฺฐุ นิรุทฺธํ โหติ ปฎิปเกฺขน อวิหตตฺตาฯ อโนฺตอปฺปนายํ ปน ปีติผรเณน สโพฺพ กาโย สุโขกฺกโนฺต โหติ, สุโขกฺกนฺตกายสฺส จ สุฎฺฐุ นิรุทฺธํ โหติ ทุกฺขินฺทฺริยํ ปฎิปเกฺขน  วิหตตฺตาฯ นานาวชฺชเนเยว จ ทุติยชฺฌานุปจาเร ปหีนสฺส โทมนสฺสินฺทฺริยสฺส ยสฺมา เอตํ วิตกฺกวิจารปจฺจเยปิ กายกิลมเถ จิตฺตุปฆาเต จ สติ อุปฺปชฺชติ, วิตกฺกวิจาราภาเว เนว อุปฺปชฺชติฯ ยตฺถ ปน อุปฺปชฺชติ, ตตฺถ วิตกฺกวิจารภาเว, อปฺปหีนา เอว จ ทุติยชฺฌานุปจาเร วิตกฺกวิจาราติ ตตฺถสฺส สิยา อุปฺปตฺติฯ น เตฺวว ทุติยชฺฌาเน ปหีนปจฺจยตฺตาฯ ตถา ตติยชฺฌานุปจาเร ปหีนสฺสาปิ สุขินฺทฺริยสฺส ปีติสมุฎฺฐานปณีตรูปผุฎฺฐกายสฺส สิยา อุปฺปตฺติ, น เตฺวว ตติยชฺฌาเนฯ ตติยชฺฌาเน หิ สุขสฺส ปจฺจยภูตา  ปีติ สพฺพโส นิรุทฺธาฯ ตถา จตุตฺถชฺฌานุปจาเร ปหีนสฺสาปิ โสมนสฺสินฺทฺริยสฺส อาสนฺนตฺตา อปฺปนาปฺปตฺตาย อุเปกฺขาย อภาเวน สมฺมา อนติกฺกนฺตตฺตา จ สิยา อุปฺปตฺติ, น เตฺวว จตุตฺถชฺฌาเนฯ ตสฺมา ‘‘เอตฺถ จุปฺปนฺนํ ทุกฺขินฺทฺริยํ อปริเสสํ นิรุชฺฌตี’’ติ ตตฺถ ตตฺถ อปริเสสคฺคหณํ กตํฯ</p>


<p>ยํ ปเนตฺถ ติ วุตฺตํ, ตตฺถ อลาภี สมาโน อุปฺปาทนตฺถาย จิตฺตํ อุปสํหรติ, ลาภี สมาโน สมาปชฺชนตฺถายาติ เอวมโตฺถ เวทิตโพฺพฯ อิเมสุ ทฺวีสุปิ สุเตฺตสุ สมฺมสนวาโรว กถิโตติฯ</p>

</p>


<h2>๕. ชราวโคฺค</h2>
<h3>๑. ชราธมฺมสุตฺตวณฺณนา</h3>
<p> ปญฺจมวคฺคสฺส ปฐเม ติ ปาสาทจฺฉายาย ปุรตฺถิมทิสํ ปฎิจฺฉนฺนตฺตา ปาสาทสฺส ปจฺฉิมทิสาภาเค อาตโป โหติ, ตสฺมิํ ฐาเน ปญฺญตฺตวรพุทฺธาสเน นิสิโนฺนติ อโตฺถ ฯ ติ ยสฺมา สมฺมาสมฺพุทฺธสฺสปิ อุปาทินฺนกสรีเร อุณฺหกาเล อุณฺหํ โหติ, สีตกาเล สีตํ, อยญฺจ หิมปาตสีตสมโยฯ ตสฺมา มหาจีวรํ โอตาเรตฺวา สูริยรสฺมีหิ ปิฎฺฐิํ โอตาปยมาโน นิสีทิฯ</p>


<p>กิํ ปน พุทฺธรสฺมิโย มทฺทิตฺวา สูริยรสฺมิ อโนฺต ปวิสิตุํ สโกฺกตีติ? น สโกฺกติฯ เอวํ สเนฺต กิํ ตาเปตีติ? รสฺมิเตชํฯ ยเถว หิ ฐิตมชฺฌนฺหิเก ปริมณฺฑลาย  ฉายาย รุกฺขมูเล นิสินฺนสฺส กิญฺจาปิ สูริยรสฺมิโย สรีรํ น ผุสนฺติ, สพฺพทิสาสุ ปน เตโช ผรติ, อคฺคิชาลาหิ ปริกฺขิโตฺต วิย โหติ, เอวํ สูริยรสฺมีสุ พุทฺธรสฺมิโย มทฺทิตฺวา อโนฺต ปวิสิตุํ อสกฺกุณนฺตีสุปิ สตฺถา เตชํ ตาเปโนฺต นิสิโนฺนติ เวทิตโพฺพฯ</p>


<p>ติ ปิฎฺฐิปริกมฺมกรณวเสน อนุมชฺชโนฺตฯ ติ เถโร ภควโต ปิฎฺฐิโต มหาจีวรํ โอตาเรตฺวา นิสินฺนสฺส ทฺวินฺนํ  อํสกูฎานํ อนฺตเร สุวณฺณาวฎฺฎํ วิย เกสคฺคปฺปมาณํ วลิยาวฎฺฎํ ทิสฺวา – ‘‘เอวรูเปปิ นาม สรีเร ชรา ปญฺญายตี’’ติ สญฺชาตสํเวโค ชรํ ครหโนฺต เอวมาหฯ ครหนจฺฉริยํ นาม กิเรตํฯ</p>


<p>ติ ยถา ปกติยา ฉวิวโณฺณ ปริสุโทฺธ, น เอวเมตรหีติ ทีเปโนฺต เอวมาหฯ ตถาคตสฺส หิ ทหรกาเล สงฺกุสตสมพฺภาหตํ อุสภจมฺมํ วิย วิหตวลิโก กาโย โหติ, ตสฺมิํ ฐปิโต หโตฺถ ภสฺสเตว, น สนฺติฎฺฐติ, เตลปุญฺฉนาการปฺปโตฺต วิย โหติฯ มหลฺลกกาเล ปน สิราชาลา มิลายนฺติ, สนฺธิปพฺพานิ สิถิลานิ โหนฺติ, มํสํ อฎฺฐิโต มุจฺจิตฺวา สิถิลภาวํ อาปชฺชิตฺวา ตตฺถ ตตฺถ โอลมฺพติฯ พุทฺธานํ ปน เอวรูปํ น โหติฯ อเญฺญสํ อปากฎํ, สนฺติกาวจรตฺตา อานนฺทเตฺถรเสฺสว ปากฎํ โหติ, ตสฺมา เอวมาหฯ</p>


<p>ติ อเญฺญสํ มุเข อํสกูฎนฺตเรหิ เตสุ เตสุ ฐาเนสุ วลิโย สนฺติฎฺฐนฺติ, สตฺถุ ปเนตํ นตฺถิ, เถโร จ ทฺวินฺนํ อํสกูฎานํ อนฺตเร วลิยาวฎฺฎกํ ทิสฺวา เอวมาหฯ ติ อิทมฺปิ อตฺตโน ปากฎวเสน เอวมาห – สตฺถุ ปน อเญฺญสํ วิย วลิโย นาม นตฺถิฯ ติ สตฺถา พฺรหฺมุชุคโตฺต, เทวนคเร สมุสฺสิตสุวณฺณโตรณํ วิยสฺส กาโย อุชุกเมว อุคฺคโตฯ มหลฺลกกาเล ปน กาโย ปุรโต วโงฺก  โหติ, สฺวายํ อเญฺญสํ อปากโฎ, สนฺติกาวจรตฺตา ปน เถรเสฺสว ปากโฎ, ตสฺมา เอวมาหฯ นฺติ อินฺทฺริยานิ นาม น จกฺขุวิเญฺญยฺยานิฯ ยโต ปน ปกติยา ปริสุโทฺธ ฉวิวโณฺณ, อิทานิ น ตถา ปริสุโทฺธ, อํสกูฎนฺตเร วลิ ปญฺญายติ , พฺรหฺมุชุกาโย ปุรโต วโงฺก, อิมินาว การเณน จกฺขาทีนญฺจ อินฺทฺริยานํ อญฺญถเตฺตน ภวิตพฺพนฺติ นยคฺคาหโต เอวมาหฯ ติ ลามเก ชเร ธี ตํ ตุยฺหํ โหตุ, ธิกฺกาโร ตํ ผุสตุฯ นฺติ อตฺตภาโวฯ</p>


<h3>๒. อุณฺณาภพฺราหฺมณสุตฺตวณฺณนา</h3>
<p> ทุติเย  นฺติ โคจรภูตํ วิสยํฯ ติ จกฺขุ โสตสฺส, โสตํ วา จกฺขุสฺสาติ เอวํ เอกํ เอกสฺส โคจรวิสยํ น ปจฺจนุโภติฯ สเจ หิ นีลาทิเภทํ รูปารมฺมณํ สโมธาเนตฺวา โสตินฺทฺริยสฺส อุปเนยฺย – ‘‘อิงฺฆ ตฺวํ ตาว นํ ววตฺถเปหิ วิภาเวหิ ‘กินฺนาเมตํ อารมฺมณ’’’นฺติฯ จกฺขุวิญฺญาณํ วินาปิ มุเขน อตฺตโน ธมฺมตาย เอวํ วเทยฺย – ‘‘อเร, อนฺธพาล, วสฺสสตมฺปิ วสฺสสหสฺสมฺปิ วสฺสสตสหสฺสมฺปิ ปริธาวมาโน อญฺญตฺร มยา กุหิํ เอตสฺส ชานนกํ ลภิสฺสสิ, ตํ อาหร, จกฺขุปสาเท อุปเนหิ, อหเมตํ อารมฺมณํ ชานิสฺสามิ – ยทิ วา นีลํ, ยทิ วา ปีตกํฯ น หิ เอโส อญฺญสฺส วิสโย, มยฺหเมเวโส วิสโย’’ติฯ เสสทฺวาเรสุปิ เอเสว นโยฯ เอวเมตานิ อญฺญมญฺญสฺส โคจรวิสยํ น ปจฺจนุโภนฺติ นามฯ</p>


<p>นฺติ เอเตสํ กิํ ปฎิสรณํ, กิํ เอตานิ ปฎิสรนฺตีติ ปุจฺฉติฯ นฺติ ชวนมโน ปฎิสรณํฯ นฺติ มโนทฺวาริกชวนมโนว เอเตสํ โคจรวิสยํ รชฺชนาทิวเสน อนุโภติฯ จกฺขุวิญฺญาณญฺหิ รูปทสฺสนมตฺตเมว, เอตฺถ รชฺชนํ วา ทุสฺสนํ วา มุยฺหนํ วา นตฺถิฯ เอกสฺมิํ ปน ทฺวาเร ชวนํ รชฺชติ วา ทุสฺสติ วา มุยฺหติ วาฯ โสตวิญฺญาณาทีสุปิ เอเสว นโยฯ</p>


<p>ตตฺรายํ อุปมา – ปญฺจ กิร ทุพฺพลโภชกา ราชานํ เสวิตฺวา กิเจฺฉน กสิเรน เอกสฺมิํ ปญฺจกุลิเก คาเม ปริตฺตกํ อายํ ลภิํสุฯ เตสํ ตตฺถ มจฺฉภาโค มํสภาโค, อทฺทุกหาปโณ วา โยตฺตกหาปโณ วา มาสกหาปโณ  วา อฎฺฐกหาปโณ วา โสฬสกหาปโณ วา  จตุสฎฺฐิกหาปโณ วา ทโณฺฑติ เอตฺตกมตฺตเมว ปาปุณาติ, สตวตฺถุกํ ปญฺจสตวตฺถุกํ สหสฺสวตฺถุกํ มหาพลิํ ราชาว คณฺหาติฯ</p>


<p>ตตฺถ ปญฺจกุลิกคามา วิย ปญฺจปสาทา ทฎฺฐพฺพา, ปญฺจ ทุพฺพลโภชกา วิย ปญฺจวิญฺญาณานิ; ราชา วิย ชวนํ, ทุพฺพลโภชกานํ ปริตฺตกอายปาปุณนํ วิย จกฺขุวิญฺญาณาทีนํ รูปทสฺสนาทิมตฺตํ, รชฺชนาทิ ปน เอเตสุ นตฺถิ ฯ รโญฺญ มหาพลิคฺคหณํ วิย เตสุ ทฺวาเรสุ ชวนสฺส รชฺชนาทีนิ เวทิตพฺพานิฯ เอวเมตฺถ ติ กุสลากุสลชวนํ วุตฺตํฯ</p>


<p>นฺติ มคฺคสติ ปฎิสรณํฯ ชวนมโน หิ มคฺคสติํ ปฎิสรติฯ ติ ผลวิมุตฺติฯ นฺติ ผลวิมุตฺติยา นิพฺพานํ ปฎิสรณํฯ ตญฺหิ สา ปฎิสรติฯ นฺติ ปญฺหสฺส ปริเจฺฉทํ ปมาณํ คเหตุํ นาสกฺขิ, อปฺปฎิสรณํ ธมฺมํ ‘‘สปฺปฎิสรณ’’นฺติ ปุจฺฉิฯ นิพฺพานํ นาเมตํ อปฺปฎิสรณํ, น กิญฺจิ ปฎิสรติฯ นฺติ นิพฺพานพฺภนฺตรํ นิพฺพานํ อนุปวิฎฺฐํฯ นฺติ มคฺคพฺรหฺมจริยํฯ นฺติ นิพฺพานํ ปรํ อยนมสฺส ปรา คติ, น ตโต ปรํ คจฺฉตีติ อโตฺถฯ นิพฺพานํ ปริโยสานํ อวสานํ อสฺสาติ ฯ</p>


<p>ติ มเคฺคน อาคตสทฺธา วุจฺจติฯ ติ กิํ สนฺธายาห? ฌานอนาคามิตํฯ ตสฺมิญฺหิ สมเย พฺราหฺมณสฺส ปฐมมเคฺคน ปญฺจ อกุสลจิตฺตานิ ปหีนานิ, ปฐมชฺฌาเนน ปญฺจ นีวรณานีติ ฌานอนาคามิฎฺฐาเน ฐิโตฯ โส อปริหีนชฺฌาโน กาลํ กตฺวา ตเตฺถว ปรินิพฺพาเยยฺยฯ สเจ ปนสฺส ปุตฺตทารํ อนุสาสนฺตสฺส กมฺมเนฺต วิจาเรนฺตสฺส ฌานํ นสฺสติ, นเฎฺฐ ฌาเน คติ อนิพทฺธา โหติ, อนเฎฺฐ ปน นิพทฺธาติ อิมํ ฌานอนาคามิตํ สนฺธาย เอวมาหฯ</p>


<h3>๓. สาเกตสุตฺตวณฺณนา</h3>
<p> ตติเย  ติ อญฺชนวณฺณปุปฺผานํ รุกฺขานํ โรปิตวเนฯ นฺติ ตญฺหิ อธิโมกฺขลกฺขเณ อินฺทเฎฺฐน สทฺธินฺทฺริยํ, อสฺสทฺธิเย อกมฺปเนน  สทฺธาพลํฯ อิตเรสํ ปคฺคหอุปฎฺฐานอวิเกฺขปปชานนลกฺขเณสุ อินฺทเฎฺฐน อินฺทฺริยภาโว, โกสชฺชมุฎฺฐสจฺจวิเกฺขปาวิชฺชาสุ อกมฺปเนน พลภาโว เวทิตโพฺพฯ ติ ตสฺสา นทิยา เอกโสตํ วิย สทฺธาวีริยสติสมาธิปญฺญาวเสน เอเตสํ นินฺนานากรณํ เวทิตพฺพํ, เทฺว โสตานิ วิย อินฺทฎฺฐอกมฺปนเฎฺฐหิ อินฺทฺริยพลวเสน นานากรณํ เวทิตพฺพํฯ</p>


<h3>๔. ปุพฺพโกฎฺฐกสุตฺตวณฺณนา</h3>
<p> จตุเตฺถ  นฺติ อมตพฺภนฺตรํฯ นฺติ อมตนิพฺพตฺติกํฯ นฺติ อมตนิฎฺฐํฯ ติ เถรสฺส พฺยากรณํ ปสํสโนฺต สาธุการํ เทติฯ</p>


<h3>๕. ปฐมปุพฺพารามสุตฺตวณฺณนา</h3>
<p> ปญฺจเม ติ ตํ อนุคจฺฉมานา, อนุวตฺตมานาติ อโตฺถฯ ปุพฺพโกฎฺฐกํ อาทิํ กตฺวา ปฎิปาฎิยา ฉสุ สุเตฺตสุ ผลินฺทฺริยาเนว กถิตานิฯ</p>


<h3>๑๐. อาปณสุตฺตวณฺณนา</h3>
<p> ทสเม ติ อุปริ สห วิปสฺสนาย ตโย มคฺคาฯ นฺติ เย ธมฺมา มยา ปุเพฺพ ‘‘อรหตฺตผลินฺทฺริยํ นาม อตฺถี’’ติ กเถนฺตานํเยว สุตา อเหสุํฯ ติ นามกาเยน จ ผุสิตฺวา ปฎิลภิตฺวาฯ ติ ปจฺจเวกฺขณปญฺญาย จ อติวิชฺฌิตฺวา ปสฺสามิฯ ติ อยํ กตรสทฺธา? จตูหิ อินฺทฺริเยหิ สมฺปยุตฺตา  สทฺธา เหฎฺฐา กถิตาว, อยํ ปน ปจฺจเวกฺขณสทฺธาฯ สมฺปยุตฺตสทฺธา หิ มิสฺสกา, ปจฺจเวกฺขณสทฺธา โลกิยาวฯ เสสํ สพฺพตฺถ อุตฺตานเมวาติฯ</p>

</p>


<h2>๖. สูกรขตวโคฺค</h2>
<h3>๑. สาลสุตฺตวณฺณนา</h3>
<p> ฉฎฺฐวคฺคสฺส  ปฐเม ติ สูรภาเวนฯ ติ พุชฺฌนตฺถายฯ</p>


<h3>๒. มลฺลิกสุตฺตวณฺณนา</h3>
<p> ทุติเย  ติ เอวํนามเก ชนปเทฯ อิมสฺมิํ สุเตฺต จตฺตาริ อินฺทฺริยานิ มิสฺสกานิ, อริยญาณํ โลกุตฺตรํฯ ตมฺปิ ปน จตุกฺกินฺทฺริยนิสฺสิตํ กตฺวา มิสฺสกนฺติ ภาเชตุํ วฎฺฎติฯ</p>


<h3>๓. เสขสุตฺตวณฺณนา</h3>
<p> ตติเย ติ น นามกาเยน ผุสิตฺวา ปฎิลภิตฺวา วิหรติ, ผุสิตุํ ปฎิลภิตุํ น สโกฺกติฯ ติ ปจฺจเวกฺขณปญฺญาย ปน ‘‘อุปริ อรหตฺตผลินฺทฺริยํ นาม อตฺถี’’ติ ปชานาติฯ อเสขภูมิยํ ติ ปฎิลภิตฺวา วิหรติฯ ติ ปจฺจเวกฺขณปญฺญาย ‘‘อรหตฺตผลินฺทฺริยํ นาม อตฺถี’’ติ ปชานาติฯ ติ เทฺวปิ อญฺญมญฺญเววจนาเนว, กิสฺมิญฺจิ ภเว น อุปฺปชฺชิสฺสนฺตีติ อโตฺถฯ อิมสฺมิํ สุเตฺต ปญฺจินฺทฺริยานิ โลกุตฺตรานิ, ฉ โลกิกานิ วฎฺฎนิสฺสิตาเนว กถิตานิฯ</p>


<h3>๔-๕. ปทสุตฺตาทิวณฺณนา</h3>
<p> จตุเตฺถ ติ ยานิ กานิจิ ธมฺมปทานิ, เย เกจิ ธมฺมโกฎฺฐาสา, พุชฺฌนตฺถาย สํวตฺตนฺติฯ ปญฺจมํ อุตฺตานเมวฯ</p>


<h3>๖-๗. ปติฎฺฐิตสุตฺตาทิวณฺณนา</h3>
<p> ฉเฎฺฐ   ติ เตภูมกธเมฺม อารพฺภ อาสวุปฺปตฺติํ วาเรโนฺต อาสเวสุ จ สาสเวสุ จ ธเมฺมสุ จิตฺตํ รกฺขติ นามฯ สตฺตมํ อุตฺตานเมวฯ</p>


<h3>๘. สูกรขตสุตฺตวณฺณนา</h3>
<p> อฎฺฐเม นฺติ สูกรขตเลเณฯ กสฺสปพุทฺธกาเล กิร ตํ เลณํ เอกสฺมิํ พุทฺธนฺตเร ปถวิยา วฑฺฒมานาย อโนฺตภูมิคตํ ชาตํฯ อเถกทิวสํ เอโก สูกโร ตสฺส ฉทนปริยนฺตสมีเป ปํสุํ ขณิฯ เทเว วุเฎฺฐ ปํสุ โธตา, ฉทนปริยโนฺต ปากโฎ  อโหสิฯ เอโก วนจรโก ทิสฺวา ‘‘ปุเพฺพ สีลวเนฺตหิ ปริภุตฺตฎฺฐาเนน ภวิตพฺพํ, ปฎิชคฺคิสฺสามิ น’’นฺติ สมนฺตโต ปํสุํ อปเนตฺวา เลณํ โสเธตฺวา กุฎิปริเกฺขปํ กตฺวา ทฺวารวาตปานํ โยเชตฺวา สุปรินิฎฺฐิตสุธากมฺมจิตฺตกมฺมํ รชตปฎฺฎสทิสาย วาลิกาย สนฺถริตํ ปริเวณํ กตฺวา มญฺจปีฐํ ปญฺญาเปตฺวา ภควโต วสนตฺถาย อทาสิ, เลณํ คมฺภีรํ อโหสิ โอตริตฺวา อารุหิตพฺพํฯ ตํ สนฺธาเยตํ วุตฺตํฯ นฺติ ภาวนปุํสกํ, ปรมนิปจฺจการี หุตฺวา ปวตฺตมาโน ปวตฺตตีติ วุตฺตํ โหติฯ นฺติ อรหตฺตํฯ ติ สเชฎฺฐโกฯ เสสํ สพฺพตฺถ อุตฺตานตฺถเมวาติฯ</p>

</p>


<h2>๗. โพธิปกฺขิยวโคฺค</h2>
<p> สตฺตมวเคฺค สตฺต ผลานิ ปุพฺพภาคานิ, เตสํ เหฎฺฐา เทฺว ผลานิ อาทิํ กตฺวา มิสฺสกานิฯ เสสเมตฺถ อิโต ปรญฺจ สพฺพํ อุตฺตานเมวาติฯ</p>

</p>





