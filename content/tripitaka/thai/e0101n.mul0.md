<h2>วิสุทฺธิมโคฺค</h2>
<h3>(ปฐโม ภาโค)</h3>
<h3>นิทานาทิกถา</h3>
<ol>
<li>
  
สีเล  
  
  
  
ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎนฺติฯ  
(สํ. นิ. ๑.๒๓);  
</li>
  
<p>อิติ หิทํ วุตฺตํ, กสฺมา ปเนตํ วุตฺตํ, ภควนฺตํ กิร สาวตฺถิยํ วิหรนฺตํ รตฺติภาเค อญฺญตโร เทวปุโตฺต อุปสงฺกมิตฺวา อตฺตโน สํสยสมุคฺฆาฎตฺถํ –
</ol></p>


<p>
อโนฺตชฎา พหิชฎา, ชฎาย ชฎิตา ปชา;  
  
ตํ ตํ โคตม ปุจฺฉามิ, โก อิมํ วิชฎเย ชฎนฺติฯ (สํ. นิ. ๑.๒๓) –  
</p>
  
<p>อิมํ  ปญฺหํ ปุจฺฉิฯ ตสฺสายํ สเงฺขปโตฺถ – ติ ตณฺหาย ชาลินิยา เอตํ อธิวจนํฯ สา หิ รูปาทีสุ อารมฺมเณสุ เหฎฺฐุปริยวเสน ปุนปฺปุนํ อุปฺปชฺชนโต สํสิพฺพนเฎฺฐน เวฬุคุมฺพาทีนํ สาขาชาลสงฺขาตา ชฎา วิยาติ ชฎา, สา ปเนสา สกปริกฺขารปรปริกฺขาเรสุ สกอตฺตภาวปรอตฺตภาเวสุ อชฺฌตฺติกายตนพาหิรายตเนสุ จ อุปฺปชฺชนโต ติ วุจฺจติฯ ตาย เอวํ อุปฺปชฺชมานาย ฯ ยถา นาม เวฬุคุมฺพชฎาทีหิ เวฬุอาทโย, เอวํ ตาย ตณฺหาชฎาย สพฺพาปิ อยํ สตฺตนิกายสงฺขาตา ปชา ชฎิตา วินทฺธา, สํสิพฺพิตาติ อโตฺถฯ ยสฺมา จ เอวํ ชฎิตาฯ ติ ตสฺมา ตํ ปุจฺฉามิฯ ติ ภควนฺตํ โคเตฺตน อาลปติฯ นฺติ อิมํ เอวํ เตธาตุกํ ชเฎตฺวา ฐิตํ ชฎํ โก วิชเฎยฺย, วิชเฎตุํ โก สมโตฺถติ ปุจฺฉติฯ</p>


<p>เอวํ  ปุโฎฺฐ ปนสฺส สพฺพธเมฺมสุ อปฺปฎิหตญาณจาโร เทวเทโว สกฺกานํ อติสโกฺก พฺรหฺมานํ อติพฺรหฺมา จตุเวสารชฺชวิสารโท ทสพลธโร อนาวรณญาโณ สมนฺตจกฺขุ ภควา ตมตฺถํ วิสฺสเชฺชโนฺต –</p>


<p>
สีเล ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎนฺติฯ –  
</p>
  
<p>อิมํ คาถมาหฯ</p>


<ol>
<li>
อิมิสฺสา ทานิ คาถาย, กถิตาย มเหสินา;  
  
วณฺณยโนฺต ยถาภูตํ, อตฺถํ สีลาทิเภทนํฯ  
</li>
  
สุทุลฺลภํ ลภิตฺวาน, ปพฺพชฺชํ ชินสาสเน;  
  
สีลาทิสงฺคหํ เขมํ, อุชุํ มคฺคํ วิสุทฺธิยาฯ  
</li>
  
ยถาภูตํ อชานนฺตา, สุทฺธิกามาปิ เย อิธ;  
  
วิสุทฺธิํ นาธิคจฺฉนฺติ, วายมนฺตาปิ โยคิโนฯ  
</li>
  
เตสํ  
ปาโมชฺชกรณํ, สุวิสุทฺธวินิจฺฉยํ;  
  
มหาวิหารวาสีนํ, เทสนานยนิสฺสิตํฯ  
</li>
  
วิสุทฺธิมคฺคํ  
ภาสิสฺสํ, ตํ เม สกฺกจฺจ ภาสโต;  
  
วิสุทฺธิกามา สเพฺพปิ, นิสามยถ สาธโวติฯ  
</li>
  
<p> ตตฺถ ติ สพฺพมลวิรหิตํ อจฺจนฺตปริสุทฺธํ นิพฺพานํ เวทิตพฺพํฯ ตสฺสา วิสุทฺธิยา มโคฺคติ วิสุทฺธิมโคฺคฯ ติ อธิคมูปาโย วุจฺจติฯ ตํ วิสุทฺธิมคฺคํ ภาสิสฺสามีติ อโตฺถฯ
</ol></p>


<p>โส ปนายํ  กตฺถจิ  เทสิโตฯ ยถาห –</p>


<p>
‘‘สเพฺพ สงฺขารา อนิจฺจาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยา’’ติฯ (ธ. ป. ๒๗๗);  
</p>
  
<p>กตฺถจิ ฯ ยถาห –</p>


‘‘ยมฺหิ ฌานญฺจ ปญฺญา จ, ส เว นิพฺพานสนฺติเก’’ติฯ (ธ. ป. ๓๗๒);  
</p>
  
<p>กตฺถจิ ฯ ยถาห –</p>


<p>
‘‘กมฺมํ  
วิชฺชา จ ธโมฺม จ, สีลํ ชีวิตมุตฺตมํ;  
  
เอเตน มจฺจา สุชฺฌนฺติ, น โคเตฺตน ธเนน วา’’ติฯ (ม. นิ. ๓.๓๘๗; สํ. นิ. ๑.๔๘);  
</p>
  
<p>กตฺถจิ ฯ ยถาห –</p>


<p>
‘‘สพฺพทา  
สีลสมฺปโนฺน, ปญฺญวา สุสมาหิโต;  
  
อารทฺธวีริโย ปหิตโตฺต, โอฆํ ตรติ ทุตฺตร’’นฺติฯ (สํ. นิ. ๑.๙๖);  
</p>
  
<p>กตฺถจิ ฯ ยถาห –</p>


<p>‘‘เอกายโน อยํ, ภิกฺขเว, มโคฺค สตฺตานํ วิสุทฺธิยา…เป.… นิพฺพานสฺส สจฺฉิกิริยาย, ยทิทํ จตฺตาโร สติปฎฺฐานา’’ติ (ที. นิ. ๒.๓๗๓)ฯ</p>


<p>สมฺมปฺปธานาทีสุปิ เอเสว นโยฯ อิมสฺมิํ ปน ปญฺหาพฺยากรเณ  เทสิโตฯ</p>


<p> ตตฺรายํ สเงฺขปวณฺณนา – ติ สีเล ฐตฺวา, สีลํ ปริปูรยมาโนเยว เจตฺถ สีเล ฐิโตติ วุจฺจติฯ ตสฺมา สีลปริปูรเณน สีเล ปติฎฺฐหิตฺวาติ อยเมตฺถ อโตฺถฯ ติ สโตฺตฯ ติ กมฺมชติเหตุกปฎิสนฺธิปญฺญาย ปญฺญวาฯ นฺติ สมาธิเญฺจว วิปสฺสนญฺจ ภาวยมาโน, จิตฺตสีเสน เหตฺถ สมาธิ นิทฺทิโฎฺฐฯ ปญฺญานาเมน จ วิปสฺสนาติฯ ติ วีริยวาฯ วีริยญฺหิ กิเลสานํ อาตาปนปริตาปนเฎฺฐน อาตาโปติ วุจฺจติฯ ตทสฺส อตฺถีติ อาตาปีฯ ติ เนปกฺกํ วุจฺจติ ปญฺญา, ตาย สมนฺนาคโตติ อโตฺถฯ อิมินา ปเทน ปาริหาริกปญฺญํ ทเสฺสติฯ อิมสฺมิญฺหิ ปญฺหาพฺยากรเณ ติกฺขตฺตุํ ปญฺญา อาคตาฯ ตตฺถ ปฐมา ชาติปญฺญา, ทุติยา วิปสฺสนาปญฺญา, ตติยา สพฺพกิจฺจปริณายิกา ปาริหาริกปญฺญาฯ สํสาเร ภยํ อิกฺขตีติ นฺติ โส อิมินา จ สีเลน อิมินา จ จิตฺตสีเสน นิทฺทิฎฺฐสมาธินา อิมาย จ ติวิธาย ปญฺญาย อิมินา จ อาตาเปนาติ ฉหิ ธเมฺมหิ สมนฺนาคโต ภิกฺขุฯ เสยฺยถาปิ นาม ปุริโส ปถวิยํ ปติฎฺฐาย  สุนิสิตํ สตฺถํ อุกฺขิปิตฺวา มหนฺตํ เวฬุคุมฺพํ วิชเฎยฺย, เอวเมว สีลปถวิยํ ปติฎฺฐาย สมาธิสิลายํ สุนิสิตํ วิปสฺสนาปญฺญาสตฺถํ วีริยพลปคฺคหิเตน ปาริหาริกปญฺญาหเตฺถน อุกฺขิปิตฺวา สพฺพมฺปิ ตํ อตฺตโน สนฺตาเน ปติตํ ตณฺหาชฎํ วิชเฎยฺย สญฺฉิเนฺทยฺย สมฺปทาเลยฺยฯ มคฺคกฺขเณ ปเนส ตํ ชฎํ วิชเฎติ นามฯ ผลกฺขเณ วิชฎิตชโฎ สเทวกสฺส โลกสฺส อคฺคทกฺขิเณโยฺย โหติฯ เตนาห ภควา –</p>


<p>
‘‘สีเล  
ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎ’’นฺติฯ (สํ. นิ. ๑.๒๓);  
</p>
  
<p> ตตฺรายํ ยาย ปญฺญาย ติ วุโตฺต, ตตฺราสฺส กรณียํ นตฺถิฯ ปุริมกมฺมานุภาเวเนว หิสฺส สา สิทฺธาฯ ติ เอตฺถ วุตฺตวีริยวเสน ปน เตน สาตจฺจการินา ปญฺญาวเสน จ สมฺปชานการินา หุตฺวา สีเล ปติฎฺฐาย จิตฺตปญฺญาวเสน วุตฺตา สมถวิปสฺสนา ภาเวตพฺพาติ อิมมตฺร ภควา สีลสมาธิปญฺญามุเขน วิสุทฺธิมคฺคํ ทเสฺสติฯ</p>


<p>เอตฺตาวตา หิ ติโสฺส สิกฺขา, ติวิธกลฺยาณํ สาสนํ, เตวิชฺชตาทีนํ อุปนิสฺสโย, อนฺตทฺวยวชฺชนมชฺฌิมปฎิปตฺติเสวนานิ, อปายาทิสมติกฺกมนุปาโย, ตีหากาเรหิ กิเลสปฺปหานํ, วีติกฺกมาทีนํ ปฎิปโกฺข, สํกิเลสตฺตยวิโสธนํ, โสตาปนฺนาทิภาวสฺส จ การณํ ปกาสิตํ โหติฯ</p>


<p>กถํ? เอตฺถ หิ สีเลน อธิสีลสิกฺขา ปกาสิตา โหติ, สมาธินา อธิจิตฺตสิกฺขา, ปญฺญาย อธิปญฺญาสิกฺขาฯ</p>


<p>สีเลน จ สาสนสฺส อาทิกลฺยาณตา ปกาสิตา โหติฯ ‘‘โก จาทิ กุสลานํ ธมฺมานํ, สีลญฺจ สุวิสุทฺธ’’นฺติ (สํ. นิ. ๕.๓๖๙) หิ วจนโต, ‘‘สพฺพปาปสฺส อกรณ’’นฺติ (ที. นิ. ๒.๙๐) อาทิวจนโต จ สีลํ สาสนสฺส อาทิ, ตญฺจ กลฺยาณํ, อวิปฺปฎิสาราทิคุณาวหตฺตาฯ สมาธินา มเชฺฌกลฺยาณตา ปกาสิตา โหติฯ ‘‘กุสลสฺส อุปสมฺปทา’’ติ (ที. นิ. ๒.๙๐) อาทิวจนโต หิ สมาธิ สาสนสฺส มเชฺฌ, โส จ กลฺยาโณ, อิทฺธิวิธาทิคุณาวหตฺตาฯ ปญฺญาย สาสนสฺส ปริโยสานกลฺยาณตา ปกาสิตา โหติฯ ‘‘สจิตฺตปริโยทาปนํ, เอตํ พุทฺธาน สาสน’’นฺติ (ที. นิ. ๒.๙๐) หิ วจนโต, ปญฺญุตฺตรโต  จ ปญฺญา สาสนสฺส ปริโยสานํ, สา จ กลฺยาณํ, อิฎฺฐานิเฎฺฐสุ ตาทิภาวาวหนโตฯ</p>


<p>
‘‘เสโล ยถา เอกฆโน, วาเตน น สมีรติ;  
  
เอวํ นินฺทาปสํสาสุ, น สมิญฺชนฺติ ปณฺฑิตา’’ติฯ (ธ. ป. ๘๑); –  
</p>
  
<p>หิ วุตฺตํฯ</p>


<p>ตถา  สีเลน เตวิชฺชตาย อุปนิสฺสโย ปกาสิโต โหติฯ สีลสมฺปตฺติญฺหิ นิสฺสาย ติโสฺส วิชฺชา ปาปุณาติ, น ตโต ปรํฯ สมาธินา ฉฬภิญฺญตาย อุปนิสฺสโย ปกาสิโต โหติฯ สมาธิสมฺปทญฺหิ นิสฺสาย ฉ อภิญฺญา ปาปุณาติ, น ตโต ปรํฯ ปญฺญาย ปฎิสมฺภิทาปเภทสฺส อุปนิสฺสโย ปกาสิโต โหติฯ ปญฺญาสมฺปตฺติญฺหิ นิสฺสาย จตโสฺส ปฎิสมฺภิทา ปาปุณาติ, น อเญฺญน การเณนฯ</p>


<p>สีเลน จ กามสุขลฺลิกานุโยคสงฺขาตสฺส อนฺตสฺส วชฺชนํ ปกาสิตํ โหติ, สมาธินา อตฺตกิลมถานุโยคสงฺขาตสฺสฯ ปญฺญาย มชฺฌิมาย ปฎิปตฺติยา เสวนํ ปกาสิตํ โหติฯ</p>


<p>ตถา สีเลน อปายสมติกฺกมนุปาโย ปกาสิโต โหติ, สมาธินา กามธาตุสมติกฺกมนุปาโย, ปญฺญาย สพฺพภวสมติกฺกมนุปาโยฯ</p>


<p>สีเลน จ ตทงฺคปฺปหานวเสน กิเลสปฺปหานํ ปกาสิตํ โหติ, สมาธินา วิกฺขมฺภนปฺปหานวเสน, ปญฺญาย สมุเจฺฉทปฺปหานวเสนฯ</p>


<p>ตถา สีเลน กิเลสานํ วีติกฺกมปฎิปโกฺข ปกาสิโต โหติ, สมาธินา ปริยุฎฺฐานปฎิปโกฺข, ปญฺญาย อนุสยปฎิปโกฺขฯ</p>


<p>สีเลน จ ทุจฺจริตสํกิเลสวิโสธนํ ปกาสิตํ โหติ, สมาธินา ตณฺหาสํกิเลสวิโสธนํ, ปญฺญาย ทิฎฺฐิสํกิเลสวิโสธนํฯ</p>


<p>ตถา สีเลน โสตาปนฺนสกทาคามิภาวสฺส การณํ ปกาสิตํ โหติ, สมาธินา อนาคามิภาวสฺส, ปญฺญาย อรหตฺตสฺสฯ โสตาปโนฺน หิ ‘‘สีเลสุ ปริปูรการี’’ติ (อ. นิ. ๓.๘๗) วุโตฺต, ตถา สกทาคามีฯ อนาคามี  ปน ‘‘สมาธิสฺมิํ ปริปูรการี’’ติ (อ. นิ. ๓.๘๗)ฯ อรหา ปน ‘‘ปญฺญาย ปริปูรการี’’ติ (อ. นิ. ๓.๘๗)ฯ</p>


<p>เอวํ เอตฺตาวตา ติโสฺส สิกฺขา, ติวิธกลฺยาณํ สาสนํ, เตวิชฺชตาทีนํ อุปนิสฺสโย, อนฺตทฺวยวชฺชนมชฺฌิมปฎิปตฺติเสวนานิ, อปายาทิสมติกฺกมนุปาโย, ตีหากาเรหิ กิเลสปฺปหานํ, วีติกฺกมาทีนํ ปฎิปโกฺข, สํกิเลสตฺตยวิโสธนํ, โสตาปนฺนาทิภาวสฺส จ การณนฺติ อิเม นว, อเญฺญ จ เอวรูปา คุณตฺติกา ปกาสิตา โหนฺตีติฯ</p>





