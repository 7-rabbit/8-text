<h1>เอกูนติํสติโม ปริเจฺฉโท</h1>
<h3>๒๙. นามปญฺญตฺติกถา</h3>
<ol>
<li>
นามโวหารสเงฺกตการโณปนิพนฺธนา;  
  
ยถาวุตฺตตฺถสทฺทานํ, อนฺตรา จินฺตนา คตาฯ  
</li>
  
<li>
  
นามปญฺญตฺติ  
นามายํ, อตฺถสทฺทวินิสฺสฎา;  
  
ตํทฺวยาพทฺธสเงฺกตเญยฺยากาโรปลกฺขิตาฯ  
</li>
  
<li>
ยา คยฺหติ นามโฆสโคจรุปฺปนฺนวีถิยา;  
  
ปวตฺตานนฺตรุปฺปนฺน-มโนทฺวาริกวีถิยาฯ  
</li>
  
<li>
มญฺจปีฐาทิสทฺทํ หิ, โสตวิญฺญาณวีถิยา;  
  
สุตฺวา ตเมว จิเนฺตตฺวา, มโนทฺวาริกวีถิยาฯ  
</li>
  
<li>
ตโต สเงฺกตนิปฺผนฺนํ, นามํ จินฺตาย คยฺหติ;  
  
นามปญฺญตฺติอตฺถา ตุ, ตโต คยฺหนฺติ สมฺภวาฯ  
</li>
  
<li>
สทฺทนามตฺถปญฺญตฺติปรมตฺถวเสน หิ;  
  
จตุธา ติวิธา วาถ, จินฺตนา ตตฺถ อิจฺฉิตาฯ  
</li>
  
<li>
อิตฺถมฎฺฐกถามคฺคํ, วเณฺณเนฺตน หิ ทสฺสิโต;  
  
นโย อาจริเยเนติ, วิภาโคยํ ปกาสิโตฯ  
</li>
  
<li>
นตฺถญฺญา  
กาจิ วิญฺญตฺติ, วิการสหิโต ปน;  
  
สโทฺทว นามปญฺญตฺติ, อิเจฺจกเจฺจหิ วณฺณิตํฯ  
</li>
  
<li>
ตเทตํ นามปญฺญตฺติภาเวเนกวิธมฺปิ จ;  
  
เนรุตฺติกยาทิจฺฉกวสา นามํ ทฺวิธา ภเวฯ  
</li>
  
<li>
สญฺญาสุ ธาตุรูปานิ, ปจฺจยญฺจ ตโต ปรํ;  
  
กตฺวา วณฺณาคมาทิญฺจ, สทฺทลกฺขณสาธิตํฯ  
</li>
  
<li>
เนรุตฺติกมุทีเรนฺติ  
, นามํ ยาทิจฺฉกํ ปทํ;  
  
ยทิจฺฉาย กตมตฺตํ, พฺยญฺชนตฺถวิวชฺชิตํฯ  
</li>
  
<li>
ติวิธมฺปิ ตทนฺวตฺถกาทิมโญฺจปจาริมํ;  
  
นิพฺพจนตฺถสาเปกฺขํ, ตตฺถานฺวตฺถมุทีริตํฯ  
</li>
  
<li>
ยทิจฺฉากตสเงฺกตํ, กาทิมโญฺจปจาริมํ;  
  
อตมฺภูตสฺส ตพฺภาวโวหาโรติ ปวุจฺจติฯ  
</li>
  
<li>
ตถา สามญฺญนามญฺจ, คุณนามญฺจ กิตฺติมํ;  
  
โอปปาติกมิเจฺจวํ, นามํ โหติ จตุพฺพิธํฯ  
</li>
  
<li>
มหาชนสมฺมตญฺจ, อนฺวตฺถเญฺจว ตาทิสํ;  
  
ตีณิ นามานิ จนฺทาทินามํ ตโตฺถปปาติกํฯ  
</li>
  
<li>
ยาทิจฺฉกมาวตฺถิกํ, เนมิตฺตกมถาปรํ;  
  
ลิงฺคิกํ รุฬฺหิกเญฺจติ, นามํ ปญฺจวิธํ ภเวฯ  
</li>
  
<li>
ยาทิจฺฉกํ ยถาวุฑฺฒํ, วจฺฉทมฺมาทิกํ ปน;  
  
อาวตฺถิกํ เนมิตฺตกํ, สีลวาปญฺญวาทิกํฯ  
</li>
  
<li>
ลิงฺคิกํ ทิฎฺฐลิงฺคํ ตุ, ทณฺฑีฉตฺตีติอาทิกํ;  
  
รุฬฺหิกํ เลสมเตฺตน, รุฬฺหํ โคมหิํสาทิกํฯ  
</li>
  
<li>
วิชฺชมานาวิชฺชมาน-ปญฺญโตฺตภยมิสฺสิตา;  
  
วิภตฺตา นามปญฺญตฺติ, ฉพฺพิธา โหติ ตตฺถ หิฯ  
</li>
  
<li>
วิชฺชมานปญฺญตฺตีติ  
, วิชฺชมานตฺถทีปิตา;  
  
วุจฺจติ ขนฺธายตน-ธาตุปญฺจินฺทฺริยาทิกาฯ  
</li>
  
<li>
อวิชฺชมานปญฺญตฺติ-นามิกา ปรมตฺถโต;  
  
อวิชฺชมานมญฺจาทิ, อตฺถปญฺญตฺติทีปิตาฯ  
</li>
  
<li>
วิชฺชมาเนน อวิชฺช-มานปญฺญตฺตินามิกา;  
  
เตวิโชฺช ฉฬภิโญฺญ จ, สีลวา ปญฺญวาปิ จฯ  
</li>
  
<li>
อวิชฺชมาเนน วิชฺช-มานปญฺญตฺตินามิกา;  
  
อิตฺถิรูปํ อิตฺถิสโทฺท, อิตฺถิจิตฺตนฺติอาทิกาฯ  
</li>
  
<li>
วิชฺชมาเนน  
ตุ วิชฺช-มานปญฺญตฺตินามิกา;  
  
จกฺขุวิญฺญาณํ จ จกฺขุ-สมฺผโสฺส เจวมาทิกาฯ  
</li>
  
<li>
อวิชฺชมาเนนาวิชฺช-มานปญฺญตฺตินามิกา;  
  
ขตฺติยปุโตฺต พฺราหฺมณ-ปุโตฺต อิเจฺจวมาทิกาฯ  
</li>
  
<li>
อิติ วุตฺตานุสาเรน, นามปญฺญตฺติยา พุโธ;  
  
สรูปํ วิสยเญฺจว, วิภาคญฺจ วิภาวเยฯ  
</li>
  
<li>
อิเจฺจวํ ปรมตฺถา จ, ยถาวุตฺตา จตุพฺพิธา;  
  
ปญฺญตฺติ ทุวิธา เจติ, เญยฺยตฺถา ฉพฺพิธา มตาติฯ  
</li>
  
อิติ ปญฺญตฺติวิภาเค นามปญฺญตฺติกถา นิฎฺฐิตาฯ  
</li>
  
เอกูนติํสติโม ปริเจฺฉโทฯ  
</li>
  
นิฎฺฐิโต จ สพฺพถาปิ ปญฺญตฺติวิภาโคฯ  
</li>
  
<h3>นิคมนกถา</h3>
</ol>
<ol>
<li>
เสเฎฺฐ  
  
กญฺจิวเร  
รเฎฺฐ,  
กาเวริ  
นคเร วเร;  
  
กุเล สญฺชาตภูเตน, พหุสฺสุเตน ญาณินาฯ  
</li>
  
<li>
  
อนุรุเทฺธน เถเรน,  
อนิรุทฺธยสสฺสินา;  
  
ตมฺพรเฎฺฐ วสเนฺตน, นคเร  
ตญฺช  
นามเกฯ  
</li>
  
<li>
ตตฺถ  
สงฺฆวิสิเฎฺฐน,  
ยาจิเตน อนากุลํ;  
  
มหาวิหารวาสีนํ, วาจนามคฺคนิสฺสิตํฯ  
</li>
  
<li>
ปรมตฺถํ ปกาเสนฺตํ,  
ปรมตฺถวินิจฺฉยํ  
;  
  
<li>
ปกรณํ กตํ เตน, ปรมตฺถตฺถเวทินาติฯ  
</li>
  
อิติ อนุรุทฺธาจริเยน รจิโต  
</li>
  
ปรมตฺถวินิจฺฉโย นิฎฺฐิโตฯ  
</li>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</li>
  
  
  
  
  