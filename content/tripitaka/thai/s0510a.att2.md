<h1>๒. สีหาสนิยวโคฺค</h1>
<h3>๑. สีหาสนทายกเตฺถรอปทานวณฺณนา</h3>
<p>   ติอาทิกํ อายสฺมโต สีหาสนทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิทฺธตฺถสฺส ภควโต กาเล วิภวสมฺปเนฺน สทฺธาสมฺปเนฺน เอกสฺมิํ กุเล นิพฺพโตฺต, ธรมาเน ภควติ เทวโลเก วสิตฺวา นิพฺพุเต ภควติ อุปฺปนฺนตฺตา วิญฺญุตํ ปโตฺต ภควโต สารีริกเจติยํ ทิสฺวา ‘‘อโห เม อลาภา, ภควโต ธรมาเน กาเล อสมฺปโตฺต’’ติ จิเนฺตตฺวา เจติเย จิตฺตํ ปสาเทตฺวา โสมนสฺสชาโต สพฺพรตนมยํ เทวตานิมฺมิตสทิสํ ธมฺมาสเน สีหาสนํ กาเรตฺวา ชีวมานกพุทฺธสฺส  วิย ปูเชสิฯ ตสฺสุปริ เคหมฺปิ ทิพฺพวิมานมิว กาเรสิ, ปาทฎฺฐปนปาทปีฐมฺปิ กาเรสิฯ เอวํ ยาวชีวํ ทีปธูปปุปฺผคนฺธาทีหิ อเนกวิธํ ปูชํ กตฺวา ตโต จุโต เทวโลเก นิพฺพโตฺต ฉ กามสเคฺค อปราปรํ ทิพฺพสมฺปตฺติํ อนุภวิตฺวา มนุเสฺสสุ จกฺกวตฺติสมฺปตฺติํ  อเนกกฺขตฺตุํ อนุภวิตฺวา สงฺขฺยาติกฺกนฺตํ ปเทสรชฺชสมฺปตฺติญฺจ อนุภวิตฺวา กสฺสปสฺส ภควโต สาสเน ปพฺพชิตฺวา สมณธมฺมํ กตฺวา เอตฺถนฺตเร เทวมนุเสฺสสุ สํสรโนฺต  อิมสฺมิํ พุทฺธุปฺปาเท เอกสฺมิํ วิภวสมฺปเนฺน กุเล นิพฺพตฺติตฺวา วิญฺญุตํ ปโตฺต สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา ลทฺธูปสมฺปโท กมฺมฎฺฐานํ คเหตฺวา ฆเฎโนฺต วายมโนฺต นจิรเสฺสว อรหตฺตํ ปาปุณิฯ</p>


<p> เอวํ ปตฺตอรหตฺตผโล อตฺตโน ปุพฺพกมฺมํ สริตฺวา โสมนสฺสํ อุปฺปาเทตฺวา ปุพฺพจริตาปทานํ ปกาเสโนฺต ติอาทิมาหฯ ตตฺถ โลกสฺส นาโถ ปธาโนติ โลกนาโถ, โลกตฺตยสามีติ อโตฺถฯ โลกนาเถ สิทฺธตฺถมฺหิ นิพฺพุเตติ สมฺพโนฺธฯ ติ ปาวจเน ปิฎกตฺตเย วิตฺถาริเต ปตฺถเฎ ปากเฎติ อโตฺถฯ ติ สิกฺขตฺตยสงฺคหิเต พุทฺธสาสเน อเนกสตสหสฺสโกฎิขีณาสวสงฺขาเตหิ พหุชเนหิ ญาเต อธิคเตติ อโตฺถฯ</p>


<p> ติ ตทา อหํ พุทฺธสฺส ธรมานกาเล อสมฺปโตฺต นิพฺพุเต ตสฺมิํ เทวโลกา จวิตฺวา มนุสฺสโลกํ อุปปโนฺน ตสฺส ภควโต สารีริกธาตุเจติยํ ทิสฺวา ปสนฺนจิโตฺต สทฺธาสมฺปยุตฺตมโน สุนฺทรมโน ‘‘อโห มมาคมนํ สฺวาคมน’’นฺติ สญฺชาตปสาทพหุมาโน ‘‘มยา นิพฺพานาธิคมาย เอกํ ปุญฺญํ กาตุํ วฎฺฎตี’’ติ จิเนฺตตฺวา ภควโต เจติยสมีเป ภควนฺตํ อุทฺทิสฺส หิรญฺญสุวณฺณรตนาทีหิ อลงฺกริตฺวาว สีหาสนํ อกาสิฯ ตตฺร นิสินฺนสฺส ปาทฎฺฐปนตฺถาย ปาทปีฐญฺจ กาเรสิฯ สีหาสนสฺส อเตมนตฺถาย ตสฺสุปริ ฆรญฺจ กาเรสิฯ เตน วุตฺตํ – นฺติฯ ติ ธรมานสฺส วิย ภควโต สีหาสนํ มยา กตํ, เตน จิตฺตปฺปสาเทนฯ นฺติ ตุสิตภวเน อุปปชฺชินฺติ อโตฺถฯ</p>


<p> ติ ตตฺรุปปนฺนสฺส เทวภูตสฺส สโต มยฺหํ สุกตํ ปุเญฺญน นิพฺพตฺติตํ ปาตุภูตํ อายาเมน อุจฺจโต จตุพฺพีสโยชนํ  ติริยโต จตุทฺทสโยชนํ ตาวเทว นิพฺพตฺติกฺขเณเยว  อโหสีติ อโตฺถฯ เสสํ สุวิเญฺญยฺยเมวฯ</p>


<p>    ติ อิโต กปฺปโต จตุนวุเต กเปฺป ยํ กมฺมํ  อกาสิํ, ตทา ตโต ปฎฺฐาย ปุญฺญพเลน กญฺจิ ทุคฺคติํ นาภิชานามิ, น อนุภูตปุพฺพา กาจิ ทุคฺคตีติ อโตฺถฯ</p>


<p> ติ อิโต กปฺปโต เตสตฺตติกเปฺปฯ ติ อินฺทนามกา ตโย จกฺกวตฺติราชาโน เอกสฺมิํ กเปฺป ตีสุ ชาตีสุ อิโนฺท นาม จกฺกวตฺตี ราชา อโหสินฺติ อโตฺถฯ   ติ อิโต เทฺวสตฺตติกเปฺปฯ สุมนนามกา ตโย ชนา ติกฺขตฺตุํ จกฺกวตฺติราชาโน อเหสุํฯ</p>


<p> ติ อิโต กปฺปโต อนูนาธิเก สตฺตติเม กเปฺป  วรุโณ จกฺกวตฺตีติ เอวํนามกา ตโย  จกฺกรตนสมฺปนฺนา จตุทีปมฺหิ อิสฺสรา อเหสุนฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๒. เอกตฺถมฺภิกเตฺถรอปทานวณฺณนา</h3>
<p>ติอาทิกํ อายสฺมโต เอกตฺถมฺภทายกเถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล วนกมฺมิโก หุตฺวา เอกสฺมิํ วิภวสมฺปเนฺน กุเล นิพฺพโตฺตฯ ตสฺมิํ สมเย สเพฺพ สทฺธา ปสนฺนา อุปาสกา เอกจฺฉนฺทา ‘‘ภควโต อุปฎฺฐานสาลํ กโรมา’’ติ ทพฺพสมฺภารตฺถาย วนํ ปวิสิตฺวา ตํ อุปาสกํ ทิสฺวา ‘‘อมฺหากํ เอกํ ถมฺภํ เทถา’’ติ ยาจิํสุฯ โส ตํ ปวตฺติํ สุตฺวา ‘‘ตุเมฺห มา จินฺตยิตฺถา’’ติ เต สเพฺพ อุโยฺยเชตฺวา เอกํ สารมยํ ถมฺภํ คเหตฺวา สตฺถุ ทเสฺสตฺวา เตสํเยว อทาสิฯ โส เตเนว โสมนสฺสชาโต ตเทว มูลํ กตฺวา อญฺญานิ ทานาทีนิ ปุญฺญานิ กตฺวา ตโต จุโต เทวโลเก นิพฺพโตฺต อปราปรํ ฉสุ กามาวจเรสุ ทิพฺพสมฺปตฺติโย อนุภวิตฺวา มนุเสฺสสุ จ อคฺคจกฺกวตฺติสมฺปตฺติํ อเนกวารํ อนุภวิตฺวา อสเงฺขฺยยฺยํ ปเทสรชฺชสมฺปตฺติญฺจ อนุภวิตฺวา อิมสฺมิํ พุทฺธุปฺปาเท สทฺธาสมฺปเนฺน เอกสฺมิํ  กุเล นิพฺพโตฺต มาตาปิตูหิ สทฺธิํ ภควโต สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา ลทฺธูปสมฺปโท กมฺมฎฺฐานํ คเหตฺวา มนสิกโรโนฺต นจิรเสฺสว อรหา อโหสิฯ</p>


<p> โส  เอวํ ปตฺตอรหโตฺต อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ สิทฺธตฺถสฺส  ภคฺยสมฺปนฺนสฺส สมฺมาสมฺพุทฺธสฺสฯ ติ มหาอุปาสกสมูโห  อโหสีติ อโตฺถฯ นฺติ ‘‘พุทฺธํ สรณ’’นฺติ คตา ภชิํสุ ชานิํสุ วา เต อุปาสกาฯ  พุทฺธคุณํ อตฺตโน จิตฺตสนฺตาเน ฐเปนฺตีติ อโตฺถฯ</p>


<p> ติ สเพฺพ สมาคมฺม สนฺนิปติตฺวา มเนฺตตฺวา อญฺญมญฺญํ สญฺญาเปตฺวา เอกจฺฉนฺทา หุตฺวา  อุปฎฺฐานสาลํ สตฺถุโน อตฺถาย  กโรนฺตีติ อโตฺถฯ ทพฺพสมฺภาเรสุ เอกตฺถมฺภํ อลภนฺตา  มหาวเน วิจินนฺตีติ สมฺพโนฺธฯ</p>


<p>   ติ อหํ เต อุปาสเก อรเญฺญ ทิสฺวาน  สมูหํ  สมีปํ คนฺตฺวา  ทสงฺคุลิสโมธานํ อญฺชลิํ สิรสิ กตฺวา อหํ  อุปาสกสมูหํ ‘‘ตุเมฺห อิมํ วนํ กิมตฺถํ อาคตตฺถา’’ติ  ตสฺมิํ กาเล ปริปุจฺฉินฺติ สมฺพโนฺธฯ</p>


<p>  สีลวโนฺต อุปาสกา  มยา ปุฎฺฐา ‘‘มาฬํ มยํ กตฺตุกามา หุตฺวา เอกตฺถโมฺภ อเมฺหหิ น ลพฺภตี’’ติ  วิเสเสน กถยิํสูติ สมฺพโนฺธฯ</p>


<p>  มยฺหํ เอกตฺถมฺภํ เทถ, อหํ ตํ ทสฺสามิ สตฺถุโน สนฺติกํ อหํ ถมฺภํ อาหริสฺสามิ,  ภวโนฺต ถมฺภหรเณ  อุสฺสาหรหิตา ภวนฺตูติ สมฺพโนฺธฯ</p>


<p> ติ ยํ ยํ โยนิํ เทวตฺตํ อถ มานุสํ อุปคจฺฉามีติ อโตฺถฯ ภุมฺมเตฺถ วา อุปโยควจนํ, ยสฺมิํ ยสฺมิํ เทวโลเก วา มนุสฺสโลเก วาติ อโตฺถฯ เสสํ อุตฺตานตฺถเมวาติฯ</p>

</p>


<h3>๓. นนฺทเตฺถรอปทานวณฺณนา</h3>
<p>   ติอาทิกํ อายสฺมโต นนฺทเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร เอกสฺมิํ กุเล นิพฺพตฺติตฺวา วิญฺญุตํ ปโตฺต ภควโต สนฺติเก ธมฺมํ สุณโนฺต สตฺถารํ เอกํ ภิกฺขุํ อินฺทฺริเยสุ คุตฺตทฺวารานํ อคฺคฎฺฐาเน ฐเปนฺตํ ทิสฺวา สยํ ตํ ฐานนฺตรํ ปเตฺถโนฺต ภควโต ภิกฺขุสงฺฆสฺส จ ปูชาสกฺการพหุลํ มหาทานํ ปวเตฺตตฺวา ‘‘อหํ, ภเนฺต, อนาคเต ตุมฺหาทิสสฺส พุทฺธสฺส เอวรูโป สาวโก ภเวยฺย’’นฺติ ปณิธานํ อกาสิฯ</p>


<p>โส ตโต ปฎฺฐาย เทวมนุเสฺสสุ สํสรโนฺต อตฺถทสฺสิสฺส ภควโต กาเล ธมฺมตาย นาม นทิยา มหโนฺต กจฺฉโป หุตฺวา นิพฺพโตฺต เอกทิวสํ สตฺถารํ นทิํ ตริตุํ ตีเร ฐิตํ ทิสฺวา สยํ ภควนฺตํ ตาเรตุกาโม สตฺถุ ปาทมูเล นิปชฺชิฯ สตฺถา ตสฺส อชฺฌาสยํ ญตฺวา ปิฎฺฐิํ อภิรุหิฯ โส หฎฺฐตุโฎฺฐ เวเคน โสตํ ฉินฺทโนฺต สีฆตรํ ปรตีรํ ปาเปสิฯ ภควา ตสฺส อนุโมทนํ วทโนฺต ภาวินิํ สมฺปตฺติํ กเถตฺวา ปกฺกามิฯ</p>


<p>โส เตน ปุญฺญกเมฺมน สุคตีสุเยว สํสรโนฺต  อิมสฺมิํ พุทฺธุปฺปาเท กปิลวตฺถุสฺมิํ สุโทฺธทนมหาราชสฺส อคฺคมเหสิยา มหาปชาปติโคตมิยา กุจฺฉิมฺหิ นิพฺพโตฺต, ตสฺส นามคฺคหณทิวเส ญาติสงฺฆํ นนฺทยโนฺต ชาโตติ เตฺวว นามํ อกํสุฯ ตสฺส วยปฺปตฺตกาเล ภควา ปวตฺติตวรธมฺมจโกฺก โลกานุคฺคหํ กโรโนฺต อนุกฺกเมน กปิลวตฺถุํ คนฺตฺวา ญาติสมาคเม โปกฺขรวสฺสํ อฎฺฐุปฺปตฺติํ กตฺวา เวสฺสนฺตรชาตกํ (ชา. ๒.๒๒.๑๖๕๕ อาทโย) กเถตฺวา ทุติยทิวเส ปิณฺฑาย ปวิโฎฺฐ ‘‘อุตฺติเฎฺฐ นปฺปมเชฺชยฺยา’’ติ (ธ. ป. ๑๖๘) คาถาย ปิตรํ โสตาปตฺติผเล ปติฎฺฐาเปตฺวา นิเวสนํ คนฺตฺวา ‘‘ธมฺมญฺจเร สุจริต’’นฺติ (ธ. ป. ๑๖๙) คาถาย มหาปชาปติํ โสตาปตฺติผเล ราชานํ สกทาคามิผเล ปติฎฺฐาเปตฺวา ตติยทิวเส นนฺทกุมารสฺส อภิเสกเคหปเวสนอาวาหมงฺคเลสุ วตฺตมาเนสุ ปิณฺฑาย ปาวิสิฯ สตฺถา นนฺทกุมารสฺส หเตฺถ ปตฺตํ ทตฺวา มงฺคลํ วตฺวา ตสฺส หตฺถโต ปตฺตํ อคฺคเหตฺวาว วิหารํ คโต , ตํ ปตฺตหตฺถํ วิหารํ อาคตํ อนิจฺฉมานํเยว ปพฺพาเชตฺวา ตถาปพฺพาชิตตฺตาเยว อนภิรติยา ปีฬิตํ ญตฺวา อุปาเยน ตสฺส ตํ อนภิรติํ วิโนเทสิฯ โส โยนิโส ปฎิสงฺขาย วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เถโร ปุน ทิวเส ภควนฺตํ อุปสงฺกมิตฺวา เอวมาห – ‘‘ยํ เม, ภเนฺต, ภควา ปาฎิโภโค ปญฺจนฺนํ อจฺฉราสตานํ ปฎิลาภาย  กกุฎปาทานํ, มุญฺจามหํ, ภเนฺต, ภควนฺตํ เอตสฺมา ปฎิสฺสวา’’ติฯ ภควาปิ ‘‘ยเทว เต, นนฺท, อนุปาทาย อาสเวหิ จิตฺตํ วิมุตฺตํ, ตทาหํ มุโตฺต เอตสฺมา ปฎิสฺสวา’’ติ อาหฯ อถสฺส ภควา สวิเสสํ อินฺทฺริเยสุ คุตฺตทฺวารตํ ญตฺวา ตํ คุณํ วิภาเวโนฺต ‘‘เอตทคฺคํ, ภิกฺขเว, มม สาวกานํ ภิกฺขูนํ อินฺทฺริเยสุ คุตฺตทฺวารานํ ยทิทํ นโนฺท’’ติ (อ. นิ. ๑.๒๑๙, ๒๓๐) อินฺทฺริเยสุ คุตฺตทฺวารภาเวน นํ เอตทเคฺค ฐเปสิฯ เถโร หิ ‘‘อินฺทฺริยาสํวรํ นิสฺสาย อิมํ วิปฺปการํ ปโตฺต, ตมหํ สุฎฺฐุ นิคฺคณฺหิสฺสามี’’ติ อุสฺสาหชาโต พลวหิโรตฺตโปฺป ตตฺถ จ กตาธิการตฺตา อินฺทฺริยสํวเร อุกฺกํสปารมิํ อคมาสิฯ</p>


<p> เอวํ โส เอตทคฺคฎฺฐานํ ปตฺวา อตฺตโน ปุพฺพกมฺมํ สริตฺวา โสมนสฺสปฺปโตฺต ปุพฺพจริตาปทานํ ปกาเสโนฺต ติอาทิมาหฯ นฺติ โขมรเฎฺฐ ชาตํ วตฺถํ ภควติ จิตฺตปฺปสาเทน คารวพหุมาเนน มยา ปรมสุขุมํ โขมวตฺถํ ทินฺนนฺติ อโตฺถฯ ติ  สยเมว ภูตสฺส ชาตสฺส อริยาย ชาติยา นิพฺพตฺตสฺสฯ ติ มหเนฺต สีลสมาธิปญฺญาวิมุตฺติวิมุตฺติญาณทสฺสนกฺขเนฺธ เอสิ คเวสีติ มเหสิ, ตสฺส มเหสิโน สยมฺภุสฺส จีวรตฺถาย โขมวตฺถํ มยา ทินฺนนฺติ สมฺพโนฺธฯ</p>


<p> ติ เอตฺถ นฺติ สามฺยเตฺถ อุปโยควจนํ, ตสฺส วตฺถทายกสฺส เม ทานผลํ วิเสเสน อกาสิ กเถสิ พุโทฺธติ อโตฺถฯ ติ ปทุมุตฺตรนามโกฯ ‘‘ชลรุตฺตมนายโก’’ติปิ ปาโฐ, ตสฺส ชลมานานํ เทวพฺรหฺมานํ อุตฺตมนายโก ปธาโนติ อโตฺถฯ ติ อิมินา วตฺถทานสฺส นิสฺสเนฺทน ตฺวํ อนาคเต  สุวณฺณวโณฺณ ภวิสฺสสิฯ</p>


<p>   ติ ทิพฺพมนุสฺสสงฺขาตา เทฺว สมฺปตฺติโย อนุภวิตฺวาฯ ติ กุสลาวยเวหิ กุสลโกฎฺฐาเสหิ โจทิโต เปสิโต, ‘‘ตฺวํ อิมินา ปุเญฺญน สตฺถุ กุลํ ปสวาหี’’ติ เปสิโต วิยาติ อโตฺถฯ ‘‘โคตมสฺส ภควโต กนิโฎฺฐ ตฺวํ ภวิสฺสสี’’ติ พฺยากาสีติ สมฺพโนฺธฯ</p>


<p> ติ กิเลสกาเมหิ รโตฺต อลฺลีโน กายสุขจิตฺตสุขานุภวนสภาโวฯ ติ วตฺถุกาเมสุ เคธสงฺขาตาย ตณฺหาย อายุโต โยชิโตติ อโตฺถฯ นฺติ ยสฺมา กาเมสุ เคธิโต,  ตสฺมา  ตฺวํ อตฺตโน ภาตุเกน โคตมพุเทฺธน โจทิโต ปพฺพชฺชาย อุโยฺยชิโต ตสฺส สนฺติเก ปพฺพชิสฺสสีติ สมฺพโนฺธฯ</p>


<p> ติ ตสฺมิํ โคตมสฺส ภควโต สาสเน ตฺวํ ปพฺพชิตฺวา  มูลภูเตน ปุญฺญสมฺภาเรน  ภาวนายํ นิโยชิโต  สกลาสเว  ชานิตฺวา ปชหิตฺวา อนามโย นิทฺทุโกฺข  อทสฺสนํ ปาเปสฺสสิ, อปณฺณตฺติกภาวํ คมิสฺสสีติ อโตฺถฯ</p>


<p> ติ อิโต กปฺปโต ปุเพฺพ สตกปฺปาธิเก สหสฺสเม กปฺปมฺหิ เจฬนามกา จตฺตาโร จกฺกวตฺติราชาโน อเหสุนฺติ อโตฺถฯ ติ กปฺปสหสฺสานิ สฎฺฐิ จ อติกฺกมิตฺวา เหฎฺฐา เอกสฺมิํ กเปฺป จตฺตาโร ชนา อุปเจฬา นาม จกฺกวตฺติราชาโน จตูสุ ชาตีสุ อเหสุนฺติ อโตฺถฯ</p>


<p> ติ ปญฺจกปฺปาธิเก สหสฺสเม กปฺปมฺหิ เจฬา นาม จตฺตาโร ชนา จกฺกวตฺติราชาโน สตฺตหิ รตเนหิ สมฺปนฺนา สมงฺคีภูตา ชมฺพุทีปอปรโคยานอุตฺตรกุรุปุพฺพวิเทหทีปสงฺขาเต   ปธานา วิสุํ อเหสุนฺติ อโตฺถฯ เสสํ วุตฺตนยเมวาติฯ</p>

</p>


<h3>๔. จูฬปนฺถกเตฺถรอปทานวณฺณนา</h3>
<p>  ติอาทิกํ อายสฺมโต จูฬปนฺถกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล ยเทตฺถ อฎฺฐุปฺปตฺติวเสน วตฺตพฺพํ, ตํ อฎฺฐกนิปาเต มหาปนฺถกวตฺถุสฺมิํ (เถรคา. ๕๑๐ อาทโย) วุตฺตเมวฯ อยํ ปน วิเสโส – มหาปนฺถกเตฺถโร อรหตฺตํ ปตฺวา ผลสมาปตฺติสุเขน วีตินาเมโนฺต จิเนฺตสิ – ‘‘กถํ นุ โข สกฺกา จูฬปนฺถกมฺปิ อิมสฺมิํ สุเข ปติฎฺฐาเปตุ’’นฺติฯ โส อตฺตโน อยฺยกํ ธนเสฎฺฐิํ อุปสงฺกมิตฺวา อาห – ‘‘สเจ, มหาเสฎฺฐิ , อนุชานาถ, อหํ จูฬปนฺถกํ ปพฺพาเชยฺย’’นฺติฯ ‘‘ปพฺพาเชถ, ภเนฺต’’ติฯ เถโร ตํ ปพฺพาเชสิฯ โส ทสสุ สีเลสุ ปติฎฺฐิโต ภาตุ สนฺติเก –</p>


<p>
‘‘ปทุมํ ยถา โกกนทํ สุคนฺธํ, ปาโต สิยา ผุลฺลมวีตคนฺธํ;  
  
องฺคีรสํ ปสฺส วิโรจมานํ, ตปนฺตมาทิจฺจมิวนฺตลิเกฺข’’ติฯ (สํ. นิ. ๑.๑๒๓; อ. นิ. ๕.๑๙๕) –  
</p>
  
<p>คาถํ อุคฺคณฺหโนฺต จตูหิ มาเสหิ อุคฺคเหตุํ นาสกฺขิ, คหิตมฺปิ หทเย น ติฎฺฐติฯ อถ นํ มหาปนฺถโก, ‘‘จูฬปนฺถก, ตฺวํ อิมสฺมิํ สาสเน อภโพฺพ, จตูหิ มาเสหิ เอกํ คาถมฺปิ คเหตุํ น สโกฺกสิ, ปพฺพชิตกิจฺจํ ปน ตฺวํ กถํ มตฺถกํ ปาเปสฺสสิ, นิกฺขม อิโต’’ติ โส เถเรน ปณามิโก ทฺวารโกฎฺฐกสมีเป โรทมาโน อฎฺฐาสิฯ</p>


<p>เตน จ สมเยน สตฺถา ชีวกมฺพวเน วิหรติฯ อถ ชีวโก ปุริสํ เปเสสิ – ‘‘คจฺฉ, ปญฺจหิ ภิกฺขุสเตหิ สทฺธิํ สตฺถารํ นิมเนฺตหี’’ติฯ เตน จ สมเยน อายสฺมา มหาปนฺถโก ภตฺตุเทฺทสโก โหติฯ โส ‘‘ปญฺจนฺนํ ภิกฺขุสตานํ ภิกฺขํ ปฎิจฺฉถา’’ติ วุโตฺต ‘‘จูฬปนฺถกํ ฐเปตฺวา เสสานํ ปฎิจฺฉามี’’ติ อาหฯ ตํ สุตฺวา จูฬปนฺถโก ภิโยฺยโสมตฺตาย โทมนสฺสปฺปโตฺต อโหสิฯ สตฺถา ตสฺส จิตฺตเกฺขทํ ญตฺวา ‘‘จูฬปนฺถโก มยา กเตน อุปาเยน พุชฺฌิสฺสตี’’ติ  ตสฺส อวิทูรฎฺฐาเน อตฺตานํ ทเสฺสตฺวา ‘‘กิํ, ปนฺถก, โรทสี’’ติ ปุจฺฉิฯ ‘‘ภาตา มํ, ภเนฺต, ปณาเมตี’’ติ อาหฯ ‘‘ปนฺถก, มา จินฺตยิ, มม สาสเน  ตุยฺหํ ปพฺพชฺชา, เอหิ อิมํ คเหตฺวา ‘รโชหรณํ, รโชหรณ’นฺติ มนสิ กโรหี’’ติ อิทฺธิยา สุทฺธํ โจฬกฺขณฺฑํ อภิสงฺขริตฺวา อทาสิฯ โส สตฺถารา ทินฺนํ โจฬกฺขณฺฑํ ‘‘รโชหรณํ, รโชหรณ’’นฺติ หเตฺถน ปริมชฺชโนฺต นิสีทิฯ ตสฺส ตํ ปริมชฺชนฺตสฺส กิลิฎฺฐธาตุกํ ชาตํ, ปุน ปริมชฺชนฺตสฺส อุกฺขลิปริปุญฺฉนสทิสํ ชาตํฯ โส ญาณปริปากตฺตา เอวํ จิเนฺตสิ – ‘‘อิทํ โจฬกฺขณฺฑํ ปกติยา ปริสุทฺธํ, อิมํ อุปาทิณฺณกสรีรํ นิสฺสาย กิลิฎฺฐํ อญฺญถา ชาตํ, ตสฺมา อนิจฺจํ ยถาเปตํ, เอวํ จิตฺตมฺปี’’ติ ขยวยํ ปฎฺฐเปตฺวา ตสฺมิํเยว นิมิเตฺต ฌานานิ นิพฺพเตฺตตฺวา ฌานปาทกํ กตฺวา วิปสฺสนํ ปฎฺฐเปตฺวา สห ปฎิสมฺภิทาหิ อรหตฺตํ ปาปุณิฯ อรหตฺตปตฺตเสฺสวสฺส เตปิฎกํ ปญฺจาภิญฺญา จ อาคมิํสุฯ</p>


<p>สตฺถา เอกูเนหิ ปญฺจภิกฺขุสเตหิ สทฺธิํ คนฺตฺวา ชีวกสฺส นิเวสเน ปญฺญเตฺต อาสเน นิสีทิฯ จูฬปนฺถโก ปน อตฺตโน ภิกฺขาย อปฺปฎิจฺฉิตตฺตา เอว น คโตฯ ชีวโก ยาคุํ ทาตุํ  อารภิฯ สตฺถา หเตฺถน ปตฺตํ ปิทหิฯ ‘‘กสฺมา, ภเนฺต, น คณฺหถา’’ติ วุเตฺต ‘‘วิหาเร เอโก ภิกฺขุ อตฺถิ, ชีวกา’’ติฯ โส ปุริสํ เปเสสิ – ‘‘คจฺฉ, ภเณ, วิหาเร นิสินฺนํ อยฺยํ คเหตฺวา เอหี’’ติฯ จูฬปนฺถกเตฺถโรปิ รูเปน กิริยาย จ เอกมฺปิ เอเกน อสทิสํ ภิกฺขุสหสฺสํ นิมฺมินิตฺวา นิสีทิฯ โส ปุริโส วิหาเร ภิกฺขูนํ พหุภาวํ ทิสฺวา คนฺตฺวา ชีวกสฺส กเถสิ – ‘‘อิมสฺมา ภิกฺขุสงฺฆา วิหาเร ภิกฺขุสโงฺฆ พหุตโร, ปโกฺกสิตพฺพํ อยฺยํ น ชานามี’’ติฯ ชีวโก สตฺถารํ ปุจฺฉิ – ‘‘โก นาโม, ภเนฺต, วิหาเร นิสิโนฺน ภิกฺขู’’ติ? ‘‘จูฬปนฺถโก นาม, ชีวกา’’ติฯ ‘‘คจฺฉ, ภเณ, ‘จูฬปนฺถโก นาม กตโร’ติ ปุจฺฉิตฺวา ตํ อาเนหี’’ติฯ โส วิหารํ คนฺตฺวา ‘‘จูฬปนฺถโก นาม กตโร, ภเนฺต’’ติ ปุจฺฉิฯ ‘‘อหํ จูฬปนฺถโก, อหํ จูฬปนฺถโก’’ติ เอกปฺปหาเรน ภิกฺขุสหสฺสมฺปิ กเถสิฯ โส ปุนาคนฺตฺวา ตํ ปวตฺติํ ชีวกสฺส อาโรเจสิ ชีวโก ปฎิวิทฺธสจฺจตฺตา ‘‘อิทฺธิมา มเญฺญ, อโยฺย’’ติ นยโต ญตฺวา ‘‘คจฺฉ, ภเณ, ปฐมํ กเถนฺตํ อยฺยเมว ‘ตุเมฺห สตฺถา ปโกฺกสตี’ติ วตฺวา จีวรกเณฺณ คณฺหาหี’’ติ อาหฯ โส วิหารํ คนฺตฺวา ตถา อกาสิฯ ตาวเทว นิมฺมิตภิกฺขู อนฺตรธายิํสุฯ โส เถรํ คเหตฺวา อคมาสิฯ</p>


<p>สตฺถา  ตสฺมิํ ขเณ ยาคุญฺจ ขชฺชกาทิเภทญฺจ ปฎิคฺคณฺหิฯ กตภตฺตกิโจฺจ ภควา อายสฺมนฺตํ จูฬปนฺถกํ อาณาเปสิ ‘‘อนุโมทนํ กโรหี’’ติฯ โส ปภินฺนปฎิสมฺภิโท สิเนรุํ คเหตฺวา  มหาสมุทฺทํ มเนฺถโนฺต วิย เตปิฎกํ พุทฺธวจนํ สโงฺขเภโนฺต สตฺถุ อชฺฌาสยํ คณฺหโนฺต อนุโมทนํ อกาสิฯ ทสพเล ภตฺตกิจฺจํ กตฺวา วิหารํ คเต ธมฺมสภายํ กถา อุทปาทิ ‘อโห พุทฺธานํ อานุภาโว, ยตฺร หิ นาม จตฺตาโร มาเส เอกคาถํ คเหตุํ อสโกฺกนฺตมฺปิ ลหุเกน ขเณเนว เอวํ มหิทฺธิกํ อกํสู’ติ, ตถา หิ ชีวกสฺส นิเวสเน นิสิโนฺน ภควา ‘เอวํ จูฬปนฺถกสฺส จิตฺตํ สมาหิตํ, วีถิปฎิปนฺนา วิปสฺสนา’ติ ญตฺวา ยถานิสิโนฺนเยว อตฺตานํ ทเสฺสตฺวา, ‘ปนฺถก, เนวายํ ปิโลติกา กิลิฎฺฐา รชานุกิณฺณา, อิโต ปน อโญฺญปิ อริยสฺส วินเย สํกิเลโส รโช’ติ ทเสฺสโนฺต –</p>


<p>
‘‘ราโค รโช น จ ปน เรณุ วุจฺจติ, ราคเสฺสตํ อธิวจนํ รโชติ;  
  
เอตํ รชํ วิปฺปชหิตฺวา ภิกฺขโว, วิหรนฺติ เต วิคตรชสฺส สาสเนฯ  
</p>
  
‘‘โทโส รโช…เป.… วิคตรชสฺส สาสเนฯ  
</p>
  
‘‘โมโห  
รโช…เป.… วิคตรชสฺส สาสเน’’ติฯ (มหานิ. ๒๐๙; จูฬนิ. อุทยมาณวปุจฺฉานิเทฺทส ๗๔) –  
</p>
  
<p>อิมา ติโสฺส คาถาโย อภาสิฯ คาถาปริโยสาเน จูฬปนฺถโก สหปฎิสมฺภิทาหิ อรหตฺตํ ปาปุณีติฯ สตฺถา เตสํ ภิกฺขูนํ กถาสลฺลาปํ สุตฺวา อาคนฺตฺวา พุทฺธาสเน นิสีทิตฺวา ‘‘กิํ วเทถ, ภิกฺขเว’’ติ ปุจฺฉิตฺวา ‘‘อิมํ นาม, ภเนฺต’’ติ วุเตฺต ‘‘ภิกฺขเว, จูฬปนฺถเกน อิทานิ มยฺหํ โอวาเท ฐตฺวา โลกุตฺถรทายชฺชํ ลทฺธํ, ปุเพฺพ ปน โลกิยทายชฺชํ ลทฺธ’’นฺติ วตฺวา เตหิ ยาจิโต จูฬเสฎฺฐิชาตกํ (ชา. ๑.๑.๔) กเถสิฯ อปรภาเค นํ สตฺถา อริยคณปริวุโต ธมฺมาสเน นิสิโนฺน มโนมยํ กายํ อภินิมฺมินนฺตานํ ภิกฺขูนํ เจโตวิวฎฺฎกุสลานญฺจ อคฺคฎฺฐาเน ฐเปสิฯ</p>


<p> เอวํ โส ปตฺตเอตทคฺคฎฺฐาโน อตฺตโน ปุพฺพกมฺมํ สริตฺวา ปีติโสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ ตตฺถ ปุริมปททฺวยํ วุตฺตตฺถเมวฯ   ติ โส ปทุมุตฺตโร นาม สตฺถา คณมฺหา มหตา ภิกฺขุสมูหโต วูปกโฎฺฐ วิสุํ ภูโต วิเวกํ อุปคโตฯ   มม ตาปสกาเล  หิมาลยปพฺพตสมีเป  วาสํ กเปฺปสิ, จตูหิ อิริยาปเถหิ วิหาสีติ อโตฺถฯ</p>


<p> ติ ยทา โส ภควา หิมวนฺตํ อุปคนฺตฺวา วสิ, ตทา อหมฺปิ หิมวนฺตสมีเป กตอสฺสเม  สมนฺตโต กายจิตฺตปีฬาสงฺขาตา ปริสฺสยา สมนฺติ เอตฺถาติ ติ ลทฺธนาเม อรญฺญาวาเส วสามีติ สมฺพโนฺธฯ นฺติ อจิรํ อาคตํ มหาวีริยวนฺตํ  ปธานํ ตํ ภควนฺตํ อุเปสินฺติ สมฺพโนฺธ, อาคตกฺขเณเยว อุปาคมินฺติ อโตฺถฯ</p>


<p> ติ เอวํ อุปคจฺฉโนฺต จ ปทุมุปฺปลปุปฺผาทีหิ ฉาทิตํ ปุปฺผมยํ ฉตฺตํ คเหตฺวา  นรานํ เสฎฺฐํ ภควนฺตํ ฉาเทโนฺต  สมีปํ คโตสฺมีติ อโตฺถฯ นฺติ รูปาวจรสมาธิชฺฌานํ สมาปชฺชนฺตํ อเปฺปตฺวา นิสินฺนสฺส อนฺตรายํ อหํ อกาสินฺติ สมฺพโนฺธฯ</p>


<p> ติ ตํ สุสชฺชิตํ ปุปฺผจฺฉตฺตํ ทฺวีหิ หเตฺถหิ อุกฺขิปิตฺวา อหํ  ภควโต อทาสินฺติ สมฺพโนฺธฯ ติ ตํ มยา ทินฺนํ ปุปฺผจฺฉตฺตํ ปทุมุตฺตโร ภควา สมฺปฎิจฺฉิ, สาทรํ สาทิยีติ อโตฺถฯ</p>


<p> ติ เอเกกสฺมิํ ปทุมปุเปฺผ สตสตปตฺตานํ วเสน สตปเตฺตหิ ปทุมปุเปฺผหิ ฉาทิตํ ปุปฺผจฺฉตฺตํ ปกาเรน อาทเรน คเหตฺวา ตาปโส มม อทาสีติ อโตฺถฯ ติ ตํ ตาปสํ อหํ กิตฺตยิสฺสามิ ปากฎํ กริสฺสามีติ อโตฺถฯ มม  ภาสมานสฺส วจนํ สุโณถ มนสิ กโรถฯ</p>


<p> ติ อิมินา ปุปฺผจฺฉตฺตทาเนน ปญฺจวีสติวาเร ตาวติํสภวเน สโกฺก หุตฺวา เทวรชฺชํ กริสฺสตีติ สมฺพโนฺธฯ ติ จตุตฺติํสติวาเร มนุสฺสโลเก จกฺกวตฺตี ราชา ภวิสฺสติฯ</p>


<p>   นฺติ มนุสฺสโยนิอาทีสุ ยํ ยํ ชาติํ  คจฺฉติ อุปปชฺชติฯ ตตฺถ ตตฺถ โยนิยํ  สุญฺญฎฺฐาเน  นิสินฺนํ ฐิตํ วา ปทุมํ  อุปริ ฉาทยิสฺสตีติ อโตฺถฯ</p>


<p> ติ เตน ภควโต สกลปิฎกตฺตเย ปกาสิเต ทีปิเต  มนุสฺสชาติํ  อุปปชฺชิสฺสติฯ ติ มเนน ฌานจิเตฺตน นิพฺพโตฺตติ มโนมโย, ยถา จิตฺตํ ปวตฺตติ, ตถา กายํ ปวเตฺตติ จิตฺตคติกํ กโรตีติ  อโตฺถฯ ตมฺหิ มโนมเย กายมฺหิ โส ตาปโส จูฬปนฺถโก นาม หุตฺวา อุตฺตโม อโคฺค ภวิสฺสตีติ อโตฺถฯ เสสํ เหฎฺฐา วุตฺตตฺตา อุตฺตานตฺตา จ สุวิเญฺญยฺยเมวฯ</p>


<p> นฺติ อหํ ภควโต นิมฺมิตโจฬกํ ปริมชฺชโนฺต โกกนทํ ปทุมํ สรินฺติ อโตฺถฯ ติ ตสฺมิํ โกกนเท ปทุเม มยฺหํ จิตฺตํ อธิมุจฺจิ อลฺลีโน, ตโต อหํ อรหตฺตํ ปาปุณินฺติ สมฺพโนฺธฯ</p>


<p> อหํ มโนมเยสุ จิตฺตคติเกสุ กาเยสุ  สเพฺพสุ  ปริโยสานํ  ปโตฺตติ สมฺพโนฺธฯ เสสํ วุตฺตนยเมวาติฯ</p>

</p>


<h3>๕. ปิลินฺทวจฺฉเตฺถรอปทานวณฺณนา</h3>
<p>  ติอาทิกํ อายสฺมโต ปิลินฺทวจฺฉเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร มหาโภคกุเล นิพฺพโตฺต เหฎฺฐา วุตฺตนเยน สตฺถุ สนฺติเก ธมฺมํ สุณโนฺต สตฺถารํ เอกํ ภิกฺขุํ เทวตานํ ปิยมนาปภาเวน อคฺคฎฺฐาเน ฐเปนฺตํ ทิสฺวา ตํ ฐานนฺตรํ ปเตฺถตฺวา ยาวชีวํ กุสลํ กตฺวา ตโต จุโต เทวมนุเสฺสสุ สํสรโนฺต สุเมธสฺส ภควโต กาเล กุลเคเห นิพฺพโตฺตฯ ปรินิพฺพุเต ภควติ ตสฺส ถูปํ ปูเชตฺวา สงฺฆสฺส มหาทานํ ปวเตฺตตฺวา ตโต จวิตฺวา เทวมนุเสฺสสุ อุภยสมฺปตฺติโย  อนุภวิตฺวา อนุปฺปเนฺน พุเทฺธ จกฺกวตฺตี ราชา หุตฺวา มหาชนํ ปญฺจสีเลสุ ปติฎฺฐาเปตฺวา สคฺคปรายนํ อกาสิฯ โส อนุปฺปเนฺนเยว อมฺหากํ ภควติ สาวตฺถิยํ พฺราหฺมณกุเล นิพฺพตฺติ, ติสฺส นามํ อกํสุฯ ติ โคตฺตํฯ โส อปรภาเค ติ ปญฺญายิตฺถฯ สํสาเร ปน สํเวคพหุลตาย ปริพฺพาชกปพฺพชฺชํ ปพฺพชิตฺวา จูฬคนฺธารํ นาม วิชฺชํ สาเธตฺวา ตาย วิชฺชาย อากาสจารี ปรจิตฺตวิทู จ หุตฺวา ราชคเห ลาภคฺคยสคฺคปโตฺต ปฎิวสติฯ</p>


<p>อถ อมฺหากํ ภควา อภิสมฺพุโทฺธ หุตฺวา อนุกฺกเมน ราชคหํ อุปคโตฯ ตโต ปฎฺฐาย พุทฺธานุภาเวน ตสฺส สา วิชฺชา น สมฺปชฺชติ, อตฺตโน กิจฺจํ น สาเธติฯ โส จิเนฺตสิ – ‘‘สุตํ โข ปเนตํ อาจริยปาจริยานํ ภาสมานานํ ‘ยตฺถ มหาคนฺธารวิชฺชา ธรติ , ตตฺถ จูฬคนฺธารวิชฺชา น สมฺปชฺชตี’ติ สมณสฺส ปน โคตมสฺส อาคตกาลโต ปฎฺฐาย นายํ มม วิชฺชา สมฺปชฺชติ, นิสฺสํสยํ สมโณ โคตโม มหาคนฺธารวิชฺชํ ชานาติ, ยํนูนาหํ ตํ ปยิรุปาสิตฺวา ตสฺส สนฺติเก ตํ วิชฺชํ ปริยาปุเณยฺย’’นฺติฯ โส ภควนฺตํ อุปสงฺกมิตฺวา เอตทโวจ – ‘‘อหํ, มหาสมณ, ตว สนฺติเก เอกํ วิชฺชํ ปริยาปุณิตุกาโม, โอกาสํ เม กโรหี’’ติฯ ‘‘เตน หิ มม สนฺติเก ปพฺพชาหี’’ติ อาหฯ โส ‘‘วิชฺชาย ปริกมฺมํ ปพฺพชฺชา’’ติ มญฺญมาโน ปพฺพชิฯ ตสฺส ภควา ธมฺมํ กเถตฺวา จริตานุกูลํ กมฺมฎฺฐานํ อทาสิฯ โส อุปนิสฺสยสมฺปนฺนตาย นจิรเสฺสว วิปสฺสนํ ปฎฺฐเปตฺวา อรหตฺตํ ปาปุณิฯ</p>


<p> ยา ปน ปุริมชาติยํ ตโสฺสวาเท ฐตฺวา สเคฺค นิพฺพตฺตา เทวตา, ตา กตญฺญุตํ นิสฺสาย ตสฺมิํ สญฺชาตพหุมานา สายํ ปาตํ เถรํ ปยิรุปาสิตฺวา คจฺฉนฺติฯ ตสฺมา นํ ภควา เทวตานํ อติวิย ปิยมนาปภาเวน อคฺคภาเว ฐเปสิ ‘‘เอตทคฺคํ, ภิกฺขเว, มม สาวกานํ ภิกฺขูนํ  เทวตานํ ปิยมนาปานํ ยทิทํ ปิลินฺทวโจฺฉ’’ติ (อ. นิ. ๑.๒๐๙, ๒๑๕)ฯ เอวํ โส ปตฺตอคฺคฎฺฐาโน อตฺตโน ปุพฺพกมฺมํ อนุสฺสริตฺวา ปีติโสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ</p>


<p>ตตฺถ  กามรูปารูปโลกสฺส นาโถ ปธาโนติ ฯ เมธา วุจฺจนฺติ สพฺพญฺญุตญฺญาณอนาวรณญาณาทโย, สุนฺทรา, ปสฎฺฐา วา เมธา ยสฺส โส  อโคฺค จ โส ปุคฺคโล จาติ  ตสฺมิํ สุเมเธ โลกนายเก อคฺคปุคฺคเล ขนฺธปรินิพฺพาเนน นิพฺพุเต สตีติ สมฺพโนฺธฯ ติ สทฺธาย ปสาทิตจิโตฺต โสมนเสฺสน สุนฺทรมโน อหํ ตสฺส สุเมธสฺส ภควโต  เจติยปูชํ อกาสินฺติ อโตฺถฯ</p>


<p> ติ ตสฺมิํ สมาคเม เย จ ขีณาสวา ปหีนกิเลสา  ฉหิ อภิญฺญาหิ สมนฺนาคตา  มหเนฺตหิ อิทฺธีหิ สมนฺนาคตา สนฺติ,  สเพฺพ ขีณาสเว อหํ ตตฺถ  สุฎฺฐุ อาทเรน อาเนตฺวา  สกลสงฺฆสฺส ทาตพฺพภตฺตํ  เตสํ โภเชสินฺติ อโตฺถฯ</p>


<p> ติ ตทา มม สงฺฆภตฺตทานกาเล สุเมธสฺส ภควโต นาเมน สุเมโธ นาม อุปฎฺฐากสาวโก อหุ อโหสีติ อโตฺถฯ โส สาวโก มยฺหํ ปูชาสกฺการํ  อนุโมทิโต อานิสํสํ กเถสีติ อโตฺถฯ</p>


<p> ติ เตน ถูปปูชากรณวเสน อุปฺปเนฺนน  จิตฺตปฺปสาเทน เทวโลเก ทิพฺพวิมานํ  อุปคโต อสฺมีติ อโตฺถ, ตตฺถ นิพฺพโตฺตมฺหีติ วุตฺตํ โหติฯ ติ ตสฺมิํ วิมาเน ฉ อสีติสหสฺสานิ เทวจฺฉราโย  มยฺหํ จิตฺตํ  รมาเปสุนฺติ สมฺพโนฺธฯ</p>


<p> ติ  อจฺฉราโย  ทิเพฺพหิ รูปาทิวตฺถุกาเมหิ อุปฎฺฐหนฺติโย มมํ เอว อนุวตฺตนฺติ มม วจนํ อนุกโรนฺติ  นิจฺจกาลนฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๖. ราหุลเตฺถรอปทานวณฺณนา</h3>
<p>   ติอาทิกํ อายสฺมโต ราหุลเตฺถรสฺส อปทานํฯ อยมฺปิ อายสฺมา ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพโตฺต วิญฺญุตํ ปตฺวา สตฺถุ ธมฺมเทสนํ สุณโนฺต สตฺถารํ เอกํ ภิกฺขุํ สิกฺขากามานํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ ปเตฺถโนฺต เสนาสนวิโสธนวิโชฺชตนาทิกํ อุฬารํ ปุญฺญํ กตฺวา ปณิธานํ อกาสิฯ โส ตโต จวิตฺวา เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท อมฺหากํ โพธิสตฺตํ ปฎิจฺจ ยโสธราย เทวิยา กุจฺฉิมฺหิ นิพฺพตฺติตฺวา ติ ลทฺธนาโม มหตา ขตฺติยปริวาเรน วฑฺฒิฯ ตสฺส ปพฺพชฺชาวิธานํ ขนฺธเก (มหาว. ๑๐๕) อาคตเมวฯ โส ปพฺพชิตฺวา สตฺถุ สนฺติเก อเนเกหิ สุตฺตปเทหิ สุลโทฺธวาโท ปริปกฺกญาโณ วิปสฺสนํ อุสฺสุกฺกาเปตฺวา อรหตฺตํ ปาปุณิฯ อรหา ปน หุตฺวา อตฺตโน ปฎิปตฺติํ ปจฺจเวกฺขิตฺวา อญฺญํ พฺยากโรโนฺต –</p>


<p>
‘‘อุภเยเนว สมฺปโนฺน, ราหุลภโทฺทติ มํ วิทู;  
  
ยญฺจมฺหิ ปุโตฺต พุทฺธสฺส, ยญฺจ ธเมฺมสุ จกฺขุมาฯ  
</p>
  
<p>
‘‘ยญฺจ เม อาสวา ขีณา, ยญฺจ นตฺถิ ปุนพฺภโว;  
  
อรหา ทกฺขิเณโยฺยมฺหิ, เตวิโชฺช อมตทฺทโสฯ  
</p>
  
<p>
‘‘กามนฺธา ชาลปจฺฉนฺนา, ตณฺหาฉทนฉาทิตา;  
  
ปมตฺตพนฺธุนา พนฺธา, มจฺฉาว กุมินา มุเขฯ  
</p>
  
<p>
‘‘ตํ กามํ อหมุชฺฌิตฺวา, เฉตฺวา มารสฺส พนฺธนํ;  
  
สมูลํ ตณฺหมพฺพุยฺห, สีติภูโตสฺมิ นิพฺพุโต’’ติฯ (เถรคา. ๒๙๕-๒๙๘);  
</p>
  
<p>จตโสฺส คาถา อภาสิฯ ตตฺถ  ติ ชาติสมฺปทา ปฎิปตฺติสมฺปทาติ อุภยสมฺปตฺติยาปิ สมฺปโนฺน สมนฺนาคโตฯ ติ ‘‘ราหุลภโทฺท’’ติ มํ สพฺรหฺมจาริโน  สญฺชานนฺติฯ ตสฺส หิ ชาตสาสนํ สุตฺวา โพธิสเตฺตน, ‘‘ราหุ, ชาโต, พนฺธนํ ชาต’’นฺติ วุตฺตวจนํ อุปาทาย สุโทฺธทนมหาราชา ‘‘ราหุโล’’ติ นามํ  คณฺหิฯ ตตฺถ อาทิโต ปิตรา วุตฺตปริยายเมว คเหตฺวา อาห – ‘‘ราหุลภโทฺทติ มํ วิทู’’ติฯ ติ ปสํสาวจนเมวฯ อปรภาเค สตฺถา ตํ สิกฺขากามภาเวน อคฺคฎฺฐาเน ฐเปสิ ‘‘เอตทคฺคํ, ภิกฺขเว, มม สาวกานํ ภิกฺขูนํ สิกฺขากามานํ ยทิทํ ราหุโล’’ติ (อ. นิ. ๑.๒๐๙)ฯ</p>


<p> เอวํ โส ปตฺตเอตทคฺคฎฺฐาโน อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ ปสาทํ โสมนสฺสํ ชเนตีติ ปาสาโทฯ อุปรูปริ ฐิตา สตฺต ภูมิโย ยสฺมิํ ปาสาเท โสยํ สตฺตภูมิ, ตสฺมิํ สตฺตภูมิมฺหิ ปาสาเทฯ นฺติ อาทาสตลํ นิปฺผาเทตฺวา โลกเชฎฺฐสฺส ภควโต ตาทิโน อหํ สนฺถรํ อทาสิํ, สนฺถริตฺวา ปูเชสินฺติ อโตฺถฯ</p>


<p> ติ อรหนฺตสหเสฺสหิ ปริกิโณฺณ ปริวุโตฯ  ทฺวิปทานํ อิโนฺท สามิ นราสโภ มหามุนิ คนฺธกุฎิํ เตหิ สห  ปาวิสีติ อโตฺถฯ</p>


<p> นฺติ ตํ คนฺธกุฎิํ โสภยมาโน เทวานํ เทโว  นรานํ อาสโภ  เชโฎฺฐ สตฺถา ภิกฺขุสงฺฆมเชฺฌ นิสีทิตฺวา อิมา พฺยากรณคาถาโย  กเถสีติ สมฺพโนฺธฯ</p>


<p> ติ เยน อุปาสเกน อยํ ปาสาทสงฺขาตา เสยฺยา โชติตา ปภาสิตา ปชฺชลิตาฯ  กํสโลหมยํ อาทาสตลํ อิว สุฎฺฐุ สมํ กตฺวา สนฺถตาฯ  อุปาสกํ  ปากฎํ กริสฺสามีติ อโตฺถฯ เสสํ สุวิเญฺญยฺยเมวฯ</p>


<p> ติ ยํ เยน การเณน ตาที อิฎฺฐานิเฎฺฐสุ อกมฺปิยสภาวตฺตา ตาที  ฆราวาเส  อลฺลีนภาวํ  ปาปุณิ,  การณํ อฎฺฐานํ อการณนฺติ อโตฺถฯ</p>


<p>   ติ ฆราวาสโต นิกฺขมิตฺวา ตํ ติณทลมิว ปริจฺจชิตฺวา  สุสิกฺขิโต ปพฺพชิสฺสติฯ   ติ สุโทฺธทนมหาราเชน เปสิตํ  กุมารสฺส ชาตสาสนํ สุตฺวา ปิตรา สิทฺธเตฺถน, ‘‘ราหุ ชาโต, พนฺธนํ ชาต’’นฺติ วุตฺตนามตฺตา ราหุโล นามาติ อโตฺถฯ ‘‘ยถา จนฺทสูริยานํ วิมานปภาย กิลิฎฺฐกรเณน ราหุ อสุริโนฺท อุเปติ คจฺฉติ, เอวเมวายํ มม อภินิกฺขมนปพฺพชฺชาทีนํ อนฺตรายํ กโรโนฺตริว ชาโต’’ติ อธิปฺปาเยน, ‘‘ราหุ ชาโตติ อาหา’’ติ ทฎฺฐพฺพํฯ ติ โส ตาทิโส อุปนิสฺสยสมฺปโนฺน วิปสฺสนายํ ยุตฺตปฺปยุโตฺต อรหา ขีณาสโว ภวิสฺสตีติ อโตฺถฯ</p>


<p> ติ อณฺฑํ พีชํ รกฺขมานา กิกี สกุณี อิว อปฺปมโตฺต สีลํ รเกฺขยฺย, นฺติ วาลํ รกฺขมานา กณฺฑเกสุ วาเล ลคฺคเนฺต ภินฺทนภเยน อนากฑฺฒิตฺวา มรมานา จามรี วิย ชีวิตมฺปิ ปริจฺจชิตฺวา สีลํ อภินฺทิตฺวา รเกฺขยฺยฯ ติ เนปกฺกํ วุจฺจติ ปญฺญา, เตน เนปเกฺกน สมนฺนาคโต นิปโก ขณฺฑฉิทฺทาทิภาวํ อปาเปตฺวา รกฺขณโต สีลสมฺปโนฺน ภวิสฺสตีติ เอวํ โส ภควา พฺยากรณมกาสิฯ โส เอวํ ปตฺตอรหตฺตผโล เอกทิวสํ วิเวกฎฺฐาเน นิสิโนฺน โสมนสฺสวเสน ติอาทิมาหฯ ตํ สุวิเญฺญยฺยเมวาติฯ</p>

</p>


<h3>๗. อุปเสนวงฺคนฺตปุตฺตเตฺถรอปทานวณฺณนา</h3>
<p>นฺติอาทิกํ อายสฺมโต อุปเสนวงฺคนฺตปุตฺตเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วยปฺปโตฺต สตฺถุ สนฺติกํ คนฺตฺวา ธมฺมํ สุณโนฺต สตฺถารํ เอกํ ภิกฺขุํ สมนฺตปาสาทิกานํ อคฺคฎฺฐาเน ฐเปนฺตํ ทิสฺวา สตฺถุ อธิการกมฺมํ กตฺวา ตํ ฐานนฺตรํ ปเตฺถตฺวา ยาวชีวํ กุสลํ กตฺวา  เทวมนุเสฺสสุ สํสรโนฺต อิมสฺมิํ พุทฺธุปฺปาเท นาลกคาเม รูปสารี พฺราหฺมณิยา กุจฺฉิมฺหิ นิพฺพตฺติ, ติสฺส นามํ อโหสิฯ โส วยปฺปโตฺต ตโย เวเท อุคฺคณฺหิตฺวา สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา อุปสมฺปทาย เอกวสฺสิโก ‘‘อริยคพฺภํ วเฑฺฒมี’’ติ เอกํ กุลปุตฺตํ อตฺตโน สนฺติเก อุปสมฺปาเทตฺวา เตน สทฺธิํ สตฺถุ สนฺติกํ คโตฯ สตฺถารา จสฺส ตสฺส อวสฺสิกสฺส ภิกฺขุโน สทฺธิวิหาริกภาวํ สุตฺวา ‘‘อติลหุํ โข ตฺวํ, โมฆปุริส, พาหุลฺลาย อาวโตฺต’’ติ (มหาว. ๗๕) ครหิโต ‘‘อิทานาหํ ยทิ ปริสํ นิสฺสาย สตฺถารา ครหิโต, ปริสํเยว ปน นิสฺสาย  สตฺถุ  ปสาทํ กริสฺสามี’’ติ วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ อรหา ปน หุตฺวา สยมฺปิ สเพฺพ ธุตงฺคธเมฺม สมาทาย วตฺตติ, อเญฺญปิ ตทตฺถาย สมาทเปสิ, เตน นํ ภควา สมนฺตปาสาทิกานํ อคฺคฎฺฐาเน ฐเปสิฯ โส อปเรน สมเยน โกสมฺพิยํ กลเห อุปฺปเนฺน ภิกฺขุสเงฺฆ จ ทฺวิธาภูเต เอเกน ภิกฺขุนา ตํ กลหํ ปริวชฺชิตุกาเมน ‘‘เอตรหิ โข กลโห อุปฺปโนฺน, ภิกฺขุสโงฺฆ จ ทฺวิธาภูโต, กถํ นุ โข มยา ปฎิปชฺชิตพฺพ’’นฺติ ปุโฎฺฐ วิเวกวาสโต ปฎฺฐาย ตสฺส ปฎิปตฺติํ กเถสิฯ เอวํ เถโร ตสฺส ภิกฺขุโน โอวาททานาปเทเสน อตฺตโน ตถา ปฎิปนฺนภาวํ ทีเปโนฺต อญฺญํ พฺยากาสิฯ</p>


<p> โส เอวํ ปตฺตเอตทคฺคฎฺฐาโน อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต นฺติอาทิมาหฯ นฺติ ปุรโต ภารํ นมิตํ โอนมิตนฺติ ปพฺภารํ วิเวกกามํ วนมเชฺฌ สยํชาตปพฺพตปพฺภาเร นิสินฺนํ  ภควนฺตํ อหํ  สมีปํ คโตติ อโตฺถฯ</p>


<p> ติ ตถา อุปคจฺฉโนฺต ตสฺมิํ ปเทเส สุปุปฺผิตํ กณิการํ ทิสฺวาฯ ติ ตสฺมิํ ตถาคตสฺส ทิฎฺฐกาเล ตํ ปุปฺผํ วเณฺฎ วณฺฎสฺมิํ เฉตฺวาน ฉินฺทิตฺวานฯ ติ เตน ปุเปฺผน ฉตฺตํ ฉาเทตฺวาฯ นฺติ ปพฺภาเร นิสินฺนสฺส พุทฺธสฺส มุทฺธนิ อกาสินฺติ อโตฺถฯ</p>


<p>   นฺติ ตสฺมิํเยว นิสินฺนสฺส ภควโต ปิณฺฑปาตํ ปกาเรน อทาสิํ โภเชสินฺติ อโตฺถฯ นฺติ สุนฺทรโภชนสงฺขาตํ ปรมนฺนํ อุตฺตมาหารํฯ ติ ตสฺมิํ วิเวกฎฺฐาเน พุเทฺธน สห นวเม อฎฺฐ  สมิตปาเป ขีณาสวภิกฺขู โภเชสินฺติ อโตฺถฯ</p>


<p>ติ ยํ โคตมสมฺมาสมฺพุทฺธํ  ปถวิสมานํ ปญฺญํ  สุนฺทรํ สพฺพญฺญุตาทิปญฺญวนฺตํฯ สุเมโธ อิติ สุนฺทรปโญฺญ อิติ วทนฺติ ปณฺฑิตา อิโต กปฺปโต สตสหเสฺส กเปฺป เอโส โคตโม สมฺมาสมฺพุโทฺธ ภวิสฺสตีติ สมฺพโนฺธฯ เสสํ สุวิเญฺญยฺยเมวาติฯ</p>

</p>


<h3>๘. รฎฺฐปาลเตฺถรอปทานวณฺณนา</h3>
<p>   ติอาทิกํ อายสฺมโต รฎฺฐปาลเตฺถรสฺส อปทานํฯ อยมฺปายสฺมา ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต อุปฺปตฺติโต ปุเรตรเมว หํสวตีนคเร คหปติมหาสาลกุเล นิพฺพตฺติตฺวา วยปฺปโตฺต ปิตุ อจฺจเยน ฆราวาเส ปติฎฺฐิโต รตนโกฎฺฐาคารกมฺมิเกน ทสฺสิตํ อปริมาณํ วํสานุคตํ ธนํ ทิสฺวา ‘‘อิมํ เอตฺตกํ ธนราสิํ มยฺหํ ปิตุอยฺยกปยฺยกาทโย อตฺตนา สทฺธิํ คเหตฺวา คนฺตุํ นาสกฺขิํสุ, มยา ปน คเหตฺวา คนฺตุํ วฎฺฎตี’’ติ จิเนฺตตฺวา กปณทฺธิกาทีนํ มหาทานํ อทาสิฯ โส อภิญฺญาลาภิํ เอกํ ตาปสํ อุปสงฺกมิตฺวา เตน เทวโลกาธิปเจฺจ นิโยชิโต ยาวชีวํ ปุญฺญานิ กตฺวา ตโต จุโต เทวโลเก นิพฺพตฺติตฺวา ทิพฺพสมฺปตฺติํ อนุภวโนฺต ตตฺถ ยาวตายุกํ ฐตฺวา ตโต จุโต มนุสฺสโลเก ภินฺนํ รฎฺฐํ สนฺธาเรตุํ สมตฺถสฺส กุลสฺส เอกปุตฺตโก หุตฺวา นิพฺพตฺติฯ เตน สมเยน ปทุมุตฺตโร ภควา โลเก อุปฺปชฺชิตฺวา ปวตฺติตวรธมฺมจโกฺก เวเนยฺยสเตฺต นิพฺพานมหานครสงฺขาตํ เขมนฺตภูมิํ สมฺปาเปสิฯ อถ โส กุลปุโตฺต อนุกฺกเมน วิญฺญุตํ ปโตฺต เอกทิวสํ อุปาสเกหิ สทฺธิํ วิหารํ คนฺตฺวา สตฺถารํ ธมฺมํ เทเสนฺตํ ทิสฺวา ปสนฺนจิโตฺต ปริสปริยเนฺต นิสีทิฯ</p>


<p>เตน  โข ปน สมเยน สตฺถา เอกํ ภิกฺขุํ สทฺธาปพฺพชิตานํ อคฺคฎฺฐาเน ฐเปสิฯ โส ตํ ทิสฺวา ปสนฺนมานโส สตสหสฺสภิกฺขุปริวุตสฺส ภควโต สตฺตาหํ มหาทานํ ทตฺวา ตํ ฐานํ ปเตฺถสิฯ สตฺถา อนนฺตราเยน สมิชฺฌนภาวํ ทิสฺวา ‘‘อยํ อนาคเต โคตมสฺส นาม สมฺมาสมฺพุทฺธสฺส สาสเน สทฺธาปพฺพชิตานํ อโคฺค ภวิสฺสตี’’ติ พฺยากาสิฯ โส สตฺถารํ ภิกฺขุสงฺฆญฺจ วนฺทิตฺวา อุฎฺฐายาสนา ปกฺกามิฯ โส ยาวตายุกํ ปุญฺญานิ กตฺวา ตโต จวิตฺวา เทวมนุเสฺสสุ สํสรโนฺต อิโต เทฺวนวุเต กเปฺป ผุสฺสสฺส ภควโต กาเล สตฺถุ เวมาติเกสุ ตีสุ ราชปุเตฺตสุ สตฺถารํ อุปฎฺฐหเนฺตสุ เตสํ ปุญฺญกิริยาสุ สหายกิจฺจํ อกาสิฯ เอวํ ตตฺถ ตตฺถ ภเว พหุํ กุสลํ อุปจินิตฺวา สุคตีสุเยว สํสรโนฺต อิมสฺมิํ พุทฺธุปฺปาเท กุรุรเฎฺฐ ถุลฺลโกฎฺฐิกนิคเม รฎฺฐปาลเสฎฺฐิโน เคเห นิพฺพตฺติ, ตสฺส ภินฺนํ รฎฺฐํ สนฺธาเรตุํ สมตฺถกุเล นิพฺพตฺตตฺตา ติ วํสานุคตเมว นามํ อโหสิฯ โส มหตา ปริวาเรน วฑฺฒโนฺต อนุกฺกเมน โยพฺพนปฺปโตฺต มาตาปิตูหิ ปติรูเปน ทาเรน สํโยชิโต มหเนฺต  จ ยเส ปติฎฺฐาปิโต ทิพฺพสมฺปตฺติสทิสสมฺปตฺติํ ปจฺจนุโภติฯ</p>


<p>อถ  ภควา กุรุรเฎฺฐ ชนปทจาริกํ จรโนฺต ถุลฺลโกฎฺฐิกํ อนุปาปุณิฯ ตํ สุตฺวา รฎฺฐปาโล กุลปุโตฺต สตฺถารํ อุปสงฺกมิตฺวา สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตุกาโม สตฺตาหํ ภตฺตเจฺฉทํ กตฺวา กิเจฺฉน กสิเรน มาตาปิตโร อนุชานาเปตฺวา สตฺถารํ อุปสงฺกมิตฺวา ปพฺพชฺชํ ยาจิตฺวา สตฺถุ อาณตฺติยา อญฺญตรสฺส สนฺติเก ปพฺพชิตฺวา โยนิโสมนสิกาเรน กมฺมํ กโรโนฺต วิปสฺสนํ วเฑฺฒตฺวา อรหตฺตํ ปาปุณิฯ อรหตฺตํ ปน ปตฺวา สตฺถารํ อนุชานาเปตฺวา มาตาปิตโร ปสฺสิตุํ ถุลฺลโกฎฺฐิกํ คนฺตฺวา ตตฺถ สปทานํ ปิณฺฑาย จรโนฺต ปิตุ นิเวสเน อาภิโทสิกํ กุมฺมาสํ ลภิตฺวา ตํ อมตํ วิย ปริภุญฺชโนฺต ปิตรา นิมนฺติโต สฺวาตนาย อธิวาเสตฺวา ทุติยทิวเส ปิตุ นิเวสเน ปิณฺฑปาตํ ปริภุญฺชิตฺวา อลงฺกตปฎิยเตฺต อิตฺถาคารชเน อุปคนฺตฺวา ‘‘กีทิสา นาม ตา, อยฺยปุตฺต, อจฺฉราโย, ยาสํ ตฺวํ เหตุ พฺรหฺมจริยํ จรสี’’ติอาทีนิ (ม. นิ. ๒.๓๐๑) วตฺวา ปโลภนกมฺมํ กาตุํ อารเทฺธ ตสฺสาธิปฺปายํ วิปริวเตฺตตฺวา อนิจฺจตาทิปฎิสํยุตฺตํ ธมฺมํ กเถโนฺต –</p>


<p>
‘‘ปสฺส  
จิตฺตกตํ พิมฺพํ, อรุกายํ สมุสฺสิตํ;  
  
อาตุรํ พหุสงฺกปฺปํ, ยสฺส นตฺถิ ธุวํ ฐิติฯ  
</p>
  
<p>
‘‘ปสฺส จิตฺตกตํ รูปํ, มณินา กุณฺฑเลน จ;  
  
อฎฺฐิํ ตเจน โอนทฺธํ, สห วเตฺถหิ โสภติฯ  
</p>
  
<p>
‘‘อลตฺตกกตา ปาทา, มุขํ จุณฺณกมกฺขิตํ;  
  
อลํ พาลสฺส โมหาย, โน จ ปารคเวสิโนฯ  
</p>
  
<p>
‘‘อฎฺฐาปทกตา เกสา, เนตฺตา อญฺชนมกฺขิตา;  
  
อลํ พาลสฺส โมหาย, โน จ ปารคเวสิโนฯ  
</p>
  
<p>
‘‘อญฺชนีว นวา จิตฺตา, ปูติกาโย อลงฺกโต;  
  
อลํ พาลสฺส โมหาย, โน จ ปารคเวสิโนฯ  
</p>
  
<p>
‘‘โอทหิ  
มิคโว ปาสํ, นาสทา วาคุรํ มิโค;  
  
ภุตฺวา นิวาปํ คจฺฉาม, กนฺทเนฺต มิคพนฺธเกฯ  
</p>
  
<p>
‘‘ฉิโนฺน  
ปาโส มิควสฺส, นาสทา วาคุรํ มิโค;  
  
ภุตฺวา นิวาปํ คจฺฉาม, โสจเนฺต มิคลุทฺทเก’’ติฯ (ม. นิ. ๒.๓๐๒; เถรคา. ๗๖๙-๗๗๕);  
</p>
  
<p>อิมา คาถาโย อภาสิฯ อิมา คาถา วตฺวา เวหาสํ อพฺภุคฺคนฺตฺวา รโญฺญ โกรพฺยสฺส มิคาชินวนุยฺยาเน มงฺคลสิลาปเฎฺฎ นิสีทิฯ เถรสฺส กิร ปิตา สตฺตสุ ทฺวารโกฎฺฐเกสุ อคฺคฬํ ทาเปตฺวา มเลฺล อาณาเปสิ ‘‘นิกฺขมิตุํ มา เทถ, กาสายานิ อปเนตฺวา เสตกานิ นิวาสาเปถา’’ติฯ ตสฺมา เถโร อากาเสน อคมาสิฯ อถ ราชา โกรโพฺย เถรสฺส ตตฺถ นิสินฺนภาวํ สุตฺวา ตํ อุปสงฺกมิตฺวา สโมฺมทนียํ กถํ สารณียํ วีติสาเรตฺวา ‘‘อิธ, โภ รฎฺฐปาล, ปพฺพชโนฺต พฺยาธิปาริชุญฺญํ วา ชราโภคญาติปาริชุญฺญํ วา ปโตฺต ปพฺพชติ, ตฺวํ ปน กิญฺจิปิ ปาริชุญฺญํ อนุปคโต เอว กสฺมา ปพฺพชสี’’ติ ปุจฺฉิฯ อถสฺส เถโร ‘‘อุปนิยฺยติ โลโก อทฺธุโว, อตาโณ โลโก อนภิสฺสโร, อสรโณ โลโก สพฺพํ ปหาย คมนียํ, อูโน โลโก อติโตฺต ตณฺหาทาโส’’ติ (ม. นิ. ๒.๓๐๕) อิเมสํ จตุนฺนํ ธมฺมุเทฺทสานํ อตฺตนา วิทิตภาวํ กเถตฺวา ตสฺสา เทสนาย อนุคีติํ กเถโนฺต –</p>


<p>
‘‘ปสฺสามิ  
โลเก สธเน มนุเสฺส, ลทฺธาน วิตฺตํ น ททนฺติ โมหา;  
  
ลุทฺธา ธนํ สนฺนิจยํ กโรนฺติ, ภิโยฺยว กาเม อภิปตฺถยนฺติฯ  
</p>
  
<p>
‘‘ราชา ปสยฺหปฺปถวิํ วิเชตฺวา, สสาครนฺตํ มหิมาวสโนฺต;  
  
โอรํ สมุทฺทสฺส อติตฺตรูโป, ปารํ สมุทฺทสฺสปิ ปตฺถเยถฯ  
</p>
  
<p>
‘‘ราชา จ อเญฺญ จ พหู มนุสฺสา, อวีตตณฺหา มรณํ อุเปนฺติ;  
  
อูนาว หุตฺวาน ชหนฺติ เทหํ, กาเมหิ โลกมฺหิ น หตฺถิ ติตฺติฯ  
</p>
  
<p>
‘‘กนฺทนฺติ  
นํ ญาตี ปกิริย เกเส, ‘อโห วตา โน อมรา’ติ จาหุ;  
  
วเตฺถน นํ ปารุตํ นีหริตฺวา, จิตํ สโมธาย ตโต ฑหนฺติฯ  
</p>
  
<p>
‘‘โส ฑยฺหติ สูเลหิ ตุชฺชมาโน, เอเกน วเตฺถน ปหาย โภเค;  
  
น มียมานสฺส ภวนฺติ ตาณา, ญาตี จ มิตฺตา อถ วา สหายาฯ  
</p>
  
<p>
‘‘ทายาทกา  
ตสฺส ธนํ หรนฺติ, สโตฺต ปน คจฺฉติ เยน กมฺมํ;  
  
น มียมานํ ธนมเนฺวติ กิญฺจิ, ปุตฺตา จ ทารา จ ธนญฺจ รฎฺฐํฯ  
</p>
  
<p>
‘‘น ทีฆมายุํ ลภเต ธเนน, น จาปิ วิเตฺตน ชรํ วิหนฺติ;  
  
อปฺปํ หิทํ ชีวิตมาหุ ธีรา, อสสฺสตํ วิปฺปริณามธมฺมํฯ  
</p>
  
<p>
‘‘อฑฺฒา  
ทลิทฺทา จ ผุสนฺติ ผสฺสํ, พาโล จ ธีโร จ ตเถว ผุโฎฺฐ;  
  
พาโล หิ พาลฺยา วธิโตว เสติ, ธีโร จ โน เวธติ ผสฺสผุโฎฺฐฯ  
</p>
  
<p>
‘‘ตสฺมา หิ ปญฺญาว ธเนน เสยฺยา, ยาย โวสานมิธาธิคจฺฉติ;  
  
อโพฺยสิตตฺตา หิ ภวาภเวสุ, ปาปานิ กมฺมานิ กโรติ โมหาฯ  
</p>
  
<p>
‘‘อุเปติ คพฺภญฺจ ปรญฺจ โลกํ, สํสารมาปชฺชปรมฺปราย;  
  
ตสฺสปฺปปโญฺญ อภิสทฺทหโนฺต, อุเปติ คพฺภญฺจ ปรญฺจ โลกํฯ  
</p>
  
<p>
‘‘โจโร  
ยถา สนฺธิมุเข คหีโต, สกมฺมุนา หญฺญติ ปาปธโมฺม;  
  
เอวํ ปชา เปจฺจ ปรมฺหิ โลเก, สกมฺมุนา หญฺญติ ปาปธโมฺมฯ  
</p>
  
<p>
‘‘กามา หิ จิตฺรา มธุรา มโนรมา, วิรูปรูเปน มเถนฺติ จิตฺตํ;  
  
อาทีนวํ กามคุเณสุ ทิสฺวา, ตสฺมา อหํ ปพฺพชิโตมฺหิ ราชฯ  
</p>
  
<p>
‘‘ทุมปฺผลานีว ปตนฺติ มาณวา, ทหรา จ วุฑฺฒา จ สรีรเภทา;  
  
เอตมฺปิ ทิสฺวาน ปพฺพชิโตมฺหิ ราช, อปณฺณกํ สามญฺญเมว เสโยฺยฯ  
</p>
  
<p>
‘‘สทฺธายาหํ ปพฺพชิโต, อุเปโต ชินสาสเน;  
  
อวญฺฌา มยฺหํ ปพฺพชฺชา, อนโณ ภุญฺชามิ โภชนํฯ  
</p>
  
<p>
‘‘กาเม อาทิตฺตโต ทิสฺวา, ชาตรูปานิ สตฺถโต;  
  
คพฺภาโวกฺกนฺติโต ทุกฺขํ, นิรเยสุ มหพฺภยํฯ  
</p>
  
<p>
‘‘เอตมาทีนวํ  
  
ญตฺวา, สํเวคํ อลภิํ ตทา;  
  
โสหํ วิโทฺธ ตทา สโนฺต, สมฺปโตฺต อาสวกฺขยํฯ  
</p>
  
<p>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</p>
  
<p>
‘‘ยสฺสตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโย’’ติฯ (เถรคา. ๗๗๖-๗๙๓) –  
</p>
  
<p>อิมา คาถา อโวจฯ เอวํ เถโร รโญฺญ โกรพฺยสฺส ธมฺมํ เทเสตฺวา สตฺถุ สนฺติกเมว คโตฯ สตฺถา จ อปรภาเค อริยคณมเชฺฌ นิสิโนฺน เถรํ สทฺธาปพฺพชิตานํ อคฺคฎฺฐาเน ฐเปสิฯ</p>


<p> เอวํ  โส เถโร ปตฺตเอตทคฺคฎฺฐาโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ ตสฺส ภควโต รูปกาเย ปสีทิตฺวา วโร อุตฺตโม เสโฎฺฐ  รถีสาสทิสทโนฺต อุรูฬฺหวา ภารวโห ราชารโห วาฯ ติ หตฺถิกฺขเนฺธ อุสฺสาปิตเสตจฺฉเตฺตน อุปเสวิโต โสภมาโนฯ ปุนปิ กิํ วิสิโฎฺฐ วรนาโค?  หตฺถาลงฺการสหิโตฯ  พุทฺธปฺปมุขสฺส ภิกฺขุสงฺฆสฺส วสนตฺถาย อารามํ วิหารํ  กาเรสิํฯ</p>


<p> ติ ตสฺมิํ การาปิเต วิหารพฺภนฺตเร จตุปญฺญาสสหสฺสานิ ปาสาทานิ จ อหํ อการยิํ กาเรสินฺติ อโตฺถฯ ติ สพฺพปริกฺขารสหิตํ มโหฆสทิสํ มหาทานํ สเชฺชตฺวา  มุนิโน นิยฺยาเทสินฺติ อโตฺถฯ</p>


<p> ติ จตุราสเงฺขฺยยฺยสตสหเสฺสสุ กเปฺปสุ อโพฺพจฺฉินฺนอุสฺสาหสงฺขาเตน วีริเยน มหาวีโร  สยเมว ภูโต ชาโต ลทฺธสพฺพญฺญุตญฺญาโณ อโคฺค เสโฎฺฐ ปุคฺคโล  วิหารานุโมทนํ อกาสิฯ ติ สกลานนฺตาปริมาเณ เทวมนุเสฺส หาสยโนฺต สนฺตุเฎฺฐ   อมตนิพฺพานปฎิสํยุตฺตํ จตุสจฺจธมฺมเทสนํ  ปกาเสสิ วิวริ วิภชิ อุตฺตานี อกาสีติ อโตฺถฯ</p>


<p>   ติ ตํ มยฺหํ กตปุญฺญํ พลํ วิเสเสน ปากฎํ อกาสิฯ ติ ชเล ชาตํ ชลชํ ปทุมํ, ปทุมุตฺตรนามโกติ อโตฺถฯ ‘‘ชลนุตฺตมนายโก’’ติปิ ปาโฐฯ ตตฺถ อตฺตโน ปภาย ชลนฺตีติ ชลนา, จนฺทิมสูริยเทวพฺรหฺมาโน, เตสํ ชลนานํ อุตฺตโมติ ชลนุตฺตโมฯ สพฺพสตฺตานํ นายโก อุตฺตโมติ นายโก, สมฺภารวเนฺต สเตฺต นิพฺพานํ เนติ ปาเปตีติ วา นายโก, ชลนุตฺตโม จ โส นายโก จาติ ติ ภิกฺขุสงฺฆสฺส มเชฺฌ นิสิโนฺน  ปากฎํ กตฺวา กเถสีติ อโตฺถฯ เสสํ อุตฺตานตฺถเมวาติฯ</p>

</p>


<h3>๙. โสปากเตฺถรอปทานวณฺณนา</h3>
<p>ติอาทิกํ อายสฺมโต โสปากเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต  กาเล อญฺญตรสฺส กุฎุมฺพิกสฺส ปุโตฺต หุตฺวา นิพฺพตฺติฯ เอกทิวสํ สตฺถารํ ทิสฺวา พีชปูรผลานิ สตฺถุ อุปเนสิ, ปริภุญฺชิ ภควา ตสฺสานุกมฺปํ อุปาทายฯ โส ภิกฺขุ สตฺถริ สเงฺฆ จ อภิปฺปสโนฺน สลากภตฺตํ ปฎฺฐเปตฺวา สงฺฆุเทฺทสวเสน ติณฺณํ ภิกฺขูนํ ยาวตายุกํ ขีรภตฺตํ อทาสิฯ โส เตหิ ปุเญฺญหิ อปราปรํ เทวมนุเสฺสสุ สมฺปตฺติโย อนุภวโนฺต เอกทา มนุสฺสโยนิยํ นิพฺพโตฺต เอกสฺส ปเจฺจกพุทฺธสฺส ขีรภตฺตํ อทาสิฯ</p>


<p>เอวํ ตตฺถ ตตฺถ ปุญฺญานิ กตฺวา สุคตีสุเยว ปริพฺภมโนฺต อิมสฺมิํ พุทฺธุปฺปาเท ปุริมกมฺมนิสฺสเนฺทน สาวตฺถิยํ อญฺญตราย ทุคฺคติตฺถิยา กุจฺฉิมฺหิ ปฎิสนฺธิํ คณฺหิฯ สา ตํ ทสมาเส กุจฺฉินา ปริหริตฺวา ปริปเกฺก คเพฺภ วิชายนกาเล วิชายิตุํ อสโกฺกนฺตี มุจฺฉํ อาปชฺชิตฺวา พหุเวลํ มตา วิย นิปชฺชิฯ ญาตกา ‘‘มตา’’ติ สญฺญาย สุสานํ เนตฺวา จิตกํ อาโรเปตฺวา  เทวตานุภาเวน วาตวุฎฺฐิยา อุฎฺฐิตาย อคฺคิํ อทตฺวา ปกฺกมิํสุฯ ทารโก ปจฺฉิมภวิกตฺตา เทวตานุภาเวเนว อโรโค หุตฺวา มาตุกุจฺฉิโต นิกฺขมิฯ มาตา ปน กาลมกาสิฯ เทวตา มนุสฺสรูเปนุปคมฺม ตํ คเหตฺวา สุสานโคปกสฺส เคเห ฐเปตฺวา กติปาหํ กาลํ ปติรูเปน อาหาเรน โปเสสิฯ ตโต ปรํ สุสานโคปโก อตฺตโน ปุตฺตํ กตฺวา วเฑฺฒสิฯ โส  ตถา วเฑฺฒโนฺต ตสฺส ปุเตฺตน สุปฺปิเยน นาม ทารเกน สทฺธิํ กีฬโนฺต วิจริฯ ตสฺส สุสาเน ชาตสํวฑฺฒภาวโต ติ สมญฺญา อโหสิฯ</p>


<p>อเถกทิวสํ สตฺตวสฺสิกํ ตํ ภควา ปจฺจูสเวลายํ ญาณชาลํ ปตฺถริตฺวา เวเนยฺยพนฺธเว โอโลเกโนฺต ญาณชาลสฺส อโนฺตคตํ ทิสฺวา สุสานฎฺฐานํ อคมาสิฯ ทารโก ปุพฺพเหตุนา โจทิยมาโน ปสนฺนมานโส สตฺถารํ อุปสงฺกมิตฺวา วนฺทิตฺวา อฎฺฐาสิฯ สตฺถา ตสฺส ธมฺมํ กเถสิฯ โส ธมฺมํ สุตฺวา ปพฺพชฺชํ ยาจิตฺวา ปิตรา ‘‘อนุญฺญาโตสี’’ติ วุโตฺต ปิตรํ สตฺถุ สนฺติกํ อาเนสิฯ ตสฺส ปิตา สตฺถารํ วนฺทิตฺวา ‘‘อิมํ ทารกํ ปพฺพาเชถ, ภเนฺต’’ติ อนุชานิ, ตํ ปพฺพาเชตฺวา ภควา เมตฺตาภาวนาย นิโยเชสิฯ โส เมตฺตากมฺมฎฺฐานํ คเหตฺวา สุสาเน วิหรโนฺต นจิรเสฺสว เมตฺตาฌานํ ปาทกํ กตฺวา วิปสฺสนํ วเฑฺฒตฺวา อรหตฺตํ สจฺฉากาสิฯ อรหา หุตฺวาปิ อเญฺญสํ โสสานิกภิกฺขูนํ เมตฺตาภาวนาวิธิํ ทเสฺสโนฺต นฺติ (เถรคา. ๓๓) คาถํ อภาสิฯ อิทํ  วุตฺตํ โหติ – ยถา เอกปุตฺตเก ปิเย มนาเป มาตา ปิตา จ กุสลี เอกนฺตหิเตสี ภเวยฺย, เอวํ ปุรตฺถิมาทิเภทาสุ สพฺพาสุ ทิสาสุ กามภวาทิเภเทสุ วา สเพฺพสุ ภเวสุ ทหราทิเภทาสุ สพฺพาสุ อวตฺถาสุปิ ฐิเตสุ สเพฺพสุ สเตฺตสุ เอกนฺตหิเตสิตาย กุสลี ภเวยฺย ‘‘มิโตฺต, อุทาสิโน, ปจฺจตฺถิโก’’ติ สีมํ อกตฺวา สีมาย สเมฺภทวเสน สพฺพตฺถ เอกรสํ เมตฺตํ ภาเวยฺยาติ อิมํ ปน คาถํ วตฺวา ‘‘สเจ ตุเมฺห อายสฺมโนฺต เอวํ เมตฺตํ ภาเวยฺยาถ, เย เต ภควตา ‘สุขํ สุปตี’ติอาทินา (อ. นิ. ๑๑.๑๕; ปริ. ๓๓๑; มิ. ป. ๔.๔.๖) เอกาทส เมตฺตานิสํสา จ วุตฺตา, เอกํเสน เตสํ ภาคิโน ภวถา’’ติ โอวาทํ อทาสิฯ</p>


<p> เอวํ  โส ปตฺตผลาธิคโม อตฺตโน กตปุญฺญํ ปจฺจเวกฺขิตฺวา สญฺชาตโสมนโสฺส ปุพฺพจริตาปทานํ ทเสฺสโนฺต ติอาทิมาหฯ ตตฺถ นฺติ สิลาปพฺพตสฺส วิเวกฎฺฐานํ, ตํ ปพฺพชิตานุรูปตฺตา อิฎฺฐกปาการํ กตฺวา ทฺวารกวาฎํ โยเชตฺวา ภิกฺขูนํ วสนตฺถาย อทาสิ, ปกาเรน ภโร ปเตฺถตโพฺพติ ปพฺภาโร, ตํ โสธยนฺตสฺส มม สนฺติกํ สิทฺธโตฺถ นาม ภควา  ปาปุณิฯ</p>


<p> ติ เอวํ มม สนฺติกํ อาคตํ ทิสฺวา  อิฎฺฐานิเฎฺฐสุ อกมฺปิยสภาวตฺตา ตาทิคุณยุตฺตสฺส  พุทฺธสฺส  ติณปณฺณาทิสนฺถรํ กฎฺฐตฺถรํ  นิฎฺฐาเปตฺวา  ปุปฺผมยํ อาสนํ อหํ อทาสิํฯ</p>


<p>   ติ ตสฺมิํ ปญฺญเตฺต ปุปฺผาสเน นิสีทิตฺวา โลกนายโก สิทฺธโตฺถ ภควาฯ ติ มยฺหํ คติํ อายติํ อุปฺปตฺติฎฺฐานํ อญฺญาย ชานิตฺวา  อนิจฺจภาวํ  กเถสิฯ</p>


<p> ติ วต เอกเนฺตน สงฺขารา ปจฺจเยหิ สเมจฺจ สมาคนฺตฺวา กรียมานา สเพฺพ สปฺปจฺจยธมฺมา หุตฺวา อภาวเฎฺฐน อนิจฺจาฯ ติ อุปฺปชฺชิตฺวา วินสฺสนสภาวา  ปาตุภวิตฺวา เอเต สงฺขารา  วินสฺสนฺตีติ อโตฺถฯ ติ เตสํ สงฺขารานํ วิเสเสน อุปสโม สุโข, เตสํ วูปสมกรํ นิพฺพานเมว เอกนฺตสุขนฺติ อโตฺถฯ</p>


<p> ติ สพฺพธมฺมชานนโก ภควา โลกานํ เชโฎฺฐ วุโฑฺฒ นรานํ อาสโภ ปธาโน วีโร อิทํ อนิจฺจปฎิสํยุตฺตํ  ธมฺมเทสนํ  กเถตฺวา  อากาเส หํสราชา อิว  อากาสํ อพฺภุคฺคมีติ สมฺพโนฺธฯ</p>


<p>  อตฺตโน ลทฺธิํ ขนฺติํ รุจิํ อชฺฌาสยํ  ปหายฯ นฺติ อนิเจฺจ อนิจฺจนฺติ ปวตฺตสญฺญํ อหํ ภาวยิํ วเฑฺฒสิํ มนสิ อกาสิํฯ นฺติ ตตฺถ ติสฺสํ ชาติยํ ตโต ชาติโต อหํ กาลํ กโต มโตฯ</p>


<p>   ติ มนุสฺสสมฺปตฺติทิพฺพสมฺปตฺติสงฺขาตา เทฺว สมฺปตฺติโย อนุภวิตฺวาฯ ติ ปุราณกุสลมูเลน, มูลภูเตน กุสเลน วา โจทิโต สโญฺจทิโตฯ ติ ปริโยสาเน ภเว สมฺปเตฺต ปาปุณิเตฯ นฺติ สกํ ปจิตภตฺตํ สปากํ โยนิํ อุปาคมิํฯ ยสฺส กุลสฺส อตฺตโน ปจิตภตฺตํ อเญฺญหิ อภุญฺชนียํ, ตสฺมิํ จณฺฑาลกุเล นิพฺพโตฺตสฺมีติ อโตฺถฯ อถ วา สา วุจฺจติ สุนโข, สุนโขจฺฉิฎฺฐภตฺตภุญฺชนกจณฺฑาลกุเล ชาโตติ อโตฺถฯ เสสํ อุตฺตานตฺถเมวาติฯ</p>

</p>


<h3>๑๐. สุมงฺคลเตฺถรอปทานวณฺณนา</h3>
<p>  ติอาทิกํ อายสฺมโต สุมงฺคลเตฺถรสฺส อปทานํฯ อยมฺปายสฺมา ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปิยทสฺสิสฺส ภควโต กาเล รุกฺขเทวตา หุตฺวา นิพฺพตฺติฯ โส เอกทิวสํ สตฺถารํ นฺหตฺวา เอกจีวรํ ฐิตํ ทิสฺวา โสมนสฺสปฺปโตฺต อโปฺผเฎสิฯ โส เตน ปุเญฺญน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยา อวิทูเร อญฺญตรสฺมิํ คามเก ตาทิเสน กมฺมนิสฺสเนฺทน ทลิทฺทกุเล นิพฺพตฺติ, ตสฺส ติ นามํ อโหสิฯ โส วยปฺปโตฺต ขุชฺชกาสิตนงฺคลกุทฺทาลปริกฺขาโร หุตฺวา กสิยา ชีวิกํ กเปฺปสิฯ โส เอกทิวสํ รญฺญา ปเสนทินา โกสเลน ภควโต ภิกฺขุสงฺฆสฺส จ มหาทาเน ปวตฺติยมาเน ทานูปกรณานิ คเหตฺวา อาคจฺฉเนฺตหิ มนุเสฺสหิ สทฺธิํ ทธิฆฎํ คเหตฺวา อาคโต ภิกฺขูนํ สกฺการสมฺมานํ ทิสฺวา ‘‘อิเม สมณา สกฺยปุตฺติยา สุขุมวตฺถนิวตฺถา สุโภชนานิ ภุญฺชิตฺวา นิวาเตสุ เสนาสเนสุ วิหรนฺติ, ยํนูนาหมฺปิ ปพฺพเชยฺย’’นฺติ จิเนฺตตฺวา อญฺญตรํ มหาเถรํ อุปสงฺกมิตฺวา อตฺตโน ปพฺพชาธิปฺปายํ นิเวเทสิฯ โส ตํ กรุณายโนฺต ปพฺพาเชตฺวา กมฺมฎฺฐานํ  อาจิกฺขิฯ โส อรเญฺญ  วิหรโนฺต เอกกวิหาเร นิพฺพิโนฺน อุกฺกณฺฐิโต หุตฺวา วิพฺภมิตุกาโม ญาติคามํ คจฺฉโนฺต อนฺตรามเคฺค กจฺฉํ พนฺธิตฺวา เขตฺตํ กสเนฺต กิลิฎฺฐวตฺถนิวเตฺถ สมนฺตโต รโชกิณฺณสรีเร วาตาตเปน สุสฺสเนฺต เขตฺตํ กสฺสเก มนุเสฺส ทิสฺวา ‘‘มหนฺตํ วติเม สตฺตา ชีวิกนิมิตฺตํ ทุกฺขํ ปจฺจนุภวนฺตี’’ติ สํเวคํ ปฎิลภิฯ ญาณสฺส ปริปากคตตฺตา จสฺส ยถาคหิตํ กมฺมฎฺฐานํ อุปฎฺฐาสิฯ โส อญฺญตรํ รุกฺขมูลํ อุปคนฺตฺวา วิเวกํ ลภิตฺวา โยนิโสมนสิกโรโนฺต วิปสฺสนํ วเฑฺฒตฺวา มคฺคปฎิปาฎิยา อรหตฺตํ ปาปุณิฯ</p>


<p> เอวํ โส ปตฺตอรหตฺตผโล อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต นฺติอาทิมาหฯ ตตฺถ นฺติ อนฺนปานาทิอเนกวิธํ ปูชาสกฺการูปกรณํฯ ติ ยชิตุกาโม, ทานํ ทาตุกาโม อหํฯ นฺติ อาหารํ ปฎิยาเทตฺวา นิปฺผาเทตฺวาฯ ติ ปฎิคฺคาหเก สุทฺธปพฺพชิเต ปริเยสโนฺตฯ ติ ปริสุทฺธปณฺฑรปุลินตลาภิราเม วิปุเล มาฬเก ฐิโตฯ</p>


<p> นฺติอาทีสุ  มหาปริวารํ  สกลสตฺตโลกํ  วิเสเสน เนตารํ นิพฺพานสมฺปาปกํ  สยเมว ภูตํ อนาจริยกํ   เสฎฺฐปุคฺคลํ ภควนฺตํ ภคฺยวนฺตาทิคุณยุตฺตํ  นีลปีตาทิปภาสมฺปนฺนํ สาวเกหิ  ปริวาริตํ  สูริยมิว  โสภมานํ  วีถิยํ ปฎิปนฺนกํ คจฺฉนฺตํ ปิยทสฺสิํ นาม  อทฺทสินฺติ สมฺพโนฺธฯ ติ พนฺธญฺชลิปุฎํ สิรสิ กตฺวา  อตฺตโน จิตฺตํ  อิตฺถมฺภูตสฺส ภควโต คุเณ ปสาเทสิํ ปสนฺนมกาสินฺติ อโตฺถฯ นฺติ จิเตฺตน ปวาเรสิํฯ ติ มหิโต ปูชารโห มุนิ ภควา มม นิเวสนํ อาคจฺฉตุฯ</p>


<p> ติ มยฺหํ จิตฺตสงฺกปฺปํ ญตฺวา  สตฺตโลเก  อุตฺตรวิรหิโต สตฺถา  อรหนฺตสหเสฺสหิ  ปริวุโต  มยฺหํ เคหทฺวารํ  สมฺปาปุณิฯ</p>


<p> ตสฺส สมฺปตฺตสฺส สตฺถุโน เอวํ นมกฺการมกาสิํฯ  ปุริสานํ อาชญฺญ, เสฎฺฐ, มม นมกฺกาโร  ตุยฺหํ  ภวตุฯ  ปุริสานํ อุตฺตม อธิกคุณวิสิฎฺฐ  ตุยฺหํ มม นมกฺกาโร อตฺถุฯ  ปสาทชนกํ มม นิเวสนํ  อภิรุหิตฺวา  อุตฺตมาสเน นิสีทตนฺติ อายาจินฺติ อโตฺถฯ</p>


<p> ติ สยํ ทฺวารตฺตเยน ทโนฺต ตถา ทนฺตาหิ ภิกฺขุภิกฺขุนีอุปาสกอุปาสิกาสงฺขาตาหิ จตูหิ ปริสาหิ ปริวาริโตฯ ติ สยํ ติโณฺณ สํสารโต อุตฺติโณฺณ นิกฺขโนฺต ตารยตํ ตารยนฺตานํ วิสิฎฺฐปุคฺคลานํ วโร อุตฺตโม ภควา มมาราธเนน ปาสาทํ อภิรุหิตฺวา  อุตฺตมาสเน  นิสชฺชํ กเปฺปสิฯ</p>


<p> ติ อตฺตโน เคเห ยํ อามิสํ  สมฺปาทิตํ ราสิกตํ อตฺถิฯ นฺติ พุทฺธสฺส พุทฺธปฺปมุขสฺส สงฺฆสฺส ตํ อามิสํ ปาทาสิํ ป-กาเรน อาทเรน วา อทาสินฺติ อโตฺถฯ ติ อตฺตโน ทฺวีหิ หเตฺถหิ ปสฺสนฺนจิโตฺต คเหตฺวา ปาทาสินฺติ อโตฺถฯ</p>


<p>  ปสาทิตมนสงฺกโปฺป สุมโน สุนฺทรมโนฯ  ชาตเวโท อุปฺปนฺนโสมนโสฺส  สิรสิ ฐปิตอญฺชลิปุโฎ  เสฎฺฐสฺส พุทฺธสฺส ปณามํ กโรมีติ อโตฺถฯ ติ ปฎิวิทฺธจตุสจฺจสฺส สตฺถุโน อุฬารตา มหนฺตภาโว อโห อจฺฉริยนฺติ อโตฺถฯ</p>


<p>   นฺติ ปยิรุปาสนฺตานํ  ภุญฺชนฺตานํ อฎฺฐนฺนํ อริยปุคฺคลานํ อนฺตเร  อรหโนฺตว พหูติ อโตฺถฯ ติ เอโส อากาสจรณอุมฺมุชฺชนนิมุชฺชนาทิอานุภาโว ตุเยฺหว ตุยฺหํ เอว อานุภาโว, นาเญฺญสํฯ นฺติ ตํ อิตฺถมฺภูตํ ตุวํ สรณํ ตาณํ เลณํ ปรายนนฺติ อุเปมิ คจฺฉามิ ชานามิ วาติ อโตฺถฯ</p>


<p> โลกเชโฎฺฐ  นราสโภ ปิยทสฺสี ภควา ภิกฺขุสงฺฆมเชฺฌ นิสีทิตฺวา อิมา พฺยากรณคาถา อภาสถ กเถสีติ อโตฺถฯ เสสํ สุวิเญฺญยฺยเมวาติฯ</p>

</p>

</p>





