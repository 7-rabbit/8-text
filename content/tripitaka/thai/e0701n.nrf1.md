<h1>๒. คนฺถการกาจริย-ปริเจฺฉโท</h1>
<p>อาจริโย ปน อตฺถิฯ โปราณาจริยา อตฺถิ, อฎฺฐกถาจริยา อตฺถิ, คนฺถการกาจริยา อตฺถิ, ติวิธนามิกาจริยาฯ กตเม โปราณาจริยา? ปฐมสงฺคายนายํ ปญฺจสตา ขีณาสวา ปญฺจนฺนํ นิกายานํ นามญฺจ อตฺถญฺจ อธิปฺปายญฺจ ยทญฺจ พฺยญฺชน โสธนญฺจ อวเสสํ กิจฺจํ กริํสุฯ ทุติยสงฺคายนายํ สตฺตสตา ขีณาสวา เตสํเยว สทฺทตฺถาทิกํ กิจฺจํ ปุน กริํสุฯ ตติยสงฺคายนายํ สหสฺสมตฺตา ขีณาสวา เตสํเยว สทฺทตฺถาทิกํ กิจฺจํ ปุน กริํสุฯ อิเจฺจวํ เทฺวสตาธิกา เทฺวสหสฺส ขีณาสวา มหากจฺจายนํ ฐเปตฺวา อวเสสา โปราณาจริยา นามฯ เย โปราณาจริยา เตเยว อฎฺฐกถาจริยา นามฯ กตเม คนฺถการกาจริยา? มหาอฎฺฐกถิกาเปภทอเนกาจริยา คนฺถการกาจริยา นามฯ กตเม ติวิธ นามาจริยา มหากจฺจายโน ติวิธนามํฯ กตเม คนฺถา มหากจฺจายเนน กตา? กจฺจายนคโนฺถ, มหานิรุตฺติคโนฺถ, จุลฺลนิรุตฺติคโนฺถ, ยมกคโนฺถ, เนตฺติคโนฺถ, เปฎโกปเทสคโนฺถติ, อิเม ฉ คนฺถา มหากจฺจายเนน กตาฯ กตเม อเนกาจริเยน กตา คนฺถา? มหาปจฺจริกาจริโย มหาปจฺจริยํ นาม คนฺถํ อกาสิฯ มหากุรุนฺทิกาจริโย กุรุนฺทิ นาม คนฺถํ อกาสิฯ อญฺญตโร อาจริโย มหาปจฺจริย คนฺถสฺส อฎฺฐกถํ อกาสิฯ อญฺญตโร อาจริโย กุรุนฺทิ คนฺถสฺส อฎฺฐกถํ อกาสิ, มหาพุทฺธโฆสา นามจริโย วิสุทฺธิมโคฺค ทีฆนิกายสฺส สุมงฺคลวิลาสนิ นาม อฎฺฐกถา, มชฺฌิมนิกายสฺส ปปญฺจสูทนี นาม อฎฺฐกถา, สํยุตฺตนิกายสฺส สารตฺถปฺปกาสินี นาม อฎฺฐกถา, องฺคุตฺตรนิกายสฺส มโนรถปูรณี นาม อฎฺฐกถา, ปญฺจวินย คนฺถานํ สมนฺตปาสาทิกา นาม อฎฺฐกถา, สตฺตนฺนํ อภิธมฺมคนฺถานํ ปรมตฺถกถา นาม อฎฺฐกถา, ปาติโมกฺข สํขาตาย มาติกาย กงฺขาวิตรณีติ วิสุทฺธิ นาม อฎฺฐกถา, ธมฺมปทสฺส อฎฺฐกถา, ชาตกสฺส อฎฺฐกถา, ขุทฺทกปาฐสฺส อฎฺฐกถา, สุตฺตนิปาตสฺส อฎฺฐกถา, อปทานสฺส อฎฺฐกถาติ, อิเม เตรส คเนฺถ อกาสิฯ พุทฺธทโตฺตนามาจริโย วินย วินิจฺฉโย, อุตฺตรวินิจฺฉโย, อภิธมฺมาวตาโร, พุทฺธวํสสฺส มธุรตฺถวิลาสินี นาม อฎฺฐกถาติ, อิเม จตฺตาโร คเนฺถ อกาสิฯ อานโนฺทนามาจริยา สตฺตาภิธมฺมคนฺถฎฺฐกถาย มูฎีกํ นาม ฎีกํ อกาสิฯ ธมฺมปาลาจริโย เนตฺติปฺปกรณฎฺฐกถา, อิติวุตฺตกฎฺฐกถา, อุทานฎฺฐกถา, จริยาปิฎกฎฺฐกถา, เถรกถฎฺฐกถา, เถรีกถฎฺฐกถา, วิมานวตฺถุสฺส วิมลวิลาสินิ นาม อฎฺฐกถา, เปตวตฺถุสฺส วิมลวิลาสินิ นาม อฎฺฐกถา, วิสุทฺธิมคฺคสฺส ปรมตฺถมญฺชูสา นาม ฎีกา, ทีฆนิกายสฺส อฎฺฐกถาทีนํ จตุนฺนํ อฎฺฐกถานํ ลีนตฺถปฺปกาสนิ นาม ฎีกา, ชาตกฎฺฐกถาย ลีนตฺถปฺปกาสนิ นาม ฎีกา, เนตฺติปกรณฎฺฐกถาย ฎีกา, พุทฺธวํสฎฺฐกถาย ปรมตฺถทีปนี นาม ฎีกา, อภิธมฺมฎฺฐกถายฎีกา ลีนตฺถวณฺณนา นาม อนุฎีกาติ อิเม จุทฺทส มเตฺต คเนฺถ อกาสิฯ</p>


<p>เทฺว ปุพฺพาจริยานามา จริยานิรุตฺติ มญฺชูสํ นาม จุลฺลนิรุตฺติ ฎีกญฺจ มหานิรุตฺติ สเงฺขปญฺจ อกํสุฯ มหาวชิรพุทฺธินามาจริโย วินยคณฺฐินาม ปกรณํ อกาสิฯ ทีปงฺกรสงฺขาโต วิมลพุทฺธิ นามาจริโย มุขมตฺตทีปนี นามกํ นฺยาสปฺปกรณํ อกาสิฯ จุลฺลวชิรพุทฺธิ นามาจริโย อตฺถพฺยาขฺยานํ นาม ปกรณํ อกาสิฯ</p>


<p>ทีปงฺกโร นามาจริโย รูปสิทฺธิ ปกรณํ, รูปสิทฺธิ ฎีกํ, สมฺปปญฺจ สุตฺตเญฺจติ ติวิธํ ปกรณํ อกาสิฯ อานนฺทาจริยสฺส เชฎฺฐสิโสฺส ธมฺมปาโล นามาจริโย สจฺจสเงฺขปํ นาม ปกรณํ อกาสิฯ กสฺสโป นามาจริโย โมหวิเจฺฉทนี, วิมติเจฺฉทนี, ทสพุทฺธวํโส, อนาคตวํโสติ, จตุวิธํ ปกรณํ อกาสิฯ</p>


<p>มหานาโม นามาจริโย, สทฺธมฺมปกาสนี นาม ปฎิสมฺภิทามคฺคสฺส อฎฺฐกถํ อกาสิฯ ทีปวํโส, ถูปวํโส, โพธิวํโส, จูลวํโส, มหาวํโส, ปฎิสมฺภิทามคฺคฎฺฐกถา คณฺฐิ เจติ อิเม ฉ คนฺถา มหานามาจริ วิสุํ วิสุํ กตาฯ</p>


<p>นโว มหานาโม นามาจริโย นวํ มหาวํส นาม ปกรณํ อกาสิฯ อุปเสโน นามาจริโย สทฺธมฺมปโชฺชติกํ นาม มหานิเทฺทสสฺส อฎฺฐกถํ อกาสิฯ โมคฺคลาโน นามาจริโย โมคฺคลานพฺยากรณํ นาม ปกรณํ อกาสิฯ สงฺฆรกฺขิโต นามาจริโย, สุโพธาลงฺการํ นาม ปกรณํ อกาสิฯ วุโตฺตทยกาโร นามาจริโย วุโตฺตทยํ นาม ปกรณํ อกาสิฯ ธมฺมสิริ นามาจริโย ขุทฺทกสิกฺขํ นาม ปกรณํ อกาสิฯ ปุราณขุทฺทสิกฺขาย ฎีกา, มูลสิกฺขา เจติ, อิเม เทฺว คนฺถา เทฺวหาจริเยหิ วิสุํ วิสุํ กตาฯ</p>


<p>อนุรุโทฺธ นามาจริโย ปรมตฺถวินิจฺฉยํ, นามรูปปริเจฺฉทํ, อภิธมฺมตฺถสงฺคหํ เจติ ติวิธํ ปกรณํ อกาสิฯ เขโม นามาจริโย เขมํ นาม ปกรณํ อกาสิฯ สาริปุโตฺต นามาจริโย วินยฎฺฐกถาย สารตฺถทีปนี นาม ฎีกํ; วินยสงฺคหปกรณํ, วินยสงฺคหสฺสฎีกํ; องฺคุตฺตรฎฺฐกถาย สารตฺถมญฺชูสํ นาม นวํ ฎีกํ; ปญฺจิกา ฎีกเญฺจติ, อิเม ปญฺจ คเนฺถ อกาสิฯ พุทฺธนาโค นามาจริโย วินยตฺถมญฺชูสํ นาม กงฺขาวิตรณียา ฎีกํ อกาสิฯ นโว โมคฺคลาโน นามาจริโย อภิธานปฺปทีปิกํ นาม ปกรณํ อกาสิฯ วาจิสฺสโร นามาจริโย มหาสามิ นาม สุโพธาลงฺการสฺส ฎีกา, วุโตฺตทย วิวรณํ, สุมงฺคลปฺปสาทนิ นาม ขุทฺทสิกฺขาย ฎีกา; สมฺพนฺธจินฺตา, สมฺพนฺธจินฺตาย ฎีกา; พาลาวตาโร, โมคฺคลานพฺยากรณสฺส ปญฺจิกาย ฎีกา; โยควินิจฺฉโย, วินยวินิจฺฉยสฺส ฎีกา, อุตฺตรวินิจฺฉยสฺส ฎีกา, นามรูป-ปริเจฺฉทสฺส วิภาโค, สทฺทตฺถสฺส ปทรูปวิภาวนํ; เขมสฺส ปกรณสฺส ฎีกา, สีมาลงฺกาโร, มูลสิกฺขาย ฎีกา, รูปวิภาโค, ปจฺจยสงฺคโห, สจฺจสเงฺขปสฺส ฎีกา เจติ, อิเม อฎฺฐารส คเนฺถ อกาสิฯ</p>


<p>สุมงฺคโล นามาจริโย อภิธมฺมาวตารสฺสฎีกํ, อภิธมฺมตฺถสงฺคหสฺสฎีกญฺจ ทุวิธํ ปกรณํ อกาสิฯ พุทฺธปิโย นามาจริโย สารตฺถสงฺคหํ นาม ปกรณํ อกาสิฯ ธมฺมกิตฺติ นามาจริโย ทนฺตธาตุ ปกรณํ อกาสิฯ เมธงฺกโร นามาจริโย ชินจริตํ นาม ปกรณํ อกาสิฯ พุทฺธรกฺขิโต นามาจริโย ชินลงฺการํ, ชินลงฺการสฺส ฎีกญฺจาติ ทุวิธํ ปกรณํ อกาสิฯ อุปติโสฺส นามาจริโย อนาคตวํสสฺส อฎฺฐกถํ อกาสิฯ</p>


<p>กงฺขาวิตรณียา ลีนตฺถปฺปกาสินิ, นิสเนฺทโห, ธมฺมานุสารณี, เญยฺยาสนฺตติ, เญยฺยาสนฺตติยา ฎีกา, สุมตาทาวตาโร, โลกปญฺญตฺติ ปกรณํ, ตถาคตุปฺปตฺติ ปกรณํ, นลาฎธาตุ วณฺณนา, สีหฬวตฺถุ, ธมฺมทีปโก, ปฎิปตฺติสงฺคโห, วิสุทฺธิมคฺคณฺฐิ, อภิธมฺมคณฺฐิ, เนตฺติปกรณคณฺฐิ, วิสุทฺธิมคฺคจุลฺลนวฎีกา, โสตพฺพมาลินี, ปสาทชนนี, โอกาสโลโก, สุโพธาลงฺการสฺส นว ฎีกา เจติ, อิเม วีสติ คนฺถา วีสตาจริเยหิ วิสุํ วิสุํ กตาฯ</p>


<p>สทฺธมฺมสิริ นามาจริโย สทฺทตฺถเภทจินฺตา นาม ปกรณํ อกาสิฯ เทโว นามาจริโย สุมน กูฎวณฺณนํ นาม ปกรณํ อกาสิฯ จุลฺลพุทฺธโฆโส นามาจริโย โสตตฺถกินิทานํ นาม ปกรณํ อกาสิฯ รฎฺฐปาโล นามาจริโย มธุรสงฺคาหณีกิตฺติ นาม ปกรณํ อกาสิฯ สุภูตจโนฺท นามาจริโย ลิงฺคตฺถวิวรณ-ปกรณํ อกาสิฯ อคฺควํโส นามาจริโย สทฺทนีติ ปกรณํ นาม อกาสิฯ วชิรพุทฺธิ นามาจริโย มหาฎีกํ นาม นฺยาสปกรณฎีกํ อกาสิฯ คุณสาคโร นามาจริโย มุขมตฺตสารํ, มุขมตฺตสารสฺส ฎีกญฺจ ทุวิธํ ปกรณํ อกาสิฯ อภโย นามาจริโย สทฺทตฺถเภทจินฺตาย มหาฎีกํ อกาสิฯ ญาณสาคโร นามาจริโย ลิงฺคตฺถวิวรณปฺปกาสนํ นาม ปกรณํ อกาสิฯ อญฺญตโร อาจริโย คูฬตฺถฎีกํ, พาลปฺปโพธนญฺจ ทุวิธํ ปกรณํ อกาสิฯ อญฺญตโร อาจริโย สทฺทตฺถ-เภทจินฺตาย มชฺฌิมฎีกํ อกาสิฯ อุตฺตโม นามาจริโย พาลาวตารฎีกํ, ลิงฺคตฺถวิวรณฎีกญฺจ ทุวิธํ ปกรณํ อกาสิฯ อญฺญตโร อาจริโย สทฺทตฺถเภทจินฺตาย นว-ฎีกํ อกาสิฯ เอโก อมโจฺจ อภิธานปฺปทีปิกายฎีกํ, คณฺฐิปกรณสฺส ทณฺฑีปฺปกรณสฺส มาคธภูตํ ฎีกํ, โกลทฺธชนสฺส สกฎภาสาย กตฎีกญฺจ ติวิธํ ปกรณํ อกาสิฯ ธมฺมเสนาปติ นามาจริโย การิกํ, เอติมาสปิทีปนี, มโนหารญฺจ ติวิธํ ปกรณํ อกาสิฯ อญฺญตโร อาจริโย การิกาย ฎีกํ อกาสิฯ อญฺญตโร อาจริโย เอติมาสปิทีปิกาย ฎีกํ อกาสิฯ</p>


<p>อญฺญตโร อาจริโย สทฺทพินฺทุ นาม ปกรณํ อกาสิฯ สทฺธมฺมคุรุ นามาจริโย สทฺทวุตฺติปฺปกาสกํ นาม ปกรณํ อกาสิฯ สาริปุโตฺต นามาจริโย สทฺทวุตฺติปฺปกาสกสฺส ฎีกํ อกาสิฯ อญฺญตโร อาจริโย กจฺจายนสารํ นาม ปกรณํ กจฺจายนสารสฺส ฎีกญฺจ ทุวิธํ ปกรณํ อกาสิฯ นโว เมธงฺกโร นามาจริโย โลกทีปกสารํ นาม ปกรณํ อกาสิฯ อคฺคปณฺฑิโต นามาจริโย โลกุปฺปตฺติ นาม ปกรณํ อกาสิฯ จีวโร นามาจริโย ชงฺฆทาสกสฺส ฎีกํ อกาสิฯ มาติกตฺถทีปนี, อภิธมฺมตฺถสงฺคหวณฺณนา, สีมาลงฺการสฺสฎีกา, วินยสมุฎฺฐานทีปนี ฎีกา, คณฺฐิ สาโร, ปฎฺฐานคณนา นโย, สุตฺตนิเทฺทโส, ปาติโมโกฺข, เจติ, อิเม อฎฺฐ คเนฺถ สทฺธมฺมโชติปาลาจริโย อกาสิฯ วิมลพุทฺธิ นามาจริโย อภิธมฺม-ปนฺนรสฎฺฐานํ นาม ปกรณํ อกาสิฯ นโว วิมลพุทฺธิ นามาจริโย สทฺทสารตฺถชาลินี, สทฺทสารตฺถชาลินิยา ฎีกา, วุโตฺตทย ฎีกา, ปรมตฺถมญฺชูสา นาม อภิธมฺมสงฺคหฎีกาย อนุฎีกา ทสคณฺฐิวณฺณนา, มาคธภูตาวิทคฺคมุขมณฺฑนฎีกา เจติ อิเม ฉ คเนฺถ อกาสิฯ อญฺญตโร อาจริโย ปญฺจปกรณฎีกาย นวานุฎีกํ อกาสิฯ อริยวํโส นามาจริโย อภิธมฺมสงฺคห-ฎีกาย [ปรมตฺถ] มณิสารมญฺชูสํ นาม นวานุฎีกํ อกาสิฯ อภิธมฺมตฺถสงฺคหสฺส ฎีกา, เปฎโกปเทสสฺส ฎีกา, จตุภาณวารสฺส อฎฺฐกถา, มหาสารปกาสนี, มหาทีปนี, สารตฺถทีปนี คติ ปกรณํ, หตฺถสาโร, ภุมฺมสงฺคโห, ภุมฺมนิเทฺทโส, ทสวตฺถุกายวิรติฎีกา, โชตนา นิรุตฺติ, วิภตฺติกถา, กจฺจายนวิวรณา, สทฺธมฺมมาลินี, ปญฺจคติ วณฺณนา, พาลจิตฺตปโพธนํ, ธมฺมจกฺกสุตฺตสฺส นวฎฺฐกถา, ทนฺตธาตุ ปกรณสฺส ฎีกา เจติ, อิเม วีสติ คนฺถา นานาจริเยหิ กตา, อญฺญานิ ปน ปกรณานิ อตฺถิฯ</p>


<p>กตมานิ สทฺธโมฺม ปายโน, พาลปฺปโพธนปกรณสฺส ฎีกา จ, ชินาลงฺการปกรณสฺส นวฎีกา จ, ลิงฺคตฺถวิวรณํ, ลิงฺควินิจฺฉโย; ปาติโมกฺขวิวรณํ, ปรมตฺถกถาวิวรณํ, สมนฺตปาสาทิกา วิวรณํ, จตุภาณวารฎฺฐกถา วิวรณํ, อภิธมฺมตฺถสงฺคหวิวรณํ, สจฺจสเงฺขปวิวรณํ, สทฺทตฺถเภทจินฺตาวิวรณํ, สทฺทวุตฺติวิวรณํ, กจฺจายนสารวิวรณํ, อภิธมฺมตฺถสงฺคหสฺส ฎีกา วิวรณํ, มหาเวสฺสนฺตราชาตกสฺส วิวรณํ, สกฺกาภิมตํ, มหาเวสฺสนฺตรชาตกสฺส นวฎฺฐกถา, ปฐม สํโพธิ, โลกเนตฺติ จ, พุทฺธโฆสาจริยนิทานํ มิลินฺทปญฺหา วณฺณนา, จตุรา รกฺขา, จตุรกฺขาย อฎฺฐกถา, สทฺทวุตฺติปกรณสฺส นวฎีกา, อิเจฺจวํ ปญฺจวีสติ ปมาณานิ ปกรณานิ ลโงฺก ทีปาทีสุฎฺฐาเนสุ ปณฺฑิเตหิ กตานิ อเหสุํ, สมฺพุเทฺธคาถา จ, นรเทว นาม คาถา จ, ทาตเว จีรตฺติ คาถา จ, วีสติ โอวาทคาถา จ, ทานสตฺตริ, สีลสตฺตริ, สปฺปาทานวณฺณนา, อนนฺตพุทฺธวนฺทนคาถา จ, อฎฺฐวีสติ พุทฺธวนฺทนคาถา จ, อตีตานาคตปจฺจุปฺปนฺนวนฺทนคาถา จ, อสีติมหาสาวกวนฺทนคาถา จ, นวหารคุณวณฺณนา จาติ, อิเม พุทฺธปณาม-คาถาทิกา คาถา โย ปณฺฑิเตหิ ลงฺกาทีปาทิสุฎฺฐาเนสุ กตา อเหสุํ [อิติ จุลฺลคนฺถวํเส คนฺถการกาจริย ทีปโก นาม ทุติโย ปริเจฺฉโท]</p>





