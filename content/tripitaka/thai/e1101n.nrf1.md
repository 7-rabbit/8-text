<h1>ธมฺมโสณฺฑกวโคฺค</h1>
<h2>๑. ธมฺมโสณฺฑกสฺส วตฺถุมฺหิ อยมานุปุพฺพีกถา</h2>
<p>ตตฺถ เตสํ วตฺถูน มุปฺปตฺติโย ทฺวิธา ภวนฺติ ชมฺพุทีเป สีหฬทีเปจาติ, ตตฺถ ชมฺพุทีเป ตาฬีส, สีหฬทีเป เตสฎฺฐิ, เตสุ ตาว ชมฺพุทีปุปฺปตฺติวตฺถูนิ อาวิ ภวิสฺสนฺติ, ตโตปิ ธมฺมโสณฺฑกสฺส วตฺถุ อาทิ, กถํ, อมฺหากํ กิร ภควโต ปุเพฺพ อิมสฺมิํเยว ภทฺทกเปฺป กสฺสโปนาม สตฺถา โลเก อุทปาทิ, ตสฺส โข ปน ภควโต สาสนนฺตรธานโต น จิเรเนว กาเลน อมฺหากํ โพธิสโตฺต พาราณสีรโญฺญ อคฺคมเหสิยา กุจฺฉิสฺมิํ นิพฺพตฺติ, ตสฺสุ ปฺปตฺติ กาลสมนนฺตรเมว สพฺพสตฺตานํ มนสิ ธมฺมสญฺญา อุทปาทิ, ตสฺมาสฺส ธมฺมโสโณฺฑตินาม มกํสุ, โส ปเนโส กุมาโร มหเนฺตน ปริวาเรน วเฑฺฒโนฺต สพฺพสิเปฺปสุ นิปฺผตฺติํ ปตฺวา ปิตรา อุปรเชฺชน ปูชิโต หุตฺวา ทานาทโย ทสกุสลกมฺมปเถ ปูเรโนฺต ปิตุอจฺจเยนามเจฺจหิ  รเชฺชนาภิสิญฺจิโต อโหสิ, โส ปเนส ธมฺมโสณฺฑกมหาราชา เทวนครสทิเส พาราณสีนคเร จกฺกวตฺติสทิสํ พาราณสีรชฺชํ กาเรโนฺต มาสทฺธมาสจฺจเยน สิริสยนคโต เอวํ จิเนฺตสิ, มเมวํ รชฺชสิริมนุภวนํ น โสภติ ธมฺมวิโยเคน, ทิวากร วิรหิโต นโภ วิยาติอาทินา นานาการณํ จิเนฺตสิ, เตเนตฺถฯ</p>


<ol>
<li>
ปุเญฺญน สีลาทิมเยน ปุเพฺพ,  
  
กเตน ปโตฺตสฺมิ อตนฺทิเตน,  
  
มสกฺกสาเร วิย เทวราชา;  
  
ราชตฺตมิเทฺธ ปุรมุตฺตมมฺหิฯ  
</li>
  
<li>
รูเปน หารีนยนุสฺสเวน,  
  
สเทฺทน สมฺมา สวณามเตน,  
  
คเนฺธน ฆานุสฺสวโสภเนน,  
  
รสญฺญปุเญฺญน รเสนจาปิฯ  
</li>
  
<li>
ผเสฺสน คตฺตสฺส สุผสฺสเทน,  
  
สมิทฺธิปโตฺตสฺมิ มหิทฺธิโกหํ,  
  
เนเวตฺตเกเนว ปมาทภาว,  
  
มา ปชฺชิตุํ ยุตฺตรูปนฺติ ญตฺวาฯ  
</li>
  
<li>
ทสฺสามิ องฺคอปิ ชีวิตญฺจ,  
  
ธญฺญํ ธนํ จาปิ ปสนฺนจิโตฺต,  
  
โสสฺสามิ ธมฺมํ สิวมาทธานํ,  
  
ชิเนริตํ ชาติชราปหาณํฯ  
</li>
  
<li>
น โสภติ ยถากาสํ, ชลํ ธามปติํวินา,  
  
รชฺชกรณํ ตถา มยฺหํ, วินา ธมฺมา น โสภติฯ  
</li>
  
<li>
น โสภติ หถา รตฺติ, นิสานาถํ วินา สทา,  
  
รชฺชกรณํ ตถา มยฺหํ, วินา ธมฺมา น โสภติฯ  
</li>
  
<li>
อลงฺกโตปิ  
เจ หตฺถี, วินา ทาฐา น โสภติ,  
  
รชฺชกรณํ ตถา มยฺหํ, วินา ธมฺมา น โสภติฯ  
</li>
  
<li>
ยถา กโลฺลลมาลียํ,  
  
วินา เวลา น โสภติ,  
  
รชฺชกรณํ ตถา มยฺหํ,  
  
วินา ธมฺมา น โสภติฯ  
</li>
  
<li>
ยถา สุมณฺฑิโต ราชา,  
  
กุปโฎ เนว โสภติ,  
  
รชฺชกรณํ ตถา มยฺหํ,  
  
วินา ธมฺมา น โสภติฯ  
</li>
  
<li>
ธมฺมเมว สุณิสฺสามิ, ธเมฺม เม รมตี มโน,  
  
น หิ ธมฺมา ปรํ อตฺถิ, ธมฺมมูลํ ติสมฺปทนฺติฯ  
</li>
  
<p>เอวํ จิเนฺตตฺวา ปาโตว สิริคพฺภา นิกฺขมฺม สุสชฺชิเต สมุสฺสิตเสตจฺฉเตฺต ราชปเลฺลเงฺก อมจฺจคณ ปริวุโต นิสีทิ เทวราชาวิย วิโรจมาโน, นิสิโนฺน ปน ราชา อมเจฺจ เอวมาห, โย ปเนตฺถ โภโนฺต พุทฺธภาสิเตสุ ธเมฺมสุ กิญฺจิธมฺมํ ชานาติ, โส ภาสตุ, โสตุมิจฺฉามิธมฺมนฺติ, เต สเพฺพปิ มยํ เทว น ชานามาติ อาหํสุ, ตํ สุตฺวา อ น ตฺต ม โน ราชา เอวํ จิเนฺตสิ, ยนฺนูนาหํ หตฺถิกฺขเนฺธ สหสฺสํ ฐเปตฺวา นคเร เภริํจราเปยฺยํ, ยํ อเปฺปวนาม โกจิ ธนโลเภน จาตุปฺปทิกายปิ คาถาย ธมฺมํ เทเสยฺยฯ ตํ เม ทีฆรตฺตํ หิตาย สุขาย ภวิสฺสตีติ, ตโต โส ตถา กตฺวาปิ ธมฺมเทสกํ อลภโนฺต ปุน ทฺวิสหสฺสํ ติจตุปญฺจสหสฺสนฺติยาวโกฎิปฺปโกฎิํทมฺมีติ, ตโต คาม นิคม ชนปเท, ตโต เสฎฺฐิฎฺฐานํ เสนาปติ อุปราชฎฺฐานา ทโยปิ, ปุน เสตจฺฉตฺตํ ทมฺมิ, ราชเวสํ ปหาย อตฺตานํ ทาสํ สาเวตฺวา ธมฺมเทเสนฺตสฺส ทมฺมิติ วตฺวา เภริ จราเปตฺวาปิ ธมฺม เทสกมลภิตฺวา สํวิโคฺค  กิเมฺม ธมฺมวิโยเคน รเชฺชนาติ อมจฺจานํ รชฺชํ นียฺยาเตตฺวา สทฺธมฺมคเวสโก ธมฺมโสณฺฑกมหาราชา มหาวนํ ปาวิสิ คาม นิคม ราชธานิ ปรมฺปราย, เตเนตฺถฯ
</ol></p>


<ol>
<li>
ปุเร เภริํ จราเปตฺวา,  
  
ธมฺมโสโณฺฑ นราธิโป;  
  
สทฺธมฺมเชฺฌสกํ สตฺถุ,  
  
อลทฺธา ธนโกฎิหิฯ  
</li>
  
<li>
ทาโส โหมิ ปหายาหํ,  
  
ราชตฺตํ เทสกสฺส เม;  
  
อิจฺจาห โส มหีปาโล,  
  
อโห ธเมฺมสุ โลลตาฯ  
</li>
  
<li>
รชฺชํ นียฺยาตยิตฺวาน, อมจฺจานํ มโนรมํ,  
  
วนํ ปาวิสิ โส ราชา, คเวสํ ธมฺมมุตฺตมนฺติฯ  
</li>
  
<p>มหาวนํ ปวิฎฺฐกฺขเณ ปน มหาสตฺตสฺส ปุญฺญเตเชน สกฺกสฺสาสนํ อุณฺหาการํ ทเสฺสสิ, อถ เทวราชา จิเนฺตสิ อกามํ เม ปณฺฑุกมฺพล สิลาสนํ อุณฺหมโหสิ, กินฺนุโข การณนฺติ โลกํ โอโลเกโนฺต สโกฺก เทวราชา ธมฺมโสณฺฑก มหาราชานํ สกลชมฺพุทีปํ วิจินิตฺวา สทฺธมฺมเชฺฌสกํ อลภิตฺวา วนํ ปวิฎฺฐภาวํ อทฺทส, ธมฺมโสณฺฑกมหาราชา สทฺธมฺมตฺถาย รชฺช ธน พนฺธุ ชีวิตมฺปิ ปหาย อรญฺญํ ปวิโฎฺฐ, น โส วตายํ โยวา โสวา สโตฺต, อิมสฺมิํเยว กเปฺป พุโทฺธ ภวิสฺสติ, พุทฺธโพธิสโตฺต จายํ อเชฺชว มหารญฺญํ ปวิโฎฺฐ สทฺธมฺมํ อลทฺธา มหาทุกฺขํ ปาปุเณยฺย, น เจตํ ยุตฺตํ, อชฺช มยา ตตฺถ คนฺถพฺพํ ธมฺมามตรเสน ตมภิสิญฺจิตฺวา รเชฺช ปหิฎฺฐาเปตุนฺติ จิเนฺตตฺวา อตฺตภาวํ วิชหิตฺวา ภยานกํ มหนฺตํ รกฺขสเวสํ นิมฺมิณิตฺวา มหาสตฺตาภิมุโข อวิทูเร อตฺตานํ ทเสฺสสิ, เตเนตฺถฯ
</ol></p>


<ol>
<li>
พฺยคฺฆจฺฉสีหมหิโส  
รคหตฺถิทีปิ,  
  
มิคากุลํ กณฺฎกเสลรุกฺขํ;  
  
นรานมิโนฺท ปวิสิตฺวกานนํ,  
  
อิโตจิโต วิพฺภมิ ธมฺมกาโมฯ  
</li>
  
<li>
ตสฺสานุภาเวน ปุรินฺททสฺส,  
  
สิลาสนํ อุณฺหมโหสิ กามํ;  
  
เตเนว โส โลกมุทิกฺขมาโน,  
  
อทฺทกฺขิ ธีรํ วิปิเน จรนฺตํฯ  
</li>
  
<li>
มยชฺช ตํ ธมฺมรเสน สมฺมา,  
  
สนฺตปฺปยิตฺวา คมนํ วรนฺติ;  
  
มนฺตฺวา สุภีมญฺชนกูฎวณฺณํ,  
  
มหามุขํ นิคฺคต ภีมทาฐํฯ  
</li>
  
<li>
ทิตฺตคฺคิสงฺกาส วิสาลเนตฺตํ,  
  
มเชฺฌน ภคฺคํ จิปิฎคฺคนาสํ;  
  
ขรตมฺพทาฐิํ ฆนมสฺสุวนฺตํ,  
  
นีโลทรํ คชฺชิตภีมโฆสํฯ  
</li>
  
<li>
กโรรุหํ ติกฺขสโลหิตายตํ,  
  
วิสาลโธตายตขคฺคหตฺถํ;  
  
คทายุเธนงฺกิตมญฺญพาหุํ,  
  
ทโฎฺฐฎฺฐภีมํ สวลีลลาฎํฯ  
</li>
  
<li>
มนุสฺสมํสาทนรตฺตปานํ,  
  
ภยานกํ กกฺขลยกฺขวณฺณํ;  
  
สุมาปยิตฺวาน วนนฺตรสฺมิํ,  
  
ทเสฺสสิ อตฺตํ ส นราธิปสฺสาติฯ  
</li>
  
<p>อถ มหาสโตฺต อตฺตโน อวิทูเร ฐิตํ รกฺขสํ อทฺทกฺขิ, ตํ ทิสฺวานาสฺส ภยํวา ฉมฺภิตตฺตํวา จิตฺถุตฺราสมตฺตํวา นาโหสิ, กิมตฺร จิเนฺตสิ, อปินาม เอวรูโป ปิรกฺขโส ธมฺมํ  ชาเนยฺย, ยนฺนูนาหํ ตสฺส สนฺติเก ธมฺมํ สุณิสฺสามิ, ตเมฺม ทีฆรตฺตํ หิตาย สุขาย ภวิสฺสตีติ จิเนฺตสิฯ จิเนฺตตฺวา จปน อชฺช มยา ตมุปสงฺกมฺม ปุจฺฉิตํ วฎฺฎตีติ คนฺตฺวา รกฺขเสน สทฺธิํ สลฺลปโนฺต อาหฯ
</ol></p>


<ol>
<li>
อสฺมิํ วนสฺมิํ ตรุสณฺฑ มณฺฑิเต;  
  
สุผุลฺลิตาเนกลตากุลากุเล;  
  
อธิคฺคหีโต สิ มหานุภาว,  
  
ปุจฺฉามิ ตํ เทว วเทหิ กงฺขํฯ  
</li>
  
<li>
ธมฺมํ คเวสํ วนมาคโตมฺหิ,  
  
ปหาย รชฺชํ อปิ ญาติสงฺฆํ;  
  
ชานาสิ เจ สมฺม วเทหิ มยฺหํ,  
  
เอกมฺปิ คาถํ สุคเตน เทสิตํฯ  
</li>
  
ตโต ยโกฺข อาหฯ  
</li>
  
<li>
ธมฺมํ ปชานามหเมกเทสํ,  
  
ชิเนริตํ สาธุตรํ รสานํ,  
  
เทเสมิ เจหํ ตว ธมฺม มคฺคํ,  
  
ตุวญฺหิ กิํ กาหสิ เทสกสฺสาติฯ  
</li>
  
อถ มหาสโตฺต อาหฯ  
</li>
  
<li>
รเชฺช ฐิโต อสฺสมหํ สเจ โภ,  
  
อนปฺปรูปํ ปกโรมิ ปูชํ;  
  
อิทานิ เอโก วนมชฺฌปโตฺต,  
  
กโรมิ กิํ เทหมิมํ ฐเปตฺวาฯ  
</li>
  
<li>
ยทิจฺฉสิ ตฺวํ มม มํสโลหิตํ,  
  
กโรมหํ สงฺคหมชฺช เตน,  
  
น จตฺถิ อญฺญํ ตว อจฺจนียํ,  
  
เทเสหิ ธมฺมํ สุคต ปฺปสตฺถนฺติฯ  
</li>
  
ตโต  
ยโกฺข อาหฯ  
</li>
  
<li>
ภุตฺวาน มํสํ สุหิโตว สโนฺต,  
  
หนฺตฺวา ปิปาสํ รุธิรํ ปิวิตฺวา;  
  
ธมฺมํ กเถตุํ ปภวามิ ตุยฺหํ,  
  
วตฺตุํ น สโกฺกมิ ขุทาปเรโตติฯ  
</li>
  
อถ มหาสโตฺต อาหฯ  
</li>
  
<li>
ภุตฺวา ตุวํ มํ ปถมญฺหิ ยกฺข,  
  
ปจฺฉา ตุ เทเสสฺสสิ กสฺส ธมฺมํ;  
  
ธมฺมสฺส มยฺหํ ตว มํสลาภํ,  
  
ตฺวเมว ชานาหิ ยถา ภเวยฺยาติฯ  
</li>
  
<p>เอวํ วุเตฺต สโกฺก เทวานมิโนฺท สาธุ มหาราช อหเมว ยุตฺตํ ชานามีติ วตฺวา ตสฺสาวิทูเร ติคาวุตุเพฺพธํ อญฺชนวณฺณํ มหนฺตํ ปพฺพตํ มาเปตฺวา มหาราช อิมมารุยฺห ปพฺพตมุทฺธนิฎฺฐิโต มม มุเข ปตตุ, อหํ ปตนฺถสฺส เต ธมฺมํ เทเสสฺสามิ, เอวํ สเนฺต ตุยฺหํ ธมฺมปฎิลาโภ, มยฺหํจ มํสปฎิลาโภ ภวิสฺสตีติฯ ตํ สุตฺวา มหาสโตฺต อนมตเคฺค สํสาเร สํสรโต เม สีหพฺยคฺฆจฺฉมจฺฉกจฺฉปวิหงฺคาทีนํ ภกฺขภูตสฺส ชาตีสุ ปมาณํ นตฺติ, อชฺช มยา สมฺพุทฺธสฺส ธมฺมตฺถาย ชีวิตํ ปริจฺจชิตุํ วฎฺฎตีติ จิเนฺตตฺวา เอวมาหฯ
</ol></p>


<ol>
<li>
สํสารวเฎฺฎสุ วิวฎฺฎมานา,  
  
ปโปฺปนฺติ ทุกฺขํ ชนตา อเนกา;  
  
เอตญฺหิ โภ อตฺตโน วา ปรสฺส,  
  
อตฺถาย นาโหสิ อโหสิ ตุจฺฉํฯ  
</li>
  
<li>
ตฺวมทินฺนหารี ติจ ปารทาริโก,  
  
ปาณาติปาตีสิ มุสา อภาสิ;  
  
ตฺว มชฺชปายีติ อกาสิ โทสํ,  
  
ปคฺคยฺห ทุกฺขํ พหุโส ททนฺติฯ  
</li>
  
<li>
เอตญฺหิ  
โภ อตฺตโน วา ปรสฺส,  
  
อตฺถาย นาโหสิ อโหสิ ตุจฺฉํ;  
  
รุกฺขา ปปาตา ปปติตฺวเกจิ,  
  
ทุพฺพนฺธิยา ทุคฺควิสาทเนนฯ  
</li>
  
<li>
พฺยาธีหิ นานาขรเวทนาหิ,  
  
มรนฺติ สตฺตา อุตุเวทนาหิ;  
  
เอตญฺหิ โภ อตฺตโน วา ปรสฺส,  
  
อตฺถาย นาโหสิ อโหสิ ตุจฺฉํฯ  
</li>
  
<li>
พฺยคฺฆจฺฉมโจฺฉ รคกุจฺฉิยญฺหิ,  
  
มตสฺส เม นตฺถิ ปมาณสงฺขา;  
  
เอตญฺหิ โภ อตฺตโน วา ปรสฺส,  
  
อตฺถาย นาโหสิ อโหสิ ตุจฺฉํฯ  
</li>
  
<li>
เอตชฺช เม ทุจฺจ ช มตฺตทานํ,  
  
น โหติ เทวิสฺสริยาทิกาย;  
  
สพฺพญฺญุภาวํ ปน ปาปุณิตฺวา,  
  
สํสารโต นิตฺตรณาย สเตฺตฯ  
</li>
  
<li>
ตฺวํ สมฺม มยฺหํ พหุโส ปการี,  
  
ตสฺมา ตเวตํ วจนํ กโรมิ;  
  
อสํกิโต เทสย มยฺหธมฺมํ,  
  
สมิชฺฌเต ทานิ มโนรโถ เตติฯ  
</li>
  
<p>เอวญฺจ ปน วตฺวา มหาสโตฺต ปพฺพตมารุยฺห ฐิโต อาห, อหมชฺช รเชฺชน สทฺธิํ ชีวิตญฺจ สรีรมํสญฺจ สทฺธมฺมตฺถาย ทมฺมีติ โสมนสฺสปฺปโตฺต หุตฺวา สมฺม ธมฺมํ เทเสหีติ วตฺวา ตสฺมิํ มหาทาฐํ มหามุขํ วิวริตฺวา ฐิเต ตสฺสาภิมุโข อุปปติฯ อถ สโกฺก เทวานมิโนฺท โสมนโสฺส อจฺฉริยปฺปโตฺต อตฺตภาวํ วิชหิตฺวา อลงฺกตทิพฺพตฺตภาวํ มาเปตฺวา อากาเส  ตรุณสุริโย วิย โอภาสมาโน อากาสโต ปตนฺตํ มหาสตฺตํ อุโภหิ หเตฺถหิ ทฬฺหํ ปติคณฺหิตฺวา เทวโลกํ เนตฺวา ปณฺฑุกมฺพล สิลาสเน นิสีทาเปตฺวา ทิพฺพมเยหิ คนฺธมาลาทีหิ ปูเชตฺวา สยํ ธมฺมํ สุตฺวา ปสโนฺน ปสนฺนาการํ กตฺวา กสฺสปทสพเลน เทสิตาย อนิจฺจาทิปริทีปิกายฯ
</ol></p>


<ol>
<li>
อนิจฺจาว ต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโขติฯ  
</li>
  
<p>คาถาย ธมฺมเทสเนน ตสฺส มโนรถํ มตฺถกํ ปาเปตฺวา เทวโลเก มหนฺตํ สิริวิภวํ ทเสฺสตฺวา อาเนตฺวา สกรเชฺชเยว ปติฎฺฐาเปตฺวา อปฺปมโตฺต โหติ มหาราชาติ โอวทิตฺวา เทวโลกเมว อคมาสีติฯ
</ol></p>


<ol>
<li>
อิติ อมิตสิริํ วา ชีวิตํ วาปิ สโนฺต,  
  
น สุมริย ปสตฺถํ ธมฺมเมวา จรนฺติ;  
  
ตนุตร วิภวานํ อปฺปมายูนมโมฺภ,  
  
อิห กุสลปมาโท โก นุ ตุมฺหาทิสานนฺติฯ  
</li>
  
ธมฺมโสณฺฑกวตฺถุํ ปฐมํฯ  
</li>
  
<h2>๒. มิคลุทฺทกสฺส วตฺถุมฺหิ อยมานุปุพฺพิกถา</h2>
</ol>
<p>อิโต กิร เอก ติํสติเม กเปฺป สิขีนาม สมฺมาสมฺพุโทฺธ สมติํส ปารมิโย ปูเรตฺวา ปรมาติสโมฺพธิํ ปตฺวา สเทวกํ โลกํ สํสารกนฺตารา อุตฺตาเรโนฺต ธมฺมรตนวสฺสํ วสฺสาเปโนฺต ธมฺมเภริํปหรโนฺต ธมฺมเกตุํ อุสฺสาเปโนฺต เอกสฺมิํ สมเย วิเวก มนุพฺรูหโนฺต อรญฺญายตนํ ปาวิสิ,  ปวิสิตฺวา จปน สุปุปฺผิตนาคปุนฺนาคาทินานาตรุสณฺฑมณฺฑิเต สุผุลฺลสุมนมาลติปฺปภุตินานาลตากุเล อเนกวิธทิปทจตุปฺปทสงฺฆนิเสวิเต รมณีเย สีตลสิลาตเล จตุคฺคุณํ สงฺฆาฎิํปญฺญเปตฺวา นิสีทิ ฉพฺพณฺณรํสีหิ ทิสํ ปูรยโนฺต, ตทา ตตฺถ เทวพฺรหฺมนาคสุปณฺณาทโย สนฺนิปติตฺวา ทิพฺพมเยหิ คนฺธมาลาทีหิ ภควนฺตํ ปูชยมานา โถมยมานา นมสฺสมานา อฎฺฐํสุ, ตสฺมิํ ปนสมาคเม ภควา มธุรสฺสรํ นิจฺฉาเรโนฺต พฺรหฺมโฆเสน จตุสจฺจปฎิสํยุตฺตํ ธมฺมํ เทเสติ อมตวสฺสํ วสฺสาเปโนฺตวิยฯ ตทา เอโก มิคลุทฺทโก วนํ ปวิโฎฺฐ มิคสูกเร หนฺตฺวา มํสํ ขาทโนฺต ตํ ฐานํ ปตฺวา อทฺทส ภควนฺตํ ธมฺมํ เทเสนฺตํฯ ทิสฺวา เอกมนฺตํ ฐิโต ธมฺมํ สุตฺวา จิตฺตํ ปสาเทตฺวา ตโต จุโต เทวโลเก นิพฺพตฺติตฺวา ฉสุ กามสเคฺคสุ มนุเสฺสสุจ อปราปรํ อิสฺสริยํ อนุภวโนฺต อิมสฺมิํ พุทฺธุปฺปาเท สาวตฺถิยํ กุลเคเห นิพฺพตฺติตฺวา วิญฺญุตํ ปโตฺต ภควโต สาสเน ปพฺพชิตฺวา เอกทิวสํ ธมฺมํ เทเสนฺตสฺส ภควโต จตุสจฺจปติ สํยุตฺตํ ธมฺมกถํ สุตฺวา จตุปฎิสมฺภิทาหิ อรหตฺตํ ปตฺวา เอกทิวสํ ภิกฺขุสงฺฆมชฺฌคโต อตฺตโน กตกมฺมปฺปกาสเนน ปีติวาจมุทาหริฯ</p>


<ol>
<li>
เอ ก ติํ เส อิโต กเปฺป,  
  
โลเก อุปฺปชฺชิ นายโก;  
  
ปตฺติํส ลกฺขณาติโณฺณ,  
  
สมฺพุโทฺธ ส สิขีวฺหโยฯ  
</li>
  
<li>
ชลโนฺต ทีปรุโกฺขว, สูริโยว นภ มุคฺคโต;  
  
เมรุราชาว สมฺพุโทฺธ, ชเนสโคฺค ปตาปวาฯ  
</li>
  
<li>
ปูเรตฺวา ธมฺมนาวายํ, ส นาโถ สกลํ ปชํ;  
  
ปติฎฺฐเปโนฺต สํสาร, กนฺตารา สนฺติภูมิยํฯ  
</li>
  
<li>
ธมฺมเกตุํ  
สมุเสฺสโนฺต, หนโนฺต ธมฺมทุนฺทุภิํ;  
  
สเตฺต ทุกฺขา ปโมเจโนฺต, วสี ตตฺถ ชิโน วสีฯ  
</li>
  
<li>
เอกสฺมิํ สมเย นาโถ,  
  
โลกปโชฺชตโก ชิโน;  
  
วิเวกกาโม สมฺพุโทฺธ,  
  
สุรมฺมํ กานนํ คโตฯ  
</li>
  
<li>
ปุนฺนาคนาคปูคาทิ, นานาปาทปสํกุลํ;  
  
ลตา ลิงฺคิตสาขาหิ, สา โมทกุสุมายุตํฯ  
</li>
  
<li>
กุสุมา โมทสมฺมตฺต, ฉปฺปทาลิ นิเสวิตํ;  
  
นานามิค คณากิณฺณํ, มยูรคณ นจฺจิตํฯ  
</li>
  
<li>
สีตลโจฺฉทิกาสาธุ, สุปติตฺถชลาสยํ;  
  
อาสาร สารธาราหิ, นิชฺฌราสต สํกุลํฯ  
</li>
  
<li>
คนฺตฺวาน โส มหารญฺญํ,  
  
สีตลํ สิกตาตลํ;  
  
สิลาตเล นิสิโนฺนสิ,  
  
วิสฺสเชฺชโนฺต ฉรํสิโยฯ  
</li>
  
<li>
เทวา ตตฺถ สมาคนฺตฺวา, ปูเชสุํ ทฺวิปทุตฺตมํ;  
  
ทิเพฺพหิ คนฺธมาลาหิ, นเจฺจหิ ตุริเยหิจฯ  
</li>
  
<li>
เทวเทโว ตทา เทว, สงฺฆมเชฺฌ นิสีทิย;  
  
จตุสจฺจ มเทเสสิ, นิจฺฉรํ มธุรํ คิรํฯ  
</li>
  
<li>
ตทาหํ ลุทฺทโก อาสิํ, มิคสูกรมารโก;  
  
มิคมํเสน ชิวามิ, เตน โปเสมิ ทารเก  
โปเสโนฺตปุตฺตทารเก อิติกตฺถจิ  
ฯ  
</li>
  
<li>
ตทาหํ  
มิควํ ยาโต,  
  
สพาโณ สสราสโน;  
  
อทฺทสํ วิรชํ พุทฺธํ,  
  
เทวสงฺฆปุรกฺขตํฯ  
</li>
  
<li>
จนฺทํว ตารกากิณฺณํ, เมรุํวณฺณวมชฺฌคํ;  
  
วิโรจมาน มาสีนํ, จตุสจฺจปฺปกาสกํฯ  
</li>
  
<li>
เอกปเสฺส ฐิโต ตตฺถ, อโสฺสสิํ ธมฺมมุตฺตมํ;  
  
ตตฺถ จิตฺตํ ปสาเทตฺวา, โสมนสฺสํ ปเวทยิํฯ  
</li>
  
<li>
เอกติํเส อิโต กเปฺป,  
  
ยํ ปุญฺญํ ปสุตํ มยา;  
  
เตนาหํ ปุญฺญกเมฺมน,  
  
ชาโตสิํ เทวโยนิยํฯ  
</li>
  
<li>
สมฺปตฺติมนุภุตฺวาน, ฉกามเคฺค ปราปรํ;  
  
เทวสงฺฆปริพฺพูโฬฺห, วิมาเน รตนามเยฯ  
</li>
  
<li>
มนุเสฺสสุจ ยํ อคฺคํ, ตสฺส ภาคี ภวามหํ;  
  
โภเค เม อูนตา นตฺถิ, สทฺธมฺมสวเณ ผลํฯ  
</li>
  
<li>
อิมสฺมิํ ภทฺทเก กเปฺป,  
  
สาวตฺติปุรมุตฺตเม;  
  
อเฑฺฒ มหทฺธเน สาเล,  
  
ชาโตหํ อุทิเต กุเลฯ  
</li>
  
<li>
มหตา ปริวาเรน, ปโตฺต วุทฺธิํจ วิญฺญุตํ;  
  
จาริกํ จรมาโนหํ, ปโตฺต เชตวนํ วรํฯ  
</li>
  
<li>
อทฺทสํ สห สิเสฺสหิ, นิสินฺนํ สุคตํ ตทา;  
  
อโสฺสสิํ มธุรํ ธมฺมํ, จตุสจฺจปฺปกาสกํฯ  
</li>
  
<li>
สุตฺวาน มธุรํ ธมฺมํ, ปพฺพชิตฺวาน สาสเน;  
  
อ ชรา มรํ สีติภูตํ, ปโตฺต นิพฺพาณมุตฺตมํฯ  
</li>
  
<li>
สุตํ  
เอกมุหุตฺตํ เม, ตทา ธมฺมํ สุเทสิตํ;  
  
เตนมฺหิ จตุราปาเย, น ชาโต น กุโตภยํฯ  
</li>
  
<li>
กรมุกฺขิปฺป วกฺขามิ, กโรเถ กคิรํ มม;  
  
มโม ปมํ กริตฺวาน, ธมฺมํ สุณาถ สาธุกนฺติฯ  
</li>
  
เอวญฺจ ปน วตฺวา สเตฺต ธมฺมสวเณ นิโยเชสีติฯ  
</li>
  
<li>
อิติ ตนุตรกาลํ สาธุ ธมฺมํ สุณิตฺวา,  
  
อธิคตวิภวานํ อานุภาวํ สุณิตฺวา;  
  
ภววิภวสุขํ โภ ปตฺถยนฺตา กุสีตํ,  
  
ชหถ สุณถ ธมฺมํ ทุลฺลภํ ทุลฺลภสฺสาติฯ  
</li>
  
มิคลุทฺทกสฺส วตฺถุํ ทุติยํฯ  
</li>
  
<h2>๓. ติณฺณํชนานํ วตฺถุมฺหิ อยมานุปุพฺพีกถา</h2>
</ol>
<p>ชมฺพุทีปสฺมิํ กิร ปุเพฺพ มหานิทาโฆ อโหสิ, ตทา นิทาฆสุริเยน สกิรณกรา วาปิ โปกฺขรณิ นที คิริกนฺทรนิชฺฌราทีสุ อุทกํ นิเสฺสสํ กตฺวา ปีตมิว อุทเก ปริกฺขีเณ มจฺฉกจฺฉปาทโย เยภุเยฺยน วินาสํ ปตฺตาฯ อถ มหารญฺญภูมิยํ รุกฺขติณลภาทโย อตีว มิลาตา อเหสุํฯ มิคปกฺขิโนปิฆมฺมาภิตตฺตา ปิปาสิโต มรีจิํ โตยนฺติมญฺญมานา อิโตจิโตจ ธาวนฺตา มหาทุกฺขปฺปตฺตา อเหสุํฯ ตทา เอโก สุวโปตโก ปิปาสิโต ตตฺถ ตตฺถ ปานียํ ปริเยสโนฺต มหารเญฺญ เอกสฺมิํ ปูติปาทเป สฎฺฐิรตเน นรกาวาเฎ ปานียคนฺธํ ฆายิตฺวา โลเภน ปาตุํ โอติโณฺณ อติปาเนน ภาโร ตเตฺถว ปติตฺวา อุคฺคนฺตุํ นาสกฺขิฯ อถาปโรปิ สโปฺปจ มนุโสฺสจาติ เทฺว ชนา ตเตฺถว ปติํสุ, สปฺปานาม วิเวกํ ลทฺธาว อตฺตํ วิชหนฺติฯ ตสฺมายํ อลทฺธา  วิเวกตฺตํ อุคฺคนฺตุํ นาสกฺขิฯ อนาลมฺพตฺตา มนุโสฺสปิฯ เต อุคฺคนฺตุํ อสโกฺกนฺตา มรณภยภีตา อญฺญมญฺญ มวิเหเฐนฺตา ตเตฺถว วสิํสุฯ อเถโก พราณสีวาสิโก มนุโสฺส วนํ ปวิโฎฺฐ ตเถว ปานียํ ปริเยสมาโน ตํ ฐานํ ปตฺวา เต ตโยปิ ทิสฺวา กมฺปมานหทโย วลฺลิยา ปิฎกํ พนฺธิตฺวา สิกฺกาย ปกฺขิปิตฺวา โอตาเรตฺวา เต ตโยปิ อุทฺธริ, อถาเนน เต อมฺหากํ ชีวิตํ ทินฺนนฺติ โสมนสฺสา ตเสฺสวมาหํสุ, สามิ มยํ ตุเมฺห นิสฺสาย ชีวิตํ ลภิมฺห, ตุเมฺห อิโต ปฎฺฐาย อมฺหากํ สหาโย, มยมฺปิ เต สหายา, อมฺหากํ วสนฎฺฐานานิ อาคนฺตุกามาติ วตฺวา เตสุ ตาว สุวโปตโก อาห, สามิ พาราณสิยํ ทกฺขิณทฺวาเร มหานิโคฺรโธ อตฺถิ, ตตฺถาหํ วสามิ, ตว ตถารูเป กิเจฺจ สติ มม สนฺติกมาคมฺม สุวาติ สทฺทํกโรหีติ วตฺวา เมตฺติถิรํ กตฺวา ปกฺกามิ, สโปฺปปิ สมฺมาหํ ตเสฺสว นิโคฺรธสฺสา วิทูเร มหนฺตํ วมฺมิกํ อตฺถิ, ตตฺถ วสามิ, ตวเตฺถ สติ ตตฺถาคนฺตฺวา ทีฆาติสทฺทํ กโรหีติ วตฺวา ตเถวปกฺกามิ, มนุโสฺสปิ พาราณสิยํ อสุกายนาม วีถิยา อสุกเคเห วสามิ, ตวเตฺถ สติ มม สนฺติกํ อาคจฺฉาติ วตฺวา ปกฺกามิ, อถา ปรภาเค โส อุปการโก ปุริโส อตฺตโน กิเจฺจ สญฺชาเต มม สหายานํ สนฺติกํ คมิสฺสามีติ สเงฺกตานุสาเรน คนฺตฺวา นิโคฺรธมูเล ฐิโต สุวสฺส สทฺทมกาสิ, ตํ สุตฺวา สุวโปตโก เวเคนาคนฺตฺวา เตน สทฺธิํ ปฎิสโมฺมทิตฺวาสมฺม จิเรนา คโตสิ, อาคตการณํ เม อาจิกฺขาติ อาหฯ โสปาห สมฺมาหํ ชีวิตุ มสโกฺกโนฺต ปุตฺตทารเก ญาตีนํ ปฎิปาเทตฺวา ตว สนฺติกมาคโตมฺหิติ, สุวโปตโกปิ สาธุ สมฺม ตยา กตํ มม สนฺติกมาคจฺฉเนฺตน, ตยา มม ชีวิตํ ทินฺนํ, มยาปิ ตว ชีวนุปายํ กาตุํ วฎฺฎติ, ยาวาหํ อาคจฺฉามิ, ตาเวตฺถ โถกํ วิสฺสมาติ วตฺวา ปกฺกามิ ชีวนุปายํ ปริเยสมาโน,  ตสฺมิํ กิร สมเย พาราณสีราชา นครโต นิกฺขมฺม สุสชฺชิตุยฺยานํ ปวิสิตฺวา สปริโส กีฬิตฺวา มชฺฌนฺติกสมเย สุผุลฺลิตํ ปญฺจปทุมสญฺฉนฺวํ มงฺคลโปกฺขรณิํ ทิสฺวา นหายิตุกาโม สพฺพาภรณานิ โอมุญฺจิตฺวา ราชปุริเส ปฎิปาเทตฺวา นหายิตุํ โอตริ, ตทา สุวโปตโก ตํ ฐานํ ปโตฺต สาขนฺตเร นิลีโน ราชปุริสานํ ปมาทํ ทิสฺวา รโญฺญ มุตฺตาหารํ ฑสิตฺวา อากาสํ ปกฺขนฺทิตฺวา เวเคนาคนฺตฺวา อตฺตโน สหายสฺส ทตฺวา อปฺปมโตฺต อิมํ วลเญฺชหิ สมฺมาติ วตฺวา อทาสิ, ตโต โส นํ คเหตฺวา อิมํ กุหิํ ปฎิสาเมสฺสามีติ จิโนฺตโนฺต มเมโก สหายโก อโนฺตนคเร วสติ, ตสฺมิํ ฐเปสฺสามีติ จิเนฺตตฺวา ยถาสเงฺกตมุปคมฺม ตํ ทิสฺวา ปฎิสนฺถารํ กตฺวา สุวโปตเกน กโต ปการํ ปกาเสตฺวา อิมํ มุตฺตาหารํ สาธุกํ ฐเปหีติ วตฺวา อทาสิ, ตํขเณ ราชา นหาตฺวานุลิโตฺต อาภรณานิ ปิลเนฺธโนฺต มุตฺตาหารํ นาทฺทสฯ ตโต ราชปุริสา อโนฺตจ พหิจ ปริชเน อุปปริกฺขิตฺวา มุตฺตาหารํ อปสฺสนฺตา นคเร เภริํ จราเปสุํ, โย มุตฺตาหารํ ปสฺสติ, ตสฺส ราชา มหนฺตํ ยสํ ทสฺสตีติฯ ตํ สุตฺวา โส มิตฺตทูภี เอวํ จิเนฺตสิ, อหํจมฺหิ ทุกฺขิโต, ยนฺนูนาหํ มุตฺตาหารํ รโญฺญ ทเสฺสตฺวา สุเขน วเสยฺยํ, กิเมฺม เอเตนาติ เตน กตํ ตถารูปํ อุปการํ อสลฺลเกฺขโนฺต มหามิตฺตทูภี ปุริโส ราชปุริเส อุปสงฺกมฺม มุตฺตหารํ อตฺตโน สนฺติเก ฐปิตภาวํ กเถสิ, โภ มม สนฺติเก เอโก ปุริโส มุตฺตหารํ ฐเปสีติฯ เอวํ อสปฺปุริสสํสโคฺคติ, ตถาหิฯ</p>


<ol>
<li>
ยถา สํวฑฺฒิโต นิโมฺพ, มธุขีโร ทสิญฺจนา;  
  
น ยาติ มธุรํ ตํ โว, ปการ มสตํ กตํฯ  
</li>
  
<li>
สีเสนุ ทก มาทาย, วฑฺฒิโตปิ นุหีตรุ;  
  
น ยาติ มธุรํ ตํโว, ปการมสตํ กตํฯ  
</li>
  
<li>
นิจฺจํ  
ขีโรทปาเนน, วฑฺฒิโต สิวิโส ยถา;  
  
วิสํว ปริวเตฺตติ, ตถา นีโจปการกํฯ  
</li>
  
<li>
ยถาตฺตนา กโต อคฺคิ, สีตลํ น ทเท ขลุ;  
  
ตถา นีเจ กตํ การํ, อคฺคีว ทหเต ตนุํฯ  
</li>
  
<li>
ตสฺมา อุปปริกฺขิตฺวา, หาวภาเวน พุทฺธิยา;  
  
กาตพฺพา เมตฺติ ชนฺตูหิ, นามิโตฺต ลภเตสุขนฺติฯ  
</li>
  
<p>อถสฺส มิตฺตทุภิโน วจเนน ราชปุริสา มุตฺตาหารํจตํจ คเหตฺวา สภณฺฑกํ ปุริสํ ทเสฺสสุํฯ อถ ราชา สภณฺฑกํ โจรํ ทิสฺวา กุโทฺธ อิมํ เนตฺวา ทกฺขิณทฺวาเร ชีวสูเล อุตฺตาเสถาติ อาณาเปสิ, ราชปุริสา ตสฺส ราชาณํ กโรโนฺต อคมํสุ, เตหิ นียมาโน ปุริโส ทกฺขิณทฺวารา นิกฺขมฺม สปฺปสหายํ สริตฺวา อเปฺปวนาเม ตสฺส สนฺติกา กิญฺจิ โสตฺถิ ภเวยฺยาติ ปุเพฺพ วุตฺตสเงฺกตา นุสาเรน วมฺมิกํ ทิสฺวา สมฺม ทีฆาติ สทฺทมกาสิ, โส วมฺมิกา นิกฺขมฺมตํ ตถา นิยมานํ ทิสฺวา สํวิโคฺค ทุกฺขปฺปโตฺต สหายสฺสเม อชฺช อวสฺสเยน อุปตฺถมฺภํ ภวิตุํ วฎฺฎตีติ ตํ สมสฺสาเสตฺวา อตฺตภาวํ วิชหิตฺวา อญฺญตรเวเสน ราชปุริเส อุปสงฺกมฺม อิมํ ปุริสํ มุหุตฺตํมา มาเรถาติ ทฬฺหํ วตฺวา มุหุเตฺตน รโญฺญ อคฺคมเหสิยา วสนฎฺฐานํ คนฺตฺวา สปฺปวเณฺณน เทวิํ ฑสิตฺวา ตาย วิเสน มุจฺฉิตกาเล มนุสฺสวเณฺณน วชฺฌปฺปโตฺต วิโสสธํ ชานาติตี วตฺวา ตํขเณว สหายสฺส สนฺติกํ คนฺตฺวา รญฺญา ตว ปโกฺก สิตกาเล คนฺตฺวา อุทกปฺปสเตน เทวิยา สรีเร ปหริตฺวา นิพฺพิสํ กราหีติ วตฺวา ปกฺกามิ, อถ ราชา วิสเวชฺช ปริเยสโนฺต ตํ ปวตฺติํ สุตฺวา วชฺฌปฺปตฺตํ อาเนถาติ อาณาเปตฺวา เทวิยา นิพฺพิสํ กโรถาติ อาห, โส นาคราเชน วุตฺตนเยน นิพฺพิสมกาสิ, สา สุขิตา อโรคา อโหสิ, ราชา ตํ ทิสฺวา ตุโฎฺฐ ตสฺส เขตฺตวตฺถุยานวาหนาทิทาเนน  มหาสกฺการมกาสิ, อถ โส ราชานํ อุปสงฺกมฺม อตฺตนา กตํ สพฺพํ ปกาเสสิฯ เตน วุตฺตํฯ
</ol></p>


<ol>
<li>
เอกทาหํ มหาราช, วนํ กเมฺมน เกนจิ;  
  
คโตทฺทสํ มหาวาเฎ, ปติตํ สุวโปตกํฯ  
</li>
  
<li>
อโถ รคํ มนุสฺสํจ;  
  
ทุกฺขปฺปเตฺต ขุทาปเร;  
  
อุกฺขิปิํ กรุณายาหํ;  
  
เต เม โวจุํ ตทา ตโยฯ  
</li>
  
<li>
อทาสิ ชีวมมฺหากํ, อุปกาโรสิ โน ตุวํ;  
  
ตว กิเจฺจ สมุปฺปเนฺน, อมฺหากํ เอหิ สนฺติกํฯ  
</li>
  
<li>
เอวํ เตหิ ปวุโตฺตหํ, อคญฺฉิํ สุวสนฺติกํ;  
  
เตน กตูปกาโรหํ, มนุสฺสสฺสาปิ สนฺติกํฯ  
</li>
  
<li>
เตนาหํ มรณปฺปโตฺต, อทฺทสํ อุรคาธิปํ;  
  
โสทาสิ ชีวิตํ มยฺหํ, อลตฺถํ  
อลทฺธ อิติสพฺพตฺถ  
วิปุลํ ธนํฯ  
</li>
  
<li>
สุชโน นาวมนฺตโพฺพ, ขุทฺทโกติ นราธิป;  
  
สุโวจ อุรโคเจเต, มิตฺตธเมฺม ปติฎฺฐิตาฯ  
</li>
  
<li>
การณญฺญู มนุเสฺสโส,  
  
อเมฺหหิ สมชาติโก;  
  
กตูปกาโร เอวมฺปิ,  
  
ทิโส ชาโต นราธโมฯ  
</li>
  
<li>
อกสฺมา เทว กุปฺปนฺติ, ปสีทนฺตินิมิตฺตโต;  
  
สีลํ เหตมสาธูนํ, พาลานมวิชานตํฯ  
</li>
  
<li>
มนุสฺสาปิ มหาราช, เกจิ วิสฺสาสิยา น เว;  
  
ติรจฺฉานาปิ โหเนฺตว, อชิมฺหมนสาสฐาติฯ  
</li>
  
<p>เอวํ  โส อตฺตโน ปวตฺติํ กเถสิ, ราชา ตํ สุตฺวา ปสโนฺน อิมสฺส ปุริสสฺส มหนฺตํ เคหํ กตฺวา มหาปริหารํ กโรถาติ อาณาเปสิ, โส ปน มม เคหํ นิโคฺรธสฺส จ วมฺมิกสฺส จ อนฺตเร กโรถาติ วตฺวา ตถา กาเรตฺวา ตตฺถ วสโนฺต ราชูปฎฺฐานํ กโรโนฺต เตหิ สหาเยหิ สทฺธิํ สโมฺมทมาโน ยาวชีวํ วสิตฺวา อายุ ปริโยสาเน เตหิ สทฺธิํ ยถากมฺมํ คโตติฯ
</ol></p>


<ol>
<li>
อิติ ปติตสุขมฺหา องฺคโต วา ธนมฺหา,  
  
ปรมตรปติฎฺฐา โหนฺติ มิตฺตา สขานํ;  
  
วิรหิตสขินํ โภ นตฺถิ ยสฺมาภิวุทฺธิ,  
  
จิณุถ กุสลธมฺมํ มิตฺตวนฺตา มหนฺตํฯ  
</li>
  
ติณฺณํ ชนานํ วตฺถุํ ตติยํฯ  
</li>
  
<h2>๔. พุเทฺธนิยา วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป กิร ปุเพฺพ ปาฎลิปุตฺตนคเร สตฺตาสีตีโกฎินิหิตธนํ เอกํ เสฎฺฐิกุลํ อโหสิ, ตสฺส ปน เสฎฺฐิโน เอกาเยว ธีตา อโหสิ นาเมน พุเทฺธนินาม, ตสฺสา สตฺตวสฺสิกกาเล มาตาปิตโร กาลมกํสุ, ตสฺมิํ กุเล สพฺพํ สาปเตยฺยํ ตสฺสาเยว อโหสิ, สา กิร อภิรูปา ปาสาทิกา ปรมาย วณฺณโปกฺขรตาย สมนฺนาคตา เทวจฺฉรปฎิภาคา ปิยาจ อโหสิ มนาปา, สทฺธา ปสนฺนา รตนตฺตยมามิกา ปฎิวสติ, ตสฺมิํ ปน นคเร เสฎฺฐิเสนาปติอุปราชาทโย ตํ อตฺตโน ปาทปริจาริกํ กามยมานา มนุเสฺส เปเสสุํ ปณฺณากาเรหิ สทฺธิํ, สา ตํ สุตฺวา จิเนฺตสิ, มยฺหํ มาตาปิตโร สพฺพํ วิภวํ ปหาย มตา, มยา ปน ตถา อคนฺตพฺพํ, กิํ เม ปติกุเลน, เกวลํ  วิตฺตวินาสาย ภวติ, มยา ปนิ มํ ธนํ พุทฺธสาสเนเยว นิทหิตุํ วฎฺฎตีติ จิเนฺตสิ, จิเนฺตตฺวา จ ปน เตสํ น มยฺหํ ปติกุเลนโตฺถติ ปฎิกฺขิปิ, สา ตโต ปฎฺฐาย มหาทานํ ปวเตฺตนฺตี สมณพฺรหฺมเณ สนฺตเปฺปสิ, เตเนตฺถฯ</p>


<ol>
<li>
จตุทฺทิสายาตชินตฺรชานํ,  
  
อาปานภูตํ ฆรมาสิ ตสฺสา;  
  
ยทิจฺฉิต ปฺปจฺจยลาภ เหตุ,  
  
เทวทฺทุโมวาสิ มหานุภาโวฯ  
</li>
  
<li>
ปุปฺผูปหาราทิ วิตานลงฺกตา,  
  
ปทีป ปญฺญตฺต สุภาสนาวลี;  
  
สุขาสนาสีน วสีหิลงฺกตา,  
  
ตสฺสาสิ ตสฺมิํ วรทานสาลาฯ  
</li>
  
<li>
สุโธตหตฺถา สุจิปุญฺญจิตฺตา,  
  
สทาทรา รกฺขิตปญฺจสีลา;  
  
พุเทฺธนินามา กรุณา คุณคฺคา,  
  
อทา มหาทานวรํ ปสตฺถนฺติฯ  
</li>
  
<p>อถาปรภาเค เอโก อสฺสวาณิชโก อสฺส-วาณิชฺชาย ปุพฺพนฺตาปรนฺตํ คจฺฉโนฺต อาคมฺม อิมิสฺสา เคเห นิวาสํ คณฺหิ, อถ โส วาณิโช ตํ ทิสฺวา ธีตุสิเนหํ ปติ ฎฺฐา เป ตฺวา คนฺธมาลวตฺถาลงฺการาทีหิ ตสฺสา อุปการโก หุตฺวา คมนกาเล อมฺม เอเตสุ อเสฺสสุ ตว รุจฺจนกํ อสฺสํ คณฺหาหีติ อาห, สาปิ อเสฺส โอโลเกตฺวา เอกํ สินฺธวโปตกํ ทิสฺวา เอตํ เม เทหีติ อาห, วาณิโช อมฺม เอโส สินฺธวโปตโก, อปฺปมตฺตา หุตฺวา ปฎิชคฺคาหีติ วตฺวา ตํ ปฎิปาเทตฺวา อคมาสิฯ สาปิ ตํ ปฎิชคฺคมานา อากาสคามิภาวํ ญตฺวา สมฺมา ปฎิชคฺคนฺตี เอวํ จิเนฺตสิ, ปุญฺญกรณสฺส  เม สหาโย ลโทฺธติ, อคตปุพฺพาจ เม ภควโต สมารํ มารพลํ วิธเมตฺวา พุทฺธภูตสฺส ชยมหาโพธิภูมิ, ยนฺนูนาหํ ตตฺถ คนฺตฺวา ภควโต ชยมหาโพธิํ วเนฺทยฺยนฺติ จิเนฺตตฺวา พ หู รชตสุวณฺณมาลาทโย การาเปตฺวา เอกทิวสํ อสฺส มภิรุยฺห อากาเสน คนฺตฺวา โพธิมาลเก ฐตฺวา อาคจฺฉนฺตุอยฺยา สุวณฺณมาลา ปูเชตุํติ อุโคฺฆเสสิฯ เตเนตฺถฯ
</ol></p>


<ol>
<li>
ยโต ปฎฺฐายหํ พุทฺธ, สาสเน สุทฺธมานสา;  
  
ปสนฺนา เตน สเจฺจน, มมานุคฺคหพุทฺธิยาฯ  
</li>
  
<li>
อาคจฺฉนฺตุ นมสฺสนฺตุ, โพธิํ ปูเชนฺตุ สาธุกํ;  
  
โสณฺณมาลาหิ สมฺพุทฺธ, ปุตฺตา อริยสาวกาฯ  
</li>
  
<li>
สุตฺวา ตํ วจนํ อยฺยา, พหู สีหฬวาสิโน;  
  
อาคมฺม นภสา ตตฺถ, วนฺทิํ สุจ มหิํสุจาติฯ  
</li>
  
<p>ตโต ปฺปตุติ สา กุมาริกา พุทฺธสาสเน อตีว ปสนฺนา นิจฺจเมว อสฺส มภิรุยฺห อาคนฺตฺวา อริเยหิ สทฺธิํ มหาโพธิํ สุวณฺณมาลาหิ ปูเชตฺวา คจฺฉติ, อถ ปาฎลิปุตฺตนคโรปวเน วนจรา ตสฺสา อภิณฺหํ คจฺฉนฺติยา จ อาคจฺฉนฺติยา จ รูปสมฺปตฺติํ ทิสฺวา รโญฺญ กเถสุํฯ มหาราช เอวรูปา กุมาริกา อสฺส มภิรุยฺห อาคนฺตฺวา นิพทฺธํ วนฺทิตฺวา คจฺฉติฯ เทวสฺสานุรูปา อคฺคมเหสี ภวิตุนฺติ, รา ชา ตํ สุตฺวา เตนหิ ภเณ คณฺหถ นํ กุมาริํ, มม อคฺคมเหสิํ กโรมีติ ปุริเส ปโยเชสิ, เตน ปยุตฺตปุริสา โพธิปูชํ กตฺวา อาคจฺฉนฺติํ คณฺหามาติ ตตฺถ นิลีนา คหณสชฺชา อฎฺฐํสุ, ตทา สา กุมาริกา อสฺส มภิรุยฺห มหาโพธิมณฺฑํ คนฺตฺวา วีตโรเคหิ สทฺธิํ ปุปฺผปูชํ กตฺวา วนฺทิตฺวา นิวตฺติ, อถ เตสุ เอโก ธมฺมรกฺขิต เตฺถโรนาม ตสฺสา เอว มาห, ภคินิ ตํ อนฺตรามเคฺค โจรา คณฺหิตุกามา ฐิตา, อสุกฎฺฐานํ ปตฺวา อปฺปมตฺตา  สีฆํ คจฺฉาติ, สาปิ คจฺฉนฺตี ตํ ฐานํ ปตฺวา โจเรหิ อนุพนฺธิตา อสฺสสฺส ปณฺหิยา สญฺญํ ทตฺวา ปกฺกามิ, โจรา ปจฺฉโต ปจฺฉโต อนุพนฺธิํสุฯ อโสฺส เวคํ ช เน ตฺวา อากาส มุลฺลงฺฆิ, กุมาริกา เวคํ สนฺธาเรตุํ อสโกฺกนฺตี อสฺสสฺส ปิฎฺฐิโต ปริคลิตฺวา ปตนฺตี มยา กตูปการํ สร ปุตฺตาติ อาห, โส ปตนฺติํ ทิสฺวา เวเคนา คนฺตฺวา ปิฎฺฐิยํ นิสีทาเปตฺวา อากาสโต เนตฺวา ส ก ฎฺฐา เน เยว ปติฎฺฐาเปสิฯ ตสฺมาฯ
</ol></p>


<ol>
<li>
ติรจฺฉานคตาเปวํ, สรนฺตา อุปการกํ;  
  
น ชหนฺตีติ มนฺตฺวาน, กตญฺญู โหนฺตุ ปาณิโนติฯ  
</li>
  
<p>ตโต สา กุมาริกา สตฺตา สีติโกฎิธนํ พุทฺธสาสเนเยว จชิตฺวา ยาวชีวํ สีลํ รกฺขิตฺวา อุโปสถกมฺมํ ก ตฺวา ต โต จุตา สุตฺต ปฺปพุโทฺธ วิย เทวโลเก นิพฺพตฺตีติฯ
</ol></p>


<ol>
<li>
อติตรุณวยา โภ มาตุคามาปิ เอวํ,  
  
วิวิธกุสลกมฺมํ กตฺว สคฺคํ วชนฺติ;  
  
กุสลผลมหนฺตํ มญฺญมานา ภวนฺตา,  
  
ภวถ กถ มุเปกฺขา ทานมานาทิกเมฺมฯ  
</li>
  
พุเทฺธนิยา วตฺถุํ จตุตฺถํฯ  
</li>
  
<h2>๕. อหิตุณฺฑิกสฺส วตฺถุมฺหิ อยมานุปุพฺพีกถา</h2>
</ol>
<p>อิมสฺมิํ กิร ภทฺทกปฺปมฺหิ อมฺหากํ กิร ภควโต ปุเพฺพ กสฺสโปนาม สตฺถา โลเก อุปฺปชฺชิตฺวา สเทวกํ โลกํ สํสารสาครา ตาเรตฺวา สพฺพพุทฺธกิจฺจานิ นิฎฺฐเปตฺวา อตฺถํ คโต ทิวสกโรวิย เสตพฺยมฺหิ อนุปาทิเสสาย นิพฺพาณธาตุยา ปรินิพฺพายิ, ตทา สกลชมฺพุทีปวาสิโน มนุสฺสา สนฺนิปติตฺวา  เอเกกํ สุวณฺณิฎฺฐกํ โกฎิอคฺฆนกํ รตนวิจิตฺตํ พหิจินนตฺถาย เอเกกํ อฑฺฒโกฎิอคฺฆนกํ อพฺภนฺตรูปปูรณตฺถํ มโนสิลาย มตฺติกากิจฺจํ กโรนฺตา โยชนเพฺพธํ ถูปํ กตฺวา มหนฺตํ สกฺการํ กโรนฺติฯ ตทา เอโก อหิตุณฺฑิโก คามนิคมราชธานีสุ สเปฺป กีฬาเปตฺวา ชีวิกํ กเปฺปโนฺต เอกํ คามกํ ปตฺวา ตตฺถ สเปฺป กีฬาเปตฺวา สนฺตุเฎฺฐหิ คามวาสีหิ ทินฺนวิวิโธปายโน ขาทนียโภชนียํ ขา ทิ ตฺวา ภุญฺชิตฺวา ตเตฺถว นิวาสํ คเหตฺวา นิสีทิฯ ตสฺมิํ กิร คามเก มนุสฺสา เยภุเยฺยน รตนตฺตยมามกาฯ ตสฺมา เต รตฺติภาเค สยนฺตา ‘‘นโม พุทฺธายาติ’’ เอวมาทิํ วทนฺติฯ โส ปน อหิตุณฺฑิโก มิจฺฉาทิฎฺฐิโก ติณฺณํ รตนานํ คุณํ น ชานาติฯ ตสฺมา เตสํ ตํ วจนํ สุตฺวา สยมฺปิ เก ฬิํ กุรุมาโน ปริหาสวเสน ‘‘นโม พุทฺธายาติ’’ วทติ, อเถกทิวสํ โส อตฺตโน กีฬาปนสมตฺถํ เอกํ สปฺปํ ภตฺถ ตตฺถ ปริเยสมาโน อาหิณฺฑติฯ ตทา เอโก นาคราชา กสฺสปทสพลสฺส ถู ปํ ค นฺตฺวา วนฺทิตฺวา เอกํ วมฺมิกํ ปวิสติฯ ตํ ทิ สฺวา อหิตุณฺฑิโก เวเคนา คนฺตฺวา นาคราชํ คณฺหิตุํ มนฺตํ ปริชปิ, โส มนฺตํ สุตฺวา กุชฺฌิตฺวา ตํ มาเรตุกาโม อนุพนฺธิ, ตํ ทิ สฺวา อหิตุณฺฑิโก เว เค น ปลายโนฺต เอกสฺมิํ ปาสาเณ ปกฺขลิตฺวา ปตมาโน ปุเพฺพวุตฺตปริหาส วจนปริจเยน ‘‘นโม พุทฺธายาติ’’ วทโนฺต ปติฯ ตสฺส ตํ วจนํ อนุพนฺธนฺตสฺส นาครโญฺญ โสตปเถ อมตํวิย ปติฯ อถ โส รตนตฺตยคารเวน ตสฺมิํ โกธํ นิพฺพาเปตฺวา สมฺม มา ภายิฯ อหํ รตนตฺตยมนฺตานุภาวปาเสน พโทฺธฯ ตสฺมา ตุ วํ ฑสิตุํ มยฺหํ อนนุรูปํฯ อชฺช ต ยิ ปสโนฺนมฺหิ, ปณฺณาการํ เตทมฺมิ, คณฺหาติ ตีณิ สุวณฺณปุปฺผานิ อทาสิฯ เอวํ รตนตฺตยํ นาม โฆราสิวิสานมฺปิ สปฺปานํ มนํ ปีเณติฯ โหนฺติ เจตฺถฯ</p>


<ol>
<li>
พุโทฺธติ  
วจนํ เสฎฺฐํ, พุโทฺธติ ปท มุตฺตมํ;  
  
นตฺถิ เตน สมํ โลเก, อญฺญํ โสตรสายนํฯ  
</li>
  
<li>
ธโมฺมติวจนํ เสฎฺฐํ, ธโมฺมติ ปทมุตฺตมํ;  
  
นตฺถิ เตน สมํ โลเก, อญฺญํ โสตรสายนํฯ  
</li>
  
<li>
สโงฺฆติ วจนํ เสฎฺฐํ, สโงฺฆติ ปทมุตฺตมํ;  
  
นตฺถิ เตน สมํ โลเก, อญฺญํ โสตรสายนํฯ  
</li>
  
<li>
ตสฺส มุขํ มุขํ นาม, ยํ วตฺตติ มุเข สทา;  
  
ทุลฺลภํ พุทฺธวจนํ, สพฺพสมฺปตฺติทายกํฯ  
</li>
  
<li>
ตสฺส มโน มโน นาม, ยํ เจ มนสิ วตฺตติ;  
  
ทุลฺลภํ พุทฺธวจนํ, สพฺพสมฺปตฺติทายกํฯ  
</li>
  
<li>
ตเมว กวจํ เทเห, ตเมว มณิ กามโท;  
  
ตเมว สุรภี เธนุ, ตเมว สุรปาทโปฯ  
</li>
  
<li>
ตเสฺสว โสตํ โสตํว, ยํ สุณาติ ชโน อยํ  
  
ทุลฺลภํ พุทฺธวจนํ, สพฺพสมฺปตฺติทายกํฯ  
</li>
  
<li>
เอวํ วิโธ รโค โฆโร, หฬาหฬวิโส สทา;  
  
พุโทฺธติ วจนํ สุตฺวา, สนฺตุโฎฺฐ ทาสิ ชีวิตํฯ  
</li>
  
<li>
โสณฺณปุปฺผตฺตยํจาปิ, มหคฺฆํ พหลํ อทา;  
  
ปสฺส พุโทฺธติ วาจาย, อานุภาวมหนฺตตนฺติฯ  
</li>
  
<p>อถ นาคราชา ตสฺส ตานิ สุวณฺณปุปฺผานิ ทตฺวา เอวมาหฯ สมฺม เอเตสุ เอกํ ตว ปุญฺญตฺตาย เอกํ มม ปุญฺญตฺถาย ปูเชหิฯ อิตเรน ยาวชีวํ สุเขน ชีวโนฺต ปุตฺตทาเร โปเสโนฺต ทานาทีสุ อปฺปมชฺชโนฺต ชีวิกํ กเปฺปหิฯ มา หีนกเมฺม พฺยวโฎ โหหิ, มิจฺฉาทิฎฺฐิญฺจ ปชหาติ โอวทิตฺวา ปกฺกามิฯ อหิตุณฺฑิโกปิ โสมนสฺสปฺปโตฺต เตน วุตฺตนเยเนว ทฺวิหิ ปุเปฺผหิ เจติยํ ปูเชตฺวา เอเกน ส ห สฺสํ ลภิตฺวา เต น ปุตฺตทาเร  โปเสโนฺต กปณทฺธิกวณิพฺพกาทีนํ ทานํ เทโนฺต อหิตุณฺฑิกกมฺมํ ปหาห กุสลเมว อุปจินโนฺต อายุปริโยสาเน สคฺคปรายโน อโหสิฯ
</ol></p>


<ol>
<li>
อิติ อวิทิตสโตฺต กิญฺจิ พุทฺธานุภาวํ,  
  
ลภติ ธนวิเสสํ ยสฺส นามปฺปกาสา;  
  
วิทิตชนนิกาโย กินฺนุ ตสฺสานุภาวํ,  
  
น ลปติ ชินนามํ กิจฺจ มญฺญปฺปหายาติฯ  
</li>
  
อหิตุณฺฑิกสฺส วตฺถุํ ปญฺจมํฯ  
</li>
  
<h2>๖. สรณเตฺถรสฺส วตฺถุมฺหิ อยมานุปุพฺพีกถา</h2>
</ol>
<p>สาวตฺถิยํ กิร สุมโน นาเม โก คหปติ อโหสิฯ ตสฺส ภริยา สุชมฺปติกา นามฯ เต อคารํ อชฺฌาวสนฺตา อปรภาเค ปุตฺตํจ ธีตรํจ ลภิํสุฯ อถ เตสํ ทหรกาเลเยว มาตาปิตโร กาลํ กโรนฺตา เชฎฺฐกํปโกฺกสิตฺวา มยํ ปุตฺต ตุวํ ปติรูเป ฐาเน นิเวสิตุํ นาสกฺขิมฺห, ยํ โน ฆเร วิภวํ, สพฺพํ ตํ คณฺหฯ อิมายจ เต กณิฎฺฐิกาย วุทฺธิํตฺวเมว ชานาหีติ วตฺวา เชฎฺฐกสฺส หเตฺถ กณิฎฺฐิกาย หตฺถํ ฐเปตฺวา กาลมกํสุฯ อถ โส มาตาปิตุนฺนํ อจฺจเยน อาฬาหนกิจฺจํ กตฺวา วสโนฺต กาลนฺตเรน กณิฎฺฐิกํ ปติรูเปน กุเลน สมฺพนฺธิตฺวา สยมฺปิ ทารปริคฺคหมกาสิฯ อถาปรภาเค ตสฺส กณิฎฺฐิกา คพฺภินี หุตฺวา เอกทิวสํ สามิกํ อาห, สามิ มม ภาตรํ ทฎฺฐุกามามฺหีติฯ โสปิ สาธุ ภเทฺทติ อนุรูเปน ปณฺณากาเรน ตาย สทฺธิํ นิกฺขมิฯ ตทา ปน ภควา สุนิวโตฺถ สุปารุโต ภิกฺขุสงฺฆปริวุโส ปิณฺฑาย นครํ ปาวิสิ ฉพฺพณฺณฆนพุทฺธรํสิโย วิสฺสเชฺชโนฺต, ต โต เต ภควนฺตํ ทิสฺวา ปสนฺนจิตฺตา ปญฺจปติฎฺฐิเตน  วนฺทิตฺวา อฎฺฐํสุ, อถ สตฺตา เตสํ ชยมฺปติกานํ อุปนิสฺสยสมฺปตฺติํทิสฺวา เต สรเณสุจ สีเลสุจ ปติฎฺฐาเปตฺวา เอวมาห, กทาจิ โว ทุเกฺข อุปฺปเนฺน ตถาคโต อนุสฺสริตโพฺพติฯ ตถาหิฯ</p>


<ol>
<li>
ยํกิญฺจิ ภยมุปฺปนฺนํ, ราชโจราทิสมฺภวํ;  
  
ตทา สเรยฺย สมฺพุทฺธํ, นิจฺฉโนฺตต ทุปทฺทวํฯ  
</li>
  
<li>
ยํ เว อุปทฺทวํ โหติ, ยกฺขเปตา ทิสมฺภวํ;  
  
ตทา สเรยฺย สมฺพุทฺธํ, นิจฺฉโนฺต ตทุปทฺทวํฯ  
</li>
  
<li>
สีหพฺยคฺฆตรจฺฉาทิ, ปุณฺฑรีกาทิสมฺภวํ;  
  
ตทา สเรยฺย สมฺพุทฺธํ, นิจฺฉโนฺต ตทุปทฺทวํฯ  
</li>
  
<li>
ยมาตปคฺคิ วาตาทิ, อุทกาสนิสมฺภวํ;  
  
ตทา สเรยฺย สมฺพุทฺธํ, นิจฺฉโนฺต ตทุปทฺทวํฯ  
</li>
  
<li>
ปชฺชราทีหิ โรเคหิ, วิสโม ตุหิสมฺภวํ;  
  
ตทา สเรยฺย สมฺพุทฺธํ, นิจฺฉโนฺต ตทุปทฺทวํฯ  
</li>
  
<li>
มจฺจุนา เจ ยทา ยุทฺธํ, กเร เตนาปิ ชนฺตุนา;  
  
สริตโพฺพ ตทา พุโทฺธ, ปเตฺถเนฺตนตฺตโน ชยนฺติฯ  
</li>
  
<p>ตโต เต ภควโต วจนํ ปฎินนฺทิตฺวา วนฺทิตฺวา อคมํสุฯ อถ เชฎฺฐโก อาคเต เต ทิสฺวา ยถานุรูปํ สกฺการ มกาสิฯ ตสฺสา สามิโก กติปาหํ ตตฺถ วสิตฺวา ภริยํ เชฎฺฐกสฺส ปฎิปาเทตฺวา มม คาเม กิจฺจํ อตฺถีติ วตฺวา ปกฺกามิฯ อถสฺสา ภาตา ภริยํ ปโกฺกสิตฺวา อาห ภเทฺท อิมิสฺสา สพฺพํ กตฺตพฺพํ กโรหีติฯ สา ตโต ปฎฺฐาย ตสฺสา อุทกนฺน ปานา ทินา เวยฺยาวจฺจํ กุรุมานา เอติสฺสา หตฺถปาทคีวูปเคสุ อาภรเณสุ โลภํ อุปฺปาเทตฺวา ตํ วูปสเมตุํ อสโกฺกนฺตี อาหารู ปเจฺฉทํ กตฺวา คิลานาวิย มญฺจกํ อุปคูหิตฺวา นิปติฯ อถ โส เคหํ คนฺตฺวา ตํ ตถา สยิตํ  ทิสฺวา มญฺจเก นิสิโนฺน กิํ ภเทฺท อผาสุกนฺติ ปุจฺฉิ, สา ตุณฺหี หุตฺวา กติปยวาเร ปุจฺฉิตา น สกฺกา กเถตุนฺติ อาหฯ ปุน สามิเกน คาฬฺหํ นิพนฺธิเต สา จิเนฺตสิ, อุชุกํ มยา ตสฺสา ปิฬนฺธนํ ปเตฺถมีติ วุเตฺต น ปฺปติรุปํ, ตสฺสา ปญฺจมธุร มํสํ ปเตฺถมีติ วุเตฺต ตํ มาเรสฺสติ, ตทา ปิฬนฺธนานิ มยฺหเมวาติ, ตโต สามิ ตว กณิฎฺฐิกาย ปญฺจมธุรมํสํ ปเตฺถมิ, อลภมานาย เม ชีวิตํ นตฺถีติ อาห, ตํ สุตฺวา โส อเนกปริยาเยน มนุสฺสมารณํ นาม ภาริยนฺติ วตฺวา นิวาเรโนฺตปิ นิวาเรตุํ นาสกฺขิ, อถ ตาย ปฎิพทฺธจิโตฺต กามมุจฺฉิโต โมหมูโฬฺห หุตฺวา สาธุ ลภิสฺสสีติ ตสฺสา วจนํ สมฺปฎิจฺฉิฯ ตถาหิฯ
</ol></p>


<ol>
<li>
หายนฺติ อิธโลกตฺถา, หายนฺติ ปารโลกิกา;  
  
หายนฺติ มหตา อตฺถา, เย อิตฺถีนํ วสงฺคตาฯ  
</li>
  
<li>
เอสา มาตา ปิตา เอโส, ภคินี ภาตโร อิเม;  
  
ครุตเพฺพ น ชานนฺติ, เย อิตฺถีนํ วสงฺคตาฯ  
</li>
  
<li>
การณาการณเนฺตตํ, กตฺตพฺพํวา น วา อิทํ;  
  
กามนฺธตฺตา น ชานนฺติ, เย อิตฺถีนํ วสงฺคตาฯ  
</li>
  
<li>
ปาณํ วา อติปาเตนฺติ, โหนฺติ วา ปารทาริกา;  
  
ภาสนฺติ อลิกํ วาจํ, เย อิตฺถีนํ วสงฺคตาฯ  
</li>
  
<li>
สนฺธิเจฺฉทาทิกํ เถยฺยํ, มชฺชปานํจ เปสุนํ;  
  
กโรนฺติ สาหสํ สพฺพํ, เย อิตฺถีนํ วสงฺคตาฯ  
</li>
  
<li>
อโห อจฺฉริยํ โลเก, สรนฺตานํ ภยา วหํ;  
  
ภริยาย วสํ คนฺตฺวา, โสทริํหนฺตุมิจฺฉตีติฯ  
</li>
  
<p>อถ โส สาหสิโก ปุริโส ภคินิ เอว มาห, เอหิ อมฺม อมฺหากํ มาตาปิตุนฺนํ อิณํ สาเธสฺสาม, อเปฺปวนาม โน ทิสฺวา อิณายิกา อิณํ ทสฺสนฺตีติ, ตํ สุตฺวา ตาย สมฺปฎิจฺฉิเต  สุขยานเก นิสีทาเปตฺวา อิณายิกานํ คามํ คจฺฉโนฺต วิย มหาอฎวิํปตฺวา ยานํ มคฺคา โอกฺกมฺม ฐเปตฺวา วิรวนฺติเมว นํ หเตฺถ คเหตฺวา ฉินฺทิสฺสามีติ จิเนฺตตฺวา เกเส คเหตฺวา ภูมิยํ ปาเตสิ, ตสฺมิํ ขเณ ตสฺสา กมฺมชวาตา จลิํสุฯ สา ภาตุลชฺชาย สามิ กมฺมชวาตา เม จลิํสุ, ยา วา หํ วิชายามิ, ตาว อุปธาเรหีติ วทนฺตีปิ อปเนตุํ อสโกฺกนฺตี ปุตฺตํ วิชายิ, อถ โส ตํ สมีเป วฎรุกฺขมูเล มาเรสฺสามีติ จิกุเร คเหตฺวา อากฑฺฒิ, ตสฺมิํ กาเล สา สามิ ตว ภาคิเนยฺยสฺส มุขํ โอโลเกตฺวา ตสฺส สิเนเหนาปิ มํ น มาเรหีติ วทนฺตี ยาจิ, อถ โส กกฺขโฬ ตสฺสา ตํ การุณิกวจนํ อสุณโนฺต วิย มาเรตุํ อุสฺสหเตว, ตโต สา กุมาริกา อตฺตโน อสรณา จิเนฺตสิ, มม สเทฺทนา คนฺตฺวา โย โกจิ มม ภาตุ อนยํ กเรยฺย, ตํ น ปฺปติรูปนฺติ ภาตุสิเนเหน นิสฺสทฺทา อตฺตนา คติตสรณํ อาวชฺชมานา นิปชฺชิ, อถสฺสา ภา ต ริ เมตฺตานุภาเวนจ อนุสฺสริตสรณานุภาเวนจ ตสฺมิํ นิโคฺรเธ อธิวตฺถา เทวตา เอวรูโป มาตุคาโม เอตฺถ มาริตา อภวิสฺสา, อทฺธาหํ เทวสมาคมํ ปวิสิตุํ น ลภิสฺสามีติ จิเนฺตตฺวา เอติสฺสา สา มิ โก วิย ตํ ต เชฺช ตฺวา ปลาเปตฺวา ตฺวํ มา ภายีติ สมสฺสาเสตฺวา ยา น เก ส ปุ ตฺตํ กุมาริํ นิสีทาเปตฺวา ตํ ทิวสเมว สาวตฺถิมาคมฺม อโนฺตนคเร สา ลา ย นํ นิปชฺชาเปตฺวา อนฺตรธายิฯ ตถาหิฯ
</ol></p>


<ol>
<li>
สพฺพสมฺปตฺติทาตารํ, สพฺพโลเกกนายกํ;  
  
มนสาปิ โย วิภาเวติ, ตํ เว ปาเลนฺติ เทวตาฯ  
</li>
  
<li>
มุหุตฺตมฺปิจ โย เมตฺตํ, ภาเวติ ยทิ สาธุกํ;  
  
ตํ เว ปาเลนฺติ เทวาปิ, โตสยนฺติ อุปายนาติฯ  
</li>
  
<p>ตโต  ตสฺสา ปน สามิโก นครา นิกฺขมฺม คจฺฉโนฺต อตฺตโน ภริยํ ทิสฺวา ตฺวํ กทา อาคตา, เกนานีตาสีติ ปุจฺฉิฯ สา เทวตาย อานีตภาวํ อชานนฺตี กิํ ตฺวํ ภณสิ, นนุ ตยา อานีตามฺหีติ, โสปิ กิํโภติ ภณสิ, ตว ภาตุคาเม ทิฎฺฐกาลโต ปฺปตุติ อชฺช จตฺตาโร มาสา ชาตา, เอตฺตกํ กาลํ ตฺวํ น ทิฎฺฐปุพฺพา, กถํ ตฺวํ มยา สทฺธิํอาคตาติ ปุจฺฉิฯ สา ตํ สุตฺวา เตนหิ มาญฺญสฺส อิมํ รหสฺสํ กเถหิ สามีติ วตฺวา ภา ต รา อตฺตโน กตํ สพฺพํ วิตฺถาเรน กเถสิฯ ตํ สุตฺวา ตสฺส สามิโก สํวิโคฺค ภยปฺปโตฺต หุตฺวา ตํ อตฺตโน เคหํ ปาเปสิ, ตโต กติปาหํ ตาย วิสฺสมิเต เต อุโภปิ สตฺถารํ นิมเนฺตตฺวา มหาทานํ ทตฺวา วนฺทิตฺวา เอกมเนฺต นิสีทิํสุ, อถ สา ภควโต สรณสีลานุภาเวน อตฺตโน ชีวิตปฎิลาภํ ปกาเสตฺวา อตฺตโน ปุตฺตํ ภควนฺตํ วนฺทาเปตฺวา สรโณตินามมกํสุ, สตฺถา เต สํ อชฺฌาสยํ ญตฺวา ตทนุรูปํ ธมฺมํ เทเสสิ, เทสนาวสาเน อุโภปิ โสตาปนฺนา อเหสุํ, อถสฺสา ปุโตฺต สรณกุมาโร วีสติเม วเสฺส พุทฺธสาสเน ปพฺพชิตฺวา วิปสฺสนํ วเฑฺฒตฺวา อรหตฺตํ ปโตฺต สรณเตฺถโรนาม ปญฺญายีติฯ
</ol></p>


<ol>
<li>
ขณมปิ มนเสวํ เทวเทวํ สรนฺตา,  
  
ปรมตรปติฎฺฐํ ปาปุณนฺตีติ มนฺตฺวา;  
  
ภวคติ คุณราสิํ ชานมานา ชนา โภ;  
  
ภชถ สรณสีลํ สพฺพถา สพฺพกาลนฺติฯ  
</li>
  
สรณเตฺถรสฺส วตฺถุํ ฉฎฺฐมํฯ  
</li>
  
<h2>๗. เวสฺสามิตฺตาย วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป  กิร โกสมฺพินคเร โกสมฺพิรโญฺญ เวสฺสามิตฺตานาม อคฺคมเหสี อโหสิฯ ตทา ภควา โกสมฺพิยํ ปฎิวสติ มหตา ภิกฺขุสเงฺฆน สทฺธิํ จาริกํ จรมาโนฯ ตสฺมิํ สมเย สา รญฺญา สทฺธิํ วิหารํ คนฺตฺวา อโนปมาย พุทฺธลีฬาย มธุเรน สเรน เทเสนฺตสฺส ภควโต ธมฺมํ สุตฺวา ปสนฺนา สรเณสุ ปติฎฺฐาย พุทฺธมามิกา หุตฺวา วิหรติฯ อถา ปรภาเค ตสฺส รโญฺญ รชฺชตฺถาย ปจฺจนฺตราชา ยุทฺธสโชฺช รชฺชํ วา เทตุ, ยุทฺธํวาติ ปณฺณํ ปหิณิฯ ตํ สุตฺวา ราชา มหติยา เสนาย ปริวุโต ยุทฺธภูมิํ คจฺฉโนฺต มเหสิยา สทฺธิํ คนฺตฺวา ขนฺธาวารํ นิวาเสตฺวา ตสฺสา เอวมาหฯ ภเทฺท สงฺคามสีเส ชยปราชโย นาม น สกฺกา วิญฺญาตุํฯ สเจ เม ปราชโย อภวิสฺส, ปุเรตรเมว รตฺตปตากํ อุสฺสาเปสฺสามิ, เตน อภิญฺญาเณน ตฺวํ โกสมฺพิเมว คจฺฉาหีติ อนุสาสิตฺวา สงฺคาม มณฺฑลํ คนฺตฺวา มหารณํ กโรโนฺต อตฺตโน ปราชยภาวํ ญตฺวา มาตุคามํ สริตฺวา รตฺตทฺธชํ อุสฺสาเปตฺวา ยุชฺฌโนฺต รเณ ปติฯ อถ สา รตฺตปตากํ ทิสฺวา ปราชิโต นูน เม สามิโกติ ภเยน ปลายิตุมารภิฯ อถ ตํ โจรรโญฺญ มนุสฺสา ทิสฺวา นูนายํ รโญฺญ อคฺคมเหสีติ ญตฺวา อตฺตโน ราชานํ ทเสฺสสุํ, ราชา ตํ ทิสฺวา ปฎิพทฺธจิโตฺต มเมตํ อภิเสกํ กโรถาติ อมเจฺจ อาณาเปสิฯ อมจฺจา ตํ อภิเสกตฺถาย ยาจิํสุ, สา น เม ภเณ อภิเสเกนโตฺถติ น อิจฺฉิฯ อมจฺจา ตมตฺถํ รโญฺญ อาโรเจสุํฯ ราชา นํ ปโกฺกสาเปตฺวา กสฺมา น อิจฺฉสีติ ปุจฺฉิฯ สา เอวมาหฯ</p>


<ol>
<li>
สุโณหิ สาธุกํ เทว, ภาสมานาย เม วโจ;  
  
ภตฺตา มยฺหํ มโต อชฺช, สพฺพสมฺปตฺติทายโกฯ  
</li>
  
<li>
กตฺวาน  
โสภิเสกํ มํ, อตฺตโน หทยํ วิย;  
  
ปาเลติ ตํ สรนฺตสฺสา, โสกคฺคิ ทหเต มนํฯ  
</li>
  
<li>
มหาราช สจญฺญสฺส, อสฺส มคฺคมเหสิกา;  
  
ตมฺหา ทุกฺขา น มุจฺจามิ, เตนาหํ ตํ น ปตฺถเยฯ  
</li>
  
<li>
โสกคฺคินา ปทิตฺตาหํ, โสเก โสกํ กถํ ขิเป;  
  
ชลนฺตคฺคิมฺหี โก นาม, ปลาลํ ปกฺขิเป พุโธฯ  
</li>
  
<li>
ปิยวิปฺปโยคทุกฺขํ, ตํ จินฺตยนฺตี ปุนปฺปุนํ;  
  
ตมฺหา ทุกฺขา น มุจฺจามิ, ตสฺมาหํ ตํ น ปตฺถเยติฯ  
</li>
  
<p>ตํ สุตฺวา ราชา โกเธนาภิภูโต สเจ นาภิสิญฺจิสฺสสิ, อคฺคิมฺหิ ตํ ปกฺขิปิสฺสามีติ วตฺวา มหนฺตํ ทารุจิตกํ การาเปตฺวา อคฺคิํ ทตฺวา เอกปโชฺชเต ชาเต เอตฺต ปวิสาติ อาหฯ อถ สา ยาจนฺตี ราชานํ อาหฯ
</ol></p>


<ol>
<li>
ปาโป นิปฺปาปินํ ราช, ปาตนํ ขลุ ปาวเก;  
  
โหติ ปาปผลํ ตสฺส, ปจฺจเตฺตจ ปรตฺถจฯ  
</li>
  
<li>
ปุราตเนหิ ภูปาล, สมณพฺรหฺมเณสุจ;  
  
มาตาปิตุสุ พาเลสุ, โรเคนา ตุรอิตฺถิสุ;  
  
นปฺปสโตฺถ วโธ เทว, ตสฺมาหํ น วธารหาติฯ  
</li>
  
<p>ตํ สุตฺวาปิ ราชา อสทฺทหโนฺต มนุเสฺส อาณาเปสิฯ เอตาย หตฺถปาเท คเหตฺวา อคฺคิมฺหิ ปกฺขิปถาติ เต ตถา กริํสุ, อถ สา อคฺคิมฺหิ ปกฺขิปมานา นเตฺถตฺถ เม โกจิ ปฎิสรโณติ สรณเมว สรณํ กโรมีติ จิเนฺตตฺวา ‘‘พุทฺธํ สรณํ คจฺฉามิ, ธมฺมํ สรณํ คจฺฉามิ, สงฺฆํ สรณํ คจฺฉามีติ’’ วทนฺตี มนสาจ อนุสฺสรนฺตี อคฺคิมฺหิ ปติ, ตถาวิโธปิ อคฺคิ ตสฺสา สรีเร โลมกูปมตฺตมฺปิ อุณฺหาการํ กาตุํ นาสกฺขิฯ ปทุมคพฺภํ ปวิฎฺฐา วิย สีติภูตสรีรา อโหสิฯ ราชา ตํ อจฺฉริยํ  ทิสฺวา สํวิโคฺค โลมหฎฺฐชาโต เวเคน ตํ อุปสงฺกมิตฺวา อุโภหิ หเตฺถหิ ปคฺคยฺห อุเร นิปชฺชาเปตฺวา ราชาสเน นิสีทาเปตฺวา อญฺชลิํ คคฺคยฺห ฐิโต กสฺมา เต ตํ อคฺคิ สรีรํ มา ปริทหีติ ปุจฺฉิฯ สา ตํ การณํ กเถนฺตี เอว มาหฯ
</ol></p>


<ol>
<li>
มาตา ปิตาจ ญาตีจ, ปริวาราจ โสหทา;  
  
มโนฺต สธาทโยจาปิ, มเหสกฺขาจ เทวตาฯ  
</li>
  
<li>
เอเตจ เญฺญจ ภูปาล, สตฺตานํ ภย มาคเต;  
  
รกฺขิตุํ เนว สโกฺกนฺติ, หิตฺวาน สรณตฺตยํฯ  
</li>
  
<li>
อคาหํ พุทฺธํ สรณํ, พุโทฺธ เม สรณํ อิติ;  
  
เตน เตเชน มํ ราช, ชลโนฺต อคฺคิ โน ทหิฯ  
</li>
  
<li>
อคาหํ ธมฺมํ สรณํ, ธโมฺม เม สรณํ อิติ;  
  
เตน เตเชน มํ ราช, ชลโนฺต อคฺคิ โน ทหิฯ  
</li>
  
<li>
อคาหํ สงฺฆํ สรณํ, สโงฺฆ เม สรณํ อิติ;  
  
เตน เตเชน มํ ราช, ชลโนฺต อคฺคิ โน ทหิฯ  
</li>
  
<li>
เอวํ มหานุภาวนฺตํ, ปจฺจกฺขํ เอหิปสฺสิกํ;  
  
นาโน ปทฺทว วิทฺธํสิํ, นานาสมฺปตฺติทายกํฯ  
</li>
  
<li>
สรณตฺตยญฺหิ โย สโตฺต, น สมาทาย คณฺหติ;  
  
อิธวา ปรตฺถวา โลเก, โส สุขํ นานุโภสฺสติฯ  
</li>
  
<li>
สรณตฺตยญฺหิ โย สโตฺต, สุสมาทาย คณฺหติ;  
  
อิธวาปรตฺถวา โลเก, โส สุขา น วิหายติฯ  
</li>
  
<li>
ตสฺมา ตุวมฺปิ ภูปาล, คณฺหาหิ สรณตฺตยํ;  
  
ตํ เต ภวติ สพฺพตฺถ, ตาณํ เลณํ ปรายณนฺติฯ  
</li>
  
<p>ตํ สุตฺวา ราชา อติวิย ปสนฺนมานโส ตํ ขมาเปตฺวา มหนฺตํ สกฺการสมฺมานํ กตฺวา อชฺชปฺปฎฺฐาย ตฺวํ มม มาตาติ ตํ มาตุฎฺฐาเน ฐเปตฺวา สรณ มคมาสิฯ ตสฺมิํ สนฺนิปติตฺวา ฐิตมหาชนา ตํ ปาฎิหาริยํ ทิสฺวา สรเณสุจ สีเลสุจ ปติฎฺฐาย ทานาทีนิ ปุญฺญกมฺมานิ กตฺวา ยถากมฺมํ คตาติฯ
</ol></p>


<ol>
<li>
อิติ  
สรณวรํ สา เกวลํ อุคฺคเหตฺวา,  
  
ชลิตทหนมเชฺฌ สีติภาวํ อลตฺถ;  
  
ปรมสรณสีลํ ปาลยนฺตา กถํ โว,  
  
น ลภถ ภวโภคํ นิพฺพุติญฺจาปิ อเนฺตติฯ  
</li>
  
เวสฺสามิตฺตาป วตฺถุํ สตฺตมํฯ  
</li>
  
<h2>๘. มหามนฺธาตุวตฺถุมฺหิ อยมานุปุพฺพีกถา</h2>
</ol>
<p>อิโต กิร เอกนวุติกปฺปมตฺถเก วิปสฺสีนาม สมฺมาสมฺพุโทฺธ โลเก อุปฺปชฺชิตฺวา ปวตฺตวรธมฺมจโกฺก สเทวเกหิ โลเกหิ ปูชิยมาโน พนฺธุมตีนคเร ปฎิวสติฯ ตทา โส มนฺธาตา ตสฺมิํ นคเร ตุนฺนกาโร หุตฺวา นิพฺพตฺติฯ ตุนฺนการกเมฺมน ชีวิกํ กเปฺปโนฺต วิหรติฯ ตทา สกลนครวาสิโน พุทฺธปมุขํ ภิกฺขุสงฺฆํ นิมเนฺตตฺวา มหาทาน มทํสุฯ อถ โส เอวํ จิเนฺตสิ, สเพฺพปิเม นครวาสิโน ทานํ ททนฺติฯ อหเมโกว เสโส ทุคฺคตตฺตา, ยชฺชาหมชฺช พีชํ น โรเปมิ, อิมมฺหา ทุกฺขา น ปริมุจฺจิสฺสามีติฯ โส เวเคน ตุนฺนการกมฺมํ ปริเยสิตฺวา กิญฺจิมูลํ ลภิตฺวา เตน เอกสฺสาปิ ทานํ ทาตุํ โอกาส มลทฺธา อาปณํ คนฺตฺวา ราชมาสเก คเหตฺวา จโงฺกฎกํ ปูเรตฺวา อาทาย พุทฺธปมุขสฺส ภิกฺขุสงฺฆสฺส ภตฺตคฺคํ คนฺตฺวา ฐิโต เอวํ จิเนฺตสิ, นตฺถิ ทานิ โอกาสํ เอกสฺสาปิ ภิกฺขุโน ปเตฺต โอกิริตุํ, อทฺธาหํ อิเม อากาเส วิกิริสฺสามีติ อเปฺปวนาม ปตมานานํ เอกสฺสาปิ ภิกฺขุโน ปเตฺต เอกมฺปิ ปเตยฺย, ตํ เม ภวิสฺสติ ทีฆรตฺตํ หิภาย สุขายาติ ปสนฺนมานโส อุทฺธํ ขิปิ, ต โต ปตมานา เต ปริวาริกเทวตานญฺจ ภควโต อานุภาเวนจ พหิ อปติตฺวา ภควนฺตมาทิํ กตฺวา สเพฺพสํ ภิกฺขูนํ  ปเตฺตเยว ปติํสุฯ อถ โส ตํ อจฺฉริยํ ทิสฺวา ปสนฺนมานโส สิรสิ อญฺชลิํ ปคฺคยฺห ฐิโต เอวํ ปตฺถนมกาสิฯ</p>


<ol>
<li>
อิมินา เม อธิกาเรน, ปสาเทน ยติสฺสเร;  
  
กามโภคีนหํ อโคฺค, ภเวยฺยํ ชาติชาติยํฯ  
</li>
  
<li>
ปหริตฺวา ยทา ปาณิํ, โอโลเกมิ นโภตลํ;  
  
สตฺตรตนสมฺปนฺนํ, วสฺสํ วสฺสตุ สพฺพทาติฯ  
</li>
  
<p>โส ตโต ปฎฺฐาย เทวมนุเสฺสสุ สํสรโนฺต มหนฺตํ ทิพฺพสมฺปตฺติํ อนุภวิตฺวา อิมสฺมิํ ภทฺทกเปฺป อาทิมฺหิ มหาสมฺมโต นาม ราชา อโหสิฯ ตสฺส ปุโตฺต โรโช นามฯ ตสฺส ปุโตฺต วรโรโช นาม, ตสฺส ปุโตฺต กลฺยาโณ นาม, ตสฺส ปุโตฺต วรกลฺยาโณ นามฯ วรกลฺยาณสฺส ปุโตฺต อุโปสโถ นามฯ อุโปสถสฺส ปุโตฺต มนฺธาตา นาม หุตฺวา นิพฺพตฺติฯ โส สตฺตหิ รตเนหิ จตูหิ จ อิทฺธีหิ สมนฺนาคโต จกฺกวตฺติรชฺชํ กาเรสิ, ตสฺส วามหตฺถํ สมฺมิญฺชิตฺวา ทกฺขิณหเตฺถน อโปฺปฎฺฐิเต อากาสโต ทิพฺพเมฆา วิย ชณฺณุปฺปมาณํ สตฺตรตนวสฺสํ วสฺสติฯ เอวรูโป อจฺฉริโย อโหสิฯ โส จตุราสีติวสฺสสหสฺสานิ กุมารกีฬํ กีฬิฯ จตุราสีติวสฺสสหสฺสานิ โอปรชฺชํ กาเรสิฯ จตุราสีติวสฺสสหสฺสานิ จกฺกวตฺติรชฺชํ กาเรสิ, อายุ ปนสฺส อสเงฺขฺยยฺยํ อโหสิฯ โส เอกทิวสํ กามตณฺหํ ปูเรตุํ อสโกฺกโนฺต อุกฺกณฺฐิตาการํ ทเสฺสสิ, อมจฺจา เทว กินฺนโข อุกฺกณฺฐา สีติ ปุจฺฉิํสุฯ โส ภเณ มยฺหํ ปุญฺญกเมฺม โอโลกิยมาเน อิมํ รชฺชํ นปฺปโหติ, กตรนฺนุ โข ฐานํ รมณียนฺติฯ เทวโลโก มหาราชาติฯ โส จกฺกรตนํ อพฺภุกฺกิริตฺวา ปริสาย สทฺธิํ จาตุมหาราชิกเทวโลกํ อคมาสิ, อถสฺส จตฺตาโร มหาราชาโน ทิพฺพมาลคนฺธ- หตฺถา  เทวคณปริวุตา ปจฺจุคฺคมนํ กตฺวา ตํ อาทาย จาตุมหาราชิกเทวโลกํ คนฺตฺวา รชฺชํ อทํสุ, ตสฺส ปริสาย ปริวุตสฺส ตสฺมิํ รชฺชํ กโรนฺตสฺส ทีโฆ อทฺธา วีติวโตฺตฯ โส ตตฺถปิ ตณฺหํ ปูเรตุ มสโกฺกโนฺต อุกฺกณฺฐิตา การํ ทเสฺสสิฯ ตโต จตฺตาโร มหาราชาโน กินฺนุโข มหาราช อุกฺกณฺฐิโตติ ปุจฺฉิํสุฯ อิมมฺหา เทวโลกา กตรนฺนุ โข ฐานํ รมณียนฺติ, เทว ปเรสํ อุปฎฺฐากมนุสฺสสทิสา มยํฯ ตาวติํสเทวโลโก อิโต สตคุเณน รมณีโยติฯ มนฺธาตา จกฺกรตนํ อพฺภุกฺกิริตฺวา อตฺตโน ปริสปริวุโต ตาวติํสาภิมุโข ปายาสิ, อถสฺส สโกฺก เทวราชา ทิพฺพมาลคนฺธหโตฺถ เทวคณปริวุโต ปจฺจุคฺคมนํ กตฺวา ตํ หเตฺถ คเหตฺวา อิโต เอหิ มหาราชาติ อาหฯ ตโต รโญฺญ เทวคณปริวุตสฺส คมนกาเล ปริณายกรตนํ จกฺกรตนํ อาทาย สทฺธิํปริสาย มนุสฺสปถํ โอตริตฺวา อตฺตโน ฆรํ ปาวิสิฯ สโกฺก มนฺธาตุํ สกฺกภวนํ เนตฺวา เทวตา เทฺว โกฎฺฐาเส กตฺวา อตฺตโน รชฺชํ มเชฺฌ ภินฺทิตฺวา อทาสิฯ ตโต ปฎฺฐาย เทฺวปิ ราชโน รชฺชํ กาเรสุํฯ เอวํ กาเล คจฺฉเนฺต สโกฺก สฎฺฐิสตสหสฺสาธิกานิ ติโสฺสจ วสฺสโกฎิโย อายุํ เขเปตฺวา จวิฯ อโญฺญ สโกฺก นิพฺพตฺติ, โสปิ ตเถว เทวรชฺชํ กาเรตฺวา อายุกฺขเยน จวิ, เอเตนุ ปาเยน ฉตฺติํส สกฺกา จวิํสุ, มนฺธาตา ปน มนุสฺสปริหาเรน เทวรชฺชํ กาเรสิเยว, ตเสฺสวํ กาเล คจฺฉเนฺต ภีโยฺยโส มตฺตาย กามตณฺหา อุปฺปชฺชิ, โส กิเมฺม อุปฑฺฒรเชฺชนฯ สกฺกํ มาเรตฺวา เอกรชฺชํ กริสฺสามีติ จิเนฺตสิฯ สกฺกํ ปน มาเรตุํ น สกฺกา, กามตณฺหา ปเนสา วิปตฺติมูลาฯ ตถาหิฯ
</ol></p>


<ol>
<li>
วรมตฺร สุขนฺตฺยตฺร, อตฺริจฺฉาวิหโต นโร;  
  
อิธวา ปรตฺถวา กิญฺจิ, น สาตํ วินฺทเต สทาฯ  
</li>
  
<li>
ตณฺหาย  
ชายเต โสโก,  
  
ตณฺหาย ชายเต ภยํ;  
  
ตณฺหาย วิปฺปมุตฺตสฺส,  
  
นตฺถิ โสโก กุโต ภยํฯ  
</li>
  
<li>
ตณฺหาทาโส นโร เอตฺถ, ราชโจราทิสมฺภวํ;  
  
หตฺตเจฺฉทาทิกํ ทุกฺขํ, ปาปุณาติ วิหญฺญติฯ  
</li>
  
<li>
เยน โลเภน ชาเตน, สทา ชียนฺติ ปาณิโน;  
  
เขตฺตํ วตฺถุํ หิรญฺญํจ, ควาสฺสํ ทาสโปริสํ;  
  
สพฺพตฺถาเมน โส โลโภ, ปหาตโพฺพว วิญฺญุนาติฯ  
</li>
  
<p>ตโต อตฺริจฺฉาวิหตสฺส ตสฺส อายุสงฺขาโร ปริหายิ, ชรา สรีรํ ปหริ, มนุสฺสสรีรญฺหิ นาม น เทวโลเกภิชฺชติ, ตถ โส เทวโลกา ภสฺสิตฺวา พนฺธุมตีนครุยฺยานํ ปาวิสิ, อุยฺยานปาโล ตสฺส อาคตภาวํ ราชกุลํ นิเวเทสิฯ ราชา ราชกุลา อาคนฺตฺวา อุยฺยาเนเยว อาสนํ ปญฺญาเปสิฯ ตโต มนฺธาตา อุยฺยาเน ปญฺญตฺตวราสเน นิปโนฺน อนุฎฺฐานเสยฺยํ กเปฺปสิฯ ตโต อมจฺจา เทว ตุมฺหากํ ปรโต กินฺนุ กเถสามาติ ปุจฺฉิํสุ, มม ปรโต ตุเมฺห อิมํ สาสนํ มหาชนสฺส กเถยฺยาถ, มนฺธาตุมหาราชา ทฺวิสหสฺสทีปปริวาเรสุ จตูสุ มหาทีเปสุ จกฺกวตฺติรชฺชํ กาเรตฺวา จาตุมหาราชิเกสุ รชฺชํ กาเรตฺวา ฉตฺติํสสกฺกานํ อายุปริมาเณน เทวโลเก รชฺชํ กาเรตฺวา กาลมกาสีติฯ โส เอวํ วตฺวา กาลํกตฺวา ยถากมฺมํ คโตติ อิมมตฺถํ ปกาเสตุํ ภควา จตุมหาปริสมเชฺฌ อิมา คาถาโย อาหฯ
</ol></p>


<ol>
<li>
ยาวตา จนฺทิมสุริยา, ปริหรนฺติ ทิสา ภนฺติ วิโรจนา;  
  
สเพฺพว ทาสา มนฺธาตา, เย ปาณา ปถวินิสฺสิตาฯ  
</li>
  
<li>
น  
กหาปณวเสฺสน, ติตฺติ กาเมสุ วิชฺชติ;  
  
อปฺปสฺสทา ทุขา กามา, อิติ วิญฺญาย ปณฺฑิโตฯ  
</li>
  
<li>
อปิ ทิเพฺพสุ กาเมสุ, รติํโส นาธิคจฺฉติ;  
  
ตณฺหากฺขยรโต โหติ, สมฺมาสมฺพุทฺธสาวโกติฯ  
</li>
  
<p>ตํ สุตฺวา พหู โสตาปตฺติผลาทีนิ ปาปุณิํสูติฯ
</ol></p>


<ol>
<li>
อิติ คตินิยตานํ โพธิยา อุตฺตมานํ;  
  
สกวสมุปเนตฺวา เทติ ทุกฺขาติตณฺหา;  
  
อนิยตคติกานํ กา กถา มาทิสานํ;  
  
ชหถ ตมิติ มนฺตฺวา โภ ภชโวฺห ติวตฺถุํติฯ  
</li>
  
มหามนฺธาตุวตฺถุํ อฎฺฐมํฯ  
</li>
  
<h2>๙. พุทฺธวมฺมวาณิชกวตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป กิร ปาฎลิปุตฺตนคเร พุทฺธวโมฺม นาม วาณิชโก อโหสิ วาณิชกกเมฺมน ชีวมาโนฯ โส อปรภาเค สตฺถวาเหหิ สทฺธิํ คามนิคมชนปท ราชธานีสุ วาณิชฺชํ ปโยชยมาโน วิจรติ, ตสฺมิํ สมเย ภควาเนกภิกฺขุสหสฺสปริวุโต ชนปทจาริกํ จรติ พหู เทวมนุเสฺส สํสารกนฺตารา อุตฺตาเรโนฺตฯ ตทา โส ภควนฺตํ อทฺทส ทฺวตฺติํสลกฺขณานุพฺยญฺชนปติมณฺฑิตํ ชลมานสุวณฺณเมรุํ วิยวิโรจมานํ มหาภิกฺขุสงฺฆปริวุตํ, ทิสฺวา ปรมปีติยา ผุฎสรีโร อญฺชลิํ ปคฺคยฺห ภควนฺตํ อุปสงฺกมิตฺวา วนฺทิตฺวา สายเณฺห ภควนฺตํ ภเตฺตน นิมเนฺตสิ พุทฺธสาสเน อปริจิตภาเวนฯ อถสฺส ภควา วิกาลโภชนา ปฎิวิรตา ตถาคตาติ อาหฯ อถ โส ภควนฺตํ วนฺทิตฺวา กิํ ภเนฺต ภควนฺตา วิกาเล ภุญฺชิสฺสนฺตีติ, อถสฺส กถํ ปฎิจฺจ ภควา  อฎฺฐวิธํ ปานํ ตถาคตานํ วิกาเล ภุญฺชิตุํ กปฺปติฯ เสยฺยถิทํ, อมฺพปานํ ชมฺพุปานํ โจจปานํ โมจปานํ ผารุสกปานํ มธุปานํ มุทฺทิกปานํ สาลูกปานนฺติฯ ตํ สุตฺวา วาณิโช สหสกฺการารเสหิ มุทฺทิกปานํ กตฺวา พุทฺธปมุขสฺส ภิกฺขุสงฺฆสฺส อทาสิ, สภิกฺขุสโงฺฆ สตฺถา ปริภุตฺตปานียรโส ตสฺส ธมฺมํ เทเสตฺวา ชนปทจาริกํ ปกฺกามิฯ โสปิ ปสนฺนมานโส หุตฺวา นิวโตฺต สทฺธิํ วาณิชเกหิ เตสุ เตสุ ชนปเทสุ วาณิชฺชํ ปโยเชโนฺต มหาวตฺตนียํนาม กนฺตารํ ปาปุณิ, ตตฺต เตสํ สเพฺพสุเยว สกเฎสุ ปานียํ ปริกฺขยมคมาสิฯ ตตฺถ สพฺพมนุสฺสานํจ พลีวทฺทานํจ ปานียํ นาโหสิฯ อถ โส วาณิโช ปิปาสาภิภูโต เตสุ เตสุ สกเฎสุ ปานียํ ปริเยสโนฺต วิจรติฯ อเถกสฺมิํ สกเฎ มนุสฺสา ตํ ทิสฺวา การุเญฺญน เอตฺถาคจฺฉ, อิมสฺมิํ โกฬเมฺพ โถกํ ปานียํ อตฺถิ ปิวาติ วทิํสุฯ ต โต โส คนฺตฺวา ปานียํ ปิวิฯ ตสฺส ตํ รสํ มุทฺทิกปานรสสทิสํ อโหสิ, ปิวโนฺตว โส เอวํ จิเนฺตสิฯ สมฺมาสมฺพุทฺธสฺส ตทา เม ทินฺนมุทฺทิกปานสฺส นิสฺสโนฺท อชฺช สมฺปโตฺต ภวิสฺสตีติ อเจฺฉรพฺภุตจิโตฺต โสมนสฺสชาโต คนฺตฺวา สยเมว จาฎิยา ปิธานํ วิวริฯ สกลาปิ สา จาฎิ มุทฺทิกปาเนน ปริปุณฺณา อโหสิฯ ตโต โส ร สว นฺตํ โอชวนฺตํ อปริกฺขยํ ทิพฺพปานสทิสํ ปานียํ ทิสฺวา ปรมาย ปีติยา ผุฎสรีโร อุโคฺฆเสสิ สเพฺพ ปานียํ ปิวนฺตูติฯ ตํ สุตฺวา สเพฺพ สนฺนิปติตฺวา ปานียํ ทิสฺวา อพฺภุตจิตฺตา ชาตาฯ วาณิโช เตสํ มเชฺฌ พุทฺธานุภาวํ ปกาเสโนฺต อาหฯ</p>


<ol>
<li>
ปสฺสเถทํ ภวโนฺต โภ, อานุภาวํ มเหสิโน;  
  
อจินฺตนียมเจฺฉรํ, สนฺทิฎฺฐิก มกาลิกํฯ  
</li>
  
<li>
ปสนฺนมนสา พุเทฺธ, ทินฺนํ ปานียกํ มยา;  
  
วิปจฺจติ อิทาเนว, ตํ ทานํ มุนิวาหสาฯ  
</li>
  
<li>
โอชวนฺตํ  
สุขนฺนํว, สีตลํ มธุโร ทกํ;  
  
ทิพฺพปานํว เทวานํ, ชาตมพฺภุตมกฺขยํฯ  
</li>
  
<li>
สีลวเนฺตสุ โก นาม, น ทเทยฺย วิจกฺขโณ;  
  
อิธ โลเก ปรเตฺตจ, สุขทํ ทาน มุตฺตมํฯ  
</li>
  
<li>
ยถิ จฺฉิตํ คเหตฺวาน, ปิวนฺตุ มธุโร ทกํ;  
  
ภาชนานิจ ปูเรตฺวา, ยนฺตุ สเพฺพ ยถิจฺฉิตนฺติฯ  
</li>
  
<p>เอวญฺจ ปน วตฺวา สเพฺพ มนุเสฺสจ พลีวเทฺทจ มุทฺทิกรเสเนว สนฺตเปฺปสิฯ ตโต ตโต อาคตาปิ ปานียํ ปิวโนฺตจ ปานียํ อกฺขยํ อโหสิฯ ตโต วาณิโช สตฺถวาเหหิ สทฺธิํ วาณิชฺชํ ปโยเชตฺวา สกนครํ อาคจฺฉโนฺต ภควนฺตํ ปสฺสิตฺวา คมิสฺสามีติ เวฬุวนํ คนฺตฺวา สตฺถารํ วนฺทิตฺวา กตานุโญฺญ เอกมเนฺต นิสีทิฯ สตฺถาปิ เตน สทฺธิํ มธุรปฎิสนฺถารมกาสิฯ อุปาสโกปิ ภเนฺต ตุมฺหากํ ปาฎิหาริยํ ทิสฺวา ปสโนฺน วนฺทิตฺวา คมิสฺสามีติ อาคโตมฺหิ, เอวเญฺจ วญฺจ ปาฎิหาริยนฺติ วิตฺถาเรน กเถสิฯ อถสฺส ภควา ธมฺมํ เทเสสิฯ โส ธมฺมํ สุตฺวาน สตฺถารํ สฺวาตนาย นิมเนฺตตฺวา มหาทานํ ทตฺวา อตฺตโน เคหเมว อคมาสิฯ โส ตโต ปฎฺฐาย ทานาทีนิ ปุญฺญานิ กตฺวา ตโต จุโต เทวโลเก ทฺวาทสโยชนิเก กนกวิมาเน เทวจฺฉราปริวุโต เทวิสฺสริยสมนฺนาคโต นิพฺพตฺติฯ ตสฺส ปุพฺพกมฺมปกาสนตฺถํ ตตฺถ ตตฺถ รตนภาชเนสุ ทิพฺพมเยหิ มุทฺทิกปาเนหิ ปริปุณฺณํ อโหสิฯ ปานียํ ปิวิตฺวา เทวา นจฺจนฺติ วาเทนฺติ กีฬนฺตีติฯ
</ol></p>


<ol>
<li>
น วิปุลชินสารํ ชานมาโน ชเนวํ,  
  
ลภติ วิปุลโภคํ โตยมตฺตสฺส ทานา;  
  
วิทิตคุณคณา โภ ตีสุ วตฺถูสุ ตุเมฺห,  
  
ลภถ ขลุ วิเสสํ สีลวเนฺตสุ ทานาติฯ  
</li>
  
พุทฺธวมฺมวาณิชกสฺส วตฺถุํ นวมํฯ  
</li>
  
<h2>๑๐. รูปเทวิยา วตฺถุมฺหิ อยมานุปุพฺพีกถา</h2>
</ol>
<p>อตีเต  กิร วิปสฺสิสฺส ภควโต กาเล ตสฺมิํ นคเร เอกา คามทาริกา วิหาเร อาหิณฺฑนฺตี เอกํ คิลานภิกฺขุํ ทิสฺวา กมฺปมานหทยา อุปสงฺกมิตฺวา วนฺทิตฺวา ภเนฺต โกเต อาพาโธ สรีรํ ปีเฬตีติ ปุจฺฉิฯ เตนาปิ ภคินิ ขราพาโธ เม ปีเฬตีติ วุเตฺต สา เตนหิ ภเนฺต อหํ ตํ โรคํ วูปสเมสฺสามีติ นิมเนฺตตฺวา เคหํ คนฺตฺวา ตํ ปวตฺติํ มาตาปิตุนฺนํ กเถตฺวา เตหิ อนุญฺญาตา ปุน ทิวเส นานคฺครเสน เภสชฺชาหารํ สมฺปาเทสิ, ตโต โส ภิกฺขุ ปุนทิวเส จีวรํ ปารุปิตฺวา ภิกฺขาย จรโนฺต ตสฺสา เคหํ คนฺตฺวา อฎฺฐาสิฯ สา เถรํ อาคตํ ทิสฺวา โสมนสฺสชาตา ปตฺตํ คเหตฺวา อาสนํ ปญฺญาเปตฺวา อทาสิฯ ตตฺถ นิสินฺนํ ตํ อาหาเรน สาธุกํ ปริวิสิตฺวา สกฺการ มกาสิฯ อถสฺสา สทฺธาพเลน ภุตฺตมเตฺตเยว โส อาพาโธ วูปสมิฯ ตโต โส วูปสนฺตโรโค ทุติยทิวเส ตสฺสา เคหํ นา คมาสิฯ อถ สา วิหารํ คนฺตฺวา ตํ วนฺทิตฺวา กสฺมานาคตตฺถาติ ปุจฺฉิตฺวา เตน เม ภคินิ พฺยาธิ วูปสมิ, ตสฺมา นาคโตสฺมีติ วุเตฺต สา สาธุ ภเนฺตติ โสมนสฺสชาตา เคหเมว อคมาสิฯ สา เตน ปุญฺญกเมฺมน กาลํ กตฺวา เทวโลเก นิพฺพตฺติฯ ตสฺสา ตตฺถ ทฺวาทสโยชนิกํ กนกวิมานํ นิพฺพตฺติฯ สา ตตฺถ เทวิสฺสริยํ อนุภวนฺตี ฉพุทฺธนฺตรํ เขเปตฺวา อมฺหากํ ภควโต กาเล ชมฺพุทีเป เทวปุตฺตนคเร อุทิจฺจพฺรหฺมณกุเล เชฎฺฐพฺราหฺมณสฺส ภริยาย กุจฺฉิมฺหิ ปฎิสนฺธิํ คณฺหิ, สา ปริปาก มนฺวาย มาตุกุจฺฉิโต นิกฺขมิฯ ตสฺสา มาตุกุจฺฉิโต นิกฺขนฺตกาลโต ปฎฺฐาย ทิวเส ทิวเส อฎฺฐฎฺฐนาลิมตฺตํ ตณฺฑุลํ นิพฺพตฺตติฯ ตสฺสา รูปสมฺปตฺติํ ทิสฺวา ปสนฺนา มาตาปิตโร รูปเทวีติ นาม มกํสุฯ ปจฺฉา ตํ ปติรูเปน ทารเกน นิโยเชสุํฯ อถสฺสา ตณฺฑุล- นาลิมตฺตํ  คเหตฺวา ปจิตุํ อารเทฺธ อิจฺฉิติจฺฉิตมํสาทิพฺยญฺชนญฺช สปฺปินวนีตทธิขีราทิโครสญฺจ ชีรมริจาทิกฎุกภณฺฑญฺจ กทลิปนสมธุคุฬาทิอุปกรณญฺจ ภาชนานิ ปูเรตฺวา นิพฺพตฺตติ, ตาย หเตฺถน คหิตํ กิญฺจิ ขาทนียํ โภชนียํวา ปูติภาวํ น คจฺฉติ, ภตฺตุกฺขลิํ คเหตฺวา สกลนครวาสิโน โภเชนฺติยาปิ เอกกฎจฺฉุมตฺตํ ภตฺตํ คหิตฎฺฐานํ น ปญฺญายติฯ เอวํ อปริกฺขยปุญฺญา อโหสิ, สกลเทวปุตฺตนคเร จนฺทสุริยาว ปากฎา อโหสิ, อถ สา ปญฺจสตภิกฺขู นิมเนฺตตฺวา นิจฺจํ สกนิเวสเนเยว โภเชติ, ตทา เตสํ อนฺตเร ปฎิสมฺภิทาปโตฺต มหาสงฺฆรกฺขิตเตฺถโรนาม อิมิสฺสา ปุญฺญานุภาวํ ทิพฺพจกฺขุนา ทิสฺวา น ชานาติ เอสา อตฺถนา ปุเพฺพ กตกมฺมํฯ ยนฺนูนาหํ อสฺสา ปกาเสยฺยนฺติ เอกทิวสํ ตสฺสา นิเวสเน ภุญฺชิตฺวา อนุโมทนํ กโรโนฺต ชานาสิ ภคินิ ตยา ปุเพฺพ กตกมฺมนฺติ ปุจฺฉิ, น ชานามิ ภเนฺตฯ โสตุมิจฺฉามีติ, อถสฺสา โส ปุพฺพกมฺมํ ปกาเสโนฺตฯ</p>


<ol>
<li>
เอกนวุเต อิโต กเปฺป,  
  
วิปสฺสีนาม นายโก;  
  
อโหสิ โลเก โลเกก,  
  
นายโก ฉินฺนพนฺธโนฯ  
</li>
  
<li>
ตทา ตสฺมิํ ปุเร รเมฺม, อาสิ ตฺวํ คามทาริกา;  
  
อาหิณฺฑนฺตี วิหารสฺมิํ, อทฺทกฺขิ ชินสาวกํฯ  
</li>
  
<li>
โรคาตุรํ กิสํ ปณฺฑุํ, อสฺสสนฺตํ มุหุํ มุหุํ;  
  
ทิสฺวาน กมฺปิตา จิตฺตา, นิมเนฺตตฺวาน ตํ มุนิํฯ  
</li>
  
<li>
เภสชฺชเญฺจว ภตฺตญฺจ, อทา ตฺวํ เตน โส ยติ;  
  
อพฺยาพาโธ อนีโฆจ, อโหสิ อนุปทฺทโวฯ  
</li>
  
<li>
ตโต ตฺวํ เตน กเมฺมน, สุกเตน ตโต จุตา;  
  
ชาตาสิ เทวโลกสฺมิํ, สพฺพกามสมิทฺธินีฯ  
</li>
  
<li>
ตตฺถ  
เต ปุญฺญเตเชน, ปาสาโท รตนามโย;  
  
มณิถูปิสตากิโณฺณ, กูฎาคาเรหิ ลงฺกโตฯ  
</li>
  
<li>
เนกคพฺภสตากิโณฺณ, สยนาสนมณฺฑิโต;  
  
อจฺฉราสตสํกิโณฺณ, นจฺจคีตาทิสํกุโลฯ  
</li>
  
<li>
รมฺภามฺพชมฺพุสนฺนีร, ปูคปุนฺนาคปาฎลี;  
  
นาคาทิตรุสเณฺฑหิ, มณฺฑิตุยฺยานปนฺติหิฯ  
</li>
  
<li>
ปทุมุปฺปลกฬาร, กุนฺทกานนมณฺฑิเต;  
  
มธุมตฺตาลิปาลีหิ, สารสีสรสํกุเลฯ  
</li>
  
<li>
เทวปุเตฺตหิ เนเกหิ, ตถา เทวจฺฉราหิจ;  
  
นิจฺจุสฺสเว มหาโภเค, วิมาเน มนนนฺทเนฯ  
</li>
  
<li>
ตฺวเมวํ เทวโลกมฺหิ, วินฺทมานา มหายสํ;  
  
อทฺธานํ วีตินาเมตฺวา, นิพฺพุเต โคตเม ชิเนฯ  
</li>
  
<li>
ชมฺพุทีเป อิทานิ ตฺวํ, นิพฺพตฺตา อุทิเต กุเล;  
  
ปุญฺญปญฺญาคุณาวาสา, รูเปนคฺคา ปิยํวทาฯ  
</li>
  
<li>
เอตํ เต เทวโลกสฺมิํ, เทวิสฺสริยมพฺภุตํ,  
  
อิมํ เต อิธ โลกสฺมิํ, สพฺพํ มานุสิกํ สุขํฯ  
</li>
  
<li>
วิปสฺสิมุนิโน กาเล, ตฺวํ ตเสฺสกสฺส ภิกฺขุโน;  
  
อทา ทานํ คิลานสฺส, ตสฺส ตํ ผลมีทิสํฯ  
</li>
  
<li>
กาตพฺพญฺหิ สทา ปุญฺญํ, อิจฺฉเนฺตน สุขปฺปทํ;  
  
ตสฺมา ตฺวํ สพฺพทา ภเทฺท, อุสฺสุกฺกา กุสเล ภวาติฯ  
</li>
  
<p>เอวํ โส ตสฺส ปุริมตฺตภาเว กตกมฺมํ ปกาเสตฺวา อิทานิ ปุญฺญกเมฺม อปฺปมาทา ภวาติ อนุสาสิฯ สา เถรสฺส ธมฺมเทสนํ สุตฺวา ปรมโสมนสฺสา ตโต ปฎฺฐาย ทานาทีสุ นิรตา ปุญฺญานิ กโรนฺตี เตเนว โสมนเสฺสน โสตาปนฺนา อริยสาวิกา อโหสีติฯ
</ol></p>


<ol>
<li>
อิติ  
ตรุณกุมารี ปุญฺญกเมฺมสุ สารํ,  
  
อวิทิตคุณมตฺตา ทตฺว ภิกฺขุสฺส ทานํ;  
  
ทิวิมนุชสุขํ สาลตฺถ ตุเมฺห ภวนฺตา,  
  
วิทิตกุสลปากา กิํ น ลเพฺภถ สนฺติํฯ  
</li>
  
รูปเทวิยา วตฺถุํ ทสมํฯ  
</li>
  
ธมฺมโสณฺฑกวโคฺค ปถโมฯ  
</li>
  
  
  
  
  