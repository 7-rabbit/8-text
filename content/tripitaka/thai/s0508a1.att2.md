<h1>๒. ทุกนิปาโต</h1>
<h2>๑. ปฐมวโคฺค</h2>
<h3>๑. อุตฺตรเตฺถรคาถาวณฺณนา</h3>
<p>ทุกนิปาเต    ติอาทิกา อายสฺมโต อุตฺตรเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต สุเมธสฺส ภควโต กาเล วิชฺชาธโร หุตฺวา อากาเสน วิจรติฯ เตน จ สมเยน สตฺถา ตสฺส อนุคฺคณฺหนตฺถํ วนนฺตเร อญฺญตรสฺมิํ รุกฺขมูเล นิสีทิ ฉพฺพณฺณพุทฺธรํสิโย วิสฺสเชฺชโนฺตฯ โส อนฺตลิเกฺขน คจฺฉโนฺต ภควนฺตํ ทิสฺวา ปสนฺนจิโตฺต อากาสโต โอรุยฺห สุวิสุเทฺธหิ วิปุเลหิ กณิการปุเปฺผหิ ภควนฺตํ ปูเชสิ, ปุปฺผานิ พุทฺธานุภาเวน สตฺถุ อุปริ ฉตฺตากาเรน อฎฺฐํสุ, โส เตน ภิโยฺยโสมตฺตาย ปสนฺนจิโตฺต หุตฺวา อปรภาเค กาลํ กตฺวา ตาวติํเส นิพฺพตฺติตฺวา อุฬารํ ทิพฺพสมฺปตฺติํ อนุภวโนฺต ยาวตายุกํ ตตฺถ ฐตฺวา ตโต จุโต เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห พฺราหฺมณมหาสาลปุโตฺต หุตฺวา นิพฺพตฺติ, ติสฺส นามํ อโหสิฯ โส วิญฺญุตํ ปโตฺต พฺราหฺมณวิชฺชาสุ นิปฺผตฺติํ คนฺตฺวา ชาติยา รูเปน วิชฺชาย วเยน สีลาจาเรน จ โลกสฺส สมฺภาวนีโย ชาโตฯ ตสฺส ตํ สมฺปตฺติํ ทิสฺวา วสฺสกาโร มคธมหามโตฺต อตฺตโน ธีตรํ ทาตุกาโม หุตฺวา อตฺตโน อธิปฺปายํ ปเวเทสิฯ โส นิสฺสรณชฺฌาสยตาย ตํ ปฎิกฺขิปิตฺวา กาเลน กาลํ ธมฺมเสนาปติํ ปยิรุปาสโนฺต ตสฺส สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา วตฺตสมฺปโนฺน หุตฺวา เถรํ อุปฎฺฐหติฯ</p>


<p>เตน จ สมเยน เถรสฺส อญฺญตโร อาพาโธ อุปฺปโนฺน, ตสฺส เภสชฺชตฺถาย อุตฺตโร สามเณโร ปาโตว ปตฺตจีวรมาทาย วิหารโต นิกฺขโนฺต อนฺตรามเคฺค ตฬากสฺส ตีเร ปตฺตํ ฐเปตฺวา อุทกสมีปํ คนฺตฺวา มุขํ โธวติฯ อถ อญฺญตโร อุมงฺคโจโร อารกฺขปุริเสหิ  อนุพโทฺธ อคฺคทฺวาเรเนว นครโต นิกฺขมิตฺวา ปลายโนฺต อตฺตนา คหิตํ รตนภณฺฑิกํ สามเณรสฺส ปเตฺต ปกฺขิปิตฺวา ปลายิฯ สามเณโร ปตฺตสมีปํ  อุปคโตฯ โจรํ อนุพนฺธนฺตา ราชปุริสา  สามเณรสฺส ปเตฺต ภณฺฑิกํ ทิสฺวา, ‘‘อยํ โจโร, อิมินา โจริยํ กต’’นฺติ สามเณรํ ปจฺฉาพาหํ พนฺธิตฺวา วสฺสการสฺส พฺราหฺมณสฺส ทเสฺสสุํฯ วสฺสกาโร จ ตทา รโญฺญ วินิจฺฉเย นิยุโตฺต หุตฺวา เฉชฺชเภชฺชํ อนุสาสติฯ โส ‘‘ปุเพฺพ มม วจนํ นาทิยิ, สุทฺธปาสณฺฑิเยสุ ปพฺพชี’’ติ จ พทฺธาฆาตตฺตา กมฺมํ อโสเธตฺวาว ชีวนฺตเมว ตํ สูเล อุตฺตาเสสิฯ</p>


<p>อถสฺส ภควา ญาณปริปากํ โอโลเกตฺวา ตํ ฐานํ คนฺตฺวา วิปฺผุรนฺตหตฺถนขมณิมยูขสมฺภินฺนสิตาภตาย ปคฺฆรนฺตชาติหิงฺคุลกสุวณฺณรสธารํ วิย ชาลาคุณฺฐิตมุทุตลุนทีฆงฺคุลิหตฺถํ อุตฺตรสฺส สีเส ฐเปตฺวา, ‘‘อุตฺตร, อิทํ เต ปุริมกมฺมสฺส ผลํ อุปฺปนฺนํ, ตตฺถ ตยา ปจฺจเวกฺขณพเลน อธิวาสนา กาตพฺพา’’ติ วตฺวา อชฺฌาสยานุรูปํ ธมฺมํ เทเสสิฯ อุตฺตโร อมตาภิเสกสทิเสน สตฺถุ หตฺถสมฺผเสฺสน สญฺชาตปฺปสาทโสมนสฺสตาย อุฬารํ ปีติปาโมชฺชํ ปฎิลภิตฺวา ยถาปริจิตํ วิปสฺสนามคฺคํ สมารูโฬฺห ญาณสฺส ปริปากํ คตตฺตา สตฺถุ จ เทสนาวิลาเสน ตาวเทว มคฺคปฎิปาฎิยา สพฺพกิเลเส เขเปตฺวา ฉฬภิโญฺญ อโหสิฯ เตน วุตฺตํ  (อป. เถร ๒.๕๖.๕๕-๙๒) –</p>


<p>
‘‘สุเมโธ นาม สมฺพุโทฺธ, พาตฺติํสวรลกฺขโณ;  
  
วิเวกกาโม ภควา, หิมวนฺตมุปาคมิฯ  
</p>
  
<p>
‘‘อโชฺฌคาเหตฺวา หิมวนฺตํ, อโคฺค การุณิโก มุนิ;  
  
ปลฺลงฺกํ อาภุชิตฺวาน, นิสีทิ ปริสุตฺตโมฯ  
</p>
  
<p>
‘‘วิชฺชาธโร ตทา อาสิํ, อนฺตลิกฺขจโร อหํ;  
  
ติสูลํ สุคตํ คยฺห, คจฺฉามิ อมฺพเร ตทาฯ  
</p>
  
<p>
‘‘ปพฺพตเคฺค ยถา อคฺคิ, ปุณฺณมาเยว จนฺทิมา;  
  
วนํ โอภาสเต พุโทฺธ, สาลราชาว ผุลฺลิโตฯ  
</p>
  
<p>
‘‘วนคฺคา  
นิกฺขมิตฺวาน, พุทฺธรํสีภิธาวเร;  
  
นฬคฺคิวณฺณสงฺกาสา, ทิสฺวา จิตฺตํ ปสาทยิํฯ  
</p>
  
<p>
‘‘วิจินํ อทฺทสํ ปุปฺผํ, กณิการํ เทวคนฺธิกํ;  
  
ตีณิ ปุปฺผานิ อาทาย, พุทฺธเสฎฺฐมปูชยิํฯ  
</p>
  
<p>
‘‘พุทฺธสฺส อานุภาเวน, ตีณิ ปุปฺผานิ เม ตทา;  
  
อุทฺธํวณฺฎา อโธปตฺตา, ฉายํ กุพฺพนฺติ สตฺถุโนฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตตฺถ  
เม สุกตํ พฺยมฺหํ, กณิการีติ ญายติ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</p>
  
<p>
‘‘สหสฺสกณฺฑํ สตเภณฺฑุ, ธชาลุ หริตามยํ;  
  
สตสหสฺสนิยฺยูหา, พฺยเมฺห ปาตุภวิํสุ เมฯ  
</p>
  
<p>
‘‘โสณฺณมยา มณิมยา, โลหิตงฺกมยาปิ จ;  
  
ผลิกาปิ จ ปลฺลงฺกา, เยนิจฺฉกา ยทิจฺฉกาฯ  
</p>
  
<p>
‘‘มหารหญฺจ สยนํ, ตูลิกา วิกตียุตํ;  
  
อุทฺธโลมิญฺจ เอกนฺตํ, พิโมฺพหนสมายุตํฯ  
</p>
  
<p>
‘‘ภวนา นิกฺขมิตฺวาน, จรโนฺต เทวจาริกํ;  
  
ยถา อิจฺฉามิ คมนํ, เทวสงฺฆปุรกฺขโตฯ  
</p>
  
<p>
‘‘ปุปฺผสฺส เหฎฺฐา ติฎฺฐามิ, อุปริจฺฉทนํ มม;  
  
สมนฺตา โยชนสตํ, กณิกาเรหิ ฉาทิตํฯ  
</p>
  
<p>
‘‘สฎฺฐิตูริยสหสฺสานิ, สายํ ปาตํ อุปฎฺฐหุํ;  
  
ปริวาเรนฺติ มํ นิจฺจํ, รตฺตินฺทิวมตนฺทิตาฯ  
</p>
  
<p>
‘‘ตตฺถ นเจฺจหิ คีเตหิ, ตาเฬหิ วาทิเตหิ จ;  
  
รมามิ ขิฑฺฑา รติยา, โมทามิ กามกามหํฯ  
</p>
  
<p>
‘‘ตตฺถ ภุตฺวา ปิวิตฺวา จ, โมทามิ ติทเส ตทา;  
  
นารีคเณหิ สหิโต, โมทามิ พฺยมฺหมุตฺตเมฯ  
</p>
  
<p>
‘‘สตานํ  
ปญฺจกฺขตฺตุญฺจ, เทวรชฺชมการยิํ;  
  
<p>
สตานํ ตีณิกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘ภเว ภเว สํสรโนฺต, มหาโภคํ ลภามหํ;  
  
โภเค เม อูนตา นตฺถิ, พุทฺธปูชายิทํ ผลํฯ  
</p>
  
<p>
‘‘ทุเว ภเว สํสรามิ, เทวเตฺต อถ มานุเส;  
  
อญฺญํ คติํ น ชานามิ, พุทฺธปูชายิทํ ผลํฯ  
</p>
  
<p>
‘‘ทุเว กุเล ปชายามิ, ขตฺติเย จาปิ พฺราหฺมเณ;  
  
นีเจ กุเล น ชานามิ, พุทฺธปูชายิทํ ผลํฯ  
</p>
  
<p>
‘‘หตฺถิยานํ อสฺสยานํ, สิวิกํ สนฺทมานิกํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</p>
  
<p>
‘‘ทาสีคณํ ทาสคณํ, นาริโย สมลงฺกตา;  
  
ลภามิ สพฺพเมเวตํ, พุทฺธปูชายิทํ ผลํฯ  
</p>
  
<p>
‘‘โกเสยฺยกมฺพลิยานิ  
, โขมกปฺปาสิกานิ จ;  
  
ลภามิ สพฺพเมเวตํ, พุทฺธปูชายิทํ ผลํฯ  
</p>
  
<p>
‘‘นววตฺถํ นวผลํ, นวคฺครสโภชนํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</p>
  
<p>
‘‘อิมํ ขาท อิมํ ภุญฺช, อิมมฺหิ สยเน สย;  
  
ลภามิ สพฺพเมเวตํ, พุทฺธปูชายิทํ ผลํฯ  
</p>
  
<p>
‘‘สพฺพตฺถ ปูชิโต โหมิ, ยโส อจฺจุคฺคโต มม;  
  
มหาปโกฺข สทา โหมิ, อเภชฺชปริโส สทา;  
</p>
  
ญาตีนํ อุตฺตโม โหมิ, พุทฺธปูชายิทํ ผลํฯ  
</p>
  
<p>
‘‘สีตํ อุณฺหํ น ชานามิ, ปริฬาโห น วิชฺชติ;  
  
อโถ เจตสิกํ ทุกฺขํ, หทเย เม น วิชฺชติฯ  
</p>
  
<p>
‘‘สุวณฺณวโณฺณ หุตฺวาน, สํสรามิ ภวาภเว;  
  
เววณฺณิยํ น ชานามิ, พุทฺธปูชายิทํ ผลํฯ  
</p>
  
<p>
‘‘เทวโลกา  
จวิตฺวาน, สุกฺกมูเลน โจทิโต;  
  
สาวตฺถิยํ ปุเร ชาโต, มหาสาเล สุอฑฺฒเกฯ  
</p>
  
<p>
‘‘ปญฺจ กามคุเณ หิตฺวา, ปพฺพชิํ อนคาริยํ;  
  
ชาติยา สตฺตวโสฺสหํ, อรหตฺตมปาปุณิํฯ  
</p>
  
<p>
‘‘อุปสมฺปาทยี พุโทฺธ, คุณมญฺญาย จกฺขุมา;  
  
ตรุโณ ปูชนีโยหํ, พุทฺธปูชายิทํ ผลํฯ  
</p>
  
<p>
‘‘ทิพฺพจกฺขุ วิสุทฺธํ เม, สมาธิกุสโล อหํ;  
  
อภิญฺญาปารมิปฺปโตฺต, พุทฺธปูชายิทํ ผลํฯ  
</p>
  
<p>
‘‘ปฎิสมฺภิทา อนุปฺปโตฺต, อิทฺธิปาเทสุ โกวิโท;  
  
ธเมฺมสุ ปารมิปฺปโตฺต, พุทฺธปูชายิทํ ผลํฯ  
</p>
  
<p>
‘‘ติํสกปฺปสหสฺสมฺหิ, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปุน หุตฺวา สูลโต อุฎฺฐหิตฺวา ปรานุทฺทยาย อากาเส ฐตฺวา ปาฎิหาริยํ ทเสฺสสิฯ มหาชโน อจฺฉริยพฺภุตจิตฺตชาโต อโหสิฯ ตาวเทวสฺส วโณ สํรูฬฺหิ, โส ภิกฺขูหิ, ‘‘อาวุโส, ตาทิสํ ทุกฺขํ อนุภวโนฺต กถํ ตฺวํ วิปสฺสนํ อนุยุญฺชิตุํ อสกฺขี’’ติ ปุโฎฺฐ, ‘‘ปเคว เม, อาวุโส, สํสาเร อาทีนโว, สงฺขารานญฺจ สภาโว สุทิโฎฺฐ, เอวาหํ  ตาทิสํ ทุกฺขํ อนุภวโนฺตปิ อสกฺขิํ วิปสฺสนํ วเฑฺฒตฺวา วิเสสํ อธิคนฺตุ’’นฺติ ทเสฺสโนฺต –</p>


<ol>
<li>
‘‘นตฺถิ โกจิ ภโว นิโจฺจ, สงฺขารา วาปิ สสฺสตา;  
  
อุปฺปชฺชนฺติ จ เต ขนฺธา, จวนฺติ อปราปรํฯ  
</li>
  
<li>
‘‘เอตมาทีนวํ ญตฺวา, ภเวนมฺหิ อนตฺถิโก;  
  
นิสฺสโฎ สพฺพกาเมหิ, ปโตฺต เม อาสวกฺขโย’’ติฯ –  
</li>
  
<p>อิมํ คาถาทฺวยํ อภาสิฯ
</ol></p>


<p>ตตฺถ   ติ กมฺมภโว อุปปตฺติภโว กามภโว รูปภโว อรูปภโว สญฺญีภโว อสญฺญีภโว เนวสญฺญีนาสญฺญีภโว เอกโวการภโว จตุโวการภโว ปญฺจโวการภโวติ เอวํเภโท, ตตฺถาปิ หีโน มชฺฌิโม อุกฺกโฎฺฐ ทีฆายุโก สุขพหุโล โวมิสฺสสุขทุโกฺขติ เอวํวิภาโค โยโกจิ นิโจฺจ ธุโว ถิโร อปโลกิยธโมฺม นตฺถิ ตํ ตํ การณํ ปฎิจฺจ สมุปฺปนฺนตฺตาฯ ยสฺมา จ เอตเทวํ, ตสฺมา  นตฺถีติ โยชนาฯ ปจฺจเยหิ สงฺขตตฺตา ‘‘สงฺขารา’’ติ ลทฺธนาเม หิ ปญฺจกฺขเนฺธ อุปาทาย ภวสมญฺญาย สงฺขาราว หุตฺวา สมฺภูตา ชรามรเณน จ วิปริณมนฺตีติ อสสฺสตา วิปริณามธมฺมาฯ ตถา หิ เต ‘‘สงฺขารา’’ติ วุจฺจนฺติฯ เตนาห นฺติฯ เต ภวปริยาเยน สงฺขารปริยาเยน จ วุตฺตา ปญฺจกฺขนฺธา ยถาปจฺจยํ อปราปรํ อุปฺปชฺชนฺติ, อุปฺปนฺนา จ ชราย ปริปีฬิตา หุตฺวา จวนฺติ ปริภิชฺชนฺตีติ อโตฺถฯ เอเตน ‘‘ภโว, สงฺขารา’’ติ จ ลทฺธโวหารา ปญฺจกฺขนฺธา อุทยพฺพยสภาวาติ ทเสฺสติฯ ยสฺมา ติลกฺขณํ อาโรเปตฺวา สงฺขาเร สมฺมสนฺตสฺส ตโยปิ ภวา อาทิตฺตํ วิย สงฺขเต  โทสํ ปเคว วิปสฺสนาปญฺญาย ชานิตฺวา อนิจฺจลกฺขเณหิ ทิฎฺฐา สงฺขารา ทุกฺขานตฺตา วิภูตตรา อุปฎฺฐหนฺติ, เตนาห ภควา – ‘‘ยทนิจฺจํ ตํ ทุกฺขํ, ยํ ทุกฺขํ ตทนตฺตา’’ติ (สํ. นิ. ๓.๑๕)ฯ</p>


<p>ยสฺมา ติลกฺขณํ อาโรเปตฺวา สงฺขาเร สมฺมสนฺตสฺส ตโยปิ ภวา อาทิตฺตํ วิย อคารํ สปฺปฎิภยา อุปฎฺฐหนฺติ, ตสฺมา อาห ติฯ เอวํ ปน สพฺพโส ภเวหิ วินิวตฺติยมานสฺส กาเมสุ อเปกฺขาย เลโสปิ น สมฺภวติเยว, เตนาห ติ, อมฺหีติ โยชนาฯ มานุเสหิ วิย ทิเพฺพหิปิ กาเมหิ นิวตฺติตจิโตฺตสฺมีติ อโตฺถฯ ติ ยสฺมา เอวํ สุปริมชฺชิตสงฺขาโร ภเวสุ สุปริทิฎฺฐาทีนโว กาเมสุ  จ อนาสตฺตมานโส ตสฺมา สูลมตฺถเก นิสิเนฺนนาปิ เม มยา ปโตฺต อธิคโต  อาสวกฺขโย นิพฺพานํ อรหตฺตญฺจาติฯ อเญฺญหิ จ สพฺรหฺมจารีหิ อปฺปตฺตมานเสหิ ตทธิคมาย อุสฺสาโห กรณีโยติ ภิกฺขูนํ โอวาทมทาสิฯ</p>

</p>


<h3>๒. ปิโณฺฑลภารทฺวาชเตฺถรคาถาวณฺณนา</h3>
<p>  ติอาทิกา อายสฺมโต ปิโณฺฑลภารทฺวาชเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล สีหโยนิยํ นิพฺพตฺติตฺวา ปพฺพตคุหายํ วิหรติฯ ภควา ตสฺส อนุคฺคหํ กาตุํ โคจราย ปกฺกนฺตกาเล สยนคุหํ ปวิสิตฺวา นิโรธํ สมาปชฺชิตฺวา นิสีทิฯ สีโห โคจรํ คเหตฺวา นิวโตฺต คุหาทฺวาเร ภควนฺตํ ทิสฺวา หฎฺฐตุโฎฺฐ ชลชถลชปุเปฺผหิ ปูชํ กตฺวา จิตฺตํ ปสาเทโนฺต ภควโต อารกฺขตฺถาย อรเญฺญ วาฬมิเค อปเนตุํ ตีสุ เวลาสุ สีหนาทํ นทโนฺต พุทฺธคตาย สติยา อฎฺฐาสิฯ ยถา ปฐมทิวสํ, เอวํ สตฺตาหํ ปูเชสิฯ ภควา สตฺตาหจฺจเยน นิโรธา วุฎฺฐหิตฺวา ‘‘วตฺติสฺสติ อิมสฺส เอตฺตโก อุปนิสฺสโย’’ติ ตสฺส ปสฺสนฺตเสฺสว อากาสํ ปกฺขนฺทิตฺวา วิหารเมว คโตฯ สีโห ปาลิเลยฺยกหตฺถี วิย พุทฺธวิโยคทุกฺขํ อธิวาเสตุํ อสโกฺกโนฺต กาลํ กตฺวา หํสวตีนคเร มหาโภคกุเล นิพฺพตฺติตฺวา วยปฺปโตฺต นครวาสีหิ สทฺธิํ วิหารํ คโต ธมฺมเทสนํ สุตฺวา สตฺตาหํ มหาทานํ ปวเตฺตตฺวา ยาวชีวํ ปุญฺญานิ กตฺวา อปราปรํ เทวมนุเสฺสสุ สํสรโนฺต อมฺหากํ ภควโต กาเล โกสมฺพิยํ รโญฺญ อุเตนสฺส ปุโรหิตปุโตฺต หุตฺวา นิพฺพตฺติ  นาม นาเมนฯ โส วยปฺปโตฺต ตโย เวเท อุคฺคเหตฺวา ปญฺจ มาณวกสตานิ มเนฺต วาเจโนฺต มหคฺฆสภาเวน อนนุรูปาจารตฺตา เตหิ ปริจฺจชฺชโนฺต ราชคหํ คนฺตฺวา ภควโต ภิกฺขุสงฺฆสฺส จ ลาภสกฺการํ ทิสฺวา สาสเน ปพฺพชิตฺวา โภชเน อมตฺตญฺญู หุตฺวา วิจรโนฺต สตฺถารา อุปาเยน  มตฺตญฺญุตาย ปติฎฺฐาปิโต วิปสฺสนํ ปฎฺฐเปตฺวา นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๕๐.๑๐๔-๑๐๙) –</p>


<p>
‘‘มิคลุโทฺท ปุเร อาสิํ, วิปิเน วิจรํ ตทา;  
  
อทฺทสํ วิรชํ พุทฺธํ, สพฺพธมฺมาน ปารคุํฯ  
</p>
  
<p>
‘‘ปิยาลผลมาทาย, พุทฺธเสฎฺฐสฺสทาสหํ;  
  
ปุญฺญเกฺขตฺตสฺส วีรสฺส, ปสโนฺน เสหิ ปาณิภิฯ  
</p>
  
<p>
‘‘เอกติํเส  
อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา ‘‘ภควโต สมฺมุขา ยํ สาวเกหิ ปตฺตพฺพํ, ตํ มยา ปตฺต’’นฺติ, ภิกฺขุสเงฺฆ จ ‘‘ยสฺส มเคฺค วา ผเล วา กงฺขา อตฺถิ, โส มํ ปุจฺฉตู’’ติ สีหนาทํ นทิฯ เตน ตํ ภควา, ‘‘เอตทคฺคํ, ภิกฺขเว, มม สาวกานํ ภิกฺขูนํ สีหนาทิกานํ ยทิทํ ปิโณฺฑลภารทฺวาโช’’ติ (อ. นิ. ๑.๑๘๘, ๑๙๕) เอตทเคฺค ฐเปสิฯ โส  เอกทิวสํ อตฺตโน สนฺติกํ อุปคตํ คิหิกาเล สหายภูตํ มจฺฉริํ มิจฺฉาทิฎฺฐิพฺราหฺมณํ อนุกมฺปมาโน ตสฺส ทานกถํ กเถตฺวา เตน จ ‘‘อยํ มม ธนํ วินาเสตุกาโม’’ติ ภกุฎิํ กตฺวาปิ ‘‘ตุยฺหํ เอกภตฺตํ เทมี’’ติ วุเตฺต, ‘‘ตํ สงฺฆสฺส เทหิ มา มยฺห’’นฺติ สงฺฆสฺส ปริณาเมสิฯ ปุน พฺราหฺมเณน ‘‘อยํ มํ พหูนํ ทาเปตุกาโม’’ติ อปฺปจฺจเย ปกาสิเต ทุติยทิวสํ ธมฺมเสนาปตินา สงฺฆคตาย ทกฺขิณาย มหปฺผลภาวปฺปกาสเนน ตํ ปสาเทตฺวา, ‘‘อยํ พฺราหฺมโณ ‘อาหารเคเธน มํ ทาเน นีโยเชสี’ติ มญฺญติ, อาหารสฺส ปน มยา สพฺพโส ปริญฺญาตภาวํ น ชานาติ, หนฺท นํ ชานาเปมี’’ติ –</p>


<ol>
<li>
‘‘นยิทํ อนเยน ชีวิตํ, นาหาโร หทยสฺส สนฺติโก;  
  
อาหารฎฺฐิติโก สมุสฺสโย, อิติ ทิสฺวาน จรามิ เอสนํฯ  
</li>
  
<li>
‘‘ปโงฺกติ  
หิ นํ อเวทยุํ, ยายํ วนฺทนปูชนา กุเลสุ;  
  
สุขุมํ สลฺลํ ทุรุพฺพหํ, สกฺกาโร กาปุริเสน ทุชฺชโห’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ นฺติ อิทํ มม ชีวิตํ อนเยน อญาเยน เวฬุทานปุปฺผทานาทิอเนสนาย น โหติ ชีวิตนิกนฺติยา อภาวโตฯ ติ อาหาโร จ อาหริยมาโน มคฺคผลญาณํ วิย หทยสฺส จิตฺตสฺส สนฺติกโร น โหติ, เกวลํ ปน สชฺชุกํ ขุทาปฎิฆาตมตฺตํ กโรตีติ อธิปฺปาโยฯ อถ วา ติ อาหาโร รสตณฺหาวตฺถุ เม หทยสฺส สนฺติโก อาสโตฺต น โหติ รสตณฺหาย เอว อภาวโตฯ ‘‘สนฺติเก’’ติปิ ปฐนฺติฯ โย หิ อาหารคิโทฺธ ลาภสกฺการปฺปสุโต วิจรติ, ตสฺส อาหาโร หทยสฺส สนฺติเก นาม อภิณฺหํ มนสิกาตพฺพโตฯ โย ปน ปริญฺญาตาหาโร, โส ตตฺถ ปหีนจฺฉนฺทราโค, น ตสฺสาหาโร หทยสฺส  สนฺติเก นาม – ‘‘กถํ นุ โข ลเภยฺย’’นฺติอาทิมนสิกรณเสฺสว อภาวโตฯ ยทิ หิ ชีวิตนิกนฺติ อาหารรสตณฺหา จ นตฺถิ, อถ กสฺมา ปิณฺฑาย จรสีติ อนุโยคํ มนสิ กตฺวา อาห นฺติฯ อาหาโร โภชนํ ฐิติ ฐานํ ปจฺจโย เอตสฺสาติ อาหารฎฺฐิติโกฯ ‘‘อาหารปฎิพทฺธวุตฺติโก สมุสฺสโย กาโย’’อิติ ทิสฺวาน เอวํ ญตฺวา อิมมตฺถํ พุทฺธิยํ  ฐเปตฺวา จรามิ เอสนํ, ภิกฺขาปริเยสนํ กโรมีติ อโตฺถฯ</p>


<p>ปจฺจยนิมิตฺตํ กุลานิ อุปสงฺกมโนฺต ตตฺถ วนฺทนปูชนาหิ ลาภสกฺกาเรหิ จ พชฺฌตีติ เอวํ มาทิเสสุ น จิเนฺตตพฺพนฺติ ทเสฺสโนฺต ติคาถํ อภาสิฯ ตสฺสโตฺถ –  ปจฺจยนิมิตฺตํ อุปคตานํ ปพฺพชิตานํ  เคหวาสีสุ ปวตฺติสฺสติ คุณสมฺภาวนา  จ, ยสฺมา ตํ อภาวิตตฺตานํ โอสีทาปนเฎฺฐน มลีนภาวกรเณน จ  กทฺทโมติ พุทฺธาทโย  อพฺภญฺญาสุํ ปเวเทสุํ วา, ตสฺมา สา สปฺปุริสานํ  พนฺธาย น โหติ สกฺการาสาย ปเคว ปหีนตฺตาฯ อสปฺปุริสสฺส ปน สกฺการาสา ทุวิเญฺญยฺยสภาวตาย ปีฬาชนนโต อโนฺต ตุทนโต อุทฺธริตุํ อสกฺกุเณยฺยโต จ ฯ ตโต เอว เตน  ทุรุพฺพเหโยฺย ตสฺส ปหานปฎิปตฺติยา อปฺปฎิปชฺชนโต, สกฺการาสาปหาเนน ปหีโน โหตีติฯ ตํ สุตฺวา พฺราหฺมโณ เถเร อภิปฺปสโนฺน อโหสิฯ</p>

</p>


<h3>๓. วลฺลิยเตฺถรคาถาวณฺณนา</h3>
<p>นฺติอาทิกา อายสฺมโต วลฺลิยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกติํเส กเปฺป กุลเคเห นิพฺพตฺติตฺวา วิญฺญุตํ ปโตฺต เอกทิวสํ เกนจิเทว กรณีเยน อรญฺญํ คโต ตตฺถ นารทํ นาม ปเจฺจกสมฺพุทฺธํ รุกฺขมูเล วสนฺตํ ทิสฺวา ปสนฺนมานโส นเฬหิ สาลํ กตฺวา ติเณหิ ฉาเทตฺวา อทาสิฯ จงฺกมนฎฺฐานญฺจสฺส โสเธตฺวา วาลุกา โอกิริตฺวา อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณมหาสาลสฺส ปุโตฺต หุตฺวา นิพฺพตฺติ, ติสฺส นามํ อโหสิฯ โส วยปฺปโตฺต โยพฺพนมนุปฺปโตฺต อินฺทฺริยวสิโก หุตฺวา วิจรโนฺต กลฺยาณมิตฺตสํสเคฺคน ภควนฺตํ อุปสงฺกมิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา  วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๐.๙๓-๑๐๓) –</p>


<p>
‘‘หิมวนฺตสฺสาวิทูเร, หาริโต นาม ปพฺพโต;  
  
สยมฺภู นารโท นาม, รุกฺขมูเล วสี ตทาฯ  
</p>
  
<p>
‘‘นฬาคารํ กริตฺวาน, ติเณน ฉาทยิํ อหํ;  
  
จงฺกมํ โสธยิตฺวาน, สยมฺภุสฺส อทาสหํฯ  
</p>
  
<p>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตตฺถ เม สุกตํ พฺยมฺหํ, นฬกุฎิกนิมฺมิตํ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</p>
  
<p>
‘‘จตุทฺทเสสุ กเปฺปสุ, เทวโลเก รมิํ อหํ;  
  
เอกสตฺตติกฺขตฺตุญฺจ, เทวรชฺชมการยิํฯ  
</p>
  
<p>
‘‘จตุตฺติํสติกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘ธมฺมปาสาทมารุยฺห, สพฺพาการวรูปมํ;  
  
ยทิจฺฉกาหํ วิหเร, สกฺยปุตฺตสฺส สาสเนฯ  
</p>
  
<p>
‘‘เอกติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, นฬกุฎิยิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา ปุถุชฺชนกาเล อตฺตโน จิตฺตสฺส รูปาทิอารมฺมเณสุ ยถากามปฺปวตฺติยา, อิทานิ อริยมเคฺคน นิคฺคหิตภาวสฺส จ วิภาวเนน อญฺญํ พฺยากโรโนฺต –</p>


<ol>
<li>
‘‘มกฺกโฎ ปญฺจทฺวารายํ, กุฎิกายํ ปสกฺกิย;  
  
ทฺวาเรน อนุปริเยติ, ฆฎฺฎยโนฺต มุหุํ มุหุํฯ  
</li>
  
<li>
‘‘ติฎฺฐ มกฺกฎ มา ธาวิ, น หิ เต ตํ ยถา ปุเร;  
  
นิคฺคหีโตสิ ปญฺญาย, เนว ทูรํ คมิสฺสสี’’ติฯ – คาถาทฺวยํ อภาสิ;  
</li>
  
<p>ตตฺถ  ติ อตฺตโน โลลภาเวน รุกฺขสฺส อญฺญํ สาขํ มุญฺจิตฺวา อญฺญสฺส คหเณน อเนกวารํ ตตฺถ รุกฺขํ จาเลโนฺต ผลูปโภคมกฺกโฎ วิย เตน เตน จกฺขาทิทฺวาเรน รูปาทิอารมฺมเณสุ อญฺญํ มุญฺจิตฺวา อญฺญํ คณฺหโนฺต จิตฺตสนฺตานสฺส สมาทานวเสน นิจฺจลํ ฐาตุํ  อปฺปทาเนน อภิกฺขณํ ฆฎฺฎยโนฺต จาเลโนฺต ตสฺมิํเยว รูปาทิอารมฺมเณ อนุปริวตฺตติ ยถากามํ วิจรติฯ วตฺตมานสมีปตาย เจตฺถ วตฺตมานวจนํฯ เอวํ อนุปริยโนฺต จ  ตฺวํ, จิตฺตมกฺกฎ, อิทานิ ติฎฺฐ มา ธาวิ, อิโต ปฎฺฐาย เต ธาวิตุํ น สกฺกา, ตสฺมา  ยสฺมา ตํ อตฺตภาวเคหํ ปุเพฺพ วิย น เต เสวิตํ ปิหิตทฺวารภาวโต, กิญฺจ  สยญฺจ อิทานิ มคฺคปญฺญาย กิเลสาภิสงฺขารสงฺขาตานํ ปาทานํ เฉทเนน อจฺจนฺติกํ นิคฺคหํ ปโตฺตสิ, ตสฺมา  อิโต อตฺตภาวโต ทูรํ ทุติยาทิอตฺตภาวํ เนว คมิสฺสสิ ยาวจริมกจิตฺตํ เอว เต คมนนฺติ ทเสฺสติฯ ‘‘เนโต ทูร’’นฺติปิ ปาโฐ, โส เอวโตฺถฯ
</ol></p>

</p>


<h3>๔. คงฺคาตีริยเตฺถรคาถาวณฺณนา</h3>
<p>นฺติอาทิกา อายสฺมโต คงฺคาตีริยเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต สาสเน อภิปฺปสโนฺน หุตฺวา ภิกฺขุสงฺฆสฺส ปานียมทาสิฯ โส เตน ปุญฺญกเมฺมน เทวโลเก นิพฺพตฺติตฺวา อปราปรํ ปุญฺญานิ กตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ อญฺญตรสฺส คหปติสฺส ปุโตฺต หุตฺวา นิพฺพตฺติ, ‘‘ทโตฺต’’ติสฺส นามํ อโหสิฯ โส  วยปฺปโตฺต ฆราวาสํ วสโนฺต อคมนียฎฺฐานภาวํ อชานิตฺวา วีติกฺกมํ กตฺวา ปุน อคมนียฎฺฐานภาวํ ญตฺวา สํเวคชาโต ปพฺพชิตฺวา ตํ กมฺมํ ชิคุจฺฉิตฺวา ลูขปฎิปตฺติํ อนุติฎฺฐโนฺต ปํสุกูลจีวรํ ฉวสิตฺตสทิสํ มตฺติกาปตฺตญฺจ คเหตฺวา คงฺคาตีเร ตีหิ ตาลปเตฺตหิ กุฎิกํ กตฺวา วิหาสิ, เตเนวสฺส ติ สมญฺญา อโหสิฯ โส ‘‘อรหตฺตํ อปฺปตฺวา น เกนจิ สลฺลปิสฺสามี’’ติ จิตฺตํ อธิฎฺฐาย ปฐมํ สํวจฺฉรํ ตุณฺหีภูโต วจีเภทํ อกโรโนฺตว วิหาสิฯ ทุติเย สํวจฺฉเร โคจรคาเม อญฺญตราย อิตฺถิยา ‘‘มูโค นุ โข โน’’ติ วีมํสิตุกามาย ปเตฺต ขีรํ อาสิญฺจนฺติยา  หตฺถวิหาเร กเตปิ โอกิริเต, ‘‘อลํ, ภคินี’’ติ วาจํ นิจฺฉริฯ ตติเย ปน สํวจฺฉเร อนฺตรวเสฺสว ฆฎยโนฺต วายมโนฺต อรหตฺตํ ปาปุณิ, เตน วุตฺตํ  (อป. เถร ๒.๕๐.๕๑-๕๖) –</p>


<p>
‘‘ปทุมุตฺตรพุทฺธสฺส  
, ภิกฺขุสเงฺฆ อนุตฺตเร;  
  
ปสนฺนจิโตฺต สุมโน, ปานีฆฎมปูรยิํฯ  
</p>
  
<p>
‘‘ปพฺพตเคฺค ทุมเคฺค วา, อากาเส วาถ ภูมิยํ;  
  
ยทา ปานียมิจฺฉามิ, ขิปฺปํ นิพฺพตฺตเต มมฯ  
</p>
  
<p>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ทกทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหา ปน หุตฺวา อตฺตโน ปุพฺพภาคปฎิปตฺติยา วิภาวนมุเขน อญฺญํ พฺยากโรโนฺต –</p>


<ol>
<li>
‘‘ติณฺณํ เม ตาลปตฺตานํ, คงฺคาตีเร กุฎี กตา;  
  
ฉวสิโตฺตว เม ปโตฺต, ปํสุกูลญฺจ จีวรํฯ  
</li>
  
<li>
‘‘ทฺวินฺนํ อนฺตรวสฺสานํ, เอกา วาจา เม ภาสิตา;  
  
ตติเย อนฺตรวสฺสมฺหิ, ตโมขโนฺธ ปทาลิโต’’ติฯ – คาถาทฺวยํ อภาสิ;  
</li>
  
<p>ตตฺถ ติ ตาลรุกฺขโต ปหิเตหิ ตีหิ ตาลปเณฺณหิ มยฺหํ วสฺสนปริหรณตฺถํ คงฺคาย นทิยา ตีเร กุฎิกา กตาฯ เตน อตฺตโน เสนาสนสโนฺตสํ ทเสฺสติฯ วุตฺตญฺหิ ธมฺมเสนาปตินา –
</ol></p>


<p>
‘‘ปลฺลเงฺกน นิสินฺนสฺส, ชณฺณุเก นาภิวสฺสติ;  
  
อลํ ผาสุวิหาราย, ปหิตตฺตสฺส ภิกฺขุโน’’ติฯ (เถรคา. ๙๘๕; มิ. ป. ๖.๑.๑);  
</p>
  
<p>‘‘ตาลปตฺตีน’’นฺติปิ ปาโฐ, โส เอวโตฺถฯ ติ มยฺหํ ปโตฺต ฉวสิตฺตสทิโส, มตานํ ขีรเสจนกุณฺฑสทิโสติ อโตฺถ ฯ นฺติ จีวรญฺจ เม อนฺตรมคฺคสุสานาทีสุ ฉฑฺฑิตนนฺตเกหิ กตํ ปํสุกูลํฯ ปททฺวเยน ปริกฺขารสโนฺตสํ ทเสฺสติฯ</p>


<p>  นฺติ ทฺวีสุ อนฺตรวเสฺสสุ ปพฺพชิตโต อรหตฺตมปฺปตฺตสํวจฺฉเรสุฯ ติ เอกา, ‘‘อลํ, ภคินี’’ติ ขีรปฎิเกฺขปวาจา เอว มยา วุตฺตา, อโญฺญ ตตฺถ วจีเภโท นาโหสิฯ เตน อุกฺกํสคตํ กายวจีสํยมํ ทเสฺสติฯ ติ  ตติยสฺส สํวจฺฉรสฺส อพฺภนฺตเร, ตสฺมิํ อปริปุเณฺณเยวฯ ติ อคฺคมเคฺคน ตโมขโนฺธ ภิโนฺน, อวิชฺชานุสโย สมุจฺฉิโนฺนติ อโตฺถฯ เตน ตเทกฎฺฐตาย สพฺพกิเลสานํ อนวเสสปฺปหานํ วทติฯ</p>

</p>


<h3>๕. อชินเตฺถรคาถาวณฺณนา</h3>
<p>ติอาทิกา อายสฺมโต อชินเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต พุทฺธสุเญฺญ โลเก กุลเคเห นิพฺพตฺติตฺวา วิญฺญุตํ ปโตฺต เกนจิเทว กรณีเยน อรญฺญํ คโต ตตฺถ สุจินฺติตํ นาม ปเจฺจกสมฺพุทฺธํ อาพาเธน ปีฬิตํ นิสินฺนํ ทิสฺวา อุปสงฺกมิตฺวา วนฺทิตฺวา เภสชฺชตฺถาย ปสนฺนมานโส ฆตมณฺฑํ อทาสิฯ โส เตน ปุญฺญกเมฺมน เทวโลเก นิพฺพตฺติตฺวา อปราปรํ ปุญฺญานิ กตฺวา สุคตีสุเยว สํสรโนฺต อิมสฺมิํ พุทฺธุปฺปาเท สาวตฺถิยํ อญฺญตรสฺส ทลิทฺทพฺราหฺมณสฺส เคเห ปฎิสนฺธิํ คณฺหิฯ ตํ วิชายนกาเล อชินจเมฺมน สมฺปฎิจฺฉิํสุฯ เตนสฺส เตฺวว นามํ อกํสุฯ โส โภคสํวตฺตนิยสฺส กมฺมสฺส อกตตฺตา ทลิทฺทกุเล นิพฺพโตฺต วยปฺปโตฺตปิ อปฺปนฺนปานโภชโน หุตฺวา วิจรโนฺต เชตวนปฎิคฺคหเณ พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๔๓.๗๘-๘๗) –</p>


<p>
‘‘สุจินฺติตํ  
ภควนฺตํ, โลกเชฎฺฐํ นราสภํ;  
  
อุปวิฎฺฐํ มหารญฺญํ, วาตาพาเธน ปีฬิตํฯ  
</p>
  
<p>
‘‘ทิสฺวา จิตฺตํ ปสาเทตฺวา, ฆตมณฺฑมุปานยิํ;  
  
กตตฺตา อาจิตตฺตา จ, คงฺคา ภาคีรถี อยํฯ  
</p>
  
<p>
‘‘มหาสมุทฺทา จตฺตาโร, ฆตํ สมฺปชฺชเร มม;  
  
อยญฺจ ปถวี โฆรา, อปฺปมาณา อสงฺขิยาฯ  
</p>
  
<p>
‘‘มม สงฺกปฺปมญฺญาย, ภวเต มธุสกฺกรา;  
  
จาตุทฺทีปา อิเม รุกฺขา, ปาทปา ธรณีรุหาฯ  
</p>
  
<p>
‘‘มม สงฺกปฺปมญฺญาย, กปฺปรุกฺขา ภวนฺติ เต;  
  
ปญฺญาสกฺขตฺตุํ เทวิโนฺท, เทวรชฺชมการยิํฯ  
</p>
  
<p>
‘‘เอกปญฺญาสกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘จตุนฺนวุติโต  
กเปฺป, ยํ ทานมททิํ ตทา;  
  
ทุคฺคติํ นาภิชานามิ, ฆตมณฺฑสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวาปิ ปุริมกมฺมนิสฺสเนฺทน อปฺปลาภี อปฺปญฺญาโตว อโหสิฯ อุเทฺทสภตฺตสลากภตฺตานิปิ ลามกาเนว ปาปุณนฺติฯ กมฺมผเลเนว จ นํ ปุถุชฺชนา ภิกฺขู สามเณรา จ ‘‘อปฺปญฺญาโต’’ติ อวมญฺญนฺติฯ เถโร เต ภิกฺขู สํเวเชโนฺต –</p>


<ol>
<li>
‘‘อปิ เจ โหติ เตวิโชฺช, มจฺจุหายี อนาสโว;  
  
อปฺปญฺญาโตติ นํ พาลา, อวชานนฺติ อชานตาฯ  
</li>
  
<li>
‘‘โย  
  
จ โข อนฺนปานสฺส, ลาภี โหตีธ ปุคฺคโล;  
  
ปาปธโมฺมปิ เจ โหติ, โส เนสํ โหติ สกฺกโต’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ สมฺภาวเน นิปาโตฯ ติ ปริกปฺปเนฯ ติ ภวติฯ ติโสฺส วิชฺชา เอตสฺสาติ ฯ มจฺจุํ ปชหตีติ ฯ กามาสวาทีนํ อภาเวน ฯ อิทํ วุตฺตํ โหติ – ทิพฺพจกฺขุญาณํ ปุเพฺพนิวาสญาณํ อาสวกฺขยญาณนฺติ อิมาสํ ติสฺสนฺนํ วิชฺชานํ อธิคตตฺตา  ตโต เอว สพฺพโส กามาสวาทีนํ ปริกฺขีณตฺตา  อายติํ ปุนพฺภวสฺส อคฺคหณโต มรณาภาเวน  ยทิปิ โหติ, เอวํ สเนฺตปิ  ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตํ สทตฺถํ อนุปาปุณิตฺวา ฐิตมฺปิ นํ อุตฺตมํ ปุริสํ ‘‘ธุตวาโท พหุสฺสุโต ธมฺมกถิโก’’ติ อุปฺปนฺนลาภสฺส อภาวโต ‘‘น ปญฺญาโต น ปากโฎ’’ติ พาลา ทุเมฺมธปุคฺคลา อวชานนฺติ, กสฺมา?  อชานนการณา คุณานํ อชานนเมว ตตฺถ การณนฺติ ทเสฺสติฯ</p>


<p>ยถา จ คุณานํ อชานนโต พาลา ลาภครุตาย สมฺภาวนียมฺปิ อวชานนฺติ, เอวํ คุณานํ อชานนโต ลาภครุตาย เอวํ อวชานิตพฺพมฺปิ สมฺภาเวนฺตีติ ทเสฺสโนฺต ทุติยํ คาถํ อาหฯ ตตฺถ ติ อนิยมวจนํฯ -สโทฺท พฺยติเรเก, เตน ยถาวุตฺตปุคฺคลโต อิมสฺส ปุคฺคลสฺส วุจฺจมานํเยว วิเสสํ ชเนติฯ ติ อวธารเณฯ ติ นิทสฺสนมตฺตํฯ ติ ลาภวาฯ ติ อิมสฺมิํ โลเกฯ ชรามรเณหิ ตสฺส ตสฺส สตฺตาวาสสฺส ปูรณโต คลนโต  จ ติ ลามกธโมฺมฯ อยเญฺหตฺถ อโตฺถ – โย ปน ปุคฺคโล จีวราทิปจฺจยมตฺตเสฺสว ลาภี โหติ, น ฌานาทีนํ, โส ปาปิจฺฉตาย ทุสฺสีลภาเวน หีนธโมฺมปิ สมาโน อิธ อิมสฺมิํ โลเก พาลานํ ลาภครุตาย สกฺกโต ครุกโต โหตีติฯ</p>

</p>


<h3>๖. เมฬชินเตฺถรคาถาวณฺณนา</h3>
<p>  นฺติอาทิกา อายสฺมโต เมฬชินเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สุเมธสฺส ภควโต กาเล กุลเคเห นิพฺพตฺติตฺวา วิญฺญุตํ  ปโตฺต เอกทิวสํ ภควนฺตํ ปิณฺฑาย คจฺฉนฺตํ ทิสฺวา ปสนฺนมานโส มธุรํ อาโมทผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท พาราณสิยํ ขตฺติยกุเล นิพฺพตฺติตฺวา ติ ลทฺธนาโม วิชฺชาสิเปฺปสุ นิปฺผตฺติํ คโต ปณฺฑิโต พฺยโตฺต ทิสาสุ ปากโฎ อโหสิฯ โส ภควติ พาราณสิยํ อิสิปตเน วิหรเนฺต วิหารํ คนฺตฺวา สตฺถารํ อุปสงฺกมิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนํ ปฎฺฐเปตฺวา ตทเหว อรหตฺตํ ปาปุณิฯ เตน วุตฺตํ  (อป. เถร ๒.๕๑.๕๗-๖๒) –</p>


<p>
‘‘สหสฺสรํสี ภควา, สยมฺภู อปราชิโต;  
  
วิเวกา วุฎฺฐหิตฺวาน, โคจรายาภินิกฺขมิฯ  
</p>
  
<p>
‘‘ผลหโตฺถ อหํ ทิสฺวา, อุปคจฺฉิํ นราสภํ;  
  
ปสนฺนจิโตฺต สุมโน, อวฎํ อททิํ ผลํฯ  
</p>
  
<p>
‘‘จตุนฺนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อปรภาเค ภิกฺขูหิ, ‘‘อาวุโส, กิํ ตยา อุตฺตริมนุสฺสธโมฺม อธิคโต’’ติ ปุโฎฺฐ สีหนาทํ นทโนฺต –</p>


<ol>
<li>
‘‘ยทาหํ  
ธมฺมมโสฺสสิํ, ภาสมานสฺส สตฺถุโน;  
  
น กงฺขมภิชานามิ, สพฺพญฺญู อปราชิเตฯ  
</li>
  
<li>
‘‘สตฺถวาเห มหาวีเร, สารถีนํ วรุตฺตเม;  
  
มเคฺค ปฎิปทายํ วา, กงฺขา มยฺหํ น วิชฺชตี’’ติฯ – คาถาทฺวยํ อภาสิ;  
</li>
  
<p>ตตฺถ  ติ ยสฺมิํ กาเลฯ นฺติ อตฺตานํ นิทฺทิสติฯ นฺติ จตุสจฺจธมฺมํฯ นฺติ สุณิํฯ ติ ทิฎฺฐธมฺมิกาทิอเตฺถหิ เวเนยฺยานํ สาสนเฎฺฐน สตฺถุโนฯ นฺติ สํสยํฯ สงฺขตมสงฺขตญฺจ อนวเสสโต ชานนเฎฺฐน ฯ กุโตจิปิ ปราชิตา ภาเวน ฯ เวเนยฺยสตฺตานํ สํสารกนฺตารโต นิพฺพานํ ปฎิวาหนเฎฺฐน ฯ อิทํ วุตฺตํ โหติ – ยโต ปภุติ อหํ สตฺถุโน ธมฺมํ เทเสนฺตสฺส จตุสจฺจ โสตทฺวารานุสาเรน อุปธาเรสิํ อุปลภิํ, ตโต ปฎฺฐาย อนวเสสสงฺขตาสงฺขตสมฺมุติธมฺมานํ สยมฺภูญาเณน ชานนโต  อนาวรณทสฺสาวิมฺหิ, ปญฺจนฺนมฺปิ มารานํ อภิภวนโต เตหิ อปราชิตตฺตา สเทวเก โลเก อปฺปฎิหตธมฺมจกฺกตฺตา จ  เวเนยฺยสตฺตานํ โลภกนฺตาราทิโต วาหนเฎฺฐน  มหาวิกฺกนฺตตาย  อเญฺญหิ ทุทฺทมานํ ปุริสทมฺมานํ สรณโต อจฺจนฺติเกน ทมเถน ทมนโต  ปวรภูเต  สมฺมาสมฺพุเทฺธ , ‘‘พุโทฺธ นุ โข โน นุ โข’’ติ  อปรปฺปจฺจยภาวโตฯ ตถารูเป เทสิเต อริย ตทุปาทายภูตาย จ สีลาทิ ‘‘นิยฺยานิโก นุ โข น นุ โข’’ติ  วิจิกิจฺฉา  นตฺถีติฯ เอตฺถ จ อริยธเมฺม สํสยาภาวกถเนน อริยสเงฺฆปิ สํสยาภาโว กถิโตเยวาติ ทฎฺฐพฺพํ ตตฺถ ปติฎฺฐิตสฺส อนญฺญถาภาวโตติฯ
</ol></p>

</p>


<h3>๗. ราธเตฺถรคาถาวณฺณนา</h3>
<p>นฺติอาทิกา อายสฺมโต ราธเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปโตฺต วิหารํ คนฺตฺวา สตฺถารํ อุปสงฺกมิตฺวา วนฺทิตฺวา เอกมนฺตํ นิสิโนฺน สตฺถารา เอกํ ภิกฺขุํ ปฎิภาเนยฺยกานํ อคฺคฎฺฐาเน ฐปิยมานํ ทิสฺวา สยํ ตํ ฐานนฺตรํ ปเตฺถตฺวา มหาทานํ  ปวเตฺตสิฯ สตฺถุ อุฬารญฺจ ปูชํ อกาสิฯ โส เอวํ กตปณิธาโน ตโต จุโต ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ปิณฺฑาย คจฺฉนฺตํ  ทิสฺวา ปสนฺนมานโส มธุรานิ อมฺพผลานี อทาสิฯ โส เตน ปุญฺญกเมฺมน เทวโลเก นิพฺพตฺติตฺวา อปราปรํ ปุญฺญานิ กตฺวา เทวมนุเสฺสสุ สํสรโนฺต อมฺหากํ ภควโต กาเล ราชคเห พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต หุตฺวา ฆราวาสํ วสโนฺต มหลฺลกกาเล ปุตฺตทาเรหิ อปสาทิโต, ‘‘กิํ เม ฆราวาเสน, ปพฺพชิสฺสามี’’ติ วิหารํ คนฺตฺวา เถเร ภิกฺขู อุปสงฺกมิตฺวา ปพฺพชฺชํ ยาจิตฺวา เตหิ ‘‘อยํ พฺราหฺมโณ ชิโณฺณ น สโกฺกติ วตฺตปฎิวตฺตํ ปูเรตุ’’นฺติ ปฎิกฺขิโตฺต สตฺถุ สนฺติกํ คนฺตฺวา อตฺตโน อชฺฌาสยํ ปเวเทตฺวา สตฺถารา อุปนิสฺสยสมฺปตฺติํ โอโลเกตฺวา อาณเตฺตน ธมฺมเสนาปตินา ปพฺพาชิโต วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๑.๖๓-๖๗) –</p>


<p>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, ปาทผลํ อทาสหํฯ  
</p>
  
<p>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา สตฺถุ สนฺติกาวจโร หุตฺวา วิจรโนฺต สตฺถุ ธมฺมเทสนาปฎิภานสฺส ปจฺจยภูตานํ ปฎิภานชานนกานํ อโคฺค ชาโตฯ เถรสฺส หิ ทิฎฺฐิสมุทาจารญฺจ อาคมฺม ทสพลสฺส  นวนวา ธมฺมเทสนา ปฎิภาติฯ เตนาห ภควา – ‘‘เอตทคฺคํ, ภิกฺขเว, มม สาวกานํ ภิกฺขูนํ ปฎิภาเนยฺยกานํ ยทิทํ ราโธ’’ติ (อ. นิ. ๑.๒๑๙, ๒๓๓)ฯ โส เอกทิวสํ ‘‘อิเม สตฺตา อภาวนาย ราเคน อภิภุยฺยนฺติ, ภาวนาย สติ ตํ นตฺถี’’ติ ภาวนํ โถเมโนฺต นฺติอาทินา คาถาทฺวยมาหฯ</p>


<p> ตตฺถ นฺติ ยํกิญฺจิ เคหํฯ นฺติ วิรฬจฺฉนฺนํ ฉิทฺทาวฉิทฺทํฯ ติ วสฺสวุฎฺฐิ วินิวิชฺฌติฯ นฺติ ตํ อคารํ วุฎฺฐิ วิย ภาวนาย  รหิตตฺตา อภาวิตํ จิตฺตํฯ ติ น เกวลํ ราโคว โทสโมหมานาทโยปิ สพฺพกิเลสา ตถารูปํ จิตฺตํ อติวิชฺฌนฺติเยวฯ นฺติ สมถวิปสฺสนาภาวนาหิ สุฎฺฐุ ภาวิตํ, เอวรูปํ จิตฺตํ สุจฺฉนฺนํ เคหํ วุฎฺฐิ วิย ราคาทโย กิเลสา อติวิชฺฌิตุํ น สโกฺกนฺตีติฯ</p>

</p>


<h3>๘. สุราธเตฺถรคาถาวณฺณนา</h3>
<p>  ติอาทิกา อายสฺมโต สุราธเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนมานโส มาตุลุงฺคผลํ อทาสิฯ โส เตน ปุญฺญกเมฺมน เทวโลเก นิพฺพตฺติตฺวา อปราปรํ ปุญฺญานิ กตฺวา สุคตีสุเยว สํสรโนฺต อิมสฺมิํ พุทฺธุปฺปาเท อนนฺตรํ วุตฺตสฺส ราธเตฺถรสฺส กนิโฎฺฐ หุตฺวา นิพฺพตฺติ, ติสฺส นามํ อโหสิฯ โส เชฎฺฐภาตริ ราเธ ปพฺพชิเต สยมฺปิ ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๑.๖๘-๗๒) –</p>


<p>
‘‘กณิการํว ชลิตํ, ปุณฺณมาเยว จนฺทิมํ;  
  
ชลนฺตํ ทีปรุกฺขํว, อทฺทสํ โลกนายกํฯ  
</p>
  
<p>
‘‘มาตุลุงฺคผลํ คยฺห, อทาสิํ สตฺถุโน อหํ;  
  
ทกฺขิเณยฺยสฺส วีรสฺส, ปสโนฺน เสหิ ปาณิภิฯ  
</p>
  
<p>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา สาสนสฺส นิยฺยานิกภาวทสฺสนตฺถํ อญฺญํ พฺยากโรโนฺต นฺติอาทินา คาถาทฺวยมาหฯ</p>


<p> ตตฺถ  ติ ขยํ  ปริโยสานํ คตาฯ ติ ภโว ภวนิพฺพตฺติ วาฯ นฺติ ชินสฺส สมฺมาสมฺพุทฺธสฺส สาสนํ มคฺคพฺรหฺมจริยํ วุฎฺฐํ ปริวุฎฺฐํฯ ติ สตฺตสนฺตานสฺส โอตฺถรณโต นิสฺสริตุํ อปฺปทานโต จ ‘‘ชาลสงฺขาโต’’ติ จ ลทฺธนามา ทิฎฺฐิ อวิชฺชา จ ปหีนา มเคฺคน สมุจฺฉินฺนาฯ ติ กามภวาทิกสฺส ภวสฺส นยนโต ปวตฺตนโต ภวเนตฺติสญฺญิตา ตณฺหา สมุคฺฆาฎิตาฯ ติ ยสฺส อตฺถาย ยทตฺถํ อหํ  เคหโต  ปพฺพชฺชํ  อุปคโตฯ  สเพฺพสํ โอรมฺภาคิยุทฺธมฺภาคิยปฺปเภทานํ สํโยชนานํ พนฺธนานํ ขยภูโต  นิพฺพานสงฺขาโต ปรมโตฺถ อรหตฺตสงฺขาโต สทโตฺถ จ มยา  อธิคโตติ อโตฺถฯ</p>

</p>


<h3>๙. โคตมเตฺถรคาถาวณฺณนา</h3>
<p>  ติ อายสฺมโต โคตมเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ ภควนฺตํ ทิสฺวา ปสนฺนมานโส อาโมทผลมทาสิฯ เตน ปุญฺญกเมฺมน เทวโลเก นิพฺพตฺติตฺวา อปราปรํ ปุญฺญานิ กตฺวา สุคตีสุเยว สํสรโนฺต อิมสฺมิํ พุทฺธุปฺปาเท ราชคเห พฺราหฺมณกุเล นิพฺพตฺติตฺวา ติ ลทฺธนาโม สตฺตวสฺสิกกาเล อุปนยนํ กตฺวา รตนภิกฺขํ จริตฺวา สหสฺสํ ลภิตฺวา ตํ ตาทิเส ฐาเน ฐเปตฺวา วตํ จรโนฺต โสฬสสตฺตรสวสฺสุเทฺทสิกกาเล อกลฺยาณมิเตฺตหิ กาเมสุ ปรินียมาโน เอกิสฺสา รูปูปชีวินิยา ตํ สหสฺสภณฺฑิกํ ทตฺวา พฺรหฺมจริยวินาสํ ปตฺวา ตาย จสฺส พฺรหฺมจาริรูปํ ทิสฺวา วิรตฺตากาเร ทสฺสิเต เอกรตฺติวาเสเนว นิพฺพินฺนรูโป อตฺตโน พฺรหฺมจริยนิวาสํ ธนชานิญฺจ สริตฺวา ‘‘อยุตฺตํ มยา กต’’นฺติ วิปฺปฎิสารี อโหสิฯ สตฺถา ตสฺส เหตุสมฺปตฺติํ จิตฺตาจารญฺจ ญตฺวา  ตสฺส อาสนฺนฎฺฐาเน  อตฺตานํ ทเสฺสสิฯ โส สตฺถารํ ทิสฺวา ปสนฺนมานโส อุปสงฺกมิ, ตสฺส ภควา ธมฺมํ เทเสสิฯ โส ธมฺมํ สุตฺวา ปฎิลทฺธสโทฺธ ปพฺพชโนฺต ขุรเคฺคเยว อรหตฺตํ ปาปุณิฯ เตน วุตฺตํ  (อป. เถร ๒.๕๑.๘๐-๘๔) –</p>


<p>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, อาโมทมททิํ ผลํฯ  
</p>
  
<p>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ฌานสุเขน ผลสุเขน วีตินาเมนฺตํ เอโก คิหิสหาโย อุปคนฺตฺวา, ‘‘อาวุโส, ตยา รตนภิกฺขาย ลทฺธํ ปพฺพชโนฺต กิํ อกาสี’’ติ ปุจฺฉิฯ ตํ สุตฺวา เถโร ‘‘อิทํ นาม กต’’นฺติ อนาจิกฺขิตฺวา มาตุคาเม โทสํ ปกาเสตฺวา อตฺตโน วีตราคภาเวน อญฺญํ พฺยากโรโนฺต ติอาทินา คาถาทฺวยมาหฯ</p>


<p> ตตฺถ ติ เย อิตฺถีสุ วิสยภูตาสุ นิมิตฺตภูตาสุ วา ราคพนฺธเนน น พชฺฌนฺติ, เต มุนโย ตปสฺสิโน สํยตินฺทฺริยา สุขํ สุปนฺติ สุขํ วิหรนฺติ, นตฺถิ เตสํ ทุกฺขนฺติ อธิปฺปาโยฯ ‘‘สุปนฺตี’’ติ หิ นิทสฺสนมตฺตเมตํฯ   ติ เอกํเสน สพฺพกาลํ รกฺขิตพฺพาสุฯ อิตฺถิโย หิ สตฺตภูมิเก นิปฺปุริเส ปาสาเท อุปริภูมิยํ วสาเปตฺวาปิ, กุจฺฉิยํ ปกฺขิปิตฺวาปิ น สกฺกา รกฺขิตุํ, ตสฺมา ตา กิฎฺฐาทิคาวิโย วิย สพฺพกาลํ รกฺขณียา โหนฺติฯ พหุจิตฺตตาย วา สามิเกน วตฺถาลงฺการานุปฺปทานาทินา จิตฺตญฺญถตฺตโต สพฺพกาลํ รกฺขิตพฺพาฯ สรีรสภาวํ วา มาลาคนฺธาทีหิ ปฎิจฺฉาทนวเสน รกฺขิตพฺพจิตฺตตาย รกฺขิตพฺพาติฯ นฺติ ยาสุ สจฺจวจนํ ลทฺธุํ น สกฺกา, อิตฺถิโย หิ อคฺคิมฺปิ ปวิสนฺติ, วิสมฺปิ ขาทนฺติ, สตฺถมฺปิ อาหรนฺติ, อุพฺพนฺธิตฺวาปิ กาลํ กโรนฺติ, น ปน สเจฺจ ฐาตุํ สโกฺกนฺติฯ ตสฺมา เอวรูปา อิตฺถิโย วเชฺชตฺวา ฐิตา มุนโย สุขิตา วตาติ ทเสฺสติฯ</p>


<p> อิทานิ  ยสฺส อปฺปหีนตฺตา เอวรูปาสุ อิตฺถีสุปิ พชฺฌนฺติ, ตสฺส กามสฺส อตฺตโน สุปฺปหีนตํ อจฺจนฺตนิฎฺฐิตตญฺจ ทเสฺสโนฺต ทุติยํ คาถมาหฯ ติ อโมฺภ กาม,  ตว วธํ อจฺจนฺตสมุเจฺฉทํ อริยมเคฺคน จริมฺห, ‘‘วธํ จริมฺหเส’’ติปิ ปาโฐ, วธาย ปหานาย มคฺคพฺรหฺมจริยํ อจริมฺหาติ อโตฺถฯ นฺติ อิทานิ อคฺคมคฺคปตฺติโต ปฎฺฐาย อิณภาวกราย ปหีนตฺตา กาม เต อนณา มยํ, น ตุยฺหํ อิณํ ธาเรมฯ อวีตราโค หิ ราคสฺส วเส วตฺตนโต ตสฺส อิณํ ธาเรโนฺต วิย โหติ, วีตราโค ปน ตํ อติกฺกมิตฺวา ปรเมน จิตฺติสฺสริเยน สมนฺนาคโตฯ อนณตฺตา เอว  ยสฺมิํ นิพฺพาเน คมนเหตุ สพฺพโส โสกเหตูนํ อภาวโต น โสจติ, ตํ อนุปาทิเสสนิพฺพานเมว อิทานิ คจฺฉาม อนุปาปุณามาติ อโตฺถฯ</p>

</p>


<h3>๑๐. วสภเตฺถรคาถาวณฺณนา</h3>
<p>นฺติ อายสฺมโต วสภเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต พุทฺธสุเญฺญ โลเก พฺราหฺมณกุเล นิพฺพตฺติตฺวา วยปฺปโตฺต พฺราหฺมณานํ วิชฺชาสิเปฺปสุ นิปฺผตฺติํ คนฺตฺวา เนกฺขมฺมชฺฌาสยตาย ฆราวาสํ ปหาย ตาปสปพฺพชฺชํ ปพฺพชิตฺวา จุทฺทสสหสฺสตาปสปริวาโร หิมวนฺตสฺส อวิทูเร สมเคฺค นาม ปพฺพเต อสฺสมํ กาเรตฺวา วสโนฺต ฌานาภิญฺญาโย นิพฺพเตฺตตฺวา ตาปสานํ โอวาทานุสาสนิโย เทโนฺต เอกทิวสํ เอวํ จิเนฺตสิ – ‘‘อหํ โข ทานิ อิเมหิ ตาปเสหิ สกฺกโต ครุกโต ปูชิโต วิหรามิ, มยา ปน ปูเชตโพฺพ น อุปลพฺภติ, ทุโกฺข โข ปนายํ  โลเก ยทิทํ อครุวาโส’’ติฯ เอวํ ปน จิเนฺตตฺวา ปุริมพุเทฺธสุ กตาธิการตาย ปุริมพุทฺธานํ เจติเย อตฺตนา กตํ ปูชาสกฺการํ อนุสฺสริตฺวา ‘‘ยํนูนาหํ ปุริมพุเทฺธ อุทฺทิสฺส ปุลินเจติยํ กตฺวา ปูชํ กเรยฺย’’นฺติ หฎฺฐตุโฎฺฐ  อิทฺธิยา ปุลินถูปํ สุวณฺณมยํ มาเปตฺวา สุวณฺณมยาทีหิ ติสหสฺสมเตฺตหิ ปุเปฺผหิ เทวสิกํ ปูชํ กโรโนฺต ยาวตายุกํ ปุญฺญานิ กตฺวา อปริหีนชฺฌาโน กาลํ กตฺวา พฺรหฺมโลเก นิพฺพโตฺตฯ ตตฺถปิ ยาวตายุกํ ฐตฺวา ตโต จุโต ตาวติํเส นิพฺพตฺติตฺวา อปราปรํ เทวมนุเสฺสสุ สํสรโนฺต อิมสฺมิํ พุทฺธุปฺปาเท เวสาลิยํ ลิจฺฉวิราชกุเล นิพฺพตฺติตฺวา ติ ลทฺธนาโม วยปฺปโตฺต ภควโต เวสาลิคมเน พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา วิปสฺสนํ ปฎฺฐเปตฺวา  นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๐.๕๗-๙๒) –</p>


<p>
‘‘หิมวนฺตสฺสาวิทูเร, สมโคฺค นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตาฯ  
</p>
  
<p>
‘‘นารโท นาม นาเมน, ชฎิโล อุคฺคตาปโน;  
  
จตุทฺทสสหสฺสานิ, สิสฺสา ปริจรนฺติ มํฯ  
</p>
  
<p>
‘‘ปฎิสลฺลีนโก สโนฺต, เอวํ จิเนฺตสหํ ตทา;  
  
สโพฺพ ชโน มํ ปูเชติ, นาหํ ปูเชมิ กิญฺจนํฯ  
</p>
  
<p>
‘‘น เม โอวาทโก อตฺถิ, วตฺตา โกจิ น วิชฺชติ;  
  
อนาจริยุปชฺฌาโย, วเน วาสํ อุเปมหํฯ  
</p>
  
<p>
‘‘อุปาสมาโน ยมหํ, ครุจิตฺตํ อุปฎฺฐเห;  
  
โส เม อาจริโย นตฺถิ, วนวาโส นิรตฺถโกฯ  
</p>
  
<p>
‘‘อายาคํ เม คเวสิสฺสํ, ครุํ ภาวนิยํ ตถา;  
  
สาวสฺสโย วสิสฺสามิ, น โกจิ ครหิสฺสติฯ  
</p>
  
<p>
‘‘อุตฺตานกูลา นทิกา, สุปติตฺถา มโนรมา;  
  
สํสุทฺธปุลินากิณฺณา, อวิทูเร มมสฺสมํฯ  
</p>
  
<p>
‘‘นทิํ อมริกํ นาม, อุปคนฺตฺวานหํ ตทา;  
  
สํวฑฺฒยิตฺวา ปุลินํ, อกํ ปุลินเจติยํฯ  
</p>
  
<p>
‘‘เย เต อเหสุํ สมฺพุทฺธา, ภวนฺตกรณา มุนี;  
  
เตสํ เอตาทิโส ถูโป, ตํ นิมิตฺตํ กโรมหํฯ  
</p>
  
<p>
‘‘กริตฺวา  
ปุลินํ ถูปํ, โสวณฺณํ มาปยิํ อหํ;  
  
โสณฺณกิงฺกณิปุปฺผานิ, สหเสฺส ตีณิ ปูชยิํฯ  
</p>
  
<p>
‘‘สายปาตํ  
นมสฺสามิ, เวทชาโต กตญฺชลี;  
  
สมฺมุขา วิย สมฺพุทฺธํ, วนฺทิํ ปุลินเจติยํฯ  
</p>
  
<p>
‘‘ยทา กิเลสา ชายนฺติ, วิตกฺกา เคหนิสฺสิตา;  
  
สรามิ สุกตํ ถูปํ, ปจฺจเวกฺขามิ ตาวเทฯ  
</p>
  
<p>
‘‘อุปนิสฺสาย วิหรํ, สตฺถวาหํ วินายกํ;  
  
กิเลเส สํวเสยฺยาสิ, น ยุตฺตํ ตว มาริสฯ  
</p>
  
<p>
‘‘สห อาวชฺชิเต ถูเป, คารวํ โหติ เม ตทา;  
  
กุวิตเกฺก วิโนเทสิํ, นาโค ตุตฺตฎฺฎิโต ยถาฯ  
</p>
  
<p>
‘‘เอวํ วิหรมานํ มํ, มจฺจุราชาภิมทฺทถ;  
  
ตตฺถ กาลงฺกโต สโนฺต, พฺรหฺมโลกมคจฺฉหํฯ  
</p>
  
<p>
‘‘ยาวตายุํ วสิตฺวาน, ติทิเว อุปปชฺชหํ;  
  
อสีติกฺขตฺตุํ เทวิโนฺท, เทวรชฺชมการยิํฯ  
</p>
  
<p>
‘‘สตานํ ตีณิกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘โสณฺณกิงฺกณิปุปฺผานํ, วิปากํ อนุโภมหํ;  
  
ธาตีสตสหสฺสานิ, ปริวาเรนฺติ มํ ภเวฯ  
</p>
  
<p>
‘‘ถูปสฺส ปริจิณฺณตฺตา, รโชชลฺลํ น ลิมฺปติ;  
  
คเตฺต เสทา น มุจฺจนฺติ, สุปฺปภาโส ภวามหํฯ  
</p>
  
<p>
‘‘อโห เม สุกโต ถูโป, สุทิฎฺฐามริกา นที;  
  
ถูปํ กตฺวาน ปุลินํ, ปโตฺตมฺหิ อจลํ ปทํฯ  
</p>
  
<p>
‘‘กุสลํ กตฺตุกาเมน, ชนฺตุนา สารคาหินา;  
  
นตฺถิ เขตฺตํ อเขตฺตํ วา, ปฎิปตฺตีว สาธกาฯ  
</p>
  
<p>
‘‘ยถาปิ พลวา โปโส, อณฺณวํตริตุสฺสเห;  
  
ปริตฺตํ กฎฺฐมาทาย, ปกฺขเนฺทยฺย มหาสรํฯ  
</p>
  
<p>
‘‘อิมาหํ  
กฎฺฐํ นิสฺสาย, ตริสฺสามิ มโหทธิํ;  
  
อุสฺสาเหน วีริเยน, ตเรยฺย อุทธิํ นโรฯ  
</p>
  
<p>
‘‘ตเถว เม กตํ กมฺมํ, ปริตฺตํ โถกกญฺจ ยํ;  
  
ตํ กมฺมํ อุปนิสฺสาย, สํสารํ สมติกฺกมิํฯ  
</p>
  
<p>
‘‘ปจฺฉิเม ภเว สมฺปเตฺต, สุกฺกมูเลน โจทิโต;  
  
สาวตฺถิยํ ปุเร ชาโต, มหาสาเล สุอฑฺฒเกฯ  
</p>
  
<p>
‘‘สทฺธา มาตา ปิตา มยฺหํ, พุทฺธสฺส สรณํ คตา;  
  
อุโภ ทิฎฺฐปทา เอเต, อนุวตฺตนฺติ สาสนํฯ  
</p>
  
<p>
‘‘โพธิปปฎิกํ  
คยฺห, โสณฺณถูปมการยุํ;  
  
สายปาตํ นมสฺสนฺติ, สกฺยปุตฺตสฺส สมฺมุขาฯ  
</p>
  
<p>
‘‘อุโปสถมฺหิ ทิวเส, โสณฺณถูปํ วินีหรุํ;  
  
พุทฺธสฺส วณฺณํ กิเตฺตนฺตา, ติยามํ วีตินามยุํฯ  
</p>
  
<p>
‘‘สห ทิสฺวานหํ ถูปํ, สริํ ปุลินเจติยํ;  
  
เอกาสเน นิสีทิตฺวา, อรหตฺตมปาปุณิํฯ  
</p>
  
<p>
‘‘คเวสมาโน ตํ วีรํ, ธมฺมเสนาปติทฺทสํ;  
  
อคารา นิกฺขมิตฺวาน, ปพฺพชิํ ตสฺส สนฺติเกฯ  
</p>
  
<p>
‘‘ชาติยา สตฺตวเสฺสน, อรหตฺตมปาปุณิํ;  
  
อุปสมฺปาทยี พุโทฺธ, คุณมญฺญาย จกฺขุมาฯ  
</p>
  
<p>
‘‘ทารเกเนว สเนฺตน, กิริยํ นิฎฺฐิตํ มยา;  
  
กตํ เม กรณียชฺช, สกฺยปุตฺตสฺส สาสเนฯ  
</p>
  
<p>
‘‘สพฺพเวรภยาตีโต, สพฺพสงฺคาติโค อิสิ;  
  
สาวโก เต มหาวีร, โสณฺณถูปสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ทายกานุคฺคหํ กโรโนฺต เตหิ อุปนีเต ปจฺจเย น ปฎิกฺขิปติ, ยถาลเทฺธเยว ปริภุญฺชติฯ ตํ ปุถุชฺชนา ‘‘อยํ กายทฬฺหิพหุโล อรกฺขิตจิโตฺต’’ติ มญฺญมานา อวมญฺญนฺติฯ เถโร ตํ  อคเณโนฺตว วิหรติฯ ตสฺส ปน อวิทูเร อญฺญตโร กุหกภิกฺขุ ปาปิโจฺฉ สมาโน อปฺปิโจฺฉ วิย สนฺตุโฎฺฐ วิย อตฺตานํ ทเสฺสโนฺต โลกํ วเญฺจโนฺต วิหรติฯ มหาชโน ตํ อรหนฺตํ วิย สมฺภาเวติฯ อถสฺส สโกฺก เทวานมิโนฺท ตํ ปวตฺติํ ญตฺวา เถรํ อุปสงฺกมิตฺวา, ‘‘ภเนฺต, กิํ นาม กุหโก กโรตี’’ติ ปุจฺฉิฯ เถโร ปาปิจฺฉํ ครหโนฺต –</p>


<ol>
<li>
‘‘ปุเพฺพ หนติ อตฺตานํ, ปจฺฉา หนติ โส ปเร;  
  
สุหตํ หนฺติ อตฺตานํ, วีตํเสเนว ปกฺขิมาฯ  
</li>
  
<li>
‘‘น พฺราหฺมโณ พหิวโณฺณ, อโนฺตวโณฺณ หิ พฺราหฺมโณ;  
  
ยสฺมิํ ปาปานิ กมฺมานิ, ส เว กโณฺห สุชมฺปตี’’ติฯ – คาถาทฺวยมาห;  
</li>
  
<p>ตตฺถ นฺติ กุหกปุคฺคโล อตฺตโน กุหกวุตฺติยา โลกํ วเญฺจโนฺต ปาปิจฺฉตาทีหิ ปาปธเมฺมหิ ปฐมเมว อตฺตานํ หนติ, อตฺตโน กุสลโกฎฺฐาสํ วินาเสติฯ ติ โส กุหโก ปฐมํ ตาว วุตฺตนเยน อตฺตานํ หนฺตฺวา ปจฺฉา ปเร เยหิ ‘‘อยํ  ภิกฺขุ เปสโล อริโย’’ติ วา สมฺภาเวเนฺตหิ การา กตา, เต หนติ เตสํ การานิ อตฺตนิ กตานิ อมหปฺผลานิ กตฺวา ปจฺจยวินาสเนน วินาเสติฯ สติปิ กุหกสฺส อุภยหนเน อตฺตหนเน ปน อยํ วิเสโสติ ทเสฺสโนฺต อาห นฺติฯ โส กุหโก อตฺตานํ หนโนฺต สุหตํ กตฺวา หนฺติ วินาเสติ, ยถา กิํ? ติ, ติ ทีปกสกุโณ, เตนฯ ติ สากุณิโกฯ ยถา เตน วีตํสสกุเณน อเญฺญ สกุเณ วเญฺจตฺวา หนโนฺต อตฺตานํ อิธ โลเกปิ หนติ วิญฺญุครหสาวชฺชสภาวาทินา, สมฺปรายํ ปน ทุคฺคติปริกฺกิเลเสน หนติเยว, น ปน เต สกุเณ ปจฺฉา หนฺตุํ สโกฺกติ, เอวํ กุหโกปิ โกหเญฺญน โลกํ วเญฺจตฺวา อิธ โลเกปิ  อตฺตานํ หนติ วิปฺปฎิสารวิญฺญุครหาทีหิ, ปรโลเกปิ ทุคฺคติปริกฺกิเลเสหิ, น ปน เต ปจฺจยทายเก อปายทุกฺขํ ปาเปติฯ อปิจ กุหโก ทกฺขิณาย อมหปฺผลภาวกรเณเนว  ทายกํ หนตีติ วุโตฺต, น นิปฺผลภาวกรเณนฯ วุตฺตเญฺหตํ ภควตา – ‘‘ทุสฺสีลสฺส มนุสฺสภูตสฺส ทานํ ทตฺวา สหสฺสคุณา ทกฺขิณา ปาฎิกงฺขิตพฺพา’’ติ (ม. นิ. ๓.๓๗๙)ฯ เตนาห นฺติฯ
</ol></p>


<p>เอวํ พาหิรปริมชฺชนมเตฺต ฐิตา ปุคฺคลา สุทฺธา นาม น โหนฺติ, อพฺภนฺตรสุทฺธิยา เอว ปน สุทฺธา โหนฺตีติ ทเสฺสโนฺต ติ ทุติยํ คาถมาหฯ ตสฺสโตฺถ – อิริยาปถสณฺฐปนาทิพหิสมฺปตฺติมเตฺตน พฺราหฺมโณ น โหติฯ สมฺปตฺติอโตฺถ หิ อิธ -สโทฺทฯ อพฺภนฺตเร ปน สีลาทิสมฺปตฺติยา พฺราหฺมโณ โหติ, ‘‘พาหิตปาโป ติ กตฺวาฯ ตสฺมา  ลามกานิ  สํวิชฺชนฺติ, เอกํเสน โส  นิหีนปุคฺคโล’’ติ  เทวานมินฺท, ชานาหิฯ ตํ สุตฺวา สโกฺก กุหกภิกฺขุํ ตเชฺชตฺวา ‘‘ธเมฺม วตฺตาหี’’ติ โอวทิตฺวา สกฎฺฐานเมว คโตฯ</p>

</p>

</p>


<h2>๒. ทุติยวโคฺค</h2>
<h3>๑. มหาจุนฺทเตฺถรคาถาวณฺณนา</h3>
<p>ติ  อายสฺมโต มหาจุนฺทเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล กุมฺภการกุเล นิพฺพตฺติตฺวา วิญฺญุตํ ปโตฺต กุมฺภการกเมฺมน ชีวโนฺต เอกทิวสํ สตฺถารํ ทิสฺวา ปสนฺนมานโส เอกํ มตฺติกาปตฺตํ สฺวาภิสงฺขตํ กตฺวา ภควโต อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มคธรเฎฺฐ นาลกคาเม รูปสาริยา พฺราหฺมณิยา ปุโตฺต สาริปุตฺตเตฺถรสฺส กนิฎฺฐภาตา หุตฺวา นิพฺพตฺติ, ติสฺส นามํ อโหสิฯ โส วยปฺปโตฺต ธมฺมเสนาปติํ อนุปพฺพชิตฺวา ตํ นิสฺสาย วิปสฺสนํ  ปฎฺฐเปตฺวา ฆเฎโนฺต วายมโนฺต นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๕๑.๓๙-๕๐) –</p>


<p>
‘‘นคเร หํสวติยา, กุมฺภกาโร อโหสหํ;  
  
อทฺทสํ วิรชํ พุทฺธํ, โอฆติณฺณมนาสวํฯ  
</p>
  
<p>
‘‘สุกตํ มตฺติกาปตฺตํ, พุทฺธเสฎฺฐสฺสทาสหํ;  
  
ปตฺตํ ทตฺวา ภควโต, อุชุภูตสฺส ตาทิโนฯ  
</p>
  
<p>
‘‘ภเว นิพฺพตฺตมาโนหํ, โสณฺณถาเล ลภามหํ;  
  
รูปิมเย จ โสวเณฺณ, ตฎฺฎิเก จ มณีมเยฯ  
</p>
  
<p>
‘‘ปาติโย ปริภุญฺชามิ, ปุญฺญกมฺมสฺสิทํ ผลํ;  
  
ยสานญฺจ ธนานญฺจ, อคฺคภูโต จ โหมหํฯ  
</p>
  
<p>
‘‘ยถาปิ ภทฺทเก เขเตฺต, พีชํ อปฺปมฺปิ โรปิตํ;  
  
สมฺมาธารํ ปเวจฺฉเนฺต, ผลํ โตเสติ กสฺสกํฯ  
</p>
  
<p>
‘‘ตเถวิทํ ปตฺตทานํ, พุทฺธเขตฺตมฺหิ โรปิตํ;  
  
ปีติธาเร ปวสฺสเนฺต, ผลํ มํ โตสยิสฺสติฯ  
</p>
  
<p>
‘‘ยาวตา เขตฺตา วิชฺชนฺติ, สงฺฆาปิ จ คณาปิ จ;  
  
พุทฺธเขตฺตสโม นตฺถิ, สุขโท สพฺพปาณินํฯ  
</p>
  
<p>
‘‘นโม เต ปุริสาชญฺญ, นโม เต ปุริสุตฺตม;  
  
เอกปตฺตํ ททิตฺวาน, ปโตฺตมฺหิ อจลํ ปทํฯ  
</p>
  
<p>
‘‘เอกนวุติโต  
กเปฺป, ยํ ปตฺตมททิํ ตทา;  
  
ทุคฺคติํ นาภิชานามิ, ปตฺตทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ  ปน หุตฺวา อตฺตนา ปฎิลทฺธสมฺปตฺติยา การณภูตํ ครูปนิสฺสยํ วิเวกวาสญฺจ กิเตฺตโนฺต –</p>


<ol>
<li>
‘‘สุสฺสูสา สุตวทฺธนี, สุตํ ปญฺญาย วทฺธนํ;  
  
ปญฺญาย อตฺถํ ชานาติ, ญาโต อโตฺถ สุขาวโหฯ  
</li>
  
<li>
‘‘เสเวถ  
ปนฺตานิ เสนาสนานิ, จเรยฺย สํโยชนวิปฺปโมกฺขํ;  
  
สเจ รติํ นาธิคเจฺฉยฺย ตตฺถ, สเงฺฆ วเส รกฺขิตโตฺต สตีมา’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ โสตพฺพยุตฺตสฺส สพฺพสุตสฺส โสตุมิจฺฉา, ครุสนฺนิวาโสปิฯ ทิฎฺฐธมฺมิกาทิเภทญฺหิ อตฺถํ โสตุมิจฺฉเนฺตน กลฺยาณมิเตฺต อุปสงฺกมิตฺวา วตฺตกรเณน ปยิรุปาสิตฺวา ยทา เต ปยิรุปาสนาย อาราธิตจิตฺตา กญฺจิ อุปนิสีทิตุกามา โหนฺติ, อถ เน อุปนิสีทิตฺวา อธิคตาย โสตุมิจฺฉาย โอหิตโสเตน โสตพฺพํ โหตีติ ครุสนฺนิวาโสปิ สุสฺสูสาเหตุตาย ‘‘สุสฺสูสา’’ติ วุจฺจติฯ สา ปนายํ สุสฺสูสา สจฺจปฎิจฺจสมุปฺปาทาทิปฎิสํยุตฺตํ สุตํ ตํสมงฺคิโน ปุคฺคลสฺส วเฑฺฒติ พฺรูเหตีติ  พาหุสจฺจการีติ อโตฺถฯ นฺติ ยํ ตํ ‘‘สุตธโร สุตสนฺนิจโย’’ติ (ม. นิ. ๑.๓๓๙; อ. นิ. ๔.๒๒) ‘‘อิเธกจฺจสฺส พหุกํ สุตํ โหติ สุตฺตํ เคยฺยํ เวยฺยากรณ’’นฺติ (อ. นิ. ๔.๖) จ เอวมาทินา นเยน วุตฺตํ พาหุสจฺจํ, ตํ อกุสลปฺปหานกุสลาธิคมนเหตุภูตํ ปญฺญํ วเทฺธตีติ สุตํ ปญฺญาย วทฺธนํ, วุตฺตเญฺหตํ ภควตา –</p>

</p>


<p>ติ พหุสฺสุโต สุตมยญาเณ ฐิโต ตํ ปฎิปตฺติํ ปฎิปชฺชโนฺต สุตานุสาเรน อตฺถูปปริกฺขาย ธมฺมนิชฺฌาเนน ภาวนาย จ โลกิยโลกุตฺตรเภทํ ทิฎฺฐธมฺมาทิวิภาคํ  ทุกฺขาทิวิภาคญฺจ อตฺถํ ยถาภูตํ ปชานาติ จ ปฎิวิชฺฌติ จ, เตนาห ภควา –</p>

</p>

 ธมฺมานํ อตฺถํ อุปปริกฺขติ, อตฺถํ อุปปริกฺขโต ธมฺมา นิชฺฌานํ ขมนฺติ, ธมฺมนิชฺฌานกฺขนฺติยา สติ ฉโนฺท ชายติ, ฉนฺทชาโต อุสฺสหติ, อุสฺสหิตฺวา ตุเลติ, ตุลยิตฺวา ปทหติ, ปหิตโตฺต สมาโน  กาเยน เจว ปรมสจฺจํ สจฺฉิกโรติ, ปญฺญาย จ นํ อติวิชฺฌ ปสฺสตี’’ติ (ม. นิ. ๒.๔๓๒) จฯ</p>


<p>ติ ยถาวุโตฺต ทิฎฺฐธมฺมิกาทิอโตฺถ เจว ทุกฺขาทิอโตฺถ จ ยาถาวโต ญาโต อธิคโต โลกิยโลกุตฺตรเภทํ สุขํ อาวหติ นิปฺผาเทตีติ อโตฺถฯ</p>


<p>ฐิตาย ภาวนาปญฺญาย สุตมเตฺตเนว น สิชฺฌตีติ ตสฺสา ปฎิปชฺชนวิธิํ ทเสฺสโนฺต นฺติ อาหฯ ตตฺถ ติ กายวิเวกมาหฯ เตน สํโยชนปฺปหานสฺส จ วกฺขมานตฺตา วิเวการหเสฺสว วิเวกวาโสติ สีลสํวราทโย อิธ อวุตฺตสิทฺธา เวทิตพฺพาฯ นฺติ ยถา สํโยชเนหิ จิตฺตํ วิปฺปมุจฺจติ, ตถา วิปสฺสนาภาวนํ มคฺคภาวนญฺจ จเรยฺย ปฎิปเชฺชยฺยาติ อโตฺถฯ ติ เตสุ ปนฺตเสนาสเนสุ ยถาลเทฺธสุ อธิกุสลธเมฺมสุ จ รติํ ปุเพฺพนาปรํ วิเสสสฺส อลาภโต อภิรติํ น ลเภยฺย,  ภิกฺขุสมูเห  กมฺมฎฺฐานปริคณฺหนโต รกฺขิตจิโตฺต ฉสุ ทฺวาเรสุ สติอารกฺขาย อุปฎฺฐปเนน  วิหเรยฺย, เอวํ วิหรนฺตสฺส จ อปิ นาม สํโยชนวิปฺปโมโกฺข ภเวยฺยาติ อธิปฺปาโยฯ</p>

</p>


<h3>๒. โชติทาสเตฺถรคาถาวณฺณนา</h3>
<p>ติ อายสฺมโต โชติทาสเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล กุลเคเห นิพฺพตฺติตฺวา  วิญฺญุตํ ปโตฺต เอกทิวสํ สตฺถารํ ปิณฺฑาย คจฺฉนฺตํ ทิสฺวา ปสนฺนจิโตฺต กาสุมาริกผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ  พุทฺธุปฺปาเท ปาทิยตฺถชนปเท วิภวสมฺปนฺนสฺส พฺราหฺมณสฺส ปุโตฺต หุตฺวา นิพฺพตฺติ, ติสฺส นามํ อโหสิฯ โส วิญฺญุตํ ปตฺวา ฆรมาวสโนฺต เอกทิวสํ มหากสฺสปเตฺถรํ อตฺตโน คาเม ปิณฺฑาย จรนฺตํ ทิสฺวา ปสนฺนจิโตฺต โภเชตฺวา เถรสฺส สนฺติเก ธมฺมํ สุตฺวา อตฺตโน คามสมีเป ปพฺพเต มหนฺตํ วิหารํ กาเรตฺวา เถรํ ตตฺถ วาเสตฺวา จตูหิ ปจฺจเยหิ อุปฎฺฐหโนฺต เถรสฺส ธมฺมเทสนาย ปฎิลทฺธสํเวโค ปพฺพชิตฺวา  วิปสฺสนาย กมฺมํ กโรโนฺต นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๕๑.๕๑-๕๖) –</p>


<p>
‘‘กณิการํว โชตนฺตํ, นิสินฺนํ ปพฺพตนฺตเร;  
  
อทฺทสํ วิรชํ พุทฺธํ, โลกเชฎฺฐํ นราสภํฯ  
</p>
  
<p>
‘‘ปสนฺนจิโตฺต สุมโน, สิเร กตฺวาน อญฺชลิํ;  
  
กาสุมาริกมาทาย, พุทฺธเสฎฺฐสฺสทาสหํฯ  
</p>
  
<p>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา ตีณิ ปิฎกานิ อุคฺคเหตฺวา วิเสสโต วินยปิฎเก สุกุสลภาวํ ปตฺวา ทสวสฺสิโก ปริสุปฎฺฐาโก จ หุตฺวา พหูหิ ภิกฺขูหิ สทฺธิํ ภควนฺตํ วนฺทิตุํ สาวตฺถิํ คจฺฉโนฺต อนฺตรามเคฺค อทฺธานปริสฺสมวิโนทนตฺถํ ติตฺถิยานํ อารามํ ปวิสิตฺวา เอกมนฺตํ นิสิโนฺน เอกํ ปญฺจตปํ ตปนฺตํ พฺราหฺมณํ ทิสฺวา, ‘‘กิํ, พฺราหฺมณ, อญฺญสฺมิํ ตปนีเย อญฺญํ ตปตี’’ติ อาหฯ ตํ สุตฺวา พฺราหฺมโณ กุปิโต, ‘‘โภ, มุณฺฑก, กิํ อญฺญํ ตปนีย’’นฺติ อาหฯ เถโร ตสฺส –</p>


<p>
‘‘โกโป จ อิสฺสา ปรเหฐนา จ, มาโน จ สารมฺภมโท ปมาโท;  
  
ตณฺหา อวิชฺชา ภวสงฺคตี จ, เต ตปฺปนียา น หิ รูปขโนฺธ’’ติฯ –  
</p>
  
<p>คาถาย ธมฺมํ เทเสสิฯ ตํ สุตฺวา โส พฺราหฺมโณ ตสฺมิํ ติตฺถิยาราเม สเพฺพ อญฺญติตฺถิยา จ เถรสฺส สนฺติเก ปพฺพชิํสุฯ เถโร เตหิ  สทฺธิํ สาวตฺถิํ คนฺตฺวา ภควนฺตํ วนฺทิตฺวา กติปาหํ ตตฺถ วสิตฺวา อตฺตโน ชาติภูมิํเยว คโต ทสฺสนตฺถํ อุปคเตสุ ญาตเกสุ นานาลทฺธิเก ยญฺญสุทฺธิเก โอวทโนฺต –</p>


<ol>
<li>
‘‘เย  
โข เต เวฐมิเสฺสน, นานเตฺตน จ กมฺมุนา;  
  
มนุเสฺส อุปรุนฺธนฺติ, ผรุสูปกฺกมา ชนา;  
  
เตปิ ตเตฺถว กีรนฺติ, น หิ กมฺมํ ปนสฺสติฯ  
</li>
  
<li>
‘‘ยํ กโรติ นโร กมฺมํ, กลฺยาณํ ยทิ ปาปกํ;  
  
ตสฺส ตเสฺสว ทายาโท, ยํ ยํ กมฺมํ ปกุพฺพตี’’ติฯ – คาถาทฺวยํ อภาสิ;  
</li>
  
<p>ตตฺถ ติ อนิยมุเทฺทโสฯ ติ อนิยมโต เอว ปฎินิเทฺทโสฯ ปททฺวยสฺสาปิ ‘‘ชนา’’ติ อิมินา สมฺพโนฺธฯ ติ นิปาตมตฺตํฯ ติ วรตฺตขณฺฑาทินา สีสาทีสุ เวฐทาเนนฯ ‘‘เวธมิเสฺสนา’’ติปิ ปาฬิ, โส เอวโตฺถฯ ติ หนนฆาตนหตฺถปาทาทิเจฺฉทเนน ขุทฺทกเสฬทานาทินา  จ นานาวิเธน ปรูปฆาตกเมฺมนฯ ติ นิทสฺสนมตฺตํ, ตสฺมา เย เกจิ สเตฺตติ อธิปฺปาโยฯ ติ วิพาเธนฺติฯ ติ ทารุณปโยคา, กุรูรกมฺมนฺตาติ อโตฺถฯ ติ สตฺตาฯ ติ เต วุตฺตปฺปการา ปุคฺคลา ยาหิ กมฺมการณาหิ อเญฺญ พาธิํสุฯ  ตาสุเยว การณาสุ สยมฺปิ กีรนฺติ ปกฺขิปียนฺติ, ตถารูปํเยว ทุกฺขํ อนุภวนฺตีติ อโตฺถฯ ‘‘ตเถว กีรนฺตี’’ติ จ ปาโฐ, ยถา สยํ อเญฺญสํ ทุกฺขํ อกํสุ, ตเถว อเญฺญหิ กรียนฺติ, ทุกฺขํ ปาปียนฺตีติ อโตฺถ, กสฺมา?  กมฺมญฺหิ เอกนฺตํ อุปจิตํ วิปากํ อทตฺวา น วิคจฺฉติ, อวเสสปจฺจยสมวาเย วิปจฺจเตวาติ อธิปฺปาโยฯ
</ol></p>


<p>อิทานิ ‘‘น หิ กมฺมํ ปนสฺสตี’’ติ สเงฺขปโต วุตฺตมตฺถํ วิภชิตฺวา สตฺตานํ กมฺมสฺสกตํ วิภาเวตุํ ติ คาถํ อภาสิฯ ตสฺสโตฺถ  กุสลํ,  วา  อกุสลํ สโตฺต   กโรโนฺต จ ตตฺถ  ยถา ผลทานสมตฺถํ โหติ, ตถา  อุปจิโนติฯ ติ ตสฺส ตเสฺสว กมฺมผลสฺส คณฺหนโต เตน เตน กเมฺมน ทาตพฺพวิปากสฺส ภาคี โหตีติ อโตฺถฯ เตนาห ภควา – ‘‘กมฺมสฺสกา, มาณว, สตฺตา กมฺมทายาทา’’ติอาทิ (ม. นิ. ๓.๒๘๙)ฯ อิมา คาถา สุตฺวา เถรสฺส ญาตกา กมฺมสฺสกตายํ ปติฎฺฐหิํสูติฯ</p>

</p>


<h3>๓. เหรญฺญกานิเตฺถรคาถาวณฺณนา</h3>
<p>  ติ อายสฺมโต เหรญฺญกานิเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปโตฺต ปเรสํ ภตโก หุตฺวา ชีวโนฺต เอกทิวสํ สุชาตสฺส นาม สตฺถุสาวกสฺส ปํสุกูลํ ปริเยสนฺตสฺส อุปฑฺฒทุสฺสํ ปริจฺจชิฯ โส เตน ปุญฺญกเมฺมน ตาวติํเสสุ นิพฺพตฺติตฺวา อปราปรํ เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรโญฺญ คามโภชกสฺส โจรโวสาสกสฺส ปุโตฺต หุตฺวา  นิพฺพตฺติ, ติสฺส นามํ อโหสิฯ โส วยปฺปโตฺต ปิตุ อจฺจเยน รญฺญา ตสฺมิํเยว คามโภชกฎฺฐาเน ฐปิโต เชตวนปฎิคฺคหเณ พุทฺธานุภาวํ ทิสฺวา ปฎิลทฺธสโทฺธ อตฺตโน กนิฎฺฐสฺส ตํ ฐานนฺตรํ ทาเปตฺวา ราชานํ อาปุจฺฉิตฺวา ปพฺพชิตฺวา วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๐.๓๑-๔๐) –</p>


<p>
‘‘ปทุมุตฺตรภควโต, สุชาโต นาม สาวโก;  
  
ปํสุกูลํ คเวสโนฺต, สงฺกาเร จรเต ตทาฯ  
</p>
  
<p>
‘‘นคเร หํสวติยา, ปเรสํ ภตโก อหํ;  
  
อุปฑฺฒทุสฺสํ ทตฺวาน, สิรสา อภิวาทยิํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘เตตฺติํสกฺขตฺตุํ  
เทวิโนฺท, เทวรชฺชมการยิํ;  
  
สตฺตสตฺตติกฺขตฺตุญฺจ, จกฺกวตฺตี อโหสหํฯ  
</p>
  
<p>
‘‘ปเทสรชฺชํ วิปุลํ, คณนาโต อสงฺขิยํ;  
  
อุปฑฺฒทุสฺสทาเนน, โมทามิ อกุโตภโยฯ  
</p>
  
<p>
‘‘อิจฺฉมาโน จหํ อชฺช, สกานนํ สปพฺพตํ;  
  
โขมทุเสฺสหิ ฉาเทยฺยํ, อฑฺฒทุสฺสสฺสิทํ ผลํฯ  
</p>
  
<p>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, อฑฺฒทุสฺสสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน กนิฎฺฐภาตรํ ตโต กมฺมโต นิวเตฺตตุกาโม ตสฺมิํเยว กเมฺม อภิรตํ ทิสฺวา ตํ โจเทโนฺต –</p>


<ol>
<li>
‘‘อจฺจยนฺติ  
อโหรตฺตา, ชีวิตํ อุปรุชฺฌติ;  
  
อายุ ขียติ มจฺจานํ, กุนฺนทีนํว โอทกํฯ  
</li>
  
<li>
‘‘อถ ปาปานิ กมฺมานิ, กรํ พาโล น พุชฺฌติ;  
  
ปจฺฉาสฺส กฎุกํ โหติ, วิปาโก หิสฺส ปาปโก’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ อติกฺกมนฺติ, ลหุํ ลหุํ อปคจฺฉนฺตีติ อโตฺถฯ ติ รตฺตินฺทิวาฯ ติ ชีวิตินฺทฺริยญฺจ ขณิกนิโรธวเสน นิรุชฺฌติฯ วุตฺตญฺหิ ‘‘ขเณ ขเณ, ตฺวํ ภิกฺขุ, ชายสิ จ ชิยฺยสิ จ มิยฺยสิ จ จวสิ จ อุปปชฺชสิ จา’’ติฯ นฺติ มริตพฺพสภาวตฺตา ติ ลทฺธนามานํ อิเมสํ สตฺตานํ  ‘‘โย จิรํ ชีวติ, โส วสฺสสตํ อปฺปํ วา ภิโยฺย’’ติ (ที. นิ. ๒.๙๑; สํ. นิ. ๒.๑๔๓; อ. นิ. ๗.๗๔) เอวํ ปริจฺฉินฺนกาลปรมายุ  ขยญฺจ สเมฺภทญฺจ คจฺฉติ, ยถา กิํ?  ยถา นาม กุนฺนทีนํ ปพฺพเตยฺยานํ ขุทฺทกนทีนํ อุทกํ จิรํ น ติฎฺฐติ, ลหุตรํ ขียติ, อาคตมตฺตํเยว วิคจฺฉติ, เอวํ สตฺตานํ อายุ ลหุตรํ ขียติ ขยํ คจฺฉติฯ เอตฺถ จ อุทกเมว ‘‘โอทก’’นฺติ วุตฺตํ, ยถา มโนเยว มานสนฺติฯ</p>


<p>  ติ เอวํ สํสาเร อนิเจฺจปิ สมาเน พาโล โลภวเสน วา โกธวเสน วา ปาปานิ กมฺมานิ กโรติ, กโรโนฺตปิ น พุชฺฌติ, ปาปํ กโรโนฺต จ ‘‘ปาปํ กโรมี’’ติ อพุชฺฌนโก นาม นตฺถิ, ‘‘อิมสฺส กมฺมสฺส เอวรูโป ทุโกฺข วิปาโก’’ติ ปน อชานนโต ‘‘น พุชฺฌตี’’ติ วุตฺตํฯ ติ ยทิปิ ปาปสฺส กมฺมสฺส อายูหนกฺขเณ ‘‘อิมสฺส กมฺมสฺส เอวรูโป วิปาโก’’ติ น พุชฺฌติ, ตโต ปจฺฉา ปน นิรยาทีสุ นิพฺพตฺตสฺส  อสฺส พาลสฺส กฎุกํ อนิฎฺฐํ ทุกฺขเมว โหติฯ  ยสฺมา อสฺส ปาปกมฺมสฺส นาม วิปาโก ปาปโก นิหีโน อนิโฎฺฐ เอวาติฯ อิมํ ปน โอวาทํ สุตฺวา เถรสฺส กนิฎฺฐภาตา ราชานํ อาปุจฺฉิตฺวา ปพฺพชิตฺวา นจิรเสฺสว สทตฺถํ นิปฺผาเทสิฯ</p>

</p>


<h3>๔. โสมมิตฺตเตฺถรคาถาวณฺณนา</h3>
<p>  นฺติ อายสฺมโต โสมมิตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต พุทฺธคุเณ สุตฺวา ปสนฺนมานโส เอกทิวสํ กิํสุกรุกฺขํ ปุปฺผิตํ ทิสฺวา ปุปฺผานิ คเหตฺวา สตฺถารํ อุทฺทิสฺส อากาเส ขิปิตฺวา ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท พาราณสิยํ พฺราหฺมณกุเล นิพฺพตฺติตฺวา ติ ลทฺธนาโม ติณฺณํ เวทานํ ปารคู หุตฺวา วิมเลน นาม เถเรน กตปริจยตฺตา อภิณฺหํ ตสฺส สนฺติกํ คจฺฉโนฺต ธมฺมํ สุตฺวา สาสเน ลทฺธปฺปสาโท ปพฺพชิตฺวา ลทฺธูปสมฺปโท วตฺตปฎิวตฺตํ ปูเรโนฺต วิจรติฯ วิมลเตฺถโร ปน กุสีโต มิทฺธพหุโล รตฺตินฺทิวํ วีตินาเมติฯ โสมมิโตฺต ‘‘กุสีตํ นาม นิสฺสาย โก คุโณ’’ติ ตํ ปหาย มหากสฺสปเตฺถรํ อุปสงฺกมิตฺวา ตสฺส โอวาเท ฐตฺวา วิปสฺสนํ ปฎฺฐเปตฺวา นจิรเสฺสว อรหเตฺต ปติฎฺฐาสิฯ เตน วุตฺตํ  (อป. เถร ๒.๕๐.๒๕-๓๐) –</p>


<p>
‘‘กิํสุกํ  
ปุปฺผิตํ ทิสฺวา, ปคฺคเหตฺวาน อญฺชลิํ;  
  
พุทฺธเสฎฺฐํ สริตฺวาน, อากาเส อภิปูชยิํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘เอกติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</p>
  
<p>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</p>
  
<p>อรหตฺตํ ปน ปตฺวา วิมลเตฺถรํ โอวาเทน ตเชฺชโนฺต –</p>


<ol>
<li>
‘‘ปริตฺตํ ทารุมารุยฺห, ยถา สีเท มหณฺณเว;  
  
เอวํ กุสีตมาคมฺม, สาธุชีวีปิ สีทติ;  
  
ตสฺมา ตํ ปริวเชฺชยฺย, กุสีตํ หีนวีริยํฯ  
</li>
  
<li>
‘‘ปวิวิเตฺตหิ อริเยหิ, ปหิตเตฺตหิ ฌายิภิ;  
  
นิจฺจํ อารทฺธวีริเยหิ, ปณฺฑิเตหิ สหาวเส’’ติฯ – คาถาทฺวยํ อภาสิ;  
</li>
  
<p>ตตฺถ  ติ เปสโลปิ กุลปุโตฺต กุสีตํ อลสปุคฺคลํ นิสฺสาย สีทติ สํสาเร ปตติ, น ตสฺส ปารํ นิพฺพานํ คจฺฉติฯ ยสฺมา  เอตเทวํ,  อธิกุสลธมฺมวเสน สีสํ อนุกฺขิปิตฺวา กุจฺฉิตํ สีทนโต  วีริยารมฺภาภาวโต  ปุคฺคลํ สพฺพถา วเชฺชยฺย, น ตสฺส ทิฎฺฐานุคติํ อาปเชฺชยฺยาติ อโตฺถฯ
</ol></p>


<p>เอวํ ปุคฺคลาธิฎฺฐานาย คาถาย โกสเชฺช อาทีนวํ ทเสฺสตฺวา อิทานิ วีริยารเมฺภ อานิสํเส ทเสฺสตุํ ติอาทิ วุตฺตํฯ ตสฺสโตฺถ  – เย ปน กายวิเวกสมฺภเวน  ตโต เอว กิเลเสหิ อารกตฺตา  นิพฺพานํ ปติเปสิตตฺตตาย  อารมฺมณูปนิชฺฌานวเสน ลกฺขณูปนิชฺฌานวเสน จ  สพฺพกาลํ ปคฺคหิตวีริยตาย  โลกิยโลกุตฺตรเภทาย ปญฺญาย สมนฺนาคตตฺตา  เตหิเยว  อาวเสยฺย สทตฺถํ นิปฺผาเทตุกาโม สํวเสยฺยาติฯ ตํ สุตฺวา วิมลเตฺถโร สํวิคฺคมานโส วิปสฺสนํ ปฎฺฐเปตฺวา สทตฺถํ อาราเธสิฯ สฺวายมโตฺถ ปรโต อาคมิสฺสติฯ</p>

</p>


<h3>๕. สพฺพมิตฺตเตฺถรคาถาวณฺณนา</h3>
<p>ติ อายสฺมโต สพฺพมิตฺตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต ทฺวานวุเต กเปฺป ติสฺสสฺส ภควโต กาเล เนสาทกุเล นิพฺพตฺติตฺวา วนจาริโก หุตฺวา วเน มิเค วธิตฺวา มํสํ ขาทโนฺต ชีวติฯ อถสฺส ภควา อนุคฺคณฺหนตฺถํ วสนฎฺฐานสมีเป ตีณิ ปทเจติยานิ ทเสฺสตฺวา ปกฺกามิฯ โส อตีตกาเล สมฺมาสมฺพุเทฺธสุ กตปริจยตฺตา จกฺกงฺกิตานิ ทิสฺวา ปสนฺนมานโส โกรณฺฑปุเปฺผหิ ปูชํ กตฺวา เตน ปุญฺญกเมฺมน ตาวติํสภวเน นิพฺพตฺติตฺวา อปราปรํ สุคตีสุเยว สํสรโนฺต อิมสฺมิํ พุทฺธุปฺปาเท สาวตฺถินคเร พฺราหฺมณกุเล นิพฺพตฺติ, ติสฺส นามํ อโหสิฯ โส วิญฺญุตํ ปโตฺต เชตวนปฎิคฺคหเณ พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา กมฺมฎฺฐานํ คเหตฺวา อรเญฺญ วิหรโนฺต วสฺสํ อุปคนฺตฺวา วุฎฺฐวโสฺส ภควนฺตํ วนฺทิตุํ สาวตฺถิํ คจฺฉโนฺต อนฺตรามเคฺค มาควิเกหิ โอฑฺฑิเต ปาเส มิคโปตกํ พทฺธํ อทฺทสฯ มาตา ปนสฺส มิคี ปาสํ อปฺปวิฎฺฐาปิ ปุตฺตสิเนเหน ทูรํ น คจฺฉติ, มรณภเยน ปาสสมีปมฺปิ น อุปคจฺฉติ มิคโปตโก จ ภีโต อิโต จิโต จ ปริวเตฺตโนฺต กรุณํ วิลปติ, ตํ ทิสฺวา เถโร , ‘‘อโห สตฺตานํ เสฺนหเหตุกํ ทุกฺข’’นฺติ คจฺฉโนฺต ตโต ปรํ สมฺพหุเล โจเร เอกํ  ปุริสํ ชีวคาหํ คเหตฺวา  ปลาลเวณิยา สรีรํ เวเฐตฺวา ฌาเปเนฺต, ตญฺจ มหาวิรวํ วิรวนฺตํ ทิสฺวา ตทุภยํ นิสฺสาย สญฺชาตสํเวโค เตสํ โจรานํ สุณนฺตานํเยว –</p>


<ol>
<li>
‘‘ชโน ชนมฺหิ สมฺพโทฺธ, ชนเมวสฺสิโต ชโน;  
  
ชโน ชเนน เหฐียติ, เหเฐติ จ ชโน ชนํฯ  
</li>
  
<li>
‘‘โก หิ ตสฺส ชเนนโตฺถ, ชเนน ชนิเตน วา;  
  
ชนํ โอหาย คจฺฉํ ตํ, เหฐยิตฺวา พหุํ ชน’’นฺติฯ – คาถาทฺวยํ อภาสิ;  
</li>
  
<p>ตตฺถ ติ อนฺธพาลชโนฯ ติ อเญฺญ ชเนฯ ติ ตณฺหาพนฺธเนน พโทฺธฯ ‘‘อยํ เม ปุโตฺต, มาตา’’ติอาทินา ปฎิพโทฺธฯ อยเมว วา ปาโฐ, ‘‘อิเม มํ โปเสนฺติ, อหํ อิเม นิสฺสาย ชีวามี’’ติ ปฎิพทฺธจิโตฺตติ อโตฺถฯ ติ ‘‘อยํ เม ปุโตฺต, ธีตา’’ติอาทินา อญฺญเมว ชนํ อโญฺญ ชโน อสฺสิโต ตณฺหาย อลฺลีโน ปริคฺคยฺห ฐิโตฯ นฺติ กมฺมสฺสกตาย ยถาภูตาวโพธสฺส จ อภาวโต อชฺฌุเปกฺขนํ อกตฺวา โลภวเสน ยถา ชโน ชนํ อสฺสิโต, เอวํ โทสวเสน ชโน ชเนน เหฐียติ วิพาธียติฯ ‘‘ตยิทํ มยฺหํว อุปริ เหฐนผลวเสน ปริปติสฺสตี’’ติ อชานโนฺต เหเฐติ จ ชโน ชนํฯ
</ol></p>


<p>ติ ตสฺส อญฺญชนสฺส อเญฺญน ชเนน ตณฺหาวเสน อสฺสิเตน โทสวเสน เหฐิเตน วา โก อโตฺถฯ ติ มาตาปิตา หุตฺวา เตน อเญฺญน ชเนน ชนิเตน วา โก อโตฺถฯ นฺติ ยสฺมา สํสาเร จรโต ชนสฺส อยเมวานุรูปา ปฎิปตฺติ, ตสฺมา ตํ ชนํ, ตสฺส จ พาธิกา ยา สา ตณฺหา จ, โย จ โส โทโส เอว พหุํ ชนํ พาธยิตฺวา ฐิโต, ตญฺจ โอหาย สพฺพโส ปหาย ปริจฺจชิตฺวา  คจฺฉํ, เตหิ อนุปทฺทุตํ ฐานํ คเจฺฉยฺยํ ปาปุเณยฺยนฺติ อโตฺถฯ เอวํ  ปน วตฺวา เถโร ตาวเทว วิปสฺสนํ อุสฺสุกฺกาเปตฺวา อรหตฺตมปาปุณิฯ เตน วุตฺตํ  (อป. เถร ๒.๕๐.๑๕-๒๔) –</p>


<p>
‘‘วนกมฺมิโก ปุเร อาสิํ, ปิตุมาตุมเตนหํ;  
  
ปสุมาเรน ชีวามิ, กุสลํ เม น วิชฺชติฯ  
</p>
  
<p>
‘‘มม  
อาสยสามนฺตา, ติโสฺส โลกคฺคนายโก;  
  
ปทานิ ตีณิ ทเสฺสสิ, อนุกมฺปาย จกฺขุมาฯ  
</p>
  
<p>
‘‘อกฺกเนฺต จ ปเท ทิสฺวา, ติสฺสนามสฺส สตฺถุโน;  
  
หโฎฺฐ หเฎฺฐน จิเตฺตน, ปเท จิตฺตํ ปสาทยิํฯ  
</p>
  
<p>
‘‘โกรณฺฑํ ปุปฺผิตํ ทิสฺวา, ปาทปํ ธรณีรุหํ;  
  
สโกสกํ คเหตฺวาน, ปทเสฎฺฐมปูชยิํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
โกรณฺฑกฉวิ โหมิ, สุปฺปภาโส ภวามหํฯ  
</p>
  
<p>
‘‘เทฺวนวุเต อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปทปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>เต ปน โจรา เถรสฺส สนฺติเก ธมฺมํ สุตฺวา สํเวคชาตา ปพฺพชิตฺวา ธมฺมานุธมฺมํ ปฎิปชฺชิํสูติฯ</p>

</p>


<h3>๖. มหากาฬเตฺถรคาถาวณฺณนา</h3>
<p>  ติ อายสฺมโต มหากาฬเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกนวุเต กเปฺป กุลเคเห นิพฺพตฺติตฺวา วิญฺญุตํ ปโตฺต เกนจิเทว กรณีเยน อรญฺญํ คโต ตตฺถ อญฺญตรสฺส รุกฺขสฺส สาขาย โอลมฺพมานํ ปํสุกูลจีวรํ ทิสฺวา ‘‘อริยทฺธโช โอลมฺพตี’’ติ ปสนฺนจิโตฺต กิงฺกณิปุปฺผานิ คเหตฺวา ปํสุกูลํ ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท เสตพฺยนคเร สตฺถวาหกุเล นิพฺพตฺติตฺวา ติ ลทฺธนาโม วิญฺญุตํ ปตฺวา ฆราวาสํ วสโนฺต ปญฺจหิ สกฎสเตหิ ภณฺฑํ คเหตฺวา วาณิชฺชวเสน สาวตฺถิํ คโต เอกมนฺตํ สกฎสตฺถํ นิเวเสตฺวา อทฺธานปริสฺสมํ วิโนเทตฺวา อตฺตโน ปริสาย สทฺธิํ นิสิโนฺน สายนฺหสมยํ คนฺธมาลาทิหเตฺถ อุปาสเก เชตวนํ คจฺฉเนฺต ทิสฺวา สยมฺปิ เตหิ สทฺธิํ วิหารํ คนฺตฺวา สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา โสสานิกงฺคํ อธิฎฺฐาย สุสาเน วสติฯ อเถกทิวสํ  นาม เอกา อิตฺถี ฉวฑาหิกา เถรสฺส กมฺมฎฺฐานตฺถาย อจิรมตสรีรํ อุโภ สตฺถี  ภินฺทิตฺวา อุโภ จ พาหู ภินฺทิตฺวา สีสญฺจ ทธิถาลกํ วิย ภินฺทิตฺวา สพฺพํ องฺคปจฺจงฺคํ สมฺพนฺธเมว กตฺวา เถรสฺส โอโลเกตุํ โยคฺยฎฺฐาเน ฐเปตฺวา เอกมนฺตํ นิสีทิฯ เถโร ตํ ทิสฺวา อตฺตานํ โอวทโนฺต –</p>


<ol>
<li>
‘‘กาฬี อิตฺถี พฺรหตี ธงฺกรูปา, สตฺถิญฺจ เภตฺวา อปรญฺจ สตฺถิํ;  
  
พาหญฺจ เภตฺวา อปรญฺจ พาหํ, สีสญฺจ เภตฺวา ทธิถาลกํว;  
  
เอสา นิสินฺนา อภิสนฺทหิตฺวาฯ  
</li>
  
<li>
‘‘โย  
  
เว อวิทฺวา อุปธิํ กโรติ, ปุนปฺปุนํ ทุกฺขมุเปติ มโนฺท;  
  
ตสฺมา ปชานํ อุปธิํ น กยิรา, มาหํ ปุน ภินฺนสิโร สยิสฺส’’นฺติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ ตสฺสา นามํ, กาฬวณฺณตฺตา วา เอวํ วุตฺตํฯ ติ มหาสรีรา อาโรหปริณาหวตีฯ ติ กาฬวณฺณตฺตา เอว กากสทิสรูปาฯ ติ มตสรีรสฺส สตฺถิํ ชณฺณุเภทเนน ภญฺชิตฺวาฯ นฺติ อิตรญฺจ สตฺถิํ ภญฺชิตฺวาฯ ติ พาหฎฺฐิญฺจ อคฺคพาหฎฺฐาเนเยว ภญฺชิตฺวาฯ ติ มตสรีรสฺส สีสํ ภินฺทิตฺวา ภินฺนตฺตา เอว เลฑฺฑุทณฺฑาทีหิ ปคฺฆรนฺตํ ทธิถาลกํ วิย, ปคฺฆรนฺตํ มตฺถลุงฺคํ กตฺวาติ อโตฺถฯ ติ ฉินฺนภินฺนาวยวํ มตสรีรํ เต อวยเว ยถาฐาเนเยว ฐปเนน สนฺทหิตฺวา สหิตํ กตฺวา มํสาปณํ ปสาเรนฺตี วิย เอสา นิสินฺนาฯ</p>


<p>ติ โย อิมาย อุปฎฺฐาปิตํ กมฺมฎฺฐานํ ทิสฺวาปิ อวิทฺวา อกุสโล กมฺมฎฺฐานํ ฉเฑฺฑตฺวา อโยนิโสมนสิกาเรน กิเลสูปธิํ อุปฺปาเทติ, โส  มนฺทปโญฺญ สํสารสฺส อนติวตฺตนโต  อปราปรํ นิรยาทีสุ ฯ ติ ติ ยสฺมา เจตเทวํ, ตสฺมาฯ นฺติ ‘‘อิธ ยํ ทุกฺขํ สโมฺภตี’’ติ ปชานโนฺต โยนิโส มนสิกโรโนฺต กิเลสูปธิํ น กยิรา น อุปฺปาเทยฺยฯ กสฺมา? นฺติ ยถยิทํ มตสรีรํ ภินฺนสรีรํ สยติ, เอวํ กิเลสูปธีหิ สํสาเร ปุนปฺปุนํ อุปฺปตฺติยา กฎสิวฑฺฒโก หุตฺวา ภินฺนสิโร อหํ มา สยิสฺสนฺติฯ เอวํ วทโนฺต เอว เถโร วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๐.๘-๑๔) –</p>


<p>
‘‘หิมวนฺตสฺสาวิทูเร  
  
, อุทงฺคโณ นาม ปพฺพโต;  
  
ตตฺถทฺทสํ ปํสุกูลํ, ทุมคฺคมฺหิ วิลมฺพิตํฯ  
</p>
  
<p>
‘‘ตีณิ กิงฺกณิปุปฺผานิ, โอจินิตฺวานหํ ตทา;  
  
หโฎฺฐ หเฎฺฐน จิเตฺตน, ปํสุกูลมปูชยิํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘เอกนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปูชิตฺวา อรหทฺธชํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
มหากาฬเตฺถรคาถาวณฺณนา นิฎฺฐิตาฯ  
  
<h3>๗. ติสฺสเตฺถรคาถาวณฺณนา</h3>
<p>  ติ อายสฺมโต ติสฺสเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต ปิยทสฺสิสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปโตฺต สิเปฺปสุ นิปฺผตฺติํ คนฺตฺวา กาเมสุ อาทีนวํ ทิสฺวา ฆราวาสํ ปหาย ตาปสปพฺพชฺชํ ปพฺพชิตฺวา อรญฺญายตเน สาลวเน อสฺสมํ กาเรตฺวา วสติฯ ภควา ตสฺส อนุคฺคณฺหนตฺถํ อสฺสมสฺส อวิทูเร สาลวเน นิโรธํ สมาปชฺชิตฺวา นิสีทิฯ โส อสฺสมโต นิกฺขมิตฺวา ผลาผลตฺถาย คจฺฉโนฺต ภควนฺตํ ทิสฺวา ปสนฺนมานโส จตฺตาโร ทเณฺฑ ฐเปตฺวา ภควโต อุปริ ปุปฺผิตาหิ สาลสาขาหิ สาขามณฺฑปํ กตฺวา สตฺตาหํ นวนเวหิ สาลปุเปฺผหิ ภควนฺตํ ปูเชโนฺต อฎฺฐาสิ พุทฺธารมฺมณํ ปีติํ อวิชหโนฺตฯ สตฺถา สตฺตาหสฺส อจฺจเยน นิโรธโต วุฎฺฐหิตฺวา ภิกฺขุสงฺฆํ จิเนฺตสิฯ ตาวเทว สตสหสฺสมตฺตา ขีณาสวา สตฺถารํ ปริวาเรสุํฯ ภควา ตสฺส ภาวินิํ สมฺปตฺติํ วิภาเวโนฺต อนุโมทนํ วตฺวา ปกฺกามิฯ โส เตน ปุญฺญกเมฺมน เทวโลเก นิพฺพตฺติตฺวา อปราปรํ สุคตีสุเยว สํสรโนฺต อิมสฺมิํ พุทฺธุปฺปาเท  ราชคเห พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต ติณฺณํ เวทานํ ปารคู หุตฺวา ปญฺจมตฺตานิ มาณวกสตานิ มเนฺต วาเจโนฺต ลาภคฺคยสคฺคปฺปโตฺต หุตฺวา สตฺถุ ราชคหคมเน พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๙.๑๙๐-๒๒๐) –</p>


<p>
‘‘อโชฺฌคาเหตฺวา  
สาลวนํ, สุกโต อสฺสโม มม;  
  
สาลปุเปฺผหิ สญฺฉโนฺน, วสามิ วิปิเน ตทาฯ  
</p>
  
<p>
‘‘ปิยทสฺสี จ ภควา, สยมฺภู อคฺคปุคฺคโล;  
  
วิเวกกาโม สมฺพุโทฺธ, สาลวนมุปาคมิฯ  
</p>
  
<p>
‘‘อสฺสมา อภินิกฺขมฺม, ปวนํ อคมาสหํ;  
  
มูลผลํ คเวสโนฺต, อาหิณฺฑามิ วเน ตทาฯ  
</p>
  
<p>
‘‘ตตฺถทฺทสาสิํ สมฺพุทฺธํ, ปิยทสฺสิํ มหายสํ;  
  
สุนิสินฺนํ สมาปนฺนํ, วิโรจนฺตํ มหาวเนฯ  
</p>
  
<p>
‘‘จตุทเณฺฑ ฐเปตฺวาน, พุทฺธสฺส อุปรี อหํ;  
  
มณฺฑปํ สุกตํ กตฺวา, สาลปุเปฺผหิ ฉาทยิํฯ  
</p>
  
<p>
‘‘สตฺตาหํ ธารยิตฺวาน, มณฺฑปํ สาลฉาทิตํ;  
  
ตตฺถ จิตฺตํ ปสาเทตฺวา, พุทฺธเสฎฺฐมวนฺทหํฯ  
</p>
  
<p>
‘‘ภควา ตมฺหิ สมเย, วุฎฺฐหิตฺวา สมาธิโต;  
  
ยุคมตฺตํ เปกฺขมาโน, นิสีทิ ปุริสุตฺตโมฯ  
</p>
  
<p>
‘‘สาวโก วรุโณ นาม, ปิยทสฺสิสฺส สตฺถุโน;  
  
วสีสตสหเสฺสหิ, อุปคจฺฉิ วินายกํฯ  
</p>
  
<p>
‘‘ปิยทสฺสี จ ภควา, โลกเชโฎฺฐ นราสโภ;  
  
ภิกฺขุสเงฺฆ นิสีทิตฺวาน, สิตํ ปาตุกรี ชิโนฯ  
</p>
  
<p>
‘‘อนุรุโทฺธ อุปฎฺฐาโก, ปิยทสฺสิสฺส สตฺถุโน;  
  
เอกํสํ จีวรํ กตฺวา, อปุจฺฉิตฺถ มหามุนิํฯ  
</p>
  
<p>
‘‘โก นุ โข ภควา เหตุ, สิตกมฺมสฺส สตฺถุโน;  
  
การเณ วิชฺชมานมฺหิ, สตฺถา ปาตุกเร สิตํฯ  
</p>
  
<p>
‘‘สตฺตาหํ  
สาลจฺฉทนํ, โย เม ธาเรสิ มาณโว;  
  
ตสฺส กมฺมํ สริตฺวาน, สิตํ ปาตุกริํ อหํฯ  
</p>
  
<p>
‘‘อโนกาสํ น ปสฺสามิ, ยตฺถ ปุญฺญํ วิปจฺจติ;  
  
เทวโลเก มนุเสฺส วา, โอกาโสว น สมฺมติฯ  
</p>
  
<p>
‘‘เทวโลเก วสนฺตสฺส, ปุญฺญกมฺมสมงฺคิโน;  
  
ยาวตา ปริสา ตสฺส, สาลจฺฉนฺนา ภวิสฺสติฯ  
</p>
  
<p>
‘‘ตตฺถ ทิเพฺพหิ นเจฺจหิ, คีเตหิ วาทิเตหิ จ;  
  
รมิสฺสติ สทา สโนฺต, ปุญฺญกมฺมสมาหิโตฯ  
</p>
  
<p>
‘‘ยาวตา ปริสา ตสฺส, คนฺธคนฺธี ภวิสฺสติ;  
  
สาลสฺส ปุปฺผวโสฺส จ, ปวสฺสิสฺสติ ตาวเทฯ  
</p>
  
<p>
‘‘ตโต  
จุโตยํ มนุโช, มานุสํ อาคมิสฺสติ;  
  
อิธาปิ สาลจฺฉทนํ, สพฺพกาลํ ธริสฺสติฯ  
</p>
  
<p>
‘‘อิธ นจฺจญฺจ คีตญฺจ, สมฺมตาฬสมาหิตํ;  
  
ปริวาเรสฺสนฺติ มํ นิจฺจํ, พุทฺธปูชายิทํ ผลํฯ  
</p>
  
<p>
‘‘อุคฺคจฺฉเนฺต จ สูริเย, สาลวสฺสํ ปวสฺสติ;  
  
ปุญฺญกเมฺมน สํยุตฺตํ, วสฺสเต สพฺพกาลิกํฯ  
</p>
  
<p>
‘‘อฎฺฐารเส กปฺปสเต, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘ธมฺมํ อภิสเมนฺตสฺส, สาลจฺฉนฺนํ ภวิสฺสติ;  
  
จิตเก ฌายมานสฺส, ฉทนํ ตตฺถ เหสฺสติฯ  
</p>
  
<p>
‘‘วิปากํ กิตฺตยิตฺวาน, ปิยทสฺสี มหามุนิ;  
  
ปริสาย ธมฺมํ เทเสสิ, ตเปฺปโนฺต ธมฺมวุฎฺฐิยาฯ  
</p>
  
<p>
‘‘ติํสกปฺปานิ เทเวสุ, เทวรชฺชมการยิํ;  
  
สฎฺฐิ จ สตฺตกฺขตฺตุญฺจ, จกฺกวตฺตี อโหสหํฯ  
</p>
  
<p>
‘‘เทวโลกา  
อิธาคนฺตฺวา, ลภามิ วิปุลํ สุขํ;  
  
อิธาปิ สาลจฺฉทนํ, มณฺฑปสฺส อิทํ ผลํฯ  
</p>
  
<p>
‘‘อยํ ปจฺฉิมโก มยฺหํ, จริโม วตฺตเต ภโว;  
  
อิธาปิ สาลจฺฉทนํ, เหสฺสติ สพฺพกาลิกํฯ  
</p>
  
<p>
‘‘มหามุนิํ โตสยิตฺวา, โคตมํ สกฺยปุงฺควํ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</p>
  
<p>
‘‘อฎฺฐารเส กปฺปสเต, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>โส อรหตฺตํ ปน ปตฺวา วิเสสโต ลาภคฺคยสคฺคปฺปโตฺต อโหสิฯ ตตฺถ เกจิ ปุถุชฺชนภิกฺขู เถรสฺส ลาภสกฺการํ ทิสฺวา พาลภาเวน อสหนาการํ ปเวเทสุํฯ เถโร ตํ ญตฺวา ลาภสกฺกาเร อาทีนวํ ตตฺถ อตฺตโน อลคฺคภาวญฺจ ปกาเสโนฺต –</p>


<ol>
<li>
‘‘พหู สปเตฺต ลภติ, มุโณฺฑ สงฺฆาฎิปารุโต;  
  
ลาภี อนฺนสฺส ปานสฺส, วตฺถสฺส สยนสฺส จฯ  
</li>
  
<li>
‘‘เอตมาทีนวํ  
ญตฺวา, สกฺกาเรสุ มหพฺภยํ;  
  
อปฺปลาโภ อนวสฺสุโต, สโต ภิกฺขุ ปริพฺพเช’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตสฺสโตฺถ  – สิขมฺปิ อเสเสตฺวา มุณฺฑิตเกสตาย  ฉินฺทิตฺวา สงฺฆาฎิตกาสาวธาริตาย  เอวํ เววณฺณิยํ อชฺฌุปคโต ปรายตฺตวุตฺติโก ปพฺพชิโต สเจ อนฺนปานาทีนํ  โหติ, โสปิ  ตสฺส อุสูยนฺตา พหู สมฺภวนฺติฯ ตสฺมา  เอวรูปํ ลาภ  วิปุลภยํ  โทสํ วิทิตฺวา อปฺปิจฺฉตํ สโนฺตสญฺจ หทเย ฐเปตฺวา อนวชฺชุปฺปาทสฺสาปิ อุปฺปนฺนสฺส ลาภสฺส ปริวชฺชเนน  ตโต เอว ตตฺถ ตณฺหาวสฺสุตาภาเวน  สํสาเร ภยสฺส อิกฺขนโต ภินฺนกิเลสตาย วา  สนฺตุฎฺฐิฎฺฐานียสฺส สติสมฺปชญฺญสฺส  วเสน  หุตฺวา  จเรยฺย วิหเรยฺยาติฯ ตํ สุตฺวา เต ภิกฺขู ตาวเทว เถรํ ขมาเปสุํฯ</p>

</p>


<h3>๘. กิมิลเตฺถรคาถาวณฺณนา</h3>
<p>ติอาทิกา อายสฺมโต กิมิลเตฺถรสฺส คาถาฯ กา อุปฺปตฺติ? ตสฺส ปุพฺพโยโค สํเวคุปฺปตฺติ ปพฺพชฺชา จ เอกกนิปาเต ‘‘อภิสโตฺต’’ติ คาถาย สํวณฺณนายํ วุตฺตาเยวฯ ตาย จ คาถาย เถเรน อตฺตโน วิเสสาธิคมสฺส การณํ ทสฺสิตํฯ อิธ ปน อธิคตวิเสสสฺส อตฺตโน อายสฺมตา จ อนุรุเทฺธน อายสฺมตา จ นนฺทิเยน สห สมคฺควาโส ทสฺสิโตติ เวทิตพฺพํฯ สมคฺควาสํ ปน วสนฺตา เต ยถา จ วสิํสุ, ตํ ทเสฺสโนฺต –</p>


<ol>
<li>
‘‘ปาจีนวํสทายมฺหิ, สกฺยปุตฺตา สหายกา;  
  
ปหายานปฺปเก โภเค, อุเญฺฉ ปตฺตาคเต รตาฯ  
</li>
  
<li>
‘‘อารทฺธวีริยา ปหิตตฺตา, นิจฺจํ ทฬฺหปรกฺกมา;  
  
รมนฺติ ธมฺมรติยา, หิตฺวาน โลกิยํ รติ’’นฺติฯ – คาถาทฺวยํ อภาสิ;  
</li>
  
<p>ตตฺถ ติ ปาจีนวํสนามเก รกฺขิตโคปิเต สหปริเจฺฉเท วเนฯ ตญฺหิ วนํ  คามสฺส ปาจีนทิสายํ ฐิตตฺตา วํสคุมฺพปริกฺขิตฺตตฺตา จ ‘‘ปาจีนวํสทาโย’’ติ วุโตฺต, วํสวนภาเวน วาติฯ ติ  อนุรุทฺธเตฺถราทโย สกฺยราชกุมาราฯ ติ สํเวคุปฺปตฺติปพฺพชฺชาสมณธมฺมกรณสํวาเสหิ สห อยนโต ปวตฺตนโต สหายกาฯ ติ อุฬาเรน ปุญฺญานุภาเวน อธิคเต กุลปรมฺปราคเต จ มหเนฺต โภคกฺขเนฺธ ฉเฑฺฑตฺวาฯ ‘‘สหายานปฺปเก’’ติปิ ปาฬิฯ ติ อุญฺฉาจริยาย อาภตตฺตา  อุเญฺฉ ปเตฺต อาคตตฺตา ปตฺตาคเต ปตฺตปริยาปเนฺน รตา อภิรตา, สงฺฆภตฺตาทิอติเรกลาภํ ปฎิกฺขิปิตฺวา ชงฺฆพลํ นิสฺสาย ภิกฺขาจริยาย ลเทฺธน มิสฺสกภเตฺตเนว สนฺตุฎฺฐาติ อโตฺถฯ
</ol></p>


<p>ติ อุตฺตมตฺถสฺส อธิคมาย อาทิโตว ปเคว สมฺปาทิตวีริยาฯ ติ นินฺนโปณปพฺภารภาเวน กาเลน กาลํ สมาปชฺชเนน จ นิพฺพานํ ปติเปสิตจิตฺตาฯ ติ วตฺตปฎิปตฺตีสุ ทิฎฺฐธมฺมสุขวิหารานุโยเคน สพฺพกาลํ อสิถิลปรกฺกมาฯ นฺติ โลเก วิทิตตาย โลกปริยาปนฺนตาย จ โลกิยํ รูปารมฺมณาทิรติํ ปหาย มคฺคปญฺญาย ปชหิตฺวา โลกุตฺตรธมฺมรติยา อคฺคผลนิพฺพานาภิรติยา จ รมนฺติ อภิรมนฺตีติฯ</p>

</p>


<h3>๙. นนฺทเตฺถรคาถาวณฺณนา</h3>
<p>ติ อายสฺมโต นนฺทเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปโตฺต ภควโต สนฺติเก ธมฺมํ สุณโนฺต สตฺถารํ เอกํ ภิกฺขุํ อินฺทฺริเยสุ คุตฺตทฺวารานํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ ปเตฺถโนฺต ภควโต ภิกฺขุสงฺฆสฺส จ ปูชาสกฺการพหุลํ มหาทานํ ปวเตฺตตฺวา, ‘‘อหมฺปิ อนาคเต ตุมฺหาทิสสฺส พุทฺธสฺส เอวรูโป สาวโก ภเวยฺย’’นฺติ ปณิธานํ กตฺวา ตโต ปฎฺฐาย เทวมนุเสฺสสุ สํสรโนฺต อตฺถทสฺสิสฺส ภควโต กาเล วินตาย นาม นทิยา มหโนฺต กจฺฉโป หุตฺวา นิพฺพโตฺต เอกทิวสํ สตฺถารํ นทิยา ปารํ คนฺตุํ ตีเร ฐิตํ ทิสฺวา สยํ ภควนฺตํ ตาเรตุกาโม สตฺถุ ปาทมูเล นิปชฺชิ ฯ สตฺถา ตสฺส อชฺฌาสยํ โอโลเกตฺวา ปิฎฺฐิํ อภิรุหิฯ โส หฎฺฐตุโฎฺฐ เวเคน โสตํ ฉินฺทโนฺต สีฆตรํ ปรตีรเมว ปาเปสิฯ ภควา ตสฺส อนุโมทนํ วทโนฺต ภาวินิํ สมฺปตฺติํ กเถตฺวา ปกฺกามิฯ</p>


<p>โส   เตน ปุญฺญกเมฺมน สุคตีสุเยว สํสรโนฺต อิมสฺมิํ พุทฺธุปฺปาเท กปิลวตฺถุสฺมิํ สุโทฺธทนมหาราชสฺส ปุโตฺต หุตฺวา มหาปชาปติยา โคตมิยา กุจฺฉิมฺหิ นิพฺพตฺติฯ ตสฺส นามคฺคหณทิวเส ญาติสงฺฆํ นเนฺทโนฺต ชาโตติ เตฺวว นามํ อกํสุฯ ตสฺส วยปฺปตฺตกาเล สตฺถา ปวตฺตวรธมฺมจโกฺก โลกานุคฺคหํ กโรโนฺต กปิลวตฺถุํ คนฺตฺวา ญาติสมาคเม โปกฺขรวสฺสํ อฎฺฐุปฺปตฺติํ กตฺวา  (ชา. ๒.๒๒.๑๖๕๕ อาทโย) กเถตฺวา ทุติยทิวเส ปิณฺฑาย ปวิโฎฺฐ ‘‘อุตฺติเฎฺฐ นปฺปมเชฺชยฺยา’’ติ (ธ. ป. ๑๖๘) คาถาย ปิตรํ โสตาปตฺติผเล ปติฎฺฐาเปตฺวา นิเวสนํ คนฺตฺวา ‘‘ธมฺมํ จเร สุจริต’’นฺติ (ธ. ป. ๑๖๙) คาถาย มหาปชาปติํ โสตาปตฺติผเล ราชานํ สกทาคามิผเล ปติฎฺฐาเปตฺวา ตติเย ทิวเส นนฺทกุมารสฺส อภิเสกนิเวสนปฺปเวสนวิวาหมงฺคเลสุ วตฺตมาเนสุ ปิณฺฑาย ปวิสิตฺวา นนฺทกุมารสฺส หเตฺถ ปตฺตํ ทตฺวา มงฺคลํ วตฺวา ตสฺส หตฺถโต ปตฺตํ อคเหตฺวาว วิหารํ คโต ตํ ปตฺตหตฺถํ วิหารํ อาคตํ อนิจฺฉมานํเยว ปพฺพาเชตฺวา ตถา ปพฺพชิตตฺตาเยว อนภิรติยา ปีฬิตํ ญตฺวา อุปาเยน ตสฺส ตํ อนภิรติํ วิโนเทสิฯ โส โยนิโส ปฎิสงฺขาย วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๙.๑๔๘-๑๖๓) –</p>


<p>
‘‘อตฺถทสฺสี ตุ ภควา, สยมฺภู โลกนายโก;  
  
วินตานทิยา ตีรํ, อุปาคจฺฉิ ตถาคโตฯ  
</p>
  
<p>
‘‘อุทกา อภินิกฺขมฺม, กจฺฉโป วาริโคจโร;  
  
พุทฺธํ ตาเรตุกาโมหํ, อุเปสิํ โลกนายกํฯ  
</p>
  
<p>
‘‘อภิรูหตุ มํ พุโทฺธ, อตฺถทสฺสี มหามุนิ;  
  
อหํ ตํ ตารยิสฺสามิ, ทุกฺขสฺสนฺตกโร ตุวํฯ  
</p>
  
<p>
‘‘มม สงฺกปฺปมญฺญาย, อตฺถทสฺสี มหายโส;  
  
อภิรูหิตฺวา เม ปิฎฺฐิํ, อฎฺฐาสิ โลกนายโกฯ  
</p>
  
<p>
‘‘ยโต สรามิ อตฺตานํ, ยโต ปโตฺตสฺมิ วิญฺญุตํ;  
  
สุขํ เม ตาทิสํ นตฺถิ, ผุเฎฺฐ ปาทตเล ยถาฯ  
</p>
  
<p>
‘‘อุตฺตริตฺวาน สมฺพุโทฺธ, อตฺถทสฺสี มหายโส;  
  
นทิตีรมฺหิ ฐตฺวาน, อิมา คาถา อภาสถฯ  
</p>
  
<p>
‘‘ยาวตา  
วตฺตเต จิตฺตํ, คงฺคาโสตํ ตรามหํ;  
  
อยญฺจ กจฺฉโป ราชา, ตาเรสิ มม ปญฺญวาฯ  
</p>
  
<p>
‘‘อิมินา พุทฺธตรเณน, เมตฺตจิตฺตวตาย จ;  
  
อฎฺฐารเส กปฺปสเต, เทวโลเก รมิสฺสติฯ  
</p>
  
<p>
‘‘เทวโลกา  
อิธาคนฺตฺวา, สุกฺกมูเลน โจทิโต;  
  
เอกาสเน นิสีทิตฺวา, กงฺขาโสตํ ตริสฺสติฯ  
</p>
  
<p>
‘‘ยถาปิ ภทฺทเก เขเตฺต, พีชํ อปฺปมฺปิ โรปิตํ;  
  
สมฺมาธารํ ปเวจฺฉเนฺต, ผลํ โตเสติ กสฺสกํฯ  
</p>
  
<p>
‘‘ตเถวิทํ พุทฺธเขตฺตํ, สมฺมาสมฺพุทฺธเทสิตํ;  
  
สมฺมาธารํ ปเวจฺฉเนฺต, ผลํ มํ โตสยิสฺสติฯ  
</p>
  
<p>
‘‘ปธานปหิตโตฺตมฺหิ, อุปสโนฺต นิรูปธิ;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘อฎฺฐารเส กปฺปสเต, ยํ กมฺมมกริํ ตทา;  
  
ทุคฺคติํ นาภิชานามิ, ตรณาย อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา วิมุตฺติสุขํ อนุภวโนฺต ‘‘อโห สตฺถุ อุปายโกสลฺลํ, เยนาหํ ภวปงฺกโต อุทฺธริตฺวา นิพฺพานถเล ปติฎฺฐาปิโต’’ติ อตฺตโน ปหีนสํกิเลสํ ปฎิลทฺธญฺจ สุขํ ปจฺจเวกฺขิตฺวา สญฺชาตโสมนโสฺส อุทานวเสน –</p>


<ol>
<li>
‘‘อโยนิโส มนสิการา, มณฺฑนํ อนุยุญฺชิสํ;  
  
อุทฺธโต จปโล จาสิํ, กามราเคน อฎฺฎิโตฯ  
</li>
  
<li>
‘‘อุปายกุสเลนาหํ, พุเทฺธนาทิจฺจพนฺธุนา;  
  
โยนิโส ปฎิปชฺชิตฺวา, ภเว จิตฺตํ อุทพฺพหิ’’นฺติฯ – คาถาทฺวยํ อภาสิ;  
</li>
  
<p>ตตฺถ  ติ อนุปายมนสิการโต อสุภํ กายํ สุภโต มนสิ กริตฺวา สุภโต มนสิการเหตุ, อสุภํ  กายํ สุภสญฺญายาติ อโตฺถฯ นฺติ หตฺถูปคาทิอาภรเณหิ เจว มาลาคนฺธาทีหิ จ อตฺตภาวสฺส อลงฺกรณํฯ นฺติ อนุยุญฺชิํ, สรีรสฺส วิภูสนปฺปสุโต อโหสินฺติ อโตฺถฯ ติ ชาติโคตฺตรูปโยพฺพนมทาทีหิ อุทฺธโต อวูปสนฺตจิโตฺตฯ ติ วนมกฺกโฎ วิย อนวฎฺฐิตจิตฺตตาย โลโล, กายมณฺฑนวตฺถมณฺฑนาทิจาปเลฺย ยุตฺตตาย วา จปโล นฺติ อโหสิํฯ ติ วตฺถุกาเมสุ ฉนฺทราเคน  ปีฬิโต วิพาธิโต อาสินฺติ โยชนาฯ
</ol></p>


<p>ติ  วิเนยฺยานํ ทมนูปายเจฺฉเกน โกวิเทน  ภควตา เหตุภูเตนฯ เหตุอเตฺถ หิ เอตํ กรณวจนํฯ ปลุฎฺฐมกฺกฎีเทวจฺฉราทสฺสเนน หิ อุปกฺกิตวาทโจทนาย อตฺตโน กามราคาปนยนํ สนฺธาย วทติฯ ภควา หิ อายสฺมนฺตํ นนฺทเตฺถรํ ปฐมํ ชนปทกลฺยาณิํ อุปาทาย ‘‘ยถายํ มกฺกฎี, เอวํ กกุฎปาทินิโย อุปาทาย ชนปทกลฺยาณี’’ติ มหติยา อาณิยา ขุทฺทกํ อาณิํ นีหรโนฺต ฉฑฺฑโก วิย, สิเนหปาเนน สรีรํ กิเลเทตฺวา วมนวิเรจเนหิ โทสํ นีหรโนฺต ภิสโกฺก วิย จ กกุฎปาทินิทสฺสเนน ชนปทกลฺยาณิยํ วิรตฺตจิตฺตํ กาเรตฺวา ปุน อุปกฺกิตวาเทน กกุฎปาทินีสุปิ จิตฺตํ วิราเชตฺวา สมฺมเทว สมถวิปสฺสนานุโยเคน อริยมเคฺค ปติฎฺฐาเปสิฯ เตน วุตฺตํ นฺติฯ อุปาเยน ญาเยน สมฺมเทว สมถวิปสฺสนาย วิสุทฺธิปฎิปทํ ปฎิปชฺชิตฺวา ภเว สํสารปเงฺก นิมุคฺคญฺจ เม จิตฺตํ อริยมเคฺคน หเตฺถน อุตฺตาริํ, นิพฺพานถเล ปติฎฺฐาเปสินฺติ อโตฺถฯ</p>


<p>อิมํ อุทานํ อุทาเนตฺวา เถโร ปุนทิวเส ภควนฺตํ อุปสงฺกมิตฺวา เอวมาห – ‘‘ยํ เม, ภเนฺต, ภควา ปาฎิโภโค ปญฺจนฺนํ อจฺฉราสตานํ ปฎิลาภาย กกุฎปาทานํ, มุญฺจามหํ, ภเนฺต, ภควนฺตํ เอตสฺมา ปฎิสฺสวา’’ติ (อุทา. ๒๒)ฯ ภควาปิ, ‘‘ยเทว โข เต, นนฺท, อนุปาทาย อาสเวหิ จิตฺตํ วิมุตฺตํ, อถาหํ มุโตฺต เอตสฺมา ปฎิสฺสวา’’ติ (อุทา. ๒๒) อาหฯ อถสฺส  ภควา สวิเสสํ  อินฺทฺริเยสุ คุตฺตทฺวารตํ ญตฺวา ตํ คุณํ วิภาเวโนฺต, ‘‘เอตทคฺคํ, ภิกฺขเว, มม สาวกานํ ภิกฺขูนํ อินฺทฺริเยสุ คุตฺตทฺวารานํ ยทิทํ นโนฺท’’ติ (อ. นิ. ๑.๒๑๙, ๒๓๐) อินฺทฺริเยสุ คุตฺตทฺวารภาเวน อคฺคฎฺฐาเน ฐเปสิฯ เถโร หิ ‘‘ยเมวาหํ อินฺทฺริยานํ อสํวรํ นิสฺสาย อิมํ วิปฺปการํ ปโตฺต, ตเมวาหํ สุฎฺฐุ นิคฺคเหสฺสามี’’ติ อุสฺสาหชาโต พลวหิโรตฺตโปฺป ตตฺถ จ กตาธิการตฺตา อินฺทฺริยสํวเร อุกฺกํสปารมิํ อคมาสีติฯ</p>

</p>


<h3>๑๐. สิริมเตฺถรคาถาวณฺณนา</h3>
<p>ติ อายสฺมโต สิริมเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ปทุมุตฺตรสฺส ภควโต ปารมิโย ปูเรตฺวา ตุสิตภวเน ฐิตกาเล พฺราหฺมณกุเล นิพฺพตฺติตฺวา วิญฺญุตํ ปโตฺต ติณฺณํ เวทานํ  ปารคู สนิฆณฺฑุเกฎุภานํ สกฺขรปฺปเภทานํ อิติหาสปญฺจมานํ ปทโก เวยฺยากรโณ โลกายตมหาปุริสลกฺขเณสุ อนวโย เนกฺขมฺมชฺฌาสยตาย กาเม ปหาย ตาปสปพฺพชฺชํ ปพฺพชิตฺวา จตุราสีติสหสฺสปริมาเณน ตาปสคเณน ปริวุโต หิมวนฺตปฺปเทเส เทวตาภินิมฺมิเต อสฺสเม ฌานาภิญฺญาโย นิพฺพเตฺตตฺวา วสโนฺต ปุริมพุเทฺธสุ กตาธิการตาย ลกฺขณมเนฺตสุ อาคตนิยาเมน จ พุทฺธคุเณ อนุสฺสริตฺวา อตีเต พุเทฺธ อุทฺทิสฺส อญฺญตรสฺมิํ นทีนิวตฺตเน ปุลินเจติยํ กตฺวา ปูชาสกฺการาภิรโต อโหสิฯ ตํ ทิสฺวา ตาปสา, ‘‘กํ อุทฺทิสฺส อยํ ปูชาสกฺกาโร กรียตี’’ติ ปุจฺฉิํสุฯ โส เตสํ ลกฺขณมเนฺต อาหริตฺวา ตตฺถ อาคตานิ มหาปุริสลกฺขณานิ วิภชิตฺวา ตทนุสาเรน อตฺตโน พเล ฐตฺวา พุทฺธคุเณ กิเตฺตสิฯ ตํ สุตฺวา เตปิ ตาปสา ปสนฺนมานสา ตโต ปฎฺฐาย สมฺมาสมฺพุทฺธํ อุทฺทิสฺส ถูปปูชํ กโรนฺตา วิหรนฺติฯ</p>


<p>เตน จ สมเยน ปทุมุตฺตรโพธิสโตฺต ตุสิตกายา จวิตฺวา มาตุกุจฺฉิํ โอกฺกโนฺต โหติฯ จริมภเว ทฺวตฺติํส ปุพฺพนิมิตฺตานิ ปาตุรเหสุํ , สเพฺพ จ อจฺฉริยพฺภูตธมฺมาฯ ตาปโส ตานิ อเนฺตวาสิกานํ ทเสฺสตฺวา ภิโยฺยโสมตฺตาย สมฺมาสมฺพุเทฺธสุ เตสํ ปสาทํ วเฑฺฒตฺวา กาลํ กตฺวา พฺรหฺมโลเก นิพฺพตฺติตฺวา เตหิ อตฺตโน สรีรสฺส ปูชาย กรียมานาย ทิสฺสมานรูโป อาคนฺตฺวา, ‘‘อหํ ตุมฺหากํ อาจริโย พฺรหฺมโลเก นิพฺพโตฺต, ตุเมฺห อปฺปมตฺตา ปุลินเจติยปูชมนุยุญฺชถ, ภาวนาย  จ ยุตฺตปฺปยุตฺตา โหถา’’ติ วตฺวา พฺรหฺมโลกเมว คโตฯ</p>


<p>เอวํ โส เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ คหปติกุเล นิพฺพตฺติ, ตสฺส ชาตทิวสโต ปฎฺฐาย ตสฺมิํ กุเล สิริสมฺปตฺติยา วฑฺฒมานตฺตา เตฺวว นามํ อกํสุฯ ตสฺส ปทสา คมนกาเล กนิฎฺฐภาตา นิพฺพตฺติ, ตสฺส ‘‘อยํ สิริํ วเฑฺฒโนฺต ชาโต’’ติ ติ นามํ อกํสุฯ เต อุโภปิ เชตวนปฺปฎิคฺคหเณ พุทฺธานุภาวํ ทิสฺวา ปฎิลทฺธสทฺธา ปพฺพชิํสุฯ เตสุ สิริวโฑฺฒ น ตาว อุตฺตริมนุสฺสธมฺมสฺส ลาภี อโหสิ, จตุนฺนํ ปจฺจยานํ ลาภี, คหฎฺฐปพฺพชิตานํ สกฺกโต ครุกโต, สิริมเตฺถโร ปน ปพฺพชิตกาลโต ปฎฺฐาย ตาทิเสน กมฺมจฺฉิเทฺทน อปฺปลาภี อโหสิ พหุชนาสมฺภาวิโต, สมถวิปสฺสนาสุ กมฺมํ กโรโนฺต นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๔๙.๑๑๑-๑๔๗) –</p>


<p>
‘‘ปพฺพเต หิมวนฺตมฺหิ, เทวโล นาม ตาปโส;  
  
ตตฺถ เม จงฺกโม อาสิ, อมนุเสฺสหิ มาปิโตฯ  
</p>
  
<p>
‘‘ชฎาภาเรน  
ภริโต, กมณฺฑลุธโร สทา;  
  
อุตฺตมตฺถํ คเวสโนฺต, วิปินา นิกฺขมิํ ตทาฯ  
</p>
  
<p>
‘‘จุลฺลาสีติสหสฺสานิ, สิสฺสา มยฺหํ อุปฎฺฐหุํ;  
  
สกกมฺมาภิปสุตา, วสนฺติ วิปิเน ตทาฯ  
</p>
  
<p>
‘‘อสฺสมา อภินิกฺขมฺม, อกํ ปุลินเจติยํ;  
  
นานาปุปฺผํ สมาเนตฺวา, ตํ เจติยมปูชยิํฯ  
</p>
  
<p>
‘‘ตตฺถ จิตฺตํ ปสาเทตฺวา, อสฺสมํ ปวิสามหํ;  
  
สเพฺพ สิสฺสา สมาคนฺตฺวา, เอตมตฺถํ ปุจฺฉิํสุ มํฯ  
</p>
  
<p>
‘‘ปุลิเนน  
กโต ถูโป, ยํ ตฺวํ เทว นมสฺสสิ;  
  
มยมฺปิ ญาตุมิจฺฉาม, ปุโฎฺฐ อาจิกฺข โน ตุวํฯ  
</p>
  
<p>
‘‘นิทฺทิฎฺฐา นุ มนฺตปเท, จกฺขุมโนฺต มหายสา;  
  
เต โข อหํ นมสฺสามิ, พุทฺธเสเฎฺฐ มหายเสฯ  
</p>
  
<p>
‘‘กีทิสา เต มหาวีรา, สพฺพญฺญู โลกนายกา;  
  
กถํวณฺณา กถํสีลา, กีทิสา เต มหายสาฯ  
</p>
  
<p>
‘‘พาตฺติํสลกฺขณา พุทฺธา, จตฺตาลีสทิชาปิ จ;  
  
เนตฺตา โคปขุมา เตสํ, ชิญฺชุกา ผลสนฺนิภาฯ  
</p>
  
<p>
‘‘คจฺฉมานา จ เต พุทฺธา, ยุคมตฺตญฺจ เปกฺขเร;  
  
น เตสํ ชาณุ นทติ, สนฺธิสโทฺท น สุยฺยติฯ  
</p>
  
<p>
‘‘คจฺฉมานา จ สุคตา, อุทฺธรนฺตาว คจฺฉเร;  
  
ปฐมํ ทกฺขิณํ ปาทํ, พุทฺธานํ เอส ธมฺมตาฯ  
</p>
  
<p>
‘‘อสมฺภีตา จ เต พุทฺธา, มิคราชาว เกสรี;  
  
เนวุกฺกํเสนฺติ อตฺตานํ, โน จ วเมฺภนฺติ ปาณินํฯ  
</p>
  
<p>
‘‘มานาวมานโต มุตฺตา, สมา สเพฺพสุ ปาณิสุ;  
  
อนตฺตุกฺกํสกา พุทฺธา, พุทฺธานํ เอส ธมฺมตาฯ  
</p>
  
<p>
‘‘อุปฺปชฺชนฺตา จ สมฺพุทฺธา, อาโลกํ ทสฺสยนฺติ เต;  
  
ฉปฺปการํ ปกเมฺปนฺติ, เกวลํ วสุธํ อิมํฯ  
</p>
  
<p>
‘‘ปสฺสนฺติ นิรยเญฺจเต, นิพฺพาติ นิรโย ตทา;  
  
ปวสฺสติ มหาเมโฆ, พุทฺธานํ เอส ธมฺมตาฯ  
</p>
  
<p>
‘‘อีทิสา เต มหานาคา, อตุลา จ มหายสา;  
  
วณฺณโต อนติกฺกนฺตา, อปฺปเมยฺยา ตถาคตาฯ  
</p>
  
<p>
‘‘อนุโมทิํสุ เม วากฺยํ, สเพฺพ สิสฺสา สคารวา;  
  
ตถา จ ปฎิปชฺชิํสุ, ยถาสตฺติ ยถาพลํฯ  
</p>
  
<p>
‘‘ปฎิปูเชนฺติ  
ปุลินํ, สกกมฺมาภิลาสิโน;  
  
สทฺทหนฺตา มม วากฺยํ, พุทฺธสกฺกตมานสาฯ  
</p>
  
<p>
‘‘ตทา  
จวิตฺวา ตุสิตา, เทวปุโตฺต มหายโส;  
  
อุปฺปชฺชิ มาตุกุจฺฉิมฺหิ, ทสสหสฺสิ กมฺปถฯ  
</p>
  
<p>
‘‘อสฺสมสฺสาวิทูรมฺหิ, จงฺกมมฺหิ ฐิโต อหํ;  
  
สเพฺพ สิสฺสา สมาคนฺตฺวา, อาคจฺฉุํ มม สนฺติเกฯ  
</p>
  
<p>
‘‘อุสโภว มหี นทติ, มิคราชาว กูชติ;  
  
สุสุมาโรว สฬติ, กิํ วิปาโก ภวิสฺสติฯ  
</p>
  
<p>
‘‘ยํ ปกิเตฺตมิ สมฺพุทฺธํ, สิกตาถูปสนฺติเก;  
  
โส ทานิ ภควา สตฺถา, มาตุกุจฺฉิมุปาคมิฯ  
</p>
  
<p>
‘‘เตสํ ธมฺมกถํ วตฺวา, กิตฺตยิตฺวา มหามุนิํ;  
  
อุโยฺยเชตฺวา สเก สิเสฺส, ปลฺลงฺกมาภุชิํ อหํฯ  
</p>
  
<p>
‘‘พลญฺจ วต เม ขีณํ, พฺยาธินา ปรเมน ตํ;  
  
พุทฺธเสฎฺฐํ สริตฺวาน, ตตฺถ กาลงฺกโต อหํฯ  
</p>
  
<p>
‘‘สเพฺพ สิสฺสา สมาคนฺตฺวา, อกํสุ จิตกํ ตทา;  
  
กเฬวรญฺจ เม คยฺห, จิตกํ อภิโรปยุํฯ  
</p>
  
<p>
‘‘จิตกํ ปริวาเรตฺวา, สีเส กตฺวาน อญฺชลิํ;  
  
โสกสลฺลปเรตา เต, วิกฺกนฺทิํสุ สมาคตาฯ  
</p>
  
<p>
‘‘เตสํ ลาลปฺปมานานํ, อคมํ จิตกํ ตทา;  
  
อหํ อาจริโย ตุมฺหํ, มา โสจิตฺถ สุเมธสาฯ  
</p>
  
<p>
‘‘สทเตฺถ วายเมยฺยาถ, รตฺตินฺทิวมตนฺทิตา;  
  
มา โว ปมตฺตา อหุตฺถ, ขโณ โว ปฎิปาทิโตฯ  
</p>
  
<p>
‘‘สเก สิเสฺสนุสาสิตฺวา, เทวโลกํ ปุนาคมิํ;  
  
อฎฺฐารส จ กปฺปานิ, เทวโลเก รมามหํฯ  
</p>
  
<p>
‘‘สตานํ ปญฺจกฺขตฺตุญฺจ, จกฺกวตฺตี อโหสหํ;  
  
อเนกสตกฺขตฺตุญฺจ, เทวรชฺชมการยิํฯ  
</p>
  
<p>
‘‘อวเสเสสุ กเปฺปสุ, โวกิโณฺณ สํสริํ อหํ;  
  
ทุคฺคติํ นาภิชานามิ, อุปฺปาทสฺส อิทํ ผลํฯ  
</p>
  
<p>
‘‘ยถา  
โกมุทิเก มาเส, พหู ปุปฺผนฺติ ปาทปา;  
  
ตเถวาหมฺปิ สมเย, ปุปฺผิโตมฺหิ มเหสินาฯ  
</p>
  
<p>
‘‘วีริยํ เม ธุรโธรยฺหํ, โยคเกฺขมาธิวาหนํ;  
  
นาโคว พนฺธนํ เฉตฺวา, วิหรามิ อนาสโวฯ  
</p>
  
<p>
‘‘สตสหสฺสิโต  
กเปฺป, ยํ พุทฺธมภิกิตฺตยิํ;  
  
ทุคฺคติํ นาภิชานามิ, กิตฺตนาย อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิญฺญญฺหิ สมานํ อายสฺมนฺตํ สิริมเตฺถรํ ‘‘อริโย’’ติ อชานนฺตา ปุถุชฺชนา ภิกฺขู สามเณรา จ อปฺปลาภิตาย โลกสฺส อนภิคตภาเวน อสมฺภาเวนฺตา ยํกิญฺจิ กเถตฺวา ครหนฺติฯ สิริวฑฺฒเตฺถรํ ปน ปจฺจยานํ ลาภิภาเวน โลกสฺส สกฺกตครุกตภาวโต สมฺภาเวนฺตา ปสํสนฺติฯ เถโร ‘‘อวณฺณารหสฺส นาม วณฺณภณนํ, วณฺณารหสฺส จ อวณฺณภณนํ อสฺส ปุถุชฺชนภาวสฺส โทโส’’ติ ปุถุชฺชนภาวญฺจ ครหโนฺต –</p>


<ol>
<li>
‘‘ปเร จ นํ ปสํสนฺติ, อตฺตา เจ อสมาหิโต;  
  
โมฆํ ปเร ปสํสนฺติ, อตฺตา หิ อสมาหิโตฯ  
</li>
  
<li>
‘‘ปเร จ นํ ครหนฺติ, อตฺตา เจ สุสมาหิโต;  
  
โมฆํ ปเร ครหนฺติ, อตฺตา หิ สุสมาหิโต’’ติฯ  
</li>
  
<p>– คาถาทฺวยมภาสิฯ
</ol></p>


<p>ตตฺถ ติ อตฺตโต อเญฺญ ปเร นาม, อิธ ปน ปณฺฑิเตหิ อเญฺญ พาลา ปเรติ อธิเปฺปตาฯ เตสญฺหิ อชานิตฺวา อปริโยคาเหตฺวา ภาสนโต ครหา วิย ปสํสาปิ อปฺปมาณภูตาฯ นฺติ นํ ปุคฺคลํฯ ติ อวิทฺทสุภาเวน ตณฺหาวิปนฺนตาย วา, อถ วา อภูตํเยว  ปุคฺคลํ ‘‘อสุโก ภิกฺขุ ฌานลาภี, อริโย’’ติ วา อภูตคุณโรปเนน กิเตฺตนฺติ อภิตฺถวนฺติฯ โย ปเนตฺถ -สโทฺท, โส  อตฺตูปนยโตฺถฯ เตน ปเร นํ ปุคฺคลํ ปสํสนฺติ จ, ตญฺจ โข เตสํ ปสํสนมตฺตํ, น ปน ตสฺมิํ ปสํสาย วตฺถุ อตฺถีติ อิมมตฺถํ ทเสฺสติฯ ติ ยํ ปุคฺคลํ ปเร ปสํสนฺติ, โส เจ สยํ อสมาหิโต มคฺคสมาธินา ผลสมาธินา อุปจารปฺปนาสมาธิมเตฺตเนว วา น สมาหิโต, สมาธานสฺส ปฎิปกฺขภูตานํ กิเลสานํ อปฺปหีนตฺตา วิกฺขิโตฺต วิพฺภนฺตจิโตฺต โหติ เจติ อโตฺถฯ ‘‘อสมาหิโต’’ติ จ เอเตน สมาธินิมิตฺตานํ คุณานํ อภาวํ ทเสฺสติฯ นฺติ ภาวนปุํสกนิเทฺทโส ‘‘วิสมํ จนฺทิมสูริยา ปริวตฺตนฺตี’’ติอาทีสุ วิยฯ ติ เย ตํ อสมาหิตํ ปุคฺคลํ ปสํสนฺติ, เต โมฆํ มุธา อมูลกํ ปสํสนฺติฯ กสฺมา?  ยสฺมา ตสฺส ปุคฺคลสฺส จิตฺตํ อสมาหิตํ, ตสฺมาติ อโตฺถฯ</p>


<p>ทุติยคาถายํ ติ อตฺตโน อวิทฺทสุภาเวน โทสนฺตราย วา อริยํ ฌานลาภิญฺจ สมานํ  ‘‘อสุโก ภิกฺขุ ชาคริยํ นานุยุญฺชติ อนฺตมโส โคทุหนมตฺตมฺปิ กาลํ เกวลํ กายทฬฺหิพหุโล นิทฺทาราโม ภสฺสาราโม สงฺคณิการาโม วิหรตี’’ติอาทินา อปฺปฎิปชฺชมานตาวิภาวเนน วา คุณปริธํสเนน วา ครหนฺติ นินฺทนฺติ, อุปโกฺกสนฺติ วาติ อโตฺถฯ เสสํ ปฐมคาถาย วุตฺตปริยาเยน เวทิตพฺพํฯ เอวํ เถเรน อิมาหิ คาถาหิ อตฺตโน นิกฺกิเลสภาเว สิริวฑฺฒสฺส จ สกิเลสภาเว ปกาสิเต ตํ สุตฺวา สิริวโฑฺฒ สํเวคชาโต วิปสฺสนํ ปฎฺฐเปตฺวา นจิรเสฺสว สทตฺถํ ปริปูเรสิ, ครหกปุคฺคลา จ เถรํ ขมาเปสุํฯ</p>

</p>

</p>


<h2>๓. ตติยวโคฺค</h2>
<h3>๑. อุตฺตรเตฺถรคาถาวณฺณนา</h3>
<p>   ติ อายสฺมโต อุตฺตรเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต อิโต จตุนวุเต กเปฺป สิทฺธตฺถสฺส ภควโต  กาเล กุลเคเห นิพฺพตฺติตฺวา วิญฺญุตํ ปโตฺต สาสเน ลทฺธปฺปสาโท หุตฺวา อุปาสกตฺตํ ปฎิเวเทสิฯ โส สตฺถริ ปรินิพฺพุเต อตฺตโน ญาตเก สนฺนิปาเตตฺวา พหุํ ปูชาสกฺการํ สมฺภริตฺวา ธาตุปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาเกเต พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต เกนจิเทว กรณีเยน สาวตฺถิํ คโต กณฺฑมฺพมูเล กตํ ยมกปาฎิหาริยํ ทิสฺวา ปสีทิตฺวา ปุน เทสนาย (อ. นิ. ๔.๒๔) อภิวฑฺฒมานสโทฺธ ปพฺพชิตฺวา สตฺถารา สทฺธิํ ราชคหํ คนฺตฺวา อุปสมฺปชฺชิตฺวา ตเตฺถว วสโนฺต วิปสฺสนํ ปฎฺฐเปตฺวา นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๔๙.๑๐๖-๑๑๐) –</p>


<p>
‘‘นิพฺพุเต โลกนาถมฺหิ, สิทฺธเตฺถ โลกนายเก;  
  
มม ญาตี สมาเนตฺวา, ธาตุปูชํ อกาสหํฯ  
</p>
  
<p>
‘‘จตุนฺนวุติโต กเปฺป, ยํ ธาตุมภิปูชยิํ;  
  
ทุคฺคติํ นาภิชานามิ, ธาตุปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา สตฺถริ สาวตฺถิยํ วิหรเนฺต พุทฺธุปฎฺฐานตฺถํ ราชคหโต สาวตฺถิํ อุปคโต ภิกฺขูหิ ‘‘กิํ, อาวุโส, ปพฺพชฺชากิจฺจํ ตยา มตฺถกํ ปาปิต’’นฺติ ปุโฎฺฐ อญฺญํ พฺยากโรโนฺต –</p>


<ol>
<li>
‘‘ขนฺธา มยา ปริญฺญาตา, ตณฺหา เม สุสมูหตา;  
  
ภาวิตา มม โพชฺฌงฺคา, ปโตฺต เม อาสวกฺขโยฯ  
</li>
  
<li>
‘‘โสหํ  
  
ขเนฺธ ปริญฺญาย, อพฺพหิตฺวาน ชาลินิํ;  
  
ภาวยิตฺวาน โพชฺฌเงฺค, นิพฺพายิสฺสํ อนาสโว’’ติฯ – คาถาทฺวยํ อภาสิ;  
</li>
  
<p>ตตฺถ ติ ปญฺจุปาทานกฺขนฺธาฯ ติ ‘‘อิทํ ทุกฺขํ, น อิโต ภิโยฺย’’ติ ปริจฺฉิชฺช ญาตา ภาวิตาฯ เตน ทุกฺขสฺส อริยสจฺจสฺส ปริญฺญาภิสมยมาหฯ ติ ตสติ ปริตสตีติ ตณฺหาฯ ติ สมุคฺฆาฎิตาฯ เอเตน สมุทยสจฺจสฺส ปหานาภิสมยํ วทติฯ ติ โพธิสงฺขาตาย สติอาทิธมฺมสามคฺคิยา, ตํสมงฺคิโน วา โพธิสงฺขาตสฺส อริยปุคฺคลสฺส องฺคาติ โพชฺฌงฺคาฯ สติธมฺมวิจยวีริยปีติปสฺสทฺธิสมาธิอุเปกฺขาสงฺขาตา มคฺคปริยาปนฺนา ธมฺมา มยา ภาวิตา อุปฺปาทิตา วฑฺฒิตาฯ โพชฺฌงฺคคฺคหเณเนว เจตฺถ ตํสหจริตตาย สเพฺพ มคฺคธมฺมา, สเพฺพ จ โพธิปกฺขิยธมฺมา คหิตาติ ทฎฺฐพฺพาฯ เอเตเนว มคฺคสจฺจสฺส ภาวนาภิสมยํ ทเสฺสติฯ ติ กามาสวาทโย อาสวา ขียนฺติ เอตฺถาติ อาสวกฺขโยติ ลทฺธนาโม อสงฺขตธโมฺม มยา  ปโตฺต อธิคโตฯ เอเตน นิโรธสจฺจสฺส สจฺฉิกิริยาภิสมยํ กเถติฯ เอตฺตาวตา อตฺตโน สอุปาทิเสสนิพฺพานสมฺปตฺติํ ทเสฺสติฯ
</ol></p>


<p>อิทานิ ปน อนุปาทิเสสนิพฺพานสมฺปตฺติํ ทเสฺสโนฺต นฺติอาทินา ทุติยํ คาถมาหฯ ตสฺสโตฺถ – โสหํ เอวํ วุตฺตนเยน  ปริชานิตฺวา, ตถา ปริชานโนฺต เอว สกอตฺตภาวปรอตฺตภาเวสุ อชฺฌตฺติกพาหิรายตเนสุ อตีตาทิเภทภิเนฺนสุ สํสิพฺพนาการํ ปุนปฺปุนํ ปวตฺติสงฺขาตํ ชาลํ เอตสฺส อตฺถีติ ติ ลทฺธนามํ ตณฺหํ  มม จิตฺตสนฺตานโต อุทฺธริตฺวา, ตถา นํ อุทฺธรโนฺตเยว วุตฺตปฺปเภเท  เต ภาวนาปาริปูริํ ปาเปตฺวา ตโต เอว  หุตฺวา ฐิโต อิทานิ จริมกจิตฺตนิโรเธน อนุปาทาโน วิย ชาตเวโท  ปรินิพฺพายิสฺสามีติฯ</p>

</p>


<h3>๒. ภทฺทชิเตฺถรคาถาวณฺณนา</h3>
<p>  ติ อายสฺมโต ภทฺทชิเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปโตฺต พฺราหฺมณานํ วิชฺชาสิเปฺปสุ ปารํ คนฺตฺวา กาเม ปหาย ตาปสปพฺพชฺชํ ปพฺพชิตฺวา อรญฺญายตเน อสฺสมํ กาเรตฺวา วสโนฺต เอกทิวสํ  สตฺถารํ อากาเสน คจฺฉนฺตํ ทิสฺวา ปสนฺนมานโส อญฺชลิํ ปคฺคยฺห อฎฺฐาสิฯ สตฺถา ตสฺส อชฺฌาสยํ ญตฺวา อากาสโต โอตริฯ โอติณฺณสฺส ปน ภควโต มธุญฺจ ภิสมุฬาลญฺจ สปฺปิญฺจ ขีรญฺจ อุปนาเมสิ, ตสฺส ตํ ภควา อนุกมฺปํ อุปาทาย ปฎิคฺคเหตฺวา อนุโมทนํ วตฺวา ปกฺกามิฯ โส เตน ปุญฺญกเมฺมน ตุสิเต นิพฺพโตฺต ตตฺถ ยาวตายุกํ ฐตฺวา ตโต อปราปรํ สุคตีสุเยว สํสรโนฺต วิปสฺสิสฺส ภควโต กาเล มหทฺธโน เสฎฺฐิ หุตฺวา อฎฺฐสฎฺฐิภิกฺขุสหสฺสํ โภเชตฺวา ติจีวเรน อจฺฉาเทสิฯ</p>


<p>เอวํ พหุํ กุสลํ กตฺวา เทวโลเก นิพฺพตฺติตฺวา ตตฺถ ยาวตายุกํ ฐตฺวา ตโต จวิตฺวา มนุเสฺสสุ อุปฺปโนฺน พุทฺธสุเญฺญ โลเก ปญฺจ ปเจฺจกพุทฺธสตานิ จตูหิ ปจฺจเยหิ อุปฎฺฐหิตฺวา ตโต จุโต ราชกุเล นิพฺพตฺติตฺวา รชฺชํ อนุสาสโนฺต ปุตฺตํ ปเจฺจกโพธิํ อธิคนฺตฺวา ฐิตํ อุปฎฺฐหิตฺวา ตสฺส ปรินิพฺพุตสฺส ธาตุโย คเหตฺวา เจติยํ กตฺวา ปูเชสิฯ เอวํ ตตฺถ ตตฺถ ตานิ ปุญฺญานิ กตฺวา อิมสฺมิํ พุทฺธุปฺปาเท ภทฺทิยนคเร อสีติโกฎิวิภวสฺส ภทฺทิยเสฎฺฐิสฺส เอกปุตฺตโก หุตฺวา นิพฺพตฺติ, ติสฺส นามํ อโหสิฯ ตสฺส กิร อิสฺสริยโภคปริวาราทิสมฺปตฺติ จริมภเว  โพธิสตฺตสฺส วิย อโหสิฯ</p>


<p>ตทา สตฺถา สาวตฺถิยํ วสฺสํ วสิตฺวา ภทฺทชิกุมารํ สงฺคณฺหิตุํ มหตา ภิกฺขุสเงฺฆน สทฺธิํ ภทฺทิยนครํ คนฺตฺวา ชาติยาวเน วสิ ตสฺส ญาณปริปากํ อาคมยมาโนฯ โสปิ อุปริ ปาสาเท นิสิโนฺน สีหปญฺชรํ วิวริตฺวา โอโลเกโนฺต ภควโต สนฺติเก ธมฺมํ โสตุํ คจฺฉนฺตํ มหาชนํ ทิสฺวา ‘‘กตฺถายํ มหาชโน คจฺฉตี’’ติ ปุจฺฉิตฺวา ตํ การณํ สุตฺวา สยมฺปิ มหตา ปริวาเรน สตฺถุ สนฺติกํ คนฺตฺวา ธมฺมํ สุณโนฺต  สพฺพาภรณปฎิมณฺฑิโตว สพฺพกิเลเส เขเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๖.๙๘-๑๑๖) –</p>


<p>
‘‘โอคฺคยฺห ยํ โปกฺขรณิํ, นานากุญฺชรเสวิตํ;  
  
อุทฺธรามิ ภิสํ ตตฺถ, ฆาสเหตุ อหํ ตทาฯ  
</p>
  
<p>
‘‘ภควา ตมฺหิ สมเย, ปทุมุตฺตรสวฺหโย;  
  
รตฺตมฺพรธโร พุโทฺธ, คจฺฉเต อนิลญฺชเสฯ  
</p>
  
<p>
‘‘ธุนโนฺต ปํสุกูลานิ, สทฺทํ อโสฺสสหํ ตทา;  
  
อุทฺธํ นิชฺฌายมาโนหํ, อทฺทสํ โลกนายกํฯ  
</p>
  
<p>
‘‘ตเตฺถว ฐิตโก สโนฺต, อายาจิํ โลกนายกํ;  
  
มธุํ ภิเสหิ สหิตํ, ขีรํ สปฺปิํ มุฬาลิกํฯ  
</p>
  
<p>
‘‘ปฎิคฺคณฺหาตุ  
เม พุโทฺธ, อนุกมฺปาย จกฺขุมา;  
  
ตโต การุณิโก สตฺถา, โอโรหิตฺวา มหายโสฯ  
</p>
  
<p>
‘‘ปฎิคฺคณฺหิ มมํ ภิกฺขํ, อนุกมฺปาย จกฺขุมา;  
  
ปฎิคฺคเหตฺวา สมฺพุโทฺธ, อกา เม อนุโมทนํฯ  
</p>
  
<p>
‘‘สุขี โหตุ มหาปุญฺญ, คติ ตุยฺหํ สมิชฺฌตุ;  
  
อิมินา ภิสทาเนน, ลภสฺสุ วิปุลํ สุขํฯ  
</p>
  
<p>
‘‘อิทํ วตฺวาน สมฺพุโทฺธ, ชลชุตฺตมนามโก;  
  
ภิกฺขมาทาย สมฺพุโทฺธ, อากาเสนาคมา ชิโนฯ  
</p>
  
<p>
‘‘ตโต ภิสํ คเหตฺวาน, อาคจฺฉิํ มม อสฺสมํ;  
  
ภิสํ รุเกฺข ลเคฺคตฺวาน, มม ทานํ อนุสฺสริํฯ  
</p>
  
<p>
‘‘มหาวาโต อุฎฺฐหิตฺวา, สญฺจาเลสิ วนํ ตทา;  
  
อากาโส อภินาทิตฺถ, อสนี จ ผลี ตทาฯ  
</p>
  
<p>
‘‘ตโต เม อสนีปาโต, มตฺถเก นิปตี ตทา;  
  
โสหํ นิสินฺนโก สโนฺต, ตตฺถ กาลงฺกโต อหํฯ  
</p>
  
<p>
‘‘ปุญฺญกเมฺมน สญฺญุโตฺต, ตุสิตํ อุปปชฺชหํ;  
  
กเฬวรํ เม ปติตํ, เทวโลเก รมามหํฯ  
</p>
  
<p>
‘‘ฉฬสีติสหสฺสานิ  
, นาริโย สมลงฺกตา;  
  
สายํ ปาตํ อุปฎฺฐนฺติ, ภิสทานสฺสิทํ ผลํฯ  
</p>
  
<p>
‘‘มนุสฺสโยนิมาคนฺตฺวา, สุขิโต โหมหํ ตทา;  
  
โภเค เม อูนตา นตฺถิ, ภิสทานสฺสิทํ ผลํฯ  
</p>
  
<p>
‘‘อนุกมฺปิตโก เตน, เทวเทเวน ตาทินา;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘สตสหสฺสิโต กเปฺป, ยํ ภิสํ อททิํ ตทา;  
  
ทุคฺคติํ นาภิชานามิ, ภิสทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหเตฺต ปน เตน อธิคเต สตฺถา ภทฺทิยเสฎฺฐิํ อามเนฺตสิ – ‘‘ตว ปุโตฺต อลงฺกตปฎิยโตฺต ธมฺมํ สุณโนฺต อรหเตฺต ปติฎฺฐาสิ, เตนสฺส อิทาเนว ปพฺพชิตุํ ยุตฺตํ, โน เจ ปพฺพชติ, ปรินิพฺพายิสฺสตี’’ติฯ เสฎฺฐิ ‘‘น มยฺหํ ปุตฺตสฺส ทหรเสฺสว สโต ปรินิพฺพาเนน กิจฺจํ อตฺถิ, ปพฺพาเชถ น’’นฺติ อาหฯ ตํ สตฺถา ปพฺพาเชตฺวา อุปสมฺปาเทตฺวา ตตฺถ สตฺตาหํ วสิตฺวา โกฎิคามํ ปาปุณิ, โส จ คาโม คงฺคาตีเรฯ โกฎิคามวาสิโน พุทฺธปฺปมุขสฺส ภิกฺขุสงฺฆสฺส มหาทานํ ปวเตฺตสุํฯ ภทฺทชิเตฺถโร สตฺถารา อนุโมทนาย อารทฺธมตฺตาย พหิคามํ คนฺตฺวา  ‘‘คงฺคาตีเร มคฺคสมีเป สตฺถุ อาคตกาเล วุฎฺฐหิสฺสามี’’ติ สมาปตฺติํ สมาปชฺชิตฺวา นิสีทิฯ มหาเถเรสุ อาคจฺฉเนฺตสุปิ อวุฎฺฐหิตฺวา สตฺถุ อาคตกาเลเยว วุฎฺฐหิฯ ปุถุชฺชนภิกฺขู, ‘‘อยํ อธุนา ปพฺพชิโต มหาเถเรสุ อาคจฺฉเนฺตสุ มานตฺถโทฺธ หุตฺวา น วุฎฺฐาสี’’ติ อุชฺฌายิํสุฯ โกฎิคามวาสิโน สตฺถุ ภิกฺขุสงฺฆสฺส จ พหู นาวาสงฺฆาเฎ พนฺธิํสุ, สตฺถา ‘‘หนฺทสฺส อานุภาวํ ปกาเสมี’’ติ นาวาสงฺฆาเฎ ฐตฺวา, ‘‘กหํ, ภทฺทชี’’ติ ปุจฺฉิฯ ภทฺทชิเตฺถโร ‘‘เอโสหํ, ภเนฺต’’ติ สตฺถารํ อุปสงฺกมิตฺวา อญฺชลิํ กตฺวา อฎฺฐาสิฯ สตฺถา, ‘‘เอหิ, ภทฺทชิ, อเมฺหหิ สทฺธิํ เอกนาวํ อภิรุหา’’ติฯ โส อุปฺปติตฺวา สตฺถุ ฐิตนาวายํ อฎฺฐาสิฯ สตฺถา คงฺคามชฺฌํ คตกาเล, ‘‘ภทฺทชิ, ตยา มหาปนาทราชกาเล อชฺฌาวุฎฺฐรตนปาสาโท กห’’นฺติ อาหฯ ‘‘อิมสฺมิํ ฐาเน นิมุโคฺค’’ติฯ ‘‘เตน หิ, ภทฺทชิ, สพฺรหฺมจารีนํ กงฺขํ ฉินฺทา’’ติฯ ตสฺมิํ ขเณ เถโร  สตฺถารํ วนฺทิตฺวา อิทฺธิพเลน คนฺตฺวา ปาสาทถูปิกํ ปาทงฺคุลนฺตเรน สนฺนิรุมฺภิตฺวา ปญฺจวีสติโยชนํ ปาสาทํ  คเหตฺวา อากาเส อุปฺปติ, อุปฺปตโนฺต จ ปญฺญาส โยชนานิ ปาสาทํ อุทกโต อุกฺขิปิฯ อถสฺส ปุริมภเว ญาตกา ปาสาทคเตน โลเภน มจฺฉกจฺฉปมณฺฑูกา หุตฺวา ตสฺมิํ ปาสาเท อุฎฺฐหเนฺต ปริวตฺติตฺวา อุทเก ปติํสุฯ สตฺถา เต ปตเนฺต ทิสฺวา ‘‘ญาตกา เต, ภทฺทชิ, กิลมนฺตี’’ติ อาหฯ เถโร สตฺถุ วจเนน ปาสาทํ วิสฺสเชฺชสิฯ ปาสาโท ยถาฐาเน เอว ปติฎฺฐหิฯ สตฺถา ปารงฺคโต ภิกฺขูหิ ‘‘กทา, ภเนฺต, ภทฺทชิเตฺถเรน อยํ ปาสาโท อชฺฌาวุโฎฺฐ’’ติ ปุโฎฺฐ  (ชา. ๑.๓.๔๐-๔๑) กเถตฺวา มหาชนํ ธมฺมามตํ ปาเยสิฯ เถโร ปน อตฺตโน อชฺฌาวุฎฺฐปุพฺพํ สุวณฺณปาสาทํ ทเสฺสตฺวา –</p>


<ol>
<li>
‘‘ปนาโท นาม โส ราชา, ยสฺส ยูโป สุวณฺณโย;  
  
ติริยํ โสฬสุเพฺพโธ, อุพฺภมาหุ สหสฺสธาฯ  
</li>
  
<li>
‘‘สหสฺสกโณฺฑ สตเคณฺฑุ, ธชาลุ หริตามโย;  
  
อนจฺจุํ ตตฺถ คนฺธพฺพา, ฉ สหสฺสานิ สตฺตธา’’ติฯ –  
</li>
  
<p>ทฺวีหิ คาถาหิ วเณฺณโนฺต อญฺญํ พฺยากาสิฯ
</ol></p>


<p>ตตฺถ ติ อตีเต ปนาโท นาม โส ราชา อโหสีติ อตฺตภาวอนฺตรหิตตาย อตฺตานํ ปรํ วิย นิทฺทิสติฯ โส เอว หิ รเชฺช ฐิตกาลโต ปฎฺฐาย สทา อุสฺสาหสมฺปตฺติอาทินา มหตา ราชานุภาเวน มหตา จ กิตฺติสเทฺทน สมนฺนาคตตฺตา ‘‘ราชา มหาปนาโท’’ติ ปญฺญายิตฺถฯ ติ ยสฺส รโญฺญ อยํ ยูโป ปาสาโท สุวณฺณมโยฯ ติ วิตฺถารโต โสฬสกณฺฑปาตปฺปมาโณฯ โส ปน อฑฺฒโยชนมโตฺต  โหติฯ ติ อุพฺภํ อุจฺจํ เอวมสฺส ปาสาทสฺส สหสฺสธา สหสฺสกณฺฑปฺปมาณมาหุฯ โส ปน  โยชนโต ปญฺจวีสติโยชนปฺปมาโณ โหติฯ เกจิ ปเนตฺถ คาถาสุขตฺถํ ‘‘อาหู’’ติ ทีฆํ กตํฯ อาหุ อโหสีติ อตฺถํ วทนฺติฯ</p>


<p>ติ สหสฺสภูมิโกฯ ติ อเนกสตนิยฺยูหโกฯ ติ ตตฺถ ตตฺถ นิยฺยูหสิขราทีสุ ปติฎฺฐาปิเตหิ ยฎฺฐิธชปฎากธชาทิธเชหิ สมฺปโนฺนฯ ติ จามีกรสุวณฺณมโยฯ เกจิ ปน ‘‘หริตชาติมณิสริกฺขโก’’ติ วทนฺติ ฯ ติ นฎาฯ ติ ฉมตฺตานิ คนฺธพฺพสหสฺสานิ สตฺตธา ตสฺส ปาสาทสฺส สตฺตสุ ฐาเนสุ รโญฺญ อภิรมาปนตฺถํ นจฺจิํสูติ อโตฺถฯ เต เอวํ นจฺจนฺตาปิ ราชานํ หาเสตุํ นาสกฺขิํสุฯ อถ สโกฺก เทวราชา เทวนเฎ เปเสตฺวา สมชฺชํ กาเรสิ, ตทา ราชา หสีติฯ</p>

</p>


<h3>๓. โสภิตเตฺถรคาถาวณฺณนา</h3>
<p>ติ อายสฺมโต โสภิตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วยปฺปโตฺต สตฺถุ ธมฺมเทสนํ สุณโนฺต สตฺถารํ เอกํ ภิกฺขุํ ปุเพฺพนิวาสญาณลาภีนํ ภิกฺขูนํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ อุทฺทิสฺส ปตฺถนํ กตฺวา ปุญฺญานิ กตฺวา สุคตีสุเยว สํสรโนฺต สุเมธสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปโตฺต พฺราหฺมณานํ วิชฺชาสิเปฺปสุ นิปฺผตฺติํ คนฺตฺวา เนกฺขมฺมาธิมุโตฺต ฆราวาสํ ปหาย ตาปสปพฺพชฺชํ ปพฺพชิตฺวา หิมวนฺตสฺส สมีเป อรญฺญายตเน อสฺสมํ กาเรตฺวา วนมูลผลาผเลน ยาเปโนฺต พุทฺธุปฺปาทํ สุตฺวา สพฺพตฺถ เอกรตฺติวาเสเนว ภทฺทวตีนคเร สตฺถารํ อุปสงฺกมิตฺวา ปสนฺนมานโส ‘‘ตุวํ สตฺถา จ เกตุ จา’’ติอาทีหิ ฉหิ คาถาหิ อภิตฺถวิ , สตฺถา จสฺส ภาวินิํ สมฺปตฺติํ ปกาเสสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติฯ ติสฺส นามํ อกํสุฯ โส อปเรน สมเยน สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา วิปสฺสนํ วเฑฺฒตฺวา ฉฬภิโญฺญ อโหสิฯ ปุเพฺพนิวาสญาเณ จิณฺณวสี จ อโหสิฯ เตน วุตฺตํ  (อป. เถร ๒.๔๙.๔๖-๗๔) –</p>


<p>
‘‘ทกฺขิเณ  
หิมวนฺตสฺส, สุกโต อสฺสโม มม;  
  
อุตฺตมตฺถํ คเวสโนฺต, วสามิ วิปิเน ตทาฯ  
</p>
  
<p>
‘‘ลาภาลาเภน สนฺตุโฎฺฐ, มูเลน จ ผเลน จ;  
  
อเนฺวสโนฺต อาจริยํ, วสามิ เอกโก อหํฯ  
</p>
  
<p>
‘‘สุเมโธ นาม สมฺพุโทฺธ, โลเก อุปฺปชฺชิ ตาวเท;  
  
จตุสจฺจํ ปกาเสติ, อุทฺธรโนฺต มหาชนํฯ  
</p>
  
<p>
‘‘นาหํ สุโณมิ สมฺพุทฺธํ, นปิ เม โกจิ สํสติ;  
  
อฎฺฐวเสฺส อติกฺกเนฺต, อโสฺสสิํ โลกนายกํฯ  
</p>
  
<p>
‘‘อคฺคิทารุํ นีหริตฺวา, สมฺมชฺชิตฺวาน อสฺสมํ;  
  
ขาริภารํ คเหตฺวาน, นิกฺขมิํ วิปินา อหํฯ  
</p>
  
<p>
‘‘เอกรตฺติํ วสโนฺตหํ, คาเมสุ นิคเมสุ จ;  
  
อนุปุเพฺพน จนฺทวติํ, ตทาหํ อุปสงฺกมิํฯ  
</p>
  
<p>
‘‘ภควา ตมฺหิ สมเย, สุเมโธ โลกนายโก;  
  
อุทฺธรโนฺต พหู สเตฺต, เทเสติ อมตํ ปทํฯ  
</p>
  
<p>
‘‘ชนกายมติกฺกมฺม, วนฺทิตฺวา ชินสาครํ;  
  
เอกํสํ อชินํ กตฺวา, สนฺถวิํ โลกนายกํฯ  
</p>
  
<p>
‘‘ตุวํ สตฺถา จ เกตุ จ, ธโช ยูโป จ ปาณินํ;  
  
ปรายโน ปติฎฺฐา จ, ทีโป จ ทฺวิปทุตฺตโมฯ  
</p>
  
<p>
‘‘เนปุโญฺญ ทสฺสเน วีโร, ตาเรสิ ชนตํ ตุวํ;  
  
นตฺถโญฺญ ตารโก โลเก, ตวุตฺตริตโร มุเนฯ  
</p>
  
<p>
‘‘สกฺกา  
เถเว กุสเคฺคน, ปเมตุํ สาครุตฺตเม;  
  
น เตฺวว ตว สพฺพญฺญุ, ญาณํ สกฺกา ปเมตเวฯ  
</p>
  
<p>
‘‘ตุลทเณฺฑ ฐเปตฺวาน, มหิํ สกฺกา ธเรตเว;  
  
นเตฺวว ตว ปญฺญาย, ปมาณมตฺถิ จกฺขุมฯ  
</p>
  
<p>
‘‘อากาโส มินิตุํ สกฺกา, รชฺชุยา องฺคุเลน วา;  
  
นเตฺวว ตว สพฺพญฺญุ, สีลํ สกฺกา ปเมตเวฯ  
</p>
  
<p>
‘‘มหาสมุเทฺท อุทกํ, อากาโส จ วสุนฺธรา;  
  
ปริเมยฺยานิ เอตานิ, อปฺปเมโยฺยสิ จกฺขุมฯ  
</p>
  
<p>
‘‘ฉหิ คาถาหิ สพฺพญฺญุํ, กิตฺตยิตฺวา มหายสํ;  
  
อญฺชลิํ ปคฺคเหตฺวาน, ตุณฺหี อฎฺฐาสหํ ตทาฯ  
</p>
  
<p>
‘‘ยํ วทนฺติ สุเมโธติ, ภูริปญฺญํ สุเมธสํ;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</p>
  
<p>
‘‘โย  
เม ญาณํ ปกิเตฺตสิ, วิปฺปสเนฺนน เจตสา;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘สตฺตสตฺตติ กปฺปานิ, เทวโลเก รมิสฺสติ;  
  
สหสฺสกฺขตฺตุํ เทวิโนฺท, เทวรชฺชํ กริสฺสติฯ  
</p>
  
<p>
‘‘อเนกสตกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘เทวภูโต มนุโสฺส วา, ปุญฺญกมฺมสมาหิโต;  
  
อนูนมนสงฺกโปฺป, ติกฺขปโญฺญ ภวิสฺสติฯ  
</p>
  
<p>
‘‘ติํสกปฺปสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘อคารา อภินิกฺขมฺม, ปพฺพชิสฺสติกิญฺจโน;  
  
ชาติยา สตฺตวเสฺสน, อรหตฺตํ ผุสิสฺสติฯ  
</p>
  
<p>
‘‘ยโต สรามิ อตฺตานํ, ยโต ปโตฺตสฺมิ สาสนํ;  
  
เอตฺถนฺตเร น ชานามิ, เจตนํ อมโนรมํฯ  
</p>
  
<p>
‘‘สํสริตฺวา  
ภเว สเพฺพ, สมฺปตฺตานุภวิํ อหํ;  
  
โภเค เม อูนตา นตฺถิ, ผลํ ญาณสฺส โถมเนฯ  
</p>
  
<p>
‘‘ติยคฺคี นิพฺพุตา มยฺหํ, ภวา สเพฺพ สมูหตา;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘ติํสกปฺปสหสฺสมฺหิ, ยํ ญาณมถวิํ อหํ;  
  
ทุคฺคติํ นาภิชานามิ, ผลํ ญาณสฺส โถมเนฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>โส อรหตฺตํ ปน ปตฺวา อตฺตโน ปุเพฺพนิวาสํ อนุปฎิปาฎิยา อนุสฺสรโนฺต ยาว อสญฺญภเว อจิตฺตกปฎิสนฺธิ, ตาว อทฺทสฯ ตโต ปญฺจ กปฺปสตานิ จิตฺตปฺปวตฺติํ อทิสฺวา อวสาเนว ทิสฺวา ‘‘กิเมต’’นฺติ  อาวเชฺชโนฺต นยวเสน ‘‘อสญฺญภโว ภวิสฺสตี’’ติ นิฎฺฐํ อคมาสิฯ เตนาห ภควา – ‘‘อตฺถิ, ภิกฺขเว, อสญฺญสตฺตา นาม ทีฆายุกา เทวา, ตโต จุโต โสภิโต อิธูปปโนฺน, โส เอตํ ภวํ ชานาติ, โสภิโต อนุสฺสรตี’’ติ (ปารา. ๒๓๒ อตฺถโต สมานํ)ฯ เอวํ นยวเสน อนุสฺสรนฺตสฺส อนุสฺสรณโกสลฺลํ ทิสฺวา สตฺถา เถรํ ปุเพฺพนิวาสํ อนุสฺสรนฺตานํ อคฺคฎฺฐาเน ฐเปสิฯ ตโต เอว จายํ อายสฺมา สวิเสสํ อตฺตโน ปุเพฺพนิวาสานุสฺสติญาณํ  ตสฺส จ ปจฺจยภูตํ ปฎิปตฺติํ ปจฺจเวกฺขิตฺวา โสมนสฺสชาโต ตทตฺถทีปนํ อุทานํ อุทาเนโนฺต –</p>


<ol>
<li>
‘‘สติมา ปญฺญวา ภิกฺขุ, อารทฺธพลวีริโย;  
  
ปญฺจ กปฺปสตานาหํ, เอกรตฺติํ อนุสฺสริํฯ  
</li>
  
<li>
‘‘จตฺตาโร สติปฎฺฐาเน, สตฺต อฎฺฐ จ ภาวยํ;  
  
ปญฺจ กปฺปสตานาหํ, เอกรตฺติํ อนุสฺสริ’’นฺติฯ – คาถาทฺวยํ อภาสิ;  
</li>
  
<p>ตตฺถ ติ สยํ สมุทาคมนสมฺปนฺนาย สติปฎฺฐานภาวนาปาริปูริยา สติเวปุลฺลปฺปตฺติยา จ สติมาฯ ติ ฉฬภิญฺญาปาริปูริยา ปญฺญาเวปุลฺลปฺปตฺติยา จ ปญฺญวาฯ ภินฺนกิเลสตาย ฯ สทฺธาทิพลานเญฺจว  จตุพฺพิธสมฺมปฺปธานวีริยสฺส จ สํสิทฺธิปาริปูริยา ฯ สทฺธาทีนเญฺหตฺถ พลคฺคหเณน คหณํ สติปิ สติอาทีนํ พลภาเว, ยถา ‘‘โคพลิพทฺธา ปุญฺญญาณสมฺภารา’’ติฯ นฺติ เอกรตฺติํ วิย อนุสฺสริํฯ วิย-สโทฺท หิ อิธ ลุตฺตนิทฺทิโฎฺฐ, เอเตน ปุเพฺพนิวาสานุสฺสติญาเณ อตฺตโน ญาณวสีภาวํ ทีเปติฯ
</ol></p>


<p>อิทานิ ยาย ปฎิปตฺติยา อตฺตโน สติมนฺตาทิภาโว สาติสยํ ปุเพฺพนิวาสญาณญฺจ สิทฺธํ, ตํ ทเสฺสตุํ ติอาทินา ทุติยํ คาถมาหฯ ตตฺถ ติ กายานุปสฺสนาทิเก อตฺตโน วิสยเภเทน จตุพฺพิเธ โลกิยโลกุตฺตรมิสฺสเก สติสงฺขาเต สติปฎฺฐาเนฯ ติ สตฺต โพชฺฌเงฺคฯ ติ อฎฺฐ มคฺคงฺคานิฯ สติปฎฺฐาเนสุ หิ สุปฺปติฎฺฐิตจิตฺตสฺส สตฺต โพชฺฌงฺคา ภาวนาปาริปูริํ คตา เอว โหนฺติ, ตถา อริโย อฎฺฐงฺคิโก มโคฺคฯ เตนาห ธมฺมเสนาปติ – ‘‘จตูสุ สติปฎฺฐาเนสุ สุปฺปติฎฺฐิตจิตฺตา สตฺต โพชฺฌเงฺค ยถาภูตํ ภาเวตฺวา’’ติอาทีหิ (ที. นิ. ๓.๑๔๓) สตฺตโกฎฺฐาสิเกสุ สตฺตติํสาย  โพธิปกฺขิยธเมฺมสุ เอกสฺมิํ โกฎฺฐาเส ภาวนาปาริปูริํ คจฺฉเนฺต อิตเร อคจฺฉนฺตา นาม นตฺถีติฯ นฺติ ภาวนาเหตุฯ เสสํ วุตฺตนยเมวฯ</p>

</p>


<h3>๔. วลฺลิยเตฺถรคาถาวณฺณนา</h3>
<p>  ติอาทิกา อายสฺมโต วลฺลิยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สุเมธสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปโตฺต วิชฺชาสิเปฺปสุ นิปฺผตฺติํ คโต อสีติโกฎิวิภวํ ปหาย ตาปสปพฺพชฺชํ ปพฺพชิตฺวา ปพฺพตปาเท อรญฺญายตเน เอกิสฺสา นทิยา ตีเร อสฺสมํ กาเรตฺวา วิหรโนฺต อตฺตโน อนุคฺคณฺหนตฺถํ อุปคตํ สตฺถารํ ทิสฺวา ปสนฺนมานโส อชินจมฺมํ ปตฺถริตฺวา อทาสิ ฯ ตตฺถ นิสินฺนํ ภควนฺตํ ปุเปฺผหิ จ จนฺทเนน จ ปูเชตฺวา อมฺพผลานิ ทตฺวา ปญฺจปติฎฺฐิเตน วนฺทิฯ ตสฺส ภควา นิสินฺนาสนสมฺปตฺติํ ปกาเสโนฺต อนุโมทนํ วตฺวา ปกฺกามิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท เวสาลิยํ พฺราหฺมณกุเล นิพฺพตฺติตฺวา ‘‘กณฺหมิโตฺต’’ติ ลทฺธนาโม วยปฺปโตฺต สตฺถุ เวสาลิคมเน พุทฺธานุภาวํ ทิสฺวา ปฎิลทฺธสโทฺธ มหากจฺจานเตฺถรสฺส สนฺติเก ปพฺพชิฯ โส มนฺทปโญฺญ ทนฺธปรกฺกโม จ หุตฺวา จิรํ กาลํ วิญฺญุํ สพฺรหฺมจาริํ นิสฺสาเยว วสติฯ ภิกฺขู ‘‘ยถา นาม วลฺลิ รุกฺขาทีสุ กิญฺจิ อนิสฺสาย วฑฺฒิตุํ น สโกฺกติ, เอวมยมฺปิ กญฺจิ ปณฺฑิตํ อนิสฺสาย วฑฺฒิตุํ น สโกฺกตี’’ติ เตฺวว สมุทาจริํสุฯ อปรภาเค ปน เวณุทตฺตเตฺถรํ อุปสงฺกมิตฺวา ตสฺส โอวาเท ฐตฺวา สโต สมฺปชาโน หุตฺวา วิหรโนฺต ญาณสฺส ปริปากํ คตตฺตา ปฎิปตฺติกฺกมํ เถรํ ปุจฺฉโนฺต –</p>


<ol>
<li>
‘‘ยํ กิจฺจํ ทฬฺหวีริเยน, ยํ กิจฺจํ โพทฺธุมิจฺฉตา;  
  
กริสฺสํ นาวรชฺฌิสฺสํ, ปสฺส วีริยํ ปรกฺกมํฯ  
</li>
  
<li>
‘‘ตฺวญฺจ เม มคฺคมกฺขาหิ, อญฺชสํ อมโตคธํ;  
  
อหํ โมเนน โมนิสฺสํ, คงฺคาโสโตว สาคร’’นฺติฯ – คาถาทฺวยํ อภาสิ;  
</li>
  
<p>ตตฺถ  ติ ทเฬฺหน วีริเยน ถิเรน ปรกฺกเมน, ทฬฺหวีริเยน วา ปุริสโธรเยฺหน ยํ กิจฺจํ กาตพฺพํ ปฎิปชฺชิตพฺพํฯ ติ จตฺตาริ อริยสจฺจานิ นิพฺพานเมว วา โพทฺธุํ พุชฺฌิตุํ อิจฺฉเนฺตน ปฎิวิชฺฌิตุกาเมน ยํ กิจฺจํ กรณียํฯ นฺติ ตมหํ ทานิ กริสฺสํ น วิราเธสฺสํ, ยถานุสิฎฺฐํ ปฎิปชฺชิสฺสามิฯ นฺติ ยถา ปฎิปชฺชมาเน ธเมฺม วิธินา อีรณโต  ปรํ ปรํ ฐานํ อกฺกมนโต ติ จ ลทฺธนามํ สมฺมาวายามํ ปสฺส น สทฺธเมวาติ อตฺตโน กตฺตุกามตํ ทเสฺสติฯ
</ol></p>


<p>ติ   กมฺมฎฺฐานทายกํ กลฺยาณมิตฺตํ อาลปติฯ ติ มยฺหํฯ ติ อริยมคฺคํ กเถหิ, โลกุตฺตรมคฺคสมฺปาปกํ จตุสจฺจกมฺมฎฺฐานํ กเถหีติ อโตฺถฯ นฺติ อุชุกํ มชฺฌิมปฎิปทาภาเวน อนฺตทฺวยสฺส อนุปคมนโตฯ อมเต นิพฺพาเน สมฺปาปกภาเวน ปติฎฺฐิตตฺตา ติ ญาเณน มคฺคปญฺญายฯ นฺติ ชานิสฺสํ นิพฺพานํ ปฎิวิชฺฌิสฺสํ ปาปุณิสฺสํฯ นฺติ ยถา คงฺคาย โสโต สาครํ สมุทฺทํ อวิรชฺฌโนฺต เอกํสโต โอคาหติ, เอวํ ‘‘อหํ กมฺมฎฺฐานํ อนุยุญฺชโนฺต มคฺคญาเณน นิพฺพานํ อธิคมิสฺสามิ, ตสฺมา ตํ กมฺมฎฺฐานํ เม อาจิกฺขถา’’ติ เถรํ กมฺมฎฺฐานํ ยาจิฯ</p>


<p>ตํ สุตฺวา เวณุทตฺตเตฺถโร ตสฺส กมฺมฎฺฐานํ อทาสิฯ โสปิ กมฺมฎฺฐานํ อนุยุญฺชโนฺต นจิรเสฺสว วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๙.๗๕-๑๐๕) –</p>


<p>
‘‘ปญฺจ กามคุเณ หิตฺวา, ปิยรูเป มโนรเม;  
  
อสีติ โกฎิโย หิตฺวา, ปพฺพชิํ อนคาริยํฯ  
</p>
  
<p>
‘‘ปพฺพชิตฺวาน กาเยน, ปาปกมฺมํ วิวชฺชยิํ;  
  
วจีทุจฺจริตํ หิตฺวา, นทีกูเล วสามหํฯ  
</p>
  
<p>
‘‘เอกกํ มํ วิหรนฺตํ, พุทฺธเสโฎฺฐ อุปาคมิ;  
  
นาหํ ชานามิ พุโทฺธติ, อกาสิํ ปฎิสนฺถารํฯ  
</p>
  
<p>
‘‘กริตฺวา ปฎิสนฺถารํ, นามโคตฺตมปุจฺฉหํ;  
  
เทวตานุสิ คนฺธโพฺพ, อทุ สโกฺก ปุรินฺทโทฯ  
</p>
  
<p>
‘‘โก วา ตฺวํ กสฺส วา ปุโตฺต, มหาพฺรหฺมา อิธาคโต;  
  
วิโรเจสิ ทิสา สพฺพา, อุทยํ สูริโย ยถาฯ  
</p>
  
<p>
‘‘สหสฺสารานิ จกฺกานิ, ปาเท ทิสฺสนฺติ มาริส;  
  
โก วา ตฺวํ กสฺส วา ปุโตฺต, กถํ ชาเนมุ ตํ มยํฯ  
</p>
  
<p>
‘‘นามโคตฺตํ ปเวเทหิ, สํสยํ อปเนหิ เม;  
  
นมฺหิ เทวา น คนฺธโพฺพ, นมฺหิ สโกฺก ปุรินฺทโทฯ  
</p>
  
<p>
‘‘พฺรหฺมภาโว จ เม นตฺถิ, เอเตสํ อุตฺตโม อหํ;  
  
อตีโต วิสยํ เตสํ, ทาลยิํ กามพนฺธนํฯ  
</p>
  
<p>
‘‘สเพฺพ  
กิเลเส ฌาเปตฺวา, ปโตฺต สโมฺพธิมุตฺตมํ;  
  
ตสฺส วาจํ สุณิตฺวาหํ, อิทํ วจนมพฺรวิํฯ  
</p>
  
<p>
‘‘ยทิ พุโทฺธสิ สพฺพญฺญู, นิสีท ตฺวํ มหามุเน;  
  
ตมหํ ปูชยิสฺสามิ, ทุกฺขสฺสนฺตกโร ตุวํฯ  
</p>
  
<p>
‘‘ปตฺถริตฺวาชินจมฺมํ  
, อทาสิ สตฺถุโน อหํ;  
  
นิสีทิ ตตฺถ ภควา, สีโหว คิริคพฺภเรฯ  
</p>
  
<p>
‘‘ขิปฺปํ ปพฺพตมารุยฺห, อมฺพสฺส ผลมคฺคหิํ;  
  
สาลกลฺยาณิกํ ปุปฺผํ, จนฺทนญฺจ มหารหํฯ  
</p>
  
<p>
‘‘ขิปฺปํ ปคฺคยฺห ตํ สพฺพํ, อุเปตฺวา โลกนายกํ;  
  
ผลํ พุทฺธสฺส ทตฺวาน, สาลปุปฺผมปูชยิํฯ  
</p>
  
<p>
‘‘จนฺทนํ อนุลิมฺปิตฺวา, อวนฺทิํ สตฺถุโน อหํ;  
  
ปสนฺนจิโตฺต สุมโน, วิปุลาย จ ปีติยาฯ  
</p>
  
<p>
‘‘อชินมฺหิ นิสีทิตฺวา, สุเมโธ โลกนายโก;  
  
มม กมฺมํ ปกิเตฺตสิ, หาสยโนฺต มมํ ตทาฯ  
</p>
  
<p>
‘‘อิมินา ผลทาเนน, คนฺธมาเลหิ จูภยํ;  
  
ปญฺจวีเส กปฺปสเต, เทวโลเก รมิสฺสติฯ  
</p>
  
<p>
‘‘อนูนมนสงฺกโปฺป, วสวตฺตี ภวิสฺสติ;  
  
ฉพฺพีสติกปฺปสเต, มนุสฺสตฺตํ คมิสฺสติฯ  
</p>
  
<p>
‘‘ภวิสฺสติ จกฺกวตฺตี, จาตุรโนฺต มหิทฺธิโก;  
  
เวภารํ นาม นครํ, วิสฺสกเมฺมน มาปิตํฯ  
</p>
  
<p>
‘‘เหสฺสติ สพฺพโสวณฺณํ, นานารตนภูสิตํ;  
  
เอเตเนว อุปาเยน, สํสริสฺสติ โส ภเวฯ  
</p>
  
<p>
‘‘สพฺพตฺถ ปูชิโต หุตฺวา, เทวเตฺต อถ มานุเส;  
  
ปจฺฉิเม ภเว สมฺปเตฺต, พฺรหฺมพนฺธุ ภวิสฺสติฯ  
</p>
  
<p>
‘‘อคารา อภินิกฺขมฺม, อนคารี ภวิสฺสติ;  
  
อภิญฺญาปารคู หุตฺวา, นิพฺพายิสฺสตินาสโวฯ  
</p>
  
<p>
‘‘อิทํ  
วตฺวาน สมฺพุโทฺธ, สุเมโธ โลกนายโก;  
  
มม นิชฺฌายมานสฺส, ปกฺกามิ อนิลญฺชเสฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตุสิตโต จวิตฺวาน, นิพฺพตฺติํ มาตุกุจฺฉิยํ;  
  
โภเค เม อูนตา นตฺถิ, ยมฺหิ คเพฺภ วสามหํฯ  
</p>
  
<p>
‘‘มาตุกุจฺฉิคเต มยิ, อนฺนปานญฺจ โภชนํ;  
  
มาตุยา มม ฉเนฺทน, นิพฺพตฺตติ ยทิจฺฉกํฯ  
</p>
  
<p>
‘‘ชาติยา ปญฺจวเสฺสน, ปพฺพชิํ อนคาริยํ;  
  
โอโรปิตมฺหิ เกสมฺหิ, อรหตฺตมปาปุณิํฯ  
</p>
  
<p>
‘‘ปุพฺพกมฺมํ  
คเวสโนฺต, โอเรน นาทฺทสํ อหํ;  
  
ติํสกปฺปสหสฺสมฺหิ, มม กมฺมมนุสฺสริํฯ  
</p>
  
<p>
‘‘นโม เต ปุริสาชญฺญ, นโม เต ปุริสุตฺตม;  
  
ตว สาสนมาคมฺม, ปโตฺตมฺหิ อจลํ ปทํฯ  
</p>
  
<p>
‘‘ติํสกปฺปสหสฺสมฺหิ, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺต เถโร อิมาเยว คาถา อภาสีติฯ</p>

</p>


<h3>๕. วีตโสกเตฺถรคาถาวณฺณนา</h3>
<p>ติอาทิกา อายสฺมโต วีตโสกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิทฺธตฺถสฺส ภควโต กาเล พฺราหฺมณกุเล นิพฺพตฺติตฺวา พฺราหฺมณานํ  วิชฺชาสิเปฺปสุ นิปฺผตฺติํ คโต กาเม ปหาย  อิสิปพฺพชฺชํ ปพฺพชิตฺวา มหตา อิสิคเณน ปริวุโต อรเญฺญ วสโนฺต พุทฺธุปฺปาทํ สุตฺวา หฎฺฐตุโฎฺฐ ‘‘อุทุมฺพรปุปฺผสทิสา ทุลฺลภทสฺสนา พุทฺธา ภควโนฺต, อิทาเนว อุปคนฺตพฺพา’’ติ มหติยา ปริสาย สทฺธิํ สตฺถารํ ทฎฺฐุํ คจฺฉโนฺต ทิยฑฺฒโยชเน เสเส พฺยาธิโก หุตฺวา พุทฺธคตาย สญฺญาย กาลงฺกโต เทเวสุ อุปฺปชฺชิตฺวา อปราปรํ เทวมนุเสฺสสุ สํสรโนฺต อิมสฺมิํ พุทฺธุปฺปาเท อฎฺฐารสวสฺสาธิกานํ ทฺวินฺนํ วสฺสสตานํ มตฺถเก ธมฺมาโสกรโญฺญ กนิฎฺฐภาตา หุตฺวา นิพฺพตฺติ, ตสฺส ติ นาม อโหสิฯ โส วยปฺปโตฺต ขตฺติยกุมาเรหิ สิกฺขิตพฺพวิชฺชาสิเปฺปสุ นิปฺผตฺติํ คโต คิริทตฺตเตฺถรํ นิสฺสาย คิหิภูโต สุตฺตนฺตปิฎเก อภิธมฺมปิฎเก จ วิสารโท หุตฺวา เอกทิวสํ มสฺสุกมฺมสมเย กปฺปกสฺส หตฺถโต อาทาสํ คเหตฺวา กายํ โอโลเกโนฺต วลิตปลิตาทีนิ ทิสฺวา สญฺชาตสํเวโค วิปสฺสนาย จิตฺตํ โอตาเรตฺวา ภาวนํ อุสฺสุกฺกาเปตฺวา ตสฺมิํเยว อาสเน โสตาปโนฺน หุตฺวา คิริทตฺตเตฺถรสฺส สนฺติเก ปพฺพชิตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๙.๙-๒๖) –</p>


<p>
‘‘อชฺฌายโก  
มนฺตธโร, ติณฺณํ เวทาน ปารคู;  
  
ลกฺขเณ อิติหาเส จ, สนิฆณฺฑุสเกฎุเภฯ  
</p>
  
<p>
‘‘นทีโสตปฎิภาคา, สิสฺสา อายนฺติ เม ตทา;  
  
เตสาหํ มเนฺต วาเจมิ, รตฺตินฺทิวมตนฺทิโตฯ  
</p>
  
<p>
‘‘สิทฺธโตฺถ นาม สมฺพุโทฺธ, โลเก อุปฺปชฺชิ ตาวเท;  
  
ตมนฺธการํ นาเสตฺวา, ญาณาโลกํ ปวตฺตยิฯ  
</p>
  
<p>
‘‘มม อญฺญตโร สิโสฺส, สิสฺสานํ โส กเถสิ เม;  
  
สุตฺวาน เต เอตมตฺถํ, อาโรเจสุํ มมํ ตทาฯ  
</p>
  
<p>
‘‘พุโทฺธ โลเก สมุปฺปโนฺน, สพฺพญฺญู โลกนายโก;  
  
ตสฺสานุวตฺตติ ชโน, ลาโภ อมฺหํ น วิชฺชติฯ  
</p>
  
<p>
‘‘อธิจฺจุปฺปตฺติกา พุทฺธา, จกฺขุมโนฺต มหายสา;  
  
ยํนูนาหํ พุทฺธเสฎฺฐํ, ปเสฺสยฺยํ โลกนายกํฯ  
</p>
  
<p>
‘‘อชินํ  
เม คเหตฺวาน, วากจีรํ กมณฺฑลุํ;  
  
อสฺสมา อภินิกฺขมฺม, สิเสฺส อามนฺตยิํ อหํฯ  
</p>
  
<p>
‘‘โอทุมฺพริกปุปฺผํว, จนฺทมฺหิ สสกํ ยถา;  
  
วายสานํ ยถา ขีรํ, ทุลฺลโภ โลกนายโกฯ  
</p>
  
<p>
‘‘พุโทฺธ โลกมฺหิ อุปฺปโนฺน, มนุสฺสตฺตมฺปิ ทุลฺลภํ;  
  
อุโภสุ วิชฺชมาเนสุ, สวนญฺจ สุทุลฺลภํฯ  
</p>
  
<p>
‘‘พุโทฺธ โลเก สมุปฺปโนฺน, จกฺขุํ ลจฺฉาม โน ภวํ;  
  
เอถ สเพฺพ คมิสฺสาม, สมฺมาสมฺพุทฺธสนฺติกํฯ  
</p>
  
<p>
‘‘กมณฺฑลุธรา สเพฺพ, ขราชินนิวาสิโน;  
  
เต ชฎาภารภริตา, นิกฺขมุํ วิปินา ตทาฯ  
</p>
  
<p>
‘‘ยุคมตฺตํ เปกฺขมานา, อุตฺตมตฺถํ คเวสิโน;  
  
อาสตฺติโทสรหิตา, อสมฺภีตาว เกสรีฯ  
</p>
  
<p>
‘‘อปฺปกิจฺจา อโลลุปฺปา, นิปกา สนฺตวุตฺติโน;  
  
อุญฺฉาย จรมานา เต, พุทฺธเสฎฺฐมุปาคมุํฯ  
</p>
  
<p>
‘‘ทิยฑฺฒโยชเน เสเส, พฺยาธิ เม อุปปชฺชถ;  
  
พุทฺธเสฎฺฐํ สริตฺวาน, ตตฺถ กาลงฺกโต อหํฯ  
</p>
  
<p>
‘‘จตุนฺนวุติโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา อญฺญํ พฺยากโรโนฺต –</p>


<ol>
<li>
‘‘เกเส เม โอลิขิสฺสนฺติ, กปฺปโก อุปสงฺกมิ;  
  
ตโต อาทาสมาทาย, สรีรํ ปจฺจเวกฺขิสํฯ  
</li>
  
<li>
‘‘ตุโจฺฉ กาโย อทิสฺสิตฺถ, อนฺธกาเร ตโม พฺยคา;  
  
สเพฺพ โจฬา สมุจฺฉินฺนา, นตฺถิ ทานิ ปุนพฺภโว’’ติฯ – คาถาทฺวยํ อภาสิ;  
</li>
  
<p>ตตฺถ  ติ คิหิกาเล มสฺสุกมฺมสมเย ‘‘มม เกเส โอลิขิสฺสํ กเปฺปมี’’ติ เกสาทีนํ เฉทนาทิวเสน กปฺปนโต กปฺปโก นฺหาปิโต มํ อุปคจฺฉิฯ ติ กปฺปกโตฯ นฺติ สพฺพกายิเก อาทาเส ปลิตวลิตมุขนิมิตฺตาทิทสฺสนมุเขน ‘‘อภิภูโต วต ชราย เม กาโย’’ติ ชราภิภูตํ อตฺตโน สรีรํ ปจฺจเวกฺขิํฯ เอวํ ปจฺจเวกฺขโต จ  นิจฺจธุวสุขสภาวาทีหิ ริโตฺต หุตฺวา เม กาโย อทิสฺสถ ปญฺญายิฯ กสฺมา?  เยน อโยนิโสมนสิการสงฺขาเตน  ตมสา อตฺตโน กาเย อนฺธคตา วิชฺชมานมฺปิ อสุภาทิสภาวํ อปสฺสนฺตา อวิชฺชมานํ สุภาทิอาการํ คณฺหนฺติ, ตสฺมิํ อนฺธกาเร อนฺธกรณฎฺฐาเน กาเย โยนิโสมนสิการสงฺขาเตน ญาณาโลเกน อวิชฺชาตโม วิคโต, ตโต เอว  โจรา วิย กุสลภณฺฑเจฺฉทนโต, สาธูหิ อลาตพฺพโต อสงฺคเหตพฺพโต สงฺการกูฎาทีสุ ฉฑฺฑิตปิโลติกขณฺฑํ วิย อิสฺสรชเนน อริยชเนน ชิคุจฺฉิตพฺพตาย โจฬา วิยาติ วา ‘‘โจฬา’’ติ ลทฺธนามา กิเลสา สมุจฺฉินฺนาฯ อคฺคมเคฺคน สมุคฺฆาฎิตตฺตา เอว จ เนสํ  อายติํ ปุนพฺภวาภินิพฺพตฺติ นตฺถีติฯ
</ol></p>

</p>


<h3>๖. ปุณฺณมาสเตฺถรคาถาวณฺณนา</h3>
<p>ติอาทิกา อายสฺมโต ปุณฺณมาสเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ติสฺสสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถริ อรเญฺญ วิหรเนฺต ปํสุกูลจีวรํ ทุมสาขาย ลเคฺคตฺวา คนฺธกุฎิํ ปวิเฎฺฐ ธนุหโตฺถ คหนํ ปวิโฎฺฐ สตฺถุ ปํสุกูลํ ทิสฺวา ปสนฺนมานโส  ธนุํ นิกฺขิปิตฺวา พุทฺธคุเณ อนุสฺสริตฺวา  ปํสุกูลํ วนฺทิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ กุฎุมฺพิยกุเล นิพฺพตฺติฯ ตสฺส กิร ชาตทิวเส ตสฺมิํ เคเห สพฺพภาชนานิ สุวณฺณรตนมเยหิ มาเสหิ ปริปุณฺณาเนว อเหสุํฯ เตนสฺส เตฺวว นามํ อกํสุฯ โส วยปฺปโตฺต ทารปริคฺคหํ กตฺวา เอกสฺมิํ ปุเตฺต อุปฺปเนฺน ฆราวาสํ ปหาย ปพฺพชิตฺวา คามกาวาเส วสโนฺต ฆเฎโนฺต วายมโนฺต ฉฬภิโญฺญ อโหสิฯ เตน วุตฺตํ  (อป. เถร ๒.๔๙.๑-๘) –</p>


<p>
‘‘ติโสฺส นามาสิ ภควา, สยมฺภู อคฺคปุคฺคโล;  
  
ปํสุกูลํ ฐเปตฺวาน, วิหารํ ปาวิสี ชิโนฯ  
</p>
  
<p>
‘‘วินตํ ธนุมาทาย, ภกฺขตฺถาย จริํ อหํ;  
  
มณฺฑลคฺคํ คเหตฺวาน, กานนํ ปาวิสิํ อหํฯ  
</p>
  
<p>
‘‘ตตฺถทฺทสํ ปํสุกูลํ, ทุมเคฺค ลคฺคิตํ ตทา;  
  
จาปํ ตเตฺถว นิกฺขิปฺป, สิเร กตฺวาน อญฺชลิํฯ  
</p>
  
<p>
‘‘ปสนฺนจิโตฺต สุมโน, วิปุลาย จ ปีติยา;  
  
พุทฺธเสฎฺฐํ สริตฺวาน, ปํสุกูลํ อวนฺทหํฯ  
</p>
  
<p>
‘‘เทฺวนวุเต อิโต กเปฺป, ปํสุกูลมวนฺทหํ;  
  
ทุคฺคติํ นาภิชานามิ, วนฺทนาย อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา สาวตฺถิํ อุปคนฺตฺวา สตฺถารํ วนฺทิตฺวา สุสาเน วสติ, ตสฺส จ อจิราคตเสฺสว สโต ปุโตฺต กาลมกาสิฯ ทารกมาตา เถรสฺส อาคตภาวํ สุตฺวา, ‘‘มา อิทํ อปุตฺตกํ สาปเตยฺยํ ราชาโน หเรยฺยุ’’นฺติ ตํ อุปฺปพฺพาเชตุกามา มหตา ปริวาเรน  เถรสฺส สนฺติกํ คนฺตฺวา ปฎิสนฺถารํ กตฺวา ปโลเภตุํ อารภิฯ เถโร อตฺตโน วีตราคภาวชานาปนตฺถํ อากาเส ฐตฺวา อตฺตโน ปฎิปตฺติกิตฺตนมุเขน ตสฺสา ธมฺมํ เทเสโนฺต –</p>


<ol>
<li>
‘‘ปญฺจ นีวรเณ หิตฺวา, โยคเกฺขมสฺส ปตฺติยา;  
  
ธมฺมาทาสํ คเหตฺวาน, ญาณทสฺสนมตฺตโนฯ  
</li>
  
<li>
‘‘ปจฺจเวกฺขิํ  
อิมํ กายํ, สพฺพํ สนฺตรพาหิรํ;  
  
อชฺฌตฺตญฺจ พหิทฺธา จ, ตุโจฺฉ กาโย อทิสฺสถา’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ  ติ กามจฺฉนฺทาทิเก ปญฺจ นีวรเณ ปหาย ฌานาธิคเมน วิทฺธํเสตฺวาฯ ติ กามโยคาทีหิ จตูหิ โยเคหิ เขมสฺส อนุปทฺทุตสฺส นิพฺพานสฺส อธิคมายฯ นฺติ ธมฺมภูตํ อาทาสํฯ ยถา หิ อาทาโส โอโลเกนฺตสฺส รูปกาเย คุณาคุณํ อาทํเสติ, เอวํ วิปสฺสนาสงฺขาโต ธมฺมานํ สามญฺญวิเสสาวโพธนโต ญาณทสฺสนภูโต ธมฺมาทาโส วิปสฺสนฺตสฺส โวทานสํกิเลสธมฺมวิภาวเนน ตปฺปหานสาธเนน จ วิเสสโต นามกาเย คุณํ อาทํเสติฯ เตนาห –</p>


<p>
‘‘ธมฺมาทาสํ คเหตฺวาน, ญาณทสฺสนมตฺตโน;  
  
ปจฺจเวกฺขิํ อิมํ กายํ, สพฺพํ สนฺตรพาหิร’’นฺติฯ –  
</p>
  
<p>อิมํ กายํ ธมฺมสมูหํ มม อตฺตภาวํ อชฺฌตฺติกพาหิรายตนภาวโต สนฺตรพาหิรํ สพฺพํ อนวเสสํ ธมฺมาทาสํ คเหตฺวา ‘‘อนิจฺจ’’นฺติปิ ‘‘ทุกฺข’’นฺติปิ ‘‘อนตฺตา’’ติปิ ปติอเวกฺขิํ ญาณจกฺขุนา ปสฺสิํฯ เอวํ ปสฺสตา จ มยา ติ อตฺตโน สนฺตาเน ปรสนฺตาเน จ  นิจฺจสาราทิวิรหิโต ตุโจฺฉ ขนฺธปญฺจกสงฺขาโต อตฺตภาวกาโย ญาณจกฺขุนา ยาถาวโต อปสฺสิตฺถฯ สกลมฺปิ หิ ขนฺธปญฺจกํ ‘‘อวิชฺชานิวุตสฺส, ภิกฺขเว, พาลสฺส ตณฺหาสํยุตฺตสฺส เอวมยํ กาโย สมุทาคโต’’ติอาทีสุ (สํ. นิ. ๒.๑๙) ‘‘กาโย’’ติ วุจฺจติฯ ‘‘อทิสฺสถา’’ติ จ อิมินา ยเทว กาเย ทฎฺฐพฺพํ, ตํ ทิฎฺฐํ, น ทานิสฺส กิญฺจิ มยา ปสฺสิตพฺพํ อตฺถีติ กตกิจฺจตํ ทเสฺสโนฺต อญฺญํ พฺยากาสิฯ เอวํ เถโร อิมาหิ คาถาหิ ปุราณทุติยิกาย ธมฺมํ เทเสตฺวา ตํ สรเณสุ จ สีเลสุ จ สมฺปติฎฺฐาเปตฺวา อุโยฺยเชสิฯ</p>

</p>


<h3>๗. นนฺทกเตฺถรคาถาวณฺณนา</h3>
<p>  ติ อายสฺมโต นนฺทกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต สิขิสฺส ภควโต กาเล ปจฺจนฺตเทเส อุปฺปชฺชิตฺวา วิญฺญุตํ ปโตฺต  วนจาริโก หุตฺวา วิจรโนฺต เอกทิวสํ สตฺถุ จงฺกมนฎฺฐานํ ทิสฺวา ปสนฺนจิโตฺต วาลุกา โอกิริฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท จมฺปายํ คหปติกุเล นิพฺพตฺติ, ตสฺส ติ นามํ อกํสุฯ เชฎฺฐกภาตา ปนสฺส ภรโต นามฯ ตสฺส ปุพฺพโยโค อนนฺตรวตฺถุสฺมิํ อาวิภวิสฺสติฯ เต อุโภปิ  วิญฺญุตํ ปตฺวา อายสฺมนฺตํ โสณํ โกฬิวิสํ ปพฺพชิตํ สุตฺวา ‘‘โสโณปิ นาม ตถาสุขุมาโล ปพฺพชิ, กิมงฺคํ ปน มย’’นฺติ ปพฺพชิํสุฯ เตสุ ภรโต นจิรเสฺสว วิปสฺสนํ วเฑฺฒตฺวา ฉฬภิโญฺญ อโหสิฯ นนฺทโก ปน กิเลสานํ พลวภาเวน ตาว วิปสฺสนํ อุสฺสุกฺกาเปตุํ นาสกฺขิ, วิปสฺสนาย กมฺมํ กโรติ เอวฯ อถสฺส ภรตเตฺถโร อาสยํ ญตฺวา อวสฺสโย ภวิตุกาโม ตํ ปจฺฉาสมณํ กตฺวา วิหารโต นิกฺขมิตฺวา มคฺคสมีเป นิสิโนฺน วิปสฺสนากถํ กเถสิฯ</p>


<p>เตน จ สมเยน สกฎสเตฺถ คจฺฉเนฺต เอโก สกเฎ ยุโตฺต โคโณ จิกฺขลฺลฎฺฐาเน สกฎํ อุทฺธริตุํ อสโกฺกโนฺต ปริปติฯ ตโต นํ สตฺถวาโห สกฎา โมเจตฺวา ติณญฺจ ปานียญฺจ ทตฺวา ปริสฺสมํ อปเนตฺวา ปุน ธุเร โยเชสิฯ ตโต โคโณ วูปสนฺตปริสฺสโม ลทฺธพโล ตํ สกฎํ จิกฺขลฺลฎฺฐานโต อุทฺธริตฺวา ถเล ปติฎฺฐาเปสิฯ อถ ภรตเตฺถโร นนฺทกสฺส ‘‘ปสฺสสิ โน ตฺวํ, อาวุโส นนฺทก, อิมสฺส กมฺม’’นฺติ ตํ นิทเสฺสตฺวา เตน ‘‘ปสฺสามี’’ติ วุเตฺต ‘‘อิมมตฺถํ สุฎฺฐุ อุปธาเรหี’’ติ อาหฯ อิตโร ‘‘ยถายํ โคโณ วูปสนฺตปริสฺสโม ปงฺกฎฺฐานโต ภารํ อุพฺพหติ, เอวํ มยาปิ สํสารปงฺกโต อตฺตา อุทฺธริตโพฺพ’’ติ ตเมวารมฺมณํ กตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๘.๙๐-๙๕) –</p>


<p>
‘‘มิคลุโทฺท  
ปุเร อาสิํ, อรเญฺญ กานเน อหํ;  
  
วาตมิคํ คเวสโนฺต, จงฺกมํ อทฺทสํ อหํฯ  
</p>
  
<p>
‘‘อุจฺฉเงฺคน ปุลินํ คยฺห, จงฺกเม โอกิริํ อหํ;  
  
ปสนฺนจิโตฺต สุมโน, สุคตสฺส สิรีมโตฯ  
</p>
  
<p>
‘‘เอกติํเส อิโต กเปฺป, ปุลินํ โอกิริํ อหํ;  
  
ทุคฺคติํ นาภิชานามิ, ปุลินสฺส อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน เชฎฺฐภาติกสฺส ภรตเตฺถรสฺส สนฺติเก อญฺญํ พฺยากโรโนฺต –</p>


<ol>
<li>
‘‘ยถาปิ ภโทฺท อาชโญฺญ, ขลิตฺวา ปติติฎฺฐติ;  
  
ภิโยฺย ลทฺธาน สํเวคํ, อทีโน วหเต ธุรํฯ  
</li>
  
<li>
‘‘เอวํ ทสฺสนสมฺปนฺนํ, สมฺมาสมฺพุทฺธสาวกํ;  
  
อาชานียํ มํ ธาเรถ, ปุตฺตํ พุทฺธสฺส โอรส’’นฺติฯ – คาถาทฺวยํ อภาสิ;  
</li>
  
<p>ตตฺถ   นฺติ ‘‘มยฺหํ ชาติพลวีริยานํ อนนุจฺฉวิกเมตํ ยทิทํ อาคตสฺส ภารสฺส อวหน’’นฺติ สํเวคํ ลภิตฺวา อทีโน อทีนมานโส อลีนจิโตฺตฯ ‘‘อลีโน’’ติ วา ปาโฐ, โส เอว อโตฺถฯ ภิโยฺย ปุนปฺปุนํ ภิโยฺยโสมตฺตาย อตฺตโน ธุรํ ภารํ วหเต อุพฺพหติฯ เสสํ เหฎฺฐา รมณียวิหาริเตฺถรสฺส คาถาวณฺณนายํ วุตฺตนยเมวฯ
</ol></p>

</p>


<h3>๘. ภรตเตฺถรคาถาวณฺณนา</h3>
<p> , ติ อายสฺมโต ภรตเตฺถรสฺส คาถาฯ กา อุปฺปตฺติ? อยํ กิร อโนมทสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ มนุญฺญทสฺสนํ มุทุสุขสมฺผสฺสํ อุปาหนทฺวยํ คเหตฺวา คจฺฉโนฺต สตฺถารํ จงฺกมนฺตํ ทิสฺวา ปสนฺนมานโส อุปาหนา อุปนาเมตฺวา, ‘‘อภิรุหตุ ภควา อุปาหนา, ยํ มม อสฺส ทีฆรตฺตํ หิตาย สุขายา’’ติ อาหฯ อภิรุหิ ภควา ตสฺส อนุคฺคณฺหนตฺถํ อุปาหนาฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท จมฺปานคเร คหปติกุเล นิพฺพตฺติ, ติสฺส นามํ อโหสิฯ โส วิญฺญุตํ ปโตฺต โสณเตฺถรสฺส ปพฺพชิตภาวํ สุตฺวา ‘‘โสปิ นาม ปพฺพชี’’ติ สญฺชาตสํเวโค ปพฺพชิตฺวา กตปุพฺพกิโจฺจ วิปสฺสนาย กมฺมํ กโรโนฺต นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๒.๔๘.๗๑-๘๙) –</p>


<p>
‘‘อโนมทสฺสี ภควา, โลกเชโฎฺฐ นราสโภ;  
  
ทิวาวิหารา นิกฺขมฺม, ปถมารุหิ จกฺขุมาฯ  
</p>
  
<p>
‘‘ปานธิํ สุกตํ คยฺห, อทฺธานํ ปฎิปชฺชหํ;  
  
ตตฺถทฺทสาสิํ สมฺพุทฺธํ, ปตฺติกํ จารุทสฺสนํฯ  
</p>
  
<p>
‘‘สกํ จิตฺตํ ปสาเทตฺวา, นีหริตฺวาน ปานธิํ;  
  
ปาทมูเล ฐเปตฺวาน, อิทํ วจนมพฺรวิํฯ  
</p>
  
<p>
‘‘อภิรูห มหาวีร, สุคตินฺท วินายก;  
  
อิโต ผลํ ลภิสฺสามิ, โส เม อโตฺถ สมิชฺฌตุฯ  
</p>
  
<p>
‘‘อโนมทสฺสี ภควา, โลกเชโฎฺฐ นราสโภ;  
  
ปานธิํ อภิรูหิตฺวา, อิทํ วจนมพฺรวิฯ  
</p>
  
<p>
‘‘โย  
ปานธิํ เม อทาสิ, ปสโนฺน เสหิ ปาณิภิ;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘พุทฺธสฺส คิรมญฺญาย, สเพฺพ เทวา สมาคตา;  
  
อุทคฺคจิตฺตา สุมนา, เวทชาตา กตญฺชลีฯ  
</p>
  
<p>
‘‘ปานธีนํ  
ปทาเนน, สุขิโตยํ ภวิสฺสติ;  
  
ปญฺจปญฺญาสกฺขตฺตุญฺจ, เทวรชฺชํ กริสฺสติฯ  
</p>
  
<p>
‘‘สหสฺสกฺขตฺตุํ ราชา จ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘อปริเมเยฺย อิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘เทวโลเก มนุเสฺส วา, นิพฺพตฺติสฺสติ ปุญฺญวา;  
  
เทวยานปฎิภาคํ, ยานํ ปฎิลภิสฺสติฯ  
</p>
  
<p>
‘‘ปาสาทา สิวิกา วยฺหํ, หตฺถิโน สมลงฺกตา;  
  
รถา วาชญฺญสํยุตฺตา, สทา ปาตุภวนฺติ เมฯ  
</p>
  
<p>
‘‘อคารา นิกฺขมโนฺตปิ, รเถน นิกฺขมิํ อหํ;  
  
เกเสสุ ฉิชฺชมาเนสุ, อรหตฺตมปาปุณิํฯ  
</p>
  
<p>
‘‘ลาภา มยฺหํ สุลทฺธํ เม, วาณิชฺชํ สุปฺปโยชิตํ;  
  
ทตฺวาน ปานธิํ เอกํ, ปโตฺตมฺหิ อจลํ ปทํฯ  
</p>
  
<p>
‘‘อปริเมเยฺย อิโต กเปฺป, ยํ ปานธิมทาสหํ;  
  
ทุคฺคติํ นาภิชานามิ, ปานธิสฺส อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา อตฺตโน กนิฎฺฐภาติเกน นนฺทกเตฺถเรน เหฎฺฐา วุตฺตนเยน อญฺญาพฺยากรเณ กเต ‘‘อิทานิ นนฺทโกปิ อรหา ชาโต, หนฺท มยํ อุโภปิ สตฺถุ สนฺติกํ คนฺตฺวา วุสิตพฺรหฺมจริยตํ นิเวเทสฺสามาติ อุปฺปนฺนํ ปริวิตกฺกํ นนฺทกเตฺถรสฺส กเถโนฺต –</p>


<ol>
<li>
‘‘เอหิ นนฺทก คจฺฉาม, อุปชฺฌายสฺส สนฺติกํ;  
  
สีหนาทํ นทิสฺสาม, พุทฺธเสฎฺฐสฺส สมฺมุขาฯ  
</li>
  
<li>
‘‘ยาย  
โน อนุกมฺปาย, อเมฺห ปพฺพาชยี มุนิ;  
  
โส โน อโตฺถ อนุปฺปโตฺต, สพฺพสํโยชนกฺขโย’’ติฯ – คาถาทฺวยํ อภาสิ;  
</li>
  
<p>ตตฺถ   ติ อาลปนํฯ ติ ตสฺส อตฺตโน สนฺติกกรณํฯ ติ เตน อตฺตนา จ เอกชฺฌํ กาตพฺพกิริยาวจนํ, ติ สมฺมาสมฺพุทฺธสฺส, สมฺมาสมฺพุโทฺธ หิ สมนฺตจกฺขุนา พุทฺธจกฺขุนา จ สตฺตานํ อาสยานุสยจริตาทีนํ ยถาภูตวิโลกเนน สเทวกสฺส โลกสฺส วชฺชาวชฺชํ อุปนิชฺฌายตีติ วิเสสโต อุปชฺฌาโยติ วตฺตพฺพตํ อรหติฯ ยทตฺถํ คมนํ, ตํ ทเสฺสตุํ ติ อาหฯ ยถาภุจฺจคุณาภิพฺยาหารตาย อภีตนาทภาวโต สีหนาทํ พุทฺธสฺส สมฺมาสมฺพุทฺธสฺส ตโต เอว สพฺพสตฺตุตฺตมตาย เสฎฺฐสฺส, พุทฺธานํ วา สาวกพุทฺธาทีนํ เสฎฺฐสฺส สมฺมุขา ปุรโต นทิสฺสามาติ อโตฺถฯ
</ol></p>


<p>ยถา ปน สีหนาทํ นทิตุกาโม, ตํ ทเสฺสโนฺต ติ คาถมาหฯ ตตฺถ ติ ยทตฺถํ, ยาย ยทตฺถานุปฺปตฺติยาติ อโตฺถฯ ติ อมฺหากํฯ ติ อนุคฺคณฺหเนน อเมฺห เทฺวปิ  ปพฺพาเชสิฯ ติ ภควาฯ ติ โส อโตฺถ สเพฺพสํ สํโยชนานํ ขยภูตํ อรหตฺตผลํ โน อเมฺหหิ อนุปฺปโตฺต, อธิคโตติ อโตฺถฯ</p>

</p>


<h3>๙. ภารทฺวาชเตฺถรคาถาวณฺณนา</h3>
<p>ติ อายสฺมโต ภารทฺวาชเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกติํเส กเปฺป กุลเคเห นิพฺพตฺติตฺวา วิญฺญุตํ ปโตฺต เอกทิวสํ สุมนํ นาม ปเจฺจกพุทฺธํ ปิณฺฑาย จรนฺตํ ทิสฺวา ปสนฺนมานโส  ปริปกฺกํ วลฺลิการผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห พฺราหฺมณกุเล นิพฺพตฺติตฺวา โคตฺตนาเมน เตฺวว ปญฺญายิตฺถฯ โส วยปฺปโตฺต ฆราวาสํ วสโนฺต เอกปุตฺตํ ลภิฯ ตสฺส ‘‘กณฺหทิโนฺน’’ติ นามํ อกาสิฯ ตสฺส วิญฺญุตํ ปตฺตกาเล ‘‘ตาต, อสุกสฺส นาม อาจริยสฺส สนฺติเก สิปฺปํ สิกฺขิตฺวา เอหี’’ติ ตํ ตกฺกสิลํ เปเสสิฯ โส คจฺฉโนฺต อนฺตรามเคฺค สตฺถุ สาวกํ อญฺญตรํ มหาเถรํ กลฺยาณมิตฺตํ ลภิตฺวา ตสฺส สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา กตปุพฺพกิโจฺจ วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๘.๖๖-๗๐) –</p>


<p>
‘‘สุมโน  
นาม สมฺพุโทฺธ, ตกฺกรายํ วสี ตทา;  
  
วลฺลิการผลํ คยฺห, สยมฺภุสฺส อทาสหํฯ  
</p>
  
<p>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อถสฺส  ปิตา ภารทฺวาโช เวฬุวเน วิหรนฺตํ ภควนฺตํ อุปสงฺกมิตฺวา ธมฺมํ สุตฺวา ปพฺพชิตฺวา นจิรเสฺสว อรหตฺตํ สจฺฉากาสิฯ อถ ปุโตฺต สตฺถารํ วนฺทิตุํ ราชคหํ อาคโต สตฺถุ สนฺติเก นิสินฺนํ ปิตรํ ทิสฺวา ตุฎฺฐจิโตฺต ‘‘ปิตาปิ โข เม ปพฺพชิโต, กิํ นุ โข เตน ปพฺพชฺชากิจฺจํ มตฺถกํ ปาปิต’’นฺติ วีมํสโนฺต ขีณาสวภาวํ ญตฺวา ตํ สีหนาทํ นทาเปตุกาโม, ‘‘สาธุ, โข ตุเมฺหหิ กตํ ปพฺพชเนฺตหิ, ปพฺพชฺชากิจฺจํ ปน มตฺถกํ ปาปิต’’นฺติ ปุจฺฉิฯ ภารทฺวาโช ปุตฺตสฺส อธิคมํ ทีเปโนฺต –</p>


<ol>
<li>
‘‘นทนฺติ เอวํ สปฺปญฺญา, สีหาว คิริคพฺภเร;  
  
วีรา วิชิตสงฺคามา, เชตฺวา มารํ สวาหนํฯ  
</li>
  
<li>
‘‘สตฺถา จ ปริจิโณฺณ เม, ธโมฺม สโงฺฆ จ ปูชิโต;  
  
อหญฺจ วิโตฺต สุมโน, ปุตฺตํ ทิสฺวา อนาสว’’นฺติฯ – คาถาทฺวยํ อภาสิ;  
</li>
  
<p>ตตฺถ  ติ ยถาภุจฺจคุณาภิพฺยาหารวเสน อภีตนาทํ นทนฺติ คชฺชนฺติฯ นฺติ อิทานิ วตฺตพฺพาการทสฺสนํฯ ติ อคฺคมคฺคปญฺญาธิคเมน สพฺพปญฺญาธิคเมน สพฺพปญฺญาเวปุลฺลปฺปตฺตาฯ ติ จตุพฺพิธสมฺมปฺปธานวีริยสมฺปนฺนตาย วีรา, ตโต เอว อนวเสสสํกิเลสปกฺขนิมฺมถเนน  กิเลส อภิสงฺขาร เทวปุตฺต สพฺพโส  นทนฺติ สปฺปญฺญาติ สมฺพโนฺธฯ
</ol></p>


<p>เอวํ วิเชตพฺพวิชเยน สีหนาทํ ทเสฺสตฺวา อิทานิ อาราเธตพฺพสมาราธเนน อิจฺฉิตพฺพสิทฺธิยา จ ตํ ทเสฺสตุํ, ติ ทุติยํ คาถมาหฯ ตตฺถ ติ มม สตฺถา สมฺมาสมฺพุโทฺธ ยถานุสิฎฺฐํ โอวาทานุสาสนีกรเณน มยา ปริจิโณฺณ อุปาสิโต, น ธมฺมาธิกรณํ วิโสสิโตติ อธิปฺปาโยฯ ติ นววิโธปิ โลกุตฺตรธโมฺม, ยถาปฎิปตฺติยาคตมคฺคานุปฺปตฺติยา สีลทิฎฺฐิสามญฺญคมเนน อริยสโงฺฆ จ มยา ปูชิโต มานิโตฯ นฺติ มม ปุตฺตํ  อนาสวํ สพฺพโส ขีณาสวํ ทิสฺวา ทสฺสนเหตุ อหมฺปิ วิโตฺต นิรามิสาย ปีติยา ตุโฎฺฐ, ตโตเยว นิรามิเสน โสมนเสฺสน สุมโน ชาโตติ อโตฺถฯ</p>

</p>


<h3>๑๐. กณฺหทินฺนเตฺถรคาถาวณฺณนา</h3>
<p>  ติ อายสฺมโต กณฺหทินฺนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต จตุนวุเต กเปฺป กุลเคเห นิพฺพตฺติตฺวา วิญฺญุตํ ปโตฺต เอกทิวสํ โสภิตํ นาม ปเจฺจกพุทฺธํ ทิสฺวา ปสนฺนจิโตฺต ปุนฺนาคปุเปฺผหิ ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต อุปนิสฺสยสมฺปตฺติยา โจทิยมาโน ธมฺมเสนาปติํ อุปสงฺกมิตฺวา  ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๘.๖๑-๖๕) –</p>


<p>
‘‘โสภิโต นาม สมฺพุโทฺธ, จิตฺตกูเฎ วสี ตทา;  
  
คเหตฺวา คิริปุนฺนาคํ, สยมฺภุํ อภิปูชยิํฯ  
</p>
  
<p>
‘‘จตุนฺนวุติโต กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺต –</p>


<ol>
<li>
‘‘อุปาสิตา สปฺปุริสา, สุตา ธมฺมา อภิณฺหโส;  
  
สุตฺวาน ปฎิปชฺชิสฺสํ, อญฺชสํ อมโตคธํฯ  
</li>
  
<li>
‘‘ภวราคหตสฺส เม สโต, ภวราโค ปุน เม น วิชฺชติ;  
  
น จาหุ น จ เม ภวิสฺสติ, น จ เม เอตรหิ วิชฺชตี’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ ปริจริตา ปฎิปตฺติปยิรุปาสนาย ปยิรุปาสิตาฯ ติ สเนฺตหิ  สีลาทิคุเณหิ สมนฺนาคตา ปุริสา, อริยปุคฺคลา สาริปุตฺตเตฺถราทโยฯ เอเตน ปุริมจกฺกทฺวยสมฺปตฺติมตฺตโน ทเสฺสติฯ น หิ ปติรูปเทสวาเสน วินา สปฺปุริสูปนิสฺสโย สมฺภวติฯ ติ สจฺจปฎิจฺจสมุปฺปาทาทิปฎิสํยุตฺตธมฺมา โสตทฺวารานุสาเรน อุปธาริตาฯ เอเตน อตฺตโน พาหุสจฺจํ ทเสฺสโนฺต ปจฺฉิมจกฺกทฺวยสมฺปตฺติํ ทเสฺสติฯ ติ พหุโส น กาเลน กาลํฯ อิทญฺจ ปทํ ‘‘อุปาสิตา สปฺปุริสา’’ติ เอตฺถาปิ โยเชตพฺพํฯ นฺติ เต ธเมฺม สุตฺวา ตตฺถ วุตฺตรูปารูปธเมฺม สลกฺขณาทิโต ปริคฺคเหตฺวา อนุกฺกเมน วิปสฺสนํ วเฑฺฒตฺวา อมโตคธํ นิพฺพานปติฎฺฐํ ตํสมฺปาปกํ อญฺชสํ อริยํ อฎฺฐงฺคิกํ มคฺคํ ปฎิปชฺชิํ ปาปุณิํฯ</p>


<p>  ติ ภวราเคน ภวตณฺหาย อนาทิมติ  สํสาเร หตสฺส อุปทฺทุตสฺส มม สโต สมานสฺส, อคฺคมเคฺคน วา หตภวราคสฺสฯ ติ ตโต เอว ปุน อิทานิ ภวราโค เม นตฺถิฯ ติ ยทิปิ ปุเพฺพ ปุถุชฺชนกาเล เสกฺขกาเล จ เม ภวราโค อโหสิ, อคฺคมคฺคปฺปตฺติโต ปน ปฎฺฐาย น จาหุ น จ อโหสิ, อายติมฺปิ น เม ภวิสฺสติ, เอตรหิ อธุนาปิ น จ เม วิชฺชติ น จ อุปลพฺภติ, ปหีโนติ อโตฺถฯ ภวราควจเนเนว เจตฺถ ตเทกฎฺฐตาย มานาทีนมฺปิ อภาโว วุโตฺตติ สพฺพโส ปริกฺขีณภวสํโยชนตํ ทเสฺสติฯ</p>

</p>

</p>


<h2>๔. จตุตฺถวโคฺค</h2>
<h3>๑. มิคสิรเตฺถรคาถาวณฺณนา</h3>
<p>  ติ อายสฺมโต มิคสิรเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต กสฺสปสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนจิโตฺต กุสฎฺฐกํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ พฺราหฺมณกุเล ปฎิสนฺธิํ คเหตฺวา มิคสิรนกฺขเตฺตน ชาตตฺตา ติ ลทฺธนาโม วยปฺปโตฺต พฺราหฺมณานํ วิชฺชาสิเปฺปสุ นิปฺผตฺติํ คโต ฉวสีสมนฺตํ นาม สิกฺขิ, ยํ ปริชเปฺปตฺวา ติวสฺสมตฺถเก มตานมฺปิ สีสํ นเขน อาโกเฎตฺวา ‘‘อยํ สโตฺต อสุกฎฺฐาเน นิพฺพโตฺต’’ติ ชานาติฯ</p>


<p>โส ฆราวาสํ อนิจฺฉโนฺต ปริพฺพาชกปพฺพชฺชํ ปพฺพชิตฺวา ตํ วิชฺชํ นิสฺสาย โลเกน สกฺกโต ครุกโต ลาภี หุตฺวา วิจรโนฺต สาวตฺถิํ อุปคโต  สตฺถุ สนฺติกํ คนฺตฺวา อตฺตโน อานุภาวํ ปกาเสโนฺต – ‘‘อหํ, โภ โคตม, มตานํ นิพฺพตฺตฎฺฐานํ ชานามี’’ติ วตฺวา, ‘‘กถํ ปน ตฺวํ ชานาสี’’ติ วุเตฺต, ‘‘ฉวสีสานิ อาหราเปตฺวา มนฺตํ ปริชเปฺปตฺวา นเขน สีสํ อาโกเฎโนฺต นิรยาทิกํ เตหิ เตหิ นิพฺพตฺตฎฺฐานํ ชานามี’’ติ กเถสิฯ อถสฺส ภควา ปรินิพฺพุตสฺส ภิกฺขุโน สีสกปาลํ อาหราเปตฺวา, ‘‘กเถหิ ตาว ตสฺส คติํ, ยสฺสิทํ สีสกปาล’’นฺติ อาหฯ โส ตํ กปาลํ มนฺตํ ปริชเปฺปตฺวา นเขน อาโกเฎตฺวา เนว อนฺตํ น โกฎิํ ปสฺสติฯ อถ สตฺถารา, ‘‘น สโกฺกสิ ปริพฺพาชกา’’ติ วุเตฺต , ‘‘อุปปริกฺขิสฺสามิ ตาวา’’ติ วตฺวา ปุนปฺปุนํ ปริวเตฺตโนฺตปิ น ปสฺสเตวฯ พาหิรกมเนฺตน หิ ขีณาสวสฺส คติํ กถํ ชานิสฺสติ, อถสฺส มตฺถกโต กเจฺฉหิ จ เสโท มุจฺจิฯ โส ลชฺชิตฺวา ตุณฺหีภูโต อฎฺฐาสิฯ สตฺถา ‘‘กิลมสิ ปริพฺพาชกา’’ติ อาหฯ โส ‘‘อาม, กิลมามิ, น อิมสฺส คติํ ชานามิ, ตุเมฺห ปน ชานาถา’’ติฯ ‘‘อหํ เอตํ ชานามิ, อิโต อุตฺตริตรมฺปิ ชานามี’’ติ วตฺวา ‘‘นิพฺพานํ คโต โส’’ติ อาหฯ ปริพฺพาชโก ‘‘อิมํ วิชฺชํ มยฺหํ เทถา’’ติ อาหฯ ‘‘เตน หิ ปพฺพชา’’ติ วตฺวา ตํ ปพฺพาเชตฺวา ปฐมํ สมถกมฺมฎฺฐาเน นิโยเชตฺวา  ฌานาภิญฺญาสุ ปติฎฺฐิตสฺส วิปสฺสนาย กมฺมํ อุปทิสิฯ โส วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๘.๕๖-๖๐) –</p>


<p>
‘‘กสฺสปสฺส ภควโต, พฺราหฺมณสฺส วุสีมโต;  
  
ปสนฺนจิโตฺต สุมโน, กุสฎฺฐกมทาสหํฯ  
</p>
  
<p>
‘‘อิมสฺมิํเยว กปฺปสฺมิํ, กุสฎฺฐกมทาสหํ;  
  
ทุคฺคติํ นาภิชานามิ, กุสฎฺฐกสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺต –</p>


<ol>
<li>
‘‘ยโต อหํ ปพฺพชิโต, สมฺมาสมฺพุทฺธสาสเน;  
  
วิมุจฺจมาโน อุคฺคจฺฉิํ, กามธาตุํ อุปจฺจคํฯ  
</li>
  
<li>
‘‘พฺรหฺมุโน  
เปกฺขมานสฺส, ตโต จิตฺตํ วิมุจฺจิ เม;  
  
อกุปฺปา เม วิมุตฺตีติ, สพฺพสํโยชนกฺขยา’’ติฯ – คาถาทฺวยํ อภาสิ;  
</li>
  
<p>ตตฺถ ติ ยโต ปภุติ อหํ ปพฺพชิโต พุทฺธสฺส ภควโต สาสเน, ปพฺพชิตกาลโต ปฎฺฐายฯ นฺติ สํกิเลสปกฺขโต ปฐมํ ตาว สมถวิปสฺสนาหิ วิมุจฺจมาโน โวทานธมฺมสวเนน อุฎฺฐหิํฯ เอวํ อุคฺคจฺฉโนฺต  อนาคามิมเคฺคน อจฺจนฺตเมว กามธาตุํ อติกฺกมิํฯ
</ol></p>


<p>ติ สเทวกสฺส โลกสฺส อคฺคภูตตฺตา เสฎฺฐเฎฺฐน พฺรหฺมุโน พุทฺธสฺส ภควโต มหากรุณาโยเคน ‘‘อยํ กุลปุโตฺต มม สาสเน ปพฺพชิตฺวา กถํ นุ โข ปฎิปชฺชตี’’ติ เปกฺขนฺตสฺส ตโต อนาคามิมคฺคาธิคมโต ปจฺฉา อคฺคมคฺคาธิคเมน มม จิตฺตํ สพฺพสํกิเลสโต อจฺจนฺตเมว มุจฺจิฯ   ติ ตถาวิมุตฺตจิตฺตตฺตา เอว สเพฺพสํ สํโยชนานํ ขยา ปริกฺขยา อิติ เอวํ อกุปฺปา เม วิมุตฺตีติ อญฺญํ พฺยากาสิฯ</p>

</p>


<h3>๒. สิวกเตฺถรคาถาวณฺณนา</h3>
<p>  ติ อายสฺมโต สิวกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ ภควนฺตํ ปิณฺฑาย จรนฺตํ ปสฺสิตฺวา ปสนฺนมานโส ปตฺตํ อาทาย กุมฺมาสสฺส ปูเรตฺวา อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห พฺราหฺมณกุเล นิพฺพตฺติ, ติสฺส นามํ อโหสิฯ โส วยปฺปโตฺต วิชฺชาสิเปฺปสุ นิปฺผตฺติํ  คโต เนกฺขมฺมชฺฌาสยตาย กาเม ปหาย ปริพฺพาชกปพฺพชฺชํ ปพฺพชิตฺวา วิจรโนฺต สตฺถารํ อุปสงฺกมิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๖.๑๑๗-๑๒๑) –</p>


<p>
‘‘เอสนาย จรนฺตสฺส, วิปสฺสิสฺส มเหสิโน;  
  
ริตฺตกํ ปตฺตํ ทิสฺวาน, กุมฺมาสํ ปูรยิํ อหํฯ  
</p>
  
<p>
‘‘เอกนวุติโต กเปฺป, ยํ ภิกฺขมททิํ ตทา;  
  
ทุคฺคติํ นาภิชานามิ, กุมฺมาสสฺส อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺต –</p>


<ol>
<li>
‘‘อนิจฺจานิ คหกานิ, ตตฺถ ตตฺถ ปุนปฺปุนํ;  
  
คหการํ คเวสโนฺต, ทุกฺขา ชาติ ปุนปฺปุนํฯ  
</li>
  
<li>
‘‘คหการก ทิโฎฺฐสิ, ปุน เคหํ น กาหสิ;  
  
สพฺพา เต ผาสุกา ภคฺคา, ถูณิกา จ วิทาลิตา;  
  
วิมริยาทิกตํ จิตฺตํ, อิเธว วิธมิสฺสตี’’ติฯ – คาถาทฺวยํ อภาสิ;  
</li>
  
<p>ตตฺถ นฺติ ตสฺมิํ ตสฺมิํ ภเว ปุนปฺปุนํ นิพฺพตฺตมานานิ คหกานิ อตฺตภาวเคหานิ น นิพฺพานิ อนวฎฺฐิตานิ อิตฺตรานิ ปริตฺตกาลานิฯ ติ อิมสฺส อตฺตภาวเคหสฺส การกํ ตณฺหาวฑฺฒกิํ ปริเยสโนฺต เอตฺตกํ กาลํ อนุวิจรินฺติ อธิปฺปาโยฯ นฺติ อิทํ คหการกคเวสนสฺส การณวจนํ ฯ ยสฺมา  ชราพฺยาธิมรณมิสฺสตาย ชาติ นาเมสา ปุนปฺปุนํ อุปคนฺตุํ ทุกฺขา, น จ สา ตสฺมิํ อทิเฎฺฐ นิวตฺตติ, ตสฺมา ตํ คเวสโนฺต วิจรินฺติ อโตฺถฯ
</ol></p>


<p>  ติ อิทานิ ปน เยน โส สกฺกา ทฎฺฐุํ, เตน อริยมคฺคญาณจกฺขุนา คหการก ทิโฎฺฐ อสิฯ นฺติ ปุน อิมสฺมิํ สํสารวเฎฺฎ อตฺตภาวสงฺขาตํ มม เคหํ  น กริสฺสสิฯ ติ ตว สพฺพา อนวเสสกิเลสผาสุกา มยา ภคฺคาฯ ติ อิทานิ ตยา กาตพฺพสฺส อตฺตภาวเคหสฺส อวิชฺชาสงฺขาตา กณฺณิกา จ ภินฺนาฯ นฺติ มม จิตฺตํ วิคตนฺตํ กตํ, อายติํ อนุปฺปตฺติธมฺมตํ อาปาทิตํฯ ตโต เอว  อิมสฺมิํเยว ภเว วิทฺธํสิสฺสติ, จริมกจิตฺตนิโรเธน นิรุชฺฌิสฺสตีติ อโตฺถฯ</p>

</p>


<h3>๓. อุปวาณเตฺถรคาถาวณฺณนา</h3>
<p>ติ อายสฺมโต อุปวาณเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล ทลิทฺทกุเล นิพฺพตฺติตฺวา วิญฺญุตํ ปโตฺต ภควติ ปรินิพฺพุเต ตสฺส ธาตุํ คเหตฺวา มนุสฺสเทวนาคครุฬกุมฺภณฺฑยกฺขคนฺธเพฺพหิ สตฺตรตนมเย สตฺตโยชนิเก ถูเป กเต ตตฺถ สุโธตํ อตฺตโน อุตฺตราสงฺคํ เวฬเคฺค อาพนฺธิตฺวา ธชํ กตฺวา ปูชํ อกาสิฯ ตํ คเหตฺวา อภิสมฺมตโก นาม ยกฺขเสนาปติ เทเวหิ เจติยปูชารกฺขณตฺถํ ฐปิโต อทิสฺสมานกาโย อากาเส ธาเรโนฺต เจติยํ ติกฺขตฺตุํ ปทกฺขิณํ อกาสิฯ โส ตํ ทิสฺวา ภิโยฺยโสมตฺตาย ปสนฺนมานโส อโหสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต เชตวนปฎิคฺคหเณ พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต อรหตฺตํ ปตฺวา ฉฬภิโญฺญ อโหสิฯ เตน วุตฺตํ  (อป. เถร ๒.๕๖.๑๒๒-๑๗๘) –</p>


<p>
‘‘ปทุมุตฺตโร นาม ชิโน, สพฺพธมฺมาน ปารคู;  
  
ชลิตฺวา อคฺคิกฺขโนฺธว, สมฺพุโทฺธ ปรินิพฺพุโตฯ  
</p>
  
<p>
‘‘มหาชนา  
สมาคมฺม, ปูชยิตฺวา ตถาคตํ;  
  
จิตฺตํ กตฺวาน สุคตํ, สรีรํ อภิโรปยุํฯ  
</p>
  
<p>
‘‘สรีรกิจฺจํ กตฺวาน, ธาตุํ ตตฺถ สมานยุํ;  
  
สเทวมนุสฺสา สเพฺพ, พุทฺธถูปํ อกํสุ เตฯ  
</p>
  
<p>
‘‘ปฐมา  
กญฺจนมยา, ทุติยา จ มณิมยา;  
  
ตติยา รูปิยมยา, จตุตฺถี ผลิกามยาฯ  
</p>
  
<p>
‘‘ตตฺถ ปญฺจมิกา เจว, โลหิตงฺกมยา อหุ;  
  
ฉฎฺฐา มสารคลฺลสฺส, สพฺพํ รตนมยูปริฯ  
</p>
  
<p>
‘‘ชงฺฆา มณิมยา อาสิ, เวทิกา รตนามยา;  
  
สพฺพโสณฺณมโย ถูโป, อุทฺธํ โยชนมุคฺคโตฯ  
</p>
  
<p>
‘‘เทวา ตตฺถ สมาคนฺตฺวา, เอกโต มนฺตยุํ ตทา;  
  
มยมฺปิ ถูปํ กสฺสาม, โลกนาถสฺส ตาทิโนฯ  
</p>
  
<p>
‘‘ธาตุ อาเวณิกา นตฺถิ, สรีรํ เอกปิณฺฑิตํ;  
  
อิมมฺหิ พุทฺธถูปมฺหิ, กสฺสาม กญฺจุกํ มยํฯ  
</p>
  
<p>
‘‘เทวา สตฺตหิ รเตฺนหิ, อญฺญํ วเฑฺฒสุํ โยชนํ;  
  
ถูโป ทฺวิโยชนุเพฺพโธ, ติมิรํ พฺยปหนฺติ โสฯ  
</p>
  
<p>
‘‘นาคา ตตฺถ สมาคนฺตฺวา, เอกโต มนฺตยุํ ตทา;  
  
มนุสฺสา เจว เทวา จ, พุทฺธถูปํ อกํสุ เตฯ  
</p>
  
<p>
‘‘มา โน ปมตฺตา อสฺสุมฺห, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโนฯ  
</p>
  
<p>
‘‘อินฺทนีลํ มหานีลํ, อโถ โชติรสํ มณิํ;  
  
เอกโต สนฺนิปาเตตฺวา, พุทฺธถูปํ อฉาทยุํฯ  
</p>
  
<p>
‘‘สพฺพํ มณิมยํ อาสิ, ยาวตา พุทฺธเจติยํ;  
  
ติโยชนสมุเพฺพธํ, อาโลกกรณํ ตทาฯ  
</p>
  
<p>
‘‘ครุฬา จ สมาคนฺตฺวา, เอกโต มนฺตยุํ ตทา;  
  
มนุสฺสา เทวนาคา จ, พุทฺธปูชํ อกํสุ เตฯ  
</p>
  
<p>
‘‘มา  
โน ปมตฺตา อสฺสุมฺห, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโนฯ  
</p>
  
<p>
‘‘สพฺพํ มณิมยํ ถูปํ, อกรุํ เต จ กญฺจุกํ;  
  
โยชนํ เตปิ วเฑฺฒสุํ, อายตํ พุทฺธเจติยํฯ  
</p>
  
<p>
‘‘จตุโยชนมุเพฺพโธ, พุทฺธถูโป วิโรจติ;  
  
โอภาเสติ ทิสา สพฺพา, สตรํสีว อุคฺคโตฯ  
</p>
  
<p>
‘‘กุมฺภณฺฑา จ สมาคนฺตฺวา, เอกโต มนฺตยุํ ตทา;  
  
มนุสฺสา เจว เทวา จ, นาคา จ ครุฬา ตถาฯ  
</p>
  
<p>
‘‘ปเจฺจกํ พุทฺธเสฎฺฐสฺส, อกํสุ ถูปมุตฺตมํ;  
  
มา โน ปมตฺตา อสฺสุมฺห, อปฺปมตฺตา สเทวกาฯ  
</p>
  
<p>
‘‘มยมฺปิ  
ถูปํ กสฺสาม, โลกนาถสฺส ตาทิโน;  
  
รตเนหิ ฉาเทสฺสาม, อายตํ พุทฺธเจติยํฯ  
</p>
  
<p>
‘‘โยชนํ เตปิ วเฑฺฒสุํ, อายตํ พุทฺธเจติยํ;  
  
ปญฺจโยชนมุเพฺพโธ, ถูโป โอภาสเต ตทาฯ  
</p>
  
<p>
‘‘ยกฺขา ตตฺถ สมาคนฺตฺวา, เอกโต มนฺตยุํ ตทา;  
  
มนุสฺสา เทวนาคา จ, ครุฬา จ กุมฺภณฺฑกาฯ  
</p>
  
<p>
‘‘ปเจฺจกํ พุทฺธเสฎฺฐสฺส, อกํสุ ถูปมุตฺตมํ;  
  
มา โน ปมตฺตา อสฺสุมฺห, อปฺปมตฺตา สเทวกาฯ  
</p>
  
<p>
‘‘มยมฺปิ ถูปํ กสฺสาม, โลกนาถสฺส ตาทิโน;  
  
ผลิกา ฉาทยิสฺสาม, อายตํ พุทฺธเจติยํฯ  
</p>
  
<p>
‘‘โยชนํ เตปิ วเฑฺฒสุํ, อายตํ พุทฺธเจติยํ;  
  
ฉโยชนิกมุเพฺพโธ, ถูโป โอภาสเต ตทาฯ  
</p>
  
<p>
‘‘คนฺธพฺพา จ สมาคนฺตฺวา, เอกโต มนฺตยุํ ตทา;  
  
มนุชา เทวตา นาคา, กุมฺภณฺฑา ครุฬา ตถาฯ  
</p>
  
<p>
‘‘สเพฺพ อกํสุ พุทฺธถูปํ, มยเมตฺถ อการกา;  
  
มยมฺปิ ถูปํ กสฺสาม, โลกนาถสฺส ตาทิโนฯ  
</p>
  
<p>
‘‘เวทิโย  
สตฺต กตฺวาน, ธชํ ฉตฺตํ อกํสุ เต;  
  
สพฺพโสณฺณมยํ ถูปํ, คนฺธพฺพา การยุํ ตทาฯ  
</p>
  
<p>
‘‘สตฺตโยชนมุเพฺพโธ, ถูโป โอภาสเต ตทา;  
  
รตฺตินฺทิวา น ญายนฺติ, อาโลโก โหติ สพฺพทาฯ  
</p>
  
<p>
‘‘อภิโภนฺติ น ตสฺสาภา, จนฺทสูรา สตารกา;  
  
สมนฺตา โยชนสเต, ปทีโปปิ น ปชฺชลิฯ  
</p>
  
<p>
‘‘เตน กาเลน เย เกจิ, ถูปํ ปูเชนฺติ มานุสา;  
  
น เต ถูปํ อารุหนฺติ, อมฺพเร อุกฺขิปนฺติ เตฯ  
</p>
  
<p>
‘‘เทเวหิ ฐปิโต ยโกฺข, อภิสมฺมตนามโก;  
  
ธชํ วา ปุปฺผทามํ วา, อภิโรเปติ อุตฺตริํฯ  
</p>
  
<p>
‘‘น เต ปสฺสนฺติ ตํ ยกฺขํ, ทามํ ปสฺสนฺติ คจฺฉโต;  
  
เอวํ ปสฺสิตฺวา คจฺฉนฺตา, สเพฺพ คจฺฉนฺติ สุคฺคติํฯ  
</p>
  
<p>
‘‘วิรุทฺธา เย ปาวจเน, ปสนฺนา เย จ สาสเน;  
  
ปาฎิหีรํ ทฎฺฐุกามา, ถูปํ ปูเชนฺติ มานุสาฯ  
</p>
  
<p>
‘‘นคเร หํสวติยา, อโหสิํ ภตโก ตทา;  
  
อาโมทิตํ ชนํ ทิสฺวา, เอวํ จิเนฺตสหํ ตทาฯ  
</p>
  
<p>
‘‘อุฬาโร  
ภควา เนโส, ยสฺส ธาตุฆเร ทิสํ;  
  
อิมา จ ชนตา ตุฎฺฐา, การํ กุพฺพํ น ตปฺปเรฯ  
</p>
  
<p>
‘‘อหมฺปิ การํ กสฺสามิ, โลกนาถสฺส ตาทิโน;  
  
ตสฺส ธเมฺมสุ ทายาโท, ภวิสฺสามิ อนาคเตฯ  
</p>
  
<p>
‘‘สุโธตํ รชเกนาหํ, อุตฺตเรยฺยํ ปฎํ มม;  
  
เวฬเคฺค อาลเคฺคตฺวาน, ธชํ อุกฺขิปิมมฺพเรฯ  
</p>
  
<p>
‘‘อภิสมฺมตโก คยฺห, อมฺพเร หาสิ เม ธชํ;  
  
วาเตริตํ ธชํ ทิสฺวา, ภิโยฺย หาสํ ชเนสหํฯ  
</p>
  
<p>
‘‘ตตฺถ จิตฺตํ ปสาเทตฺวา, สมณํ อุปสงฺกมิํ;  
  
ตํ ภิกฺขุํ อภิวาเทตฺวา, วิปากํ ปุจฺฉหํ ธเชฯ  
</p>
  
<p>
‘‘โส  
เม กเถสิ อานนฺที, ปีติสญฺชนนํ มม;  
  
ตสฺส ธชสฺส วิปากํ, อนุโภสฺสสิ สพฺพทาฯ  
</p>
  
<p>
‘‘หตฺถิอสฺสรถาปตฺตี, เสนา จ จตุรงฺคินี;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</p>
  
<p>
‘‘สฎฺฐิตูริยสหสฺสานิ, เภริโย สมลงฺกตา;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</p>
  
<p>
‘‘ฉฬสีติ สหสฺสานิ, นาริโย สมลงฺกตา;  
  
วิจิตฺตวตฺถาภรณา, อามุกฺกมณิกุณฺฑลาฯ  
</p>
  
<p>
‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</p>
  
<p>
‘‘ติํสกปฺปสหสฺสานิ, เทวโลเก รมิสฺสสิ;  
  
อสีติกฺขตฺตุํ เทวิโนฺท, เทวรชฺชํ กริสฺสสิฯ  
</p>
  
<p>
‘‘สหสฺสกฺขตฺตุํ ราชา จ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</p>
  
<p>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘เทวโลกา จวิตฺวาน, สุกฺกมูเลน โจทิโต;  
  
ปุญฺญกเมฺมน สญฺญุโตฺต, พฺรหฺมพนฺธุ ภวิสฺสสิฯ  
</p>
  
<p>
‘‘อสีติโกฎิํ ฉเฑฺฑตฺวา, ทาเส กมฺมกเร พหู;  
  
โคตมสฺส ภควโต, สาสเน ปพฺพชิสฺสสิฯ  
</p>
  
<p>
‘‘อาราธยิตฺวา สมฺพุทฺธํ, โคตมํ สกฺยปุงฺควํ;  
  
อุปวาโณติ นาเมน, เหสฺสสิ สตฺถุ สาวโกฯ  
</p>
  
<p>
‘‘สตสหเสฺส  
กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว, กิเลเส ฌาปยิํ มมฯ  
</p>
  
<p>
‘‘จกฺกวตฺติสฺส สนฺตสฺส, จาตุทฺทีปิสฺสรสฺส เม;  
  
ตีณิ โยชนานิ สามนฺตา, อุสฺสียนฺติ ธชา สทาฯ  
</p>
  
<p>
‘‘สตสหสฺสิโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ธชทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อถายสฺมา  อุปวาโณ ภควโต อุปฎฺฐาโก อโหสิฯ เตน จ สมเยน ภควโต วาตาพาโธ อุปฺปชฺชิฯ เถรสฺส จ คิหิสหาโย เทวหิโต นาม พฺราหฺมโณ สาวตฺถิยํ ปฎิวสติฯ โส เถรํ จตูหิ ปจฺจเยหิ ปเวเทสิฯ อถายสฺมา อุปวาโณ นิวาเสตฺวา ปตฺตจีวรมาทาย ตสฺส พฺราหฺมณสฺส นิเวสนํ อุปคจฺฉิฯ พฺราหฺมโณ ‘‘เกนจิ อเญฺญน ปโยชเนน เถโร อาคโต’’ติ ญตฺวา, ‘‘วเทยฺยาถ, ภเนฺต, เกนโตฺถ’’ติ อาหฯ เถโร ตสฺส พฺราหฺมณสฺส ปโยชนํ อาจิกฺขโนฺต –</p>


<ol>
<li>
‘‘อรหํ สุคโต โลเก, วาเตหาพาธิโก มุนิ;  
  
สเจ อุโณฺหทกํ อตฺถิ, มุนิโน เทหิ พฺราหฺมณฯ  
</li>
  
<li>
‘‘ปูชิโต ปูชเนยฺยานํ, สกฺกเรยฺยาน สกฺกโต;  
  
อปจิโตปเจยฺยานํ, ตสฺส อิจฺฉามิ หาตเว’’ติฯ – คาถาทฺวยํ อภาสิ;  
</li>
  
<p>ตสฺสโตฺถ – โย อิมสฺมิํ  ปูเชตเพฺพหิ สกฺกาทีหิ เทเวหิ มหาพฺรหฺมาทีหิ จ พฺรเหฺมหิ  สกฺกาตเพฺพหิ พิมฺพิสารโกสลราชาทีหิ  อปจายิตเพฺพหิ มเหสีหิ ขีณาสเวหิ  กิเลเสหิ อารกตฺตาทินา  โสภนคมนาทินา  สพฺพญฺญู  มยฺหํ สตฺถา เทวเทโว สกฺกานํ อติสโกฺก พฺรหฺมานํ อติพฺรหฺมา, โส ทานิ  วาตเหตุ วาตโกฺขภนิมิตฺตํ  ชาโตฯ  วาตาพาธวูปสมนตฺถํ ตํ  อุปเนตุํ ติฯ ตํ สุตฺวา พฺราหฺมโณ อุโณฺหทกํ ตทนุรูปํ วาตารหญฺจ  เภสชฺชํ ภควโต อุปนาเมสิฯ เตน จ สตฺถุ โรโค วูปสมิฯ ตสฺส ภควา อนุโมทนํ อกาสีติฯ
</ol></p>

</p>


<h3>๔. อิสิทินฺนเตฺถรคาถาวณฺณนา</h3>
<p>  ติ อายสฺมโต อิสิทินฺนเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต พีชนิํ คเหตฺวา โพธิยา ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สุนาปรนฺตชนปเท เสฎฺฐิกุเล นิพฺพตฺติตฺวา ติ ลทฺธนาโม วยปฺปโตฺต สตฺถุ จนฺทนมาฬปฎิคฺคหเณ ปาฎิหาริยํ ทิสฺวา ปสนฺนมานโส สตฺถารํ  อุปสงฺกมิตฺวา ธมฺมํ สุตฺวา โสตาปโนฺน หุตฺวา อคารํ อชฺฌาวสติฯ ตสฺส หิตานุกมฺปินี เทวตา ตํ โจเทนฺตี –</p>


<ol>
<li>
‘‘ทิฎฺฐา มยา ธมฺมธรา อุปาสกา, กามา อนิจฺจา อิติ ภาสมานา;  
  
สารตฺตรตฺตา มณิกุณฺฑเลสุ, ปุเตฺตสุ ทาเรสุ จ เต อเปกฺขาฯ  
</li>
  
<li>
‘‘อทฺธา น ชานนฺติ ยโตธ ธมฺมํ, กามา อนิจฺจา อิติ จาปิ อาหุ;  
  
ราคญฺจ เตสํ น พลตฺถิ เฉตฺตุํ, ตสฺมา สิตา ปุตฺตทารํ ธนญฺจา’’ติฯ –  
</li>
  
<p>คาถาทฺวยมภาสิฯ
</ol></p>


<p>ตตฺถ ติ อิเธกเจฺจ ปริยตฺติธมฺมธรา อุปาสกา มยา ทิฎฺฐา, ปริยตฺติธมฺมธรตฺตา  เอว ‘‘กามา นาเมเต อนิจฺจา ทุกฺขา วิปริณามธมฺมา’’ติ กาเมสุ อาทีนวปฎิสํยุตฺตํ ธมฺมํ ภาสมานา, สยํ ปน ติ สารตฺตา หุตฺวา พหลราครตฺตา มณีสุ กุณฺฑเลสุ จ, มณิจิเตสุ วา กุณฺฑเลสุ, ปุเตฺตสุ ปุตฺตธีตาสุ ทาเรสุ จ อธิคตเสฺนหา, อญฺญํ ภณนฺตา อญฺญํ กโรนฺตา ทิฎฺฐา มยาติ อโตฺถฯ</p>


<p>ติ ยสฺมา เต อุปาสกา สารตฺตรตฺตา มณิกุณฺฑเลสุ ปุเตฺตสุ ทาเรสุ จ อเปกฺขวโนฺต, ตสฺมา  อิมสฺมิํ พุทฺธสาสเน  ยาถาวโต  เอกํเสน ฯ เอวํ ภูตา จ  อโหสิ, สตฺตปกติ วิจิตฺตสภาวาติ อธิปฺปาโยฯ นฺติ เตสํ อุปาสกานํ ยสฺมา ราคํ เฉตฺตุํ สมุจฺฉินฺทิตุํ ตาทิสํ ญาณพลํ นตฺถิ,  เตน การเณน  ตณฺหาวเสน นิสฺสิตา  อลฺลีนา น วิสฺสเชฺชนฺตีติ สพฺพเมตํ เทวตา ตํเยว อุปาสกํ อุทฺทิสฺส อญฺญาปเทเสน กเถสิฯ ตํ สุตฺวา อุปาสโก สํเวคชาโต ปพฺพชิตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๘.๔๖-๕๐) –</p>


<p>
‘‘วิปสฺสิโน  
ภควโต, โพธิยา ปาทปุตฺตเม;  
  
สุมโน พีชนิํ คยฺห, อพีชิํ โพธิมุตฺตมํฯ  
</p>
  
<p>
‘‘เอกนวุติโต กเปฺป, อพีชิํ โพธิมุตฺตมํ;  
  
ทุคฺคติํ นาภิชานามิ, พีชนาย อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อญฺญํ พฺยากโรโนฺต อิมา เอว คาถา อภาสีติฯ</p>

</p>


<h3>๕. สมฺพุลกจฺจานเตฺถรคาถาวณฺณนา</h3>
<p>   ติ อายสฺมโต สมฺพุลกจฺจานเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต อิโต จตุนวุติกปฺปมตฺถเก กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตรํสิํ นาม ปเจฺจกพุทฺธํ นิโรธา วุฎฺฐหิตฺวา ปิณฺฑาย จรนฺตํ ทิสฺวา ปสนฺนมานโส ตาลผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มคธรเฎฺฐ คหปติกุเล นิพฺพตฺติตฺวา ‘‘สมฺพุโล’’ติ ลทฺธนาโม กจฺจานโคตฺตตาย ติ ปญฺญายิตฺถฯ</p>


<p>โส วยปฺปโตฺต สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา หิมวนฺตสมีเป เภรวาย นาม ปพฺพตคุหายํ วิปสฺสนาย กมฺมํ กโรโนฺต วิหรติฯ อเถกทิวสํ มหา อกาลเมโฆ สตปฎลสหสฺสปฎโล ถเนโนฺต คชฺชโนฺต วิชฺชุลฺลตา นิจฺฉาเรโนฺต คฬคฬายโนฺต อุฎฺฐหิตฺวา วสฺสิตุํ อารภิ, อสนิโย ผลิํสุฯ ตํ สทฺทํ สุตฺวา อจฺฉตรจฺฉุวนมหิํสหตฺถิอาทโย ภีตตสิตา ภีตรวํ วิรวิํสุฯ เถโร ปน อารทฺธวิปสฺสนตฺตา กาเย ชีวิเต จ นิรเปโกฺข วิคตโลมหํโส ตํ อจิเนฺตโนฺต วิปสฺสนายเมว กมฺมํ กโรโนฺต ฆมฺมาปคเมน อุตุสปฺปายลาเภน สมาหิตจิโตฺต ตาวเทว วิปสฺสนํ อุสฺสุกฺกาเปตฺวา สห อภิญฺญาหิ อรหตฺตํ ปาปุณิฯ เตน วุตฺตํ  (อป. เถร ๒.๕๑.๘๕-๙๐) –</p>


<p>
‘‘สตรํสี นาม ภควา, สยมฺภู อปราชิโต;  
  
วิเวกา วุฎฺฐหิตฺวาน, โคจรายาภินิกฺขมิฯ  
</p>
  
<p>
‘‘ผลหโตฺถ  
อหํ ทิสฺวา, อุปคจฺฉิํ นราสภํ;  
  
ปสนฺนจิโตฺต สุมโน, ตาลผลํ อทาสหํฯ  
</p>
  
<p>
‘‘จตุนฺนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
</p>
  
<p>อรหตฺตํ  ปน ปตฺวา อตฺตโน ปฎิปตฺติํ ปจฺจเวกฺขิตฺวา โสมนสฺสชาโต อุทานวเสน อญฺญํ พฺยากโรโนฺต –</p>


<ol>
<li>
‘‘เทโว จ วสฺสติ, เทโว จ คฬคฬายติ,  
  
เอกโก จาหํ เภรเว พิเล วิหรามิ;  
  
ตสฺส มยฺหํ เอกกสฺส เภรเว พิเล วิหรโต,  
  
นตฺถิ ภยํ วา ฉมฺภิตตฺตํ วา โลมหํโส วาฯ  
</li>
  
<li>
‘‘ธมฺมตา มเมสา ยสฺส เม, เอกกสฺส เภรเว พิเล;  
  
วิหรโต นตฺถิ ภยํ วา, ฉมฺภิตตฺตํ วา โลมหํโส วา’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ  ติ เทโว เมโฆ วสฺสติ จ, ‘‘คฬคฬา’’ติ จ กโรโนฺต คชฺชตีติ อโตฺถฯ คชฺชนฺตสฺส หิ อนุกรณเมตํฯ ติ อหญฺจ เอกโก อสหาโย สปฺปฎิภยายํ ปพฺพตคุหายํ วสามิ,  เอวํภูตสฺส เม สโต ติ จิตฺตุตฺราสสญฺญิตํ ภยํ วา ตํนิมิตฺตกํ สรีรสฺส ฉมฺภิตตฺตํ วา โลมหํสนมตฺตํ วา นตฺถิฯ</p>


<p>กสฺมาติ ตตฺถ การณมาห ติฯ อปริญฺญาตวตฺถุกสฺส หิ ตตฺถ อปฺปหีนจฺฉนฺทราคตาย ภยาทินา ภวิตพฺพํ, มยา ปน สพฺพโส ตตฺถ ปริญฺญาตํ, ตตฺถ จ ฉนฺทราโค สมุจฺฉิโนฺน, ตสฺมา ภยาทีนํ อภาโว  มม ธมฺมสภาโว เอโสติ อญฺญํ พฺยากาสิฯ</p>

</p>


<h3>๖. นิตกเตฺถรคาถาวณฺณนา</h3>
<p>   นฺติ อายสฺมโต นิตกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต วิปสฺสิสฺส ภควโต กาเล พนฺธุมตีนคเร อารามโคปโก หุตฺวา ชีวโนฺต เอกทิวสํ ภควนฺตํ อากาเสน คจฺฉนฺตํ ทิสฺวา ปสนฺนมานโส นาฬิเกรผลํ ทาตุกาโม อโหสิฯ สตฺถา ตํ อนุคฺคณฺหโนฺต อากาเสเยว ฐตฺวา ปฎิคฺคณฺหิฯ โส ตํ ทตฺวา อุฬารํ ปีติโสมนสฺสํ ปฎิสํเวทิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วิญฺญุตํ ปโตฺต สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา กมฺมฎฺฐานํ คเหตฺวา อรเญฺญ วิหรโนฺต ฆเฎโนฺต อรหตฺตํ ปาปุณิฯ เตน วุตฺตํ  (อป. เถร ๒.๕๑.๙๑-๙๙) –</p>


<p>
‘‘นคเร พนฺธุมติยา, อารามิโก อหํ ตทา;  
  
อทฺทสํ วิรชํ พุทฺธํ, คจฺฉนฺตํ อนิลญฺชเสฯ  
</p>
  
<p>
‘‘นาฬิเกรผลํ คยฺห, พุทฺธเสฎฺฐสฺสทาสหํ;  
  
อากาเส ฐิตโก สโนฺต, ปฎิคฺคณฺหิ มหายโสฯ  
</p>
  
<p>
‘‘วิตฺติสญฺชนโน มยฺหํ, ทิฎฺฐธมฺมสุขาวโห;  
  
ผลํ พุทฺธสฺส ทตฺวาน, วิปฺปสเนฺนน เจตสาฯ  
</p>
  
<p>
‘‘อธิคจฺฉิํ ตทา ปีติํ, วิปุลญฺจ สุขุตฺตมํ;  
  
อุปฺปชฺชเตว รตนํ, นิพฺพตฺตสฺส ตหิํ ตหิํฯ  
</p>
  
<p>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘ทิพฺพจกฺขุ วิสุทฺธํ เม, สมาธิกุสโล อหํ;  
  
อภิญฺญาปารมิปฺปโตฺต, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา เถเร ผลสุเขน นิพฺพานสุเขน วิหรเนฺต ปธานปริคฺคาหโก เถโร ตํ อารญฺญายตนํ คนฺตฺวา ตตฺถ วสนฺตานํ ภิกฺขูนํ ปริคฺคณฺหนตฺถํ นฺติอาทินา ปฐมํ คาถมาหฯ</p>


<p> ตตฺถ    ติ อิมสฺมิํ อรญฺญายตเน วสเนฺตสุ กสฺส ภิกฺขุโน จิตฺตํ อคฺคผลาธิคเมน เอกฆนสิลามยปพฺพตูปมํ สเพฺพสํ อิญฺชนานํ อภาวโต วสีภาวปฺปตฺติยา จ ฐิตํ สเพฺพหิปิ โลกธเมฺมหิ นานุกมฺปติ น เวธติฯ อิทานิสฺส อกมฺปนาการํ สทฺธิํ การเณน ทเสฺสตุํ นฺติอาทิ วุตฺตํฯ ตตฺถ ติ วิราคสงฺขาเตน อริยมเคฺคน รชนีเยสุ ราคุปฺปตฺติเหตุภูเตสุ เตภูมกธเมฺมสุ วิรตฺตํ, ตตฺถ สพฺพโส สมุจฺฉินฺนราคนฺติ อโตฺถฯ ติ ปฎิฆฎฺฐานีเย, สพฺพสฺมิมฺปิ อาฆาตวตฺถุสฺมิํฯ ติ น ทุสฺสติ น วิการํ อาปชฺชติฯ นฺติ ยสฺส อริยปุคฺคลสฺส จิตฺตํ มโน เอวํ วุตฺตนเยน ตาทิภาเวน ภาวิตํ, ติ ตํ ปุคฺคลํ กุโต สตฺตโต สงฺขารโต วา ทุกฺขํ อุปคมิสฺสติ, น ตาทิสสฺส ทุกฺขํ อตฺถีติ อโตฺถฯ</p>


<p> เอวํ อนิยมวเสน ปุจฺฉิตมตฺถํ นิตกเตฺถโร อตฺตูปนายิกํ กตฺวา วิสฺสเชฺชโนฺต นฺติอาทินา ทุติยคาถาย อญฺญํ พฺยากาสิฯ ตํ วุตฺตตฺถเมวฯ</p>

</p>


<h3>๗. โสณโปฎิริยปุตฺตเตฺถรคาถาวณฺณนา</h3>
<p>ติ อายสฺมโต โสณสฺส โปฎิริยปุตฺตสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร สิขิสฺส ภควโต กาเล วนจโร หุตฺวา ชีวโนฺต เอกทิวสํ สตฺถารํ ทิสฺวา ปสนฺนจิโตฺต กุรญฺชิยผลํ  สตฺถุโน อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท กปิลวตฺถุสฺมิํ โปฎิริยสฺส นาม คามโภชกสฺส ปุโตฺต หุตฺวา นิพฺพตฺติ, ติสฺส นามํ อโหสิฯ โส วยปฺปโตฺต ภทฺทิยสฺส สากิยรโญฺญ เสนาปติ อโหสิฯ อถ ภทฺทิยราเช เหฎฺฐา วุตฺตนเยน ปพฺพชิเต, เสนาปติ  ‘‘ราชาปิ นาม ปพฺพชิ, กิํ มยฺหํ ฆราวาเสนา’’ติ ปพฺพชิ? ปพฺพชิตฺวา ปน นิทฺทาราโม วิหรติ, น ภาวนมนุยุญฺชติฯ ตํ ภควา อนุปิยายํ อมฺพวเน วิหรโนฺต อตฺตโน โอภาสํ ผราเปตฺวา เตนสฺส สติํ ชเนตฺวา อิมาย คาถาย ตํ โอวทโนฺต –</p>


<ol>
<li>
‘‘น ตาว สุปิตุํ โหติ, รตฺติ นกฺขตฺตมาลินี;  
  
ปฎิชคฺคิตุเมเวสา, รตฺติ โหติ วิชานตาฯ  
</li>
  
<li>
‘‘หตฺถิกฺขนฺธาวปติตํ  
, กุญฺชโร เจ อนุกฺกเม;  
  
สงฺคาเม เม มตํ เสโยฺย, ยเญฺจ ชีเว ปราชิโต’’ติฯ – คาถาทฺวยํ อภาสิ;  
</li>
  
<p>ตตฺถ ติ อฎฺฐหิ อกฺขเณหิ วชฺชิตํ นวมํ ขณํ ลภิตฺวา ฐิตสฺส วิญฺญุชาติกสฺส ยาว น อรหตฺตํ หตฺถคตํ โหติ, ตาว อยํ นกฺขตฺตมาลินี รตฺติ สุปิตุํ นิทฺทายิตุํ น โหติ, สุปนสฺส กาโล น โหติฯ อปิจ โข ติ เอสา รตฺติ นาม มนุสฺสานํ มิคปกฺขีนญฺจ นิทฺทูปคมเนน วิเสสโต นิสฺสทฺทเวลาภูตา ปฎิปตฺติํ อตฺตนิ สญฺชคฺคิตุํ ชาคริยานุโยคมนุยุญฺชิตุเมว วิชานตา วิญฺญุนา อิจฺฉิตา โหตีติฯ
</ol></p>


<p>ตํ สุตฺวา โสโณ สํวิคฺคตรมานโส หิโรตฺตปฺปํ ปจฺจุปฎฺฐเปตฺวา อโพฺภกาสิกงฺคํ อธิฎฺฐาย วิปสฺสนาย กมฺมํ กโรโนฺต นฺติ ทุติยํ คาถมาหฯ ตตฺถ นฺติ อวมุขํ ปติตํ อุทฺธํปาทํ อโธมุขํ ปติตํฯ ติ กุญฺชโร อนุกฺกเมยฺย เจฯ อิทํ วุตฺตํ โหติ – ยทาหํ หตฺถิมารุหิตฺวา สงฺคามํ ปวิโฎฺฐ หตฺถิกฺขนฺธโต ปติโต, ตทาหํ  เตน หตฺถินา มทฺทิโต มโต อโหสิํ เจ, ตํ  มรณํ  อิทานิ กิเลเสหิ  ชีเวยฺยํ, ตํ น เสโยฺยติฯ อิมํ คาถํ วทโนฺตเยว วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๒.๑-๖) –</p>


<p>
‘‘มิคลุโทฺท  
  
ปุเร อาสิํ, วิปิเน วิจรํ อหํ;  
  
อทฺทสํ วิรชํ พุทฺธํ, สพฺพธมฺมาน ปารคุํฯ  
</p>
  
<p>
‘‘กุรญฺชิยผลํ คยฺห, พุทฺธเสฎฺฐสฺสทาสหํ;  
  
ปุญฺญเกฺขตฺตสฺส ตาทิโน, ปสโนฺน เสหิ ปาณิภิฯ  
</p>
  
<p>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ‘‘สตฺถารา วุตฺตํ, อตฺตนา วุตฺต’’นฺติ อุภยญฺหิ คาถํ ‘‘หตฺถิกฺขนฺธาวปติต’’นฺติอาทินา ปจฺจุทาหาสิฯ เตน อิทเมว อญฺญาพฺยากรณํ อโหสีติฯ</p>

</p>


<h3>๘. นิสภเตฺถรคาถาวณฺณนา</h3>
<p>  ติ อายสฺมโต นิสภเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ปิณฺฑาย จรนฺตํ ทิสฺวา ปสนฺนจิโตฺต กปิตฺถผลมทาสิฯ โส เตน ปุญฺญกเมฺมน สุคตีสุเยว สํสรโนฺต อิมสฺมิํ พุทฺธุปฺปาเท โกลิยชนปเท กุลเคเห นิพฺพตฺติตฺวา ติ ลทฺธนาโม วยปฺปโตฺต สากิยโกลิยานํ สงฺคาเม พุทฺธานุภาวํ ทิสฺวา ปฎิลทฺธสโทฺธ ปพฺพชิตฺวา ตทเหว อรหตฺตํ ปาปุณิฯ เตน วุตฺตํ  (อป. เถร ๒.๕๒.๗-๑๑) –</p>


<p>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, กปิตฺถํ อททิํ ผลํฯ  
</p>
  
<p>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>โส  อรหตฺตํ ปน ปตฺวา อตฺตโน สหายภิกฺขู ปมาทวิหาเรน กาลํ วีตินาเมเนฺต ทิสฺวา เต โอวทโนฺต –</p>


<ol>
<li>
‘‘ปญฺจ กามคุเณ หิตฺวา, ปิยรูเป มโนรเม;  
  
สทฺธาย ฆรา นิกฺขมฺม, ทุกฺขสฺสนฺตกโร ภเว’’ติฯ –  
</li>
  
<p>ปฐมํ คาถํ อภาสิฯ
</ol></p>


<p>ตสฺสโตฺถ – พาลปุถุชฺชนสฺส ปิยายิตพฺพสภาวตาย  มนุญฺญสภาวตาย  รูปาทิเก  กามโกฎฺฐาเส  ปหาย ปริจฺจชิตฺวา กมฺมผล รตนตฺตย จ วเสน  ฆรพนฺธนโต  นิกฺขมิตฺวา ปพฺพชฺชํ อุปคโต วิญฺญุชาติโก ปพฺพชิตกาลโต ปฎฺฐาย ฆเฎโนฺต วายมโนฺต วฎฺฎ ภเวยฺยาติฯ เอวํ เต ภิกฺขู โอวทิตฺวา ‘‘อยํ ปเร เอว สญฺญาเปโนฺต วิหรติ, ‘‘สยํ  ปน อการโก’ติ มา จินฺตยิตฺถา’’ติ เตสํ อตฺตโน ปฎิปนฺนภาวํ ปกาเสโนฺต –</p>


<ol>
<li>
‘‘นาภินนฺทามิ  
มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, สมฺปชาโน ปติสฺสโต’’ติฯ –  
</li>
  
<p>ทุติยคาถาย อญฺญํ พฺยากาสิฯ ตตฺถ นฺติ มรณํ น อภิกงฺขามิฯ นฺติ อิทํ ปน ตสฺส การณวจนํ, ยสฺมา นาภินนฺทามิ ชีวิตํ, ตสฺมา นาภินนฺทามิ มรณนฺติฯ โย หิ อายติํ ชาติชรามรณาย กิเลสาภิสงฺขาเร อาจิโนติ อุปจิโนติ, โส ปุนพฺภวาภินิพฺพตฺติํ อภินนฺทโนฺต นานฺตริยกตาย อตฺตโน มรณมฺปิ อภินนฺทติ นาม การณสฺส อปฺปหีนตฺตา, ขีณาสโว ปน สพฺพโส อาจยคามิธเมฺม ปหาย อปจยคามิธเมฺม ปติฎฺฐิโต ปริญฺญาตวตฺถุโก สพฺพโส ชีวิตํ อนภินนฺทโนฺต มรณมฺปิ อนภินนฺทติ นาม การณสฺส เอว สุปฺปหีนตฺตาฯ เตนาห – ‘‘นาภินนฺทามิ มรณํ, นาภินนฺทามิ ชีวิต’’นฺติฯ ยทิ เอวํ ขีณาสวสฺส ปรินิพฺพานาภิกงฺขา, ยาว ปรินิพฺพานา อวฎฺฐานญฺจ กถนฺติ อาห ติ, กิเลสปรินิพฺพาเน สิเทฺธ สติปญฺญาเวปุลฺลปฺปตฺติยา สโต สมฺปชาโน เกวลํ  ขนฺธปรินิพฺพานกาลํ ปฎิกงฺขามิ, ตํ อุทิกฺขมาโน อาคมยมาโน วิหรามิ, น ปน เม มรเณ ชีวิเต วา อภินนฺทนา อตฺถิ อรหตฺตมเคฺคเนว ตสฺส สมุคฺฆาฎิตตฺตาติฯ
</ol></p>

</p>


<h3>๙. อุสภเตฺถรคาถาวณฺณนา</h3>
<p>นฺติ อายสฺมโต อุสภเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ปิณฺฑาย จรนฺตํ ทิสฺวา ปสนฺนมานโส โกสมฺพผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท กปิลวตฺถุสฺมิํ สากิยราชกุเล นิพฺพตฺติตฺวา ติ ลทฺธนาโม วยปฺปโตฺต สตฺถุ ญาติสมาคเม พุทฺธานุภาวํ ทิสฺวา ปฎิลทฺธสโทฺธ ปพฺพชิฯ โส ปพฺพชิตกาลโต  ปฎฺฐาย สมณธมฺมํ อกตฺวา ทิวา สงฺคณิการาโม สกลรตฺติํ นิทฺทายมาโน วีตินาเมติฯ โส เอกทิวสํ มุฎฺฐสฺสติ อสมฺปชาโน นิทฺทํ โอกฺกโนฺต สุปิเน เกสมสฺสุํ โอหาเรตฺวา อมฺพปลฺลววณฺณํ จีวรํ ปารุปิตฺวา หตฺถิคีวายํ นิสีทิตฺวา นครํ ปิณฺฑาย ปวิฎฺฐํ ตเตฺถว มนุเสฺส สมฺปเตฺต ทิสฺวา ลชฺชาย หตฺถิกฺขนฺธโต โอรุยฺห อตฺตานํ ทิสฺวา ปฎิพุโทฺธ, ‘‘อีทิสํ นาม สุปินํ มุฎฺฐสฺสตินา อสมฺปชาเนน  นิทฺทายมาเนน มยา ทิฎฺฐ’’นฺติ อุปฺปนฺนสํเวโค วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๒.๑๒-๑๖) –</p>


<p>
‘‘กกุธํ วิลสนฺตํว, เทวเทวํ นราสภํ;  
  
รถิยํ ปฎิปชฺชนฺตํ, โกสมฺพํ อททิํ ตทาฯ  
</p>
  
<p>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
</p>
  
<p>อถ  เถโร ยถาทิฎฺฐํ สุปินํ องฺกุสํ กตฺวา อรหตฺตสฺส อธิคตตฺตา ตเสฺสว สุปินสฺส กิตฺตนวเสน อญฺญํ พฺยากโรโนฺต –</p>


<ol>
<li>
‘‘อมฺพปลฺลวสงฺกาสํ, อํเส กตฺวาน จีวรํ;  
  
นิสิโนฺน หตฺถิคีวายํ, คามํ ปิณฺฑาย ปาวิสิํฯ  
</li>
  
<li>
‘‘หตฺถิกฺขนฺธโต โอรุยฺห, สํเวคํ อลภิํ ตทา;  
  
โสหํ ทิโตฺต ตทา สโนฺต, ปโตฺต เม อาสวกฺขโย’’ติฯ – คาถาทฺวยมาห;  
</li>
  
<p>ตตฺถ นฺติ อมฺพปลฺลวาการํ ปวาฬวณฺณํ จีวรํ ขเนฺธ กริตฺวา อุตฺตราสงฺคํ กริตฺวาฯ นฺติ อตฺตโน ราชธานิํ หตฺถิกฺขเนฺธ  ปวิฎฺฐมโตฺตว มหาชเนน โอโลกิยมาโน  ฐิโต ปฎิพุชฺฌิํ, ปพุโทฺธว  ‘‘มุฎฺฐสฺสติ อสมฺปชาโน หุตฺวา นิทฺทาโยกฺกมเนน เอตํ ชาต’’นฺติฯ อปเร ปน ‘‘ราชาว หุตฺวา รตฺติภาเค เอวรูปํ สุปินํ ทิสฺวา วิภาตาย รตฺติยา หตฺถิกฺขนฺธํ อารุยฺห นครวีถิยํ จรโนฺต ตํ สุปินํ สริตฺวา หตฺถิกฺขนฺธโต โอรุยฺห สํเวคํ ลภิตฺวา สตฺถุ สนฺติเก ปพฺพชิตฺวา อรหตฺตํ ปตฺวา อุทานํ อุทาเนโนฺต อิมา คาถา อภาสี’’ติ วทนฺติฯ ติ ตสฺมิํ ราชกาเล ชาติมทโภคมทาทิปริทปฺปิโต สมาโน สํเวคมลภินฺติ โยชนาฯ
</ol></p>

</p>


<h3>๑๐. กปฺปฎกุรเตฺถรคาถาวณฺณนา</h3>
<p>   ติ อายสฺมโต กปฺปฎกุรเตฺถรสฺส คาถาฯ กา อุปฺปตฺติฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ ภควนฺตํ วินตาย นาม นทิยา ตีเร อญฺญตรสฺมิํ รุกฺขมูเล นิสินฺนํ ทิสฺวา ปสนฺนมานโส เกตกปุเปฺผหิ ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท  สาวตฺถิยํ ทุคฺคตกุเล นิพฺพตฺติตฺวา ยาว วยปฺปตฺติ, ตาว อญฺญํ อุปายํ อชานโนฺต กปฺปฎขณฺฑนิวาสโน สราวหโตฺถ ตตฺถ ตตฺถ กุรํ ปริเยสโนฺต วิจริ, เตน เตฺวว ปญฺญายิตฺถฯ โส วยปฺปโตฺต ติณํ วิกฺกิณิตฺวา ชีวิกํ กเปฺปโนฺต เอกทิวสํ ติณลาวนตฺถํ อรญฺญํ คโต ตตฺถ อญฺญตรํ ขีณาสวเตฺถรํ ทิสฺวา ตํ อุปสงฺกมิตฺวา วนฺทิตฺวา นิสีทิฯ ตสฺส เถโร ธมฺมํ กเถสิฯ โส ธมฺมํ สุตฺวา ปฎิลทฺธสโทฺธ ‘‘กิํ เม อิมาย กิจฺฉชีวิกายา’’ติ ปพฺพชิตฺวา อตฺตโน นิวตฺถกปฺปฎโจฬํ เอกสฺมิํ ฐาเน นิกฺขิปิฯ ยทา จสฺส อนภิรติ อุปฺปชฺชติ, ตทา ตํ กปฺปฎํ โอโลเกนฺตสฺส อนภิรติ วิคจฺฉติ, สํเวคํ ปฎิลภิฯ เอวํ กโรโนฺต สตฺตกฺขตฺตุํ อุปฺปพฺพชิฯ ตสฺส ตํ การณํ ภิกฺขู ภควโต อาโรเจสุํฯ อเถกทิวสํ กปฺปฎกุโร ภิกฺขุ ธมฺมสภายํ ปริสปริยเนฺต นิสิโนฺน นิทฺทายติ, ตํ ภควา โจเทโนฺต –</p>


<ol>
<li>
‘‘อยมิติ กปฺปโฎ กปฺปฎกุโร, อจฺฉาย อติภริตาย;  
  
อมตฆฎิกายํ ธมฺมกฎมโตฺต, กตปทํ ฌานานิ โอเจตุํฯ  
</li>
  
<li>
‘‘มา โข ตฺวํ กปฺปฎ ปจาเลสิ, มา ตฺวํ อุปกณฺณมฺหิ ตาเฬสฺสํ;  
  
น หิ ตฺวํ กปฺปฎ มตฺตมญฺญาสิ, สงฺฆมชฺฌมฺหิ ปจลายมาโน’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ กปฺปฎกุโร ภิกฺขุ ‘‘อยํ มม กปฺปโฎ, อิมํ ปริทหิตฺวา ยถา ตถา ชีวามี’’ติ เอวํ อุปฺปนฺนมิจฺฉาวิตโกฺก  มม อมตฆเฎ ตหํ ตหํ วสฺสเนฺต ‘‘อมตมธิคตํ อหมนุสาสามิ, อหํ  ธมฺมํ เทเสมิ’’ (มหาว. ๑๒; ม. นิ. ๑.๒๘๖; ๒.๓๔๒)ฯ ‘‘อนฺธีภูตสฺมิํ โลกสฺมิํ, อาหญฺฉํ อมตทุนฺทุภิ’’นฺติอาทินา (มหาว. ๑๑; ม. นิ. ๑.๒๘๕; ๒.๓๔๑) โฆเสตฺวา  มยา ธมฺมามเต ปวสฺสิยมาเน  โลกิยโลกุตฺตรชฺฌานานิ อุปเจตุํ ภาเวตุํ กตปทํ กฎมคฺควิหิตภาวนามคฺคํ อิทํ มม สาสนํ, ตถาปิ  มม สาสนธมฺมโต  อุกฺกณฺฐจิโตฺต อปคตมานโส กปฺปฎกุโรติ ตํ โจเทตฺวา ปุนปิสฺส สโหฑฺฒํ โจรํ คณฺหโนฺต วิย ปมาทวิหารํ ทเสฺสโนฺต ติ คาถมาหฯ</p>


<p>ตตฺถ ติ ตฺวํ, กปฺปฎกุร, ‘‘มม ธมฺมํ สุณิสฺสามี’’ติ นิสีทิตฺวา มา โข ปจาเลสิ มา ปจลาหิ มา นิทฺทํ อุปคจฺฉิฯ นฺติ ตํ นิทฺทายมานํ อุปกณฺณมฺหิ กณฺณสมีเป เทสนาหเตฺถน อหํ มา ปตาเฬสฺสํฯ ยถา อิโต ปรํ กิเลสปฺปหานาย อหํ ตํ น โอวเทยฺยํ, ตถา ปฎิปชฺชาหีติ อโตฺถฯ ติ ตฺวํ, กปฺปฎ,  มตฺตํ ปมาณํ น วา มญฺญสิ, ‘‘อยมติทุลฺลโภ ขโณ ปฎิลโทฺธ, โส มา อุปชฺฌคา’’ติ เอตฺตกมฺปิ น ชานาสิ, ปสฺส ยาว จ เต อปรทฺธนฺติ โจเทสิฯ</p>


<p>เอวํ ภควตา ทฺวีหิ คาถาหิ คาฬฺหํ ตํ นิคฺคยฺห โจทนาย กตาย อฎฺฐิเวธวิโทฺธ วิย จณฺฑคโช มคฺคํ โอตรโนฺต วิย จ สญฺชาตสํเวโค วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๕๒.๑๗-๒๒) –</p>


<p>
‘‘วินตานทิยา ตีเร, วิหาสิ ปุริสุตฺตโม;  
  
อทฺทสํ วิรชํ พุทฺธํ, เอกคฺคํ สุสมาหิตํฯ  
</p>
  
<p>
‘‘มธุคนฺธสฺส ปุเปฺผน, เกตกสฺส อหํ ตทา;  
  
ปสนฺนจิโตฺต สุมโน, พุทฺธเสฎฺฐมปูชยิํฯ  
</p>
  
<p>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา สตฺถารา วุตฺตคาถาทฺวยเมว อตฺตโน อรหตฺตาธิคมนสฺส องฺกุสภูตนฺติ ปจฺจุทาหาสิฯ เตนสฺส ตเทว อญฺญาพฺยากรณํ อโหสีติฯ</p>

</p>

</p>


<h2>๕. ปญฺจมวโคฺค</h2>
<h3>๑. กุมารกสฺสปเตฺถรคาถาวณฺณนา</h3>
<p>   ติ อายสฺมโต กุมารกสฺสปเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต ปทุมุตฺตรสฺส ภควโต กาเล พฺราหฺมณกุเล นิพฺพตฺติตฺวา วิญฺญุตํ ปาปุณิฯ ‘‘กุลเคเห’’ติ ปน องฺคุตฺตรฎฺฐกถายํ (อ. นิ. อฎฺฐ. ๑.๑.๒๑๗) วุตฺตํฯ โส สตฺถุ สนฺติกํ คนฺตฺวา ธมฺมํ สุณโนฺต สตฺถารํ เอกํ ภิกฺขุํ จิตฺตกถิกานํ อคฺคฎฺฐาเน ฐเปนฺตํ ทิสฺวา สยมฺปิ ตํ ฐานนฺตรํ อากงฺขโนฺต ปณิธานํ กตฺวา ตทนุรูปานิ ปุญฺญานิ กโรโนฺต กสฺสปสฺส ภควโต กาเล สมณธมฺมํ กตฺวา สุคตีสุเยว สํสรโนฺต อิมสฺมิํ พุทฺธุปฺปาเท ราชคเห เสฎฺฐิธีตาย กุจฺฉิมฺหิ ปฎิสนฺธิํ คณฺหิฯ สา กิร กุมาริกากาเลเยว ปพฺพชิตุกามา หุตฺวา มาตาปิตโร ยาจิตฺวา ปพฺพชฺชํ อลภมานา กุลฆรํ คตาปิ คพฺภสณฺฐิตมฺปิ อชานนฺตี สามิกํ อาราเธตฺวา เตน อนุญฺญาตา ภิกฺขุนีสุ ปพฺพชิตาฯ ตสฺสา คพฺภินิภาวํ ทิสฺวา ภิกฺขุนิโย เทวทตฺตํ ปุจฺฉิํสุฯ โส ‘‘อสฺสมณี’’ติ อาหฯ ปุน ทสพลํ ปุจฺฉิํสุฯ สตฺถา อุปาลิเตฺถรํ ปฎิจฺฉาเปสิฯ เถโร สาวตฺถินครวาสีนิ กุลานิ วิสาขญฺจ อุปาสิกํ ปโกฺกสาเปตฺวา สราชิกาย ปริสาย วินิจฺฉินโนฺต ‘‘ปุเร ลโทฺธ คโพฺภ, ปพฺพชฺชา อโรคา’’ติ อาหฯ สตฺถา ‘‘สุวินิจฺฉิตํ อธิกรณ’’นฺติ เถรสฺส สาธุการํ อทาสิฯ</p>


<p>สา ภิกฺขุนี สุวณฺณพิมฺพสทิสํ ปุตฺตํ วิชายิฯ ตํ ราชา ปเสนทิโกสโล โปเสสิฯ ‘‘กสฺสโป’’ติ จสฺส นามํ อกํสุฯ อปรภาเค  อลงฺกริตฺวา สตฺถุ สนฺติกํ เนตฺวา ปพฺพาเชสิฯ กุมารกาเล ปพฺพชิตตฺตา ภควตา ‘‘กสฺสปํ ปโกฺกสถ, อิทํ ผลํ วา ขาทนียํ วา กสฺสปสฺส เทถา’’ติ วุเตฺต ‘‘กตรกสฺสปสฺสา’’ติฯ ‘‘กุมารกสฺสปสฺสา’’ติฯ เอวํ คหิตนามตฺตา รโญฺญ โปสาวนิกปุตฺตตฺตา จ วุฑฺฒกาเลปิ เตฺวว ปญฺญายิตฺถฯ</p>


<p>โส ปพฺพชิตกาลโต ปฎฺฐาย วิปสฺสนาย เจว กมฺมํ กโรติ, พุทฺธวจนญฺจ อุคฺคณฺหาติฯ อถ เตน สทฺธิํ ปพฺพตมตฺถเก สมณธมฺมํ กตฺวา อนาคามี หุตฺวา สุทฺธาวาเส นิพฺพโตฺต  มหาพฺรหฺมา ‘‘วิปสฺสนาย มุขํ ทเสฺสตฺวา มคฺคผลปฺปตฺติยา อุปายํ กริสฺสามี’’ติ ปญฺจทส ปเญฺห อภิสงฺขริตฺวา อนฺธวเน วสนฺตสฺส  เถรสฺส ‘‘อิเม ปเญฺห สตฺถารํ ปุเจฺฉยฺยาสี’’ติ อาจิกฺขิตฺวา คโตฯ โส เต ปเญฺห ภควนฺตํ ปุจฺฉิฯ ภควาปิสฺส พฺยากาสิฯ เถโร สตฺถารา กถิตนิยาเมเนว เต อุคฺคณฺหิตฺวา วิปสฺสนํ คพฺภํ คณฺหาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๕๔.๑๕๐-๑๗๗) –</p>


<p>
‘‘อิโต สตสหสฺสมฺหิ, กเปฺป อุปฺปชฺชิ นายโก;  
  
สพฺพโลกหิโต วีโร, ปทุมุตฺตรนามโกฯ  
</p>
  
<p>
‘‘ตทาหํ พฺราหฺมโณ หุตฺวา, วิสฺสุโต เวทปารคู;  
  
ทิวาวิหารํ วิจรํ, อทฺทสํ โลกนายกํฯ  
</p>
  
<p>
‘‘จตุสจฺจํ ปกาเสนฺตํ, โพธยนฺตํ สเทวกํ;  
  
วิจิตฺตกถิกานคฺคํ, วณฺณยนฺตํ มหาชเนฯ  
</p>
  
<p>
‘‘ตทา มุทิตจิโตฺตหํ, นิมเนฺตตฺวา ตถาคตํ;  
  
นานารเตฺตหิ วเตฺถหิ, อลงฺกริตฺวาน มณฺฑปํฯ  
</p>
  
<p>
‘‘นานารตนปโชฺชตํ, สสงฺฆํ โภชยิํ ตหิํ;  
  
โภชยิตฺวาน สตฺตาหํ, นานคฺครสโภชนํฯ  
</p>
  
<p>
‘‘นานาจิเตฺตหิ ปุเปฺผหิ, ปูชยิตฺวา สสาวกํ;  
  
นิปจฺจ ปาทมูลมฺหิ, ตํ ฐาน ปตฺถยิํ อหํฯ  
</p>
  
<p>
‘‘ตทา มุนิวโร อาห, กรุเณกรสาสโย;  
  
ปสฺสเถตํ ทิชวรํ, ปทุมานนโลจนํฯ  
</p>
  
<p>
‘‘ปีติปาโมชฺชพหุลํ  
, สมุคฺคตตนูรุหํ;  
  
หาสมฺหิตวิสาลกฺขํ, มม สาสนลาลสํฯ  
</p>
  
<p>
‘‘ปติตํ ปาทมูเล เม, เอกาวตฺถสุมานสํ;  
  
เอส ปเตฺถติ ตํ ฐานํ, วิจิตฺตกถิกตฺตนํฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กุมารกสฺสโป นาม, เหสฺสติ สตฺถุ สาวโกฯ  
</p>
  
<p>
‘‘วิจิตฺตปุปฺผทุสฺสานํ, รตนานญฺจ วาหสา;  
  
วิจิตฺตกถิกานํ โส, อคฺคตํ ปาปุณิสฺสติฯ  
</p>
  
<p>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปริพฺภมํ ภวาภเว, รงฺคมเชฺฌ ยถา นโฎ;  
  
สาขมิคตฺรโช หุตฺวา, มิคิยา กุจฺฉิโมกฺกมิํฯ  
</p>
  
<p>
‘‘ตทา มยิ กุจฺฉิคเต, วชฺฌวาโร อุปฎฺฐิโต;  
  
สาเขน จตฺตา เม มาตา, นิโคฺรธํ สรณํ คตาฯ  
</p>
  
<p>
‘‘เตน สา มิคราเชน, มรณา ปริโมจิตา;  
  
ปริจฺจชิตฺวา สปาณํ, มเมวํ โอวที ตทาฯ  
</p>
  
<p>
‘‘นิโคฺรธเมว เสเวยฺย, น สาขมุปสํวเส;  
  
นิโคฺรธสฺมิํ มตํ เสโยฺย, ยเญฺจ สาขมฺหิ ชีวิตํฯ  
</p>
  
<p>
‘‘เตนานุสิฎฺฐา มิคยูถเปน, อหญฺจ มาตา จ ตเถตเร จ;  
  
อาคมฺม รมฺมํ ตุสิตาธิวาสํ, คตา ปวาสํ สฆรํ ยเถวฯ  
</p>
  
<p>
‘‘ปุโน กสฺสปวีรสฺส, อตฺถเมนฺตมฺหิ สาสเน;  
  
อารุยฺห เสลสิขรํ, ยุญฺชิตฺวา ชินสาสนํฯ  
</p>
  
<p>
‘‘อิทานาหํ  
ราชคเห, ชาโต เสฎฺฐิกุเล อหุํ;  
  
อาปนฺนสตฺตา เม มาตา, ปพฺพชิ อนคาริยํฯ  
</p>
  
<p>
‘‘สคพฺภํ ตํ วิทิตฺวาน, เทวทตฺตมุปานยุํ;  
  
โส อโวจ วินาเสถ, ปาปิกํ ภิกฺขุนิํ อิมํฯ  
</p>
  
<p>
‘‘อิทานิปิ มุนิเนฺทน, ชิเนน อนุกมฺปิตา;  
  
สุขินี อชนี มยฺหํ, มาตา ภิกฺขุนุปสฺสเยฯ  
</p>
  
<p>
‘‘ตํ วิทิตฺวา มหีปาโล, โกสโล มํ อโปสยิ;  
  
กุมารปริหาเนน, นาเมนาหญฺจ กสฺสโปฯ  
</p>
  
<p>
‘‘มหากสฺสปมาคมฺม, อหํ กุมารกสฺสโป;  
  
วมฺมิกสทิสํ กายํ, สุตฺวา พุเทฺธน เทสิตํฯ  
</p>
  
<p>
‘‘ตโต จิตฺตํ วิมุจฺจิ เม, อนุปาทาย สพฺพโส;  
  
ปายาสิํ ทมยิตฺวาหํ, เอตทคฺคมปาปุณิํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา จิตฺตกถิกภาเวน สตฺถารา เอตทเคฺค ฐปิโต อตฺตโน ปฎิปตฺติํ ปจฺจเวกฺขิตฺวา รตนตฺตยคุณวิภาวนมุเขน อญฺญํ พฺยากโรโนฺต –</p>


<ol>
<li>
‘‘อโห  
พุทฺธา อโห ธมฺมา, อโห โน สตฺถุ สมฺปทา;  
  
ยตฺถ เอตาทิสํ ธมฺมํ, สาวโก สจฺฉิกาหิติฯ  
</li>
  
<li>
‘‘อสเงฺขเยฺยสุ กเปฺปสุ, สกฺกายาธิคตา อหู;  
  
เตสมยํ ปจฺฉิมโก, จริโมยํ สมุสฺสโย;  
  
ชาติมรณสํสาโร, นตฺถิ ทานิ ปุนพฺภโว’’ติฯ – คาถาทฺวยํ อภาสิ;  
</li>
  
<p>ตตฺถ ติ อจฺฉริยเตฺถ นิปาโตฯ ติ สพฺพญฺญุพุทฺธา, คารววเสน พหุวจนํ, อโห อจฺฉริยา สมฺพุทฺธาติ อโตฺถฯ ติ ปริยตฺติธเมฺมน สทฺธิํ นว โลกุตฺตรธมฺมาฯ ติ อมฺหากํ สตฺถุ ทสพลสฺส อโห สมฺปตฺติโยฯ ติ ยสฺมิํ สตฺถริ  พฺรหฺมจริยวาเสนฯ ติ เอตาทิสํ เอวรูปํ สุวิสุทฺธชฺฌานาภิญฺญาปริวารํ อนวเสสกิเลสกฺขยาวหํ สนฺตํ ปณีตํ อนุตฺตรํ ธมฺมํ สาวโกปิ นาม สจฺฉิกริสฺสติ, ตสฺมา เอวํวิธคุณวิเสสาธิคมเหตุภูตา อโห อจฺฉริยา พุทฺธา ภควโนฺต, อจฺฉริยา ธมฺมคุณา, อจฺฉริยา อมฺหากํ สตฺถุ สมฺปตฺติโยติ รตนตฺตยสฺส คุณาธิมุตฺติํ ปเวเทสีติฯ ธมฺมสมฺปตฺติกิตฺตเนเนว หิ สงฺฆสุปฺปฎิปตฺติ กิตฺติตา โหตีติฯ
</ol></p>


<p>เอวํ สาธารณวเสน ทสฺสิตํ ธมฺมสฺส สจฺฉิกิริยํ อิทานิ อตฺตุปนายิกํ กตฺวา ทเสฺสโนฺต ติ คาถมาหฯ ตตฺถ ติ คณนปถํ วีติวเตฺตสุ มหากเปฺปสุฯ ติ ปญฺจุปาทานกฺขนฺธาฯ เต หิ ปรมตฺถโต วิชฺชมานธมฺมสมูหตาย ‘‘สกฺกายา’’ติ วุจฺจนฺติฯ ติ นิวตฺตนูปายสฺส อนธิคตตฺตา อนปคตา อเหสุํฯ ติ  ยสฺมา อยํ สพฺพปจฺฉิมโก, ตโต เอว จริโม, ตสฺมา สหิโต ขนฺธาทิปฎิปาฎิสญฺญิโต  อิทานิ อายติํ ปุนพฺภวาภาวโต  อยมนฺติมา ชาตีติ อโตฺถฯ</p>

</p>


<h3>๒. ธมฺมปาลเตฺถรคาถาวณฺณนา</h3>
<p>ติ อายสฺมโต ธมฺมปาลเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อตฺถทสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เกนจิเทว กรณีเยน วนนฺตํ อุปคโต สตฺถารํ ทิสฺวา ปสนฺนมานโส  ปิลกฺขผลมทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สตฺถริ ปรินิพฺพุเต อวนฺติรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต ตกฺกสิลํ คนฺตฺวา สิปฺปํ อุคฺคเหตฺวา ปฎินิวเตฺตโนฺต อนฺตรามเคฺค เอกสฺมิํ วิหาเร อญฺญตรํ เถรํ ทิสฺวา ตสฺส สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา  วิปสฺสนํ วเฑฺฒตฺวา ฉฬภิโญฺญ อโหสิฯ เตน วุตฺตํ  (อป. เถร ๑.๓๙.๒๑-๒๕) –</p>


<p>
‘‘วนนฺตเร พุทฺธํ ทิสฺวา, อตฺถทสฺสิํ มหายสํ;  
  
ปสนฺนจิโตฺต สุมโน, ปิลกฺขสฺสาททิํ ผลํฯ  
</p>
  
<p>
‘‘อฎฺฐารเส กปฺปสเต, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา สมาปตฺติสุเขน วีตินาเมโนฺต เอกทิวสํ ตสฺมิํ วิหาเร เทฺว สามเณเร รุกฺขเคฺค ปุปฺผานิ โอจินเนฺต อารูฬฺหสาขาย ภคฺคาย ปตเนฺต ทิสฺวา เถโร อิทฺธานุภาเวน หเตฺถน คเหตฺวา อโรเคเยว ภูมิยํ ฐเปตฺวา เตสํ สามเณรานํ ธมฺมํ เทเสโนฺต –</p>


<ol>
<li>
‘‘โย หเว ทหโร ภิกฺขุ, ยุญฺชติ พุทฺธสาสเน;  
  
ชาคโร ส หิ สุเตฺตสุ, อโมฆํ ตสฺส ชีวิตํฯ  
</li>
  
<li>
‘‘ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธาน สาสน’’นฺติฯ – อิมา เทฺว คาถา อภาสิ;  
</li>
  
<p>ตตฺถ ติ อนิยมวจนํฯ ติ ทฬฺหเตฺถ นิปาโตฯ ติ ตรุโณฯ ภิกฺขตีติ ติ ฆฎติ วายมติฯ ติ  ชาครณธมฺมสมนฺนาคโตฯ ติ สุปเนฺตสุฯ อิทํ วุตฺตํ โหติ ว สมาโน ตรุโณ ‘‘ตถาหํ ปจฺฉา วุฑฺฒกาเล ชานิสฺสามี’’ติ อจิเนฺตตฺวา พุทฺธานํ  อปฺปมาทปฎิปตฺติยํ  สมถวิปสฺสนาภาวนาย โยคํ กโรติ, โส  อวิชฺชานิทฺทาย สุเตฺตสุ ปมเตฺตสุ สทฺธาทิชาครธมฺมสมนฺนาคเมน  ตโต เอว อตฺตหิตปรหิตปาริปูริยา  อวญฺฌํ  ยสฺมา จ เอตเทวํ,  ‘‘อตฺถิ กมฺมํ อตฺถิ กมฺมวิปาโก’’ติอาทินยปฺปวตฺตํ กมฺมผลสทฺธญฺจ, สทฺธูปนิพนฺธตฺตา สีลสฺส ตทุปนิสฺสยํ จตุปาริสุทฺธิ , ‘‘สมฺมาสมฺพุโทฺธ ภควา, สฺวาขาโต ธโมฺม, สุปฺปฎิปโนฺน สโงฺฆ’’ติ เอวํ ปวตฺตรตนตฺตยญฺจ , วิปสฺสนาปญฺญาสหิตาย มคฺคปญฺญาย ปริญฺญาทิวเสน จตุสจฺจญฺจ  ธโมฺมชปญฺญาย สมนฺนาคโต ภิกฺขุ  โอวาทํ อนุสิฎฺฐิํ อนุสฺสรโนฺต อาทิตฺตมฺปิ อตฺตโน สีสํ อชฺฌุเปกฺขิตฺวา  ตตฺถ อนุโยคํ อาตปฺปํ กเรยฺยาติ อโตฺถฯ
</ol></p>

</p>


<h3>๓. พฺรหฺมาลิเตฺถรคาถาวณฺณนา</h3>
<p>ติ อายสฺมโต พฺรหฺมาลิเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ปิณฺฑาย จรนฺตํ ทิสฺวา ปสนฺนมานโส วนฺทิตฺวา ปาทผลํ อทาสิฯ สตฺถา อนุโมทนํ วตฺวา ปกฺกามิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วิญฺญุตํ ปโตฺต เหตุสมฺปตฺติยา โจทิยมาโน สํสาเร สญฺชาตสํเวโค ตาทิเสน กลฺยาณมิตฺตสนฺนิสฺสเยน พุทฺธสาสเน ปพฺพชิตฺวา ปติรูปกมฺมฎฺฐานํ คเหตฺวา อรเญฺญ วิหรโนฺต ญาณสฺส ปริปากคตตฺตา นจิรเสฺสว วิปสฺสนํ วเฑฺฒตฺวา ฉฬภิโญฺญ อโหสิฯ เตน วุตฺตํ  (อป. เถร ๒.๕๑.๖๓-๖๗) –</p>


<p>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, ปาทผลํ อทาสหํฯ  
</p>
  
<p>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ   ปน หุตฺวา มคฺคสุเขน ผลสุเขน วีตินาเมโนฺต เอกทิวสํ ปธานปริคฺคาหเกน เถเรน ตสฺมิํ อรญฺญายตเน ภิกฺขู อุทฺทิสฺส วุตฺตํ ปธานานุโยคํ ปริคฺคณฺหโนฺต –</p>


<ol>
<li>
‘‘กสฺสินฺทฺริยานิ  
สมถงฺคตานิ, อสฺสา ยถา สารถินา สุทนฺตา;  
  
ปหีนมานสฺส อนาสวสฺส, เทวาปิ กสฺส ปิหยนฺติ ตาทิโนฯ  
</li>
  
<li>
‘‘มยฺหินฺทฺริยานิ สมถงฺคตานิ, อสฺสา ยถา สารถินา สุทนฺตา;  
  
ปหีนมานสฺส อนาสวสฺส, เทวาปิ มยฺหํ ปิหยนฺติ ตาทิโน’’ติฯ –  
</li>
  
<p>คาถาทฺวยํ อภาสิฯ
</ol></p>


<p>ตสฺสโตฺถ – อิมสฺมิํ อรญฺญายตเน วสเนฺตสุ ภิกฺขูสุ  ภิกฺขุโน เถรสฺส วา นวสฺส วา มชฺฌิมสฺส วา เฉเกน  วิย มนจฺฉฎฺฐานิ  ทนฺตภาวํ นิพฺพิเสวนภาวํ ฯ กสฺส นววิธมฺปิ มานํ ปหาย ฐิตตฺตา  จตุนฺนมฺปิ อาสวานํ อภาเวน  อิฎฺฐาทีสุ ตาทิลกฺขณปฺปตฺติยา  มนุสฺสาปิ สมฺมาปฎิปตฺติทสฺสนาทินา จ อาทเรน ปเตฺถนฺตีติฯ</p>


<p>ตตฺถ จ คาถายํ ปุริมเฑฺฒน อนาคามิมคฺคาธิคโม ปุโฎฺฐ, อนาคามิโนปิ หิ อินฺทฺริยานิ ปหีนกามราคพฺยาปาทตาย สมถํ นิพฺพิเสวนตํ คตานิ โหนฺติฯ อิตเรน อรหตฺตมคฺคปฎิลาโภ, อรหา หิ ‘‘ปหีนมาโน อนาสโว ตาที’’ติ จ วุจฺจติฯ</p>


<p>อถายสฺมา พฺรหฺมาลิ ปธานปริคฺคาหเกน วุตฺตํ ติ คาถํ ปจฺจนุภาสิฯ ตทตฺถํ อตฺตูปนายิกวเสน วิสฺสเชฺชโนฺต ติอาทิกาย ทุติยคาถาย อญฺญํ พฺยากาสิ, ตตฺถ ติ มม จกฺขาทีนิ อินฺทฺริยานิฯ เสสํ วุตฺตนยเมวฯ</p>

</p>


<h3>๔. โมฆราชเตฺถรคาถาวณฺณนา</h3>
<p>  ติ อายสฺมโต โมฆราชเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถุ  สนฺติเก ธมฺมํ สุณโนฺต สตฺถารํ เอกํ ภิกฺขุํ ลูขจีวรธรานํ อคฺคฎฺฐาเน ฐเปนฺตํ ทิสฺวา ตํ ฐานนฺตรํ อากงฺขโนฺต ปณิธานํ กตฺวา ตตฺถ ตตฺถ ภเว ปุญฺญานิ กโรโนฺต อตฺถทสฺสิสฺส ภควโต กาเล พฺราหฺมณกุเล นิพฺพตฺติตฺวา พฺราหฺมณานํ วิชฺชาสิเปฺปสุ นิปฺผตฺติํ คโต พฺราหฺมณมาณเว วิชฺชาสิปฺปานิ สิกฺขาเปโนฺต เอกทิวสํ อตฺถทสฺสิํ ภควนฺตํ ภิกฺขุสงฺฆปริวุตํ คจฺฉนฺตํ  ทิสฺวา ปสนฺนมานโส ปญฺจปติฎฺฐิเตน วนฺทิตฺวา สิรสิ อญฺชลิํ กตฺวา ‘‘ยาวตา รูปิโน สตฺตา’’ติอาทินา ฉหิ คาถาหิ อภิตฺถวิตฺวา ภาชนํ ปูเรตฺวา มธุํ อุปนาเมสิฯ สตฺถา มธุํ ปฎิคฺคเหตฺวา อนุโมทนํ อกาสิฯ</p>


<p>โส เตน ปุญฺญกเมฺมน เทวมนุเสฺสสุ สํสรโนฺต กสฺสปสฺส ภควโต กาเล กฎฺฐวาหนสฺส นาม รโญฺญ อมโจฺจ หุตฺวา เตน สตฺถุ อานยนตฺถํ ปุริสสหเสฺสน เปสิโต สตฺถุ สนฺติกํ คนฺตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา วีสติวสฺสสหสฺสานิ สมณธมฺมํ กตฺวา ตโต จุโต เอกํ พุทฺธนฺตรํ สุคตีสุเยว ปริวเตฺตโนฺต อิมสฺมิํ พุทฺธุปฺปาเท พฺราหฺมณกุเล นิพฺพตฺติตฺวา ติ ลทฺธนาโม พาวรีพฺราหฺมณสฺส สนฺติเก อุคฺคหิตสิโปฺป สํเวคชาโต ตาปสปพฺพชฺชํ ปพฺพชิตฺวา ตาปสสหสฺสปริวาโร อชิตาทีหิ สทฺธิํ สตฺถุ สนฺติกํ เปสิโต เตสํ ปนฺนรสโม หุตฺวา ปเญฺห ปุจฺฉิตฺวา ปญฺหวิสฺสชฺชนปริโยสาเน อรหตฺตํ ปาปุณิฯ เตน วุตฺตํ  (อป. เถร ๑.๔.๖๔-๘๓) –</p>


<p>
‘‘อตฺถทสฺสี ตุ ภควา, สยมฺภู อปราชิโต;  
  
ภิกฺขุสงฺฆปริพฺยูโฬฺห, รถิยํ ปฎิปชฺชถฯ  
</p>
  
<p>
‘‘สิเสฺสหิ สมฺปริวุโต, ฆรมฺหา อภินิกฺขมิํ;  
  
นิกฺขมิตฺวานหํ ตตฺถ, อทฺทสํ โลกนายกํฯ  
</p>
  
<p>
‘‘อภิวาทิย สมฺพุทฺธํ, สิเร กตฺวาน อญฺชลิํ;  
  
สกํ จิตฺตํ ปสาเทตฺวา, สนฺถวิํ โลกนายกํฯ  
</p>
  
<p>
‘‘ยาวตา  
รูปิโน สตฺตา, อรูปี วา อสญฺญิโน;  
  
สเพฺพ เต ตว ญาณมฺหิ, อโนฺต โหนฺติ สโมคธาฯ  
</p>
  
<p>
‘‘สุขุมจฺฉิกชาเลน, อุทกํ โย ปริกฺขิเป;  
  
เย เกจิ อุทเก ปาณา, อโนฺตชาเล ภวนฺติ เตฯ  
</p>
  
<p>
‘‘เยสญฺจ เจตนา อตฺถิ, รูปิโน จ อรูปิโน;  
  
สเพฺพ เต ตว ญาณมฺหิ, อโนฺต โหนฺติ สโมคธาฯ  
</p>
  
<p>
‘‘สมุทฺธรสิมํ โลกํ, อนฺธการสมากุลํ;  
  
ตว ธมฺมํ สุณิตฺวาน, กงฺขาโสตํ ตรนฺติ เตฯ  
</p>
  
<p>
‘‘อวิชฺชานิวุเต โลเก, อนฺธกาเรน โอตฺถเฎ;  
  
ตว ญาณมฺหิ โชตเนฺต, อนฺธการา ปธํสิตาฯ  
</p>
  
<p>
‘‘ตุวํ จกฺขูสิ สเพฺพสํ, มหาตมปนูทโน;  
  
ตว ธมฺมํ สุณิตฺวาน, นิพฺพายติ พหุชฺชโนฯ  
</p>
  
<p>
‘‘ปุฎกํ  
ปูรยิตฺวาน, มธุขุทฺทมเนฬกํ;  
  
อุโภ หเตฺถหิ ปคฺคยฺห, อุปเนสิํ มเหสิโนฯ  
</p>
  
<p>
‘‘ปฎิคฺคณฺหิ มหาวีโร, สหเตฺถน มหา อิสิ;  
  
ภุญฺชิตฺวา ตญฺจ สพฺพญฺญู, เวหาสํ นภมุคฺคมิฯ  
</p>
  
<p>
‘‘อนฺตลิเกฺข ฐิโต สตฺถา, อตฺถทสฺสี นราสโภ;  
  
มม จิตฺตํ ปสาเทโนฺต, อิมา คาถา อภาสถฯ  
</p>
  
<p>
‘‘เยนิทํ ถวิตํ ญาณํ, พุทฺธเสโฎฺฐ จ โถมิโต;  
  
เตน จิตฺตปฺปสาเทน, ทุคฺคติํ โส น คจฺฉติฯ  
</p>
  
<p>
‘‘จตุทฺทสญฺจ ขตฺตุํ โส, เทวรชฺชํ กริสฺสติ;  
  
ปถพฺยา รชฺชํ อฎฺฐสตํ, วสุธํ อาวสิสฺสติฯ  
</p>
  
<p>
‘‘ปเญฺจว สตกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ อสเงฺขยฺยํ, มหิยา การยิสฺสติฯ  
</p>
  
<p>
‘‘อชฺฌายโก มนฺตธโร, ติณฺณํ เวทาน ปารคู;  
  
โคตมสฺส ภควโต, สาสเน ปพฺพชิสฺสติฯ  
</p>
  
<p>
‘‘คมฺภีรํ  
นิปุณํ อตฺถํ, ญาเณน วิจินิสฺสติ;  
  
โมฆราชาติ นาเมน, เหสฺสติ สตฺถุ สาวโกฯ  
</p>
  
<p>
‘‘ตีหิ วิชฺชาหิ สมฺปนฺนํ, กตกิจฺจมนาสวํ;  
  
โคตโม สตฺถวาหโคฺค, เอตทเคฺค ฐเปสฺสติฯ  
</p>
  
<p>
‘‘หิตฺวา มานุสกํ โยคํ, เฉตฺวาน ภวพนฺธนํ;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา สตฺถลูขํ สุตฺตลูขํ รชนลูขนฺติ วิเสเสน ติวิเธนปิ ลูเขน สมนฺนาคตํ ปํสุกูลํ ธาเรสิฯ เตน นํ สตฺถา ลูขจีวรธรานํ อคฺคฎฺฐาเน ฐเปสิฯ อปรภาเค ปุริมกมฺมปฺปจฺจยา ปริหารสฺส อกรณโต เถรสฺส สรีเร ททฺทุปีฬกาทีนิ อุปฺปชฺชิตฺวา วฑฺฒิํสุฯ โส ‘‘เสนาสนํ ทุสฺสตี’’ติ เหมเนฺตปิ มคธเกฺขเตฺตสุ ปลาลสนฺถารานิ อตฺถริตฺวา เสติฯ ตํ เอกทิวสํ อุปฎฺฐานํ อุปสงฺกมิตฺวา วนฺทิตฺวา เอกมนฺตํ นิสินฺนํ สตฺถา ปฎิสนฺถารวเสน ติอาทินา  ปฐมคาถาย ปุจฺฉิฯ</p>


<p> ตตฺถ ติ ททฺทุกจฺฉุปีฬกาหิ ภินฺนจฺฉวิภาวโต หีนจฺฉวิก ทุฎฺฐจฺฉวิก ฯ ติ อนวเสสกิเลสปฺปหาเนน พฺรหฺมวิหารเสวนาย จ ภทฺทจิตฺต สุนฺทรจิตฺตฯ ติ ตสฺส อาลปนํฯ ติ อคฺคผลสมาธินา นิจฺจกาลํ อภิณฺหํ สมาหิตมานโสฯ ติ เหมนฺตสมเย สีตกาลรตฺติโยฯ อจฺจนฺตสํโยเค เจตํ อุปโยควจนํฯ ‘‘เหมนฺติกา สีตกาลรตฺติโย’’ติปิ ปาฬิฯ ตตฺถ ติ เหมโนฺตคธา เหมนฺตปริยาปนฺนาติ อโตฺถฯ ติ ภิกฺขุ โก ตฺวํ อสิ, เอวํภูโต ปเรสุ ตว เสนาสนํ กตฺวา อเทเนฺตสุ สงฺฆิกญฺจ เสนาสนํ อปวิสโนฺตฯ ติ ยถาวุเตฺต สีตกาเล กถํ อตฺตภาวํ ปวเตฺตสีติ สตฺถา ปุจฺฉิฯ เอวํ ปน ปุโฎฺฐ เถโร สตฺถุ ตมตฺถํ กเถโนฺต –</p>


<ol>
<li>
‘‘สมฺปนฺนสสฺสา  
มคธา, เกวลา อิติ เม สุตํ;  
  
ปลาลจฺฉนฺนโก เสยฺยํ, ยถเญฺญ สุขชีวิโน’’ติฯ – คาถมาห;  
</li>
  
<p>ตตฺถ ติ นิปฺผนฺนสสฺสาฯ ติ มคธรฎฺฐํ วทติฯ มคธา นาม ชานปทิโน ราชกุมารา, เตสํ นิวาโส เอโกปิ ชนปโท รุฬฺหีวเสน ‘‘มคธา’’เตฺวว พหุวจเนน วุจฺจติฯ ติ อนวเสสาฯ นฺติ เอวํ มยา สุตํฯ ตตฺถ โย อทิโฎฺฐ ปเทโส, ตสฺส วเสน สุตนฺติ วุตฺตํฯ เตน เอทิเส กาเล มคเธสุ ยตฺถ กตฺถจิ มยา วสิตุํ สกฺกาติ ทเสฺสติฯ ติ ยถา อเญฺญ สุขชีวิโน ภิกฺขู เสนาสนสปฺปายํ ลทฺธา สุนฺทเรหิ อตฺถรณปาวุรเณหิ สุเขน สยนฺติ, เอวํ อหมฺปิ ปลาลสนฺถารเมว เหฎฺฐา สนฺถริตฺวา อุปริ ติริยญฺจ ปลาลจฺฉทเนเนว ฉาทิตสรีรตาย ปลาลจฺฉนฺนโก เสยฺยํ สยิํ, เสยฺยํ กเปฺปสินฺติ อตฺตโน ยถาลาภสโนฺตสํ วิภาเวติฯ
</ol></p>

</p>


<h3>๕. วิสาขปญฺจาลปุตฺตเตฺถรคาถาวณฺณนา</h3>
<p>  ติ อายสฺมโต วิสาขสฺส ปญฺจาลปุตฺตสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต อิโต จุทฺทเส กเปฺป ปจฺจนฺตคาเม ทลิทฺทกุเล นิพฺพตฺติตฺวา วิญฺญุตํ ปโตฺต เอกทิวสํ ผลปริเยสนํ จรเนฺตหิ ตสฺมิํ คาเม มนุเสฺสหิ สทฺธิํ อรญฺญํ คโต ตตฺถ เอกํ ปเจฺจกพุทฺธํ ทิสฺวา ปสนฺนมานโส วลฺลิผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ  พุทฺธุปฺปาเท มคธรเฎฺฐ มณฺฑลิกราชกุเล นิพฺพตฺติตฺวา ติ ลทฺธนาโม ปญฺจาลราชธีตุยา ปุตฺตภาวโต ปจฺฉา ติ ปญฺญายิตฺถฯ โส ปิตริ มเต รชฺชํ กาเรโนฺต สตฺถริ อตฺตโน คามสมีปคเต สตฺถุ สนฺติกํ คนฺตฺวา  ธมฺมํ สุตฺวา ปฎิลทฺธสโทฺธ ปพฺพชิตฺวา สตฺถารา สทฺธิํ สาวตฺถิํ คโต วิปสฺสนํ ปฎฺฐเปตฺวา นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๑.๓๙.๓๑-๓๖) –</p>


<p>
‘‘สเพฺพ ชนา สมาคมฺม, อคมิํสุ วนํ ตทา;  
  
ผลมเนฺวสมานา เต, อลภิํสุ ผลํ ตทาฯ  
</p>
  
<p>
‘‘ตตฺถทฺทสาสิํ สมฺพุทฺธํ, สยมฺภุํ อปราชิตํ;  
  
ปสนฺนจิโตฺต สุมโน, วลฺลิผลมทาสหํฯ  
</p>
  
<p>
‘‘จตุทฺทเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา เถโร ญาตีนํ อนุกมฺปาย ชาติภูมิํ อคมาสิฯ ตตฺถ มนุสฺสา เถรํ อุปสงฺกมิตฺวา กาเลน กาลํ ธมฺมํ สุณนฺตา เอกทิวสํ ‘‘กติหิ นุ โข, ภเนฺต, อเงฺคหิ สมนฺนาคโต ธมฺมกถิโก โหตี’’ติ ธมฺมกถิกลกฺขณํ ปุจฺฉิํสุฯ เถโร เตสํ ธมฺมกถิกลกฺขณํ กเถโนฺต –</p>


<ol>
<li>
‘‘น อุกฺขิเป โน จ ปริกฺขิเป ปเร, น โอกฺขิเป ปารคตํ น เอรเย;  
  
น จตฺตวณฺณํ ปริสาสุ พฺยาหเร, อนุทฺธโต สมฺมิตภาณิ สุพฺพโตฯ  
</li>
  
<li>
‘‘สุสุขุมนิปุณตฺถทสฺสินา, มติกุสเลน นิวาตวุตฺตินา;  
  
สํเสวิตพุทฺธสีลินา, นิพฺพานํ น หิ เตน ทุลฺลภ’’นฺติฯ –  
</li>
  
<p>คาถาทฺวยํ อภาสิฯ
</ol></p>


<p>ตตฺถ ติ อตฺตานํ น อุกฺขิเปยฺย, ชาติอาทีหิ พาหุสจฺจาทีหิ จ อตฺตุกฺกํสนํ น กเรยฺยฯ ติ ปเร ปรปุคฺคเล เตเหว ชาติอาทีหิ โน ปริกฺขิเป ปริจฺฉินฺทิตฺวา น  ขิเปยฺย คุณปริธํสนวเสน  วา น ขิเปยฺยฯ น โอกฺขิเป ปเร อิเจฺจวํ สมฺพโนฺธฯ ปเร โอชฺฌาปนวเสน  เหฎฺฐโต กตฺวา ปเร น โอโลกาเปยฺย, น โอชฺฌาเปยฺยาติ อโตฺถฯ ‘‘น อุกฺขิเป’’ติ เกจิ ปฐนฺติ, โส เอวโตฺถฯ นฺติ  สํสารปารํ วิย วิชฺชาย ปารํ คตํ ขีณาสวํ เตวิชฺชํ ฉฬภิญฺญํ วา  น ฆฎฺฎเย น อาสาเทยฺยฯ ติ อตฺตโน วณฺณํ คุณํ ลาภสกฺการสิโลกํ นิกามยมาโน ขตฺติยปริสาทีสุ น ภาเสยฺยฯ ติ อุทฺธจฺจรหิโตฯ อุทฺธตสฺส หิ วจนํ นาทิยนฺติฯ ติ สมฺมเทว มิตภาณี, กาเลน สาปเทสํ ปริยนฺตวติํ อตฺถสญฺหิตเมว วาจํ ภาสนสีโลติ อโตฺถฯ อิโต อญฺญถา วทนฺตสฺส วจนํ อคหณียํ โหติฯ ติ สุนฺทรวโต สีลสมฺปโนฺนฯ ‘‘สิยา’’ติ กิริยาปทํ อาเนตฺวา โยเชตพฺพํฯ</p>


<p>เอวํ เถโร สเงฺขเปเนว ธมฺมกถิกลกฺขณํ วตฺวา เตสํ คุณานํ อตฺตนิ ลพฺภมานตํ อธิมุจฺจิตฺวา ภิโยฺยโสมตฺตาย อภิปฺปสนฺนํ มหาชนํ ญตฺวา ‘‘เอวํวิธสฺส ธมฺมกถิกสฺส วิมุตฺตายตนสนฺนิสฺสิตสฺส น นิพฺพานํ ทุลฺลภํ, อถ โข สุลภเมวา’’ติ ทเสฺสโนฺต ติ ทุติยคาถมาหฯ ตสฺสโตฺถ เหฎฺฐา วุโตฺตเยวฯ</p>

</p>


<h3>๖. จูฬกเตฺถรคาถาวณฺณนา</h3>
<p>ติ อายสฺมโต จูฬกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินโนฺต อิโต เอกติํเส กเปฺป สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนมานโส ฉตฺตปณฺณิผลํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต ธนปาลทมเน สตฺถริ  ลทฺธปฺปสาโท ปพฺพชิตฺวา สมณธมฺมํ กโรโนฺต อินฺทสาลคุหายํ วสติ, โส เอกทิวสํ คุหาทฺวาเร นิสิโนฺน มคธเกฺขตฺตํ โอโลเกสิฯ ตสฺมิํ ขเณ ปาวุสกาลเมโฆ คมฺภีรมธุรนิโคฺฆโส สตปฎลสหสฺสปฎโล อญฺชน  สิขรสนฺนิกาโส นภํ ปูเรตฺวา ปวสฺสติ, มยูรสงฺฆา จ เมฆคชฺชิตํ สุตฺวา หฎฺฐตุฎฺฐา เกกาสทฺทํ มุญฺจิตฺวา ตตฺถ ตตฺถ ปเทเส นจฺจนฺตา วิจรนฺติฯ เถรสฺสปิ อาวาสคเพฺภ เมฆวาตผเสฺสหิ อปคตธมฺมตฺตา ปสฺสทฺธกรชกาเย กลฺลตํ ปเตฺต อุตุสปฺปายลาเภน จิตฺตํ เอกคฺคํ อโหสิ, กมฺมฎฺฐานวีถิํ โอตริ, โส ตํ ญตฺวา กาลสมฺปทาทิกิตฺตนมุเขน อตฺตานํ ภาวนาย อุสฺสาเหโนฺต –</p>


<ol>
<li>
‘‘นทนฺติ  
โมรา สุสิขา สุเปขุณา, สุนีลคีวา สุมุขา สุคชฺชิโน;  
  
สุสทฺทลา จาปิ มหามหี อยํ, สุพฺยาปิตมฺพุ สุวลาหกํ นภํฯ  
</li>
  
<li>
‘‘สุกลฺลรูโป สุมนสฺส ฌายตํ, สุนิกฺกโม สาธุ สุพุทฺธสาสเน;  
  
สุสุกฺกสุกฺกํ นิปุณํ สุทุทฺทสํ, ผุสาหิ ตํ อุตฺตมมจฺจุตํ ปท’’นฺติฯ –  
</li>
  
<p>เทฺว คาถา อภาสิฯ
</ol></p>


<p>ตตฺถ ติ เอเต มตฺถเก อุฎฺฐิตาหิ สุนฺทราหิ สิขาหิ สมนฺนาคตตฺตา  นานาวเณฺณหิ อเนเกหิ โสภเนหิ ภทฺทกปิเญฺฉหิ สมนฺนาคตตฺตา  ราชีววณฺณสงฺกาสาย สุนฺทราย นีลวณฺณาย คีวาย สมนฺนาคตตฺตา  สุนฺทรมุขตาย  มนุญฺญวาทิตาย  สิขณฺฑิโน ฉชฺชสํวาที เกกาสทฺทํ มุญฺจนฺตา   รวนฺติฯ นฺติ อยญฺจ มหาปถวี สุสทฺทลา สุนฺทรหริตติณาฯ ติ อภินววุฎฺฐิยา ตหํ ตหํ วิสฺสนฺทมานสลิลตาย สุฎฺฐุ พฺยาปิตชลา วิตตชลาฯ ‘‘สุสุกฺกตมฺพู’’ติปิ ปาโฐ, สุวิสุทฺธชลาติ อโตฺถฯ นฺติ อิทญฺจ นภํ อากาสํ นีลุปฺปลทลสนฺนิเภหิ สมนฺตโต ปูเรตฺวา ฐิเตหิ สุนฺทเรหิ วลาหเกหิ เมเฆหิ สุวลาหกํฯ</p>


<p>  นฺติ อิทานิ อุตุสปฺปายลาเภน สุฎฺฐุ กลฺลรูโป กมฺมนิยสภาโว ตฺวํ, นีวรเณหิ อนชฺฌารูฬฺหจิตฺตตาย สุนฺทรมนสฺส โยคาวจรสฺส ยํ อารมฺมณูปนิชฺฌานวเสน ลกฺขณูปนิชฺฌานวเสน จ ฌายตํฯ นฺติ เอวํ ฌายโนฺต จ  สมฺมาสมฺพุทฺธสฺส  สุนฺทรนิกฺกโม หุตฺวา สุปริสุทฺธสีลตาย  วิสุทฺธสภาวตาย สพฺพสฺสปิ สํกิเลสสฺส โคจรภาวานุปคมนโต  นิปุณญาณโคจรตาย  ปรมคมฺภีรตาย  ปณีตภาเวน เสฎฺฐภาเวน จ  นิจฺจสภาวตาย  นิพฺพานํ  อตฺตปจฺจกฺขกรเณน สมฺมาปฎิปตฺติยา สจฺฉิกโรหีติฯ</p>


<p>เอวํ เถโร อตฺตานํ โอวทโนฺตว อุตุสปฺปายลาเภน สมาหิตจิโตฺต วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๑.๓๙.๓๗-๔๒) –</p>


<p>
‘‘กณิการํว ชลิตํ, ปุณฺณมาเยว จนฺทิมํ;  
  
ชลนฺตํ ทีปรุกฺขํว, อทฺทสํ โลกนายกํฯ  
</p>
  
<p>
‘‘กทลิผลํ  
ปคฺคยฺห, อทาสิํ สตฺถุโน อหํ;  
  
ปสนฺนจิโตฺต สุมโน, วนฺทิตฺวาน อปกฺกมิํฯ  
</p>
  
<p>
‘‘เอกติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา เถโร อตฺตโน ปฎิปตฺติํ ปจฺจเวกฺขิตฺวา ปีติโสมนสฺสชาโต ติอาทินา ตาเยว คาถา ปจฺจุทาหาสิฯ เตนสฺส อิทเมว อญฺญาพฺยากรณํ อโหสีติฯ</p>

</p>


<h3>๗. อนูปมเตฺถรคาถาวณฺณนา</h3>
<p>ติ อายสฺมโต อนูปมเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต อิโต เอกติํเส กเปฺป กุลเคเห นิพฺพตฺติตฺวา วิญฺญุตํ ปโตฺต เอกทิวสํ ปทุมํ นาม ปเจฺจกพุทฺธํ ปิณฺฑาย จรนฺตํ รถิยํ ทิสฺวา ปสนฺนมานโส อโงฺกลปุเปฺผหิ ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ อิพฺภกุเล นิพฺพตฺติตฺวา รูปสมฺปตฺติยา ติ ลทฺธนาโม วยปฺปโตฺต อุปนิสฺสยสมฺปนฺนตาย กาเม ปหาย ปพฺพชิตฺวา วิปสฺสนาย กมฺมํ กโรโนฺต อรเญฺญ วิหรติฯ ตสฺส จิตฺตํ พหิทฺธา รูปาทิอารมฺมเณสุ วิธาวติฯ กมฺมฎฺฐานํ ปริวฎฺฎติฯ เถโร วิธาวนฺตํ จิตฺตํ นิคฺคณฺหโนฺต –</p>


<ol>
<li>
‘‘นนฺทมานาคตํ  
จิตฺตํ, สูลมาโรปมานกํ;  
  
เตน เตเนว วชสิ, เยน สูลํ กลิงฺครํฯ  
</li>
  
<li>
‘‘ตาหํ จิตฺตกลิํ พฺรูมิ, ตํ พฺรูมิ จิตฺตทุพฺภกํ;  
  
สตฺถา เต ทุลฺลโภ ลโทฺธ, มานเตฺถ มํ นิโยชยี’’ติฯ –  
</li>
  
<p>อิมาหิ ทฺวีหิ คาถาหิ โอวทิฯ
</ol></p>


<p>ตตฺถ ติ นนฺทมาน อภินนฺทมาน จิตฺต อภินนฺทมานํ อาคตํ อุปฺปนฺนํ ฯ นฺติ ทุกฺขุปฺปตฺติฎฺฐานตาย สูลสทิสตฺตา สูลํ ตํ ตํ ภวํ กมฺมกิเลเสหิ เอตฺตกํ กาลํ อาโรปิยมานํฯ นฺติ ยตฺถ ยตฺถ สูลสงฺขาตา  ภวา กลิงฺครสงฺขาตา อธิกุฎฺฎนกา กามคุณา จ เตน เตเนว, ปาปจิตฺต, วชสิ, ตํ ตเทว ฐานํ อุปคจฺฉสิ, อตฺตโน อนตฺถํ น สลฺลเกฺขสิฯ</p>


<p>ติ ตํ ตสฺมา ปมตฺตภาวโต จิตฺตกลิํ จิตฺตกาลกณฺณิํ อหํ กถยามิฯ ปุนปิ  กเถมิ  จิตฺตสงฺขาตสฺส อตฺตโน พหูปการสฺส สนฺตานสฺส อนตฺถาวหนโต จิตฺตทุพฺภิํฯ ‘‘จิตฺตทุพฺภคา’’ติปิ ปฐนฺติฯ จิตฺตสงฺขาตอลกฺขิกอปฺปปุญฺญาติ อโตฺถฯ กินฺติ พฺรูหีติ เจ? อาห ติฯ กปฺปานํ อสเงฺขฺยยฺยมฺปิ นาม พุทฺธสุโญฺญ โลโก โหติ, สตฺถริ อุปฺปเนฺนปิ มนุสฺสตฺตสทฺธาปฎิลาภาทโย ทุลฺลภา เอว, ลเทฺธสุ จ เตสุ สตฺถาปิ ทุลฺลโภเยว โหติฯ เอวํ ทุลฺลโภ สตฺถา อิทานิ ตยา ลโทฺธ, ตสฺมิํ ลเทฺธ สมฺปติปิ อนเตฺถ อหิเต อายติญฺจ อนตฺถาวเห ทุกฺขาวเห อกุสเล มํ มา นิโยเชสีติฯ เอวํ เถโร อตฺตโน จิตฺตํ โอวทโนฺต เอว วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๑.๓๗.๑๖-๑๙) –</p>


<p>
‘‘ปทุโม  
นาม สมฺพุโทฺธ, จิตฺตกูเฎ วสี ตทา;  
  
ทิสฺวาน ตํ อหํ พุทฺธํ, สยมฺภุํ อปราชิตํฯ  
</p>
  
<p>
‘‘อโงฺกลํ ปุปฺผิตํ ทิสฺวา, โอจินิตฺวานหํ ตทา;  
  
อุปคนฺตฺวาน สมฺพุทฺธํ, ปูชยิํ ปทุมํ ชินํฯ  
</p>
  
<p>
‘‘เอกติํเส อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
อนูปมเตฺถรคาถาวณฺณนา นิฎฺฐิตาฯ  
  
<h3>๘. วชฺชิตเตฺถรคาถาวณฺณนา</h3>
<p>  นฺติ อายสฺมโต วชฺชิตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต ปญฺจสฎฺฐิเม กเปฺป เอกสฺมิํ ปจฺจนฺตคาเม นิพฺพตฺติตฺวา วิญฺญุตํ ปโตฺต วนจรโก หุตฺวา วิจรโนฺต เอกทิวสํ อุปสนฺตํ  นาม ปเจฺจกพุทฺธํ ปพฺพตคุหายํ วิหรนฺตํ อทฺทสฯ โส ตสฺส อุปสมํ ทิสฺวา ปสนฺนมานโส จมฺปกปุเปฺผน ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ อิพฺภกุเล นิพฺพโตฺต ชาตทิวสโต ปฎฺฐาย มาตุคามหตฺถํ คโต โรทติฯ พฺรหฺมโลกโต กิร จวิตฺวา อิธาคโต ยสฺมา มาตุคามสมฺผสฺสํ น สหติ, ตสฺมา มาตุคามสมฺผสฺสวชฺชนโต เตฺวว นามํ ชาตํฯ โส วยปฺปโตฺต สตฺถุ ยมกปาฎิหาริยํ ทิสฺวา ปฎิลทฺธสโทฺธ ปพฺพชิตฺวา วิปสฺสนํ ปฎฺฐเปตฺวา ตทเหว ฉฬภิโญฺญ อโหสิฯ เตน วุตฺตํ  (อป. เถร ๑.๓๗.๒๗-๓๐) –</p>


<p>
‘‘อุปสโนฺต จ สมฺพุโทฺธ, วสตี ปพฺพตนฺตเร;  
  
เอกจมฺปกมาทาย, อุปคจฺฉิํ นรุตฺตมํฯ  
</p>
  
<p>
‘‘ปสนฺนจิโตฺต สุมโน, ปเจฺจกมุนิมุตฺตมํ;  
  
อุโภ หเตฺถหิ ปคฺคยฺห, ปูชยิํ อปราชิตํฯ  
</p>
  
<p>
‘‘ปญฺจสฎฺฐิมฺหิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา อตฺตโน ปุเพฺพนิวาสํ อนุสฺสริตฺวา ธมฺมสํเวเคน –</p>


<ol>
<li>
‘‘สํสรํ ทีฆมทฺธานํ, คตีสุ ปริวตฺติสํ;  
  
อปสฺสํ อริยสจฺจานิ, อนฺธภูโต ปุถุชฺชโนฯ  
</li>
  
<li>
‘‘ตสฺส เม อปฺปมตฺตสฺส, สํสารา วินฬีกตา;  
  
สพฺพา คตี สมุจฺฉินฺนา, นตฺถิ ทานิ ปุนพฺภโว’’ติฯ – เทฺว คาถา อภาสิ;  
</li>
  
<p>ตตฺถ  นฺติ สํสรโนฺต, ตสฺมิํ ตสฺมิํ ภเว อาทานนิเกฺขปวเสน อปราปรํ สนฺธาวโนฺตฯ นฺติ จิรกาลํ อนาทิมติ สํสาเร อปริมาณกาลํฯ ติ สุกตทุกฺกฎานํ กมฺมานํ  วเสน สุคติทุคฺคตีสุฯ นฺติ ฆฎียนฺตํ วิย ปริพฺภมโนฺต จวนุปปชฺชนวเสน อปราปรํ ปริวตฺติํฯ ตสฺส ปน ปริวตฺตนสฺส การณมาห ติฯ ทุกฺขาทีนิ จตฺตาริ อริยสจฺจานิ ญาณจกฺขุนา อปสฺสโนฺต อปฺปฎิวิชฺฌโนฺต, ตโต เอว อวิชฺชนฺธตาย อนฺธภูโต ปุถูนํ ชนนาทีหิ การเณหิ ปุถุชฺชโน โหโนฺต คตีสุ ปริวตฺติสนฺติ โยชนา, เตเนวาห ภควา –
</ol></p>

, ภิกฺขเว, อริยสจฺจานํ อนนุโพธา อปฺปฎิเวธา เอวมิทํ ทีฆมทฺธานํ สนฺธาวิตํ สํสริตํ มมเญฺจว ตุมฺหากญฺจา’’ติ (มหาว. ๒๘๗; ที. นิ. ๒.๑๕๕; สํ. นิ. ๕.๑๐๙๑; เนตฺติ. ๑๑๔)ฯ</p>


<p> มยฺหํ วุตฺตนเยน ปุเพฺพ ปุถุชฺชนเสฺสว สโต อิทานิ สตฺถารา ทินฺนนเยน  อปฺปมาทปฎิปตฺติยา สมถวิปสฺสนาภาวนํ มตฺถกํ ปาเปตฺวา ฐิตสฺสฯ ติ สํสรนฺติ สตฺตา เอเตหีติ ‘‘สํสารา’’ติ ลทฺธนามา กมฺมกิเลสา อคฺคมเคฺคน สมุจฺฉินฺนตฺตา วิคตนฬา นิมฺมูลา กตาฯ ติ เอวํ กมฺมกิเลสวฎฺฎานํ วินฬีกตตฺตา นิรยาทิกา สพฺพาปิ คติโย สมฺมเทว อุจฺฉินฺนา วิทฺธํสิตา, ตโต เอว  อายติํ ติ อิทเมว จ เถรสฺส อญฺญาพฺยากรณํ อโหสีติฯ</p>

</p>


<h3>๙. สนฺธิตเตฺถรคาถาวณฺณนา</h3>
<p>ติ อายสฺมโต สนฺธิตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกติํเส กเปฺป สิขิสฺส ภควโต กาเล เอโก โคปาลโก อโหสิฯ โส สตฺถริ ปรินิพฺพุเต อญฺญตรํ เถรํ อุปสงฺกมิตฺวา  ตสฺส สนฺติเก พุทฺธคุณปฎิสํยุตฺตํ ธมฺมํ สุตฺวา ปสนฺนมานโส ‘‘กุหิํ ภควา’’ติ ปุจฺฉิตฺวา ปรินิพฺพุตภาวํ สุตฺวา ‘‘เอวํ มหานุภาวา พุทฺธาปิ นาม อนิจฺจตาวสํ คจฺฉนฺติ, อโห สงฺขารา อทฺธุวา’’ติ อนิจฺจสญฺญํ ปฎิลภิฯ ตํ เถโร โพธิปูชาย อุสฺสาเหสิฯ โส กาเลน กาลํ โพธิรุกฺขสมีปํ คนฺตฺวา  วิปสฺสนํ ปฎฺฐเปตฺวา พุทฺธคุเณ อนุสฺสรโนฺต โพธิํ วนฺทติฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ อิพฺภกุเล นิพฺพตฺติตฺวา ติ ลทฺธนาโม วยปฺปโตฺต อนิจฺจตาปฎิสํยุตฺตํ ธมฺมกถํ สุตฺวา สํเวคชาโต ปพฺพชิตฺวา วิปสฺสนํ ปฎฺฐเปตฺวา ญาณสฺส ปริปากํ คตตฺตา นจิรเสฺสว ฉฬภิโญฺญ อโหสิฯ โส อตฺตโน ปุเพฺพนิวาสํ อนุสฺสรโนฺต สิขิสฺส ภควโต กาเล โพธิวนฺทนํ พุทฺธานุสฺสติํ อนิจฺจสญฺญาปฎิลาภญฺจ อนุสฺสริตฺวา ตทุปนิสฺสเยน อตฺตโน วิเสสาธิคมํ ปกาเสโนฺต –</p>


<ol>
<li>
‘‘อสฺสเตฺถ หริโตภาเส, สํวิรูฬฺหมฺหิ ปาทเป;  
  
เอกํ พุทฺธคตํ สญฺญํ, อลภิตฺถํ ปติสฺสโตฯ  
</li>
  
<li>
‘‘เอกติํเส  
อิโต กเปฺป, ยํ สญฺญมลภิํ ตทา;  
  
ตสฺสา สญฺญาย วาหสา, ปโตฺต เม อาสวกฺขโย’’ติฯ –  
</li>
  
<p>เทฺว คาถา อภาสิฯ
</ol></p>


<p>ตตฺถ ติ อสฺสตฺถฎฺฐานีเย, ยฺวายํ เอตรหิ อมฺหากํ ภควโต โพธิรุโกฺข อสฺสโตฺถ, เอตสฺส ฐาเน ตทา สิขิสฺส ภควโต โพธิรุโกฺข ปุณฺฑรีโก ฐิโตติ โส อสฺสตฺถฎฺฐานียตาย ‘‘อสฺสเตฺถ’’ติ วุตฺตํฯ สตฺตานํ อสฺสาสชนนโต วาฯ อปเร ปน ‘‘อสฺสตฺถรุกฺขมูเล นิสีทิตฺวา ตทา พุทฺธานุสฺสติยา ภาวิตตฺตา เถโร ‘อสฺสเตฺถ’ติ อโวจา’’ติ วทนฺติฯ ติ หริเตหิ สารมณิวเณฺณหิ โอภาสมาเนฯ ติ สุฎฺฐุ วิรูเฬฺห สุปฺปติฎฺฐิเต, สุฆนนิจิตปตฺตปลาสปลฺลเวหิ วิรูฬฺหสญฺฉเนฺนติ จ วทนฺติฯ ติ รุเกฺขฯ ติ พุทฺธารมฺมณํ  อารมฺมณสฺส เอกชาติยตฺตา เอกํ ‘‘อิติปิ โส ภควา’’ติอาทินยปฺปวตฺตํ พุทฺธานุสฺสติสหคตํ สญฺญํ พุทฺธคุณานํ ปติปติสรณโต ปติสฺสโต หุตฺวา อลภิํฯ</p>


<p>กทา ปน สา สญฺญา ลทฺธา, กีวตาย สิทฺธาติ อาห ติอาทิฯ อิโต ภทฺทกปฺปโต อุทฺธํ อาโรหนวเสน เอกติํเส กเปฺปฯ นฺติ ยํ พุทฺธานุสฺสติสหคตํ สญฺญํ, ยํ วา พุทฺธานํ อนิจฺจตํ ทิสฺวา ตทนุสาเรน สพฺพาสงฺขาเรสุ ตทา อนิจฺจสญฺญํ อลภิํฯ ติ ตสฺสา ยถาวุตฺตาย สญฺญาย การณภาเวน ตํ อุปนิสฺสยํ กตฺวาฯ ติ อิทานิ  มยา อาสวานํ ขโย นิโรโธ อธิคโตติ อิมาเยว จ อิมสฺส เถรสฺส อปทานคาถาปิฯ ยถาห (อป. เถร ๑.๒๒.๒๗-๓๐) –</p>


<p>
‘‘อสฺสเตฺถ หริโตภาเส…เป.… ปโตฺต เม อาสวกฺขโยฯ  
  
<p>
‘‘อิโต เตรสกปฺปมฺหิ, ธนิโฎฺฐ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
สนฺธิตเตฺถรคาถาวณฺณนา นิฎฺฐิตาฯ  
  
ปญฺจมวคฺควณฺณนา นิฎฺฐิตาฯ  
  
นิฎฺฐิตา จ ทุกนิปาตวณฺณนาฯ  
  
  
  
  
  