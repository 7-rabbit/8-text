<h1>๒. อุพฺพริวโคฺค</h1>
<h3>๑. สํสารโมจกเปติวตฺถุวณฺณนา</h3>
<p>    ติ อิทํ สตฺถริ เวฬุวเน วิหรเนฺต มคธรเฎฺฐ อิฎฺฐกวตีนามเก คาเม อญฺญตรํ เปติํ อารพฺภ วุตฺตํฯ มคธรเฎฺฐ กิร อิฎฺฐกวตี จ ทีฆราชิ จาติ เทฺว คามกา อเหสุํ, ตตฺถ พหู สํสารโมจกา มิจฺฉาทิฎฺฐิกา ปฎิวสนฺติฯ อตีเต จ กาเล ปญฺจนฺนํ วสฺสสตานํ มตฺถเก อญฺญตรา อิตฺถี ตเตฺถว อิฎฺฐกวติยํ อญฺญตรสฺมิํ สํสารโมจกกุเล นิพฺพตฺติตฺวา มิจฺฉาทิฎฺฐิวเสน พหู กีฎปฎเงฺค ชีวิตา โวโรเปตฺวา เปเตสุ นิพฺพตฺติฯ</p>


<p>สา ปญฺจ วสฺสสตานิ ขุปฺปิปาสาทิทุกฺขํ อนุภวิตฺวา อมฺหากํ ภควติ โลเก อุปฺปชฺชิตฺวา ปวตฺติตวรธมฺมจเกฺก อนุกฺกเมน ราชคหํ อุปนิสฺสาย เวฬุวเน วิหรเนฺต ปุนปิ อิฎฺฐกวติยํเยว อญฺญตรสฺมิํ สํสารโมจกกุเลเยว นิพฺพตฺติตฺวา ยทา สตฺตฎฺฐวสฺสุเทฺทสิกกาเล อญฺญาหิ ทาริกาหิ สทฺธิํ รถิกาย กีฬนสมตฺถา อโหสิ, ตทา อายสฺมา สาริปุตฺตเตฺถโร ตเมว คามํ อุปนิสฺสาย อรุณวตีวิหาเร วิหรโนฺต เอกทิวสํ ทฺวาทสหิ ภิกฺขูหิ สทฺธิํ ตสฺส คามสฺส ทฺวารสมีเปน มเคฺคน อติกฺกมติฯ ตสฺมิํ ขเณ พหู คามทาริกา คามโต นิกฺขมิตฺวา ทฺวารสมีเป กีฬนฺติโย ปสนฺนมานสา มาตาปิตูนํ ปฎิปตฺติทสฺสเนน เวเคนาคนฺตฺวา เถรํ อเญฺญ จ ภิกฺขู ปญฺจปติฎฺฐิเตน วนฺทิํสุฯ สา ปเนสา อสฺสทฺธกุลสฺส ธีตา จิรกาลํ อปริจิตกุสลตาย สาธุชนาจารวิรหิตา อนาทรา อลกฺขิกา วิย อฎฺฐาสิฯ เถโร ตสฺสา ปุพฺพจริตํ อิทานิ จ สํสารโมจกกุเล นิพฺพตฺตนํ อายติญฺจ นิรเย นิพฺพตฺตนารหตํ ทิสฺวา ‘‘สจายํ มํ วนฺทิสฺสติ, นิรเย น อุปฺปชฺชิสฺสติ, เปเตสุ นิพฺพตฺติตฺวาปิ มมํเยว นิสฺสาย สมฺปตฺติํ ปฎิลภิสฺสตี’’ติ ญตฺวา กรุณาสโญฺจทิตมานโส  ตา ทาริกาโย อาห – ‘‘ตุเมฺห ภิกฺขู วนฺทถ, อยํ ปน ทาริกา อลกฺขิกา วิย ฐิตา’’ติฯ อถ นํ ตา ทาริกา หเตฺถสุ ปริคฺคเหตฺวา อากฑฺฒิตฺวา พลกฺกาเรน เถรสฺส ปาเท วนฺทาเปสุํฯ</p>


<p>สา  อปเรน สมเยน วยปฺปตฺตา ทีฆราชิยํ สํสารโมจกกุเล อญฺญตรสฺส กุมารสฺส ทินฺนา ปริปุณฺณคพฺภา หุตฺวา กาลกตา เปเตสุ อุปฺปชฺชิตฺวา นคฺคา ทุพฺพณฺณรูปา ขุปฺปิปาสาภิภูตา  อติวิย พีภจฺฉทสฺสนา วิจรนฺตี รตฺติยํ อายสฺมโต สาริปุตฺตเตฺถรสฺส อตฺตานํ ทเสฺสตฺวา เอกมนฺตํ อฎฺฐาสิฯ ตํ ทิสฺวา เถโร –</p>


<ol>
<li>
‘‘นคฺคา ทุพฺพณฺณรูปาสิ, กิสา ธมนิสนฺถตา;  
  
อุปฺผาสุลิเก กิสิเก, กา นุ ตฺวํ อิธ ติฎฺฐสี’’ติฯ –  
</li>
  
<p>คาถาย ปุจฺฉิฯ ตตฺถ ติ นิมฺมํสโลหิตตาย สิราชาเลหิ ปตฺถตคตฺตาฯ ติ อุคฺคตผาสุลิเกฯ ติ กิสสรีเรฯ ปุเพฺพปิ ‘‘กิสา’’ติ วตฺวา ปุน ‘‘กิสิเก’’ติ วจนํ อฎฺฐิจมฺมนฺหารุมตฺตสรีรตาย อติวิย กิสภาวทสฺสนตฺถํ วุตฺตํฯ ตํ สุตฺวา เปตี อตฺตานํ ปเวเทนฺตี –
</ol></p>


<ol>
<li>
‘‘อหํ ภทเนฺต เปตีมฺหิ, ทุคฺคตา ยมโลกิกา;  
  
ปาปกมฺมํ กริตฺวาน, เปตโลกํ อิโต คตา’’ติฯ – คาถํ วตฺวา ปุน เถเรน –  
</li>
  
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, เปตโลกํ อิโต คตา’’ติฯ –  
</li>
  
<p>กตกมฺมํ ปุฎฺฐา ‘‘อทานสีลา มจฺฉรินี หุตฺวา เปตโยนิยํ นิพฺพตฺติตฺวา เอวํ มหาทุกฺขํ อนุภวามี’’ติ ทเสฺสนฺตี ติโสฺส คาถา อภาสิ –
</ol></p>


<ol>
<li>
‘‘อนุกมฺปกา  
  
มยฺหํ นาเหสุํ ภเนฺต, ปิตา จ มาตา อถวาปิ ญาตกา;  
  
เย มํ นิโยเชยฺยุํ ททาหิ ทานํ, ปสนฺนจิตฺตา สมณพฺราหฺมณานํฯ  
</li>
  
<li>
‘‘อิโต อหํ วสฺสสตานิ ปญฺจ, ยํ เอวรูปา วิจรามิ นคฺคา;  
  
ขุทาย ตณฺหาย จ ขชฺชมานา, ปาปสฺส กมฺมสฺส ผลํ มเมทํฯ  
</li>
  
<li>
‘‘วนฺทามิ  
ตํ อยฺย ปสนฺนจิตฺตา, อนุกมฺป มํ วีร มหานุภาว;  
  
ทตฺวา จ เม อาทิส ยญฺหิ กิญฺจิ, โมเจหิ มํ ทุคฺคติยา ภทเนฺต’’ติฯ  
</li>
  
<p> ตตฺถ ติ สมฺปรายิเกน อเตฺถน อนุคฺคณฺหกาฯ ติ เถรํ อาลปติฯ นฺติ มาตา วา ปิตา วา อถ วา ญาตกา เอทิสา ปสนฺนจิตฺตา หุตฺวา ‘‘สมณพฺราหฺมณานํ ททาหิ ทาน’’นฺติ เย มํ นิโยเชยฺยุํ, ตาทิสา อนุกมฺปกา มยฺหํ นาเหสุนฺติ โยชนาฯ
</ol></p>


<p> ติ อิทํ สา เปตี อิโต ตติยาย ชาติยา อตฺตโน เปตตฺตภาวํ อนุสฺสริตฺวา อิทานิปิ ตถา ปญฺจวสฺสสตานิ วิจรามีติ อธิปฺปาเยนาหฯ ตตฺถ นฺติ ยสฺมา, ทานาทีนํ ปุญฺญานํ อกตตฺตา เอวรูปา นคฺคา เปตี หุตฺวา อิโต ปฎฺฐาย วสฺสสตานิ ปญฺจ วิจรามีติ โยชนาฯ ติ ปิปาสายฯ ติ ขาทิยมานา, พาธิยมานาติ อโตฺถฯ</p>


<p> ติ อยฺย, ตมหํ ปสนฺนจิตฺตา หุตฺวา วนฺทามิ, เอตฺตกเมว ปุญฺญํ อิทานิ มยา กาตุํ สกฺกาติ ทเสฺสติฯ นฺติ อนุคฺคณฺห  มมํ อุทฺทิสฺส อนุทฺทยํ กโรหิฯ ติ กิญฺจิเทว เทยฺยธมฺมํ สมณพฺราหฺมณานํ ทตฺวา ตํ ทกฺขิณํ มยฺหํ อาทิส, เตน เม อิโต เปตโยนิโต โมโกฺข ภวิสฺสตีติ อธิปฺปาเยน วทติฯ เตเนวาห ติฯ</p>


<p>เอวํ เปติยา วุเตฺต ยถา โส เถโร ปฎิปชฺชิ, ตํ ทเสฺสตุํ สงฺคีติกาเรหิ ติโสฺส คาถา วุตฺตา –</p>


<ol>
<li>
‘‘สาธูติ โส ปฎิสฺสุตฺวา, สาริปุโตฺตนุกมฺปโก;  
  
ภิกฺขูนํ อาโลปํ ทตฺวา, ปาณิมตฺตญฺจ โจฬกํ;  
  
ถาลกสฺส จ ปานียํ, ตสฺสา ทกฺขิณมาทิสิฯ  
</li>
  
<li>
‘‘สมนนฺตรานุทฺทิเฎฺฐ  
, วิปาโก อุทปชฺชถ;  
  
โภชนจฺฉาทนปานียํ, ทกฺขิณาย อิทํ ผลํฯ  
</li>
  
<li>
‘‘ตโต สุทฺธา สุจิวสนา, กาสิกุตฺตมธารินี;  
  
วิจิตฺตวตฺถาภรณา, สาริปุตฺตํ อุปสงฺกมี’’ติฯ  
</li>
  
<p> ตตฺถ  นฺติ ภิกฺขุโน, วจนวิปลฺลาเสน เหตํ วุตฺตํฯ ‘‘อาโลปํ ภิกฺขุโน ทตฺวา’’ติ เกจิ ปฐนฺติฯ นฺติ กพฬํ, เอกาโลปมตฺตํ โภชนนฺติ อโตฺถฯ นฺติ เอกหตฺถปฺปมาณํ โจฬขณฺฑนฺติ อโตฺถฯ นฺติ เอกถาลกปูรณมตฺตํ อุทกํฯ เสสํ ขลฺลาฎิยเปตวตฺถุสฺมิํ วุตฺตนยเมวฯ
</ol></p>


<p>อถายสฺมา สาริปุโตฺต ตํ เปติํ ปีณินฺทฺริยํ ปริสุทฺธฉวิวณฺณํ ทิพฺพวตฺถาภรณาลงฺการํ สมนฺตโต อตฺตโน ปภาย โอภาเสนฺติํ อตฺตโน สนฺติกํ อุปคนฺตฺวา ฐิตํ ทิสฺวา ปจฺจกฺขโต กมฺมผลํ ตาย วิภาเวตุกาโม หุตฺวา ติโสฺส คาถา อภาสิ –</p>


<ol>
<li>
‘‘อภิกฺกเนฺตน วเณฺณน, ยา ตฺวํ ติฎฺฐสิ เทวเต;  
  
โอภาเสนฺตี ทิสา สพฺพา, โอสธี วิย ตารกาฯ  
</li>
  
<li>
‘‘เกน เตตาทิโส วโณฺณ, เกน เต อิธ มิชฺฌติ;  
  
อุปฺปชฺชนฺติ  
จ เต โภคา, เย เกจิ มนโส ปิยาฯ  
</li>
  
<li>
‘‘ปุจฺฉามิ ตํ เทวิ มหานุภาเว, มนุสฺสภูตา กิมกาสิ ปุญฺญํ;  
  
เกนาสิ เอวํ ชลิตานุภาวา, วโณฺณ จ เต สพฺพทิสา ปภาสตี’’ติฯ  
</li>
  
<p> ตตฺถ ติ อติมนาเปน, อภิรูเปนาติ อโตฺถฯ ติ ฉวิวเณฺณนฯ ติ สพฺพาปิ ทส ทิสา โชเตนฺตี เอกาโลกํ กโรนฺตีฯ ยถา กินฺติ อาห ติฯ อุสฺสนฺนา ปภา เอตาย ธียติ, โอสธานํ วา  อนุพลปฺปทายิกาติ กตฺวา ‘‘โอสธี’’ติ ลทฺธนามา ตารกา ยถา สมนฺตโต อาโลกํ กุรุมานา ติฎฺฐติ, เอวเมว ตฺวํ สพฺพทิสา โอภาเสนฺตีติ อโตฺถฯ
</ol></p>


<p> ติ กิํ-สโทฺท ปุจฺฉายํฯ เหตุอเตฺถ เจตํ กรณวจนํ, เกน เหตุนาติ อโตฺถฯ ติ ตวฯ ติ เอทิโส, เอตรหิ ยถาทิสฺสมาโนติ วุตฺตํ โหติฯ ติ เกน ปุญฺญวิเสเสน อิธ อิมสฺมิํ ฐาเน อิทานิ ตยา ลพฺภมานํ สุจริตผลํ อิชฺฌติ นิปฺผชฺชติฯ ติ นิพฺพตฺตนฺติฯ ติ ปริภุญฺชิตพฺพเฎฺฐน ‘‘โภคา’’ติ ลทฺธนามา วตฺถาภรณาทิวิตฺตูปกรณวิเสสาฯ ติ โภเค อนวเสสโต พฺยาเปตฺวา สงฺคณฺหาติ ฯ อนวเสสพฺยาปโก หิ อยํ นิเทฺทโส ยถา ‘‘เย เกจิ สงฺขารา’’ติฯ ติ มนสา ปิยายิตพฺพา, มนาปิยาติ อโตฺถฯ</p>


<p> ติ ปุจฺฉํ กโรมิ, ญาตุํ อิจฺฉามีติ อโตฺถฯ นฺติ ตฺวํฯ ติ ทิพฺพานภาวสมงฺคิตาย, เทวิฯ เตนาห ‘‘มหานุภาเว’’ติฯ ติ มนุเสฺสสุ ชาตา มนุสฺสภาวํ ปตฺตาฯ อิทํ เยภุเยฺยน สตฺตา มนุสฺสตฺตภาเว ฐิตา ปุญฺญานิ กโรนฺตีติ กตฺวา วุตฺตํฯ อยเมตายํ คาถานํ สเงฺขปโต อโตฺถ, วิตฺถารโต ปน ปรมตฺถทีปนิยํ วิมานวตฺถุอฎฺฐกถายํ วุตฺตนเยเนว เวทิตโพฺพฯ</p>


<p>เอวํ  ปุน เถเรน ปุฎฺฐา เปตี ตสฺสา สมฺปตฺติยา ลทฺธการณํ ปกาเสนฺตี เสสคาถา อภาสิ –</p>


<ol>
<li>
‘‘อุปฺปณฺฑุกิํ กิสํ ฉาตํ, นคฺคํ สมฺปติตจฺฉวิํ;  
  
มุนิ การุณิโก โลเก, ตํ มํ อทฺทกฺขิ ทุคฺคตํฯ  
</li>
  
<li>
‘‘ภิกฺขูนํ อาโลปํ ทตฺวา, ปาณิมตฺตญฺจ โจฬกํ;  
  
ถาลกสฺส จ ปานียํ, มม ทกฺขิณมาทิสิฯ  
</li>
  
<li>
‘‘อาโลปสฺส ผลํ ปสฺส, ภตฺตํ วสฺสสตํ ทส;  
  
ภุญฺชามิ กามกามินี, อเนกรสพฺยญฺชนํฯ  
</li>
  
<li>
‘‘ปาณิมตฺตสฺส  
โจฬสฺส, วิปากํ ปสฺส ยาทิสํ;  
  
ยาวตา นนฺทราชสฺส, วิชิตสฺมิํ ปฎิจฺฉทาฯ  
</li>
  
<li>
‘‘ตโต พหุตรา ภเนฺต, วตฺถานจฺฉาทนานิ เม;  
  
โกเสยฺยกมฺพลียานิ, โขมกปฺปาสิกานิ จฯ  
</li>
  
<li>
‘‘วิปุลา จ มหคฺฆา จ, เตปากาเสวลมฺพเร;  
  
สาหํ ตํ ปริทหามิ, ยํ ยญฺหิ มนโส ปิยํฯ  
</li>
  
<li>
‘‘ถาลกสฺส  
จ ปานียํ, วิปากํ ปสฺส ยาทิสํ;  
  
คมฺภีรา จตุรสฺสา จ, โปกฺขรโญฺญ สุนิมฺมิตาฯ  
</li>
  
<li>
‘‘เสโตทกา สุปฺปติตฺถา, สีตา อปฺปฎิคนฺธิยา;  
  
ปทุมุปฺปลสญฺฉนฺนา, วาริกิญฺชกฺขปูริตาฯ  
</li>
  
<li>
‘‘สาหํ รมามิ กีฬามิ, โมทามิ อกุโตภยา;  
  
มุนิํ การุณิกํ โลเก, ภเนฺต วนฺทิตุมาคตา’’ติฯ  
</li>
  
<p> ตตฺถ นฺติ อุปฺปณฺฑุกชาตํฯ นฺติ พุภุกฺขิตํ ขุทาย อภิภูตํฯ นฺติ ฉินฺนภินฺนสรีรจฺฉวิํฯ ติ อิทํ ‘‘การุณิโก’’ติ เอตฺถ วุตฺตกรุณาย วิสยทสฺสนํฯ นฺติ ตาทิสํ มมํ, วุตฺตนเยน เอกนฺตโต กรุณฎฺฐานิยํ มํฯ นฺติ ทุคฺคติํ คตํฯ
</ol></p>


<p> ติอาทิ เถเรน อตฺตโน กรุณาย กตาการทสฺสนํฯ ตตฺถ  นฺติ โอทนํ, ทิพฺพโภชนนฺติ อโตฺถฯ ติ ทส วสฺสสตานิ, วสฺสสหสฺสนฺติ วุตฺตํ โหติฯ อจฺจนฺตสํโยเค เจตํ อุปโยควจนํฯ นฺติ อเญฺญหิปิ กาเมตพฺพกาเมหิ สมนฺนาคตา อเนกรสพฺยญฺชนํ ภตฺตํ ภุญฺชามีติ โยชนาฯ</p>


<p> ติ เทยฺยธมฺมสีเสน ตพฺพิสยํ ทานมยํ ปุญฺญเมว ทเสฺสติฯ นฺติ ตสฺส โจฬทานสฺส วิปากสงฺขาตํ ผลํ ปสฺส, ภเนฺตฯ ตํ ปน ยาทิสํ ยถารูปํ, กินฺติ เจติ อาห ติอาทิฯ</p>


<p>ตตฺถ  โกยํ  นาม? อตีเต กิร ทสวสฺสสหสฺสายุเกสุ มนุเสฺสสุ พาราณสิวาสี เอโก กุฎุมฺพิโก อรเญฺญ ชงฺฆาวิหารํ วิจรโนฺต อรญฺญฎฺฐาเน อญฺญตรํ ปเจฺจกพุทฺธํ อทฺทสฯ โส ปเจฺจกพุโทฺธ ตตฺถ จีวรกมฺมํ กโรโนฺต อนุวาเต อปฺปโหเนฺต สํหริตฺวาว ฐเปตุํ อารโทฺธฯ โส กุฎุมฺพิโก ตํ ทิสฺวา, ‘‘ภเนฺต, กิํ กโรถา’’ติ วตฺวา เตน อปฺปิจฺฉตาย กิญฺจิ อวุเตฺตปิ ‘‘จีวรทุสฺสํ นปฺปโหตี’’ติ ญตฺวา อตฺตโน อุตฺตราสงฺคํ ปเจฺจกพุทฺธสฺส  ปาทมูเล ฐเปตฺวา อคมาสิฯ ปเจฺจกพุโทฺธ ตํ คเหตฺวา อนุวาตํ อาโรเปโนฺต จีวรํ กตฺวา ปารุปิฯ โส กุฎุมฺพิกา ชีวิตปริโยสาเน กาลํ กตฺวา ตาวติํสภวเน นิพฺพตฺติตฺวา ตตฺถ ยาวตายุกํ ทิพฺพสมฺปตฺติํ อนุภวิตฺวา ตโต จวิตฺวา พาราณสิโต โยชนมเตฺต ฐาเน อญฺญตรสฺมิํ คาเม อมจฺจกุเล นิพฺพตฺติฯ</p>


<p>ตสฺส วยปฺปตฺตกาเล ตสฺมิํ คาเม นกฺขตฺตํ สงฺฆุฎฺฐํ อโหสิฯ โส มาตรํ อาห – ‘‘อมฺม, สาฎกํ เม เทหิ, นกฺขตฺตํ กีฬิสฺสามี’’ติฯ สา สุโธตวตฺถํ นีหริตฺวา อทาสิฯ ‘‘อมฺม, ถูลํ อิท’’นฺติฯ อญฺญํ นีหริตฺวา อทาสิ, ตมฺปิ ปฎิกฺขิปิฯ อถ นํ มาตา อาห – ‘‘ตาต, ยาทิเส เคเห มยํ ชาตา, นตฺถิ โน อิโต สุขุมตรสฺส วตฺถสฺส ปฎิลาภาย ปุญฺญ’’นฺติฯ ‘‘ลภนฎฺฐานํ คจฺฉามิ, อมฺมา’’ติฯ ‘‘คจฺฉ, ปุตฺต, อหํ อเชฺชว ตุยฺหํ พาราณสินคเร รชฺชปฎิลาภํ  อิจฺฉามี’’ติฯ โส ‘‘สาธุ, อมฺมา’’ติ มาตรํ วนฺทิตฺวา ปทกฺขิณํ กตฺวา อาห – ‘‘คจฺฉามิ, อมฺมา’’ติฯ ‘‘คจฺฉ, ตาตา’’ติฯ เอวํ กิรสฺสา จิตฺตํ อโหสิ – ‘‘กหํ คมิสฺสติ, อิธ วา เอตฺถ วา เคเห นิสีทิสฺสตี’’ติฯ โส ปน ปุญฺญนิยาเมน โจทิยมาโน คามโต นิกฺขมิตฺวา พาราณสิํ คนฺตฺวา มงฺคลสิลาปเฎฺฎ สสีสํ ปารุปิตฺวา นิปชฺชิฯ โส จ พาราณสิรโญฺญ กาลกตสฺส สตฺตโม ทิวโส โหติฯ</p>


<p>อมจฺจา จ ปุโรหิโต จ รโญฺญ สรีรกิจฺจํ กตฺวา ราชงฺคเณ นิสีทิตฺวา มนฺตยิํสุ – ‘‘รโญฺญ เอกา ธีตา อตฺถิ, ปุโตฺต นตฺถิ, อราชกํ รชฺชํ น ติฎฺฐติ, ผุสฺสรถํ วิสฺสเชฺชมา’’ติฯ เต กุมุทวเณฺณ จตฺตาโร สินฺธเว โยเชตฺวา เสตจฺฉตฺตปฺปมุขํ ปญฺจวิธํ ราชกกุธภณฺฑํ รถสฺมิํเยว ฐเปตฺวา รถํ วิสฺสเชฺชตฺวา ปจฺฉโต ตูริยานิ ปคฺคณฺหาเปสุํฯ รโถ ปาจีนทฺวาเรน นิกฺขมิตฺวา อุยฺยานาภิมุโกฺข อโหสิฯ ‘‘ปริจเยน อุยฺยานาภิมุโข คจฺฉติ , นิวเตฺตมา’’ติ เกจิ อาหํสุฯ ปุโรหิโต ‘‘มา นิวตฺตยิตฺถา’’ติ อาหฯ รโถ กุมารํ ปทกฺขิณํ กตฺวา อาโรหนสโชฺช หุตฺวา อฎฺฐาสิ, ปุโรหิโต ปารุปนกณฺณํ อปเนตฺวา ปาทตลานิ โอโลเกโนฺต ‘‘ติฎฺฐตุ อยํ ทีโป, ทฺวิสหสฺสทีปปริวาเรสุ จตูสุ มหาทีเปสุ เอกรชฺชํ กาเรตุํ ยุโตฺต’’ติ วตฺวา ‘‘ตูริยานิ ปคฺคณฺหถ, ปุนปิ ปคฺคณฺหถา’’ติ ติกฺขตฺตุํ ตูริยานิ ปคฺคณฺหาเปสิฯ</p>


<p>อถ กุมาโร มุขํ วิวริตฺวา โอโลเกตฺวา ‘‘เกน กเมฺมน อาคตตฺถ, ตาตา’’ติ อาหฯ ‘‘เทว, ตุมฺหากํ รชฺชํ ปาปุณาตี’’ติฯ ‘‘ตุมฺหากํ ราชา กห’’นฺติ? ‘‘ทิวงฺคโต, สามี’’ติฯ ‘‘กติ  ทิวสา อติกฺกนฺตา’’ติ? ‘‘อชฺช สตฺตโม ทิวโส’’ติฯ ‘‘ปุโตฺต วา ธีตา วา นตฺถี’’ติ? ‘‘ธีตา อตฺถิ, เทว, ปุโตฺต นตฺถี’’ติฯ ‘‘เตน หิ กริสฺสามิ รชฺช’’นฺติฯ เต ตาวเทว อภิเสกมณฺฑปํ กตฺวา ราชธีตรํ สพฺพาลงฺกาเรหิ อลงฺกริตฺวา อุยฺยานํ อาเนตฺวา กุมารสฺส อภิเสกํ อกํสุฯ</p>


<p>อถสฺส กตาภิเสกสฺส สตสหสฺสคฺฆนิกํ วตฺถํ อุปเนสุํฯ โส ‘‘กิมิทํ, ตาตา’’ติ อาหฯ ‘‘นิวาสนวตฺถํ, เทวา’’ติฯ ‘‘นนุ, ตาตา, ถูล’’นฺติ? ‘‘มนุสฺสานํ  ปริโภควเตฺถสุ อิโต สุขุมตรํ นตฺถิ, เทวา’’ติฯ ‘‘ตุมฺหากํ ราชา เอวรูปํ นิวาเสสี’’ติ? ‘‘อาม, เทวา’’ติฯ ‘‘น มเญฺญ ปุญฺญวา ตุมฺหากํ ราชา (อ. นิ. อฎฺฐ. ๑.๑.๑๙๑) สุวณฺณภิงฺการํ อาหรถ, ลภิสฺสามิ วตฺถ’’นฺติฯ สุวณฺณภิงฺการํ อาหริํสุฯ โส อุฎฺฐาย หเตฺถ โธวิตฺวา มุขํ วิกฺขาเลตฺวา หเตฺถน อุทกํ อาทาย ปุรตฺถิมทิสายํ อพฺภุกฺกิริฯ ตทา ฆนปถวิํ ภินฺทิตฺวา อฎฺฐ กปฺปรุกฺขา อุฎฺฐหิํสุฯ ปุน อุทกํ คเหตฺวา ทกฺขิณาย ปจฺฉิมาย อุตฺตรายาติ เอวํ จตูสุ ทิสาสุ อพฺภุกฺกิริฯ สพฺพทิสาสุ อฎฺฐ อฎฺฐ กตฺวา ทฺวตฺติํส กปฺปรุกฺขา อุฎฺฐหิํสุฯ เอเกกาย ทิสาย โสฬส โสฬส กตฺวา จตุสฎฺฐิ กมฺมรุกฺขาติ เกจิ วทนฺติฯ โส เอกํ ทิพฺพทุสฺสํ นิวาเสตฺวา เอกํ ปารุปิตฺวา ‘‘นนฺทรโญฺญ วิชิเต สุตฺตกนฺติกา อิตฺถิโย มา สุตฺตํ กนฺติํสูติ เภริํ จราเปถา’’ติ วตฺวา ฉตฺตํ อุสฺสาเปตฺวา อลงฺกตปฎิยโตฺต หตฺถิกฺขนฺธวรคโต นครํ ปวิสิตฺวา ปาสาทํ อารุยฺห มหาสมฺปตฺติํ อนุภวิฯ</p>


<p>เอวํ คจฺฉเนฺต กาเล เอกทิวสํ เทวี รโญฺญ สมฺปตฺติํ ทิสฺวา ‘‘อโห ตปสฺสี’’ติ การุญฺญาการํ ทเสฺสสิฯ ‘‘กิมิทํ, เทวี’’ติ จ ปุฎฺฐา ‘‘อติมหตี  เต, เทว, สมฺปตฺติฯ อตีเต อทฺธนิ กลฺยาณํ อกตฺถ, อิทานิ อนาคตสฺส อตฺถาย กุสลํ น กโรถา’’ติ อาหฯ ‘‘กสฺส เทม? สีลวโนฺต นตฺถี’’ติฯ ‘‘อสุโญฺญ, เทว, ชมฺพุทีโป อรหเนฺตหิ, ตุเมฺห ทานเมว สเชฺชถ, อหํ อรหเนฺต ลจฺฉามี’’ติ อาหฯ ปุนทิวเส ราชา มหารหํ ทานํ สชฺชาเปสิฯ เทวี ‘‘สเจ อิมิสฺสาย ทิสาย อรหโนฺต อตฺถิ, อิธาคนฺตฺวา อมฺหากํ ภิกฺขํ คณฺหนฺตู’’ติ อธิฎฺฐหิตฺวา อุตฺตรทิสาภิมุขา อุเรน นิปชฺชิฯ นิปนฺนมตฺตาย เอว เทวิยา หิมวเนฺต วสนฺตานํ ปทุมวติยา ปุตฺตานํ ปญฺจสตานํ ปเจฺจกพุทฺธานํ เชฎฺฐโก มหาปทุมปเจฺจกพุโทฺธ ภาติเก อามเนฺตสิ – ‘‘มาริสา นนฺทราชา ตุเมฺห นิมเนฺตติ, อธิวาเสถ ตสฺสา’’ติฯ เต อธิวาเสตฺวา ตาวเทว อากาเสนาคนฺตฺวา อุตฺตรทฺวาเร โอตริํสุฯ มนุสฺสา  ‘‘ปญฺจสตา, เทว, ปเจฺจกพุทฺธา อาคตา’’ติ รโญฺญ อาโรเจสุํฯ ราชา สทฺธิํ เทวิยา อาคนฺตฺวา วนฺทิตฺวา ปตฺตํ คเหตฺวา  ปเจฺจกพุเทฺธ ปาสาทํ อาโรเปตฺวา ตตฺถ เตสํ ทานํ ทตฺวา ภตฺตกิจฺจาวสาเน ราชา สงฺฆเตฺถรสฺส, เทวี สงฺฆนวกสฺส ปาทมูเล นิปชฺชิตฺวา ‘‘อยฺยา, ปจฺจเยหิ น กิลมิสฺสนฺติ, มยํ ปุเญฺญน น หายิสฺสาม, อมฺหากํ อิธ นิวาสาย ปฎิญฺญํ เทถา’’ติ ปฎิญฺญํ กาเรตฺวา อุยฺยาเน นิวาสฎฺฐานานิ กาเรตฺวา ยาวชีวํ ปเจฺจกพุเทฺธ อุปฎฺฐหิตฺวา เตสุ ปรินิพฺพุเตสุ สาธุกีฬิตํ กาเรตฺวา คนฺธทารุอาทีหิ สรีรกิจฺจํ กาเรตฺวา ธาตุโย คเหตฺวา เจติยํ ปติฎฺฐาเปตฺวา ‘‘เอวรูปานมฺปิ นาม มหานุภาวานํ มเหสีนํ มรณํ ภวิสฺสติ, กิมงฺคํ ปน มาทิสาน’’นฺติ สํเวคชาโต เชฎฺฐปุตฺตํ รเชฺช ปติฎฺฐาเปตฺวา สยํ ตาปสปพฺพชฺชํ ปพฺพชิฯ เทวีปิ ‘‘รเญฺญ ปพฺพชิเต อหํ กิํ กริสฺสามี’’ติ ปพฺพชิฯ เทฺวปิ อุยฺยาเน วสนฺตา ฌานานิ นิพฺพเตฺตตฺวา ฌานสุเขน วีตินาเมตฺวา อายุปริโยสาเน พฺรหฺมโลเก นิพฺพตฺติํสุฯ โส กิร นนฺทราชา อมฺหากํ สตฺถุ มหาสาวโก มหากสฺสปเตฺถโร อโหสี, ตสฺส อคฺคมเหสี ภทฺทา กาปิลานี นามฯ</p>


<p>อยํ ปน นนฺทราชา ทส วสฺสสหสฺสานิ สยํ ทิพฺพวตฺถานิ ปริทหโนฺต สพฺพเมว อตฺตโน วิชิตํ อุตฺตรกุรุสทิสํ กโรโนฺต อาคตาคตานํ มนุสฺสานํ  ทิพฺพทุสฺสานิ อทาสิฯ ตยิทํ ทิพฺพวตฺถสมิทฺธิํ สนฺธาย สา เปตี อาห ติฯ ตตฺถ นฺติ รเฎฺฐฯ ติ วตฺถานิฯ ตานิ หิ ปฎิจฺฉาเทนฺติ เอเตหีติ ‘‘ปฎิจฺฉทา’’ติ วุจฺจนฺติฯ</p>


<p> อิทานิ สา เปตี ‘‘นนฺทราชสมิทฺธิโตปิ เอตรหิ มยฺหํ สมิทฺธิ วิปุลตรา’’ติ ทเสฺสนฺตี ติอาทิมาหฯ ตตฺถ ติ นนฺทราชสฺส ปริคฺคหภูตวตฺถโตปิ พหุตรานิ มยฺหํ วตฺถจฺฉาทนานีติ อโตฺถฯ ติ นิวาสนวตฺถานิ เจว ปารุปนวตฺถานิ จ ฯ ติ โกเสยฺยานิ เจว กมฺพลานิ จฯ ติ โขมวตฺถานิ เจว กปฺปาสมยวตฺถานิ จฯ</p>


<p> ติ อายามโต จ วิตฺถารโต จ วิปุลาฯ ติ มหคฺฆวเสน มหนฺตา มหารหาฯ ติ อากาเสเยว โอลมฺพมานา ติฎฺฐนฺติฯ นฺติ ยํ ยํ มยฺหํ มนโส ปิยํ, ตํ ตํ คเหตฺวา ปริทหามิ ปารุปามิ จาติ โยชนาฯ</p>


<p> นฺติ ถาลกปูรณมตฺตํ ปานียํ ทินฺนํ อนุโมทิตํ , ตสฺส ปน วิปากํ ยาทิสํ ยาว มหนฺตํ ปสฺสาติ ทเสฺสนฺตี ติอาทิมาหฯ ตตฺถ ติ อคาธาฯ ติ จตุรสฺสสณฺฐานาฯ ติ โปกฺขรณิโยฯ ติ กมฺมานุภาเวเนว สุฎฺฐุ นิมฺมิตาฯ</p>


<p> ติ เสตอุทกา เสตวาลุกสมฺปริกิณฺณาฯ ติ สุนฺทรติตฺถาฯ ติ สีตโลทกาฯ ติ ปฎิกูลคนฺธรหิตา สุรภิคนฺธาฯ ติ กมลกุวลยาทีนํ เกสรสญฺฉเนฺนน วารินา ปริปุณฺณาฯ</p>


<p> นฺติ สา อหํฯ ติ รติํ วินฺทามิฯ ติ อินฺทฺริยานิ ปริจาเรมิฯ ติ โภคสมฺปตฺติยา ปมุทิตา โหมิฯ ติ กุโตจิปิ อสญฺชาตภยา, เสรี สุขวิหารินี โหมิ ฯ ติ, ภเนฺต, อิมิสฺสา ทิพฺพสมฺปตฺติยา ปฎิลาภสฺส การณภูตํ ตฺวํ วนฺทิตุํ อาคตา อุปคตาติ อโตฺถฯ ยํ ปเนตฺถ อตฺถโต อวิภตฺตํ, ตํ ตตฺถ ตตฺถ วุตฺตเมวฯ</p>


<p>เอวํ ตาย เปติยา วุเตฺต อายสฺมา สาริปุโตฺต อิฎฺฐกวติยํ ทีฆราชิยนฺติ คามทฺวยวาสิเกสุ อตฺตโน สนฺติกํ อุปคเตสุ มนุเสฺสสุ อิมมตฺถํ วิตฺถารโต กเถโนฺต สํเวเชตฺวา สํสารโมจนปาปกมฺมโต โมเจตฺวา อุปาสกภาเว  ปติฎฺฐาเปสิฯ สา ปวตฺติ ภิกฺขูสุ ปากฎา ชาตาฯ ตํ ภิกฺขู ภควโต อาโรเจสุํฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิ, สา เทสนา มหาชนสฺส สาตฺถิกา อโหสีติฯ</p>

</p>


<h3>๒. สาริปุตฺตเตฺถรมาตุเปติวตฺถุวณฺณนา</h3>
<p>ติ อิทํ สตฺถริ เวฬุวเน วิหรเนฺต อายสฺมโต สาริปุตฺตเตฺถรสฺส อิโต ปญฺจมาย ชาติยา มาตุภูตํ เปติํ อารพฺภ วุตฺตํฯ เอกทิวสํ อายสฺมา จ สาริปุโตฺต อายสฺมา จ มหาโมคฺคลฺลาโน อายสฺมา จ อนุรุโทฺธ อายสฺมา จ กปฺปิโน ราชคหสฺส อวิทูเร อญฺญตรสฺมิํ อรญฺญายตเน วิหรนฺติฯ เตน จ สมเยน พาราณสิยํ อญฺญตโร พฺราหฺมโณ อโฑฺฒ มหทฺธโน มหาโภโค สมณพฺราหฺมณกปณทฺธิกวนิพฺพกยาจกานํ โอปานภูโต อนฺนปานวตฺถสยนาทีนิ เทติฯ เทโนฺต จ อาคตาคตานํ ยถากาลํ ยถารหญฺจ ปาโททกปาทพฺภญฺชนาทิทานานุปุพฺพกํ  สพฺพาภิเทยฺยํ ปฎิปโนฺน โหติ, ปุเรภตฺตํ ภิกฺขู อนฺนปานาทินา สกฺกจฺจํ ปริวิสติฯ โส เทสนฺตรํ คจฺฉโนฺต ภริยํ อาห – ‘‘โภติ, ยถาปญฺญตฺตํ อิมํ ทานวิธิํ อปริหาเปนฺตี สกฺกจฺจํ อนุปติฎฺฐาหี’’ติฯ สา ‘‘สาธู’’ติ ปฎิสฺสุณิตฺวา ตสฺมิํ ปกฺกเนฺต เอว ตาว ภิกฺขูนํ ปญฺญตฺตํ ทานวิธิํ ปจฺฉินฺทิ, อทฺธิกานํ ปน นิวาสตฺถาย อุปคตานํ เคหปิฎฺฐิโต ฉฑฺฑิตํ ชรสาลํ ทเสฺสสิ ‘‘เอตฺถ วสถา’’ติฯ อนฺนปานาทีนํ อตฺถาย ตตฺถ อทฺธิเกสุ อาคเตสุ ‘‘คูถํ ขาทถ, มุตฺตํ ปิวถ, โลหิตํ ปิวถ , ตุมฺหากํ มาตุ มตฺถลุงฺคํ ขาทถา’’ติ ยํ ยํ อสุจิ เชคุจฺฉํ, ตสฺส ตสฺส นามํ คเหตฺวา นิฎฺฐุรํ วทติฯ</p>


<p>สา อปเรน สมเยน กาลํ กตฺวา กมฺมานุภาวุกฺขิตฺตา เปตโยนิยํ นิพฺพตฺติตฺวา อตฺตโน วจีทุจฺจริตานุรูปํ ทุกฺขํ อนุภวนฺตี  ปุริมชาติสมฺพนฺธํ อนุสฺสริตฺวา อายสฺมโต สาริปุตฺตสฺส สนฺติกํ อุปสงฺกมิตุกามา ตสฺส วิหารทฺวารํ สมฺปาปุณิ, ตสฺส วิหารทฺวารเทวตาโย วิหารปฺปเวสนํ นิวาเรสุํฯ สา กิร อิโต ปญฺจมาย ชาติยา เถรสฺส มาตุภูตปุพฺพา, ตสฺมา เอวมาห – ‘‘อหํ อยฺยสฺส สาริปุตฺตเตฺถรสฺส อิโต ปญฺจมาย ชาตียา มาตา, เทถ เม ทฺวารปฺปเวสนํ เถรํ ทฎฺฐุ’’นฺติฯ ตํ สุตฺวา เทวตา ตสฺสา ปเวสนํ อนุชานิํสุฯ สา ปวิสิตฺวา จงฺกมนโกฎิยํ ฐตฺวา เถรสฺส อตฺตานํ ทเสฺสสิฯ เถโร ตํ ทิสฺวา กรุณาย สโญฺจทิตมานโส หุตฺวา –</p>


<ol>
<li>
‘‘นคฺคา ทุพฺพณฺณรูปาสิ, กิสา ธมนิสนฺถตา;  
  
อุปฺผาสุลิเก กิสิเก, กา นุ ตฺวํ อิธ ติฎฺฐสี’’ติฯ –  
</li>
  
<p>คาถาย ปุจฺฉิฯ สา เถเรน ปุฎฺฐา ปฎิวจนํ เทนฺตี –
</ol></p>


<ol>
<li>
‘‘อหํ เต สกิยา มาตา, ปุเพฺพ อญฺญาสุ ชาตีสุ;  
  
อุปปนฺนา เปตฺติวิสยํ, ขุปฺปิปาสสมปฺปิตาฯ  
</li>
  
<li>
‘‘ฉฑฺฑิตํ ขิปิตํ เขฬํ, สิงฺฆาณิกํ สิเลสุมํ;  
  
วสญฺจ ฑยฺหมานานํ, วิชาตานญฺจ โลหิตํฯ  
</li>
  
<li>
‘‘วณิกานญฺจ  
ยํ ฆาน-สีสจฺฉินฺนาน โลหิตํ;  
  
ขุทาปเรตา ภุญฺชามิ, อิจฺฉิปุริสนิสฺสิตํฯ  
</li>
  
<li>
‘‘ปุพฺพโลหิตํ ภกฺขามิ, ปสูนํ มานุสาน จ;  
  
อเลณา อนคารา จ, นีลมญฺจปรายณาฯ  
</li>
  
<li>
‘‘เทหิ ปุตฺตก เม ทานํ, ทตฺวา อนฺวาทิสาหิ เม;  
  
อเปฺปว นาม มุเจฺจยฺยํ, ปุพฺพโลหิตโภชนา’’ติฯ – ปญฺจคาถา อภาสิ;  
</li>
  
<p> ตตฺถ  ติ อหํ ตุยฺหํ ชนนิภาวโต สกิยา มาตาฯ ติ มาตา โหนฺตีปิ น อิมิสฺสํ ชาติยํ, อถ โข ปุเพฺพ อญฺญาสุ ชาตีสุ, อิโต ปญฺจมิยนฺติ ทฎฺฐพฺพํฯ นฺติ ปฎิสนฺธิวเสน เปตโลกํ อุปคตาฯ ติ  ขุทาย จ ปิปาสาย จ อภิภูตา, นิรนฺตรํ ชิฆจฺฉาปิปาสาหิ อภิภุยฺยมานาติ อโตฺถฯ
</ol></p>


<p> นฺติ อุจฺฉิฎฺฐกํ, วนฺตนฺติ อโตฺถฯ นฺติ ขิปิเตน สทฺธิํ มุขโต นิกฺขนฺตมลํฯ นฺติ นิฎฺฐุภํฯ นฺติ มตฺถลุงฺคโต วิสฺสนฺทิตฺวา นาสิกาย นิกฺขนฺตมลํฯ นฺติ เสมฺหํฯ นฺติ จิตกสฺมิํ ฑยฺหมานานํ กเฬวรานํ วสาเตลญฺจฯ นฺติ ปสูตานํ อิตฺถีนํ โลหิตํ, คพฺภมลํ จ-สเทฺทน สงฺคณฺหาติฯ นฺติ สญฺชาตวณานํฯ นฺติ ยํ โลหิตนฺติ สมฺพโนฺธฯ นฺติ ฆานจฺฉินฺนานํ สีสจฺฉินฺนานญฺจ ยํ โลหิตํ, ตํ ภุญฺชามีติ โยชนาฯ เทสนาสีสเมตํ ‘‘ฆานสีสจฺฉินฺนาน’’นฺติ, ยสฺมา หตฺถปาทาทิจฺฉินฺนานมฺปิ โลหิตํ ภุญฺชามิเยวฯ ตถา ‘‘วณิกาน’’นฺติ อิมินา เตสมฺปิ โลหิตํ สงฺคหิตนฺติ ทฎฺฐพฺพํฯ ติ ชิฆจฺฉาภิภูตา หุตฺวาฯ นฺติ อิตฺถิปุริสสรีรนิสฺสิตํ ยถาวุตฺตํ อญฺญญฺจ จมฺมมํสนฺหารุปุพฺพาทิกํ ปริภุญฺชามีติ ทเสฺสติฯ</p>


<p> นฺติ อชโคมหิํสาทีนํฯ ติ อสรณาฯ ติ อนาวาสาฯ ติ สุสาเน ฉฑฺฑิตมลมญฺจสยนาฯ อถ วา ติ ฉาริกงฺคารพหุลา สุสานภูมิ อธิเปฺปตา, ตํเยว มญฺจํ วิย อธิสยนาติ อโตฺถฯ   ติ ยถา ทินฺนํ ทกฺขิณํ มยฺหํ อุปกปฺปติ, ตถา อุทฺทิส ปตฺติทานํ เทหิฯ ติ ตว อุทฺทิสเนน เอตสฺมา ปุพฺพโลหิตโภชนา เปตชีวิกา อปิ นาม มุเจฺจยฺยํฯ</p>


<p>ตํ สุตฺวา อายสฺมา สาริปุตฺตเตฺถโร ทุติยทิวเส มหาโมคฺคลฺลานเตฺถราทิเก ตโย เถเร อามเนฺตตฺวา เตหิ สทฺธิํ ราชคเห   ปิณฺฑาย จรโนฺต รโญฺญ พิมฺพิสารสฺส นิเวสนํ อคมาสิฯ ราชา เถเร ทิสฺวา วนฺทิตฺวา ‘‘กิํ, ภเนฺต, อาคตตฺถา’’ติ อาคมนการณํ ปุจฺฉิฯ อายสฺมา มหาโมคฺคลฺลาโน ตํ ปวตฺติํ รโญฺญ อาโรเจสิฯ ราชา ‘‘อญฺญาตํ, ภเนฺต’’ติ วตฺวา เถเร วิสฺสเชฺชตฺวา สพฺพกมฺมิกํ อมจฺจํ ปโกฺกสาเปตฺวา อาณาเปสิ ‘‘นครสฺส อวิทูเร วิวิเตฺต ฉายูทกสมฺปเนฺน ฐาเน จตโสฺส กุฎิโย กาเรหี’’ติฯ อเนฺตปุเร จ ปโหนกวิเสสวเสน ติธา วิภชิตฺวา จตโสฺส กุฎิโย ปฎิจฺฉาเปสิ, สยญฺจ ตตฺถ คนฺตฺวา กาตพฺพยุตฺตกํ อกาสิฯ นิฎฺฐิตาสุ กุฎิกาสุ สพฺพํ พลิกรณํ สชฺชาเปตฺวา อนฺนปานวตฺถาทีนิ พุทฺธปฺปมุขสฺส จาตุทฺทิสสฺส ภิกฺขุสงฺฆสฺส อนุจฺฉวิเก สพฺพปริกฺขาเร จ อุปฎฺฐาเปตฺวา อายสฺมโต สาริปุตฺตเตฺถรสฺส ตํ สพฺพํ นิยฺยาเทสิฯ อถ เถโร ตํ เปติํ อุทฺทิสฺส ตํ สพฺพํ พุทฺธปฺปมุขสฺส จาตุทฺทิสสฺส ภิกฺขุสงฺฆสฺส อทาสิฯ สา เปตี ตํ อนุโมทิตฺวา เทวโลเก นิพฺพตฺติตฺวา สพฺพกามสมิทฺธา จ หุตฺวา อปรทิวเส อายสฺมโต มหาโมคฺคลฺลานเตฺถรสฺส สนฺติกํ อุปคนฺตฺวา วนฺทิตฺวา อฎฺฐาสิฯ ตํ เถโร ปฎิปุจฺฉิ, สา อตฺตโน เปตูปปตฺติํ ปุน เทวูปปตฺติญฺจ วิตฺถารโต กเถสิฯ เตน วุตฺตํ –</p>


<ol>
<li>
‘‘มาตุยา วจนํ สุตฺวา, อุปติโสฺสนุกมฺปโก;  
  
อามนฺตยิ โมคฺคลฺลานํ, อนุรุทฺธญฺจ กปฺปินํฯ  
</li>
  
<li>
‘‘จตโสฺส กุฎิโย กตฺวา, สเงฺฆ จาตุทฺทิเส อทา;  
  
กุฎิโย อนฺนปานญฺจ, มาตุ ทกฺขิณมาทิสีฯ  
</li>
  
<li>
‘‘สมนนฺตรานุทฺทิเฎฺฐ, วิปาโก อุทปชฺชถ;  
  
โภชนํ ปานียํ วตฺถํ, ทกฺขิณาย อิทํ ผลํฯ  
</li>
  
<li>
‘‘ตโต  
สุทฺธา สุจิวสนา, กาสิกุตฺตมธารินี;  
  
วิจิตฺตวตฺถาภรณา, โกลิกํ อุปสงฺกมี’’ติฯ  
</li>
  
<p> ตตฺถ ติ จาตุทฺทิสสฺส สงฺฆสฺส อทาสิ, นิยฺยาเทสีติ อโตฺถฯ เสสํ  วุตฺตตฺถเมวฯ
</ol></p>


<p>อถายสฺมา  มหาโมคฺคลฺลาโน ตํ เปติํ –</p>


<ol>
<li>
‘‘อภิกฺกเนฺตน วเณฺณน, ยา ตฺวํ ติฎฺฐสิ เทวเต;  
  
โอภาเสนฺตี ทิสา สพฺพา, โอสธี วิย ตารกาฯ  
</li>
  
<li>
‘‘เกน เตตาทิโส วโณฺณ, เตน เต อิธ มิชฺฌติ;  
  
อุปฺปชฺชนฺติ จ เต โภคา, เย เกจิ มนโส ปิยาฯ  
</li>
  
<li>
‘‘ปุจฺฉามิ ตํ เทวิ มหานุภาเว, มนุสฺสภูตา กิมกาสิ ปุญฺญํ;  
  
เกนาสิ เอวํ ชลิตานุภาวา,  
  
วโณฺณ จ เต สพฺพทิสา ปภาสตี’’ติฯ – ปุจฺฉิ;  
</li>
  
<p> อถ สา ติอาทินา วิสฺสเชฺชสิฯ เสสํ วุตฺตตฺถเมวฯ อถายสฺมา มหาโมคฺคลฺลาโน ตํ ปวตฺติํ ภควโต อาโรเจสิฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิ, สา เทสนา มหาชนสฺส สาตฺถิกา อโหสีติฯ
</ol></p>

</p>


<h3>๓. มตฺตาเปติวตฺถุวณฺณนา</h3>
<p>ติ อิทํ สตฺถริ เชตวเน วิหรเนฺต มตฺตํ นาม เปติํ อารพฺภ วุตฺตํฯ สาวตฺถิยํ กิร อญฺญตโร กุฎุมฺพิโก สโทฺธ ปสโนฺน อโหสิฯ ตสฺส ภริยา อสฺสทฺธา อปฺปสนฺนา โกธนา วญฺฌา จ อโหสิ นาเมน มตฺตา นามฯ อถ โส กุฎุมฺพิโก กุลวํสูปเจฺฉทนภเยน สทิสกุลโต ติสฺสํ นาม อญฺญํ กญฺญํ อาเนสิฯ สา อโหสิ สทฺธา ปสนฺนา  สามิโน จ ปิยา มนาปา, สา นจิรเสฺสว คพฺภินี หุตฺวา ทสมาสจฺจเยน ปุตฺตํ วิชายิ, ‘‘ภูโต’’ติสฺส นามํ อโหสิฯ สา เคหสฺสามินี หุตฺวา จตฺตาโร ภิกฺขู สกฺกจฺจํ อุปฎฺฐหิ, วญฺฌา ปน ตํ อุสูยติฯ</p>


<p>ตา อุโภปิ เอกสฺมิํ ทิวเส สีสํ นฺหตฺวา อลฺลเกสา อฎฺฐํสุ, กุฎุมฺพิโก คุณวเสน ติสฺสาย อาพทฺธสิเนโห มนุเญฺญน หทเยน ตาย  สทฺธิํ พหุํ สลฺลปโนฺต อฎฺฐาสิฯ ตํ อสหมานา มตฺตา อิสฺสาปกตา เคเห สมฺมชฺชิตฺวา ฐปิตํ สงฺการํ ติสฺสาย มตฺถเก โอกิริฯ สา อปเรน สมเยน กาลํ กตฺวา เปตโยนิยํ นิพฺพตฺติตฺวา อตฺตโน กมฺมพเลน ปญฺจวิธํ ทุกฺขํ อนุภวติฯ ตํ ปน  ทุกฺขํ ปาฬิโต เอว วิญฺญายติฯ อเถกทิวสํ สา เปตี สญฺฌาย วีติวตฺตาย เคหสฺส ปิฎฺฐิปเสฺส นฺหายนฺติยา ติสฺสาย อตฺตานํ ทเสฺสสิฯ ตํ ทิสฺวา ติสฺสา –</p>


<ol>
<li>
‘‘นคฺคา ทุพฺพณฺณรูปาสิ, กิสา ธมนิสนฺถตา;  
  
อุปฺผาสุลิเก กิสิเก, กา นุ ตฺวํ อิธ ติฎฺฐสี’’ติฯ –  
</li>
  
<p>คาถาย ปฎิปุจฺฉิฯ อิตรา –
</ol></p>


<ol>
<li>
‘‘อหํ มตฺตา ตุวํ ติสฺสา, สปตฺตี เต ปุเร อหุํ;  
  
ปาปกมฺมํ กริตฺวาน, เปตโลกํ อิโต คตา’’ติฯ –  
</li>
  
<p>คาถาย ปฎิวจนํ อทาสิฯ ตตฺถ ติ อหํ มตฺตา นาม, ตุวํ ติสฺสา นามฯ ติ ปุริมตฺตภาเวฯ ติ ตุยฺหํ สปตฺตี อหุํ, อโหสินฺติ อโตฺถฯ ปุน ติสฺสา –
</ol></p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, เปตโลกํ อิโต คตา’’ติฯ –  
</li>
  
<p>คาถาย กตกมฺมํ ปุจฺฉิฯ ปุน อิตรา –
</ol></p>


<ol>
<li>
‘‘จณฺฑี จ ผรุสา จาสิํ, อิสฺสุกี มจฺฉรี สฐา;  
  
ตาหํ ทุรุตฺตํ วตฺวาน, เปตโลกํ อิโต คตา’’ติฯ –  
</li>
  
<p>คาถาย  อตฺตนา กตกมฺมํ อาจิกฺขิฯ ตตฺถ ติ โกธนาฯ ติ ผรุสวจนาฯ นฺติ อโหสิํฯ นฺติ ตํ อหํฯ นฺติ ทุพฺภาสิตํ นิรตฺถกวจนํฯ อิโต ปรมฺปิ ตาสํ วจนปฎิวจนวเสเนว คาถา ปวตฺตา –
</ol></p>


<ol>
<li>
‘‘สพฺพํ อหมฺปิ ชานามิ, ยถา ตฺวํ จณฺฑิกา อหุ;  
  
อญฺญญฺจ โข ตํ ปุจฺฉามิ, เกนาสิ ปํสุกุนฺถิตาฯ  
</li>
  
<li>
‘‘สีสํนฺหาตา  
ตุวํ อาสิ, สุจิวตฺถา อลงฺกตา;  
  
อหญฺจ โข อธิมตฺตํ, สมลงฺกตตรา ตยาฯ  
</li>
  
<li>
‘‘ตสฺสา เม เปกฺขมานาย, สามิเกน สมนฺตยิ;  
  
ตโต เม อิสฺสา วิปุลา, โกโธ เม สมชายถฯ  
</li>
  
<li>
‘‘ตโต  
ปํสุํ คเหตฺวาน, ปํสุนา ตญฺหิ โอกิริํ;  
  
ตสฺสกมฺมวิปาเกน, เตนมฺหิ ปํสุกุนฺถิตาฯ  
</li>
  
<li>
‘‘สพฺพํ อหมฺปิ ชานามิ, ปํสุนา มํ ตฺวโมกิริ;  
  
อญฺญญฺจ โข ตํ ปุจฺฉามิ, เกน ขชฺชสิ กจฺฉุยาฯ  
</li>
  
<li>
‘‘เภสชฺชหารี อุภโย, วนนฺตํ อคมิมฺหเส;  
  
ตฺวญฺจ เภสชฺชมาหริ, อหญฺจ กปิกจฺฉุโนฯ  
</li>
  
<li>
‘‘ตสฺสา ตฺยาชานมานาย, เสยฺยํ ตฺยาหํ สโมกิริํ;  
  
ตสฺสกมฺมวิปาเกน, เตน ขชฺชามิ กจฺฉุยาฯ  
</li>
  
<li>
‘‘สพฺพํ อหมฺปิ ชานามิ, เสยฺยํ เม ตฺวํ สโมกิริ;  
  
อญฺญญฺจ โข ตํ ปุจฺฉามิ, เกนาสิ นคฺคิยา ตุวํฯ  
</li>
  
<li>
‘‘สหายานํ  
สมโย อาสิ, ญาตีนํ สมิตี อหุ;  
  
ตฺวญฺจ อามนฺติตา อาสิ, สสามินี โน จ โขหํฯ  
</li>
  
<li>
‘‘ตสฺสา ตฺยาชานมานาย, ทุสฺสํ ตฺยาหํ อปานุทิํ;  
  
ตสฺสกมฺมวิปาเกน, เตนมฺหิ นคฺคิยา อหํฯ  
</li>
  
<li>
‘‘สพฺพํ อหมฺปิ ชานามิ, ทุสฺสํ เม ตฺวํ อปานุทิ;  
  
อญฺญญฺจ โข ตํ ปุจฺฉามิ, เกนาสิ คูถคนฺธินีฯ  
</li>
  
<li>
‘‘ตว คนฺธญฺจ มาลญฺจ, ปจฺจคฺฆญฺจ วิเลปนํ;  
  
คูถกูเป อตาเรสิํ, ตํ ปาปํ ปกตํ มยา;  
  
ตสฺสกมฺมวิปาเกน, เตนมฺหิ คูถคนฺธินีฯ  
</li>
  
<li>
‘‘สพฺพํ  
อหมฺปิ ชานามิ, ตํ ปาปํ ปกตํ ตยา;  
  
อญฺญญฺจ โข ตํ ปุจฺฉามิ, เกนาสิ ทุคฺคตา ตุวํฯ  
</li>
  
<li>
‘‘อุภินฺนํ สมกํ อาสิ, ยํ เคเห วิชฺชเต ธนํ;  
  
สเนฺตสุ เทยฺยธเมฺมสุ, ทีปํ นากาสิมตฺตโน;  
  
ตสฺสกมฺมวิปาเกน, เตนมฺหิ ทุคฺคตา อหํฯ  
</li>
  
<li>
‘‘ตเทว มํ ตฺวํ อวจ, ปาปกมฺมํ นิเสวสิ;  
  
น หิ ปาเปหิ กเมฺมหิ, สุลภา โหติ สุคฺคติฯ  
</li>
  
<li>
‘‘วามโต มํ ตฺวํ ปเจฺจสิ, อโถปิ มํ อุสูยสิ;  
  
ปสฺส ปาปานํ กมฺมานํ, วิปาโก โหติ ยาทิโสฯ  
</li>
  
<li>
‘‘เต  
ฆรา ตา จ ทาสิโย, ตาเนวาภรณานิเม;  
  
เต อเญฺญ ปริจาเรนฺติ, น โภคา โหนฺติ สสฺสตาฯ  
</li>
  
<li>
‘‘อิทานิ  
ภูตสฺส ปิตา, อาปณา เคหเมหิติ;  
  
อเปฺปว เต ทเท กิญฺจิ, มา สุ ตาว อิโต อคาฯ  
</li>
  
<li>
‘‘นคฺคา ทุพฺพณฺณรูปามฺหิ, กิสา ธมนิสนฺถตา;  
  
โกปีนเมตํ อิตฺถีนํ, มา มํ ภูตปิตาทฺทสฯ  
</li>
  
<li>
‘‘หนฺท กิํ วา ตฺยาหํ ทมฺมิ, กิํ วา เตจ กโรมหํ;  
  
เยน ตฺวํ สุขิตา อสฺส, สพฺพกามสมิทฺธินีฯ  
</li>
  
<li>
‘‘จตฺตาโร ภิกฺขู สงฺฆโต, จตฺตาโร ปน ปุคฺคเล;  
  
อฎฺฐ ภิกฺขู โภชยิตฺวา, มม ทกฺขิณมาทิส;  
  
ตทาหํ สุขิตา เหสฺสํ, สพฺพกามสมิทฺธินีฯ  
</li>
  
<li>
‘‘สาธูติ สา ปฎิสฺสุตฺวา, โภชยิตฺวาฎฺฐ ภิกฺขโว;  
  
วเตฺถหจฺฉาทยิตฺวาน, ตสฺสา ทกฺขิณมาทิสีฯ  
</li>
  
<li>
‘‘สมนนฺตรานุทฺทิเฎฺฐ, วิปาโก อุทปชฺชถ;  
  
โภชนจฺฉาทนปานียํ, ทกฺขิณาย อิทํ ผลํฯ  
</li>
  
<li>
‘‘ตโต  
สุทฺธา สุจิวสนา, กาสิกุตฺตมธารินี;  
  
วิจิตฺตวตฺถาภรณา, สปตฺติํ อุปสงฺกมิฯ  
</li>
  
<li>
‘‘อภิกฺกเนฺตน วเณฺณน, ยา ตฺวํ ติฎฺฐสิ เทวเต;  
  
โอภาเสนฺตี ทิสา สพฺพา, โอสธี วิย ตารกาฯ  
</li>
  
<li>
‘‘เกน เตตาทิโส วโณฺณ, เกน เต อิธ มิชฺฌติ;  
  
อุปฺปชฺชนฺติ จ เต โภคา, เย เกจิ มนโส ปิยาฯ  
</li>
  
<li>
‘‘ปุจฺฉามิ ตํ เทวิ มหานุภาเว, มนุสฺสภูตา กิมกาสี ปุญฺญํ;  
  
เกนาสิ เอวํ ชลิตานุภาวา, วโณฺณ จ เต สพฺพทิสา ปภาสตีติฯ  
</li>
  
<li>
‘‘อหํ  
มตฺตา ตุวํ ติสฺสา, สปตฺตี เต ปุเร อหุํ;  
  
ปาปกมฺมํ กริตฺวาน, เปตโลกํ อิโต คตาฯ  
</li>
  
<li>
‘‘ตว ทิเนฺนน ทาเนน, โมทามิ อกุโตภยา;  
  
จิรํ ชีวาหิ ภคินิ, สห สเพฺพหิ ญาติภิ;  
  
อโสกํ วิรชํ ฐานํ, อาวาสํ วสวตฺตินํฯ  
</li>
  
<li>
‘‘อิธ ธมฺมํ จริตฺวาน, ทานํ ทตฺวาน โสภเน;  
  
วิเนยฺย มเจฺฉรมลํ สมูลํ, อนินฺทิตา สคฺคมุเปหิ ฐาน’’นฺติฯ  
</li>
  
<p> ตตฺถ  ติ ‘‘จณฺฑี จ ผรุสา จาสิ’’นฺติ ยํ ตยา วุตฺตํ, ตํ สพฺพํ อหมฺปิ ชานามิ, ยถา ตฺวํ จณฺฑิกา โกธนา ผรุสวจนา อิสฺสุกี มจฺฉรี สฐา จ อโหสิฯ ติ อญฺญํ ปุน ตํ อิทานิ ปุจฺฉามิฯ ติ เกน กเมฺมน สงฺการปํสูติ โอคุณฺฐิตา สพฺพโส โอกิณฺณสรีรา อหูติ อโตฺถฯ
</ol></p>


<p> ติ สสีสํ นฺหาตาฯ นฺติ อธิกตรํฯ ติ สมฺมา อติสเยน อลงฺกตาฯ ‘‘อธิมตฺตา’’ติ วา ปาโฐ, อติวิย มตฺตา มานมทมตฺตา, มานนิสฺสิตาติ อโตฺถฯ ติ โภติยา ฯ ติ สามิเกน สทฺธิํ อโลฺลปสลฺลาปวเสน กเถสิฯ</p>


<p> ติ กจฺฉุโรเคน ขาทียสิ, พาธียสีติ อโตฺถฯ ติ เภสชฺชหารินิโย โอสธหาริกาโยฯ ติ ทุเว, ตฺวญฺจ อหญฺจาติ อโตฺถฯ นฺติ วนํฯ ติ ตฺวํ เวเชฺชหิ วุตฺตํ อตฺตโน อุปการาวหํ เภสชฺชํ อาหริฯ ติ อหํ ปน กปิกจฺฉุผลานิ ทุผสฺสผลานิ อาหริํฯ ติ วา สยํภูตา วุจฺจติ, ตสฺมา สยํภูตาย ปตฺตผลานิ อาหรินฺติ อโตฺถฯ นฺติ ตว เสยฺยํ อหํ กปิกจฺฉุผลปเตฺตหิ สมนฺตโต อวกิริํฯ</p>


<p> นฺติ มิตฺตานํฯ ติ สมาคโมฯ นฺติ พนฺธูนํฯ ติ  สนฺนิปาโตฯ ติ มงฺคลกิริยาวเสน นิมนฺติตาฯ ติ สภตฺติกา, สห ภตฺตุนาติ อโตฺถฯ นฺติ โน จ โข อหํ อามนฺติตา อาสินฺติ โยชนาฯ นฺติ ทุสฺสํ เต อหํฯ นฺติ โจริกาย อวหริํ อคฺคโหสิํฯ</p>


<p> นฺติ  อภินวํ, มหคฺฆํ วาฯ นฺติ ขิปิํฯ ติ คูถคนฺธคนฺธินี กรีสวายินีฯ</p>


<p> นฺติ ยํ เคเห ธนํ อุปลพฺภติ, ตํ ตุยฺหํ มยฺหญฺจาติ อมฺหากํ อุภินฺน สมกํ ตุลฺยเมว อาสิฯ ติ วิชฺชมาเนสุฯ นฺติ ปติฎฺฐํ, ปุญฺญกมฺมํ สนฺธาย วทติฯ</p>


<p> เอวํ สา เปตี ติสฺสาย ปุจฺฉิตมตฺถํ กเตฺถตฺวา ปุน ปุเพฺพ ตสฺสา วจนํ อกตฺวา อตฺตนา กตํ อปราธํ ปกาเสนฺตี นฺติอาทิมาหฯ ตตฺถ ติ ตทา เอว, มยฺหํ มนุสฺสตฺตภาเว ฐิตกาเลเยวฯ ตเถวาติ วา ปาโฐ, ยถา เอตรหิ ชาตํ, ตํ ตถา เอวาติ อโตฺถฯ นฺติ อตฺตานํ นิทฺทิสติ, นฺติ ติสฺสํฯ ติ อภณิฯ ยถา ปน อวจ, ตํ ทเสฺสตุํ นฺติอาทิ วุตฺตํฯ ‘‘ปาปกมฺมานี’’ติ  ปาฬิฯ ‘‘ตฺวํ ปาปกมฺมานิเยว กโรสิ, ปาเปหิ ปน กเมฺมหิ สุคติ สุลภา น โหติ, อถ โข ทุคฺคติ เอว สุลภา’’ติ ยถา มํ ตฺวํ ปุเพฺพ อวจ โอวทิ, ตํ ตเถวาติ วทติฯ</p>


<p> ตํ สุตฺวา ติสฺสา ติอาทินา ติโสฺส คาถา อาหฯ ตตฺถ ติ วิโลมโต มํ ตฺวํ อธิคจฺฉสิ, ตุยฺหํ หิเตสิมฺปิ วิปจฺจนีกการินิํ กตฺวา มํ คณฺหาสิฯ ติ มยฺหํ อุสูยสิ, มยิ อิสฺสํ กโรสิฯ ติ ปาปกานํ นาม กมฺมานํ วิปาโก ยาทิโส ยถา โฆรตโร, ตํ ปจฺจกฺขโต ปสฺสาติ วทติฯ</p>


<p> ติ เต ฆเร ทาสิโย อาภรณานิ จ อิมานิ ตยา ปุเพฺพ ปริคฺคหิตานิ อิทานิ อเญฺญ ปริจาเรนฺติ ปริภุญฺชนฺติฯ ‘‘อิเม’’ติ หิ ลิงฺควิปลฺลาเสน วุตฺตํฯ ติ โภคา นาเมเต น สสฺสตา อนวฎฺฐิตา ตาวกาลิกา มหายคมนียา, ตสฺมา ตทตฺถํ อิสฺสามจฺฉริยาทีนิ น กตฺตพฺพานีติ อธิปฺปาโยฯ</p>


<p>    ติ อิทาเนว ภูตสฺส มยฺหํ ปุตฺตสฺส ปิตา กุฎุมฺพิโกฯ ติ อาปณโต อิมํ  อาคมิสฺสติฯ ติ เคหํ อาคโต กุฎุมฺพิโก ตุยฺหํ ทาตพฺพยุตฺตกํ กิญฺจิ เทยฺยธมฺมํ อปิ นาม ทเทยฺยฯ ติ อิโต เคหสฺส ปจฺฉา วตฺถุโต มา ตาว อคมาสีติ ตํ อนุกมฺปมานา อาหฯ</p>


<p> ตํ สุตฺวา เปตี อตฺตโน อชฺฌาสยํ ปกาเสนฺตี ติ คาถมาหฯ ตตฺถ นฺติ เอตํ นคฺคทุพฺพณฺณตาทิกํ ปฎิจฺฉาเทตพฺพตาย อิตฺถีนํ โกปีนํ รุนฺธนียํฯ ติ ตสฺมา ภูตสฺส ปิตา กุฎุมฺพิโก มํ มา อทฺทกฺขีติ ลชฺชมานา วทติฯ</p>


<p> ตํ  สุตฺวา ติสฺสา สญฺชาตนุทฺทยา ติ คาถมาหฯ ตตฺถ ติ โจทนเตฺถ นิปาโตฯ ติ กิํ เต อหํ ทมฺมิ, กิํ วตฺถํ ทสฺสามิ, อุทาหุ ภตฺตนฺติฯ นฺติ กิํ วา อญฺญํ เต อิธ อิมสฺมิํ กาเล อุปการํ กริสฺสามิฯ</p>


<p> ตํ สุตฺวา เปตี ติ คาถมาหฯ ตตฺถ ติ ภิกฺขุสงฺฆโต สงฺฆวเสน จตฺตาโร ภิกฺขู, ปุคฺคลวเสน จตฺตาโร ภิกฺขูติ เอวํ อฎฺฐ ภิกฺขู ยถารุจิํ โภเชตฺวา ตํ ทกฺขิณํ มม อาทิส, มยฺหํ ปตฺติทานํ เทหิฯ นฺติ ยทา ตฺวํ ทกฺขิณํ มม อุทฺทิสิสฺสสิ, ตทา อหํ สุขิตา สุขปฺปตฺตา สพฺพกามสมิทฺธินี ภวิสฺสามีติ อโตฺถฯ</p>


<p> ตํ สุตฺวา ติสฺสา ตมตฺถํ อตฺตโน สามิกสฺส อาโรเจตฺวา ทุติยทิวเส อฎฺฐ ภิกฺขู โภเชตฺวา ตสฺสา ทกฺขิณมาทิสิ, สา ตาวเทว ปฎิลทฺธทิพฺพสมฺปตฺติกา ปุน ติสฺสาย สนฺติกํ อุปสงฺกมิฯ ตมตฺถํ ทเสฺสตุํ สงฺคีติกาเรหิ ติอาทิกา ติโสฺส คาถา ฐปิตาฯ</p>


<p> อุปสงฺกมิตฺวา ฐิตํ ปน นํ ติสฺสา ติอาทีหิ  ตีหิ คาถาหิ ปฎิปุจฺฉิฯ อิตรา ติ คาถาย อตฺตานํ อาจิกฺขิตฺวา ติ คาถาย ตสฺสา อนุโมทนํ ทตฺวา ติ คาถาย  โอวาทํ อทาสิฯ ตตฺถ ติ ตยา ทิเนฺนนฯ นฺติ โสกาภาเวน อโสกํ, เสทชลฺลิกานํ ปน อภาเวน วิรชํ ทิพฺพฎฺฐานํ, สพฺพเมตํ เทวโลกํ สนฺธาย วทติฯ นฺติ ฐานํฯ นฺติ ทิเพฺพน อาธิปเตเยฺยน อตฺตโน วสํ วเตฺตนฺตานํฯ นฺติ สโลภโทสํฯ โลภโทสา หิ มจฺฉริยสฺส มูลํ นามฯ ติ อครหิตา ปาสํสา, นฺติ รูปาทีหิ วิสเยหิ สุฎฺฐุ อคฺคตฺตา ‘‘สคฺค’’นฺติ ลทฺธนามํ ทิพฺพฎฺฐานํ อุเปหิ, สุคติปรายณา โหหีติ อโตฺถฯ เสสํ อุตฺตานเมวฯ</p>


<p>อถ  ติสฺสา ตํ ปวตฺติํ กุฎุมฺพิกสฺส อาโรเจสิ, กุฎุมฺพิโก ภิกฺขูนํ อาโรเจสิ, ภิกฺขู ภควโต อาโรเจสุํฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิ, ตํ สุตฺวา มหาชโน ปฎิลทฺธสํเวโค วิเนยฺย มเจฺฉราทิมลํ ทานสีลาทิรโต สุคติปรายโณ อโหสีติฯ</p>

</p>


<h3>๔. นนฺทาเปติวตฺถุวณฺณนา</h3>
<p>ติ อิทํ สตฺถริ เชตวเน วิหรเนฺต นนฺทํ นาม เปติํ อารพฺภ วุตฺตํฯ สาวตฺถิยา กิร อวิทูเร อญฺญตรสฺมิํ คามเก นนฺทิเสโน นาม อุปาสโก อโหสิ สโทฺธ ปสโนฺนฯ ภริยา ปนสฺส นนฺทา นาม อสฺสทฺธา อปฺปสนฺนา มจฺฉรินี จณฺฑี ผรุสวจนา สามิเก อคารวา อคฺคติสฺสา สสฺสุํ โจริวาเทน อโกฺกสติ ปริภาสติฯ สา อปเรน สมเยน กาลํ กตฺวา เปตโยนิยํ นิพฺพตฺติตฺวา ตเสฺสว คามสฺส อวิทูเร วิจรนฺตี เอกทิวสํ  นนฺทิเสนสฺส อุปาสกสฺส คามโต นิกฺขมนฺตสฺส อวิทูเร อตฺตานํ ทเสฺสสิฯ โส ตํ ทิสฺวา –</p>


<ol>
<li>
‘‘กาฬี ทุพฺพณฺณรูปาสิ, ผรุสา ภีรุทสฺสนา;  
  
ปิงฺคลาสิ กฬาราสิ, น ตํ มญฺญามิ มานุสิ’’นฺติฯ –  
</li>
  
<p>คาถาย อชฺฌภาสิฯ ตตฺถ ติ กาฬวณฺณา, ฌามงฺคารสทิโส หิสฺสา วโณฺณ อโหสิฯ ติ ขรคตฺตาฯ ติ ภยานกทสฺสนา สปฺปฎิภยาการาฯ ‘‘ภารุทสฺสนา’’ติ วา ปาโฐ, ภาริยทสฺสนา, ทุพฺพณฺณตาทินา ทุทฺทสิกาติ อโตฺถฯ ติ ปิงฺคลโลจนาฯ ติ กฬารทนฺตาฯ นฺติ อหํ ตํ มานุสินฺติ น มญฺญามิ, เปติเมว จ ตํ มญฺญามีติ อธิปฺปาโยฯ ตํ สุตฺวา เปตี อตฺตานํ ปกาเสนฺตี –
</ol></p>


<ol>
<li>
‘‘อหํ  
นนฺทา นนฺทิเสน, ภริยา เต ปุเร อหุํ;  
  
ปาปกมฺมํ กริตฺวาน, เปตโลกํ อิโต คตา’’ติฯ –  
</li>
  
<p>คาถมาห ฯ ตตฺถ ติ สามิ นนฺทิเสน อหํ นนฺทา นามฯ นฺติ ปุริมชาติยํ ตุยฺหํ ภริยา อโหสิํฯ อิโต ปรํ –
</ol></p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺส กมฺมวิปาเกน, เปตโลกํ อิโต คตา’’ติฯ –  
</li>
  
<p>ตสฺส อุปาสกสฺส ปุจฺฉาฯ อถสฺส สา –
</ol></p>


<ol>
<li>
‘‘จณฺฑี จ ผรุสา จาสิํ, ตยิ จาปิ อคารวา;  
  
ตาหํ ทุรุตฺตํ วตฺวาน, เปตโลกํ อิโต คตา’’ติฯ –  
</li>
  
<p>วิสฺสเชฺชสิฯ ปุน โส –
</ol></p>


<ol>
<li>
‘‘หนฺทุตฺตรียํ ททามิ เต, อิมํ ทุสฺสํ นิวาสย;  
  
อิมํ ทุสฺสํ นิวาเสตฺวา, เอหิ เนสฺสามิ ตํ ฆรํฯ  
</li>
  
<li>
‘‘วตฺถญฺจ  
อนฺนปานญฺจ, ลจฺฉสิ ตฺวํ ฆรํ คตา;  
  
ปุเตฺต จ เต ปสฺสิสฺสสิ, สุณิสาโย จ ทกฺขสี’’ติฯ – อถสฺส สา –  
</li>
  
<li>
‘‘หเตฺถน หเตฺถ เต ทินฺนํ, น มยฺหํ อุปกปฺปติ;  
  
ภิกฺขู จ สีลสมฺปเนฺน, วีตราเค พหุสฺสุเตฯ  
</li>
  
<li>
‘‘ตเปฺปหิ อนฺนปาเนน, มม ทกฺขิณมาทิส;  
  
ตทาหํ สุขิตา เหสฺสํ, สพฺพกามสมิทฺธินี’’ติฯ –  
</li>
  
<p>เทฺว คาถา อภาสิฯ ตโต –
</ol></p>


<ol>
<li>
‘‘สาธูติ  
โส ปฎิสฺสุตฺวา, ทานํ วิปุลมากิริ;  
  
อนฺนํ ปานํ ขาทนียํ, วตฺถเสนาสนานิ จ;  
  
ฉตฺตํ คนฺธญฺจ มาลญฺจ, วิวิธา จ อุปาหนาฯ  
</li>
  
<li>
‘‘ภิกฺขู จ สีลสมฺปเนฺน, วีตราเค พหุสฺสุเต;  
  
ตเปฺปตฺวา อนฺนปาเนน, ตสฺสา ทกฺขิณมาทิสีฯ  
</li>
  
<li>
‘‘สมนนฺตรานุทฺทิเฎฺฐ  
, วิปาโก อุทปชฺชถ;  
  
โภชนจฺฉาทนปานียํ, ทกฺขิณาย อิทํ ผลํฯ  
</li>
  
<li>
‘‘ตโต สุทฺธา สุจิวสนา, กาสิกุตฺตมธารินี;  
  
วิจิตฺตวตฺถาภรณา, สามิกํ อุปสงฺกมี’’ติฯ –  
</li>
  
<p>จตโสฺส คาถา สงฺคีติกาเรหิ วุตฺตาฯ ตโต ปรํ –
</ol></p>


<ol>
<li>
‘‘อภิกฺกเนฺตน วเณฺณน, ยา ตฺวํ ติฎฺฐสิ เทวเต;  
  
โอภาเสนฺตี ทิสา สพฺพา, โอสธี วิย ตารกาฯ  
</li>
  
<li>
‘‘เกน เตตาทิโส วโณฺณ, เกน เต อิธ มิชฺฌติ;  
  
อุปฺปชฺชนฺติ จ เต โภคา, เย เกจิ มนโส ปิยาฯ  
</li>
  
<li>
‘‘ปุจฺฉามิ ตํ เทวิ มหานุภาเว, มนุสฺสภูตา กิมกาสิ ปุญฺญํ;  
  
เกนาสิ เอวํ ชลิตานุภาวา, วโณฺณ จ เต สพฺพทิสา ปภาสตี’’ติฯ  
</li>
  
<li>
‘‘อหํ นนฺทา นนฺทิเสน, ภริยา เต ปุเร อหุํ;  
  
ปาปกมฺมํ กริตฺวาน, เปตโลกํ อิโต คตาฯ  
</li>
  
<li>
‘‘ตว ทิเนฺนน ทาเนน, โมทามิ อกุโตภยา;  
  
จิรํ ชีว คหปติ, สห สเพฺพหิ ญาติภิ;  
</li>
  
<p>อโสกํ   วิรชํ เขมํ, อาวาสํ วสวตฺตินํฯ
</ol></p>


<ol>
<li>
‘‘อิธ ธมฺมํ จริตฺวาน, ทานํ ทตฺวา คหปติ;  
  
วิเนยฺย มเจฺฉรมลํ สมูลํ, อนินฺทิโต สคฺคมุเปหิ ฐาน’’นฺติฯ –  
</li>
  
<p>อุปาสกสฺส จ เปติยา จ วจนปฎิวจนคาถาฯ
</ol></p>


<p> ตตฺถ ติ อุกฺขิเณยฺยเขเตฺต เทยฺยธมฺมพีชํ วิปฺปกิรโนฺต วิย มหาทานํ ปวเตฺตสิฯ เสสํ อนนฺตรวตฺถุสทิสเมวฯ</p>


<p>เอวํ สา อตฺตโน ทิพฺพสมฺปตฺติํ ตสฺสา จ การณํ นนฺทิเสนสฺส วิภาเวตฺวา อตฺตโน วสนฎฺฐานเมว คตาฯ อุปาสโก ตํ ปวตฺติํ ภิกฺขูนํ อาโรเจสิ , ภิกฺขู ภควโต อาโรเจสุํฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ สา เทสนา มหาชนสฺส สาตฺถิกา อโหสีติฯ</p>

</p>


<h3>๕. มฎฺฐกุณฺฑลีเปตวตฺถุวณฺณนา</h3>
<p>ติ อิทํ สตฺถริ เชตวเน วิหรเนฺต มฎฺฐกุณฺฑลิเทวปุตฺตํ อารพฺภ วุตฺตํฯ ตตฺถ ยํ วตฺตพฺพํ, ตํ ปรมตฺถทีปนิยํ วิมานวตฺถุวณฺณนายํ มฎฺฐกุณฺฑลีวิมานวตฺถุวณฺณนาย (วิ. ว. อฎฺฐ. ๑๒๐๖ มฎฺฐกุณฺฑลีวิมานวณฺณนา) วุตฺตเมว, ตสฺมา ตตฺถ วุตฺตนเยเนว เวทิตพฺพํฯ</p>


<p>เอตฺถ จ มฎฺฐกุณฺฑลีเทวปุตฺตสฺส วิมานเทวตาภาวโต ตสฺส วตฺถุ ยทิปิ วิมานวตฺถุปาฬิยํ สงฺคหํ อาโรปิตํ, ยสฺมา ปน โส เทวปุโตฺต อทินฺนปุพฺพกพฺราหฺมณสฺส ปุตฺตโสเกน สุสานํ คนฺตฺวา อาฬาหนํ อนุปริยายิตฺวา โรทนฺตสฺส โสกหรณตฺถํ อตฺตโน เทวรูปํ ปฎิสํหริตฺวา หริจนฺทนุสฺสโท พาหา ปคฺคยฺห กนฺทโนฺต ทุกฺขาภิภูตากาเรน เปโต วิย อตฺตานํ ทเสฺสสิฯ มนุสฺสตฺตภาวโต อเปตตฺตา เปตปริยาโยปิ ลพฺภติ เอวาติ ตสฺส วตฺถุ เปตวตฺถุปาฬิยมฺปิ สงฺคหํ อาโรปิตนฺติ ทฎฺฐพฺพํฯ</p>

</p>


<h3>๖. กณฺหเปตวตฺถุวณฺณนา</h3>
<p>   ติ อิทํ สตฺถา เชตวเน วิหรโนฺต อญฺญตรํ มตปุตฺตํ อุปาสกํ อารพฺภ กเถสิฯ สาวตฺถิยํ กิร อญฺญตรสฺส อุปาสกสฺส ปุโตฺต กาลมกาสิฯ โส เตน โสกสลฺลสมปฺปิโต น นฺหายติ, น ภุญฺชติ, น กมฺมเนฺต วิจาเรติ, น พุทฺธุปฎฺฐานํ คจฺฉติ, เกวลํ, ‘‘ตาต ปิยปุตฺตก, มํ โอหาย กหํ ปฐมตรํ คโตสี’’ติอาทีนิ วทโนฺต วิปฺปลปติฯ สตฺถา ปจฺจูสสมเย โลกํ โอโลเกโนฺต ตสฺส  โสตาปตฺติผลูปนิสฺสยํ ทิสฺวา ปุนทิวเส ภิกฺขุสงฺฆปริวุโต สาวตฺถิยํ ปิณฺฑาย จริตฺวา กตภตฺตกิโจฺจ ภิกฺขู อุโยฺยเชตฺวา อานนฺทเตฺถเรน ปจฺฉาสมเณน ตสฺส ฆรทฺวารํ อคมาสิฯ สตฺถุ อาคตภาวํ อุปาสกสฺส อาโรเจสุํฯ อถสฺส เคหชโน เคหทฺวาเร อาสนํ ปญฺญาเปตฺวา สตฺถารํ นิสีทาเปตฺวา อุปาสกํ ปริคฺคเหตฺวา สตฺถุ สนฺติกํ อุปเนสิฯ เอกมนฺตํ นิสินฺนํ ตํ ทิสฺวา ‘‘กิํ, อุปาสก, โสจสี’’ติ วตฺวา ‘‘อาม, ภเนฺต’’ติ วุเตฺต, ‘‘อุปาสก, โปราณกปณฺฑิตา ปณฺฑิตานํ กถํ สุตฺวา มตปุตฺตํ นานุโสจิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต ทฺวารวตีนคเร ทส ภาติกราชาโน อเหสุํ – วาสุเทโว พลเทโว จนฺทเทวา สูริยเทโว อคฺคิเทโว วรุณเทโว อชฺชุโน ปชฺชุโน ฆฎปณฺฑิโต องฺกุโร จาติฯ เตสุ วาสุเทวมหาราชสฺส ปิยปุโตฺต กาลมกาสิฯ เตน ราชา โสกปเรโต สพฺพกิจฺจานิ ปหาย มญฺจสฺส อฎนิํ ปริคฺคเหตฺวา วิปฺปลปโนฺต นิปชฺชิฯ ตสฺมิํ กาเล ฆฎปณฺฑิโต จิเนฺตสิ – ‘‘ฐเปตฺวา มํ อโญฺญ โกจิ มม ภาตุ โสกํ ปริหริตุํ สมโตฺถ นาม นตฺถิ, อุปาเยนสฺส โสกํ หริสฺสามี’’ติฯ โส อุมฺมตฺตกเวสํ คเหตฺวา ‘‘สสํ เม เทถ, สสํ เม เทถา’’ติ อากาสํ โอโลเกโนฺต สกลนครํ วิจริฯ ‘‘ฆฎปณฺฑิโต อุมฺมตฺตโก ชาโต’’ติ สกลนครํ สงฺขุภิฯ</p>


<p>ตสฺมิํ กาเล โรหิเณโยฺย นาม อมโจฺจ วาสุเทวรโญฺญ สนฺติกํ  คนฺตฺวา เตน สทฺธิํ กถํ สมุฎฺฐาเปโนฺต –</p>


<ol>
<li>
‘‘อุเฎฺฐหิ กณฺห กิํ เสสิ, โก อโตฺถ สุปเนน เต;  
  
โย จ ตุยฺหํ สโก ภาตา, หทยํ จกฺขุ จ ทกฺขิณํ;  
  
ตสฺส วาตา พลียนฺติ, สสํ ชปฺปติ เกสวา’’ติฯ – อิมํ คาถมาห;  
</li>
  
<p> ตตฺถ ติ วาสุเทวํ โคเตฺตนาลปติฯ ติ สุปเนน ตุยฺหํ กา  นาม วฑฺฒิฯ ติ โสทริโย ภาตาฯ นฺติ หทเยน เจว ทกฺขิณจกฺขุนา จ สทิโสติ อโตฺถฯ ติ ตสฺส อปราปรํ  อุปฺปชฺชมานา อุมฺมาทวาตา พลวโนฺต โหนฺติ วฑฺฒนฺติ อภิภวนฺติฯ ติ ‘‘สสํ เม เทถา’’ติ วิปฺปลปติฯ ติ โส กิร เกสานํ โสภนานํ อตฺถิตาย ‘‘เกสโว’’ติ โวหรียติฯ เตน นํ นาเมน อาลปติฯ
</ol></p>


<p>ตสฺส วจนํ สุตฺวา สยนโต อุฎฺฐิตภาวํ ทีเปโนฺต สตฺถา อภิสมฺพุโทฺธ หุตฺวา –</p>


<ol>
<li>
‘‘ตสฺส ตํ วจนํ สุตฺวา, โรหิเณยฺยสฺส เกสโว;  
  
ตรมานรูโป วุฎฺฐาสิ, ภาตุ โสเกน อฎฺฎิโต’’ติฯ – อิมํ คาถมาห;  
</li>
  
<p>ราชา อุฎฺฐาย สีฆํ ปาสาทา โอตริตฺวา ฆฎปณฺฑิตสฺส สนฺติกํ คนฺตฺวา อุโภสุ หเตฺถสุ นํ ทฬฺหํ คเหตฺวา เตน สทฺธิํ สลฺลปโนฺต –
</ol></p>


<ol>
<li>
‘‘กิํ นุ อุมฺมตฺตรูโปว, เกวลํ ทฺวารกํ อิมํ;  
  
สโส สโสติ ลปสิ, กีทิสํ สสมิจฺฉสิฯ  
</li>
  
<li>
‘‘โสวณฺณมยํ มณิมยํ, โลหมยํ อถ รูปิยมยํ;  
  
สงฺขสิลาปวาฬมยํ, การยิสฺสามิ เต สสํฯ  
</li>
  
<li>
‘‘สนฺติ อเญฺญปิ สสกา, อรญฺญวนโคจรา;  
  
เตปิ เต อานยิสฺสามิ, กีทิสํ สสมิจฺฉสี’’ติฯ –  
</li>
  
<p>ติโสฺส คาถาโย อภาสิฯ
</ol></p>


<p>   ติ อุมฺมตฺตโก วิยฯ นฺติ สกลํฯ นฺติ ทฺวารวตีนครํ วิจรโนฺตฯ ติ สโส สโสติ วิลปสิฯ นฺติ สุวณฺณมยํฯ นฺติ ตมฺพโลหมยํฯ นฺติ รชตมยํฯ ยํ อิจฺฉสิ ตํ วเทหิ, อถ เกน โสจสิฯ อเญฺญปิ อรเญฺญ วนโคจรา สสกา อตฺถิ, เต เต อานยิสฺสามิ, วท, ภทฺรมุข , กีทิสํ สสมิจฺฉสีติ ฆฎปณฺฑิตํ ‘‘สเสน อตฺถิโก’’ติ อธิปฺปาเยน สเสน นิมเนฺตสิฯ ตํ สุตฺวา ฆฎปณฺฑิโต –</p>


<ol>
<li>
‘‘นาหเมเต  
สเส อิเจฺฉ, เย สสา ปถวิสฺสิตา;  
  
จนฺทโต สสมิจฺฉามิ, ตํ เม โอหร เกสวา’’ติฯ –  
</li>
  
<p>คาถมาหฯ ตตฺถ ติ โอหาเรหิฯ ตํ สุตฺวา ราชา ‘‘นิสฺสํสยํ เม ภาตา อุมฺมตฺตโก ชาโต’’ติ โทมนสฺสปฺปโตฺต –
</ol></p>


<ol>
<li>
‘‘โส นูน มธุรํ ญาติ, ชีวิตํ วิชหิสฺสสิ;  
  
อปตฺถิยํ ปตฺถยสิ, จนฺทโต สสมิจฺฉสี’’ติฯ –  
</li>
  
<p>คาถมาหฯ ตตฺถ ติ กนิฎฺฐํ อาลปติฯ อยเมตฺถ อโตฺถ – มยฺหํ ปิย ยํ อติ อตฺตโน  ตํ  มเญฺญ, โย อปตฺถยิตพฺพํ ปเตฺถสีติฯ
</ol></p>


<p>ฆฎปณฺฑิโต รโญฺญ วจนํ สุตฺวา นิจฺจโลว ฐตฺวา ‘‘ภาติก, ตฺวํ จนฺทโต สสํ ปเตฺถนฺตสฺส ตํ อลภิตฺวา ชีวิตกฺขโย ภวิสฺสตีติ ชานโนฺต กสฺมา มตํ ปุตฺตํ อลภิตฺวา อนุโสจสี’’ติ อิมมตฺถํ ทีเปโนฺต –</p>


<ol>
<li>
‘‘เอวํ  
เจ กณฺห ชานาสิ, ยถญฺญมนุสาสสิ;  
  
กสฺมา ปุเร มตํ ปุตฺตํ, อชฺชาปิ มนุโสจสี’’ติฯ –  
</li>
  
<p>คาถมาหฯ ตตฺถ ติ, ภาติก, กณฺหนามก มหาราช, ‘‘อลพฺภเนยฺยวตฺถุ นาม น ปเตฺถตพฺพ’’นฺติ ยทิ เอวํ ชานาสิฯ นฺติ เอวํ ชานโนฺตว ยถา อญฺญํ อนุสาสสิ, ตถา อกตฺวาฯ นฺติ อถ กสฺมา อิโต จตุมาสมตฺถเก มตํ ปุตฺตํ อชฺชาปิ อนุโสจสีติฯ
</ol></p>


<p>เอวํ โส อนฺตรวีถิยํ ฐิตโกว ‘‘อหํ ตาว เอวํ ปญฺญายมานํ ปเตฺถมิ, ตฺวํ ปน อปญฺญายมานสฺสตฺถาย โสจสี’’ติ วตฺวา ตสฺส ธมฺมํ เทเสโนฺต –</p>


<ol>
<li>
‘‘น  
ยํ ลพฺภา มนุเสฺสน, อมนุเสฺสน วา ปน;  
  
ชาโต เม มา มริ ปุโตฺต, กุโต ลพฺภา อลพฺภิยํฯ  
</li>
  
<li>
‘‘น  
มนฺตา มูลเภสชฺชา, โอสเธหิ ธเนน วา;  
  
สกฺกา อานยิตุํ กณฺห, ยํ เปตมนุโสจสี’’ติฯ – คาถาทฺวยมาห;  
</li>
  
<p> ตตฺถ นฺติ, ภาติก, ยํ ‘‘เอวํ ติ  วา เทเวน  น สกฺกา ลทฺธุํ, ตํ ตฺวํ ปเตฺถสิ, ตํ ปเนตํ  เกน การเณน ลทฺธุํ สกฺกาฯ ยสฺมา  อลพฺภเนยฺยวตฺถุ นาเมตนฺติ อโตฺถฯ
</ol></p>


<p> ติ มนฺตปฺปโยเคนฯ ติ มูลเภสเชฺชนฯ ติ นานาวิเธหิ โอสเธหิฯ ติ โกฎิสตสเงฺขน ธเนน วาปิฯ อิทํ วุตฺตํ โหติ – ยํ เปตมนุโสจสิ, ตํ เอเตหิ มนฺตปฺปโยคาทีหิปิ อาเนตุํ น สกฺกาติฯ</p>


<p>ปุน ฆฎปณฺฑิโต ‘‘ภาติก, อิทํ มรณํ นาม ธเนน วา ชาติยา วา วิชฺชาย วา สีเลน วา ภาวนาย วา น สกฺกา ปฎิพาหิตุ’’นฺติ ทเสฺสโนฺต –</p>


<ol>
<li>
‘‘มหทฺธนา  
มหาโภคา, รฎฺฐวโนฺตปิ ขตฺติยา;  
  
ปหูตธนธญฺญาเส, เตปิ โน อชรามราฯ  
</li>
  
<li>
‘‘ขตฺติยา พฺราหฺมณา เวสฺสา, สุทฺทา จณฺฑาลปุกฺกุสฺสา;  
  
เอเต จเญฺญ จ ชาติยา, เตปิ โน อชรามราฯ  
</li>
  
<li>
‘‘เย มนฺตํ ปริวเตฺตนฺติ, ฉฬงฺคํ พฺรหฺมจินฺติตํ;  
  
เอเต จเญฺญ จ วิชฺชาย, เตปิ โน อชรามราฯ  
</li>
  
<li>
‘‘อิสโย วาปิ เย สนฺตา, สญฺญตตฺตา ตปสฺสิโน;  
  
สรีรํ เตปิ กาเลน, วิชหนฺติ ตปสฺสิโนฯ  
</li>
  
<li>
‘‘ภาวิตตฺตา  
อรหโนฺต, กตกิจฺจา อนาสวา;  
  
นิกฺขิปนฺติ อิมํ เทหํ, ปุญฺญปาปปริกฺขยา’’ติฯ –  
</li>
  
<p>ปญฺจหิ คาถาหิ รโญฺญ ธมฺมํ เทเสสิฯ
</ol></p>


<p> ตตฺถ  ติ นิธานคตเสฺสว มหโต ธนสฺส อตฺถิตาย พหุธนาฯ ติ เทวโภคสทิสาย มหติยา โภคสมฺปตฺติยา สมนฺนาคตาฯ ติ สกลรฎฺฐวโนฺตฯ ติ ติณฺณํ จตุนฺนํ วา สํวจฺฉรานํ อตฺถาย นิทหิตฺวา ฐเปตพฺพสฺส นิจฺจปริพฺพยภูตสฺส ธนธญฺญสฺส วเสน อปริยนฺตธนธญฺญาฯ ติ เตปิ เอวํ มหาวิภวา มนฺธาตุมหาสุทสฺสนาทโย ขตฺติยา อชรามรา นาเหสุํ, อญฺญทตฺถุ มรณมุขเมว อนุปวิฎฺฐาติ อโตฺถฯ</p>


<p> ติ ยถาวุตฺตขตฺติยาทโยฯ ติ อญฺญตรา เอวํภูตา อมฺพฎฺฐาทโยฯ ติ อตฺตโน ชาตินิมิตฺตํ อชรามรา นาเหสุนฺติ อโตฺถฯ</p>


<p> นฺติ เวทํฯ ติ สชฺฌายนฺติ วาเจนฺติ จฯ อถ วา ติ เวทํ อนุปริวเตฺตนฺตา โหมํ กโรนฺตา ชปนฺติฯ นฺติ สิกฺขากปฺปนิรุตฺติพฺยากรณโชติสตฺถฉโนฺทวิจิติสงฺขาเตหิ ฉหิ อเงฺคหิ ยุตฺตํฯ นฺติ พฺราหฺมณานมตฺถาย พฺรหฺมนา  จินฺติตํ กถิตํฯ ติ พฺรหฺมสทิสวิชฺชาย สมนฺนาคตา, เตปิ โน อชรามราติ อโตฺถฯ</p>


<p> ติ ยมนิยมาทีนํ ปฎิกูลสญฺญาทีนญฺจ เอสนเฎฺฐน อิสโยฯ ติ กายวาจาหิ สนฺตสภาวาฯ ติ ราคาทีนํ สํยเมน สํยตจิตฺตาฯ กายตปนสงฺขาโต ตโป เอเตสํ อตฺถีติ ฯ ปุน ติ สํวรกาฯ เตน เอวํ ตปนิสฺสิตกา หุตฺวา สรีเรน จ วิโมกฺขํ ปตฺตุกามาปิ สํวรกา สรีรํ วิชหนฺติ เอวาติ ทเสฺสติฯ อถ วา ติ อธิสีลสิกฺขาทีนํ เอสนเฎฺฐน อิสโย, ตทตฺถํ ตปฺปฎิปกฺขานํ ปาปธมฺมานํ วูปสเมน สนฺตา, เอการมฺมเณ จิตฺตสฺส สํยเมน สญฺญตตฺตา, สมฺมปฺปธานโยคโต วีริยตาเปน ตปสฺสิโน, สปฺปโยคา ราคาทีนํ สนฺตปเนน ตปสฺสิโนติ  โยเชตพฺพํฯ ติ จตุสจฺจกมฺมฎฺฐานภาวนาย ภาวิตจิตฺตาฯ</p>


<p>เอวํ  ฆฎปณฺฑิเตน ธเมฺม กถิเต ตํ สุตฺวา ราชา อปคตโสกสโลฺล ปสนฺนมานโส ฆฎปณฺฑิตํ ปสํสโนฺต –</p>


<ol>
<li>
‘‘อาทิตฺตํ วต มํ สนฺตํ, ฆฎสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหี วต เม สลฺลํ, โสกํ หทยนิสฺสิตํ;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
‘‘สฺวาหํ อพฺพูฬฺหสโลฺลสฺมิ, สีติภูโตสฺมิ นิพฺพุโต;  
  
น โสจามิ น โรทามิ, ตว สุตฺวาน ภาติกฯ  
</li>
  
<li>
‘‘เอวํ กโรนฺติ สปฺปญฺญา, เย โหนฺติ อนุกมฺปกา;  
  
นิวตฺตยนฺติ โสกมฺหา, ฆโฎ เชฎฺฐํว ภาตรํฯ  
</li>
  
<li>
‘‘ยสฺส  
เอตาทิสา โหนฺติ, อมจฺจา ปริจารกา;  
  
สุภาสิเตน อเนฺวนฺติ, ฆโฎ เชฎฺฐํว ภาตร’’นฺติฯ – เสสคาถา อภาสิ;  
</li>
  
<p> ตตฺถ นฺติ ยถา ฆฎปณฺฑิโต อตฺตโน เชฎฺฐภาตรํ มตปุตฺตโสกาภิภูตํ อตฺตโน อุปายโกสเลฺลน เจว ธมฺมกถาย จ ตโต ปุตฺตโสกโต วินิวตฺตยิ, เอวํ อเญฺญปิ สปฺปญฺญา เย โหนฺติ อนุกมฺปกา, เต ญาตีนํ อุปการํ กโรนฺตีติ อโตฺถฯ
</ol></p>


<p> ติ อยํ อภิสมฺพุทฺธคาถาฯ ตสฺสโตฺถ – ยถา เยน การเณน ปุตฺตโสกปเรตํ ราชานํ วาสุเทวํ ฆฎปณฺฑิโต โสกหรณตฺถาย สุภาสิเตน อเนฺวสิ อนุเอสิ,  อญฺญสฺสาปิ  ปณฺฑิตา  ปฎิลทฺธา อสฺสุ, ตสฺส กุโต โสโกติ! เสสคาถา เหฎฺฐา วุตฺตตฺถา เอวาติฯ</p>


<p>สตฺถา  อิมํ ธมฺมเทสนํ อาหริตฺวา ‘‘เอวํ, อุปาสก, โปราณกปณฺฑิตา ปณฺฑิตานํ กถํ สุตฺวา  ปุตฺตโสกํ หริํสู’’ติ วตฺวา สจฺจานิ ปกาเสตฺวา ชาตกํ สโมธาเนสิฯ สจฺจปริโยสาเน อุปาสโก โสตาปตฺติผเล ปติฎฺฐหีติฯ</p>

</p>


<h3>๗. ธนปาลเสฎฺฐิเปตวตฺถุวณฺณนา</h3>
<p>ติ อิทํ สตฺถริ เชตวเน วิหรเนฺต ธนปาลเปตํ อารพฺภ วุตฺตํฯ อนุปฺปเนฺน กิร พุเทฺธ ปณฺณรเฎฺฐ เอรกจฺฉนคเร ธนปาลโก นาม เสฎฺฐิ อโหสิ อสฺสโทฺธ อปฺปสโนฺน กทริโย นตฺถิกทิฎฺฐิโกฯ ตสฺส กิริยา ปาฬิโต เอว วิญฺญายติฯ โส กาลํ กตฺวา มรุกนฺตาเร เปโต หุตฺวา นิพฺพตฺติฯ ตสฺส ตาลกฺขนฺธปฺปมาโณ กาโย อโหสิ, สมุฎฺฐิตจฺฉวิ ผรุโส, วิรูปเกโส, ภยานโก, ทุพฺพโณฺณ อติวิย วิรูโป พีภจฺฉทสฺสโนฯ โส ปญฺจปณฺณาส วสฺสานิ ภตฺตสิตฺถํ วา อุทกพินฺทุํ วา อลภโนฺต วิสุกฺขกโณฺฐฎฺฐชิโวฺห ชิฆจฺฉาปิปาสาภิภูโต อิโต จิโต จ  ปริพฺภมติฯ</p>


<p>อถ อมฺหากํ ภควติ โลเก อุปฺปชฺชิตฺวา ปวตฺติตวรธมฺมจเกฺก อนุกฺกเมน สาวตฺถิยํ วิหรเนฺต สาวตฺถิวาสิโน วาณิชา ปญฺจมตฺตานิ สกฎสตานิ ภณฺฑสฺส ปูเรตฺวา อุตฺตราปถํ คนฺตฺวา ภณฺฑํ วิกฺกิณิตฺวา ปฎิลทฺธภณฺฑํ สกเฎสุ อาโรเปตฺวา ปฎินิวตฺตมานา สายนฺหสมเย อญฺญตรํ สุกฺขนทิํ ปาปุณิตฺวา ตตฺถ ยานํ มุญฺจิตฺวา รตฺติยํ วาสํ กเปฺปสุํฯ อถ โส เปโต ปิปาสาภิภูโต ปานียสฺสตฺถาย อาคนฺตฺวา ตตฺถ พินฺทุมตฺตมฺปิ ปานียํ อลภิตฺวา วิคตาโส ฉินฺนมูโล วิย ตาโล ฉินฺนปาโท ปติฯ ตํ ทิสฺวา วาณิชา –</p>


<ol>
<li>
‘‘นโคฺค ทุพฺพณฺณรูโปสิ, กิโส ธมนิสนฺถโต;  
  
อุปฺผาสุลิโก กิสิโก, โก นุ ตฺวมสิ มาริสา’’ติฯ –  
</li>
  
<p>อิมาย คาถาย ปุจฺฉิํสุฯ ตโต เปโต –
</ol></p>


<ol>
<li>
‘‘อหํ  
ภทเนฺต เปโตมฺหิ, ทุคฺคโต ยมโลกิโก;  
  
ปาปกมฺมํ กริตฺวาน, เปตโลกํ อิโต คโต’’ติฯ –  
</li>
  
<p>อตฺตานํ  อาวิกตฺวา ปุน เตหิ –
</ol></p>


<ol>
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, เปตโลกํ อิโต คโต’’ติฯ –  
</li>
  
<p>กตกมฺมํ ปุจฺฉิโต ปุเพฺพ นิพฺพตฺตฎฺฐานโต ปฎฺฐาย อตีตํ ปจฺจุปฺปนฺนํ อนาคตญฺจ อตฺตโน ปวตฺติํ ทเสฺสโนฺต เตสญฺจ โอวาทํ เทโนฺต –
</ol></p>


<ol>
<li>
‘‘นครํ อตฺถิ ปณฺณานํ, เอรกจฺฉนฺติ วิสฺสุตํ;  
  
ตตฺถ เสฎฺฐิ ปุเร อาสิํ, ธนปาโลติ มํ วิทูฯ  
</li>
  
<li>
‘‘อสีติ สกฎวาหานํ, หิรญฺญสฺส อโหสิ เม;  
  
ปหูตํ เม ชาตรูปํ, มุตฺตา เวฬุริยา พหูฯ  
</li>
  
<li>
‘‘ตาว มหทฺธนสฺสาปิ, น เม ทาตุํ ปิยํ อหุ;  
  
ปิทหิตฺวา ทฺวารํ ภุญฺชิํ, มา มํ ยาจนกาทฺทสุํฯ  
</li>
  
<li>
‘‘อสฺสโทฺธ มจฺฉรี จาสิํ, กทริโย ปริภาสโก;  
  
ททนฺตานํ กโรนฺตานํ, วารยิสฺสํ พหู ชเนฯ  
</li>
  
<li>
‘‘วิปาโก  
นตฺถิ ทานสฺส, สํยมสฺส กุโต ผลํ;  
  
โปกฺขรโญฺญทปานานิ, อารามานิ จ โรปิเต;  
  
ปปาโย จ วินาเสสิํ, ทุเคฺค สงฺกมนานิ จฯ  
</li>
  
<li>
‘‘สฺวาหํ อกตกลฺยาโณ, กตปาโป ตโต จุโต;  
  
อุปปโนฺน เปตฺติวิสยํ, ขุปฺปิปาสสมปฺปิโตฯ  
</li>
  
<li>
‘‘ปญฺจปณฺณาส วสฺสานิ, ยโต กาลงฺกโต อหํ;  
  
นาภิชานามิ ภุตฺตํ วา, ปีตํ วา ปน ปานิยํฯ  
</li>
  
<li>
‘‘โย  
สํยโม โส วินาโส, โย วินาโส โส สํยโม;  
  
เปตา หิ กิร ชานนฺติ, โย สํยโม โส วินาโสฯ  
</li>
  
<li>
‘‘อหํ  
ปุเร สํยมิสฺสํ, นาทาสิํ พหุเก ธเน;  
  
สเนฺตสุ เทยฺยธเมฺมสุ, ทีปํ นากาสิมตฺตโน;  
  
สฺวาหํ ปจฺฉานุตปฺปามิ, อตฺตกมฺมผลูปโคฯ  
</li>
  
<li>
‘‘อุทฺธํ จตูหิ มาเสหิ, กาลกิริยา ภวิสฺสติ;  
  
เอกนฺตกฎุกํ โฆรํ, นิรยํ ปปติสฺสหํฯ  
</li>
  
<li>
‘‘จตุกฺกณฺณํ จตุทฺวารํ, วิภตฺตํ ภาคโส มิตํ;  
  
อโยปาการปริยนฺตํ, อยสา ปฎิกุชฺชิตํฯ  
</li>
  
<li>
‘‘ตสฺส อโยมยา ภูมิ, ชลิตา เตชสา ยุตา;  
  
สมนฺตา โยชนสตํ, ผริตฺวา ติฎฺฐติ สพฺพทาฯ  
</li>
  
<li>
‘‘ตตฺถาหํ ทีฆมทฺธานํ, ทุกฺขํ เวทิสฺส เวทนํ;  
  
ผลํ ปาปสฺส กมฺมสฺส, ตสฺมา โสจามหํ ภุสํฯ  
</li>
  
<li>
‘‘ตํ วา วทามิ ภทฺทํ โว, ยาวเนฺตตฺถ สมาคตา;  
  
มากตฺถ ปาปกํ กมฺมํ, อาวิ วา ยทิ วา รโหฯ  
</li>
  
<li>
‘‘สเจ ตํ ปาปกํ กมฺมํ, กริสฺสถ กโรถ วา;  
  
น โว ทุกฺขา ปมุตฺยตฺถิ, อุปฺปจฺจาปิ ปลายตํฯ  
</li>
  
<li>
‘‘มเตฺตยฺยา โหถ เปเตฺตยฺยา, กุเล เชฎฺฐาปจายิกา;  
  
สามญฺญา โหถ พฺรหฺมญฺญา, เอวํ สคฺคํ คมิสฺสถา’’ติฯ –  
</li>
  
<p>อิมา คาถา อภาสิฯ
</ol></p>


<p> ตตฺถ  นฺติ ปณฺณานามรฎฺฐสฺส เอวํนามกานํ ราชูนํฯ นฺติ ตสฺส นครสฺส นามํฯ ติ ตสฺมิํ นคเรฯ ติ ปุเพฺพ อตีตตฺตภาเว ฯ ติ ‘‘ธนปาลเสฎฺฐี’’ติ มํ ชานนฺติฯ ตยิทํ นามํ ตทา มยฺหํ อตฺถานุคตเมวาติ ทเสฺสโนฺต ติ คาถมาหฯ ตตฺถ นฺติ วีสติขาริโก วาโห, โย สกฎนฺติ วุจฺจติฯ เตสํ สกฎวาหานํ อสีติ หิรญฺญสฺส ตถา กหาปณสฺส จ เม อโหสีติ โยชนาฯ นฺติ สุวณฺณมฺปิ ปหูตํ อเนกภารปริมาณํ อโหสีติ สมฺพโนฺธฯ</p>


<p>   ติ ทานํ ทาตุํ มยฺหํ ปิยํ นาโหสิฯ นฺติ ‘‘ยาจกา มา มํ ปสฺสิํสู’’ติ ปิทหิตฺวา เคหทฺวารํ ภุญฺชามิฯ ติ ถทฺธมจฺฉรีฯ ติ ทานํ เทเนฺต ทิสฺวา ภเยน สนฺตชฺชโกฯ นฺติ อุปโยคเตฺถ สามิวจนํ, ทานานิ ททเนฺต ปุญฺญานิ กโรเนฺตฯ ติ พหู สเตฺตฯ ททนฺตานํ วา กโรนฺตานํ วา สมุทายภูตํ พหุํ ชนํ ปุญฺญกมฺมโต  นิวาเรสิํฯ</p>


<p> ติอาทิ ทานาทีนํ นิวารเณ การณทสฺสนํฯ ตตฺถ ติ ทานกมฺมสฺส ผลํ นาม นตฺถิ, เกวลํ ปุญฺญํ ปุญฺญนฺติ ธนวินาโส เอวาติ ทีเปติฯ ติ สีลสํยมสฺสฯ นฺติ กุโต นาม ผลํ ลพฺภติ, นิรตฺถกเมว สีลรกฺขณนฺติ อธิปฺปาโยฯ ติ อารามูปวนานีติ อโตฺถฯ ติ ปานียสาลาฯ ติ อุทกจิกฺขลฺลานํ วเสน ทุคฺคมฎฺฐานานิฯ ติ เสตุโยฯ ติ ตโต มนุสฺสโลกโต จุโตฯ ติ ปญฺจปญฺญาสฯ นฺติ ยทา กาลกตา อหํ, ตโต ปฎฺฐายฯ ติ เอตฺตกํ กาลํ ภุตฺตํ วา ปีตํ วา กิญฺจิ น ชานามิฯ</p>


<p> ติ โลภาทิวเสน ยํ สํยมนํ กสฺสจิ อทานํ, โส อิเมสํ สตฺตานํ  วินาโส นาม เปตโยนิยํ นิพฺพตฺตเปตานํ มหาพฺยสนสฺส เหตุภาวโตฯ ‘‘โย วินาโส โส สํยโม’’ติ อิมินา ยถาวุตฺตสฺส อตฺถสฺส เอกนฺติกภาวํ วทติฯ ติ เอตฺถ หิ-สโทฺท อวธารเณ, กิร-สโทฺท อรุจิสูจเนฯ ‘‘สํยโม เทยฺยธมฺมสฺส อปริจฺจาโค วินาสเหตู’’ติ อิมมตฺถํ เปตา เอว กิร ชานนฺติ ปจฺจกฺขโต อนุภุยฺยมานตฺตา, น มนุสฺสาติฯ นยิทํ ยุตฺตํ มนุสฺสานมฺปิ เปตานํ วิย ขุปฺปิปาสาทีหิ อภิภุยฺยมานานํ ทิสฺสมานตฺตาฯ เปตา ปน ปุริมตฺตภาเว กตกมฺมสฺส ปากฎภาวโต ตมตฺถํ สุฎฺฐุตรํ ชานนฺติฯ เตนาห  – นฺติอาทิฯ ตตฺถ นฺติ สยมฺปิ ทานาทิปุญฺญกิริยโต สํยมนํ สโงฺกจํ อกาสิํฯ ติ มหเนฺต ธเน วิชฺชมาเนฯ</p>


<p> นฺติ  ตสฺมาฯ ติ ตุเมฺหฯ ติ ภทฺทํ กลฺยาณํ สุนฺทรํ ตุมฺหากํ โหตูติ วจนเสโสฯ ติ ยาวโนฺต ยาวตกา เอตฺถ สมาคตา, เต สเพฺพ มม วจนํ สุณาถาติ อธิปฺปาโยฯ ติ ปกาสนํ ปเรสํ ปากฎวเสนฯ ติ ปฎิจฺฉนฺนํ อปากฎวเสนฯ  ปาณาติปาตาทิมุสาวาทาทิกายวจีปโยควเสน,  อภิชฺฌาทิวเสน  ลามกํ อกุสล มา กริตฺถฯ</p>


<p> นฺติ อถ ปน ตํ ปาปกมฺมํ อายติํ  เอตรหิ  นิรยาทีสุ จตูสุ อปาเยสุ มนุเสฺสสุ จ อปฺปายุกตาทิวเสน ตสฺส ผลภูตา ทุกฺขโต  ปโมโกฺข นาม นฺติ อุปฺปติตฺวา อากาเสน คจฺฉนฺตานมฺปิ โมโกฺข นตฺถิเยวาติ อโตฺถฯ ติปิ ปาฬิ, อิโต วา เอโตฺต วา ปลายเนฺต ตุเมฺห อนุพนฺธิสฺสตีติ อธิปฺปาเยน อุเปจฺจ สญฺจิจฺจ ปลายนฺตานมฺปิ  ตุมฺหากํ ตโต โมโกฺข นตฺถิ, คติกาลาทิปจฺจยนฺตรสมวาเย ปน สติ วิปจฺจติเยวาติ อโตฺถฯ อยญฺจ อโตฺถ –</p>


<p>
‘‘น อนฺตลิเกฺข น สมุทฺทมเชฺฌ, น ปพฺพตานํ วิวรํ ปวิสฺส;  
  
น วิชฺชตี โส ชคติปฺปเทโส, ยตฺถฎฺฐิโต มุเจฺจยฺย ปาปกมฺมา’’ติฯ (ธ. ป. ๑๒๗; มิ. ป. ๔.๒.๔) –  
</p>
  
<p>อิมาย คาถาย ทีเปตโพฺพฯ</p>


<p> ติ มาตุหิตาฯ ติ เตสํ อุปฎฺฐานาทีนิ กโรถฯ ตถา ติ เวทิตพฺพาฯ ติ กุเล เชฎฺฐกานํ อปจายนกราฯ ติ สมณปูชกาฯ ตถา ติ พาหิตปาปปูชกาติ อโตฺถฯ ติ อิมินา มยา วุตฺตนเยน ปุญฺญานิ กตฺวา เทวโลกํ อุปปชฺชิสฺสถาติ อโตฺถฯ ยํ ปเนตฺถ อตฺถโต น วิภตฺตํ, ตํ เหฎฺฐา ขลฺลาฎิยเปตวตฺถุอาทีสุ วุตฺตนเยเนว เวทิตพฺพํฯ</p>


<p>เต   วาณิชา ตสฺส วจนํ สุตฺวา สํเวคชาตา ตํ อนุกมฺปมานา ภาชเนหิ ปานียํ คเหตฺวา ตํ สยาเปตฺวา มุเข อาสิญฺจิํสุฯ ตโต มหาชเนน พหุเวลํ อาสิตฺตํ อุทกํ ตสฺส เปตสฺส ปาปพเลน อโธคฬํ น โอติณฺณํ, กุโต ปิปาสํ ปฎิวิเนสฺสติฯ เต ตํ ปุจฺฉิํสุ – ‘‘อปิ เต กาจิ อสฺสาสมตฺตา ลทฺธา’’ติฯ โส อาห – ‘‘ยทิ เม เอตฺตเกหิ ชเนหิ เอตฺตกํ เวลํ อาสิญฺจมานํ อุทกํ เอกพินฺทุมตฺตมฺปิ ปรคฬํ ปวิฎฺฐํ, อิโต เปตโยนิโต โมโกฺข มา โหตู’’ติฯ อถ เต วาณิชา ตํ สุตฺวา อติวิย สํเวคชาตา ‘‘อตฺถิ ปน โกจิ อุปาโย ปิปาสาวูปสมายา’’ติ  อาหํสุฯ โส อาห – ‘‘อิมสฺมิํ ปาปกเมฺม ขีเณ ตถาคตสฺส วา ตถาคตสาวกานํ วา ทาเน ทิเนฺน มม ทานมุทฺทิสิสฺสติ, อหํ อิโต เปตตฺตโต มุจฺจิสฺสามี’’ติฯ ตํ สุตฺวา วาณิชา สาวตฺถิํ คนฺตฺวา ภควนฺตํ อุปสงฺกมิตฺวา ตํ ปวตฺติํ อาโรเจตฺวา สรณานิ สีลานิ จ คเหตฺวา พุทฺธปฺปมุขสฺส ภิกฺขุสงฺฆสฺส สตฺตาหํ ทานํ ทตฺวา ตสฺส เปตสฺส ทกฺขิณํ อาทิสิํสุฯ ภควา ตมตฺถํ อฎฺฐุปฺปตฺติํ กตฺวา จตุนฺนํ ปริสานํ ธมฺมํ เทเสสิฯ มหาชโน จ โลภาทิมเจฺฉรมลํ ปหาย ทานาทิปุญฺญาภิรโต อโหสีติฯ</p>

</p>


<h3>๘. จูฬเสฎฺฐิเปตวตฺถุวณฺณนา</h3>
<p>ติ อิทํ สตฺถริ เวฬุวเน วิหรเนฺต จูฬเสฎฺฐิเปตํ อารพฺภ วุตฺตํฯ พาราณสิยํ กิร เอโก คหปติ อสฺสโทฺธ อปฺปสโนฺน มจฺฉรี กทริโย ปุญฺญกิริยาย อนาทโร จูฬเสฎฺฐิ นาม อโหสิฯ โส กาลํ กตฺวา เปเตสุ นิพฺพตฺติ, ตสฺส กาโย อปคตมํสโลหิโต อฎฺฐินฺหารุจมฺมมโตฺต มุโณฺฑ อเปตวโตฺถ อโหสิฯ ธีตา ปนสฺส อนุลา อนฺธกวิเนฺท สามิกสฺส เคเห วสนฺตี ปิตรํ อุทฺทิสฺส พฺราหฺมเณ โภเชตุกามา ตณฺฑุลาทีนิ ทานูปกรณานิ สเชฺชสิฯ ตํ ญตฺวา เปโต อาสาย อากาเสน ตตฺถ คจฺฉโนฺต ราชคหํ สมฺปาปุณิฯ เตน จ สมเยน ราชา อชาตสตฺตุ เทวทเตฺตน  อุโยฺยชิโต ปิตรํ ชีวิตา โวโรเปตฺวา เตน วิปฺปฎิสาเรน ทุสฺสุปิเนน จ นิทฺทํ อนุปคจฺฉโนฺต อุปริปาสาทวรคโต จงฺกมโนฺต ตํ เปตํ อากาเสน คจฺฉนฺตํ ทิสฺวา อิมาย คาถาย ปุจฺฉิ –</p>


<ol>
<li>
‘‘นโคฺค  
กิโส ปพฺพชิโตสิ ภเนฺต, รตฺติํ กุหิํ คจฺฉสิ กิสฺสเหตุ;  
  
อาจิกฺข เม ตํ อปิ สกฺกุเณมุ, สเพฺพน วิตฺตํ ปฎิปาทเย ตุว’’นฺติฯ  
</li>
  
<p>ตตฺถ  ติ สมโณฯ ราชา กิร ตํ นคฺคตฺตา มุณฺฑตฺตา จ ‘‘นโคฺค สมโณ อย’’นฺติ สญฺญาย ‘‘นโคฺค กิโส ปพฺพชิโตสี’’ติอาทิมาหฯ ติ กินฺนิมิตฺตํฯ นฺติ วิตฺติยา อุปกรณภูตํ วิตฺตํ สเพฺพน โภเคน ตุยฺหํ อชฺฌาสยานุรูปํ, สเพฺพน วา อุสฺสาเหน ปฎิปาเทยฺยํ สมฺปาเทยฺยํฯ ตถา กาตุํ มยํ อเปฺปว นาม สกฺกุเณยฺยาม, ตสฺมา  เอตํ ตว อาคมนการณํ มยฺหํ กเถหีติ อโตฺถฯ
</ol></p>


<p>เอวํ รญฺญา ปุโฎฺฐ เปโต อตฺตโน ปวตฺติํ กเถโนฺต ติโสฺส คาถา อภาสิ –</p>


<ol>
<li>
‘‘พาราณสี นครํ ทูรฆุฎฺฐํ, ตตฺถาหํ คหปติ อฑฺฒโก อหุ ทีโน;  
  
อทาตา เคธิตมโน อามิสสฺมิํ, ทุสฺสีเลฺยน ยมวิสยมฺหิ ปโตฺตฯ  
</li>
  
<li>
‘‘โส สูจิกาย กิลมิโต เตหิ,  
  
เตเนว ญาตีสุ ยามิ อามิสกิญฺจิกฺขเหตุ;  
  
อทานสีลา น จ สทฺทหนฺติ,  
  
‘ทานผลํ โหติ ปรมฺหิ โลเก’ฯ  
</li>
  
<li>
‘‘ธีตา จ มยฺหํ ลปเต อภิกฺขณํ, ทสฺสามิ ทานํ ปิตูนํ ปิตามหานํ;  
  
ตมุปกฺขฎํ  
ปริวิสยนฺติ พฺราหฺมณา, ยามิ อหํ อนฺธกวินฺทํ ภุตฺตุ’’นฺติฯ  
</li>
  
<p> ตตฺถ  นฺติ ทูรโต เอว คุณกิตฺตนวเสน โฆสิตํ, สพฺพตฺถ วิสฺสุตํ ปากฎนฺติ อโตฺถฯ ติ อโฑฺฒ มหาวิภโวฯ ติ นิหีนจิโตฺต อทานชฺฌาสโยฯ เตนาห ติฯ นฺติ กามามิเส ลคฺคจิโตฺต เคธํ อาปโนฺนฯ ติ อตฺตนา กเตน ทุสฺสีลกมฺมุนา ยมวิสยํ เปตโลกํ ปโตฺต อมฺหิฯ
</ol></p>


<p> ติ โส อหํ วิชฺฌนเฎฺฐน สูจิสทิสตาย ‘‘สูจิกา’’ติ ลทฺธนามาย ชิฆจฺฉาย กิลมิโต นิรนฺตรํ วิชฺฌมาโนฯ ‘‘กิลมโถ’’ติ อิเจฺจว วา ปาโฐฯ ติ ‘‘ทีโน’’ติอาทินา วุเตฺตหิ ปาปกเมฺมหิ การณภูเตหิฯ ตสฺส หิ เปตสฺส  ตานิ ปาปกมฺมานิ อนุสฺสรนฺตสฺส อติวิย โทมนสฺสํ อุปฺปชฺชิ, ตสฺมา เอวมาหฯ ติ เตเนว ชิฆจฺฉาทุเกฺขนฯ ติ ญาตีนํ สมีปํ ยามิ คจฺฉามิฯ ติ อามิสสฺส กิญฺจิกฺขนิมิตฺตํ, กิญฺจิ อามิสํ ปเตฺถโนฺตติ อโตฺถฯ ติ ยถา อหํ, ตถา เอวํ อเญฺญปิ มนุสฺสา อทานสีลา ‘‘ทานสฺส ผลํ เอกํเสน ปรโลเก โหตี’’ติ น จ สทฺทหนฺติฯ ยโต อหํ วิย เตปิ เปตา หุตฺวา มหาทุกฺขํ ปจฺจนุภวนฺตีติ อธิปฺปาโยฯ</p>


<p> ติ กเถติฯ นฺติ อภิณฺหํ พหุโสฯ กินฺติ ลปตีติ อาห นฺติฯ ตตฺถ นฺติ มาตาปิตูนํ, จูฬปิตุมหาปิตูนํ วาฯ นฺติ อยฺยกปยฺยกานํฯ นฺติ สชฺชิตํฯ ติ โภชยนฺติฯ นฺติ เอวํนามกํ นครํฯ นฺติ ภุญฺชิตุํฯ ตโต  ปรา สงฺคีติการเกหิ วุตฺตา –</p>


<ol>
<li>
‘‘ตมโวจ ราชา ‘อนุภวิยาน ตมฺปิ,  
  
เอยฺยาสิ ขิปฺปํ อหมปิ กสฺสํ ปูชํ;  
  
อาจิกฺข เม ตํ ยทิ อตฺถิ เหตุ,  
  
สทฺธายิตํ เหตุวโจ สุโณม’ฯ  
</li>
  
<li>
‘‘ตถาติ  
วตฺวา อคมาสิ ตตฺถ, ภุญฺชิํสุ ภตฺตํ น จ ทกฺขิณารหา;  
  
ปจฺจาคมิ ราชคหํ ปุนาปรํ, ปาตุรโหสิ ปุรโต ชนาธิปสฺสฯ  
</li>
  
<li>
‘‘ทิสฺวาน เปตํ ปุนเทว อาคตํ, ราชา อโวจ ‘อหมปิ กิํ ททามิ;  
  
อาจิกฺข เม ตํ ยทิ อตฺถิ เหตุ, เยน ตุวํ จิรตรํ ปีณิโต สิยา’ฯ  
</li>
  
<li>
‘‘พุทฺธญฺจ สงฺฆํ ปริวิสิยาน ราช, อเนฺนน ปาเนน จ จีวเรน;  
  
ตํ ทกฺขิณํ อาทิส เม หิตาย, เอวํ อหํ จิรตรํ ปีณิโต สิยาฯ  
</li>
  
<li>
‘‘ตโต จ ราชา นิปติตฺวา ตาวเท, ทานํ สหตฺถา อตุลํ ททิตฺวา สเงฺฆ;  
  
อาโรเจสิ ปกตํ ตถาคตสฺส, ตสฺส จ เปตสฺส ทกฺขิณํ อาทิสิตฺถฯ  
</li>
  
<li>
‘‘โส  
ปูชิโต อติวิย โสภมาโน, ปาตุรโหสิ ปุรโต ชนาธิปสฺส;  
  
ยโกฺขหมสฺมิ ปรมิทฺธิปโตฺต, น มยฺหมตฺถิ สมา สทิสา มานุสาฯ  
</li>
  
<li>
‘‘ปสฺสานุภาวํ อปริมิตํ มมยิทํ, ตยานุทิฎฺฐํ อตุลํ ทตฺวา สเงฺฆ;  
  
สนฺตปฺปิโต  
สตตํ สทา พหูหิ, ยามิ อหํ สุขิโต มนุสฺสเทวา’’ติฯ  
</li>
  
<p> ตตฺถ ติ ตํ เปตํ ตถา วตฺวา ฐิตํ ราชา อชาตสตฺตุ อโวจฯ ติ ตํ ตว ธีตุยา อุปกฺขฎํ ทานมฺปิ อนุภวิตฺวาฯ ติ อาคเจฺฉยฺยาสิฯ นฺติ กริสฺสามิฯ   ติ สเจ กิญฺจิ การณํ อตฺถิ, ตํ การณํ มยฺหํ อาจิกฺข กเถหิฯ นฺติ สทฺธายิตพฺพํฯ ติ เหตุยุตฺตวจนํ, ‘‘อมุกสฺมิํ ฐาเน อสุเกน ปกาเรน ทาเน กเต มยฺหํ อุปกปฺปตี’’ติ สการณํ วจนํ วทาติ อโตฺถฯ
</ol></p>


<p> ติ สาธูติ วตฺวาฯ ติ ตสฺมิํ อนฺธกวิเนฺท ปริเวสนฎฺฐาเนฯ ติ ภตฺตํ ภุญฺชิํสุ ทุสฺสีลพฺราหฺมณา, น จ ปน ทกฺขิณารหา สีลวโนฺต ภุญฺชิํสูติ อโตฺถฯ นฺติ ปุน อปรํ วารํ ราชคหํ ปจฺจาคมิฯ</p>


<p> ติ ‘‘กีทิสํ เต ทานํ ทสฺสามี’’ติ ราชา เปตํ ปุจฺฉิฯ นฺติ เยน การเณน ตฺวํฯ นฺติ จิรกาลํฯ ติ ติโตฺต สิยา, ตํ กเถหีติ อโตฺถฯ</p>


<p> ติ โภเชตฺวาฯ ติ อชาตสตฺตุํ อาลปติฯ ติ มยฺหํ หิตตฺถาย เปตตฺตภาวโต ปริมุตฺติยาฯ</p>


<p> ติ ตสฺมา เตน วจเนน, ตโต วา ปาสาทโตฯ ติ นิกฺขมิตฺวาฯ ติ ตทา เอว อรุณุคฺคมนเวลายฯ ยมฺหิ เปโต ปจฺจาคนฺตฺวา รโญฺญ อตฺตานํ ทเสฺสสิ, ตสฺมิํ ปุเรภเตฺต เอว ทานํ อทาสิ ฯ ติ สหเตฺถนฯ นฺติ อปฺปมาณํ อุฬารํ ปณีตํฯ ติ สงฺฆสฺส ทตฺวาฯ ติ ‘‘อิทํ, ภเนฺต, ทานํ อญฺญตรํ เปตํ สนฺธาย ปกต’’นฺติ ตํ ปวตฺติํ ภควโต อาโรเจสิฯ อาโรเจตฺวา  จ ยถา ตํ ทานํ ตสฺส อุปกปฺปติ, เอวํ ตสฺส จ เปตสฺส ทกฺขิณํ อาทิสิตฺถ อาทิสิฯ</p>


<p> ติ โส เปโตฯ ติ ทกฺขิณาย ทิยฺยมานาย ปูชิโตฯ ติ ทิพฺพานุภาเวน อติวิย วิโรจมาโนฯ ติ ปาตุภวิ, รโญฺญ ปุรโต อตฺตานํ ทเสฺสสิฯ ติ เปตตฺตภาวโต มุโตฺต ยโกฺข อหํ ชาโต เทวภาวํ ปโตฺตสฺมิฯ ติ มยฺหํ อานุภาวสมฺปตฺติยา สมา วา โภคสมฺปตฺติยา สทิสา วา มนุสฺสา น สนฺติฯ</p>


<p>   นฺติ ‘‘มม อิทํ อปริมาณํ ทิพฺพานุภาวํ ปสฺสา’’ติ อตฺตโน สมฺปตฺติํ ปจฺจกฺขโต รโญฺญ ทเสฺสโนฺต วทติฯ ติ อริยสงฺฆสฺส อตุลํ อุฬารํ ทานํ ทตฺวา มยฺหํ อนุกมฺปาย ตยา อนุทิฎฺฐํฯ ติ อนฺนปานวตฺถาทีหิ พหูหิ เทยฺยธเมฺมหิ อริยสงฺฆํ สนฺตเปฺปเนฺตน ตยา สทา สพฺพกาลํ ยาวชีวํ ตตฺถาปิ สตตํ นิรนฺตรํ อหํ สนฺตปฺปิโต ปีณิโตฯ ติ ‘‘ตสฺมา อหํ อิทานิ สุขิโต มนุสฺสเทว มหาราช ยถิจฺฉิตฎฺฐานํ ยามี’’ติ ราชานํ อาปุจฺฉิฯ</p>


<p>เอวํ  เปเต อาปุจฺฉิตฺวา คเต ราชา อชาตสตฺตุ ตมตฺถํ ภิกฺขูนํ อาโรเจสิ, ภิกฺขู ภควโต สนฺติกํ อุปสงฺกมิตฺวา อาโรเจสุํฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ ตํ สุตฺวา มหาชโน มเจฺฉรมลํ ปหาย ทานาทิปุญฺญาภิรโต อโหสีติฯ</p>

</p>


<h3>๙. องฺกุรเปตวตฺถุวณฺณนา</h3>
<p>ติ อิทํ สตฺถา สาวตฺถิยํ วิหรโนฺต องฺกุรเปตํ อารพฺภ กเถสิฯ กามเญฺจตฺถ องฺกุโร เปโต น โหติ, ตสฺส ปน จริตํ ยสฺมา เปตสมฺพนฺธํ, ตสฺมา ตํ ‘‘องฺกุรเปตวตฺถู’’ติ วุตฺตํฯ</p>


<p>ตตฺรายํ สเงฺขปกถา – เย เต อุตฺตรมธุราธิปติโน รโญฺญ มหาสาครสฺส ปุตฺตํ อุปสาครํ ปฎิจฺจ  อุตฺตราปเถ กํสโภเค อสิตญฺชนนคเร มหากํสสฺส ธีตุยา เทวคพฺภาย กุจฺฉิยํ อุปฺปนฺนา อญฺชนเทวี วาสุเทโว พลเทโว จนฺทเทโว สูริยเทโว อคฺคิเทโว วรุณเทโว อชฺชุโน ปชฺชุโน ฆฎปณฺฑิโต องฺกุโร จาติ วาสุเทวาทโย ทส ภาติกาติ เอกาทส ขตฺติยา อเหสุํ, เตสุ วาสุเทวาทโย ภาตโร อสิตญฺชนนครํ อาทิํ กตฺวา ทฺวารวตีปริโยสาเนสุ สกลชมฺพุทีเป เตสฎฺฐิยา นครสหเสฺสสุ สเพฺพ ราชาโน จเกฺกน  ชีวิตกฺขยํ ปาเปตฺวา ทฺวารวติยํ วสมานา รชฺชํ ทส โกฎฺฐาเส กตฺวา วิภชิํสุฯ ภคินิํ ปน อญฺชนเทวิํ น สริํสุฯ ปุน สริตฺวา ‘‘เอกาทส โกฎฺฐาเส กโรมา’’ติ วุเตฺต เตสํ สพฺพกนิโฎฺฐ องฺกุโร ‘‘มม โกฎฺฐาสํ ตสฺสา เทถ, อหํ โวหารํ กตฺวา ชีวิสฺสามิ, ตุเมฺห อตฺตโน อตฺตโน ชนปเทสุ สุงฺกํ มยฺหํ วิสฺสเชฺชถา’’ติ อาหฯ เต ‘‘สาธู’’ติ สมฺปฎิจฺฉิตฺวา ตสฺส โกฎฺฐายํ ภคินิยา ทตฺวา นว ราชาโน ทฺวารวติยํ วสิํสุฯ</p>


<p>องฺกุโร ปน วณิชฺชํ กโรโนฺต นิจฺจกาลํ มหาทานํ เทติฯ ตสฺส ปเนโก ทาโส  ภณฺฑาคาริโก อตฺถกาโม อโหสิฯ องฺกุโร ปสนฺนมานโส ตสฺส เอกํ กุลธีตรํ คเหตฺวา อทาสิฯ โส ปุเตฺต คพฺภคเตเยว กาลมกาสิฯ องฺกุโร ตสฺมิํ ชาเต ตสฺส ปิตุโน ทินฺนํ ภตฺตเวตนํ ตสฺส อทาสิฯ อถ ตสฺมิํ ทารเก วยปฺปเตฺต ‘‘ทาโส น ทาโส’’ติ ราชกุเล วินิจฺฉโย อุปฺปชฺชิฯ ตํ สุตฺวา อญฺชนเทวี เธนูปมํ วตฺวา ‘‘มาตุ ภุชิสฺสาย ปุโตฺตปิ ภุชิโสฺส เอวา’’ติ ทาสพฺยโต โมเจสิฯ</p>


<p>ทารโก ปน ลชฺชาย ตตฺถ วสิตุํ อวิสหโนฺต โรรุวนครํ คนฺตฺวา ตตฺถ อญฺญตรสฺส ตุนฺนวายสฺส ธีตรํ คเหตฺวา ตุนฺนวายสิเปฺปน ชีวิกํ กเปฺปสิฯ เตน สมเยน โรรุวนคเร อสยฺหมหาเสฎฺฐิ นาม อโหสิฯ โส สมณพฺราหฺมณกปณทฺธิกวนิพฺพกยาจกานํ มหาทานํ เทติฯ โส ตุนฺนวาโย เสฎฺฐิโน ฆรํ อชานนฺตานํ ปีติโสมนสฺสชาโต หุตฺวา อสยฺหเสฎฺฐิโน นิเวสนํ ทกฺขิณพาหุํ ปสาเรตฺวา ทเสฺสสิ ‘‘เอตฺถ คนฺตฺวา ลทฺธพฺพํ ลภนฺตู’’ติฯ ตสฺส กมฺมํ ปาฬิยํเยว อาคตํฯ</p>


<p>โส อปเรน สมเยน กาลํ กตฺวา มรุภูมิยํ อญฺญตรสฺมิํ นิโคฺรธรุเกฺข ภุมฺมเทวตา หุตฺวา นิพฺพตฺติ, ตสฺส ทกฺขิณหโตฺถ สพฺพกามทโท อโหสิฯ ตสฺมิํเยว จ โรรุเว อญฺญตโร ปุริโส อสยฺหเสฎฺฐิโน ทาเน พฺยาวโฎ อสฺสโทฺธ อปฺปสโนฺน มิจฺฉาทิฎฺฐิโก ปุญฺญกิริยาย อนาทโร กาลํ กตฺวา ตสฺส เทวปุตฺตสฺส วสนฎฺฐานสฺส อวิทูเร เปโต หุตฺวา นิพฺพตฺติฯ เตน จ  กตกมฺมํ ปาฬิยํเยว อาคตํฯ อสยฺหมหาเสฎฺฐิ ปน กาลํ กตฺวา ตาวติํสภวเน สกฺกสฺส เทวรโญฺญ สหพฺยตํ อุปคโตฯ</p>


<p>อถ  อปเรน สมเยน องฺกุโร ปญฺจหิ สกฎสเตหิ, อญฺญตโร จ พฺราหฺมโณ ปญฺจหิ สกฎสเตหีติ เทฺวปิ ชนา สกฎสหเสฺสน ภณฺฑํ อาทาย มรุกนฺตารมคฺคํ ปฎิปนฺนา มคฺคมูฬฺหา หุตฺวา พหุํ ทิวสํ ตเตฺถว วิจรนฺตา ปริกฺขีณติโณทกาหารา อเหสุํฯ องฺกุโร อสฺสทูเตหิ จตูสุ ทิสาสุ ปานิยํ มคฺคาเปสิฯ อถ โส กามททหโตฺถ ยโกฺข ตํ เตสํ พฺยสนปฺปตฺติํ ทิสฺวา องฺกุเรน ปุเพฺพ  อตฺตโน กตํ อุปการํ จิเนฺตตฺวา ‘‘หนฺท ทานิ อิมสฺส มยา อวสฺสเยน ภวิตพฺพ’’นฺติ อตฺตโน วสนวฎรุกฺขํ ทเสฺสสิฯ โส กิร วฎรุโกฺข สาขาวิฎปสมฺปโนฺน ฆนปลาโส สนฺทจฺฉาโย อเนกสหสฺสปาโรโห อายาเมน วิตฺถาเรน อุเพฺพเธน จ โยชนปริมาโณ อโหสิฯ ตํ ทิสฺวา องฺกุโร หฎฺฐตุโฎฺฐ ตสฺส เหฎฺฐา ขนฺธาวารํ พนฺธาเปสิฯ ยโกฺข อตฺตโน ทกฺขิณหตฺถํ ปสาเรตฺวา ปฐมํ ตาว ปานีเยน สพฺพํ ชนํ สนฺตเปฺปสิฯ ตโต โย โย ยํ ยํ อิจฺฉติ, ตสฺส ตสฺส ตํ ตํ อทาสิฯ</p>


<p>เอวํ ตสฺมิํ มหาชเน นานาวิเธน อนฺนปานาทินา ยถากามํ สนฺตปฺปิเต ปจฺฉา วูปสเนฺต มคฺคปริสฺสเม โส พฺราหฺมณวาณิโช อโยนิโส มนสิกโรโนฺต เอวํ จิเนฺตสิ – ‘‘ธนลาภาย อิโต กโมฺพชํ คนฺตฺวา มยํ กิํ กริสฺสาม, อิมเมว ปน ยกฺขํ เยน เกนจิ อุปาเยน คเหตฺวา ยานํ อาโรเปตฺวา อมฺหากํ นครเมว คมิสฺสามา’’ติฯ เอวํ จิเนฺตตฺวา ตมตฺถํ องฺกุรสฺส กเถโนฺต –</p>


<ol>
<li>
‘‘ยสฺส อตฺถาย คจฺฉาม, กโมฺพชํ ธนหารกา;  
  
อยํ กามทโท ยโกฺข, อิมํ ยกฺขํ นยามเสฯ  
</li>
  
<li>
‘‘อิมํ ยกฺขํ คเหตฺวาน, สาธุเกน ปสยฺห วา;  
  
ยานํ อาโรปยิตฺวาน, ขิปฺปํ คจฺฉาม ทฺวารก’’นฺติฯ –  
</li>
  
<p>คาถาทฺวยมาหฯ ตตฺถ ติ ยสฺส การณาฯ นฺติ กโมฺพชรฎฺฐํฯ ติ ภณฺฑวิกฺกเยน ลทฺธธนหาริโนฯ ติ อิจฺฉิติจฺฉิตทายโกฯ ติ เทวปุโตฺตฯ ติ นยิสฺสาม ฯ ติ ยาจเนนฯ ติ อภิภวิตฺวา พลกฺกาเรน, นฺติ สุขยานํ ฯ นฺติ ทฺวารวตีนครํฯ อยํ เหตฺถาธิปฺปาโย – ยทตฺถํ มยํ อิโต กโมฺพชํ คนฺตุกามา, เตน คมเนน สาเธตโพฺพ อโตฺถ อิเธว สิชฺฌติฯ อยญฺหิ ยโกฺข กามทโท, ตสฺมา  อิมํ ยกฺขํ ยาจิตฺวา ตสฺส อนุมติยา วา, สเจ สญฺญตฺติํ น คจฺฉติ, พลกฺกาเรน วา ยานํ อาโรเปตฺวา ยาเน ปจฺฉาพาหํ พนฺธิตฺวา ตํ คเหตฺวา อิโตเยว ขิปฺปํ ทฺวารวตีนครํ คจฺฉามาติฯ
</ol></p>


<p>เอวํ ปน พฺราหฺมเณน วุโตฺต องฺกุโร สปฺปุริสธเมฺม ฐตฺวา ตสฺส วจนํ ปฎิกฺขิปโนฺต –</p>


<ol>
<li>
‘‘ยสฺส รุกฺขสฺส ฉายาย, นิสีเทยฺย สเยยฺย วา;  
  
น ตสฺส สาขํ ภเญฺชยฺย, มิตฺตทุโพฺภ หิ ปาปโก’’ติฯ –  
</li>
  
<p>คาถมาหฯ ตตฺถ ติ น ฉิเนฺทยฺยฯ ติ มิเตฺตสุ ทุพฺภนํ เตสํ อนตฺถุปฺปาทนํฯ ติ อภทฺทโก มิตฺตทุโพฺภฯ โย หิ สีตจฺฉาโย รุโกฺข ฆมฺมาภิตตฺตสฺส ปุริสสฺส ปริสฺสมวิโนทโก, ตสฺสาปิ นาม ปาปกํ น จิเนฺตตพฺพํ, กิมงฺกํ ปน สตฺตภูเตสุฯ อยํ เทวปุโตฺต สปฺปุริโส ปุพฺพการี อมฺหากํ ทุกฺขปนูทโก พหูปกาโร, น ตสฺส กิญฺจิ อนตฺถํ จิเนฺตตพฺพํ, อญฺญทตฺถุ โส ปูเชตโพฺพ เอวาติ ทเสฺสติฯ
</ol></p>


<p>ตํ สุตฺวา พฺราหฺมณา ‘‘อตฺถสฺส มูลํ นิกติวินโย’’ติ นีติมคฺคํ นิสฺสาย องฺกุรสฺส ปฎิโลมปเกฺข ฐตฺวา –</p>


<ol>
<li>
‘‘ยสฺส รุกฺขสฺส ฉายาย, นิสีเทยฺย สเยยฺย วา;  
  
ขนฺธมฺปิ ตสฺส ฉิเนฺทยฺย, อโตฺถ เจ ตาทิโส สิยา’’ติฯ –  
</li>
  
<p>คาถมาหฯ ตตฺถ ติ ตาทิเสน ทพฺพสมฺภาเรน สเจ อโตฺถ ภเวยฺย, ตสฺส รุกฺขสฺส ขนฺธมฺปิ ฉิเนฺทยฺย, กิมงฺคํ ปน สาขาทโยติ อธิปฺปาโยฯ
</ol></p>


<p>เอวํ  พฺราหฺมเณน วุเตฺต องฺกุโร สปฺปุริสธมฺมํเยว ปคฺคณฺหโนฺต –</p>


<ol>
<li>
‘‘ยสฺส  
รุกฺขสฺส ฉายาย, นิสีเทยฺย สเยยฺย วา;  
  
น ตสฺส ปตฺตํ ภิเนฺทยฺย, มิตฺตทุโพฺภ หิ ปาปโก’’ติฯ –  
</li>
  
<p>อิมํ คาถมาหฯ ตตฺถ  ติ ตสฺส รุกฺขสฺส เอกปณฺณมตฺตมฺปิ น ปาเตยฺย, ปเคว สาขาทิเกติ อธิปฺปาโยฯ
</ol></p>


ปุนปิ พฺราหฺมโณ อตฺตโน วาทํ ปคฺคณฺหโนฺต –  
</p>
  
<ol>
<li>
‘‘ยสฺส รุกฺขสฺส ฉายาย, นิสีเทยฺย สเยยฺย วา;  
  
สมูลมฺปิ ตํ อพฺพุเห, อโตฺถ เจ ตาทิโส สิยา’’ติฯ –  
</li>
  
<p>คาถมาหฯ ตตฺถ ติ ตํ ตตฺถ สมูลมฺปิ สห มูเลนปิ อพฺพุเหยฺย, อุทฺธเรยฺยาติ อโตฺถฯ
</ol></p>


<p>เอวํ พฺราหฺมเณน วุเตฺต ปุน องฺกุโร ตํ นีติํ นิรตฺถกํ กาตุกาโม –</p>


<ol>
<li>
‘‘ยเสฺสกรตฺติมฺปิ ฆเร วเสยฺย, ยตฺถนฺนปานํ ปุริโส ลเภถ;  
  
น ตสฺส ปาปํ มนสาปิ จินฺตเย, กตญฺญุตา สปฺปุริเสหิ วณฺณิตาฯ  
</li>
  
<li>
‘‘ยเสฺสกรตฺติมฺปิ ฆเร วเสยฺย, อเนฺนน ปาเนน อุปฎฺฐิโต สิยา;  
  
น ตสฺส ปาปํ มนสาปิ จินฺตเย, อทุพฺภปาณี ทหเต มิตฺตทุพฺภิํฯ  
</li>
  
<li>
‘‘โย ปุเพฺพ กตกลฺยาโณ, ปจฺฉา ปาเปน หิํสติ;  
  
อลฺลปาณิหโต โปโส, น โส ภทฺรานิ ปสฺสตี’’ติฯ –  
</li>
  
<p>อิมา ติโสฺส คาถา อภาสิฯ
</ol></p>


<p> ตตฺถ ติ ยสฺส ปุคฺคลสฺสฯ ติ เอกรตฺติมตฺตมฺปิ เกวลํ เคเห วเสยฺยฯ ติ ยสฺส สนฺติเก โกจิ ปุริโส อนฺนปานํ วา ยํกิญฺจิ โภชนํ  วา ลเภยฺยฯ   ติ ตสฺส ปุคฺคลสฺส อภทฺทกํ อนตฺถํ  มนสาปิ น จิเนฺตยฺย น ปิเหยฺย, ปเคว กายวาจาหิฯ กสฺมาติ เจ? ติ กตญฺญุตา นาม พุทฺธาทีหิ อุตฺตมปุริเสหิ ปสํสิตาฯ</p>


<p> ติ ปยิรุปาสิโต ‘‘อิทํ คณฺห อิทํ ภุญฺชา’’ติ อนฺนปานาทินา อุปฎฺฐิโตฯ ติ อหิํสกหโตฺถ หตฺถสํยโตฯ นฺติ ตํ มิตฺตทุพฺภิํ ปุคฺคลํ ทหติ วินาเสติ, อปฺปทุเฎฺฐ หิตชฺฌาสยสมฺปเนฺน ปุคฺคเล ปเรน กโต อปราโธ อวิเสเสน ตเสฺสว อนตฺถาวโห, อปฺปทุโฎฺฐ ปุคฺคโล อตฺถโต ตํ ทหติ นามฯ เตนาห ภควา –</p>


<p>
‘‘โย อปฺปทุฎฺฐสฺส นรสฺส ทุสฺสติ, สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ, สุขุโม รโช ปฎิวาตํว ขิโตฺต’’ติฯ (ธ. ป. ๑๒๕; ชา. ๑.๕.๙๔; สํ. นิ. ๑.๒๒);  
</p>
  
<p> ติ โย ปุคฺคโล เกนจิ สาธุนา กตภทฺทโก กตูปกาโรฯ ติ ตํ ปุพฺพการินํ อปรภาเค ปาเปน อภทฺทเกน อนตฺถเกน พาธติฯ ติ อลฺลปาณินา อุปการกิริยาย อลฺลปาณินา โธตหเตฺถน ปุพฺพการินา เหฎฺฐา วุตฺตนเยน หโต พาธิโต, ตสฺส วา ปุพฺพการิโน พาธเนน หโต อลฺลปาณิหโต นาม, อกตญฺญุปุคฺคโลฯ ติ โส ยถาวุตฺตปุคฺคโล อิธโลเก จ ปรโลเก จ อิฎฺฐานิ น ปสฺสติ, น วินฺทติ, น ลภตีติ อโตฺถฯ</p>


<p>เอวํ  สปฺปุริสธมฺมํ ปคฺคณฺหเนฺตน องฺกุเรน อภิภวิตฺวา วุโตฺต โส พฺราหฺมโณ นิรุตฺตโร ตุณฺหี อโหสิฯ ยโกฺข ปน เตสํ ทฺวินฺนํ วจนปฎิวจนานิ สุตฺวา พฺราหฺมณสฺส กุชฺฌิตฺวาปิ ‘‘โหตุ อิมสฺส ทุฎฺฐพฺราหฺมณสฺส กตฺตพฺพํ ปจฺฉา ชานิสฺสามี’’ติ อตฺตโน เกนจิ อนภิภวนียตเมว ตาว ทเสฺสโนฺต –</p>


<ol>
<li>
‘‘นาหํ  
เทเวน วา มนุเสฺสน วา, อิสฺสริเยน วา หํ สุปฺปสโยฺห;  
  
ยโกฺขหมสฺมิ ปรมิทฺธิปโตฺต, ทูรงฺคโม วณฺณพลูปปโนฺน’’ติฯ –  
</li>
  
<p>คาถมาหฯ ตตฺถ ติ เยน เกนจิ เทเวน วาฯ ติ เอตฺถาปิ เอเสว นโยฯ   ติ เทวิสฺสริเยน วา มนุสฺสิสฺสริเยน วาฯ ตตฺถ เทวิสฺสริยํ นาม จตุมหาราชิกสกฺกสุยามาทีนํ เทวิทฺธิ, มนุสฺสิสฺสริยํ นาม จกฺกวตฺติอาทีนํ ปุญฺญิทฺธิฯ ตสฺมา อิสฺสริยคฺคหเณน มหานุภาเว เทวมนุเสฺส สงฺคณฺหาติฯ มหานุภาวาปิ หิ เทวา อตฺตโน ปุญฺญผลูปตฺถมฺภิเต มนุเสฺสปิ อสติ ปโยควิปตฺติยํ อภิภวิตุํ น สโกฺกนฺติ, ปเคว อิตเรฯ นฺติ อสหเน นิปาโตฯ ติ อปฺปธํสิโยฯ ติ อตฺตโน ปุญฺญผเลน อหํ ยกฺขตฺตํ อุปคโต อสฺมิ, ยโกฺขว สมาโน น โย วา โส วา, อถ โข ปรมิทฺธิปโตฺต ปรมาย อุตฺตมาย ยกฺขิทฺธิยา สมนฺนาคโตฯ ติ ขเณเนว ทูรมฺปิ ฐานํ คนฺตุํ สมโตฺถฯ ติ รูปสมฺปตฺติยา สรีรพเลน จ อุปปโนฺน สมนฺนาคโตติ ตีหิปิ ปเทหิ มนฺตปฺปโยคาทีหิ อตฺตโน อนภิภวนียตํเยว ทเสฺสติฯ รูปสมฺปโนฺน หิ ปเรสํ พหุมานิโต โหติ, รูปสมฺปทํ นิสฺสาย  วิสภาควตฺถุนาปิ อนากฑฺฒนิโยวาติ วณฺณสมฺปทา อนภิภวนียการณนฺติ วุตฺตาฯ
</ol></p>


<p>อิโต ปรํ องฺกุรสฺส จ เทวปุตฺตสฺส จ วจนปฎิวจนกถา โหติ –</p>


<ol>
<li>
‘‘ปาณิ เต สพฺพโสวโณฺณ, ปญฺจธาโร มธุสฺสโว;  
  
นานารสา ปคฺฆรนฺติ, มเญฺญหํ ตํ ปุรินฺททํฯ  
</li>
  
<li>
‘‘นามฺหิ เทโว น คนฺธโพฺพ, นาปิ สโกฺก ปุรินฺทโท;  
  
เปตํ มํ องฺกุร ชานาหิ, โรรุวมฺหา อิธาคตํฯ  
</li>
  
<li>
‘‘กิํสีโล กิํสมาจาโร, โรรุวสฺมิํ ปุเร ตุวํ;  
  
เกน เต พฺรหฺมจริเยน, ปุญฺญํ ปาณิมฺหิ อิชฺฌติฯ  
</li>
  
<li>
‘‘ตุนฺนวาโย  
ปุเร อาสิํ, โรรุวสฺมิํ ตทา อหํ;  
  
สุกิจฺฉวุตฺติ กปโณ, น เม วิชฺชติ ทาตเวฯ  
</li>
  
<li>
‘‘นิเวสนญฺจ เม อาสิ, อสยฺหสฺส อุปนฺติเก;  
  
สทฺธสฺส ทานปติโน, กตปุญฺญสฺส ลชฺชิโนฯ  
</li>
  
<li>
‘‘ตตฺถ  
ยาจนกายนฺติ, นานาโคตฺตา วนิพฺพกา;  
  
เต จ มํ ตตฺถ ปุจฺฉนฺติ, อสยฺหสฺส นิเวสนํฯ  
</li>
  
<li>
‘‘กตฺถ คจฺฉาม ภทฺทํ โว, กตฺถ ทานํ ปทียติ;  
  
เตสาหํ ปุโฎฺฐ อกฺขามิ, อสยฺหสฺส นิเวสนํฯ  
</li>
  
<li>
‘‘ปคฺคยฺห ทกฺขิณํ พาหุํ, เอตฺถ คจฺฉถ ภทฺทํ โว;  
  
เอตฺถ ทานํ ปทียติ, อสยฺหสฺส นิเวสเนฯ  
</li>
  
<li>
‘‘เตน ปาณิ กามทโท, เตน ปาณิ มธุสฺสโว;  
  
เตน เม พฺรหฺมจริเยน, ปุญฺญํ ปาณิมฺหิ อิชฺฌติฯ  
</li>
  
<li>
‘‘น กิร ตฺวํ อทา ทานํ, สกปาณีหิ กสฺสจิ;  
  
ปรสฺส ทานํ อนุโมทมาโน, ปาณิํ ปคฺคยฺห ปาวทิฯ  
</li>
  
<li>
‘‘เตน ปาณิ กามทโท, เตน ปาณิ มธุสฺสโว;  
  
เตน เต พฺรหฺมจริเยน, ปุญฺญํ ปาณิมฺหิ อิชฺฌติฯ  
</li>
  
<li>
‘‘โย โส ทานมทา ภเนฺต, ปสโนฺน สกปาณิภิ;  
  
โส หิตฺวา มานุสํ เทหํ, กิํ นุ โส ทิสตํ คโตฯ  
</li>
  
<li>
‘‘นาหํ ปชานามิ อสยฺหสาหิโน, องฺคีรสสฺส คติํ อาคติํ วา;  
  
สุตญฺจ  
เม เวสฺสวณสฺส สนฺติเก, สกฺกสฺส สหพฺยตํ คโต อสโยฺหฯ  
</li>
  
<li>
‘‘อลเมว กาตุํ กลฺยาณํ, ทานํ ทาตุํ ยถารหํ;  
  
ปาณิํ กามททํ ทิสฺวา, โก ปุญฺญํ น กริสฺสติฯ  
</li>
  
<li>
‘‘โส  
หิ นูน อิโต คนฺตฺวา, อนุปฺปตฺวาน ทฺวารกํ;  
  
ทานํ ปฎฺฐปยิสฺสามิ, ยํ มมสฺส สุขาวหํฯ  
</li>
  
<li>
‘‘ทสฺสามนฺนญฺจ  
ปานญฺจ, วตฺถเสนาสนานิ จ;  
  
ปปญฺจ อุทปานญฺจ, ทุเคฺค สงฺกมนานิ จา’’ติฯ –  
</li>
  
<p>ปนฺนรส วจนปฎิวจนคาถา โหนฺติฯ
</ol></p>


<p> ตตฺถ ติ ตว ทกฺขิณหโตฺถฯ ติ สพฺพโส สุวณฺณวโณฺณฯ ติ ปญฺจหิ องฺคุลีหิ ปเรหิ กามิตวตฺถูนํ ธารา เอตสฺส สนฺตีติ ปญฺจธาโรฯ ติ มธุรรสวิสฺสนฺทโกฯ เตนาห ติ, มธุรกฎุกกสาวาทิเภทา นานาวิธา รสา วิสฺสนฺทนฺตีติ อโตฺถฯ ยกฺขสฺส หิ กามทเท มธุราทิรสสมฺปนฺนานิ วิวิธานิ ขาทนียโภชนียานิ หเตฺถ วิสฺสชฺชเนฺต มธุราทิรสา ปคฺฆรนฺตีติ วุตฺตํฯ นฺติ มเญฺญ อหํ ตํ ปุรินฺททํ สกฺกํ, ‘‘เอวํมหานุภาโว สโกฺก เทวราชา’’ติ ตํ อหํ มญฺญามีติ อโตฺถฯ</p>


<p> ติ เวสฺสวณาทิโก ปากฎเทโว น โหมิฯ ติ คนฺธพฺพกายิกเทโวปิ น โหมิฯ ติ ปุริมตฺตภาเว ปุเร ทานสฺส ปฎฺฐปิตตฺตา ‘‘ปุรินฺทโท’’ติ ลทฺธนาโม สโกฺก เทวราชาปิ น โหมิฯ กตโร ปน อโหสีติ อาห ติอาทิฯ องฺกุรเปตูปปตฺติกํ มํ ชานาหิ, ‘‘อญฺญตโร เปตมหิทฺธิโก’’ติ มํ อุปธาเรหิฯ นฺติ โรรุวนครโต จวิตฺวา มรุกนฺตาเร อิธ อิมสฺมิํ นิโคฺรธรุเกฺข อุปปชฺชนวเสน อาคตํ, เอตฺถ นิพฺพตฺตนฺติ อโตฺถฯ</p>


<p> นฺติ ปุเพฺพ ปุริมตฺตภาเว โรรุวนคเร วสโนฺต ตฺวํ กิํสีโล  กิํสมาจาโร อโหสิ, ปาปโต นิวตฺตนลกฺขณํ กีทิสํ สีลํ สมาทาย สํวตฺติตปุญฺญกิริยาลกฺขเณน สมาจาเรน กิํสมาจาโร, ทานาทีสุ กุสลสมาจาเรสุ กีทิโส สมาจาโร อโหสีติ อโตฺถฯ  , ติ กีทิเสน เสฎฺฐจริเยน อิทํ เอวรูปํ ตว หเตฺถสุ ปุญฺญผลํ อิทานิ สมิชฺฌติ นิปฺผชฺชติ, ตํ กเถหีติ อโตฺถฯ ปุญฺญผลญฺหิ อิธ อุตฺตรปทโลเปน ‘‘ปุญฺญ’’นฺติ อธิเปฺปตํฯ ตตฺถา หิ ตํ ‘‘กุสลานํ, ภิกฺขเว, ธมฺมานํ สมาทานเหตุ เอวมิทํ ปุญฺญํ ปวฑฺฒตี’’ติอาทีสุ (ที. นิ. ๓.๘๐) ปุญฺญนฺติ วุตฺตํฯ</p>


<p> ติ  ตุนฺนกาโรฯ ติ สุฎฺฐุ กิจฺฉปุตฺติโก อติวิย ทุกฺขชีวิโกฯ ติ วราโก, ทีโนติ อโตฺถฯ ติ อทฺธิกานํ สมณพฺราหฺมณานํ ทาตุํ กิญฺจิ ทาตพฺพยุตฺตกํ มยฺหํ นตฺถิ, จิตฺตํ ปน เม ทานํ ทินฺนนฺติ อธิปฺปาโยฯ</p>


<p> นฺติ ฆรํ, กมฺมกรณสาลา วาฯ ติ อสยฺหสฺส มหาเสฎฺฐิโน เคหสฺส สมีเปฯ ติ กมฺมผลสทฺธาย สมนฺนาคตสฺสฯ ติ ทาเน นิรนฺตรปฺปวตฺตาย ปริจฺจาคสมฺปตฺติยา โลภสฺส จ อภิภเวน ปติภูตสฺสฯ ติ ปุเพฺพ กตสุจริตกมฺมสฺสฯ ติ ปาปชิคุจฺฉนสภาวสฺสฯ</p>


<p> ติ ตสฺมิํ มม นิเวสเนฯ ติ ยาจนกา ชนา อสยฺหเสฎฺฐิํ กิญฺจิ ยาจิตุกามา อาคจฺฉนฺติฯ ติ นานาวิธโคตฺตาปเทสาฯ ติ วณฺณทีปกา, เย ทายกสฺส ปุญฺญผลาทิญฺจ คุณกิตฺตนาทิมุเขน อตฺตโน อตฺถิกภาวํ ปเวเทนฺตา วิจรนฺติฯ ติ ติ นิปาตมตฺตํ, เต ยาจกาทโย มํ อสยฺหเสฎฺฐิโน นิเวสนํ ปุจฺฉนฺติฯ อกฺขรจินฺตกา หิ อีทิเสสุ ฐาเนสุ กมฺมทฺวยํ  อิจฺฉนฺติฯ</p>


<p> ติ เตสํ ปุจฺฉนาการทสฺสนํฯ อยํ เปตฺถ อโตฺถ – ภทฺทํ ตุมฺหากํ โหตุ, มยํ ‘‘อสยฺหมหาเสฎฺฐินา ทานํ ปทียตี’’ติ สุตฺวา อาคตา, กตฺถ ทานํ ปทียติ, กตฺถ วา มยํ คจฺฉาม, กตฺถ คเตน ทานํ สกฺกา ลทฺธุนฺติฯ ติ เอวํ เตหิ อทฺธิกชเนหิ ลภนฎฺฐานํ ปุโฎฺฐ  ‘‘อหํ ปุเพฺพ อกตปุญฺญตาย อิทานิ อีทิสานํ กิญฺจิ ทาตุํ อสมโตฺถ ชาโต, ทานคฺคํ ปน อิเมสํ ทเสฺสโนฺต ลาภสฺส อุปายาจิกฺขเณน ปีติํ อุปฺปาเทโนฺต เอตฺตเกนปิ พหุํ ปุญฺญํ ปสวามี’’ติ คารวํ อุปฺปาเทตฺวา ทกฺขิณํ พาหุํ ปสาเรตฺวา เตสํ อสยฺหเสฎฺฐิสฺส นิเวสนํ อกฺขามิฯ เตนาห นฺติอาทิฯ</p>


<p> ติ เตน ปรทานปกาสเนน ปเรน กตสฺส ทานสฺส สกฺกจฺจํ อนุโมทนมเตฺตน เหตุนา อิทานิ มยฺหํ หโตฺถ กปฺปรุโกฺข วิย สนฺตานกลตา วิย จ กามทุโห อิจฺฉิติจฺฉิตทายี กามทโท โหติฯ กามทโท จ โหโนฺต  อิฎฺฐวตฺถุวิสฺสชฺชนโก ชาโตฯ</p>


<p>  กิร ตฺวํ อทา ทานนฺติ ติ อนุสฺสวนเตฺถ นิปาโต, ตฺวํ กิร อตฺตโน สนฺตกํ น ปริจฺจชิ,  สหเตฺถหิ ยสฺส กสฺสจิ สมณสฺส วา พฺราหฺมณสฺส วา กิญฺจิ ทานํ น อทาสิฯ ติ เกวลํ ปน ปเรน กตํ ปรสฺส ทานํ ‘‘อโห ทานํ ปวเตฺตสี’’ติ อนุโมทมาโนเยว วิหาสิฯ</p>


<p> ติ เตน ตุยฺหํ ปาณิ เอวํ กามทโท, อโห อจฺฉริยา วต ปุญฺญานํ คตีติ อธิปฺปาโยฯ</p>


<p> ติ เทวปุตฺตํ คารเวน อาลปติฯ ภเนฺต, ปเรน  กตสฺส ทานานุโมทกสฺส ตาว ตุยฺหํ อีทิสํ ผลํ เอวรูโป อานุภาโว, โย ปน โส อสยฺหมหาเสฎฺฐิ มหาทานํ อทาสิ, ปสนฺนจิโตฺต หุตฺวา สหเตฺถหิ ตทา มหาทานํ ปวเตฺตสิฯ นฺติ โส อิธ มนุสฺสตฺตภาวํ ปหายฯ นฺติ กตรํฯ ติ ติ นิปาตมตฺตํฯ ติ ทิสํ ฐานํ คโต, กีทิสี ตสฺส คโต นิปฺผตฺตีติ อสยฺหเสฎฺฐิโน อภิสมฺปรายํ ปุจฺฉิฯ</p>


<p> ติ อเญฺญหิ มจฺฉรีหิ โลภาภิภูเตหิ สหิตุํ วหิตุํ อสกฺกุเณยฺยสฺส ปริจฺจาคาทิวิภาคสฺส สปฺปุริสธุรสฺส สหนโต  อสยฺหสาหิโนฯ ติ องฺคโต นิกฺขมนกชุติสฺสฯ รโสติ หิ ชุติยา อธิวจนํฯ ตสฺส กิร ยาจเก อาคจฺฉเนฺต ทิสฺวา อุฬารํ ปีติโสมนสฺสํ อุปฺปชฺชติ, มุขวโณฺณ วิปฺปสีทติ, ตํ อตฺตโน ปจฺจกฺขํ กตฺวา เอวมาหฯ ติ ตสฺส ‘‘อสุกํ นาม คติํ, อิโต คโต’’ติ คติํ วา ‘‘ตโต วา ปน อสุกสฺมิํ กาเล อิธาคมิสฺสตี’’ติ อาคติํ วา นาหํ ชานามิ, อวิสโย เอส มยฺหํฯ ติ อปิจ โข อุปฎฺฐานํ คเตน เวสฺสวณสฺส มหาราชสฺส สนฺติเก สุตเมตํ มยาฯ ติ อสยฺหเสฎฺฐิ สกฺกสฺส เทวานมินฺทสฺส สหพฺยตํ คโต อโหสิ, ตาวติํสภวเน นิพฺพโตฺตติ อโตฺถฯ</p>


<p> นฺติ ยํกิญฺจิ กลฺยาณํ กุสลํ ปุญฺญํ กาตุํ ยุตฺตเมว ปติรูปเมวฯ ตตฺถ ปน ยํ สพฺพสาธารณํ สุกตตรํ, ตํ ทเสฺสตุํ นฺติ วุตฺตํ, อตฺตโน วิภวพลานุรูปํ ทานํ ทาตุํ อลเมวฯ ตตฺถ การณมาห ติฯ ยตฺร หิ นาม ปรกตปุญฺญานุโมทนปุพฺพเกน ทานปตินิเวสนมคฺคาจิกฺขณมเตฺตน อยํ  หโตฺถ กามทโท ทิโฎฺฐ, อิมํ ทิสฺวาฯ   ติ มาทิโส โก นาม อตฺตโน ปติฎฺฐานภูตํ ปุญฺญํ น กริสฺสตีติฯ</p>


<p> เอวํ อนิยมวเสน ปุญฺญกิริยาย อาทรํ ทเสฺสตฺวา อิทานิ อตฺตนิ ตํ นิยเมตฺวา ทเสฺสโนฺต ติอาทิคาถาทฺวยมาหฯ ตตฺถ ติ โส อหํฯ ติ อวธารเณ นิปาโต, ติ ปริวิตเกฺกฯ ติ อิโต มรุภูมิโต อปคนฺตฺวาฯ นฺติ ทฺวารวตีนครํ อนุปาปุณิตฺวาฯ ติ ปวตฺตยิสฺสามิฯ</p>


<p>เอวํ องฺกุเรน ‘‘ทานํ ทสฺสามี’’ติ ปฎิญฺญาย กตาย ยโกฺข ตุฎฺฐมานโส ‘‘มาริส, ตฺวํ วิสฺสโตฺถ ทานํ เทหิ, อหํ ปน เต สหายกิจฺจํ กริสฺสามิ, เยน เต เทยฺยธโมฺม น ปริกฺขยํ คมิสฺสติ, เตน ปกาเรน กริสฺสามี’’ติ ตํ ทานกิริยาย สมุเตฺตเชตฺวา ‘‘พฺราหฺมณ วาณิช, ตฺวํ กิร มาทิเส พลกฺกาเรน เนตุกาโม อตฺตโน ปมาณํ น ชานาสี’’ติ ตสฺส  ภณฺฑมนฺตรธาเปตฺวา ตํ ยกฺขวิภิํสกาย ภิํสาเปโนฺต สนฺตเชฺชสิฯ อถ นํ องฺกุโร นานปฺปการํ ยาจิตฺวา พฺราหฺมเณน ขมาเปโนฺต ปสาเทตฺวา สพฺพภณฺฑํ ปากติกํ การาเปตฺวา รตฺติยา อุปคตาย ยกฺขํ วิสฺสเชฺชตฺวา คจฺฉโนฺต ตสฺส อวิทูเร อญฺญตรํ อติวิย พีภจฺฉทสฺสนํ เปตํ ทิสฺวา เตน กตกมฺมํ ปุจฺฉโนฺต –</p>


<ol>
<li>
‘‘เกน เต องฺคุลี กุณา, มุขญฺจ กุณลีกตํ;  
  
อกฺขีนิ จ ปคฺฆรนฺติ, กิํ ปาปํ ปกตํ ตยา’’ติฯ –  
</li>
  
<p>คาถมาหฯ ตตฺถ ติ กุณิกา ปฎิกุณิกา อนุชุภูตาฯ นฺติ มุขวิกาเรน วิกุณิตํ สํกุณิตํฯ ติ อสุจิํ วิสฺสนฺทนฺติฯ
</ol></p>


<p>อถสฺส เปโต –</p>


<ol>
<li>
‘‘องฺคีรสสฺส  
คหปติโน, สทฺธสฺส ฆรเมสิโน;  
  
ตสฺสาหํ ทานวิสฺสเคฺค, ทาเน อธิกโต อหุํฯ  
</li>
  
<li>
‘‘ตตฺถ  
ยาจนเก ทิสฺวา, อาคเต โภชนตฺถิเก;  
  
เอกมนฺตํ อปกฺกมฺม, อกาสิํ กุณลิํ มุขํฯ  
</li>
  
<li>
‘‘เตน เม องฺคุลี กุณา, มุขญฺจ กุณลีกตํ;  
  
อกฺขีนิ เม ปคฺฆรนฺติ, ตํ ปาปํ ปกตํ มยา’’ติฯ –  
</li>
  
<p>ติโสฺส คาถา อภาสิฯ
</ol></p>


<p> ตตฺถ ติอาทินา อสยฺหเสฎฺฐิํ กิเตฺตติฯ ติ ฆรมาวสนฺตสฺส คหฎฺฐสฺสฯ ติ ทานเคฺค ปริจฺจาคฎฺฐาเนฯ นฺติ เทยฺยธมฺมสฺส ปริจฺจชเน ทานาธิกาเร อธิกโต ฐปิโต อโหสิํฯ</p>


<p> ติ ยาจนเก โภชนตฺถิเก อาคเต ทิสฺวา ทานพฺยาวเฎน ทานคฺคโต อนปกฺกมฺม ยถาฐาเนเยว ฐตฺวา สญฺชาตปีติโสมนเสฺสน  วิปฺปสนฺนมุขวเณฺณน สหเตฺถน ทานํ ทาตพฺพํ, ปเรหิ วา ปติรูเปหิ ทาเปตพฺพํ, อหํ ปน ตถา อกตฺวา ยาจนเก อาคจฺฉเนฺต ทูรโตว ทิสฺวา อตฺตานํ อทเสฺสโนฺต เอกมนฺตํ อปกฺกมฺม อปกฺกมิตฺวาฯ นฺติ วิกุณิตํ สงฺกุจิตํ มุขํ อกาสิํฯ</p>


<p> ติ ยสฺมา ตทาหํ สามินา ทานาธิกาเร นิยุโตฺต สมาโน ทานกาเล อุปฎฺฐิเต มจฺฉริยาปกโต ทานคฺคโต อปกฺกมโนฺต ปาเทหิ สโงฺกจํ อาปชฺชิํ, สหเตฺถหิ ทาตเพฺพ ตถา อกตฺวา หตฺถสโงฺกจํ อาปชฺชิํ, ปสนฺนมุเขน ภวิตเพฺพ มุขสโงฺกจํ อาปชฺชิํ, ปิยจกฺขูหิ โอโลเกตเพฺพ จกฺขุกาลุสิยํ อุปฺปาเทสิํ, ตสฺมา หตฺถงฺคุลิโย จ  ปาทงฺคุลิโย จ กุณิตา ชาตา, มุขญฺจ กุณลีกตํ วิรูปรูปํ สงฺกุจิตํ, อกฺขีนิ อสุจีทุคฺคนฺธเชคุจฺฉานิ อสฺสูนิ ปคฺฆรนฺตีติ อโตฺถฯ เตน วุตฺตํ –</p>


<p>
‘‘เตน เม องฺคุลี กุณา, มุขญฺจ กุณลีกตํ;  
  
อกฺขีนิ เม ปคฺฆรนฺติ, ตํ ปาปํ ปกตํ มยา’’ติฯ  
</p>
  
<p>ตํ สุตฺวา องฺกุโร เปตํ ครหโนฺต –</p>


<ol>
<li>
‘‘ธเมฺมน  
เต กาปุริส, มุขญฺจ กุณลีกตํ;  
  
อกฺขีนิ จ ปคฺฆรนฺติ, ยํ ตํ ปรสฺส ทานสฺส;  
  
อกาสิ กุณลิํ มุข’’นฺติฯ –  
</li>
  
<p>คาถมาหฯ ตตฺถ ติ ยุเตฺตเนว การเณนฯ ติ ตวฯ ติ ลามกปุริสฯ นฺติ ยสฺมาฯ ติ ปรสฺส ทานสฺมิํฯ อยเมว วา ปาโฐฯ
</ol></p>


<p>ปุน องฺกุโร ตํ ทานปติํ เสฎฺฐิํ ครหโนฺต –</p>


<ol>
<li>
‘‘กถญฺหิ ทานํ ททมาโน, กเรยฺย ปรปตฺติยํ;  
  
อนฺนปานํ ขาทนียํ, วตฺถเสนาสนานิ จา’’ติฯ –  
</li>
  
<p>คาถมาหฯ ตสฺสโตฺถ –  ททโนฺต ปุริโส  นาม ตํ  ปเรน ปาเปตพฺพํ สาเธตพฺพํ  อตฺตปจฺจกฺขเมว กตฺวา สหเตฺถเนว  ทเทยฺย, สยํ วา ตตฺถ พฺยาวโฎ ภเวยฺย, อญฺญถา อตฺตโน เทยฺยธโมฺม อฎฺฐาเน วิทฺธํสิเยถ, ทกฺขิเณยฺยา จ ทาเนน ปริหาเยยฺยุนฺติฯ
</ol></p>


<p>เอวํ  ตํ ครหิตฺวา อิทานิ อตฺตนา ปฎิปชฺชิตพฺพวิธิํ ทเสฺสโนฺต –</p>


<ol>
<li>
‘‘โส หิ นูน อิโต คนฺตฺวา, อนุปฺปตฺวาน ทฺวารกํ;  
  
ทานํ ปฎฺฐปยิสฺสามิ, ยํ มมสฺส สุขาวหํฯ  
</li>
  
<li>
‘‘ทสฺสามนฺนญฺจ ปานญฺจ, วตฺถเสนาสนานิ จ;  
  
ปปญฺจ อุทปานญฺจ, ทุเคฺค สงฺกมนานิ จา’’ติฯ –  
</li>
  
<p>คาถาทฺวยมาห, ตํ วุตฺตตฺถเมวฯ
</ol></p>


<ol>
<li>
‘‘ตโต หิ โส นิวตฺติตฺวา, อนุปฺปตฺวาน ทฺวารกํ;  
  
ทานํ ปฎฺฐปยิ องฺกุโร, ยํตุมสฺส สุขาวหํฯ  
</li>
  
<li>
‘‘อทา  
อนฺนญฺจ ปานญฺจ, วตฺถเสนาสนานิ จ;  
  
ปปญฺจ อุทปานญฺจ, วิปฺปสเนฺนน เจตสาฯ  
</li>
  
<li>
‘‘โก ฉาโต โก จ ตสิโต, โก วตฺถํ ปริทหิสฺสติ;  
  
กสฺส สนฺตานิ โยคฺคานิ, อิโต โยเชนฺตุ วาหนํฯ  
</li>
  
<li>
‘‘โก ฉตฺติจฺฉติ คนฺธญฺจ, โก มาลํ โก อุปาหนํ;  
  
อิติสฺสุ ตตฺถ โฆเสนฺติ, กปฺปกา สูทมาคธา;  
  
สทา สายญฺจ ปาโต จ, องฺคุรสฺส นิเวสเน’’ติฯ –  
</li>
  
<p>จตโสฺส คาถา องฺคุรสฺส ปฎิปตฺติํ ทเสฺสตุํ สงฺคีติกาเรหิ ฐปิตาฯ
</ol></p>


<p> ตตฺถ ติ มรุกนฺตารโตฯ ติ ปฎินิวตฺติตฺวาฯ นฺติ ทฺวารวตีนครํ อนุปาปุณิตฺวาฯ ติ ยเกฺขน ปริปูริตสกลโกฎฺฐาคาโร สพฺพปาเถยฺยกํ มหาทานํ โส องฺคุโร ปฎฺฐเปสิฯ นฺติ ยํ อตฺตโน สมฺปติ อายติญฺจ สุขนิพฺพตฺตกํฯ</p>


<p>   ติ โก ชิฆจฺฉิโต, โส อาคนฺตฺวา ยถารุจิ ภุญฺชตูติ อธิปฺปาโยฯ เอเสว นโย เสเสสุปิฯ ติ  ปิปาสิโตฯ ติ นิวาเสสฺสติ ปารุปิสฺสติ จาติ อโตฺถฯ ติ ปริสฺสมปฺปตฺตานิฯ ติ รถวาหนานิฯ นฺติ อิโต โยคฺคสมูหโต ยถารุจิตํ คเหตฺวา วาหนํ โยเชนฺตุฯ</p>


<p> ติ โก กิลญฺชฉตฺตาทิเภทํ ฉตฺตํ อิจฺฉติ, โส คณฺหาตูติ อธิปฺปาโยฯ เสเสสุปิ เอเสว นโยฯ นฺติ จตุชฺชาติยคนฺธาทิกํ คนฺธํฯ นฺติ คนฺถิตาคนฺถิตเภทํ ปุปฺผํฯ นฺติ ขลฺลพทฺธาทิเภทํ อุปาหนํฯ ติ เอตฺถ ติ นิปาตมตฺตํ, อิติ เอวํ ‘‘โก ฉาโต, โก ตสิโต’’ติอาทินาติ อโตฺถฯ ติ นฺหาปิตกาฯ ติ ภตฺตการกาฯ ติ คนฺธิโนฯ ติ สพฺพกาลํ ทิวเส ทิวเส สายญฺจ ปาโต จ ตตฺถ องฺคุรสฺส นิเวสเน โฆเสนฺติ อุโคฺฆเสนฺตีติ โยชนาฯ</p>


<p>เอวํ  มหาทานํ ปวเตฺตนฺตสฺส คจฺฉเนฺต กาเล ติตฺติภาวโต อตฺถิกชเนหิ ปวิวิตฺตํ วิรฬํ ทานคฺคํ อโหสิฯ ตํ ทิสฺวา องฺกุโร ทาเน อุฬารชฺฌาสยตาย อตุฎฺฐมานโส หุตฺวา อตฺตโน ทาเน นิยุตฺตํ สินฺธกํ นาม มาณวํ อามเนฺตตฺวา –</p>


<ol>
<li>
‘‘สุขํ สุปติ องฺกุโร, อิติ ชานาติ มํ ชโน;  
  
ทุกฺขํ สุปามิ สินฺธก, ยํ น ปสฺสามิ ยาจเกฯ  
</li>
  
<li>
‘‘สุขํ สุปติ องฺกุโร, อิติ ชานาติ มํ ชโน;  
  
ทุกฺขํ สุปามิ สินฺธก, อปฺปเก สุ วนิพฺพเก’’ติฯ –  
</li>
  
<p>คาถาทฺวยมาหฯ ตตฺถ ติ ‘‘องฺกุโร ราชา ยสโภคสมปฺปิโต ทานปติ อตฺตโน โภคสมฺปตฺติยา ทานสมฺปตฺติยา จ สุขํ สุปติ, สุเขเนว  นิทฺทํ อุปคจฺฉติ, สุขํ ปฎิพุชฺฌตี’’ติ เอวํ มํ ชโน สมฺภาเวติฯ ติ อหํ ปน สินฺธก ทุกฺขเมว สุปามิฯ กสฺมา? ติ, ยสฺมา มม อชฺฌาสยานุรูปํ  เทยฺยธมฺมปฎิคฺคาหเก พหู ยาจเก น ปสฺสามิ, ตสฺมาติ อโตฺถฯ ติ วนิพฺพกชเน อปฺปเก กติปเย ชาเต ทุกฺขํ สุปามีติ โยชนาฯ ติ จ นิปาตมตฺตํ, อปฺปเก วนิพฺพกชเน สตีติ อโตฺถฯ
</ol></p>


<p>ตํ สุตฺวา สินฺธโก ตสฺส อุฬารํ ทานาธิมุตฺติํ ปากฎตรํ กาตุกาโม –</p>


<ol>
<li>
‘‘สโกฺก เจ เต วรํ ทชฺชา, ตาวติํสานมิสฺสโร;  
  
กิสฺส สพฺพสฺส โลกสฺส, วรมาโน วรํ วเร’’ติฯ –  
</li>
  
<p>คาถมาหฯ ตสฺสโตฺถ –  เทวานํ  จ  ‘‘วรํ วรสฺสุ, องฺกุร, ยํกิญฺจิ มนสิจฺฉิต’’นฺติ ตุยฺหํ วรํ  ทเทยฺย  ปตฺถยมาโน  กีทิสํ  วเรยฺยาสีติ อโตฺถฯ
</ol></p>


<p>อถ องฺกุโร อตฺตโน อชฺฌาสยํ ยาถาวโต ปเวเทโนฺต –</p>


<ol>
<li>
‘‘สโกฺก  
เจ เม วรํ ทชฺชา, ตาวติํสานมิสฺสโร;  
  
กาลุฎฺฐิตสฺส เม สโต, สูริยุคฺคมนํ ปติ;  
  
ทิพฺพา ภกฺขา ปาตุภเวยฺยุํ, สีลวโนฺต จ ยาจกาฯ  
</li>
  
<li>
‘‘ททโต เม น ขีเยถ, ทตฺวา นานุตเปยฺยหํ;  
  
ททํ จิตฺตํ ปสาเทยฺยํ, เอตํ สกฺกํ วรํ วเร’’ติฯ – เทฺว คาถา อภาสิ;  
</li>
  
<p> ตตฺถ ติ กาเล ปาโต วุฎฺฐิตสฺส อตฺถิกานํ ทกฺขิเณยฺยานํ อปจายนปาริจริยาทิวเสน อุฎฺฐานวีริยสมฺปนฺนสฺส  เม สมานสฺสฯ ติ สูริยุคฺคมนเวลายํฯ นฺติ เทวโลกปริยาปนฺนา อาหารา อุปฺปเชฺชยฺยุํฯ ติ ยาจกา จ สีลวโนฺต กลฺยาณธมฺมา ภเวยฺยุํฯ
</ol></p>


<p>   ติ อาคตาคตานํ ทานํ ททโต จ เม เทยฺยธโมฺม น ขีเยถ, น ปริกฺขยํ คเจฺฉยฺยฯ นฺติ ตญฺจ ทานํ ทตฺวา กิญฺจิเทว อปฺปสาทกํ ทิสฺวา เตน อหํ ปจฺฉา นานุตเปยฺยํฯ นฺติ ททมาโน จิตฺตํ ปสาเทยฺยํ, ปสนฺนจิโตฺตเยว หุตฺวา ทเทยฺยํฯ ติ สกฺกํ เทวานมินฺทํ อาโรคฺยสมฺปทา, เทยฺยธมฺมสมฺปทา, ทกฺขิเณยฺยสมฺปทา, เทยฺยธมฺมสฺส อปริมิตสมฺปทา, ทายกสมฺปทาติ เอตํ ปญฺจวิธํ วรํ วเรยฺยํฯ เอตฺถ จ ‘‘กาลุฎฺฐิตสฺส เม สโต’’ติ เอเตน อาโรคฺยสมฺปทา, ‘‘ทิพฺพา ภกฺขา ปาตุภเวยฺยุ’’นฺติ เอเตน เทยฺยธมฺมสมฺปทา, ‘‘สีลวโนฺต จ ยาจกา’’ติ เอเตน ทกฺขิเณยฺยสมฺปทา, ‘‘ททโต เม น ขีเยถา’’ติ เอเตน เทยฺยธมฺมสฺส อปริมิตสมฺปทา, ‘‘ทตฺวา นานุตเปยฺยหํ, ททํ จิตฺตํ ปสาเทยฺย’’นฺติ เอเตหิ ทายกสมฺปทาติ อิเม ปญฺจ อตฺถา วรภาเวน อิจฺฉิตาฯ เต จ โข ทานมยปุญฺญสฺส ยาวเทว อุฬารภาวายาติ เวทิตพฺพาฯ</p>


<p>เอวํ องฺกุเรน อตฺตโน อชฺฌาสเย ปเวทิเต ตตฺถ นิสิโนฺน นีติสเตฺถ กตปริจโย โสนโก นาม เอโก ปุริโส ตํ อติทานโต วิจฺฉินฺทิตุกาโม –</p>


<ol>
<li>
‘‘น สพฺพวิตฺตานิ ปเร ปเวเจฺฉ, ทเทยฺย ทานญฺจ ธนญฺจ รเกฺข;  
  
ตสฺมา หิ ทานา ธนเมว เสโยฺย, อติปฺปทาเนน กุลา น โหนฺติฯ  
</li>
  
<li>
‘‘อทานมติทานญฺจ  
นปฺปสํสนฺติ ปณฺฑิตา,  
  
ตสฺมา  
หิ ทานา ธนเมว เสโยฺย,  
  
สเมน วเตฺตยฺย ส ธีรธโมฺม’’ติฯ –  
</li>
  
<p>เทฺว คาถา อภาสิฯ สินฺธโก เอวํ ปุนปิ วีมํสิตุกาโม ติอาทิมาหาติ อปเรฯ
</ol></p>


<p> ตตฺถ ติ สวิญฺญาณกอวิญฺญาณกปฺปเภทานิ สพฺพานิ วิตฺตูปกรณานิ, ธนานีติ อโตฺถฯ ติ ปรมฺหิ, ปรสฺสาติ อโตฺถ ฯ ติ น ทเทยฺย, ‘‘ทกฺขิเณยฺยา ลทฺธา’’ติ กตฺวา กิญฺจิ อเสเสตฺวา สพฺพสาปเตยฺยปริจฺจาโค น กาตโพฺพติ อโตฺถฯ ติ สเพฺพน สพฺพํ ทานธโมฺม น กาตโพฺพ, อถ โข อตฺตโน อายญฺจ วยญฺจ ชานิตฺวา วิภวานุรูปํ ทานญฺจ ทเทยฺยฯ ติ อลทฺธลาภลทฺธปริรกฺขณรกฺขิตสมฺพนฺธวเสน ธนํ ปริปาเลยฺยฯ</p>


<p>
‘‘เอเกน โภเค ภุเญฺชยฺย, ทฺวีหิ กมฺมํ ปโยชเย;  
  
จตุตฺถญฺจ นิธาเปยฺย, อาปทาสุ ภวิสฺสตี’’ติฯ (ที. นิ. ๓.๒๖๕) –  
</p>
  
<p>วุตฺตวิธินา วา ธนํ รเกฺขยฺย ตมฺมูลกตฺตา ทานสฺสฯ ตโยปิ มคฺคา อญฺญมญฺญวิโสธเนน ปฎิเสวิตพฺพาติ หิ นีติจินฺตกาฯ ติ ยสฺมา ธนญฺจ รกฺขโนฺต ทานญฺจ กโรโนฺต อุภยโลกหิตาย ปฎิปโนฺน โหติ ธนมูลกญฺจ ทานํ, ตสฺมา ทานโต ธนเมว เสโยฺย สุนฺทรตโรติ อติทานํ น กาตพฺพนฺติ อธิปฺปาโยฯ เตนาห ติ, ธนสฺส ปมาณํ อชานิตฺวา ทานสฺส ตํ นิสฺสาย อติปฺปทานปสเงฺคน กุลานิ น โหนฺติ นปฺปวตฺตนฺติ, อุจฺฉิชฺชนฺตีติ อโตฺถฯ</p>


<p> อิทานิ วิญฺญูนํ ปสํสิตเมวตฺถํ  ปติฎฺฐเปโนฺต ติ คาถมาหฯ ตตฺถ ติ สเพฺพน สพฺพํ กฎจฺฉุภิกฺขายปิ ตณฺฑุลมุฎฺฐิยาปิ อทานํ, ปมาณํ อติกฺกมิตฺวา ปริจฺจาคสงฺขาตํ อติทานญฺจ  พุทฺธิมโนฺต สปญฺญชาติกา  น วณฺณยนฺติฯ สเพฺพน สพฺพํ อทาเนน หิ สมฺปรายิกโต อตฺถโต ปริพาหิโร โหติฯ อติทาเนน ทิฎฺฐธมฺมิกปเวณี น ปวตฺตติฯ ติ อวิสเมน  โลกิยสริกฺขเกน สมาหิเตน มชฺฌิเมน ญาเยน ปวเตฺตยฺยฯ ติ ยา ยถาวุตฺตา ทานาทานปฺปวตฺติ, โส ธีรานํ ธิติสมฺปนฺนานํ นีตินยกุสลานํ ธโมฺม, เตหิ คตมโคฺคติ ทีเปติฯ</p>


<p>ตํ  สุตฺวา องฺกุโร ตสฺส อธิปฺปายํ ปริวเตฺตโนฺต –</p>


<ol>
<li>
‘‘อโห วต เร อหเมว ทชฺชํ, สโนฺต จ มํ สปฺปุริสา ภเชยฺยุํ;  
  
เมโฆว นินฺนานิ ปริปูรยโนฺต, สนฺตปฺปเย สพฺพวนิพฺพกานํฯ  
</li>
  
<li>
‘‘ยสฺส ยาจนเก ทิสฺวา, มุขวโณฺณ ปสีทติ;  
  
ทตฺวา อตฺตมโน โหติ, ตํ ฆรํ วสโต สุขํฯ  
</li>
  
<li>
‘‘ยสฺส ยาจนเก ทิสฺวา, มุขวโณฺณ ปสีทติ;  
  
ทตฺวา อตฺตมโน โหติ, เอสา ยญฺญสฺส สมฺปทาฯ  
</li>
  
<li>
‘‘ปุเพฺพว ทานา สุมโน, ททํ จิตฺตํ ปสาทเย;  
  
ทตฺวา อตฺตมโน โหติ, เอสา ยญฺญสฺส สมฺปทา’’ติฯ –  
</li>
  
<p>จตูหิ คาถาหิ อตฺตนา ปฎิปชฺชิตพฺพวิธิํ ปกาเสสิฯ
</ol></p>


<p> ตตฺถ ติ สาธุ วตฯ ติ อาลปนํฯ นฺติ อหํ ทชฺชเมวฯ อยเญฺหตฺถ สเงฺขปโตฺถ  – มาณว, ‘‘ทานา ธนเมว เสโยฺย’’ติ ยทิ อยํ นีติกุสลานํ วาโท ตว โหตุ, กามํ อหํ ทชฺชเมวฯ นฺติ ตสฺมิญฺจ ทาเน สโนฺต อุปสนฺตกายวจีมโนสมาจารา สปฺปุริสา สาธโว มํ ภเชยฺยุํ อุปคเจฺฉยฺยุํฯ ติ อหํ อภิปฺปวสฺสโนฺต มหาเมโฆ วิย นินฺนานิ นินฺนฎฺฐานานิ สเพฺพสํ วนิพฺพกานํ อธิปฺปาเย ปริปูรยโนฺต อโห วต เต สนฺตเปฺปยฺยนฺติฯ</p>


<p> ติ ยสฺส ปุคฺคลสฺส ฆรเมสิโน ยาจนเก ทิสฺวา ‘‘ปฐมํ ตาว อุปฎฺฐิตํ วต เม ปุญฺญเกฺขตฺต’’นฺติ สทฺธาชาตสฺส  ยถาวิภวํ ปน เตสํ  ทานํ ทตฺวา  ปีติโสมนเสฺสหิ คหิตจิโตฺต โหติฯ นฺติ ยเทตฺถ ยาจกานํ ทสฺสนํ , เตน จ ทิสฺวา จิตฺตสฺส ปสาทนํ, ยถารหํ ทานํ ทตฺวา จ อตฺตมนตาฯ</p>


<p> ติ เอสา ยญฺญสฺส สมฺปตฺติ ปาริปูริ, นิปฺผตฺตีติ อโตฺถฯ</p>


<p> ติ ‘‘สมฺปตฺตีนํ นิทานํ อนุคามิกํ นิธานํ นิเธสฺสามี’’ติ มุญฺจนเจตนาย ปุเพฺพ เอว ทานูปกรณสฺส สมฺปาทนโต ปฎฺฐาย สุมโน โสมนสฺสชาโต ภเวยฺยฯ ติ ททโนฺต เทยฺยธมฺมํ ทกฺขิเณยฺยหเตฺถ ปติฎฺฐาเปโนฺต ‘‘อสารโต ธนโต สาราทานํ กโรมี’’ติ อตฺตโน จิตฺตํ ปสาเทยฺยฯ ติ ทกฺขิเณยฺยานํ เทยฺยธมฺมํ ปริจฺจชิตฺวา ‘‘ปณฺฑิตปญฺญตฺตํ นาม มยา อนุฎฺฐิตํ, อโห สาธุ สุฎฺฐู’’ติ อตฺตมโน ปมุทิตมโน ปีติโสมนสฺสชาโต โหติฯ ติ ยา  อยํ ปุพฺพเจตนา มุญฺชเจตนา อปรเจตนาติ อิเมสํ กมฺมผลสทฺธานุคตานํ โสมนสฺสปริคฺคหิตานํ ติสฺสนฺนํ เจตนานํ ปาริปูริ, เอสา ยญฺญสฺส สมฺปทา ทานสฺส สมฺปตฺติ, น อิโต อญฺญถาติ อธิปฺปาโยฯ</p>


<p>เอวํ องฺกุโร อตฺตโน ปฎิปชฺชนวิธิํ ปกาเสตฺวา ภิโยฺยโสมตฺตาย อภิวฑฺฒมานทานชฺฌาสโย ทิวเส ทิวเส มหาทานํ ปวเตฺตสิฯ เตน ตทา สพฺพรชฺชานิ อุนฺนงฺคลานิ กตฺวา มหาทาเน ทิยฺยมาเน ปฎิลทฺธสพฺพูปกรณา มนุสฺสา อตฺตโน อตฺตโน กมฺมเนฺต ปหาย ยถาสุขํ วิจริํสุ, เตน ราชูนํ โกฎฺฐาคารานิ ปริกฺขยํ อคมํสุฯ ตโต ราชาโน องฺกุรสฺส ทูตํ ปาเหสุํ – ‘‘โภโต ทานํ นิสฺสาย อมฺหากํ อายสฺส วินาโส อโหสิ, โกฎฺฐาคารานิ ปริกฺขยํ คตานิ, ตตฺถ ยุตฺตมตฺตํ ญาตพฺพ’’นฺติฯ</p>


<p>ตํ สุตฺวา องฺกุโร ทกฺขิณาปถํ คนฺตฺวา ทมิฬวิสเย สมุทฺทสฺส อวิทูรฎฺฐาเน มหติโย อเนกทานสาลาโย การาเปตฺวา มหาทานานิ ปวเตฺตโนฺต ยาวตายุกํ ฐตฺวา กายสฺส เภทา ปรํ  มรณา ตาวติํสภวเน นิพฺพตฺติฯ ตสฺส ทานวิภูติญฺจ สคฺคูปปตฺติญฺจ ทเสฺสโนฺต สงฺคีติการา –</p>


<ol>
<li>
‘‘สฎฺฐิ วาหสหสฺสานิ, องฺกุรสฺส นิเวสเน;  
  
โภชนํ ทียเต นิจฺจํ, ปุญฺญเปกฺขสฺส ชนฺตุโนฯ  
</li>
  
<li>
‘‘ติสหสฺสานิ  
สูทา หิ, อามุตฺตมณิกุณฺฑลา;  
  
องฺกุรํ อุปชีวนฺติ, ทาเน ยญฺญสฺส วาวฎาฯ  
</li>
  
<li>
‘‘สฎฺฐิ ปุริสสหสฺสานิ, อามุตฺตมณิกุณฺฑลา;  
  
องฺกุรสฺส มหาทาเน, กฎฺฐํ ผาเลนฺติ มาณวาฯ  
</li>
  
<li>
‘‘โสฬสิตฺถิสหสฺสานิ  
, สพฺพาลงฺการภูสิตา;  
  
องฺกุรสฺส มหาทาเน, วิธา ปิเณฺฑนฺติ นาริโยฯ  
</li>
  
<li>
‘‘โสฬสิตฺถิสหสฺสานิ, สพฺพาลงฺการภูสิตา;  
  
องฺกุรสฺส มหาทาเน, ทพฺพิคาหา อุปฎฺฐิตาฯ  
</li>
  
<li>
‘‘พหุํ พหูนํ ปาทาสิ, จิรํ ปาทาสิ ขตฺติโย;  
  
สกฺกจฺจญฺจ สหตฺถา จ, จิตฺตีกตฺวา ปุนปฺปุนํฯ  
</li>
  
<li>
‘‘พหู มาเส จ ปเกฺข จ, อุตุสํวจฺฉรานิ จ;  
  
มหาทานํ ปวเตฺตสิ, องฺกุโร ทีฆมนฺตรํฯ  
</li>
  
<li>
‘‘เอวํ ทตฺวา ยชิตฺวา จ, องฺกุโร ทีฆมนฺตรํ;  
  
โส หิตฺวา มานุสํ เทหํ, ตาวติํสูปโค อหู’’ติฯ – คาถา อาหํสุ;  
</li>
  
<p> ตถ ติ วาหานํ สฎฺฐิสหสฺสานิ คนฺธสาลิตณฺฑุลาทิปูริตวาหานํ สฎฺฐิสหสฺสานิฯ  ทานชฺฌาสยสฺส ทานาธิมุตฺตสฺส  ทิวเส ทิวเส  สตฺตกายสฺส ติ โยชนาฯ
</ol></p>


<p> ติ ติสหสฺสมตฺตา สูทา ภตฺตการกาฯ เต จ โข ปน ปธานภูตา อธิเปฺปตา, เตสุ เอกเมกสฺส ปน  วจนกรา อเนกาติ เวทิตพฺพาฯ ‘‘ติสหสฺสานิ สูทาน’’นฺติ จ ปฐนฺติฯ ติ นานามณิวิจิตฺตกุณฺฑลธราฯ นิทสฺสนมตฺตเญฺจตํ, อามุตฺตกฎกกฎิสุตฺตาทิอาภรณาปิ เต อเหสุํฯ ติ ตํ อุปนิสฺสาย  ชีวนฺติ, ตปฺปฎิพทฺธชีวิกา โหนฺตีติ อโตฺถฯ ติ  มหายาคสญฺญิตสฺส ยญฺญสฺส ทาเน ยชเน วาวฎา อุสฺสุกฺกํ อาปนฺนาฯ ติ นานปฺปการานํ ขชฺชโภชฺชาทิอาหารวิเสสานํ ปจนาย อลงฺกตปฎิยตฺตา ตรุณมนุสฺสา กฎฺฐานิ ผาเลนฺติ วิทาเลนฺติฯ</p>


<p> ติ วิธาตพฺพานิ โภชนโยคฺคานิ กฎุกภณฺฑานิฯ ติ ปิสนวเสน ปโยเชนฺติฯ</p>


<p> ติ กฎจฺฉุคาหิกาฯ ติ ปริเวสนฎฺฐานํ อุปคนฺตฺวา ฐิตา โหนฺติฯ</p>


<p> นฺติ มหนฺตํ ปหูติกํฯ นฺติ อเนเกสํฯ ติ ปกาเรหิ อทาสิฯ นฺติ จิรกาลํฯ วีสติวสฺสสหสฺสายุเกสุ หิ มนุเสฺสสุ โส อุปฺปโนฺนฯ พหุํ พหูนํ จิรกาลญฺจ เทโนฺต ยถา อทาสิ, ตํ ทเสฺสตุํ ติอาทิ วุตฺตํฯ ตตฺถ นฺติ สาทรํ, อนปวิทฺธํ อนวญฺญาตํ กตฺวาฯ ติ สหเตฺถน, น อาณาปนมเตฺตนฯ ติ คารวพหุมานโยเคน จิเตฺตน กริตฺวา ปูเชตฺวาฯ นฺติ พหุโส น เอกวารํ, กติปยวาเร วา อกตฺวา อเนกวารํ ปาทาสีติ โยชนาฯ</p>


<p> อิทานิ ตเมว ปุนปฺปุนํ กรณํ วิภาเวตุํ ติ คาถมาหํสุฯ ตตฺถ ติ จิตฺตมาสาทิเก พหู อเนเก มาเสฯ ติ กณฺหสุกฺกเภเท พหู ปเกฺขฯ ติ วสนฺตคิมฺหาทิเก พหู อุตู จ สํวจฺฉรานิ จ, สพฺพตฺถ อจฺจนฺตสํโยเค อุปโยควจนํฯ นฺติ ทีฆกาลมนฺตรํฯ เอตฺถ จ ‘‘จิรํ ปาทาสี’’ติ จิรกาลํ ทานสฺส ปวตฺติตภาวํ วตฺวา ปุน ตสฺส นิรนฺตรเมว  ปวตฺติตภาวํ ทเสฺสตุํ ‘‘พหู มาเส’’ติอาทิ วุตฺตนฺติ ทฎฺฐพฺพํฯ</p>


<p> นฺติ  วุตฺตปฺปกาเรนฯ ติ อตฺถโต เอกเมว, เกสญฺจิ ทกฺขิเณยฺยานํ เอกจฺจสฺส เทยฺยธมฺมสฺส ปริจฺจชนวเสน ทตฺวา, ปุน ‘‘พหุํ พหูนํ ปาทาสี’’ติ วุตฺตนเยน อตฺถิกานํ สเพฺพสํ ยถากามํ เทโนฺต มหายาควเสน ยชิตฺวาฯ  , ติ โส องฺกุโร อายุปริโยสาเน มนุสฺสตฺถภาวํ ปหาย ปฎิสนฺธิคฺคหณวเสน ตาวติํสเทวนิกายูปโค อโหสิฯ</p>


<p>เอวํ ตสฺมิํ ตาวติํเสสุ นิพฺพตฺติตฺวา ทิพฺพสมฺปตฺติํ อนุภวเนฺต อมฺหากํ ภควโต กาเล อินฺทโก นาม มาณโว อายสฺมโต อนุรุทฺธเตฺถรสฺส ปิณฺฑาย จรนฺตสฺส ปสนฺนมานโส กฎจฺฉุภิกฺขํ ทาเปสิฯ โส อปเรน สมเยน กาลํ กตฺวา เขตฺตคตสฺส ปุญฺญสฺส อานุภาเวน ตาวติํเสสุ มหิทฺธิโก มหานุภาโว เทวปุโตฺต หุตฺวา นิพฺพโตฺต ทิเพฺพหิ รูปาทีหิ ทสหิ ฐาเนหิ องฺกุรํ เทวปุตฺตํ อภิภวิตฺวา วิโรจติฯ เตน วุตฺตํ –</p>


<ol>
<li>
‘‘กฎจฺฉุภิกฺขํ ทตฺวาน, อนุรุทฺธสฺส อินฺทโก;  
  
โส หิตฺวา มานุสํ เทหํ, ตาวติํสูปโค อหุฯ  
</li>
  
<li>
‘‘ทสหิ ฐาเนหิ องฺกุรํ, อินฺทโก อติโรจติ;  
  
รูเป สเทฺท รเส คเนฺธ, โผฎฺฐเพฺพ จ มโนรเมฯ  
</li>
  
<li>
‘‘อายุนา ยสสา เจว, วเณฺณน จ สุเขน จ;  
  
อาธิปเจฺจน องฺกุรํ, อินฺทโก อติโรจตี’’ติฯ  
</li>
  
<p> ตตฺถ ติ รูปเหตุ, อตฺตโน รูปสมฺปตฺตินิมิตฺตนฺติ อโตฺถฯ ติอาทีสุปิ เอเสว นโยฯ ติ ชีวิเตนฯ นนุ จ เทวานํ ชีวิตํ ปริจฺฉินฺนปฺปมาณํ วุตฺตํฯ สจฺจํ วุตฺตํ, ตํ ปน เยภุยฺยวเสนฯ ตถา หิ เอกจฺจานํ เทวานํ โยควิปตฺติอาทินา อนฺตรามรณํ โหติเยวฯ อินฺทโก ปน ติโสฺส วสฺสโกฎิโย สฎฺฐิ จ วสฺสสหสฺสานิ ปริปูเรติเยวฯ เตน วุตฺตํ ‘‘อายุนา อติโรจตี’’ติฯ ติ มหติยา ปริวารสมฺปตฺติยา ฯ ติ สณฺฐานสมฺปตฺติยาฯ วณฺณธาตุสมฺปทา ปน ‘‘รูเป’’ติ อิมินา วุตฺตาเยวฯ ติ อิสฺสริเยนฯ
</ol></p>


<p>เอวํ องฺกุเร จ อินฺทเก จ ตาวติํเสสุ นิพฺพตฺติตฺวา ทิพฺพสมฺปตฺติํ อนุภวเนฺตสุ อมฺหากํ ภควา อภิสโมฺพธิโต สตฺตเม สํวจฺฉเร อาสาฬฺหิปุณฺณมายํ  สาวตฺถินครทฺวาเร กณฺฑมฺพรุกฺขมูเล ยมกปาฎิหาริยํ กตฺวา อนุกฺกเมน ติปทวิกฺกเมน ตาวติํสภวนํ คนฺตฺวา ปาริจฺฉตฺตกมูเล  ปณฺฑุกมฺพลสิลายํ ยุคนฺธรปพฺพเต พาลสูริโย วิย วิโรจมาโน ทสหิ โลกธาตูหิ สนฺนิปติตาย เทวพฺรหฺมปริสาย ชุติํ อตฺตโน สรีรปฺปภาย อภิภวโนฺต อภิธมฺมํ เทเสตุํ นิสิโนฺน อวิทูเร นิสินฺนํ อินฺทกํ, ทฺวาทสโยชนนฺตเร นิสินฺนํ องฺกุรญฺจ ทิสฺวา ทกฺขิเณยฺยสมฺปตฺติวิภาวนตฺถํ –</p>


<p>
‘‘มหาทานํ ตยา ทินฺนํ, องฺกุร ทีฆมนฺตรํ;  
  
อติทูเร นิสิโนฺนสิ, อาคจฺฉ มม สนฺติเก’’ติฯ –  
</p>
  
<p>คาถมาหฯ ตํ สุตฺวา องฺกุโร ‘‘ภควา มยา จิรกาลํ พหุํ เทยฺยธมฺมํ ปริจฺจชิตฺวา ปวตฺติตมฺปิ มหาทานํ ทกฺขิเณยฺยสมฺปตฺติวิรเหน อเขเตฺต วุตฺตพีชํ วิย น อุฬารผลํ อโหสิ, อินฺทกสฺส ปน กฎจฺฉุภิกฺขาทานมฺปิ ทกฺขิเณยฺยสมฺปตฺติยา สุเขเตฺต วุตฺตพีชํ วิย อติวิย อุฬารผลํ ชาต’’นฺติ อาหฯ ตมตฺถํ ทเสฺสเนฺต สงฺคีติการา –</p>


<ol>
<li>
‘‘ตาวติํเส ยทา พุโทฺธ, สิลายํ ปณฺฑุกมฺพเล;  
  
ปาริจฺฉตฺตยมูลมฺหิ, วิหาสิ ปุริสุตฺตโมฯ  
</li>
  
<li>
‘‘ทสสุ โลกธาตูสุ, สนฺนิปติตฺวาน เทวตา;  
  
ปยิรุปาสนฺติ สมฺพุทฺธํ, วสนฺตํ นคมุทฺธนิฯ  
</li>
  
<li>
‘‘น โกจิ เทโว วเณฺณน, สมฺพุทฺธํ อติโรจติ;  
  
สเพฺพ เทเว อติกฺกมฺม, สมฺพุโทฺธว วิโรจติฯ  
</li>
  
<li>
‘‘โยชนานิ  
ทส เทฺว จ, องฺกุโรยํ ตทา อหุ;  
  
อวิทูเรว พุทฺธสฺส, อินฺทโก อติโรจติฯ  
</li>
  
<li>
‘‘โอโลเกตฺวาน สมฺพุโทฺธ, องฺกุรญฺจาปิ อินฺทกํ;  
  
ทกฺขิเณยฺยํ สมฺภาเวโนฺต, อิทํ วจนมพฺรวิฯ  
</li>
  
<li>
‘‘มหาทานํ  
ตยา ทินฺนํ, องฺกุรํ ทีฆมนฺตรํ;  
  
อติทูเร นิสิโนฺนสิ, อาคจฺฉ มม สนฺติเกฯ  
</li>
  
<li>
‘‘โจทิโต  
ภาวิตเตฺตน, องฺกุโร อิทมพฺรวิ;  
  
กิํ มยฺหํ เตน ทาเนน, ทกฺขิเณเยฺยน สุญฺญตํฯ  
</li>
  
<li>
‘‘อยํ โส อินฺทโก ยโกฺข, ทชฺชา ทานํ ปริตฺตกํ;  
  
อติโรจติ อเมฺหหิ, จโนฺท ตารคเณ ยถาฯ  
</li>
  
<li>
‘‘อุชฺชงฺคเล ยถา เขเตฺต, พีชํ พหุมฺปิ โรปิตํ;  
  
น วิปุลํ ผลํ โหติ, นปิ โตเสติ กสฺสกํฯ  
</li>
  
<li>
‘‘ตเถว ทานํ พหุกํ, ทุสฺสีเลสุ ปติฎฺฐิตํ;  
  
น วิปุลํ ผลํ โหติ, นปิ โตเสติ ทายกํฯ  
</li>
  
<li>
‘‘ยถาปิ ภทฺทเก เขเตฺต, พีชํ อปฺปมฺปิ โรปิตํ;  
  
สมฺมา ธารํ ปเวจฺฉเนฺต, ผลํ โตเสสิ กสฺสกํฯ  
</li>
  
<li>
‘‘ตเถว สีลวเนฺตสุ, คุณวเนฺตสุ ตาทิสุ;  
  
อปฺปกมฺปิ กตํ การํ, ปุญฺญํ โหติ มหปฺผล’’นฺติฯ – คาถาโย อโวจุํ;  
</li>
  
<p> ตตฺถ ติ ตาวติํสภวเนฯ ติ ปณฺฑุกมฺพลนามเก สิลาสเน ปุริสุตฺตโม พุโทฺธ ยทา วิหาสีติ โยชนาฯ
</ol></p>


<p> ติ ชาติเขตฺตสญฺญิเตสุ ทสสุ จกฺกวาฬสหเสฺสสุ กามาวจรเทวตา พฺรหฺมเทวตา จ พุทฺธสฺส ภควโต ปยิรุปาสนาย ธมฺมสฺสวนตฺถญฺจ เอกโต สนฺนิปติตฺวาฯ เตนาห ติ, สิเนรุมุทฺธนีติ อโตฺถฯ</p>


<p>    ติ อยํ ยถาวุตฺตจริโต องฺกุโร ตทา สตฺถุ สมฺมุขกาเล ทส เทฺว โยชนานิ อนฺตรํ กตฺวา อหุฯ สตฺถุ นิสินฺนฎฺฐานโต ทฺวาทสโยชนนฺตเร ฐาเน นิสิโนฺน อโหสีติ อโตฺถฯ</p>


<p>   ติ ปารมิปริภาวิตาย อริยมคฺคภาวนาย ภาวิตเตฺตน สมฺมาสมฺพุเทฺธน โจทิโตฯ ติอาทิกา สตฺถุ ปฎิวจนวเสน องฺกุเรน วุตฺตคาถาฯ นฺติ ยํ ทกฺขิเณเยฺยน สุญฺญตํ ริตฺตกํ วิรหิตํ ตทา มม ทานํ, ตสฺมา ‘‘กิํ มยฺหํ เตนา’’ติ อตฺตโน ทานปุญฺญํ หีเฬโนฺต วทติฯ</p>


<p> ติ เทวปุโตฺตฯ ติ ทตฺวาฯ ติ อตฺตนา มาทิเสหิ อติวิย วิโรจติฯ ติ วา นิปาตมตฺตํ, อเมฺห อติกฺกมิตฺวา อภิภวิตฺวา วิโรจตีติ อโตฺถฯ ยถา กินฺติ อาห ติฯ</p>


<p> ติ อติวิย ถทฺธภูมิภาเคฯ ‘‘อูสเร’’ติ เกจิ วทนฺติฯ นฺติ วุตฺตํ, วปิตฺวา วา อุทฺธริตฺวา วา ปุน โรปิตํฯ ติ น นนฺทยติ, อปฺปผลตาย วา ตุฎฺฐิํ น ชเนติฯ ติ ยถา อุชฺชงฺคเล เขเตฺต พหุมฺปิ พีชํ โรปิตํ วิปุลผลํ อุฬารผลํ น โหติ, ตโต เอว กสฺสกํ น โตเสติ, ตถา ทุสฺสีเลสุ สีลวิรหิเตสุ พหุกมฺปิ ทานํ ปติฎฺฐาปิตํ วิปุลผลํ มหปฺผลํ น โหติ, ตโต เอว ทายกํ น โตเสตีติ อโตฺถฯ</p>


<p> ติ คาถาทฺวยสฺส วตฺตวิปริยาเยน อตฺถโยชนา เวทิตพฺพาฯ ตตฺถ ติ วุฎฺฐิธารํ สมฺมเทว ปวเตฺตเนฺต, อนฺวฑฺฒมาสํ อนุทสาหํ อนุปญฺจาหํ เทเว วสฺสเนฺตติ อโตฺถฯ ติ ฌานาทิคุณยุเตฺตสุฯ ติ อิฎฺฐาทีสุ  ตาทิลกฺขณปฺปเตฺตสุฯ นฺติ ลิงฺควิปลฺลาเสน วุตฺตํ, อุปกาโรติ อโตฺถฯ กีทิโส อุปกาโรติ อาห นฺติฯ</p>


<ol>
<li>
‘‘วิเจยฺย ทานํ ทาตพฺพํ, ยตฺถ ทินฺนํ มหปฺผลํ;  
  
วิเจยฺย ทานํ ทตฺวาน, สคฺคํ คจฺฉนฺติ ทายกาฯ  
</li>
  
<li>
‘‘วิเจยฺย  
ทานํ สุคตปฺปสฎฺฐํ, เย ทกฺขิเณยฺยา อิธ ชีวโลเก;  
  
เอเตสุ ทินฺนานิ มหปฺผลานิ, พีชานิ วุตฺตานิ ยถา สุเขเตฺต’’ติฯ –  
</li>
  
<p>อยํ สงฺคีติกาเรหิ ฐปิตา คาถาฯ
</ol></p>


<p> ตตฺถ  ติ วิจินิตฺวา, ปุญฺญเกฺขตฺตํ ปญฺญาย อุปปริกฺขิตฺวาฯ เสสํ สพฺพตฺถ อุตฺตานเมวาติฯ</p>


<p>ตยิทํ องฺกุรเปตวตฺถุ สตฺถารา ตาวติํสภวเน ทสสหสฺสจกฺกวาฬเทวตานํ ปุรโต ทกฺขิเณยฺยสมฺปตฺติวิภาวนตฺถํ ‘‘มหาทานํ ตยา ทินฺน’’นฺติอาทินา อตฺตนา สมุฎฺฐาปิตํ, ตตฺถ ตโย มาเส อภิธมฺมํ เทเสตฺวา มหาปวารณาย เทวคณปริวุโต เทวเทโว เทวโลกโต สงฺกสฺสนครํ โอตริตฺวา อนุกฺกเมน สาวตฺถิํ ปตฺวา เชตวเน วิหรโนฺต จตุปริสมเชฺฌ ทกฺขิเณยฺยสมฺปตฺติวิภาวนตฺถเมว ‘‘ยสฺส อตฺถาย คจฺฉามา’’ติอาทินา วิตฺถารโต เทเสตฺวา จตุสจฺจกถาย เทสนาย กูฎํ คณฺหิฯ เทสนาวสาเน เตสํ อเนกโกฎิปาณสหสฺสานํ ธมฺมาภิสมโย อโหสีติฯ</p>

</p>


<h3>๑๐. อุตฺตรมาตุเปติวตฺถุวณฺณนา</h3>
<p>นฺติ อิทํ อุตฺตรมาตุเปติวตฺถุฯ ตตฺรายํ อตฺถวิภาวนา – สตฺถริ ปรินิพฺพุเต ปฐมมหาสงฺคีติยา ปวตฺติตาย อายสฺมา มหากจฺจายโน ทฺวาทสหิ  ภิกฺขูหิ สทฺธิํ โกสมฺพิยา อวิทูเร อญฺญตรสฺมิํ อรญฺญายตเน วิหาสิฯ เตน จ สมเยน รโญฺญ อุเทนสฺส อญฺญตโร อมโจฺจ กาลมกาสิ, เตน จ ปุเพฺพ นคเร กมฺมนฺตา อธิฎฺฐิตา อเหสุํฯ อถ ราชา ตสฺส ปุตฺตํ อุตฺตรํ นาม มาณวํ ปโกฺกสาเปตฺวา ‘‘ตฺวญฺจ ปิตรา อธิฎฺฐิเต กมฺมเนฺต สมนุสาสา’’ติ เตน ฐิตฎฺฐาเน ฐเปสิฯ</p>


<p>โส จ สาธูติ สมฺปฎิจฺฉิตฺวา เอกทิวสํ นครปฎิสงฺขรณิยานํ ทารูนํ อตฺถาย วฑฺฒกิโย คเหตฺวา อรญฺญํ คโตฯ ตตฺถ อายสฺมโต มหากจฺจายนเตฺถรสฺส วสนฎฺฐานํ อุปคนฺตฺวา เถรํ ตตฺถ ปํสุกูลจีวรธรํ วิวิตฺตํ นิสินฺนํ ทิสฺวา อิริยาปเถเยว ปสีทิตฺวา กตปฎิสนฺถาโร วนฺทิตฺวา  เอกมนฺตํ นิสีทิฯ เถโร ตสฺส ธมฺมํ กเถสิฯ โส ธมฺมํ  สุตฺวา รตนตฺตเย สญฺชาตปฺปสาโท สรเณสุ ปติฎฺฐาย เถรํ นิมเนฺตสิ – ‘‘อธิวาเสถ เม, ภเนฺต, สฺวาตนาย ภตฺตํ สทฺธิํ ภิกฺขูหิ อนุกมฺปํ อุปาทายา’’ติฯ อธิวาเสสิ เถโร ตุณฺหีภาเวนฯ โส ตโต นิกฺขมิตฺวา นครํ คนฺตฺวา อเญฺญสํ อุปาสกานํ อาจิกฺขิ – ‘‘เถโร มยา สฺวาตนาย นิมนฺติโต, ตุเมฺหหิปิ มม ทานคฺคํ อาคนฺตพฺพ’’นฺติฯ</p>


<p>โส ทุติยทิวเส กาลเสฺสว ปณีตํ ขาทนียํ โภชนียํ ปฎิยาทาเปตฺวา กาลํ อาโรจาเปตฺวา สทฺธิํ ภิกฺขูหิ อาคจฺฉนฺตสฺส เถรสฺส ปจฺจุคฺคมนํ กตฺวา วนฺทิตฺวา ปุรกฺขตฺวา เคหํ ปเวเสสิฯ อถ มหารหกปฺปิยปจฺจตฺถรณอตฺถเตสุ อาสเนสุ เถเร จ ภิกฺขูสุ จ นิสิเนฺนสุ คนฺธปุปฺผธูเปหิ ปูชํ กตฺวา ปณีเตน อนฺนปาเนน เต สนฺตเปฺปตฺวา สญฺชาตปฺปสาโท กตญฺชลี อนุโมทนํ สุณิตฺวา กตภตฺตานุโมทเน เถเร คจฺฉเนฺต ปตฺตํ คเหตฺวา อนุคจฺฉโนฺต นครโต นิกฺขมิตฺวา ปฎินิวตฺตโนฺต ‘‘ภเนฺต, ตุเมฺหหิ นิจฺจํ มม เคหํ ปวิสิตพฺพ’’นฺติ ยาจิตฺวา เถรสฺส อธิวาสนํ ญตฺวา นิวตฺติฯ เอวํ โส เถรํ อุปฎฺฐหโนฺต ตสฺส โอวาเท ปติฎฺฐาย  โสตาปตฺติผลํ ปาปุณิ, วิหารญฺจ กาเรสิ, สเพฺพ จ อตฺตโน ญาตเก สาสเน อภิปฺปสเนฺน อกาสิฯ</p>


<p>มาตา ปนสฺส มเจฺฉรมลปริยุฎฺฐิตจิตฺตา หุตฺวา เอวํ ปริภาสิ – ‘‘ยํ ตฺวํ มม อนิจฺฉนฺติยา เอว สมณานํ อนฺนปานํ เทสิ, ตํ เต ปรโลเก โลหิตํ สมฺปชฺชตู’’ติฯ เอกํ ปน โมรปิญฺฉกลาปํ วิหารมหทิวเส ทิยฺยมานํ อนุชานิฯ สา กาลํ กตฺวา เปตโยนิยํ อุปฺปชฺชิ, โมรปิญฺฉกลาปทานานุโมทเนน ปนสฺสา เกสา นีลา สินิทฺธา เวลฺลิตคฺคา สุขุมา ทีฆา จ อเหสุํฯ สา ยทา คงฺคานทิํ ‘‘ปานียํ ปิวิสฺสามี’’ติ โอตรติ, ตทา นที โลหิตปูรา โหติฯ สา ปญฺจปณฺณาส วสฺสานิ ขุปฺปิปาสาภิภูตา วิจริตฺวา เอกทิวสํ กงฺขาเรวตเตฺถรํ คงฺคาย ตีเร ทิวาวิหารํ นิสินฺนํ ทิสฺวา อตฺตานํ อตฺตโน เกเสหิ ปฎิจฺฉาเทตฺวา อุปสงฺกมิตฺวา ปานียํ ยาจิฯ ตํ สนฺธาย วุตฺตํ –</p>


<ol>
<li>
‘‘ทิวาวิหารคตํ ภิกฺขุํ, คงฺคาตีเร นิสินฺนกํ;  
  
ตํ เปตี อุปสงฺกมฺม, ทุพฺพณฺณา ภีรุทสฺสนาฯ  
</li>
  
<li>
‘‘เกสา  
  
จสฺสา อติทีฆา, ยาวภูมาวลมฺพเร;  
  
เกเสหิ สา ปฎิจฺฉนฺนา, สมณํ เอตทพฺรวี’’ติฯ –  
</li>
  
<p>อิมา เทฺว คาถา สงฺคีติการเกหิ อิธ อาทิโต ฐปิตาฯ
</ol></p>


<p>ตตฺถ ติ ภยานกทสฺสนาฯ ‘‘รุทฺททสฺสนา’’ติ วา ปาโฐ, พีภจฺฉภาริยทสฺสนาติ อโตฺถฯ ติ ยาว ภูมิ, ตาว โอลมฺพนฺติฯ ปุเพฺพ ‘‘ภิกฺขุ’’นฺติ จ ปจฺฉา ‘‘สมณ’’นฺติ จ กงฺขาเรวตเตฺถรเมว สนฺธาย วุตฺตํฯ</p>


<p>สา ปน เปตี เถรํ อุปสงฺกมิตฺวา ปานียํ ยาจนฺตี –</p>


<ol>
<li>
‘‘ปญฺจปณฺณาส วสฺสานิ, ยโต กาลกตา อหํ;  
  
นาภิชานามิ  
ภุตฺตํ วา, ปีตํ วา ปน ปานิยํ;  
  
เทหิ ตฺวํ ปานิยํ ภเนฺต, ตสิตา ปานิยาย เม’’ติฯ – อิมํ คาถมาห;  
</li>
  
<p> ตตฺถ ติ เอวํ ทีฆมนฺตเร กาเล โภชนํ ภุตฺตํ วา ปานียํ ปีตํ วา นาภิชานามิ, น ภุตฺตํ น ปีตนฺติ อโตฺถฯ ติ ปิปาสิตาฯ ติ ปานียตฺถาย อาหิณฺฑนฺติยา เม ปานียํ เทหิ, ภเนฺตติ โยชนาฯ
</ol></p>


<p>อิโต ปรํ –</p>


<ol>
<li>
‘‘อยํ สีโตทิกา คงฺคา, หิมวนฺตโต สนฺทติ;  
  
ปิว เอโตฺต คเหตฺวาน, กิํ มํ ยาจสิ ปานิยํฯ  
</li>
  
<li>
‘‘สจาหํ ภเนฺต คงฺคาย, สยํ คณฺหามิ ปานิยํ;  
  
โลหิตํ เม ปริวตฺตติ, ตสฺมา ยาจามิ ปานิยํฯ  
</li>
  
<li>
‘‘กิํ นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, คงฺคา เต โหติ โลหิตํฯ  
</li>
  
<li>
‘‘ปุโตฺต  
เม อุตฺตโร นาม, สโทฺธ อาสิ อุปาสโก;  
  
โส จ มยฺหํ อกามาย, สมณานํ ปเวจฺฉติฯ  
</li>
  
<li>
‘‘จีวรํ  
ปิณฺฑปาตญฺจ, ปจฺจยํ สยนาสนํ;  
  
ตมหํ ปริภาสามิ, มเจฺฉเรน อุปทฺทุตาฯ  
</li>
  
<li>
‘‘ยํ ตฺวํ มยฺหํ อกามาย, สมณานํ ปเวจฺฉสิ;  
  
จีวรํ ปิณฺฑปาตญฺจ, ปจฺจยํ สยนาสนํฯ  
</li>
  
<li>
‘‘เอตํ เต ปรโลกสฺมิํ, โลหิตํ โหตุ อุตฺตร;  
  
ตสฺสกมฺมวิปาเกน, คงฺคา เม โหติ โลหิต’’นฺติฯ –  
</li>
  
<p>อิมา เถรสฺส จ เปติยา จ วจนปฎิวจนคาถาฯ
</ol></p>


<p> ตตฺถ ติ มหโต หิมสฺส อตฺถิตาย ‘‘หิมวา’’ติ ลทฺธนามโต ปพฺพตราชโตฯ ติ ปวตฺตติฯ ติ อิโต มหาคงฺคาโตฯ นฺติ กสฺมา มํ ยาจสิ ปานียํ, คงฺคานทิํ โอตริตฺวา ยถารุจิ ปิวาติ ทเสฺสติฯ</p>


<p>   ติ อุทกํ สนฺทมานํ มยฺหํ ปาปกมฺมผเลน โลหิตํ หุตฺวา ปริวตฺตติ ปริณมติ, ตาย คหิตมตฺตํ อุทกํ โลหิตํ ชายติฯ</p>


<p> ติ มม อนิจฺฉนฺติยาฯ ติ เทติฯ นฺติ คิลานปจฺจยํฯ นฺติ ยํ เอตํ จีวราทิกํ ปจฺจยชาตํ สมณานํ ปเวจฺฉสิ เทสิ, เอตํ เต ปรโลกสฺมิํ โลหิตํ โหตุ อุตฺตราติ อภิสปนวเสน กตํ ปาปกมฺมํ, ตสฺส วิปาเกนาติ โยชนาฯ</p>


<p>อถายสฺมา เรวโต ตํ เปติํ อุทฺทิสฺส ภิกฺขุสงฺฆสฺส ปานียํ อทาสิ, ปิณฺฑาย จริตฺวา ภตฺตํ คเหตฺวา ภิกฺขูนมทาสิ, สงฺการกูฎาทิโต ปํสุกูลํ คเหตฺวา โธวิตฺวา ภิสิญฺจ จิมิลิกญฺจ กตฺวา ภิกฺขูนํ อทาสิ, เตน จสฺสา เปติยา ทิพฺพสมฺปตฺติโย อเหสุํฯ สา เถรสฺส  สนฺติกํ คนฺตฺวา อตฺตนา ลทฺธทิพฺพสมฺปตฺติํ เถรสฺส ทเสฺสสิฯ เถโร ตํ ปวตฺติํ อตฺตโน สนฺติกํ อุปคตานํ จตุนฺนํ ปริสานํ ปกาเสตฺวา ธมฺมกถํ  กเถสิฯ เตน มหาชโน สญฺชาตสํเวโค วิคตมลมเจฺฉโร หุตฺวา ทานสีลาทิกุสลธมฺมาภิรโต อโหสีติฯ อิทํ ปน เปตวตฺถุ ทุติยสงฺคีติยํ สงฺคหํ อารุฬฺหนฺติ ทฎฺฐพฺพํฯ</p>

</p>


<h3>๑๑. สุตฺตเปตวตฺถุวณฺณนา</h3>
<p>ติ อิทํ สุตฺตเปตวตฺถุฯ ตสฺส กา อุปฺปตฺติ? สาวตฺถิยา กิร อวิทูเร อญฺญตรสฺมิํ คามเก อมฺหากํ สตฺถริ อนุปฺปเนฺนเยว สตฺตนฺนํ วสฺสสตานํ อุปริ อญฺญตโร ทารโก เอกํ ปเจฺจกพุทฺธํ อุปฎฺฐหิฯ ตสฺส มาตา ตสฺมิํ วยปฺปเตฺต ตสฺสตฺถาย สมานกุลโต อญฺญตรํ กุลธีตรํ อาเนสิฯ วิวาหทิวเสเยว จ โส กุมาโร สหาเยหิ สทฺธิํ นฺหายิตุํ คโต อหินา ทโฎฺฐ กาลมกาสิ, ‘‘ยกฺขคาเหนา’’ติปิ  วทนฺติฯ โส ปเจฺจกพุทฺธสฺส อุปฎฺฐาเนน พหุํ กุสลกมฺมํ กตฺวา ฐิโตปิ ตสฺสา ทาริกาย ปฎิพทฺธจิตฺตตาย วิมานเปโต หุตฺวา นิพฺพตฺติ, มหิทฺธิโก ปน อโหสิ มหานุภาโวฯ</p>


<p>อถ โส ตํ ทาริกํ อตฺตโน วิมานํ เนตุกาโม ‘‘เกน นุ โข อุปาเยน เอสา ทิฎฺฐธมฺมเวทนียกมฺมํ กตฺวา มยา สทฺธิํ อิธ อภิรเมยฺยา’’ติ ตสฺสา ทิพฺพโภคสมฺปตฺติยา อนุภวนเหตุํ วีมํสโนฺต ปเจฺจกพุทฺธํ จีวรกมฺมํ กโรนฺตํ ทิสฺวา มนุสฺสรูเปน คนฺตฺวา วนฺทิตฺวา ‘‘กิํ, ภเนฺต, สุตฺตเกน อโตฺถ อตฺถี’’ติ อาหฯ ‘‘จีวรกมฺมํ กโรมิ, อุปาสกา’’ติฯ ‘‘เตน หิ, ภเนฺต, อสุกสฺมิํ ฐาเน สุตฺตภิกฺขํ จรถา’’ติ ตสฺสา ทาริกาย เคหํ ทเสฺสสิฯ ปเจฺจกพุโทฺธ ตตฺถ คนฺตฺวา ฆรทฺวาเร อฎฺฐาสิฯ อถ สา ปเจฺจกพุทฺธํ ตตฺถ ฐิตํ ทิสฺวา ปสนฺนมานสา ‘‘สุตฺตเกน เม อโยฺย อตฺถิโก’’ติ ญตฺวา เอกํ สุตฺตคุฬํ อทาสิฯ อถ โส อมนุโสฺส มนุสฺสรูเปน ตสฺส ทาริกาย ฆรํ คนฺตฺวา ตสฺสา มาตรํ ยาจิตฺวา ตาย สทฺธิํ กติปาหํ วสิตฺวา ตสฺสา มาตุยา อนุคฺคหตฺถํ ตสฺมิํ เคเห สพฺพภาชนานิ หิรญฺญสุวณฺณสฺส ปูเรตฺวา สพฺพตฺถ อุปริ นามํ ลิขิ ‘‘อิทํ เทวทตฺติยํ ธนํ น เกนจิ คเหตพฺพ’’นฺติ, ตญฺจ ทาริกํ คเหตฺวา อตฺตโน  วิมานํ อคมาสิฯ ตสฺสา มาตา ปหูตํ ธนํ ลภิตฺวา อตฺตโน ญาตกานํ กปณทฺธิกาทินญฺจ ทตฺวา อตฺตนา จ ปริภุญฺชิตฺวา กาลํ กโรนฺตี ‘‘มม ธีตา อาคจฺฉติ เจ, อิทํ ธนํ ทเสฺสถา’’ติ ญาตกานํ กเถตฺวา กาลมกาสิฯ</p>


<p>ตโต  สตฺตนฺนํ วสฺสสตานํ อจฺจเยน อมฺหากํ ภควติ โลเก อุปฺปชฺชิตฺวา ปวตฺติตวรธมฺมจเกฺก อนุกฺกเมน สาวตฺถิยํ วิหรเนฺต ตสฺสา อิตฺถิยา เตน อมนุเสฺสน สทฺธิํ วสนฺติยา อุกฺกณฺฐา อุปฺปชฺชิฯ สา ตํ ‘‘สาธุ, อยฺยปุตฺต, มํ สกเญฺญว เคหํ ปฎิเนหี’’ติ วทนฺตี –</p>


<ol>
<li>
‘‘อหํ ปุเร ปพฺพชิตสฺส ภิกฺขุโน,  
  
สุตฺตํ อทาสิํ อุปสงฺกมฺม ยาจิตา;  
  
ตสฺส วิปาโก  
วิปุลผลูปลพฺภติ,  
  
พหุกา จ เม อุปฺปชฺชเร วตฺถโกฎิโยฯ  
</li>
  
<li>
‘‘ปุปฺผาภิกิณฺณํ รมิตํ วิมานํ, อเนกจิตฺตํ นรนาริเสวิตํ;  
  
สาหํ ภุญฺชามิ จ ปารุปามิ จ, ปหูตวิตฺตา น จ ตาว ขียติฯ  
</li>
  
<li>
‘‘ตเสฺสว กมฺมสฺส วิปากมนฺวยา, สุขญฺจ สาตญฺจ อิธูปลพฺภติ;  
  
สาหํ คนฺตฺวา ปุนเทว มานุสํ, กาหามิ ปุญฺญานิ นยยฺยปุตฺต ม’’นฺติฯ –  
</li>
  
<p>อิมา คาถา อภาสิฯ
</ol></p>


<p> ตตฺถ ติ อิทํ ปเจฺจกพุทฺธํ สทฺธาย วุตฺตํฯ โส หิ กามาทิมลานํ อตฺตโน สนฺตานโต อนวเสสโต ปพฺพาชิตตฺตา ปหีนตฺตา ปรมตฺถโต ‘‘ปพฺพชิโต’’ติ, ภินฺนกิเลสตฺตา ‘‘ภิกฺขู’’ติ จ วตฺตพฺพตํ อรหติฯ นฺติ กปฺปาสิยสุตฺตํฯ ติ มยฺหํ เคหํ อุปสงฺกมิตฺวาฯ ติ ‘‘อุทฺทิสฺส อริยา ติฎฺฐนฺติ, เอสา อริยาน ยาจนา’’ติ (ชา. ๑.๗.๕๙) เอวํ วุตฺตาย กายวิญฺญตฺติปโยคสงฺขาตาย ภิกฺขาจริยาย  ยาจิตาฯ ติ ตสฺส สุตฺตทานสฺสฯ ติ วิปุลผโล อุฬารอุทโย มหาอุทโย วิปาโก เอตรหิ อุปลพฺภติ ปจฺจนุภวียติฯ ติ อเนกาฯ ติ วตฺถานํ โกฎิโย, อเนกสตสหสฺสปเภทานิ วตฺถานีติ อโตฺถฯ</p>


<p> นฺติ  นานาวิธจิตฺตกมฺมํ, อเนเกหิ วา มุตฺตามณิอาทีหิ รตเนหิ วิจิตฺตรูปํฯ นฺติ ปริจารกภูเตหิ นเรหิ นารีหิ จ อุปเสวิตํฯ ติ  สา อหํ ตํ วิมานํ ปริภุญฺชามิฯ ติ อเนกาสุ วตฺถโกฎีสุ อิจฺฉิติจฺฉิตํ นิวาเสมิ เจว ปริทหามิ จฯ ติ ปหูตวิตฺตูปกรณา มหทฺธนา มหาโภคาฯ ติ ตญฺจ วิตฺตํ น ขียติ, น ปริกฺขยํ ปริยาทานํ คจฺฉติฯ</p>


<p> ติ ตเสฺสว สุตฺตทานมยปุญฺญกมฺมสฺส อนฺวยา ปจฺจยา เหตุภาเวน วิปากภูตํ  อิฎฺฐมธุรสงฺขาตํ  อิมสฺมิํ วิมาเน นฺติ ปุน เอว มนุสฺสโลกํ อุปคนฺตฺวาฯ ติ มยฺหํ สุขวิเสสนิปฺผาทกานิ ปุญฺญานิ กริสฺสามิ, เยสํ วา มยา อยํ สมฺปตฺติ ลทฺธาติ อธิปฺปาโยฯ นฺติ, อยฺยปุตฺต, มํ มนุสฺสโลกํ นย, เนหีติ อโตฺถฯ</p>


<p>ตํ สุตฺวา โส อมนุโสฺส ตสฺสา ปฎิพทฺธจิตฺตตาย อนุกมฺปาย คมนํ อนิจฺฉโนฺต –</p>


<ol>
<li>
‘‘สตฺต ตุวํ วสฺสสตา อิธาคตา,  
  
ชิณฺณา จ วุฑฺฒา จ ตหิํ ภวิสฺสสิ;  
  
สเพฺพว เต กาลกตา จ ญาตกา,  
  
กิํ ตตฺถ คนฺตฺวาน อิโต กริสฺสสี’’ติฯ –  
</li>
  
<p>คาถมาหฯ ตตฺถ ติ วิภตฺติโลเปน นิเทฺทโส, นิสฺสเกฺก วา เอตํ ปจฺจตฺตวจนํฯ ติ วสฺสสตโต, สตฺตหิ วสฺสสเตหิ อุทฺธํ ตุวํ อิธาคตา อิมํ วิมานํ อาคตา, อิธาคตาย ตุยฺหํ สตฺต วสฺสสตานิ  โหนฺตีติ อโตฺถฯ   ติ อิธ ทิเพฺพหิ อุตุอาหาเรหิ อุปถมฺภิตตฺตภาวา กมฺมานุภาเวน เอตฺตกํ กาลํ ทหรากาเรเนว ฐิตาฯ อิโต ปน คตา กมฺมสฺส จ ปริกฺขีณตฺตา มนุสฺสานญฺจ อุตุอาหารวเสน ชราชิณฺณา วโยวุฑฺฒา จ ตหิํ มนุสฺสโลเก ภวิสฺสสิฯ กินฺติ? ติ ทีฆสฺส อทฺธุโน คตตฺตา ตว ญาตโยปิ สเพฺพ เอว มตา, ตสฺมา อิโต เทวโลกโต ตตฺถ มนุสฺสโลกํ คนฺตฺวา กิํ กริสฺสสิ, อวเสสมฺปิ อายุญฺจ อิเธว เขเปหิ, อิธ วสาหีติ อธิปฺปาโยฯ
</ol></p>


<p>เอวํ เตน วุตฺตา สา ตสฺส วจนํ อสทฺทหนฺตี ปุนเทว –</p>


<ol>
<li>
‘‘สเตฺตว  
วสฺสานิ อิธาคตาย เม, ทิพฺพญฺจ สุขญฺจ สมปฺปิตาย;  
  
สาหํ คนฺตฺวา ปุนเทว มานุสํ, กาหามิ ปุญฺญานิ นยยฺยปุตฺต ม’’นฺติฯ –  
</li>
  
<p>คาถมาหฯ ตตฺถ ติ, อยฺยปุตฺต, มยฺหํ อิธาคตาย สเตฺตว วสฺสานิ มเญฺญ วีติวตฺตานิฯ สตฺต วสฺสสตานิ ทิพฺพสุขสมปฺปิตาย พหุมฺปิ กาลํ คตํ อสลฺลเกฺขนฺตี เอวมาหฯ
</ol></p>


<p>เอวํ ปน ตาย วุโตฺต โส วิมานเปโต นานปฺปการํ ตํ อนุสาสิตฺวา ‘‘ตฺวํ อิทานิ สตฺตาหโต อุตฺตริ ตตฺถ น ชีวิสฺสสิ, มาตุยา เต นิกฺขิตฺตํ มยา ทินฺนํ ธนํ อตฺถิ, ตํ สมณพฺราหฺมณานํ ทตฺวา อิเธว อุปฺปตฺติํ ปเตฺถหี’’ติ วตฺวา ตํ พาหายํ คเหตฺวา คามมเชฺฌ ฐเปตฺวา ‘‘อิธาคเต อเญฺญปิ ชเน ‘ยถาพลํ ปุญฺญานิ กโรถา’ติ โอวเทยฺยาสี’’ติ วตฺวา คโตฯ เตน วุตฺตํ –</p>


<ol>
<li>
‘‘โส  
ตํ คเหตฺวาน ปสยฺห พาหายํ, ปจฺจานยิตฺวาน เถริํ สุทุพฺพลํ;  
  
วเชฺชสิ ‘อญฺญมฺปิ ชนํ อิธาคตํ, กโรถ ปุญฺญานิ สุขูปลพฺภตี’’’ติฯ  
</li>
  
<p>ตตฺถ ติ โส วิมานเปโตฯ นฺติ ตํ อิตฺถิํฯ นฺติ ปสยฺห เนตา วิย พาหายํ ตํ คเหตฺวาฯ ติ  ตสฺสา ชาตสํวุฑฺฒคามํ ปุนเทว อานยิตฺวาฯ นฺติ ถาวริํ, ชิณฺณํ วุฑฺฒนฺติ อโตฺถฯ นฺติ ชราชิณฺณตาย เอว สุฎฺฐุ ทุพฺพลํฯ สา กิร ตโต วิมานโต อปคมนสมนนฺตรเมว ชิณฺณา วุฑฺฒา มหลฺลิกา อทฺธคตา วโยอนุปฺปตฺตา อโหสิฯ ติ วเทยฺยาสิฯ วตฺตพฺพวจนาการญฺจ ทเสฺสตุํ นฺติอาทิ วุตฺตํฯ ตสฺสโตฺถ – ภเทฺท, ตฺวมฺปิ ปุญฺญํ กเรยฺยาสิ, อญฺญมฺปิ ชนํ อิธ ตว ทสฺสนตฺถาย อาคตํ ‘‘ภทฺรมุขา, อาทิตฺตํ สีสํ วา เจลํ วา อชฺฌุเปกฺขิตฺวาปิ ทานสีลาทีนิ ปุญฺญานิ กโรถาติ, กเต จ ปุเญฺญ เอกํเสเนว ตสฺส ผลภูตํ สุขํ อุปลพฺภติ, น เอตฺถ สํสโย กาตโพฺพ’’ติ วเทยฺยาสิ โอวเทยฺยาสีติฯ
</ol></p>


<p>เอวญฺจ วตฺวา ตสฺมิํ คเต สา อิตฺถี อตฺตโน ญาตกานํ วสนฎฺฐานํ คนฺตฺวา เตสํ อตฺตานํ ชานาเปตฺวา เตหิ นิยฺยาทิตธนํ คเหตฺวา สมณพฺราหฺมณานํ ทานํ เทนฺตี อตฺตโน สนฺติกํ อาคตาคตานํ –</p>


<ol>
<li>
‘‘ทิฎฺฐา  
มยา อกเตน สาธุนา, เปตา วิหญฺญนฺติ ตเถว มนุสฺสา;  
  
กมฺมญฺจ  
กตฺวา สุขเวทนียํ, เทวา มนุสฺสา จ สุเข ฐิตา ปชา’’ติฯ –  
</li>
  
<p>คาถาย โอวาทมทาสิฯ
</ol></p>


<p>ตตฺถ ติ อนิพฺพตฺติเตน อตฺตนา อนุปจิเตนฯ ติ กุสลกเมฺมน, อิตฺถมฺภูตลกฺขเณ กรณวจนํฯ ติ วิฆาตํ อาปชฺชนฺติฯ นฺติ สุขวิปากํ ปุญฺญกมฺมํฯ ติ สุเข ปติฎฺฐิตาฯ ‘‘สุเขธิตา’’ติ วา ปาโฐ, สุเขน อภิวุฑฺฒา ผีตาติ อโตฺถฯ อยเญฺหตฺถ อธิปฺปาโย – ยถา เปตา ตเถว มนุสฺสา อกเตน กุสเลน, กเตน จ อกุสเลน วิหญฺญมานา ขุปฺปิปาสาทินา วิฆาตํ อาปชฺชนฺตา มหาทุกฺขํ อนุภวนฺตา ทิฎฺฐา มยาฯ สุขเวทนียํ ปน กมฺมํ กตฺวา เตน กเตน กุสลกเมฺมน, อกเตน จ อกุสลกเมฺมน เทวมนุสฺสปริยาปนฺนา ปชา สุเข ฐิตา ทิฎฺฐา มยา, อตฺตปจฺจกฺขเมตํ, ตสฺมา ปาปํ ทูรโตว ปริวเชฺชนฺตา ปุญฺญกิริยาย ยุตฺตปยุตฺตา โหถาติฯ</p>


<p>เอวํ ปน โอวาทํ เทนฺตี สมณพฺราหฺมณาทีนํ สตฺตาหํ มหาทานํ ปวเตฺตตฺวา สตฺตเม ทิวเส กาลํ กตฺวา ตาวติํเสสุ นิพฺพตฺติฯ ภิกฺขู ตํ ปวตฺติํ ภควโต อาโรเจสุํฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย  ธมฺมํ เทเสสิ, วิเสสโต จ ปเจฺจกพุเทฺธสุ ปวตฺติตทานสฺส มหปฺผลตํ มหานิสํสตญฺจ ปกาเสสิฯ ตํ สุตฺวา มหาชโน วิคตมลมเจฺฉโร ทานาทิปุญฺญาภิรโต อโหสีติฯ</p>

</p>


<h3>๑๒. กณฺณมุณฺฑเปติวตฺถุวณฺณนา</h3>
<p>ติ อิทํ สตฺถริ สาวตฺถิยํ วิหรเนฺต กณฺณมุณฺฑเปติํ อารพฺภ วุตฺตํฯ อตีเต กิร  กสฺสปพุทฺธกาเล กิมิลนคเร อญฺญตโร อุปาสโก โสตาปโนฺน ปญฺจหิ อุปาสกสเตหิ สทฺธิํ สมานจฺฉโนฺท หุตฺวา อารามโรปนเสตุพนฺธนจงฺกมนกรณาทีสุ ปุญฺญกเมฺมสุ ปสุโต หุตฺวา วิหรโนฺต สงฺฆสฺส วิหารํ กาเรตฺวา เตหิ สทฺธิํ กาเลน กาลํ วิหารํ คจฺฉติฯ เตสํ ภริยาโยปิ อุปาสิกา หุตฺวา อญฺญมญฺญํ สมคฺคา มาลาคนฺธวิเลปนาทิหตฺถา กาเลน กาลํ วิหารํ คจฺฉนฺติโย อนฺตรามเคฺค อารามสภาทีสุ วิสฺสมิตฺวา คจฺฉนฺติฯ</p>


<p>อเถกทิวสํ  กติปยา ธุตฺตา เอกิสฺสา สภาย สนฺนิสินฺนา ตาสุ ตตฺถ วิสฺสมิตฺวา คตาสุ ตาสํ รูปสมฺปตฺติํ ทิสฺวา ปฎิพทฺธจิตฺตา หุตฺวา ตาสํ สีลาจารคุณสมฺปนฺนตํ ญตฺวา กถํ สมุฎฺฐาเปสุํ ‘‘โก เอตาสุ เอกิสฺสาปิ สีลเภทํ กาตุํ สมโตฺถ’’ติฯ ตตฺถ อญฺญตโร ‘‘อหํ สมโตฺถ’’ติ อาหฯ เต เตน ‘‘สหเสฺสน อพฺภุตํ กโรมา’’ติ อพฺภุตํ อกํสุฯ โส อเนเกหิ อุปาเยหิ วายมมาโน ตาสุ สภํ อาคตาสุ สุมุญฺจิตํ สตฺตตนฺติํ มธุรสฺสรํ วีณํ วาเทโนฺต มธุเรเนว สเรน กามปฎิสํยุตฺตคีตานิ คายโนฺต คีตสเทฺทน ตาสุ อญฺญตรํ อิตฺถิํ สีลเภทํ ปาเปโนฺต อติจารินิํ กตฺวา เต ธุเตฺต สหสฺสํ ปราเชสิฯ เต สหสฺสปราชิตา ตสฺสา สามิกสฺส อาโรเจสุํฯ สามิโก ตํ ปุจฺฉิ – ‘‘กิํ ตฺวํ เอวรูปา, ยถา เต  ปุริสา อโวจุ’’นฺติฯ สา ‘‘นาหํ อีทิสํ ชานามี’’ติ ปฎิกฺขิปิตฺวา ตสฺมิํ อสทฺทหเนฺต สมีเป ฐิตํ สุนขํ ทเสฺสตฺวา สปถํ อกาสิ ‘‘สเจ มยา ตาทิสํ ปาปกมฺมํ กตํ, อยํ ฉินฺนกโณฺณ กาฬสุนโข ตตฺถ ตตฺถ ภเว ชาตํ มํ  ขาทตู’’ติฯ อิตราปิ ปญฺจสตา อิตฺถิโย ตํ อิตฺถิํ อติจารินิํ ชานนฺตี กิํ อยํ ตถารูปํ ปาปํ อกาสิ, อุทาหุ นากาสี’’ติ โจทิตา ‘‘น มยํ เอวรูปํ ชานามา’’ติ มุสา วตฺวา ‘‘สเจ มยํ ชานาม, ภเว ภเว เอติสฺสาเยว ทาสิโย ภเวยฺยามา’’ติ สปถํ อกํสุฯ</p>


<p>อถ สา อติจารินี อิตฺถี เตเนว วิปฺปฎิสาเรน ฑยฺหมานหทยา สุสฺสิตฺวา น จิเรเนว กาลํ กตฺวา หิมวติ ปพฺพตราเช สตฺตนฺนํ มหาสรานํ อญฺญตรสฺส กณฺณมุณฺฑทหสฺส ตีเร วิมานเปตี หุตฺวา นิพฺพตฺติฯ วิมานสามนฺตา จสฺสา กมฺมวิปากานุภวนโยคฺคา เอกา โปกฺขรณี นิพฺพตฺติฯ เสสา จ ปญฺจสตา อิตฺถิโย กาลํ กตฺวา สปถกมฺมวเสน ตสฺสาเยว ทาสิโย หุตฺวา นิพฺพตฺติํสุฯ สา ตตฺถ ปุเพฺพ กตสฺส ปุญฺญกมฺมสฺส ผเลน ทิวสภาคํ ทิพฺพสมฺปตฺติํ อนุภวิตฺวา อฑฺฒรเตฺต ปาปกมฺมพลสโญฺจทิตา สยนโต อุฎฺฐหิตฺวา โปกฺขรณิตีรํ คจฺฉติฯ ตตฺถ คตํ คชโปตกปฺปมาโณ เอโก กาฬสุนโข เภรวรูโป ฉินฺนกโณฺณ ติขิณายตกถินทาโฐ สุวิปฺผุลิตขทิรงฺคารปุญฺชสทิสนยโน นิรนฺตรปฺปวตฺตวิชฺชุลตาสงฺฆาตสทิสชิโวฺห กถินติขิณนโข ขรายตทุพฺพณฺณโลโม ตโต อาคนฺตฺวา ตํ ภูมิยํ นิปาเตตฺวา อติสยชิฆจฺฉาภิภูโต วิย ปสยฺห ขาทโนฺต อฎฺฐิสงฺขลิกมตฺตํ กตฺวา ทเนฺตหิ คเหตฺวา โปกฺขรณิยํ ขิปิตฺวา อนฺตรธายติฯ สา จ ตตฺถ ปกฺขิตฺตสมนนฺตรเมว ปกติรูปธารินี หุตฺวา วิมานํ อภิรุยฺห สยเน นิปชฺชติฯ อิตรา ปน ตสฺสา ทาสพฺยเมว ทุกฺขํ อนุภวนฺติฯ เอวํ ตาสํ ตตฺถ วสนฺตีนํ ปญฺญาสาธิกานิ ปญฺจ วสฺสสตานิ วีติวตฺตานิฯ</p>


<p>อถ  ตาสํ ปุริเสหิ วินา ทิพฺพสมฺปตฺติํ อนุภวนฺตีนํ อุกฺกณฺฐา อเหสุํฯ ตตฺถ จ กณฺณมุณฺฑทหโต นิคฺคตา ปพฺพตวิวเรน อาคนฺตฺวา คงฺคํ นทิํ อนุปวิฎฺฐา เอกา นที อตฺถิฯ ตาสญฺจ วสนฎฺฐานสมีเป  เอโก ทิพฺพผเลหิ อมฺพรุเกฺขหิ ปนสลพุชาทีหิ จ อุปโสภิโต อารามสทิโส อรญฺญปฺปเทโส อตฺถิฯ ตา เอวํ สมจิเนฺตสุํ – ‘‘หนฺท, มยํ อิมานิ อมฺพผลานิ อิมิสฺสา นทิยา ปกฺขิปิสฺสาม, อเปฺปว นาม อิมํ ผลํ ทิสฺวา ผลโลเภน  โกจิเทว ปุริโส อิธาคเจฺฉยฺย, เตน สทฺธิํ รมิสฺสามาติฯ ตา ตถา อกํสุฯ ตาหิ ปน ปกฺขิตฺตานิ อมฺพผลานิ กานิจิ ตาปสา คณฺหิํสุ, กานิจิ วนจรกา, กานิจิ กากา วิลุชฺชิํสุ, กานิจิ ตีเร ลคฺคิํสุฯ เอกํ ปน คงฺคาย โสตํ ปตฺวา อนุกฺกเมน พาราณสิํ สมฺปาปุณิฯ</p>


<p>เตน จ สมเยน พาราณสิราชา โลหชาลปริกฺขิเตฺต คงฺคาชเล นฺหายติฯ อถ ตํ ผลํ นทิโสเตน วุยฺหมานํ อนุกฺกเมน อาคนฺตฺวา โลหชาเล ลคฺคิฯ ตํ วณฺณคนฺธรสสมฺปนฺนํ มหนฺตํ ทิพฺพํ อมฺพผลํ ทิสฺวา ราชปุริสา รโญฺญ อุปเนสุํฯ ราชา ตสฺส เอกเทสํ คเหตฺวา วีมํสนตฺถาย เอกสฺส พนฺธนาคาเร ฐปิตสฺส วชฺฌโจรสฺส ขาทิตุํ อทาสิฯ โส ตํ ขาทิตฺวา ‘‘เทว, มยา เอวรูปํ น ขาทิตปุพฺพํ, ทิพฺพมิทํ มเญฺญ อมฺพผล’’นฺติ อาหฯ ราชา ปุนปิ ตสฺส เอกํ ขณฺฑํ อทาสิฯ โส ตํ ขาทิตฺวา วิคตวลิตปลิโต อติวิย มโนหรรูโป โยพฺพเน ฐิโต วิย อโหสิฯ ตํ ทิสฺวา ราชา อจฺฉริยพฺภุตชาโต ตํ อมฺพผลํ ปริภุญฺชิตฺวา สรีเร วิเสสํ ลภิตฺวา มนุเสฺส ปุจฺฉิ – ‘‘กตฺถ เอวรูปานิ ทิพฺพอมฺพผลานิ สํวิชฺชนฺตี’’ติ? มนุสฺสา เอวมาหํสุ – ‘‘หิมวเนฺต กิร, เทว, ปพฺพตราเช’’ติฯ ‘‘สกฺกา ปน ตานิ อาเนตุ’’นฺติ? ‘‘วนจรกา, เทว, ชานนฺตี’’ติฯ</p>


<p>ราชา วนจรเก ปโกฺกสาเปตฺวา เตสํ ตมตฺถํ อาจิกฺขิตฺวา เตหิ สมฺมเนฺตตฺวา ทินฺนสฺส เอกสฺส วนจรกสฺส สหสฺสํ ทตฺวา ตํ วิสฺสเชฺชสิ – ‘‘คจฺฉ , สีฆํ ตํ เม อมฺพผลํ อาเนหี’’ติฯ โส ตํ กหาปณสหสฺสํ ปุตฺตทารสฺส ทตฺวา ปาเถยฺยํ คเหตฺวา ปฎิคงฺคํ กณฺณมุณฺฑทหาภิมุโข คนฺตฺวา มนุสฺสปถํ อติกฺกมิตฺวา กณฺณมุณฺฑทหโต โอรํ สฎฺฐิโยชนปฺปมาเณ ปเทเส เอกํ ตาปสํ ทิสฺวา เตน อาจิกฺขิตมเคฺคน คจฺฉโนฺต ปุน ติํสโยชนปฺปมาเณ ปเทเส เอกํ ตาปสํ ทิสฺวา, เตน อาจิกฺขิตมเคฺคน คจฺฉโนฺต ปุน ปนฺนรสโยชนปฺปมาเณ ฐาเน อญฺญํ ตาปสํ ทิสฺวา, ตสฺส อตฺตโน อาคมนการณํ กเถสิฯ ตาปโส ตํ อนุสาสิ – ‘‘อิโต ปฎฺฐาย อิมํ มหาคงฺคํ ปหาย อิมํ ขุทฺทกนทิํ นิสฺสาย ปฎิโสตํ คจฺฉโนฺต ยทา ปพฺพตวิวรํ ปสฺสสิ, ตทา รตฺติยํ อุกฺกํ คเหตฺวา ปวิเสยฺยาสิฯ อยญฺจ  นที รตฺติยํ นปฺปวตฺตติ, เตน  เต คมนโยคฺคา โหติ, กติปยโยชนาติกฺกเมน เต อเมฺพ ปสฺสิสฺสสี’’ติฯ โส ตถา กตฺวา อุทยเนฺต สูริเย วิวิธรตนรํสิชาลปโชฺชติตภูมิภาคํ ผลภาราวนตสาขาวิตานตรุคโณปโสภิตํ นานาวิธวิหงฺคคณูปกูชิตํ อติวิย มโนหรํ อมฺพวนํ สมฺปาปุณิฯ</p>


<p>อถ นํ ตา อมนุสฺสิตฺถิโย ทูรโตว อาคจฺฉนฺตํ ทิสฺวา ‘‘เอส มม ปริคฺคโห, เอส มม ปริคฺคโห’’ติ อุปธาวิํสุฯ โส ปน ตาหิ สทฺธิํ ตตฺถ ทิพฺพสมฺปตฺติํ อนุภวิตุํ โยคฺคสฺส ปุญฺญกมฺมสฺส อกตตฺตา ตา ทิสฺวาว ภีโต วิรวโนฺต ปลายิตฺวา อนุกฺกเมน พาราณสิํ ปตฺวา ตํ ปวตฺติํ รโญฺญ อาโรเจสิฯ ราชา ตํ สุตฺวา ตา อิตฺถิโย ทฎฺฐุํ อมฺพผลานิ จ ปริภุญฺชิตุํ สญฺชาตาภิลาโส รชฺชภารํ อมเจฺจสุ อาโรเปตฺวา มิควาปเทเสน สนฺนทฺธธนุกลาโป ขคฺคํ พนฺธิตฺวา กติปยมนุสฺสปริวาโร เตเนว วนจรเกน ทสฺสิตมเคฺคน คนฺตฺวา กติปยโยชนนฺตเร ฐาเน มนุเสฺสปิ ฐเปตฺวา วนจรกเมว คเหตฺวา อนุกฺกเมน คนฺตฺวา ตมฺปิ ตโต นิวตฺตาเปตฺวา อุทยเนฺต  ทิวากเร อมฺพวนํ ปาวิสิฯ อถ นํ ตา อิตฺถิโย อภินวอุปฺปนฺนมิว เทวปุตฺตํ ทิสฺวา ปจฺจุคฺคนฺตฺวา ‘‘ราชา’’ติ ญตฺวา สญฺชาตสิเนหพหุมานา สกฺกจฺจํ นฺหาเปตฺวา ทิเพฺพหิ วตฺถาลงฺการมาลาคนฺธวิเลปเนหิ สุมณฺฑิตปสาธิตํ กตฺวา วิมานํ อาโรเปตฺวา นานคฺครสํ ทิพฺพโภชนํ โภเชตฺวา ตสฺส อิจฺฉานุรูปํ ปยิรุปาสิํสุฯ</p>


<p>อถ ทิยฑฺฒวสฺสสเต อติกฺกเนฺต ราชา อฑฺฒรตฺติสมเย อุฎฺฐหิตฺวา นิสิโนฺน ตํ อติจารินิํ เปติํ โปกฺขรณิตีรํ คจฺฉนฺติํ ทิสฺวา ‘‘กิํ นุ โข เอสา อิมาย เวลาย คจฺฉตี’’ติ วีมํสิตุกาโม อนุพนฺธิฯ อถ นํ ตตฺถ คตํ สุนเขน ขชฺชมานํ ทิสฺวา ‘‘กิํ นุ โข อิท’’นฺติ อชานโนฺต ตโย จ ทิวเส วีมํสิตฺวา ‘‘เอโส เอติสฺสา ปจฺจามิโตฺต ภวิสฺสตี’’ติ นิสิเตน อุสุนา วิชฺฌิตฺวา ชีวิตา โวโรเปตฺวา ตญฺจ อิตฺถิํ โปเถตฺวา โปกฺขรณิํ โอตาเรตฺวา ปฎิลทฺธปุริมรูปํ ทิสฺวา –</p>


<ol>
<li>
‘‘โสณฺณโสปานผลกา  
, โสณฺณวาลุกสนฺถตา;  
  
ตตฺถ โสคนฺธิยา วคฺคู, สุจิคนฺธา มโนรมาฯ  
</li>
  
<li>
‘‘นานารุเกฺขหิ สญฺฉนฺนา, นานาคนฺธสเมริตา;  
  
นานาปทุมสญฺฉนฺนา, ปุณฺฑรีกสโมตตาฯ  
</li>
  
<li>
‘‘สุรภิํ  
สมฺปวายนฺติ, มนุญฺญา มาลุเตริตา;  
  
หํสโกญฺจาภิรุทา จ, จกฺกวกฺกาภิกูชิตาฯ  
</li>
  
<li>
‘‘นานาทิชคณากิณฺณา, นานาสรคณายุตา;  
  
นานาผลธรา รุกฺขา, นานาปุปฺผธรา วนาฯ  
</li>
  
<li>
‘‘น  
มนุเสฺสสุ อีทิสํ, นครํ ยาทิสํ อิทํ;  
  
ปาสาทา พหุกา ตุยฺหํ, โสวณฺณรูปิยามยา;  
  
ททฺทลฺลมานา อาเภนฺติ, สมนฺตา จตุโร ทิสาฯ  
</li>
  
<li>
‘‘ปญฺจ ทาสิสตา ตุยฺหํ, ยา เตมา ปริจาริกา;  
  
ตา กมฺพุกายูรธรา, กญฺจนาเวฬภูสิตาฯ  
</li>
  
<li>
‘‘ปลฺลงฺกา พหุกา ตุยฺหํ, โสวณฺณรูปิยามยา;  
  
กทลิมิคสญฺฉนฺนา, สชฺชา โคนกสนฺถตาฯ  
</li>
  
<li>
‘‘ยตฺถ ตุวํ วาสูปคตา, สพฺพกามสมิทฺธินี;  
  
สมฺปตฺตายฑฺฒรตฺตาย, ตโต อุฎฺฐาย คจฺฉสิฯ  
</li>
  
<li>
‘‘อุยฺยานภูมิํ คนฺตฺวาน, โปกฺขรญฺญา สมนฺตโต;  
  
ตสฺสา ตีเร ตุวํ ฐาสิ, หริเต สทฺทเล สุเภฯ  
</li>
  
<li>
‘‘ตโต เต กณฺณมุโณฺฑ สุนโข, องฺคมงฺคานิ ขาทติ;  
  
ยทา จ ขายิตา อาสิ, อฎฺฐิสงฺขลิกา กตา;  
  
โอคาหสิ โปกฺขรณิํ, โหติ กาโย ยถา ปุเรฯ  
</li>
  
<li>
‘‘ตโต ตฺวํ องฺคปจฺจงฺคี, สุจารุ ปิยทสฺสนา;  
  
วเตฺถน ปารุปิตฺวาน, อายาสิ มม สนฺติกํฯ  
</li>
  
<li>
‘‘กิํ  
  
นุ กาเยน วาจาย, มนสา ทุกฺกฎํ กตํ;  
  
กิสฺสกมฺมวิปาเกน, กณฺณมุโณฺฑ สุนโข ตว;  
  
องฺคมงฺคานิ ขาทตี’’ติฯ –  
</li>
  
<p>ทฺวาทสหิ คาถาหิ ตํ ตสฺส ปวตฺติํ ปฎิปุจฺฉิฯ
</ol></p>


<p> ตตฺถ ติ สุวณฺณมยโสปานผลกาฯ ติ สมนฺตโต สุวณฺณมยาหิ วาลุกาหิ สนฺถตาฯ ติ โปกฺขรณิยํฯ ติ โสคนฺธิกาฯ ติ สุนฺทรา รุจิราฯ ติ มนุญฺญคนฺธาฯ</p>


<p> ติ นานาวิธสุรภิคนฺธวเสน คนฺธวายุนา สมนฺตโต เอริตาฯ ติ  นานาวิธรตฺตปทุมสญฺฉาทิตสลิลตลาฯ ติ เสตปทุเมหิ จ สโมกิณฺณาฯ</p>


<p> ติ สมฺมเทว สุคนฺธํ วายติ โปกฺขรณีติ อธิปฺปาโยฯ ติ หํเสหิ จ โกเญฺจหิ จ อภินาทิตาฯ</p>


<p> ติ นานาทิชคณากิณฺณาฯ ติ นานาวิธวิหงฺคมาภิรุทสมูหยุตฺตาฯ ติ นานาวิธผลธาริโน สพฺพกาลํ วิวิธผลภารนมิตสาขตฺตาฯ ติ นานาวิธสุรภิกุสุมทายิกานิ วนานีติ อโตฺถฯ ลิงฺควิปลฺลาเสน หิ ‘‘วนา’’ติ วุตฺตํฯ</p>


<p> นฺติ ยาทิสํ ตว อิทํ นครํ, อีทิสํ มนุเสฺสสุ นตฺถิ, มนุสฺสโลเก น อุปลพฺภตีติ อโตฺถฯ ติ รชตมยาฯ ติ อติวิย วิโรจมานาฯ ติ โสภยนฺติฯ ติ สมนฺตโต จตโสฺสปิ ทิสาโยฯ</p>


<p> ติ ยา เต อิมาฯ ติ เวยฺยาวจฺจการินิโยฯ ติ ตา ปริจาริกาโยฯ ติ สงฺขวลยกายูรวิภูสิตาฯ ติ สุวณฺณวฎํสกสมลงฺกตเกสหตฺถาฯ</p>


<p> ติ   กทลิมิคจมฺมปจฺจตฺถรณตฺถตาฯ ติ สชฺชิตา สยิตุํ ยุตฺตรูปาฯ ติ ทีฆโลมเกน โกชเวน สนฺถตาฯ</p>


<p> ติ ยสฺมิํ ปลฺลเงฺกฯ ติ วาสํ อุปคตา, สยิตาติ อโตฺถฯ ติ อฑฺฒรตฺติยา อุปคตายฯ ติ ปลฺลงฺกโตฯ</p>


<p> ติ โปกฺขรณิยาฯ ติ  นีเลฯ ติ ตรุณติณสญฺฉเนฺนฯ ติ สุเทฺธฯ สุเภติ วา ตสฺสา อาลปนํฯ ภเทฺท, สมนฺตโต หริเต สทฺทเล ตสฺสา โปกฺขรณิยา ตีเร ตฺวํ คนฺตฺวาน ฐาสิ ติฎฺฐสีติ โยชนาฯ</p>


<p> ติ ขณฺฑิตกโณฺณ ฉินฺนกโณฺณฯ ติ ขาทิตา อโหสิฯ ติ อฎฺฐิสงฺขลิกมตฺตา กตาฯ ติ สุนเขน ขาทนโต ปุเพฺพ วิยฯ</p>


<p> ติ โปกฺขรณิํ โอคาหนโต ปจฺฉาฯ ติ ปริปุณฺณสพฺพงฺคปจฺจงฺควตีฯ ติ สุฎฺฐุ มโนรมาฯ ติ ทสฺสนียาฯ ติ อาคจฺฉสิฯ</p>


<p>เอวํ เตน รญฺญา ปุจฺฉิตา สา เปตี อาทิโต ปฎฺฐาย อตฺตโน ปวตฺติํ ตสฺส กเถนฺตี –</p>


<ol>
<li>
‘‘กิมิลายํ คหปติ, สโทฺธ อาสิ อุปาสโก;  
  
ตสฺสาหํ ภริยา อาสิํ, ทุสฺสีลา อติจารินีฯ  
</li>
  
<li>
‘‘โส มํ อติจรมานาย, สามิโก เอตทพฺรวิ;  
  
‘เนตํ ตํ ฉนฺนํ ปติรูปํ, ยํ ตฺวํ อติจราสิ มํ’ฯ  
</li>
  
<li>
‘‘สาหํ โฆรญฺจ สปถํ, มุสาวาทญฺจ ภาสิสํ;  
  
‘นาหํ ตํ อติจรามิ, กาเยน อุท เจตสาฯ  
</li>
  
<li>
‘‘‘สจาหํ  
  
ตํ อติจรามิ, กาเยน อุท เจตสา;  
  
กณฺณมุโณฺฑยํ สุนโข, องฺคมงฺคานิ ขาทตุ’ฯ  
</li>
  
<li>
‘‘ตสฺส กมฺมสฺส วิปากํ, มุสาวาทสฺส จูภยํ;  
  
สเตฺตว วสฺสสตานิ, อนุภูตํ ยโต หิ เม;  
  
กณฺณมุโณฺฑ จ สุนโข, องฺคมงฺคานิ ขาทตี’’ติฯ – ปญฺจ คาถา อาห;  
</li>
  
<p> ตตฺถ  นฺติ เอวํนามเก นคเรฯ ติ ภริยา หิ ปติํ อติกฺกมฺม จรณโต ‘‘อติจารินี’’ติ วุจฺจติฯ อติจรมานาย มยิ โส สามิโก มํ เอตทพฺรวีติ โยชนาฯ นฺติอาทิ วุตฺตาการทสฺสนํฯ ตตฺถ นฺติ น เอตํ ยุตฺตํฯ นฺติ ตเสฺสว เววจนํฯ นฺติ กิริยาปรามสนํฯ ติ อติจรสิ, อยเมว วา ปาโฐฯ ยํ มํ ตฺวํ อติจรสิ, ตตฺถ ยํ อติจรณํ, เนตํ ฉนฺนํ เนตํ ปติรูปนฺติ อโตฺถฯ
</ol></p>


<p> นฺติ ทารุณํฯ นฺติ สปนํฯ นฺติ อภาสิํฯ นฺติ สเจ อหํฯ นฺติ ตฺวํฯ ติ ตสฺส ปาปกมฺมสฺส ทุสฺสีลฺยกมฺมสฺสฯ ติ ‘‘นาหํ ตํ อติจรามี’’ติ วุตฺตมุสาวาทสฺส จฯ นฺติ อุภยสฺส วิปากํฯ นฺติ อนุภูยมานํ มยาติ อโตฺถฯ ติ ยโต ปาปกมฺมโตฯ</p>


<p>เอวญฺจ ปน วตฺวา เตน อตฺตโน กตํ อุปการํ กิเตฺตนฺตี –</p>


<ol>
<li>
‘‘ตฺวญฺจ เทว พหุกาโร, อตฺถาย เม อิธาคโต;  
  
สุมุตฺตาหํ กณฺณมุณฺฑสฺส, อโสกา อกุโตภยาฯ  
</li>
  
<li>
‘‘ตาหํ เทว นมสฺสามิ, ยาจามิ ปญฺชลีกตา;  
  
ภุญฺช อมานุเส กาเม, รม เทว มยา สหา’’ติฯ –  
</li>
  
<p>เทฺว คาถา อาหฯ ตตฺถ ติ ราชานํ อาลปติฯ ติ กณฺณมุณฺฑโตฯ นิสฺสเกฺก หิ อิทํ สามิวจนํฯ อถ ราชา ตตฺถ วาเสน นิพฺพินฺนมานโส คมนชฺฌาสยํ ปกาเสสิฯ ตํ สุตฺวา  เปตี รโญฺญ ปฎิพทฺธจิตฺตา ตเตฺถวสฺส  วาสํ ยาจนฺตี ติ คาถมาหฯ
</ol></p>


<p>ปุน  ราชา เอกํเสน นครํ คนฺตุกาโมว หุตฺวา อตฺตโน อชฺฌาสยํ ปเวเทโนฺต –</p>


<ol>
<li>
‘‘ภุตฺตา อมานุสา กามา, รมิโตมฺหิ ตยา สห;  
  
ตาหํ สุภเค ยาจามิ, ขิปฺปํ ปฎินยาหิ ม’’นฺติฯ –  
</li>
  
<p>โอสานคาถมาหฯ ตตฺถ นฺติ ตํ อหํฯ ติ สุภคยุเตฺตฯ นฺติ มยฺหํ นครเมว มํ ปฎิเนหิฯ เสสํ สพฺพตฺถ ปากฎเมวฯ
</ol></p>


<p>อถ สา วิมานเปตี รโญฺญ วจนํ สุตฺวา วิโยคํ อสหมานา โสกาตุรตาย พฺยากุลหทยา เวธมานสรีรา นานาวิเธหิ อุปาเยหิ อายาจิตฺวาปิ ตํ ตตฺถ วาเสตุํ อสโกฺกนฺตี พหูหิ มหารเหหิ รตเนหิ สทฺธิํ ราชานํ นครํ เนตฺวา ปาสาทํ อาโรเปตฺวา กนฺทิตฺวา ปริเทวิตฺวา อตฺตโน วสนฎฺฐานเมว คตาฯ ราชา ปน ตํ ทิสฺวา สญฺชาตสํเวโค ทานาทีนิ ปุญฺญกมฺมานิ กตฺวา สคฺคปรายโณ อโหสิฯ อถ อมฺหากํ ภควติ โลเก อุปฺปชฺชิตฺวา ปวตฺติตวรธมฺมจเกฺก อนุกฺกเมน สาวตฺถิยํ วิหรเนฺต เอกทิวสํ อายสฺมา มหาโมคฺคลฺลาโน ปพฺพตจาริกํ จรมาโน ตํ อิตฺถิํ สปริวารํ ทิสฺวา ตาย กตกมฺมํ ปุจฺฉิฯ สา อาทิโต ปฎฺฐาย สพฺพํ เถรสฺส กเถสิฯ เถโร ตาสํ ธมฺมํ เทเสสิฯ ตํ ปวตฺติํ เถโร ภควโต อาโรเจสิฯ ภควา ตมตฺถํ อฎฺฐุปฺปตฺติํ กตฺวา สมฺปตฺตปริสาย ธมฺมํ เทเสสิฯ มหาชโน ปฎิลทฺธสํเวโค ปาปโต โอรมิตฺวา ทานาทีนิ ปุญฺญกมฺมานิ กตฺวา สคฺคปรายโณ อโหสีติฯ</p>

</p>


<h3>๑๓. ฒุพฺพริเปตวตฺถุวณฺณนา</h3>
<p>ติ อิทํ อุพฺพริเปตวตฺถุํ สตฺถา เชตวเน วิหรโนฺต อญฺญตรํ อุปาสิกํ อารพฺภ กเถสิ ฯ สาวตฺถิยํ กิร อญฺญตราย อุปาสิกาย สามิโก กาลมกาสิฯ สา ปติวิโยคทุกฺขาตุรา โสจนฺตี อาฬาหนํ คนฺตฺวา โรทติฯ ภควา ตสฺสา โสตาปตฺติผลสฺส อุปนิสฺสยสมฺปตฺติํ ทิสฺวา กรุณาย สโญฺจทิตมานโส หุตฺวา  ตสฺสา เคหํ คนฺตฺวา ปญฺญเตฺต อาสเน  นิสีทิฯ อุปาสิกา สตฺถารํ อุปสงฺกมิตฺวา วนฺทิตฺวา เอกมนฺตํ นิสีทิฯ อถ นํ สตฺถา ‘‘กิํ, อุปาสิเก, โสจสี’’ติ วตฺวา ‘‘อาม, ภควา, ปิยวิปฺปโยเคน โสจามี’’ติ วุเตฺต ตสฺสา โสกํ อปเนตุกาโม อตีตํ อาหริฯ</p>


<p>อตีเต ปญฺจาลรเฎฺฐ กปิลนคเร จูฬนีพฺรหฺมทโตฺต นาม ราชา อโหสิฯ โส อคติคมนํ ปหาย อตฺตโน วิชิเต ปชาย หิตกรณนิรโต ทส ราชธเมฺม อโกเปตฺวา รชฺชํ อนุสาสมาโน กทาจิ ‘‘อตฺตโน รเชฺช กิํ วทนฺตี’’ติ โสตุกาโม ตุนฺนวายเวสํ คเหตฺวา เอโก อทุติโย นครโต นิกฺขมิตฺวา คามโต คามํ ชนปทโต ชนปทํ วิจริตฺวา สพฺพรชฺชํ อกณฺฎกํ อนุปปีฬํ มนุเสฺส สโมฺมทมาเน อปารุตฆเร มเญฺญ วิหรเนฺต ทิสฺวา โสมนสฺสชาโต นิวตฺติตฺวา นคราภิมุโข อาคจฺฉโนฺต อญฺญตรสฺมิํ คาเม เอกิสฺสา วิธวาย ทุคฺคติตฺถิยา เคหํ ปาวิสิฯ สา ตํ ทิสฺวา อาห – ‘‘โก นุ ตฺวํ, อโยฺย, กุโต วา อาคโตสี’’ติ? ‘‘อหํ ตุนฺนวาโย, ภเทฺท, ภติยา ตุนฺนวายกมฺมํ กโรโนฺต วิจรามิฯ ยทิ ตุมฺหากํ ตุนฺนวายกมฺมํ อตฺถิ, ภตฺตญฺจ เวตนญฺจ เทถ, ตุมฺหากมฺปิ กมฺมํ กโรมี’’ติฯ ‘‘นตฺถมฺหากํ กมฺมํ ภตฺตเวตนํ วา, อเญฺญสํ กโรหิ, อยฺยา’’ติฯ โส ตตฺถ กติปาหํ วสโนฺต ธญฺญปุญฺญลกฺขณสมฺปนฺนํ ตสฺสา ธีตรํ ทิสฺวา มาตรํ อาห – ‘‘อยํ ทาริกา กิํ เกนจิ กตปริคฺคหา, อุทาหุ อกตปริคฺคหาฯ สเจ ปน เกนจิ อกตปริคฺคหา, อิมํ มยฺหํ เทถ, อหํ ตุมฺหากํ สุเขน ชีวนูปายํ กาตุํ สมโตฺถ’’ติฯ ‘‘สาธุ, อยฺยา’’ติ สา ตสฺส ตํ อทาสิฯ</p>


<p>โส ตาย สทฺธิํ กติปาหํ วสิตฺวา ตสฺสา กหาปณสหสฺสํ ทตฺวา ‘‘อหํ กติปาเหเนว นิวตฺติสฺสามิฯ ภเทฺท , ตฺวํ มา อุกฺกณฺฐสี’’ติ วตฺวา อตฺตโน นครํ คนฺตฺวา, นครสฺส จ ตสฺส คามสฺส จ อนฺตเร มคฺคํ สมํ การาเปตฺวา อลงฺการาเปตฺวา มหตา ราชานุภาเวน ตตฺถ คนฺตฺวา ตํ ทาริกํ กหาปณราสิมฺหิ ฐเปตฺวา สุวณฺณรชตกลเสหิ นฺหาเปตฺวา ‘‘อุพฺพรี’’ติ นามํ การาเปตฺวา อคฺคมเหสิฎฺฐาเน ฐเปตฺวา ตญฺจ คามํ ตสฺสา ญาตีนํ ทตฺวา มหตา ราชานุภาเวน ตํ นครํ อาเนตฺวา ตาย สทฺธิํ อภิรมมาโน ยาวชีวํ รชฺชสุขํ อนุภวิตฺวา อายุปริโยสาเน  กาลมกาสิฯ กาลกเต จ ตสฺมิํ, กเต จ สรีรกิเจฺจ อุพฺพรี ปติวิโยเคน โสกสลฺลสมปฺปิตหทยา อาฬาหนํ คนฺตฺวา พหู ทิวเส คนฺธปุปฺผาทีหิ ปูเชตฺวา รโญฺญ คุเณ กิเตฺตตฺวา อุมฺมาทปฺปตฺตา วิย กนฺทนฺตี ปริเทวนฺตี อาฬาหนํ ปทกฺขิณํ กโรติฯ</p>


<p>เตน  จ สมเยน อมฺหากํ ภควา โพธิสตฺตภูโต อิสิปพฺพชฺชํ ปพฺพชิตฺวา อธิคตชฺฌานาภิโญฺญ หิมวนฺตสฺส สามนฺตา อญฺญตรสฺมิํ อรญฺญายตเน วิหรโนฺต โสกสลฺลสมปฺปิตํ อุพฺพริํ ทิเพฺพน จกฺขุนา ทิสฺวา อากาเสน อาคนฺตฺวา ทิสฺสมานรูโป อากาเส ฐตฺวา ตตฺถ ฐิเต มนุเสฺส ปุจฺฉิ – ‘‘กสฺสิทํ อาฬาหนํ, กสฺสตฺถาย จายํ อิตฺถี ‘พฺรหฺมทตฺต, พฺรหฺมทตฺตา’ติ กนฺทนฺตี ปริเทวตี’’ติฯ ตํ สุตฺวา มนุสฺสา ‘‘พฺรหฺมทโตฺต นาม ปญฺจาลานํ ราชา, โส อายุปริโยสาเน กาลมกาสิ, ตสฺสิทํ อาฬาหนํ, ตสฺส อยํ อคฺคมเหสี อุพฺพรี นาม ‘พฺรหฺมทตฺต, พฺรหฺมทตฺตา’ติ ตสฺส นามํ คเหตฺวา กนฺทนฺตี ปริเทวตี’’ติ อาหํสุฯ ตมตฺถํ ทีเปนฺตา สงฺคีติการา –</p>


<ol>
<li>
‘‘อหุ ราชา พฺรหฺมทโตฺต, ปญฺจาลานํ รเถสโภ;  
  
อโหรตฺตานมจฺจยา, ราชา กาลมกฺรุพฺพถฯ  
</li>
  
<li>
‘‘ตสฺส อาฬาหนํ คนฺตฺวา, ภริยา กนฺทติ อุพฺพริ;  
  
พฺรหฺมทตฺตํ อปสฺสนฺตี, พฺรหฺมทตฺตาติ กนฺทติฯ  
</li>
  
<li>
‘‘อิสิ  
จ ตตฺถ อาคจฺฉิ, สมฺปนฺนจรโณ มุนิ;  
  
โส จ ตตฺถ อปุจฺฉิตฺถ, เย ตตฺถ สุ สมาคตาฯ  
</li>
  
<li>
‘‘‘กสฺส อิทํ อาฬาหนํ, นานาคนฺธสเมริตํ;  
  
กสฺสายํ กนฺทติ ภริยา, อิโต ทูรคตํ ปติํ;  
  
พฺรหฺมทตฺตํ อปสฺสนฺตี, พฺรหฺมทตฺตาติ กนฺทติ’ฯ  
</li>
  
<li>
‘‘เต จ ตตฺถ วิยากํสุ, เย ตตฺถ สุ สมาคตา;  
  
พฺรหฺมทตฺตสฺส ภทฺทเนฺต, พฺรหฺมทตฺตสฺส มาริสฯ  
</li>
  
<li>
‘‘ตสฺส  
อิทํ อาฬาหนํ, นานาคนฺธสเมริตํ;  
  
ตสฺสายํ กนฺทติ ภริยา, อิโต ทูรคตํ ปติํ;  
  
พฺรหฺมทตฺตํ อปสฺสนฺตี, พฺรหฺมทตฺตาติ กนฺทตี’’ติฯ – ฉ คาถา ฐเปสุํ;  
</li>
  
<p> ตตฺถ  ติ อโหสิฯ นฺติ ปญฺจาลรฎฺฐวาสีนํ, ปญฺจาลรฎฺฐเสฺสว วาฯ เอโกปิ หิ ชนปโท ชนปทิกานํ ราชกุมารานํ วเสน รุฬฺหิยา ‘‘ปญฺจาลาน’’นฺติ พหุวจเนน นิทฺทิสียติฯ ติ รเถสุ อุสภสทิโส, มหารโถติ อโตฺถฯ นฺติ ตสฺส รโญฺญ สรีรสฺส ทฑฺฒฎฺฐานํฯ
</ol></p>


<p> ติ ฌานาทีนํ คุณานํ เอสนเฎฺฐน อิสิฯ ติ ตสฺมิํ อุพฺพริยา ฐิตฎฺฐาเน, สุสาเนติ อโตฺถฯ ติ อคมาสิฯ ติ สีลสมฺปทา, อินฺทฺริเยสุ คุตฺตทฺวารตา, โภชเน มตฺตญฺญุตา, ชาคริยานุโยโค, สทฺธาทโย สตฺต สทฺธมฺมา, จตฺตาริ รูปาวจรฌานานีติ อิเมหิ ปนฺนรสหิ จรณสงฺขาเตหิ คุเณหิ สมฺปโนฺน สมนฺนาคโต, จรณสมฺปโนฺนติ อโตฺถฯ ติ อตฺตหิตญฺจ ปรหิตญฺจ มุนาติ ชานาตีติ มุนิฯ ติ โส ตสฺมิํ ฐาเน ฐิเต ชเน ปฎิปุจฺฉิฯ ติ เย มนุสฺสา ตตฺถ สุสาเน สมาคตาฯ ติ นิปาตมตฺตํฯ ‘‘เย ตตฺถาสุํ สมาคตา’’ติ วา ปาโฐฯ นฺติ อเหสุนฺติ อโตฺถฯ</p>


<p> นฺติ  นานาวิเธหิ คเนฺธหิ สมนฺตโต เอริตํ อุปวาสิตํฯ ติ มนุสฺสโลกโตฯ นฺติ ปรโลกํ คตตฺตา วทติฯ ติ พฺรหฺมทตฺตาติ เอวํ นามสํกิตฺตนํ กตฺวา ปริเทวนวเสน อวฺหายติฯ</p>


<p> ติ มาริส, นิรามยกายจิตฺต มหามุนิ พฺรหฺมทตฺตสฺส รโญฺญ อิทํ อาฬาหนํ, ตเสฺสว พฺรหฺมทตฺตสฺส รโญฺญ อยํ ภริยา, ภทฺทํ เต ตสฺส จ พฺรหฺมทตฺตสฺส ภทฺทํ โหตุ, ตาทิสานํ มเหสีนํ หิตานุจินฺตเนน ปรโลเก ฐิตานมฺปิ หิตสุขํ โหติเยวาติ อธิปฺปาโยฯ</p>


<p>อถ  โส ตาปโส เตสํ วจนํ สุตฺวา อนุกมฺปํ อุปาทาย อุพฺพริยา สนฺติกํ คนฺตฺวา ตสฺสา โสกวิโนทนตฺถํ –</p>


<ol>
<li>
‘‘ฉฬาสีติสหสฺสานิ, พฺรหฺมทตฺตสฺสนามกา;  
  
อิมสฺมิํ อาฬาหเน ทฑฺฒา, เตสํ กมนุโสจสี’’ติฯ –  
</li>
  
<p>คาถมาห ฯ ตตฺถ ติ ฉสหสฺสาธิกอสีติสหสฺสสงฺขาฯ ติ พฺรหฺมทโตฺตติ เอวํนามกาฯ ติ เตสํ ฉฬาสีติสหสฺสสงฺขาตานํ พฺรหฺมทตฺตานํ กตมํ พฺรหฺมทตฺตํ ตฺวํ อนุโสจสิ, กตมํ ปฎิจฺจ เต โสโก อุปฺปโนฺนติ ปุจฺฉิฯ
</ol></p>


<p>เอวํ ปน เตน อิสินา ปุจฺฉิตา อุพฺพรี อตฺตนา อธิเปฺปตํ พฺรหฺมทตฺตํ อาจิกฺขนฺตี –</p>


<ol>
<li>
‘‘โย ราชา จูฬนีปุโตฺต, ปญฺจาลานํ รเถสโภ;  
  
ตํ ภเนฺต อนุโสจามิ, ภตฺตารํ สพฺพกามท’’นฺติฯ –  
</li>
  
<p>คาถมาหฯ ตตฺถ ติ เอวํนามสฺส รโญฺญ ปุโตฺตฯ นฺติ  มยฺหํ สพฺพสฺส อิจฺฉิติจฺฉิตสฺส ทาตารํ, สเพฺพสํ วา สตฺตานํ อิจฺฉิตทายกํฯ
</ol></p>


<p>เอวํ อุพฺพริยา วุเตฺต ปุน ตาปโส –</p>


<ol>
<li>
‘‘สเพฺพวาเหสุํ ราชาโน, พฺรหฺมทตฺตสฺสนามกา;  
  
สเพฺพว จูฬนีปุตฺตา, ปญฺจาลานํ รเถสภาฯ  
</li>
  
<li>
‘‘สเพฺพสํ อนุปุเพฺพน, มเหสิตฺตมการยิ;  
  
กสฺมา ปุริมเก หิตฺวา, ปจฺฉิมํ อนุโสจสี’’ติฯ – คาถาทฺวยมาห;  
</li>
  
<p> ตตฺถ นฺติ สเพฺพว เต ฉฬาสีติสหสฺสสงฺขา ราชาโน พฺรหฺมทตฺตสฺส นามกา จูฬนีปุตฺตา ปญฺจาลานํ รเถสภาว อเหสุํฯ อิเม ราชภาวาทโย วิเสสา เตสุ เอกสฺสาปิ นาเหสุํฯ
</ol></p>


<p> ติ ตฺวญฺจ เตสํ สเพฺพสมฺปิ อนุปุเพฺพน อคฺคมเหสิภาวํ อกาสิ, อนุปฺปตฺตาติ อโตฺถฯ ติ คุณโต จ สามิกภาวโต  จ อวิสิเฎฺฐสุ เอตฺตเกสุ ชเนสุ ปุริมเก ราชาโน ปหาย ปจฺฉิมํ เอกํเมว กสฺมา เกน การเณน อนุโสจสีติ ปุจฺฉิฯ</p>


<p>ตํ  สุตฺวา อุพฺพรี สํเวคชาตา ปุน ตาปสํ –</p>


<ol>
<li>
‘‘อาตุเม อิตฺถิภูตาย, ทีฆรตฺตาย มาริส;  
  
ยสฺสา เม อิตฺถิภูตาย, สํสาเร พหุภาสสี’’ติฯ –  
</li>
  
<p>คาถมาหฯ ตตฺถ ติ อตฺตนิฯ ติ อิตฺถิภาวํ อุปคตายฯ ติ ทีฆรตฺตํฯ อยเญฺหตฺถ อธิปฺปาโย – อิตฺถิภูตาย อตฺตนิ สพฺพกาลํ อิตฺถีเยว โหติ, อุทาหุ ปุริสภาวมฺปิ อุปคจฺฉตีติฯ ติ ยสฺสา มยฺหํ อิตฺถิภูตาย เอวํ ตาว พหุสํสาเร มเหสิภาวํ มหามุนิ ตฺวํ ภาสสิ กเถสีติ อโตฺถฯ ‘‘อาหุ เม อิตฺถิภูตายา’’ติ วา ปาโฐฯ ตตฺถ ติ อนุสฺสรณเตฺถ นิปาโตฯ ติ สยํ อนุสฺสริตํ อญฺญาตมิทํ มยา, อิตฺถิภูตาย อิตฺถิภาวํ อุปคตาย เอวํ มยฺหํ  เอตฺตกํ กาลํ อปราปรุปฺปตฺติ อโหสิฯ กสฺมา? ยสฺมา ยสฺสา เม อิตฺถิภูตาย สเพฺพสํ อนุปุเพฺพน มเหสิตฺตมการยิ, กิํ ตฺวํ, มหามุนิ, สํสาเร พหุํ ภาสสีติ โยชนาฯ
</ol></p>


<p>ตํ สุตฺวา ตาปโส อยํ นิยโม สํสาเร นตฺถิ ‘‘อิตฺถี อิตฺถีเยว โหติ, ปุริโส ปุริโส เอวา’’ติ ทเสฺสโนฺต –</p>


<ol>
<li>
‘‘อหุ อิตฺถี อหุ ปุริโส, ปสุโยนิมฺปิ อาคมา;  
  
เอวเมตํ อตีตานํ, ปริยโนฺต น ทิสฺสตี’’ติฯ –  
</li>
  
<p>คาถมาหฯ ตตฺถ ติ ตฺวํ กทาจิ อิตฺถีปิ อโหสิ, กทาจิ ปุริโสปิ อโหสิฯ น เกวลํ อิตฺถิปุริสภาวเมว, อถ โข ปสุ โยนิมฺปิ อคมาสิ, กทาจิ ปสุภาวมฺปิ อคมาสิ, ติรจฺฉานโยนิมฺปิ อุปคตา อโหสิฯ ติ เอวํ ยถาวุตฺตํ เอตํ อิตฺถิภาวํ ปุริสภาวํ ติรจฺฉานาทิภาวญฺจ อุปคตานํ อตีตานํ อตฺตภาวานํ ปริยโนฺต ญาณจกฺขุนา มหตา อุสฺสาเหน ปสฺสนฺตานมฺปิ น ทิสฺสติฯ น เกวลํ ตเวว, อถ โข สเพฺพสมฺปิ  สํสาเร ปริพฺภมนฺตานํ สตฺตานํ อตฺตภาวสฺส ปริยโนฺต น ทิสฺสเตว น ปญฺญายเตวฯ เตนาห ภควา –
</ol></p>

 สตฺตานํ ตณฺหาสํโยชนานํ สนฺธาวตํ สํสรต’’นฺติ (สํ. นิ. ๒.๑๒๔)ฯ</p>


<p>เอวํ เตน ตาปเสน สํสารสฺส อปริยนฺตตํ กมฺมสฺสกตญฺจ วิภาเวเนฺตน เทสิตํ ธมฺมํ สุตฺวา สํสาเร สํวิคฺคหทยา ธเมฺม จ ปสนฺนมานสา วิคตโสกสลฺลา หุตฺวา อตฺตโน ปสาทํ โสกวิคมนญฺจ ปกาเสนฺตี –</p>


<ol>
<li>
‘‘อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหี  
วต เม สลฺลํ, โสกํ หทยนิสฺสิตํ;  
  
โย เม โสกปเรตาย, ปติโสกํ อปานุทิฯ  
</li>
  
<li>
‘‘สาหํ อพฺพูฬฺหสลฺลาสฺมิ, สีติภูตาสฺมิ นิพฺพุตา;  
  
น โสจามิ น โรทามิ, ตว สุตฺวา มหามุนี’’ติฯ –  
</li>
  
<p>ติโสฺส คาถา อภาสิฯ ตาสํ อโตฺถ เหฎฺฐา วุโตฺตเยวฯ
</ol></p>


<p>อิทานิ สํวิคฺคหทยาย อุพฺพริยา ปฎิปตฺติํ ทเสฺสโนฺต สตฺถา –</p>


<ol>
<li>
‘‘ตสฺส ตํ วจนํ สุตฺวา, สมณสฺส สุภาสิตํ;  
  
ปตฺตจีวรมาทาย, ปพฺพชิ อนคาริยํฯ  
</li>
  
<li>
‘‘สา จ ปพฺพชิตา สนฺตา, อคารสฺมา อนคาริยํ;  
  
เมตฺตจิตฺตํ อาภาเวสิ, พฺรหฺมโลกูปปตฺติยาฯ  
</li>
  
<li>
‘‘คามา คามํ วิจรนฺตี, นิคเม ราชธานิโย;  
  
อุรุเวฬา นาม โส คาโม, ยตฺถ กาลมกฺรุพฺพถฯ  
</li>
  
<li>
‘‘เมตฺตจิตฺตํ  
อาภาเวตฺวา, พฺรหฺมโลกูปปตฺติยา;  
  
อิตฺถิจิตฺตํ วิราเชตฺวา, พฺรหฺมโลกูปคา อหู’’ติฯ – จตโสฺส คาถา อภาสิ;  
</li>
  
<p> ตตฺถ  ติ ตสฺส ตาปสสฺสฯ นฺติ สุฎฺฐุ ภาสิตํ, ธมฺมนฺติ อโตฺถฯ ติ ปพฺพชฺชํ อุปคตา สมานา, ปพฺพชิตฺวา วา หุตฺวา สนฺตกายวาจาฯ นฺติ เมตฺตาสหคตํ จิตฺตํฯ จิตฺตสีเสน เมตฺตชฺฌานํ วทติฯ ติ ตญฺจ สา เมตฺตจิตฺตํ ภาเวนฺตี พฺรหฺมโลกูปปตฺติยา อภาเวสิ, น วิปสฺสนาปาทกาทิอตฺถํฯ อนุปฺปเนฺน หิ พุเทฺธ พฺรหฺมวิหาราทิเก ภาเวนฺตา ตาปสปริพฺพาชกา ยาวเทว ภวสมฺปตฺติอตฺถเมว ภาเวสุํฯ
</ol></p>


<p>   นฺติ คามโต อญฺญํ คามํฯ ติ วเฑฺฒตฺวา พฺรูเหตฺวาฯ ติ เกจิ ปฐนฺติ, เตสํ อ-กาโร นิปาตมตฺตํฯ ติ อิตฺถิภาเว จิตฺตํ อชฺฌาสยํ อภิรุจิํ วิราเชตฺวา อิตฺถิภาเว วิรตฺตจิตฺตา หุตฺวาฯ ติ ปฎิสนฺธิคฺคหณวเสน พฺรหฺมโลกํ อุปคมนกา อโหสิฯ เสสํ เหฎฺฐา วุตฺตนยตฺตา อุตฺตานเมวฯ</p>


<p>สตฺถา อิมํ ธมฺมเทสนํ อาหริตฺวา ตสฺสา อุปาสิกาย โสกํ วิโนเทตฺวา อุปริ จตุสจฺจเทสนํ อกาสิฯ สจฺจปริโยสาเน สา อุปาสิกา โสตาปตฺติผเล ปติฎฺฐหิฯ สมฺปตฺตปริสาย จ เทสนา สาตฺถิกา อโหสีติฯ</p>

</p>

</p>


<p>เตรสวตฺถุปฎิมณฺฑิตสฺส</p>

</p>





