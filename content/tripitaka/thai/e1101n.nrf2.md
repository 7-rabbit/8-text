<h1>นนฺทิยราชวโคฺค</h1>
<h2>๑๑. นนฺทิยราชสฺส วตฺถุมฺหิ อยมานุปุพฺพีกถา</h2>
<p>อิโต  กิร กปฺปสตสหสฺสมตฺถเก ปทุมุตฺตโร นาม สตฺถา โลเก อุทปาทิ สเทวกํ โลกํ สํสารกนฺตารา อุตฺตาเรโนฺตฯ ตสฺมิํ กิร สมเย เอโก กุฎุมฺพิโก สตฺถุ ธมฺมเทสนํ สุตฺวา ปสนฺนมานโส พุทฺธปมุขํ ภิกฺขุสงฺฆํ นิมเนฺตตฺวา มหาทานํ สเชฺชตฺวา อตฺตโน ภวนํ เทวภวนมิว อลงฺกริตฺวา พุทฺธารหํ มหาสนํ ปญฺญาเปตฺวา คนฺตฺวา ภควนฺตํ ยาจิ กาโลยํ ภเนฺต ภควโต ภตฺตคฺคสฺส อุปสงฺกมนายาติฯ อถ ภควา ภิกฺขุสงฺฆปริวุโต มหตา พุทฺธานุภาเวน คนฺตฺวา นิสีทิ ปญฺญตฺตวรพุทฺธาสเน, ตโต กุฎุมฺพิโก หโฎฺฐ อุทโคฺค สปริโส ภควนฺตํ ปริวิสติ อเนเกหิ มธุรนฺนปานาทีหิฯ ตทา ตสฺส ภควโต สาสเน ธุตงฺคธรานํ อโคฺค วสภเตฺถโรนาม มหาสาวโก สปทานวเตฺตน ปิณฺฑาย จรมาโน ตสฺส กุฎุมฺพิกสฺส เคหทฺวาเร อฎฺฐาสิ, อถ โส เถรํ ทิสฺวา ภเนฺต สตฺถา อโนฺตเคเห นิสิโนฺน, ตุเมฺหปิ ปวิสถาติ ยาจิ, เถโร อปวิสิตฺวาว อคมาสิ, กุฎุมฺพิโก ภควนฺตํ อุปสงฺกมิตฺวา ตมตฺตํ วตฺวา กิํ ภเนฺต สเทวเก โลเก ภควตาปิ อุตฺตริตโร คุเณน สํวิชฺชตีติ อาหฯ อถสฺส สตฺถา ปุโตฺตปมํ ทเสฺสตฺวา เถรสฺส คุเณ วเณฺณโนฺต เอวมาหฯ</p>


<ol>
<li>
ปาเลนฺติ นิมฺมลํ กตฺวา, ปาติโมกฺขาทิสํวรํ;  
  
สมาทินฺนธุตงฺคาจ, อปฺปิจฺฉา มุนิสูนโวฯ  
</li>
  
<li>
นิจฺจ มนฺตกยุทฺธมฺหิ, นทฺธา โยธาว ทปฺปิตา;  
  
ปุญฺญานํ วตฺถุภูตา เต, เทวมานุสกา ทินํฯ  
</li>
  
<li>
ธาเรมหํ วณฺณวนฺตํ, สีเวยฺยมฺปิจ จีวรํ;  
  
พุทฺธปุตฺตา มหานาคา น ธาเรนฺติ ตถาวิธํฯ  
</li>
  
<li>
ธาเรนฺติ  
เต ปํสุกูลํ, สงฺฆาเฎตฺวา ปิโลติเก;  
  
วณจฺฉาทนโจลํว, อิจฺฉาโลภ วิวชฺชิตาฯ  
</li>
  
<li>
สาทิยามิ สทา หโมฺภ, อุปาสกนิมนฺตนํ;  
  
เนว สาเทนฺติ สมฺพุทฺธ, ปุโตฺต ปาสกยาจนํฯ  
</li>
  
<li>
สปทาเนน ยํ ลทฺธํ, ลูขํวาปิ ปณีตกํ;  
  
เตน ตุสฺสนฺติ เม ปุตฺตา, รสเคธวิวชฺชิตาฯ  
</li>
  
<li>
นิปชฺชามิ อหํ สาธุ, สนฺถเต สยเน สุเภ;  
  
น เต เสยฺยํ ปกเปฺปนฺติ, สํสารภยภีรุกาฯ  
</li>
  
<li>
ฐานา สนคมเนน, กเปฺปนฺติ อิริยาปถํ;  
  
เนกภูมิสมากิณฺณ, ปาสาเทสุ วสามหํฯ  
</li>
  
<li>
พุทฺธปุตฺตา ตถาจฺฉนฺนํ, น กทา ปวิสนฺติ เต;  
  
รุกฺขมูเล สุสานสฺมิํ, อโพฺภกาเส รมนฺติ เตฯ  
</li>
  
<li>
ภาเวตฺวา ภวนาสาย, เหตุํ ภาวนมุตฺตมํ;  
  
อหํ คาเม วสิสฺสามิ, ปาเปโนฺต ชนตํ สิวํฯ  
</li>
  
<li>
รมนฺติ มม ปุตฺตา เต, ปนฺตเสนาสเน กกา;  
  
เตสํ มหตฺตโร สโนฺต, เถโรยํ วสโภ มหา;  
  
ธุตปาโป ธุตงฺคโคฺค, ญาโตยํ มม สาสเนติฯ  
</li>
  
<p>เอวํ ภควา หตฺถํ อุกฺขิปิตฺวา จนฺทมณฺฑเล ปหรโนฺต วิย เถรสฺส คุเณ ปกาเสสิ, ตโต โส ตสฺส คุณกถํ สุตฺวา สยมฺปิตํ ฐานนฺตรํ กามยมาโน ยนฺนูนาหํ อนาคเต อญฺญตรสฺส สมฺมาสมฺพุทฺธสฺส สาสเน ธุตงฺคธรานํ อโคฺค ภวิสฺสามีติ ตํ ฐานนฺตรํ ปเตฺถโนฺต ภควโต ปาทมูเล นิปชฺชิ, สตฺถา ตํ การณํ อุปปริกฺขิตฺวา อิโต กปฺปสตสหสฺสมตฺถเก โคตโม นาม สตฺถา อุปฺปชฺชิสฺสติฯ ตฺวํ ตทา ธุตงฺคธรานํ อโคฺค หุตฺวา กสฺส โปติ ปญฺญายิสฺสตีติ พฺยากรณ  มทาสิฯ ตโต ปฎฺฐาย โส โสมนโสฺส ปุญฺญกมฺมํ กตฺวา ตโต จุโต เทวมนุเสฺสสุ เทวิสฺสริยํ อนุภวโนฺต วิปสฺสีสมฺมาสมฺพุทฺธกาเล เอกสาฎโก นาม พฺราหฺมโณ หุตฺวา มหาทานํ อทาสิฯ ตโต จุโต กสฺสปสมฺมาสมฺพุเทฺธ ปรินิพฺพุเต พาราณสีนคเร พาราณสีเสฎฺฐิ หุตฺวา นิพฺพโตฺต ทานาทีนิ ปุญฺญานิ กตฺวา ตโต จวิตฺวา สํสาเร สํสรโนฺต ทสวสฺสสหสฺสา ยุเกสุ มนุเสฺสสุ พาราณสิยํ เอโก กุฎุมฺพิโก หุตฺวา นิพฺพตฺติฯ โส ปนายํ กุฎุมฺพิโก อรเญฺญ ชงฺฆาวิหารํ อนุวิจรโนฺต ปจฺจนฺติเม ชนปเท อรญฺญายตเน อญฺญตรํ ปเจฺจกพุทฺธํ อทฺทสฯ โส จ ปเจฺจกพุโทฺธ ตตฺถ จีวรกมฺมํ กโรโนฺต อนุวาเต อปฺปโหเนฺต สํหริตฺวา ฐเปตุํ อารโทฺธฯ กุฎุมฺพิโก ตํ ทิสฺวา ภเนฺต กิํ กโรถาติ ปุจฺฉิฯ โส ปเจฺจกพุโทฺธ อปฺปิจฺฉตาย เตน ปุโฎฺฐ น กิญฺจิ วุโตฺต โหติฯ โส จีวรทุสฺสํ นปฺปโหตีติ ญตฺวา อตฺตโน อุตฺตรสาฎกํ ปเจฺจกพุทฺธสฺส ปาทมูเล ฐเปตฺวา อคมาสิฯ ปเจฺจกพุโทฺธ ตํ คเหตฺวา อนุวาตกํ อาโรเปโนฺต จีวรํ กตฺวา ปารุปิฯ กุฎุมฺพิโก ชีวิตปริโยสาเน กาลํ กตฺวา ตาวติํสภวเน นิพฺพตฺติตฺวา ตตฺถ ยาวตายุกํ ทิพฺพสมฺปตฺติํ อนุภวิตฺวา ตโต จวิตฺวา พาราณสิโต ติโยชนมตฺตเก ฐาเน อญฺญตรสฺมิํ นคเร นิพฺพตฺติ, ตสฺส มาตาปิตโร นนฺทิโยติ  นามํ อกํสุ, ตสฺส สตฺต ภาตโร อเหสุํ, เสสา ฉ ภาตโร นานากมฺมเนฺตสุ พฺยาวฎา มาตาปิตุนฺนํ โปเสนฺติฯ นนฺทิโย ปน อกมฺมสีโล เคเหเยว วสติฯ ตสฺมา ตสฺส เสสา กุชฺฌนฺติฯ มาตาปิตโรปิ นนฺทิยํ อามเนฺตตฺวา โอวทนฺติฯ โส ตุณฺหี โหเตวฯ อถาปรสฺมิํ สมเย คาเม นกฺขตฺตํ สงฺฆุฎฺฐํ, ตทา โส มาตรํ อาหฯ อมฺม สาฎกํ เทหิ, นกฺขตฺตํ กีฬิสฺสามีติ, สา โธต- วตฺถํ  นีหริตฺวา อทาสิ, อมฺม ถูลํ อิทนฺติ, สา อญฺญํ นีหริตฺวา อทาสิ, ตมฺปิ ปฎิกฺขิปิฯ อถ นํ มาตา อาหฯ ตาต ยาทิเส มยํ เคเห ชาตา, นตฺถิ อิโต สุขุมตรสฺส ปฎิลาภาย ปุญฺญนฺติ, ลภนฎฺฐานํ คมิสฺสามิ อมฺมาติฯ ปุตฺต อหํ อเชฺชว ตว พาราณสีนคเร รชฺชปฎิลาภํ อิจฺฉามีติ อาหฯ โส สาธุ อมฺมาติ มาตรํ วนฺทิตฺวา ปทกฺขิณํ กตฺวา ปกฺกามิฯ มาตุยา ปนสฺส เอวํ อโหสิฯ กหํ โส คมิสฺสติ, ปุเพฺพวิย อิธวา เอตฺถวา เคเห นิสีทิตฺวา อาคจฺฉตีติ, โส ปน ปุญฺญนิยาเมน โจทิยมาโน คามโต นิกฺขมิตฺวา พาราณสิํ คนฺตฺวา เสนคุตฺตสฺส เคเห ปฎิวสติ, อเถกทิวสํ โส ตสฺส กมฺมกาเรหิ สทฺธิํ สลฺลปโนฺต นิสีทิตฺวา ปจลายโนฺต สุปินํ อทฺทสฯ มุเขน อนฺตํ นิกฺขมิตฺวา สกลชมฺพุทีเป ปตฺถริตฺวา อโนฺตกุจฺฉิเมว ปาวิสิฯ ปพุโทฺธ โส ภีโต มหาสทฺทมกาสิฯ อถ นํ มหาเสนคุโตฺต ปุจฺฉิฯ นนฺทิโย สุปินํ อทฺทสนฺติ อาหฯ อถ เตน กีทิสนฺติ ปุโฎฺฐ กเถสิ, ตโต เสนคุโตฺต ตํ อตฺตโน กุลูปคํ ปริพฺพาชิกํ ปุจฺฉิ โก ตสฺส วิปาโกติฯ ปริพฺพาชิกา ยทิ โภ อิตฺถี ปสฺสติฯ สตฺตทิวสพฺภนฺตเรเยว อภิเสกํ ลภติ, ยทิ ปุริโส ปสฺสติ, ตเถว ราชา โหตีติ กเถสิฯ เสนคุโตฺต ตสฺสา ตํ กถํ สุตฺวา อิมํ มม ญาติํ กโรมีติ อตฺตโน สตฺต ธีตเร ปโกฺกสิตฺวา ปฎิปาฎิยา ปุจฺฉิฯ นนฺทิยสฺส สนฺติเก วสถาติ, เสสา สพฺพา น อิจฺฉิํสุ, น มยํ ชานาม เอตํ อธุนาคตํ กุลวนฺตํ วา ทุกฺกุลวนฺตํวาติฯ อถ กณิฎฺฐิกํ ปุจฺฉิฯ สา ยสฺส มํ มาตาปิตโร ทสฺสนฺติฯ เตสํ วจนํ น ภินฺทิสฺสามีติ สมฺปฎิจฺฉิ, อถ เสนคุโตฺต นนฺทิยํ ปโกฺกสิตฺวา อตฺตโน ธีตรํ ทตฺวา ตสฺส มหาสมฺปตฺติ มทาสิฯ ตโต สตฺตเม ทิวเส นนฺทิโย ตตฺถ ตตฺถ อาหิณฺฑโนฺต รโญฺญ มงฺคลุยฺยานํ ปสฺสิสฺสามีติ คนฺตฺวา ธงฺคลสิลาปเฎฺฎสสีสํ ปารุปิตฺวา นิปชฺชิ, โส จ พาราณสีรโญฺญ กาลงฺกตสฺส สตฺตโม  ทิวโส โหติฯ อมจฺจาจ ปุโรหิโตจ รโญฺญ สรีรกิจฺจํ กาเรตฺวา ราชงฺคเณ นิสีทิตฺวา มนฺตยิํสุฯ รโญฺญ เอกาว ธีตา อตฺถิ, ปุโตฺต ปนสฺส นตฺถิฯ อราชิกํ รชฺชํ น ติฎฺฐติฯ ผุสฺสรถํ วิสฺสเชฺชสฺสามาติฯ เต กุมุทปตฺตวเณฺณ จตฺตาโร สินฺธเว โยเชตฺวา เสตจฺฉตฺตปมุขํปญฺจวิธราชกกุธภณฺฑํ รถสฺมิํเยว ฐเปตฺวา รถํ วิสฺสเชฺชตฺวา ปจฺฉโต ตุริยานิ ปคฺคณฺหาเปสุํฯ รโถ ปาจีทฺวาเรน นิกฺขมิตฺวา อุยฺยานาภิมุโข อโหสิฯ ปริจเยน อุยฺยานาภิมุโข คจฺฉติฯ นิวเตฺตมาติ เกจิ อาหํสุฯ ปุโรหิโต มา นิวารยิตฺถาติ อาหฯ รโถ กุมารกํ ปทกฺขิณํ กตฺวา อาโรหณสโชฺช หุตฺวา อฎฺฐาสิฯ ปุโรหิโต ปารุปณกณฺณํ อปเนตฺวา ปาทตลานิ โอโลเกโนฺต ติฎฺฐตุ อยํ ทีโปฯ ทฺวิสหสฺสทีป ปริวาเรสุ จตูสุ มหาทีเปสุ เอกรชฺชํ กาตุํ สมโตฺถติวตฺวา ตสฺส ธิติํ อุปธาเรตุํ ติกฺขตฺตุํ ตุริยานิ ปคฺคณฺหาเปสิฯ อถ กุมาโร มุขํ วิวริตฺวา โอโลเกตฺวา เกน การเณน อาคตตฺถาติ อาห, เทว ตุมฺหากํ รชฺชํ ปาปุณาตีติ, ราชา กหนฺติ, เทวตฺตํ คโต สามีติ, กติ ทิวสา อติกฺกนฺตาติ, อชฺช สตฺตโม ทิวโสติฯ ปุโตฺต วา ธีตา วา นตฺถีติ, ธีตา อตฺถิ เทวฯ ปุโตฺต น วิชฺชตีติ, เตนหิ กริสฺสามิ รชฺชนฺติ, เต ตาวเทว อภิเสกมณฺฑปํ กาเรตฺวา ราชธีตรํ สพฺพาลงฺกาเรหิ อลงฺการิตฺวา อุยฺยานํ เนตฺวา กุมารสฺส อภิเสกํ อกํสุ, อถสฺส กตาภิเสกสฺส สตสหสฺสคฺฆนกํ วตฺถํ อาเนสุํ, โส กิมิทํ ตาตาติ อาห, นิวาสนวตฺถํ เทวาติ, นนุ ตาตา ถูลํติ, มนุสฺสานํ ปริโภควเตฺถสุ อิโต สุขุมตรํ นตฺถิ เทวาติ, ตุมฺหากํ ราชา เอวรูปํ นิวาเสสีติ, อาม เทวาติฯ น มเญฺญ ปุญฺญวา ตุมฺหากํ ราชาติ วตฺวา หนฺท สุวณฺณภิงฺการํ อาหรถ, ลภิสฺสาม วตฺถนฺติ, เต สุวณฺณภิงฺการํ อาหริํสุ, โส อุฎฺฐาย หเตฺถ โธวิตฺวา มุขํ วิกฺขาเลตฺวา หเตฺถน อุทกํ อาทาย ปุรตฺถิมทิสาย อพฺภุกฺกิริ,  ตาวเทว ฆนปถวิํ ภินฺทิตฺวา โสฬสกปฺปรุกฺขา อุฎฺฐหิํสุ, ปุน อุทกํ หเตฺถน คเหตฺวา ทกฺขิณํ ปจฺฉิมํ อุตฺตรนฺติ เอวํ จตโสฺสปิ ทิสา อพฺภุกฺกิริ, สพฺพทิสาสุ โสฬส โสฬส หุตฺวา จตุสฎฺฐิกปฺปรุกฺขา อุฎฺฐหิํสุ, โส เอกํ ทิพฺพทุสฺสํ นิวาเสตฺวา เอกํ ปารุปิตฺวา นนฺทิยรโญฺญ วิชิเต สุตฺตกนฺติกา อิตฺถิโย มา สุตฺตํ กนฺตนฺตูติ เภริํ จราเปถาติ วตฺวา ฉตฺตํ อุสฺสาเปตฺวา อลงฺกตปฎิยโตฺต หตฺถิกฺขนฺธวรคโต นครํ ปวิสิตฺวา ปาสาทมภิรุยฺห มหาสมฺปตฺติํ อนุภวิฯ อโห ตทา ปเจฺจกพุทฺธสฺส ทินฺนานุวาตกสฺส วิปาโกฯ เตนาหุ โปราณาฯ
</ol></p>


<ol>
<li>
ยถา สาสปมตฺตมฺหา, พีชา นิโคฺรธปาทโป;  
  
ชายเต สตสาขโฑฺฒ, มหานีลมฺพุโทปโมฯ  
</li>
  
<li>
ตเถว ปุญฺญกมฺมมฺหา, อณุมฺหา วิปุลํ ผลํ;  
  
โหตีติ อปฺปปุญฺญนฺติ, นาวมเญฺญยฺย ปณฺฑิโตติฯ  
</li>
  
<p>เอวํ คจฺฉเนฺต กาเล เอกทิวสํ เทวี รโญฺญ สมฺปตฺติํ ทิสฺวา อโห ตปสฺสีติ การุญฺญาการํ ทเสฺสสิฯ กิมิทํ เทวีติ จ ปุฎฺฐา อติมหตี เต เทว สมฺปตฺติฯ อตีตมทฺธานํ กลฺยาณํ กตตฺตาฯ อิทานิ อนาคตสฺสตฺถาย กุสลํ กโรถาติ อาหฯ กสฺส ทสฺสามฯ สีลวนฺตา นตฺถีติฯ อสุโญฺญ เทว ชมฺพุทีโป อรหเนฺตหิ, ตุเมฺห ทานํ สเชฺชถ, อหํ อรหเนฺต ลจฺฉามีติ อาหฯ ปุนทิวเส ราชา มหารหํ ทานํ สชฺชาเปสิฯ เทวี สเจ อิมิสฺสา ทิสาย อรหโนฺต อตฺถิ, อิธา คนฺตฺวา อมฺหากํ ภิกฺขํ คณฺหนฺตูติ อุตฺตรหิมวนฺตาภิมุขี ปุปฺผานิ อุทฺธํ ขิปิตฺวา อุเรน นิปชฺชิฯ อถ ตานิ ปุปฺผานิ อากาสโต คนฺตฺวา หิมวนฺตปเทเส วสนฺตานํ ปทุมวติยา ปุตฺตานํ ปญฺจสตานํปเจฺจกพุทฺธานํ เชฎฺฐกมหาปทุมปเจฺจกพุทฺธสฺส ปาทมูเล ปติํสุฯ ตถาหิฯ
</ol></p>


<ol>
<li>
อโห  
ปสฺสถ โภ ทานิ, วิมฺหยํ ปุญฺญกมฺมุโน;  
  
อเจตนาปิ ปุปฺผานิ, ทูตกิเจฺจสุ พฺยาวฎาฯ  
</li>
  
<li>
กตฺตุกาเมน โลกสฺมิํ, สกลํ อตฺตโน วสํ;  
  
สพฺพตฺถาเมน กตฺตพฺพํ, ปุญฺญํ ปญฺญวตา สทาติฯ  
</li>
  
<p>ตโต มหาปทุมปเจฺจกพุโทฺธ ตํ ญตฺวา เสสภาตเร อามเนฺตสิฯ มาริสา นนฺทิยราชา ตุเมฺห นิมเนฺตสิฯ อธิวาเสถ ตสฺส นิมนฺตนนฺติฯ เต อธิวาเสตฺวา ตาวเทว อากาเสนา คนฺตฺวา อุตฺตรทฺวาเร โอตริํสุฯ มนุสฺสา ปญฺจสตา เทว ปเจฺจกพุทฺธา อาคตาติ รโญฺญ อาโรเจสุํ, ราชา สทฺธิํ เทวิยา คนฺตฺวา วนฺทิตฺวา ปเตฺต คเหตฺวา ปเจฺจกพุเทฺธ ปาสาทํ อาโรเปตฺวา ตตฺถ เตสํ ทานํ ทตฺวา ภตฺตกิจฺจาวสาเน ราชา สงฺฆเตฺถรสฺส เทวี สงฺฆนวกสฺส จ ปาทมูเล นิปชฺชิตฺวา อยฺยา ปจฺจเยหิ น กิลมิสฺสนฺตุ, มยํ ปุเญฺญน น หายิสฺสาม, อมฺหากํ อิธ วาสาย ปฎิญฺญํ เทถาติ ปฎิญฺญํ กาเรตฺวา อุยฺยาเน นิวาสฎฺฐานาทโย กาเรตฺวา ยาวชีวํ ปจฺจกพุเทฺธ อุปฎฺฐหิตฺวา เตสุ ปรินิพฺพุเตสุ สาธุกีฬนํ กาเรตฺวา จนฺทนา ครุอาทีหิ สรีรกิจฺจํ กาเรตฺวา ธาตุโย คเหตฺวา เจติยํ ปติฎฺฐาเปตฺวา เอวรูปานมฺปิ มหานุภาวานํ มเหสีนํ มรณํ ภวิสฺสติ, กิมงฺคํ ปน มาทิสานนฺติ สํเวคชาโต เชฎฺฐปุตฺตํ รเชฺช ปติฎฺฐาเปตฺวา สยํ ปพฺพชํ ปพฺพชิ, เทวีปิ รเญฺญ ปพฺพชิเต อหํ กิํกริสฺสามีติ ปพฺพชิตฺวา เทฺวปิ อุยฺยาเน วสนฺตา ฌานาภิญฺญํ นิพฺพเตฺตตฺวา ฌานสุเขน วีตินาเมนฺตา อายุปริโยสาเน พฺรหฺมโลเก นิพฺพตฺติํสุฯ เต อมฺหากํ ภควโต กาเล พฺราหฺมณกุเล นิพฺพตฺติตฺวา พุทฺธสาสเน ปพฺพชิํสุ, ตทา นนฺทิยราชา ธุตงฺคธรานํ อโคฺค มหากสฺสปเตฺถโรนาม หุตฺวา จโนฺท วิย สุริโย วิยจ โลเก ปากโฎ หุตฺวา ภควติ ปริ- นิพฺพุเต  พุทฺธสาสนํ อติวิย โสเภติฯ ภริยาปิสฺส ภทฺทกาปิฬานี นาม อโหสีติฯ
</ol></p>


<ol>
<li>
ทตฺวา ปุเรโก วิปิเน จรโนฺต,  
  
ปเจฺจกพุทฺธสฺสนุวาตมตฺตํ;  
  
กตฺวา สรฎฺฐํ กุรุทีปโสภํ,  
  
มหานุภาโว วสุธา ธิโปสิฯ  
</li>
  
<li>
ตุเมฺหจ โภโนฺต ขลุ สีลวเนฺต,  
  
ททาถ ทานานิ อนปฺปกานิ;  
  
ตํ โว ปติฎฺฐาจ ภวนฺตรสฺมิํ,  
  
จินฺตามณิํ กปฺปตรุํว สารนฺติฯ  
</li>
  
นนฺทิยราชสฺส วตฺถุํ ปถมํฯ  
</li>
  
<h2>๑๒. อญฺญตรมนุสฺสสฺส วตฺถุมฺหิ อยมานุปุพฺพีกถา</h2>
</ol>
<p>อมฺหากํ ภควติ ปรินิพฺพุเต ปาฎลิปุตฺตสมีเป อญฺญตรสฺมิํ คาเม อญฺญตโร ทุคฺคตมนุโสฺส วสติ, โส ปเนกทิวสํ อญฺญตรํ คามํ คจฺฉโนฺต เทฺว สาฎเก นิวาเสตฺวา มหนฺตํ อฎวิํปาปุณิ, ตเทวํ คจฺฉนฺตํ ทิสฺวา เอตสฺส วตฺถํ คณฺหิสฺสามีติ เอโก โจโร อนุพนฺธิ, โส ทูรโตว อาคจฺฉนฺตํ โจรํ ทิสฺวา จิเนฺตสิ, อหเมตสฺมา ปลายิตุํ วา เตน สทฺธิํยุชฺฌิตุํ วา น สโกฺกมิ, อยมาคนฺตฺวา อวสฺสํ อนิจฺฉนฺตสฺสาปิ เม วตฺถํ คณฺหิสฺสติฯ มยาปิสฺส นิรตฺถเกน หริตุํ น สกฺกา, ทานวเสนสฺส ทสฺสามีติ สนฺนิฎฺฐาน มกาสิ, อถ โจโร อาคนฺตฺวา วตฺถกํ ปรามสิ, อถ โส ปุริโส จิตฺตํ ปสาเทตฺวา อิมํ มม วตฺถทานํ ภวโภคสุขตฺถาย ปจฺจโย โหตูติ วตฺถํ ทตฺวา ทุจฺฉาทิตตฺตา มหามคฺคํ ปหาย อเญฺญน ชงฺฆามเคฺคน คจฺฉโนฺต อาสิวิเสน ทโฎฺฐ กาลํ กตฺวา หิมวนฺตปฺปเทเส  ทฺวาทสโยชนิเก กนกวิมาเน เนกจฺฉราสหสฺสปริวุโต นิพฺพตฺติฯ วิมานํ ปนสฺส ปริวาเรตฺวา ติโยชนิเก ฐาเน กปฺปรุกฺขา นิพฺพตฺติํสุ, โส มหนฺตํ ทิพฺพสมฺปตฺติํ ทิสฺวา โสมนสฺสํ ปเวเทโนฺต อาหฯ</p>


<ol>
<li>
ปริณามิตมเตฺตน, ทานสฺส สกสนฺตกํ;  
  
ททาติ วิปุลํ โภคํ, ทิพฺพมิสฺสริยํ วรํฯ  
</li>
  
<li>
ทฺวาทสโยชนุเพฺพธํ, ทุทฺทิกฺขํ จกฺขุมูสนํ;  
  
กูฎา คารวรุเปตํ, สพฺพโสวณฺณยํ สุภํฯ  
</li>
  
<li>
มม ปุเญฺญน นิพฺพตฺตํ, เนกราคทฺธชากุลํ,  
  
ตเถว ปริสุเทฺธหิ, วิตาเนหิ จ ลงฺกตํฯ  
</li>
  
<li>
ปาสาทปริยนฺตมฺหิ, ทิพฺพวตฺถานิ ลมฺพเร;  
  
วาเตริตา เต โสภนฺติ, อเวฺหนฺตาว สุธาสิโนฯ  
</li>
  
<li>
ปาสาทสฺส สมนฺตา เม, ภูมิภาเค ติโยชเน;  
  
อิจฺฉิติจฺฉิตทาตาโร, ชาตาสุํ สุรปาทปาฯ  
</li>
  
<li>
ตตฺถ นเจฺจหิ คีเตหิ, วาเทหิ ตุริเยหิ จ;  
  
เน กจฺฉราสหเสฺสหิ, โมทามิ ภวเน มมฯ  
</li>
  
<li>
น สมฺมา ทินฺนวตฺถสฺส, อเกฺขเตฺต ผลมี ทิสํ;  
  
เขเตฺต สมฺมา ททนฺตสฺส, โก ผลํ วณฺณยิสฺสตีติฯ  
</li>
  
<li>
เอวํ วิธมฺปิ กุสลํ มนุโช กริตฺวา,  
  
ปโปฺปติ ทิพฺพวิภวํ มุนิวณฺณนียํ;  
  
มนฺตฺวาน โภ ททถ ทานวรํ สุสีเล,  
  
สทฺธาย สุทฺธมนสาสฺส วิเสสภาคีติฯ  
</li>
  
อญฺญตรมนุสฺสสฺส วตฺถุํ ทุติยํฯ  
</li>
  
<h2>๑๓. วิสมโลมกุมารสฺส วตฺถุมฺหิ อยมานุปุพฺพีกถา</h2>
</ol>
<p>อตีเต  กิร อิมสฺมิํ ชมฺพุทีเป กสฺสโป นาม สมฺมาสมฺพุโทฺธ ปารมิโย ปูเรตฺวา สพฺพญฺญุตํ ปโตฺต โลกสฺส ทุกฺขาปนุโท สุขาวโห ปฎิวสติ โลกํ นิพฺพาณมหานครวเร ปริปูเรโนฺตฯ ตสฺมิํ สมเย อญฺญตโร ปุริโส สตฺถุ ธมฺมเทสนํ สุตฺวา ปสโนฺน ภิกฺขุสงฺฆสฺส ทานํ เทโนฺต สีลํ รกฺขโนฺต อุโปสถกมฺมํ กโรโนฺต นานาวิธานิ ปุญฺญกมฺมานิ กตฺวา สุตฺตปฺปพุโทฺธวิย คนฺตฺวา เทวโลเก นิพฺพตฺติ สพฺพรตนมเย ทิพฺพวิธาเน เทวจฺฉราสหสฺสปริวุโตฯ ตตฺถ ยาวตายุกํ ฐตฺวา ตโต จุโต อมฺหากํ ภควติ ปรินิพฺพุเต ชมฺพุทีเป ปาฎลิปุตฺตนคเร อาณาจกฺกวตฺติธมฺมาโสกมหานรินฺทสฺส อคฺคมเหสิยา กุจฺฉิมฺหิ นิพฺพตฺติฯ ตสฺส นามํ กโรโนฺต สีเส โลมํ วิสมํ หุตฺวา ชาตตฺถา วิสมโลมกุมาโรติ สญฺชานิํสุฯ โส กเมน วิญฺญุตํ ปโตฺต พลสมฺปโนฺน อโหสิฯ มหาถาโม อภิรูโปจ อโหสิฯ ทสฺสนีโย ปาสาทิโก ยสปริวารสมฺปโนฺน ปฎิวสติฯ ตโต อปเรน สมเยน ธมฺมาโสกมหานริโนฺท จตุราสีติสหสฺสราชปริวุโต อนนฺตพลวาหโน กี ฬา ป โร หิมวนฺตํ คนฺตฺวา ยถาภิรนฺตํ กีฬิตฺวา อาคจฺฉโนฺต จนฺทภาคํ นาม คงฺคํ สมฺปาปุณิฯ สา ปน โยชนวิตฺถตา ติคาวุตคมฺภีรา อโหสิฯ ตทา สา อธุนาคเตหิ โอเฆหิ มหาเผณสมากุลา พหูมิโย อุโภกูเล อุตฺตรนฺตี มหาเวคา  คจฺฉนฺติฯ ตทา ราชา คงฺคํ ทิสฺวา โก นาเมตฺถ ปุริโส เอวํวิธํ มหาคงฺคํ ตริตุํ สมโตฺถ ภวิสฺสตีติ อาหฯ ตํ สุตฺวา วิสมโลม กุมาโร อาคนฺตฺวา วนฺทิตฺวา อหํ เทว คงฺคํ ตริตฺวา คนฺตุญฺจ อาคนฺตุญฺจ สโกฺกมีติ อาหฯ ราชา สาธูติ สมฺปฎิจฺฉิฯ อถ กุมาโร คาฬฺหํ นิวาเสตฺวา มกรทนฺติยา  เกเส พนฺธิตฺวา คงฺคากูเล ฐิโต อฎฺฐารสหตฺถํ อพฺภุคฺคนฺตฺวา อุสภมตฺตฎฺฐาเน ปติตฺวา ตริตุ มารภิฯ ตโต จณฺฑโสตํ ฉินฺทิตฺวา ตรโนฺต คมนา คมนกาเล คณฺหนตฺถาย อาคเต จณฺฑสุํสุมาเร ปาณินา ปหริตฺวา จุณฺณวิจุณฺณํ กโรโนฺต วีสสตํ มาเรตฺวา อุตฺตาเรตฺวา ตลมุคฺคมฺม ราชานํ วนฺทิตฺวา อฎฺฐาสิฯ ราชา ตํ การณํ ทิสฺวา ภยปฺปโตฺต เอโส โข มํ มาเรตฺวา รชฺชมฺปิ คหิตุํ สมโตฺถฯ เอตํ มาเรตุํ วฎฺฎตีติ จิเนฺตตฺวา นครํ สมฺปโตฺต กุมารํ ปโกฺกสาเปตฺวา อมเจฺจ อาหฯ อิมํ ภเณ พนฺธนาคาเร กโรถาติฯ เต ตถา กริํสุ, อถสฺส พนฺธนาคาเร วสนฺตสฺส จตฺตาโร มาสา อติกฺกนฺตาฯ ตโต ราชา จตุมาสจฺจเยน ทีฆโต สฎฺฐิหตฺถปฺปมาเณ สฎฺฐิเวฬุกลาเป อาหราเปตฺวา คณฺฐิโย โสธาเปตฺวา อโนฺต อโยสารํ ปูเรตฺวา ราชงฺคเณ ฐปาเปตฺวา วิสมโลมกุมารํ พนฺธนาคารโต อาหาราเปตฺวา  อมเจฺจ เอวมาหฯ ภเณ สฺวายํ กุมาโร อิมินา ขเคฺคน อิเม เวฬุกลาเป จตุรงฺคุลํ กตฺวา ฉินฺทตุฯ โน เจ ฉินฺทิตุํ สโกฺกติฯ ตํ มาเรถาติ อาห, ตํ สุตฺวา กุมาโร อหํ พนฺธนาคาเร จิ ร วุ โตฺถ ชิฆจฺฉาปีฬิโต อาหาเรน กิลมิํ, ยนฺนูนาหํ อาหารํ ภุญฺจิตฺวา ฉิเนฺทยฺยนฺติฯ เต นตฺถิ ทานิ ตุยฺหํ อาหารนฺติ อาหํสุฯ เตนหิ โปกฺขรณิยา ปานียํ ปิวิสฺสามีติ อาหฯ เต สาธูติ โปกฺขรณิํ เนสุํฯ กุมาโร โปกฺขรณิํ โอตริตฺวา นหายิตฺวา นิมุโคฺค ยาวทตฺถํ กลลํ ภุญฺจิตฺวา ปานียํ ปิวิตฺวา อุฎฺฐาย อสิปตฺตํ คเหตฺวา มหาชนานํ  ปสฺสนฺตานเมว อฎฺฐาสีติหตฺถฎฺฐานํ อากาสํ อุลฺลงฺฆิตฺวา สพฺพเวฬุกลาเป จตุรงฺคุลมเตฺตน ขณฺฑาขณฺฑํ กุรุมาโน โอตริตฺวา มูเล ถูลอยสลากํ ปตฺวา กิณีติ สทฺทํ สุตฺวา อสิปตฺตํ วิสฺสเชฺชตฺวา โรทมาโน อฎฺฐาสิฯ ตโต ราชปุริเสหิ กิมตฺตํ โรทสีติ วุเตฺต  เอตฺตกานํ ปุริสานมนฺตเร มยฺหํ เอโกปิ สุหโท นตฺติฯ สเจ ภเวยฺย, อิเมสํ เวฬุกลาปานมนฺตเร อโย สารํ อตฺถิภาวํ กเถยฺย, อหํ ปน ชานมาโน อิเม เวฬุ กลาเป องฺคุลงฺคุเลสุ ฉิเนฺทยฺยนฺติ อาหฯ ตโต ราชา กุมาเรน กตกมฺมํ โอโลเกตฺวา ปสโนฺน อุปราชฎฺฐานํ พหุญฺจ วิภวํ ทาเปสิ, เอวมสฺส พลสมฺปตฺติลาโภ นาม น ชาติโคตฺตกุลปเทสาทีนํ พลํฯ น ปาณาติปาตาทิทุจฺจริตานํ พลํฯ กเสฺสตํ พลนฺติฯ กสฺสปสมฺมาสมฺพุทฺธกาเล ภิกฺขุสงฺฆสฺส ทินฺนทานาทิสุจริตกมฺมวิปากํฯ เตน วุตฺตํฯ</p>


<ol>
<li>
กสฺสปสฺส มุนินฺทสฺส, กาเล อญฺญตโร นโร;  
  
สมฺพุทฺธมุปสํกมฺม, สุตฺวา ธมฺมํ สุเทสิตํฯ  
</li>
  
<li>
ปฎิลทฺธสโทฺธ หุตฺวา, สีลวนฺตาน ภิกฺขุนํ;  
  
มธุรนฺนปาเน ปจุเร, อทาสิ สุมโน ตทาฯ  
</li>
  
<li>
อทาสิ จีวเร ปเตฺต, ตเถว กายพนฺธเน;  
  
อทา ขีรสลากญฺจ, พหู กตฺตรยฎฺฐิโยฯ  
</li>
  
<li>
อทา สุปสฺสยํ ทานํ, มญฺจปีฐาทิกํ ตถา;  
  
ปาวาร กมฺพลาทีนิ, อทา สีตนิวารเณฯ  
</li>
  
<li>
อทา เภสชฺชทานานิ, อาโรคฺยตฺถาย ภิกฺขุนํ;  
  
เอวํ นานาวิธํ ปุญฺญํ, กตฺวาน ติทิวํ คโตฯ  
</li>
  
<li>
ตตฺถ ทิพฺพวิมานมฺหิ, อุปฺปโนฺน โส มหิทฺธิโก;  
  
เทวจฺฉราปริวุโต, เทวเสนาปุรกฺขโตฯ  
</li>
  
<li>
ทิเพฺพหิ นจฺจคีเตหิ, ทิพฺพวาทิตตนฺติหิ;  
  
โมทมาโน อเนเกหิ, ทิพฺพสมฺปตฺติยา สหฯ  
</li>
  
<li>
ยาวตายุํ ตหิํ ฐตฺวา, ชมฺพุทีเป มโนรเม;  
  
ปุเร ปาฎลิปุตฺตมฺหิ, ธมฺมาโสกสฺส ราชิโนฯ  
</li>
  
<li>
ปุโตฺต  
หุตฺวาน นิพฺพตฺติ, มหาถาโม มหาพโล;  
  
มหายโส มหาโภโค, อาสิ พุทฺธาทิมามโกฯ  
</li>
  
<li>
กาตพฺพํ กุสลํ ตสฺมา, ภวสมฺปตฺติ มิจฺฉตา;  
  
ปาเลตพฺพ มโถ สีลํ, ภาเวตพฺพญฺจ ภาวนนฺติฯ  
</li>
  
<p>ตโต กุมาโร อุปราชฎฺฐานํ ลภิตฺวา สมฺปตฺติํอนุภวมาโน โมคฺคลิปุตฺตติสฺสเตฺถรมาทิํ กตฺวา มหาภิกฺขุสงฺฆสฺส จีวรปิณฺฑปาตเสนาสนคิลานปจฺจยทานา ทิวเสน สกฺการํ กตฺวา สีลํ รกฺขิตฺวา อุโปสถกมฺมํ กตฺวา อายุปริโยสาเน ยถากมฺมํ คโตติฯ
</ol></p>


<ol>
<li>
เอวํวิธํ สุจริตํ สุมโน กริตฺวา,  
  
ภาคิสฺส เนกวิภวสฺส ภวาภเวสุ;  
  
ตุเมฺหปิ โภ สุจริตํ วิภวานุรูปํ,  
  
กตฺวาน นิพฺพุติปทํ กรคํ กโรถาติฯ  
</li>
  
วิสมโลมกุมารสฺส วตฺถุํ ตติยํฯ  
</li>
  
<h2>๑๔. กญฺจนเทวิยา วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป กิร เทวปุตฺตนครํ นาม ทสฺสนียํ เอกํ นครํ อโหสิฯ ตสฺมิํ สมเย มนุสฺสา เยภุเยฺยน ปตฺตมหํ นาม ปูชํ กโรนฺติ, ภควตา ปริภุตฺตปตฺตํ คเหตฺวา กตาเนกปูชาวิธานา อุสฺสวํ กโรนฺติฯ ตํ ปตฺตมหนฺติ วุจฺจติฯ ตสฺมิํ สมเย เทวปุตฺตนคเร ราชา สพฺพรตนมยํ รถํ สพฺพาลงฺกาเรหิ อลงฺการาเปตฺวา กุมุทปตฺตวเณฺณ จตฺตาโร สินฺธเว โยเชตฺวา สุสิกฺขิตสิปฺปาจริเยหิ สตฺตรตนปรินิฎฺฐิเต อสีติหตฺถเวฬเคฺค สตฺถุนา ปริภุตฺตํ เสลมยปตฺตํ มุตฺตาชาลาทีหิ อลงฺกริตฺวา เวฬคฺคํ อาโรเปตฺวา เวฬุํ  รเถ ฐปาเปตฺวา นครํ เทวนครํ วิย อลงฺกริตฺวา ธชปตากาทโย อุสฺสาเปตฺวา โตรณคฺฆ กปนฺติโยจ ปุณฺณฆฎทีปมาลาทโยจ ปติฎฺฐาเปตฺวา อเนเกหิ ปูชาวิธาเนหิ นครํ ปทกฺขิณํ กาเรตฺวา นครมเชฺฌ สุสชฺชิตรตนมณฺฑเป ปตฺตธาตุํ ฐเปตฺวา สตฺตเม ทิวเส มหาธมฺมสวณํ การาเปสิฯ ตทา ตสฺมิํ ชนปเท พหู มนุสฺสาจ เทวตาจ ยกฺขรกฺขสนาคสุปณฺณาทโยจ มนุสฺสเวเสน เยภุเยฺยน ตํ สมาคมํ โอตรนฺติ, เอวมจฺฉริยํ ตํ ปูชาวิธานํ อโหสิฯ</p>


<p>ตทา เอโก นาคราชา อุตฺตมรูปธรํ อคตปุพฺพปุริสํ เอกํ กุมาริกํ ธมฺมปริสนฺตเร นิสินฺนํ ทิสฺวา ตสฺสา ปฎิพทฺธจิโตฺต อเนกากาเรหิ ตํ ยา จิ ตฺวา ตสฺสา อลทฺธมาโน กุชฺฌิตฺวา นาสาวาตํ วิสฺสเชฺชสิ อิมํ มาเรสฺสามีติฯ ตํ ตสฺสา สทฺธาพเลน กิญฺจิ อุปทฺทวํ กาตุํ สมโตฺถ นาโหสิฯ อถสฺสา นาโค ปาทโต ปฎฺฐาย ยาวสกลสรีรํ โภเคน เวเฐตฺวา สีเส ผณํ กตฺวา ภายาเปโนฺต อฎฺฐาสิฯ อนญฺญวิหิตาย ตาย ธมฺมสวณพเลน อณุมตฺตมฺปิ ทุกฺขํ นาโหสิฯ ปภาตาย รตฺติยา ตํ ทิสฺวา มนุสฺสา กิเมตนฺติ การณํ ปุจฺฉิํสุ, สาปิ เตสํ กเถตฺวา เอวํ สจฺจกิริยมกาสิฯ ตถาหิฯ</p>


<ol>
<li>
พฺรหฺมจารี อโหสาหํ, สญฺชาตา อิธ มานุเส;  
  
เตน สเจฺจน มํ นาโค, ขิปฺปเมว ปมุญฺจตุฯ  
</li>
  
<li>
กามาตุรสฺส นาคสฺส, โนกาสมกริํยโต;  
  
เตน สเจฺจน มํ นาโค, ขิปฺปเมว มุญฺจตุฯ  
</li>
  
<li>
วิสวาเตน ขิตฺตสฺส, กุปิตโสฺสรคสฺสหํ;  
  
อกุทฺธา เตน สเจฺจน, โส มํ ขิปฺปํ ปมุญฺจตุฯ  
</li>
  
<li>
สทฺธมฺมํ สุณมานาหํ, ครุคารวภตฺติยา;  
  
อโสฺสสิํ เตน สเจฺจน, ขิปฺปํ นาโค ปมุญฺจตุฯ  
</li>
  
<li>
อกฺขรํวา  
ปทํวาปิ, อวินาเสตฺวาว อาทิโต;  
  
อโสฺสสิํ เตน สเจฺจน, ขิปฺปํ นาโค ปมุญฺจตูติฯ  
</li>
  
<p>สจฺจกิริยาวสาเน นาคราชา ตสฺสา อตีว ปสโนฺน โภคํ วินิเวเฐตฺวา ผณสตํ มาเปตฺวา ตํ ผณคเพฺภ นิสีทาเปตฺวา พหูหิ นาคมานวเกหิ สทฺธิํ อุทกปูชํ นาม ปูช มกาสิ, ตํ ทิสฺวา พหู นครวาสิโน อจฺฉริยพฺภุตชาตา อฎฺฐารสโกฎิธเนน ปูช มกํสุฯ ตถาหิฯ
</ol></p>


<ol>
<li>
นตฺถิ สทฺธาสโม โลเก, สุหโท สพฺพกามโท;  
  
ปสฺสถสฺสา พลํ สทฺธา, ปูเชเนฺตวํ นโร รคาฯ  
</li>
  
<li>
อิธ โลเกว สาลตฺถ, ภวโภค มนปฺปกํ;  
  
ตสฺมา สเทฺธน กาตพฺพํ, รตนตฺตยคารวนฺติฯ  
</li>
  
<p>อเถวํ สา ปฎิลทฺธมหาวิภวา ยาวชีวํ โกมาริย พฺรหฺมจาริณี หุตฺวา อายุปริโยสาเน กาลํ กตฺวา ตสฺมิํเยว นคเร รโญฺญ อคฺคมเหสิยา กุจฺฉิมฺหิ ปฎิสนฺธิํ คณฺหิตฺวา ทสมาสจฺจเยน มาตุกุจฺฉิโต นิกฺขมิฯ นิกฺขนฺตทิวเส ปนสฺสา สกลเทวปุตฺตนคเร รตนวสฺสํ วสฺสิฯ เตนสฺสา กญฺชนเทวีติ นามํ กริํสุฯ สมนฺตปาสาทิกา อโหสิฯ อภิรูปา เทวจฺฉรปฎิภาคาฯ มุขโต อุปฺปลคโนฺธ วายติฯ สรีรโต จนฺทนคโนฺธ วายติฯ สกลสรีรโต พาลสุริโย วิย รํสิโย นิจฺฉาเรนฺตี จตุรตนคเพฺภ ปทีปกิจฺจํ นาม นตฺถิฯ สโพฺพ คโพฺภ สรีรา โลเกน เอโก ภาโส โหติ, ตสฺสา รูปสมฺปตฺติ สกลชมฺพุทีเป ปากฎา อโหสิฯ ตโต สกลชมฺพุทีปวาสี ราชาโน ตสฺสา อตฺถาย ปิตุรโญฺญ ปณฺณาการานิ ปหิณิํสุฯ สา ปน ปญฺจกาเม อนนุลิตฺตา ปิตรํ อนุชานาเปตฺวา ภิกฺขุนู ปสฺสยํ คนฺตฺวา ปพฺพชิตฺวา วิปสฺสนํ วเฑฺฒตฺวา สห ปฎิสมฺภิทาหิ อรหตฺตํ ปาปุณีติฯ
</ol></p>


<ol>
<li>
สุตฺวาน  
สาทรวเสน กุมาริเกวํ;  
  
ธมฺมญฺหิ สีลมมลํ ปริปาลยนฺตี;  
  
ลทฺธาน เนกวิภวํ วิภวํ ปยาตา,  
  
มา โภ ปมชฺชถ สทา กุสลปฺปโยเคติฯ  
</li>
  
กญฺจนเทวิยา วตฺถุํ จตุตฺถํฯ  
</li>
  
<h2>๑๕. พฺยคฺฆสฺส วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป จูลรฎฺฐา สเนฺน พาราณสีนคเร เอกํ ปํสุปพฺพตํ วินิวิชฺฌิตฺวา มหามโคฺค โหติ, ตตฺถ เวมเชฺฌ เอโก พฺยโคฺฆ อตฺตโน อนฺธปิตรํ ปพฺพตคุหายํ กตฺวา โปเสโนฺต วสติฯ ตเสฺสว ปพฺพตสฺส วนทฺวาเร ตุณฺฑิโล นาม เอโก สุวโปตโก รุกฺขสฺมิํ วสติฯ เต อุโภปิ อญฺญมญฺญํ ปิยสหายา อเหสุํ, ตสฺมิํ สมเย ปจฺจนฺตคามวาสี เอโก มนุโสฺส อตฺตโน มาตุคาเมน สทฺธิํ กลหํ กตฺวา พาราณสิํ คจฺฉโนฺต ตํ วนทฺวารํ สมฺปาปุณิฯ อถ สุวโปตโก ปริหีนตฺตภาวํ ทุกฺขิตํ ตํ ทิสฺวา กมฺปมานหทโย ตํ ปโกฺกสิตฺวา โภ กุหิํ คจฺฉสีติ อาห, เตน ปรขณฺฑํ คจฺฉามีติ วุเตฺต ตุณฺฑิโล โภ อิมสฺมิํ วนขณฺฑมเชฺฌ เอโก พฺยโคฺฆ วสติฯ กกฺขโล ผรุโส สมฺปตฺตสมฺปเตฺต มาเรตฺวา ขาทติฯ มา ตฺวํ เตน คจฺฉาติ อาหฯ สฺวายํ ทุพฺภโค มนุโสฺส หิตกามสฺส ตสฺส วจนํ อนาทิยิตฺวา คจฺฉาเมวาติ อาหฯ ตุณฺฑิโล เตนหิ สมฺม ยทิ อนิวตฺตมาโน คจฺฉสิฯ เอโส พฺยโคฺฆ มม สหาโยฯ เม วจนํ ตว สนฺติกา สุตฺวา น คณฺหาตีติฯ ตสฺส ตํ อนาทิยโนฺต โส สุวราเช ปทุฎฺฐจิโตฺต มุคฺคเรน ปหริตฺวา มาเรตฺวา อรณิํ อคฺคิํ กตฺวา มํสํ ขาทิฯ อสปฺปุริสสํสโคฺค นาเม ส อิธ โลกปรโลเกสุ ทุกฺขาวโหเยวฯ ตถาหิฯ</p>


<ol>
<li>
มยา  
กตํ มยฺหมิทํ, อิติ เวสฺสานรํ นโร;  
  
สมาลิงฺคติ สเปฺปโม, ทหเตวสฺส วิคฺคหํฯ  
</li>
  
<li>
มธุขีราทิทาเนน, เปมสา ปริปาลิโต;  
  
โสรโค กุปิโตวสฺส, ฑสเตวสฺส วิคฺคหํฯ  
</li>
  
<li>
เอวํ นิหีนชเจฺจน, ปาเปน อกตญฺญุนา;  
  
นรา ธเมน ทีเนน, กโตปิ ขณสงฺคโมฯ  
</li>
  
<li>
อสาธุโก อยํเตวํ, ชานมาเนน ชนฺตุนา;  
  
มุหุตฺตมฺปิ น กาตโพฺพ, สงฺคโม โส อนตฺถโทติฯ  
</li>
  
<p>ตโต โส อสปฺปุริโส มํสํ ขาทิตฺวา คจฺฉโนฺต วนขณฺฑมชฺฌํ สมฺปาปุณิฯ อถ พฺยโคฺฆ ตํ ทิสฺวา มหานาทํ กโรโนฺต คหณตฺถาย อุฎฺฐาสิฯ โส พฺยคฺฆํ ทิสฺวา ภยปฺปโตฺต ตุณฺฑิลสฺส วจนํ สริตฺวา อหํ โภ ตว สหายตุณฺฑิลสฺส สนฺติกา อาคโตมฺหีติ อาห, ตํ สุตฺวา พฺยโคฺฆ อตฺตมโน เอหิ สมฺมาติ ตํ ปโกฺกสิตฺวา อตฺตโน วสนฎฺฐานํ เนตฺวา ขาทิตพฺพาหาเรน ตํ สนฺตเปฺปตฺวา ปิตุสนฺติเก นิสีทาเปตฺวา ปุน วนขณฺฑ มคมาสิฯ อถสฺส ปิตา ปุตฺตสฺส คตกาเล เตน สทฺธิํ สลฺลปโนฺต ตสฺส วจนานุสาเรน ตุณฺฑิลํ มาเรตฺวา ขาทิตภาวํ อญฺญาสิฯ ตโต โส ปุตฺตสฺส อาคตกาเล ตว สหาโย เตน มาริโตติ อาหฯ ตํ สุตฺวา พฺยโคฺฆ อนตฺตมโน เวเคน ตสฺส วสนฎฺฐานํ คนฺตฺวา สมฺม ตุณฺฑิลาติ สทฺทํ กตฺวา อปสฺสโนฺต ลุญฺจิตปตฺตํจสฺส ทิสฺวา นิสฺสํสยํ เตน มาริโต เม สหาโยติ โสจโนฺต ปริเทวโนฺต อาคญฺฉิฯ อถ โส อสปฺปุริโส ตสฺมิํ ตตฺถ คเต ตสฺส ปิตรํ ปาสาเณน ปหริตฺวา มาเรตฺวา พฺยคฺฆํจ ทานิ มาเรสฺสามีติ พฺยคฺฆาคมนมคฺคํ โอโลเกโนฺต นิลีโน อฎฺฐาสิฯ ตสฺมิํ ขเณ พฺยโคฺฆปิ อาคญฺฉิฯ โส ตสฺสา คตกาเล ตสฺส เตเชน ภีโต คนฺตฺวา  ชีวิตํ เม สามิ เทหีติ ปาทมูเล อุเรน นิปชฺชิ, พฺยโคฺฆ ปน เตน กตกมฺมํ ทิสฺวา ตสฺมิํ จิตฺตํ นิพฺพาเปตฺวา มม สหายสฺส สาสนมาทายาคตสฺส ทุพฺภิตุํ น ยุตฺตนฺติ จิเนฺตโนฺต ตํ สมสฺสาเสตฺวา คจฺฉ สมฺมาติ สุขํ เปเสสิฯ เอวญฺหิ สปฺปุริสสมาคโม นาม อิธ โลกปรโลเกสุ สุขาวโหเยว, วุตฺตํหิฯ
</ol></p>


<ol>
<li>
สพฺภิเรว สมาเสถ, สพฺภิ กุเพฺพถ สนฺถวํ;  
  
สพฺพตฺถ สนฺถโว เตน, เสโยฺย โหติ น ปาปิโยฯ  
</li>
  
<li>
สุขาวโห ทุกฺขนุโท, สทา สพฺภิ สมาคโม;  
  
ตสฺมา สปฺปุริเสเหว, สงฺคโม โหตุ ชนฺตุนํฯ  
</li>
  
<p>ตโต โส พฺยโคฺฆ เตน เมตฺตจิตฺตานุภาเวน กาลํ กตฺวา สเคฺค นิพฺพโตฺตติฯ
</ol></p>


<ol>
<li>
เอวํวิโธปิ ผรุโส ปรมํสโภชี;  
  
พฺยโคฺฆ ทยายุปคโต สุคติํ สุเมโธ;  
  
ตสฺมา กโรถ กรุณํ สตตํ ชนานํ,  
  
ตํ โว ททาติ วิภวญฺจ ภเวสุ โภคนฺติฯ  
</li>
  
พฺยคฺฆสฺส วตฺถุํ ปญฺจมํฯ  
</li>
  
<h2>๑๖. ผลกขณฺฑทินฺนสฺส วตฺถุมฺหิ อยมานุปุพฺพีกถา</h2>
</ol>
<p>สาวตฺถิยํ กิเรโก มนุโสฺส อุตฺตราปถํ คจฺฉามีติ อทฺธานมคฺคปฎิปโนฺน คิมฺหานมาเส มชฺฌเณฺห พหลาตเปน กิลโนฺต หุตฺวา รุกฺขจฺฉายํ ปวิสิตฺวา ตมฺพุลํ ขาทโนฺต ผลเก นิสีทิฯ อถ อุตฺตราปเถนาคจฺฉาโนฺต เอโก ตเถว อาตเปน กิลโนฺต อาคนฺตฺวา ปุริมสฺส สนฺติเก นิสีทิตฺวา โภ ปานียํ อตฺถีติ ปุจฺฉิฯ อิตโร ปานียํ นตฺถีติ อาหฯ อถสฺส  โส มยฺหมฺปิ โภ ตมฺพุลํ เทหิ ปิปาสิโตมฺหิติ วตฺวาปิ น ลภิฯ จตุกหาปเณน เอกํ ตมฺพุลปณฺณํ กิณิตฺวา ลโทฺธ ตเตฺถว นิสีทิตฺวา ขาทิตฺวา ปิปาสํ วิโนเทตฺวา เตน อุปกาเรน ตสฺส สิเนหํ กตฺวา อตฺตโน คมนฎฺฐาน มคมาสิ, อถา ปรภาเค โส ปฎฺฎนํ คนฺตฺวา นาวาย วณิชฺชตฺถาย คจฺฉโนฺต สมุทฺทมชฺฌํ ปาปุณิฯ ตโต สตฺตเม ทิวเส นาวา ภิชฺชิฯ มนุสฺสา มจฺฉกจฺฉปานํ ภกฺขา ชาตาฯ โส เอว ปุริโส อโรโค หุตฺวา เอกํ ผลกขณฺฑํ อุเร กตฺวา สมุทฺทํ ตรติฯ อเถ ตโรปิ ตเถว นาวาย ภินฺนาย เสโส หุตฺวา สมุทฺทํ ตรโนฺต ปุริเมน สมาคมิฯ อถ เต สตฺตทิวสํ สมุเทฺท ตรนฺตา อญฺญมญฺญํ สญฺชานิํสุฯ เตสุ กหาปเณ ทตฺวา ตมฺพุลํ คหิโต เอกํ ผลกขณฺฑํ อุเร กตฺวา ตรติฯ อิตรเสฺสตํ นตฺถิฯ อถ โส กหาปเณ คเหตฺวา ทินฺนตมฺพุลมตฺตโสฺส ปการํ สริตฺวา อตฺตโน ผลกขณฺฑํ ตสฺส อทาสิฯ โส ตสฺมิํ สยิตฺวา ตรโนฺต ตํ ปหาย อคมาสิ, อปโร อนาธารเกน ตรโนฺต โอสฺสฎฺฐวิริโย อุทเก โอสีทิตุมารติฯ ตสฺมิํ ขเณ สมุเทฺท อธิวตฺถา มณิเมขลา นาม เทวธีตา โอสีทนฺตํ ตํ ทิสฺวา สปฺปุริโสติ ตสฺส คุณานุสฺสรนฺตี เวเคนา คนฺตฺวา ตํ อตฺตโน อานุภาเวน สมุทฺทตีรํ ปาเปสิฯ อิตรํปิ สา เอตเสฺสว คุณานุภาเวน ตีรํ ปาเปสิฯ อถ ผลเกโนติณฺณปุริโส ตํ ทิสฺวา วิมฺหิโต กถํ ปุรโต อโหสิ สมฺมาติ ปุจฺฉิฯ โส น ชานามิฯ อปิจ โข สุเขเนว ตีรํ ปโตฺตสฺมีติ อาหฯ อถ เทวธีตา ทิสฺสมานกสรีเรเนว อตฺตนา อานีตภาวํ อาโรเจนฺตี อาหฯ</p>


<ol>
<li>
โย มาตรํ ปิตรํวา, ธเมฺมน อิธ โปสติ;  
  
รกฺขนฺติ ตํ สทา เทวา, สมุเทฺท วา ถเลปิ วาฯ  
</li>
  
<li>
โย เจ พุทฺธญฺจ ธมฺมญฺจ, สํฆญฺจ สรณํ คโต;  
  
รกฺขนฺติ ตํ สทา เทวา, สมุเทฺท วา ถเลปิ วาฯ  
</li>
  
<li>
ปญฺจวิธํ  
อฎฺฐวิธํ, ปาติโมกฺขญฺจ สํวรํ;  
  
ปาเลติ โย ตํ ปาเลนฺติ, เทวา สพฺพตฺถ สพฺพทาฯ  
</li>
  
<li>
กาเยน วาจา มนสา, สุจริตฺตํ จรตี ธ โย;  
  
ปาเลนฺติ ตํ สทา เทวา, สมุเทฺท วา ถเลปิ วาฯ  
</li>
  
<li>
โย สปฺปุริสธเมฺมสุ, ฐิโต ธ กตเวทิโก;  
  
ปาเลนฺติ ตํ สทา เทวา, สมุเทฺท วา ถเลปิ วาฯ  
</li>
  
ตโต โส อาหฯ  
</li>
  
<li>
เนว ทานํ อทาสาหํ, น สีลํ ปริปาลยิํ;  
  
เกน เม ปุญฺญกเมฺมน, มมํ รกฺขนฺติ เทวตา;  
  
ปุจฺฉามิ สํสยํ ตุยฺหํ, ตํ เม อกฺขาหิ เทวเตติฯ  
</li>
  
เทวตา อาหฯ  
</li>
  
<li>
อคาธา ปารเค ภีเม, สาคเร ทุริตา กเร;  
  
ภินฺนนาโว ตรโนฺต ตฺวํ, หทเย กตฺวา กลิงฺครํฯ  
</li>
  
<li>
ฐตฺวา สปฺปุริเส ธเมฺม, อตฺตาน มนเวกฺขิย;  
  
ขณสนฺถวสฺส ปุริสสฺส, อทาสิ ผลกํ สกํฯ  
</li>
  
<li>
ตํ ตุยฺหํ มิตฺตธมฺมญฺจ, ทานญฺจ ผลกสฺส เต;  
  
ปติฎฺฐาสิ สมุทฺทสฺมิํ, เอวํ ชานาหิ มาริสาติฯ  
</li>
  
<p>เอวญฺจ วตฺวา สา เต ทิพฺพาหาเรน สนฺตเปฺปตฺวา ทิพฺพวตฺถาลงฺกาเรหิ อลงฺกริตฺวา อตฺตโน อานุภาเวน สาวตฺถินคเรเยว เต ปติฎฺฐาเปสิฯ ตโต ปฎฺฐาย ตเมว อารมฺมณํ กตฺวา เต ทานํ ททนฺตา สีลํ รกฺขนฺตา อุโปสถกมฺมํ กโรนฺตา อายุปริโยสาเน สคฺคปรายณา อเหสุํฯ
</ol></p>


<ol>
<li>
เอวํ ปริตฺตกุสเลนปิ สาครสฺมิํ,  
  
สตฺตา ลภนฺติ สรณํ ขลุ เทวตาหิ;  
  
ตุเมฺหปิ สปฺปุริสตํ น วินาสยนฺตา,  
  
มา โภ ปมชฺชถ สทา กุสลปฺปโยเคติฯ  
</li>
  
ผลกขณฺฑทินฺนสฺส วตฺถุํ ฉฎฺฐมํฯ  
</li>
  
<h2>๑๗. โจรสหายสฺส วตฺถุมฺหิ อยมานุปุพฺพีกถา</h2>
</ol>
<p>อมฺหากํ  ภควติ ปรินิพฺพุเต ชมฺพุทีเป เทวทหนคเร เอโก มนุโสฺส ทุกฺขิโต ตตฺถ ตตฺถ วิจรโนฺต ปจฺจเนฺต อญฺญตรํ คามํ คนฺตฺวา ตตฺถ เอกสฺมิํ กุลเคเห นิวาสํ กเปฺปสิฯ ตตฺถ มนุสฺสา ตสฺส ยาคุภตฺตํ ทตฺวา โปเสสุํ, ตโต โส ตตฺถ มนุเสฺสหิ มิตฺตสนฺถวํ กตฺวา กติปาหํ ตตฺถ วสิตฺวา อญฺญฎฺฐานํ คนฺตฺวา อปรภาเค โจรกมฺมํ กโรโนฺต ชีวิกํ กเปฺปติฯ อเถกทิวสํ โจเรนฺตํ ตํ ราชปุริสา คเหตฺวา รโญฺญ ทเสฺสสุํฯ ราชา ตํ พนฺธนาคาเร กโรถาติ อาณาเปสิ, เต ตํ พนฺธนาคารํ เนตฺวา สงฺขลิกาหิ พนฺธิตฺวา อารกฺขกานํ ปฎิปาเทตฺวา อคมํสุ, พนฺธนาคาเร วสนฺตสฺส ตสฺส ทฺวาทสสํวจฺฉรานิ อติกฺกนฺตานิฯ ตโต อปรภาเค ตสฺส ปุพฺพสหาโย ปจฺจนฺตคามวาสี มนุโสฺส เกนจิ กเมฺมน เทวทห มาคโต ตตฺถ ตตฺถ อาหิณฺฑโนฺต พนฺธนาคาเร พทฺธํ ตํ อทฺทสฯ ทิสฺวา ตสฺส หทยํ กมฺปิ, โส โรทิตฺวา ปริเทวิตฺวา กิํ เต มยา กตฺตพฺพํ สมฺมาติ ปุจฺฉิฯ ตโต เตน สมฺม พนฺธนาคาเร วสนฺตสฺส เม อิทานิ ทฺวาทสสํวจฺฉรานิ อติกฺกนฺตานิ, เอตฺตกํ กาลํ ทุโพฺภชนาทินา มหาทุกฺขํ อนุโภมิฯ ยาวาหํ อาหารํ ปริเยสิตฺวา ภุญฺชิตฺวา อาคมิสฺสามิฯ ตาว มํ อิโต มุญฺจนุปายํ ชานาหีติ วุเตฺต โส สปฺปุริโสฯ</p>


<ol>
<li>
รูเปน กินฺตุ คุณสีลวิวชฺชิเตน,  
  
มิจฺฉาลยสฺส กิตวสฺส ธิยา กิมตฺถํ;  
  
ทานา ทิจาควิคเตน ธเนน กิํ วา;  
  
มิเตฺตน กิํ พฺยสนกาลปรมฺมุเขนาติฯ  
</li>
  
<p>เอวญฺจ ปน วตฺวา สาธุ สมฺม กโรมิ เต วจนนฺติ อารกฺขกานํ สนฺติกํ คนฺตฺวา โภโนฺต ยาเวโส ภตฺตํ ภุญฺชิตฺวา อาคจฺฉติฯ ตาวาหํ ตสฺส ปาฎิโภโค ภวิสฺสามิฯ วิสฺสเชฺชถ  นนฺติ อาห, เตหิ น สกฺกา โภ เอตํ วิสฺสเชฺชตุํ, อปิ จ โข ยาวายํ อาคจฺฉติฯ ตาว ตฺวํ อยสงฺขลิกาย พโทฺธ นิสีทิสฺสสิ, เอวํ ตํ วิสฺสเชฺชสฺสาม, โน เจ น สกฺกาติ อาหํสุ, โส เอวมฺปิ โหตุ สมฺมาติ วตฺวา ตสฺส ปาทโต สงฺขลิกํ มุญฺจิตฺวา อตฺตโน ปาเท กตฺวา พนฺธนาคารํ ปวิสิตฺวา อิตรํ มุญฺจาเปสิฯ โสปิ อสปฺปุริโส พนฺธนา มุโตฺต น ปุน ตํ ฐาน มคมาสิ, อโห อกตญฺญุโน ปกติํ ญาตุํ ภาริยํฯ ยถาหฯ
</ol></p>


<ol>
<li>
วาริปูเร ยถา โสเพฺภ, เนวโนฺต วิสมํ สมํ;  
  
ปญฺญายเตวํสาธุสฺส, ภาวํ มนสิ สมฺภวํฯ  
</li>
  
<li>
ภาสนฺติ มุขโต เอกํ, จิเนฺตนฺติ มนสา ปรํ;  
  
กาเยเนกํ กโรเนฺตวํ, ปกตายมสาธุนํฯ  
</li>
  
<li>
เตสํ โย ภาวมญฺญาสิ, โสว ปณฺฑิตชาติโก;  
  
พหุสฺสุโตปิ โสเยว, ปรจิตฺตวิทูปิ โสฯ  
</li>
  
<p>อถสฺส พนฺธนาคาเร วสนฺตสฺส ทฺวาทสสํวจฺฉรานิ อติกฺกนฺตานิฯ เอตฺตกํ กาลํ ชิฆจฺฉาปีฬิเตน เตน อาหารตฺตาย ปโร น ยาจิตปุโพฺพ, อนุจฺฉิฎฺฐาหารํ ลภนทิวสโต อลภนทิวสาเยว พหุตรา โหนฺติ, อถ ทฺวาทสสํวจฺฉราติกฺกเม รโญฺญ ปุโตฺต นิพฺพตฺติฯ ตทา ราชา อตฺตโน วิชิเต สพฺพพนฺธนาคารานิ วิวราเปสิฯ อนฺตมโส มิคปกฺขิโนปิ พนฺธนา มุญฺจาเปสิฯ ทฺวาเร วิวฎมเตฺตเยว พนฺธนาคาเร มนุสฺสา อิจฺฉิติจฺฉิตฎฺฐานํ อคมํสุฯ โส ปเนโกว เตหิ สทฺธิํ อคนฺตฺวา โอหียิฯ อารกฺขเกหิ ตฺวํ โภ กสฺมา น คจฺฉสีติ วุเตฺต อหํ โภ ปญฺญาตภาเวน อิทานิ น คมิสฺสามิฯ อตีว ปริหีนคโตฺตสฺมิฯ อนฺธกาเร คมิสฺสามีติ วตฺวา อนฺธกาเร อาคเต นิกฺขมฺม อโนฺตนคเร วิสฺสาสิกานํ อภาเวน กุโต อาหารํ ลภิสฺสามีติ จิเนฺตโนฺต นิกฺขมฺม รตฺตนฺธกาเร อามกสุสาน  มคมาสิฯ เอตฺถาหารํ ลภิสฺสามีติฯ ตตฺถ โส อธุนา นิกฺขิตฺตมตมนุสฺสํ ทิสฺวา มนุสฺสฎฺฐินา มํสํ ฉินฺทิตฺวา สีสกปาเล ปกฺขิปิตฺวา ตีหิ มนุสฺสสีเสหิ กตอุทฺธเน ฐเปตฺวา จิตกโต โอมุกฺกอลาเตหิ อคฺคิํ กตฺวา สุสานํ นิพฺพาปนตฺถายา ภตอุทเกน มนุสฺสฎฺฐินา อาโลเลโนฺต มํสํ ปจิตฺวา โอตาเรตฺวา สาขาภเงฺคน หิริโกปีณํ ปฎิจฺฉาเทตฺวา นิวตฺถปิโลกิกํ วาตาวรณํ กตฺวานิสีทิฯ ตสฺมิํ ขเณ ตตฺถ ปิปฺปลีรุเกฺข อธิวตฺถา เทวตา ตสฺส ตํ กิริยํ ทิสฺวา ปุจฺฉิสฺสามิ ตาว นนฺติ ตํ อุปสงฺกมิตฺวา เอวมาหฯ โภ ตฺวํ ฆนตรติมิรากุเล มหารตฺติยํ ตตฺถ ตตฺถ วิกิณฺณนรฎฺฐิสมากิเณฺณ โสณสิคาลาทิกุณปาทกากุเล มนุสฺสมํสภกฺขยกฺขรกฺขสากุเล ตตฺถ ตตฺถ ปชฺชลนฺตาเนกจิตกภยานเก สุสาเน มนุสฺสมํสํ ปจิตฺวา กิํกโรสีติ ปุจฺฉนฺตี อาหฯ
</ol></p>


<ol>
<li>
รตฺตนฺธกาเร กุณปาทเกหิ,  
  
สมากุเล สีวถิกาย มเชฺฌ;  
  
มนุสฺสมํสํ ปจสี ธ สีเส,  
  
วเทหิ กิํ เตน ปโยชนํ เตติฯ  
</li>
  
อถ โส อาหฯ  
</li>
  
<li>
น ยาคเหตุ น จ ทานเหตุ,  
  
สุสานมชฺฌมฺหิ ปจามิ มํสํ;  
  
ขุทาสมํ นตฺถิ นรสฺส อญฺญํ,  
  
ขุทาวินาสาย ปจามิมโมฺภติฯ  
</li>
  
<p>ตโต เทวตา ตํ ตถา โหตุ, อิมินา ปิโลติเกน วาตาวรณํ กโรสิฯ กิมตฺถเมตนฺติ ปุจฺฉนฺตีฯ
</ol></p>


<ol>
<li>
นิวตฺถสาโข  
หิริสํวราย,  
  
ปิโลติกํ ตตฺถ ปสารยโนฺต;  
  
กโรสิ วาตาวรณญฺจ สมฺม,  
  
กิมตฺถเมตํ วท ปุจฺฉิโต เมติฯ  
</li>
  
โส ตสฺสา จิกฺขโนฺต อาหฯ  
</li>
  
<li>
สุภา สุภามิสฺสิตสีตวาโต,  
  
สยํ อจิโตฺตว อจิตฺตภาวา;  
  
เทหํ ผุสิตฺวาน อสาธุกสฺส,  
  
อกตญฺญุโน มิตฺตปธํสกสฺสฯ  
</li>
  
<li>
สมาวหโนฺต ยทิ เม สรีเร,  
  
ผุสาติ  
ผุสาติสาสงฺคติมชฺชทานิ อิติกตฺตจิ  
ตํ วายุ มมา วิสิตฺวา;  
  
ทุกฺขํ ททาตีติ วิสํว ตํ โภ,  
  
ปริวชฺชิตุํ พทฺธมิมํ กุเจลนฺติฯ  
</li>
  
เทวตา อาหฯ  
</li>
  
<li>
กิ มกาสิ โภ โส กตนาสโก เต,  
  
ธนญฺจ ธญฺญํ ตว นาสยี จ;  
  
มาตา ปิตา พนฺธโว เขตฺต วตฺถู,  
  
วินาสิตา เตน วเทหิ กิํ เตติฯ  
</li>
  
ตโต โส อาหฯ  
</li>
  
<li>
ยํ ราชโต โหติ ภยํ มหนฺตํ,  
  
สพฺพสฺส หรณาทิวธาทิกญฺจ;  
  
อกตญฺญุนา สปฺปุริเสน โหติ,  
  
อาราว โส โภ ปริวชฺชนีโยฯ  
</li>
  
<li>
ยมตฺถิ  
โจราริภยญฺหิ โลเก,  
  
อโถ ทเกนาปิ จ ปาวเกน;  
  
อกตญฺญุนา ตํ สกลมฺปิ โหติ,  
  
อาราว โส โภ ปริวชฺชนีโยฯ  
</li>
  
<li>
ปาณาติปาตมฺปิ อทินฺนทานํ,  
  
ปรสฺส ทารูปคมํ มุสา จ;  
  
มชฺชสฺส ปานํ กลหญฺจ เปสุนํ,  
  
สมฺผํ คิรํ ธุตฺตชเนหิ  
อกฺขธุตฺตาทิโยคํ อิติกตฺถจิ  
โยคํฯ  
</li>
  
<li>
สพฺพํ อนตฺถํ อสิวํ อนิฎฺฐํ,  
  
อปายิกํ  
อปายิกํ อิติกตฺถจิ  
ทุกฺขมนนฺต มญฺญํ;  
  
อกตญฺญุนา สปฺปุริเสน โหติ;  
  
อาราว โส โภ ปริวชฺชนีโยติฯ  
</li>
  
<p>วตฺวา อตฺตนา อสปฺปุริสสํสเคฺคนานุภูตํ สพฺพํ ทุกฺขํ กเถสิ, ตโต เทวตา อหมฺปิ โภ สตฺถุโน มงฺคลสุตฺตเทสนาทิวเส อิมสฺมิํเยว รุเกฺข นิสิโนฺนฯ
</ol></p>


<p>
อเสวนา จ พาลานํ, ปณฺฑิตานญฺจ เสวนา;  
  
ปูชา จ ปูชนียฺยานํ, เอตํ มงฺคล มุตฺตมนฺติฯ  
</p>
  
<p>คาถาย พาลสฺส โทเส อโสฺสสิํติ วตฺวา ตสฺส ปสโนฺน ตํ อตฺตโน วิมานํ เนตฺวา นหาเปตฺวา ทิพฺพวตฺถาลงฺกาเรหิ อลงฺกริตฺวา ทิพฺพนฺนปานํ ทตฺวา มหนฺตํ สกฺการสมฺมานํ กตฺวา อตฺตโน อานุภาเวน ตสฺมิํ นคเร รเชฺช อภิสิญฺจาเปสิฯ โส ตตฺถ รชฺชํ กโรโนฺต ทานาทีนิ ปุญฺญานิ กตฺวา อายุปริโยสาเน ยถากมฺมํ คโตติฯ</p>


<ol>
<li>
เอวํ  
อสาธุชนสงฺคมสนฺนิวาสํ,  
  
สญฺจชฺช สาธุสุจิสชฺชนสงฺคเมน;  
  
ทานาทิ เนกกุสลํ ปริปูรยนฺตา,  
  
สคฺคา ปวคฺควิภวํ อภิสมฺภุนาถาติฯ  
</li>
  
โจรสหายสฺส วตฺถุํ สตฺตมํฯ  
</li>
  
<h2>๑๘. มรุตฺตพฺราหฺมณสฺส วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป จนฺทภาคา นาม คงฺคาตีเร โหมคามํ นาม อตฺถิฯ ตสฺมิํ เอโก มรุโตฺต นาม พฺราหฺมโณ ปฎิวสติฯ ตทา โส โวหารตฺถาย ตกฺกสีลํ คนฺตฺวา เคหํ อาคจฺฉโนฺต อนฺตรามเคฺค เอกาย สาลาย กุฎฺฐโรคา ตุรํ สุนขํ ทิสฺวา ตสฺมิํ การุเญฺญน นีลวลฺลิตกฺกมฺพิเลน มทฺทิตฺวา ปาเยสิฯ สุนโข วูปสนฺตโรโค ปากติโก หุตฺวา พฺราหฺมเณน อตฺตโน กตูปการํ สลฺลเกฺขโนฺต เตเนว สทฺธิํ อคมาสิฯ อปรภาเค พฺราหฺมณสฺส ภริยา คพฺภํ ปฎิลภิ, ปริปุณฺณคพฺภาย ตาย วิชายนกาเล ทารโก ติริยมฺปติตฺวา อโนฺตคเพฺภเยว มโตฯ ตทา ตํ สเตฺถน ขณฺฑาขณฺฑิกํ ฉินฺทิตฺวา นีหริํสุ, อถ พฺราหฺมโณ ตํ ทิสฺวา นิพฺพินฺทหทโย ฆราวาสํ ปหาย อิสิปพฺพชฺชํ ปพฺพชิตฺวา อรเญฺญ วิหรติฯ อถสฺส ภริยา อเญฺญน สทฺธิํ สํวสนฺตี อยํ มํ ปหาย ปพฺพชิโตติ พฺราหฺมเณ ปทุฎฺฐจิตฺตา โภ พฺราหฺมณํ มาเรหีติ สามิเกน สทฺธิํ มเนฺตสิฯ เตสํ มนฺตนํ สุนโข สุตฺวา พฺราหฺมเณเนว สทฺธิํ จรติฯ อเถกทิวสํ ตสฺสา สามิโก ตา ป สํ มาเรสฺสามีติ ธนุ กลาปํ คเหตฺวา นิกฺขมิ, ตทา ตาปโส ผลาผลตฺถาย อรญฺญํ คโตฯ สุ น โข อสฺสเมเยว โอ หี ยิฯ ปุริโส ตาปสสฺสาคมนมคฺคํ โอโลเกโนฺต คจฺฉนฺตเร  นิลีโน อจฺฉิฯ สุนโข ตสฺส ปมาทํ โอโลเกตฺวา ธนุโน คุณํ ขาทิตฺวา ฉินฺทิฯ โส ปุน คุณํ ปากติกํ กตฺวา อาโรเปสิฯ เอวํ โส อาโรปิตํ อาโรปิตํ ขาทเตว, อถ โส ปาปปุริโส ตาปสสฺสาคมนํ ญตฺวา ตํ มาเรสฺสามีติ ธนุนา สทฺธิํ อคมาสิฯ อถสฺส สุนโข ปาเท ฑสิตฺวา ปาเตตฺวา ตสฺส มุขํ ขาทิตฺวา ทุพฺพลํ กตฺวา ภุงฺการมกาสิ, เอวญฺหิ สปฺปุริสา อตฺตโน อุปการกานํ ปจฺจุปการํ กโรนฺติฯ วุตฺตญฺหิฯ</p>


<ol>
<li>
อุปการํ กโรโนฺต โส, สุนโข กตเวทิโก;  
  
สตฺตูปฆาตกํ กตฺวา, อิสิโน ทาสิ ชีวิตํฯ  
</li>
  
<li>
ติรจฺฉานาปิ ชานนฺติ, คุณมตฺตนิ กตํ สทา;  
  
อิติ อุตฺวาน เมธาวี, กตญฺญู โหนฺตุ ปาณิโนติฯ  
</li>
  
<p>ตโต ตาปโส สุนขสฺส สเทฺทนา คนฺตฺวา ตสฺส ตํ วิปฺปการํ ทิสฺวา การุเญฺญน ปฎิชิคฺคิตฺวา วูปสนฺตวณํ พลปฺปตฺตํ โปเสตฺวา ตเตฺถว วสโนฺต ฌานาภิญฺญํ นิพฺพเตฺตตฺวา อายุปริโยสาเน พฺราหฺมโลกปรายโณ อโหสีติฯ
</ol></p>


<ol>
<li>
สุตฺวาน สาธุ สุนเขน กตูปการํ,  
  
เมตฺติํทิสสฺส ปกตํ อิสินา จ สุตฺวา;  
  
สมฺมา กโรถ กรุณญฺจ ปรูปการํ,  
  
ตํ สพฺพทา ภวติ โว ภวโภคเหตูติฯ  
</li>
  
มรุตฺตพฺราหฺมณสฺส วตฺถุํ อฎฺฐมํฯ  
</li>
  
<h2>๑๙. ปานียทินฺนสฺส วตฺถุมฺหิ อยมานุปุพฺพีกถา</h2>
</ol>
<p>ชมฺพุทีเป  อญฺญตรสฺมิํ ชนปเท กิเร โก มนุโสฺส รฎฺฐโต รฎฺฐํ ชนปทโต ชนปทํ วิจรโนฺต อนุกฺกเมน จนฺทภาคานทีตีรํ ปตฺวา นาวํ อภิรุหิตฺวา ปรตีรํ คจฺฉติฯ อถาปรา คพฺภินิตฺถี ตาย เอว นาวาย คจฺฉติ, อถ นาวา คงฺคามชฺฌปฺปตฺตกาเล ตสฺสา กมฺมชวาตา จลิํสุฯ ตโต สา วิชายิตุมสโกฺกนฺตี กิลนฺตา ปานียํ เม เทถ, ปิปาสิตามฺหิติ มนุเสฺส ยาจิฯ เต ตสฺสา วจนํ อสุณนฺตา วิย ปานียํ นาทํสุ, อถ โส ชานปทิโก ตสฺสา กรุณายโนฺต  โตยํ คเหตฺวา มุเข อาสิญฺจิ, ตสฺมิํ ขเณ สา ลทฺธสฺสาสา สุเขน ทารกํ วิชายิ, อถ เต ตีรํ ปตฺวา กติปยทิวเสน อตฺตโน อตฺตโน ฐานํ ปาปุณิํสุฯ อถาปรภาเค โส ชานปทิโก อญฺญตรกิจฺจํ ปฎิจฺจ ตสฺสา อิตฺถิยา วสนนครํ ปตฺวา ตตฺถ ตตฺถ อาหิณฺฑโนฺต นิวาสนฎฺฐานํ อลภิตฺวา นครทฺวาเร สาลํ คนฺตฺวา ตตฺถ นิปชฺชิฯ ตสฺมิํเยว ทิวเส โจรา นครํ ปวิสิตฺวา ราชเคเห สนฺธิํ ฉินฺทิตฺวา ธนสารํ คเหตฺวา คจฺฉนฺตา ราชปุริเสหิ อนุพนฺธา คนฺตฺวา ตาเยว สาลาย ฉเฑฺฑตฺวา ปลายิํสุฯ อถ ราชปุริสา อาคนฺตฺวา โจเร อปสฺสนฺตา ตํ ชานปทิกํ ทิสฺวา อยํ โจโรติ คเหตฺวา ปจฺฉาพาหํ คาฬฺหํ พนฺธิตฺวา ปุน ทิวเส รโญฺญ ทเสฺสสุํฯ รญฺญา กสฺมา ภเณ โจรกมฺม มกาสีติ ปุจฺฉิโต นาหํ เทว โจโร, อาคนฺตุโกมฺหีติ วุเตฺต ราชา โจเร ปริเยสิตฺวา อลภโนฺต อยเมว โจโร, อิมํ มาเรถาติ อาณาเปสิฯ ราชปุริเสหิ ตํ คาฬฺหํ พนฺธิตฺวา อาฆาตนํ นีเต สา อิตฺถี ตํ ตถา นียมานํ ทิสฺวา สญฺชานิตฺวา กมฺปมานหทยา มุหุเตฺตน รโญฺญ สนฺติกํ คนฺตฺวา วนฺทิตฺวา เทว เอโส  น โจโร อาคนฺตุโก มุญฺจเถตํ เทวาติ อาหฯ ราชา ตสฺสา กถํ อสทฺทหโนฺต ยเชฺชตํ โมเจตุ มิจฺฉสิฯ ตสฺสคฺฆนกํ ธนํ ทตฺวา มุญฺจาเปหีติ, สา สามิ มม เคเห ธนํ นตฺถิฯ อปิจ มม สตฺตปุเตฺตหิ สทฺธิํ มํ ทาสิํ กโรหิ, เอตํ มุญฺจ เทวาติ อาห, อถ ราชา ตฺวํ เอตํ อธุนาคโตติ วทสิฯ เอตํ นิสฺสาย ปุเตฺตหิ สทฺธิํ อตฺตานํ ทาสตฺตํ สาเวสิฯ กิเมโส เต ญาติ วา, อุทาหุ อุปการโกติ ปุจฺฉโนฺต อาหฯ</p>


<ol>
<li>
กิํเต โภติ อยํ โปโส, ตุวํ ปุจฺฉามิ สํสยํ;  
  
ภาตา วา เต ปิตา โหติ, ปติ วา เทวโร ตวฯ  
</li>
  
<li>
ญาติ สาโลหิโต กินฺนุ, อุทาหุ อิณทายโก;  
  
อโถปการโก กินฺนุ, กสฺมาสฺส เทสิ ชีวิตํติฯ  
</li>
  
ตโต สา อาหฯ  
</li>
  
<li>
เอโส เม ปุริโส เทว, กตปุโพฺพปการโก;  
  
อตาณเมกิกํ  
อตฺตานเมกิกํ อิติกตฺถจิ  
เจโส, ทุกฺขิตํ มรเณ ฐิตํฯ  
</li>
  
<li>
วิชายิตุ มสโกฺกนฺติํ, คพฺภินิํ ทุกฺขเวทินิํ;  
  
โตเยน มํ อุปฎฺฐาสิ, เตนาหํ สุขิตา ตทาฯ  
</li>
  
<li>
ภงฺคกโลฺลลมาลาย, อุตฺตรนฺตํ มหณฺณวํ;  
  
ปหาย ปาตุํ กูปสฺส, ยาติ โลโก ปิปาสิโตฯ  
</li>
  
<li>
ตเถว วิชฺชมาเนสุ, ชเนสุ มนุชาธิป,  
  
เอกเสฺสว มนสฺมิํหิ, คุณํ ติฎฺฐติ สาธุกํฯ  
</li>
  
<li>
ปหตฺวาน มตํ หตฺถิํ, มํสตฺถี เกจิ ชนฺตุโน;  
  
อนุพนฺธนฺติ มํสตฺถํ, สสํ ธาวนฺต เมกกํฯ  
</li>
  
<li>
ตเถว  
วิชฺชมาเนสุ, ชเนสุ มนุชาธิป;  
  
คุณวนฺต มนุพนฺธนฺติ, สปฺปุริสํ กตเวทิกํฯ  
</li>
  
<li>
ตสฺมา สปฺปุริเส ธเมฺม, ปติฎฺฐาสฺมิ นราธิป;  
  
อนุสฺสรนฺติ เอเตน, กตปุพฺพู ปการกํฯ  
</li>
  
<li>
อหญฺจ มม ปุตฺตา จ, เอเตนมฺห สุขาปิตา;  
  
ชีวิตมฺปิ ปริจฺจชฺช, มุจฺจนีโย อยํ มยาติฯ  
</li>
  
<p>ตโต ราชา โทวาริกํ ปโกฺกสิตฺวา ตมฺปิ ปุจฺฉิตฺวา อธุนาคตภาวํ ญตฺวา ตสฺสา สปฺปุริสธเมฺม สนฺตุโฎฺฐ เตสํ อุภินฺนมฺปิ มหนฺตํ ยสํ อนุปฺปทาสิฯ เต ลทฺธยสา ต โต ปฎฺฐาย ทานาทีนิ ปุญฺญกมฺมานิ กตฺวา สคฺคปรายณา อเหสุนฺติฯ
</ol></p>


<ol>
<li>
ธเมฺม ปติฎฺฐิตมนา อปิ มาตุคามา,  
  
เอวํ ลภนฺติ วิภวญฺจ ปสํสนญฺจ;  
  
ธมฺมญฺจ สาธุจริตํ มนสีกโรโนฺต,  
  
ธเมฺมสุ วตฺตถ สทา สุจิสชฺชนาติฯ  
</li>
  
ปานียทินฺนสฺส วตฺถุํ นวมํฯ  
</li>
  
<h2>๒๐. สหายสฺส ปริจฺจตฺตชีวิตกสฺส วตฺถุมฺหิ อยมานุปุพฺพีกถา</h2>
</ol>
<p>ภควติ ปรินิพฺพุเต สาวตฺถิยํ โสมพฺราหฺมโณ โสมทตฺตพฺราหฺมโณติ เทฺว พฺราหฺมณา วสนฺติฯ ตตฺถ โสมทตฺตพฺราหฺมเณน สทฺธิํ โสมพฺราหฺมโณ เยภุเยฺยน ทูตํ กีฬติฯ อเถกทิวสํ โสมทโตฺต โสมพฺราหฺมณํ เตน ปราเชตฺวา ตสฺส อุตฺตราสงฺคญฺจ ลญฺฉนมุทฺทิกญฺจ คเหตฺวา อตฺตโน เคหํ คจฺฉโนฺต โสมพฺราหฺมณสฺส เอหิ เคหํ คจฺฉา- มาติ  อาหฯ ตโต โสโม นาหํ สมฺม เอกสาฎโก หุตฺวา อนฺตรวีถิํ โอตริตุํ สโกฺกมิฯ คมนโต เอเตฺถว เม ฐานํ วรตรนฺติ อาห, โสมทเตฺตน เอวํ สติ สมฺม อิมํ อุตฺตราสงฺคํ คณฺหาติ ตสฺส ตํ ทตฺวา อิทานิ สมฺม เอหีติ วุโตฺตปิ นาคจฺฉติฯ ปุน เตน โภ กสฺมา นาคจฺฉสีติ ปุโฎฺฐ สมฺม มม หเตฺถ มุทฺทิกํ อปสฺสนฺตา เม ปุตฺตทาราทโย มยา สทฺธิํ กลหํ กโรนฺตีติ อาห, อถ โส เอวํ สเนฺต ยทา เต ปโหติฯ ตทา มยฺหํ เทหีติ มุทฺทิกมฺปิ ทตฺวา ตํ คเหตฺวา เคหํ อคมาสิฯ อถ เต เอตฺตเกน สหายา อเหสุํฯ อปรภาเค โสมทตฺตพฺราหฺมณํ อยํ ปรทารกมฺมํ อกาสีติ มนุสฺสา คเหตฺวา รโญฺญ ทเสฺสสุํฯ ราชา ตสฺส รูปสมฺปตฺติํ ทิสฺวา ราชาณํ อกตฺวา มา โภ ปุน เอวมกาสีติ โอวทิตฺวา วิสฺสเชฺชสิฯ ราชา นํ ยาวตติยวารํ โอวทโนฺต วิสฺสเชฺชตฺวา จตุเตฺถวาเร คจฺฉเถตํ อาฆาตนํ เนตฺวา มาเรถาติ อาณาเปสิฯ เอวํ ปาปกเมฺม นิรตา อเนกากาเรน โอวทนฺตาปิ น สกฺกา นิวาเรตุํฯ ตถาหิฯ</p>


<ol>
<li>
โสณา เจว สิคาลา จ, วายสา นีลมกฺขิกา;  
  
อิเจฺจเต กุณเป สตฺตา, น สกฺกา เต นิเสธิตุํฯ  
</li>
  
<li>
ตถา ปาณาติปาเตสุ, ปรทาเร สุราย จ;  
  
มุสาวาเทสุ เถเยฺยสุ, สตฺตสตฺตา น วาริยาติฯ  
</li>
  
<p>ตโต ราชปุริสา ตํ พนฺธิตฺวา ปกฺกมิํสุฯ ตทา โสมพฺราหฺมโณ โสมทตฺตํ ตถา นียมานํ ทิสฺวา กมฺปมานหทโย ราชปุริสานํ สนฺติกํ คนฺตฺวา อิมํ โภ มุหุตฺตํ มา มาเรถฯ ยาว ราชานํ ชานาเปสฺสามีติ วตฺวา รโญฺญ สนฺติกํ คนฺตฺวา วนฺทิตฺวา ฐิโต เทว มม ชีวิตํ โสมทตฺตสฺส พฺราหฺมณสฺส ทสฺสามิฯ เอตํ มุญฺจถฯ ยทิ มาเรตุกามา, มํ มาเรถาติ อาหฯ ราชา ตุณฺหี  อโหสิ, ราชปุริสา โสมทตฺตํ มุญฺจิตฺวา  โสมพฺราหฺมณํ อาฆาตนํ เนตฺวา มาเรสุํ, อโห กตญฺญุโน กตเวทิตาฯ
</ol></p>

</p>


<ol>
<li>
กกูปการ มตฺตานํ, สรนฺตา เกจิ มานุสา;  
  
ชีวิตํ เทนฺติ โสโมว, โสมทตฺตสฺส อตฺตโนติฯ  
</li>
  
<p>โส เตน ชีวิตทาเนน เทวโลเก นิพฺพตฺติตฺวา มหเนฺต กนกวิมาเน เทวจฺฉราสหสฺสปริวุโต ทิพฺพสมฺปตฺติมนุโภโนฺต ปฎิวสติฯ ตทา โสมทตฺตพฺราหฺมโณ เอโส มํ มรณปฺปตฺตํ โมเจสีติ วตฺวา ตสฺสตฺถาย ทานํ ทตฺวา ปตฺติํ อทาสิฯ ตาวเทวสฺส ตโต พหุตรํ เทวิสฺสริยํ อโหสิ เทวานุภาวญฺจฯ ตโต โส โสมเทโว อตฺตโน เทวิสฺสริยํ โอโลเกโนฺต สหายสฺส อตฺตโน ชีวิตทานํ อทฺทสฯ ทิสฺวา อตฺตภาวํ วิชหิตฺวา มาณวกวเณฺณน โสมทตฺตพฺราหฺมณํ อุปสงฺกมิตฺวา ปฎิสนฺถารํ กตฺวา อตฺตานํ เทวโลเก นิพฺพตฺตภาวํ ปกาเสตฺวา ตํ คเหตฺวา อตฺตโน อานุภาเวน เทวโลกํ เนตฺวา ยถากามํ สมฺปตฺติ มนุภวาติ วตฺวา สตฺตาหํ เทวสฺสริยํ ทตฺวา สตฺตเม ทิวเส เนตฺวา ตสฺส เคเหเยว ปติฎฺฐาเปสิฯ ตตฺถ หิ ทิพฺพสมฺปตฺติ มนุภูตสฺส มนุสฺสสมฺปตฺติ ปฎิกฺกุลา โหติฯ ตโต โส ทิพฺพสมฺปตฺติมนุสฺสรโนฺต กิโส ทุพฺพโล อุปฺปณฺฑุปฺปณฺฑุกชาโต อโหสิฯ อเถกทิวสํ เทวปุโตฺต ตํ โอโลเกโนฺต ตถา ทุกฺขปฺปตฺตํ ทิสฺวา น สกฺกา มนุเสฺสน ทิพฺพสมฺปตฺติมนุภวิตุนฺติ อิจฺฉิติจฺฉิตสมฺปตฺติทายกํ เอกํ จินฺตามณิํ ทตฺวา ตสฺส ภริยมฺปิ อตฺตโน อานุภาเวน รูปวนฺถํ ยสวนฺตํ วณฺณวนฺตํ อติกฺกนฺตมนุสฺสิตฺถิวณฺณํ อกาสิ, อปรภาเค เต ชยมฺปติกา ปจฺจกฺขโต ทิฎฺฐทิพฺพสมฺปตฺติวิภวา ทานํ ทตฺวา สีลํ รกฺขิตฺวา สหายเทวปุตฺตสฺส สนฺติเกเยว นิพฺพตฺติํสูติฯ
</ol></p>


<ol>
<li>
มเนฺทน  
นนฺทิตมนา อุปการเกน,  
  
ปาณมฺปิ เทนฺติ สุชนา อิติ จินฺตยิตฺวา;  
  
มิตฺตทฺทุ มา ภวถ โภ อุปการกสฺส;  
  
ปาสํสิยา ภวถ สาธุชเนหิ นิจฺจํติฯ  
</li>
  
สหายสฺส ปริจฺจตฺตชีวิตกสฺส วตฺถุํ ทสมํฯ  
</li>
  
นนฺทิยราชวโคฺค ทุติโยฯ  
</li>
  
  
  
  
  