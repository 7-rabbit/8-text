<h1>๓. คหปติวโคฺค</h1>
<h3>๑. ปฐมอุคฺคสุตฺตํ</h3>
<p> เอกํ  สมยํ ภควา เวสาลิยํ วิหรติ มหาวเน กูฎาคารสาลายํ ฯ ตตฺร โข ภควา ภิกฺขู อามเนฺตสิ ‘‘อฎฺฐหิ, ภิกฺขเว, อจฺฉริเยหิ อพฺภุเตหิ ธเมฺมหิ  สมนฺนาคตํ อุคฺคํ คหปติํ เวสาลิกํ ธาเรถา’’ติฯ อิทมโวจ  ภควาฯ อิทํ วตฺวาน สุคโต อุฎฺฐายาสนา วิหารํ ปาวิสิฯ</p>


<p>อถ โข อญฺญตโร ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย เยน อุคฺคสฺส คหปติโน เวสาลิกสฺส นิเวสนํ เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ อถ โข อุโคฺค คหปติ เวสาลิโก เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อุคฺคํ คหปติํ เวสาลิกํ โส ภิกฺขุ เอตทโวจ –</p>


<p>‘‘อฎฺฐหิ โข ตฺวํ, คหปติ, อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโตฯ กตเม เต, คหปติ, อฎฺฐ อจฺฉริยา อพฺภุตา ธมฺมา, เยหิ ตฺวํ สมนฺนาคโต ภควตา พฺยากโต’’ติ? ‘‘น โข อหํ, ภเนฺต, ชานามิ – กตเมหิ อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโตติฯ อปิ จ, ภเนฺต, เย เม อฎฺฐ อจฺฉริยา อพฺภุตา ธมฺมา สํวิชฺชนฺติ, ตํ สุโณหิ, สาธุกํ มนสิ กโรหิ; ภาสิสฺสามี’’ติฯ ‘‘เอวํ, คหปตี’’ติ โข โส ภิกฺขุ อุคฺคสฺส คหปติโน เวสาลิกสฺส ปจฺจโสฺสสิฯ อุโคฺค คหปติ เวสาลิโก เอตทโวจ – ‘‘ยทาหํ, ภเนฺต, ภควนฺตํ ปฐมํ ทูรโตว อทฺทสํ; สห ทสฺสเนเนว เม, ภเนฺต , ภควโต จิตฺตํ ปสีทิฯ อยํ โข เม, ภเนฺต, ปฐโม อจฺฉริโย อพฺภุโต ธโมฺม สํวิชฺชติ’’ฯ</p>


<p>‘‘โส โข อหํ, ภเนฺต, ปสนฺนจิโตฺต ภควนฺตํ ปยิรุปาสิํฯ ตสฺส เม ภควา อนุปุพฺพิํ กถํ  กเถสิ , เสยฺยถิทํ – ทานกถํ สีลกถํ สคฺคกถํ; กามานํ อาทีนวํ โอการํ สํกิเลสํ, เนกฺขเมฺม อานิสํสํ ปกาเสสิฯ ยทา มํ ภควา อญฺญาสิ กลฺลจิตฺตํ มุทุจิตฺตํ วินีวรณจิตฺตํ อุทคฺคจิตฺตํ ปสนฺนจิตฺตํ, อถ ยา พุทฺธานํ  สามุกฺกํสิกา ธมฺมเทสนา ตํ ปกาเสสิ – ทุกฺขํ, สมุทยํ, นิโรธํ, มคฺคํฯ เสยฺยถาปิ นาม สุทฺธํ วตฺถํ อปคตกาฬกํ สมฺมเทว รชนํ ปฎิคฺคเณฺหยฺย; เอวเมวํ โข เม ตสฺมิํเยว อาสเน วิรชํ วีตมลํ ธมฺมจกฺขุํ อุทปาทิ – ‘ยํ กิญฺจิ สมุทยธมฺมํ, สพฺพํ ตํ นิโรธธมฺม’นฺติฯ โส โข อหํ, ภเนฺต, ทิฎฺฐธโมฺม ปตฺตธโมฺม วิทิตธโมฺม ปริโยคาฬฺหธโมฺม ติณฺณวิจิกิโจฺฉ วิคตกถํกโถ เวสารชฺชปฺปโตฺต อปรปฺปจฺจโย สตฺถุสาสเน ตเตฺถว พุทฺธญฺจ ธมฺมญฺจ สงฺฆญฺจ สรณํ อคมาสิํ, พฺรหฺมจริยปญฺจมานิ จ สิกฺขาปทานิ สมาทิยิํฯ อยํ โข เม, ภเนฺต, ทุติโย อจฺฉริโย อพฺภุโต ธโมฺม สํวิชฺชติฯ</p>


<p>‘‘ตสฺส มยฺหํ, ภเนฺต, จตโสฺส โกมาริโย ปชาปติโย อเหสุํฯ อถ ขฺวาหํ, ภเนฺต, เยน ตา ปชาปติโย เตนุปสงฺกมิํ; อุปสงฺกมิตฺวา ตา ปชาปติโย เอตทวจํ – ‘มยา โข, ภคินิโย, พฺรหฺมจริยปญฺจมานิ สิกฺขาปทานิ สมาทินฺนานิ ฯ ยา อิจฺฉติ สา อิเธว โภเค จ ภุญฺชตุ ปุญฺญานิ จ กโรตุ, สกานิ วา ญาติกุลานิ คจฺฉตุฯ โหติ วา ปน ปุริสาธิปฺปาโย, กสฺส โว ทมฺมี’ติ? เอวํ วุเตฺต สา, ภเนฺต, เชฎฺฐา ปชาปติ มํ เอตทโวจ – ‘อิตฺถนฺนามสฺส มํ, อยฺยปุตฺต, ปุริสสฺส เทหี’ติฯ อถ โข อหํ, ภเนฺต, ตํ ปุริสํ ปโกฺกสาเปตฺวา วาเมน หเตฺถน ปชาปติํ คเหตฺวา  ทกฺขิเณน หเตฺถน ภิงฺคารํ คเหตฺวา ตสฺส ปุริสสฺส โอโณเชสิํฯ โกมาริํ โข ปนาหํ, ภเนฺต, ทารํ ปริจฺจชโนฺต นาภิชานามิ จิตฺตสฺส อญฺญถตฺตํฯ อยํ โข เม, ภเนฺต, ตติโย อจฺฉริโย อพฺภุโต ธโมฺม สํวิชฺชติฯ</p>


<p>‘‘สํวิชฺชนฺติ  โข ปน เม, ภเนฺต, กุเล โภคาฯ เต จ โข อปฺปฎิวิภตฺตา สีลวเนฺตหิ กลฺยาณธเมฺมหิฯ อยํ โข เม, ภเนฺต, จตุโตฺถ อจฺฉริโย อพฺภุโต ธโมฺม สํวิชฺชติฯ</p>


<p>‘‘ยํ  โข ปนาหํ, ภเนฺต, ภิกฺขุํ ปยิรุปาสามิ; สกฺกจฺจํเยว ปยิรุปาสามิ, โน อสกฺกจฺจํฯ อยํ โข เม, ภเนฺต, ปญฺจโม อจฺฉริโย อพฺภุโต ธโมฺม สํวิชฺชติฯ</p>


<p>‘‘โส  เจ, ภเนฺต, เม อายสฺมา ธมฺมํ เทเสติ; สกฺกจฺจํเยว สุโณมิ, โน อสกฺกจฺจํฯ โน เจ เม โส อายสฺมา ธมฺมํ เทเสติ, อหมสฺส ธมฺมํ เทเสมิฯ อยํ โข เม, ภเนฺต ฉโฎฺฐ อจฺฉริโย อพฺภุโต ธโมฺม สํวิชฺชติฯ</p>


<p>‘‘อนจฺฉริยํ โข ปน มํ, ภเนฺต, เทวตา อุปสงฺกมิตฺวา อาโรเจนฺติ – ‘สฺวากฺขาโต, คหปติ, ภควตา ธโมฺม’ติฯ เอวํ วุเตฺต อหํ, ภเนฺต, ตา เทวตา เอวํ วทามิ – ‘วเทยฺยาถ วา เอวํ โข ตุเมฺห เทวตา โน วา วเทยฺยาถ, อถ โข สฺวากฺขาโต ภควตา ธโมฺม’ติฯ น โข ปนาหํ, ภเนฺต, อภิชานามิ ตโตนิทานํ จิตฺตสฺส อุนฺนติํ  – ‘มํ วา เทวตา อุปสงฺกมนฺติ, อหํ วา เทวตาหิ สทฺธิํ สลฺลปามี’ติฯ อยํ โข เม, ภเนฺต, สตฺตโม อจฺฉริโย อพฺภุโต ธโมฺม สํวิชฺชติฯ</p>


<p>‘‘ยานิมานิ, ภเนฺต, ภควตา เทสิตานิ ปโญฺจรมฺภาคิยานิ สํโยชนานิ, นาหํ เตสํ กิญฺจิ อตฺตนิ อปฺปหีนํ สมนุปสฺสามิฯ อยํ  โข เม, ภเนฺต, อฎฺฐโม อจฺฉริโย อพฺภุโต ธโมฺม สํวิชฺชติฯ อิเม  โข เม, ภเนฺต, อฎฺฐ อจฺฉริยา อพฺภุตา ธมฺมา สํวิชฺชนฺติฯ น จ โข อหํ ชานามิ – กตเมหิ จาหํ  อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโต’’ติฯ</p>


<p>อถ โข โส ภิกฺขุ อุคฺคสฺส คหปติโน เวสาลิกสฺส นิเวสเน ปิณฺฑปาตํ คเหตฺวา อุฎฺฐายาสนา ปกฺกามิฯ อถ โข โส ภิกฺขุ ปจฺฉาภตฺตํ ปิณฺฑปาตปฎิกฺกโนฺต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข โส ภิกฺขุ ยาวตโก อโหสิ อุเคฺคน คหปตินา เวสาลิเกน สทฺธิํ กถาสลฺลาโป, ตํ สพฺพํ ภควโต อาโรเจสิฯ</p>


<p>‘‘สาธุ สาธุ, ภิกฺขุ! ยถา ตํ อุโคฺค คหปติ เวสาลิโก สมฺมา พฺยากรมาโน พฺยากเรยฺย, อิเมเหว โข, ภิกฺขุ, อฎฺฐหิ อจฺฉริเยหิ อพฺภุเตหิ  ธเมฺมหิ สมนฺนาคโต อุโคฺค คหปติ เวสาลิโก มยา พฺยากโตฯ อิเมหิ จ ปน, ภิกฺขุ, อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคตํ อุคฺคํ คหปติํ เวสาลิกํ ธาเรหี’’ติฯ ปฐมํฯ</p>


<h3>๒. ทุติยอุคฺคสุตฺตํ</h3>
<p> เอกํ  สมยํ ภควา วชฺชีสุ วิหรติ หตฺถิคาเมฯ ตตฺร โข ภควา ภิกฺขู อามเนฺตสิ – ‘‘อฎฺฐหิ, ภิกฺขเว, อจฺฉริเยหิ อพฺภุเตหิ ธเมฺมหิ สมนฺนาคตํ อุคฺคํ คหปติํ หตฺถิคามกํ ธาเรถา’’ติฯ อิทมโวจ ภควาฯ อิทํ วตฺวาน สุคโต อุฎฺฐายาสนา วิหารํ ปาวิสิฯ</p>


<p>อถ โข อญฺญตโร ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย  เยน อุคฺคสฺส คหปติโน หตฺถิคามกสฺส นิเวสนํ เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ อถ โข อุโคฺค คหปติ หตฺถิคามโก เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อุคฺคํ คหปติํ หตฺถิคามกํ โส ภิกฺขุ เอตทโวจ – ‘‘อฎฺฐหิ  โข ตฺวํ, คหปติ, อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโตฯ กตเม เต, คหปติ, อฎฺฐ อจฺฉริยา อพฺภุตา ธมฺมา, เยหิ ตฺวํ สมนฺนาคโต ภควตา พฺยากโต’’ติ?</p>


<p>‘‘น โข อหํ, ภเนฺต, ชานามิ – กตเมหิ อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโตติฯ อปิ จ, ภเนฺต, เย เม อฎฺฐ อจฺฉริยา อพฺภุตา ธมฺมา สํวิชฺชนฺติ, ตํ สุณาหิ, สาธุกํ มนสิ กโรหิ; ภาสิสฺสามี’’ติฯ ‘‘เอวํ, คหปตี’’ติ โข โส ภิกฺขุ อุคฺคสฺส คหปติโน หตฺถิคามกสฺส ปจฺจโสฺสสิฯ อุโคฺค คหปติ หตฺถิคามโก เอตทโวจ – ‘‘ยทาหํ, ภเนฺต, นาควเน ปริจรโนฺต ภควนฺตํ ปฐมํ ทูรโตว อทฺทสํ; สห ทสฺสเนเนว เม, ภเนฺต, ภควโต จิตฺตํ ปสีทิ, สุรามโท จ ปหียิฯ อยํ โข เม, ภเนฺต, ปฐโม อจฺฉริโย อพฺภุโต ธโมฺม สํวิชฺชติฯ</p>


<p>‘‘โส โข อหํ, ภเนฺต, ปสนฺนจิโตฺต ภควนฺตํ ปยิรุปาสิํฯ ตสฺส เม ภควา อนุปุพฺพิํ กถํ กเถสิ, เสยฺยถิทํ – ทานกถํ สีลกถํ สคฺคกถํ; กามานํ อาทีนวํ โอการํ สํกิเลสํ, เนกฺขเมฺม อานิสํสํ ปกาเสสิฯ ยทา มํ ภควา อญฺญาสิ กลฺลจิตฺตํ มุทุจิตฺตํ วินีวรณจิตฺตํ อุทคฺคจิตฺตํ ปสนฺนจิตฺตํ, อถ ยา  พุทฺธานํ สามุกฺกํสิกา ธมฺมเทสนา  ตํ ปกาเสสิ – ทุกฺขํ, สมุทยํ, นิโรธํ, มคฺคํฯ เสยฺยถาปิ นาม สุทฺธํ วตฺถํ อปคตกาฬกํ สมฺมเทว  รชนํ ปฎิคฺคเณฺหยฺย; เอวเมวํ โข เม ตสฺมิํเยว อาสเน วิรชํ วีตมลํ ธมฺมจกฺขุํ อุทปาทิ – ‘ยํ กิญฺจิ สมุทยธมฺมํ, สพฺพํ ตํ นิโรธธมฺม’นฺติฯ โส โข อหํ, ภเนฺต, ทิฎฺฐธโมฺม ปตฺตธโมฺม วิทิตธโมฺม ปริโยคาฬฺหธโมฺม ติณฺณวิจิกิโจฺฉ วิคตกถํกโถ เวสารชฺชปฺปโตฺต อปรปฺปจฺจโย สตฺถุสาสเน ตเตฺถว  พุทฺธญฺจ ธมฺมญฺจ สงฺฆญฺจ สรณํ อคมาสิํ, พฺรหฺมจริยปญฺจมานิ จ สิกฺขาปทานิ สมาทิยิํฯ อยํ โข เม, ภเนฺต, ทุติโย อจฺฉริโย อพฺภุโต ธโมฺม สํวิชฺชติฯ</p>


<p>‘‘ตสฺส มยฺหํ, ภเนฺต, จตโสฺส โกมาริโย ปชาปติโย อเหสุํฯ อถ ขฺวาหํ, ภเนฺต, เยน ตา ปชาปติโย เตนุปสงฺกมิํ; อุปสงฺกมิตฺวา ตา ปชาปติโย เอตทวจํ – ‘มยา โข, ภคินิโย, พฺรหฺมจริยปญฺจมานิ สิกฺขาปทานิ สมาทินฺนานิฯ ยา อิจฺฉติ สา อิเธว โภเค จ ภุญฺชตุ ปุญฺญานิ จ กโรตุ, สกานิ วา ญาติกุลานิ คจฺฉตุฯ โหติ วา ปน ปุริสาธิปฺปาโย, กสฺส โว ทมฺมี’ติ? เอวํ วุเตฺต สา, ภเนฺต, เชฎฺฐา ปชาปติ มํ เอตทโวจ – ‘อิตฺถนฺนามสฺส มํ, อยฺยปุตฺต, ปุริสสฺส เทหี’ติฯ อถ โข อหํ, ภเนฺต, ตํ ปุริสํ ปโกฺกสาเปตฺวา วาเมน หเตฺถน ปชาปติํ คเหตฺวา ทกฺขิเณน หเตฺถน ภิงฺคารํ คเหตฺวา ตสฺส ปุริสสฺส โอโณเชสิํฯ โกมาริํ โข ปนาหํ, ภเนฺต, ทารํ ปริจฺจชโนฺต นาภิชานามิ จิตฺตสฺส อญฺญถตฺตํฯ อยํ โข เม, ภเนฺต, ตติโย อจฺฉริโย อพฺภุโต ธโมฺม สํวิชฺชติฯ</p>


<p>‘‘สํวิชฺชนฺติ โข ปน  เม, ภเนฺต, กุเล โภคาฯ เต จ โข อปฺปฎิวิภตฺตา สีลวเนฺตหิ กลฺยาณธเมฺมหิฯ อยํ โข เม, ภเนฺต, จตุโตฺถ อจฺฉริโย อพฺภุโต ธโมฺม สํวิชฺชติฯ</p>


<p>‘‘ยํ  โข ปนาหํ, ภเนฺต, ภิกฺขุํ ปยิรุปาสามิ; สกฺกจฺจํเยว ปยิรุปาสามิ, โน อสกฺกจฺจํฯ โส เจ เม อายสฺมา ธมฺมํ เทเสติ; สกฺกจฺจํเยว สุโณมิ, โน อสกฺกจฺจํฯ โน เจ เม โส อายสฺมา ธมฺมํ เทเสติ, อหมสฺส ธมฺมํ เทเสมิฯ อยํ โข เม, ภเนฺต, ปญฺจโม อจฺฉริโย อพฺภุโต ธโมฺม สํวิชฺชติฯ</p>


<p>‘‘อนจฺฉริยํ  โข ปน, ภเนฺต, สเงฺฆ นิมนฺติเต เทวตา อุปสงฺกมิตฺวา อาโรเจนฺติ – ‘อสุโก, คหปติ, ภิกฺขุ อุภโตภาควิมุโตฺต อสุโก ปญฺญาวิมุโตฺต อสุโก กายสกฺขี อสุโก  ทิฎฺฐิปฺปโตฺต  อสุโก สทฺธาวิมุโตฺต อสุโก ธมฺมานุสารี อสุโก สทฺธานุสารี อสุโก สีลวา กลฺยาณธโมฺม อสุโก ทุสฺสีโล ปาปธโมฺม’ติฯ สงฺฆํ โข ปนาหํ, ภเนฺต, ปริวิสโนฺต นาภิชานามิ เอวํ จิตฺตํ อุปฺปาเทโนฺต – ‘อิมสฺส วา โถกํ เทมิ อิมสฺส วา พหุก’นฺติฯ อถ ขฺวาหํ, ภเนฺต, สมจิโตฺตว เทมิฯ อยํ โข เม, ภเนฺต, ฉโฎฺฐ อจฺฉริโย อพฺภุโต ธโมฺม สํวิชฺชติฯ</p>


<p>‘‘อนจฺฉริยํ โข ปน มํ, ภเนฺต, เทวตา อุปสงฺกมิตฺวา อาโรเจนฺติ – ‘สฺวากฺขาโต, คหปติ, ภควตา ธโมฺม’ติฯ เอวํ วุเตฺต อหํ, ภเนฺต, ตา เทวตา เอวํ วเทมิ – ‘วเทยฺยาถ วา เอวํ โข ตุเมฺห เทวตา โน วา วเทยฺยาถ, อถ โข สฺวากฺขาโต ภควตา ธโมฺม’ติฯ น โข ปนาหํ, ภเนฺต, อภิชานามิ ตโตนิทานํ จิตฺตสฺส อุนฺนติํ – ‘มํ ตา เทวตา อุปสงฺกมนฺติ, อหํ วา  เทวตาหิ สทฺธิํ สลฺลปามี’ติฯ อยํ โข เม, ภเนฺต, สตฺตโม อจฺฉริโย อพฺภุโต ธโมฺม สํวิชฺชติฯ</p>


<p>‘‘สเจ  โข ปนาหํ, ภเนฺต, ภควโต ปฐมตรํ กาลํ กเรยฺยํ, อนจฺฉริยํ โข ปเนตํ ยํ มํ ภควา เอวํ พฺยากเรยฺย – ‘นตฺถิ ตํ สํโยชนํ เยน สํยุโตฺต อุโคฺค คหปติ หตฺถิคามโก ปุน อิมํ โลกํ อาคเจฺฉยฺยา’ติฯ อยํ โข เม, ภเนฺต, อฎฺฐโม อจฺฉริโย อพฺภุโต ธโมฺม สํวิชฺชติฯ อิเม โข เม, ภเนฺต, อฎฺฐ อจฺฉริยา อพฺภุตา ธมฺมา สํวิชฺชนฺติฯ น จ โข อหํ ชานามิ – กตเมหิ จาหํ อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโต’’ติฯ</p>


<p>‘‘อถ โข โส ภิกฺขุ อุคฺคสฺส คหปติโน หตฺถิคามกสฺส นิเวสเน ปิณฺฑปาตํ คเหตฺวา อุฎฺฐายาสนา ปกฺกามิฯ อถ โข โส ภิกฺขุ ปจฺฉาภตฺตํ ปิณฺฑปาตปฎิกฺกโนฺต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข โส ภิกฺขุ ยาวตโก อโหสิ อุเคฺคน คหปตินา หตฺถิคามเกน สทฺธิํ กถาสลฺลาโป, ตํ สพฺพํ ภควโต อาโรเจสิฯ</p>


<p>‘‘สาธุ  สาธุ, ภิกฺขุ! ยถา ตํ อุโคฺค คหปติ หตฺถิคามโก สมฺมา พฺยากรมาโน พฺยากเรยฺย, อิเมเหว โข ภิกฺขุ, อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคโต อุโคฺค คหปติ  หตฺถิคามโก มยา พฺยากโตฯ อิเมหิ จ ปน, ภิกฺขุ, อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคตํ อุคฺคํ คหปติํ หตฺถิคามกํ ธาเรหี’’ติฯ ทุติยํฯ</p>


<h3>๓. ปฐมหตฺถกสุตฺตํ</h3>
<p> เอกํ  สมยํ ภควา อาฬวิยํ วิหรติ อคฺคาฬเว เจติเยฯ ตตฺร โข ภควา ภิกฺขู อามเนฺตสิ – ‘‘สตฺตหิ , ภิกฺขเว, อจฺฉริเยหิ อพฺภุเตหิ ธเมฺมหิ สมนฺนาคตํ หตฺถกํ อาฬวกํ ธาเรถฯ กตเมหิ สตฺตหิ? สโทฺธ หิ, ภิกฺขเว, หตฺถโก อาฬวโก; สีลวา, ภิกฺขเว, หตฺถโก อาฬวโก; หิรีมา, ภิกฺขเว, หตฺถโก อาฬวโก; โอตฺตปฺปี, ภิกฺขเว, หตฺถโก อาฬวโก; พหุสฺสุโต, ภิกฺขเว, หตฺถโก อาฬวโก; จาควา, ภิกฺขเว, หตฺถโก อาฬวโก; ปญฺญวา, ภิกฺขเว, หตฺถโก อาฬวโก – อิเมหิ โข, ภิกฺขเว, สตฺตหิ อจฺฉริเยหิ อพฺภุเตหิ ธเมฺมหิ สมนฺนาคตํ หตฺถกํ อาฬวกํ ธาเรถา’’ติฯ อิทมโวจ ภควาฯ อิทํ วตฺวาน สุคโต อุฎฺฐายาสนา วิหารํ ปาวิสิฯ</p>


<p>อถ โข อญฺญตโร ภิกฺขุ ปุพฺพณฺหสมยํ นิวาเสตฺวา ปตฺตจีวรมาทาย เยน หตฺถกสฺส อาฬวกสฺส นิเวสนํ เตนุปสงฺกมิ; อุปสงฺกมิตฺวา ปญฺญเตฺต อาสเน นิสีทิฯ อถ โข หตฺถโก อาฬวโก เยน โส ภิกฺขุ เตนุปสงฺกมิ; อุปสงฺกมิตฺวา ตํ ภิกฺขุํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข หตฺถกํ อาฬวกํ โส ภิกฺขุ เอตทโวจ –</p>


<p>‘‘สตฺตหิ โข ตฺวํ, อาวุโส, อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโตฯ กตเมหิ สตฺตหิ? ‘สโทฺธ, ภิกฺขเว, หตฺถโก อาฬวโก; สีลวา…เป.… หิริมา… โอตฺตปฺปี… พหุสฺสุโต… จาควา… ปญฺญวา, ภิกฺขเว, หตฺถโก อาฬวโก’ติฯ อิเมหิ โข ตฺวํ, อาวุโส, สตฺตหิ อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโต’’ติฯ ‘‘กจฺจิตฺถ, ภเนฺต, น โกจิ คิหี อโหสิ โอทาตวสโน’’ติ? ‘‘น เหตฺถ, อาวุโส , โกจิ คิหี อโหสิ โอทาตวสโน’’ติฯ ‘‘สาธุ, ภเนฺต, ยเทตฺถ น โกจิ คิหี อโหสิ โอทาตวสโน’’ติฯ</p>


<p>อถ  โข โส ภิกฺขุ หตฺถกสฺส อาฬวกสฺส นิเวสเน ปิณฺฑปาตํ คเหตฺวา อุฎฺฐายาสนา ปกฺกามิ ฯ อถ โข โส ภิกฺขุ ปจฺฉาภตฺตํ ปิณฺฑปาตปฎิกฺกโนฺต เยน ภควา เตนุปสงฺกมิ ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข โส ภิกฺขุ ภควนฺตํ เอตทโวจ –</p>


<p>‘‘อิธาหํ, ภเนฺต, ปุพฺพณฺหสมยํ นิวาเสตฺวา ปตฺตจีวรมาทาย เยน หตฺถกสฺส อาฬวกสฺส นิเวสนํ เตนุปสงฺกมิํ; อุปสงฺกมิตฺวา ปญฺญเตฺต อาสเน นิสีทิํฯ อถ โข, ภเนฺต, หตฺถโก อาฬวโก เยนาหํ เตนุปสงฺกมิ; อุปสงฺกมิตฺวา มํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อหํ, ภเนฺต, หตฺถกํ อาฬวกํ เอตทวจํ – ‘สตฺตหิ โข ตฺวํ, อาวุโส, อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโตฯ กตเมหิ สตฺตหิ? สโทฺธ, ภิกฺขเว, หตฺถโก อาฬวโก; สีลวา…เป.… หิริมา… โอตฺตปฺปี… พหุสฺสุโต… จาควา… ปญฺญวา, ภิกฺขเว, หตฺถโก อาฬวโกติฯ อิเมหิ โข ตฺวํ, อาวุโส, สตฺตหิ อจฺฉริเยหิ อพฺภุเตหิ ธเมฺมหิ สมนฺนาคโต ภควตา พฺยากโต’ติฯ</p>


<p>‘‘เอวํ วุเตฺต, ภเนฺต, หตฺถโก มํ เอตทโวจ – ‘กจฺจิตฺถ, ภเนฺต, น โกจิ คิหี อโหสิ โอทาตวสโน’ติ? ‘น เหตฺถ, อาวุโส, โกจิ คิหี อโหสิ โอทาตวสโน’ติฯ ‘สาธุ, ภเนฺต, ยเทตฺถ น โกจิ คิหี อโหสิ โอทาตวสโน’’’ติฯ</p>


<p>‘‘สาธุ สาธุ, ภิกฺขุ! อปฺปิโจฺฉ โส, ภิกฺขุ, กุลปุโตฺต ฯ สเนฺตเยว อตฺตนิ กุสลธเมฺม น อิจฺฉติ ปเรหิ ญายมาเน ฯ เตน หิ ตฺวํ, ภิกฺขุ, อิมินาปิ อฎฺฐเมน อจฺฉริเยน อพฺภุเตน ธเมฺมน สมนฺนาคตํ หตฺถกํ อาฬวกํ ธาเรหิ, ยทิทํ อปฺปิจฺฉตายา’’ติฯ ตติยํฯ</p>


<h3>๔. ทุติยหตฺถกสุตฺตํ</h3>
<p> เอกํ สมยํ ภควา อาฬวิยํ วิหรติ อคฺคาฬเว เจติเยฯ อถ โข หตฺถโก อาฬวโก ปญฺจมเตฺตหิ อุปาสกสเตหิ  ปริวุโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข หตฺถกํ อาฬวกํ ภควา  เอตทโวจ – ‘‘มหตี โข ตฺยายํ, หตฺถก, ปริสาฯ กถํ ปน ตฺวํ, หตฺถก, อิมํ มหติํ ปริสํ สงฺคณฺหาสี’’ติ? ‘‘ยานิมานิ, ภเนฺต, ภควตา เทสิตานิ  จตฺตาริ สงฺคหวตฺถูนิ, เตหาหํ  อิมํ มหติํ  ปริสํ สงฺคณฺหามิฯ อหํ, ภเนฺต, ยํ ชานามิ – ‘อยํ ทาเนน สงฺคเหตโพฺพ’ติ, ตํ ทาเนน สงฺคณฺหามิ; ยํ ชานามิ – ‘อยํ เปยฺยวเชฺชน สงฺคเหตโพฺพ’ติ, ตํ เปยฺยวเชฺชน สงฺคณฺหามิ; ยํ ชานามิ – ‘อยํ อตฺถจริยาย สงฺคเหตโพฺพ’ติ, ตํ อตฺถจริยาย สงฺคณฺหามิ; ยํ ชานามิ – ‘อยํ สมานตฺตตาย สงฺคเหตโพฺพ’ติ, ตํ สมานตฺตตาย สงฺคณฺหามิฯ สํวิชฺชนฺติ โข ปน เม, ภเนฺต, กุเล โภคาฯ ทลิทฺทสฺส โข โน ตถา โสตพฺพํ มญฺญนฺตี’’ติฯ ‘‘สาธุ สาธุ, หตฺถก! โยนิ โข ตฺยายํ, หตฺถก, มหติํ ปริสํ สงฺคเหตุํฯ เย หิ เกจิ, หตฺถก, อตีตมทฺธานํ มหติํ ปริสํ สงฺคเหสุํ, สเพฺพ เต อิเมเหว จตูหิ สงฺคหวตฺถูหิ มหติํ ปริสํ สงฺคเหสุํฯ เยปิ หิ เกจิ, หตฺถก, อนาคตมทฺธานํ มหติํ ปริสํ สงฺคณฺหิสฺสนฺติ , สเพฺพ เต อิเมเหว จตูหิ สงฺคหวตฺถูหิ มหติํ ปริสํ สงฺคณฺหิสฺสนฺติฯ เยปิ หิ เกจิ, หตฺถก, เอตรหิ มหติํ ปริสํ สงฺคณฺหนฺติ, สเพฺพ เต อิเมเหว จตูหิ สงฺคหวตฺถูหิ มหติํ ปริสํ สงฺคณฺหนฺตี’’ติฯ</p>


<p>อถ โข หตฺถโก อาฬวโก ภควตา ธมฺมิยา กถาย สนฺทสฺสิโต สมาทปิโต สมุเตฺตชิโต สมฺปหํสิโต อุฎฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิ ฯ อถ โข ภควา อจิรปกฺกเนฺต หตฺถเก อาฬวเก ภิกฺขู อามเนฺตสิ – ‘‘อฎฺฐหิ, ภิกฺขเว, อจฺฉริเยหิ อพฺภุเตหิ ธเมฺมหิ สมนฺนาคตํ หตฺถกํ อาฬวกํ ธาเรถฯ กตเมหิ อฎฺฐหิ? สโทฺธ, ภิกฺขเว, หตฺถโก อาฬวโก; สีลวา, ภิกฺขเว…เป.… หิรีมา… โอตฺตปฺปี… พหุสฺสุโต… จาควา… ปญฺญวา, ภิกฺขเว, หตฺถโก อาฬวโก; อปฺปิโจฺฉ, ภิกฺขเว, หตฺถโก อาฬวโกฯ อิเมหิ โข, ภิกฺขเว, อฎฺฐหิ อจฺฉริเยหิ อพฺภุเตหิ ธเมฺมหิ สมนฺนาคตํ หตฺถกํ อาฬวกํ ธาเรถา’’ติฯ จตุตฺถํฯ</p>


<h3>๕. มหานามสุตฺตํ</h3>
<p> เอกํ สมยํ ภควา สเกฺกสุ วิหรติ กปิลวตฺถุสฺมิํ นิโคฺรธาราเมฯ อถ โข มหานาโม สโกฺก เยน ภควา เตนุปสงฺกมิ; อุปสงฺกมิตฺวา  ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข มหานาโม สโกฺก ภควนฺตํ เอตทโวจ – ‘‘กิตฺตาวตา นุ โข, ภเนฺต, อุปาสโก โหตี’’ติ? ‘‘ยโต โข, มหานาม, พุทฺธํ สรณํ คโต โหติ, ธมฺมํ สรณํ คโต โหติ, สงฺฆํ สรณํ คโต โหติ; เอตฺตาวตา โข, มหานาม, อุปาสโก โหตี’’ติฯ</p>


<p>‘‘กิตฺตาวตา  ปน, ภเนฺต, อุปาสโก สีลวา โหตี’’ติ? ‘‘ยโต โข, มหานาม , อุปาสโก ปาณาติปาตา ปฎิวิรโต โหติ, อทินฺนาทานา ปฎิวิรโต โหติ, กาเมสุมิจฺฉาจารา ปฎิวิรโต โหติ, มุสาวาทา ปฎิวิรโต โหติ, สุราเมรยมชฺชปมาทฎฺฐานา ปฎิวิรโต โหติ; เอตฺตาวตา โข, มหานาม, อุปาสโก สีลวา โหตี’’ติฯ</p>


<p>‘‘กิตฺตาวตา ปน, ภเนฺต, อุปาสโก อตฺตหิตาย ปฎิปโนฺน โหติ, โน ปรหิตายา’’ติ? ‘‘ยโต  โข, มหานาม, อุปาสโก อตฺตนาว สทฺธาสมฺปโนฺน โหติ, โน ปรํ สทฺธาสมฺปทาย สมาทเปติ ; อตฺตนาว สีลสมฺปโนฺน โหติ, โน ปรํ สีลสมฺปทาย สมาทเปติ; อตฺตนาว จาคสมฺปโนฺน โหติ, โน ปรํ จาคสมฺปทาย สมาทเปติ; อตฺตนาว ภิกฺขูนํ ทสฺสนกาโม โหติ, โน ปรํ ภิกฺขูนํ ทสฺสเน สมาทเปติ; อตฺตนาว สทฺธมฺมํ โสตุกาโม โหติ, โน ปรํ สทฺธมฺมสฺสวเน สมาทเปติ; อตฺตนาว สุตานํ ธมฺมานํ ธารณชาติโก โหติ, โน ปรํ ธมฺมธารณาย สมาทเปติ; อตฺตนาว สุตานํ ธมฺมานํ อตฺถูปปริกฺขิตา โหติ, โน ปรํ อตฺถูปปริกฺขาย สมาทเปติ; อตฺตนาว อตฺถมญฺญาย ธมฺมมญฺญาย ธมฺมานุธมฺมปฺปฎิปโนฺน โหติ, โน ปรํ ธมฺมานุธมฺมปฺปฎิปตฺติยา สมาทเปติฯ เอตฺตาวตา โข, มหานาม, อุปาสโก อตฺตหิตาย ปฎิปโนฺน โหติ, โน ปรหิตายา’’ติฯ</p>


<p>‘‘กิตฺตาวตา ปน, ภเนฺต, อุปาสโก อตฺตหิตาย จ ปฎิปโนฺน โหติ ปรหิตาย จา’’ติ? ‘‘ยโต โข, มหานาม, อุปาสโก อตฺตนา จ สทฺธาสมฺปโนฺน โหติ, ปรญฺจ สทฺธาสมฺปทาย สมาทเปติ; อตฺตนา จ สีลสมฺปโนฺน  โหติ, ปรญฺจ สีลสมฺปทาย สมาทเปติ; อตฺตนา จ จาคสมฺปโนฺน โหติ, ปรญฺจ จาคสมฺปทาย สมาทเปติ; อตฺตนา จ ภิกฺขูนํ ทสฺสนกาโม โหติ, ปรญฺจ ภิกฺขูนํ ทสฺสเน สมาทเปติ; อตฺตนา จ สทฺธมฺมํ  โสตุกาโม โหติ, ปรญฺจ สทฺธมฺมสฺสวเน สมาทเปติ; อตฺตนา จ สุตานํ ธมฺมานํ ธารณชาติโก โหติ, ปรญฺจ ธมฺมธารณาย สมาทเปติ; อตฺตนา จ สุตานํ ธมฺมานํ อตฺถูปปริกฺขิตา โหติ, ปรญฺจ อตฺถูปปริกฺขาย สมาทเปติ, อตฺตนา จ อตฺถมญฺญาย ธมฺมมญฺญาย  ธมฺมานุธมฺมปฺปฎิปโนฺน โหติ, ปรญฺจ ธมฺมานุธมฺมปฺปฎิปตฺติยา สมาทเปติฯ เอตฺตาวตา โข, มหานาม, อุปาสโก อตฺตหิตาย จ ปฎิปโนฺน โหติ ปรหิตาย จา’’ติฯ ปญฺจมํฯ</p>


<h3>๖. ชีวกสุตฺตํ</h3>
<p> เอกํ  สมยํ ภควา ราชคเห วิหรติ ชีวกมฺพวเนฯ อถ โข ชีวโก โกมารภโจฺจ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข ชีวโก โกมารภโจฺจ ภควนฺตํ เอตทโวจ – ‘‘กิตฺตาวตา นุ โข, ภเนฺต, อุปาสโก โหตี’’ติ? ‘‘ยโต โข, ชีวก, พุทฺธํ สรณํ คโต โหติ, ธมฺมํ สรณํ คโต โหติ, สงฺฆํ สรณํ คโต โหติ; เอตฺตาวตา โข ชีวก, อุปาสโก โหตี’’ติฯ</p>


<p>‘‘กิตฺตาวตา ปน, ภเนฺต, อุปาสโก สีลวา โหตี’’ติ? ‘‘ยโต โข, ชีวก, อุปาสโก ปาณาติปาตา ปฎิวิรโต โหติ…เป.… สุราเมรยมชฺชปมาทฎฺฐานา  ปฎิวิรโต โหติ; เอตฺตาวตา โข, ชีวก, อุปาสโก สีลวา โหตี’’ติฯ</p>


<p>‘‘กิตฺตาวตา ปน, ภเนฺต, อุปาสโก อตฺตหิตาย ปฎิปโนฺน โหติ, โน ปรหิตายา’’ติ? ‘‘ยโต โข, ชีวก, อุปาสโก อตฺตนาว สทฺธาสมฺปโนฺน โหติ, โน ปรํ สทฺธาสมฺปทาย สมาทเปติ…เป.… อตฺตนาว อตฺถมญฺญาย ธมฺมมญฺญาย ธมฺมานุธมฺมปฺปฎิปโนฺน โหติ, โน ปรํ ธมฺมานุธมฺมปฺปฎิปตฺติยา สมาทเปติฯ เอตฺตาวตา โข, ชีวก, อุปาสโก อตฺตหิตาย ปฎิปโนฺน โหติ, โน ปรหิตายา’’ติฯ</p>


<p>‘‘กิตฺตาวตา ปน, ภเนฺต, อุปาสโก อตฺตหิตาย จ ปฎิปโนฺน โหติ ปรหิตาย จา’’ติ? ‘‘ยโต  โข, ชีวก, อุปาสโก อตฺตนา จ สทฺธาสมฺปโนฺน โหติ, ปรญฺจ สทฺธาสมฺปทาย สมาทเปติ; อตฺตนา จ สีลสมฺปโนฺน โหติ, ปรญฺจ สีลสมฺปทาย สมาทเปติ; อตฺตนา จ จาคสมฺปโนฺน  โหติ, ปรญฺจ จาคสมฺปทาย สมาทเปติ; อตฺตนา จ ภิกฺขูนํ ทสฺสนกาโม โหติ, ปรญฺจ ภิกฺขูนํ ทสฺสเน สมาทเปติ; อตฺตนา จ สทฺธมฺมํ โสตุกาโม โหติ, ปรญฺจ สทฺธมฺมสฺสวเน สมาทเปติ; อตฺตนา จ สุตานํ ธมฺมานํ ธารณชาติโก โหติ, ปรญฺจ ธมฺมธารณาย สมาทเปติ; อตฺตนา จ สุตานํ ธมฺมานํ อตฺถูปปริกฺขิตา โหติ, ปรญฺจ อตฺถูปปริกฺขาย สมาทเปติ; อตฺตนา จ อตฺถมญฺญาย ธมฺมมญฺญาย ธมฺมานุธมฺมปฺปฎิปโนฺน โหติ, ปรญฺจ ธมฺมานุธมฺมปฺปฎิปตฺติยา สมาทเปติฯ เอตฺตาวตา โข, ชีวก, อุปาสโก อตฺตหิตาย จ ปฎิปโนฺน โหติ ปรหิตาย  จา’’ติฯ ฉฎฺฐํฯ</p>


<h3>๗. ปฐมพลสุตฺตํ</h3>
<p> ‘‘อฎฺฐิมานิ , ภิกฺขเว, พลานิฯ กตมานิ อฎฺฐ? รุณฺณพลา, ภิกฺขเว, ทารกา, โกธพลา มาตุคามา, อาวุธพลา โจรา, อิสฺสริยพลา ราชาโน, อุชฺฌตฺติพลา พาลา, นิชฺฌตฺติพลา ปณฺฑิตา, ปฎิสงฺขานพลา พหุสฺสุตา, ขนฺติพลา สมณพฺราหฺมณา – อิมานิ โข, ภิกฺขเว, อฎฺฐ พลานี’’ติฯ สตฺตมํฯ</p>


<h3>๘. ทุติยพลสุตฺตํ</h3>
<p> อถ โข อายสฺมา สาริปุโตฺต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสินฺนํ โข อายสฺมนฺตํ สาริปุตฺตํ  ภควา เอตทโวจ – ‘‘กติ นุ โข, สาริปุตฺต, ขีณาสวสฺส ภิกฺขุโน พลานิ, เยหิ พเลหิ สมนฺนาคโต ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติ? ‘‘อฎฺฐ, ภเนฺต, ขีณาสวสฺส ภิกฺขุโน พลานิ, เยหิ พเลหิ สมนฺนาคโต ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติฯ</p>


<p>‘‘กตมานิ อฎฺฐ?  อิธ, ภเนฺต, ขีณาสวสฺส ภิกฺขุโน อนิจฺจโต สเพฺพ สงฺขารา ยถาภูตํ สมฺมปฺปญฺญาย สุทิฎฺฐา โหนฺติฯ ยมฺปิ, ภเนฺต, ขีณาสวสฺส ภิกฺขุโน อนิจฺจโต สเพฺพ สงฺขารา ยถาภูตํ สมฺมปฺปญฺญาย สุทิฎฺฐา โหนฺติ, อิทมฺปิ, ภเนฺต, ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติฯ</p>


<p>‘‘ปุน  จปรํ, ภเนฺต, ขีณาสวสฺส ภิกฺขุโน องฺคารกาสูปมา กามา ยถาภูตํ สมฺมปฺปญฺญาย สุทิฎฺฐา โหนฺติฯ ยมฺปิ, ภเนฺต, ขีณาสวสฺส ภิกฺขุโน องฺคารกาสูปมา  กามา ยถาภูตํ สมฺมปฺปญฺญาย สุทิฎฺฐา โหนฺติ, อิทมฺปิ, ภเนฺต, ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติฯ</p>


<p>‘‘ปุน  จปรํ, ภเนฺต, ขีณาสวสฺส ภิกฺขุโน วิเวกนินฺนํ จิตฺตํ โหติ วิเวกโปณํ วิเวกปพฺภารํ วิเวกฎฺฐํ เนกฺขมฺมาภิรตํ พฺยนฺติภูตํ สพฺพโส อาสวฎฺฐานิเยหิ ธเมฺมหิฯ ยมฺปิ, ภเนฺต, ขีณาสวสฺส ภิกฺขุโน วิเวกนินฺนํ จิตฺตํ โหติ วิเวกโปณํ วิเวกปพฺภารํ วิเวกฎฺฐํ เนกฺขมฺมาภิรตํ พฺยนฺติภูตํ สพฺพโส อาสวฎฺฐานิเยหิ ธเมฺมหิ, อิทมฺปิ, ภเนฺต, ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติฯ</p>


<p>‘‘ปุน จปรํ, ภเนฺต, ขีณาสวสฺส ภิกฺขุโน จตฺตาโร สติปฎฺฐานา ภาวิตา โหนฺติ สุภาวิตาฯ ยมฺปิ, ภเนฺต, ขีณาสวสฺส  ภิกฺขุโน จตฺตาโร สติปฎฺฐานา ภาวิตา โหนฺติ สุภาวิตา, อิทมฺปิ, ภเนฺต, ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติฯ</p>


<p>‘‘ปุน จปรํ, ภเนฺต, ขีณาสวสฺส ภิกฺขุโน จตฺตาโร อิทฺธิปาทา ภาวิตา โหนฺติ สุภาวิตา…เป.… ปญฺจินฺทฺริยานิ ภาวิตานิ โหนฺติ สุภาวิตานิ…เป.… สตฺต โพชฺฌงฺคา ภาวิตา โหนฺติ สุภาวิตา…เป.… อริโย อฎฺฐงฺคิโก มโคฺค ภาวิโต โหติ สุภาวิโตฯ ยมฺปิ, ภเนฺต, ขีณาสวสฺส ภิกฺขุโน อริโย อฎฺฐงฺคิโก มโคฺค ภาวิโต โหติ สุภาวิโต, อิทมฺปิ, ภเนฺต, ขีณาสวสฺส ภิกฺขุโน พลํ โหติ, ยํ พลํ อาคมฺม ขีณาสโว ภิกฺขุ อาสวานํ  ขยํ ปฎิชานาติ – ‘ขีณา เม อาสวา’’’ติฯ</p>


<p>‘‘อิมานิ โข, ภเนฺต, อฎฺฐ ขีณาสวสฺส ภิกฺขุโน พลานิ, เยหิ พเลหิ สมนฺนาคโต ขีณาสโว ภิกฺขุ อาสวานํ ขยํ ปฎิชานาติ – ‘ขีณา เม อาสวา’’’ติฯ อฎฺฐมํฯ</p>


<h3>๙. อกฺขณสุตฺตํ</h3>
<p> ‘‘‘ขณกิโจฺจ  โลโก, ขณกิโจฺจ โลโก’ติ, ภิกฺขเว, อสฺสุตวา ปุถุชฺชโน ภาสติ, โน จ โข โส ชานาติ ขณํ วา อกฺขณํ วาฯ อฎฺฐิเม, ภิกฺขเว, อกฺขณา อสมยา พฺรหฺมจริยวาสายฯ กตเม อฎฺฐ? อิธ, ภิกฺขเว, ตถาคโต จ โลเก อุปฺปโนฺน โหติ อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ  พุโทฺธ ภควา, ธโมฺม จ เทสิยติ โอปสมิโก ปรินิพฺพานิโก สโมฺพธคามี สุคตปฺปเวทิโต; อยญฺจ ปุคฺคโล นิรยํ อุปปโนฺน โหติฯ อยํ, ภิกฺขเว, ปฐโม อกฺขโณ อสมโย พฺรหฺมจริยวาสายฯ</p>


<p>‘‘ปุน  จปรํ, ภิกฺขเว, ตถาคโต จ โลเก อุปฺปโนฺน โหติ…เป.… สตฺถา เทวมนุสฺสานํ พุโทฺธ ภควา, ธโมฺม จ เทสิยติ โอปสมิโก ปรินิพฺพานิโก สโมฺพธคามี สุคตปฺปเวทิโต; อยญฺจ ปุคฺคโล ติรจฺฉานโยนิํ อุปปโนฺน โหติ…เป.…ฯ</p>


<p>‘‘ปุน จปรํ, ภิกฺขเว…เป.… อยญฺจ ปุคฺคโล เปตฺติวิสยํ อุปปโนฺน โหติ…เป.…ฯ</p>


<p>‘‘ปุน จปรํ, ภิกฺขเว…เป.… อยญฺจ ปุคฺคโล อญฺญตรํ ทีฆายุกํ เทวนิกายํ อุปปโนฺน โหติ…เป.…ฯ</p>


<p>‘‘ปุน จปรํ, ภิกฺขเว…เป.… อยญฺจ ปุคฺคโล ปจฺจนฺติเมสุ ชนปเทสุ ปจฺจาชาโต โหติ, โส จ โหติ อวิญฺญาตาเรสุ มิลเกฺขสุ , ยตฺถ นตฺถิ คติ ภิกฺขูนํ ภิกฺขุนีนํ อุปาสกานํ อุปาสิกานํ…เป.… ปญฺจโม อกฺขโณ อสมโย พฺรหฺมจริยวาสายฯ</p>


<p>‘‘ปุน จปรํ, ภิกฺขเว…เป.… อยญฺจ ปุคฺคโล มชฺฌิเมสุ ชนปเทสุ ปจฺจาชาโต โหติ, โส จ โหติ มิจฺฉาทิฎฺฐิโก  วิปรีตทสฺสโน – ‘นตฺถิ ทินฺนํ, นตฺถิ ยิฎฺฐํ, นตฺถิ หุตํ, นตฺถิ สุกตทุกฺกฎานํ กมฺมานํ ผลํ วิปาโก, นตฺถิ อยํ โลโก, นตฺถิ ปโร โลโก, นตฺถิ มาตา, นตฺถิ ปิตา, นตฺถิ สตฺตา โอปปาติกา, นตฺถิ โลเก สมณพฺราหฺมณา สมฺมคฺคตา สมฺมา ปฎิปนฺนา เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’ติ…เป.…ฯ</p>


<p>‘‘ปุน  จปรํ, ภิกฺขเว…เป.… อยญฺจ ปุคฺคโล มชฺฌิเมสุ ชนปเทสุ ปจฺจาชาโต โหติ , โส จ โหติ ทุปฺปโญฺญ ชโฬ เอฬมูโค อปฺปฎิพโล สุภาสิตทุพฺภาสิตสฺส อตฺถมญฺญาตุํฯ อยํ, ภิกฺขเว, สตฺตโม อกฺขโณ อสมโย พฺรหฺมจริยวาสายฯ</p>


<p>‘‘ปุน จปรํ, ภิกฺขเว, ตถาคโต จ โลเก อนุปฺปโนฺน โหติ อรหํ สมฺมาสมฺพุโทฺธ…เป.… สตฺถา เทวมนุสฺสานํ พุโทฺธ ภควาฯ ธโมฺม จ น เทสิยติ  โอปสมิโก ปรินิพฺพานิโก สโมฺพธคามี สุคตปฺปเวทิโตฯ อยญฺจ ปุคฺคโล มชฺฌิเมสุ ชนปเทสุ ปจฺจาชาโต โหติ, โส จ โหติ ปญฺญวา อชโฬ อเนฬมูโค ปฎิพโล สุภาสิตทุพฺภาสิตสฺส อตฺถมญฺญาตุํฯ อยํ, ภิกฺขเว, อฎฺฐโม อกฺขโณ อสมโย พฺรหฺมจริยวาสายฯ ‘อิเม โข, ภิกฺขเว, อฎฺฐ อกฺขณา อสมยา พฺรหฺมจริยวาสาย’’’ฯ</p>


<p>‘‘เอโกว โข, ภิกฺขเว, ขโณ จ สมโย จ พฺรหฺมจริยวาสายฯ กตโม เอโก? อิธ, ภิกฺขเว, ตถาคโต จ โลเก อุปฺปโนฺน โหติ อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุโทฺธ ภควาฯ ธโมฺม จ เทสิยติ โอปสมิโก ปรินิพฺพานิโก สโมฺพธคามี สุคตปฺปเวทิโตฯ อยญฺจ ปุคฺคโล มชฺฌิเมสุ  ชนปเทสุ ปจฺจาชาโต โหติ, โส จ โหติ ปญฺญวา อชโฬ อเนฬมูโค ปฎิพโล สุภาสิตทุพฺภาสิตสฺส อตฺถมญฺญาตุํฯ อยํ, ภิกฺขเว, เอโกว ขโณ จ สมโย จ พฺรหฺมจริยวาสายา’’ติฯ</p>


<p>
‘‘มนุสฺสลาภํ  
มนุสฺสโลกํ (สฺยา.)  
ลทฺธาน, สทฺธเมฺม สุปฺปเวทิเต;  
  
เย ขณํ นาธิคจฺฉนฺติ, อตินาเมนฺติ เต ขณํฯ  
</p>
  
<p>
‘‘พหู หิ อกฺขณา วุตฺตา, มคฺคสฺส อนฺตรายิกา;  
  
กทาจิ กรหจิ โลเก, อุปฺปชฺชนฺติ ตถาคตาฯ  
</p>
  
<p>
‘‘ตยิทํ  
ตสฺสิทํ (ก.)  
สมฺมุขีภูตํ, ยํ โลกสฺมิํ สุทุลฺลภํ;  
  
มนุสฺสปฎิลาโภ จ, สทฺธมฺมสฺส จ เทสนา;  
  
อลํ วายมิตุํ ตตฺถ, อตฺตกาเมน  
อตฺถกาเมน (สี. สฺยา. ก.)  
ชนฺตุนาฯ  
</p>
  
<p>
‘‘กถํ  
  
  
วิชญฺญา สทฺธมฺมํ, ขโณ เว  
โว (สฺยา.)  
มา อุปจฺจคา;  
  
ขณาตีตา หิ โสจนฺติ, นิรยมฺหิ สมปฺปิตาฯ  
</p>
  
<p>
‘‘อิธ เจ นํ วิราเธติ, สทฺธมฺมสฺส นิยามตํ  
นิยามิตํ (สฺยา.)  
;  
  
วาณิโชว อตีตโตฺถ, จิรตฺตํ  
จิรนฺตํ (ก.)  
อนุตปิสฺสติฯ  
</p>
  
<p>
‘‘อวิชฺชานิวุโต โปโส, สทฺธมฺมํ อปราธิโก;  
  
ชาติมรณสํสารํ, จิรํ ปจฺจนุโภสฺสติฯ  
</p>
  
<p>
‘‘เย จ ลทฺธา มนุสฺสตฺตํ, สทฺธเมฺม สุปฺปเวทิเต;  
  
อกํสุ สตฺถุ วจนํ, กริสฺสนฺติ กโรนฺติ วาฯ  
</p>
  
<p>
‘‘ขณํ ปจฺจวิทุํ โลเก, พฺรหฺมจริยํ อนุตฺตรํ;  
  
เย มคฺคํ ปฎิปชฺชิํสุ, ตถาคตปฺปเวทิตํฯ  
</p>
  
<p>
‘‘เย  
สํวรา จกฺขุมตา, เทสิตาทิจฺจพนฺธุนา;  
  
เตสุ  
เตสํ (ก.)  
คุโตฺต สทา สโต, วิหเร อนวสฺสุโตฯ  
</p>
  
<p>
‘‘สเพฺพ อนุสเย เฉตฺวา, มารเธยฺยปรานุเค;  
  
เต เว ปารงฺคตา  
ปารคตา (สี. สฺยา. ปี.)  
โลเก, เย ปตฺตา อาสวกฺขย’’นฺติฯ นวมํ;  
</p>
  
<h3>๑๐. อนุรุทฺธมหาวิตกฺกสุตฺตํ</h3>
<p> เอกํ สมยํ ภควา ภเคฺคสุ วิหรติ สุํสุมารคิเร เภสกฬาวเน มิคทาเยฯ เตน โข ปน สมเยน อายสฺมา อนุรุโทฺธ เจตีสุ วิหรติ ปาจีนวํสทาเยฯ อถ โข อายสฺมโต อนุรุทฺธสฺส รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘อปฺปิจฺฉสฺสายํ ธโมฺม, นายํ ธโมฺม มหิจฺฉสฺส; สนฺตุฎฺฐสฺสายํ ธโมฺม , นายํ ธโมฺม อสนฺตุฎฺฐสฺส; ปวิวิตฺตสฺสายํ ธโมฺม, นายํ ธโมฺม สงฺคณิการามสฺส; อารทฺธวีริยสฺสายํ ธโมฺม, นายํ ธโมฺม กุสีตสฺส; อุปฎฺฐิตสฺสติสฺสายํ   ธโมฺม, นายํ ธโมฺม มุฎฺฐสฺสติสฺส ; สมาหิตสฺสายํ ธโมฺม, นายํ ธโมฺม อสมาหิตสฺส; ปญฺญวโต อยํ ธโมฺม, นายํ ธโมฺม ทุปฺปญฺญสฺสา’’ติฯ</p>


<p>อถ  โข ภควา อายสฺมโต อนุรุทฺธสฺส เจตสา เจโตปริวิตกฺกมญฺญาย – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย; เอวเมวํ – ภเคฺคสุ สุํสุมารคิเร เภสกฬาวเน มิคทาเย อนฺตรหิโต เจตีสุ ปาจีนวํสทาเย อายสฺมโต อนุรุทฺธสฺส สมฺมุเข ปาตุรโหสิฯ นิสีทิ ภควา ปญฺญเตฺต อาสเนฯ อายสฺมาปิ โข อนุรุโทฺธ ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ</p>


<p> นิสินฺนํ โข อายสฺมนฺตํ อนุรุทฺธํ ภควา เอตทโวจ –</p>


<p>‘‘สาธุ สาธุ, อนุรุทฺธ! สาธุ โข ตฺวํ, อนุรุทฺธ, (ยํ ตํ มหาปุริสวิตกฺกํ)  วิตเกฺกสิ – ‘อปฺปิจฺฉสฺสายํ ธโมฺม, นายํ ธโมฺม มหิจฺฉสฺส; สนฺตุฎฺฐสฺสายํ ธโมฺม, นายํ ธโมฺม อสนฺตุฎฺฐสฺส; ปวิวิตฺตสฺสายํ ธโมฺม, นายํ ธโมฺม สงฺคณิการามสฺส; อารทฺธวีริยสฺสายํ ธโมฺม, นายํ ธโมฺม กุสีตสฺส; อุปฎฺฐิตสฺสติสฺสายํ ธโมฺม, นายํ ธโมฺม มุฎฺฐสฺสติสฺส; สมาหิตสฺสายํ ธโมฺม, นายํ ธโมฺม อสมาหิตสฺส; ปญฺญวโต อยํ ธโมฺม, นายํ ธโมฺม ทุปฺปญฺญสฺสา’ติฯ เตน หิ ตฺวํ, อนุรุทฺธ, อิมมฺปิ อฎฺฐมํ มหาปุริสวิตกฺกํ วิตเกฺกหิ – ‘นิปฺปปญฺจารามสฺสายํ ธโมฺม นิปฺปปญฺจรติโน, นายํ ธโมฺม ปปญฺจารามสฺส ปปญฺจรติโน’’’ติฯ</p>


<p>‘‘ยโต โข ตฺวํ, อนุรุทฺธ, อิเม อฎฺฐ มหาปุริสวิตเกฺก วิตเกฺกสฺสสิ, ตโต ตฺวํ, อนุรุทฺธ, ยาวเทว  อากงฺขิสฺสสิ, วิวิเจฺจว กาเมหิ วิวิจฺจ อกุสเลหิ ธเมฺมหิ  สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหริสฺสสิฯ</p>


<p>‘‘ยโต โข ตฺวํ, อนุรุทฺธ, อิเม อฎฺฐ มหาปุริสวิตเกฺก วิตเกฺกสฺสสิ, ตโต ตฺวํ, อนุรุทฺธ, ยาวเทว อากงฺขิสฺสสิ, วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหริสฺสสิฯ</p>


<p>‘‘ยโต โข ตฺวํ, อนุรุทฺธ, อิเม อฎฺฐ มหาปุริสวิตเกฺก วิตเกฺกสฺสสิ, ตโต ตฺวํ, อนุรุทฺธ , ยาวเทว อากงฺขิสฺสสิ, ปีติยา จ วิราคา อุเปกฺขโก จ วิหริสฺสสิ สโต จ สมฺปชาโน สุขญฺจ กาเยน ปฎิสํเวทิสฺสสิ  ยํ ตํ อริยา อาจิกฺขนฺติ – ‘อุเปกฺขโก  สติมา สุขวิหารี’ติ ตติยํ ฌานํ อุปสมฺปชฺช วิหริสฺสสิฯ</p>


<p>‘‘ยโต โข ตฺวํ, อนุรุทฺธ, อิเม อฎฺฐ มหาปุริสวิตเกฺก วิตเกฺกสฺสสิ, ตโต ตฺวํ, อนุรุทฺธ, ยาวเทว อากงฺขิสฺสสิ, สุขสฺส จ ปหานา ทุกฺขสฺส จ ปหานา ปุเพฺพว โสมนสฺสโทมนสฺสานํ อตฺถงฺคมา อทุกฺขมสุขํ อุเปกฺขาสติปาริสุทฺธิํ จตุตฺถํ ฌานํ อุปสมฺปชฺช วิหริสฺสสิฯ</p>


<p>‘‘ยโต โข ตฺวํ, อนุรุทฺธ, อิเม จ อฎฺฐ มหาปุริสวิตเกฺก วิตเกฺกสฺสสิ, อิเมสญฺจ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี ภวิสฺสสิ อกิจฺฉลาภี อกสิรลาภี, ตโต ตุยฺหํ, อนุรุทฺธ, เสยฺยถาปิ นาม คหปติสฺส วา คหปติปุตฺตสฺส วา นานารตฺตานํ ทุสฺสานํ ทุสฺสกรณฺฑโก ปูโร; เอวเมวํ เต ปํสุกูลจีวรํ ขายิสฺสติ สนฺตุฎฺฐสฺส วิหรโต รติยา อปริตสฺสาย ผาสุวิหาราย โอกฺกมนาย นิพฺพานสฺสฯ</p>


<p>‘‘ยโต  โข ตฺวํ, อนุรุทฺธ, อิเม จ อฎฺฐ มหาปุริสวิตเกฺก วิตเกฺกสฺสสิ, อิเมสญฺจ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี ภวิสฺสสิ อกิจฺฉลาภี อกสิรลาภี, ตโต ตุยฺหํ, อนุรุทฺธ, เสยฺยถาปิ นาม คหปติสฺส วา คหปติปุตฺตสฺส วา สาลีนํ โอทโน วิจิตกาฬโก อเนกสูโป อเนกพฺยญฺชโน; เอวเมวํ เต ปิณฺฑิยาโลปโภชนํ ขายิสฺสติ สนฺตุฎฺฐสฺส วิหรโต รติยา อปริตสฺสาย ผาสุวิหาราย โอกฺกมนาย นิพฺพานสฺสฯ</p>


<p>‘‘ยโต โข ตฺวํ, อนุรุทฺธ, อิเม จ อฎฺฐ มหาปุริสวิตเกฺก วิตเกฺกสฺสสิ, อิเมสญฺจ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี ภวิสฺสสิ อกิจฺฉลาภี อกสิรลาภี, ตโต ตุยฺหํ, อนุรุทฺธ, เสยฺยถาปิ  นาม คหปติสฺส วา คหปติปุตฺตสฺส วา กูฎาคารํ อุลฺลิตฺตาวลิตฺตํ นิวาตํ ผุสิตคฺคฬํ ปิหิตวาตปานํ; เอวเมวํ เต รุกฺขมูลเสนาสนํ ขายิสฺสติ สนฺตุฎฺฐสฺส วิหรโต รติยา อปริตสฺสาย ผาสุวิหาราย โอกฺกมนาย นิพฺพานสฺสฯ</p>


<p>‘‘ยโต  โข ตฺวํ, อนุรุทฺธ, อิเม จ อฎฺฐ มหาปุริสวิตเกฺก วิตเกฺกสฺสสิ, อิเมสญฺจ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี ภวิสฺสสิ อกิจฺฉลาภี อกสิรลาภี, ตโต ตุยฺหํ, อนุรุทฺธ , เสยฺยถาปิ นาม คหปติสฺส วา คหปติปุตฺตสฺส วา ปลฺลโงฺก โคนกตฺถโต ปฎิกตฺถโต ปฎลิกตฺถโต กทลิมิคปวรปจฺจตฺถรโณ  สอุตฺตรจฺฉโท อุภโตโลหิตกูปธาโน; เอวเมวํ เต ติณสนฺถารกสยนาสนํ ขายิสฺสติ สนฺตุฎฺฐสฺส วิหรโต รติยา อปริตสฺสาย ผาสุวิหาราย โอกฺกมนาย นิพฺพานสฺสฯ</p>


<p>‘‘ยโต  โข ตฺวํ, อนุรุทฺธ, อิเม จ อฎฺฐ มหาปุริสวิตเกฺก วิตเกฺกสฺสสิ, อิเมสญฺจ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี ภวิสฺสสิ อกิจฺฉลาภี อกสิรลาภี, ตโต ตุยฺหํ, อนุรุทฺธ, เสยฺยถาปิ นาม คหปติสฺส วา คหปติปุตฺตสฺส วา นานาเภสชฺชานิ, เสยฺยถิทํ – สปฺปิ นวนีตํ เตลํ มธุ ผาณิตํ; เอวเมวํ เต ปูติมุตฺตเภสชฺชํ ขายิสฺสติ สนฺตุฎฺฐสฺส วิหรโต รติยา อปริตสฺสาย ผาสุวิหาราย โอกฺกมนาย นิพฺพานสฺสฯ เตน หิ ตฺวํ, อนุรุทฺธ, อายติกมฺปิ วสฺสาวาสํ อิเธว เจตีสุ ปาจีนวํสทาเย วิหเรยฺยาสี’’ติฯ ‘‘เอวํ, ภเนฺต’’ติ โข อายสฺมา อนุรุโทฺธ ภควโต ปจฺจโสฺสสิฯ</p>


<p>อถ โข ภควา อายสฺมนฺตํ อนุรุทฺธํ อิมินา โอวาเทน โอวทิตฺวา – เสยฺยถาปิ นาม พลวา  ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย, เอวเมวํ – เจตีสุ ปาจีนวํสทาเย อนฺตรหิโต ภเคฺคสุ สุํสุมารคิเร เภสกฬาวเน มิคทาเย ปาตุรโหสีติฯ นิสีทิ ภควา ปญฺญเตฺต อาสเนฯ นิสชฺช โข ภควา ภิกฺขู อามเนฺตสิ – ‘‘อฎฺฐ โข, ภิกฺขเว, มหาปุริสวิตเกฺก เทเสสฺสามิ, ตํ สุณาถ…เป.… กตเม จ, ภิกฺขเว, อฎฺฐ มหาปุริสวิตกฺกา? อปฺปิจฺฉสฺสายํ, ภิกฺขเว, ธโมฺม, นายํ ธโมฺม มหิจฺฉสฺส; สนฺตุฎฺฐสฺสายํ, ภิกฺขเว, ธโมฺม, นายํ ธโมฺม อสนฺตุฎฺฐสฺส; ปวิวิตฺตสฺสายํ, ภิกฺขเว, ธโมฺม, นายํ ธโมฺม สงฺคณิการามสฺส; อารทฺธวีริยสฺสายํ, ภิกฺขเว, ธโมฺม, นายํ ธโมฺม กุสีตสฺส; อุปฎฺฐิตสฺสติสฺสายํ, ภิกฺขเว, ธโมฺม, นายํ ธโมฺม มุฎฺฐสฺสติสฺส; สมาหิตสฺสายํ, ภิกฺขเว, ธโมฺม, นายํ ธโมฺม อสมาหิตสฺส; ปญฺญวโต อยํ, ภิกฺขเว, ธโมฺม, นายํ  ธโมฺม ทุปฺปญฺญสฺส; นิปฺปปญฺจารามสฺสายํ, ภิกฺขเว, ธโมฺม นิปฺปปญฺจรติโน, นายํ ธโมฺม ปปญฺจารามสฺส ปปญฺจรติโน’’ฯ</p>


<p>‘‘‘อปฺปิจฺฉสฺสายํ  , ภิกฺขเว, ธโมฺม, นายํ ธโมฺม มหิจฺฉสฺสา’ติ, อิติ โข ปเนตํ วุตฺตํฯ กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุ อปฺปิโจฺฉ สมาโน ‘อปฺปิโจฺฉติ มํ ชาเนยฺยุ’นฺติ น อิจฺฉติ, สนฺตุโฎฺฐ สมาโน ‘สนฺตุโฎฺฐติ มํ ชาเนยฺยุ’นฺติ น อิจฺฉติ, ปวิวิโตฺต สมาโน ‘ปวิวิโตฺตติ มํ ชาเนยฺยุ’นฺติ น อิจฺฉติ, อารทฺธวีริโย สมาโน ‘อารทฺธวีริโยติ มํ ชาเนยฺยุ’นฺติ น อิจฺฉติ, อุปฎฺฐิตสฺสติ สมาโน ‘อุปฎฺฐิตสฺสตีติ มํ ชาเนยฺยุ’นฺติ น อิจฺฉติ, สมาหิโต สมาโน ‘สมาหิโตติ  มํ ชาเนยฺยุ’นฺติ น อิจฺฉติ, ปญฺญวา สมาโน ‘ปญฺญวาติ มํ ชาเนยฺยุ’นฺติ น อิจฺฉติ, นิปฺปปญฺจาราโม สมาโน ‘นิปฺปปญฺจาราโมติ มํ ชาเนยฺยุ’นฺติ น อิจฺฉติฯ ‘อปฺปิจฺฉสฺสายํ, ภิกฺขเว, ธโมฺม, นายํ ธโมฺม มหิจฺฉสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘สนฺตุฎฺฐสฺสายํ, ภิกฺขเว, ธโมฺม, นายํ ธโมฺม อสนฺตุฎฺฐสฺสา’ติ, อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุ สนฺตุโฎฺฐ โหติ อิตรีตรจีวรปิณฺฑปาตเสนาสนคิลานปจฺจยเภสชฺชปริกฺขาเรนฯ ‘สนฺตุฎฺฐสฺสายํ, ภิกฺขเว, ธโมฺม, นายํ ธโมฺม อสนฺตุฎฺฐสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘ปวิวิตฺตสฺสายํ, ภิกฺขเว, ธโมฺม, นายํ ธโมฺม สงฺคณิการามสฺสา’ติ, อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุโน ปวิวิตฺตสฺส วิหรโต ภวนฺติ อุปสงฺกมิตาโร ภิกฺขู ภิกฺขุนิโย อุปาสกา อุปาสิกาโย ราชาโน ราชมหามตฺตา ติตฺถิยา ติตฺถิยสาวกาฯ ตตฺร ภิกฺขุ วิเวกนิเนฺนน จิเตฺตน วิเวกโปเณน วิเวกปพฺภาเรน วิเวกเฎฺฐน เนกฺขมฺมาภิรเตน อญฺญทตฺถุ อุโยฺยชนิกปฎิสํยุตฺตํเยว กถํ กตฺตา  โหติฯ ‘ปวิวิตฺตสฺสายํ , ภิกฺขเว, ธโมฺม, นายํ ธโมฺม สงฺคณิการามสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘อารทฺธวีริยสฺสายํ, ภิกฺขเว, ธโมฺม, นายํ ธโมฺม กุสีตสฺสา’ติ, อิติ โข ปเนตํ วุตฺตํ, กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุ อารทฺธวีริโย วิหรติ อกุสลานํ ธมฺมานํ ปหานาย กุสลานํ ธมฺมานํ อุปสมฺปทาย  ถามวา ทฬฺหปรกฺกโม อนิกฺขิตฺตธุโร กุสเลสุ ธเมฺมสุฯ ‘อารทฺธวีริยสฺสายํ , ภิกฺขเว, ธโมฺม, นายํ ธโมฺม กุสีตสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘อุปฎฺฐิตสฺสติสฺสายํ , ภิกฺขเว, ธโมฺม, นายํ ธโมฺม มุฎฺฐสฺสติสฺสา’ติ, อิติ โข ปเนตํ วุตฺตํฯ กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุ สติมา โหติ ปรเมน สติเนปเกฺกน สมนฺนาคโต, จิรกตมฺปิ จิรภาสิตมฺปิ สริตา อนุสฺสริตาฯ ‘อุปฎฺฐิตสฺสติสฺสายํ, ภิกฺขเว, ธโมฺม, นายํ ธโมฺม, มุฎฺฐสฺสติสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘สมาหิตสฺสายํ, ภิกฺขเว, ธโมฺม, นายํ ธโมฺม อสมาหิตสฺสา’ติ, อิติ โข ปเนตํ วุตฺตํฯ กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุ วิวิเจฺจว กาเมหิ…เป.… จตุตฺถํ ฌานํ อุปสมฺปชฺช วิหรติฯ ‘สมาหิตสฺสายํ, ภิกฺขเว, ธโมฺม, นายํ ธโมฺม อสมาหิตสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘ปญฺญวโต อยํ, ภิกฺขเว, ธโมฺม, นายํ ธโมฺม ทุปฺปญฺญสฺสา’ติ, อิติ โข ปเนตํ วุตฺตํฯ กิเญฺจตํ ปฎิจฺจ วุตฺตํ? อิธ, ภิกฺขเว, ภิกฺขุ ปญฺญวา โหติ อุทยตฺถคามินิยา ปญฺญาย สมนฺนาคโต อริยาย นิเพฺพธิกาย สมฺมา ทุกฺขกฺขยคามินิยาฯ ‘ปญฺญวโต อยํ, ภิกฺขเว, ธโมฺม, นายํ ธโมฺม ทุปฺปญฺญสฺสา’ติ, อิติ ยํ ตํ วุตฺตํ อิทเมตํ ปฎิจฺจ วุตฺตํฯ</p>


<p>‘‘‘นิปฺปปญฺจารามสฺสายํ , ภิกฺขเว, ธโมฺม นิปฺปปญฺจรติโน, นายํ ธโมฺม ปปญฺจารามสฺส ปปญฺจรติโน’ติ, อิติ โข ปเนตํ วุตฺตํฯ กิเญฺจตํ  ปฎิจฺจ วุตฺตํ? อิธ, ภิกฺขเว, ภิกฺขุโน ปปญฺจนิโรเธ จิตฺตํ ปกฺขนฺทติ ปสีทติ สนฺติฎฺฐติ วิมุจฺจติฯ ‘นิปฺปปญฺจารามสฺสายํ, ภิกฺขเว, ธโมฺม, นิปฺปปญฺจรติโน, นายํ ธโมฺม ปปญฺจารามสฺส ปปญฺจรติโน’ติ, อิติ ยํ ตํ วุตฺตํ อิทเมตํ ปฎิจฺจ วุตฺต’’นฺติฯ</p>


<p>อถ โข อายสฺมา อนุรุโทฺธ อายติกมฺปิ วสฺสาวาสํ ตเตฺถว เจตีสุ ปาจีนวํสทาเย วิหาสิฯ อถ โข อายสฺมา อนุรุโทฺธ เอโก วูปกโฎฺฐ อปฺปมโตฺต อาตาปี ปหิตโตฺต วิหรโนฺต นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ – พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา อนุรุโทฺธ อรหตํ  อโหสีติฯ อถ โข อายสฺมา อนุรุโทฺธ อรหตฺตปฺปโตฺต ตายํ เวลายํ อิมา คาถาโย อภาสิ –</p>


<p>
เถรคา. ๙๐๑-๙๐๓  
‘‘มม  
สงฺกปฺปมญฺญาย, สตฺถา โลเก อนุตฺตโร;  
  
มโนมเยน กาเยน, อิทฺธิยา อุปสงฺกมิฯ  
</p>
  
<p>
‘‘ยถา เม อหุ สงฺกโปฺป, ตโต อุตฺตริ เทสยิ;  
  
นิปฺปปญฺจรโต พุโทฺธ, นิปฺปปญฺจํ อเทสยิฯ  
</p>
  
<p>
‘‘ตสฺสาหํ ธมฺมมญฺญาย, วิหาสิํ สาสเน รโต;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ ทสมํ;  
</p>
  
คหปติวโคฺค ตติโยฯ  
</p>
  
<p>ตสฺสุทฺทานํ –</p>


<p>
เทฺว  
อุคฺคา เทฺว จ หตฺถกา, มหานาเมน ชีวโก;  
  
เทฺว พลา อกฺขณา วุตฺตา, อนุรุเทฺธน เต ทสาติฯ  
</p>
  
  
  
  
  