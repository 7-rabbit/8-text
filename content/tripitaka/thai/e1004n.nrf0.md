<h2>มหารหนีติ</h2>
<h1>ปณฺฑิตกถา</h1>
<ol>
<li>
มหารหรหํ  
สกฺย,  
  
มุนิํ นีวรณา ตณฺหา;  
  
มุตฺตํ มุตฺตํ สุทสฺสนํ,  
  
วเนฺท โพธิวรํ วรํฯ  
</li>
  
<li>
มุนินา  
มุนินาเคน,  
  
ทุฎฺฐปพฺพชฺชิตา ชิตา;  
  
ยถา ยถาอสทฺธมฺม-  
  
ปุรณา ปุรณาทโยฯ  
</li>
  
<li>
ตถา ตถาคโตวาทา,  
  
นุคเต โลกนีติยํ;  
  
กตโยเคน วิทูนา,  
  
เชโยฺยวานตฺถ การิโนฯ  
</li>
  
<li>
นิตีธ  
ชนฺตุนํ สาโร,  
  
มิตฺตาจริยาจ ปีตรา;  
  
นีติมา สุพุทฺธิ พฺยโตฺต,  
  
สุตวา อตฺถทสฺสิมาฯ  
</li>
  
<li>
กวิเหรญฺญกา กตฺวา,  
  
สุตฺตตฺตํ สตฺถกญฺจนํ;  
  
คชฺชปชฺชาทฺยาลงฺการํ,  
  
กโรนฺตีธ มโนรมฺมํฯ  
</li>
  
<li>
วุตฺยํ  
วิสทญาณสฺส,  
  
ญาโต อโตฺถตรสฺส น;  
  
สุรปฺปภาย อาทาโส,  
  
ฉายํ ทิเสฺส น มากเรฯ  
</li>
  
<li>
มหาเตโชปิ เตโชยํ,  
  
มตฺติกํ นมุทุกํกโร;  
  
อาโป อาเปติ มุทุกํ,  
  
สาธุวาจาจ กกฺขฬํฯ  
</li>
  
<li>
มุทุนาว  
ริปุํ เชติ,  
  
มุทุนา เชติ ทารุณํ;  
  
โนสิทฺธํ มุทุนา กิญฺจิ,  
  
ยตฺวโต มุทุนา ชเยฯ  
</li>
  
<li>
จนฺทนํ สีตลํ โลเก,  
  
ตโต จนฺทํว สีตลํ;  
  
จนฺทนจนฺทสีตมฺหา,  
  
วากฺยํ สาธุสุภาสิตํฯ  
</li>
  
<li>
ปตฺตกโลฺลทิตํ  
อปฺปํ,  
  
วากฺยํ สุภาสิตํ ภเว;  
  
ขุทฺทิตสฺส กทนฺนํปิ,  
  
สุตฺตํ สาทุรโส สิยาฯ  
</li>
  
<li>
สตฺถกาปิ พหูวาจา,  
  
นาทรา พหุภาณิโน;  
  
โสปการมุทาสีนํ,  
  
นนุทิฎฺฐํ นทีชลํฯ  
</li>
  
<li>
สํสารวิสรุกฺขสฺส  
,  
  
ทฺวยเมวามตํผลํ;  
  
สุภาสิตสฺสสาราโท,  
  
สาธูหิรสมาคโมฯ  
</li>
  
<li>
ปาสาณฉตฺตํ ครุกํ,  
  
ตโต เทวานจิกฺขนา;  
  
ตโต วุฑฺฒานโมวาโท,  
  
ตโต พุทฺธสฺส สาสนํ;  
</li>
  
<li>
ตุลํ  
สลฺลหุกํ โลเก,  
  
ตโต จปลชาติโก;  
  
ตโตโนวาทิโก ตโต,  
  
ยติ ธเมฺมปมาทโกฯ  
</li>
  
<li>
อห คจฺฉติ หายนฺตี,  
  
สตฺตานมิธ ชีวิตํ;  
  
ตสฺมาหิ มาปมตฺตตฺวํ,  
  
คจฺฉนฺตุ ชินสาสเนฯ  
</li>
  
<li>
ปณฺฑิตสฺส ปสํสาย,  
  
ทโณฺฑพาเลน ทียเต;  
  
ปณฺฑิโต ปณฺฑิเตเนว,  
  
วณฺณิโตว สุวณฺณิโตฯ  
</li>
  
<li>
สเตสุ  
ชายเต สูโร,  
  
สหเสฺสสุจ ปณฺฑิโต;  
  
วุตฺตา สตสหเสฺสสุ,  
  
ทาตา ภวติวา นวาฯ  
</li>
  
<li>
ภูปตฺตํจ ปณฺฑิตตฺตญฺจ,  
  
เนวตุลฺยํ กทาจิปิ;  
  
สเทเสปูชิโต ราชา,  
  
พุโทฺธ สพฺพตฺถปูชิโตฯ  
</li>
  
<li>
กฺวาติภาโร  
สมตฺถานํ,  
  
กิํทูโร พฺยวหารินํ;  
  
โกวิเทโส สวิชฺชานํ,  
  
โกปโร ปิยวาทินํฯ  
</li>
  
<li>
นนุ เต เยวสนฺตา โน,  
  
สาครา นกุลาจลา;  
  
อปฺปมฺปิ มริยาทํ เย,  
  
สํวเฎฺฎวิ ชหนฺติโนฯ  
</li>
  
<li>
ปลเยตีตมริยาทา  
,  
  
ภวนฺติกิร สาครา;  
  
มริยาทาติกํ สาธุ,  
  
นอิจฺฉนฺติ ปลเยปิฯ  
</li>
  
<li>
สตํ ทีฆายุกํ สพฺพ,  
  
สตฺตานํ สุขการณํ;  
  
อสตํปน สเพฺพสํ,  
  
ทุกฺขเหตุ นสํสโยฯ  
</li>
  
<li>
ปาโมเกฺข  
สุชเน สเนฺต,  
  
สเพฺพปิ สุชนา ชนา;  
  
ชาเตกสฺมิํสารคเนฺธ,  
  
สเพฺพ คนฺธมยา ทุมาฯ  
</li>
  
<li>
อตฺตนา ยทิ เอเกน,  
  
วินเตน มหาชนา;  
  
วินยํ ยนฺติ สเพฺพปิ,  
  
โก ตํ นาเสยฺย ปณฺฑิโตฯ  
</li>
  
<li>
สรีรสฺส  
คุณานญฺจ,  
  
ทูรมจฺจนฺต มนฺตรํ;  
  
สรีรํ ขณวิทฺธํสิ,  
  
กปฺปนฺติฎฺฐายิโน คุณาฯ  
</li>
  
<li>
ยทิ นิจฺจมนิเจฺจน,  
  
นิมลํ มลวาหินา;  
  
โย โส กาเยน ลเภถ,  
  
กิํนลทฺธํ ภเว นุกิํฯ  
</li>
  
<li>
ธมฺมตฺถกามโมกฺขานํ,  
  
ปาณํ สํสิทฺธิการณํ;  
  
ตนฺนิฆาตา กินฺนหตํ,  
  
รกฺขนา กินฺนรกฺขิตํฯ  
</li>
  
<li>
อตฺตา  
พนฺธุ มนุสฺสสฺส,  
  
ริปุ อตฺตาว ชนฺตุนํ;  
  
อตฺตาว นิยโต ญาติ,  
  
อตฺตาว นิยโต ริปุฯ  
</li>
  
<li>
อตฺตโนปริจาเคน,  
  
ยํสิตมนุรกฺขนํ;  
  
กโรนฺติ สชฺชนาเยว,  
  
น ตํ นีติมตา มตํฯ  
</li>
  
<li>
ติณานิ  
ภูมิรุทกํ,  
  
จตุตฺถี วากฺยสุฎฺฐุตา;  
  
เอตานิ หิ สตํเคเห,  
  
โนฉินฺทเนฺต กทาจิปิฯ  
</li>
  
<li>
อมฺพุํ ปิวนฺติโน นโชฺช,  
  
รุโกฺข ขาทติโน ผลํ;  
  
เมโฆ กฺวจิปิ โน สสฺสํ,  
  
ปรตฺถาย สตํธนํฯ  
</li>
  
<li>
สตํ ผรุสวาจาหิ,  
  
นยาติ วิกติํ มโน;  
  
ติณุกฺกาหิ นสกฺกาว,  
  
ตาเปตุํ สาคเร ชลํฯ  
</li>
  
<li>
สมฺปตฺยํ  
มหตฺตํเจโต,  
  
ภวตฺยุปฺปลโกมลํ;  
  
วิปฺปตฺยญฺจ มหาเสเล,  
  
สิลาสงฺฆาทกกฺกโสฯ  
</li>
  
<li>
อตฺถํ มหนฺตมาปชฺช,  
  
วิชฺชํ สมฺปตฺติเมวจ;  
  
จเรยฺยามานถโทฺธโย,  
  
ปณฺฑิโต โส ปวุจฺจติฯ  
</li>
  
<li>
นาลพฺภมภิปเตฺถนฺติ  
,  
  
นฎฺฐมฺปิ นจโสจเร;  
  
วิปฺปตฺยญฺจ นมุยฺหนฺติ,  
  
เยนรา เตว ปณฺฑิโตฯ  
</li>
  
<li>
คณฺฐิฎฺฐาเน เอกปเท,  
  
นาติมเญฺญยฺย ปณฺฑิโต;  
  
กิํ อโกฺก เวฬุปพฺภาโร,  
  
ติมหาทีปภานุโทฯ  
</li>
  
<li>
คุณโทเสสุเมเกน,  
  
นตฺถิ โกจิ วิวชฺชิโต;  
  
สุขุมาลสฺส ปทุมสฺส,  
  
นฬา ภวติ กกฺกสาฯ  
</li>
  
<li>
สุมหนฺตานิ  
สตฺถานิ,  
  
ธารยโนฺต พหุสฺสุตา;  
  
เฉตฺตาโร สํสยานนฺตุ,  
  
กิลเนฺต โลภโมหตาฯ  
</li>
  
<li>
โทสมฺปิ สคุเณ ทิสฺวา,  
  
คุณวาที วทนฺติโน;  
  
น โลโก วิชฺชมานมฺปิ,  
  
จเนฺท ปสฺสติ ลญฺฉนํฯ  
</li>
  
<li>
นิปุเณ  
สุตเมเสยฺย,  
  
วิจินิตฺวา สุตตฺถิโก;  
  
ภตฺตํ หุกฺขลิยํ ปกฺกํ,  
  
ภาชนํปิ ตถา ภเวฯ  
</li>
  
<li>
คุณา กุพฺพนฺติ ทูตตฺตํ,  
  
ทูเรปิ วสตํ สตํ;  
  
เกตเก คนฺธ ฆาสาย,  
  
คจฺฉนฺติ ภมรา สยํฯ  
</li>
  
<li>
ปณฺฑิโต สุตสมฺปโนฺน,  
  
ยตฺถอตฺถีติ เจสุโต;  
  
มหุสฺสาเหน ตํฐานํ,  
  
คนฺตพฺพํ สุตเรสินาฯ  
</li>
  
<li>
สพฺพสุตํ  
มธีเยถ,  
  
หีนมุกฺกฎฺฐ มชฺฌิมํ;  
  
สพฺพสฺสอตฺถํ ชาเนยฺย,  
  
นจ สพฺพํ ปโยชเย;  
  
โหติ ตาทิสโกกาโล,  
  
ยตฺถ อตฺถาวหํ สุตํฯ  
</li>
  
<li>
ฐิโต จิรตฺตนํ นีเร,  
  
สกฺขโร นนฺตรํสุโต;  
  
ทโพฺภ นีรนฺติเก ชาโต,  
  
สพฺพกาลนฺตรํสุโตฯ  
</li>
  
<li>
วสุํ  
คณฺหนฺติ ทูรฎฺฐา,  
  
ปพฺพเต รตโนจิเต;  
  
น มิลกฺขา สมีปฎฺฐา,  
  
เอวํ พาลา พหุสฺสุเตฯ  
</li>
  
<li>
หิรเญฺญน มิคานํว,  
  
สุสีลํปิ อสีลิโน;  
  
อธมฺมิกสฺส ธเมฺมน,  
  
พาลานํปิ สุเตน กิํฯ  
</li>
  
<li>
สุเตน  
หทยเฎฺฐน,  
  
ขโล เนวสุสีลวา;  
  
มธุนา โกฎรเฎฺฐน,  
  
นิโมฺพ กิํ มธุรายเตฯ  
</li>
  
<li>
สกิํปิ วิญฺญุ ธีเรน,  
  
กโรติ สหสงฺคมํ;  
  
อตฺตตฺถญฺจ ปรตฺถญฺจ,  
  
นิพฺพานนฺตํ สุขํ ลเภฯ  
</li>
  
<li>
หํโส มเชฺฌ นกากานํ,  
  
สีโห คุนฺนํ นโสภติ;  
  
คทฺรภานํ ตุรโงฺคโน,  
  
พาลานญฺจ นปณฺฑิโตฯ  
</li>
  
<li>
อากิโณฺณปิ  
อสพฺภีว,  
  
อสํสโฎฺฐว ภทฺทโก;  
  
พหุนา สนฺนชาเตน,  
  
คเจฺฉ นุมฺมตฺตเกนิธฯ  
</li>
  
<li>
นทีติเร ขเตกูเป,  
  
อรณีตาลวณฺฎเก;  
  
นวเท อาปาทิ นตฺถีติ,  
  
มุเขจ วจนํ ตถาฯ  
</li>
  
<li>
สุตสนฺนิจฺจยา  
ธีรา,  
  
ตุณฺหิภูตา อปุจฺฉิตา;  
  
ปุณฺณา สุภาสิเตนาปิ,  
  
ฆณฺฑาทฺยฆฎิตายถาฯ  
</li>
  
<li>
อปุโฎฺฐ ปณฺฑิโต เภรี,  
  
ปชฺชุโนฺน โหติ ปุจฺฉิโต;  
  
พาโล ปุโฎฺฐ อปุโฎฺฐจ,  
  
พหุํ วิกตฺตเต สทาฯ  
</li>
  
<li>
สมฺปนฺนคุณา ลงฺกาโร,  
  
สพฺพสตฺต หิตาวโห;  
  
นจเรยฺย ปรตฺตตฺถํ,  
  
กุโต โส ปณฺฑิโต ภเวฯ  
</li>
  
<li>
สปรตฺถํ  
จเร ธีโร,  
  
อสโกฺกโนฺต สกํ จเร;  
  
ตถาปิจ อสโกฺกโนฺต,  
  
ปาปาตฺตานํ วิโยชเยฯ  
</li>
  
<li>
พาเลจุมฺมตฺตเก ภูเป,  
  
คุรุมาตาปิตูสฺวปิ;  
  
นโทสํ กริยา ปโญฺญ,  
  
สเงฺฆจ เชฎฺฐภาตริฯ  
</li>
  
<li>
อตฺถนาสํ  
มโนตาปํ,  
  
ฆเรทุจฺจริตานิจ;  
  
วญฺจนํ อวมานญฺจ,  
  
มติมา นปกาสเยฯ  
</li>
  
<li>
ปรทานํ ชเนตฺตีว,  
  
เลฎฺฎุว ปรทพฺพกํ;  
  
อตฺตาว สพฺพภูตานิ,  
  
โย ปสฺสติ โส ปสฺสติฯ  
</li>
  
<li>
ปรูปวาเท ปธิโร,  
  
ปรวเชฺชสฺวโลจโน;  
  
ปงฺคุโล อญฺญนารีสุ,  
  
ทุสฺสกเปฺปสฺวเจตโนฯ  
</li>
  
<li>
สพฺพํ สุณาติ โสเตน,  
  
สพฺพํ ปสฺสติ จกฺขุนา;  
  
นจทิฎฺฐํ สุตํ ธีโร,  
  
สพฺพํ อุจฺจิตุมรหติฯ  
</li>
  
<li>
จกฺขุมสฺส ยถาอโนฺธ,  
  
โสตวา ปธิโรยถา;  
  
ปญฺญาวาสฺส ยถามูโค,  
  
พลวา ทุพฺพโลริว;  
  
อถ อเตฺถสมุปฺปเนฺน,  
  
สเยถ มตสายิตํฯ  
</li>
  
<li>
ปาปมิเตฺต  
วิวเชฺชตฺวา,  
  
ภเชยฺยุ ตฺตมปุคฺคลํ;  
  
โอวาเทจสฺส ติเฎฺฐยฺย,  
  
ปเตฺถโนฺต อจลํสุขํฯ  
</li>
  
<li>
สุสุสา สุตวฑฺฒนํ,  
  
สุตํ ปญฺญายวฑฺฒนํ;  
  
ปญฺญาย อตฺถํ ชานาติ,  
  
ญาโต อโตฺถ สุขาวโหฯ  
</li>
  
<li>
ปาโมชฺช  
กรณํ ฐานํ,  
  
ปสํสาวหนํสุขํ;  
  
ผลานิสํโส ภาเวติ,  
  
วหโนฺต โปริสฺสํธุรํฯ  
</li>
  
<li>
อติสีตํ อติอุณฺหํ,  
  
อติสาย มิทํอหุ;  
  
อิติ วิสฎฺฐ กมฺมเนฺต,  
  
ขณา อจฺจนฺติ มาณเวฯ  
</li>
  
<li>
โยจ  
สีตญฺจ อุณฺหญฺจ,  
  
ติณาติโย นมญฺญติ;  
  
กรํ ปุริส กิจฺจานิ,  
  
โส สุขา นวิหายติฯ  
</li>
  
<li>
ยสลาภํ ชิคีสนฺตํ,  
  
นรํ วเชฺชนฺติ ทูรโต;  
  
อปเตฺถตฺวาน เต ตสฺมา,  
  
ตํมคฺคํ มคฺคเย พุโธฯ  
</li>
  
<li>
เทสโมสชฺช คจฺฉนฺติ,  
  
สีหา สปฺปุริสา คชา;  
  
ตเตฺถว นิธนํ ยนฺติ,  
  
กากา กาปุริสา มิคาฯ  
</li>
  
<li>
ยสฺมิํเทเส  
นสมฺมาโร,  
  
นปิติ นจพนฺธวา;  
  
นจวิชฺชาคโม โกจิ,  
  
นตตฺถ วสตี วเสฺสฯ  
</li>
  
<li>
ธนวา คณโก ราชา,  
  
นที เวชฺชา อิเมชนา;  
  
ยตฺถ ปญฺจ นวิชฺชเนฺต,  
  
น ตตฺถวสตี วเสฯ  
</li>
  
<li>
อสนํ  
ภยมนฺตานํ,  
  
มจฺจานํ มรณํ ภยํ;  
  
อุตฺตมานนฺตุสเพฺพสํ,  
  
อวมานํ ปรํ ภยํฯ  
</li>
  
<li>
อมานนา ยตฺถ สิยา,  
  
สนฺตานํ อวมานนา;  
  
หีนสมานนาวาปิ,  
  
น ตตฺถวสติ วเสฯ  
</li>
  
<li>
ยตฺถาลโสจ ทโกฺขจ,  
  
สูโร ภีรุจ ปูชิโต;  
  
น สนฺตา ตตฺถ วสฺสนฺติ,  
  
อวิเสสกเรน โกฯ  
</li>
  
<li>
ทุโกฺข  
นิวาโส สมฺพาเธ,  
  
ฐาเน อสุจิสงฺกเฎ;  
  
ตโต ริมฺหิปิยานเนฺต,  
  
ตโตจ อกตญฺญุนํฯ  
</li>
  
<li>
สิงฺคีนํ ปญฺจหเตฺถน,  
  
สเตน วาชินํ จเช;  
  
หตฺถีนนฺตุ สหเสฺสน,  
  
เทสจาเคน ทุชฺชเนฯ  
</li>
  
<li>
จเช  
เอกํ กุลสฺสตฺถํ,  
  
คามสฺสตฺถํ กุลํ จเช;  
  
คามํ ชนปทสฺสตฺถํ;  
  
อตฺตตฺถํ ปถวี จเชฯ  
</li>
  
<li>
จลเตฺยเกนปาเทน,  
  
ติฎฺฐเตฺยเกน ปณฺฑิโต;  
  
อสมิขฺยปรํฐานํ,  
  
ปุพฺพมายนํนจเชฯ  
</li>
  
<li>
ฐานภฎฺฐา  
นโสภนฺติ,  
  
ทนฺตาเกสาน ขานรา;  
  
มติมา อิติวิญฺญาย,  
  
สฐานํ นจเช ลหุํฯ  
</li>
  
<li>
จเช ธนํ องฺควรสฺสเหตุ,  
  
องฺคํ จเช ชิวิตํ รกฺขมาโน;  
  
องฺคํ ธนํ ชิวิตญฺจาปิ สพฺพํ,  
  
จเช นโร ธมฺม มนุสฺสรโนฺตฯ  
</li>
  
<li>
โสตํ  
สุเตเนว น กุณฺฑเลน,  
  
ทาเนน ปาณี นตุ กงฺกเณน;  
  
อาภาติ กาโย ปุริสุตฺตมสฺส,  
  
ปโรปกาเรน น จนฺทเนนฯ  
</li>
  
  
  
  
  