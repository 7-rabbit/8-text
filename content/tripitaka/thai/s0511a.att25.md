<h1>๒๕. โกณาคมนพุทฺธวํสวณฺณนา</h1>
<p>กกุสนฺธสฺส   ปน ภควโต อปรภาเค ตสฺส สาสเน จ อนฺตรหิเต สเตฺตสุ ติํสวสฺสสหสฺสายุเกสุ ชาเตสุ ปรหิตโกณาคมโน  นาม สตฺถา โลเก อุทปาทิฯ อถ วา กนกาคมนโต โกณาคมโน นาม สตฺถา โลเก อุทปาทิฯ ตตฺถ ก-การสฺส โกอาเทสํ กตฺวา น-การสฺส ณาเทสํ กตฺวา เอกสฺส ก-การสฺส โลปํ กตฺวา นิรุตฺตินเยน กนกสฺส กนกาทิอาภรณสฺส อาคมนํ ปวสฺสนํ ยสฺส ภควโต อุปฺปนฺนกาเล โส โกณาคมโน นามฯ เอตฺถ ปน อายุ อนุปุเพฺพน ปริหีนสทิสํ กตํ, น เอวํ ปริหีนํ, ปุน วฑฺฒิตฺวา ปริหีนนฺติ เวทิตพฺพํฯ กถํ? อิมสฺมิํเยว กเปฺป กกุสโนฺธ ภควา จตฺตาลีสวสฺสสหสฺสายุกกาเล นิพฺพโตฺต, ตํ  ปน อายุ ปริหายมานํ ทสวสฺสกาลํ ปตฺวา ปุน อสเงฺขฺยยฺยํ ปตฺวา ตโต ปริหายมานํ ติํสวสฺสสหสฺสายุกกาเล ฐิตํ, ตทา โกณาคมโน ภควา โลเก อุปฺปโนฺนติ เวทิตโพฺพฯ</p>


<p>โสปิ ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา โสภวตีนคเร ยญฺญทตฺตสฺส พฺราหฺมณสฺส ภริยาย รูปาทีหิ คุเณหิ อนุตฺตราย อุตฺตราย นาม พฺราหฺมณิยา กุจฺฉิสฺมิํ ปฎิสนฺธิํ คเหตฺวา ทสนฺนํ มาสานํ อจฺจเยน สุภวตีอุยฺยาเน มาตุกุจฺฉิโต นิกฺขมิฯ ชายมาเน ปน ตสฺมิํ สกลชมฺพุทีเป เทโว กนกวสฺสํ วสฺสิฯ เตนสฺส กนกาคมนการณตฺตา ‘‘กนกาคมโน’’ติ นามมกํสุฯ ตํ ปนสฺส นามํ อนุกฺกเมน ปริณมมานํ โกณาคมโน’’ติ ชาตํฯ โส ปน ตีณิ วสฺสสหสฺสานิ อคารํ อชฺฌาวสิฯ ตุสิต-สนฺตุสิต-สนฺตุฎฺฐนามกา ปนสฺส ตโย ปาสาทา อเหสุํฯ รุจิคตฺตาพฺราหฺมณีปมุขานิ โสฬส อิตฺถิสหสฺสานิ อเหสุํฯ</p>


<p>โส จตฺตาริ นิมิตฺตานิ ทิสฺวา รุจิคตฺตาย พฺราหฺมณิยา สตฺถวาเห นาม ปุเตฺต อุปฺปเนฺน หตฺถิกฺขนฺธวรคโต หตฺถิยาเนน มหาภินิกฺขมนํ นิกฺขมิตฺวา ปพฺพชิฯ ตํ ติํสปุริสสหสฺสานิ อนุปพฺพชิํสุฯ โส เตหิ ปริวุโต ฉ มาเส ปธานจริยํ จริตฺวา วิสาขปุณฺณมายํ อคฺคิโสนพฺราหฺมณสฺส ธีตาย อคฺคิโสนพฺราหฺมณกุมาริยา ทินฺนํ มธุปายาสํ ปริภุญฺชิตฺวา ขทิรวเน ทิวาวิหารํ กตฺวา สายนฺหสมเย ชฎาตินฺทุเกน นาม ยวปาเลน ทินฺนา  อฎฺฐ ติณมุฎฺฐิโย คเหตฺวา อุทุมฺพรโพธิํ ปุณฺฑรีเก วุตฺตปฺปมาณํ ผลวิภูติสมฺปนฺนํ ทกฺขิณโต อุปคนฺตฺวา วีสติหตฺถวิตฺถตํ ติณสนฺถรํ สนฺถริตฺวา ปลฺลงฺกํ อาภุชิตฺวา มารพลํ วิทฺธํเสตฺวา ทสพลญาณานิ ปฎิลภิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหํ วีตินาเมตฺวา อตฺตนา สห ปพฺพชิตานํ ติํสภิกฺขุสหสฺสานํ อุปนิสฺสยสมฺปตฺติํ ทิสฺวา คคนปเถน คนฺตฺวา สุทสฺสนนครสมีเป อิสิปตเน มิคทาเย โอตริตฺวา เตสํ มชฺฌคโต ธมฺมจกฺกํ ปวเตฺตสิ, ตทา ติํสโกฎิสหสฺสานํ ปฐมาภิสมโย อโหสิฯ</p>


<p>ปุน สุนฺทรนครทฺวาเร มหาสาลรุกฺขมูเล ยมกปาฎิหาริยํ กตฺวา วีสติโกฎิสหสฺสานํ ธมฺมามตํ ปาเยสิ, โส ทุติโย อภิสมโย อโหสิฯ อตฺตโน มาตรํ  อุตฺตรํ ปมุขํ กตฺวา ทสสุ จกฺกวาฬสหเสฺสสุ  เทวตานํ สมาคตานํ อภิธมฺมปิฎกํ เทเสเนฺต ภควติ ทสนฺนํ โกฎิสหสฺสานํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘กกุสนฺธสฺส อปเรน, สมฺพุโทฺธ ทฺวิปทุตฺตโม;  
  
โกณาคมโน นาม ชิโน, โลกเชโฎฺฐ นราสโภฯ  
</li>
  
<li>
‘‘ทส ธเมฺม ปูรยิตฺวาน, กนฺตารํ สมติกฺกมิ;  
  
ปวาหิย มลํ สพฺพํ, ปโตฺต สโมฺพธิมุตฺตมํฯ  
</li>
  
<li>
‘‘ธมฺมจกฺกํ ปวเตฺตเนฺต, โกณาคมนนายเก;  
  
ติํสโกฎิสหสฺสานํ, ปฐมาภิสมโย อหุฯ  
</li>
  
<li>
‘‘ปาฎิหีรํ กโรเนฺต จ, ปรวาทปฺปมทฺทเน;  
  
วีสติโกฎิสหสฺสานํ, ทุติยาภิสมโย อหุฯ  
</li>
  
<li>
‘‘ตโต วิกุพฺพนํ กตฺวา, ชิโน เทวปุรํ คโต;  
  
วสเต ตตฺถ สมฺพุโทฺธ, สิลาย ปณฺฑุกมฺพเลฯ  
</li>
  
<li>
‘‘ปกรเณ สตฺต เทเสโนฺต, วสฺสํ วสติ โส มุนิ;  
  
ทสโกฎิสหสฺสานํ, ตติยาภิสมโย อหู’’ติฯ  
</li>
  
<p>ตตฺถ  ติ ทส ปารมิธเมฺม ปูรยิตฺวาฯ ติ ชาติกนฺตารํ สมติกฺกมิฯ ติ ปวาเหตฺวาฯ นฺติ ราคาทิมลตฺตยํฯ ติ ปรวาทิวาทปฺปมทฺทเน, ภควติ ปาฎิหาริยํ กโรเนฺตติ อโตฺถฯ นฺติ วิกุพฺพนิทฺธิํ, สุนฺทรนครทฺวาเร ยมกปาฎิหาริยํ กตฺวา เทวปุรํ คโต ตตฺถ ปณฺฑุกมฺพลสิลายํ วสิฯ กถํ วสีติ? ติ ตตฺถ เทวานํ สตฺตปฺปกรณสงฺขาตํ อภิธมฺมปิฎกํ เทเสโนฺต วสิฯ เอวํ ตตฺถ อภิธมฺมํ เทเสเนฺต ภควติ ทสโกฎิสหสฺสานํ เทวานํ อภิสมโย อโหสีติ อโตฺถฯ
</ol></p>


<p>ปริสุทฺธปารมิปูรณาคมนสฺส โกณาคมนสฺสปิ เอโก สาวกสนฺนิปาโต อโหสิฯ สุรินฺทวตีนคเร สุรินฺทวตุยฺยาเน วิหรโนฺต ภิยฺยสสฺส  ราชปุตฺตสฺส จ อุตฺตรสฺส จ ราชปุตฺตสฺส ทฺวินฺนมฺปิ ติํสสหสฺสปริวารานํ ธมฺมํ เทเสตฺวา สเพฺพว เต เอหิภิกฺขุปพฺพชฺชาย  ปพฺพาเชตฺวา เตสํ มชฺฌคโต มาฆปุณฺณมายํ ปาติโมกฺขํ อุทฺทิสิฯ เตน วุตฺตํ –</p>


<ol>
<li>
‘‘ตสฺสาปิ เทวเทวสฺส, เอโก อาสิ สมาคโม;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘ติํสภิกฺขุสหสฺสานํ, ตทา อาสิ สมาคโม;  
  
โอฆานมติกฺกนฺตานํ, ภิชฺชิตานญฺจ มจฺจุยา’’ติฯ  
</li>
  
<p>ตตฺถ นฺติ กาโมฆาทีนํ, จตุนฺนโมฆานเมตํ อธิวจนํฯ ยสฺส ปน เต สํวิชฺชนฺติ, ตํ วฎฺฎสฺมิํ โอหนนฺติ โอสีทาเปนฺตีติ โอฆา, เตสํ โอฆานํ, อุปโยคเตฺถ สามิวจนํ ทฎฺฐพฺพํฯ จตุพฺพิเธ โอเฆ อติกฺกนฺตานนฺติ อโตฺถฯ นฺติ เอตฺถาปิ เอเสว นโยฯ ติ มจฺจุโนฯ
</ol></p>


<p>ตทา อมฺหากํ โพธิสโตฺต มิถิลนคเร ปพฺพโต นาม ราชา อโหสิ, ตทา ‘‘สรณคตสพฺพปาณาคมนํ โกณาคมนํ มิถิลนครมนุปฺปตฺต’’นฺติ สุตฺวา สปริวาโร ราชา ปจฺจุคฺคนฺตฺวา วนฺทิตฺวา ทสพลํ นิมเนฺตตฺวา มหาทานํ ทตฺวา ตตฺถ ภควนฺตํ วสฺสาวาสตฺถาย ยาจิตฺวา เตมาสํ สสาวกสงฺฆํ สตฺถารํ อุปฎฺฐหิตฺวา ปตฺตุณฺณจีนปฎฺฎกมฺพลโกเสยฺยทุกูลกปฺปาสิกาทีนิ มหคฺฆานิ เจว สุขุมวตฺถานิ จ สุวณฺณปาทุกา เจว อญฺญญฺจ พหุปริกฺขารมทาสิฯ โสปิ นํ ภควา พฺยากาสิ – ‘‘อิมสฺมิํเยว ภทฺทกเปฺป อยํ พุโทฺธ ภวิสฺสตี’’ติ ฯ อถ โส มหาปุริโส ตสฺส ภควโต พฺยากรณํ สุตฺวา มหารชฺชํ ปริจฺจชิตฺวา ตเสฺสว ภควโต สนฺติเก ปพฺพชิฯ เตน วุตฺตํ –</p>


<ol>
<li>
‘‘อหํ เตน สมเยน, ปพฺพโต นาม ขตฺติโย;  
  
มิตฺตามเจฺจหิ สมฺปโนฺน, อนนฺตพลวาหโนฯ  
</li>
  
<li>
‘‘สมฺพุทฺธทสฺสนํ คนฺตฺวา, สุตฺวา ธมฺมมนุตฺตรํ;  
  
นิมเนฺตตฺวา สชินสงฺฆํ, ทานํ ทตฺวา ยทิจฺฉกํฯ  
</li>
  
<li>
‘‘ปตฺตุณฺณํ จีนปฎฺฎญฺจ, โกเสยฺยํ กมฺพลมฺปิ จ;  
  
สุวณฺณปาทุกเญฺจว, อทาสิํ สตฺถุสาวเกฯ  
</li>
  
<li>
‘‘โสปิ  
มํ พุโทฺธ พฺยากาสิ, สงฺฆมเชฺฌ นิสีทิย;  
  
อิมมฺหิ ภทฺทเก กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ กปิลวฺหยา รมฺมา…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ  
วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ ทสปารมิปูริยาฯ  
</li>
  
<li>
‘‘สพฺพญฺญุตํ คเวสโนฺต, ทานํ ทตฺวา นรุตฺตเม;  
  
โอหายาหํ มหารชฺชํ, ปพฺพชิํ ชินสนฺติเก’’ติฯ  
</li>
  
<p>ตตฺถ ติ พหุกํ อนนฺตํ มยฺหํ พลํ อสฺสหตฺถิอาทิกํ วาหนญฺจาติ อโตฺถฯ นฺติ สมฺพุทฺธทสฺสนตฺถายฯ นฺติ ยาวทิจฺฉกํ พุทฺธปฺปมุขํ สงฺฆํ จตุพฺพิเธน อาหาเรน ‘‘อลมล’’นฺติ ปวาราเปตฺวา, หเตฺถน ปิทหาเปตฺวาติ อโตฺถฯ ติ สตฺถุโน เจว สาวกานญฺจ อทาสิํฯ ติ นรุตฺตมสฺสฯ ติ ปหาย ปริจฺจชิตฺวาฯ
</ol></p>


<p>ตสฺส ปน โกณาคมนสฺส ภควโต โสภวตี นาม นครํ อโหสิ, ยญฺญทโตฺต นาม พฺราหฺมโณ  ปิตา, อุตฺตรา นาม พฺราหฺมณี มาตา, ภิยฺยโส จ อุตฺตโร จาติ เทฺว อคฺคสาวกา, โสตฺถิโช นามุปฎฺฐาโก, สมุทฺทา จ อุตฺตรา จ เทฺว อคฺคสาวิกา, อุทุมฺพรรุโกฺข โพธิ, สรีรํ ติํสหตฺถุเพฺพธํ อโหสิ, ติํสวสฺสสหสฺสานิ อายุ, ภริยา ปนสฺส รุจิคตฺตา นาม พฺราหฺมณี, สตฺถวาโห นาม ปุโตฺต, หตฺถิยาเนน นิกฺขมิฯ เตน วุตฺตํ –</p>


<ol>
<li>
‘‘นครํ โสภวตี นาม, โสโภ นามาสิ ขตฺติโย;  
  
วสเต ตตฺถ นคเร, สมฺพุทฺธสฺส มหากุลํฯ  
</li>
  
<li>
‘‘พฺราหฺมโณ ยญฺญทโตฺต จ, อาสิ พุทฺธสฺส โส ปิตา;  
  
อุตฺตรา นาม ชนิกา, โกณาคมนสฺส สตฺถุโน;  
</li>
  
<li>
‘‘ภิยฺยโส อุตฺตโร นาม, อเหสุํ อคฺคสาวกา;  
  
โสตฺถิโช นามุปฎฺฐาโก, โกณาคมนสฺส สตฺถุโนฯ  
</li>
  
<li>
‘‘สมุทฺทา  
อุตฺตรา เจว, อเหสุํ อคฺคสาวิกา;  
  
โพธิ ตสฺส ภควโต, อุทุมฺพโรติ ปวุจฺจติฯ  
</li>
  
<li>
‘‘อุจฺจตฺตเนน  
โส พุโทฺธ, ติํสหตฺถสมุคฺคโต;  
  
อุกฺกามุเข ยถา กมฺพุ, เอวํ รํสีหิ มณฺฑิโตฯ  
</li>
  
<li>
‘‘ติํสวสฺสสหสฺสานิ, อายุ พุทฺธสฺส ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ธมฺมเจติํ สมุเสฺสตฺวา, ธมฺมทุสฺสวิภูสิตํ;  
  
ธมฺมปุปฺผคุฬํ กตฺวา, นิพฺพุโต โส สสาวโกฯ  
</li>
  
<li>
‘‘มหาวิลาโส ตสฺส ชโน, สิริธมฺมปฺปกาสโน;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ กมฺมารุทฺธเนฯ ยถา ติ สุวณฺณนิกฺขํ วิยฯ ติ  เอวํ รสฺมีหิ ปฎิมณฺฑิโต สมลงฺกโตฯ ติ สตฺตตฺติํสโพธิปกฺขิยธมฺมมยํ เจติยํ ปติฎฺฐาเปตฺวาฯ นฺติ จตุสจฺจธมฺมปฎากวิภูสิตํฯ ติ ธมฺมมยปุปฺผมาลาคุฬํ กตฺวาฯ มหาชนสฺส วิปสฺสนาเจติยงฺคเณ ฐิตสฺส นมสฺสนตฺถาย ธมฺมเจติยํ ปติฎฺฐาเปตฺวา สสาวกสโงฺฆ สตฺถา ปรินิพฺพายีติ อโตฺถฯ ติ มหาอิทฺธิวิลาสปฺปโตฺตฯ ติ ตสฺส ภควโตฯ ติ สาวกชโนฯ ติ โลกุตฺตรธมฺมปฺปกาสโน โส ภควา จ สพฺพํ ตมนฺตรหิตนฺติ อโตฺถฯ
</ol></p>


<p>
‘‘สุเขน โกณาคมโน คตาสโว, วิกามปาณาคมโน มเหสี;  
  
วเน วิเวเก สิรินามเธเยฺย, วิสุทฺธวํสาคมโน วสิตฺถ’’ฯ  
</p>
  
<p>เสสคาถาสุ สพฺพตฺถ ปากฎเมวาติฯ</p>

</p>

</p>





