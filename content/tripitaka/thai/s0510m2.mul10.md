<h1>๕๓. ติณทายกวโคฺค</h1>
<h3>๑. ติณมุฎฺฐิทายกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
, ลมฺพโก นาม ปพฺพโต;  
  
ตเตฺถว ติโสฺส  
ตโตฺถปติโสฺส (สี. ปี. ก.)  
สมฺพุโทฺธ, อโพฺภกาสมฺหิ จงฺกมิฯ  
</li>
  
<li>
‘‘มิคลุโทฺท ปุเร อาสิํ, อรเญฺญ กานเน อหํ;  
  
ทิสฺวาน ตํ เทวเทวํ, ติณมุฎฺฐิมทาสหํฯ  
</li>
  
<li>
‘‘นิสีทนตฺถํ พุทฺธสฺส, ทตฺวา จิตฺตํ ปสาทยิํ;  
  
สมฺพุทฺธํ อภิวาเทตฺวา, ปกฺกามิํ  
ปกฺกมิํ (ก.)  
อุตฺตรามุโขฯ  
</li>
  
<li>
‘‘อจิรํ คตมตฺตสฺส  
คตมตฺตํ มํ (สี. สฺยา.)  
, มิคราชา อโปถยิ  
อเหฐยิ (สี. สฺยา. ปี.)  
;  
  
สีเหน โปถิโต  
ปาติโต (สี. ปี.), ฆาฎิโต (สฺยา.)  
สโนฺต, ตตฺถ กาลงฺกโต อหํฯ  
</li>
  
<li>
‘‘อาสเนฺน เม กตํ กมฺมํ, พุทฺธเสเฎฺฐ อนาสเว;  
  
สุมุโตฺต สรเวโคว, เทวโลกมคจฺฉหํฯ  
</li>
  
<li>
‘‘ยูโป ตตฺถ สุโภ อาสิ, ปุญฺญกมฺมาภินิมฺมิโต;  
  
สหสฺสกโณฺฑ สตเภณฺฑุ, ธชาลุ หริตามโยฯ  
</li>
  
<li>
‘‘ปภา  
นิทฺธาวเต ตสฺส, สตรํสีว อุคฺคโต;  
  
อากิโณฺณ เทวกญฺญาหิ, อาโมทิํ กามกามิหํฯ  
</li>
  
<li>
‘‘เทวโลกา  
จวิตฺวาน, สุกฺกมูเลน โจทิโต;  
  
อาคนฺตฺวาน มนุสฺสตฺตํ, ปโตฺตมฺหิ อาสวกฺขยํฯ  
</li>
  
<li>
‘‘จตุนฺนวุติโต กเปฺป, นิสีทนมทาสหํ;  
  
ทุคฺคติํ นาภิชานามิ, ติณมุเฎฺฐ อิทํ ผลํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
อิตฺถํ สุทํ อายสฺมา ติณมุฎฺฐิทายโก เถโร อิมา คาถาโย  
</li>
  
<p>อภาสิตฺถาติฯ
</ol></p>

</p>


<h3>๒. มญฺจทายกเตฺถรอปทานํ</h3>
<ol>
<li>
‘‘วิปสฺสิโน ภควโต, โลกเชฎฺฐสฺส ตาทิโน;  
  
เอกมญฺจํ  
เอกํ เวจฺจํ (สฺยา.), เอกปจฺฉํ (ปี.)  
มยา ทินฺนํ, ปสเนฺนน สปาณินาฯ  
</li>
  
<li>
‘‘หตฺถิยานํ อสฺสยานํ, ทิพฺพยานํ สมชฺฌคํ;  
  
เตน มญฺจกทาเนน, ปโตฺตมฺหิ อาสวกฺขยํฯ  
</li>
  
<li>
‘‘เอกนวุติโต  
กเปฺป, ยํ มญฺจมททิํ ตทา;  
  
ทุคฺคติํ นาภิชานามิ, มญฺจทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา มญฺจทายโก  
เวจฺจกทายโก (สฺยา.), สทฺทสญฺญิกวเคฺคปิ อิทํ§อปทานํ ทิสฺสติ  
เถโร อิมา คาถาโย อภาสิตฺถาติฯ  
  
มญฺจทายกเตฺถรสฺสาปทานํ ทุติยํฯ  
  
<h3>๓. สรณคมนิยเตฺถรอปทานํ</h3>
</ol>
<ol>
<li>
‘‘อารุหิมฺห ตทา นาวํ, ภิกฺขุ จาชีวิโก จหํ;  
  
นาวาย ภิชฺชมานาย, ภิกฺขุ เม สรณํ อทาฯ  
</li>
  
<li>
‘‘เอกติํเส  
อิโต กเปฺป, ยํ โส เม สรณํ อทา;  
  
ทุคฺคติํ นาภิชานามิ, สรณคมเน ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สรณคมนิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. อพฺภญฺชนทายกเตฺถรอปทานํ</h3>
<ol>
<li>
‘‘นคเร  
พนฺธุมติยา, ราชุยฺยาเน วสามหํ;  
  
จมฺมวาสี ตทา อาสิํ, กมณฺฑลุธโร อหํฯ  
</li>
  
<li>
‘‘อทฺทสํ วิมลํ พุทฺธํ, สยมฺภุํ อปราชิตํ;  
  
ปธานํ ปหิตตฺตํ ตํ, ฌายิํ ฌานรตํ วสิํ  
อิสิํ (สฺยา.)  
ฯ  
</li>
  
<li>
‘‘สพฺพกามสมิทฺธิญฺจ, โอฆติณฺณมนาสวํ;  
  
ทิสฺวา ปสโนฺน สุมโน, อพฺภญฺชนมทาสหํฯ  
</li>
  
<li>
‘‘เอกนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, อพฺภญฺชนสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา อพฺภญฺชนทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. สุปฎทายกเตฺถรอปทานํ</h3>
<ol>
<li>
‘‘ทิวาวิหารา  
  
นิกฺขโนฺต, วิปสฺสี โลกนายโก;  
  
ลหุํ สุปฎกํ  
สุปฎิกํ (สฺยา.), ปูปปวํ (ปี.)  
ทตฺวา, กปฺปํ สคฺคมฺหิ โมทหํฯ  
</li>
  
<li>
‘‘เอกนวุติโต กเปฺป, สุปฎกมทาสหํ;  
  
ทุคฺคติํ นาภิชานามิ, สุปฎสฺส อิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สุปฎทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๖. ทณฺฑทายกเตฺถรอปทานํ</h3>
<ol>
<li>
‘‘กานนํ วนโมคยฺห, เวฬุํ เฉตฺวานหํ ตทา;  
  
อาลมฺพณํ กริตฺวาน, สงฺฆสฺส อททิํ พหุํ  
อหํ (สี. สฺยา. ปี.)  
ฯ  
</li>
  
<li>
‘‘เตน  
จิตฺตปฺปสาเทน, สุพฺพเต อภิวาทิย;  
  
อาลมฺพทณฺฑํ ทตฺวาน, ปกฺกามิํ อุตฺตรามุโขฯ  
</li>
  
<li>
‘‘จตุนฺนวุติโต  
กเปฺป, ยํ ทณฺฑมททิํ ตทา;  
  
ทุคฺคติํ นาภิชานามิ, ทณฺฑทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา ทณฺฑทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<h3>๗. คิริเนลปูชกเตฺถรอปทานํ</h3>
<ol>
<li>
‘‘มิคลุโทฺท  
ปุเร อาสิํ, วิปิเน วิจรํ อหํ;  
  
อทฺทสํ วิรชํ พุทฺธํ, สพฺพธมฺมาน ปารคุํฯ  
</li>
  
<li>
‘‘ตสฺมิํ มหาการุณิเก, สพฺพสตฺตหิเต รเต;  
  
ปสนฺนจิโตฺต สุมโน, เนลปุปฺผมปูชยิํฯ  
</li>
  
<li>
‘‘เอกติํเส  
อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา คิริเนลปูชโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. โพธิสมฺมชฺชกเตฺถรอปทานํ</h3>
<ol>
<li>
‘‘อหํ ปุเร โพธิปตฺตํ, อุชฺฌิตํ เจติยงฺคเณ;  
  
ตํ คเหตฺวาน ฉเฑฺฑสิํ, อลภิํ วีสตีคุเณฯ  
</li>
  
<li>
‘‘ตสฺส กมฺมสฺส เตเชน, สํสรโนฺต ภวาภเว;  
  
ทุเว ภเว สํสรามิ, เทวเตฺต จาปิ มานุเสฯ  
</li>
  
<li>
‘‘เทวโลกา จวิตฺวาน, อาคนฺตฺวา มานุสํ ภวํ;  
  
ทุเว กุเล ปชายามิ, ขตฺติเย จาปิ พฺราหฺมเณฯ  
</li>
  
<li>
‘‘องฺคปจฺจงฺคสมฺปโนฺน, อาโรหปริณาหวา;  
  
อภิรูโป สุจิ โหมิ, สมฺปุณฺณโงฺค อนูนโกฯ  
</li>
  
<li>
‘‘เทวโลเก  
  
มนุเสฺส วา, ชาโต วา ยตฺถ กตฺถจิ;  
  
ภเว สุวณฺณวโณฺณ จ, อุตฺตตฺตกนกูปโมฯ  
</li>
  
<li>
‘‘มุทุกา  
  
มทฺทวา สฺนิทฺธา  
มุทุ มทฺทวา สินิทฺธา (สฺยา.)  
, สุขุมา สุกุมาริกา;  
  
ฉวิ เม สพฺพทา โหติ, โพธิปเตฺต สุฉฑฺฑิเต  
สุฉฑฺฑิเน (สี.)  
ฯ  
</li>
  
<li>
‘‘ยโต กุโตจิ คตีสุ, สรีเร สมุทาคเต;  
  
น ลิมฺปติ รโชชลฺลํ, วิปาโก ปตฺตฉฑฺฑิเตฯ  
</li>
  
<li>
‘‘อุเณฺห วาตาตเป ตสฺส, อคฺคิตาเปน วา ปน;  
  
คเตฺต เสทา น มุจฺจนฺติ, วิปาโก ปตฺตฉฑฺฑิเตฯ  
</li>
  
<li>
‘‘กุฎฺฐํ คโณฺฑ กิลาโส จ, ติลกา ปิฬกา ตถา;  
  
น โหนฺติ กาเย ททฺทุ จ, วิปาโก ปตฺตฉฑฺฑิเตฯ  
</li>
  
<li>
‘‘อปรมฺปิ คุณํ ตสฺส, นิพฺพตฺตติ ภวาภเว;  
  
โรคา น โหนฺติ กายสฺมิํ, วิปาโก ปตฺตฉฑฺฑิเตฯ  
</li>
  
<li>
‘‘อปรมฺปิ คุณํ ตสฺส, นิพฺพตฺตติ ภวาภเว;  
  
น โหติ จิตฺตชา ปีฬา, วิปาโก ปตฺตฉฑฺฑิเตฯ  
</li>
  
<li>
‘‘อปรมฺปิ คุณํ ตสฺส, นิพฺพตฺตติ ภวาภเว;  
  
อมิตฺตา น ภวนฺตสฺส, วิปาโก ปตฺตฉฑฺฑิเตฯ  
</li>
  
<li>
‘‘อปรมฺปิ คุณํ ตสฺส, นิพฺพตฺตติ ภวาภเว;  
  
อนูนโภโค ภวติ, วิปาโก ปตฺตฉฑฺฑิเตฯ  
</li>
  
<li>
‘‘อปรมฺปิ คุณํ ตสฺส, นิพฺพตฺตติ ภวาภเว;  
  
อคฺคิราชูหิ โจเรหิ, น โหติ อุทเก ภยํฯ  
</li>
  
<li>
‘‘อปรมฺปิ  
คุณํ ตสฺส, นิพฺพตฺตติ ภวาภเว;  
  
ทาสิทาสา อนุจรา, โหนฺติ จิตฺตานุวตฺตกาฯ  
</li>
  
<li>
‘‘ยมฺหิ อายุปฺปมาณมฺหิ, ชายเต มานุเส ภเว;  
  
ตโต น หายเต อายุ, ติฎฺฐเต ยาวตายุกํฯ  
</li>
  
<li>
‘‘อพฺภนฺตรา จ พาหิรา  
พหิจรา (สี. ปี. ก.)  
, เนคมา จ สรฎฺฐกา;  
  
นุยุตฺตา โหนฺติ สเพฺพปิ, วุทฺธิกามา สุขิจฺฉกาฯ  
</li>
  
<li>
‘‘โภควา ยสวา โหมิ, สิริมา ญาติปกฺขวา;  
  
อเปตภยสนฺตาโส, ภเวหํ สพฺพโต ภเวฯ  
</li>
  
<li>
‘‘เทวา  
  
มนุสฺสา อสุรา, คนฺธพฺพา ยกฺขรกฺขสา;  
  
สเพฺพ เต ปริรกฺขนฺติ, ภเว สํสรโต สทาฯ  
</li>
  
<li>
‘‘เทวโลเก มนุเสฺส จ, อนุโภตฺวา อุโภ ยเส;  
  
อวสาเน จ นิพฺพานํ, สิวํ ปโตฺต อนุตฺตรํฯ  
</li>
  
<li>
‘‘สมฺพุทฺธมุทฺทิสิตฺวาน, โพธิํ วา ตสฺส สตฺถุโน;  
  
โย ปุญฺญํ ปสเว โปโส, ตสฺส กิํ นาม ทุลฺลภํฯ  
</li>
  
<li>
‘‘มเคฺค  
ผเล อาคเม จ, ฌานาภิญฺญาคุเณสุ จ;  
  
อเญฺญสํ อธิโก หุตฺวา, นิพฺพายามิ อนาสโวฯ  
</li>
  
<li>
‘‘ปุเรหํ โพธิยา ปตฺตํ, ฉเฑฺฑตฺวา หฎฺฐมานโส;  
  
อิเมหิ วีสตเงฺคหิ, สมงฺคี โหมิ สพฺพทาฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โพธิสมฺมชฺชโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. อามณฺฑผลทายกเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพธมฺมาน ปารคู;  
  
วุฎฺฐหิตฺวา สมาธิมฺหา, จงฺกมี โลกนายโกฯ  
</li>
  
<li>
‘‘ขาริภารํ คเหตฺวาน, อาหรโนฺต ผลํ ตทา;  
  
อทฺทสํ วิรชํ พุทฺธํ, จงฺกมนฺตํ มหามุนิํฯ  
</li>
  
<li>
‘‘ปสนฺนจิโตฺต สุมโน, สิเร กตฺวาน อญฺชลิํ;  
  
สมฺพุทฺธํ อภิวาเทตฺวา, อามณฺฑมททิํ ผลํฯ  
</li>
  
<li>
‘‘สตสหสฺสิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, อามณฺฑสฺส อิทํ ผลํฯ  
</li>
  
<li>
‘‘กิเลสา  
  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อามณฺฑผลทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>


<h3>๑๐. สุคนฺธเตฺถรอปทานํ</h3>
<ol>
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน  
นาเมน (สพฺพตฺถ)  
, อุปฺปชฺชิ วทตํ วโรฯ  
</li>
  
<li>
‘‘อนุพฺยญฺชนสมฺปโนฺน, พาตฺติํสวรลกฺขโณ;  
  
พฺยามปฺปภาปริวุโต, รํสิชาลสโมตฺถโฎ  
รํสิชาลสโมสโฎ (สี. ปี.)  
ฯ  
</li>
  
<li>
‘‘อสฺสาเสตา ยถา จโนฺท, สูริโยว ปภงฺกโร;  
  
นิพฺพาเปตา ยถา เมโฆ, สาคโรว คุณากโรฯ  
</li>
  
<li>
‘‘ธรณีริว  
สีเลน, หิมวาว สมาธินา;  
  
อากาโส วิย ปญฺญาย, อสโงฺค อนิโล ยถาฯ  
</li>
  
<li>
‘‘ส กทาจิ มหาวีโร, ปริสาสุ วิสารโท;  
  
สจฺจานิ สมฺปกาเสติ, อุทฺธรโนฺต มหาชนํฯ  
</li>
  
<li>
‘‘ตทา หิ พาราณสิยํ, เสฎฺฐิปุโตฺต มหายโส;  
  
อาสหํ ธนธญฺญสฺส  
อนนฺตธนธญฺญสฺส (ก.)  
, ปหูตสฺส พหู ตทาฯ  
</li>
  
<li>
‘‘ชงฺฆาวิหารํ วิจรํ, มิคทายมุเปจฺจหํ  
มุเปสหํ (ก.)  
;  
  
อทฺทสํ วิรชํ พุทฺธํ, เทเสนฺตํ อมตํ ปทํฯ  
</li>
  
<li>
‘‘วิสฎฺฐกนฺตวจนํ  
, กรวีกสมสฺสรํ;  
  
หํสรุเตหิ  
หํสทุนฺทุภิ (สฺยา. ปี.)  
นิโคฺฆสํ, วิญฺญาเปนฺตํ มหาชนํฯ  
</li>
  
<li>
‘‘ทิสฺวา  
เทวาติเทวํ ตํ, สุตฺวาว มธุรํ คิรํ;  
  
ปหายนปฺปเก โภเค, ปพฺพชิํ อนคาริยํฯ  
</li>
  
<li>
‘‘เอวํ  
ปพฺพชิโต จาหํ, น จิเรน พหุสฺสุโต;  
  
อโหสิํ ธมฺมกถิโก, วิจิตฺตปฎิภาณวาฯ  
</li>
  
<li>
‘‘มหาปริสมเชฺฌหํ, หฎฺฐจิโตฺต ปุนปฺปุนํ;  
  
วณฺณยิํ เหมวณฺณสฺส, วณฺณํ วณฺณวิสารโทฯ  
</li>
  
<li>
‘‘เอส ขีณาสโว พุโทฺธ, อนีโฆ ฉินฺนสํสโย;  
  
สพฺพกมฺมกฺขยํ ปโตฺต, วิมุโตฺตปธิสงฺขเยฯ  
</li>
  
<li>
‘‘เอส โส ภควา พุโทฺธ, เอส สีโห อนุตฺตโร;  
  
สเทวกสฺส โลกสฺส, พฺรหฺมจกฺกปฺปวตฺตโกฯ  
</li>
  
<li>
‘‘ทโนฺต ทเมตา สโนฺต จ, สเมตา นิพฺพุโต อิสิ;  
  
นิพฺพาเปตา จ อสฺสโตฺถ, อสฺสาเสตา มหาชนํฯ  
</li>
  
<li>
‘‘วีโร สูโร จ วิกฺกโนฺต  
ธีโร จ (สี. ปี.)  
, ปโญฺญ การุณิโก วสี;  
  
วิชิตาวี จ ส ชิโน, อปฺปคโพฺพ อนาลโยฯ  
</li>
  
<li>
‘‘อเนโญฺช อจโล ธีมา, อโมโห อสโม มุนิ;  
  
โธรโยฺห อุสโภ นาโค, สีโห สโกฺก ครูสุปิฯ  
</li>
  
<li>
‘‘วิราโค วิมโล พฺรหฺมา, วาที สูโร รณญฺชโห;  
  
อขิโล จ วิสโลฺล จ, อสโม สํยโต  
วุสโภ (สฺยา.), ปยโต (ปี.)  
สุจิฯ  
</li>
  
<li>
‘‘พฺราหฺมโณ  
  
สมโณ นาโถ, ภิสโกฺก สลฺลกตฺตโก;  
  
โยโธ พุโทฺธ สุตาสุโต  
สุโต สุโต (สี. ปี.)  
, อจโล มุทิโต สิโต  
ทิโต (สี.)  
ฯ  
</li>
  
<li>
‘‘ธาตา ธตา จ สนฺติ จ, กตฺตา เนตา ปกาสิตา;  
  
สมฺปหํสิตา เภตฺตา จ, เฉตฺตา โสตา ปสํสิตาฯ  
</li>
  
<li>
‘‘อขิโล จ วิสโลฺล จ, อนีโฆ อกถํกถี;  
  
อเนโช วิรโช กตฺตา, คนฺธา วตฺตา ปสํสิตาฯ  
</li>
  
<li>
‘‘ตาเรตา อตฺถกาเรตา, กาเรตา สมฺปทาริตา;  
  
ปาเปตา สหิตา กนฺตา, หนฺตา อาตาปี ตาปโส  
หนฺตา, ตาปิตา จ วิโสสิตา (สฺยา.)  
ฯ  
</li>
  
<li>
‘‘สมจิโตฺต  
  
สจฺจฎฺฐิโต (สฺยา.)  
สมสโม, อสหาโย ทยาลโย  
ทยาสโย (สี.)  
;  
  
<p>อเจฺฉรสโตฺต  อกุโห, กตาวี อิสิสตฺตโมฯ
</ol></p>


<ol>
<li>
‘‘นิตฺติณฺณกโงฺข นิมฺมาโน, อปฺปเมโยฺย อนูปโม;  
  
สพฺพวากฺยปถาตีโต, สจฺจ เนยฺยนฺตคู  
สพฺพเนยฺยนฺติโก (สฺยา.)  
ชิโนฯ  
</li>
  
<li>
‘‘สตฺตสารวเร  
  
สตรํสีวเร (สฺยา.)  
ตสฺมิํ, ปสาโท อมตาวโห;  
  
ตสฺมา พุเทฺธ จ ธเมฺม จ, สเงฺฆ สทฺธา มหตฺถิกา  
มหิทฺธิกา (สี. ก.)  
ฯ  
</li>
  
<li>
‘‘คุเณหิ เอวมาทีหิ, ติโลกสรณุตฺตมํ;  
  
วเณฺณโนฺต ปริสามเชฺฌ, อกํ  
กถิํ (สฺยา.)  
ธมฺมกถํ อหํฯ  
</li>
  
<li>
‘‘ตโต จุตาหํ ตุสิเต, อนุโภตฺวา มหาสุขํ;  
  
ตโต จุโต มนุเสฺสสุ, ชาโต โหมิ สุคนฺธิโกฯ  
</li>
  
<li>
‘‘นิสฺสาโส มุขคโนฺธ จ, เทหคโนฺธ ตเถว เม;  
  
เสทคโนฺธ จ สตตํ, สพฺพคโนฺธว โหติ เม  
สพฺพคโนฺธติเสติ เม (สี. ปี.)  
ฯ  
</li>
  
<li>
‘‘มุขคโนฺธ  
สทา มยฺหํ, ปทุมุปฺปลจมฺปโก;  
  
ปริสโนฺต  
อาทิสโนฺต (สี.), อติกโนฺต (สฺยา.), อติสโนฺต (ปี.)  
สทา วาติ, สรีโร จ ตเถว เมฯ  
</li>
  
<li>
‘‘คุณตฺถวสฺส สพฺพนฺตํ, ผลํ ตุ  
ผลนฺตํ (สฺยา.)  
ปรมพฺภุตํ;  
  
เอกคฺคมนสา สเพฺพ, วณฺณยิสฺสํ  
ภาสิตสฺส (สฺยา.)  
สุณาถ เมฯ  
</li>
  
<li>
‘‘คุณํ  
พุทฺธสฺส วตฺวาน, หิตาย จ น สทิสํ  
หิตาย ชนสนฺธิสุ (สี. ปี.), หิตาย นํ สุขาวหํ (สฺยา.)  
;  
  
สุขิโต  
สุจิโตฺต (สฺยา.)  
โหมิ สพฺพตฺถ, สโงฺฆ วีรสมายุโต  
สรทฺธนิสมายุโต (สี.)  
ฯ  
</li>
  
<li>
‘‘ยสสฺสี สุขิโต กโนฺต, ชุติมา ปิยทสฺสโน;  
  
วตฺตา อปริภูโต จ, นิโทฺทโส ปญฺญวา ตถาฯ  
</li>
  
<li>
‘‘ขีเณ อายุสิ  
ปาสุสิ (สฺยา.)  
นิพฺพานํ, สุลภํ พุทฺธภตฺติโน;  
  
เตสํ เหตุํ ปวกฺขามิ, ตํ สุณาถ ยถาตถํฯ  
</li>
  
<li>
‘‘สนฺตํ  
ยสํ ภควโต, วิธินา อภิวาทยํ;  
  
ตตฺถ ตตฺถูปปโนฺนปิ  
ยตฺถ ตตฺถูปปโนฺนปิ (สี. ปี.)  
, ยสสฺสี เตน โหมหํฯ  
</li>
  
<li>
‘‘ทุกฺขสฺสนฺตกรํ พุทฺธํ, ธมฺมํ สนฺตมสงฺขตํ;  
  
วณฺณยํ สุขโท อาสิํ, สตฺตานํ สุขิโต ตโตฯ  
</li>
  
<li>
‘‘คุณํ วทโนฺต พุทฺธสฺส, พุทฺธปีติสมายุโต;  
  
สกนฺติํ ปรกนฺติญฺจ, ชนยิํ เตน กนฺติมาฯ  
</li>
  
<li>
‘‘ชิโน เต ติตฺถิกากิเณฺณ  
ชโนเฆ ติตฺถกากิเณฺณ (สี. ปี.), ชิโน โย ติตฺถิกาติโณฺณ (สฺยา.)  
, อภิภุยฺย กุติตฺถิเย;  
  
คุณํ วทโนฺต โชเตสิํ  
โถเมสิํ (สฺยา.)  
, นายกํ ชุติมา ตโตฯ  
</li>
  
<li>
‘‘ปิยการี ชนสฺสาปิ, สมฺพุทฺธสฺส คุณํ วทํ;  
  
สรโทว สสโงฺกหํ, เตนาสิํ ปิยทสฺสโนฯ  
</li>
  
<li>
‘‘ยถาสตฺติวเสนาหํ  
  
, สพฺพวาจาหิ สนฺถวิํ;  
  
สุคตํ เตน วาคิโส, วิจิตฺตปฎิภานวาฯ  
</li>
  
<li>
‘‘เย พาลา วิมติํ ปตฺตา, ปริโภนฺติ มหามุนิํ;  
  
นิคฺคหิํ เต สทฺธเมฺมน, ปริภูโต น เตนหํ  
ปริภูเตน เตนหํ (สฺยา.)  
ฯ  
</li>
  
<li>
‘‘พุทฺธวเณฺณน สตฺตานํ, กิเลเส อปเนสหํ;  
  
นิกฺกิเลสมโน โหมิ, ตสฺส กมฺมสฺส วาหสาฯ  
</li>
  
<li>
‘‘โสตูนํ  
วุทฺธิมชนิํ  
พุทฺธิมชนิํ (สี. ปี.)  
, พุทฺธานุสฺสติเทสโก;  
  
เตนาหมาสิํ  
เตนาปิ จาสิํ (สฺยา.)  
สปฺปโญฺญ, นิปุณตฺถวิปสฺสโกฯ  
</li>
  
<li>
‘‘สพฺพาสวปริกฺขีโณ, ติณฺณสํสารสาคโร;  
  
สิขีว อนุปาทาโน, ปาปุณิสฺสามิ นิพฺพุติํฯ  
</li>
  
<li>
‘‘อิมสฺมิํเยว กปฺปสฺมิํ, ยมหํ สนฺถวิํ ชินํ;  
  
ทุคฺคติํ นาภิชานามิ, พุทฺธวณฺณสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สุคโนฺธ เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ติณโท  
มญฺจโท เจว, สรณพฺภญฺชนปฺปโท;  
  
สุปโฎ ทณฺฑทายี จ, เนลปูชี ตเถว จฯ  
</p>
  
<p>
โพธิสมฺมชฺชโก มโณฺฑ, สุคโนฺธ ทสโมติ จ;  
  
คาถาสตํ สเตวีสํ, คณิตเญฺจตฺถ สพฺพโสฯ  
</p>
  
  
  
  
  