<h1>ทิวาทโย</h1>
<ol>
<li>
ทิวุ กีลา วิชิคิํสา โวหารชฺชุติ โถมิเต,  
  
สิวุ ตนฺตูนสนฺตาเน ขี ขเย ขา ปกาสเน;  
</li>
  
<li>
กา-คา สเทฺท (ปิ) ฆา คโนฺธ’ปาทาเน รุจ โรจเน,  
  
กจ ทิตฺยํ มุจ โมเจ (อโถ) วิจ วิเวจเน;  
</li>
  
<li>
รญฺช ราเค สญฺช สเงฺค ขลเน มชฺช สุทฺธิยํ,  
  
ยุโช สมาธิมฺหิ ลุโช วินาเส ฌา วิจินฺตเน;  
</li>
  
<li>
ตา ปาลเน ฉิทิ เทฺวธากาเร มิท สิเนหเน,  
  
มทุ’มฺมาเท ขิท ทีนภาเว ภิท วิทารเณ;  
</li>
  
<li>
สิท ปาเก ปทคเต วิท สตฺตา วิจินฺตเน,  
  
ที ขเย สุปเน ทา (จ) ทาเน ทาตฺว’วขณฺฑเน;  
</li>
  
<li>
พุธา’วคมนา’ทีสุ อเตฺถสุ ยุธ ยุชฺฌเน,  
  
กุธ โกเป สุธ โสเจ ราธ หิํสาย สิทฺธิยํ;  
</li>
  
<li>
อิธ สํสิทฺธิวุทฺธีสุ สิธ-สาธ (จ) สิทฺธิยํ,  
  
วิธ เวเธ คิธ เคเธ รุธิ อาวรณา’ทิสุ;  
</li>
  
<li>
มน ญาเณ ชนุ’ปฺปาเท หน หิํสาคตีสุ (ปิ,)  
  
สินา โสเจ กุป โกเป ตป สนฺตาป ปีณเน;  
</li>
  
<li>
ลุปเจฺฉเท รุป นาเส ปกาเส ทิป ทิตฺติยํ,  
  
ทป หาเส ลภ ลาเภ ลุภ เคเธ ขุโภ จเล;  
</li>
  
<li>
สมู’ปสม เขเทสุ หร-หิรี (จ) ลชฺชเน,  
  
มิลา คตฺตวีนาเม (จ) คิลา หาสกฺขเย (ปิ จ;)  
</li>
  
<li>
ลี สิเลเส ทฺรวีกาเร วา คตี พนฺธเนสุ (จ,)  
  
ลิสิ เลเส ตุส โตเส สิลิสา’ลิงฺคนาทิสุ;  
</li>
  
<li>
กิลิส กลิโส’ปตาเป (อโถ) ตส ปิปาสเน,  
  
รุส โรเส ทิส-ทุส อปฺปีติมฺหิ (ทุเว สิยุํ;)  
</li>
  
<li>
ยสุปฺปยตเน อสุ เขปเน (ปิ จ วตฺตเต,)  
  
สุส โสเส ภส อโธปาเต นส อทสฺสเน;  
</li>
  
<p> สา’สฺสาเท สา’วสาเน (จ) สา ตนูกรเณ (ปิ จ) หา จาเค มุห เวจิเตฺต นห สชฺชนพนฺธเน นห โสเจ ปิหิจฺฉายํ สินิห-สนิห ปีติยํฯ
</ol></p>





