<h1>๕๕. ภทฺทิยวโคฺค</h1>
<h3>๑. ลกุณฺฑภทฺทิยเตฺถรอปทานํ</h3>
<ol>
<li>
‘‘ปทุมุตฺตโร  
  
  
  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘ตทาหํ หํสวติยํ, เสฎฺฐิปุโตฺต มหทฺธโน;  
  
ชงฺฆาวิหารํ วิจรํ, สงฺฆารามํ อคจฺฉหํฯ  
</li>
  
<li>
‘‘ตทา โส โลกปโชฺชโต, ธมฺมํ เทเสสิ นายโก;  
  
มญฺชุสฺสรานํ ปวรํ, สาวกํ อภิกิตฺตยิฯ  
</li>
  
<li>
‘‘ตํ สุตฺวา มุทิโต หุตฺวา, การํ กตฺวา มเหสิโน;  
  
วนฺทิตฺวา สตฺถุโน ปาเท, ตํ ฐานมภิปตฺถยิํฯ  
</li>
  
<li>
‘‘ตทา พุโทฺธ วิยากาสิ, สงฺฆมเชฺฌ วินายโก;  
  
‘อนาคตมฺหิ อทฺธาเน, ลจฺฉเส ตํ มโนรถํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
ภทฺทิโย นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘เทฺวนวุเต  
อิโต กเปฺป, ผุโสฺส อุปฺปชฺชิ นายโก;  
  
ทุราสโท ทุปฺปสโห, สพฺพโลกุตฺตโม ชิโนฯ  
</li>
  
<li>
‘‘จรเณน จ สมฺปโนฺน, พฺรหา อุชุ ปตาปวา;  
  
หิเตสี สพฺพสตฺตานํ  
สพฺพปาณีนํ (สี.)  
, พหุํ โมเจสิ พนฺธนาฯ  
</li>
  
<li>
‘‘นนฺทารามวเน ตสฺส, อโหสิํ ผุสฺสโกกิโล  
ปุสฺสโกกิโล (สี. สฺยา.)  
;  
  
คนฺธกุฎิสมาสเนฺน, อมฺพรุเกฺข วสามหํฯ  
</li>
  
<li>
‘‘ตทา  
ปิณฺฑาย คจฺฉนฺตํ, ทกฺขิเณยฺยํ ชินุตฺตมํ;  
  
ทิสฺวา จิตฺตํ ปสาเทตฺวา, มญฺชุนาภินิกูชหํ  
มญฺชุนาเทน กูชหํ (สี. ปี.)  
ฯ  
</li>
  
<li>
‘‘ราชุยฺยานํ  
ตทา คนฺตฺวา, สุปกฺกํ กนกตฺตจํ;  
  
อมฺพปิณฺฑํ คเหตฺวาน, สมฺพุทฺธโสฺสปนามยิํฯ  
</li>
  
<li>
‘‘ตทา เม จิตฺตมญฺญาย, มหาการุณิโก ชิโน;  
  
อุปฎฺฐากสฺส หตฺถโต, ปตฺตํ ปคฺคณฺหิ นายโกฯ  
</li>
  
<li>
‘‘อทาสิํ  
หฎฺฐจิโตฺตหํ  
ตุฎฺฐจิโตฺตหํ (สี.)  
, อมฺพปิณฺฑํ มหามุเน;  
  
ปเตฺต ปกฺขิปฺป ปเกฺขหิ, ปญฺชลิํ  
ปเกฺขหญฺชลิํ (สี.)  
กตฺวาน มญฺชุนาฯ  
</li>
  
<li>
‘‘สเรน รชนีเยน, สวนีเยน วคฺคุนา;  
  
วสฺสโนฺต พุทฺธปูชตฺถํ, นีฬํ  
นิทฺทํ (สฺยา. ปี.)  
คนฺตฺวา นิปชฺชหํฯ  
</li>
  
<li>
‘‘ตทา มุทิตจิตฺตํ มํ, พุทฺธเปมคตาสยํ;  
  
สกุณคฺฆิ อุปาคนฺตฺวา, ฆาตยี ทุฎฺฐมานโสฯ  
</li>
  
<li>
‘‘ตโต จุโตหํ ตุสิเต, อนุโภตฺวา มหาสุขํ;  
  
มนุสฺสโยนิมาคจฺฉิํ, ตสฺส กมฺมสฺส วาหสาฯ  
</li>
  
<li>
‘‘อิมมฺหิ  
ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘สาสนํ โชตยิตฺวา โส, อภิภุยฺย กุติตฺถิเย;  
  
วินยิตฺวาน เวเนเยฺย, นิพฺพุโต โส สสาวโกฯ  
</li>
  
<li>
‘‘นิพฺพุเต ตมฺหิ โลกเคฺค, ปสนฺนา ชนตา พหู;  
  
ปูชนตฺถาย พุทฺธสฺส, ถูปํ กุพฺพนฺติ สตฺถุโนฯ  
</li>
  
<li>
‘‘‘สตฺตโยชนิกํ ถูปํ, สตฺตรตนภูสิตํ;  
  
กริสฺสาม มเหสิสฺส’, อิเจฺจวํ มนฺตยนฺติ เตฯ  
</li>
  
<li>
‘‘กิกิโน กาสิราชสฺส, ตทา เสนาย นายโก;  
  
หุตฺวาหํ อปฺปมาณสฺส, ปมาณํ เจติเย วทิํฯ  
</li>
  
<li>
‘‘ตทา เต มม วาเกฺยน, เจติยํ โยชนุคฺคตํ;  
  
อกํสุ นรวีรสฺส, นานารตนภูสิตํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม  
  
จ ภเว ทานิ, ชาโต เสฎฺฐิกุเล อหํ;  
  
สาวตฺถิยํ ปุรวเร, อิเทฺธ ผีเต มหทฺธเนฯ  
</li>
  
<li>
‘‘ปุรปฺปเวเส สุคตํ, ทิสฺวา วิมฺหิตมานโส;  
  
ปพฺพชิตฺวาน น จิรํ, อรหตฺตมปาปุณิํฯ  
</li>
  
<li>
‘‘เจติยสฺส ปมาณํ ยํ, อกริํ เตน กมฺมุนา;  
  
ลกุณฺฑกสรีโรหํ, ชาโต ปริภวารโหฯ  
</li>
  
<li>
‘‘สเรน  
มธุเรนาหํ, ปูชิตฺวา อิสิสตฺตมํ;  
  
มญฺชุสฺสรานํ ภิกฺขูนํ, อคฺคตฺตมนุปาปุณิํฯ  
</li>
  
<li>
‘‘ผลทาเนน  
พุทฺธสฺส, คุณานุสฺสรเณน จ;  
  
สามญฺญผลสมฺปโนฺน, วิหรามิ อนาสโวฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
อิตฺถํ สุทํ อายสฺมา ลกุณฺฑภทฺทิโย เถโร อิมา คาถาโย  
</li>
  
<p>อภาสิตฺถาติฯ
</ol></p>

</p>


<h3>๒. กงฺขาเรวตเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘สีหหนุ พฺรหฺมคิโร, หํสทุนฺทุภินิสฺสโน  
หํสทุนฺทุภินิสฺสโร (สี.) … นิสฺสวโน (ปี.) … สาวโน (สฺยา.)  
;  
  
นาควิกฺกนฺตคมโน, จนฺทสูราทิกปฺปโภฯ  
</li>
  
<li>
‘‘มหามตี  
มหาวีโร, มหาฌายี มหาพโล  
มหาคติ (สฺยา.), มหาหิโต (ปี.)  
;  
  
มหาการุณิโก นาโถ, มหาตมปนูทโน  
มหาตมวิธํสโน (สฺยา.), มหาตมนิสูทโน (ปี.)  
ฯ  
</li>
  
<li>
‘‘ส  
  
กทาจิ ติโลกโคฺค, เวเนยฺยํ วินยํ พหุํ  
เวเนเยฺย วินิยํ พหู (สี.)  
;  
  
ธมฺมํ เทเสสิ สมฺพุโทฺธ, สตฺตาสยวิทู มุนิฯ  
</li>
  
<li>
‘‘ฌายิํ ฌานรตํ วีรํ, อุปสนฺตํ อนาวิลํ;  
  
วณฺณยโนฺต ปริสติํ, โตเสสิ  
โตเสติ (สฺยา. ปี. ก.)  
ชนตํ ชิโนฯ  
</li>
  
<li>
‘‘ตทาหํ หํสวติยํ, พฺราหฺมโณ เวทปารคู;  
  
ธมฺมํ สุตฺวาน มุทิโต, ตํ ฐานมภิปตฺถยิํฯ  
</li>
  
<li>
‘‘ตทา ชิโน วิยากาสิ, สงฺฆมเชฺฌ วินายโก;  
  
‘มุทิโต โหหิ ตฺวํ พฺรเหฺม, ลจฺฉเส ตํ มโนรถํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
เรวโต นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม จ ภเว ทานิ, ชาโตหํ โกลิเย ปุเร;  
  
ขตฺติเย กุลสมฺปเนฺน, อิเทฺธ ผีเต มหทฺธเนฯ  
</li>
  
<li>
‘‘ยทา  
กปิลวตฺถุสฺมิํ, พุโทฺธ ธมฺมมเทสยิ;  
  
ตทา ปสโนฺน สุคเต, ปพฺพชิํ อนคาริยํฯ  
</li>
  
<li>
‘‘กงฺขา เม พหุลา อาสิ, กปฺปากเปฺป ตหิํ ตหิํ;  
  
สพฺพํ ตํ วินยี พุโทฺธ, เทเสตฺวา ธมฺมมุตฺตมํฯ  
</li>
  
<li>
‘‘ตโตหํ  
ติณฺณสํสาโร, สทา ฌานสุเข รโต;  
  
วิหรามิ ตทา พุโทฺธ, มํ ทิสฺวา เอตทพฺรวิฯ  
</li>
  
<li>
‘‘‘ยา  
กาจิ กงฺขา อิธ วา หุรํ วา, สกเวทิยา วา ปรเวทิยา วา;  
  
เย ฌายิโน ตา ปชหนฺติ สพฺพา, อาตาปิโน พฺรหฺมจริยํ จรนฺตา’ฯ  
</li>
  
<li>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว กิเลเส ฌาปยิํ มมฯ  
</li>
  
<li>
‘‘ตโต ฌานรตํ ทิสฺวา, พุโทฺธ โลกนฺตคู มุนิ;  
  
ฌายีนํ ภิกฺขูนํ อโคฺค, ปญฺญาเปติ มหามติฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กงฺขาเรวโต เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๓. สีวลิเตฺถรอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘สีลํ ตสฺส อสเงฺขยฺยํ, สมาธิ วชิรูปโม;  
  
อสเงฺขยฺยํ ญาณวรํ, วิมุตฺติ จ อโนปมาฯ  
</li>
  
<li>
‘‘มนุชามรนาคานํ, พฺรหฺมานญฺจ สมาคเม;  
  
สมณพฺราหฺมณากิเณฺณ, ธมฺมํ เทเสสิ นายโกฯ  
</li>
  
<li>
‘‘สสาวกํ มหาลาภิํ, ปุญฺญวนฺตํ ชุตินฺธรํ;  
  
ฐเปสิ เอตทคฺคมฺหิ, ปริสาสุ วิสารโทฯ  
</li>
  
<li>
‘‘ตทาหํ ขตฺติโย อาสิํ, นคเร หํสสวฺหเย;  
  
สุตฺวา ชินสฺส ตํ วากฺยํ, สาวกสฺส คุณํ พหุํฯ  
</li>
  
<li>
‘‘นิมนฺตยิตฺวา  
  
สตฺตาหํ, โภชยิตฺวา สสาวกํ;  
  
มหาทานํ ททิตฺวาน, ตํ ฐานมภิปตฺถยิํฯ  
</li>
  
<li>
‘‘ตทา มํ วินตํ ปาเท, ทิสฺวาน ปุริสาสโภ;  
  
สเรน มหตา วีโร  
สุสฺสเรน มหาวีโร (สี. ปี.)  
, อิทํ วจนมพฺรวิฯ  
</li>
  
<li>
‘‘‘ตโต ชินสฺส วจนํ, โสตุกามา มหาชนา;  
  
เทวทานวคนฺธพฺพา, พฺรหฺมาโน จ มหิทฺธิกา’ฯ  
</li>
  
<li>
‘‘สมณพฺราหฺมณา เจว, นมสฺสิํสุ กตญฺชลี;  
  
‘นโม เต ปุริสาชญฺญ, นโม เต ปุริสุตฺตมฯ  
</li>
  
<li>
‘‘‘ขตฺติเยน  
  
มหาทานํ, ทินฺนํ สตฺตาหิกมฺปิ โว  
สตฺตหิกํ มิ โว (สี.), สตฺตหิกาธิกํ (สฺยา.), สตฺตหิกํ วิโภ (ปี.)  
;  
  
โสตุกามา ผลํ ตสฺส, พฺยากโรหิ มหามุเน’ฯ  
</li>
  
<li>
‘‘ตโต อโวจ ภควา, ‘สุณาถ มม ภาสิตํ;  
  
อปฺปเมยฺยมฺหิ พุทฺธมฺหิ, สสงฺฆมฺหิ ปติฎฺฐิตา  
สํฆมฺหิ สุปฺปติฎฺฐิตา (สี. ปี.)  
ฯ  
</li>
  
<li>
‘‘‘ทกฺขิณา ตาย  
ทกฺขิณาทาย (สฺยา. ปี.)  
โก วตฺตา, อปฺปเมยฺยผลา หิ สา;  
  
อปิ เจ ส มหาโภโค, ฐานํ ปเตฺถติ อุตฺตมํฯ  
</li>
  
<li>
‘‘‘ลาภี วิปุลลาภานํ, ยถา ภิกฺขุ สุทสฺสโน;  
  
ตถาหมฺปิ ภเวยฺยนฺติ, ลจฺฉเส ตํ อนาคเตฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สีวลิ นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปโค อหํฯ  
</li>
  
<li>
‘‘เอกนวุติโต กเปฺป, วิปสฺสี โลกนายโก;  
  
อุปฺปชฺชิ จารุทสฺสโน, สพฺพธมฺมวิปสฺสโกฯ  
</li>
  
<li>
‘‘ตทาหํ  
พนฺธุมติยํ, กุลสฺสญฺญตรสฺส จ;  
  
ทยิโต ปสฺสิโต เจว, อาสิํ กมฺมนฺตวาวโฎ  
กมฺมนฺตพฺยาวโฎ (สี. สฺยา. ก.)  
ฯ  
</li>
  
<li>
‘‘ตทา อญฺญตโร ปูโค, วิปสฺสิสฺส มเหสิโน;  
  
ปริเวสํ อการยิ, มหนฺตมติวิสฺสุตํฯ  
</li>
  
<li>
‘‘นิฎฺฐิเต  
  
จ มหาทาเน, ททุํ ขชฺชกสญฺหิตํ;  
  
นวํ ทธิํ มธุเญฺจว, วิจินํ เนว อทฺทสุํฯ  
</li>
  
<li>
‘‘ตทาหํ ตํ คเหตฺวาน, นวํ ทธิํ มธุมฺปิ จ;  
  
กมฺมสฺสามิฆรํ คจฺฉิํ, ตเมสนฺตา มมทฺทสุํฯ  
</li>
  
<li>
‘‘สหสฺสมปิ ทตฺวาน, นาลภิํสุ จ ตํ ทฺวยํ;  
  
ตโตหํ เอวํ จิเนฺตสิํ, ‘เนตํ เหสฺสติ โอรกํฯ  
</li>
  
<li>
‘‘‘ยถา อิเม ชนา สเพฺพ, สกฺกโรนฺติ ตถาคตํ;  
  
อหมฺปิ การํ กสฺสามิ, สสเงฺฆ โลกนายเก’ฯ  
</li>
  
<li>
‘‘ตทาหเมวํ  
จิเนฺตตฺวา, ทธิํ มธุญฺจ เอกโต;  
  
มทฺทิตฺวา โลกนาถสฺส, สสงฺฆสฺส อทาสหํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปุนาหํ พาราณสิยํ, ราชา หุตฺวา มหายโส;  
  
สตฺตุกสฺส ตทา ทุโฎฺฐ, ทฺวารโรธมการยิํฯ  
</li>
  
<li>
‘‘ตทา ตปสฺสิโน รุทฺธา, เอกาหํ รกฺขิตา อหุํ;  
  
ตโต ตสฺส วิปาเกน, ปาปติํ  
ปาปิฎฺฐํ (สฺยา.) ปาปตฺตํ (ก.)  
นิรยํ ภุสํฯ  
</li>
  
<li>
‘‘ปจฺฉิเม จ ภเว ทานิ, ชาโตหํ โกลิเย ปุเร;  
  
สุปฺปวาสา จ เม มาตา, มหาลิ ลิจฺฉวี ปิตาฯ  
</li>
  
<li>
‘‘ขตฺติเย ปุญฺญกเมฺมน, ทฺวารโรธสฺส วาหสา;  
  
สตฺต วสฺสานิ นิวสิํ, มาตุกุจฺฉิมฺหิ ทุกฺขิโตฯ  
</li>
  
<li>
‘‘สตฺตาหํ  
ทฺวารมูโฬฺหหํ, มหาทุกฺขสมปฺปิโต;  
  
มาตา เม ฉนฺททาเนน, เอวํ อาสิ สุทุกฺขิตาฯ  
</li>
  
<li>
‘‘สุวตฺถิโตหํ  
นิกฺขโนฺต, พุเทฺธน อนุกมฺปิโต;  
  
นิกฺขนฺตทิวเสเยว, ปพฺพชิํ อนคาริยํฯ  
</li>
  
<li>
‘‘อุปชฺฌา สาริปุโตฺต เม, โมคฺคลฺลาโน มหิทฺธิโก;  
  
เกเส โอโรปยโนฺต เม, อนุสาสิ มหามติฯ  
</li>
  
<li>
‘‘เกเสสุ  
ฉิชฺชมาเนสุ, อรหตฺตมปาปุณิํ;  
  
เทวา นาคา มนุสฺสา จ, ปจฺจเย อุปเนนฺติ เมฯ  
</li>
  
<li>
‘‘ปทุมุตฺตรนาถญฺจ, วิปสฺสิญฺจ วินายกํ;  
  
ยํ ปูชยิํ ปมุทิโต, ปจฺจเยหิ วิเสสโตฯ  
</li>
  
<li>
‘‘ตโต เตสํ วิเสเสน, กมฺมานํ วิปุลุตฺตมํ;  
  
ลาภํ ลภามิ สพฺพตฺถ, วเน คาเม ชเล ถเลฯ  
</li>
  
<li>
‘‘เรวตํ ทสฺสนตฺถาย, ยทา ยาติ วินายโก;  
  
ติํสภิกฺขุสหเสฺสหิ, สห โลกคฺคนายโกฯ  
</li>
  
<li>
‘‘ตทา เทโวปณีเตหิ, มมตฺถาย มหามติ;  
  
ปจฺจเยหิ มหาวีโร, สสโงฺฆ โลกนายโกฯ  
</li>
  
<li>
‘‘อุปฎฺฐิโต  
มยา พุโทฺธ, คนฺตฺวา เรวตมทฺทส;  
  
ตโต เชตวนํ คนฺตฺวา, เอตทเคฺค ฐเปสิ มํฯ  
</li>
  
<li>
‘‘‘ลาภีนํ สีวลิ อโคฺค, มม สิเสฺสสุ ภิกฺขโว’;  
  
สพฺพโลกหิโต สตฺถา, กิตฺตยี ปริสาสุ มํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สีวลิเถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. วงฺคีสเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘ยถาปิ  
สาคเร อูมิ, คคเน วิย ตารกา;  
  
เอวํ ปาวจนํ ตสฺส, อรหเนฺตหิ จิตฺติตํฯ  
</li>
  
<li>
‘‘สเทวาสุรนาเคหิ, มนุเชหิ ปุรกฺขโต;  
  
สมณพฺราหฺมณากิเณฺณ, ชนมเชฺฌ ชินุตฺตโมฯ  
</li>
  
<li>
‘‘ปภาหิ อนุรญฺชโนฺต, โลเก  
โลกํ (สี.)  
โลกนฺตคู ชิโน;  
  
วจเนน วิโพเธโนฺต, เวเนยฺยปทุมานิ โสฯ  
</li>
  
<li>
‘‘เวสารเชฺชหิ สมฺปโนฺน, จตูหิ ปุริสุตฺตโม;  
  
ปหีนภยสารโชฺช, เขมปฺปโตฺต วิสารโทฯ  
</li>
  
<li>
‘‘อาสภํ  
  
ปวรํ ฐานํ, พุทฺธภูมิญฺจ เกวลํ;  
  
ปฎิชานาติ โลกโคฺค, นตฺถิ สโญฺจทโก กฺวจิฯ  
</li>
  
<li>
‘‘สีหนาทมสมฺภีตํ, นทโต ตสฺส ตาทิโน;  
  
เทโว นโร วา พฺรหฺมา วา, ปฎิวตฺตา น วิชฺชติฯ  
</li>
  
<li>
‘‘เทเสโนฺต  
ปวรํ ธมฺมํ, สนฺตาเรโนฺต สเทวกํ;  
  
ธมฺมจกฺกํ ปวเตฺตติ, ปริสาสุ วิสารโทฯ  
</li>
  
<li>
‘‘ปฎิภานวตํ อคฺคํ, สาวกํ สาธุสมฺมตํ;  
  
คุณํ พหุํ ปกิเตฺตตฺวา, เอตทเคฺค ฐเปสิ ตํฯ  
</li>
  
<li>
‘‘ตทาหํ หํสวติยํ, พฺราหฺมโณ สาธุสมฺมโต;  
  
สพฺพเวทวิทู ชาโต, วาคีโส วาทิสูทโนฯ  
</li>
  
<li>
‘‘อุเปจฺจ ตํ มหาวีรํ, สุตฺวาหํ ธมฺมเทสนํ;  
  
ปีติวรํ ปฎิลภิํ, สาวกสฺส คุเณ รโตฯ  
</li>
  
<li>
‘‘นิมเนฺตตฺวาว สุคตํ, สสงฺฆํ โลกนนฺทนํ;  
  
สตฺตาหํ โภชยิตฺวาหํ, ทุเสฺสหจฺฉาทยิํ ตทาฯ  
</li>
  
<li>
‘‘นิปจฺจ สิรสา ปาเท, กโตกาโส กตญฺชลี;  
  
เอกมนฺตํ ฐิโต หโฎฺฐ, สนฺถวิํ ชินมุตฺตมํฯ  
</li>
  
<li>
‘‘‘นโม เต วาทิมทฺทน  
วาทิสทฺทุล (สี. ปี.), วาทิสูทน (สฺยา.)  
, นโม เต อิสิสตฺตม  
ปุริสุตฺตม (สี. ปี.)  
;  
  
นโม เต สพฺพโลกคฺค, นโม เต อภยงฺกรฯ  
</li>
  
<li>
‘‘‘นโม  
เต มารมถน  
มารมสน (อฎฺฐ.)  
, นโม เต ทิฎฺฐิสูทน;  
  
นโม เต สนฺติสุขท, นโม เต สรณงฺกรฯ  
</li>
  
<li>
‘‘‘อนาถานํ  
ภวํ นาโถ, ภีตานํ อภยปฺปโท;  
  
วิสฺสามภูมิ  
วิสฺสาสํ ภูมิ (สฺยา.), วิสฺสานภูมิ (ปี.)  
สนฺตานํ, สรณํ สรเณสินํ’ฯ  
</li>
  
<li>
‘‘เอวมาทีหิ สมฺพุทฺธํ, สนฺถวิตฺวา มหาคุณํ;  
  
อโวจํ วาทิสูทสฺส  
วาทิสูรสฺส (สี. สฺยา. ปี.)  
, คติํ ปโปฺปมิ ภิกฺขุโนฯ  
</li>
  
<li>
‘‘ตทา อโวจ ภควา, อนนฺตปฎิภานวา;  
  
‘โย โส พุทฺธํ อโภเชสิ, สตฺตาหํ สหสาวกํฯ  
</li>
  
<li>
‘‘‘คุณญฺจ เม ปกิเตฺตสิ, ปสโนฺน เสหิ ปาณิภิ;  
  
เอโส ปตฺถยเต ฐานํ, วาทิสูทสฺส ภิกฺขุโนฯ  
</li>
  
<li>
‘‘‘อนาคตมฺหิ  
อทฺธาเน, ลจฺฉเส ตํ มโนรถํ;  
  
เทวมานุสสมฺปตฺติํ, อนุโภตฺวา อนปฺปกํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
วงฺคีโส นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ตํ สุตฺวา มุทิโต หุตฺวา, ยาวชีวํ ตทา ชินํ;  
  
ปจฺจเยหิ อุปฎฺฐาสิํ, เมตฺตจิโตฺต ตถาคตํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตุสิตํ  
ตาวติํสํ (สฺยา.)  
อคมาสหํฯ  
</li>
  
<li>
‘‘ปจฺฉิเม จ ภเว ทานิ, ชาโต วิปฺปกุเล  
ปริพฺพาชกุเล (สี. สฺยา. ปี.)  
อหํ;  
  
ปจฺจาชาโต  
สมฺปโตฺต จ (ก.)  
ยทา อาสิํ, ชาติยา สตฺตวสฺสิโกฯ  
</li>
  
<li>
‘‘สพฺพเวทวิทู  
ชาโต, วาทสตฺถวิสารโท;  
  
วาทิสฺสโร  
วคฺคุสฺสโร (สฺยา. ปี.)  
จิตฺตกถี, ปรวาทปฺปมทฺทโนฯ  
</li>
  
<li>
‘‘วเงฺค ชาโตติ วงฺคีโส, วจเน อิสฺสโรติ วา;  
  
วงฺคีโส อิติ เม นามํ, อภวี โลกสมฺมตํฯ  
</li>
  
<li>
‘‘ยทาหํ  
วิญฺญุตํ ปโตฺต, ฐิโต ปฐมโยพฺพเน;  
  
ตทา ราชคเห รเมฺม, สาริปุตฺตมหทฺทสํ  
มถทฺทสํ (สี. ปี.), จ อทฺทสํ (สฺยา.)  
ฯ  
</li>
  
ปญฺจวีสติมํ ภาณวารํฯ  
</li>
  
<li>
‘‘ปิณฺฑาย วิจรนฺตํ ตํ, ปตฺตปาณิํ สุสํวุตํ;  
  
อโลลกฺขิํ มิตภาณิํ, ยุคมตฺตํ นิทกฺขิตํ  
นิริกฺขตํ (สี. ปี.), อุทิกฺขตํ (สฺยา.)  
ฯ  
</li>
  
<li>
‘‘ตํ ทิสฺวา วิมฺหิโต หุตฺวา, อโวจํ มมนุจฺฉวํ  
มนนุจฺฉวํ (สี. สฺยา.)  
;  
  
กณิการํว นิจิตํ  
กณิการปริจิตํ (ปี.), ขณิกํ ฐานรจิตํ (สี.)  
, จิตฺตํ คาถาปทํ อหํฯ  
</li>
  
<li>
‘‘อาจิกฺขิ โส เม สตฺถารํ, สมฺพุทฺธํ โลกนายกํ;  
  
ตทา โส ปณฺฑิโต วีโร, อุตฺตริํ  
อุตฺตรํ (สี. ปี.)  
สมโวจ เมฯ  
</li>
  
<li>
‘‘วิราคสํหิตํ วากฺยํ, กตฺวา ทุทฺทสมุตฺตมํ;  
  
วิจิตฺตปฎิภาเนหิ, โตสิโต เตน ตาทินาฯ  
</li>
  
<li>
‘‘นิปจฺจ สิรสา ปาเท, ‘ปพฺพาเชหี’ติ มํ พฺรวิ;  
  
ตโต มํ ส มหาปโญฺญ, พุทฺธเสฎฺฐมุปานยิฯ  
</li>
  
<li>
‘‘นิปจฺจ สิรสา ปาเท, นิสีทิํ สตฺถุ สนฺติเก;  
  
มมาห วทตํ เสโฎฺฐ, กจฺจิ วงฺคีส ชานาสิ  
สจฺจํ วงฺคีส กจฺจิ เต (สฺยา.)  
ฯ  
</li>
  
<li>
‘‘กิญฺจิ  
สิปฺปนฺติ ตสฺสาหํ, ‘ชานามี’ติ จ อพฺรวิํ;  
  
มตสีสํ  
  
วนจฺฉุทฺธํ, อปิ พารสวสฺสิกํ;  
</li>
  
ตว วิชฺชาวิเสเสน, สเจ สโกฺกสิ วาจย  
ภาสย (สี. ปี.)  
ฯ  
</li>
  
<li>
‘‘อาโมติ เม ปฎิญฺญาเต, ตีณิ สีสานิ ทสฺสยิ;  
  
นิรยนรเทเวสุ, อุปปเนฺน อวาจยิํฯ  
</li>
  
<li>
‘‘ตทา ขีณาสวเสฺสว  
ปเจฺจกพุทฺธสฺส (สี. ปี.)  
, สีสํ ทเสฺสสิ นายโก;  
  
ตโตหํ วิหตารโพฺภ, ปพฺพชฺชํ สมยาจิสํฯ  
</li>
  
<li>
‘‘ปพฺพชิตฺวาน สุคตํ, สนฺถวามิ ตหิํ ตหิํ;  
  
ตโต มํ กพฺพวิโตฺตสิ  
กวิจิโตฺตติ (สฺยา. ปี.)  
, อุชฺฌายนฺติห ภิกฺขโวฯ  
</li>
  
<li>
‘‘ตโต  
วีมํสนตฺถํ เม, อาห พุโทฺธ วินายโก;  
  
ตกฺกิกา ปนิมา คาถา, ฐานโส ปฎิภนฺติ ตํฯ  
</li>
  
<li>
‘‘น กพฺพวิโตฺตหํ วีร, ฐานโส ปฎิภนฺติ มํ;  
  
เตน หิ ทานิ วงฺคีส, ฐานโส สนฺถวาหิ มํฯ  
</li>
  
<li>
‘‘ตทาหํ สนฺถวิํ วีรํ, คาถาหิ อิสิสตฺตมํ;  
  
ฐานโส เม ตทา ตุโฎฺฐ, ชิโน อเคฺค ฐเปสิ มํฯ  
</li>
  
<li>
‘‘ปฎิภาเนน จิเตฺตน, อเญฺญสมติมญฺญหํ;  
  
เปสเล เตน สํวิโคฺค, อรหตฺตมปาปุณิํฯ  
</li>
  
<li>
‘‘‘ปฎิภานวตํ อโคฺค, อโญฺญ โกจิ น วิชฺชติ;  
  
ยถายํ ภิกฺขุ วงฺคีโส, เอวํ ธาเรถ ภิกฺขโว’ฯ  
</li>
  
<li>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว กิเลเส ฌาปยิํ มมฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา วงฺคีโส เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. นนฺทกเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘หิตาย สพฺพสตฺตานํ, สุขาย วทตํ วโร;  
  
อตฺถาย ปุริสาชโญฺญ, ปฎิปโนฺน สเทวเกฯ  
</li>
  
<li>
‘‘ยสคฺคปโตฺต สิริมา, กิตฺติวณฺณภโต  
กิตฺติวณฺณ ภโฎ (สฺยา. ก.)  
ชิโน;  
  
ปูชิโต สพฺพโลกสฺส, ทิสา สพฺพาสุ วิสฺสุโตฯ  
</li>
  
<li>
‘‘อุตฺติณฺณวิจิกิโจฺฉ  
โส, วีติวตฺตกถํกโถ;  
  
ปริปุณฺณมนสงฺกโปฺป, ปโตฺต สโมฺพธิมุตฺตมํฯ  
</li>
  
<li>
‘‘อนุปฺปนฺนสฺส มคฺคสฺส, อุปฺปาเทตา นรุตฺตโม;  
  
อนกฺขาตญฺจ อกฺขาสิ, อสญฺชาตญฺจ สญฺชนีฯ  
</li>
  
<li>
‘‘มคฺคญฺญู  
มคฺควิทู  
โส มคฺควิทู (สี. ปี.)  
จ, มคฺคกฺขายี นราสโภ;  
  
มคฺคสฺส กุสโล สตฺถา, สารถีนํ วรุตฺตโม  
นรุตฺตโม (สฺยา.)  
ฯ  
</li>
  
<li>
‘‘ตทา มหาการุณิโก, ธมฺมํ เทเสสิ นายโก;  
  
นิมุเคฺค กามปงฺกมฺหิ  
โมหปงฺกมฺหิ (สี. สฺยา.), โมหมคฺคมฺหิ (ปี.)  
, สมุทฺธรติ ปาณิเนฯ  
</li>
  
<li>
‘‘ภิกฺขุนีนํ โอวทเน, สาวกํ เสฎฺฐสมฺมตํ;  
  
วณฺณยํ เอตทคฺคมฺหิ, ปญฺญเปสิ มหามุนิฯ  
</li>
  
<li>
‘‘ตํ สุตฺวาหํ ปมุทิโต, นิมเนฺตตฺวา ตถาคตํ;  
  
โภชยิตฺวา สสงฺฆํ ตํ, ปตฺถยิํ ฐานมุตฺตมํฯ  
</li>
  
<li>
‘‘ตทา ปมุทิโต นาโถ, มํ อโวจ มหาอิสิ;  
  
‘สุขี ภวสฺสุ ทีฆาวุ  
ทีฆายุ (สี. สฺยา.)  
, ลจฺฉเส ตํ มโนรถํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
นนฺทโก นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปโค อหํฯ  
</li>
  
<li>
‘‘ปจฺฉิเม  
จ ภเว ทานิ, ชาโต เสฎฺฐิกุเล อหํ;  
  
สาวตฺถิยํ ปุเร วเร, อิเทฺธ ผีเต มหทฺธเนฯ  
</li>
  
<li>
‘‘ปุรปฺปเวเส สุคตํ, ทิสฺวา วิมฺหิตมานโส;  
  
เชตารามปฎิคฺคาเห, ปพฺพชิํ อนคาริยํฯ  
</li>
  
<li>
‘‘นจิเรเนว  
  
กาเลน, อรหตฺตมปาปุณิํ;  
  
ตโตหํ ติณฺณสํสาโร, สาสิโต สพฺพทสฺสินาฯ  
</li>
  
<li>
‘‘ภิกฺขุนีนํ  
ธมฺมกถํ, ปฎิปุจฺฉากริํ อหํ;  
  
สาสิตา ตา มยา สพฺพา, อภวิํสุ อนาสวาฯ  
</li>
  
<li>
‘‘สตานิ ปญฺจนูนานิ, ตทา ตุโฎฺฐ มหาหิโต;  
  
ภิกฺขุนีนํ โอวทตํ, อคฺคฎฺฐาเน ฐเปสิ มํฯ  
</li>
  
<li>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว, กิเลเส ฌาปยิํ มมฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา นนฺทโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๖. กาฬุทายิเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘นายกานํ  
วโร สตฺถา, คุณาคุณวิทู ชิโน;  
  
กตญฺญู กตเวที จ, ติเตฺถ โยเชติ ปาณิเน  
ปาณิโน (สี. สฺยา ปี.)  
ฯ  
</li>
  
<li>
‘‘สพฺพญฺญุเตน ญาเณน, ตุลยิตฺวา ทยาสโย;  
  
เทเสติ ปวรํ ธมฺมํ, อนนฺตคุณสญฺจโยฯ  
</li>
  
<li>
‘‘ส  
กทาจิ มหาวีโร, อนนฺตชินสํสริ  
อนนฺตชนสํสทิ (สี.), อนนฺตชนสํสุธิ (สฺยา.), อนนฺตชนสํสรี (ปี.)  
;  
  
เทเสติ มธุรํ ธมฺมํ, จตุสจฺจูปสญฺหิตํฯ  
</li>
  
<li>
‘‘สุตฺวาน ตํ ธมฺมวรํ, อาทิมชฺฌนฺตโสภณํ;  
  
ปาณสตสหสฺสานํ, ธมฺมาภิสมโย อหุฯ  
</li>
  
<li>
‘‘นินฺนาทิตา ตทา ภูมิ, คชฺชิํสุ จ ปโยธรา;  
  
สาธุการํ ปวตฺติํสุ, เทวพฺรหฺมนราสุราฯ  
</li>
  
<li>
‘‘‘อโห  
การุณิโก สตฺถา, อโห สทฺธมฺมเทสนา;  
  
อโห ภวสมุทฺทมฺหิ, นิมุเคฺค อุทฺธรี ชิโน’ฯ  
</li>
  
<li>
‘‘เอวํ ปเวทชาเตสุ, สนรามรพฺรหฺมสุ;  
  
กุลปฺปสาทกานคฺคํ, สาวกํ วณฺณยี ชิโนฯ  
</li>
  
<li>
‘‘ตทาหํ หํสวติยํ, ชาโตมจฺจกุเล อหุํ;  
  
ปาสาทิโก ทสฺสนิโย, ปหูตธนธญฺญวาฯ  
</li>
  
<li>
‘‘หํสารามมุเปจฺจาหํ  
, วนฺทิตฺวา ตํ ตถาคตํ;  
  
สุณิตฺวา มธุรํ ธมฺมํ, การํ กตฺวา จ ตาทิโนฯ  
</li>
  
<li>
‘‘นิปจฺจ ปาทมูเลหํ, อิมํ วจนมพฺรวิํ;  
  
‘กุลปฺปสาทกานโคฺค, โย ตยา สนฺถุโต  
โย ตว สาสเน (สฺยา.)  
มุเนฯ  
</li>
  
<li>
‘‘‘ตาทิโส  
โหมหํ วีร  
ตาทิโสหํ มหาวีร (สฺยา. ก.)  
, พุทฺธเสฎฺฐสฺส สาสเน’;  
  
ตทา มหาการุณิโก, สิญฺจโนฺต วา มเตน มํฯ  
</li>
  
<li>
‘‘อาห มํ ‘ปุตฺต อุตฺติฎฺฐ, ลจฺฉเส ตํ มโนรถํ;  
  
กถํ นาม ชิเน การํ, กตฺวาน วิผโล สิยาฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
อุทายิ นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ตํ สุตฺวา มุทิโต หุตฺวา, ยาวชีวํ ตทา ชินํ;  
  
เมตฺตจิโตฺต ปริจริํ, ปจฺจเยหิ วินายกํฯ  
</li>
  
<li>
‘‘เตน กมฺมวิปาเกน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม  
จ ภเว ทานิ, รเมฺม กปิลวตฺถเว;  
  
ชาโต มหามจฺจกุเล, สุโทฺธทนมหีปเต  
สุโทฺธทโน มหีปติ (สฺยา.)  
ฯ  
</li>
  
<li>
‘‘ตทา อชายิ สิทฺธโตฺถ, รเมฺม ลุมฺพินิกานเน;  
  
หิตาย สพฺพโลกสฺส, สุขาย จ นราสโภฯ  
</li>
  
<li>
‘‘ตทเหว  
อหํ ชาโต, สห เตเนว วฑฺฒิโต;  
  
ปิโย สหาโย ทยิโต, วิยโตฺต นีติโกวิโทฯ  
</li>
  
<li>
‘‘เอกูนติํโส วยสา, นิกฺขมิตฺวา อคารโต  
นิกฺขโนฺต ปพฺพชิตฺถโส (สี. สฺยา.)  
;  
  
ฉพฺพสฺสํ วีตินาเมตฺวา, อาสิ พุโทฺธ วินายโกฯ  
</li>
  
<li>
‘‘เชตฺวา  
สเสนกํ มารํ, เขปยิตฺวาน อาสเว;  
  
ภวณฺณวํ ตริตฺวาน, พุโทฺธ อาสิ สเทวเกฯ  
</li>
  
<li>
‘‘อิสิวฺหยํ คมิตฺวาน  
อิสิวฺหยํ ปตนํ คนฺตฺวา (สฺยา.)  
, วิเนตฺวา ปญฺจวคฺคิเย;  
  
ตโต วิเนสิ ภควา, คนฺตฺวา คนฺตฺวา ตหิํ ตหิํฯ  
</li>
  
<li>
‘‘เวเนเยฺย วินยโนฺต โส, สงฺคณฺหโนฺต สเทวกํ;  
  
อุเปจฺจ มคเธ คิริํ  
มาคทคิริํ (สี.), มงฺคลาคิริํ (ปี.)  
, วิหริตฺถ ตทา ชิโนฯ  
</li>
  
<li>
‘‘ตทา  
สุโทฺธทเนนาหํ, ภูมิปาเลน เปสิโต;  
  
คนฺตฺวา ทิสฺวา ทสพลํ, ปพฺพชิตฺวารหา อหุํฯ  
</li>
  
<li>
‘‘ตทา มเหสิํ ยาจิตฺวา, ปาปยิํ กปิลวฺหยํ;  
  
ตโต ปุราหํ คนฺตฺวาน, ปสาเทสิํ มหากุลํฯ  
</li>
  
<li>
‘‘ชิโน ตสฺมิํ คุเณ ตุโฎฺฐ, มํ มหาปริสาย โส  
มมาห ปุริสาสโภ (สฺยา. ปี.)  
;  
  
กุลปฺปสาทกานคฺคํ, ปญฺญาเปสิ วินายโกฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กาฬุทายิเถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๗. อภยเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘สรณคมเน  
กิญฺจิ, นิเวเสสิ ตถาคโต;  
  
กิญฺจิ สีเล นิเวเสสิ, ทสกมฺมปถุตฺตเมฯ  
</li>
  
<li>
‘‘เทติ กสฺสจิ โส วีโร, สามญฺญผลมุตฺตมํ;  
  
สมาปตฺตี ตถา อฎฺฐ, ติโสฺส วิชฺชา ปวจฺฉติฯ  
</li>
  
<li>
‘‘ฉฬภิญฺญาสุ โยเชสิ, กิญฺจิ สตฺตํ นรุตฺตโม;  
  
เทติ กสฺสจิ นาโถ โส, จตโสฺส ปฎิสมฺภิทาฯ  
</li>
  
<li>
‘‘โพธเนยฺยํ ปชํ ทิสฺวา, อสเงฺขยฺยมฺปิ โยชนํ  
อสเงฺขเยฺยปิ โยชเน สี. สฺยา. ปี.)  
;  
  
ขเณน อุปคนฺตฺวาน, วิเนติ นรสารถิฯ  
</li>
  
<li>
‘‘ตทาหํ หํสวติยํ, อโหสิํ พฺราหฺมณตฺรโช;  
  
ปารคู สพฺพเวทานํ, เวยฺยากรณสมฺมโตฯ  
</li>
  
<li>
‘‘นิรุตฺติยา จ กุสโล, นิฆณฺฑุมฺหิ วิสารโท;  
  
ปทโก เกฎุภวิทู, ฉโนฺทวิจิติโกวิโทฯ  
</li>
  
<li>
‘‘ชงฺฆาวิหารํ วิจรํ, หํสารามมุเปจฺจหํ;  
  
อทฺทสํ วรทํ  
วทตํ (สี. ปี.), ปวรํ (สฺยา.)  
เสฎฺฐํ, มหาชนปุรกฺขตํฯ  
</li>
  
<li>
‘‘เทเสนฺตํ วิรชํ ธมฺมํ, ปจฺจนีกมตี อหํ;  
  
อุเปตฺวา ตสฺส กลฺยาณํ, สุตฺวาน วิมลํ อหํ  
วากฺยานิ, สุตฺวาน วิมลานหํ (สี. สฺยา. ปี.)  
ฯ  
</li>
  
<li>
‘‘พฺยาหตํ  
  
ปุนรุตฺตํ วา, อปตฺถํ วา นิรตฺถกํ;  
  
นาทฺทสํ ตสฺส มุนิโน, ตโต ปพฺพชิโต อหํฯ  
</li>
  
<li>
‘‘นจิเรเนว กาเลน, สพฺพสตฺตวิสารโท;  
  
นิปุโณ พุทฺธวจเน, อโหสิํ คุณิสมฺมโตฯ  
</li>
  
<li>
‘‘ตทา จตโสฺส คาถาโย, คนฺถยิตฺวา สุพฺยญฺชนา;  
  
สนฺถวิตฺวา ติโลกคฺคํ, เทสยิสฺสํ ทิเน ทิเนฯ  
</li>
  
<li>
‘‘วิรโตฺตสิ มหาวีโร, สํสาเร สภเย วสํ;  
  
กรุณาย น นิพฺพายิ, ตโต การุณิโก มุนิฯ  
</li>
  
<li>
‘‘ปุถุชฺชโน  
วโย สโนฺต, น กิเลสวโส อหุ;  
  
สมฺปชาโน สติยุโตฺต, ตสฺมา เอโส อจินฺติโยฯ  
</li>
  
<li>
‘‘ทุพฺพลานิ  
กิเลสานิ, ยสฺสาสยคตานิ เม;  
  
ญาณคฺคิปริทฑฺฒานิ, น ขียิํสุ ตมพฺภุตํฯ  
</li>
  
<li>
‘‘โย สพฺพโลกสฺส ครุ, โลโก  
โลเก (สฺยา. ก.)  
ยสฺส ตถา ครุ;  
  
ตถาปิ โลกาจริโย, โลโก ตสฺสานุวตฺตโกฯ  
</li>
  
<li>
‘‘เอวมาทีหิ สมฺพุทฺธํ, กิตฺตยํ ธมฺมเทสนํ;  
  
ยาวชีวํ กริตฺวาน, คโต สคฺคํ ตโต จุโตฯ  
</li>
  
<li>
‘‘สตสหสฺสิโต กเปฺป, ยํ พุทฺธมภิกิตฺตยิํ;  
  
ทุคฺคติํ นาภิชานามิ, กิตฺตนาย อิทํ ผลํฯ  
</li>
  
<li>
‘‘เทวโลเก มหารชฺชํ, ปาเทสิํ กญฺจนคฺฆิยํ  
ทิพฺพานุโภชหํ ตทา (สฺยา.), รชฺชํ ปาเทสิ กํจยํ (สี.)  
;  
  
จกฺกวตฺตี มหารชฺชํ, พหุโสนุภวิํ อหํฯ  
</li>
  
<li>
‘‘ทุเว  
ภเว ปชายามิ, เทวเตฺต อถ มานุเส;  
  
อญฺญํ คติํ น ชานามิ, กิตฺตนาย อิทํ ผลํฯ  
</li>
  
<li>
‘‘ทุเว กุเล ปชายามิ, ขตฺติเย อถ พฺราหฺมเณ;  
  
นีเจ กุเล น ชายามิ, กิตฺตนาย อิทํ ผลํฯ  
</li>
  
<li>
‘‘ปจฺฉิเม จ ภเว ทานิ, คิริพฺพชปุรุตฺตเม;  
  
รโญฺญหํ พิมฺพิสารสฺส, ปุโตฺต นาเมน จาภโยฯ  
</li>
  
<li>
‘‘ปาปมิตฺตวสํ คนฺตฺวา, นิคเณฺฐน วิโมหิโต;  
  
เปสิโต นาฎปุเตฺตน, พุทฺธเสฎฺฐมุเปจฺจหํฯ  
</li>
  
<li>
‘‘ปุจฺฉิตฺวา  
นิปุณํ ปญฺหํ, สุตฺวา พฺยากรณุตฺตมํ;  
  
ปพฺพชิตฺวาน นจิรํ, อรหตฺตมปาปุณิํฯ  
</li>
  
<li>
‘‘กิตฺตยิตฺวา ชินวรํ, กิตฺติโต โหมิ สพฺพทา;  
  
สุคนฺธเทหวทโน, อาสิํ สุขสมปฺปิโตฯ  
</li>
  
<li>
‘‘ติกฺขหาสลหุปโญฺญ, มหาปโญฺญ ตเถวหํ;  
  
วิจิตฺตปฎิภาโน จ, ตสฺส กมฺมสฺส วาหสาฯ  
</li>
  
<li>
‘‘อภิตฺถวิตฺวา ปทุมุตฺตราหํ, ปสนฺนจิโตฺต อสมํ สยมฺภุํ;  
  
น คจฺฉิ กปฺปานิ อปายภูมิํ, สตํ สหสฺสานิ พเลน ตสฺสฯ  
</li>
  
<li>
‘‘กิเลสา  
  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อภโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. โลมสกงฺคิยเตฺถรอปทานํ</h3>
<ol>
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘ตทาหํ จนฺทโน เจว, ปพฺพชิตฺวาน สาสเน;  
  
อาปาณโกฎิกํ ธมฺมํ, ปูรยิตฺวาน สาสเนฯ  
</li>
  
<li>
‘‘ตโต จุตา สนฺตุสิตํ, อุปปนฺนา อุโภ มยํ;  
  
ตตฺถ ทิเพฺพหิ นเจฺจหิ, คีเตหิ วาทิเตหิ จฯ  
</li>
  
<li>
‘‘รูปาทิทสหเงฺคหิ, อภิโภตฺวาน เสสเก;  
  
ยาวตายุํ วสิตฺวาน, อนุโภตฺวา มหาสุขํฯ  
</li>
  
<li>
‘‘ตโต จวิตฺวา ติทสํ, จนฺทโน อุปปชฺชถ;  
  
อหํ กปิลวตฺถุสฺมิํ, อชายิํ สากิยตฺรโชฯ  
</li>
  
<li>
‘‘ยทา อุทายิเตฺถเรน, อชฺฌิโฎฺฐ โลกนายโก;  
  
อนุกมฺปิย สกฺยานํ, อุเปสิ กปิลวฺหยํฯ  
</li>
  
<li>
‘‘ตทาติมานิโน  
สกฺยา, น พุทฺธสฺส คุณญฺญุโน;  
  
ปณมนฺติ น สมฺพุทฺธํ, ชาติถทฺธา อนาทราฯ  
</li>
  
<li>
‘‘เตสํ  
สงฺกปฺปมญฺญาย, อากาเส จงฺกมี ชิโน;  
  
ปชฺชุโนฺน วิย วสฺสิตฺถ, ปชฺชลิตฺถ ยถา สิขีฯ  
</li>
  
<li>
‘‘ทเสฺสตฺวา รูปมตุลํ, ปุน อนฺตรธายถ;  
  
เอโกปิ หุตฺวา พหุธา, อโหสิ ปุนเรกโกฯ  
</li>
  
<li>
‘‘อนฺธการํ  
  
ปกาสญฺจ, ทสฺสยิตฺวา อเนกธา;  
  
ปาฎิเหรํ กริตฺวาน, วินยี ญาตเก มุนิฯ  
</li>
  
<li>
‘‘จาตุทฺทีโป มหาเมโฆ, ตาวเทว ปวสฺสถ;  
  
ตทา หิ ชาตกํ พุโทฺธ, เวสฺสนฺตรมเทสยิฯ  
</li>
  
<li>
‘‘ตทา เต ขตฺติยา สเพฺพ, นิหนฺตฺวา ชาติชํ มทํ;  
  
อุเปสุํ สรณํ พุทฺธํ, อาห สุโทฺธทโน ตทาฯ  
</li>
  
<li>
‘‘‘อิทํ ตติยํ ตว ภูริปญฺญ, ปาทานิ วนฺทามิ สมนฺตจกฺขุ;  
  
ยทาภิชาโต ปถวี ปกมฺปยี, ยทา จ ตํ นชฺชหิ ชมฺพุฉายา’ฯ  
</li>
  
<li>
‘‘ตทา พุทฺธานุภาวํ ตํ, ทิสฺวา วิมฺหิตมานโส;  
  
ปพฺพชิตฺวาน ตเตฺถว, นิวสิํ มาตุปูชโกฯ  
</li>
  
<li>
‘‘จนฺทโน เทวปุโตฺต มํ, อุปคนฺตฺวานุปุจฺฉถ;  
  
ภเทฺทกรตฺตสฺส ตทา, สเงฺขปวิตฺถารํ นยํฯ  
</li>
  
<li>
‘‘โจทิโตหํ  
ตทา เตน, อุเปจฺจ นรนายกํ;  
  
ภเทฺทกรตฺตํ สุตฺวาน, สํวิโคฺค วนมามโกฯ  
</li>
  
<li>
‘‘ตทา มาตรมปุจฺฉิํ, วเน วจฺฉามิ เอกโก;  
  
สุขุมาโลติ เม มาตา, วารยี ตํ  
เต (สฺยา. ปี. ก.)  
ตทา วจํฯ  
</li>
  
<li>
‘‘กาสํ  
ทพฺพํ (สี. สฺยา. ปี.)  
กุสํ โปฎกิลํ, อุสีรํ มุญฺชปพฺพชํ  
มุญฺชพพฺพชํ (สี. ปี.)  
;  
  
อุรสา ปนุทิสฺสามิ, วิเวกมนุพฺรูหยํฯ  
</li>
  
<li>
‘‘ตทา วนํ ปวิโฎฺฐหํ, สริตฺวา ชินสาสนํ;  
  
ภเทฺทกรตฺตโอวาทํ, อรหตฺตมปาปุณิํฯ  
</li>
  
<li>
‘‘‘อตีตํ  
นานฺวาคเมยฺย, นปฺปฎิกเงฺข อนาคตํ;  
  
ยทตีตํ ปหีนํ ตํ, อปฺปตฺตญฺจ อนาคตํฯ  
</li>
  
<li>
‘‘‘ปจฺจุปฺปนฺนญฺจ โย ธมฺมํ, ตตฺถ ตตฺถ วิปสฺสติ;  
  
อสํหีรํ อสํกุปฺปํ, ตํ วิทฺวา มนุพฺรูหเยฯ  
</li>
  
<li>
‘‘‘อเชฺชว กิจฺจมาตปฺปํ, โก ชญฺญา มรณํ สุเว;  
  
น หิ โน สงฺครํ  
สงฺกรํ (ก.)  
เตน, มหาเสเนน มจฺจุนาฯ  
</li>
  
<li>
‘‘‘เอวํวิหาริํ  
อาตาปิํ, อโหรตฺตมตนฺทิตํ;  
  
ตํ เว ภเทฺทกรโตฺตติ, สโนฺต อาจิกฺขเต มุนิ’ฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โลมสกงฺคิโย  
โลมสงฺขิโย (สฺยา. ก.)  
เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. วนวจฺฉเตฺถรอปทานํ</h3>
<ol>
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘ตทาหํ ปพฺพชิตฺวาน, ตสฺส พุทฺธสฺส สาสเน;  
  
ยาวชีวํ จริตฺวาน, พฺรหฺมจารํ ตโต จุโตฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตโต จุโต อรญฺญมฺหิ, กโปโต อาสหํ ตหิํ;  
  
วสเต คุณสมฺปโนฺน, ภิกฺขุ ฌานรโต สทาฯ  
</li>
  
<li>
‘‘เมตฺตจิโตฺต การุณิโก, สทา ปมุทิตานโน;  
  
อุเปกฺขโก มหาวีโร, อปฺปมญฺญาสุ โกวิโทฯ  
</li>
  
<li>
‘‘วินีวรณสงฺกเปฺป, สพฺพสตฺตหิตาสเย;  
  
วิสโฎฺฐ นจิเรนาสิํ, ตสฺมิํ สุคตสาวเกฯ  
</li>
  
<li>
‘‘อุเปจฺจ  
ปาทมูลมฺหิ, นิสินฺนสฺส ตทาสฺสเม;  
  
กทาจิ สามิสํ เทติ, ธมฺมํ เทเสสิ เจกทาฯ  
</li>
  
<li>
‘‘ตทา  
วิปุลเปเมน, อุปาสิตฺวา ชินตฺรชํ;  
  
ตโต จุโต คโต สคฺคํ, ปวาโส สฆรํ ยถาฯ  
</li>
  
<li>
‘‘สคฺคา  
จุโต มนุเสฺสสุ, นิพฺพโตฺต ปุญฺญกมฺมุนา;  
  
อคารํ ฉฑฺฑยิตฺวาน, ปพฺพชิํ พหุโส อหํฯ  
</li>
  
<li>
‘‘สมโณ  
ตาปโส วิโปฺป, ปริพฺพโช ตเถวหํ;  
  
หุตฺวา วสิํ อรญฺญมฺหิ, อเนกสตโส อหํฯ  
</li>
  
<li>
‘‘ปจฺฉิเม จ ภเว ทานิ, รเมฺม กปิลวตฺถเว;  
  
วจฺฉโคโตฺต ทิโช ตสฺส, ชายาย อหโมกฺกมิํฯ  
</li>
  
<li>
‘‘มาตุ เม โทหโฬ อาสิ, ติโรกุจฺฉิคตสฺส เม;  
  
ชายมานสมีปมฺหิ, วนวาสาย นิจฺฉโยฯ  
</li>
  
<li>
‘‘ตโต เม อชนี มาตา, รมณีเย วนนฺตเร;  
  
คพฺภโต นิกฺขมนฺตํ มํ, กาสาเยน ปฎิคฺคหุํฯ  
</li>
  
<li>
‘‘ตโต กุมาโร สิทฺธโตฺถ, ชาโต สกฺยกุลทฺธโช;  
  
ตสฺส มิโตฺต ปิโย อาสิํ, สํวิสโฎฺฐ สุมานิโยฯ  
</li>
  
<li>
‘‘สตฺตสาเรภินิกฺขเนฺต, โอหาย วิปุลํ ยสํ;  
  
อหมฺปิ ปพฺพชิตฺวาน, หิมวนฺตมุปาคมิํฯ  
</li>
  
<li>
‘‘วนาลยํ ภาวนียํ, กสฺสปํ ธุตวาทิกํ;  
  
ทิสฺวา สุตฺวา ชินุปฺปาทํ, อุเปสิํ นรสารถิํฯ  
</li>
  
<li>
‘‘โส เม ธมฺมมเทเสสิ, สพฺพตฺถํ สมฺปกาสยํ;  
  
ตโตหํ ปพฺพชิตฺวาน, วนเมว ปุนาคมํ  
ปุนาคมิํ (สี. ปี.), ปุโนกฺกมํ (สฺยา.)  
ฯ  
</li>
  
<li>
‘‘ตตฺถาปฺปมโตฺต  
วิหรํ, ฉฬภิญฺญา อผสฺสยิํ  
อปสฺสยิํ (สฺยา. ก.)  
;  
  
อโห สุลทฺธลาโภมฺหิ, สุมิเตฺตนานุกมฺปิโตฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา วนวโจฺฉ เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. จูฬสุคนฺธเตฺถรอปทานํ</h3>
<ol>
<li>
‘‘อิมมฺหิ  
  
  
ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘อนุพฺยญฺชนสมฺปโนฺน, พาตฺติํสวรลกฺขโณ;  
  
พฺยามปฺปภาปริวุโต, รํสิชาลสโมตฺถโฎฯ  
</li>
  
<li>
‘‘อสฺสาเสตา ยถา จโนฺท, สูริโยว ปภงฺกโร;  
  
นิพฺพาเปตา ยถา เมโฆ, สาคโรว คุณากโรฯ  
</li>
  
<li>
‘‘ธรณีริว สีเลน, หิมวาว สมาธินา;  
  
อากาโส วิย ปญฺญาย, อสโงฺค อนิโล ยถาฯ  
</li>
  
<li>
‘‘ตทาหํ  
พาราณสิยํ, อุปปโนฺน มหากุเล;  
  
ปหูตธนธญฺญสฺมิํ, นานารตนสญฺจเยฯ  
</li>
  
<li>
‘‘มหตา ปริวาเรน, นิสินฺนํ โลกนายกํ;  
  
อุเปจฺจ ธมฺมมโสฺสสิํ, อมตํว มโนหรํฯ  
</li>
  
<li>
‘‘ทฺวตฺติํสลกฺขณธโร, สนกฺขโตฺตว จนฺทิมา;  
  
อนุพฺยญฺชนสมฺปโนฺน, สาลราชาว ผุลฺลิโตฯ  
</li>
  
<li>
‘‘รํสิชาลปริกฺขิโตฺต, ทิโตฺตว กนกาจโล;  
  
พฺยามปฺปภาปริวุโต, สตรํสี ทิวากโรฯ  
</li>
  
<li>
‘‘โสณฺณานโน ชินวโร, สมณีว  
รมฺมณีว (สฺยา.)  
สิลุจฺจโย;  
  
กรุณาปุณฺณหทโย, คุเณน วิย สาคโรฯ  
</li>
  
<li>
‘‘โลกวิสฺสุตกิตฺติ จ, สิเนรูว นคุตฺตโม;  
  
ยสสา วิตฺถโต วีโร, อากาสสทิโส มุนิฯ  
</li>
  
<li>
‘‘อสงฺคจิโตฺต สพฺพตฺถ, อนิโล วิย นายโก;  
  
ปติฎฺฐา สพฺพภูตานํ, มหีว มุนิสตฺตโมฯ  
</li>
  
<li>
‘‘อนุปลิโตฺต โลเกน, โตเยน ปทุมํ ยถา;  
  
กุวาทคจฺฉทหโน, อคฺคิขโนฺธว โสภสิ  
โสภติ (สี.), โส วสิ (สฺยา. ก.)  
ฯ  
</li>
  
<li>
‘‘อคโธ วิย สพฺพตฺถ, กิเลสวิสนาสโก;  
  
คนฺธมาทนเสโลว, คุณคนฺธวิภูสิโตฯ  
</li>
  
<li>
‘‘คุณานํ  
  
อากโร วีโร, รตนานํว สาคโร;  
  
สินฺธูว วนราชีนํ, กิเลสมลหารโกฯ  
</li>
  
<li>
‘‘วิชยีว  
  
มหาโยโธ, มารเสนาวมทฺทโน;  
  
จกฺกวตฺตีว โส ราชา, โพชฺฌงฺครตนิสฺสโรฯ  
</li>
  
<li>
‘‘มหาภิสกฺกสงฺกาโส, โทสพฺยาธิติกิจฺฉโก;  
  
สลฺลกโตฺต ยถา เวโชฺช, ทิฎฺฐิคณฺฑวิผาลโกฯ  
</li>
  
<li>
‘‘โส ตทา โลกปโชฺชโต, สนรามรสกฺกโต;  
  
ปริสาสุ นราทิโจฺจ, ธมฺมํ เทสยเต ชิโนฯ  
</li>
  
<li>
‘‘ทานํ ทตฺวา มหาโภโค, สีเลน สุคตูปโค;  
  
ภาวนาย จ นิพฺพาติ, อิเจฺจวมนุสาสถฯ  
</li>
  
<li>
‘‘เทสนํ ตํ มหสฺสาทํ, อาทิมชฺฌนฺตโสภณํ;  
  
สุณนฺติ ปริสา สพฺพา, อมตํว มหารสํฯ  
</li>
  
<li>
‘‘สุตฺวา สุมธุรํ ธมฺมํ, ปสโนฺน ชินสาสเน;  
  
สุคตํ สรณํ คนฺตฺวา, ยาวชีวํ นมสฺสหํฯ  
</li>
  
<li>
‘‘มุนิโน คนฺธกุฎิยา, โอปุเญฺชสิํ  
อุพฺพเฎฺฎสิํ (สฺยา.)  
ตทา มหิํ;  
  
จตุชฺชาเตน คเนฺธน, มาเส อฎฺฐ ทิเนสฺวหํฯ  
</li>
  
<li>
‘‘ปณิธาย สุคนฺธตฺตํ, สรีรวิสฺสคนฺธิโน  
สรีรสฺส วิคนฺธิโน (สี. สฺยา. ปี.)  
;  
  
ตทา ชิโน วิยากาสิ, สุคนฺธตนุลาภิตํฯ  
</li>
  
<li>
‘‘‘โย ยํ คนฺธกุฎิภูมิํ, คเนฺธโนปุญฺชเต สกิํ;  
  
เตน กมฺมวิปาเกน, อุปปโนฺน ตหิํ ตหิํฯ  
</li>
  
<li>
‘‘‘สุคนฺธเทโห สพฺพตฺถ, ภวิสฺสติ อยํ นโร;  
  
คุณคนฺธยุโตฺต หุตฺวา, นิพฺพายิสฺสตินาสโว’ฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม จ ภเว ทานิ, ชาโต วิปฺปกุเล อหํ;  
  
คพฺภํ เม วสโต มาตา, เทเหนาสิ สุคนฺธิตาฯ  
</li>
  
<li>
‘‘ยทา  
จ มาตุกุจฺฉิมฺหา, นิกฺขมามิ ตทา ปุรี  
ปุรํ (สฺยา. ก.)  
;  
  
สาวตฺถิสพฺพคเนฺธหิ, วาสิตา วิย วายถฯ  
</li>
  
<li>
‘‘ปุปฺผวสฺสญฺจ  
สุรภิ, ทิพฺพคนฺธํ มโนรมํ;  
  
ธูปานิ จ มหคฺฆานิ, อุปวายิํสุ ตาวเทฯ  
</li>
  
<li>
‘‘เทวา  
จ สพฺพคเนฺธหิ, ธูปปุเปฺผหิ ตํ ฆรํ;  
  
วาสยิํสุ สุคเนฺธน, ยสฺมิํ ชาโต อหํ ฆเรฯ  
</li>
  
<li>
‘‘ยทา จ ตรุโณ ภโทฺท, ปฐเม โยพฺพเน ฐิโต;  
  
ตทา เสลํ  
เสสํ (สฺยา.)  
สปริสํ, วิเนตฺวา นรสารถิฯ  
</li>
  
<li>
‘‘เตหิ สเพฺพหิ ปริวุโต  
สหิโต (สี. สฺยา. ปี.)  
, สาวตฺถิปุรมาคโต;  
  
ตทา พุทฺธานุภาวํ ตํ, ทิสฺวา ปพฺพชิโต อหํฯ  
</li>
  
<li>
‘‘สีลํ สมาธิปญฺญญฺจ, วิมุตฺติญฺจ อนุตฺตรํ;  
  
ภาเวตฺวา จตุโร ธเมฺม, ปาปุณิํ อาสวกฺขยํฯ  
</li>
  
<li>
‘‘ยทา ปพฺพชิโต จาหํ, ยทา จ อรหา อหุํ;  
  
นิพฺพายิสฺสํ ยทา จาหํ, คนฺธวโสฺส ตทา อหุฯ  
</li>
  
<li>
‘‘สรีรคโนฺธ จ สทาติเสติ  
สทา วาเสติ (ก.)  
เม, มหารหํ จนฺทนจมฺปกุปฺปลํ;  
  
ตเถว  
คเนฺธ อิตเร จ สพฺพโส, ปสยฺห วายามิ ตโต ตหิํ  
ยหิํ (สฺยา.)  
ตหิํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา จูฬสุคโนฺธ เถโร อิมา คาถาโย อภาสิตฺถาติ;  
</li>
  
จูฬสุคนฺธเตฺถรสฺสาปทานํ ทสมํฯ  
</li>
  
ภทฺทิยวโคฺค ปญฺจปญฺญาสโมฯ  
</li>
  
<p>ตสฺสุทฺทานํ  –
</ol></p>


<p>
ภทฺทิโย เรวโต เถโร, มหาลาภี จ สีวลี;  
  
วงฺคีโส นนฺทโก เจว, กาฬุทายี ตถาภโยฯ  
</p>
  
<p>
โลมโส วนวโจฺฉ จ, สุคโนฺธ เจว ทสโม;  
  
ตีณิ คาถาสตา ตตฺถ, โสฬสา จ ตทุตฺตริฯ  
</p>
  
<p>อถ  วคฺคุทฺทานํ –</p>


<p>
กณิการวฺหโย วโคฺค, ผลโท ติณทายโก;  
  
กจฺจาโน ภทฺทิโย วโคฺค, คาถาโย คณิตา จิมาฯ  
</p>
  
<p>
นวคาถาสตานีห  
  
, จตุราสีติเยว จ;  
  
สปญฺญาสํ ปญฺจสตํ, อปทานา ปกาสิตาฯ  
</p>
  
<p>
สห อุทานคาถาหิ, ฉสหสฺสานิ โหนฺติมา;  
  
เทฺวสตานิ จ คาถานํ, อฎฺฐารส ตทุตฺตริฯ  
</p>
  
  
  
  
  