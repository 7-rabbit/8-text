<h1>๓. นิเกฺขปกณฺฑํ</h1>
<h2>ติกนิเกฺขปกถาวณฺณนา</h2>
<p> ยถาวุตฺตผสฺสปญฺจมกาทิราสิกิจฺจรหิตตฺตา   เกจิ ธเมฺม วิสุํ ฐเปตฺวา โสวจสฺสตาทิอวุตฺตวิเสสสงฺคณฺหนตฺถญฺจ, เวเนยฺยชฺฌาสยวเสน วา ฉนฺทาทโย ‘‘เยวาปนา’’ติ วุตฺตาติ เยวาปนกานํ ปทุทฺธาเรน นิเทฺทสานรหตาย การณํ วุตฺตนฺติ หทยวตฺถุสฺส ตถา นิเทฺทสานรหตาย การณํ วทโนฺต ติ อาหฯ สุขุมภาเวปิ อินฺทฺริยาทิสภาวานิ อุปาทายรูปานิ อาธิปจฺจาทิวเสน ปากฎานิ โหนฺติ, น อตํสภาวํ สุขุมุปาทายรูปนฺติ หทยวตฺถุสฺส ปทุทฺธาเรน กุสลตฺติกปทภาชเน นิเทฺทสานรหตา วุตฺตาฯ สุขุมภาวโตเยว หิ ตํ  ‘‘ยํ รูปํ นิสฺสาย มโนธาตุ จ มโนวิญฺญาณธาตุ จ วตฺตนฺตี’’ติ (ปฎฺฐา. ๑.๑.๘) นิสฺสิตธมฺมมุเขน ทสฺสิตนฺติฯ เวเนยฺยชฺฌาสยวเสน วา หทยวตฺถุ ปทุทฺธาเรน น ทสฺสิตนฺติ ทฎฺฐพฺพํฯ เยน ปน อธิปฺปาเยน รูปกเณฺฑ หทยวตฺถุ ทุวิเธน รูปสงฺคหาทีสุ น วุตฺตํ, โส รูปกณฺฑวณฺณนาย วิภาวิโต เอวาติฯ ติ ปทสฺส ปกฺขิปิตฺวาติ อโตฺถติ อธิปฺปาเยน ติ วุตฺตํฯ มูลาทิวเสน หิ เทสิตา กุสลาทิธมฺมา ตํตํจิตฺตุปฺปาทาทิวเสนปิ เทสิตา เอว นาม โหนฺติ ตํสภาวานติวตฺตนโตติฯ</p>


<p>ติ สุปฺปติฎฺฐิตภาวสาธนวเสนฯ เอตานิ เหตุปทาทีนิ หิโนติ ผลํ เอตสฺมา ปวตฺตตีติ  ปฎิจฺจ เอตสฺมา เอตีติ  ชเนตีติ  นิพฺพเตฺตตีติ ติ เสสานํ วจนโตฺถฯ นฺติ กสฺมา วุตฺตํ, นนุ ‘‘ปีฬนโฎฺฐ’’ติอาทีสุ วิย มูลภาโว มูลโฎฺฐ, ตีณิ กุสลมูลานีติ อยญฺจ มูลโต นิเกฺขโปติ? น, มูลสฺส อโตฺถ มูลโฎฺฐ , โส เอว มูลโฎฺฐติ สุปฺปติฎฺฐิตภาวสาธนเฎฺฐน มูลสภาวานํ อโลภาทิธมฺมานํ กุสลธเมฺมสุ กิจฺจวิเสสสฺส อธิเปฺปตตฺตาฯ เตเนวาห นฺติฯ อถ วา ติ ‘‘ตีณิ กุสลมูลานี’’ติ วุตฺตานํ เตสํ มูลานํ สภาวสงฺขาตอตฺถวเสน, น คาถาย วุตฺตอตฺถวเสนฯ ยสฺมา  ปน โส มูลโฎฺฐเยว จ โหติ, ตสฺมา วุตฺตํ นฺติอาทิฯ อโลภาทโย วิย เวทนากฺขนฺธาทโยปิ อธิกตตฺตา -สเทฺทน ปฎินิทฺทิสิตพฺพาติ วุตฺตํ ติฯ ติ เอตฺถ -สเทฺทน วา เวทนากฺขนฺธาทโยปิ สงฺคหิตาติ ทเสฺสตุํ ติ วุตฺตํฯ</p>


<p>‘‘กตเม ธมฺมา กุสลา’’ติ ปุจฺฉิตฺวา ผสฺสาทิเภทโต จตฺตาโร ขเนฺธ ทเสฺสตฺวา ‘‘อิเม ธมฺมา กุสลา’’ติ (ธ. ส. ๑) วุตฺตตา ขนฺธา จ กุสลนฺติ วุตฺตํ ติฯ ติ กุสลํ…เป.… วิญฺญาณกฺขโนฺธ วาติฯ  อตฺตโน ผลสฺสฯ ติ อิทํ น มูลานํ กุสลสฺส อนวชฺชภาวสาธกตฺตา วุตฺตํ, อถ โข ตสฺส อนวชฺชตาย สุปฺปติฎฺฐิตภาวสาธกตฺตาฯ ยทิ หิ มูเลหิ กโต กุสลานํ อนวชฺชภาโว ภเวยฺย, ตํสมุฎฺฐานรูปสฺสปิ โส ภเวยฺย, มูลานํ วา เตสํ ปจฺจยภาโว น สิยา, โหติ จ โสฯ วุตฺตเญฺหตํ ‘‘เหตู เหตุ…เป.… ปจฺจโย’’ติ (ปฎฺฐา. ๑.๑.๑.)ฯ กิญฺจ ภิโยฺย กุสลานํ วิย อกุสลาพฺยากตานมฺปิ ตพฺภาโว มูลปฎิพโทฺธ ภเวยฺย, ตถา สติ อเหตุกานํ อกุสลาพฺยากตานํ ตพฺภาโว น สิยา, ตสฺมา กุสลาทีนํ โยนิโสมนสิการาทิปฎิพโทฺธ กุสลาทิภาโว, น มูลปฎิพโทฺธ, มูลานิ ปน กุสลาทีนํ สุปฺปติฎฺฐิตภาวสาธนานีติ เวทิตพฺพํฯ สเหตุกา หิ ธมฺมา วิรุฬฺหมูลา วิย ปาทปา สุปฺปติฎฺฐิตา ถิรา โหนฺติ, น ตถา อเหตุกาติฯ นฺติ อิทมฺปิ น อนวชฺชสภาวสฺส ตํสมฺปโยเคน นิปฺผาทิตตฺตา วุตฺตํ, อนวชฺชสภาวํ ปน วิเสเสตฺวา ทเสฺสตุํ วุตฺตํฯ อโลภาทิสมฺปโยคโต หิ กุสลาทีนํ ขนฺธานํ อนวชฺชภาโว สุปฺปติฎฺฐิโต ชายติ, น อเหตุกาพฺยากตานํ วิย น สุปฺปติฎฺฐิโตติฯ ยทิ เอวํ น เตสํ ขนฺธานํ กุสลาทิภาโว ทสฺสิโต สิยา? น, อธิการโต กุสลภาวสฺส วิญฺญายมานตฺตาฯ -สโทฺท วิย วิปากธมฺมตาวาจิโน น มูลกฺขนฺธสทฺทา, โส จ อิธ อวิเสสโต วุโตฺตติ อาห ติฯ อาทิกลฺยาณตํ กุสลานํ  ทเสฺสตีติ โยชนาฯ อนวชฺชเหตุสภาวสุขวิปากภาวนิทานาทิสมฺปตฺติโย ทฎฺฐพฺพา, โยนิโสมนสิการอวชฺชปฎิปกฺขตาอิฎฺฐวิปากตาวเสนปิ นิทานาทิสมฺปตฺติโย  โยเชตพฺพาฯ โยนิโสมนสิการโต หิ กุสลา อโลภาทิมูลกา, อโลภาทิสมฺปโยคโต จ โลภาทิปฎิปกฺขสุขวิปากาว ชาตาติฯ</p>


<p> นฺติ อนุยุญฺชิตฺวา โจทโก ติอาทินา อตฺตโน อธิปฺปายํ วิวรติฯ อิตโร ยถาวุตฺตโมหสฺส อิธ -สเทฺทน อวุจฺจมานตํ นฺติ สมฺปฎิจฺฉิตฺวา ติอาทินา ปริหารมาหฯ ตสฺสโตฺถ – ‘‘ตํสมฺปยุตฺตา’’ติปเทน กิญฺจาปิ ยถาวุตฺตโมโห ปธานภาเวน น คหิโต, นานนฺตริยกตาย ปน คุณภาเวน คหิโตติฯ ติ ยถาวุตฺตสมฺปยุตฺตโต อญฺญตฺถ อภาวาฯ น หิ วิจิกิจฺฉุทฺธจฺจสหคโต โมโห วิจิกิจฺฉุทฺธจฺจาทิธเมฺมหิ วินา โหตีติฯ</p>


<p> อุปฺปาทาทิสงฺขตลกฺขณวินิวตฺตนตฺถํ ติ วุตฺตํฯ อุปฺปาทาทโย ปน ตทวตฺถธมฺมวิการภาวโต ตํตํธมฺมคฺคหเณน คหิตาเยวฯ ตถา หิ วุตฺตํ ‘‘ชรามรณํ ทฺวีหิ ขเนฺธหิ สงฺคหิต’’นฺติ (ธาตุ. ๗๑), ‘‘รูปสฺส อุปจโย’’ติ จ อาทิฯ เกสกุมฺภาทิ สพฺพํ นามํ  รูปเวทนาทิอุปาทานา พฺรหฺมวิหาราทิโคจรา อุปาทาปญฺญตฺติ  ตํตํภูตนิมิตฺตํ ภาวนาวิเสสญฺจ อุปาทาย คเหตโพฺพ ฌานโคจรวิเสโส ติ อิมินา วิหารมญฺจาทิปญฺญตฺตีนํ สตฺตปญฺญตฺติสทิสตํ ทเสฺสติ, ยโต ตา สตฺตปญฺญตฺติคฺคหเณน คยฺหนฺติฯ หุตฺวา อภาวปฎิปีฬนอวสวตฺตนาการภาวโต สงฺขตธมฺมานํ อาการภาวโต สงฺขตธมฺมานํ อาการวิเสสภูตานิ ลกฺขณานิ วิญฺญตฺติอาทโย วิย วตฺตพฺพานิ สิยุํ, ตานิ ปน นิสฺสยานเปกฺขํ น ลพฺภนฺตีติ ปญฺญตฺติสภาวาเนว ตชฺชาปญฺญตฺติภาวโตติ น วุตฺตานิ, สตฺตฆฎาทิโต วิเสสทสฺสนตฺถํ ปน อฎฺฐกถายํ วิสุํ วุตฺตานีติฯ  กุสลตฺติกสฺส นิปฺปเทสตฺตาฯ</p>


<p> ภวติ เอตฺถาติ ภูมิ, นิสฺสยปจฺจยภาวโต สุขสฺส ภูมิ ฯ สุขเวทนาสหิตํ จิตฺตํฯ ตสฺส ภูมิเภเทน นิทฺธารณตฺถํ ตํนิสฺสยภูตา  สมฺปยุตฺตธมฺมา ติ วุตฺตาฯ ตสฺส วา เอกเทสภูตสฺส สมุทายภาวโต อาธารณภาเวน อเปกฺขิตฺวา ตํสมานภูมิ ติ วุตฺตาฯ ตตฺถ ‘‘สุขภูมิยํ กามาวจเร’’ติ เทฺวปิ ภุมฺมวจนานิ ภินฺนาธิกรณภาเวน อฎฺฐกถายํ วุตฺตานีติ อุภเยสมฺปิ สมานาธิกรณภาเวน อตฺถโยคํ  ทเสฺสตุํ ติ วุตฺตํฯ ยเถว หิ จิตฺตํ, เอวํ สเพฺพปิ ปริตฺตสุเขน สมฺปยุตฺตา ธมฺมา ตสฺส นิสฺสยภาวโต ภูมิ กามาวจราติฯ อฎฺฐกถายมฺปิ วา อยมโตฺถ วุโตฺตเยวาติ ทฎฺฐพฺพํฯ ‘‘จิตฺต’’นฺติ หิ จิตฺตุปฺปาโทปิ วุจฺจติฯ เตน วุตฺตํ ‘‘จิตฺตํ อุปฺปนฺนนฺติ เอตฺถ จิตฺตเมว อคฺคเหตฺวา ปโรปณฺณาสกุสลธเมฺมหิ สทฺธิํเยว จิตฺตํ คหิต’’นฺติฯ ติ สุขภูมิยนฺติ จิตฺตุปฺปาทสฺส วิญฺญายมานตฺตาฯ  วิเสสทสฺสนํฯ ภาสิตพฺพํ ภาสิตํ, ตเทว อโตฺถติ ฯ อภิเธยฺยโตฺถฯ ติ ติกทุกานํ กุจฺฉิตานํ สลนาทิอตฺถทีปเกนฯ</p>


<p> ติ ปุพฺพาปรภาเวน วตฺตมาเน อรหโต ขเนฺธ เอกตฺตนยวเสน สนฺตานโต ‘‘อมฺหากํ มาตุลเตฺถโร’’ติอาทินา อาลมฺพิตฺวา ปวตฺตมานํ อุปาทานํ ตสฺส อุปาทานกฺขเนฺธเยว คณฺหาติฯ สติปิ ตํสนฺตติปริยาปเนฺน โลกุตฺตรกฺขเนฺธ ตตฺถ ปวตฺติตุํ อสมตฺถภาวโต กา ปน กถา ขเนฺธ อารพฺภ ปวตฺตมาเนฯ เอเตน นตฺถิ มโคฺค วิสุทฺธิยา, นตฺถิ นิพฺพานนฺติ เอวมาทิวเสน ปวตฺตา มิจฺฉาทิฎฺฐิอาทโย น มคฺคาทิวิสยา ตํตํปญฺญตฺติวิสยาติ ทีปิตํ โหติฯ</p>


<p> ติ อนุปาทานิเยหิ อสํกิเลสิกานํ เภทาภาวมาหฯ</p>


<p> อวิชฺชมาโน จ โส นิจฺจาทิวิปริยาสากาโร จาติ ติ ปทเจฺฉโทฯ ทิฎฺฐิยา นิจฺจาทิอวิชฺชมานากาเรน คยฺหมานเตฺตปิ น ตทากาโร วิย ปรมตฺถโต อวิชฺชมาโน, อถ โข วิชฺชมาโน  กาโย สกฺกาโยติ อวิชฺชมานนิจฺจาทิวิปริยาสาการโต วิเสสนนฺติ  ‘‘สโนฺต วิชฺชมาโน กาโย สกฺกาโย’’ติฯ ติ อิทํ ‘‘สตี กาเย’’ติ เอตฺถ กาย-สโทฺท สมูหตฺถตาย อนามสิตวิเสสํ ขนฺธปญฺจกํ วทตีติ อธิปฺปาเยน วุตฺตํฯ ปสาทกาโย วิย กุจฺฉิตานํ ราคาทีนํ อุปฺปตฺติฎฺฐานตาย กาโยติ วุจฺจตีติ เอวํ ปน อเตฺถ สติ ทิฎฺฐิยา วตฺถุ วิเสสิตเมว โหตีติ โลกุตฺตราปิ อปนีตาฯ น หิ โลกุตฺตรา ขนฺธา อุปฺปตฺติฎฺฐานตาย ‘‘กาโย’’ติ วุจฺจนฺตีติฯ ติ โคสีลาทินา, โลกิยสีเลน วา โลกุตฺตรสีลสฺส อปทฎฺฐาเนนฯ ‘‘อวีติกฺกมนียตาสตตํจริตพฺพตาหิ วา  ตโปจรณภาเวน สมาทินฺนตาย ฯ อตฺตโน ควาทิภาวาธิฎฺฐานํ  คจฺฉโนฺตเยว ภกฺขนาทิควาทิกิริยากรณํ  ฯ อกตฺตพฺพาภิมตโต นิวตฺตนํ วา  ตํสมาทานวโต เวสโภชนกิจฺจจรณาทิวิเสสปฎิปตฺติ นฺติ จ สีลพฺพตานํ วิเสสํ วทนฺติฯ</p>


<p> อิมสฺสุปฺปาทา อิทํ อุปฺปชฺชตีติ อุปฺปาโทติ น ชนนมตฺตํ อธิเปฺปตํ, อถ โข อนิโรโธปีติ ติ อาหฯ ตตฺถายํ -สเทฺท นโย, ชนิตาติ  อวิหตาติ อโตฺถฯ ติ ปุถุสตฺถุมานิโน สตฺตาฯ  อเนกตฺถตฺตา ธาตูนํฯ ขนฺธายตนาทีนํ สวนาธีนตฺตา ปญฺญาจกฺขุปฎิลาภสฺส เตสํ สวนาภาวทีปกํ ‘‘อสฺสุตวา’’ติ อิทํ ปทํ อนฺธตํ วทติฯ</p>


<p>ติ อตฺตนา ปเรหิ จ กตํ กุสลากุสลํ เตหิ นิปฺผาทิตํ สุขทุกฺขํ ยาถาวโต ชานนฺติฯ ปเรสํ อตฺตนา, อตฺตโน จ ปเรหิ กตํ อุปการํ ยถาวุตฺตากาเรน ฯ พฺยาธิอาทีหิ ทุกฺขิตสฺส อุปฎฺฐานาทิ สํสารทุกฺขทุกฺขิตเสฺสว วา ยถาวุตฺตากาเรน ฯ อริยกรธมฺมา อริยสจฺจานีติ ปุริมสจฺจทฺวยวเสน วุตฺตํ ติฯ ปริญฺญาทิวิเสเสน วา ปสฺสิยมานาติ อเตฺถ สติ ติ -สเทฺทน นิจฺจมฺปิ นิพฺพานํ คหิตนฺติ จตุสจฺจวเสนปิ โยเชตพฺพํ, อนิจฺจตฺตาทโย วา ติ วุตฺตาติ ทฎฺฐพฺพํฯ</p>


<p>อวเสสกิเลสา ฯ นฺติ ยาถาวโต ชานนํฯ ยถาภูตาวโพเธน หิ ตสฺส ตานิ อนุปฺปตฺติธมฺมตํ อาปาทิตตาย สนฺตาเน  อปฺปเวสารหานิ ‘‘สํวุตานิ ปิหิตานี’’ติ จ วุจฺจนฺติฯ ติ สพฺพสงฺขารานํ วิปฺปการสฺส ขมนากาเรนฯ อวิปรีตธมฺมา เอตาย นิชฺฌายํ ขมนฺตีติ ติฯ อทุฎฺฐเสฺสว ติติกฺขาภาวโต ตถาปวตฺตา ขนฺธาติ อโทสปฺปธานา ขนฺธา วุตฺตาติ ติ ตติโย วิกโปฺป วุโตฺตฯ สติปฎิปกฺขตฺตา อภิชฺฌาโทมนสฺสานํ ‘‘มุฎฺฐสฺสจฺจ’’นฺติ วุตฺตาฯ  โทโสฯ สสฺสตาทิอนฺตวินิมุตฺตา ธมฺมฎฺฐิตีติ  วุโตฺตฯ ทิฎฺฐธมฺมนิพฺพานวาโท ฯ จริมานุโลมญาณวชฺฌตณฺหาทิโก กิเลโสติ วุโตฺต, ปฎิปทาญาณทสฺสนญาณทสฺสนานิ วิย โคตฺรภุญาณํ กิเลสานํ อปฺปวตฺติกรณภาเวน วตฺตติ, กิเลสวิสยาติลงฺฆนภาเวน ปน ปวตฺตตีติ กตฺวา วุตฺตํ นฺติฯ</p>


<p>ทิฎฺฐิยาทีนํ  สมุทยสภาคตา กมฺมสฺส วิกุปฺปาทเน สหการีการณภาโว, ทสฺสนาทิพฺยาปารํ วา อตฺตานญฺจ ทสฺสนาทิกิจฺจํ จกฺขาทีนนฺติ เอวญฺหิ ยถาตกฺกิตํ อตฺตานํ รูปนฺติ คณฺหาติฯ นฺติ ตกฺกทสฺสเนน ยโถปลทฺธนฺติ อธิปฺปาโยฯ น หิ ทิฎฺฐิคติโก รูปายตนเมว อตฺตาติ คณฺหาตีติฯ ติ สามเญฺญน รูปํ อตฺตาติ สพฺพสงฺคาหกภูตาย ปวตฺติยาฯ นฺติ จกฺขาทีสุ ตํสภาโว อตฺตาติ ปวตฺตมานํ อตฺตคฺคหณํฯ นฺติ อนญฺญตฺตํ อตฺตนิยอตฺตนิสฺสิตอตฺตาธารตาคหณํฯ นฺติ วณฺณรุกฺขปุปฺผมณีนํฯ นนุ จ รุกฺขปุปฺผมณิโย ปรมตฺถโต น วิชฺชนฺติ? สจฺจํ น วิชฺชนฺติ, ตทุปาทานํ ปน วิชฺชตีติ ตํ สมุทิตาทิปฺปการํ อิธ รุกฺขาทิปริยาเยน วุตฺตนฺติ รุกฺขาทินิทสฺสเนปิ น โทโส ฉายารุกฺขาทีนํ วิย รูปสฺส อตฺตโน จ สํสามิภาวาทิมตฺตสฺส อธิเปฺปตตฺตาฯ</p>


<p> นฺติ ชาติภวาทีนํ นิพฺพตฺตินิพฺพตฺตนาทิสภาวํ,  ปจฺจยภาโวฯ</p>


<p> สามเญฺญน ‘‘ตเทกฎฺฐา กิเลสา’’ติ (ธ. ส. ๑๐๑๐), ปรโต ‘‘อวเสโส โลโภ’’ติอาทิวจนโต (ธ. ส. ๑๐๑๑) ปาริเสสโต สามตฺถิยโต วา ลพฺภมานตาย สติปิ อาคตเตฺต สรูเปน ปเภเทน วา ทิฎฺฐิอาทโย วิย อนาคตตฺตา โลภาทโย ‘‘อนาคตา’’ติ วุตฺตาติ อาห  …เป.… นฺติฯ  โลภาทีหิ สหชาตา หุตฺวา ทิฎฺฐิยา เอว ปาฬิยํ วุตฺตกิเลสภาวโตฯ  สํโยชนกิเลสานมฺปิ ปฎินิเทฺทสารหตฺตา สมฺปยุตฺตสมุฎฺฐานภาวโต จฯ ติ สํโยชนภาวรหิเตหิ ถินอุทฺธจฺจอหิริกาโนตฺตเปฺปหิ, ถินอหิริกาโนตฺตเปฺปหิ วาฯ</p>


<p>  อวยเวนปิ สมุทาโย วุจฺจตีติฯ เหตุ เอเตสํ อตฺถีติ วา ติ น อวธาริโตฯ ปุริมปทาวธารณวเสน คเหตพฺพตฺถตฺตา ฯ นฺติ ‘‘ตโย กุสลเหตู อโลโภ อโทโส อโมโห’’ติอาทีสุ (ธ. ส. ๑๐๖๐) วิย ปุริมนเยน ทสฺสิตธเมฺมเยว เหตุปหาตพฺพเหตุกเภทโต อตฺถทสฺสนวเสน นิทฺทิสิตุนฺติ อโตฺถฯ</p>


<p> อภิญฺญายุตฺตวชฺชานํ  มหคฺคตานํ ปริตฺตารมฺมณตฺตาภาวา ติ วุตฺตํฯ อตีตํสญาณสฺส กามาวจรตฺตา ติ อาหฯ</p>


<p> ติ จุติอนนฺตรํ ผลํ อนนฺตรํ, ตสฺมิํ นิยุตฺตานิ ตํ เอกเนฺตน นิปฺผาทนโต อนติกฺกมนกานีติ อโตฺถฯ วุตฺตปฺปการสฺส อนนฺตรสฺส กรณํ อนนฺตรํ, ตํ สีลานีติ โยเชตพฺพํฯ อเนเกสุ อานนฺตริเยสุ กเตสุ กิญฺจาปิ พลวโตเยว ปฎิสนฺธิทานํ, น อิตเรสํ, อตฺตนา ปน กาตพฺพกิจฺจสฺส เตเนว กตตฺตา ตสฺส วิปากสฺส อุปตฺถมฺภนวเสน ปวตฺตนโต น อิตรานิ เตน นิวาริตผลานิ นาม โหนฺติ, โก ปน วาโท ปฎิปเกฺขสุ กุสเลสูติ วุตฺตํ ติฯ ติ กสฺมา วุตฺตํ, นนุ อเนเกสุ อานนฺตริเยสุ กเตสุ พลวํเยว ปฎิสนฺธิทายกนฺติ เตน อิตเรสํ วิปาโก ปฎิพาหิโต โหตีติ อาห นฺติอาทิฯ ตญฺจ เตสํ อญฺญมญฺญํ อปฺปฎิพาหกตฺตํ มาติกาวณฺณนายํ วิตฺถาเรน วิจาริตเมวฯ</p>


<p>อตฺถโต อาปนฺนํ อคฺคเหตฺวา ยถารุตวเสเนว ปาฬิยา อตฺถํ คเหตฺวา เตสํ วาทานํ ตปฺปรภาเวน ปวตฺติํ สนฺธาย อเหตุกวาทาทีนํ วิเสสํ  ทเสฺสตุํ ติอาทิ วุตฺตํฯ อนิยฺยานิกนิยฺยานิกเภทํ ปน สมฺภารกมฺมํ พนฺธโมกฺขเหตูติ พนฺธโมกฺขเหตุํ ปฎิเสเธโนฺตปิ กมฺมํ ปฎิเสเธติฯ  ปน วิปากสฺส กมฺมกิเลสสมาธิปญฺญานํ เหตุภาวโต วิปาโกปิ พนฺธโมกฺขเหตูติ ‘‘นตฺถิ เหตูติ วทโนฺต อุภยํ ปฎิพาหตี’’ติ (ที. นิ. อฎฺฐ. ๑.๑๗๐-๑๗๒) วุตฺตํฯ ตตฺถ กมฺมํ ปฎิเสเธเนฺตนปิ วิปาโก ปฎิเสธิโต โหติ, วิปากํ ปฎิเสเธเนฺตนปิ กมฺมนฺติ ตโยปิ เอเต วาทา อตฺถโต อุภยปฎิเสธกาติ เวทิตพฺพาฯ นฺติ อเหตุกวาทาทิปฎิสํยุเตฺต อสทฺธเมฺม อุคฺคหปริปุจฺฉาวินิจฺฉยปสุตสฺส ‘‘นตฺถิ เหตู’’ติอาทินา รโห นิสีทิตฺวา จิเนฺตนฺตสฺส ตสฺมิํ อารมฺมเณ มิจฺฉาสติ สนฺติฎฺฐติ, จิตฺตํ เอกคฺคํ โหติ, ชวนานิ ชวนฺติฯ ปฐมชวเน สเตกิโจฺฉ โหติ, ตถา ทุติยาทีสุฯ สตฺตเม อเตกิจฺฉภาวํ ปโตฺต นาม โหติฯ ยา เอวํ ปวตฺตา ทิฎฺฐิ, ตํ สนฺธาย วุตฺตํ ‘‘นิยตมิจฺฉาทิฎฺฐิ’’นฺติฯ ตโต ปุริมภาวา อนิยตาฯ</p>


<p> สหชาต อญฺญมญฺญ นิสฺสย อตฺถิ อวิคตาทิวิสิฎฺฐภาเวปิ มคฺคปจฺจยสฺส สมฺปโยควิสิฎฺฐตาทีปเนเนว สหชาตาทิวิสิฎฺฐตาปิ วิญฺญายตีติ ปาฬิยํ ‘‘สมฺปยุโตฺต’’ติ วุตฺตนฺติ  ติ วุตฺตํฯ  น ปน มคฺคงฺคานํ อญฺญมญฺญํ มคฺคปจฺจยภาวาภาวโตติ อธิปฺปาโยฯ ติ ยทิ มคฺคงฺคานํ มคฺคปจฺจยลาภิตาย ปกาสโน ปฐมนโย, เอวํ สเนฺตฯ มคฺคงฺคานิปิ เวทนาทโย วิย มคฺคเหตุกภาเวน วตฺตพฺพตฺตา อมคฺคสภาวานํ อโลภาทีนํ ตทเญฺญสํ ตทุภยสภาวานํ ธมฺมานํ ปจฺจยภาวทีปเน ตติยนเย วิย น ฐเปตพฺพานีติ อาห ติฯ ติ ปุริมนเยฯ</p>


<p>ติ -สเทฺทน ปฐมนยํ สมฺปิเณฺฑติฯ เตน สมฺมาทิฎฺฐิยา ปุริมสฺมิํ นยทฺวเย ฐปิตตฺตา ตสฺส สเหตุกภาวทสฺสโน ตติยนโย อารโทฺธติ ทเสฺสติฯ ตติยนเย สมฺมาทิฎฺฐิยา สเหตุกภาวทสฺสนํ อนิจฺฉโนฺต โจทโก ติ โจเทตฺวา ติอาทินา อตฺตโน อธิปฺปายํ วิวรติฯ อิตโร ติอาทินา ทสฺสเนน ปหาตพฺพเหตุภาเวน วุตฺตานมฺปิ โลภาทีนํ อญฺญมญฺญํ สหเชกฎฺฐสมฺปยุตฺตสงฺขารกฺขนฺธปริยาปนฺนโต ทสฺสเนน ปหาตพฺพเหตุกสงฺคโห  วิย มคฺคเหตุภาเวน วุตฺตายปิ สมฺมาทิฎฺฐิยา มคฺคเหตุกภาโวปิ ยุชฺชติ มคฺคเหตุสมฺปยุตฺตสงฺขารกฺขนฺธปริยาปนฺนภาวโตติ ทเสฺสติฯ</p>


<p>ติ ตโต สมฺมาทิฎฺฐิสงฺขาตเหตุโต อญฺญสฺส อโลภาโทสเสฺสวฯ ติ ‘‘มโคฺค เหตู’’ติ อิโต อเญฺญนฯ อโลภาโทสานํเยว อธิเปฺปตตฺตา เตสํเยว อาเวณิเกน มคฺคเหตูติ อิมินา ติ ติณฺณมฺปิ เหตูนํ อธิเปฺปตตฺตา มคฺคามคฺคสภาวานํ สาธารเณน มคฺคเหตุมคฺคเหตูติ อิมินา ปริยาเยนฯ นฺติ เหตูนํฯ นฺติ เหตุสมฺปยุตฺตานํฯ ติ ‘‘มคฺคเหตุกา’’ติ ปาฬิยา อตฺถวิเสสวเสนฯ อโมเหน อโลภาโทสาโมเหหิ จ เสสธมฺมานํ สเหตุกภาวทสฺสนวเสน ปวตฺตา ทุติยตติยนยา นฺติ วุตฺตาฯ ติ สรูเปน อทสฺสนโตฯ ติ ‘‘มคฺคงฺคานิ ฐเปตฺวา ตํสมฺปยุโตฺต’’ติ (ธ. ส. ๑๐๓๙) วจนโต มคฺคสภาวานํ ธมฺมานํ มคฺคปจฺจยตาสงฺขาโต สมฺปยุตฺตานํ เหตุภาโว สรูปโต ทสฺสิโตฯ มคฺคเหตุภูตาย ปน สมฺมาทิฎฺฐิยา สมฺปยุตฺตานํ เหตุเหตุภาโว อตฺถโต ญาปิโต โหตีติ อโตฺถฯ</p>


<p> อสภาวธโมฺม ครุกาตโพฺพ น โหตีติ ติ วุตฺตํฯ เตเนว  (ปฎฺฐา. อฎฺฐ. ๑.๓) ‘‘อารมฺมณาธิปติ ชาติเภทโต กุสลากุสลวิปากกิริยรูปนิพฺพานวเสน ฉพฺพิโธ’’ติ วกฺขติฯ ติ มคฺคาทีนิ  ปหายฯ นฺติ มคฺคาทิโต อเญฺญสํฯ ติ อารมฺมณาธิปติปจฺจยภาวสฺสฯ ปญฺญุตฺตรตฺตา กุสลานํ โลกุตฺตรกถาย จ ปญฺญาธุรตฺตา วีมํสาธิปติสฺส เสสาธิปตีนํ ปธานตา เวทิตพฺพาฯ</p>


<p> ปเทสสตฺตวิสยตฺตา ปฐมวิกปฺปสฺส สกลสตฺตวเสน ทเสฺสตุํ ติอาทิ วุตฺตํฯ ติ ลโทฺธกาสํ ยํ กมฺมํ ปาปุณิสฺสติฯ กปฺปสหสฺสาติกฺกเม อวสฺสํ อุปฺปชฺชนวิปากตฺตา ติฯ อลทฺธตฺตลาภตาย อุปฺปาทาทิกฺขณํ  อปฺปตฺตสฺส วิปากสฺส อนุปฺปนฺนภาโว นตฺถิภาโว ปากฎภาวาภาวโตติ วุตฺตํ ติฯ ติ อรูปภวเงฺคฯ</p>


<p>อวิปกฺกวิปากํ กมฺมํ สหการีการณสมวายาลาเภน อกโตกาสํ วิปากาภิมุขภาวาภาวโต วิปกฺกวิปากกมฺมสริกฺขกนฺติ วุตฺตํ ติฯ กิจฺจนิปฺผตฺติยา อสติ อุปฺปนฺนมฺปิ กมฺมํ อนุปฺปนฺนสมานนฺติ ติ เอตสฺส ติ อตฺถมาหฯ เตน อปจยคามิกมฺมกิจฺจสฺส โอกาสาภาโว ทสฺสิโตฯ ปุเพฺพ นิรตฺถกตฺตา อุปฺปตฺติยา โอกาโส น ภเวยฺยาติ ปโยชนาภาวโต กมฺมุปฺปตฺติยา โอกาสาภาโว วุโตฺตฯ ติ อิมินา อสมฺภวโตติ อยเมเตสํ วิเสโสฯ  กมฺมสฺส  นิทสฺสนมตฺตภูเตนาติ อธิปฺปาโยฯ อริยมคฺคอานนฺตริยกมฺมานํ วิย มหคฺคตกมฺมานํ นิยตสภาวตาภาวา อฎฺฐสมาปตฺตีนํ ติอาทินา สวิเสสนธุววิปากตา วุตฺตาฯ เอตฺถ จ ‘‘ปญฺจ อานนฺตริยกมฺมานี’’ติ นิทสฺสนมตฺตํ ทฎฺฐพฺพํ นิยตมิจฺฉาทิฎฺฐิยาปิ ธุววิปากตฺตาฯ ยสฺส กมฺมสฺส กตตฺตา โย วิปาโก นิโยคโต อุปฺปชฺชิสฺสติ, โส ตสฺส อนาคตกาเลปิ อุปฺปาทิโวหารํ ลภติฯ โส จ อุปฺปาทิโวหาโร อายูหิตกมฺมวเสน วุจฺจมาโน ภาวินา อายูหิตภาเวน มโคฺค อนุปฺปโนฺนติ เอตฺถ วุโตฺตติ ทเสฺสตุํ ติอาทิ วุตฺตํฯ</p>


<p> อุปาทาเนหิ อาทินฺนาติ สมฺพโนฺธฯ ติ อุปาทานารมฺมเณหิ อเญฺญ อนุปาทานิยาติ อโตฺถฯ ติ ‘‘อหํ ผลํ สจฺฉากาสิ’’นฺติ เอวํ ปจฺจเวกฺขณญาณสงฺขาเตน คหเณนฯ อิทานิ อุเปตตฺถทีปกสฺส อุป-สทฺทสฺส วเสน -สทฺทสฺส  อตฺถํ วตฺตุํ ติอาทิ วุตฺตํฯ ตตฺถ นิพฺพานสฺส อนชฺฌตฺตภาวโต ติ อาหฯ ติ อชฺฌตฺตปทาทีหิฯ</p>

</p>


<h2>ทุกนิเกฺขปกถาวณฺณนา</h2>
<p> เมตฺตาย  อยนํ อุปคมนํ เมตฺตายนํ, ตญฺจ อตฺตโน สนฺตาเน เมตฺตาย ลาโภ อุปฺปาทนํ สตฺตานํ อนุปคโม อตฺถโต มชฺชนเมวาติ ‘‘เมตฺตา, เมทน’’นฺติ วตฺวา นฺติ อาหฯ</p>


<p> ตสฺมิํ ตสฺมิํ วิสเย จิตฺตํ สํรญฺชตีติ ติ -สเทฺทน เอสนาทโย สงฺคหิตาฯ ตณฺหาย วิปุลตา วิสยวเสน ปวตฺติวเสน วา เวทิตพฺพาฯ อนิจฺจาทิสภาวสฺส รูปาทิกสฺส นิจฺจาทิโต คหณํ อภินิเวโส วิเสสโต ตณฺหาวเสน โหติ ตณฺหารหิตาย ทิฎฺฐิยา อภาวาติ อุปจารวเสน นิมิตฺตสฺส กตฺตุภาวมาห ติฯ ปากเฎน สเทฺทน ลพฺภมานตฺตา ยถารุตวิญฺญายมานตฺตา จ สทฺทสฺส วิสตสภาโว ติ วุโตฺตฯ ‘‘อนฺตลิกฺขจโร ปาโส, ยฺวายํ จรติ มานโสฯ เตน ตํ พาธยิสฺสามี’’ติอาทิวเสน (สํ. นิ. ๑.๑๕๑; มหาว. ๓๓) ฯ</p>


<p> อนตฺถจรณาทิอนภิสนฺธานกตาย อฎฺฐานภูเตสุ จ วสฺสวาตาทิสงฺขาเรสุ อุปฺปนฺนโกโป วิย สเตฺตสุ อตฺถาจรณาทินา อาโรปนาธิปฺปาเยสุเยว ตทชฺฌาโรปนวเสน ปวโตฺต ยทิปิ อนายตนุปฺปตฺติยา อฎฺฐานาฆาโตเยว โหติ, สตฺตวิสยตฺตา ปน สติ จิตฺตสฺส เอกนฺตพฺยาปตฺติยํ กมฺมปถเภโท โหติเยวาติ สกฺกา วิญฺญาตุํ, อฎฺฐานุปฺปตฺติยํ ปนสฺส น สิยา กมฺมปถเภโทติ อาห ติฯ ปฎิฆาทิปทานํ ฆฎฺฎนาปุริมยามวิการุปฺปตฺติสมญฺญาทีสุปิ  ทสฺสนโต ติ วุตฺตํฯ</p>


<p> เทฺว ธมฺมา ตโย ธมฺมาติ สทฺทนฺตรสนฺนิธาเนน ปริเจฺฉทวโต พหุวจนสฺส ทสฺสนโต ติ วุตฺตํฯ ติ -สโทฺท เหตุอโตฺถฯ เตน พหุวจเนน อุเทฺทสกรณํ พหุวจเนน ปุจฺฉาย การณนฺติ ทีเปติฯ อุเทฺทสานุวิธายินี หิ ปุจฺฉาติฯ ตถา หิ สงฺขาปริจฺฉิเนฺน อุเทฺทเส ‘‘กตเม วา ตโย’’ติ สงฺขาปริจฺฉินฺนาว ปุจฺฉา  กรียตีติฯ อุเทฺทเสน ธมฺมานํ อตฺถิตามตฺตวจนิจฺฉายํ สภาวภูมิการณผลาทิปริเจฺฉโท วิย สงฺขาปริเจฺฉโทปิ น กาตโพฺพติ อธิปฺปาเยน ติอาทิ วุตฺตํฯ ‘‘อปจฺจยา ธมฺมา’’ติ ปทโต ปน เหฎฺฐา อเนกเภทภินฺนา ธมฺมา อปริเจฺฉเทน พหุวจเนเนว อุทฺทิฎฺฐา, อุทฺธญฺจ ตถา อุทฺทิสียนฺตีติ ตํ โสตปติตตาย เภทาภาเวปิ ปรมตฺถโต อปฺปจฺจยธมฺมสฺส อสงฺขตธมฺมสฺส จ โสปาทิเสสนิรุปาทิเสสราคกฺขยาทิอสงฺขตาทิวจนวจนียภาเวน อุปจริตเภเทคหิเต ปททฺวเยน อตฺถิ กาจิ เภทมตฺตาติ ติ ยุตฺตํ สิยาฯ อุเทฺทสานุสารีนิ ปุจฺฉานิคมนานีติ ตานิปิ ตถา ปวตฺตานิฯ นิเทฺทโส ปน ยถาธิเปฺปตสภาวาทิปริเจฺฉทวิภาวนวเสเนว กาตโพฺพติ อสงฺขตา ธาตุ อิเจฺจว กโต ปรมตฺถโต เภทาภาวทีปนตฺถนฺติ ทฎฺฐพฺพํฯ กเถตุกามตาวเสน ปุจฺฉโนฺต ยสฺส กเถติ, เตน กาตพฺพปุจฺฉาย กรณโต ตคฺคตํ อชานนํ สํสยํ วา อนุวิธายเยว ปุจฺฉตีติ ติ วุตฺตํฯ ติอาทินา อฎฺฐกถายํ วุตฺตํ ปุจฺฉานุสนฺธิํเยว วิภาเวติฯ</p>


<p> ติ วิภชิตฺวาฯ ติ กามาวจรกุสลมหากิริยวิญฺญาเณน มหคฺคตธมฺมานํ สมฺมสนวเสน ยถาโยคํ มหคฺคตปฺปมาณธมฺมานํ ปจฺจเวกฺขณาทิวเสน รูปราคารูปราคสมฺปยุเตฺตน อกุสลมโนวิญฺญาเณน มหคฺคตธมฺมานํ อภินิเวสนอสฺสาทนวเสน ตํตํปญฺญตฺติยญฺจ ตํตํโวหารวเสน ปวเตฺตน อาวชฺชเนน จ ยถาวุตฺตวิญฺญาณานํ ปุเรจาริเกน กามาวจรธมฺมา น วิเญฺญยฺยาฯ ติ ปริตฺตารมฺมเณนฯ นฺติ นิทฺธารเณ สามิวจนํฯ รูปารมฺมณาทีหิ วิญฺญาเณหิ ตตฺถ รูปารมฺมเณน วิญฺญาเณนปิ สทฺทาทีนํ อวิเญฺญยฺยตา รูปสฺส จ วิเญฺญยฺยตาฯ เอวํ เสเสสุปิ โยชนา ทฎฺฐพฺพาฯ จกฺขุทฺวาริเกน สทฺทาทีนํ อวิเญฺญยฺยตา รูปสฺส วิเญฺญยฺยตาติอาทินา   โยเชตพฺพํฯ นฺติ อิฎฺฐมชฺฌตฺตํ อนิฎฺฐมนิฎฺฐมชฺฌตฺตญฺจฯ ติ รูปาวจรารูปาวจรโลกุตฺตรปญฺญตฺติโย กามาวจรวิปาเกหิ โลกุตฺตรา กามาวจรโต ญาณวิปฺปยุตฺตกุสลกิริเยหิ อกุสเลหิ จ อวิเญฺญยฺยาติ โยเชตพฺพํฯ นิพฺพานสฺส อวิชานนสภาโว เอว ฯ</p>


<p> รูปารูปาวจรกมฺมูปปตฺติภเว  ทิฎฺฐิรหิโต โลโภ ภวาสโวติ ยถาวุตฺตวิสโย ทิฎฺฐิสหิโต สพฺพกามาวจรธมฺมวิสโย จ โลโภ กามาสโว ภวิตุํ ยุโตฺตติ วุตฺตํ ติฯ กามาสวภวาสววินิมุตฺตสฺส หิ โลภสฺส อภาวํ สยเมว วกฺขตีติฯ นฺติ อฎฺฐกถากณฺฑปาฬิยํฯ ตตฺถ ยถา ‘‘กามาสโว อฎฺฐสุ โลภสหคตจิตฺตุปฺปาเทสุ อุปฺปชฺชตี’’ติ วุตฺตํ, เอวํ ‘‘ภวาสโว อฎฺฐสุ โลภสหคตจิตฺตุปฺปาเทสุ อุปฺปชฺชตี’’ติ อวตฺวา ‘‘จตูสุทิฎฺฐิคตวิปฺปยุตฺตโลภสหคตจิตฺตุปฺปาเทสุ อุปฺปชฺชตี’’ติ (ธ. ส. ๑๔๖๕) วุตฺตตฺตา ‘‘ภวาสโว…เป.… ยุเตฺตสุ เอว อุปฺปชฺชตี’’ติ ปาฬิยํ วุโตฺตติ สาวธารณํ วุตฺตํฯ ตถา จ วกฺขติ ‘‘ภวาสโว จตูสุ ทิฎฺฐิคตวิปฺปยุเตฺตสุ อวิชฺชาสเวน สทฺธิํ เอกธาว เอกโต อุปฺปชฺชตี’’ติ (ธ. ส. อฎฺฐ. ๑๔๗๓)ฯ ติ สสฺสตทิฎฺฐิสหคโต ราโคฯ กามภวปตฺถนา วิย กามาสโวติ ยุตฺตํ วตฺตุํฯ สสฺสตทิฎฺฐิสหคตราคกามภวปตฺถนานมฺปิ หิ ภวาสโวติ วตฺตพฺพปริยาโย อตฺถีติ ‘‘สสฺสตทิฎฺฐิสหคโต ราโค ภวราควเสน ปตฺถนา ภวาสโว นามา’’ติ วุตฺตํ, น เตสํ อิธ อธิเปฺปตภวาสวภาวทสฺสนตฺถนฺติ  อธิปฺปาโย ทฎฺฐโพฺพฯ ตถา หิ ‘‘รูปารูปสงฺขาเต กมฺมโต จ อุปปตฺติโต จ ทุวิเธปิ ภเว อาสโว ภวาสโว’’ติ วุตฺตนฺติฯ ตตฺถ กามภวปตฺถนาย ตาว กามาสวภาโว โหตุ, รูปารูปภเวสุ สสฺสตาภินิเวสสหคตราคสฺส กถนฺติ? โสปิ ยถาวุตฺตวิสเย กามนวเสน ปวตฺติโต กามาสโวเยว นามฯ สเพฺพปิ หิ เตภูมกา ธมฺมา กมนียเฎฺฐน กามาติฯ น เจตฺถ อนิฎฺฐปฺปสโงฺค ทิฎฺฐิวิปฺปยุตฺตโลภสฺส ภวาสวภาเวน วิสุํ อุทฺธฎตฺตาฯ อวสฺสเญฺจตเมวํ วิญฺญาตพฺพํ, อิตรถา รูปารูปภเวสุ อุเจฺฉททิฎฺฐิสหคตสฺสปิ โลภสฺส ภวาสวภาโว อาปเชฺชยฺยาติฯ กามาสวาทโย เอว ทิฎฺฐธมฺมิกสมฺปรายิกาสวภาเวน ทฺวิธา วุตฺตาฯ</p>


<p> อิธ ปาฬิยาปิ ภวาสววินิมุตฺตโลภสฺส กามาสวภาโว น น สกฺกา โยเชตุนฺติ ทเสฺสตุํ ติอาทิ วุตฺตํฯ ‘‘ธมฺมจฺฉโนฺท สทฺธา’’ติ เกจิฯ</p>


<p>     ตพฺพินิมุตฺตสฺส ธมฺมสฺส ชีวคฺคหณวิสยสฺส ปรมตฺถโต อภาวาฯ  รูปาทีนํ อวิปรีตสภาวมเตฺต อฎฺฐตฺวา สยํ สมาโรปิตสฺส เตสุ ปริกปฺปนามตฺตสิทฺธสฺส กสฺสจิ อาการสฺส อภินิเวสนโตฯ เตเนวาห ‘‘ตโต อญฺญํ กตฺวา’’ติฯ  อุปาทานกฺขนฺธโตฯ เวทนาทโยปิ หิ เกจิ ทิฎฺฐิคติกา อนิจฺจาติ ปสฺสนฺตีติฯ ติ วา สรีรสงฺขาตรูปกฺขนฺธโตฯ ‘‘อญฺญํ ชีวํ อญฺญํ สรีร’’นฺติ หิ วุตฺตํฯ ติ ภวติ สสฺสตํ อตฺตาติ อโตฺถฯ นฺติ พฺรหฺมอิสฺสราทิโต อญฺญํฯ</p>


<p>อรูปภโว วิย รูปราคปฺปหาเนน รูปภโว กามราคปฺปหาเนน ปตฺตโพฺพฯ รูปีพฺรหฺมานญฺจ ปญฺจกามคุณิโก ราโค ปหียติ, น วิมานาทีสุ ราโคติ โส อกามราโคติ กตฺวา กามาสโว น โหตีติ อฎฺฐกถายํ ปฎิกฺขิตฺตํฯ ฎีกากาเรหิ ปน กามาสวภวาสววินิมุตฺตโลภาภาวทสฺสเนน รูปีพฺรหฺมานํ วิมานาทิราคสฺสปิ กามจฺฉนฺทาทิภาวโต ทิฎฺฐิวิปฺปยุตฺตรูปารูปภวราควินิมุโตฺต สโพฺพ โลโภ กามาสโวติ ทสฺสิโตฯ ตตฺถ ยุตฺตํ วิจาเรตฺวา คเหตพฺพํฯ สิยา อาสวสมฺปยุโตฺต กามราเคน ภวราเคน วา สหุปฺปตฺติยํ, สิยา อาสววิปฺปยุโตฺต ตทญฺญราเคน สหุปฺปตฺติยํ, ‘‘จตูสุ ทิฎฺฐิคตา’’ติอาทิปาฬิยา อภาวทสฺสเนน กามาสวภวาสววินิมุตฺตโลภาภาวํ ทเสฺสตฺวา ‘‘กามาสโว’’ติอาทิปาฬิทสฺสเนน ทิฎฺฐิราคสฺส กามาสวภาวํ สาเธติฯ นฺติ ปหาตพฺพตาทสฺสนตฺถํฯ ติ ปหานนิมิตฺตํฯ</p>


<p> ติ ขตฺติยสภาวาทิชาติสมฺปตฺติยาฯ ติ โคตมโคตฺตาทิอุกฺกฎฺฐโคเตฺตนฯ ติ มหากุลภาเวนฯ ติ วณฺณสมฺปนฺนสรีรตายฯ ‘‘โปกฺขร’’นฺติ หิ สรีรํ วุจฺจตีติฯ ติ มานํ ปวเตฺตติ กโรติฯ ปวโตฺต มาโน นฺติ เสยฺยสฺส เสโยฺยติอาทิเภทํ ปุคฺคลวิเสสํฯ เสยฺยํ ภินฺทิตฺวา ปวตฺตมาโน นฺติ เสยฺยสฺส เสยฺยาทีนํ ติณฺณํ ‘‘เสโยฺยหมสฺมี’’ติอาทินา อญฺญํ ปุคฺคลํ อนิสฺสาย วุตฺตานํฯ เสยฺยาทิวเสน อตฺตโน มนนํ ปคฺคโห มาโน, ตสฺส กรณํ เสโยฺยหมสฺมีติอาทิปวตฺติเยวาติ วุตฺตํ นฺติฯ</p>


<p> สโพฺพปิ  โลโภ อภิชฺฌาสภาโวติ อภิชฺฌา อาสวทฺวยสภาวา, กามราโค กามาสวสภาโว เอวาติ  อภิชฺฌากามราคานํ วิเสโส วุโตฺตฯ น อภิชฺฌา  จ ธมฺมา ฐเปตฺวา ทิฎฺฐิํ อวิชฺชญฺจ โนอาสวสภาวาฯ อภิชฺฌา จ อาสวทฺวยสภาวา เอว, นอภิชฺฌาสภาโว จ โลโภ นตฺถีติ อธิปฺปาเยน ติ อาหฯ นฺติ ปญฺหาวารปาฐํ สนฺธาย วุตฺตํฯ ตตฺถ หิ ‘‘อาสโว ธโมฺม อาสวสฺส ธมฺมสฺส เหตุปจฺจเยน ปจฺจโยฯ อาสโว ธโมฺม โนอาสวสฺส ธมฺมสฺสฯ อาสโว ธโมฺม อาสวสฺส จ โนอาสวสฺส จฯ โนอาสโว ธโมฺม โนอาสวสฺสฯ โนอาสโว ธโมฺม อาสวสฺสฯ โนอาสโว ธโมฺม อาสวสฺส จ โนอาสวสฺส จฯ อาสโว จ โนอาสโว จ ธมฺมา โนอาสวสฺส เหตุปจฺจเยน ปจฺจโย’’ติ (ปฎฺฐา. ๓.๓.๑๖) อิเมสํ วารานํ วเสน ‘‘คณนาย สตฺตา’’ติ วุตฺตํฯ ตตฺถ ยทิ โนอาสวสภาโวปิ โลโภ สิยา, ทิฎฺฐิสมฺปยุตฺตจิตฺตสฺส วเสน ‘‘อาสโว จ โนอาสโว จ ธมฺมา โมหยถาวุตฺตโลภา อาสวสฺส ธมฺมสฺส ทิฎฺฐิยา เหตุปจฺจเยน ปจฺจโย’’ติ สตฺตโม, ปาฬิยํ อาคตํ สตฺตมํ อฎฺฐมํ กตฺวา ‘‘อาสโว จ โนอาสโว จ ธมฺมา อาสวสฺส จ โนอาสวสฺส จ ธมฺมสฺส เหตุปจฺจเยน ปจฺจโย’’ติ นวโม ปโญฺห วุเจฺจยฺย, น ปน วุโตฺตติฯ เอวํ ทิฎฺฐิสมฺปยุตฺตโลภสฺส โนอาสวภาวาภาวํ ทเสฺสตฺวา อิตรสฺสปิ ตํ ทเสฺสตุํ ติอาทิ วุตฺตํฯ</p>


<p> ยถารูเป รูปปฺปพเนฺธ วตฺตมาเน ปุคฺคโล คจฺฉติ ติฎฺฐติ นิสีทตีติ วุจฺจติ, ตถา วิสทรูปสฺส อุปฺปาทกํ จิตฺตํ ฯ ตํ ปน กุสลโต กิริยโต จ ปญฺจมชฺฌานจิตฺตํ อภิญฺญาปฺปตฺตํ อปฺปตฺตญฺจ ภินฺทิตฺวา สตฺตปญฺญาส ชวนานิ โวฎฺฐพฺพนญฺจาติ ฯ สหชาตธมฺมานํ อกมฺมญฺญภาวกรตฺตา ถินมิทฺธสหคตจิตฺตํ วิสทานิ รูปานิ น สมุฎฺฐเปติ น อุปตฺถเมฺภติ จาติ วุตฺตํ นฺติฯ</p>


<p> วิปเกฺขปิ ภาวโต อเนกนฺติกตฺตา ฯ  ลหุตาวิรโห ทฎฺฐโพฺพฯ สติปิ อเญฺญสมฺปิ อกุสลาทีนํ ลหุตาวิรเห  ถินมิทฺธานํ เอกนฺตโต ลหุตาปฎิปกฺขตฺตา การณานุรูปตฺตา จ ผลสฺส ติ วุตฺตํฯ นฺติ เอเตน นามกาเย สุปนสฺส อสิทฺธตํ ทเสฺสติฯ ติ เอตฺถ มิทฺธํเยว นิทฺทาการณนฺติ นายํ นิยโม อิจฺฉิโต, นิทฺทาการณเมว ปน มิทฺธนฺติ นิยโม อิจฺฉิโตติ ทฎฺฐโพฺพฯ ตถา หิ ขีณาสวานํ นิทฺทาย มิทฺธโต อญฺญํ การณํ กรชกายสฺส ทุพฺพลภาโว อฎฺฐกถายํ ทสฺสิโตติฯ</p>


<p>ฉาทนํ , อวตฺถรณํ วา โอนาโห, โส รูปเสฺสว สภาโวติ ปรสฺส อาสงฺกํ มนสิ กตฺวา อาห ติฯ อสโงฺกจวเสน วิสทา ปวตฺติ ฯ ติ เอเตน อาวรณสภาวเตฺตปิ มิทฺธสฺส ตพฺพิธุโร อนญฺญสาธารณตฺตา โอนหนาทิภาโวติ ทเสฺสติฯ สามญฺญญฺหิ ปญฺจนฺนมฺปิ กามจฺฉนฺทาทีนํ อาวรณสภาโวติ อาวรณภาวสทิสสฺส โอนหนาทิภาวสฺส นามกาเย ลพฺภมานสฺส คหิตตาติ เอตฺถาธิปฺปาโยฯ</p>


<p>ปานนฺติ อนุโยโคติ จ ตํกิริยาสาธิกา เจตนา อธิเปฺปตาติ สุราปานสฺส สุรา…เป.… โยคสฺส จ อกุสลภาเวน อุปกฺกิเลสทุพฺพลีกรณภาโว ยุโตฺตติ วุโตฺตฯ ‘‘สุราเมรยสฺส อโชฺฌหรณํ ปานํ ปมาทฎฺฐานานุโยโค จา’’ติ ติอาทินา อิทํ ทเสฺสติ ‘‘นีวรณสภาวานํ นีวรณสมฺปยุตฺตภาวทสฺสนปราย โจทนาย นีวรณนฺติ กตฺถจิ อทิฎฺฐปโยคสฺส อสมฺปยุตฺตสฺส รูปสฺส ยถาลาภโต คหณํ ญาโยเยว น โหติ, สิทฺธนีวรณภาวสมฺปยุตฺตสภาวานํเยว ปน คหณนฺติ ตํสภาวา อรูปธมฺมาเยว ทสฺสิตา, น รูปนฺติ ถินํ วิย มิทฺธมฺปิ อรูปเมวาติ วิญฺญายตี’’ติฯ นฺติ เยน วจเนนฯ ติ อสมฺภววจนภาวโตฯ</p>


<p>ติ เตน รูปารมฺมณสฺส ฉนฺทราคสฺส ปหานวจเนนฯ รูปปฺปหานโต อโญฺญติ กตฺวา รูเป ฉนฺทราคปฺปหานํ ติ วุตฺตํฯ ยํ อฎฺฐกถายํ ‘‘อญฺญถา’’ติ วุตฺตํฯ นฺติอาทินา ‘‘ตํ ปชหถา’’ติ ปาฬิยา น นิปฺปริยายปฺปหานํ อธิเปฺปตนฺติ ทเสฺสติฯ ติ  สุทุทฺทสํ ทูรงฺคมาทิปฺปวตฺตกํ จิตฺตํ ตํสมฺปยุโตฺต อรูปธโมฺมเยว วิพนฺธิตุํ สมโตฺถติ ทเสฺสติฯ นฺติ กุสลจิตฺตสฺส คหณํฯ นีวรณานิ หิ อุปฺปชฺชมานานิ อุปฺปชฺชิตุํ อปฺปทาเนน กุสลวารํ คณฺหนฺตีติ วุจฺจนฺติฯ คหณเญฺจตฺถ  ‘‘โจรา มเคฺค ปริยุฎฺฐิํสู’’ติอาทีสุ วิยฯ</p>


<p> นฺติ อุเทฺทสปุจฺฉานิคมเน สนฺธาย วุตฺตํฯ ยํ ปน อฎฺฐกถายํ อุทฺธจฺจสฺส กุกฺกุเจฺจน วินาภาวการณํ วตฺวา ‘‘ภินฺทิตฺวา วุตฺต’’นฺติ วุตฺตํ, ตํ ‘‘นีวรณา เจว นีวรณสมฺปยุตฺตา จา’’ติ ปทสฺส นิเทฺทเส อุทฺธจฺจกุกฺกุจฺจานํ วิสุํ นิทฺทิฎฺฐตํ สนฺธาย วุตฺตํฯ กามจฺฉนฺทสฺส อุกฺกฎฺฐนีวรณตา โอรมฺภาคิยภาโวฯ โส หิ รูปราคารูปราคปฺปการกามจฺฉนฺทํ  อุปาทาย ตโต ติพฺพกิจฺจตาย ‘‘อุกฺกฎฺฐนีวรณ’’นฺติ วุจฺจติฯ กามจฺฉนฺทนีวรณเนฺตฺวว โลโภ วุโตฺต, น ภินฺทิตฺวาฯ กามจฺฉนฺทนีวรณสฺส จ อนวเสสโต อนาคามิมเคฺคน ปหาเน วุจฺจมาเน จตุตฺถมคฺควโชฺฌ โลโภ อนีวรณสภาโว อาปชฺชตีติ อาห ติฯ  รูปราคารูปราคปฺปกาโร โลภธโมฺม  อวิชฺชาทิกสฺสฯ -สเทฺทน ‘‘โนนีวรโณ ธโมฺม นีวรณสฺส จ โนนีวรณสฺส จ ธมฺมสฺสฯ นีวรโณ จ โนนีวรโณ จ ธมฺมา นีวรณสฺส ธมฺมสฺสฯ นีวรโณ จ โนนีวรโณ จ ธมฺมา โนนีวรณสฺส ธมฺมสฺสฯ นีวรโณ จ โนนีวรโณ จ ธมฺมา นีวรณสฺส จ โนนีวรณสฺส จ ธมฺมสฺส เหตุปจฺจเยน ปจฺจโย’’ติ (ปฎฺฐา. ๓.๘.๒๕) อิเม ปเญฺห สงฺคณฺหาติฯ  นีวรณปทมูลกานํ ติณฺณํ โนนีวรณมูลกสฺส เอกสฺส วเสนฯ นีวรณโนนีวรณตทุภยมูลกานํ ปน ติณฺณํ ติณฺณํ วเสน ติ ยถาทสฺสิตนยาย ปาฬิยา อภาวา โนนีวรณโลภาภาวาฯ</p>


<p> ติ ปุริมทิฎฺฐิอากาเรเนว อุปฺปชฺชมาเนนฯ ทิฎฺฐิคติเกหิ วุจฺจมานานํ ‘‘นิจฺจํ สุภ’’นฺติ เอวมาทิวจนานํ, ทิฎฺฐิรหิเตหิ วุจฺจมานานํ คคนกุสุมาทิโลกโวหารวจนานญฺจ วตฺถูนิ วาจาวตฺถุมตฺตานีติ อาห ติฯ</p>


<p>   ติ ยสฺมิํ โลเก นิพฺพตฺติวเสน สยํ ฐิโต, ตโต อญฺญํ โลกํ ปรโลโกติ จิเตฺตน คเหตฺวา ฐิโตฯ</p>


<p> ติอาทินา ปฐมมคฺคาทีหิ สมุคฺฆาฎิตอปายคมนียภาวาทิกา เอว ราคาทโย ทุติยมคฺคาทีหิ ปหียนฺตีติ ทเสฺสติฯ</p>


<p> อุปฎฺฐิเตปิ ทุคฺคตินิมิตฺตาทิเก น ตถา ติโพฺพ โลโภ อุปฺปชฺชติ, ยถา สุคตินิมิตฺตาทิเกติ อาห ติฯ</p>


<p> เอกสฺมิํ จิตฺตุปฺปาเท อุปฺปนฺนานํ วิย เอกสฺมิํ สนฺตาเน อุปฺปนฺนานมฺปิ สหปวตฺติปริยาโย อตฺถีติ ปหาเนกเฎฺฐน ราครเณน วิจิกิจฺฉุทฺธจฺจสหคตโมหสฺส สรณตา วุตฺตาฯ อุทฺธจฺจวิจิกิจฺฉาหิ โย โมโห สหชาโต ภเว, โสปิ ราเคน สรโณ ปหาเนกฎฺฐภาวโตติ ฯ โลภโทสโมหตเทกฎฺฐกิเลสตํสมฺปยุตฺตกฺขนฺธตํสมุฎฺฐานกมฺมเภทโต สพฺพสฺสปิ อกุสลสฺส สงฺคหณวเสน ปวโตฺต สรณปทนิเทฺทโส อรณวิภงฺคสุเตฺตนปิ อญฺญทตฺถุ สํสนฺทตีติ ทเสฺสตุํ ติอาทิมาหฯ ยํ ปน อฎฺฐกถายํ สมฺปโยคปฺปหาเนกฎฺฐภาวทีปเนน ราคาทีนํ สเพฺพสํ วา อกุสลธมฺมานํ สรณภาวทสฺสนํ, ตํ ปาฬิยา ยถาทสฺสิตธมฺมานํ อญฺญมญฺญสรณภาวทสฺสนปรํ, ตทญฺญธมฺมานํ สรณภาวปฎิเสธนปรนฺติ สุตฺตวิโรโธติ ทฎฺฐพฺพํฯ สุตฺตนฺตเทสนาย วา ปริยายกถาภาวโต นิปฺปริยายโต สรณภาโว วิย อรณภาโวปิ อกุสลธมฺมานํเยวาติ ตถาปวตฺตาย  น โกจิ สุตฺตวิโรโธติ ทฎฺฐพฺพํฯ</p>


<h2>สุตฺตนฺติกทุกนิเกฺขปกถาวณฺณนา</h2>
<p> ติ เอตฺถ -สโทฺท อโตฺถติ อธิเปฺปโตฯ อตฺถาวโพธนโตฺถ หิ สทฺทปฺปโยโคฯ อตฺถปราธีโน เกวโล อตฺถปทตฺถโก, โส ปทตฺถวิปริเยสการินา ปน อิติ-สเทฺทน ปรโต ปยุเตฺตน สทฺทปทตฺถโก ชายติ ยถา คาวีติ อยมาหาติ โค-สทฺทํ อาหาติ วิญฺญายติฯ เตน วิญฺญตฺติวิการสหิโต สโทฺท ปญฺญตฺตีติ ทเสฺสติฯ ตถา หิ ‘‘พุทฺธสฺส ภควโต  โวหาโร โลกิยโสเต ปฎิหญฺญตี’’ติอาทินา (กถา. ๓๔๗) ปญฺญตฺติยา วจนภาวํ สาธยติฯ ติอาทินา ปญฺญตฺติยา อสทฺทสภาวเตฺต โทสมาหฯ  ตถา จ อธิวจนาทีนํ อธิวจนปถาทิโต วิเสโส น สิยาติ ทุโกเยว น สมฺภเวยฺยาติ อธิปฺปาโยฯ อฎฺฐกถายํ ปน สกสนฺตติปริยาปเนฺน รูปาทโย ธเมฺม สมูหโต สนฺตานโต จ เอกตฺตวเสน คเหตฺวา อหนฺติ โวหริยมานา อุปาทาปญฺญตฺติ สงฺขายติ โวหรียตีติ สงฺขาติ อธิเปฺปตาฯ ตถา เสเสสุ ยถาสมฺภวํ ทฎฺฐพฺพํฯ เตเนวาห นฺติอาทิฯ ติ อหํ-สทฺทาทิปทาภิเธยฺยสฺส, ปรมตฺถสฺส วาฯ อธิวจนํ สโทฺทติ อธิปฺปาเยน ติอาทิ วุตฺตํฯ โส หิ อตฺตนา ญาเปตพฺพมตฺถํ สยํ ญาโต เอว ญาเปตีติ อคฺคหิตสมฺพนฺธสฺส น สโทฺท อตฺถปฺปกาสนสมโตฺถติ วุตฺตํ ติฯ ติ ติ -สทฺทสฺส วิเสสตฺถตํ อาหฯ</p>


<p>ติ อิทํ อิมสฺสตฺถสฺส อธิวจนนฺติ เอวํ นิกฺขิปียติฯ นามภูตํ วจนเมว ตํ ตํ  อตฺถํ นิทฺธาเรตฺวา สเหตุกํ กตฺวา วทติ พฺยญฺชยติ จาติ อาห ติฯ เตเนวาห ติอาทิฯ นฺติ ปถวี-สทฺทาภิเธยฺยํฯ</p>


<p>ติ อฎฺฐกถาย สํวณฺณนกา อาจริยา, น อฎฺฐกถาจริยาติ อธิปฺปาเยน วทติฯ นฺติ มาติกาวณฺณนายํฯ ติ มาติกาวณฺณนาวจเนนฯ อิมิสฺสา ปาฬิยา อฎฺฐกถาย จ อตฺถทสฺสนสฺส เอตสฺส ยถาวุตฺตสฺส อาจริยวาทสฺส วิโรโธ สิยา, ตเมว วิโรธํ ติอาทินา วิวรติฯ ตตฺถ อธิวจนปถาทิภาเวน วุตฺตานํ ธมฺมานํ ปกาสกสฺส สภาวสฺส วิญฺญตฺติวิการสหิตสทฺทเสฺสว วจนมตฺตํ อธิการํ กตฺวา ปวตฺติอาทิ ยุชฺชติ, น อสภาวสฺสาติ อธิปฺปาเยน ติอาทิ วุตฺตํฯ ตตฺถ ติ ปรมตฺถโต อนุปลทฺธสภาวสฺสฯ</p>


<p>ติ ปญฺญาปนปญฺญาปิตพฺพเภทโต ทุวิธาฯ ติ อุปฺปาทวยกิจฺจรหิตาติอาทิปฺปการาฯ  ปุคฺคลปญฺญตฺติวณฺณนายํฯ นนุ  จ ตตฺถ อุปนิธาปญฺญตฺติอาทโย อปราปิ ปญฺญตฺติโย วุตฺตา, อถ กสฺมา ติ วุตฺตํ? สจฺจํ วุตฺตา, ตา ปน วิชฺชมานปญฺญตฺติอาทีสุ ฉสุ เอว อโนฺตคธาติ ติ วุตฺตํฯ</p>


<p>ตตฺถ รูปาทิ วิย อวิชฺชมานตฺตา ปญฺญาปิตพฺพตฺตา จ อวิชฺชมานปญฺญตฺติ, อวิชฺชมานสฺส จ สตฺตรถาทิอตฺถสฺส ปญฺญาปนโต อวิชฺชมานปญฺญตฺตีติ เอวํ อวิชฺชมานปญฺญตฺติวจเนน ยถาวุตฺตา ทุวิธาปิ ปญฺญตฺติ สงฺคหิตาติ อาห ติฯ ติ วิชฺชมานปญฺญตฺติอาทีหิ อวเสเสหิ ปญฺจหิ, รูปเวทนาทีนํ สตฺตรถาทีนญฺจ อตฺถานํ ปกาเรหิ ญาปนโต ตํตํวาจโก สโทฺทเยว วิสยเภทโต วิชฺชมานปญฺญตฺติอาทิเภทา ปญฺญตฺติ สงฺขาทีหิ ทสหิ ปเทหิ วุตฺตาติ อยํ ปุริโม อโตฺถ, โส จ ยถารุตวเสเนว ปาฬิยา วิญฺญายมานตฺตา ติ จ วุโตฺตฯ ติอาทีสุ สตฺตาทิกา ยถาวุตฺตปฺปการา อุปาทาปญฺญตฺติ ยทิ อวิชฺชมานปญฺญตฺติ, ฯ อวิชฺชมานา จ สา ปญฺญาปิตพฺพโต ปญฺญตฺติ จาติ เตสํ อาจริยานํ ลทฺธีติ อธิปฺปาโยฯ อิทานิ ตสฺสา ลทฺธิยา วเสน ปญฺญตฺติปถาติ วุตฺตธมฺมานมฺปิ วิชฺชมานปญฺญตฺติภาวาปตฺติโจทเนน ตตฺถ โทสํ ทเสฺสติ ติอาทินาฯ ติ ยสฺมา  อวิชฺชมานตฺตา ปญฺญาปิตพฺพตฺตา จ สตฺตรถาทีนํ อวิชฺชมานปญฺญตฺติภาโว วิย วิชฺชมานตฺตา ปญฺญาปิตพฺพตฺตา จ สเพฺพสํ สภาวธมฺมานํ วิชฺชมานปญฺญตฺติภาโว อาปชฺชติ, ตสฺมาติ อโตฺถฯ</p>


<p>ติอาทินา ปญฺญตฺติปถนิเทฺทสโต วิสิฎฺฐสฺส ปญฺญตฺติธมฺมนิเทฺทสสฺส สยเมว การณมาสงฺกติฯ ติอาทินา ตสฺส การณสฺส อสิทฺธตํ ทเสฺสติฯ ‘‘ปุริโสติ สงฺขา’’ติอาทีสุ สงฺขาทโยปิ นามาทีหิ อตฺถโต อวิสิฎฺฐา วุตฺตาติ อาห ติฯ  วจนุจฺจารณํฯ ติ นามปญฺญตฺติํ สนฺธายาหฯ นฺติ สเงฺกตคฺคหณวจนคฺคหณานํฯ อสมตฺถตา น สมฺภวตีติ โยชนาฯ ตเมว อสมฺภวํ ติอาทินา วิวรติฯ ติ นามปญฺญตฺติยาฯ ติ ยาย นามปญฺญตฺติยา อุปาทายปญฺญตฺติ รูปาทโย จ ปญฺญาปียนฺติ, ยา จ โสตทฺวารวิญฺญาณสนฺตานานนฺตรมุปฺปเนฺนน คหิตปุพฺพสเงฺกเตน มโนทฺวารวิญฺญาณสนฺตาเนน คยฺหติ, สา อยํ นามาติ ตสฺสา  ปญฺญาปเน อสงฺกรโต ฐปเนฯ อถ วา โสตทฺวารวิญฺญาณสนฺตานานนฺตรมุปฺปเนฺนน มโนทฺวารวิญฺญาณสนฺตาเนน ปญฺญตฺติยา คาหาปเน ปริจฺฉินฺทเนฯ ติ ตสฺสา นามปญฺญตฺติยา ญาปเน สเงฺกตคฺคหณวจนคฺคหณานํ สหการีการณภูตา อญฺญา นามปญฺญตฺติ อตฺถีติ วตฺตพฺพา อนุญฺญาตพฺพา สิยาฯ ติ เกวลานิ สเงฺกตคฺคหณวจนคฺคหณานิ อตฺถปญฺญาปเน วิย ปญฺญตฺติญาปเนปิ อสมตฺถานิ, ปญฺญตฺติ จ ญาตาเยว เตสํ สหการีการณํ ตํชานนตฺถํ ปญฺญตฺติอนนฺตรปริกปฺปเน จ อนวตฺถานาปตฺตีติ อตฺถาธิคมสฺส สมฺภโว เอว น ภเวยฺยฯ</p>


<p>สเงฺกโต รูปาทีสุ น กิญฺจิ โหติ, ภูตาทินิมิตฺตํ ภาวนาวิเสสญฺจ อุปาทาย โวหริยมานา กสิณาทิปญฺญตฺติ วิย ตํ ตํ สเงฺกติตพฺพํ สเงฺกตกรณญฺจ อุปาทาย โวหารมโตฺต, ตสฺส จ ปญฺญาปิกา นามปญฺญตฺตีติ ยถาวุตฺตโทสาปตฺติํ ทเสฺสโนฺต นฺติ อโวจฯ นนุ จ อตฺถวิชานนาสมฺภวโจทเนเนว สเงฺกตคฺคหณาภโวปิ ทสฺสิโตติ? สจฺจเมตํ, สเงฺกเต ปน อาจริยานํ มติเภโท วิชฺชติฯ ตตฺถ เอกปกฺขิโก อยํ โทโสติ ทสฺสนตฺถํ ตสฺส วิสุํ วจนํ วุจฺจมานา รูปาทโย ธมฺมาวจนตฺถา ปญฺญาปิตพฺพา จ, ตทภิธายโก สโทฺท ปญฺญตฺตีติฯ เอตฺตาวตา สพฺพโวหาโร สิชฺฌตีติ อธิปฺปาเยน ติ อาหฯ  ปฎิหนนโสตพฺพตาทีปกตฺตา  เตสํ ปาฐานนฺติ อธิปฺปาโยฯ -สเทฺทน ‘‘อตฺถิ เกจิ พุทฺธสฺส ภควโต โวหารํ สุณนฺติ, นิรุตฺติปฎิสมฺภิทา ปจฺจุปฺปนฺนารมฺมณา’’ติ เอวมาทิํ สงฺคณฺหาติฯ ติ ยสฺมา ‘‘ปญฺญตฺติธมฺมา’’ติ ปทสฺส ยถาวุตฺตปญฺญตฺติโย อโตฺถติ เอตสฺมิํ ปเกฺข มาติกาวณฺณนาย วิโรโธ,  อวุตฺตตา, อิมิสฺสา ปาฬิยา อนนุคโม, สเพฺพ ธมฺมา ปญฺญตฺตีติ นิทฺทิสิตพฺพตา, ปญฺญตฺติปถปทสฺส นวตฺตพฺพตา, อนวตฺถานาปตฺติโต อตฺถวิชานนาสมฺภโวติ อเนเก โทสา, วิญฺญตฺติวิการสหิตสฺส ปน สทฺทสฺส ปญฺญตฺติภาเว ยถาวุตฺตโทสาภาโว อเนเกสํ ปาฐปฺปเทสานญฺจ อนุโลมนํ, ตสฺมาฯ ตตฺถ ยุตฺตํ คเหตพฺพนฺติ อธิปฺปาเยนาห ติฯ</p>


<p>  ติอาทินา สทฺทสฺส ปญฺญตฺติภาเว อฎฺฐกถาย วิโรธมาหฯ เอวํ ปญฺญตฺติภาเว ยทิ สทฺทสฺส ปญฺญตฺติภาโว, ตสฺส ปรมตฺถโต วิชฺชมานตฺตา รูปาทิอตฺถสฺส จ ปญฺญาปนโต วิชฺชมานปญฺญตฺติภาโว เอว สิยา, น อวิชฺชมานปญฺญตฺติภาโวฯ น หิ เต สตฺตาทโย ปญฺญตฺตีติฯ เอวญฺจ อวิชฺชมานปญฺญตฺติยา อภาโว เอว สิยาฯ วุตฺตา จ  (ป. ป. อฎฺฐ. ๑ มาติกาวณฺณนา) ‘‘อวิชฺชมานปญฺญตฺตี’’ติฯ อิตโร วิสยสฺส อวิชฺชมานตฺตา ตสฺส อวิชฺชมานปญฺญตฺติภาโวติ ยถาวุตฺตวิโรธาภาวํ ทเสฺสโนฺต นฺติอาทิมาหฯ อิทานิ สตฺตาทิวิสยสฺส เกนจิปิ ปริยาเยน อตฺถิตาย อภาวทสฺสเนน ตพฺพิสยาย ปญฺญตฺติยา อวิชฺชมานปญฺญตฺติภาวํเยว ววตฺถเปติ ติฯ วิชฺชมานา เอว สตฺตาทโย รูปาทิสภาวาภาววเสน ‘‘อวิชฺชมานา’’ติ วุจฺจนฺติ, น สพฺพถา อภาวโตฯ ตถา หิ ตถา ตถา ปญฺญาปิยมานภาเวน วิญฺญายนฺตีติ ยถาวุตฺตรูโป วาโท ‘‘รูปํ อตฺถีติ? เหวตฺถิ เหว นตฺถีติฯ เสวตฺถิ เสว นตฺถีติฯ น เหวํ วตฺตเพฺพฯ เสวตฺถิ เสว นตฺถีติฯ อามนฺตาฯ อตฺถโฎฺฐ นตฺถโฎฺฐ’’ติ (กถา. ๓๐๖) เอวํ ปวตฺตาย ฯ ตตฺถ หิ รูปาทโย ธมฺมา รูปาทิสภาเวน อตฺถิ, เวทนาทิสภาเวน นตฺถิ, ตสฺมา สพฺพเมวิทํ เอวํ อตฺถิ เอวํ นตฺถีติ เอวํลทฺธิเก สนฺธาย ‘‘รูปํ อตฺถี’’ติ ปุจฺฉา สกวาทิสฺสฯ ‘‘เหวตฺถิ เหว นตฺถี’’ติ วิสฺสชฺชนํ ปรวาทิสฺสฯ อถ นํ สกวาที ยทิ รูปเมว เอวํ อตฺถิ เอวํ นตฺถีติ ลทฺธิ, เอวํ สเนฺต โส เอว อตฺถิ โส เอว นตฺถิ นามาติ ปุจฺฉโนฺต ‘‘เสวตฺถี’’ติ อาหฯ อิตโร เตเนว สภาเวน อตฺถิตํ, เตเนว นตฺถิตํ สนฺธาย ปฎิกฺขิปติฯ ทุติยํ ปุโฎฺฐ สกภาเวน อตฺถิตํ, ปรภาเวน นตฺถิตํ สนฺธาย ปฎิชานาติฯ ตโต สกวาที ‘‘อตฺถโฎฺฐ นตฺถโฎฺฐ’’ติอาทินา อตฺถิตา วา นตฺถิตา วา อญฺญมญฺญวิรุทฺธา เอกสฺมิํ ธเมฺม วินา กาลเภเทน อสมฺภวตฺตาติ กิํ เอกตฺตํ อาปชฺชตีติ ทเสฺสโนฺต  ปรวาทิํ นิคฺคณฺหาตีติฯ ติ จ ‘‘รูปํ ‘รูป’นฺติ เหวตฺถิ, รูปํ ‘เวทนา’ติ เหว นตฺถี’’ติอาทินา (กถา. ๓๐๖) วุตฺตาย รูปเวทนาสญฺญาสงฺขารวิญฺญาณานํ สกภาเวน อตฺถิตาย ปรภาเวน นตฺถิตาย จ ปฎิเสธเนน สตฺตาทีนมฺปิ ตถาภาโว ปฎิเสธิโต โหตีติ กตฺวา วุตฺตํฯ</p>


<p>  ติ รูปาทิสภาวา น โหนฺติฯ ติ สมูหสนฺตานาทิวเสนฯ  ปริกปฺปวเสน อุปฺปชฺชติฯ ยทิ สตฺตรถาทิสญฺญาวลมฺพิโต วจนโตฺถ วิชฺชมาโน น โหติ, นนุ สตฺตรถาทิอภิลาปา อนริยโวหารา ชายนฺตีติ อาห ติอาทิฯ อตฺตโน วเสน กิญฺจิ อโหนฺตํ ปญฺญาปกสฺส วจนเสฺสว วเสน ปญฺญาปิตพฺพตฺตา ติอาทิ ‘‘สยํ อวิชฺชมาโน’’ติอาทินา วุตฺตเมวตฺถํ สนฺธายาหฯ นฺติ สตฺตาทิคฺคหณํฯ ‘‘พฺรหฺมวิหารจตุกฺกํ สตฺตปญฺญตฺติํ อารพฺภ ปวตฺตตฺตา นวตฺตพฺพารมฺมณํ นาม โหตี’’ติอาทินา  (ธ. ส. อฎฺฐ. ๑๔๒๑) ตตฺถ ตตฺถ ฯ ยทิ ปริตฺตาทิภาเวน น วตฺตพฺพํ, กถํ อวิชฺชมานสฺส สตฺตาทิกสฺส ปจฺจยภาโวติ อาห นฺติอาทิฯ นฺติ ขนฺธสมูหสนฺตานํฯ นฺติ ปุคฺคโลติ คหณปญฺญตฺตีนํ การณภูตํฯ ยทิ ปุคฺคลสญฺญาย เสวมานสฺส กุสลาทิอุปฺปตฺติ โหติ, กถํ ปุคฺคลทสฺสนํ มิจฺฉาทสฺสนนฺติ ปฎิสิทฺธนฺติ อาห ติอาทิฯ ติ ปุคฺคลาภาเว วิปกฺขวเสน นิทสฺสนมาหฯ อิทเญฺหตฺถ อนุมานํฯ  เตสํ อคฺคหเณ ตถารูปาย พุทฺธิยา อภาวโต เสวนาทโย วิยาติฯ ปุคฺคโล อุปลพฺภติ สจฺฉิกฎฺฐปรมเตฺถน โย ฉวิญฺญาณวิเญฺญโยฺยติ สํสรติ มุจฺจติ จาติ เอวํ ทิฎฺฐิยา ปริกปฺปิตปุคฺคโลว ปฎิเสธิโต, น โวหารปุคฺคโลติ ทเสฺสโนฺต ติ อาหฯ</p>


<p>คาถาย ปญฺจสุ ขเนฺธสุ รูปํ เวทนา สญฺญา เจตนา วิญฺญาณนฺติ เอเตสุ กํ นาม ธมฺมํ สโตฺตติ ชานาสิ นุ, เอเตสุ เอกมฺปิ สโตฺตติ คณฺหิตุํ นารหตีติ ทเสฺสติฯ อถ เอเตหิ อโญฺญ เอโก สโตฺต อตฺถีติ ปเจฺจสิฯ เอวมฺปิ มาร ทิฎฺฐิคตํ นุ เตฯ นุ-สโทฺท ทิฎฺฐิคตเมเวติ อวธารณโตฺถฯ กสฺมา? ยสฺมา ฯ ตเมวตฺถํ วิวรติ ติฯ ยสฺมา ปจฺจกฺขโต วา อนุมานโต วา อนุปลทฺธิโต นตฺถิ เอตฺถ โกจิ สโตฺต นามาติ อธิปฺปาโยฯ ยทิ สโตฺต นตฺถิ, กถํ สโตฺต สํสารมาปาทีติอาทิ นียตีติฯ กิเมตฺถ  เนตพฺพํ, สโตฺตติ โวหารสโตฺต อธิเปฺปโต, ยสฺมา สตฺต-สโทฺท โวหาเร  ปวตฺตตีติฯ ทุติยคาถาย สมฺพนฺธํ ทเสฺสโนฺต ติอาทิมาหฯ ติ องฺคสมฺภารโต อกฺขจกฺกอีสาทิองฺคสมฺภารมุปาทายาติ อโตฺถฯ ติ โวหาโรฯ</p>


<p>ติ อจฺจนฺตํ อวิชฺชมานสฺส สสวิสาณาทิกสฺสฯ ยทิ อจฺจนฺตํ อวิชฺชมานํ, กถํ ตํ คยฺหตีติ อาห นฺติฯ  ฆฎาทิฯ เอตฺถ ปน ยถา อตฺตานํ อารพฺภ อุปฺปชฺชมานกธมฺมานํ ตํสนฺตติปติตานญฺจ กิเลสุปตาปาภาเวน อสฺสตฺถภาวปจฺจยตาย อุปฺปาทาทิรหิตมฺปิ นิพฺพานํ ‘‘อสฺสาสนกรส’’นฺติ วุจฺจติ, เอวํ อตฺตานํ อารพฺภ ปวตฺตนกธมฺมวเสน อุปฺปาทาทิรหิตาปิ ปญฺญตฺติ ปวตฺตาติ วุตฺตาฯ เหตุอโตฺถ วา อโนฺตนีโตติ ปวตฺติตา โวหาริตาติ อโตฺถ ทฎฺฐโพฺพฯ ตถา นามปญฺญตฺติ ปญฺญเปตพฺพมตฺถํ คหิตาเยว ปญฺญาเปติ, วิญฺญตฺติ วิย อธิปฺปายํ วิญฺญาเปตีติ สา คเหตพฺพาภาวโต วุจฺจมานตฺถทฺวาเรน วุจฺจมานาติ วุตฺตาฯ ปญฺญาปิตพฺพปญฺญตฺติยา ปน วุจฺจมานภาเว วตฺตพฺพเมว นตฺถิฯ ตถา ปการโต ญาปนภาเวน ญาเปตพฺพญาปนนฺติ กตฺวา คเหตพฺพตฺตาเยว จ ตสฺสา อนิทฺธาริตสภาวตา ปฎิกฺขิตฺตา ทฎฺฐพฺพาฯ น หิ สภาวธมฺมานํ กกฺขฬผุสนาทิ สรูปโต สเทฺทน วจนียภาวํ ภชติ, อปิจ โข เนสํ กาลเทสาทิเภทภินฺนานํ วินิวตฺตอญฺญชาติยโก สชาติยสาธารโณ ปุพฺพสเงฺกตานุรูปํ อชฺฌาโรปสิโทฺธ สามญฺญากาโร วจนีโยฯ ตตฺถาปิ น วินา เกนจิ ปวตฺตินิมิเตฺตน สโทฺท ปวตฺตตีติ ตสฺส ปวตฺตินิมิตฺตภูโต โลกสเงฺกตสิโทฺธ ตํตํวจนตฺถนิยโต สามญฺญาการวิเสโส นาม ปญฺญตฺตีติ ปุพฺพาจริยาฯ โส หิ ตสฺมิํ ตสฺมิํ อเตฺถ สทฺทํ นาเมติ, ตสฺส ตสฺส วา อตฺถสฺส นามสญฺญํ กโรตีติ นามํ, ปกาเรหิ ญาปนโต ปญฺญตฺติ จาติฯ</p>


<p>กสฺส ปน โส อาการวิเสโสติ? ปญฺญาเปตพฺพตฺถสฺสาติ เวทิตพฺพํฯ อเนกาการา หิ อตฺถาติฯ เอวญฺจ กตฺวา ตสฺสา ปญฺญตฺติยา คเหตพฺพตาวจนญฺจ สมตฺถิตํ ภวติ, อวสฺสญฺจ เอตเมวํ สมฺปฎิจฺฉิตพฺพํฯ อญฺญถา วจนวจนียเภทานํ สงฺกโร สิยา, สโพฺพปิ อโตฺถ สพฺพสฺส สทฺทสฺส วจนีโย, สโพฺพ จ สโทฺท สพฺพสฺส อตฺถสฺส วาจโกติ น เจตฺถ สเงฺกตคฺคหเณเนว เตสํ ปวตฺตาติ สกฺกา วตฺตุํ ววตฺถิเตสุ เอว เตสุ สเงฺกตคฺคหณสฺส ปวตฺติโตฯ</p>


<p>อปเร  ปน ‘‘ยถา ธูมโต อคฺคิอนุมาเน น เกวเลน ธูเมเนว อคฺคิ วิญฺญายติ, ธูมสฺส ปน  อคฺคินา อวินาภาวสงฺขาโต สมฺพโนฺธ วิญฺญายมาโน ธูเมน อคฺคิ วิญฺญายติ, เอวํ สเทฺทน อตฺถวิชานเน น เกวเลน สเทฺทน ตทโตฺถ วิญฺญายติฯ ตํตํสทฺทสฺส ปน เตน เตน อเตฺถน อวินาภาวสงฺขาโต สมฺพโนฺธ วิญฺญายมาโน เตน เตน สเทฺทน อตฺถํ ญาเปตีติ เวทิตพฺพํฯ อญฺญถา อคฺคหิตสมฺพเนฺธนปิ สทฺทสวนมเตฺตน ตทโตฺถ วิญฺญาเยยฺยาติฯ โย ยเมตฺถ ยถาวุตฺตรูโป สมฺพโนฺธ, โส ตสฺส ตสฺส อตฺถสฺส สญฺญาปนภาเวน นามนฺติ ปรมตฺถโต อภาวา โลกสเงฺกตวเสน โลกสเงฺกโตติ วา สิโทฺธ ญาโตติ โลกสเงฺกตสิโทฺธติ, สเทฺทน ปกาสิยมานานํ อตฺถปฺปการานํ อธิคมเหตุตาย ปการโต ญาปนโต ปญฺญตฺตีติ จ วุโตฺต’’ติ วณฺณยนฺติฯ</p>


<p>สงฺขตาสงฺขตวินิมุตฺตสฺสปิ เญยฺยวิเสสสฺส อภาเว ฆฎาทิสทฺทาภิเธยฺยา วิย ปถวีผสฺสาทิสทฺทวจนีโยปิ น ลพฺภติเยวาติ สพฺพโวหารโลโป สิยาฯ ยสฺมา จ รูปารูปธมฺมา ปพนฺธสงฺขาตตํตํวิเสสาการวเสเนว ปวตฺตนฺติ, น เกวลา, ตสฺมา เตสํ เต สณฺฐานสมูหอวตฺถาวิเสสาการา ยทิปิ ปรมตฺถโต กิญฺจิ น โหนฺติ, ปรมตฺถโต ปน วิชฺชมานานํ รูปาทีนํ อุปาทานานํ วเสน วิชฺชมานภาวํ ลภิตฺวา ตํตํคหณานุรูปํ ตํตํอภิลาปาธิกรณํ ภวติฯ อุปาทายปญฺญตฺติ หิ อุปาทานโต ยถา อญฺญา อนญฺญาติ จ น วตฺตพฺพา, เอวํ สพฺพถา อตฺถิ นตฺถีติ จ น วตฺตพฺพาฯ ตโยปิ หิ เอเต สนฺตาเยวาติ เอวํ ตาว มาติกาวณฺณนาย น โกจิ วิโรโธฯ สงฺขายติ สํกถียตีติ สงฺขาติ อยมโตฺถ กเถตพฺพภาเวน วจนเตฺถเยว นิรุโฬฺห, น วจนสฺมินฺติ วจนปกฺขสฺส อุชุกตา สมฺภวติฯ วจนปโกฺขเยว ปาฬิอนุคโต, น ปรมฺปราคโต ยถาวุโตฺต อโตฺถติ กุโต ปเนตํ ลพฺภาฯ น หิ อนีโต อโตฺถ ปาฬิอนนุคโต, นาปิ สพฺพา ปาฬินีตตฺถา เอวาติ ยถาวุตฺตา ทุวิธา ปญฺญตฺติโย อฎฺฐกถายํ ฉหิ ปญฺญตฺตีหิ ยถาสมฺภวํ วุตฺตาเยวาติ สิทฺธเมตํ อตฺถีติ น วตฺตพฺพาติฯ</p>


<p>ยทิ ปรมตฺถโต อตฺถิตาปฎิเสโธ, อิฎฺฐเมตํฯ อถ โวหารโต, สตฺตรถฆฎาทีหิ สตฺตรถาทิวจนปฺปโยโคเยว น สมฺภเวยฺยาติฯ น  หิ วจนียรหิโต วจนปฺปโยโค อตฺถีติฯ ปรมตฺถธมฺมานํ อสภาวธมฺมภูตาย ปญฺญตฺติยา วิภาคทสฺสนตฺถา อธิวจนาทิทุกตฺตยเทสนาติ น ปรมตฺถธมฺมานํ รูปาทีนํ ปญฺญตฺติภาวาปตฺตีติฯ น จ ปญฺญตฺติปถปญฺญตฺติธมฺมนิเทฺทสานํ อวิเสสวจนํ ยุตฺตํ, สทฺทเสฺสว ปน ปญฺญตฺติภาเว สิยา กาจิ เตสํ วิเสสมตฺตาฯ ปญฺญาปิตพฺพสฺส อปรมตฺถสภาวเสฺสว ปญฺญตฺติภาโว อธิเปฺปโตติ น สโพฺพ ปญฺญตฺติปโถ ปญฺญตฺติสเทฺทน วุโตฺต, ปญฺญตฺติ จ ปญฺญาเปตพฺพภาเวน วุตฺตาติ ปญฺญตฺติปถปทํ วตฺตพฺพเมวฯ เอวเญฺจตํ  อิจฺฉิตพฺพํฯ อิตรถา สทฺทสฺส จ ปญฺญาปิตพฺพตาย ปญฺญตฺติปถภาโวติ ปญฺญตฺติปทํ น วตฺตพฺพํ สิยาติ จ สกฺกา วตฺตุํ, นิเกฺขปกเณฺฑ วิภตฺตาเยว ปญฺญตฺติ ‘‘ปุริโส มาคณฺฑิโย’’ติ เอตฺถาปิ ทสฺสิตาติ น น สกฺกา วตฺตุํฯ ตถาปิ หิ ยถาวุตฺตอุปาทายปญฺญตฺตินามปญฺญตฺตีนํ สภาวสมฺภวโตติ สงฺขาทิสทฺทานํ สมานตฺถตาปิ เตสํ มติมตฺตเมว, วิญฺญตฺติ วิย อธิปฺปายํ วิญฺญาเปนฺตา สยํ ญาตาเยว นามปญฺญตฺติ ปญฺญาเปตพฺพมตฺถํ ปญฺญาเปติ คหิตสรูปตาย ปทีโป วิย รูปคตวิธํสเนติ น ปญฺญตฺติอนฺตรปริกปฺปเนน ปโยชนํ อตฺถิ ปญฺญาเปตพฺพตฺถปญฺญาปเน, นามปญฺญตฺติปญฺญาปเน ปน อุปาทานเภทภินฺนา อุปาทายปญฺญตฺติ วิย ตํตํวจนวจนตฺถเภทภินฺนา นามปญฺญตฺตีติ อญฺญา ปญฺญตฺติ อิจฺฉิตา เอวฯ น จ อนวตฺถานโทโส ตํตํวจนสฺส ตทตฺถวิภาวเน สหการีการณภาเวน ปฎินิยตสรูปตฺตาฯ เอเตน สเงฺกตคฺคหณาภาโวปิ ปฎิสิโทฺธ ทฎฺฐโพฺพ, ตถา นามปญฺญตฺติยา ปโยชนาภาโวฯ ทสฺสิตปฺปโยชนา หิ สา ปุเพฺพติฯ</p>


<p>‘‘โวหาโร โลกิยโสเต ปฎิหญฺญตี’’ติอาทีสุ โสตพฺพสฺส สทฺทสฺส วเสน ตพฺพิสยภูตา โวหาราทโย ปฎิหนนโสตพฺพตาปริยาเยน วุตฺตาติ ทฎฺฐพฺพาฯ สโทฺทเยว วา ตตฺถ โวหาราทิสหจาริตาย ตถา วุโตฺตฯ น หิ สกฺกา สพฺพตฺถ เอกรสา เทสนา ปวตฺตีติ วตฺตุํฯ ตถา หิ กตฺถจิ สุขา ทุกฺขา, สุขาปิ เวทนา ทุกฺขาติ วุจฺจนฺติ, ทุกฺขา สุขา, ทุกฺขาปิ สุขาติ, เอวํ ยถาวุตฺตา ทุวิธาปิ ปญฺญตฺติ อธิวจนาทิปาฐสฺส อตฺถภาเวน อฎฺฐกถายํ วุตฺตาเยวาติฯ อยํ สงฺขตาสงฺขตวินิมุตฺตํ เญยฺยวิเสสํ อิจฺฉนฺตานํ วเสน วินิจฺฉโยฯ</p>


<p> สติปิ ปเรสํ สามญฺญาทินามการกานํ นามกรณภาเว ปรานเปกฺขตาย ตโต อติวิย ยุโตฺต อิธ นามกรณสภาโว อุกฺกํสปริเจฺฉเทน  นามกรณโตฺถติ อธิเปฺปโตติ ทเสฺสตุํ ติอาทิมาหฯ  อสภาวิกตาย กทาจิเทว ปวตฺติโต จาติ อธิปฺปาโยฯ ติ เวทนาทีนํ เวทนาทินามกรณธมฺมตํ อาหฯ ยทิ เวทนาทีนํ เกนจิ อกตํ สกนามํ อาทายเยว ปวตฺตนโต โอปปาติกนามานํ นามกรณเฎฺฐน นามภาโว, เอวํ สติ ปถวีอาทีนมฺปิ นามภาโว อาปชฺชติ, อญฺญถา ปถวีอาทินิทสฺสนเมว น สิยาติ อนุโยคํ มนสิ กตฺวา อาห ติอาทิฯ เอกเทสสามเญฺญน หิ ยถาธิเปฺปเตน อุปมา โหติ, น สพฺพสามเญฺญนาติฯ เอวมฺปิ ยทิ สภาวสิทฺธนามตฺตา เวทนาทโย นามํ, ปถวีอาทีนมฺปิ อนิวตฺตนีโย  นามภาโวติ อาห ติอาทิฯ เตน ยํนิมิตฺตํ เวทนาทีสุ นามสทฺทปฺปวตฺติ, สติปิ ตทเญฺญสํ ตํนิมิตฺตโยเค โค-สโทฺท วิย กุกฺกุฎาทิสตฺตปิเณฺฑ นิรุฬฺหโต เวทนาทีสุ นาม-สโทฺท ปวโตฺตติ ทเสฺสติฯ ตถา หิ อเนเกสุ สุตฺตปเทเสสุ เตสํเยว นามโวหาโร ทิสฺสติฯ  เกสกุมฺภาทินามนฺตราปชฺชนโตฯ เอตเมวตฺถํ นิทสฺสนภาเวน ติอาทินา วิวรติฯ ยทิปิ สมูหาทิฆนวินิโพฺภคาภาวโต เวทนาทิอรูปธเมฺมสุปิ ปิณฺฑากาเรน คหณํ ปวตฺตติ, ตํ ปน เยภุเยฺยน อตฺถาติปริกปฺปมุเขน เอกธมฺมวเสเนว, น สมูหวเสนาติ วุตฺตํ ติฯ</p>


<p> วิสยิวิสยภาโว เอวฯ  มโนสมฺผโสฺสฯ โส นามมนฺตเรน คเหตุํ อสกฺกุเณยฺยตาย ปากโฎติ นิทสฺสนภาเวน วุโตฺตฯ ‘‘อธิวจนสมฺผโสฺส วิยา’’ติ วจเนน มโนสมฺผสฺสตปฺปการานเมว นามภาโว สิยา, น ปฎิฆสมฺผสฺสตปฺปการานนฺติ อาสงฺกาย นิวตฺตนตฺถํ ติอาทิมาหฯ ตตฺถ ปญฺจวิญฺญาณสหคโต ผโสฺส ปฎิฆสมฺผโสฺสฯ -สโทฺท สมฺภาวเนฯ อิทํ วุตฺตํ โหติ – วิสยีวิสยสงฺฆฎฺฎนสมุปฺปตฺติยา อญฺญผสฺสโต โอฬาริโกปิ ปฎิฆสมฺผโสฺส น รูปธมฺมา วิย วิภูตากาโร, ตโต นามายตฺตคหณิยภาโว นามเสฺสวาติฯ ติอาทินา สามญฺญโต วิเสสโต จ ปฎิฆสมฺผสฺสสฺส อุปจารวเสน นามภาวมาหฯ นฺติ ‘‘นามญฺจ รูปญฺจา’’ติ อิมํ อนุปุพฺพิํ สนฺธาย วุตฺตํฯ ติอาทินา นามโวหารเหตุํ  อนญฺญสาธารณํ นิพฺพานสฺส อธิปติปจฺจยภาวํ เอว วิภาเวติ, ยโต อริยานํ อญฺญวิสยวินิสฺสฎํ นินฺนโปณปพฺภารภาเวน อสงฺขตธาตุยํ เอว จิตฺตํ ปวตฺตตีติฯ</p>


<p> วฎฺฎสฺมิํ อาทีนวปฎิจฺฉาทนโต ตทสฺสาทนาภินนฺทนโต จ วฎฺฎสฺส มูลํ ปธานการณนฺติ ฯ</p>


<p>  รูปาทิเก ยถาภินิวิเฎฺฐ วตฺถุสฺมิํ อหํมานาธารนิมิตฺตตํ กุสลากุสลตพฺพิปากโลกาธารตญฺจ สมาโรเปตฺวา ฯ ยา กาจิ ทิฎฺฐิ นิวิสมานา ธมฺมสภาวํ อติจฺจปรามสนากาเรเนว นิวิสตีติ วุตฺตํ ติฯ</p>


<p> เจตนาปฺปธาโน สงฺขารกฺขโนฺธติ กตฺวา ติอาทิ วุตฺตํฯ</p>


<p>   คารยฺหนามํฯ ติอาทินา เสวนภชนานํ วิเสสมาหฯ</p>


<p> อาปตฺติอาปตฺติวุฎฺฐานปริเจฺฉทชานนูปายทสฺสนํ สห วตฺถุนา สห กมฺมวาจายาทิวจนนฺติ อิมมตฺถํ ทเสฺสโนฺต ติอาทิมาหฯ ‘‘อาปตฺติกุสลตา อาปตฺติวุฎฺฐานกุสลตา’’ติ (ธ. ส. ทุกมาติกา ๑๑๙) หิ วุตฺตนฺติฯ การณชานเนน ผลํ สุฎฺฐุ ญาตํ โหตีติ ตํ ทเสฺสตุํ ติอาทิมาหฯ</p>


<p> ติ มนสิการกุสลตายฯ</p>


<p>  อนุปฺปชฺชนฺตาเนวฯ</p>


<p>  อนาทรวเสนาติ อธิปฺปาโยฯ</p>


<p>  สิคฺคุอาทิกสฺสฯ</p>


<p> ติ จกฺขุนฺทฺริยาสํวรณสฺสฯ ติ จกฺขุทฺวาริกสฺส อภิชฺฌาทิอนฺวาสฺสวนสฺส ตํทฺวาริกวิญฺญาณสฺส  วิย จกฺขุนฺทฺริยํ ปธานการณํฯ สติ หิ อสํวุตเตฺต จกฺขุนฺทฺริยสฺส เต เต อนฺวาสฺสวนฺตีติ อสํวริยมานจกฺขุนฺทฺริยเหตุโก โส อสํวโร ตถาวุโตฺตติ อฎฺฐกถาย อธิปฺปายํ ทเสฺสติฯ อิทานิ ยถาวุเตฺต อธิปฺปาเย ฐตฺวา ติอาทินา ปาฬิยา โยชนํ ทเสฺสติฯ ติ ปการํ ปุจฺฉติ, กถํวิธสฺส กถํสณฺฐิตสฺสาติ อโตฺถฯ น หิ สรูเป วุเตฺต ปุน สรูปปุจฺฉาย ปโยชนํ อตฺถิฯ  อภิชฺฌาทโยฯ นฺติ อนฺวาสฺสวูปลกฺขิตํ จกฺขุนฺทฺริยํ อสํวุตนฺติ โยชนาฯ</p>


<p>นฺติ ทุสฺสีลฺยาสํวโร มโนทฺวารวเสน, เสสาสํวโร ฉทฺวารวเสน โยเชตโพฺพฯ มุฎฺฐสฺสจฺจาทีนํ สติปฎิปกฺขากุสลธมฺมาทิภาวโต สิยา ปญฺจทฺวาเร อุปฺปตฺติ, น เตฺวว กายิกวาจสิกวีติกฺกมภูตสฺส ทุสฺสีลฺยสฺส ตตฺถ อุปฺปตฺติ ปญฺจทฺวาริกชวนานํ อวิญฺญตฺติชนกตฺตาติ ตเมว ยถาสมฺภวํ ติอาทินา วิวรติฯ</p>


<p>นฺติ เยน ปกาเรน ชวเน อุปฺปชฺชมาโน อสํวโร ‘‘จกฺขุนฺทฺริเย อสํวโร’’ติ วุจฺจติ , ตํ นิทสฺสนํ กินฺติ อโตฺถฯ ตตฺถายํ ปวตฺติกฺกโม – ปญฺจทฺวาเร รูปาทิอารมฺมเณ อาปาถคเต นิยมิตาทิวเสน กุสลากุสลชวเน อุปฺปชฺชิตฺวา ภวงฺคํ โอติเณฺณ มโนทฺวาริกชวนํ ตํเยวารมฺมณํ กตฺวา ภวงฺคํ โอตรติ, ปุน ตสฺมิํเยว ทฺวาเร ‘‘อิตฺถิปุริโส’’ติอาทินา ววตฺถเปตฺวา ชวนํ ภวงฺคํ โอตรติฯ ปุน วาเร ปสาทรชฺชนาทิวเสน ชวนํ ชวติฯ ปุน ยทิ ตํ อารมฺมณํ อาปาถํ อาคจฺฉติ, ตํสทิสเมว ปญฺจทฺวาราทีสุ ชวนํ ตทา อุปฺปชฺชมานกํ สนฺธาย ‘‘เอวเมว ชวเน ทุสฺสีลฺยาทีสุ อุปฺปเนฺนสุ ตสฺมิํ อสํวเร สติ ทฺวารมฺปิ อคุตฺต’’นฺติอาทิ วุตฺตํฯ อยํ ปน อุกฺกฎฺฐนโย ปริจิตารมฺมณํ สนฺธาย วุโตฺต, อปริจิเต อนฺตรนฺตรา ปญฺจทฺวาเร อุปฺปชฺชิตฺวา ตทนุรูปํ มโนทฺวาเรปิ อุปฺปชฺชตีติฯ ทฺวารภวงฺคาทีนํ ชวเนน สมฺพโนฺธ เอกสนฺตติปริยาปนฺนโต ทฎฺฐโพฺพฯ</p>


<p>ติ ปจฺจยภาเวน ปุริมนิปฺผนฺนํ ชวนกาเล อสนฺตมฺปิ ภวงฺคาทิ จกฺขาทิ วิย ผลนิปฺผตฺติยา สนฺตเญฺญว นามาติ วุตฺตํฯ น หิ ธรมานํเยว สนฺตนฺติ วุจฺจตีติฯ ติ ปรมตฺถโต ชวนสฺส พาหิรภาเว อิตรสฺส จ อพฺภนฺตรภาเว อสติปิ ‘‘ปภสฺสรมิทํ , ภิกฺขเว, จิตฺตํ, ตญฺจ โข อาคนฺตุเกหิ อุปกฺกิเลเสหิ อุปกฺกิลิฎฺฐ’’นฺติอาทิวจนโต (อ. นิ. ๑.๔๙) อาคนฺตุกภูตสฺส กทาจิ กทาจิ อุปฺปชฺชมานสฺส ชวนสฺส พาหิรภาโว ตพฺพิธุรสภาวสฺส อิตรสฺส อพฺภนฺตรภาโว ปริยายโต วุโตฺตติ ทเสฺสติฯ ติ ทฺวาราทีนํ อสํวรเหตุภาวาปชฺชนสฺส ปากฎภาวํ สนฺธายาหฯ อุปฺปเนฺน หิ อสํวเร ทฺวาราทีนํ ตสฺส เหตุภาโว ปญฺญายตีติฯ นฺติ ทฺวารภวงฺคาทีสุ มูสนํฯ ยสฺมิญฺหิ ทฺวาเร อสํวโร อุปฺปชฺชติ, โส ตตฺถ ทฺวาราทีนํ สํวรูปนิสฺสยภาวํ อุปจฺฉินฺทโนฺตเยว ปวตฺตตีติฯ เตเนวาห นฺติฯ</p>


<p>เอตฺถ จ ‘‘จกฺขุนา รูปํ ทิสฺวา’’ติอาทิปาฬิยํ สํวโร, สํวริตพฺพํ, สํวรณุปาโย, ยโต จ โส สํวโร, ยตฺถ จ โส สํวโรติ อิมํ ปเภทํ ทเสฺสตฺวา โยเชตพฺพาฯ กถํ? ‘‘รกฺขติ…เป.… สํวรํ อาปชฺชตี’’ติ เอเตน  วุโตฺตฯ สติํ ปจฺจุฎฺฐเปตีติ อยเญฺหตฺถ อโตฺถติฯ จกฺขาทิ ฯ น นิมิตฺตคฺคาหี โหติ นานุพฺยญฺชนคฺคาหีติ ฯ ‘‘ยตฺวาธิกรณ’’นฺติอาทินา ฯ รูปาทโย ติฯ กิญฺจ ปฎิสงฺขาภาวนาพลสงฺคหิตภาเวน ทุวิโธปิ อินฺทฺริยสํวโร? ตตฺถ ปุริเมน วิสเยสุ อาทีนวทสฺสนํ, อิตเรน อาทีนวปฺปหานํฯ ตถา ปุริเมน ปริยุฎฺฐานปฺปหานํ, อิตเรน อนุสยปฺปหานํ ฯ ตถา ปุริโม โลกิยมคฺคสงฺคหิโต, ทุติโย โลกุตฺตรมคฺคสงฺคหิโตติ อยมฺปิ วิเสโส เวทิตโพฺพฯ</p>


<p> ติ ทโว เอว อโตฺถ ปโยชนนฺติ ทวโตฺถ, โส อาทิ เยสํ เต ทวตฺถาทโยฯ เตสุ, เตสํ วา อภิลาโส, ทโว วา อโตฺถ เอตสฺสาติ ทวโตฺถ, ตทาทิโก ทวตฺถาทิ, โก ปน โสติ อาห ติฯ ติ อาหารปริโภเค อติตฺติฯ พหุโน อุฬารสฺส จ ปตฺถนาวเสน ปวตฺตา ภิโยฺยกมฺยตา อสนฺตุสฺสนาติ เอวเมตฺถ อโตฺถ ยุชฺชติฯ</p>


<p> มชฺชนากาเรน ปวตฺติ มานเสฺสวาติ กตฺวา ติ วุตฺตํฯ ตถา หิ ชาติมทาทโย ‘‘มาโน มญฺญนา’’ติอาทินา มานภาเวเนว  วิภตฺตาติฯ  นาม กมฺมชเตโชฯ ตํ ปน อภุเตฺต ภุเตฺต จ อุปฺปชฺชตีติ ยํ ตตฺถ อามาสยสงฺขาตสฺส สรีรเทสสฺส ปีฬนโต วิหิํสาสทฺทวจนียํ, ตเทว ทเสฺสตพฺพํ, อิตรญฺจ นิวเตฺตตพฺพนฺติ อภุตฺตปจฺจยา อุปฺปชฺชนกเตฺตน ขุทา วิเสสิตาติ อาห นฺติฯ เย ปน ‘‘กมฺมชเตชปจฺจยา ทุกฺขา เวทนา ขุทา’’ติ วทนฺติ, เตสํ อภุตฺตปจฺจยา อุปฺปชฺชนกาติ วิเสสนเมว น ยุชฺชติฯ สติปิ ตสฺมิํ ภูตตฺถกถเน วิหิํสูปรติปุราณเวทนาปฎิหนนานํ วิเสสาภาโว อาปชฺชตีติ ปุริโมเยเวตฺถ อโตฺถฯ ติ อภุตฺตปจฺจยา อุปฺปชฺชนกเวทนา, ภุตฺตปจฺจยา น อุปฺปชฺชนกเวทนาติ เทฺวปิ เจตา เวทนา ยาวตา อนาคตาเยวาติ อธิปฺปาโยฯ สติปิ อนาคตเตฺต ปุริมา อุปฺปนฺนสทิสี, อิตรา ปน อตํสทิสี อจฺจนฺตํ อนุปฺปนฺนาวาติ อยเมตฺถ วิเสโสฯ เตเนว ติ ปุริมายํ วุตฺตํ, อิตรตฺถ จ ติฯ อถ วา อภุตฺตปจฺจยา อุปฺปชฺชนกเวทนา ปุเพฺพ กตกมฺมสฺส วิปากตฺตา  นามฯ อปฺปจฺจเวกฺขณาทิอยุตฺตปริโภคปจฺจยา ปจฺจเวกฺขณาทิยุตฺตปริโภคโต อายติํ น อุปฺปชฺชิสฺสตีติ ภุตฺตปจฺจยา น อุปฺปชฺชนกเวทนา  นามฯ  วิหิํสานิพฺพตฺตตาฯ</p>


<p>ยาเปนฺติ เอเตนาติ ยาปนาติ วุตฺตสฺส สรีรยาปนการณสฺส ชีวิตินฺทฺริยสฺสปิยาปนการณนฺติ อิมสฺส วิเสสสฺสทสฺสนตฺถํ ‘‘ชีวิตินฺทฺริยยาปนตฺถายา’’ติ วตฺวา น เกวลํ ชีวิตินฺทฺริยเสฺสว ยาปนการณมาหาโร, อถ โข ฐานาทิปวตฺติอาการวิเสสยุตฺตสฺส สกลสรีรสฺสปิ  ยาปนการณนฺติ ตํทีปนตฺถํ ยาตฺราติ วจนนฺติ ยาปนา เม ภวิสฺสตีติ อวิเสเสน วุตฺตนฺติ ทเสฺสโนฺต ติ อาหฯ อฎฺฐานโยชนอปริโภคทุปฺปริโภคาทิวเสน สทฺธาเทยฺยสฺส วินาสนํ ติ คณโภชนลกฺขณปฺปตฺตสฺส ถูปีกตาทิกสฺส วา ปฎิคฺคหเณนฯ สาวชฺชํ สนินฺทํ ปริโภคํ กโรตีติ วา อโตฺถฯ</p>


<p>นฺติ สุขํ ปวตฺตมาเนหิ อิริยาปเถหิ เตสํ ตถาปวตฺติยา การณนฺติ คหิตตฺตา วิทิตตฺตา ยถาวุตฺตภุญฺชนปิวนานิ ปุพฺพกาลกิริยาภาเวน วุจฺจมานานิ อิริยาปถกตฺตุกานิ วิย วุตฺตานีติ อโตฺถฯ ยถา หิ ‘‘ปญฺญาย จสฺส ทิสฺวา อาสวา ปริกฺขีณา โหนฺตี’’ติ  (ม. นิ. ๑.๒๗๑; ๒.๑๘๒) ทสฺสนสฺส ขยเหตุตา, ‘‘ฆตํ ปิวิตฺวา พลํ ภวติ, สีหํ ทิสฺวา ภยํ ภวตี’’ติ จ ปานทสฺสนานํ พลภยเหตุตา วุจฺจติ, เอวํ ภุญฺชนปิวนานํ อิริยาปถสุขปฺปวตฺติเหตุภาโว วุโตฺตติ เอวเมตฺถ อโตฺถ ทฎฺฐโพฺพฯ สุลภานวชฺชภาโว วิย อปฺปภาโวปิ ปจฺจยานํ ปรมสเลฺลขวุตฺตีนํ สุขวิหาราย ปริยโตฺตติ จีวรเสนาสนานํ อปฺปภาวุกฺกํสานุชานนวเสน ปวตฺตาหิ อนนฺตรคาถาหิ อิธาปิ ธมฺมเสนาปตินา สุขวิหาราย ปริยโตฺต อปฺปภาวุกฺกํโส อนุญฺญาโตติ วิญฺญายตีติ ติอาทินา ‘‘ภุตฺวานา’’ติ ปาฐํ สมตฺถยติฯ</p>


<p> ติ สติปญฺญาสมาธิวีริยสมฺมาวาจาทิธมฺมา, เย ฉหิ ทุเกหิ ปริคฺคหิตาฯ</p>


<p> ฯ วิสเยนปิ หิ วิสยี วุจฺจติ สหจรภาวโตฯ ยถา –</p>


<p>
‘‘อุปฺปาเทตฺวาน สํเวคํ, ทุเกฺขนสฺส จ เหตุนา;  
  
วฑฺฒยิตฺวา สมฺมสิตฺวา, มุตฺติยา มคฺคมพฺรวี’’ติ  
</p>
  
<p>‘‘สจฺจปริโยสาเน’’ติ จฯ</p>


<p>ยถา  ทุกฺขาทีนํ ปริญฺญาทิวเสน ปวตฺตมานํ ปฎิเวธญาณํ อสโมฺมหโต เต อวิโลเมตฺวา อวิโรเธตฺวา ปวตฺตติ นาม, เอวํ ตทุปนิสฺสยภาวํ วิปสฺสนาญาณมฺปิ ยถาพลํ เต อวิโลเมตฺวา ปวตฺตตีติ นฺติ ทุติโย อตฺถวิกโปฺป วุโตฺตฯ เอตฺถ จ ‘‘จตุนฺนํ สจฺจาน’’นฺติ ปทํ วินา อุปจาเรน วุตฺตํ, ปุริมสฺมิํ อุปจาเรนาติ ทฎฺฐพฺพํฯ สมฺมาทิฎฺฐิปฺปธานตฺตา วา เสสมคฺคงฺคานํ มคฺคสเจฺจกเทสสฺส ปฎิเวธสฺส อนุโลมํ สมุทายานุโลมํ วุตฺตํ, จตุสเจฺจกเทสสฺส มคฺคสฺส วาฯ</p>


<p> ติ ขยสมูเหฯ ‘‘กิเลสานํ ขยวเสน ปวตฺตธมฺมปุเญฺช’’ติ จ วทนฺติฯ</p>


<p> อปริพนฺธภาเวน นิราสงฺกา, อารมฺมเณ อภิรติภาเวน จ ปวตฺติ อธิมุจฺจนโฎฺฐติ อาห ติฯ</p>


<p> อริยมคฺคปฺปวตฺติยา  อุตฺตรกาลํ ปวตฺตมานํ ผลญาณํ ตํตํมคฺควชฺฌกิเลสานํ ขยปริโยสาเน ปวตฺตตฺตา ‘‘ขีณเนฺต ญาณ’’นฺติ วุตฺตํฯ ยสฺมา ปน ตํ มคฺคานนฺตรํ อุปฺปชฺชติ, ตสฺมา มเคฺคน ฐานโส ขีเณสุ กิเลเสสุ เตสํ ขีณภาวานนฺตรํ ปวตฺตมานํ ขีณภาวานํ ปฐมกาเล ปวตฺตนฺติปิ วุจฺจตีติ ทุติโย วิกโปฺป วุโตฺตฯ</p>

</p>

</p>





