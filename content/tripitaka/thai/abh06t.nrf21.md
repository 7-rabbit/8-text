<h1>๒๑. เอกวีสติโม ปริเจฺฉโท</h1>
<h3>ปฎิปทาญาณทสฺสนวิสุทฺธินิเทฺทโส</h3>
<ol>
<li>
อฎฺฐญาณวเสเนว  
, สิขาปกฺกา วิปสฺสนา;  
  
นวมํ  
ปฎิปทาญาณ-ทสฺสน  
นฺติ ปวุจฺจติฯ  
</li>
  
<li>
อฎฺฐ ญาณานิ นาเมตฺถ, เวทิตพฺพานิ วิญฺญุนา;  
  
อุปเกฺลสวินิมุตฺตํ, ญาณํ สุวิสทํ ปนฯ  
</li>
  
<li>
อุทยพฺพเย จ ภเงฺค จ, ภเย อาทีนเว ตถา;  
  
นิพฺพิทาปสฺสนาญาณํ, ญาณํ มุจฺจิตุกมฺยตาฯ  
</li>
  
<li>
ปฎิสงฺขา จ สงฺขาเร, อุเปกฺขาญาณมฎฺฐมํ;  
  
อิมานิ อฎฺฐ ญาณานิ, นวมํ สจฺจานุโลมกํฯ  
</li>
  
<li>
สจฺจานุโลมญาณนฺติ  
, อนุโลมํ ปวุจฺจติ;  
  
ตํ สมฺปาเทตุกาเมน, โยคาวจรภิกฺขุนาฯ  
</li>
  
<li>
อุทยพฺพยญาณํ ตํ, อาทิํ กตฺวา ปนฎฺฐสุ;  
  
เอเตสุ ปน ญาเณสุ, โยโค กรณิโย ปนฯ  
</li>
  
<li>
ยถานุกฺกมโต  
ตสฺส, เตสุ ญาเณสุ อฎฺฐสุ;  
  
อนิจฺจาทิวเสเนว, โยคํ กตฺวา ฐิตสฺส หิฯ  
</li>
  
<li>
อนิจฺจํ ทุกฺขมนตฺตาติ, สงฺขาเร อนุปสฺสโต;  
  
อฎฺฐนฺนํ ปน ญาณานํ, วเสน ปน โยคิโนฯ  
</li>
  
<li>
วิปสฺสนา สิขาปตฺตา, โหติ วุฎฺฐานคามินี;  
  
สจฺจานุโลมญาณ  
นฺติ, อยเมว ปวุจฺจติฯ  
</li>
  
<li>
สงฺขารุเปกฺขาญาณํ ตํ, อาเสวนฺตสฺส โยคิโน;  
  
อิทานิ ตสฺส มโคฺค จ, สมุปฺปชฺชิสฺสตีติ หิฯ  
</li>
  
<li>
สงฺขารุเปกฺขา สงฺขาเร, อนิจฺจา ทุกฺขาติ วา ตถา;  
  
สมฺมสิตฺวา ภวงฺคํ ตุ, ปุน โวตรเตว สาฯ  
</li>
  
<li>
ภวงฺคานนฺตรํ สงฺขารุ-เปกฺขาคตนเยน ตุ;  
  
อนิจฺจาทิวเสเนว, สงฺขาเร ปน โคจรํฯ  
</li>
  
<li>
กุรุมานํ มโนทฺวาเร, ชายตาวชฺชนํ ตโต;  
  
ภวงฺคาวฎฺฎนํ กตฺวา, ชาตสฺสานนฺตรํ ปนฯ  
</li>
  
<li>
สงฺขาเร  
โคจรํ กตฺวา, ปฐมํ ชวนมานสํ;  
  
อุปฺปชฺชตีติ ตํ จิตฺตํ,  
ปริกมฺม  
นฺติ วุจฺจติฯ  
</li>
  
<li>
ตทนนฺตรเมวญฺญํ, สงฺขารารมฺมณํ ปุน;  
  
ทุติยํ ชวนํ โหติ,  
อุปจาร  
นฺติ ตํ มตํฯ  
</li>
  
<li>
ตทนนฺตรํ ตํ โหติ, ตถา สงฺขารโคจรํ;  
  
ตติยํ ชวนจิตฺตํ,  
อนุโลม  
นฺติ สญฺญิตํฯ  
</li>
  
<li>
ปุริมานํ ปนฎฺฐนฺนํ, ญาณานํ อนุโลมโต;  
  
โพธิปกฺขิยธมฺมานํ, อุทฺธญฺจ อนุโลมโตฯ  
</li>
  
<li>
เตเนว  
ตํ หิ สจฺจานุโลมญาณํ ปวุจฺจติ;  
  
อิทํ หิ ปน สจฺจานุ-โลมญาณํ มเหสินาฯ  
</li>
  
<li>
‘‘วุฎฺฐานคามินียา  
หิ, ปริโยสาน’’นฺติ ภาสิตํ;  
  
เญยฺยํ สพฺพปกาเรน, ปริโยสานนฺติ  
โคตฺรภุ  
ฯ  
</li>
  
<li>
อิติเนเกหิ นาเมหิ, กิตฺติตายา มเหสินา;  
  
วุฎฺฐานคามินี สนฺตา, ปริสุทฺธา วิปสฺสนาฯ  
</li>
  
<li>
วุฎฺฐาตุกาโม สํสารทุกฺขปงฺกา มหพฺภยา;  
  
กเรยฺย สตตํ ตตฺถ, โยคํ ปณฺฑิตชาติโกฯ  
</li>
  
อิติ อภิธมฺมาวตาเร ปฎิปทาญาณทสฺสนวิสุทฺธินิเทฺทโส นาม  
</li>
  
เอกวีสติโม ปริเจฺฉโทฯ  
</li>
  
  
  
  
  