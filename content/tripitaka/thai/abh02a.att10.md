<h1>๑๑. มคฺคงฺควิภโงฺค</h1>
<h2>๑. สุตฺตนฺตภาชนียวณฺณนา</h2>
<p> อิทานิ    ตทนนฺตเร มคฺควิภเงฺค ติอาทิ สพฺพํ สจฺจวิภเงฺค ทุกฺขนิโรธคามินีปฎิปทานิเทฺทเส วุตฺตนเยเนว เวทิตพฺพํฯ ภาวนาวเสน ปาฎิเยกฺกํ ทสฺสิเต ทุติยนเยปิ นฺติอาทิ สพฺพํ โพชฺฌงฺควิภเงฺค วุตฺตนเยเนว เวทิตพฺพํฯ เอวมิทํ ทฺวินฺนมฺปิ นยานํ วเสน สุตฺตนฺตภาชนียํ โลกิยโลกุตฺตรมิสฺสกเมว กถิตํฯ</p>


<h2>๒. อภิธมฺมภาชนียวณฺณนา</h2>
<p> อภิธมฺมภาชนีเย ‘อริโย’ติ อวตฺวา ติ วุตฺตํฯ เอวํ อวุเตฺตปิ อยํ อริโย เอวฯ ยถา หิ มุทฺธาภิสิตฺตสฺส รโญฺญ มุทฺธาภิสิตฺตาย เทวิยา กุจฺฉิสฺมิํ ชาโต ปุโตฺต ราชปุโตฺตติ อวุเตฺตปิ ราชปุโตฺตเยว โหติ, เอวมยมฺปิ อริโยติ อวุเตฺตปิ อริโย เอวาติ เวทิตโพฺพฯ เสสมิธาปิ สจฺจวิภเงฺค วุตฺตนเยเนว เวทิตพฺพํฯ</p>


<p> ปญฺจงฺคิกวาเรปิ อฎฺฐงฺคิโกติ อวุเตฺตปิ อฎฺฐงฺคิโก เอว เวทิตโพฺพฯ โลกุตฺตรมโคฺค หิ ปญฺจงฺคิโก นาม นตฺถิฯ อยเมตฺถ อาจริยานํ สมานตฺถกถาฯ วิตณฺฑวาที ปนาห – ‘‘โลกุตฺตรมโคฺค อฎฺฐงฺคิโก นาม นตฺถิ, ปญฺจงฺคิโกเยว โหตี’’ติฯ โส ‘‘สุตฺตํ อาหราหี’’ติ วุโตฺต อทฺธา อญฺญํ อปสฺสโนฺต อิมํ มหาสฬายตนโต สุตฺตปฺปเทสํ อาหริสฺสติ ‘‘ยา ตถาภูตสฺส ทิฎฺฐิ, สาสฺส โหติ สมฺมาทิฎฺฐิฯ โย ตถาภูตสฺส สงฺกโปฺป, วายาโม, สติ, โย  ตถาภูตสฺส สมาธิ, สฺวาสฺส โหติ สมฺมาสมาธิฯ ปุเพฺพว โข ปนสฺส กายกมฺมํ วจีกมฺมํ อาชีโว สุปริสุโทฺธ โหตี’’ติฯ</p>


<p>ตโต ‘‘เอตสฺส อนนฺตรํ สุตฺตปทํ อาหรา’’ติ วตฺตโพฺพฯ สเจ อาหรติ อิเจฺจตํ กุสลํ, โน เจ อาหรติ สยํ อาหริตฺวา ‘‘เอวมสฺสายํ อริโย อฎฺฐงฺคิโก มโคฺค ภาวนาปาริปูริํ คจฺฉตี’’ติ (ม. นิ. ๓.๔๓๑) ‘‘อิมินา   เต สตฺถุสาสเนน วาโท ภิโนฺน; โลกุตฺตรมโคฺค ปญฺจงฺคิโก นาม นตฺถิ, อฎฺฐงฺคิโกว โหตี’’ติ วตฺตโพฺพฯ</p>


<p>อิมานิ ปน ตีณิ องฺคานิ ปุเพฺพ ปริสุทฺธานิ วตฺตนฺติ, โลกุตฺตรมคฺคกฺขเณ ปริสุทฺธตรานิ โหนฺติฯ อถ ‘ปญฺจงฺคิโก มโคฺค’ติ อิทํ กิมตฺถํ คหิตนฺติ? อติเรกกิจฺจทสฺสนตฺถํฯ ยสฺมิญฺหิ สมเย มิจฺฉาวาจํ ปชหติ, สมฺมาวาจํ ปูเรติ, ตสฺมิํ สมเย สมฺมากมฺมนฺตสมฺมาอาชีวา นตฺถิฯ อิมานิ ปญฺจการาปกงฺคาเนว มิจฺฉาวาจํ ปชหนฺติ; สมฺมาวาจา ปน สยํ วิรติวเสน ปูเรติฯ ยสฺมิํ สมเย มิจฺฉากมฺมนฺตํ ปชหติ, สมฺมากมฺมนฺตํ ปูเรติ, ตสฺมิํ สมเย สมฺมาวาจาสมฺมาอาชีวา นตฺถิฯ อิมานิ ปญฺจ การาปกงฺคาเนว มิจฺฉากมฺมนฺตํ ปชหนฺติ; สมฺมากมฺมโนฺต ปน สยํ วิรติวเสน ปูเรติฯ ยสฺมิํ สมเย มิจฺฉาอาชีวํ ปชหติ, สมฺมาอาชีวํ ปูเรติ, ตสฺมิํ สมเย สมฺมาวาจาสมฺมากมฺมนฺตา นตฺถิฯ อิมานิ ปญฺจ การาปกงฺคาเนว มิจฺฉาอาชีวํ ปชหนฺติ; สมฺมาอาชีโว ปน สยํ วิรติวเสน ปูเรติฯ อิมํ เอเตสํ ปญฺจนฺนํ การาปกงฺคานํ กิจฺจาติเรกตํ ทเสฺสตุํ ปญฺจงฺคิโก มโคฺคติ คหิตํฯ โลกุตฺตรมโคฺค ปน อฎฺฐงฺคิโกว โหติ, ปญฺจงฺคิโก นาม นตฺถิฯ</p>


<p>‘‘ยทิ สมฺมาวาจาทีหิ สทฺธิํ อฎฺฐงฺคิโกติ วทถ, จตโสฺส สมฺมาวาจาเจตนา, ติโสฺส สมฺมากมฺมนฺตเจตนา, สตฺต สมฺมาอาชีวเจตนาติ อิมมฺหา เจตนาพหุตฺตา กถํ มุจฺจิสฺสถ? ตสฺมา ปญฺจงฺคิโกว โลกุตฺตรมโคฺค’’ติฯ ‘‘เจตนาพหุตฺตา จ ปมุจฺจิสฺสาม; อฎฺฐงฺคิโกว โลกุตฺตรมโคฺคติ จ วกฺขาม’’ฯ ‘‘ตฺวํ ตาว มหาจตฺตารีสกภาณโก โหสิ, น โหสี’’ติ ปุจฺฉิตโพฺพฯ สเจ ‘‘น โหมี’’ติ วทติ, ‘‘ตฺวํ อภาณกตฺตา น ชานาสี’’ติ วตฺตโพฺพฯ สเจ ‘‘ภาณโกสฺมี’’ติ วทติ, ‘‘สุตฺตํ อาหรา’’ติ วตฺตโพฺพฯ สเจ สุตฺตํ อาหรติ อิเจฺจตํ กุสลํ, โน เจ อาหรติ สยํ อุปริปณฺณาสโต อาหริตพฺพํ –</p>

 จ, ภิกฺขเว, สมฺมาวาจา? สมฺมาวาจํปหํ, ภิกฺขเว, ทฺวายํ วทามิ – อตฺถิ, ภิกฺขเว, สมฺมาวาจา สาสวา ปุญฺญภาคิยา อุปธิเวปกฺกา; อตฺถิ, ภิกฺขเว, สมฺมาวาจา อริยา อนาสวา โลกุตฺตรา มคฺคงฺคาฯ</p>

 ปุญฺญภาคิยา อุปธิเวปกฺกา? มุสาวาทา เวรมณี, ปิสุณาย วาจาย เวรมณี, ผรุสาย  วาจาย เวรมณี, สมฺผปฺปลาปา เวรมณี – อยํ, ภิกฺขเว, สมฺมาวาจา สาสวา ปุญฺญภาคิยา อุปธิเวปกฺกาฯ</p>

</p>

</p>

</p>

</p>

</p>


<p>เอวเมตฺถ  จตูหิ วจีทุจฺจริเตหิ, ตีหิ กายทุจฺจริเตหิ, มิจฺฉาชีวโต จาติ เอเกกาว วิรติ อริยา อนาสวา โลกุตฺตรา มคฺคงฺคาติ วุตฺตาฯ ‘‘กุโต เอตฺถ เจตนาพหุตฺตํ? กุโต ปญฺจงฺคิโก มโคฺค? อิทํ เต สุตฺตํ อกามกสฺส โลกุตฺตรมโคฺค อฎฺฐงฺคิโกติ ทีเปติ’’ฯ สเจ เอตฺตเกน สลฺลเกฺขติ อิเจฺจตํ กุสลํ, โน เจ สลฺลเกฺขติ อญฺญานิปิ การณานิ อาหริตฺวา สญฺญาเปตโพฺพฯ วุตฺตเญฺหตํ ภควตา –</p>

, สุภทฺท, สมโณ…เป.… สุญฺญา ปรปฺปวาทา สมเณหิ อเญฺญหีติ (ที. นิ. ๒.๒๑๔)ฯ</p>


<p>อเญฺญสุปิ อเนเกสุ สุตฺตสเตสุ อฎฺฐงฺคิโกว มโคฺค อาคโตฯ กถาวตฺถุปฺปกรเณปิ วุตฺตํ –</p>


<p>
‘‘มคฺคานํ อฎฺฐงฺคิโก เสโฎฺฐ, สจฺจานํ จตุโร ปทา;  
  
วิราโค เสโฎฺฐ ธมฺมานํ, ทฺวิปทานญฺจ จกฺขุมา’’ติ (กถา. ๘๗๒) –  
</p>
  
<p>‘‘อเตฺถว  สุตฺตโนฺตติ’’? ‘‘อามนฺตา’’‘‘เตน หิ อฎฺฐงฺคิโก มโคฺค’’ติฯ สเจ ปน เอตฺตเกนาปิ สญฺญตฺติํ น คจฺฉติ, ‘‘คจฺฉ, วิหารํ ปวิสิตฺวา ยาคุํ ปิวาหี’’ติ อุโยฺยเชตโพฺพฯ อุตฺตริมฺปน การณํ วกฺขตีติ อฎฺฐานเมตํฯ เสสเมตฺถ อุตฺตานตฺถเมวฯ</p>


<p>นยา ปเนตฺถ คเณตพฺพาฯ อฎฺฐงฺคิกมคฺคสฺมิญฺหิ เอกโต ปุจฺฉิตฺวา เอกโต วิสฺสชฺชเน จตูสุ มเคฺคสุ จตฺตาริ นยสหสฺสานิ วิภตฺตานิฯ ปญฺจงฺคิกมเคฺค เอกโต ปุจฺฉิตฺวา เอกโต วิสฺสชฺชเน จตฺตาริ; ปาฎิเยกฺกํ ปุจฺฉิตฺวา ปาฎิเยกฺกํ วิสฺสชฺชเน จตฺตาริ จตฺตารีติ ปญฺจสุ อเงฺคสุ วีสติฯ อิติ ปุริมานิ อฎฺฐ อิมานิ จ วีสตีติ สพฺพานิปิ มคฺควิภเงฺค อฎฺฐวีสติ นยสหสฺสานิ วิภตฺตานิฯ ตานิ จ โข นิพฺพตฺติตโลกุตฺตรานิ กุสลาเนวฯ วิปาเก ปน กุสลโต ติคุณา นยา กาตพฺพาติฯ</p>

</p>


<h2>๓. ปญฺหาปุจฺฉกวณฺณนา</h2>
<p> ปญฺหาปุจฺฉเก  ปาฬิอนุสาเรเนว มคฺคงฺคานํ กุสลาทิภาโว เวทิตโพฺพฯ อารมฺมณตฺติเกสุ ปน สพฺพานิเปตานิ อปฺปมาณํ นิพฺพานํ อารพฺภ ปวตฺติโต อปฺปมาณารมฺมณาเนว, น มคฺคารมฺมณานิฯ เนว หิ มโคฺค น ผลํ มคฺคํ อารมฺมณํ กโรติฯ สหชาตเหตุวเสน ปเนตฺถ กุสลานิ มคฺคเหตุกานิ; วีริยํ วา วีมํสํ วา เชฎฺฐกํ กตฺวา มคฺคภาวนากาเล มคฺคาธิปตีนิ; ฉนฺทจิตฺตเชฎฺฐิกาย มคฺคภาวนาย น วตฺตพฺพานิ มคฺคาธิปตีนีติ; ผลกาเลปิ น วตฺตพฺพาเนวฯ</p>


<p>อตีตาทีสุ  เอการมฺมณภาเวนปิ น วตฺตพฺพานิ; นิพฺพานสฺส ปน พหิทฺธาธมฺมตฺตา พหิทฺธารมฺมณานิ นาม โหนฺตีติ เอวเมตสฺมิํ ปญฺหาปุจฺฉเกปิ นิพฺพตฺติตโลกุตฺตราเนว มคฺคงฺคานิ กถิตานิฯ สมฺมาสมฺพุเทฺธน หิ สุตฺตนฺตภาชนียสฺมิํเยว โลกิยโลกุตฺตรานิ มคฺคงฺคานิ กถิตานิ; อภิธมฺมภาชนีเย ปน ปญฺหาปุจฺฉเก จ โลกุตฺตราเนวาติ เอวมยํ มคฺควิภโงฺคปิ เตปริวฎฺฎํ นีหริตฺวาว ภาเชตฺวา ทสฺสิโตติฯ</p>

</p>

</p>





