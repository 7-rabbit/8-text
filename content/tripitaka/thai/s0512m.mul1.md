<h1>๒. หตฺถินาควโคฺค</h1>
<h3>๑. มาตุโปสกจริยา</h3>
<ol>
<li>
‘‘ยทา  
  
  
  
อโหสิํ ปวเน, กุญฺชโร มาตุโปสโก;  
  
น ตทา อตฺถิ มหิยา, คุเณน มม สาทิโสฯ  
</li>
  
<li>
‘‘ปวเน ทิสฺวา วนจโร, รโญฺญ มํ ปฎิเวทยิ;  
  
‘ตวานุจฺฉโว มหาราช, คโช วสติ กานเนฯ  
</li>
  
<li>
‘‘‘น ตสฺส ปริกฺขายโตฺถ, นปิ อาฬกกาสุยา;  
  
สห คหิเต  
สมํ คหิเต (สี.)  
โสณฺฑาย, สยเมว อิเธหิ’ติฯ  
</li>
  
<li>
‘‘ตสฺส ตํ วจนํ สุตฺวา, ราชาปิ ตุฎฺฐมานโส;  
  
เปเสสิ หตฺถิทมกํ, เฉกาจริยํ สุสิกฺขิตํฯ  
</li>
  
<li>
‘‘คนฺตฺวา โส หตฺถิทมโก, อทฺทส ปทุมสฺสเร;  
  
ภิสมุฬาลํ  
ภิสมูลํ (ก.)  
อุทฺธรนฺตํ, ยาปนตฺถาย มาตุยาฯ  
</li>
  
<li>
‘‘วิญฺญาย เม สีลคุณํ, ลกฺขณํ อุปธารยิ;  
  
‘เอหิ ปุตฺตา’ติ ปตฺวาน, มม โสณฺฑาย อคฺคหิฯ  
</li>
  
<li>
‘‘ยํ เม ตทา ปากติกํ, สรีรานุคตํ พลํ;  
  
อชฺช นาคสหสฺสานํ, พเลน สมสาทิสํฯ  
</li>
  
<li>
‘‘ยทิหํ เตสํ ปกุเปฺปยฺยํ, อุเปตานํ คหณาย มํ;  
  
ปฎิพโล ภเว เตสํ, ยาว รชฺชมฺปิ มานุสํฯ  
</li>
  
<li>
‘‘อปิ  
จาหํ สีลรกฺขาย, สีลปารมิปูริยา;  
  
น กโรมิ จิเตฺต อญฺญถตฺตํ, ปกฺขิปนฺตํ มมาฬเกฯ  
</li>
  
<li>
‘‘ยทิ เต มํ ตตฺถ โกเฎฺฎยฺยุํ, ผรสูหิ โตมเรหิ จ;  
  
เนว เตสํ ปกุเปฺปยฺยํ, สีลขณฺฑภยา มมา’’ติฯ  
</li>
  
มาตุโปสกจริยํ ปฐมํฯ  
</li>
  
<h3>๒. ภูริทตฺตจริยา</h3>
</ol>
<ol>
<li>
‘‘ปุนาปรํ  
  
  
ยทา โหมิ, ภูริทโตฺต มหิทฺธิโก;  
  
วิรูปเกฺขน มหารญฺญา, เทวโลกมคญฺฉหํฯ  
</li>
  
<li>
‘‘ตตฺถ ปสฺสิตฺวาหํ เทเว, เอกนฺตํ สุขสมปฺปิเต;  
  
ตํ สคฺคคมนตฺถาย, สีลพฺพตํ สมาทิยิํฯ  
</li>
  
<li>
‘‘สรีรกิจฺจํ กตฺวาน, ภุตฺวา ยาปนมตฺตกํ;  
  
จตุโร อเงฺค อธิฎฺฐาย, เสมิ วมฺมิกมุทฺธนิฯ  
</li>
  
<li>
‘‘ฉวิยา จเมฺมน มํเสน, นหารุอฎฺฐิเกหิ วา;  
  
ยสฺส เอเตน กรณียํ, ทินฺนํเยว หราตุ โสฯ  
</li>
  
<li>
‘‘สํสิโต อกตญฺญุนา, อาลมฺปายโน  
อาลมฺพโณ (สี.)  
มมคฺคหิ;  
  
เปฬาย ปกฺขิปิตฺวาน, กีเฬติ มํ ตหิํ ตหิํฯ  
</li>
  
<li>
‘‘เปฬาย ปกฺขิปเนฺตปิ, สมฺมทฺทเนฺตปิ ปาณินา;  
  
อาลมฺปายเน  
อาลมฺพเณ (สี.)  
น กุปฺปามิ, สีลขณฺฑภยา มมฯ  
</li>
  
<li>
‘‘สกชีวิตปริจฺจาโค  
, ติณโต ลหุโก มม;  
  
สีลวีติกฺกโม มยฺหํ, ปถวีอุปฺปตนํ วิยฯ  
</li>
  
<li>
‘‘นิรนฺตรํ ชาติสตํ, จเชยฺยํ มม ชีวิตํ;  
  
เนว สีลํ ปภิเนฺทยฺยํ, จตุทฺทีปาน เหตุปิฯ  
</li>
  
<li>
‘‘อปิ จาหํ สีลรกฺขาย, สีลปารมิปูริยา;  
  
น กโรมิ จิเตฺต อญฺญถตฺตํ, ปกฺขิปนฺตมฺปิ เปฬเก’’ติฯ  
</li>
  
ภูริทตฺตจริยํ ทุติยํฯ  
</li>
  
<h3>๓. จเมฺปยฺยนาคจริยา</h3>
</ol>
<ol>
<li>
‘‘ปุนาปรํ ยทา โหมิ, จเมฺปยฺยโก มหิทฺธิโก;  
  
ตทาปิ ธมฺมิโก อาสิํ, สีลพฺพตสมปฺปิโตฯ  
</li>
  
<li>
‘‘ตทาปิ  
มํ ธมฺมจาริํ, อุปวุตฺถํ อุโปสถํ;  
  
อหิตุณฺฑิโก คเหตฺวาน, ราชทฺวารมฺหิ กีฬติฯ  
</li>
  
<li>
‘‘ยํ  
ยํ โส วณฺณํ จินฺตยิ, นีลํว ปีตโลหิตํ;  
  
ตสฺส จิตฺตานุวตฺตโนฺต, โหมิ จินฺติตสนฺนิโภฯ  
</li>
  
<li>
‘‘ถลํ  
กเรยฺยมุทกํ, อุทกมฺปิ ถลํ กเร;  
  
ยทิหํ ตสฺส ปกุเปฺปยฺยํ, ขเณน ฉาริกํ กเรฯ  
</li>
  
<li>
‘‘ยทิ จิตฺตวสี เหสฺสํ, ปริหายิสฺสามิ สีลโต;  
  
สีเลน ปริหีนสฺส, อุตฺตมโตฺถ น สิชฺฌติฯ  
</li>
  
<li>
‘‘กามํ  
ภิชฺชตุยํ กาโย, อิเธว วิกิรียตุ;  
  
เนว สีลํ ปภิเนฺทยฺยํ, วิกิรเนฺต ภุสํ วิยา’’ติฯ  
</li>
  
จเมฺปยฺยนาคจริยํ ตติยํฯ  
</li>
  
<h3>๔. จูฬโพธิจริยา</h3>
</ol>
<ol>
<li>
‘‘ปุนาปรํ ยทา โหมิ, จูฬโพธิ สุสีลวา;  
  
ภวํ ทิสฺวาน ภยโต, เนกฺขมฺมํ อภินิกฺขมิํฯ  
</li>
  
<li>
‘‘ยา เม ทุติยิกา อาสิ, พฺราหฺมณี กนกสนฺนิภา;  
  
สาปิ วเฎฺฎ อนเปกฺขา, เนกฺขมฺมํ อภินิกฺขมิฯ  
</li>
  
<li>
‘‘นิราลยา ฉินฺนพนฺธู, อนเปกฺขา กุเล คเณ;  
  
จรนฺตา คามนิคมํ, พาราณสิมุปาคมุํฯ  
</li>
  
<li>
‘‘ตตฺถ วสาม นิปกา, อสํสฎฺฐา กุเล คเณ;  
  
นิรากุเล อปฺปสเทฺท, ราชุยฺยาเน วสามุโภฯ  
</li>
  
<li>
‘‘อุยฺยานทสฺสนํ คนฺตฺวา, ราชา อทฺทส พฺราหฺมณิํ;  
  
อุปคมฺม มมํ ปุจฺฉิ, ‘ตุเยฺหสา กา กสฺส ภริยา’ฯ  
</li>
  
<li>
‘‘เอวํ วุเตฺต อหํ ตสฺส, อิทํ วจนมพฺรวิํ;  
  
‘น มยฺหํ ภริยา เอสา, สหธมฺมา เอกสาสนี’ฯ  
</li>
  
<li>
‘‘ติสฺสา  
  
ตสฺสา (สี.)  
สารตฺตคธิโต, คาหาเปตฺวาน เจฎเก;  
  
นิปฺปีฬยโนฺต พลสา, อเนฺตปุรํ ปเวสยิฯ  
</li>
  
<li>
‘‘โอทปตฺตกิยา  
มยฺหํ, สหชา เอกสาสนี;  
  
อากฑฺฒิตฺวา นยนฺติยา, โกโป เม อุปปชฺชถฯ  
</li>
  
<li>
‘‘สห  
โกเป สมุปฺปเนฺน, สีลพฺพตมนุสฺสริํ;  
  
ตเตฺถว โกปํ นิคฺคณฺหิํ, นาทาสิํ วฑฺฒิตูปริฯ  
</li>
  
<li>
‘‘ยทิ นํ พฺราหฺมณิํ โกจิ, โกเฎฺฎยฺย ติณฺหสตฺติยา;  
  
เนว สีลํ ปภิเนฺทยฺยํ, โพธิยาเยว การณาฯ  
</li>
  
<li>
‘‘น เมสา พฺราหฺมณี เทสฺสา, นปิ เม พลํ น วิชฺชติ;  
  
สพฺพญฺญุตํ ปิยํ มยฺหํ, ตสฺมา สีลานุรกฺขิส’’นฺติฯ  
</li>
  
จูฬโพธิจริยํ จตุตฺถํฯ  
</li>
  
<h3>๕. มหิํสราชจริยา</h3>
</ol>
<ol>
<li>
‘‘ปุนาปรํ  
ยทา โหมิ, มหิํโส ปวนจารโก;  
  
ปวฑฺฒกาโย พลวา, มหโนฺต ภีมทสฺสโนฯ  
</li>
  
<li>
‘‘ปพฺภาเร คิริทุเคฺค  
วนทุเคฺค (สี.)  
จ, รุกฺขมูเล ทกาสเย;  
  
โหเตตฺถ ฐานํ มหิํสานํ, โกจิ โกจิ ตหิํ ตหิํฯ  
</li>
  
<li>
‘‘วิจรโนฺต พฺรหารเญฺญ, ฐานํ อทฺทส ภทฺทกํ;  
  
ตํ ฐานํ อุปคนฺตฺวาน, ติฎฺฐามิ จ สยามิ จฯ  
</li>
  
<li>
‘‘อเถตฺถ กปิมาคนฺตฺวา, ปาโป อนริโย ลหุ;  
  
ขเนฺธ นลาเฎ ภมุเก, มุเตฺตติ โอหเนติตํฯ  
</li>
  
<li>
‘‘สกิมฺปิ ทิวสํ ทุติยํ, ตติยํ จตุตฺถมฺปิ จ;  
  
ทูเสติ มํ สพฺพกาลํ, เตน โหมิ อุปทฺทุโตฯ  
</li>
  
<li>
‘‘มมํ  
อุปทฺทุตํ ทิสฺวา, ยโกฺข มํ อิทมพฺรวิ;  
  
‘นาเสเหตํ ฉวํ ปาปํ, สิเงฺคหิ จ ขุเรหิ จ’ฯ  
</li>
  
<li>
‘‘เอวํ  
วุเตฺต ตทา ยเกฺข, อหํ ตํ อิทมพฺรวิํ;  
  
‘กิํ ตฺวํ มเกฺขสิ กุณเปน, ปาเปน อนริเยน มํฯ  
</li>
  
<li>
‘‘‘ยทิหํ  
ตสฺส ปกุเปฺปยฺยํ, ตโต หีนตโร ภเว;  
  
สีลญฺจ เม ปภิเชฺชยฺย, วิญฺญู จ ครเหยฺยุ มํฯ  
</li>
  
<li>
‘‘‘หีฬิตา ชีวิตา วาปิ, ปริสุเทฺธน มตํ วรํ;  
  
กฺยาหํ ชีวิตเหตูปิ, กาหามิํ ปรเหฐนํ’ฯ  
</li>
  
<li>
‘‘มเมวายํ มญฺญมาโน, อเญฺญเปวํ กริสฺสติ;  
  
เตว ตสฺส วธิสฺสนฺติ, สา เม มุตฺติ ภวิสฺสติฯ  
</li>
  
<li>
‘‘หีนมชฺฌิมอุกฺกเฎฺฐ, สหโนฺต อวมานิตํ;  
  
เอวํ ลภติ สปฺปโญฺญ, มนสา ยถา ปตฺถิต’’นฺติฯ  
</li>
  
มหิํสราชจริยํ ปญฺจมํฯ  
</li>
  
<h3>๖. รุรุราชจริยา</h3>
</ol>
<ol>
<li>
‘‘ปุนาปรํ ยทา โหมิ, สุตตฺตกนกสนฺนิโภ;  
  
มิคราชา รุรุนาม, ปรมสีลสมาหิโตฯ  
</li>
  
<li>
‘‘รเมฺม ปเทเส รมณีเย, วิวิเตฺต อมนุสฺสเก;  
  
ตตฺถ วาสํ อุปคญฺฉิํ, คงฺคากูเล มโนรเมฯ  
</li>
  
<li>
‘‘อถ  
อุปริ คงฺคาย, ธนิเกหิ ปริปีฬิโต;  
  
ปุริโส คงฺคาย ปปติ, ‘ชีวามิ วา มรามิ วา’ฯ  
</li>
  
<li>
‘‘รตฺตินฺทิวํ  
โส คงฺคาย, วุยฺหมาโน มโหทเก;  
  
รวโนฺต กรุณํ รวํ, มเชฺฌ คงฺคาย คจฺฉติฯ  
</li>
  
<li>
‘‘ตสฺสาหํ สทฺทํ สุตฺวาน, กรุณํ ปริเทวโต;  
  
คงฺคาย ตีเร ฐตฺวาน, อปุจฺฉิํ ‘โกสิ ตฺวํ นโร’ฯ  
</li>
  
<li>
‘‘โส เม ปุโฎฺฐ จ พฺยากาสิ, อตฺตโน กรณํ ตทา;  
  
‘ธนิเกหิ ภีโต ตสิโต, ปกฺขโนฺทหํ มหานทิํ’ฯ  
</li>
  
<li>
‘‘ตสฺส  
กตฺวาน การุญฺญํ, จชิตฺวา มม ชีวิตํ;  
  
ปวิสิตฺวา นีหริํ ตสฺส, อนฺธการมฺหิ รตฺติยาฯ  
</li>
  
<li>
‘‘อสฺสตฺถกาลมญฺญาย, ตสฺสาหํ อิทมพฺรวิํ;  
  
‘เอกํ ตํ วรํ ยาจามิ, มา มํ กสฺสจิ ปาวท’ฯ  
</li>
  
<li>
‘‘นครํ  
คนฺตฺวาน อาจิกฺขิ, ปุจฺฉิโต ธนเหตุโก;  
  
ราชานํ โส คเหตฺวาน, อุปคญฺฉิ มมนฺติกํฯ  
</li>
  
<li>
‘‘ยาวตา กรณํ สพฺพํ, รโญฺญ อาโรจิตํ มยา;  
  
ราชา สุตฺวาน วจนํ, อุสุํ ตสฺส ปกปฺปยิ;  
  
‘อิเธว ฆาตยิสฺสามิ, มิตฺตทุพฺภิํ  
มิตฺตทูภิํ (สี.)  
อนาริยํ’ฯ  
</li>
  
<li>
‘‘ตมหํ อนุรกฺขโนฺต, นิมฺมินิํ มม อตฺตนา;  
  
‘ติฎฺฐเตโส มหาราช, กามกาโร ภวามิ เต’ฯ  
</li>
  
<li>
‘‘อนุรกฺขิํ มม สีลํ, นารกฺขิํ มม ชีวิตํ;  
  
สีลวา หิ ตทา อาสิํ, โพธิยาเยว การณา’’ติฯ  
</li>
  
รุรุราชจริยํ ฉฎฺฐํฯ  
</li>
  
<h3>๗. มาตงฺคจริยา</h3>
</ol>
<ol>
<li>
‘‘ปุนาปรํ  
ยทา โหมิ, ชฎิโล อุคฺคตาปโน;  
  
มาตโงฺค นาม นาเมน, สีลวา สุสมาหิโตฯ  
</li>
  
<li>
‘‘อหญฺจ พฺราหฺมโณ เอโก, คงฺคากูเล วสามุโภ;  
  
อหํ วสามิ อุปริ, เหฎฺฐา วสติ พฺราหฺมโณฯ  
</li>
  
<li>
‘‘วิจรโนฺต อนุกูลมฺหิ, อุทฺธํ เม อสฺสมทฺทส;  
  
ตตฺถ มํ ปริภาเสตฺวา, อภิสปิ มุทฺธผาลนํฯ  
</li>
  
<li>
‘‘ยทิหํ ตสฺส ปกุเปฺปยฺยํ, ยทิ สีลํ น โคปเย;  
  
โอโลเกตฺวานหํ ตสฺส, กเรยฺยํ ฉาริกํ วิยฯ  
</li>
  
<li>
‘‘ยํ  
โส ตทา มํ อภิสปิ, กุปิโต ทุฎฺฐมานโส;  
  
ตเสฺสว มตฺถเก นิปติ, โยเคน ตํ ปโมจยิํฯ  
</li>
  
<li>
‘‘อนุรกฺขิํ  
มม สีลํ, นารกฺขิํ มม ชีวิตํ;  
  
สีลวา หิ ตทา อาสิํ, โพธิยาเยว การณา’’ติฯ  
</li>
  
มาตงฺคจริยํ สตฺตมํฯ  
</li>
  
<h3>๘. ธมฺมเทวปุตฺตจริยา</h3>
</ol>
<ol>
<li>
‘‘ปุนาปรํ  
ยทา โหมิ, มหาปโกฺข มหิทฺธิโก;  
  
ธโมฺม นาม มหายโกฺข, สพฺพโลกานุกมฺปโกฯ  
</li>
  
<li>
‘‘ทสกุสลกมฺมปเถ  
, สมาทเปโนฺต มหาชนํ;  
  
จรามิ คามนิคมํ, สมิโตฺต สปริชฺชโนฯ  
</li>
  
<li>
‘‘ปาโป กทริโย ยโกฺข, ทีเปโนฺต ทส ปาปเก;  
  
โสเปตฺถ มหิยา จรติ, สมิโตฺต สปริชฺชโนฯ  
</li>
  
<li>
‘‘ธมฺมวาที อธโมฺม จ, อุโภ ปจฺจนิกา มยํ;  
  
ธุเร ธุรํ ฆฎฺฎยนฺตา, สมิมฺหา ปฎิปเถ อุโภฯ  
</li>
  
<li>
‘‘กลโห วตฺตตี เภสฺมา, กลฺยาณปาปกสฺส จ;  
  
มคฺคา โอกฺกมนตฺถาย, มหายุโทฺธ อุปฎฺฐิโตฯ  
</li>
  
<li>
‘‘ยทิหํ ตสฺส กุเปฺปยฺยํ, ยทิ ภิเนฺท ตโปคุณํ;  
  
สหปริชนํ ตสฺส, รชภูตํ กเรยฺยหํฯ  
</li>
  
<li>
‘‘อปิจาหํ สีลรกฺขาย, นิพฺพาเปตฺวาน มานสํ;  
  
สห ชเนโนกฺกมิตฺวา, ปถํ ปาปสฺส ทาสหํฯ  
</li>
  
<li>
‘‘สห ปถโต โอกฺกเนฺต, กตฺวา จิตฺตสฺส นิพฺพุติํ;  
  
วิวรํ อทาสิ ปถวี, ปาปยกฺขสฺส ตาวเท’’ติฯ  
</li>
  
ธมฺมเทวปุตฺตจริยํ อฎฺฐมํฯ  
</li>
  
<h3>๙. อลีนสตฺตุจริยา</h3>
</ol>
<ol>
<li>
‘‘ปญฺจาลรเฎฺฐ  
  
นครวเร, กปิลายํ  
กมฺปิลายํ (สี.), กปฺปิลายํ (สฺยา.)  
ปุรุตฺตเม;  
  
ราชา ชยทฺทิโส นาม, สีลคุณมุปาคโตฯ  
</li>
  
<li>
‘‘ตสฺส  
รโญฺญ อหํ ปุโตฺต, สุตธโมฺม สุสีลวา;  
  
อลีนสโตฺต คุณวา, อนุรกฺขปริชโน สทาฯ  
</li>
  
<li>
‘‘ปิตา เม มิควํ คนฺตฺวา, โปริสาทํ อุปาคมิ;  
  
โส เม ปิตุมคฺคเหสิ, ‘ภโกฺขสิ มม มา จลิ’ฯ  
</li>
  
<li>
‘‘ตสฺส  
ตํ วจนํ สุตฺวา, ภีโต ตสิตเวธิโต;  
  
อูรุกฺขโมฺภ อหุ ตสฺส, ทิสฺวาน โปริสาทกํฯ  
</li>
  
<li>
‘‘มิควํ คเหตฺวา มุญฺจสฺสุ, กตฺวา อาคมนํ ปุน;  
  
พฺราหฺมณสฺส ธนํ ทตฺวา, ปิตา อามนฺตยี มมํฯ  
</li>
  
<li>
‘‘‘รชฺชํ ปุตฺต ปฎิปชฺช, มา ปมชฺชิ ปุรํ อิทํ;  
  
กตํ เม โปริสาเทน, มม อาคมนํ ปุน’ฯ  
</li>
  
<li>
‘‘มาตาปิตู จ วนฺทิตฺวา, นิมฺมินิตฺวาน อตฺตนา;  
  
นิกฺขิปิตฺวา ธนุํ ขคฺคํ, โปริสาทํ อุปาคมิํฯ  
</li>
  
<li>
‘‘สสตฺถหตฺถูปคตํ, กทาจิ โส ตสิสฺสติ;  
  
เตน ภิชฺชิสฺสติ สีลํ, ปริตฺตาสํ  
ปริตาสํ (สี.)  
กเต มยิฯ  
</li>
  
<li>
‘‘สีลขณฺฑภยา มยฺหํ, ตสฺส เทสฺสํ น พฺยาหริํ;  
  
เมตฺตจิโตฺต หิตวาที, อิทํ วจนมพฺรวิํฯ  
</li>
  
<li>
‘‘‘อุชฺชาเลหิ มหาอคฺคิํ, ปปติสฺสามิ รุกฺขโต;  
  
ตฺวํ ปกฺกกาลมญฺญาย  
สุปกฺกกาลมญฺญาย (ปี.)  
, ภกฺขย มํ ปิตามห’ฯ  
</li>
  
<li>
‘‘อิติ สีลวตํ เหตุ, นารกฺขิํ มม ชีวิตํ;  
  
ปพฺพาเชสิํ จหํ ตสฺส, สทา ปาณาติปาติก’’นฺติฯ  
</li>
  
อลีนสตฺตุจริยํ นวมํฯ  
</li>
  
<h3>๑๐. สงฺขปาลจริยา</h3>
</ol>
<ol>
<li>
‘‘ปุนาปรํ  
  
  
ยทา โหมิ, สงฺขปาโล มหิทฺธิโก;  
  
ทาฐาวุโธ โฆรวิโส, ทฺวิชิโวฺห อุรคาธิภูฯ  
</li>
  
<li>
‘‘จตุปฺปเถ มหามเคฺค, นานาชนสมากุเล;  
  
จตุโร อเงฺค อธิฎฺฐาย, ตตฺถ วาสมกปฺปยิํฯ  
</li>
  
<li>
‘‘ฉวิยา จเมฺมน มํเสน, นหารุอฎฺฐิเกหิ วา;  
  
ยสฺส เอเตน กรณียํ, ทินฺนํเยว หราตุ โสฯ  
</li>
  
<li>
‘‘อทฺทสํสุ  
โภชปุตฺตา, ขรา ลุทฺทา อการุณา;  
  
อุปคญฺฉุํ มมํ ตตฺถ, ทณฺฑมุคฺครปาณิโนฯ  
</li>
  
<li>
‘‘นาสาย วินิวิชฺฌิตฺวา, นงฺคุเฎฺฐ ปิฎฺฐิกณฺฎเก;  
  
กาเช อาโรปยิตฺวาน, โภชปุตฺตา หริํสุ มํฯ  
</li>
  
<li>
‘‘สสาครนฺตํ ปถวิํ, สกานนํ สปพฺพตํ;  
  
อิจฺฉมาโน จหํ ตตฺถ, นาสาวาเตน ฌาปเยฯ  
</li>
  
<li>
‘‘สูเลหิ วินิวิชฺฌเนฺต, โกฎฺฎยเนฺตปิ สตฺติภิ;  
  
โภชปุเตฺต น กุปฺปามิ, เอสา เม สีลปารมี’’ติฯ  
</li>
  
สงฺขปาลจริยํ ทสมํฯ  
</li>
  
หตฺถินาควโคฺค ทุติโยฯ  
</li>
  
<p>ตสฺสุทฺทานํ –
</ol></p>


<p>
หตฺถินาโค  
ภูริทโตฺต, จเมฺปโยฺย โพธิ มหิํโส;  
  
รุรุ มาตโงฺค ธโมฺม จ, อตฺรโช จ ชยทฺทิโสฯ  
</p>
  
<p>
เอเต นว สีลพลา, ปริกฺขารา ปเทสิกา;  
  
ชีวิตํ ปริรกฺขิตฺวา, สีลานิ อนุรกฺขิสํฯ  
</p>
  
<p>
สงฺขปาลสฺส เม สโต, สพฺพกาลมฺปิ ชีวิตํ;  
  
ยสฺส กสฺสจิ นิยฺยตฺตํ, ตสฺมา สา สีลปารมีติฯ  
</p>
  
สีลปารมินิเทฺทโส นิฎฺฐิโตฯ  
</p>
  
  
  
  
  