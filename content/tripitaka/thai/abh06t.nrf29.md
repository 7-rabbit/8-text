<h1>๓. ตติโย ปริเจฺฉโท</h1>
<h3>เภทสงฺคหวิภาโค</h3>
<ol>
<li>
เอวํ เภทสภาเวสุ, เตเสฺวว ปุน สงฺคหํ;  
  
สภาวตฺถวิเสเสหิ, ปวกฺขามิ อิโต ปรํฯ  
</li>
  
<li>
อสาธารณญาเณหิ, สตฺถา วตฺถุวิเวจโก;  
  
สงฺคเหตฺวา สภาเคหิ, ธเมฺม ทเสฺสสิ จกฺขุมาฯ  
</li>
  
<li>
ทิฎฺฐิภินิเวสเฎฺฐน, ยถาภูตสภาวโต;  
  
ปรมามสติเจฺจกา,  
ปรามาโส  
ติ ภาสิตาฯ  
</li>
  
<li>
กิเลสาสุจิภาเวน, วณสฺสาวรโส วิย;  
  
อาลิมฺปนฺตาว สนฺตานํ, สวนฺตีติ ปกาสิตาฯ  
</li>
  
<li>
กามตณฺหา ภวตณฺหา, ทิฎฺฐาวิชฺชาติ  
อาสวา  
;  
  
จตฺตาโร อาสวเฎฺฐน, ตโย ธมฺมา สภาวโตฯ  
</li>
  
<li>
เอเตโว  
  
ฆา  
ติ วุตฺตาว, ทฺวาราลมฺพาภิวาหิโน;  
  
โอตฺถริตฺวา ปราภูเต, หรนฺตา ปาณิโน ภเวฯ  
</li>
  
<li>
  
โยคา  
ติ  
จาหุ เต เอว, ปาณิโน ภวยนฺตเก;  
  
ทฺวาราลมฺพาภิสมฺพนฺธา, ยนฺตพนฺธาว โยชิตาฯ  
</li>
  
<li>
สนฺตานมธิคณฺหนฺตา, มาลุวาว มหาตรุํ;  
  
คณฺหนฺตา ทฬฺหมาลมฺพํ, มณฺฑูกมิว ปนฺนโคฯ  
</li>
  
<li>
กามตณฺหา จ ทิฎฺฐิ จ,  
อุปาทานา  
จตุพฺพิธา;  
  
ทิฎฺฐิ ทิฎฺฐิสีลพฺพต-มตฺตวาโทติ เภทิตาฯ  
</li>
  
<li>
กาเยน กายํ คเนฺถนฺตา, ทุปฺปมุญฺจานุเวฐิโน;  
  
กถิตา  
กายคนฺถา  
ติ, ตณฺหาพฺยาปาททิฎฺฐิโยฯ  
</li>
  
<li>
สีลพฺพตปรามาโส, อิติ ทิฎฺฐิ วิเภทิตา;  
  
อิทํสจฺจาภินิเวโส, อิติ เจวํ จตุพฺพิธาฯ  
</li>
  
<li>
เนกฺขมฺมํ ปลิโพเธนฺตา, ภาวนาปริปนฺถกา;  
  
สนฺตานมณฺฑโกสาว, ปริโยนนฺธกาติ จฯ  
</li>
  
<li>
กามจฺฉโนฺท จ พฺยาปาโท, ถินมิทฺธญฺจ สํสโย;  
  
อวิชฺชุทฺธจฺจกุกฺกุจฺจมิติ  
นีวรณา  
มตาฯ  
</li>
  
<li>
อาคาฬฺหํ ปริยาทาย, โอคยฺหนุปฺปวตฺติโน;  
  
โยปฺปโรคาว สนฺตาน-มนุเสนฺตีติ ภาสิตาฯ  
</li>
  
<li>
กามราโค ภวราโค, ปฎิโฆ มานทิฎฺฐิโย;  
  
กงฺขาวิชฺชาติ สเตฺตว, ฉ ธมฺมา  
นุสยา  
มตาฯ  
</li>
  
<li>
ทฺวาราลมฺพณพเนฺธน, ปาณีนํ ภวมณฺฑเล;  
  
สํโยชนานิ  
วุตฺตานิ, ปาสพนฺธาว ปกฺขินํฯ  
</li>
  
<li>
กามรูปารูปราคา, ปฎิโฆ โมหสํสโย;  
  
ทิฎฺฐิ สีลพฺพตํ มาโน, อุทฺธเจฺจน ทสา ภเวฯ  
</li>
  
<li>
รูปารูปราคุทฺธจฺจํ, อภิธเมฺม วินา ปุน;  
  
ภวราคิสฺส มเจฺฉรํ, คเหตฺวา ทสธา สิยุํฯ  
</li>
  
<li>
สํเกฺลปยนฺติ  
  
สนฺตานํ, อุปฆาเตนฺติ ปาณิโน;  
  
สหชาเตเกฺลเสนฺตีติ,  
กิเลสา  
ติ ปกาสิตาฯ  
</li>
  
<li>
โลโภ โทโส จ โมโห จ,  
  
ทิฎฺฐิ มาโน จ สํสโย;  
  
ถินาหิริกโนตฺตปฺป-  
  
มุทฺธเจฺจน สิยุํ ทสฯ  
</li>
  
<li>
นวสงฺคหิตา เอตฺถ, ทิฎฺฐิโลภา ปกาสิตา;  
  
สตฺตสงฺคหิตาวิชฺชา, ปฎิโฆ ปญฺจสงฺคโหฯ  
</li>
  
<li>
จตุสงฺคหิตา กงฺขา, มานุทฺธจฺจา ติสงฺคหา;  
  
ทุกสงฺคหิตํ ถีนํ, กุกฺกุจฺจเมกสงฺคหํฯ  
</li>
  
<li>
ทฺวิธาหิริกโนตฺตปฺป-มิสฺสามจฺฉริยํ ตถา;  
  
อิเจฺจวํ ทสธา วุตฺตา,  
ปาปเกเสฺวว สงฺคหา  
ฯ  
</li>
  
<li>
ปรามาสาสโวฆา จ, โยคุปาทานคนฺถโต;  
  
นีวารณานุสยโต, สํโยชนกิเลสโตฯ  
</li>
  
<li>
จุทฺทเสว ตุ สเงฺขปา, สตฺตปญฺญาส เภทโต;  
  
ยถาธมฺมานุสาเรน, จิตฺตุปฺปาเทสุ โยชเยฯ  
</li>
  
<li>
ตโตปเร โนปรามา-สาทิเภทิตสงฺคหา;  
  
จิตฺตํ เจตสิกํ รูปํ, นิพฺพานมิติ ทีปเยฯ  
</li>
  
<li>
อิจฺจากุสลธมฺมานํ, ญตฺวา สงฺคหมุตฺตรํ;  
  
มิสฺสกา นาม วิเญฺญยฺยา, ยถาสมฺภวโต กถํ;  
</li>
  
<li>
โลโภ โทโส จ โมโห จ,  
  
เอกนฺตากุสลา ตโย;  
  
อโลภาโทสาโมโห จ,  
  
กุสลาพฺยากตา ตถาฯ  
</li>
  
<li>
ปาทปเสฺสว  
มูลานิ, ถิรภาวาย ปจฺจยา;  
  
มูลภาเวน ธมฺมานํ,  
เหตู  
ธมฺมา ฉ ทีปิตาฯ  
</li>
  
<li>
วิตโกฺก  
จ วิจาโร จ, ปีติ เจกคฺคตา ตถา;  
  
โสมนสฺสํ โทมนสฺสํ, อุเปกฺขาติ จ เวทนาฯ  
</li>
  
<li>
อาหจฺจุปนิชฺฌายนฺตา, นิชฺฌานเฎฺฐน ปจฺจยา;  
  
ฌานธมฺมา  
ติ สตฺถาห, ปญฺจ วตฺถุสภาวโตฯ  
</li>
  
<li>
สมฺมาทิฎฺฐิ จ สงฺกโปฺป, วายาโม วิรติตฺตยํ;  
  
สมฺมาสติ สมาธี จ, มิจฺฉาทิฎฺฐิ จ สมฺภวาฯ  
</li>
  
<li>
สมฺมามิจฺฉา จ นียนฺตา, นิยฺยานเฎฺฐน ปจฺจยา;  
  
มคฺคงฺคา  
ทฺวาทสกฺขาตา, นว ธมฺมา สภาวโตฯ  
</li>
  
<li>
อตฺตภาวํ ปวเตฺตนฺตา, โอชฎฺฐมกเวทนํ;  
  
ปฎิสนฺธินามรูป-มาหรนฺตา ยถากฺกมํฯ  
</li>
  
<li>
กพฬีกาโร อาหาโร,  
  
ผโสฺส สเญฺจตนา ตถา;  
  
วิญฺญาณมิติ จตฺตาโร,  
  
อาหารา  
ติ ปกาสิตาฯ  
</li>
  
<li>
ธมฺมานํ สหชาตานํ, อินฺทฺริยเฎฺฐน ปจฺจยา;  
  
อตฺตานมิสฺสรเฎฺฐน, อนุวตฺตาปกา ตถาฯ  
</li>
  
<li>
สทฺธา จ สติ ปญฺญา จ, วีริเยกคฺคตาปิ จ;  
  
เวทนา ชีวิตํ จิตฺตํ, อฎฺฐ รูปินฺทฺริยานิ จฯ  
</li>
  
<li>
กถํ ชีวิตเมกํ ตุ, สุขํ ทุกฺขนฺติ เวทนา;  
  
โสมนสฺสํ โทมนสฺสํ, อุเปกฺขาติ จ เภทิตาฯ  
</li>
  
<li>
ปญฺญาทิมเคฺคนญฺญาต-ญฺญสฺสามีตินฺทฺริยํ ภเว;  
  
มเชฺฌ อญฺญินฺทฺริย  
มเนฺต,  
อญฺญาตาวินฺทฺริยํ ตถาฯ  
</li>
  
<li>
โสฬเสว  
สภาเวน, อินฺทฺริยฎฺฐวิภาคโต;  
  
อินฺทฺริยานี  
ติ วุตฺตานิ, พาวีสติ วิภาวเยฯ  
</li>
  
<li>
ทฬฺหาธิฎฺฐิตสนฺตานา  
, วิปเกฺขหิ อกมฺปิยา;  
  
พลวนฺตสภาเวน,  
พลธมฺมา  
ปกาสิตาฯ  
</li>
  
<li>
สทฺธา สติ หิโรตฺตปฺปํ, วีริเยกคฺคตา ตถา;  
  
ปญฺญาหิริกาโนตฺตปฺป-มิเจฺจวํ นวธา มตาฯ  
</li>
  
<li>
เชฎฺฐา ปุพฺพงฺคมเฎฺฐน, ปุญฺญาปุญฺญปวตฺติยํ;  
  
ปจฺจยาธิปฺปเตเยฺยน, สหชานํ ยถารหํฯ  
</li>
  
<li>
จตฺตาโร  
ธิปตี  
วุตฺตา, อาธิปฺปจฺจสภาวโต;  
  
ฉโนฺท จิตฺตญฺจ วีริยํ, วีมํสาติ จ ตาทินาฯ  
</li>
  
<li>
ปญฺจสงฺคหิตา ปญฺญา, วายาเมกคฺคตา ปน;  
  
จตุสงฺคหิตา จิตฺตํ, สติ เจว ติสงฺคหาฯ  
</li>
  
<li>
สงฺกโปฺป เวทนา สทฺธา, ทุกสงฺคหิตา มตา;  
  
เอเกกสงฺคหา เสสา, อฎฺฐวีสติ ภาสิตา;  
  
อิเจฺจวํ สตฺตธา เภโท, วุโตฺต  
มิสฺสกสงฺคโห  
ฯ  
</li>
  
<li>
เหตุฌานงฺคมคฺคงฺคา, อาหารินฺทฺริยโต ตถา;  
  
พลาธิปฺปติโต เจว, ปุญฺญาปุญฺญาทิมิสฺสตา;  
  
ฉตฺติํเสว สภาเวน, จตุสฎฺฐิ ปเภทโตฯ  
</li>
  
<li>
อิเจฺจวํ สงฺคเหตฺวาน, วิภาเวยฺย ตโต ปรํ;  
  
จิตฺตุปฺปาทปเภเทสุ, ยถาสมฺภวโต กถํฯ  
</li>
  
<li>
สิตาวชฺชนวิญฺญาณํ, สมฺปฎิจฺฉนตีรณา;  
  
อฎฺฐารสาเหตุกาว, โมมูหา เอกเหตุกาฯ  
</li>
  
<li>
เสสา ตุ กุสลา ญาณวิยุตฺตา จ ทฺวิเหตุกา;  
  
จิตฺตุปฺปาทาปเร สตฺต-จตฺตาลีส ติเหตุกาฯ  
</li>
  
<li>
ปญฺจวิญฺญาณมชฺฌานํ  
, ทฺวิฌานงฺคิกมีริตํ;  
  
จตุตฺถปญฺจมชฺฌานํ, ติฌานํ ตติยํ มตาฯ  
</li>
  
<li>
จตุฌานํ ตุ ทุติยํ, กาเม จ สุขวชฺชิตา;  
  
ปญฺจฌานํ ตุ ปฐมํ, กาเม จ สุขิตา มตาฯ  
</li>
  
<li>
ปฐมานุตฺตรํ  
ฌานํ, อฎฺฐมคฺคงฺคิกํ มตํ;  
  
สตฺตมคฺคงฺคิกํ นาม, เสสฌานมนุตฺตรํฯ  
</li>
  
<li>
โลกิยํ ปฐมํ ฌานํ, ตถา กาเม ติเหตุกา;  
  
ปญฺจมคฺคงฺคิกา นาม, จิตฺตุปฺปาทา ปกาสิตาฯ  
</li>
  
<li>
เสสํ มหคฺคตํ ฌานํ, สมฺปยุตฺตา จ ทิฎฺฐิยา;  
  
ญาเณน วิปฺปยุตฺตา จ, จตุมคฺคงฺคิกา มตาฯ  
</li>
  
<li>
ปฎิฆุทฺธจฺจยุตฺตา จ, วิปฺปยุตฺตา จ ทิฎฺฐิยา;  
  
ติมคฺคงฺคํ ทุมคฺคงฺคํ, กงฺขิตํ สมุทีริตํฯ  
</li>
  
<li>
น โหนฺตาเหตุเก มคฺคา, จิตฺตฎฺฐิติ จ กงฺขิเต;  
  
วิทิตา นิยตตา จ, โลกิเยสุ น อุทฺธฎาฯ  
</li>
  
<li>
กาเมสุ กพฬีกาโร, อนาหาโร อสญฺญิโน;  
  
จิตฺตุปฺปาเทสุ สพฺพตฺถ, อาหารตฺตยมีริตํฯ  
</li>
  
<li>
อินฺทฺริยานิ วิภาเวยฺย, นวธานุตฺตเร พุโธ;  
  
อฎฺฐธา สมุทีเรยฺย, โลกิเยสุ ติเหตุเกฯ  
</li>
  
<li>
สตฺตธา ปน ญาเณน, วิปฺปยุเตฺต ปกาสเย;  
  
สิตโวฎฺฐพฺพนาปุเญฺญ, ปญฺจธา กงฺขิเต ปนฯ  
</li>
  
<li>
จตุธา ติวิธา เสเส, จิตฺตุปฺปาเท สมีรเย;  
  
ติเหตุกา สตฺตพลา, ฉพลา ตุ ทุเหตุกาฯ  
</li>
  
<li>
จตุพลา อกุสลา, กงฺขิตํ ติพลํ มตํ;  
  
ทฺวิพลํ สิตโวฎฺฐพฺพ-มพลํ เสสมีริตํฯ  
</li>
  
<li>
ชวเนธิปตีนํ  
ตุ, โย โกเจโก ติเหตุเก;  
  
ทฺวิเหตุเก วา กุสเล, วีมํสา โนปลพฺภติฯ  
</li>
  
<li>
โลกิเยสุ วิปาเกสุ,  
  
โมหมูเล อเหตุเก;  
  
ยถาสมฺภววุตฺติตฺตา,  
  
นตฺถาธิปติ โกจิปิฯ  
</li>
  
<li>
สโมฺภติ  
กายวิญฺญาเณ, ปุญฺญปาเก สุขินฺทฺริยํ;  
  
ทุกฺขินฺทฺริยมฺปิ ตเตฺถว, ปาปปากมฺหิ ภาสิตํฯ  
</li>
  
<li>
สนฺตีรณญฺจ หสนํ, โสมนสฺสานิ โสฬส;  
  
ปฐมาทิจตุชฺฌานํ, โสมนสฺสยุตํ ภเวฯ  
</li>
  
<li>
โทมนสฺสยุตฺตา เทฺวว, จิตฺตุปฺปาทา ปกาสิตา;  
  
ตทเญฺญ ปน สเพฺพปิ, ปญฺจปญฺญาสุเปกฺขกาฯ  
</li>
  
<li>
เวทนาสมฺปโยคญฺจ, วินิพฺภุเชฺชวมฎฺฐธา;  
  
เหตุโยคาทิเภเทหิ, จิตฺตุปฺปาทา ปกาสิตาฯ  
</li>
  
<li>
ตํตํวิโยคเภทญฺจ, ปเจฺจกมถ มิสฺสิตํ;  
  
ยถาวุตฺตานุสาเรน, ยถาสมฺภวโต นเยฯ  
</li>
  
<li>
อิเจฺจวํ ปน โยเชตฺวา, จิตฺตุปฺปาเทสุ มิสฺสกํ;  
  
ตโต เญยฺยา วิสุทฺธา จ, โพธิปกฺขิยสงฺคหาฯ  
</li>
  
<li>
กาเย จ เวทนาจิเตฺต, ธเมฺมสุ จ ยถารหํ;  
  
อสุภํ ทุกฺขมนิจฺจ-มนตฺตาติ สุปฎฺฐิตาฯ  
</li>
  
<li>
สมฺมาสติ ปนิเจฺจกา, กิจฺจโคจรเภทโต;  
  
สติปฎฺฐาน  
นาเมน, จตฺตาโรติ ปกาสิตาฯ  
</li>
  
<li>
อุปฺปนฺนานุปฺปนฺนปาป-ปหานานุปฺปาทนาย จ;  
  
อนุปฺปนฺนุปฺปเนฺนหิ วา, นิพฺพตฺติอภิวุทฺธิยาฯ  
</li>
  
<li>
ปทหนฺตสฺส  
วายาโม, กิจฺจาโภควิภาคโต;  
  
สมฺมปฺปธาน  
นาเมน, จตฺตาโรติ ปกาสิตาฯ  
</li>
  
<li>
อิทฺธิยา ปาทภูตตฺตา,  
อิทฺธิปาทา  
ติ ภาสิตา;  
  
ฉโนฺท จิตฺตญฺจ วีริยํ, วีมํสาติ จตุพฺพิธาฯ  
</li>
  
<li>
ปญฺจ สทฺธา สติ ปญฺญา, วีริเยกคฺคตา ตถา;  
  
อินฺทฺริยานิ  
นฺทฺริยเฎฺฐน, พลเฎฺฐน  
พลานิ  
จฯ  
</li>
  
<li>
สติ ธมฺมวิจโย จ, ตถา วีริยปีติโย;  
  
ปสฺสเทฺธกคฺคตาเปกฺขา, พุชฺฌนฺตสฺสงฺคภาวโตฯ  
</li>
  
<li>
  
โพชฺฌงฺคา  
ติ  
วิเสเสน, สตฺต ธมฺมา ปกาสิตา;  
  
นิยฺยานเฎฺฐน  
มคฺคงฺคา,  
สมฺมาทิฎฺฐาทิอฎฺฐธาฯ  
</li>
  
<li>
ฉสงฺคเหตฺถ วายาโม, สติปญฺญา สมีริตา;  
  
ปญฺจสงฺคหิตา นาม, สมาธิ จตุสงฺคโหฯ  
</li>
  
<li>
สทฺธา ทุสงฺคหา วุตฺตา, เสสา เอเกกสงฺคหา;  
  
อิเจฺจวํ สตฺตธา เภโท,  
โพธิปกฺขิยสงฺคโห  
ฯ  
</li>
  
<li>
สติปฎฺฐานสมฺมปฺปธานโต อิทฺธิปาทโต;  
  
อินฺทฺริยพลโพชฺฌงฺคา, มคฺคเภทา จ ภาสิตาฯ  
</li>
  
<li>
ฉโนฺท จิตฺตมุเปกฺขา จ, สทฺธาปสฺสทฺธิปีติโย;  
  
สมฺมาทิฎฺฐิ จ สงฺกโปฺป, วายาโม วิรติตฺตยํฯ  
</li>
  
<li>
สมฺมาสติ สมาธีติ, ทีปิตา โพธิปกฺขิยา;  
  
จุทฺทสา ธมฺมโต โหนฺติ, สตฺตติํส ปเภทโตฯ  
</li>
  
<li>
เยหิ ธเมฺมหิ พุชฺฌโนฺต, สจฺจานิ ปฎิวิชฺฌติ;  
  
สมตฺตานุตฺตเร โหนฺติ, น วา สงฺกปฺปปีติโยฯ  
</li>
  
<li>
ปุพฺพภาเคปิ ลพฺภนฺติ, โลกิยมฺหิ ยถารหํ;  
  
นิเพฺพธภาวนากาเล, ฉพฺพิสุทฺธิปวตฺติยํฯ  
</li>
  
<li>
อิเจฺจวํ  
ติวิธา เภทํ, วิภาเวยฺย ยถารหํ;  
  
สภาวเภทภินฺนานํ, สภาคเตฺถหิ สงฺคหํฯ  
</li>
  
<li>
เภทสงฺคหวิทูหิ วณฺณิตํ, เภทสงฺคหวิมุตฺติสาสเน;  
  
เภทสงฺคหนยตฺถมุตฺตมํ, เภทสงฺคหมุขํ ปกาสิตํฯ  
</li>
  
<li>
ธมฺมสภาววิภาคพุเธวํ, ธมฺมทิสมฺปติสาสนธเมฺม;  
  
ธมฺมวิภูติวิภูสิตจิตฺตา, ธมฺมรสามตภาคิ ภวนฺติฯ  
</li>
  
อิติ นามรูปปริเจฺฉเท เภทสงฺคหวิภาโค นาม  
</li>
  
ตติโย ปริเจฺฉโทฯ  
</li>
  
  
  
  
  