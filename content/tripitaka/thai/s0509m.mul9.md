<h1>๑๐. เอกาทสนิปาโต</h1>
<h3>๑. กิสาโคตมีเถรีคาถา</h3>
<ol>
<li>
‘‘กลฺยาณมิตฺตตา  
  
  
มุนินา, โลกํ อาทิสฺส วณฺณิตา;  
  
กลฺยาณมิเตฺต ภชมาโน, อปิ พาโล ปณฺฑิโต อสฺสฯ  
</li>
  
<li>
‘‘ภชิตพฺพา สปฺปุริสา, ปญฺญา ตถา วฑฺฒติ ภชนฺตานํ;  
  
ภชมาโน สปฺปุริเส, สเพฺพหิปิ ทุเกฺขหิ ปมุเจฺจยฺยฯ  
</li>
  
<li>
‘‘ทุกฺขญฺจ วิชาเนยฺย, ทุกฺขสฺส จ สมุทยํ นิโรธํ;  
  
อฎฺฐงฺคิกญฺจ มคฺคํ, จตฺตาริปิ อริยสจฺจานิฯ  
</li>
  
<li>
‘‘ทุโกฺข  
อิตฺถิภาโว, อกฺขาโต ปุริสทมฺมสารถินา;  
  
สปตฺติกมฺปิ หิ ทุกฺขํ, อเปฺปกจฺจา สกิํ วิชาตาโยฯ  
</li>
  
<li>
‘‘คลเก อปิ กนฺตนฺติ, สุขุมาลินิโย วิสานิ ขาทนฺติ;  
  
ชนมารกมชฺฌคตา, อุโภปิ พฺยสนานิ อนุโภนฺติฯ  
</li>
  
<li>
‘‘อุปวิชญฺญา คจฺฉนฺตี, อทฺทสาหํ ปติํ มตํ;  
  
ปนฺถมฺหิ วิชายิตฺวาน, อปฺปตฺตาว สกํ ฆรํฯ  
</li>
  
<li>
‘‘เทฺว ปุตฺตา กาลกตา, ปตี จ ปเนฺถ มโต กปณิกาย;  
  
มาตา ปิตา จ ภาตา, ฑยฺหนฺติ จ เอกจิตกายํฯ  
</li>
  
<li>
‘‘ขีณกุลีเน กปเณ, อนุภูตํ เต ทุขํ อปริมาณํ;  
  
อสฺสู จ เต ปวตฺตํ, พหูนิ จ ชาติสหสฺสานิฯ  
</li>
  
<li>
‘‘วสิตา สุสานมเชฺฌ, อโถปิ ขาทิตานิ ปุตฺตมํสานิ;  
  
หตกุลิกา  
สพฺพครหิตา, มตปติกา อมตมธิคจฺฉิํฯ  
  
<li>
‘‘ภาวิโต เม มโคฺค, อริโย อฎฺฐงฺคิโก อมตคามี;  
  
นิพฺพานํ สจฺฉิกตํ, ธมฺมาทาสํ อเวกฺขิํหํ  
อเปกฺขิหํ (สี.)  
ฯ  
  
<li>
‘‘อหมมฺหิ กนฺตสลฺลา, โอหิตภารา กตญฺหิ กรณียํ;  
  
กิสา โคตมี เถรี, วิมุตฺตจิตฺตา อิมํ ภณี’’ติฯ  
  
… กิสา โคตมี เถรี…ฯ  
  
เอกาทสนิปาโต นิฎฺฐิโตฯ  
  
  
  
  
  