<h1>๒๐. วีสติมวโคฺค</h1>
<h3>๑. อสญฺจิจฺจกถาวณฺณนา</h3>
<p> อิทานิ   อสญฺจิจฺจกถา นาม โหติฯ ตตฺถ ‘‘อานนฺตริยวตฺถูนิ นาม ครูนิ ภาริยานิ, ตสฺมา อสญฺจิจฺจาปิ เตสุ วตฺถูสุ วิโกปิเตสุ อานนฺตริโก โหตี’’ติ เยสํ ลทฺธิ, เสยฺยถาปิ เอกจฺจานํ อุตฺตราปถกานํ; เต สนฺธาย ติ ปุจฺฉา สกวาทิสฺส, ลทฺธิวเสน ปฎิญฺญา อิตรสฺสฯ อถ นํ ‘‘ยสฺมา อานนฺตริยกมฺมํ นาม กมฺมปถปฺปตฺตํฯ ยทิ จ อสญฺจิจฺจ กมฺมปถเภโท สิยา, อวเสสา ปาณาติปาตาทโยปิ อสญฺจิจฺจ ภเวยฺยุ’’นฺติ โจทนตฺถํ ติอาทิมาหฯ อิตโร ตถารูปาย ลทฺธิยา อภาเวน ปฎิกฺขิปติฯ เสสํ ยถาปาฬิเมว นิยฺยาติฯ ติ ปุจฺฉา ปรวาทิสฺส, โรคปฎิการาทิกาเล อสญฺจิจฺจ ฆาตํ สนฺธาย ปฎิญฺญา สกวาทิสฺสฯ ติ ปเญฺหปิ อสญฺจิจฺจ โวโรปิตํ สนฺธาย ปฎิญฺญา สกวาทิเสฺสวฯ เอวํ อธิปฺปายํ ปน อคฺคเหตฺวา หญฺจีติ ลทฺธิปติฎฺฐาปนํ อิตรสฺสฯ ตํ อโยนิโส ปติฎฺฐาปิตตฺตา อปฺปติฎฺฐิตเมวฯ ปิตุฆาตกาทีสุปิ เอเสว นโยฯ สงฺฆเภทเก ปน ธมฺมสญฺญิํ สนฺธาย ติ ปุจฺฉา สกวาทิสฺส, ‘‘สงฺฆํ สมคฺคํ เภตฺวาน, กปฺปํ  นิรยมฺหิ ปจฺจตี’’ติ วจนํ อโยนิโส คเหตฺวา ปฎิญฺญา ปรวาทิสฺสฯ ปุน ติ ปุโฎฺฐ สกปเกฺข ธมฺมสญฺญิํ สนฺธาย ปฎิกฺขิปติ, ปรปเกฺข ธมฺมสญฺญิํ สนฺธาย ปฎิชานาติฯ ติ  ปญฺหทฺวเยปิ เอเสว นโยฯ ติ สุตฺตํ เอกเนฺตเนว ธมฺมวาทิสฺส อานนฺตริกภาวทสฺสนตฺถํ วุตฺตํฯ ติ คาถายปิ อธมฺมวาทีเยว อธิเปฺปโตฯ อิตโร ปน อธิปฺปายํ อคฺคเหตฺวา ลทฺธิํ ปติฎฺฐเปติฯ สา อโยนิโส ปติฎฺฐาปิตตฺตา อปฺปติฎฺฐิตาเยวาติฯ</p>

</p>


<h3>๒. ญาณกถาวณฺณนา</h3>
<p> อิทานิ  ญาณกถา นาม โหติฯ ตตฺถ ทุวิธํ ญาณํ – โลกิยญฺจ โลกุตฺตรญฺจฯ โลกิยํ สมาปตฺติญาณมฺปิ โหติ ทานาทิวเสน ปวตฺตํ กมฺมสฺสกตญาณมฺปิ; โลกุตฺตรํ สจฺจปริเจฺฉทกํ มคฺคญาณมฺปิ ผลญาณมฺปิฯ อิมํ ปน วิภาคํ อกตฺวา ‘‘สจฺจปริเจฺฉทกเมว ญาณํ น อิตรํ, ตสฺมา นตฺถิ ปุถุชฺชนสฺส ญาณ’’นฺติ เยสํ ลทฺธิ, เสยฺยถาปิ เหตุวาทานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ ญาณเววจนทสฺสนตฺถํ วุตฺตํฯ เตเนตํ ทีเปติ – ยทิ ตสฺส ญาณํ นตฺถิ, ปญฺญาทโยปิ นตฺถิฯ อถ ปญฺญาทโย อตฺถิ, ญาณมฺปิ อตฺถิฯ กสฺมา? ปญฺญาทีนํ ญาณโต อนญฺญตฺตาติฯ นฺติอาทิ สมาปตฺติญาณสฺส ทสฺสนตฺถํ วุตฺตํฯ ติอาทิ กมฺมสฺสกตญาณสฺสฯ ติ โลกุตฺตรมคฺคญาณเมว ทีเปติ, น จ โลกุตฺตรเมว ญาณนฺติฯ</p>

</p>


<h3>๓. นิรยปาลกถาวณฺณนา</h3>
<p> อิทานิ  นิรยปาลกถา นาม โหติฯ ตตฺถ ‘‘นิรเย เนรยิกกมฺมาเนว นิรยปาลรูปวเสน วเธนฺติ, นตฺถิ นิรยปาลา นาม สตฺตา’’ติ  เยสํ ลทฺธิ, เสยฺยถาปิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ ตตฺถ นิรยปาลา น สิยุํ, กมฺมการณาปิ น ภเวยฺยุํฯ การณิเกสุ หิ สติ การณา’’ติ โจเทตุํ ติอาทิมาหฯ</p>


<p> ติ ปจฺจเกฺขน ญาปนตฺถํฯ ยถา หิ มนุเสฺสสุ สติ การณิเกสุ การณา, เอวํ ตตฺถาปีติ อยเมตฺถ อธิปฺปาโยฯ ติ ปุจฺฉา ปรวาทิสฺส, ปฎิญฺญา อิตรสฺสฯ ติ ปรวาทินา สกสมยโต สุตฺตํ อาภตํฯ ตํ ปน สาสนาวจริกนฺติ สกวาทินา อนุญฺญาตํฯ ตตฺถ ติ เอโก เทโวฯ ติ เปตฺติวิสเย เปตมหิทฺธิโกฯ ทโย ปากฎา เอวฯ อิทํ วุตฺตํ โหติ – อตฺตโน กเมฺมหิ อิโต ปณุนฺนํ  ปรโลกํ ปตฺตํ ปุริสํ น เอเต เวสฺสภูอาทโย หนนฺติฯ เยหิ ปน โส กเมฺมหิ ตตฺถ ปณุโนฺน, ตานิ สกานิ กมฺมานิเยว นํ ตตฺถ หนนฺตีติ กมฺมสฺสกตํ ทีเปติ, น นิรยปาลานํ อภาวํฯ สกวาทินา ปน ติ อาภตานิ สุตฺตปทานิ นีตตฺถาเนวาติฯ</p>

</p>


<h3>๔. ติรจฺฉานกถาวณฺณนา</h3>
<p> อิทานิ ติรจฺฉานกถา นาม โหติฯ ตตฺถ เทเวสุ เอราวณาทโย เทวปุตฺตา หตฺถิวณฺณํ อสฺสวณฺณํ วิกุพฺพนฺติ, นตฺถิ ตตฺถ ติรจฺฉานคตาฯ เยสํ ปน ติรจฺฉานวณฺณิโน เทวปุเตฺต ทิสฺวา ‘‘อตฺถิ เทเวสุ ติรจฺฉานคตา’’ติ ลทฺธิ, เสยฺยถาปิ อนฺธกานํ ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เทวโยนิยํ ติรจฺฉานคตา สิยุํ, ติรจฺฉานโยนิยมฺปิ เทวา สิยุ’’นฺติ โจเทตุํ ติอาทิมาหฯ ติอาทิ เยสํ โส อภาวํ อิจฺฉติ, เต ทเสฺสตุํ วุตฺตํฯ ติ ปเญฺห ตสฺส อตฺถิตาย ปฎิญฺญา สกวาทิสฺส , น ติรจฺฉานคตสฺสฯ ติอาทิ ‘‘ยทิ ตตฺถ หตฺถิอาทโย สิยุํ, หตฺถิพนฺธาทโยปิ สิยุ’’นฺติ โจทนตฺถํ วุตฺตํฯ ตตฺถ ติ ยวสฺส ทายกาฯ ติ หตฺถาจริยาทโย, เยหิ เต นานาวิธํ การณํ กเรยฺยุํฯ ติ หตฺถิอาทีนํ ภตฺตรนฺธกาฯ นฺติ ตถา อนิจฺฉโนฺต ปฎิกฺขิปตีติฯ</p>

</p>


<h3>๕. มคฺคกถาวณฺณนา</h3>
<p> อิทานิ มคฺคกถา นาม โหติฯ ตตฺถ เยสํ ‘‘ปุเพฺพว โข ปนสฺส กายกมฺมํ วจีกมฺมํ อาชีโว สุปริสุโทฺธ โหตี’’ติ (อ. นิ. ๓.๔๓๑) อิทเญฺจว สุตฺตํ สมฺมาวาจากมฺมนฺตาชีวานญฺจ  จิตฺตวิปฺปยุตฺตตํ นิสฺสาย ‘‘นิปฺปริยาเยน ปญฺจงฺคิโกว มโคฺค’’ติ ลทฺธิ, เสยฺยถาปิ มหิสาสกานํ, เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อาทิ ปรสมยวเสน วุตฺตํฯ ปรสมยสฺมิญฺหิ สมฺมาวาจาทโย มคฺคงฺคนฺติ อาคตาฯ รูปตฺตา ปน มโคฺค น โหตีติ วณฺณิตาฯ นฺติอาทิ มคฺคงฺคสฺส อมคฺคตา นาม นตฺถีติ ทสฺสนตฺถํ วุตฺตํฯ ติ สุเตฺต ปริสุทฺธสีลสฺส มคฺคภาวนา นาม โหติ, น อิตรสฺสาติ อาคมนิยปฎิปทาย วิสุทฺธิภาวทสฺสนตฺถํ ‘‘กายกมฺมํ วจีกมฺมํ อาชีโว สุปริสุโทฺธ โหตี’’ติ วุตฺตํ, น อิเมหิ วินา ปญฺจงฺคิกภาวทสฺสนตฺถํฯ เตเนวาห  ‘‘เอวมสฺสายํ อริโย อฎฺฐงฺคิโก มโคฺค ภาวนาปาริปูริํ คจฺฉตี’’ติฯ สกวาทินา อาภตสุตฺตํ นีตตฺถเมวาติฯ</p>

</p>


<h3>๖. ญาณกถาวณฺณนา</h3>
<p> อิทานิ ญาณกถา นาม โหติฯ ตตฺถ ธมฺมจกฺกปฺปวตฺตเน ทฺวาทสาการญาณํ สนฺธาย ‘‘ทฺวาทสวตฺถุกํ ญาณํ โลกุตฺตร’’นฺติ เยสํ ลทฺธิ, เสยฺยถาปิ  ปุพฺพเสลิยานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘สเจ ตํ ทฺวาทสวตฺถุกํ, ทฺวาทสหิ มคฺคญาเณหิ ภวิตพฺพ’’นฺติ โจเทตุํ ติอาทิมาหฯ อิตโร มคฺคสฺส เอกตฺตํ สนฺธาย ปฎิกฺขิปติ, เอเกกสฺมิํ สเจฺจ สจฺจญาณกิจฺจญาณกตญาณานํ วเสน ญาณนานตฺตํ สนฺธาย ปฎิชานาติฯ ติอาทีสุปิ เอเสว นโยฯ ติ สุตฺตํ สทฺธิํ ปุพฺพภาคปรภาเคหิ ญาณนานตฺตํ ทีเปติ, น อริยมคฺคสฺส ทฺวาทส ญาณตํฯ ตสฺมา อสาธกนฺติฯ</p>

</p>

</p>

</p>





