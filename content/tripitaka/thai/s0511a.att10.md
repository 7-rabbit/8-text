<h1>๑๐. ปทุมพุทฺธวํสวณฺณนา</h1>
<p>อโนมทสฺสิสฺส  ปน ภควโต อปรภาเค วสฺสสตสหสฺสายุกา มนุสฺสา อนุกฺกเมน ปริหายิตฺวา ทสวสฺสายุกา หุตฺวา ปุน อนุกฺกเมน วฑฺฒิตฺวา อสเงฺขฺยยฺยายุกา หุตฺวา ปุน ปริหายมานา วสฺสสตสหสฺสายุกา อเหสุํฯ ตถา  นาม สตฺถา โลเก อุปฺปชฺชิฯ โสปิ ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา จมฺปกนคเร อสมสฺส นาม รโญฺญ กุเล รูปาทีหิ อสมาย อสมาย นาม อคฺคมเหสิยา กุจฺฉิสฺมิํ ปฎิสนฺธิํ อคฺคเหสิฯ โส ทสนฺนํ มาสานํ อจฺจเยน จมฺปกุยฺยาเน มาตุกุจฺฉิโต นิกฺขมิฯ ชาเต ปน กุมาเร อากาสโต สกลชมฺพุทีเป สมุทฺทปริยเนฺต ปทุมวสฺสํ นิปติฯ เตนสฺส นามคฺคหณทิวเส นามํ คณฺหนฺตา เนมิตฺตกา จ ญาตกา จ ‘‘มหาปทุมกุมาโร’’เตฺวว นามมกํสุฯ โส ทสวสฺสสหสฺสานิ อคารํ อชฺฌาวสิฯ นนฺทุตฺตร-วสุตฺตร-ยสุตฺตรานามกา ตโย ปาสาทา อเหสุํฯ อุตฺตราเทวิปฺปมุขานิ เตตฺติํส อิตฺถิสหสฺสานิ ปจฺจุปฎฺฐิตานิ อเหสุํฯ</p>


<p>อถ  มหาสโตฺต อุตฺตราย นาม มหาเทวิยา รมฺมกุมาเร นาม อุปฺปเนฺน จตฺตาริ นิมิตฺตานิ ทิสฺวา อาชญฺญรเถน มหาภินิกฺขมนํ นิกฺขมิฯ ตํ ปพฺพชนฺตํ เอกา ปุริสโกฎิ อนุปพฺพชิฯ โส เตหิ ปริวุโต อฎฺฐ มาเส ปธานจริยํ จริตฺวา วิสาขปุณฺณมาย ธญฺญวตีนคเร สุธญฺญเสฎฺฐิสฺส ธีตาย ธญฺญวติยา นาม ทินฺนํ มธุปายาสํ ปริภุญฺชิตฺวา มหาสาลวเน ทิวาวิหารํ วีตินาเมตฺวา สายนฺหสมเย ติตฺถกาชีวเกน ทินฺนา อฎฺฐ ติณมุฎฺฐิโย คเหตฺวา มหาโสณโพธิํ อุปสงฺกมิตฺวา อฎฺฐตฺติํสหตฺถวิตฺถตํ ติณสนฺถรกํ ปญฺญเปตฺวา ปลฺลงฺกํ อาภุชิตฺวา จตุรงฺควีริยํ อธิฎฺฐาย มารพลํ  วิธมิตฺวา ตีสุ ยาเมสุ ติโสฺส วิชฺชา สจฺฉิกตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ (ธ. ป. ๑๕๓-๑๕๔) อุทานํ อุทาเนตฺวา สตฺตสตฺตาหํ โพธิสมีเปเยว วีตินาเมตฺวา พฺรหฺมุโน อายาจนํ อธิวาเสตฺวา ธมฺมเทสนาย ภาชนภูเต ปุคฺคเล อุปปริกฺขโนฺต อตฺตนา สห ปพฺพชิเต โกฎิสเงฺข ภิกฺขู ทิสฺวา ตงฺขเณเยว อนิลปเถน คนฺตฺวา ธญฺญวตีนครสมีเป ธนญฺชยุยฺยาเน โอตริตฺวา เตหิ ปริวุโต เตสํ มเชฺฌ ธมฺมจกฺกํ ปวเตฺตสิฯ ตทา โกฎิสตานํ อภิสมโย อโหสิฯ เตน วุตฺตํ –</p>


<ol>
<li>
‘‘อโนมทสฺสิสฺส  
อปเรน, สมฺพุโทฺธ ทฺวิปทุตฺตโม;  
  
ปทุโม นาม นาเมน, อสโม อปฺปฎิปุคฺคโลฯ  
</li>
  
<li>
‘‘ตสฺสาปิ อสมํ สีลํ, สมาธิปิ อนนฺตโก;  
  
อสเงฺขฺยยฺยํ ญาณวรํ, วิมุตฺติปิ อนูปมาฯ  
</li>
  
<li>
‘‘ตสฺสาปิ อตุลเตชสฺส, ธมฺมจกฺกปฺปวตฺตเน;  
  
อภิสมยา ตโย อาสุํ, มหาตมปวาหนา’’ติฯ  
</li>
  
<p>ตตฺถ นฺติ อเญฺญสํ สีเลน อสทิสํ, อุตฺตมํ เสฎฺฐนฺติ อโตฺถฯ ติ สมาธิปิ อปฺปเมโยฺย, ตสฺส อนนฺตภาโว โลกวิวรณยมกปาฎิหาริยาทีสุ ทฎฺฐโพฺพฯ นฺติ สพฺพญฺญุตญฺญาณํ, อสาธารณญาณานิ วาฯ ติ อรหตฺตผลวิมุตฺติปิ ภควโตฯ ติ อุปมาวิรหิตาฯ ติ อตุลญาณเตชสฺสฯ ‘‘อตุลญาณเตชา’’ติปิ ปาโฐฯ ตสฺส ‘‘ตโย อภิสมยา’’ติ อิมินา  อุตฺตรปเทน สมฺพโนฺธ ทฎฺฐโพฺพฯ ติ มหาโมหวินาสกา, โมหนฺธการวิทฺธํสกาติ อโตฺถฯ
</ol></p>


<p>อถาปเรน สมเยน ปทุโม ภควา อตฺตโน กนิฎฺฐภาตรํ สาลกุมารญฺจ อุปสาลกุมารญฺจ ญาติสมาคเม สปริวาเร ปพฺพาเชตฺวา เตสํ ธมฺมํ เทเสโนฺต นวุติ โกฎิโย ธมฺมามตํ ปาเยสิฯ ยทา ปน รมฺมเตฺถรสฺส ธมฺมํ เทเสสิ, ตทา อสีติโกฎีนํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘ปฐมาภิสมเย พุโทฺธ, โกฎิสตมโพธยิ;  
  
ทุติยาภิสมเย ธีโร, นวุติโกฎิมโพธยิฯ  
</li>
  
<li>
‘‘ยทา จ ปทุโม พุโทฺธ, โอวที สกมตฺรชํ;  
  
ตทา อสีติโกฎีนํ, ตติยาภิสมโย อหู’’ติฯ  
</li>
  
<p>ยทา  ปน สุภาวิตโตฺต นาม ราชา ปทุมสฺส พุทฺธสฺส พุทฺธปทุมวทนสฺส สนฺติเก โกฎิสตสหสฺสปริวาโร เอหิภิกฺขุปพฺพชฺชาย ปพฺพชิโต, ตสฺมิํ สนฺนิปาเต ภควา ปาติโมกฺขํ อุทฺทิสิ, โส ปน ปฐโม สนฺนิปาโต อโหสิฯ
</ol></p>


<p>อถาปเรน  สมเยน มหาปทุโม มุนิวสโภ อุสภสมคตี อุสภวตีนครํ อุปนิสฺสาย วสฺสํ อุปคญฺฉิฯ นครวาสิโน มนุสฺสา ภควนฺตํ ทสฺสนกามา อุปสงฺกมิํสุฯ เตสํ ภควา ธมฺมํ เทเสสิฯ ตตฺถ จ พหโว มนุสฺสา ปสนฺนจิตฺตา ปพฺพชิํสุฯ ตโต ทสพโล เตหิ จ อเญฺญหิ จ ตีหิ ภิกฺขุสตสหเสฺสหิ สทฺธิํ วิสุทฺธิปวารณํ ปวาเรสิฯ โส ทุติโย สนฺนิปาโต อโหสิฯ เย ปน ตตฺถ น ปพฺพชิํสุ, เต กถินานิสํสํ สุตฺวา ปาฎิปเท ปญฺจสุ มาเสสุ ปญฺจานิสํสทายกํ กถินจีวรมทํสุฯ ตโต ตํ ภิกฺขู ธมฺมเสนาปติํ อคฺคสาวกํ วิสาลมติํ สาลเตฺถรํ กถินตฺถารตฺถํ ยาจิตฺวา กถินจีวรํ ตสฺสาทํสุฯ เถรสฺส กถินจีวเร กยิรมาเน ภิกฺขู สิพฺพเน สหายกา อเหสุํฯ ปทุโม ปน สมฺมาสมฺพุโทฺธ สูจิจฺฉิเทฺท สุตฺตานิ อาวุนิตฺวา อทาสิฯ นิฎฺฐิเต ปน จีวเร ภควา ตีหิ ภิกฺขุสตสหเสฺสหิ จาริกํ ปกฺกามิฯ</p>


<p>อถาปเรน  สมเยน สีหวิกฺกนฺตคามี ปุริสสีโห วิย พุทฺธสีโห โคสิงฺคสาลวนสทิเส ปรมสุรภิกุสุมผลภารวินมิตสาขาวิฎเป วิมลกมลกุวลยสมลงฺกเต สิสิรมธุรวาริวาเหน ปริปูริเต รุรุ-จมร-สีห-พฺยคฺฆ-อช-หย-ควย-มหิํสาทิ วิวิธมิคคณวิจริเต สุรภิกุสุมคนฺธาวพทฺธหทยาหิ ภมรมธุกรยุวตีหิ อนุภูตปฺปจาราหิ สมนฺตโต คุมฺพคุมฺพายมาเน ผลรสปมุทิตหทยาหิ กากลิสทิสมธุรวิรุตาหิ โกกิลวธูหิ อุปคียมาเน ปรมรมณีเย วิวิเตฺต วิชเน โยคานุกูเล ปวเน วสฺสาวาสมุปคญฺฉิฯ ตสฺมิํ วิหรนฺตํ สปริวารกํ ทสพลํ ตถาคตํ ธมฺมราชํ พุทฺธสิริยา วิโรจมานํ ทิสฺวา มนุสฺสา ตสฺส ธมฺมํ สุตฺวา ปสีทิตฺวา เอหิภิกฺขุปพฺพชฺชาย ปพฺพชิํสุฯ ตทา ทฺวีหิ ภิกฺขุสตสหเสฺสหิ ปริวุโต ปวาเรสิฯ โส ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา ตโย อาสุํ, ปทุมสฺส มเหสิโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
‘‘กถินตฺถารสมเย, อุปฺปเนฺน กถินจีวเร;  
  
ธมฺมเสนาปติตฺถาย, ภิกฺขู สิพฺพิํสุ จีวรํฯ  
</li>
  
<li>
‘‘ตทา เต วิมลา ภิกฺขู, ฉฬภิญฺญา มหิทฺธิกา;  
  
ตีณิ สตสหสฺสานิ, สมิํสุ อปราชิตาฯ  
</li>
  
<li>
‘‘ปุนาปรํ  
  
โส นราสโภ, ปวเน วาสํ อุปาคมิ;  
  
ตทา สมาคโม อาสิ, ทฺวินฺนํ สตสหสฺสิน’’นฺติฯ  
</li>
  
<p>ตตฺถ ติ กถินจีวรตฺถรณสมเยฯ ติ ธมฺมเสนาปติสาลเตฺถรตฺถํฯ ติ น ปราชิตา, วิภตฺติโลโป ทฎฺฐโพฺพฯ ติ โส มหาปทุโมฯ ติ มหาวเนฯ นฺติ วสฺสาวาสํฯ ติ อุปาคโตฯ นฺติ ทฺวินฺนํ สตสหสฺสานํฯ ‘‘ตทา อาสิ สมาคโม’’ติปิ ปาโฐ ยทิ อตฺถิ สุนฺทโร ภเวยฺยฯ
</ol></p>


<p>ตทา ตถาคเต ตสฺมิํ วนสเณฺฑ วสเนฺต อมฺหากํ โพธิสโตฺต สีโห หุตฺวา สตฺตาหํ นิโรธสมาปตฺติํ สมาปชฺชิตฺวา นิสินฺนํ ทิสฺวา ปสนฺนจิโตฺต  หุตฺวา ปทกฺขิณํ กตฺวา สญฺชาตปีติโสมนโสฺส ติกฺขตฺตุํ สีหนาทํ นทิตฺวา สตฺตาหํ พุทฺธารมฺมณํ ปีติํ อวิชหิตฺวา ปีติสุเขเนว โคจราย อปกฺกมิตฺวา ชีวิตปริจฺจาคํ กตฺวา ปยิรุปาสมาโน อฎฺฐาสิฯ อถ สตฺถา ตสฺส สตฺตาหสฺส อจฺจเยน นิโรธสมาปตฺติโต วุฎฺฐาย นรสีโห สีหํ โอโลเกตฺวา – ‘‘ภิกฺขุสเงฺฆปิสฺส จิตฺตปฺปสาโท โหตูติ สโงฺฆ อาคจฺฉตู’’ติ จิเนฺตสิฯ อเนกโกฎิภิกฺขู ตาวเทว อาคญฺฉิํสุฯ สีโห สเงฺฆปิ จิตฺตํ ปสาเทสิฯ อถ สตฺถา ตสฺส จิตฺตํ โอโลเกตฺวา – ‘‘อนาคเต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ เตน สมเยน, สีโห อาสิํ มิคาธิภู;  
  
ปวิเวกมนุพฺรูหนฺตํ, ปวเน อทฺทสํ ชินํฯ  
</li>
  
<li>
‘‘วนฺทิตฺวา สิรสา ปาเท, กตฺวาน ตํ ปทกฺขิณํ;  
  
ติกฺขตฺตุํ อภินาทิตฺวา, สตฺตาหํ ชินมุปฎฺฐหํฯ  
</li>
  
<li>
‘‘สตฺตาหํ วรสมาปตฺติยา, วุฎฺฐหิตฺวา ตถาคโต;  
  
มนสา จินฺตยิตฺวาน, โกฎิภิกฺขู สมานยิฯ  
</li>
  
<li>
‘‘ตทาปิ โส มหาวีโร, เตสํ มเชฺฌ วิยากริ;  
  
อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตตฺถ  นฺติ นิโรธสมาปตฺติํ สมาปนฺนนฺติ อโตฺถฯ นฺติ ติกฺขตฺตุํ ปทกฺขิณํ กตฺวาฯ ติ ติกฺขตฺตุํ สีหนาทํ นทิตฺวาฯ นฺติ อุปฎฺฐหิํฯ อยเมว วา ปาโฐฯ ติ นิโรธสมาปตฺติโต วุฎฺฐหิตฺวาฯ ติ ‘‘สเพฺพปิ ภิกฺขู อิธ อาคจฺฉนฺตู’’ติ มนสาว จิเนฺตตฺวาฯ ติ สมาหริฯ
</ol></p>


<p>ตสฺส ปน  จมฺปกํ นาม นครํ อโหสิฯ อสโม นาม ราชา ปิตา อโหสิ, มาตาปิ ตสฺส อสมา นาม, สาโล  จ อุปสาโล จ เทฺว อคฺคสาวกา, วรุโณ นามุปฎฺฐาโก, ราธา จ สุราธา จ เทฺว อคฺคสาวิกา, มหาโสณรุโกฺข โพธิ, อฎฺฐปณฺณาสหตฺถุเพฺพธํ สรีรํ, อายุ วสฺสสตสหสฺสํ อโหสิ, รูปาทีหิ คุเณหิ อนุตฺตรา อุตฺตรา นามสฺส อคฺคมเหสี, รมฺมกุมาโร นามสฺส อติรโมฺม ตนโย อโหสิฯ เตน วุตฺตํ –</p>


<ol>
<li>
‘‘จมฺปกํ นาม นครํ, อสโม นาม ขตฺติโย;  
  
อสมา นาม ชนิกา, ปทุมสฺส มเหสิโนฯ  
</li>
  
<li>
‘‘สาโล จ อุปสาโล จ, อเหสุํ อคฺคสาวกา;  
  
วรุโณ นามุปฎฺฐาโก, ปทุมสฺส มเหสิโนฯ  
</li>
  
<li>
‘‘ราธา เจว สุราธา จ, อเหสุํ อคฺคสาวิกา;  
  
โพธิ ตสฺส ภควโต, มหาโสโณติ วุจฺจติฯ  
</li>
  
<li>
‘‘อฎฺฐปณฺณาสรตนํ, อจฺจุคฺคโต มหามุนิ;  
  
ปภา นิทฺธาวตี ตสฺส, อสมา สพฺพโต ทิสาฯ  
</li>
  
<li>
‘‘จนฺทปฺปภา สูริยปฺปภา, รตนคฺคิมณิปฺปภา;  
  
สพฺพาปิ ตา หตา โหนฺติ, ปตฺวา ชินปภุตฺตมํฯ  
</li>
  
<li>
‘‘วสฺสสตสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ปริปกฺกมานเส สเตฺต, โพธยิตฺวา อเสสโต;  
  
เสสเก อนุสาสิตฺวา, นิพฺพุโต โส สสาวโกฯ  
</li>
  
<li>
‘‘อุรโคว ตจํ ชิณฺณํ, วทฺธปตฺตํว ปาทโป;  
  
ชหิตฺวา สพฺพสงฺขาเร, นิพฺพุโต โส ยถา สิขี’’ติฯ  
</li>
  
<p>ตตฺถ  ติ รตนปฺปภา จ อคฺคิปฺปภา จ มณิปฺปภา จฯ ติ อภิภูตาฯ นฺติ ชินสฺส สรีรปฺปภํ อุตฺตมํ ปตฺวา หตาติ อโตฺถฯ ติ ปริปกฺกินฺทฺริเย เวเนยฺยสเตฺตฯ นฺติ ปุราณปตฺตํฯ ติ ปาทโป วิยฯ ติ สเพฺพปิ  อชฺฌตฺติกพาหิเร สงฺขาเรฯ ‘‘หิตฺวา สพฺพสงฺขาร’’นฺติปิ ปาโฐ, โสเยวโตฺถฯ ติ อคฺคิ วิย นิรุปาทาโน นิพฺพุติํ สุคโต คโตติฯ เสสเมตฺถ คาถาสุ เหฎฺฐา วุตฺตนยตฺตา อุตฺตานเมวาติฯ
</ol></p>

</p>

</p>





