<h1>(๒๖) ๖. อภิญฺญาวโคฺค</h1>
<h3>๑. อภิญฺญาสุตฺตํ</h3>
<p> ‘‘จตฺตาโรเม  , ภิกฺขเว, ธมฺมาฯ กตเม จตฺตาโร? อตฺถิ, ภิกฺขเว, ธมฺมา อภิญฺญา ปริเญฺญยฺยา; อตฺถิ, ภิกฺขเว , ธมฺมา อภิญฺญา ปหาตพฺพา; อตฺถิ, ภิกฺขเว, ธมฺมา อภิญฺญา ภาเวตพฺพา; อตฺถิ, ภิกฺขเว, ธมฺมา อภิญฺญา สจฺฉิกาตพฺพาฯ</p>


<p>‘‘กตเม จ, ภิกฺขเว, ธมฺมา อภิญฺญา ปริเญฺญยฺยา? ปญฺจุปาทานกฺขนฺธา  – อิเม วุจฺจนฺติ, ภิกฺขเว , ธมฺมา อภิญฺญา ปริเญฺญยฺยาฯ</p>


<p>‘‘กตเม จ, ภิกฺขเว, ธมฺมา อภิญฺญา ปหาตพฺพา? อวิชฺชา จ ภวตณฺหา จ – อิเม วุจฺจนฺติ, ภิกฺขเว, ธมฺมา อภิญฺญา ปหาตพฺพาฯ</p>


<p>‘‘กตเม จ, ภิกฺขเว, ธมฺมา อภิญฺญา ภาเวตพฺพา? สมโถ จ วิปสฺสนา จ – อิเม วุจฺจนฺติ, ภิกฺขเว, ธมฺมา อภิญฺญา ภาเวตพฺพาฯ</p>


<p>‘‘กตเม จ, ภิกฺขเว, ธมฺมา อภิญฺญา สจฺฉิกาตพฺพา? วิชฺชา จ วิมุตฺติ จ – อิเม วุจฺจนฺติ, ภิกฺขเว, ธมฺมา อภิญฺญา สจฺฉิกาตพฺพาฯ อิเม โข, ภิกฺขเว, จตฺตาโร ธมฺมา’’ติฯ ปฐมํฯ</p>


<h3>๒. ปริเยสนาสุตฺตํ</h3>
<p> ‘‘จตโสฺส อิมา, ภิกฺขเว, อนริยปริเยสนาฯ กตมา จตโสฺส? อิธ, ภิกฺขเว, เอกโจฺจ อตฺตนา ชราธโมฺม สมาโน ชราธมฺมํเยว ปริเยสติ; อตฺตนา พฺยาธิธโมฺม สมาโน พฺยาธิธมฺมํเยว ปริเยสติ; อตฺตนา มรณธโมฺม สมาโน มรณธมฺมํเยว ปริเยสติ; อตฺตนา  สํกิเลสธโมฺม สมาโน สํกิเลสธมฺมํเยว ปริเยสติฯ อิมา โข, ภิกฺขเว, จตโสฺส อนริยปริเยสนาฯ</p>


<p>‘‘จตโสฺส อิมา, ภิกฺขเว, อริยปริเยสนาฯ กตมา จตโสฺส? อิธ, ภิกฺขเว, เอกโจฺจ อตฺตนา ชราธโมฺม สมาโน ชราธเมฺม อาทีนวํ วิทิตฺวา อชรํ อนุตฺตรํ โยคเกฺขมํ นิพฺพานํ ปริเยสติ; อตฺตนา พฺยาธิธโมฺม สมาโน พฺยาธิธเมฺม อาทีนวํ วิทิตฺวา อพฺยาธิํ อนุตฺตรํ โยคเกฺขมํ  นิพฺพานํ ปริเยสติ; อตฺตนา มรณธโมฺม สมาโน มรณธเมฺม อาทีนวํ วิทิตฺวา อมตํ อนุตฺตรํ โยคเกฺขมํ นิพฺพานํ ปริเยสติ; อตฺตนา สํกิเลสธโมฺม สมาโน สํกิเลสธเมฺม อาทีนวํ  วิทิตฺวา อสํกิลิฎฺฐํ อนุตฺตรํ โยคเกฺขมํ นิพฺพานํ ปริเยสติฯ อิมา โข, ภิกฺขเว , จตโสฺส อริยปริเยสนา’’ติฯ ทุติยํฯ</p>


<h3>๓. สงฺคหวตฺถุสุตฺตํ</h3>
<p> ‘‘จตฺตาริมานิ, ภิกฺขเว, สงฺคหวตฺถูนิฯ กตมานิ จตฺตาริ? ทานํ, เปยฺยวชฺชํ , อตฺถจริยา, สมานตฺตตา – อิมานิ โข, ภิกฺขเว, จตฺตาริ สงฺคหวตฺถูนี’’ติฯ</p>


<h3>๔. มาลุกฺยปุตฺตสุตฺตํ</h3>
<p> อถ โข อายสฺมา มาลุกฺยปุโตฺต  เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข อายสฺมา มาลุกฺยปุโตฺต ภควนฺตํ เอตทโวจ –</p>


<p>‘‘สาธุ เม, ภเนฺต, ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติฯ ‘‘เอตฺถ อิทานิ, มาลุกฺยปุตฺต, กิํ ทหเร ภิกฺขู วกฺขาม; ยตฺร หิ นาม ตฺวํ ชิโณฺณ วุโทฺธ มหลฺลโก ตถาคตสฺส สํขิเตฺตน โอวาทํ ยาจสี’’ติ! ‘‘เทเสตุ เม, ภเนฺต, ภควา สํขิเตฺตน ธมฺมํ; เทเสตุ สุคโต สํขิเตฺตน ธมฺมํฯ อเปฺปว นามาหํ ภควโต ภาสิตสฺส อตฺถํ อาชาเนยฺยํ; อเปฺปว นามาหํ ภควโต ภาสิตสฺส ทายาโท  อสฺส’’นฺติฯ</p>


<p>‘‘จตฺตาโรเม , มาลุกฺยปุตฺต, ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชติฯ กตเม จตฺตาโร? จีวรเหตุ วา, มาลุกฺยปุตฺต, ภิกฺขุโน ตณฺหา อุปฺปชฺชมานา อุปฺปชฺชติฯ ปิณฺฑปาตเหตุ วา, มาลุกฺยปุตฺต, ภิกฺขุโน ตณฺหา อุปฺปชฺชมานา อุปฺปชฺชติฯ เสนาสนเหตุ วา, มาลุกฺยปุตฺต, ภิกฺขุโน ตณฺหา อุปฺปชฺชมานา อุปฺปชฺชติฯ อิติภวาภวเหตุ วา, มาลุกฺยปุตฺต, ภิกฺขุโน ตณฺหา อุปฺปชฺชมานา อุปฺปชฺชติฯ อิเม  โข, มาลุกฺยปุตฺต, จตฺตาโร ตณฺหุปฺปาทา ยตฺถ ภิกฺขุโน ตณฺหา อุปฺปชฺชมานา อุปฺปชฺชติฯ ยโต  โข, มาลุกฺยปุตฺต , ภิกฺขุโน ตณฺหา ปหีนา โหติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมา, อยํ วุจฺจติ, มาลุกฺยปุตฺต, ‘ภิกฺขุ อเจฺฉจฺฉิ ตณฺหํ, วิวตฺตยิ สํโยชนํ, สมฺมา มานาภิสมยา อนฺตมกาสิ ทุกฺขสฺสา’’’ติฯ</p>


<p>อถ โข อายสฺมา มาลุกฺยปุโตฺต ภควตา อิมินา โอวาเทน โอวทิโต อุฎฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ อถ โข อายสฺมา มาลุกฺยปุโตฺต เอโก วูปกโฎฺฐ อปฺปมโตฺต อาตาปี ปหิตโตฺต วิหรโนฺต นจิรเสฺสว – ยสฺสตฺถาย กุลปุตฺตา สมฺมเทว อคารสฺมา อนคาริยํ ปพฺพชนฺติ, ตทนุตฺตรํ – พฺรหฺมจริยปริโยสานํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหาสิฯ ‘‘ขีณา ชาติ, วุสิตํ พฺรหฺมจริยํ, กตํ กรณียํ, นาปรํ อิตฺถตฺตายา’’ติ อพฺภญฺญาสิฯ อญฺญตโร จ ปนายสฺมา มาลุกฺยปุโตฺต อรหตํ อโหสีติฯ จตุตฺถํฯ</p>


<h3>๕. กุลสุตฺตํ</h3>
<p> ‘‘ยานิ กานิจิ, ภิกฺขเว, กุลานิ โภเคสุ มหตฺตํ ปตฺตานิ น จิรฎฺฐิติกานิ ภวนฺติ, สพฺพานิ ตานิ จตูหิ ฐาเนหิ, เอเตสํ วา อญฺญตเรนฯ กตเมหิ จตูหิ? นฎฺฐํ น คเวสนฺติ, ชิณฺณํ น ปฎิสงฺขโรนฺติ, อปริมิตปานโภชนา โหนฺติ, ทุสฺสีลํ อิตฺถิํ วา ปุริสํ วา อาธิปเจฺจ ฐเปนฺติฯ ยานิ กานิจิ, ภิกฺขเว, กุลานิ โภเคสุ มหตฺตํ ปตฺตานิ น จิรฎฺฐิติกานิ ภวนฺติ, สพฺพานิ ตานิ อิเมหิ จตูหิ ฐาเนหิ , เอเตสํ วา อญฺญตเรนฯ</p>


<p>‘‘ยานิ กานิจิ, ภิกฺขเว, กุลานิ โภเคสุ มหตฺตํ ปตฺตานิ จิรฎฺฐิติกานิ ภวนฺติ, สพฺพานิ  ตานิ จตูหิ ฐาเนหิ, เอเตสํ วา อญฺญตเรนฯ กตเมหิ จตูหิ? นฎฺฐํ คเวสนฺติ, ชิณฺณํ ปฎิสงฺขโรนฺติ, ปริมิตปานโภชนา โหนฺติ, สีลวนฺตํ อิตฺถิํ วา ปุริสํ วา อาธิปเจฺจ ฐเปนฺติฯ ยานิ กานิจิ, ภิกฺขเว, กุลานิ โภเคสุ มหตฺตํ ปตฺตานิ จิรฎฺฐิติกานิ ภวนฺติ, สพฺพานิ ตานิ อิเมหิ จตูหิ ฐาเนหิ, เอเตสํ วา อญฺญตเรนา’’ติฯ ปญฺจมํฯ</p>


<h3>๖. ปฐมอาชานียสุตฺตํ</h3>
<p> ‘‘จตูหิ , ภิกฺขเว, อเงฺคหิ สมนฺนาคโต รโญฺญ ภโทฺร อสฺสาชานีโย ราชารโห โหติ ราชโภโคฺค, รโญฺญ องฺคเนฺตว สงฺขํ  คจฺฉติฯ กตเมหิ จตูหิ? อิธ, ภิกฺขเว, รโญฺญ ภโทฺร อสฺสาชานีโย วณฺณสมฺปโนฺน จ โหติ พลสมฺปโนฺน จ ชวสมฺปโนฺน จ อาโรหปริณาหสมฺปโนฺน จฯ อิเมหิ โข, ภิกฺขเว, จตูหิ อเงฺคหิ สมนฺนาคโต รโญฺญ ภโทฺร อสฺสาชานีโย ราชารโห โหติ ราชโภโคฺค, รโญฺญ องฺคเนฺตว สงฺขํ คจฺฉติฯ</p>


<p>‘‘เอวเมวํ โข, ภิกฺขเว, จตูหิ ธเมฺมหิ สมนฺนาคโต ภิกฺขุ อาหุเนโยฺย โหติ…เป.… อนุตฺตรํ ปุญฺญเกฺขตฺตํ โลกสฺสฯ กตเมหิ จตูหิ? อิธ, ภิกฺขเว, ภิกฺขุ วณฺณสมฺปโนฺน จ โหติ พลสมฺปโนฺน จ ชวสมฺปโนฺน จ อาโรหปริณาหสมฺปโนฺน จฯ</p>


<p>‘‘กถญฺจ, ภิกฺขเว, ภิกฺขุ วณฺณสมฺปโนฺน โหติ? อิธ, ภิกฺขเว, ภิกฺขุ สีลวา โหติ…เป.… สมาทาย สิกฺขติ  สิกฺขาปเทสุฯ เอวํ โข, ภิกฺขเว, ภิกฺขุ วณฺณสมฺปโนฺน โหติฯ</p>


<p>‘‘กถญฺจ, ภิกฺขเว, ภิกฺขุ พลสมฺปโนฺน โหติ? อิธ, ภิกฺขเว, ภิกฺขุ อารทฺธวีริโย วิหรติ อกุสลานํ ธมฺมานํ ปหานาย, กุสลานํ ธมฺมานํ อุปสมฺปทาย, ถามวา ทฬฺหปรกฺกโม อนิกฺขิตฺตธุโร กุสเลสุ ธเมฺมสุฯ เอวํ โข, ภิกฺขเว, ภิกฺขุ พลสมฺปโนฺน โหติฯ</p>


<p>‘‘กถญฺจ, ภิกฺขเว, ภิกฺขุ ชวสมฺปโนฺน โหติ? อิธ, ภิกฺขเว, ภิกฺขุ ‘อิทํ ทุกฺข’นฺติ  ยถาภูตํ ปชานาติ…เป.… ‘อยํ ทุกฺขนิโรธคามินี ปฎิปทา’ติ ยถาภูตํ ปชานาติฯ เอวํ โข, ภิกฺขเว, ภิกฺขุ ชวสมฺปโนฺน โหติฯ</p>


<p>‘‘กถญฺจ, ภิกฺขเว, ภิกฺขุ อาโรหปริณาหสมฺปโนฺน โหติ? อิธ, ภิกฺขเว, ภิกฺขุ ลาภี โหติ จีวรปิณฺฑปาตเสนาสนคิลานปจฺจยเภสชฺชปริกฺขารานํฯ เอวํ โข, ภิกฺขเว, ภิกฺขุ อาโรหปริณาหสมฺปโนฺน โหติ ฯ</p>


<p>‘‘อิเมหิ โข, ภิกฺขเว, จตูหิ ธเมฺมหิ สมนฺนาคโต ภิกฺขุ อาหุเนโยฺย โหติ…เป.… อนุตฺตรํ ปุญฺญเกฺขตฺตํ โลกสฺสา’’ติฯ ฉฎฺฐํฯ</p>


<h3>๗. ทุติยอาชานียสุตฺตํ</h3>
<p> ‘‘จตูหิ, ภิกฺขเว, อเงฺคหิ สมนฺนาคโต รโญฺญ ภโทฺร อสฺสาชานีโย ราชารโห โหติ ราชโภโคฺค, รโญฺญ องฺคเนฺตว สงฺขํ  คจฺฉติฯ กตเมหิ จตูหิ? อิธ, ภิกฺขเว, รโญฺญ ภโทฺร อสฺสาชานีโย วณฺณสมฺปโนฺน จ โหติ, พลสมฺปโนฺน จ, ชวสมฺปโนฺน จ, อาโรหปริณาหสมฺปโนฺน จฯ อิเมหิ โข, ภิกฺขเว, จตูหิ อเงฺคหิ สมนฺนาคโต รโญฺญ ภโทฺร อสฺสาชานีโย ราชารโห โหติ ราชโภโคฺค, รโญฺญ องฺคเนฺตว สงฺขํ คจฺฉติฯ</p>


<p>‘‘เอวเมวํ โข, ภิกฺขเว, จตูหิ ธเมฺมหิ สมนฺนาคโต  ภิกฺขุ อาหุเนโยฺย โหติ…เป.… อนุตฺตรํ ปุญฺญเกฺขตฺตํ โลกสฺสฯ กตเมหิ จตูหิ? อิธ, ภิกฺขเว, ภิกฺขุ วณฺณสมฺปโนฺน จ โหติ, พลสมฺปโนฺน จ, ชวสมฺปโนฺน จ, อาโรหปริณาหสมฺปโนฺน จฯ</p>


<p>‘‘กถญฺจ, ภิกฺขเว, ภิกฺขุ วณฺณสมฺปโนฺน โหติ? อิธ, ภิกฺขเว, ภิกฺขุ สีลวา โหติ…เป.… สมาทาย สิกฺขติ สิกฺขาปเทสุฯ เอวํ โข, ภิกฺขเว, ภิกฺขุ วณฺณสมฺปโนฺน โหติฯ</p>


<p>‘‘กถญฺจ, ภิกฺขเว, ภิกฺขุ พลสมฺปโนฺน โหติ? อิธ, ภิกฺขเว, ภิกฺขุ อารทฺธวีริโย วิหรติ อกุสลานํ ธมฺมานํ ปหานาย, กุสลานํ ธมฺมานํ อุปสมฺปทาย, ถามวา ทฬฺหปรกฺกโม  อนิกฺขิตฺตธุโร กุสเลสุ ธเมฺมสุฯ เอวํ โข, ภิกฺขเว, ภิกฺขุ พลสมฺปโนฺน โหติฯ</p>


<p>‘‘กถญฺจ, ภิกฺขเว, ภิกฺขุ ชวสมฺปโนฺน โหติ? อิธ, ภิกฺขเว, ภิกฺขุ อาสวานํ ขยา…เป.… สจฺฉิกตฺวา อุปสมฺปชฺช วิหรติฯ เอวํ โข, ภิกฺขเว, ภิกฺขุ ชวสมฺปโนฺน โหติฯ</p>


<p>‘‘กถญฺจ, ภิกฺขเว, ภิกฺขุ อาโรหปริณาหสมฺปโนฺน โหติ? อิธ, ภิกฺขเว, ภิกฺขุ ลาภี โหติ จีวรปิณฺฑปาตเสนาสนคิลานปจฺจยเภสชฺชปริกฺขารานํฯ เอวํ โข, ภิกฺขเว , ภิกฺขุ อาโรหปริณาหสมฺปโนฺน โหติฯ</p>


<p>‘‘อิเมหิ โข, ภิกฺขเว, จตูหิ ธเมฺมหิ สมนฺนาคโต ภิกฺขุ อาหุเนโยฺย โหติ…เป.… อนุตฺตรํ ปุญฺญเกฺขตฺตํ โลกสฺสา’’ติฯ สตฺตมํฯ</p>


<h3>๘. พลสุตฺตํ</h3>
<p> ‘‘จตฺตาริมานิ, ภิกฺขเว, พลานิฯ กตมานิ จตฺตาริ? วีริยพลํ, สติพลํ, สมาธิพลํ, ปญฺญาพลํ – อิมานิ โข, ภิกฺขเว, จตฺตาริ พลานี’’ติ ฯ อฎฺฐมํฯ</p>


<h3>๙. อรญฺญสุตฺตํ</h3>
<p> ‘‘จตูหิ , ภิกฺขเว, ธเมฺมหิ สมนฺนาคโต ภิกฺขุ นาลํ อรญฺญวนปฺปตฺถานิ ปนฺตานิ เสนาสนานิ ปฎิเสวิตุํฯ กตเมหิ จตูหิ? กามวิตเกฺกน, พฺยาปาทวิตเกฺกน, วิหิํสาวิตเกฺกน, ทุปฺปโญฺญ โหติ ชโฬ เอลมูโค – อิเมหิ โข, ภิกฺขเว, จตูหิ ธเมฺมหิ สมนฺนาคโต ภิกฺขุ นาลํ อรญฺญวนปฺปตฺถานิ ปนฺตานิ เสนาสนานิ ปฎิเสวิตุํฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต ภิกฺขุ อลํ อรญฺญวนปฺปตฺถานิ ปนฺตานิ เสนาสนานิ ปฎิเสวิตุํฯ กตเมหิ จตูหิ? เนกฺขมฺมวิตเกฺกน, อพฺยาปาทวิตเกฺกน, อวิหิํสาวิตเกฺกน , ปญฺญวา โหติ อชโฬ อเนลมูโค – อิเมหิ โข, ภิกฺขเว, จตูหิ ธเมฺมหิ สมนฺนาคโต ภิกฺขุ อลํ อรญฺญวนปฺปตฺถานิ ปนฺตานิ เสนาสนานิ ปฎิเสวิตุ’’นฺติฯ นวมํฯ</p>


<h3>๑๐. กมฺมสุตฺตํ</h3>
<p> ‘‘จตูหิ, ภิกฺขเว, ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช วิญฺญูนํ, พหุญฺจ อปุญฺญํ ปสวติฯ กตเมหิ จตูหิ? สาวเชฺชน กายกเมฺมน, สาวเชฺชน วจีกเมฺมน, สาวเชฺชน มโนกเมฺมน, สาวชฺชาย ทิฎฺฐิยา – อิเมหิ  โข, ภิกฺขเว, จตูหิ ธเมฺมหิ สมนฺนาคโต พาโล อพฺยโตฺต อสปฺปุริโส ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช วิญฺญูนํ, พหุญฺจ อปุญฺญํ ปสวติฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช วิญฺญูนํ, พหุญฺจ ปุญฺญํ ปสวติฯ กตเมหิ จตูหิ? อนวเชฺชน กายกเมฺมน, อนวเชฺชน  วจีกเมฺมน, อนวเชฺชน มโนกเมฺมน, อนวชฺชาย ทิฎฺฐิยา – อิเมหิ โข, ภิกฺขเว, จตูหิ ธเมฺมหิ สมนฺนาคโต ปณฺฑิโต วิยโตฺต สปฺปุริโส อกฺขตํ อนุปหตํ อตฺตานํ ปริหรติ, อนวโชฺช จ โหติ อนนุวโชฺช วิญฺญูนํ, พหุญฺจ ปุญฺญํ ปสวตี’’ติฯ ทสมํฯ</p>

</p>


<p>ตสฺสุทฺทานํ –</p>


<p>
อภิญฺญา  
ปริเยสนา, สงฺคหํ มาลุกฺยปุโตฺต;  
  
กุลํ เทฺว จ อาชานียา, พลํ อรญฺญกมฺมุนาติฯ  
</p>
  
  
  
  
  