<h1>๑๑. สกฺกสํยุตฺตํ</h1>
<h2>๑. ปฐมวโคฺค</h2>
<h3>๑. สุวีรสุตฺตํ</h3>
<p> เอวํ     เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ภูตปุพฺพํ, ภิกฺขเว, อสุรา เทเว อภิยํสุฯ อถ โข, ภิกฺขเว, สโกฺก เทวานมิโนฺท สุวีรํ เทวปุตฺตํ อามเนฺตสิ – ‘เอเต, ตาต สุวีร, อสุรา เทเว อภิยนฺติฯ คจฺฉ, ตาต สุวีร, อสุเร ปจฺจุยฺยาหี’ติฯ ‘เอวํ ภทฺทนฺตวา’ติ โข, ภิกฺขเว, สุวีโร เทวปุโตฺต สกฺกสฺส เทวานมินฺทสฺส ปฎิสฺสุตฺวา ปมาทํ อาปาเทสิ ฯ ทุติยมฺปิ โข, ภิกฺขเว, สโกฺก เทวานมิโนฺท สุวีรํ เทวปุตฺตํ อามเนฺตสิ – ‘เอเต, ตาต สุวีร, อสุรา เทเว อภิยนฺติฯ คจฺฉ, ตาต สุวีร, อสุเร ปจฺจุยฺยาหี’ติฯ ‘เอวํ ภทฺทนฺตวา’ติ โข, ภิกฺขเว, สุวีโร เทวปุโตฺต สกฺกสฺส เทวานมินฺทสฺส ปฎิสฺสุตฺวา ทุติยมฺปิ ปมาทํ อาปาเทสิฯ ตติยมฺปิ โข, ภิกฺขเว, สโกฺก เทวานมิโนฺท สุวีรํ เทวปุตฺตํ อามเนฺตสิ – ‘เอเต, ตาต สุวีร, อสุรา เทเว อภิยนฺติฯ คจฺฉ, ตาต สุวีร, อสุเร ปจฺจุยฺยาหี’ติ ฯ ‘เอวํ ภทฺทนฺตวา’ติ โข, ภิกฺขเว, สุวีโร เทวปุโตฺต สกฺกสฺส เทวานมินฺทสฺส ปฎิสฺสุตฺวา ตติยมฺปิ ปมาทํ อาปาเทสิฯ อถ  โข, ภิกฺขเว, สโกฺก เทวานมิโนฺท สุวีรํ เทวปุตฺตํ คาถาย อชฺฌภาสิ –</p>


<p>
‘‘อนุฎฺฐหํ อวายามํ, สุขํ ยตฺราธิคจฺฉติ;  
  
สุวีร ตตฺถ คจฺฉาหิ, มญฺจ ตเตฺถว ปาปยา’’ติฯ  
</p>
  
<p>
‘‘อลสฺวสฺส  
  
อลส’สฺส (สี. ปี.), อลสฺวายํ (สฺยา. กํ.)  
อนุฎฺฐาตา, น จ กิจฺจานิ การเย;  
  
สพฺพกามสมิทฺธสฺส, ตํ เม สกฺก วรํ ทิสา’’ติฯ  
</p>
  
<p>
‘‘ยตฺถาลโส  
อนุฎฺฐาตา, อจฺจนฺตํ สุขเมธติ;  
  
สุวีร ตตฺถ คจฺฉาหิ, มญฺจ ตเตฺถว ปาปยา’’ติฯ  
</p>
  
<p>
‘‘อกมฺมุนา  
อกมฺมนา (สี. ปี.)  
เทวเสฎฺฐ, สกฺก วิเนฺทมุ ยํ สุขํ;  
  
อโสกํ อนุปายาสํ, ตํ เม สกฺก วรํ ทิสา’’ติฯ  
</p>
  
<p>
‘‘สเจ อตฺถิ อกเมฺมน, โกจิ กฺวจิ น ชีวติ;  
  
นิพฺพานสฺส หิ โส มโคฺค, สุวีร ตตฺถ คจฺฉาหิ;  
  
มญฺจ ตเตฺถว ปาปยา’’ติฯ  
</p>
  
<p>‘‘โส หิ นาม, ภิกฺขเว, สโกฺก เทวานมิโนฺท สกํ ปุญฺญผลํ อุปชีวมาโน เทวานํ ตาวติํสานํ อิสฺสริยาธิปจฺจํ รชฺชํ กาเรโนฺต อุฎฺฐานวีริยสฺส วณฺณวาที ภวิสฺสติฯ อิธ โข ตํ, ภิกฺขเว, โสเภถ, ยํ ตุเมฺห เอวํ สฺวากฺขาเต ธมฺมวินเย ปพฺพชิตา สมานา อุฎฺฐเหยฺยาถ  ฆเฎยฺยาถ วายเมยฺยาถ อปฺปตฺตสฺส ปตฺติยา อนธิคตสฺส อธิคมาย, อสจฺฉิกตสฺส สจฺฉิกิริยายา’’ติฯ</p>


<h3>๒. สุสีมสุตฺตํ</h3>
<p> สาวตฺถิยํฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ภูตปุพฺพํ, ภิกฺขเว, อสุรา เทเว อภิยํสุฯ อถ โข, ภิกฺขเว, สโกฺก เทวานมิโนฺท สุสีมํ  เทวปุตฺตํ อามเนฺตสิ – ‘เอเต, ตาต สุสีม, อสุรา เทเว อภิยนฺติฯ คจฺฉ, ตาต สุสีม, อสุเร ปจฺจุยฺยาหี’ติฯ ‘เอวํ ภทฺทนฺตวา’ติ โข, ภิกฺขเว, สุสีโม เทวปุโตฺต สกฺกสฺส เทวานมินฺทสฺส ปฎิสฺสุตฺวา ปมาทํ อาปาเทสิฯ ทุติยมฺปิ  โข, ภิกฺขเว, สโกฺก  เทวานมิโนฺท สุสีมํ เทวปุตฺตํ อามเนฺตสิ…เป.… ทุติยมฺปิ ปมาทํ อาปาเทสิฯ ตติยมฺปิ โข, ภิกฺขเว, สโกฺก เทวานมิโนฺท สุสีมํ เทวปุตฺตํ อามเนฺตสิ…เป.… ตติยมฺปิ ปมาทํ อาปาเทสิฯ อถ โข, ภิกฺขเว, สโกฺก เทวานมิโนฺท สุสีมํ เทวปุตฺตํ คาถาย อชฺฌภาสิ –</p>


<p>
‘‘อนุฎฺฐหํ  
อวายามํ, สุขํ ยตฺราธิคจฺฉติ;  
  
สุสีม ตตฺถ คจฺฉาหิ, มญฺจ ตเตฺถว ปาปยา’’ติฯ  
</p>
  
<p>
‘‘อลสฺวสฺส  
อนุฎฺฐาตา, น จ กิจฺจานิ การเย;  
  
สพฺพกามสมิทฺธสฺส, ตํ เม สกฺก วรํ ทิสา’’ติฯ  
</p>
  
<p>
‘‘ยตฺถาลโส อนุฎฺฐาตา, อจฺจนฺตํ สุขเมธติ;  
  
สุสีม ตตฺถ คจฺฉาหิ, มญฺจ ตเตฺถว ปาปยา’’ติฯ  
</p>
  
<p>
‘‘อกมฺมุนา เทวเสฎฺฐ, สกฺก วิเนฺทมุ ยํ สุขํ;  
  
อโสกํ อนุปายาสํ, ตํ เม สกฺก วรํ ทิสา’’ติฯ  
</p>
  
<p>
‘‘สเจ อตฺถิ อกเมฺมน, โกจิ กฺวจิ น ชีวติ;  
  
นิพฺพานสฺส หิ โส มโคฺค, สุสีม ตตฺถ คจฺฉาหิ;  
  
มญฺจ ตเตฺถว ปาปยา’’ติฯ  
</p>
  
<p>‘‘โส หิ นาม, ภิกฺขเว, สโกฺก เทวานมิโนฺท สกํ ปุญฺญผลํ อุปชีวมาโน เทวานํ ตาวติํสานํ อิสฺสริยาธิปจฺจํ รชฺชํ กาเรโนฺต อุฎฺฐานวีริยสฺส วณฺณวาที ภวิสฺสติฯ อิธ โข ตํ, ภิกฺขเว, โสเภถ, ยํ ตุเมฺห เอวํ สฺวากฺขาเต ธมฺมวินเย ปพฺพชิตา สมานา อุฎฺฐเหยฺยาถ ฆเฎยฺยาถ วายเมยฺยาถ อปฺปตฺตสฺส ปตฺติยา, อนธิคตสฺส อธิคมาย, อสจฺฉิกตสฺส สจฺฉิกิริยายา’’ติฯ</p>


<h3>๓. ธชคฺคสุตฺตํ</h3>
<p> สาวตฺถิยํ ฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติ ฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ภูตปุพฺพํ, ภิกฺขเว, เทวาสุรสงฺคาโม สมุปพฺยูโฬฺห อโหสิฯ อถ โข, ภิกฺขเว, สโกฺก เทวานมิโนฺท เทเว ตาวติํเส อามเนฺตสิ –</p>


<p>‘สเจ, มาริสา, เทวานํ สงฺคามคตานํ อุปฺปเชฺชยฺย  ภยํ วา ฉมฺภิตตฺตํ วา โลมหํโส วา, มเมว ตสฺมิํ สมเย ธชคฺคํ อุโลฺลเกยฺยาถฯ มมญฺหิ โว ธชคฺคํ อุโลฺลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสติ’ฯ</p>


<p>‘โน เจ เม ธชคฺคํ อุโลฺลเกยฺยาถ, อถ ปชาปติสฺส เทวราชสฺส ธชคฺคํ อุโลฺลเกยฺยาถฯ ปชาปติสฺส หิ โว เทวราชสฺส ธชคฺคํ อุโลฺลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสติ’ฯ</p>


<p>‘โน  เจ ปชาปติสฺส เทวราชสฺส ธชคฺคํ อุโลฺลเกยฺยาถ, อถ วรุณสฺส เทวราชสฺส ธชคฺคํ อุโลฺลเกยฺยาถฯ วรุณสฺส หิ โว เทวราชสฺส ธชคฺคํ อุโลฺลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสติ’ฯ</p>


<p>‘โน เจ วรุณสฺส เทวราชสฺส ธชคฺคํ อุโลฺลเกยฺยาถ, อถ อีสานสฺส เทวราชสฺส ธชคฺคํ อุโลฺลเกยฺยาถฯ อีสานสฺส หิ โว เทวราชสฺส ธชคฺคํ อุโลฺลกยตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสตี’’’ติฯ</p>


<p>‘‘ตํ โข ปน, ภิกฺขเว, สกฺกสฺส วา เทวานมินฺทสฺส ธชคฺคํ อุโลฺลกยตํ, ปชาปติสฺส วา เทวราชสฺส ธชคฺคํ อุโลฺลกยตํ, วรุณสฺส วา เทวราชสฺส ธชคฺคํ อุโลฺลกยตํ, อีสานสฺส วา เทวราชสฺส ธชคฺคํ อุโลฺลกยตํ ยํ  ภวิสฺสติ ภยํ วา ฉมฺภิตตฺตํ วา โลมหํโส วา, โส ปหีเยถาปิ โนปิ ปหีเยถ ฯ</p>


<p>‘‘ตํ  กิสฺส เหตุ? สโกฺก หิ, ภิกฺขเว, เทวานมิโนฺท อวีตราโค อวีตโทโส อวีตโมโห ภีรุ ฉมฺภี อุตฺราสี ปลายีติฯ</p>


<p>‘‘อหญฺจ โข, ภิกฺขเว, เอวํ วทามิ – ‘สเจ ตุมฺหากํ, ภิกฺขเว, อรญฺญคตานํ วา รุกฺขมูลคตานํ วา สุญฺญาคารคตานํ วา อุปฺปเชฺชยฺย ภยํ วา ฉมฺภิตตฺตํ วา โลมหํโส วา, มเมว ตสฺมิํ สมเย อนุสฺสเรยฺยาถ – อิติปิ โส ภควา อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุโทฺธ ภควา’ติฯ มมญฺหิ โว, ภิกฺขเว, อนุสฺสรตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสติฯ</p>


<p>‘‘โน  เจ มํ อนุสฺสเรยฺยาถ, อถ ธมฺมํ อนุสฺสเรยฺยาถ – ‘สฺวากฺขาโต ภควตา ธโมฺม สนฺทิฎฺฐิโก อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’ติฯ ธมฺมญฺหิ โว, ภิกฺขเว, อนุสฺสรตํ ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสติฯ</p>


<p>‘‘โน เจ ธมฺมํ อนุสฺสเรยฺยาถ, อถ สงฺฆํ อนุสฺสเรยฺยาถ – ‘สุปฺปฎิปโนฺน ภควโต สาวกสโงฺฆ อุชุปฺปฎิปโนฺน ภควโต สาวกสโงฺฆ  ญายปฺปฎิปโนฺน ภควโต สาวกสโงฺฆ สามีจิปฺปฎิปโนฺน ภควโต สาวกสโงฺฆ, ยทิทํ จตฺตาริ ปุริสยุคานิ อฎฺฐ ปุริสปุคฺคลา เอส ภควโต สาวกสโงฺฆ, อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสา’ติฯ สงฺฆญฺหิ โว, ภิกฺขเว, อนุสฺสรตํ  ยํ ภวิสฺสติ ภยํ วา ฉมฺภิตตฺตํ วา โลมหํโส วา, โส ปหียิสฺสติฯ</p>


<p>‘‘ตํ กิสฺส เหตุ? ตถาคโต หิ, ภิกฺขเว, อรหํ สมฺมาสมฺพุโทฺธ วีตราโค วีตโทโส วีตโมโห อภีรุ อจฺฉมฺภี อนุตฺราสี อปลายี’’ติฯ อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘อรเญฺญ รุกฺขมูเล วา, สุญฺญาคาเรว ภิกฺขโว;  
  
อนุสฺสเรถ  
อนุสฺสเรยฺยาถ (ก.) ปทสิทฺธิ ปน จิเนฺตตพฺพา  
สมฺพุทฺธํ, ภยํ ตุมฺหาก โน สิยาฯ  
</p>
  
<p>
‘‘โน  
เจ พุทฺธํ สเรยฺยาถ, โลกเชฎฺฐํ นราสภํ;  
  
อถ ธมฺมํ สเรยฺยาถ, นิยฺยานิกํ สุเทสิตํฯ  
</p>
  
<p>
‘‘โน เจ ธมฺมํ สเรยฺยาถ, นิยฺยานิกํ สุเทสิตํ;  
  
อถ สงฺฆํ สเรยฺยาถ, ปุญฺญเกฺขตฺตํ อนุตฺตรํฯ  
</p>
  
<p>
‘‘เอวํ พุทฺธํ สรนฺตานํ, ธมฺมํ สงฺฆญฺจ ภิกฺขโว;  
  
ภยํ วา ฉมฺภิตตฺตํ วา, โลมหํโส น เหสฺสตี’’ติฯ  
</p>
  
<h3>๔. เวปจิตฺติสุตฺตํ</h3>
<p> สาวตฺถินิทานํฯ ‘‘ภูตปุพฺพํ , ภิกฺขเว, เทวาสุรสงฺคาโม สมุปพฺยูโฬฺห อโหสิฯ อถ โข, ภิกฺขเว, เวปจิตฺติ อสุริโนฺท อสุเร อามเนฺตสิ – ‘สเจ, มาริสา, เทวานํ อสุรสงฺคาเม สมุปพฺยูเฬฺห อสุรา  ชิเนยฺยุํ เทวา ปราชิเนยฺยุํ , เยน นํ สกฺกํ เทวานมินฺทํ กณฺฐปญฺจเมหิ พนฺธเนหิ พนฺธิตฺวา มม สนฺติเก อาเนยฺยาถ อสุรปุร’นฺติฯ สโกฺกปิ โข, ภิกฺขเว, เทวานมิโนฺท เทเว ตาวติํเส อามเนฺตสิ – ‘สเจ, มาริสา, เทวานํ อสุรสงฺคาเม สมุปพฺยูเฬฺห เทวา ชิเนยฺยุํ อสุรา ปราชิเนยฺยุํ, เยน นํ เวปจิตฺติํ อสุรินฺทํ กณฺฐปญฺจเมหิ พนฺธเนหิ พนฺธิตฺวา มม สนฺติเก อาเนยฺยาถ สุธมฺมสภ’’’นฺติฯ ตสฺมิํ โข ปน, ภิกฺขเว, สงฺคาเม เทวา ชินิํสุ , อสุรา ปราชินิํสุ ฯ อถ โข, ภิกฺขเว, เทวา ตาวติํสา เวปจิตฺติํ อสุรินฺทํ กณฺฐปญฺจเมหิ พนฺธเนหิ พนฺธิตฺวา สกฺกสฺส เทวานมินฺทสฺส สนฺติเก อาเนสุํ สุธมฺมสภํฯ ตตฺร สุทํ, ภิกฺขเว, เวปจิตฺติ อสุริโนฺท กณฺฐปญฺจเมหิ พนฺธเนหิ พโทฺธ สกฺกํ เทวานมินฺทํ สุธมฺมสภํ ปวิสนฺตญฺจ นิกฺขมนฺตญฺจ อสพฺภาหิ ผรุสาหิ วาจาหิ อโกฺกสติ ปริภาสติฯ อถ โข, ภิกฺขเว, มาตลิ สงฺคาหโก สกฺกํ เทวานมินฺทํ คาถาหิ อชฺฌภาสิ –</p>


<p>
‘‘ภยา นุ มฆวา สกฺก, ทุพฺพลฺยา โน ติติกฺขสิ;  
  
สุณโนฺต ผรุสํ วาจํ, สมฺมุขา เวปจิตฺติโน’’ติฯ  
</p>
  
<p>
‘‘นาหํ  
ภยา น ทุพฺพลฺยา, ขมามิ เวปจิตฺติโน;  
  
กถญฺหิ มาทิโส วิญฺญู, พาเลน ปฎิสํยุเช’’ติฯ  
</p>
  
<p>
‘‘ภิโยฺย พาลา ปภิเชฺชยฺยุํ, โน จสฺส ปฎิเสธโก;  
  
ตสฺมา ภุเสน ทเณฺฑน, ธีโร พาลํ นิเสธเย’’ติฯ  
</p>
  
<p>
‘‘เอตเทว  
อหํ มเญฺญ, พาลสฺส ปฎิเสธนํ;  
  
ปรํ สงฺกุปิตํ ญตฺวา, โย สโต อุปสมฺมตี’’ติฯ  
</p>
  
<p>
‘‘เอตเทว ติติกฺขาย, วชฺชํ ปสฺสามิ วาสว;  
  
ยทา นํ มญฺญติ พาโล, ภยา มฺยายํ ติติกฺขติ;  
  
อชฺฌารุหติ ทุเมฺมโธ, โคว ภิโยฺย ปลายิน’’นฺติฯ  
</p>
  
<p>
‘‘กามํ  
มญฺญตุ วา มา วา, ภยา มฺยายํ ติติกฺขติ;  
  
สทตฺถปรมา อตฺถา, ขนฺตฺยา ภิโยฺย น วิชฺชติฯ  
</p>
  
<p>
‘‘โย หเว พลวา สโนฺต, ทุพฺพลสฺส ติติกฺขติ;  
  
ตมาหุ ปรมํ ขนฺติํ, นิจฺจํ ขมติ ทุพฺพโลฯ  
</p>
  
<p>
‘‘อพลํ ตํ พลํ อาหุ, ยสฺส พาลพลํ พลํ;  
  
พลสฺส ธมฺมคุตฺตสฺส, ปฎิวตฺตา น วิชฺชติฯ  
</p>
  
<p>
‘‘ตเสฺสว เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</p>
  
<p>
‘‘อุภินฺนมตฺถํ  
จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ  
</p>
  
<p>
‘‘อุภินฺนํ  
ติกิจฺฉนฺตานํ, อตฺตโน จ ปรสฺส จ;  
  
ชนา มญฺญนฺติ พาโลติ, เย ธมฺมสฺส อโกวิทา’’ติฯ  
</p>
  
<p>‘‘โส หิ นาม, ภิกฺขเว, สโกฺก เทวานมิโนฺท สกํ ปุญฺญผลํ อุปชีวมาโน เทวานํ ตาวติํสานํ อิสฺสริยาธิปจฺจํ รชฺชํ กาเรโนฺต ขนฺติโสรจฺจสฺส วณฺณวาที ภวิสฺสติฯ อิธ โข ตํ, ภิกฺขเว, โสเภถ ยํ  ตุเมฺห เอวํ สฺวากฺขาเต ธมฺมวินเย ปพฺพชิตา สมานา ขมา จ ภเวยฺยาถ โสรตา จา’’ติฯ</p>


<h3>๕. สุภาสิตชยสุตฺตํ</h3>
<p> สาวตฺถินิทานํฯ ‘‘ภูตปุพฺพํ, ภิกฺขเว, เทวาสุรสงฺคาโม สมุปพฺยูโฬฺห อโหสิฯ อถ โข, ภิกฺขเว, เวปจิตฺติ อสุริโนฺท สกฺกํ เทวานมินฺทํ เอตทโวจ – ‘โหตุ, เทวานมินฺท, สุภาสิเตน ชโย’ติฯ ‘โหตุ, เวปจิตฺติ, สุภาสิเตน ชโย’ติฯ อถ โข, ภิกฺขเว, เทวา จ อสุรา จ ปาริสเชฺช ฐเปสุํ – ‘อิเม โน สุภาสิตทุพฺภาสิตํ อาชานิสฺสนฺตี’ติฯ อถ โข, ภิกฺขเว, เวปจิตฺติํ อสุริโนฺท สกฺกํ เทวานมินฺทํ เอตทโวจ – ‘ภณ, เทวานมินฺท, คาถ’นฺติฯ เอวํ วุเตฺต, ภิกฺขเว, สโกฺก เทวานมิโนฺท เวปจิตฺติ อสุรินฺทํ เอตทโวจ – ‘ตุเมฺห เขฺวตฺถ, เวปจิตฺติ, ปุพฺพเทวาฯ ภณ, เวปจิตฺติ, คาถ’นฺติฯ เอวํ  วุเตฺต, ภิกฺขเว, เวปจิตฺติ อสุริโนฺท อิมํ คาถํ อภาสิ –</p>


<p>
‘‘ภิโยฺย พาลา ปภิเชฺชยฺยุํ, โน จสฺส ปฎิเสธโก;  
  
ตสฺมา ภุเสน ทเณฺฑน, ธีโร พาลํ นิเสธเย’’ติฯ  
</p>
  
<p>‘‘ภาสิตาย โข ปน, ภิกฺขเว, เวปจิตฺตินา อสุริเนฺทน คาถาย อสุรา อนุโมทิํสุ, เทวา ตุณฺหี อเหสุํฯ อถ โข, ภิกฺขเว, เวปจิตฺติ อสุริโนฺท สกฺกํ เทวานมินฺทํ เอตทโวจ – ‘ภณ, เทวานมินฺท, คาถ’นฺติฯ เอวํ  วุเตฺต, ภิกฺขเว, สโกฺก เทวานมิโนฺท อิมํ คาถํ อภาสิ –</p>


<p>
‘‘เอตเทว  
อหํ มเญฺญ, พาลสฺส ปฎิเสธนํ;  
  
ปรํ สงฺกุปิตํ ญตฺวา, โย สโต อุปสมฺมตี’’ติฯ  
</p>
  
<p>‘‘ภาสิตาย  โข ปน, ภิกฺขเว, สเกฺกน เทวานมิเนฺทน คาถาย, เทวา อนุโมทิํสุ, อสุรา ตุณฺหี อเหสุํฯ อถ โข, ภิกฺขเว, สโกฺก เทวานมิโนฺท เวปจิตฺติํ อสุรินฺทํ เอตทโวจ – ‘ภณ, เวปจิตฺติ, คาถ’นฺติฯ เอวํ วุเตฺต, ภิกฺขเว, เวปจิตฺติ อสุริโนฺท อิมํ คาถํ อภาสิ –</p>


<p>
‘‘เอตเทว ติติกฺขาย, วชฺชํ ปสฺสามิ วาสว;  
  
ยทา นํ มญฺญติ พาโล, ภยา มฺยายํ ติติกฺขติ;  
  
อชฺฌารุหติ ทุเมฺมโธ, โคว ภิโยฺย ปลายิน’’นฺติฯ  
</p>
  
<p>‘‘ภาสิตาย โข ปน, ภิกฺขเว, เวปจิตฺตินา อสุริเนฺทน คาถาย อสุรา อนุโมทิํสุ, เทวา ตุณฺหี อเหสุํฯ อถ โข, ภิกฺขเว, เวปจิตฺติ อสุริโนฺท สกฺกํ เทวานมินฺทํ เอตทโวจ – ‘ภณ, เทวานมินฺท, คาถ’นฺติฯ เอวํ วุเตฺต, ภิกฺขเว, สโกฺก เทวานมิโนฺท อิมา คาถาโย อภาสิ –</p>


<p>
‘‘กามํ มญฺญตุ วา มา วา, ภยา มฺยายํ ติติกฺขติ;  
  
สทตฺถปรมา อตฺถา, ขนฺตฺยา ภิโยฺย น วิชฺชติฯ  
</p>
  
<p>
‘‘โย หเว พลวา สโนฺต, ทุพฺพลสฺส ติติกฺขติ;  
  
ตมาหุ ปรมํ ขนฺติํ, นิจฺจํ ขมติ ทุพฺพโลฯ  
</p>
  
<p>
‘‘อพลํ  
ตํ พลํ อาหุ, ยสฺส พาลพลํ พลํ;  
  
พลสฺส ธมฺมคุตฺตสฺส, ปฎิวตฺตา น วิชฺชติฯ  
</p>
  
<p>
‘‘ตเสฺสว เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</p>
  
<p>
‘‘อุภินฺนมตฺถํ  
จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ  
</p>
  
<p>
‘‘อุภินฺนํ  
ติกิจฺฉนฺตานํ, อตฺตโน จ ปรสฺส จ;  
  
ชนา มญฺญนฺติ พาโลติ, เย ธมฺมสฺส อโกวิทา’’ติฯ  
</p>
  
<p>‘‘ภาสิตาสุ โข ปน, ภิกฺขเว, สเกฺกน เทวานมิเนฺทน คาถาสุ, เทวา อนุโมทิํสุ, อสุรา ตุณฺหี อเหสุํฯ อถ โข, ภิกฺขเว, เทวานญฺจ อสุรานญฺจ ปาริสชฺชา เอตทโวจุํ – ‘ภาสิตา โข เวปจิตฺตินา อสุริเนฺทน คาถาโยฯ ตา จ โข สทณฺฑาวจรา สสตฺถาวจรา, อิติ ภณฺฑนํ อิติ  วิคฺคโห อิติ กลโหฯ ภาสิตา โข  สเกฺกน เทวานมิเนฺทน คาถาโยฯ ตา จ โข อทณฺฑาวจรา อสตฺถาวจรา, อิติ อภณฺฑนํ อิติ อวิคฺคโห อิติ อกลโหฯ สกฺกสฺส เทวานมินฺทสฺส สุภาสิเตน ชโย’ติฯ อิติ โข, ภิกฺขเว สกฺกสฺส เทวานมินฺทสฺส สุภาสิเตน ชโย อโหสี’’ติฯ</p>


<h3>๖. กุลาวกสุตฺตํ</h3>
<p> สาวตฺถิยํฯ ‘‘ภูตปุพฺพํ, ภิกฺขเว, เทวาสุรสงฺคาโม สมุปพฺยูโฬฺห อโหสิฯ ตสฺมิํ โข ปน, ภิกฺขเว, สงฺคาเม อสุรา ชินิํสุ , เทวา ปราชินิํสุฯ ปราชิตา จ โข, ภิกฺขเว, เทวา อปายํเสฺวว อุตฺตเรนมุขา, อภิยํเสฺวว เน อสุราฯ อถ โข, ภิกฺขเว, สโกฺก เทวานมิโนฺท มาตลิ สงฺคาหกํ คาถาย อชฺฌภาสิ –</p>


<p>
‘‘กุลาวกา มาตลิ สิมฺพลิสฺมิํ,  
  
อีสามุเขน ปริวชฺชยสฺสุ;  
  
กามํ จชาม อสุเรสุ ปาณํ,  
  
มายิเม ทิชา วิกุลาวกา  
วิกุลาวา (สฺยา. กํ. ก.)  
อเหสุ’’นฺติฯ  
</p>
  
<p>‘‘‘เอวํ ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฎิสฺสุตฺวา สหสฺสยุตฺตํ อาชญฺญรถํ ปจฺจุทาวเตฺตสิฯ อถ โข, ภิกฺขเว, อสุรานํ เอตทโหสิ  – ‘ปจฺจุทาวโตฺต โข ทานิ สกฺกสฺส เทวานมินฺทสฺส สหสฺสยุโตฺต อาชญฺญรโถ ฯ ทุติยมฺปิ โข เทวา อสุเรหิ สงฺคาเมสฺสนฺตีติ ภีตา อสุรปุรเมว ปาวิสิํสุฯ อิติ โข, ภิกฺขเว, สกฺกสฺส เทวานมินฺทสฺส ธเมฺมน ชโย อโหสี’’’ติฯ</p>


<h3>๗. นทุพฺภิยสุตฺตํ</h3>
<p> สาวตฺถิยํฯ ‘‘ภูตปุพฺพํ, ภิกฺขเว, สกฺกสฺส เทวานมินฺทสฺส รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘โยปิ เม อสฺส สุปจฺจตฺถิโก ตสฺสปาหํ น ทุเพฺภยฺย’นฺติฯ อถ โข, ภิกฺขเว, เวปจิตฺติ อสุริโนฺท สกฺกสฺส เทวานมินฺทสฺส เจตสา เจโตปริวิตกฺกมญฺญาย  เยน สโกฺก เทวานมิโนฺท เตนุปสงฺกมิฯ อทฺทสา  โข, ภิกฺขเว, สโกฺก เทวานมิโนฺท เวปจิตฺติํ อสุรินฺทํ ทูรโตว อาคจฺฉนฺตํฯ ทิสฺวาน เวปจิตฺติํ อสุรินฺทํ เอตทโวจ – ‘ติฎฺฐ, เวปจิตฺติ, คหิโตสี’’’ติฯ</p>


<p>‘‘ยเทว เต, มาริส, ปุเพฺพ จิตฺตํ, ตเทว ตฺวํ มา ปชหาสี’’ติ ฯ</p>


<p>‘‘สปสฺสุ จ เม, เวปจิตฺติ, อทุพฺภายา’’ติ ฯ</p>


<p>
‘‘ยํ มุสา ภณโต ปาปํ, ยํ ปาปํ อริยูปวาทิโน;  
  
มิตฺตทฺทุโน จ ยํ ปาปํ, ยํ ปาปํ อกตญฺญุโน;  
  
ตเมว ปาปํ ผุสตุ  
ผุสติ (สี. ปี.)  
, โย เต ทุเพฺภ สุชมฺปตี’’ติฯ  
</p>
  
<h3>๘. เวโรจนอสุรินฺทสุตฺตํ</h3>
<p> สาวตฺถิยํ เชตวเนฯ เตน โข ปน สมเยน ภควา ทิวาวิหารคโต โหติ ปฎิสลฺลีโนฯ อถ โข สโกฺก จ เทวานมิโนฺท เวโรจโน จ อสุริโนฺท เยน ภควา เตนุปสงฺกมิํสุ; อุปสงฺกมิตฺวา ปเจฺจกํ ทฺวารพาหํ นิสฺสาย อฎฺฐํสุฯ อถ โข เวโรจโน อสุริโนฺท ภควโต สนฺติเก อิมํ คาถํ อภาสิ –</p>


<p>
‘‘วายเมเถว  
ปุริโส, ยาว อตฺถสฺส นิปฺผทา;  
  
นิปฺผนฺนโสภโน  
โสภิโน (สี.), โสภโณ (ปี. ก.)  
อโตฺถ  
อตฺถา (สี.)  
, เวโรจนวโจ อิท’’นฺติฯ  
</p>
  
<p>
‘‘วายเมเถว  
ปุริโส, ยาว อตฺถสฺส นิปฺผทา;  
  
นิปฺผนฺนโสภโน อโตฺถ  
นิปฺผนฺนโสภิโน อตฺถา (สี. สฺยา. กํ.)  
, ขนฺตฺยา ภิโยฺย น วิชฺชตี’’ติฯ  
</p>
  
<p>
‘‘สเพฺพ  
สตฺตา อตฺถชาตา, ตตฺถ ตตฺถ ยถารหํ;  
  
สํโยคปรมา เตฺวว, สโมฺภคา สพฺพปาณินํ;  
  
นิปฺผนฺนโสภโน อโตฺถ, เวโรจนวโจ อิท’’นฺติฯ  
</p>
  
<p>
‘‘สเพฺพ สตฺตา อตฺถชาตา, ตตฺถ ตตฺถ ยถารหํ;  
  
สํโยคปรมา เตฺวว, สโมฺภคา สพฺพปาณินํ;  
  
นิปฺผนฺนโสภโน อโตฺถ, ขนฺตฺยา ภิโยฺย น วิชฺชตี’’ติฯ  
</p>
  
<h3>๙. อรญฺญายตนอิสิสุตฺตํ</h3>
<p> สาวตฺถิยํ ฯ ‘‘ภูตปุพฺพํ, ภิกฺขเว, สมฺพหุลา อิสโย สีลวโนฺต กลฺยาณธมฺมา อรญฺญายตเน ปณฺณกุฎีสุ สมฺมนฺติฯ อถ โข, ภิกฺขเว, สโกฺก จ เทวานมิโนฺท เวปจิตฺติ จ อสุริโนฺท เยน เต อิสโย สีลวโนฺต กลฺยาณธมฺมา เตนุปสงฺกมิํสุฯ อถ โข, ภิกฺขเว, เวปจิตฺติ อสุริโนฺท ปฎลิโย  อุปาหนา อาโรหิตฺวา ขคฺคํ โอลเคฺคตฺวา ฉเตฺตน ธาริยมาเนน อคฺคทฺวาเรน อสฺสมํ ปวิสิตฺวา เต อิสโย สีลวเนฺต กลฺยาณธเมฺม อปพฺยามโต กริตฺวา อติกฺกมิฯ อถ โข, ภิกฺขเว, สโกฺก เทวานมิโนฺท ปฎลิโย อุปาหนา โอโรหิตฺวา ขคฺคํ อเญฺญสํ ทตฺวา ฉตฺตํ อปนาเมตฺวา ทฺวาเรเนว อสฺสมํ ปวิสิตฺวา เต อิสโย สีลวเนฺต กลฺยาณธเมฺม อนุวาตํ ปญฺชลิโก นมสฺสมาโน อฎฺฐาสิ’’ฯ อถ โข, ภิกฺขเว, เต อิสโย สีลวโนฺต กลฺยาณธมฺมา สกฺกํ เทวานมินฺทํ คาถาย อชฺฌภาสิํสุ –</p>


<p>
‘‘คโนฺธ  
อิสีนํ จิรทิกฺขิตานํ,  
  
กายา จุโต คจฺฉติ มาลุเตน;  
  
อิโต  
ปฎิกฺกมฺม สหสฺสเนตฺต,  
  
คโนฺธ อิสีนํ อสุจิ เทวราชา’’ติฯ  
</p>
  
<p>
‘‘คโนฺธ อิสีนํ จิรทิกฺขิตานํ,  
  
กายา จุโต คจฺฉตุ  
คจฺฉติ (สี. สฺยา. กํ.)  
มาลุเตน,  
  
สุจิตฺรปุปฺผํ สิรสฺมิํว มาลํ;  
  
คนฺธํ  
เอตํ ปฎิกงฺขาม ภเนฺต,  
  
น เหตฺถ เทวา ปฎิกูลสญฺญิโน’’ติฯ  
</p>
  
<h3>๑๐. สมุทฺทกสุตฺตํ</h3>
<p> สาวตฺถิยํฯ ‘‘ภูตปุพฺพํ, ภิกฺขเว, สมฺพหุลา อิสโย สีลวโนฺต กลฺยาณธมฺมา สมุทฺทตีเร ปณฺณกุฎีสุ สมฺมนฺติฯ เตน โข ปน สมเยน เทวาสุรสงฺคาโม สมุปพฺยูโฬฺห อโหสิฯ อถ โข, ภิกฺขเว, เตสํ อิสีนํ สีลวนฺตานํ กลฺยาณธมฺมานํ เอตทโหสิ – ‘ธมฺมิกา โข เทวา, อธมฺมิกา อสุราฯ สิยาปิ โน อสุรโต ภยํฯ ยํนูน มยํ สมฺพรํ อสุรินฺทํ อุปสงฺกมิตฺวา  อภยทกฺขิณํ ยาเจยฺยามา’’’ติฯ ‘‘อถ โข, ภิกฺขเว, เต อิสโย สีลวโนฺต กลฺยาณธมฺมา – เสยฺยถาปิ  นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – สมุทฺทตีเร ปณฺณกุฎีสุ อนฺตรหิตา สมฺพรสฺส อสุรินฺทสฺส สมฺมุเข ปาตุรเหสุํฯ อถ โข, ภิกฺขเว, เต อิสโย สีลวโนฺต กลฺยาณธมฺมา สมฺพรํ อสุรินฺทํ คาถาย อชฺฌภาสิํสุ –</p>


<p>
‘‘อิสโย สมฺพรํ ปตฺตา, ยาจนฺติ อภยทกฺขิณํ;  
  
กามํกโร หิ เต ทาตุํ, ภยสฺส อภยสฺส วา’’ติฯ  
</p>
  
<p>
‘‘อิสีนํ อภยํ นตฺถิ, ทุฎฺฐานํ สกฺกเสวินํ;  
  
อภยํ ยาจมานานํ, ภยเมว ททามิ โว’’ติฯ  
</p>
  
<p>
‘‘อภยํ  
ยาจมานานํ, ภยเมว ททาสิ โน;  
  
ปฎิคฺคณฺหาม เต เอตํ, อกฺขยํ โหตุ เต ภยํฯ  
</p>
  
<p>
‘‘ยาทิสํ วปเต พีชํ, ตาทิสํ หรเต ผลํ;  
  
กลฺยาณการี กลฺยาณํ, ปาปการี จ ปาปกํ;  
  
ปวุตฺตํ ตาต เต พีชํ, ผลํ ปจฺจนุโภสฺสสี’’ติฯ  
</p>
  
<p>‘‘อถ โข, ภิกฺขเว, เต อิสโย สีลวโนฺต กลฺยาณธมฺมา สมฺพรํ อสุรินฺทํ อภิสปิตฺวา – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย, ปสาริตํ วา พาหํ สมิเญฺชยฺย เอวเมว – สมฺพรสฺส อสุรินฺทสฺส สมฺมุเข อนฺตรหิตา สมุทฺทตีเร ปณฺณกุฎีสุ ปาตุรเหสุํฯ อถ   โข, ภิกฺขเว, สมฺพโร อสุริโนฺท เตหิ อิสีหิ สีลวเนฺตหิ กลฺยาณธเมฺมหิ อภิสปิโต รตฺติยา สุทํ ติกฺขตฺตุํ อุพฺพิชฺชี’’ติฯ</p>

</p>


<p>ตสฺสุทฺทานํ –</p>


<p>
สุวีรํ สุสีมเญฺจว, ธชคฺคํ เวปจิตฺติโน;  
  
สุภาสิตํ ชยเญฺจว, กุลาวกํ นทุพฺภิยํ;  
  
เวโรจน อสุริโนฺท, อิสโย อรญฺญกเญฺจว;  
  
อิสโย จ สมุทฺทกาติฯ  
</p>
  
<h2>๒. ทุติยวโคฺค</h2>
<h3>๑. วตปทสุตฺตํ</h3>
<p> สาวตฺถิยํ  ฯ ‘‘สกฺกสฺส, ภิกฺขเว, เทวานมินฺทสฺส ปุเพฺพ มนุสฺสภูตสฺส สตฺต วตปทานิ   สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคาฯ กตมานิ สตฺต วตปทานิ? ยาวชีวํ มาตาเปตฺติภโร อสฺสํ, ยาวชีวํ กุเล เชฎฺฐาปจายี อสฺสํ, ยาวชีวํ สณฺหวาโจ อสฺสํ, ยาวชีวํ อปิสุณวาโจ อสฺสํ, ยาวชีวํ วิคตมลมเจฺฉเรน เจตสา อคารํ อชฺฌาวเสยฺยํ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต, ยาวชีวํ สจฺจวาโจ อสฺสํ, ยาวชีวํ อโกฺกธโน อสฺสํ – สเจปิ เม โกโธ อุปฺปเชฺชยฺย, ขิปฺปเมว นํ ปฎิวิเนยฺย’’นฺติฯ ‘‘สกฺกสฺส, ภิกฺขเว, เทวานมินฺทสฺส ปุเพฺพ มนุสฺสภูตสฺส อิมานิ สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคา’’ติฯ</p>


<p>
‘‘มาตาเปตฺติภรํ  
ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</p>
  
<p>
‘‘มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ สปฺปุริโส อิตี’’ติฯ  
</p>
  
<h3>๒. สกฺกนามสุตฺตํ</h3>
<p> สาวตฺถิยํ  เชตวเนฯ ตตฺร โข ภควา ภิกฺขู เอตทโวจ – ‘‘สโกฺก, ภิกฺขเว, เทวานมิโนฺท ปุเพฺพ มนุสฺสภูโต สมาโน มโฆ นาม มาณโว อโหสิ, ตสฺมา มฆวาติ วุจฺจติฯ</p>


<p>‘‘สโกฺก, ภิกฺขเว, เทวานมิโนฺท ปุเพฺพ มนุสฺสภูโต สมาโน ปุเร  ทานํ อทาสิ, ตสฺมา ปุรินฺทโทติ วุจฺจติฯ</p>


<p>‘‘สโกฺก, ภิกฺขเว, เทวานมิโนฺท ปุเพฺพ มนุสฺสภูโต สมาโน สกฺกจฺจํ ทานํ อทาสิ, ตสฺมา สโกฺกติ วุจฺจติฯ</p>


<p>‘‘สโกฺก  , ภิกฺขเว, เทวานมิโนฺท ปุเพฺพ มนุสฺสภูโต สมาโน อาวสถํ อทาสิ, ตสฺมา วาสโวติ วุจฺจติฯ</p>


<p>‘‘สโกฺก, ภิกฺขเว, เทวานมิโนฺท สหสฺสมฺปิ อตฺถานํ มุหุเตฺตน จิเนฺตติ, ตสฺมา สหสฺสโกฺขติ วุจฺจติฯ</p>


<p>‘‘สกฺกสฺส, ภิกฺขเว, เทวานมินฺทสฺส สุชา นาม อสุรกญฺญา ปชาปติ, ตสฺมา สุชมฺปตีติ วุจฺจติฯ</p>


<p>‘‘สโกฺก, ภิกฺขเว, เทวานมิโนฺท เทวานํ ตาวติํสานํ อิสฺสริยาธิปจฺจํ รชฺชํ กาเรติ, ตสฺมา เทวานมิโนฺทติ วุจฺจติฯ</p>


<p>‘‘สกฺกสฺส , ภิกฺขเว เทวานมินฺทสฺส ปุเพฺพ มนุสฺสภูตสฺส สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคาฯ กตมานิ สตฺต วตปทานิ? ยาวชีวํ มาตาเปตฺติภโร อสฺสํ, ยาวชีวํ กุเล เชฎฺฐาปจายี อสฺสํ, ยาวชีวํ สณฺหวาโจ อสฺสํ, ยาวชีวํ อปิสุณวาโจ อสฺสํ, ยาวชีวํ วิคตมลมเจฺฉเรน เจตสา อคารํ อชฺฌาวเสยฺยํ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต, ยาวชีวํ สจฺจวาโจ อสฺสํ, ยาวชีวํ อโกฺกธโน อสฺสํ – สเจปิ เม โกโธ อุปฺปเชฺชยฺย, ขิปฺปเมว นํ ปฎิวิเนยฺย’’นฺติฯ ‘‘สกฺกสฺส, ภิกฺขเว, เทวานมินฺทสฺส ปุเพฺพ มนุสฺสภูตสฺส อิมานิ สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคา’’ติฯ</p>


<p>
‘‘มาตาเปตฺติภรํ  
ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</p>
  
<p>
‘‘มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ สปฺปุริโส อิตี’’ติฯ  
</p>
  
<h3>๓. มหาลิสุตฺตํ</h3>
<p> เอวํ  เม สุตํ – เอกํ สมยํ ภควา เวสาลิยํ วิหรติ มหาวเน กูฎาคารสาลายํฯ อถ โข มหาลิ ลิจฺฉวี เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ  นิสิโนฺน โข มหาลิ ลิจฺฉวี ภควนฺตํ เอตทโวจ –</p>


<p>‘‘ทิโฎฺฐ โข , ภเนฺต, ภควตา สโกฺก เทวานมิโนฺท’’ติ?</p>


<p>‘‘ทิโฎฺฐ โข เม, มหาลิ, สโกฺก เทวานมิโนฺท’’ติฯ</p>


<p>‘‘โส หิ นูน, ภเนฺต, สกฺกปติรูปโก ภวิสฺสติฯ ทุทฺทโส หิ, ภเนฺต, สโกฺก เทวานมิโนฺท’’ติฯ</p>


<p>‘‘สกฺกญฺจ ขฺวาหํ, มหาลิ, ปชานามิ สกฺกกรเณ จ ธเมฺม, เยสํ ธมฺมานํ สมาทินฺนตฺตา สโกฺก สกฺกตฺตํ อชฺฌคา, ตญฺจ ปชานามิฯ</p>


<p>‘‘สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน มโฆ นาม มาณโว อโหสิ, ตสฺมา มฆวาติ วุจฺจติฯ</p>


<p>‘‘สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน สกฺกจฺจํ ทานํ อทาสิ, ตสฺมา สโกฺกติ วุจฺจติฯ</p>


<p>‘‘สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน ปุเร ทานํ อทาสิ, ตสฺมา ปุรินฺทโทติ วุจฺจติฯ</p>


<p>‘‘สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน อาวสถํ อทาสิ, ตสฺมา วาสโวติ วุจฺจติฯ</p>


<p>‘‘สโกฺก, มหาลิ, เทวานมิโนฺท สหสฺสมฺปิ อตฺถานํ มุหุเตฺตน จิเนฺตติ, ตสฺมา สหสฺสโกฺขติ วุจฺจติฯ</p>


<p>‘‘สกฺกสฺส , มหาลิ, เทวานมินฺทสฺส สุชา นาม อสุรกญฺญา ปชาปติ, ตสฺมา สุชมฺปตีติ วุจฺจติฯ</p>


<p>‘‘สโกฺก, มหาลิ, เทวานมิโนฺท เทวานํ ตาวติํสานํ อิสฺสริยาธิปจฺจํ  รชฺชํ กาเรติ, ตสฺมา เทวานมิโนฺทติ วุจฺจติฯ</p>


<p>‘‘สกฺกสฺส, มหาลิ, เทวานมินฺทสฺส ปุเพฺพ มนุสฺสภูตสฺส สตฺต  วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคาฯ กตมานิ สตฺต วตปทานิ? ยาวชีวํ มาตาเปตฺติภโร อสฺสํ, ยาวชีวํ กุเล เชฎฺฐาปจายี อสฺสํ, ยาวชีวํ สณฺหวาโจ อสฺสํ, ยาวชีวํ อปิสุณวาโจ อสฺสํ, ยาวชีวํ วิคตมลมเจฺฉเรน เจตสา อคารํ อชฺฌาวเสยฺยํ มุตฺตจาโค ปยตปาณิ โวสฺสคฺครโต ยาจโยโค ทานสํวิภาครโต, ยาวชีวํ สจฺจวาโจ อสฺสํ, ยาวชีวํ อโกฺกธโน อสฺสํ – สเจปิ เม โกโธ อุปฺปเชยฺย, ขิปฺปเมว นํ ปฎิวิเนยฺย’’นฺติฯ ‘‘สกฺกสฺส, มหาลิ, เทวานมินฺทสฺส ปุเพฺพ มนุสฺสภูตสฺส อิมานิ  สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคา’’ติฯ</p>


<p>
‘‘มาตาเปตฺติภรํ ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</p>
  
<p>
‘‘มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ สปฺปุริโส อิตี’’ติฯ  
</p>
  
<h3>๔. ทลิทฺทสุตฺตํ</h3>
<p> เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ภูตปุพฺพํ, ภิกฺขเว, อญฺญตโร ปุริโส อิมสฺมิํเยว  ราชคเห มนุสฺสทลิโทฺท  อโหสิ มนุสฺสกปโณ  มนุสฺสวราโกฯ โส ตถาคตปฺปเวทิเต ธมฺมวินเย สทฺธํ สมาทิยิ, สีลํ สมาทิยิ, สุตํ สมาทิยิ, จาคํ สมาทิยิ, ปญฺญํ สมาทิยิฯ โส ตถาคตปฺปเวทิเต ธมฺมวินเย สทฺธํ สมาทิยิตฺวา สีลํ สมาทิยิตฺวา สุตํ สมาทิยิตฺวา จาคํ สมาทิยิตฺวา ปญฺญํ สมาทิยิตฺวา กายสฺส เภทา ปรํ มรณา สุคติํ  สคฺคํ โลกํ อุปปชฺชิ เทวานํ ตาวติํสานํ สหพฺยตํฯ โส อเญฺญ เทเว อติโรจติ วเณฺณน เจว ยสสา จฯ ตตฺร สุทํ, ภิกฺขเว, เทวา ตาวติํสา อุชฺฌายนฺติ ขิยฺยนฺติ วิปาเจนฺติ – ‘อจฺฉริยํ วต โภ, อพฺภุตํ วต โภ! อยญฺหิ เทวปุโตฺต ปุเพฺพ มนุสฺสภูโต สมาโน มนุสฺสทลิโทฺท อโหสิ มนุสฺสกปโณ มนุสฺสวราโก; โส กายสฺส เภทา ปรํ มรณา สุคติํ สคฺคํ โลกํ อุปปโนฺน เทวานํ ตาวติํสานํ สหพฺยตํฯ โส อเญฺญ เทเว อติโรจติ วเณฺณน เจว ยสสา จา’’’ติฯ</p>


<p>‘‘อถ โข, ภิกฺขเว, สโกฺก เทวานมิโนฺท เทเว ตาวติํเส อามเนฺตสิ – ‘มา โข ตุเมฺห, มาริสา, เอตสฺส เทวปุตฺตสฺส อุชฺฌายิตฺถฯ เอโส โข, มาริสา, เทวปุโตฺต ปุเพฺพ มนุสฺสภูโต สมาโน ตถาคตปฺปเวทิเต  ธมฺมวินเย สทฺธํ สมาทิยิ, สีลํ สมาทิยิ, สุตํ สมาทิยิ, จาคํ สมาทิยิ, ปญฺญํ สมาทิยิฯ โส ตถาคตปฺปเวทิเต ธมฺมวินเย สทฺธํ สมาทิยิตฺวา สีลํ สมาทิยิตฺวา สุตํ สมาทิยิตฺวา จาคํ สมาทิยิตฺวา ปญฺญํ สมาทิยิตฺวา กายสฺส เภทา ปรํ มรณา สุคติํ สคฺคํ โลกํ อุปปโนฺน เทวานํ ตาวติํสานํ สหพฺยตํ ฯ โส อเญฺญ เทเว อติโรจติ วเณฺณน เจว ยสสา จา’’’ติฯ อถ โข, ภิกฺขเว, สโกฺก เทวานมิโนฺท เทเว ตาวติํเส อนุนยมาโน ตายํ เวลายํ อิมา คาถาโย อภาสิ –</p>


<p>
‘‘ยสฺส สทฺธา ตถาคเต, อจลา สุปฺปติฎฺฐิตา;  
  
สีลญฺจ ยสฺส กลฺยาณํ, อริยกนฺตํ ปสํสิตํฯ  
</p>
  
<p>
‘‘สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</p>
  
<p>
‘‘ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธาน สาสน’’นฺติฯ  
</p>
  
<h3>๕. รามเณยฺยกสุตฺตํ</h3>
<p> สาวตฺถิยํ  เชตวเนฯ อถ โข สโกฺก เทวานมิโนฺท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข สโกฺก เทวานมิโนฺท ภควนฺตํ เอตทโวจ – ‘‘กิํ นุ โข, ภเนฺต, ภูมิรามเณยฺยก’’นฺติ?</p>


<p>
‘‘อารามเจตฺยา  
วนเจตฺยา, โปกฺขรโญฺญ สุนิมฺมิตา;  
  
มนุสฺสรามเณยฺยสฺส, กลํ นาคฺฆนฺติ โสฬสิํฯ  
</p>
  
<p>
‘‘คาเม วา ยทิ วารเญฺญ, นิเนฺน วา ยทิ วา ถเล;  
  
ยตฺถ อรหโนฺต วิหรนฺติ, ตํ ภูมิรามเณยฺยก’’นฺติฯ  
</p>
  
<h3>๖. ยชมานสุตฺตํ</h3>
<p> เอกํ  สมยํ ภควา ราชคเห วิหรติ คิชฺฌกูเฎ ปพฺพเตฯ อถ โข สโกฺก เทวานมิโนฺท เยน ภควา เตนุปสงฺกมิ; อุปสงฺกมิตฺวา ภควนฺตํ  อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข สโกฺก เทวานมิโนฺท ภควนฺตํ คาถาย อชฺฌภาสิ –</p>


<p>
‘‘ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, กตฺถ ทินฺนํ มหปฺผล’’นฺติฯ  
</p>
  
<p>
‘‘จตฺตาโร จ ปฎิปนฺนา, จตฺตาโร จ ผเล ฐิตา;  
  
เอส สโงฺฆ อุชุภูโต, ปญฺญาสีลสมาหิโตฯ  
</p>
  
<p>
‘‘ยชมานานํ มนุสฺสานํ, ปุญฺญเปกฺขาน ปาณินํ;  
  
กโรตํ โอปธิกํ ปุญฺญํ, สเงฺฆ ทินฺนํ มหปฺผล’’นฺติฯ  
</p>
  
<h3>๗. พุทฺธวนฺทนาสุตฺตํ</h3>
<p> สาวตฺถิยํ  เชตวเนฯ เตน โข ปน สมเยน ภควา ทิวาวิหารคโต โหติ ปฎิสลฺลีโนฯ อถ โข สโกฺก จ เทวานมิโนฺท พฺรหฺมา จ สหมฺปติ เยน ภควา เตนุปสงฺกมิํสุ; อุปสงฺกมิตฺวา ปเจฺจกํ ทฺวารพาหํ นิสฺสาย อฎฺฐํสุฯ อถ โข สโกฺก เทวานมิโนฺท ภควโต สนฺติเก อิมํ คาถํ อภาสิ –</p>


<p>
‘‘อุเฎฺฐหิ  
วีร วิชิตสงฺคาม,  
  
ปนฺนภาร อนณ วิจร โลเก;  
  
จิตฺตญฺจ เต สุวิมุตฺตํ,  
  
จโนฺท ยถา ปนฺนรสาย รตฺติ’’นฺติฯ  
</p>
  
<p>‘‘น  โข, เทวานมินฺท, ตถาคตา เอวํ วนฺทิตพฺพาฯ เอวญฺจ โข, เทวานมินฺท, ตถาคตา วนฺทิตพฺพา –</p>


<p>
‘‘อุเฎฺฐหิ วีร วิชิตสงฺคาม,  
  
สตฺถวาห อนณ วิจร โลเก;  
  
เทสสฺสุ ภควา ธมฺมํ,  
  
อญฺญาตาโร ภวิสฺสนฺตี’’ติฯ  
</p>
  
<h3>๘. คหฎฺฐวนฺทนาสุตฺตํ</h3>
<p> สาวตฺถิยํฯ ตตฺร…เป.… เอตทโวจ – ‘‘ภูตปุพฺพํ, ภิกฺขเว, สโกฺก เทวานมิโนฺท มาตลิํ สงฺคาหกํ อามเนฺตสิ – ‘โยเชหิ, สมฺม มาตลิ, สหสฺสยุตฺตํ  อาชญฺญรถํฯ อุยฺยานภูมิํ คจฺฉาม สุภูมิํ ทสฺสนายา’ติฯ ‘เอวํ ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฎิสฺสุตฺวา สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฎิเวเทสิ – ‘ยุโตฺต โข เต, มาริส, สหสฺสยุโตฺต อาชญฺญรโถฯ ยสฺส ทานิ กาลํ มญฺญสี’’’ติฯ อถ โข, ภิกฺขเว, สโกฺก เทวานมิโนฺท เวชยนฺตปาสาทา โอโรหโนฺต  อญฺชลิํ กตฺวา  สุทํ ปุถุทฺทิสา นมสฺสติฯ อถ  โข, ภิกฺขเว, มาตลิ สงฺคาหโก สกฺกํ เทวานมินฺทํ คาถาย อชฺฌภาสิ –</p>


<p>
‘‘ตํ นมสฺสนฺติ เตวิชฺชา, สเพฺพ ภุมฺมา จ ขตฺติยา;  
  
จตฺตาโร จ มหาราชา, ติทสา จ ยสสฺสิโน;  
  
อถ โก นาม โส ยโกฺข, ยํ ตฺวํ สกฺก นมสฺสสี’’ติฯ  
</p>
  
<p>
‘‘มํ นมสฺสนฺติ เตวิชฺชา, สเพฺพ ภุมฺมา จ ขตฺติยา;  
  
จตฺตาโร จ มหาราชา, ติทสา จ ยสสฺสิโนฯ  
</p>
  
<p>
‘‘อหญฺจ สีลสมฺปเนฺน, จิรรตฺตสมาหิเต;  
  
สมฺมาปพฺพชิเต วเนฺท, พฺรหฺมจริยปรายเนฯ  
</p>
  
<p>
‘‘เย คหฎฺฐา ปุญฺญกรา, สีลวโนฺต อุปาสกา;  
  
ธเมฺมน ทารํ โปเสนฺติ, เต นมสฺสามิ มาตลี’’ติฯ  
</p>
  
<p>
‘‘เสฎฺฐา หิ กิร โลกสฺมิํ, เย ตฺวํ สกฺก นมสฺสสิ;  
  
อหมฺปิ เต นมสฺสามิ, เย นมสฺสสิ วาสวา’’ติฯ  
</p>
  
<p>
‘‘อิทํ วตฺวาน มฆวา, เทวราชา สุชมฺปติ;  
  
ปุถุทฺทิสา นมสฺสิตฺวา, ปมุโข รถมารุหี’’ติฯ  
</p>
  
<h3>๙. สตฺถารวนฺทนาสุตฺตํ</h3>
<p> สาวตฺถิยํ  เชตวเนฯ ‘‘ภูตปุพฺพํ, ภิกฺขเว, สโกฺก เทวานมิโนฺท มาตลิํ สงฺคาหกํ อามเนฺตสิ – ‘โยเชหิ, สมฺม มาตลิ, สหสฺสยุตฺตํ อาชญฺญรถํ, อุยฺยานภูมิํ คจฺฉาม สุภูมิํ ทสฺสนายา’ติฯ ‘เอวํ ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฎิสฺสุตฺวา  สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส  ปฎิเวเทสิ  – ‘ยุโตฺต โข เต, มาริส, สหสฺสยุโตฺต อาชญฺญรโถฯ ยสฺส ทานิ กาลํ มญฺญสี’’’ติฯ อถ โข, ภิกฺขเว, สโกฺก เทวานมิโนฺท เวชยนฺตปาสาทา โอโรหโนฺต อญฺชลิํ กตฺวา สุทํ ภควนฺตํ นมสฺสติฯ อถ โข, ภิกฺขเว, มาตลิ สงฺคาหโก สกฺกํ เทวานมินฺทํ คาถาย อชฺฌภาสิ –</p>


<p>
‘‘ยญฺหิ เทวา มนุสฺสา จ, ตํ นมสฺสนฺติ วาสว;  
  
อถ โก นาม โส ยโกฺข, ยํ ตฺวํ สกฺก นมสฺสสี’’ติฯ  
</p>
  
<p>
‘‘โย อิธ สมฺมาสมฺพุโทฺธ, อสฺมิํ โลเก สเทวเก;  
  
อโนมนามํ สตฺถารํ, ตํ นมสฺสามิ มาตลิฯ  
</p>
  
<p>
‘‘เยสํ ราโค จ โทโส จ, อวิชฺชา จ วิราชิตา;  
  
ขีณาสวา อรหโนฺต, เต นมสฺสามิ มาตลิฯ  
</p>
  
<p>
‘‘เย ราคโทสวินยา, อวิชฺชาสมติกฺกมา;  
  
เสกฺขา อปจยารามา, อปฺปมตฺตานุสิกฺขเร;  
  
เต นมสฺสามิ มาตลี’’ติฯ  
</p>
  
<p>
‘‘เสฎฺฐา หิ กิร โลกสฺมิํ, เย ตฺวํ สกฺก นมสฺสสิ;  
  
อหมฺปิ เต นมสฺสามิ, เย นมสฺสสิ วาสวา’’ติฯ  
</p>
  
<p>
‘‘อิทํ วตฺวาน มฆวา, เทวราชา สุชมฺปติ;  
  
ภควนฺตํ นมสฺสิตฺวา, ปมุโข รถมารุหี’’ติฯ  
</p>
  
<h3>๑๐. สงฺฆวนฺทนาสุตฺตํ</h3>
<p> สาวตฺถิยํ  เชตวเนฯ ตตฺร โข…เป.… เอตทโวจ – ‘‘ภูตปุพฺพํ, ภิกฺขเว, สโกฺก เทวานมิโนฺท มาตลิํ สงฺคาหกํ อามเนฺตสิ – ‘โยเชหิ, สมฺม มาตลิ, สหสฺสยุตฺตํ อาชญฺญรถํ , อุยฺยานภูมิํ คจฺฉาม สุภูมิํ ทสฺสนายา’ติฯ ‘เอวํ  ภทฺทนฺตวา’ติ โข, ภิกฺขเว, มาตลิ สงฺคาหโก สกฺกสฺส เทวานมินฺทสฺส ปฎิสฺสุตฺวา, สหสฺสยุตฺตํ อาชญฺญรถํ โยเชตฺวา สกฺกสฺส เทวานมินฺทสฺส ปฎิเวเทสิ – ‘ยุโตฺต โข เต, มาริส, สหสฺสยุโตฺต อาชญฺญรโถ, ยสฺส ทานิ กาลํ มญฺญสี’’’ติฯ อถ โข, ภิกฺขเว , สโกฺก เทวานมิโนฺท เวชยนฺตปาสาทา โอโรหโนฺต อญฺชลิํ กตฺวา สุทํ ภิกฺขุสงฺฆํ นมสฺสติฯ อถ โข, ภิกฺขเว, มาตลิ สงฺคาหโก สกฺกํ เทวานมินฺทํ คาถาย อชฺฌภาสิ –</p>


<p>
‘‘ตญฺหิ เอเต นมเสฺสยฺยุํ, ปูติเทหสยา นรา;  
  
นิมุคฺคา กุณปเมฺหเต, ขุปฺปิปาสสมปฺปิตาฯ  
</p>
  
<p>
‘‘กิํ นุ เตสํ ปิหยสิ, อนาคาราน วาสว;  
  
อาจารํ อิสินํ พฺรูหิ, ตํ สุโณม วโจ ตวา’’ติฯ  
</p>
  
<p>
‘‘เอตํ เตสํ ปิหยามิ, อนาคาราน มาตลิ;  
  
ยมฺหา คามา ปกฺกมนฺติ, อนเปกฺขา วชนฺติ เตฯ  
</p>
  
<p>
‘‘น เตสํ โกเฎฺฐ โอเปนฺติ, น กุมฺภิ  
น กุมฺภา (สฺยา. กํ. ปี. ก.)  
น กโฬปิยํ  
ขโฬปิยํ (สี.)  
;  
  
ปรนิฎฺฐิตเมสานา  
ปรนิฎฺฐิตเมสนา (สฺยา. กํ. ก.)  
, เตน ยาเปนฺติ สุพฺพตาฯ  
</p>
  
<p>
‘‘สุมนฺตมนฺติโน  
ธีรา, ตุณฺหีภูตา สมญฺจรา;  
  
เทวา วิรุทฺธา อสุเรหิ, ปุถุ มจฺจา จ มาตลิฯ  
</p>
  
<p>
‘‘อวิรุทฺธา วิรุเทฺธสุ, อตฺตทเณฺฑสุ นิพฺพุตา;  
  
สาทาเนสุ อนาทานา, เต นมสฺสามิ มาตลี’’ติฯ  
</p>
  
<p>
‘‘เสฎฺฐา หิ กิร โลกสฺมิํ, เย ตฺวํ สกฺก นมสฺสสิ;  
  
อหมฺปิ เต นมสฺสามิ, เย นมสฺสสิ วาสวา’’ติฯ  
</p>
  
<p>
‘‘อิทํ  
วตฺวาน มฆวา, เทวราชา สุชมฺปติ;  
  
ภิกฺขุสงฺฆํ นมสฺสิตฺวา, ปมุโข รถมารุหี’’ติฯ  
</p>
  
ทุติโย วโคฺคฯ  
</p>
  
<p>ตสฺสุทฺทานํ –</p>


<p>
เทวา ปน  
ว ตปเทน (สี. สฺยา. กํ.)  
ตโย วุตฺตา, ทลิทฺทญฺจ รามเณยฺยกํ;  
  
ยชมานญฺจ วนฺทนา, ตโย สกฺกนมสฺสนาติฯ  
</p>
  
<h2>๓. ตติยวโคฺค</h2>
<h3>๑. เฉตฺวาสุตฺตํ</h3>
<p> สาวตฺถิยํ    เชตวเนฯ อถ โข สโกฺก เทวานมิโนฺท เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต โข สโกฺก เทวานมิโนฺท ภควนฺตํ คาถาย อชฺฌภาสิ –</p>


<p>
‘‘กิํสุ เฉตฺวา สุขํ เสติ, กิํสุ เฉตฺวา น โสจติ;  
  
กิสฺสสฺสุ เอกธมฺมสฺส, วธํ โรเจสิ โคตมา’’ติฯ  
</p>
  
<p>
‘‘โกธํ เฉตฺวา สุขํ เสติ, โกธํ เฉตฺวา น โสจติ;  
  
โกธสฺส วิสมูลสฺส, มธุรคฺคสฺส วาสว;  
  
วธํ อริยา ปสํสนฺติ, ตญฺหิ เฉตฺวา น โสจตี’’ติฯ  
</p>
  
<h3>๒. ทุพฺพณฺณิยสุตฺตํ</h3>
<p> สาวตฺถิยํ  เชตวเนฯ ตตฺร โข…เป.… เอตทโวจ – ‘‘ภูตปุพฺพํ, ภิกฺขเว, อญฺญตโร ยโกฺข ทุพฺพโณฺณ โอโกฎิมโก สกฺกสฺส เทวานมินฺทสฺส อาสเน นิสิโนฺน อโหสิฯ ตตฺร สุทํ, ภิกฺขเว, เทวา ตาวติํสา อุชฺฌายนฺติ ขิยฺยนฺติ วิปาเจนฺติ – ‘อจฺฉริยํ วต โภ, อพฺภุตํ วต, โภ! อยํ ยโกฺข ทุพฺพโณฺณ โอโกฎิมโก สกฺกสฺส เทวานมินฺทสฺส อาสเน นิสิโนฺน’’’ติ! ยถา  ยถา โข, ภิกฺขเว, เทวา ตาวติํสา อุชฺฌายนฺติ ขิยฺยนฺติ วิปาเจนฺติ, ตถา ตถา โส ยโกฺข อภิรูปตโร เจว โหติ ทสฺสนียตโร จ ปาสาทิกตโร จฯ</p>


<p>‘‘อถ โข, ภิกฺขเว, เทวา ตาวติํสา เยน สโกฺก เทวานมิโนฺท เตนุปสงฺกมิํสุ; อุปสงฺกมิตฺวา สกฺกํ เทวานมินฺทํ เอตทโวจุํ – ‘อิธ เต, มาริส, อญฺญตโร ยโกฺข ทุพฺพโณฺณ โอโกฎิมโก สกฺกสฺส เทวานมินฺทสฺส อาสเน นิสิโนฺนฯ ตตฺร สุทํ, มาริส, เทวา ตาวติํสา อุชฺฌายนฺติ ขิยฺยนฺติ วิปาเจนฺติ – อจฺฉริยํ วต, โภ, อพฺภุตํ วต, โภ! อยํ ยโกฺข ทุพฺพโณฺณ โอโกฎิมโก  สกฺกสฺส เทวานมินฺทสฺส อาสเน นิสิโนฺนติฯ ยถา ยถา โข, มาริส, เทวา อุชฺฌายนฺติ ขิยฺยนฺติ วิปาเจนฺติ, ตถา ตถา โส ยโกฺข อภิรูปตโร เจว โหติ ทสฺสนียตโร  จ ปาสาทิกตโร จาติฯ โส หิ นูน, มาริส, โกธภโกฺข ยโกฺข ภวิสฺสตี’’’ติฯ</p>


<p>‘‘อถ โข, ภิกฺขเว, สโกฺก เทวานมิโนฺท เยน โส โกธภโกฺข ยโกฺข เตนุปสงฺกมิ; อุปสงฺกมิตฺวา เอกํสํ อุตฺตราสงฺคํ กริตฺวา ทกฺขิณชาณุมณฺฑลํ ปถวิยํ นิหนฺตฺวา เยน โส โกธภโกฺข ยโกฺข เตนญฺชลิํ ปณาเมตฺวา ติกฺขตฺตุํ นามํ สาเวติ – ‘สโกฺกหํ มาริส, เทวานมิโนฺท, สโกฺกหํ, มาริส, เทวานมิโนฺท’ติฯ ยถา ยถา โข, ภิกฺขเว, สโกฺก เทวานมิโนฺท นามํ สาเวสิ, ตถา ตถา โส ยโกฺข ทุพฺพณฺณตโร เจว อโหสิ โอโกฎิมกตโร จฯ ทุพฺพณฺณตโร เจว  หุตฺวา โอโกฎิมกตโร จ ตเตฺถวนฺตรธายี’’ติฯ อถ โข, ภิกฺขเว, สโกฺก เทวานมิโนฺท สเก อาสเน นิสีทิตฺวา เทเว ตาวติํเส อนุนยมาโน ตายํ เวลายํ อิมา คาถาโย อภาสิ –</p>


<p>
‘‘น  
สูปหตจิโตฺตมฺหิ, นาวเตฺตน สุวานโย;  
  
น โว จิราหํ กุชฺฌามิ, โกโธ มยิ นาวติฎฺฐติฯ  
</p>
  
<p>
‘‘กุทฺธาหํ น ผรุสํ พฺรูมิ, น จ ธมฺมานิ กิตฺตเย;  
  
สนฺนิคฺคณฺหามิ อตฺตานํ, สมฺปสฺสํ อตฺถมตฺตโน’’ติฯ  
</p>
  
<h3>๓. สมฺพริมายาสุตฺตํ</h3>
<p> สาวตฺถิยํ…เป.… ภควา เอตทโวจ – ‘‘ภูตปุพฺพํ, ภิกฺขเว, เวปจิตฺติ อสุริโนฺท อาพาธิโก อโหสิ ทุกฺขิโต พาฬฺหคิลาโนฯ อถ โข ภิกฺขเว, สโกฺก เทวานมิโนฺท เยน เวปจิตฺติ อสุริโนฺท เตนุปสงฺกมิ คิลานปุจฺฉโกฯ อทฺทสา โข, ภิกฺขเว, เวปจิตฺติ อสุริโนฺท สกฺกํ เทวานมินฺทํ ทูรโตว อาคจฺฉนฺตํฯ ทิสฺวาน สกฺกํ เทวานมินฺทํ เอตทโวจ – ‘ติกิจฺฉ มํ เทวานมินฺทา’ติฯ ‘วาเจหิ  มํ, เวปจิตฺติ, สมฺพริมาย’นฺติฯ ‘น ตาวาหํ วาเจมิ, ยาวาหํ, มาริส, อสุเร ปฎิปุจฺฉามี’’’ติฯ ‘‘อถ โข, ภิกฺขเว, เวปจิตฺติ อสุริโนฺท อสุเร ปฎิปุจฺฉิ – ‘วาเจมหํ, มาริสา, สกฺกํ เทวานมินฺทํ สมฺพริมาย’นฺติ? ‘มา โข ตฺวํ, มาริส, วาเจสิ สกฺกํ เทวานมินฺทํ สมฺพริมาย’’’นฺติฯ อถ โข, ภิกฺขเว, เวปจิตฺติ อสุริโนฺท สกฺกํ เทวานมินฺทํ คาถาย  อชฺฌภาสิ –</p>


<p>
‘‘มายาวี  
มฆวา สกฺก, เทวราช สุชมฺปติ;  
  
อุเปติ นิรยํ โฆรํ, สมฺพโรว สตํ สม’’นฺติฯ  
</p>
  
<h3>๔. อจฺจยสุตฺตํ</h3>
<p> สาวตฺถิยํ…เป.… อาราเมฯ เตน โข ปน สมเยน เทฺว ภิกฺขู สมฺปโยเชสุํฯ ตเตฺรโก ภิกฺขุ อจฺจสราฯ อถ โข โส ภิกฺขุ ตสฺส ภิกฺขุโน สนฺติเก อจฺจยํ อจฺจยโต เทเสติ; โส ภิกฺขุ นปฺปฎิคฺคณฺหาติฯ อถ โข สมฺพหุลา ภิกฺขู เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘‘อิธ, ภเนฺต, เทฺว ภิกฺขู สมฺปโยเชสุํ, ตเตฺรโก ภิกฺขุ อจฺจสรา ฯ อถ โข โส, ภเนฺต, ภิกฺขุ ตสฺส ภิกฺขุโน สนฺติเก อจฺจยํ อจฺจยโต เทเสติ, โส ภิกฺขุ นปฺปฎิคฺคณฺหาตี’’ติฯ</p>


<p>‘‘เทฺวเม, ภิกฺขเว, พาลาฯ โย จ อจฺจยํ อจฺจยโต น ปสฺสติ, โย จ อจฺจยํ เทเสนฺตสฺส ยถาธมฺมํ นปฺปฎิคฺคณฺหา’’ติ – อิเม โข, ภิกฺขเว, เทฺว พาลาฯ ‘‘เทฺวเม, ภิกฺขเว, ปณฺฑิตาฯ โย จ อจฺจยํ อจฺจยโต ปสฺสติ, โย จ อจฺจยํ เทเสนฺตสฺส ยถาธมฺมํ ปฎิคฺคณฺหา’’ติ – อิเม โข, ภิกฺขเว, เทฺว ปณฺฑิตาฯ</p>


<p>‘‘ภูตปุพฺพํ , ภิกฺขเว, สโกฺก เทวานมิโนฺท สุธมฺมายํ สภายํ เทเว ตาวติํเส อนุนยมาโน ตายํ เวลายํ อิมํ คาถํ อภาสิ –</p>


<p>
‘‘โกโธ  
โว วสมายาตุ, มา จ มิเตฺตหิ โว ชรา;  
  
<p>
อครหิยํ มา ครหิตฺถ, มา จ ภาสิตฺถ เปสุณํ;  
  
อถ ปาปชนํ โกโธ, ปพฺพโตวาภิมทฺทตี’’ติฯ  
</p>
  
<h3>๕. อโกฺกธสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู…เป.… ภควา เอตทโวจ – ‘‘ภูตปุพฺพํ, ภิกฺขเว, สโกฺก เทวานมิโนฺท สุธมฺมายํ สภายํ เทเว ตาวติํเส อนุนยมาโน ตายํ เวลายํ อิมํ คาถํ อภาสิ –</p>


<p>
‘‘มา  
โว โกโธ อชฺฌภวิ, มา จ กุชฺฌิตฺถ กุชฺฌตํ;  
  
อโกฺกโธ อวิหิํสา จ, อริเยสุ จ ปฎิปทา  
วสตี สทา (สี. สฺยา. กํ. ปี.)  
;  
  
อถ ปาปชนํ โกโธ, ปพฺพโตวาภิมทฺทตี’’ติฯ  
</p>
  
ตติโย วโคฺคฯ  
</p>
  
<p>ตสฺสุทฺทานํ  –</p>


<p>
เฉตฺวา ทุพฺพณฺณิยมายา, อจฺจเยน อโกธโน;  
  
เทสิตํ พุทฺธเสเฎฺฐน, อิทญฺหิ สกฺกปญฺจกนฺติฯ  
  
สกฺกสํยุตฺตํ สมตฺตํฯ  
  
<h3>สคาถาวโคฺค ปฐโมฯ</h3>
<p>ตสฺสุทฺทานํ –</p>


<p>
เทวตา  
เทวปุโตฺต จ, ราชา มาโร จ ภิกฺขุนี;  
  
พฺรหฺมา พฺราหฺมณ วงฺคีโส, วนยเกฺขน วาสโวติฯ  
</p>
  
สคาถาวคฺคสํยุตฺตปาฬิ นิฎฺฐิตาฯ  
</p>
  
  
  
  
  