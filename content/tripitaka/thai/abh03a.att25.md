<h1>๑๐. ทสมวโคฺค</h1>
<h3>๑. นิโรธกถาวณฺณนา</h3>
<p> อิทานิ   นิโรธกถา นาม โหติฯ ตตฺถ เยสํ ‘‘อุปปเตฺตสิยนฺติ สงฺขํ คตสฺส ภวงฺคจิตฺตสฺส ภงฺคกฺขเณน สเหว กิริยาติ สงฺขํ คตา  กุสลา วา อกุสลา วา จตฺตาโร ขนฺธา จิตฺตสมุฎฺฐานรูปญฺจาติ ปญฺจกฺขนฺธา อุปฺปชฺชนฺติฯ เตสุ หิ อนุปฺปเนฺนสุ ภวเงฺค นิรุเทฺธ สนฺตติวิเจฺฉโท ภเวยฺยา’’ติ ลทฺธิ, เสยฺยถาปิ อนฺธกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ ตตฺถ ติ จตูสุปิ ปเทสุ พหุวจนภุมฺมเตฺถ เอกวจนภุมฺมํฯ อุปปเตฺตสิเยสุ ปญฺจสุ ขเนฺธสุ อนิรุเทฺธสูติ อยเญฺหตฺถ อโตฺถฯ นฺติ อุปปเตฺตสิยขนฺธานญฺจ กิริยขนฺธานญฺจ วเสน วุตฺตํฯ ตตฺถ ปฐมปเญฺห ขนฺธลกฺขณวเสน กิริยวเสน จ ปเญฺจว นาม เต ขนฺธาติ ปฎิกฺขิปติฯ ทุติยปเญฺห ปุริมปจฺฉิมวเสน อุปปเตฺตสิยกิริยวเสน จ นานตฺตํ สนฺธาย ปฎิชานาติฯ ทฺวินฺนํ ปน ผสฺสานํ จิตฺตานญฺจ สโมธานํ ปุโฎฺฐ สุตฺตเลสาภาเวน ปฎิกฺขิปติฯ</p>


<p>ติ รูเปน วินา กุสลา อกุสลา วา จตฺตาโร คหิตาฯ นฺติ ปรวาทินา จกฺขุวิญฺญาณสมงฺคิกฺขเณ อรหโต อนุญฺญาตํ อนารมฺมณญาณํฯ ติ ปุจฺฉา ปรวาทิสฺส, อนิรุเทฺธ อนุปฺปชฺชนโต ปฎิญฺญา สกวาทิสฺสฯ ติ  ฉเลน ปุจฺฉา ปรวาทิสฺสฯ ยสฺมา ปน ปฎิสนฺธิโต ยาว จุติจิตฺตา สโตฺต ชีวติเยว นาม, ตสฺมา สกวาที นฺติ ปฎิกฺขิปติฯ</p>

</p>


<h3>๒. รูปํมโคฺคติกถาวณฺณนา</h3>
<p> อิทานิ  รูปํ มโคฺคติกถา นาม โหติฯ ตตฺถ เยสํ ‘‘สมฺมาวาจากมฺมนฺตาชีวา รูป’’นฺติ ลทฺธิ, เสยฺยถาปิ มหิสาสกสมฺมิติยมหาสํฆิกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เต สมฺมาวาจาทโย รูปํ, น วิรติโย, ยถา สมฺมาทิฎฺฐาทิมโคฺค สารมฺมณาทิสภาโว, เอวํ ตมฺปิ รูปํ สิยา’’ติ โจเทตุํ ติอาทิมาหฯ ตตฺถ ปฎิเกฺขโป จ ปฎิญฺญา จ ปรวาทิโน ลทฺธิอนุรูเปน เวทิตพฺพาฯ เสสเมตฺถ อุตฺตานตฺถเมวาติฯ</p>

</p>


<h3>๓. ปญฺจวิญฺญาณสมงฺคิสฺส มคฺคกถาวณฺณนา</h3>
<p> อิทานิ  ปญฺจวิญฺญาณสมงฺคิสฺส มคฺคกถา นาม โหติฯ ตตฺถ เยสํ ‘‘จกฺขุนา รูปํ ทิสฺวา น นิมิตฺตคฺคาหี โหตี’’ติ สุตฺตํ นิสฺสาย ‘‘ปญฺจวิญฺญาณสมงฺคิสฺส อตฺถิ มคฺคภาวนา’’ติ ลทฺธิ, เสยฺยถาปิ มหาสํฆิกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘สเจ ตสฺส มคฺคภาวนา อตฺถิ, ปญฺจวิญฺญาณคติเกน วา มเคฺคน, มคฺคคติเกหิ วา ปญฺจวิญฺญาเณหิ ภวิตพฺพํ, น จ ตานิ มคฺคคติกานิ อนิพฺพานารมฺมณตฺตา อโลกุตฺตรตฺตา จ, น มโคฺค ปญฺจวิญฺญาณคติโก เตสํ ลกฺขเณน อสงฺคหิตตฺตา’’ติ โจเทตุํ ติอาทิมาหฯ ตตฺรายํ อธิปฺปาโย – ยทิ  ปญฺจวิญฺญาณสมงฺคิสฺส มคฺคภาวนา สิยา, เยน มโนวิญฺญาเณน มโคฺค สมฺปยุโตฺต, ตมฺปิ ปญฺจวิญฺญาณสมงฺคิสฺส สิยาฯ เอวํ สเนฺต ยทิทํ ‘‘ปญฺจวิญฺญาณา อุปฺปนฺนวตฺถุกา’’ติอาทิ ลกฺขณํ วุตฺตํ, ตํ เอวํ อวตฺวา ‘‘ฉ วิญฺญาณา’’ติ วตฺตพฺพํ สิยาฯ ตถา ปน อวตฺวา ‘‘ปญฺจวิญฺญาณา’’เตฺวว วุตฺตํ, ตสฺมา น วตพฺพํ ‘‘ปญฺจวิญฺญาณสมงฺคิสฺส อตฺถิ มคฺคภาวนา’’ติฯ ยสฺมา เจตฺถ อยเมว อธิปฺปาโย, ตสฺมา สกวาที ตํ ลกฺขณํ ปรวาทิํ สมฺปฎิจฺฉาเปตฺวา ติ อาหฯ</p>


<p>อปโร  นโย – ปญฺจวิญฺญาณา อุปฺปนฺนวตฺถุกา, มโคฺค อวตฺถุโกปิ โหติฯ เต จ อุปฺปนฺนารมฺมณา, มโคฺค นวตฺตพฺพารมฺมโณฯ เต ปุเรชาตวตฺถุกาว มโคฺค อวตฺถุโกปิฯ เต ปุเรชาตารมฺมณา, มโคฺค อปุเรชาตารมฺมโณฯ เต อชฺฌตฺติกวตฺถุกาว มโคฺค อวตฺถุโกปิ โหติฯ เต จ รูปาทิวเสน พาหิรารมฺมณา, มโคฺค นิพฺพานารมฺมโณฯ เต อนิรุทฺธํ วตฺถุํ นิสฺสยํ กตฺวา ปวตฺตนโต อสมฺภินฺนวตฺถุกา, มโคฺค อวตฺถุโกปิฯ เต อนิรุทฺธาเนว รูปาทีนิ อารพฺภ ปวตฺตนโต อสมฺภินฺนารมฺมณา, มโคฺค นิพฺพานารมฺมโณฯ เต นานาวตฺถุกา, มโคฺค อวตฺถุโก วา เอกวตฺถุโก วาฯ เต นานารมฺมณา มโคฺค เอการมฺมโณฯ เต อตฺตโน อตฺตโนว รูปาทิโคจเร ปวตฺตนโต น อญฺญมญฺญสฺส โคจรวิสยํ ปจฺจนุโภนฺติ, มโคฺค รูปาทีสุ เอกมฺปิ โคจรํ น กโรติฯ เต กิริยมโนธาตุํ ปุเรจาริกํ กตฺวา อุปฺปชฺชนโต น อสมนฺนาหารา น อมนสิการา อุปฺปชฺชนฺติ, มโคฺค นิราวชฺชโนวฯ เต สมฺปฎิจฺฉนาทีหิ โวกิณฺณา อุปฺปชฺชนฺติ, มคฺคสฺส โวกาโรเยว นตฺถิฯ เต อญฺญมญฺญํ ปุพฺพจริมภาเวน  อุปฺปชฺชนฺติ, มคฺคสฺส เตหิ สทฺธิํ ปุริมปจฺฉิมตาว นตฺถิ, เตสํ อนุปฺปตฺติกาเล ติกฺขวิปสฺสนาสมเย, เตสํ อนุปฺปตฺติเทเส อารุเปฺปปิ จ อุปฺปชฺชนโตฯ เต สมฺปฎิจฺฉนาทีหิ อนฺตริตตฺตา น อญฺญมญฺญสฺส สมนนฺตรา อุปฺปชฺชนฺติ, มคฺคสฺส สมฺปฎิจฺฉนาทีหิ อนฺตริตภาโวว นตฺถิฯ เตสํ อญฺญตฺร อภินิปาตา อาโภคมตฺตมฺปิ กิจฺจํ นตฺถิ, มคฺคสฺส กิเลสสมุคฺฆาตนํ กิจฺจนฺติฯ ยสฺมา เจตฺถ อยมฺปิ  อธิปฺปาโย, ตสฺมา สกวาที อิเมหากาเรหิ ปรวาทิํ มคฺคสฺส อปญฺจวิญฺญาณคติกภาวํ สมฺปฎิจฺฉาเปตฺวา ติ อาหฯ</p>


<p> ติ ‘‘ยถา โลกุตฺตรมโคฺค สุญฺญตํ นิพฺพานํ อารพฺภ, โลกิโย สุทฺธสงฺขารปุญฺชํ อารพฺภ อุปฺปชฺชติ, กิํ เต เอวํ จกฺขุวิญฺญาณ’’นฺติ ปุจฺฉติฯ อิตโร ‘‘จกฺขุญฺจ ปฎิจฺจ รูเป จา’’ติ วจนโต ปฎิกฺขิปติฯ ทุติยํ ปุโฎฺฐ ‘‘น นิมิตฺตคฺคาหี’’ติ วจนโต ยํ ตตฺถ อนิมิตฺตํ, ตเทว สุญฺญตนฺติ สนฺธาย ปฎิชานาติฯ ติ ปญฺหทฺวเยปิ เอเสว นโยฯ</p>


<p> ติ เอตฺถ อยมธิปฺปาโย – มโนวิญฺญาณสมงฺคิสฺส อตฺถิ มคฺคภาวนา, มโนวิญฺญาณญฺจ อตีตานาคตมฺปิ อารพฺภ อุปฺปชฺชติ, กิํ เต เอวํ จกฺขุวิญฺญาณมฺปีติฯ ติอาทีสุปิ เอเสว นโยฯ   ติ เอตฺถ ชวนกฺขเณ น นิมิตฺตคฺคาหิตา วุตฺตา, น จกฺขุวิญฺญาณกฺขเณฯ ตสฺมา โลกิยมคฺคมฺปิ สนฺธาเยตํ อสาธกนฺติฯ</p>

</p>


<h3>๔. ปญฺจวิญฺญาณา กุสลาปีติกถาวณฺณนา</h3>
<p> อิทานิ ปญฺจวิญฺญาณา กุสลาปีติกถา นาม โหติฯ สา เหฎฺฐา วุตฺตนเยเนว อตฺถโต เวทิตพฺพาติฯ</p>

</p>


<h3>๕. ปญฺจวิญฺญาณา สาโภคาติกถาวณฺณนา</h3>
<p> อิทานิ  ปญฺจวิญฺญาณา สาโภคาติกถา นาม โหติฯ ตตฺถ อาโภโค นาม กุสลากุสลวเสน โหติ สตฺถารา  จ ‘‘จกฺขุนา รูปํ ทิสฺวา นิมิตฺตคฺคาหี โหติ, น นิมิตฺตคฺคาหี โหตี’’ติอาทิ วุตฺตํ, ตํ อโยนิโส คเหตฺวา ‘‘ปญฺจวิญฺญาณา สาโภคา’’ติ เยสํ ลทฺธิ, เสยฺยถาปิ มหาสํฆิกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ปุริมกถาสทิสเมวาติฯ</p>

</p>


<h3>๖. ทฺวีหิ สีเลหีติกถาวณฺณนา</h3>
<p> อิทานิ  ทฺวีหิ สีเลหีติกถา นาม โหติฯ ตตฺถ ‘‘สีเล ปติฎฺฐาย นโร สปโญฺญ’’ติอาทิวจนโต (สํ. นิ. ๑.๒๓) ยสฺมา โลกิเยน สีเลน สีลวา โลกุตฺตรํ มคฺคํ ภาเวติ, ตสฺมา ‘‘ปุริเมน จ โลกิเยน มคฺคกฺขเณ โลกุตฺตเรน จาติ ทฺวีหิ สีเลหิ สมนฺนาคโต นาม โหตี’’ติ เยสํ ลทฺธิ, เสยฺยถาปิ มหาสํฆิกานํเยว, เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ โส เอกกฺขเณ โลกิยโลกุตฺตเรหิ ทฺวีหิ สีเลหิ สมนฺนาคโต, ทฺวีหิ ผสฺสาทีหิปิ เตน สมนฺนาคเตน ภวิตพฺพ’’นฺติ โจเทตุํ ติอาทิมาหฯ อิตโร ตถารูปํ นยํ อปสฺสโนฺต ปฎิกฺขิปติฯ ติ ปเญฺห ปุเพฺพ สมาทินฺนญฺจ มคฺคกฺขเณ อุปฺปนฺนสมฺมาวาจาทีนิ จ สนฺธาย ปฎิชานาติฯ</p>


<p>ติ ปุจฺฉา ปรวาทิสฺส, ขณภงฺคนิโรธํ สนฺธาย ปฎิญฺญา สกวาทิสฺสฯ อิตโร ปน ตํ วีติกฺกมํ วิย สลฺลเกฺขโนฺต ติอาทิมาหฯ ลทฺธิปติฎฺฐาปนํ ปนสฺส ปุเพฺพ อภินฺนสีลตํเยว ทีเปติ, น ทฺวีหิ สมนฺนาคตตํฯ ตสฺมา อปฺปติฎฺฐิตาว ลทฺธีติฯ</p>

</p>


<h3>๗. สีลํ อเจตสิกนฺติกถาวณฺณนา</h3>
<p> อิทานิ   สีลํ อเจตสิกนฺติกถา นาม โหติฯ ตตฺถ ยสฺมา สีเล อุปฺปชฺชิตฺวา นิรุเทฺธปิ สมาทานเหตุโก สีโลปจโย นาม อตฺถิ, เยน โส สีลวาเยว นาม โหติ, ตสฺมา ‘‘สีลํ อเจตสิก’’นฺติ เยสํ ลทฺธิ, เสยฺยถาปิ มหาสํฆิกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ ‘‘ทานํ อเจตสิก’’นฺติกถายํ วุตฺตนเยเนว เวทิตพฺพํฯ ลทฺธิปติฎฺฐาปนมฺปิ อโยนิโส คหิตตฺตา อปฺปติฎฺฐาปนเมวาติฯ</p>

</p>


<h3>๘. สีลํ น จิตฺตานุปริวตฺตีติกถาวณฺณนา</h3>
<p> อิทานิ  สีลํ น จิตฺตานุปริวตฺตีติกถา นาม โหติฯ ตตฺถ ติ ภาสนฺตรเมว นานํ, เสสํ ปุริมกถาสทิสเมวาติฯ</p>

</p>


<h3>๙. สมาทานเหตุกถาวณฺณนา</h3>
<p> อิทานิ สมาทานเหตุกถา นาม โหติฯ ตตฺถ ‘‘อารามโรปา’’ติ คาถาย อตฺถํ อโยนิโส คเหตฺวา ‘‘สทา ปุญฺญํ ปวฑฺฒตี’’ติ วจนโต ‘‘สมาทานเหตุกํ สีลํ วฑฺฒตี’’ติ เยสํ ลทฺธิ, เสยฺยถาปิ มหาสํฆิกานเญฺญว, เต สนฺธาย ปุจฺฉา สกวาทิสฺส, จิตฺตวิปฺปยุตฺตํ สีโลปจยํ สนฺธาย ปฎิญฺญา ปรวาทิสฺสฯ เสสํ ปุริมกถาสทิสเมวาติฯ</p>

</p>


<h3>๑๐. วิญฺญตฺติ สีลนฺติกถาวณฺณนา</h3>
<p> อิทานิ  วิญฺญตฺติ สีลนฺติกถา นาม โหติฯ ตตฺถ กายวิญฺญตฺติ กายกมฺมํ, วจีวิญฺญตฺติ วจีกมฺมนฺติ คหิตตฺตา ‘‘วิญฺญตฺติ สีล’’นฺติ เยสํ ลทฺธิ, เสยฺยถาปิ มหาสํฆิกานเญฺจว สมฺมิติยานญฺจ; เต สนฺธาย ติ  ปุจฺฉา สกวาทิสฺส, ปฎิญฺญา อิตรสฺสฯ อถ นํ ยสฺมา สีลํ นาม วิรติ, น รูปธโมฺม, ตสฺมา เตนเตฺถน โจเทตุํ ติอาทิมาหฯ นฺติอาทิ ยถารูปํ วิญฺญตฺติํ โส ‘‘สีล’’นฺติ มญฺญติ ตํ อุทฺธริตฺวา ทเสฺสตุํ วุตฺตํฯ ยสฺมา ปน สา วิรติ น โหติ, ตสฺมา ปุน ติอาทิมาหฯ ลทฺธิ ปนสฺส ฉเลน ปติฎฺฐิตตฺตา อปฺปติฎฺฐิตาเยวาติฯ</p>

</p>


<h3>๑๑. อวิญฺญตฺติ ทุสฺสีลฺยนฺติกถาวณฺณนา</h3>
<p> อิทานิ  อวิญฺญตฺติ ทุสฺสีลฺยนฺติกถา นาม โหติฯ ตตฺถ จิตฺตวิปฺปยุตฺตํ อปุญฺญูปจยเญฺจว อาณตฺติยา จ ปาณาติปาตาทีสุ องฺคปาริปูริํ สนฺธาย ‘‘อวิญฺญตฺติ ทุสฺสีลฺย’’นฺติ เยสํ ลทฺธิ, เสยฺยถาปิ มหาสํฆิกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘สเจ สา ทุสฺสีลฺยํ, ปาณาติปาตาทีสุ อญฺญตรา สิยา’’ติ โจเทตุํ ติอาทิมาหฯ ติ ‘‘อสุกํ นาม ฆาเตสฺสามิ, อสุกํ ภณฺฑํ อวหริสฺสามี’’ติ เอวํ ปาปสมาทานํ กตฺวาฯ ติ ปุโฎฺฐ ทานกฺขเณ ปาปสฺส อนุปฺปตฺติํ สนฺธาย ปฎิกฺขิปติฯ ทุติยํ ปุโฎฺฐ จิตฺตวิปฺปยุตฺตํ ปาปูปจยํ สนฺธาย ปฎิชานาติฯ เสสเมตฺถ ปริโภคมยกถายํ วุตฺตนเยเนว  เวทิตพฺพํฯ ลทฺธิปติฎฺฐาปนมฺปิสฺส ปาปสมาทินฺนปุพฺพภาคเมว สาเธติ; น อวิญฺญตฺติยา ทุสฺสีลภาวนฺติฯ</p>

</p>

</p>

</p>





