<h1>เภสชฺชกฺขนฺธกกถาวณฺณนา</h1>
<p> คหปติสฺส ภูมิ, สมฺมุติภูมิ, อุสฺสาวนนฺติกาภูมิ, โคนิสาทิภูมีติ กปฺปิยภูมิโย จตโสฺส โหนฺตีติ วุตฺตา ภควตาติ โยชนาฯ</p>


<p> กถํ กปฺปิยํ กตฺตพฺพนฺติ ‘‘อนุชานามิ, ภิกฺขเว, จตโสฺส กปฺปิยภูมิโย อุสฺสาวนนฺติกํ โคนิสาทิกํ คหปติํ สมฺมุติ’’นฺติ (มหาว. ๒๙๕) เอวํ จตโสฺส ภูมิโย อุทฺธริตฺวา ตาสํ สามญฺญลกฺขณํ ทเสฺสตุมาห ติอาทิฯ สงฺฆสฺส สนฺตกํ วาสตฺถาย กตํ เคหํ วา ภิกฺขุโน สนฺตกํ วาสตฺถาย กตํ เคหํ วาติ โยชนาฯ นฺติ กปฺปิยฎฺฐานํ กตฺตพฺพํฯ นฺติ สพฺพจฺฉนฺนปริจฺฉนฺนาทิลกฺขเณน สหเสยฺยารหํฯ</p>


<p> อิทานิ  จตโสฺสปิ ภูมิโย สรูปโต ทเสฺสตุมาห ติอาทิฯ ภิกฺขุํ ฐเปตฺวา อเญฺญหิ กปฺปิยภูมิยา อตฺถาย ทินฺนํ วา เตสํ สนฺตกํ วา ยํ เคหํ, อิทํ เอว ภูมิ นามาติ โยชนาฯ</p>


<p>  ปน กุฎิ สเงฺฆน  ญตฺติทุติยาย กมฺมวาจาย, สา สมฺมุติกา นามฯ ตสฺสา สมฺมนฺนนกาเล กมฺมวาจํ อวตฺวา อปโลกนํ วา กาตุํ วฎฺฎเตวาติ โยชนาฯ</p>


<p> ปฐมอิฎฺฐกาย  วา ปฐมปาสาณสฺส วา ปฐมตฺถมฺภสฺส วา -คฺคหเณน ปฐมภิตฺติปาทสฺส วา ฐปเน  มนุเสฺสสุ อุกฺขิปิตฺวา ฐเปเนฺตสุ สมนฺตโต ปริวาเรตฺวา ‘‘กปฺปิยกุฎิํ กโรม, กปฺปิยกุฎิํ กโรมา’’ติ อภิกฺขณํ วทเนฺตหิ อามสิตฺวา วา สยเมว อุกฺขิปิตฺวา วา อิฎฺฐกา  ปาสาโณ วา ถโมฺภ วา ภิตฺติปาโท วา ฐเปยฺย ฐเปตโพฺพ, อยํ อุสฺสาวนนฺติกา กุฎีติ โยชนาฯ</p>


<p> นฺติ ปฐมิฎฺฐกาทีนํ ภูมิยํ ปติฎฺฐานํฯ นฺติ ‘‘กปฺปิยกุฎิํ กโรม, กปฺปิยกุฎิํ กโรมา’’ติ วทนฺตานํฯ ติ เอกกาลํ วฎฺฎติ, อิมินา ‘‘สเจ หิ อนิฎฺฐิเต วจเน ถโมฺภ ปติฎฺฐาติ, อปฺปติฎฺฐิเต วา ตสฺมิํ วจนํ นิฎฺฐาติ, อกตา โหติ กปฺปิยกุฎี’’ติ (มหาว. อฎฺฐ. ๒๙๕)  สูจิโตฯ</p>


<p> อาราโม สกโล อปริกฺขิโตฺต วา เยภุยฺยโต อปริกฺขิโตฺต วาติ ทุวิโธปิ  วินยธเรหิ  ‘‘โคนิสาที’’ติ วุจฺจติฯ ปเวสนิวารณาภาเวน ปวิฎฺฐานํ คุนฺนํ นิสชฺชาโยคโต ตถา วุจฺจตีติ โยชนาฯ</p>


<p> ปโยชนํ ทเสฺสตุมาห ติอาทิฯ นฺติ ปุริมกาลิกทฺวยํฯ ‘‘อามิส’’นฺติ อิมินา นิรามิสํ อิตรกาลิกทฺวยํ อกปฺปิยกุฎิยํ วุตฺถมฺปิ ปกฺกมฺปิ กปฺปตีติ ทีเปติฯ</p>


<p> อิมา กปฺปิยกุฎิโย กทา ชหิตวตฺถุกา โหนฺตีติ อาห ติอาทิฯ ยา อุสฺสาวนนฺติกา เยสุ ถมฺภาทีสุ อธิฎฺฐิตา, สา เตสุ ถมฺภาทีสุ อปนีเตสุ ตทเญฺญสุปิ ถมฺภาทีสุ ติฎฺฐตีติ โยชนาฯ</p>


<p>สเพฺพสุ ถมฺภาทีสุ อปนีเตสุ สา ชหิตวตฺถุกา สิยาติ โยชนาฯ โคนิสาทิกุฎิ  วติอาทีหิ ชหิตวตฺถุกา สิยาฯ ติ จ ‘‘อาราโม ปน อุปฑฺฒปริกฺขิโตฺตปิ พหุตรํ ปริกฺขิโตฺตปิ ปริกฺขิโตฺตเยว นามา’’ติ (มหาว. อฎฺฐ. ๒๙๕)  วุตฺตตฺตา น เกวลํ สพฺพปริกฺขิตฺตาว, อุปฑฺฒปริกฺขิตฺตาปิ เยภุยฺยปริกฺขิตฺตาปิ คเหตพฺพาฯ</p>


<p>ติ  คหปติสมฺมุติกุฎิโยฯ ฉทนนาสโต ชหิตวตฺถุกา สิยุนฺติ โยชนาฯ ติ เอตฺถ ‘‘โคปานสิมตฺตํ ฐเปตฺวา’’ติ เสโสฯ สเจ โคปานสีนํ อุปริ เอกมฺปิ ปกฺขปาสมณฺฑลํ อตฺถิ, รกฺขติฯ ยตฺร ปนิมา จตโสฺสปิ กปฺปิยภูมิโย นตฺถิ, ตตฺถ กิํ กาตพฺพํ? อนุปสมฺปนฺนสฺส ทตฺวา ตสฺส สนฺตกํ กตฺวา ปริภุญฺชิตพฺพํฯ</p>


<p> ภิกฺขุํ  ฐเปตฺวา อเญฺญสํ หตฺถโต ปฎิคฺคโห จ เตสํ สนฺนิธิ จ เตสํ อโนฺตวุตฺถญฺจ ภิกฺขุสฺส วฎฺฎตีติ โยชนาฯ</p>


<p> ภิกฺขุสฺส สนฺตกํ สงฺฆิกมฺปิ วา อกปฺปิยภูมิยํ สหเสยฺยปฺปโหนเก เคเห อโนฺตวุตฺถญฺจ อโนฺตปกฺกญฺจ ภิกฺขุสฺส น วฎฺฎติฯ ภิกฺขุนิยา สนฺตกํ สงฺฆิกมฺปิ วา อกปฺปิยภูมิยํ สหเสยฺยปฺปโหนเก เคเห อโนฺตวุตฺถญฺจ อโนฺตปกฺกญฺจ ภิกฺขุนิยา น วฎฺฎตีติ เอวํ  ภิกฺขุภิกฺขุนีนํ น วฎฺฎตีติ โยชนาฯ</p>


<p> ติ อกปฺปิยกุฎิยา, ‘‘อกปฺปิยภูมิยํ สหเสยฺยปฺปโหนเก เคเห’’ติ  วุตฺตาย อกปฺปิยภูมิยาติ อโตฺถฯ -สเทฺทน นวนีตเตลมธุผาณิตานํ คหณํฯ</p>


<p>  อโนฺตวุเตฺถหิ  สตฺตาหกาลิเกหิ สห ภิกฺขุนา ปกฺกํ ตํ ยาวชีวิกํ นิรามิสํ สตฺตาหํ ปริภุญฺชิตุํ วฎฺฎเตวาติ โยชนาฯ</p>


<p>  สามํปกฺกํ  ยาวชีวิกํ สเจ อามิสสํสฎฺฐํ ปริภุญฺชติ, อโนฺตวุตฺถญฺจ ภุญฺชติ, กิญฺจ ภิโยฺย สามํปกฺกญฺจ ภุญฺชตีติ โยชนาฯ ยาวชีวิกสฺส อามิสสํสฎฺฐสฺส อามิสคติกตฺตา นฺติ วุตฺตํฯ</p>


<p> อุทกํ  จตูสุ กาลิเกสุ อสงฺคหิตตฺตาฯ</p>


<p>  ยาวกาลิกา ยามกาลิกา สตฺตาหกาลิกาติ ตโย กาลิกา ปฎิคฺคหวเสเนว  อตฺตโน  อตฺตโน กาลํ อติกฺกมิตฺวา ภุตฺตา โทสกรา โหนฺติ, ตติยํ สตฺตาหาติกฺกเม นิสฺสคฺคิยปาจิตฺติยวตฺถุตฺตา อภุตฺตมฺปิ โทสกรนฺติ โยชนาฯ</p>


<p>ติ อิมินา ปุริมกาลิกทฺวยํ ปฎิคฺคเหตฺวา กาลาติกฺกมนมเตฺตน อาปตฺติยา การณํ น โหติ, ภุตฺตเมว โหติฯ สตฺตาหกาลิกํ กาลาติกฺกเมน อปริภุตฺตมฺปิ อาปตฺติยา การณํ โหตีติ ทีเปติฯ เตสุ สตฺตาหกาลิเกเยว วิเสสํ ทเสฺสตุมาห ติฯ -สโทฺท ตุ-สทฺทเตฺถฯ ยาวชีวิกํ ปน ปฎิคฺคเหตฺวา ยาวชีวํ ปริภุญฺชิยมานํ อิตรกาลิกสํสคฺคํ วินา โทสกรํ น โหตีติ น คหิตํฯ</p>


<p> อมฺพาทโย สทฺทา รุกฺขานํ นามภูตา ตํตํผเลปิ วตฺตมานา อิธ อุปจารวเสน ตเชฺช ปานเก วุตฺตา, เตเนวาห นฺติฯ  อฎฺฐิกกทลิปานํฯ  อิตรกทลิปานํฯ ติ มุทฺทิกผลานํ รสํฯ ติ สีโตทเก มทฺทิตานํ มุทฺทิกผลานํ ปานํฯ ‘‘สาลูกปานนฺติ รตฺตุปฺปลนีลุปฺปลาทีนํ สาลูเก มทฺทิตฺวา กตปาน’’นฺติ  (มหาว. อฎฺฐ. ๓๐๐) จ สาลูก-สทฺทสฺส ทีฆวเสน สํโยคทสฺสนโต ติ คาถาพนฺธวเสน รโสฺส กโตฯ</p>


<p> กุมุทุปฺปลานํ ผลรสํฯ  ปน ‘‘สาลูกปานํ นาม รตฺตุปฺปลนีลุปฺปลาทีนํ กิญฺชกฺขเรณูหิ กตปาน’’นฺติ วุตฺตํฯ ‘‘ผารุสก’นฺติอาทีสุ เอโก รุโกฺข’’ติ  วุตฺตํฯ ตสฺส ผลรโส  นามฯ เอเตสํ อฎฺฐนฺนํ ผลานํ รโส อุทกสมฺภิโนฺน วฎฺฎติ, สีตุทเก มทฺทิโต ปสโนฺน นิกฺกสโฎว วฎฺฎติ, อุทเกน ปน อสมฺภิโนฺน รโส ยาวกาลิโกฯ</p>


<p> นฺติ  อมฺพาทิผลํฯ ติ ปานวตฺถุกานํ ผลานํ ปฎิคฺคโหฯ วสติ เอตฺถ ปานนฺติ  ผลํ, วตฺถุนา สห วฎฺฎตีติ  ปานํ, สวตฺถุกสฺส ปฎิคฺคโห สวตฺถุกปฎิคฺคโหฯ สวตฺถุกสฺส ปฎิคฺคหํ นาม วตฺถุปฎิคฺคหณเมวาติ กตฺวา วุตฺตํ ‘‘ปานวตฺถุกานํ ผลานํ ปฎิคฺคโห’’ติฯ</p>


<p> ‘‘สุโกเฎฺฎตฺวา’’ติ วุจฺจมานตฺตา นฺติ อามกเมว อมฺพผลํ วุจฺจติ ฯ ติ สีโตทเกฯ  ปริสฺสาวิตํฯ ติ มธุอาทีหิ อภิสงฺขริตฺวาฯ ยถาห – ‘‘ตทหุปฎิคฺคหิเตหิ มธุสกฺกรกปฺปูราทีหิ โยเชตฺวา กาตพฺพ’’นฺติ (มหาว. อฎฺฐ. ๓๐๐)ฯ ติ เอตฺถ วินิจฺฉโย ‘‘เอวํ กตํ ปุเรภตฺตเมว กปฺปติ, อนุปสมฺปเนฺนหิ กตํ ลภิตฺวา ปน ปุเรภตฺตํ ปฎิคฺคหิตํ ปุเรภตฺตํ สามิสปริโภเคนาปิ วฎฺฎติ, ปจฺฉาภตฺตํ นิรามิสปริโภเคน ยาว อรุณุคฺคมนา วฎฺฎติเยวฯ เอส นโย สพฺพปาเนสู’’ติ  วุโตฺตฯ</p>


<p> ติ ชมฺพุปานกาทีสุปิฯ</p>


<p> อุจฺฉุรโส อโนฺตคธตฺตา อิธ วุโตฺต, น ปน ยามกาลิกตฺตา, โส ปน สตฺตาหกาลิโกเยวฯ</p>


<p> นฺติ มธุกปุปฺผสฺส รสํฯ เอตฺถ มธุกปุปฺผรโส อคฺคิปาโก วา โหตุ อาทิจฺจปาโก วา, ปจฺฉาภตฺตํ น วฎฺฎติฯ ปุเรภตฺตมฺปิ ยํ ปานํ คเหตฺวา มชฺชํ กโรนฺติ, โส อาทิโต ปฎฺฐาย น วฎฺฎติฯ มธุกปุปฺผํ ปน อลฺลํ วา สุกฺขํ วา ภชฺชิตํ วา เตน กตผาณิตํ วา ยโต ปฎฺฐาย มชฺชํ น กโรนฺติ, ตํ สพฺพํ ปุเรภตฺตํ วฎฺฎติฯ</p>


<p>นฺติ  ปกฺกสฺส ยาวกาลิกสฺส รสํฯ สโพฺพ ปตฺตรโส ยามกาลิโก วุโตฺตติ โยชนาฯ  ‘‘ยาวกาลิกปตฺตานญฺหิ ปุเรภตฺตํเยว รโส กปฺปตี’’ติ (มหาว. อฎฺฐ. ๓๐๐) อิมเมว สนฺธาย วุตฺตํฯ</p>


<p> สานุโลมานํ สตฺตนฺนํ ธญฺญานํ ผลชํ รสํ ฐเปตฺวา สโพฺพ ผลโช รโส  ยามสญฺญิเต อนุโลมโต ปริภุญฺชิตุํ อนุญฺญาโตติ โยชนาฯ</p>


<p> ยาวกาลิกปตฺตานํ สีตุทเก มทฺทิตฺวา กโต รโสปิ อปโกฺก, อาทิจฺจปาโกปิ วิกาเล ปน วฎฺฎตีติ โยชนาฯ</p>


<p> สตฺตธญฺญานุโลมานิ สรูปโต ทเสฺสตุมาห ติอาทิฯ   มุคฺคาทิฯ นฺติ อิมินา เอเตสํ รโส ยาวกาลิโก ยามกาลสงฺขาเต วิกาเล ปริภุญฺชิตุํ น วฎฺฎตีติ ทเสฺสติฯ</p>


<p> เอวมาทีนํ ขุทฺทกานํ ผลานํ รโส ปน อฎฺฐปานานุโลมตฺตา  ยามกาลิกานุโลมิเก  กถิโตติ โยชนาฯ</p>


<p>  อิมสฺมิํ โลเก สานุโลมสฺส ธญฺญสฺส ผลชํ รสํ ฐเปตฺวา อยามกาลิโก อโญฺญ ผลรโส นตฺถีติ โยชนา, สโพฺพ ยามกาลิโกเยวาติ ทีเปติฯ</p>

</p>





