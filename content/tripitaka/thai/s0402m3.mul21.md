<h1>(๒๒) ๒. ปริสาวโคฺค</h1>
<h3>๑. ปริสาสุตฺตํ</h3>
<p> ‘‘จตฺตาโรเม , ภิกฺขเว, ปริสทูสนาฯ กตเม จตฺตาโร? ภิกฺขุ, ภิกฺขเว , ทุสฺสีโล ปาปธโมฺม ปริสทูสโน; ภิกฺขุนี, ภิกฺขเว, ทุสฺสีลา  ปาปธมฺมา ปริสทูสนา; อุปาสโก, ภิกฺขเว, ทุสฺสีโล ปาปธโมฺม ปริสทูสโน; อุปาสิกา, ภิกฺขเว, ทุสฺสีลา ปาปธมฺมา ปริสทูสนาฯ อิเม โข, ภิกฺขเว, จตฺตาโร ปริสทูสนาฯ</p>


<p>‘‘จตฺตาโรเม, ภิกฺขเว, ปริสโสภนาฯ กตเม จตฺตาโร? ภิกฺขุ, ภิกฺขเว, สีลวา กลฺยาณธโมฺม ปริสโสภโน ; ภิกฺขุนี, ภิกฺขเว, สีลวตี กลฺยาณธมฺมา ปริสโสภนา; อุปาสโก, ภิกฺขเว, สีลวา กลฺยาณธโมฺม ปริสโสภโน; อุปาสิกา, ภิกฺขเว, สีลวตี กลฺยาณธมฺมา ปริสโสภนาฯ อิเม โข, ภิกฺขเว, จตฺตาโร ปริสโสภนา’’ติฯ ปฐมํฯ</p>


<h3>๒. ทิฎฺฐิสุตฺตํ</h3>
<p> ‘‘จตูหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ จตูหิ? กายทุจฺจริเตน, วจีทุจฺจริเตน, มโนทุจฺจริเตน, มิจฺฉาทิฎฺฐิยา – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ จตูหิ ? กายสุจริเตน, วจีสุจริเตน, มโนสุจริเตน, สมฺมาทิฎฺฐิยา – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ติฯ ทุติยํฯ</p>


<h3>๓. อกตญฺญุตาสุตฺตํ</h3>
<p> ‘‘จตูหิ , ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ จตูหิ? กายทุจฺจริเตน, วจีทุจฺจริเตน, มโนทุจฺจริเตน, อกตญฺญุตา อกตเวทิตา  – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ จตูหิ? กายสุจริเตน, วจีสุจริเตน, มโนสุจริเตน, กตญฺญุตากตเวทิตา  – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ติฯ ตติยํฯ</p>


<h3>๔. ปาณาติปาตีสุตฺตํ</h3>
<p> …เป.… ปาณาติปาตี  โหติ, อทินฺนาทายี โหติ, กาเมสุมิจฺฉาจารี โหติ, มุสาวาที โหติ…เป.… ปาณาติปาตา ปฎิวิรโต โหติ, อทินฺนาทานา ปฎิวิรโต โหติ, กาเมสุมิจฺฉาจารา ปฎิวิรโต โหติ, มุสาวาทา ปฎิวิรโต โหติฯ จตุตฺถํฯ</p>


<h3>๕. ปฐมมคฺคสุตฺตํ</h3>
<p> …เป.…  มิจฺฉาทิฎฺฐิโก โหติ, มิจฺฉาสงฺกโปฺป โหติ, มิจฺฉาวาโจ โหติ, มิจฺฉากมฺมโนฺต โหติ…เป.… สมฺมาทิฎฺฐิโก โหติ, สมฺมาสงฺกโปฺป โหติ, สมฺมาวาโจ โหติ, สมฺมากมฺมโนฺต โหติฯ ปญฺจมํฯ</p>


<h3>๖. ทุติยมคฺคสุตฺตํ</h3>
<p> …เป.… มิจฺฉาอาชีโว  โหติ, มิจฺฉาวายาโม  โหติ, มิจฺฉาสติ โหติ, มิจฺฉาสมาธิ โหติ…เป.… สมฺมาอาชีโว โหติ, สมฺมาวายาโม โหติ, สมฺมาสติ โหติ, สมฺมาสมาธิ โหติฯ ฉฎฺฐํฯ</p>


<h3>๗. ปฐมโวหารปถสุตฺตํ</h3>
<p> …เป.… อทิเฎฺฐ ทิฎฺฐวาที โหติ, อสุเต สุตวาที โหติ, อมุเต มุตวาที โหติ, อวิญฺญาเต วิญฺญาตวาที โหติ…เป.… อทิเฎฺฐ อทิฎฺฐวาที โหติ, อสุเต อสุตวาที โหติ, อมุเต อมุตวาที โหติ, อวิญฺญาเต อวิญฺญาตวาที โหติฯ สตฺตมํฯ</p>


<h3>๘. ทุติยโวหารปถสุตฺตํ</h3>
<p> …เป.… ทิเฎฺฐ อทิฎฺฐวาที โหติ, สุเต อสุตวาที โหติ, มุเต อมุตวาที โหติ, วิญฺญาเต อวิญฺญาตวาที โหติ…เป.… ทิเฎฺฐ ทิฎฺฐวาที โหติ, สุเต สุตวาที โหติ, มุเต มุตวาที โหติ, วิญฺญาเต วิญฺญาตวาที โหติฯ อฎฺฐมํฯ</p>


<h3>๙. อหิริกสุตฺตํ</h3>
<p> …เป.… อสฺสโทฺธ โหติ, ทุสฺสีโล โหติ, อหิริโก โหติ, อโนตฺตปฺปี โหติ…เป.… สโทฺธ โหติ, สีลวา โหติ, หิริมา โหติ, โอตฺตปฺปี โหติฯ นวมํฯ</p>


<h3>๑๐. ทุสฺสีลสุตฺตํ</h3>
<p> ‘‘จตูหิ , ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ จตูหิ? อสฺสโทฺธ โหติ, ทุสฺสีโล โหติ, กุสีโต โหติ, ทุปฺปโญฺญ โหติ – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ</p>


<p>‘‘จตูหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ จตูหิ ? สโทฺธ  โหติ, สีลวา โหติ, อารทฺธวีริโย โหติ, ปญฺญวา โหติ – อิเมหิ โข, ภิกฺขเว, จตูหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ติฯ ทสมํฯ</p>

 ทุติโยฯ</p>


<p>ตสฺสุทฺทานํ –</p>


<p>
ปริสา ทิฎฺฐิ อกตญฺญุตา, ปาณาติปาตาปิ เทฺว มคฺคา;  
  
เทฺว โวหารปถา วุตฺตา, อหิริกํ ทุปฺปเญฺญน จาติฯ  
</p>
  
  
  
  
  