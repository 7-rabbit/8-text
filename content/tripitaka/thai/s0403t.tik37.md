<h1>๕. มหายญฺญวโคฺค</h1>
<h3>๑. สตฺตวิญฺญาณฎฺฐิติสุตฺตวณฺณนา</h3>
<p> ปญฺจมสฺส  ปฐเม ยสฺมา  (ที. นิ. ฎี. ๒.๑๒๗) ตสฺมา ติ ยถา มนุสฺสาติ วุตฺตํ โหติฯ  สติปิ พาหิรสฺส การณสฺส อเภเท อชฺฌตฺติกสฺส ภินฺนตฺตาฯ นานตฺตํ กาเย เอเตสํ, นานโตฺต วา กาโย เอเตสนฺติ ฯ อิมินา นเยน เสสปเทสุปิ อโตฺถ เวทิตโพฺพฯ นฺติ มนุสฺสานํฯ นานตฺตา สญฺญา เอเตสํ อตฺถีติ ฯ สุขสมุสฺสยโต วินิปาโต เอเตสํ อตฺถีติ  สติปิ เทวภาเว ทิพฺพสมฺปตฺติยา อภาวโตฯ อปาเยสุ วา คโต นตฺถิ นิปาโต เอเตสนฺติ ฯ เตนาห ติฯ ติ ปิยงฺกรมาตา กิร ยกฺขินี ปจฺจูสสมเย อนุรุทฺธเตฺถรสฺส ธมฺมํ สชฺฌายโต สุตฺวา –</p>


<p>
‘‘มา  
สทฺทมกรี ปิยงฺกร, ภิกฺขุ ธมฺมปทานิ ภาสติ;  
  
อปิ ธมฺมปทํ วิชานิย, ปฎิปเชฺชม หิตาย โน สิยาฯ  
</p>
  
<p>
‘‘ปาเณสุ จ สํยมามเส, สมฺปชานมุสา น ภณามเส;  
  
สิเกฺขม สุสีลฺยมตฺตโน, อปิ มุเจฺจม ปิสาจโยนิยา’’ติฯ (สํ. นิ. ๑.๒๔๐) –  
</p>
  
<p>เอวํ ปุตฺตกํ สญฺญาเปตฺวา ตํ ทิวสํ โสตาปตฺติผลํ ปตฺตาฯ อุตฺตรมาตา ปน ภควโต ธมฺมํ สุตฺวาว โสตาปนฺนา ชาตาฯ</p>


<p>พฺรหฺมกาเย ปฐมชฺฌานนิพฺพเตฺต พฺรหฺมสมูเห, พฺรหฺมนิกาเย วา ภวาติ ฯ มหาพฺรหฺมุโน ปริสาย ภวาติ  ตสฺส ปริจารกฎฺฐาเน ฐิตตฺตาฯ มหาพฺรหฺมุโน ปุโรหิตฎฺฐาเน ฐิตาติ ฯ อายุวณฺณาทีหิ มหนฺตา พฺรหฺมาโนติ ฯ สติปิ เตสํ ติวิธานมฺปิ ปฐเมน ฌาเนน คนฺตฺวา นิพฺพตฺตภาเว ฌานสฺส ปน ปวตฺติเภเทน อยํ วิเสโสติ ทเสฺสตุํ ติอาทิ วุตฺตํฯ ติ หีเนนฯ สา จสฺส หีนตา ฉนฺทาทีนํ หีนตาย เวทิตพฺพาฯ ปฎิลทฺธมตฺตํ วา หีนํฯ ติ อสเงฺขฺยยฺยกปฺปสฺส ฯ หีนปณีตานํ มเชฺฌ ภวตฺตา ฯ สา จสฺส มชฺฌิมตา ฉนฺทาทีนํ มชฺฌิมตาย เวทิตพฺพาฯ ปฎิลภิตฺวา นาติสุภาวิตํ วา ติ อสเงฺขฺยยฺยกปฺปสฺส อุปฑฺฒกโปฺปฯ ติ พฺรหฺมปาริสเชฺชหิ ปมาณโต วิปุลตโร สภาวโต อุฬารตโร จ โหติฯ สภาเวนปิ หิ อุฬารตโมวฯ ตํ ปเนตฺถ อปฺปมาณํฯ ตสฺส หิ ปริตฺตาภาทีนํ ปริตฺตสุภาทีนญฺจ กาเย สติปิ สภาวเวมเตฺต เอกตฺตวเสเนว ววตฺถปียตีติ ‘‘เอกตฺตกายา’’เตฺวว เต วุจฺจนฺติฯ ติ อุกฺกเฎฺฐนฯ สา จสฺส อุกฺกฎฺฐตา ฉนฺทาทีนํ อุกฺกฎฺฐตาย เวทิตพฺพาฯ สุภาวิตํ วา, สมฺมเทว, วสิภาวํ ปาปิตํ  ‘‘ปธานภาวํ นีต’’นฺติ กตฺวาฯ อิธาปิ กโปฺป อสเงฺขฺยยฺยกปฺปวเสเนว เวทิตโพฺพ ปริปุณฺณมหากปฺปสฺส อสมฺภวโตฯ ติ เอวํ วุตฺตปฺปกาเรนฯ ติ ‘‘พฺรหฺมกายิกา’’ติ วุตฺตา ติวิธาปิ พฺรหฺมาโนฯ ติ ติเหตุกภาเวน เอกสภาวตฺตาฯ น หิ ตสฺสา สมฺปยุตฺตธมฺมวเสน อโญฺญปิ โกจิ เภโท อตฺถิฯ นฺติ อิมินา นานตฺตกายา เอกตฺตสญฺญิโน คหิตาติ ทเสฺสติฯ</p>


<p>ติ  ทณฺฑทีปิกายฯ  ธาวติ,  วิปฺปกิณฺณา วิย ธาวติฯ ติ เทฺว มหากปฺปาฯ อิโต ปเรสุปิ เอเสว นโยฯ ติ อิมสฺมิํ สุเตฺตฯ  อาภสฺสรคฺคหเณเนว  ปริตฺตาภาอปฺปมาณาภาปิ คหิตาฯ</p>


<p>สุนฺทรา ปภา สุภา, ตาย กิณฺณา สุภากิณฺณาติ วตฺตเพฺพฯ ภา-สทฺทสฺส รสฺสตฺตํ อนฺติม-ณ-การสฺส ห-การญฺจ กตฺวา ติ วุตฺตาฯ อฎฺฐกถายํ ปน นิจฺจลาย เอกคฺฆนาย ปภาย สุโภติ ปริยายวจนนฺติ ‘‘สุเภน โอกิณฺณา วิกิณฺณา’’ติ อโตฺถ วุโตฺตฯ เอตฺถาปิ อนฺติม-ณ-การสฺส ห-การกรณํ อิจฺฉิตพฺพเมวฯ  เอกคฺฆนตฺตาฯ  กายสฺส สญฺญาย จ เอกรูปตฺตาฯ วิปุลสนฺตสุขายุวณฺณาทิผลตฺตา ติ วิญฺญาณฎฺฐิติยํฯ</p>


<p> อปุนราวตฺตนโตฯ ติ วตฺวา ตเมว อสพฺพกาลิกตฺตํ วิภาเวตุํ ติอาทิ วุตฺตํฯ โสฬสกปฺปสหสฺสจฺจเยน อุปฺปนฺนานํ สุทฺธาวาสพฺรหฺมานํ ปรินิพฺพายนโต อเญฺญสญฺจ ตตฺถ อนุปฺปชฺชนโต  สุญฺญํ ตํ ฐานํ โหติ, ตสฺมา สุทฺธาวาสา น สพฺพกาลิกาฯ  สุทฺธาวาสภูมิโยฯ  สุทฺธาวาสานํ สตฺตาวาสภาวทีปเนเนว วิญฺญาณฎฺฐิติภาโวปิ ทีปิโต โหติ, ตสฺมา  สตฺตสุ วิญฺญาณฎฺฐิตีสุ  นวสุ สตฺตาวาเสสุ ฯ</p>


<p>สุขุมตฺตาติ  สงฺขาราวเสสสุขุมภาวปฺปตฺตตฺตาฯ ปริพฺยตฺตวิญฺญาณกิจฺจาภาวโต  น สพฺพโส อวิญฺญาณํ โหตีติ  ตสฺมา ปริปฺผุตวิญฺญาณกิจฺจวนฺตีสุ ฯ</p>

</p>


<h3>๒. สมาธิปริกฺขารสุตฺตวณฺณนา</h3>
<p> ทุติเย ติ เอตฺถ ตโย ปริกฺขาราฯ ‘‘รโถ สีลปริกฺขาโร, ฌานโกฺข จกฺกวีริโย’’ติ (สํ. นิ. ๕.๔) หิ เอตฺถ อลงฺกาโร ปริกฺขาโร  นามฯ ‘‘สตฺตหิ นครปริกฺขาเรหิ สุปริกฺขตํ โหตี’’ติ (อ. นิ. ๗.๖๗) เอตฺถ ปริวาโร ปริกฺขาโร นามฯ ‘‘คิลานปจฺจย…เป.… ชีวิตปริกฺขารา’’ติ (ม. นิ. ๑.๑๙๑-๑๙๒) เอตฺถ สมฺภาโร ปริกฺขาโร นามฯ โส อิธ อธิเปฺปโตติ อาห ติฯ ปริวารปริกฺขาโรปิ วฎฺฎติเยวฯ ปริวาโร หิ สมฺมาทิฎฺฐาทโย มคฺคธมฺมา สมฺมาสมาธิสฺส สหชาตาทิปจฺจยภาเวน ปริกรณโต อภิสงฺขรณโตฯ ติ ปริวาริตาฯ ติ อยํ สตฺตหิ รตเนหิ ปริวุโต จกฺกวตฺตี วิย สตฺตหิ อเงฺคหิ ปริวุโต อริโย สมฺมาสมาธีติ วุจฺจติฯ อุเปจฺจ นิสฺสียตีติ อุปนิสา, สห อุปนิสายาติ  สอุปนิสฺสโย อโตฺถ, สปริวาโรเยวาติ วุตฺตํ โหติฯ สหการิการณภูโต หิ ธมฺมสมูโห อิธ ‘‘อุปนิโส’’ติ อธิเปฺปโตฯ</p>

</p>


<h3>๓. ปฐมอคฺคิสุตฺตวณฺณนา</h3>
<p> ตติเย ติ กามํ อาหุเนยฺยคฺคิอาทโย ตโย อคฺคี พฺราหฺมเณหิปิ อิจฺฉิตา สนฺติฯ เต ปน เตหิ อิจฺฉิตมตฺตาว, น สตฺตานํ ตาทิสา อตฺถสาธกาฯ เย ปน สตฺตานํ อตฺถสาธกา, เต ทเสฺสตุํ ติอาทิ วุตฺตํฯ ตตฺถ อาเนตฺวา หุนนํ ปูชนํ ‘‘อาหุน’’นฺติ วุตฺตํ, ตํ  มาตาปิตโรฯ เตนาห ภควา – ‘‘อาหุเนยฺยาติ, ภิกฺขเว, มาตาปิตูนํ เอตํ อธิวจน’’นฺติ (อิติวุ. ๑๐๖)ฯ ยทเคฺคน จ เต ปุตฺตานํ พหูปการตาย  อาหุเนยฺยาติ, เตสุ สมฺมาปฎิปตฺติ เนสํ หิตสุขาวหา, ตทเคฺคน เตสุ มิจฺฉาปฎิปตฺติ อหิตทุกฺขาวหาติ อาห ติฯ</p>


<p>สฺวายมโตฺถ (ที. นิ. อฎฺฐ. ๓.๓๐๕) วตฺถุนา เวทิตโพฺพฯ มิตฺตวินฺทโก หิ มาตรา, ‘‘ตาต, อชฺช อุโปสถิโก หุตฺวา วิหาเร สพฺพรตฺติํ ธมฺมสฺสวนํ สุโณหิ, สหสฺสํ เต ทสฺสามี’’ติ วุโตฺต ธนโลเภน อุโปสถํ สมาทาย วิหารํ คนฺตฺวา ‘‘อิทํ ฐานํ อกุโตภย’’นฺติ สลฺลเกฺขตฺวา ธมฺมาสนสฺส เหฎฺฐา นิปโนฺน สพฺพรตฺติํ นิทฺทายิตฺวา ฆรํ  อคมาสิฯ มาตา ปาโตว ยาคุํ ปจิตฺวา อุปนาเมสิฯ โส สหสฺสํ คเหตฺวาว ปิวิฯ อถสฺส เอตทโหสิ ‘‘ธนํ สํหริสฺสามี’’ติฯ โส นาวาย สมุทฺทํ ปกฺขนฺทิตุกาโม อโหสิฯ อถ นํ มาตา, ‘‘ตาต, อิมสฺมิํ กุเล จตฺตาลีสโกฎิธนํ อตฺถิ, อลํ คมเนนา’’ติ นิวาเรติฯ โส ตสฺสา วจนํ อนาทิยิตฺวา คจฺฉติ เอวฯ สา ปุรโต อฎฺฐาสิฯ อถ นํ กุชฺฌิตฺวา ‘‘อยํ มยฺหํ ปุรโต ติฎฺฐตี’’ติ ปาเทน ปหริตฺวา ปติตํ อนฺตรํ กตฺวา อคมาสิฯ</p>


<p>มาตา อุฎฺฐหิตฺวา ‘‘มาทิสาย มาตริ เอวรูปํ กมฺมํ กตฺวา คตสฺส เต คตฎฺฐาเน สุขํ ภวิสฺสตีติ เอวํสญฺญี นาม ตฺวํ ปุตฺตา’’ติ อาหฯ ตสฺส นาวํ อารุยฺห คจฺฉโต สตฺตเม ทิวเส นาวา อฎฺฐาสิฯ อถ เต มนุสฺสา ‘‘อทฺธา เอตฺถ ปาปปุคฺคโล อตฺถิ, สลากํ เทถา’’ติ อาหํสุฯ สลากา ทียมานา ตเสฺสว ติกฺขตฺตุํ ปาปุณิฯ เต ตสฺส อุฬุมฺปํ ทตฺวา ตํ สมุเทฺท ปกฺขิปิํสุฯ โส เอกํ ทีปํ คนฺตฺวา วิมานเปตีหิ สทฺธิํ สมฺปตฺติํ อนุภวโนฺต ตาหิ ‘‘ปุรโต ปุรโต มา อคมาสี’’ติ วุจฺจมาโนปิ ตทฺทิคุณํ ตทฺทิคุณํ สมฺปตฺติํ ปสฺสโนฺต อนุปุเพฺพน ขุรจกฺกธรํ เอกํ อทฺทสฯ ตํ จกฺกํ ปทุมปุปฺผํ วิย อุปฎฺฐาสิฯ โส ตํ อาห, ‘‘อโมฺภ, อิทํ ตยา ปิฬนฺธิตํ ปทุมํ มยฺหํ เทหี’’ติฯ น อิทํ, สามิ, ปทุมํ, ขุรจกฺกํ เอตนฺติฯ โส ‘‘วเญฺจสิ มํ ตฺวํ, กิํ มยา ปทุมํ น ทิฎฺฐปุพฺพ’’นฺติ วตฺวา ‘‘ตฺวํ โลหิตจนฺทนํ วิลิมฺปิตฺวา ปิฬนฺธนํ ปทุมปุปฺผํ มยฺหํ น ทาตุกาโม’’ติ อาหฯ โส จิเนฺตสิ ‘‘อยมฺปิ มยา กตสทิสํ กมฺมํ กตฺวา ตสฺส ผลํ อนุภวิตุกาโม’’ติฯ อถ นํ ‘‘คณฺห, เร’’ติ วตฺวา ตสฺส มตฺถเก จกฺกํ ขิปิฯ เตน วุตฺตํ –</p>


<p>
‘‘จตุพฺภิ อฎฺฐชฺฌคมา, อฎฺฐาหิ ปิจ โสฬส;  
  
โสฬสาหิ จ พาตฺติํส, อตฺริจฺฉํ จกฺกมาสโท;  
  
อิจฺฉาหตสฺส โปสสฺส, จกฺกํ ภมติ มตฺถเก’’ติฯ (ชา. ๑.๑.๑๐๔; ๑.๕.๑๐๓);  
</p>
  
<p>ติ  เคหสามิโก ภตฺตาฯ ติ อนุฑหนสฺส ปจฺจยตายฯ ตตฺริทํ วตฺถุ – กสฺสปพุทฺธกาเล โสตาปนฺนสฺส อุปาสกสฺส ภริยา อติจารํ จรติฯ โส ตํ ปจฺจกฺขโต ทิสฺวา ‘‘กสฺมา เอวํ กโรสี’’ติ อาหฯ สา ‘‘สจาหํ เอวรูปํ กโรมิ, อยํ เม สุนโข วิลุปฺปมาโน  ขาทตู’’ติ วตฺวา กาลกตา กณฺณมุณฺฑกทเห เวมานิกเปตี หุตฺวา นิพฺพตฺตา ทิวา สมฺปตฺติํ อนุภวติ, รตฺติํ ทุกฺขํฯ ตทา พาราณสิราชา มิควํ จรโนฺต อรญฺญํ ปวิสิตฺวา อนุปุเพฺพน กณฺณมุณฺฑกทหํ สมฺปโตฺต ตาย สทฺธิํ สมฺปตฺติํ อนุภวติฯ สา ตํ วเญฺจตฺวา รตฺติํ ทุกฺขํ อนุภวติฯ โส ญตฺวา ‘‘กตฺถ นุ โข คจฺฉตี’’ติ ปิฎฺฐิโต ปิฎฺฐิโต คนฺตฺวา อวิทูเร ฐิโต กณฺณมุณฺฑกทหโต นิกฺขมิตฺวา ตํ ‘‘ปฎปฎ’’นฺติ ขาทมานํ เอกํ สุนขํ ทิสฺวา อสินา ทฺวิธา ฉินฺทิ, เทฺว อเหสุํฯ ปุน ฉิเนฺน จตฺตาโร, ปุน ฉิเนฺน อฎฺฐ, ปุน ฉิเนฺน โสฬส อเหสุํฯ สา ‘‘กิํ กโรสิ, สามี’’ติ อาหฯ โส ‘‘กิํ อิท’’นฺติ อาหฯ สา ‘‘เอวํ อกตฺวา เขฬปิณฺฑํ ภูมิยํ นิฎฺฐุภิตฺวา ปาเทน ฆํสาหี’’ติ อาหฯ โส ตถา อกาสิฯ สุนขา อนฺตรธายิํสุฯ มุฎฺฐิโยโค กิรายํ ตสฺส สุนขนฺตรธานสฺส, ยทิทํ เขฬปิณฺฑํ ภูมิยํ นิฎฺฐุภิตฺวา ปาเทน ฆํสนํ, ตํ ทิวสํ ตสฺสา กมฺมํ ขีณํฯ ราชา วิปฺปฎิสารี หุตฺวา คนฺตุํ อารโทฺธฯ สา ‘‘มยฺหํ, สามิ, กมฺมํ ขีณํ, มา อคมาสี’’ติ อาหฯ ราชา อสฺสุตฺวาว คโตฯ</p>


<p>ติ จตฺตาโร ปจฺจยา ทียมานา ทกฺขนฺติ เอเตหิ หิตสุขานีติ, ตํ ทกฺขิณํ อรหตีติ  ภิกฺขุสโงฺฆฯ</p>

</p>


<h3>๔-๕. ทุติยอคฺคิสุตฺตาทิวณฺณนา</h3>
<p> จตุเตฺถ ยญฺญวาฎํ สมฺปาเทตฺวา มหายญฺญํ อุทฺทิสฺส สวิญฺญาณกานิ อวิญฺญาณกานิ จ ยญฺญูปกรณานิ สชฺชิตานีติ อาห ปาฬิยํ ติฯ ตํ อุปกรณํ เตสํ ตถาสชฺชนนฺติ อาห ติฯ ติ ยุวภาวปฺปตฺตานิ นาติพลววจฺฉสตานิฯ เต ปน วจฺฉา เอว โหนฺติ, น ทมฺมา, พลีพทฺทา วาฯ ติ ตรุณเมณฺฑกา วุจฺจนฺติฯ ติ ฐปนตฺถาย อุปนีตานิฯ ติ หิํสนเฎฺฐนฯ ติ อุปคนฺตฺวา สรีรทรถํ นิพฺพาเปโนฺต สณฺหสีตลา วาโต วายตุฯ เสสํ สุวิเญฺญยฺยเมวฯ ปญฺจเม นตฺถิ วตฺตพฺพํฯ</p>

</p>


<h3>๖. ทุติยสญฺญาสุตฺตวณฺณนา</h3>
<p> ฉเฎฺฐ   นฺติ จมฺมํ ลิขนฺตานํ จมฺมํ ลิขิตฺวา ฉฑฺฑิตกสฎํฯ ‘‘เอโสหมสฺมี’’ติอาทินา อหํกรณํ ฯ ‘‘เอตํ มมา’’ติ มมํกรณํ ฯ เตนาห ติอาทิฯ ติ เสยฺยสทิสหีนวเสน ตโย มานาฯ ‘‘เอกวิเธน รูปสงฺคโห’’ติอาทีสุ (ธ. ส. ๕๘๔) โกฎฺฐาโส ‘‘วิธา’’ติ วุโตฺตฯ ‘‘กถํวิธํ สีลวนฺตํ วทนฺติ, กถํวิธํ ปญฺญวนฺตํ วทนฺตี’’ติอาทีสุ (สํ. นิ. ๑.๙๕) ปกาโรฯ ‘‘ติโสฺส อิมา, ภิกฺขเว, วิธาฯ กตมา ติโสฺส? เสโยฺยหมสฺมีติ วิธา’’ติ (วิภ. ๙๒๐) เอตฺถ มาโน ‘‘วิธา’’ติ วุโตฺตฯ อิธาปิ มาโนว อธิเปฺปโตฯ มาโน หิ วิทหนโต หีนาทิวเสน ฯ เตนากาเรน ทหนโต อุปทหนโต ติ วุจฺจติฯ</p>

</p>


<h3>๗-๘. เมถุนสุตฺตาทิวณฺณนา</h3>
<p> สตฺตเม ติ อิมสฺมิํ โลเกฯ ติ เอโกฯ ติ ปพฺพชฺชามเตฺตน สมโณ วา, ชาติมเตฺตน พฺราหฺมโณ วาฯ นฺติ ทฺวีหิ ทฺวีหิ สมาปชฺชิตพฺพํ, เมถุนนฺติ อโตฺถฯ น เหว โข สมาปชฺชตีติ สมฺพโนฺธฯ  อุพฺพฎฺฎนํฯ  ปริมทฺทนํฯ ติ อธิวาเสติฯ ติ อุจฺฉาทนาทิํ อภิรมติฯ ติ อิจฺฉติฯ นฺติ ตุฎฺฐิํฯ ติ เอตฺถ นฺติ ยถาวุตฺตํ สาทิยนาทิํ ขณฺฑาทิภาววเสน เอกํ กตฺวา วุตฺตํฯ -สโทฺท วกฺขมานํ อุปาทาย สมุจฺจยโตฺถ, -สโทฺท อวธารณโตฺถฯ อิทํ วุตฺตํ โหติ – ยเทตํ พฺรหฺมจาริปฎิญฺญสฺส อสติปิ ทฺวยํทฺวยสมาปตฺติยํ มาตุคามสฺส อุจฺฉาทนนหาปนสมฺพาหนสาทิยนาทิฯ อิทมฺปิ เอกํเสน ตสฺส พฺรหฺมจริยสฺส ขณฺฑาทิภาวาปาทนโต ขณฺฑมฺปิ ฉิทฺทมฺปิ สพลมฺปิ กมฺมาสมฺปีติฯ เอวํ ปน ขณฺฑาทิภาวาปตฺติยา โส อปริสุทฺธํ พฺรหฺมจริยํ จรติ, น ปริสุทฺธํ, สํยุโตฺต เมถุนสํโยเคน, น  วิสํยุโตฺตฯ ตโต จสฺส น ชาติอาทีหิ ปริมุตฺตีติ ทเสฺสโนฺต ติอาทิมาหฯ</p>


<p>ติ กิเลสวเสน มหาหสิตํ หสติฯ ติ กายสํสคฺควเสน กีฬติฯ ติ สพฺพโส มาตุคามํ เกลายโนฺต วิหรติฯ ติ อตฺตโน จกฺขุนาฯ นฺติ  มาตุคามสฺส จกฺขุํฯ ติ อุเปจฺจ นิชฺฌายติ โอโลเกติฯ นฺติ กุฎฺฎสฺส ปรโตฯ ตถา  ‘‘มตฺติกามยา ภิตฺติ  อิฎฺฐกามยา ติ วทนฺติฯ ยา กาจิ วา ภิตฺติ โปริสกา ทิยฑฺฒรตนปฺปมาณา  ตโต อธิโก ติ พฺรหฺมจาริปฎิญฺญสฺสฯ ติ วตสมาทานโต ปุเพฺพฯ ติ กามโกฎฺฐาเสหิฯ นฺติ สุฎฺฐุ อปฺปิตํ สหิตํฯ นฺติ สมนฺนาคตํฯ นฺติ กีฬนฺตํ, อุปฎฺฐหิยมานํ วาฯ ติ ปเตฺถตฺวาฯ ติอาทีสุ ยมนิยมาทิสมาทานวเสน  อวีติกฺกมวเสน ฯ อุภยมฺปิ วา  ทุกฺกรจริยวเสน ปวตฺติตํ ฯ ตํตํอกิจฺจสมฺมตโต วา นิวตฺติลกฺขณํ  ตํตํสมาทานวโต เวสโภชนกิจฺจกรณาทิวิเสสปฺปฎิปตฺติ ฯ สพฺพถาปิ ทุกฺกรจริยา ฯ เมถุนา วิรติ นฺติ เอวเมฺปตฺถ ปาฬิวณฺณนา เวทิตพฺพาฯ อฎฺฐมํ อุตฺตานเมวฯ</p>

</p>


<h3>๙. ทานมหปฺผลสุตฺตวณฺณนา</h3>
<p> นวเม ติ ‘‘ทานํ นาม สาธุ สุนฺทร’’นฺติ ทานํ เทตีติ อโตฺถฯ ทานญฺหิ ทตฺวา ตํ ปจฺจเวกฺขนฺตสฺส ปาโมชฺชปีติโสมนสฺสาทโย อุปฺปชฺชนฺติ, โลภโทสอิสฺสามเจฺฉราทโย วิทูรีภวนฺติฯ อิทานิ ทานํ อนุกูลธมฺมปริพฺรูหเนน ปจฺจนีกธมฺมวิทูรีกรเณน จ ภาวนาจิตฺตสฺส อุปโสภนาย จ ปริกฺขาราย จ โหตีติ ติ วุตฺตํฯ  ฌานํ นิพฺพเตฺตตฺวา  พฺรหฺมโลกูปปนฺนานํ อริยานํ เหฎฺฐา อนุปฺปชฺชนโตฯ ติ สาเปกฺขสฺส ทานํ ปรโลกผลาสาย สาติสยาย จ ปุพฺพาจารวเสน อุปฺปชฺชมานาย อนุภวตฺตา ตณฺหุตฺตรํ นาม โหตีติ อาห นฺติฯ ทานํ นาม พุทฺธาทีหิ ปสตฺถนฺติ ครุํ จิตฺตีการํ อุปฎฺฐเปตฺวา ทาตพฺพตฺตา นฺติ วุตฺตํฯ ปุพฺพเกหิ ปิตุปิตามเหหิ ทินฺนปุพฺพํ กตปุพฺพํ ชหาเปตุํ นาม นานุจฺฉวิกนฺติ อตฺตภาวสภาควเสน หิโรตฺตปฺปํ ปจฺจุปฎฺฐเปตฺวา ทาตพฺพโต นฺติ วุตฺตํฯ ‘‘อหํ ปจามิ, น อิเม ปจนฺติ, นารหามิ ปจโนฺต อปจนฺตานํ ทานํ อทาตุ’’นฺติ เอวํสญฺญี หุตฺวา เทโนฺต นิรวเสสํ กตฺวา เทตีติ อาห นฺติฯ ‘‘ยถา เตสํ ปุพฺพกานํ อิสีนํ ตานิ มหายญฺญกานิ อเหสุํ, เอวํ เม อยํ ทานปริโภโค ภวิสฺสตี’’ติ เอวํสญฺญิโน ทานํ ทกฺขิณํ อรเหสุ ทาตพฺพโต นฺติ วุตฺตํฯ ‘‘อิมํ เม ทานํ ททโต จิตฺตํ ปสีทตี’’ติอาทินา  ปีติโสมนสฺสํ อุปฺปาเทตฺวา เทนฺตสฺส ทานํ โสมนสฺสพาหุลฺลปฺปตฺติยา โสมนสฺสุปจารํ นาม โหตีติ อาห นฺติ วุตฺตํฯ</p>

</p>


<h3>๑๐. นนฺทมาตาสุตฺตวณฺณนา</h3>
<p> ทสเม ติ องฺคุตฺตรภาณกานํ มเตเนตํ วุตฺตํฯ มชฺฌิมภาณกา ปน วทนฺติ ‘‘ภควา อุปกฎฺฐาย วสฺสูปนายิกาย เชตวนโต ภิกฺขุสงฺฆปริวุโต จาริกํ นิกฺขมิฯ เตเนว จ อกาเล นิกฺขนฺตตฺตา โกสลราชาทโย วาเรตุํ อารภิํสุฯ ปวาเรตฺวา หิ จรณํ พุทฺธาจิณฺณ’’นฺติฯ ปุณฺณาย สมฺมาปฎิปตฺติํ ปจฺจาสีสโนฺต ภควา ติ อาหฯ ติ เอตฺถ เสฎฺฐิ ‘‘ปุณฺณาย ภควา นิวตฺติโต’’ติ สุตฺวา ตํ ภุชิสฺสํ กตฺวา ธีตุฎฺฐาเน ฐเปสิฯ สา ปพฺพชฺชํ ยาจิตฺวา ปพฺพชิ, ปพฺพชิตฺวา วิปสฺสนํ อารภิฯ อถสฺสา สตฺถา อารทฺธวิปสฺสกภาวํ ญตฺวา อิมํ โอภาสคาถํ วิสฺสเชฺชสิ –</p>


<p>
‘‘ปุเณฺณ  
ปูรสฺสุ สทฺธมฺมํ, จโนฺท ปนฺนรโส ยถา;  
  
ปริปุณฺณาย ปญฺญาย, ทุกฺขสฺสนฺตํ กริสฺสสี’’ติฯ (เถรีคา. ๓);  
</p>
  
<p>สา คาถาปริโยสาเน อรหตฺตํ ปตฺวา อภิญฺญาตา สาวิกา อโหสิฯ เสสเมตฺถ สุวิเญฺญยฺยเมวฯ</p>

</p>

</p>

</p>





