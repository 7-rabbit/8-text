<h1>๑. กมฺมกฺขนฺธกํ</h1>
<h3>ตชฺชนียกมฺมกถาวณฺณนา</h3>
<p> จูฬวคฺคสฺส   ปฐเม กมฺมกฺขนฺธเก ตาว ‘‘ยฎฺฐิํ ปเวสย, กุเนฺต ปเวสยา’’ติอาทีสุ วิย สหจรณญาเยน ‘‘มญฺจา อุกฺกุฎฺฐิํ กโรนฺตี’’ติอาทีสุ วิย นิสฺสิเตสุ นิสฺสยโวหารวเสน วา ปณฺฑุกโลหิตกนิสฺสิตา ปณฺฑุกโลหิตกสเทฺทน วุตฺตาติ อาห ติฯ ติ ปฎิวจนํ เทถฯ</p>


<h3>อธมฺมกมฺมทฺวาทสกกถาวณฺณนา</h3>
<p>   นฺติ ปเจฺจกํ สมุทิเตหิ วา ตีหิ อเงฺคหิ สมนฺนาคตํฯ น หิ ติณฺณํ เอว องฺคานํ สโมธาเนน อธมฺมกมฺมํ โหติ, เอเกนปิ โหติเยวฯ ‘‘อปฺปฎิญฺญาย กตํ โหตีติ ลชฺชิํ สนฺธาย วุตฺต’’นฺติ  กถิตํฯ</p>


<p>นนุ จ ‘‘อเทสนาคามินิยา อาปตฺติยา กตํ โหตี’’ติ อิทํ ปรโต ‘‘ตีหิ, ภิกฺขเว, อเงฺคหิ สมนฺนาคตสฺส ภิกฺขุโน อากงฺขมาโน สโงฺฆ ตชฺชนียกมฺมํ กเรยฺย, อธิสีเล สีลวิปโนฺน โหตี’’ติ อิมินา วิรุชฺฌติฯ อเทสนาคามินิํ อาปโนฺน หิ ‘‘อธิสีเล สีลวิปโนฺน’’ติ วุจฺจตีติ? ตตฺถ เกจิ วทนฺติ ‘‘ตชฺชนียกมฺมสฺส หิ วิเสเสน ภณฺฑนการกตฺตํ องฺค’นฺติ อฎฺฐกถายํ วุตฺตํ, ตํ ปาฬิยา อาคตนิทาเนน สเมติ, ตสฺมา สพฺพติเกสุปิ ภณฺฑนํ อาโรเปตฺวา ภณฺฑนปจฺจยา อาปนฺนาปตฺติวเสน อิทํ กมฺมํ กาตพฺพํฯ ตสฺมา ‘อธิสีเล สีลวิปโนฺน’ติ เอตฺถาปิ  ปุพฺพภาเค วา ปรภาเค วา โจทนาสารณาทิกาเล ภณฺฑนปจฺจยา อาปนฺนาปตฺติวเสเนว กาตพฺพํ, น เกวลํ สงฺฆาทิเสสปจฺจยา กาตพฺพ’’นฺติฯ อปเร ปน วทนฺติ ‘‘อเทสนาคามินิยาติ อิทํ ปาราชิกาปตฺติํเยว สนฺธาย วุตฺตํ, น สงฺฆาทิเสสํฯ อฎฺฐกถายํ ปน ‘อเทสนาคามินิยาติ ปาราชิกาปตฺติยา วา สงฺฆาทิเสสาปตฺติยา วา’ติ วุตฺตํฯ ตตฺถ สงฺฆาทิเสสาปตฺติยา วาติ อตฺถุทฺธารวเสน วุตฺตํ, ‘อธิสีเล สีลวิปโนฺน’ติ จ อิทํ สงฺฆาทิเสสํเยว สนฺธาย วุตฺตํ, น ปาราชิกํฯ ตสฺมา ปาราชิกาปตฺติปจฺจยา น ตชฺชนียกมฺมํ กาตพฺพํ ปโยชนาภาวา, สงฺฆาทิเสสปจฺจยา กาตพฺพนฺติ อยมโตฺถ สิโทฺธ โหติฯ สุกฺกปเกฺข ‘เทสนาคามินิยา อาปตฺติยา กตํ โหตี’ติ อิมินา วิรุชฺฌตีติ เจ? น เอเกน ปริยาเยน สงฺฆาทิเสสสฺสปิ เทสนาคามินีโวหารสมฺภวโต’’ติ, ตํ ยุตฺตํ วิย ทิสฺสติฯ</p>


<h3>นปฺปฎิปฺปสฺสเมฺภตพฺพอฎฺฐารสกกถาวณฺณนา</h3>
<p> ติอาทิ สมฺมาวตฺตนาย ปริยายวจนํฯ</p>


<h3>นิยสฺสกมฺมกถาวณฺณนา</h3>
<p> นิยสฺสกเมฺม นฺติ ครุนิสฺสยํ สนฺธาย วุตฺตํ, น อิตร’’นฺติ  ลิขิตํฯ  ปน ‘‘นิยสฺสกมฺมํ ยสฺมา พาลวเสน กรียติ, ตสฺมา นิสฺสาย วตฺถพฺพนฺติ  นิสฺสยํ คาหาเปตโพฺพ’’ติ วุตฺตํ, วีมํสิตฺวา ยุตฺตตรํ คเหตพฺพํฯ ติ เอตฺถ อิติ นิปาตมตฺตํ, ภิกฺขู อปิ นิจฺจพฺยาวฎา โหนฺตีติ วุตฺตํ โหติฯ</p>


<h3>ปพฺพาชนียกมฺมกถาวณฺณนา</h3>
<p> ปพฺพาชนียกเมฺม ติ อิทํ เตสุ วิพฺภมเนฺตสุปิ ปกฺกมเนฺตสุปิ สมฺมาวตฺตเนฺตเยว สนฺธาย วุตฺตํฯ</p>


<h3>ปฎิสารณียกมฺมกถาวณฺณนา</h3>
<p> สุธมฺมวตฺถุสฺมิํ ติ เอวํนามเก นคเรฯ ตตฺถ กิร (ธ. ป. อฎฺฐ. ๑.๗๒ จิตฺตคหปติวตฺถุ) จิโตฺต คหปติ ปญฺจวคฺคิยานํ อพฺภนฺตรํ มหานามเตฺถรํ ปิณฺฑาย จรมานํ ทิสฺวา  ตสฺส อิริยาปเถ ปสีทิตฺวา ปตฺตํ อาทาย เคหํ ปเวเสตฺวา โภเชตฺวา ภตฺตกิจฺจาวสาเน ธมฺมกถํ สุณโนฺต โสตาปตฺติผลํ ปตฺวา อจลสโทฺธ หุตฺวา อมฺพาฎกวนํ นาม อตฺตโน อุยฺยานํ สงฺฆารามํ กาตุกาโม เถรสฺส หเตฺถ อุทกํ ปาเตตฺวา นิยฺยาเตสิฯ ตสฺมิํ ขเณ ‘‘ปติฎฺฐิตํ พุทฺธสาสน’’นฺติ อุทกปริยนฺตํ กตฺวา มหาปถวี กมฺปิ, มหาเสฎฺฐิ อุยฺยาเน มหาวิหารํ กาเรสิฯ ตตฺถายํ สุธโมฺม ภิกฺขุ อาวาสิโก อโหสิฯ ตํ สนฺธาย วุตฺตํ ติอาทิฯ ตตฺถ ติ นิจฺจภตฺติโกฯ</p>


<p>อปเรน สมเยน จิตฺตสฺส คุณกถํ สุตฺวา ภิกฺขุสหเสฺสน สทฺธิํ เทฺว อคฺคสาวกา ตสฺส สงฺคหํ กตฺตุกามา มจฺฉิกาสณฺฑํ อคมํสุฯ ตํ สนฺธาย วุตฺตํ ติอาทิฯ จิโตฺต คหปติ เตสํ อาคมนํ สุตฺวา อทฺธโยชนมตฺตํ ปจฺจุคฺคนฺตฺวา เต อาทาย อตฺตโน วิหารํ ปเวเสตฺวา อาคนฺตุกวตฺตํ กตฺวา ‘‘ภเนฺต, โถกํ ธมฺมกถํ โสตุกาโมมฺหี’’ติ ธมฺมเสนาปติํ ยาจิฯ อถ นํ เถโร ‘‘อุปาสก, อทฺธาเนนามฺหา กิลนฺตรูปา, อปิจ โถกํ สุณาหี’’ติ ตสฺส ธมฺมกถํ กเถสิฯ เตน วุตฺตํ ติอาทิฯ โส เถรสฺส ธมฺมกถํ สุณโนฺตว อนาคามิผลํ ปาปุณิฯ</p>


<p> นฺติ โส ตตฺถ คนฺตฺวา ‘‘คหปติ, มยฺหเมว โส โทโส , ขมาหิ เม’’ติ วตฺวาปิ ‘‘นาหํ ขมามี’’ติ เตน ปฎิกฺขิโตฺต มงฺกุภูโต ตํ ขมาเปตุํ นาสกฺขิฯ ปุนเทว สตฺถุ สนฺติกํ ปจฺจาคมาสิฯ สตฺถา ‘‘นาสฺส อุปาสโก ขมิสฺสตี’’ติ ชานโนฺตปิ ‘‘มานถโทฺธ เอส ติํสโยชนํ คนฺตฺวาว ปจฺจาคจฺฉตู’’ติ ขมนุปายํ อนาจิกฺขิตฺวาว อุโยฺยเชสิฯ อถสฺส ปุน อาคตกาเล นิหตมานสฺส อนุทูตํ ทตฺวา ‘‘คจฺฉ, อิมินา สทฺธิํ คนฺตฺวา อุปาสกํ ขมาเปหี’’ติ วตฺวา ‘‘สมเณน นาม ‘มยฺหํ วิหาโร, มยฺหํ นิวาสฎฺฐานํ, มยฺหํ อุปาสโก, มยฺหํ อุปาสิกา’ติ มานํ วา อิสฺสํ วา กาตุํ น วฎฺฎติฯ เอวํ กโรนฺตสฺส หิ อิจฺฉามานาทโย กิเลสา วฑฺฒนฺตี’’ติ โอวทโนฺต –</p>


<p>
‘‘อสนฺตํ  
ภาวนมิเจฺฉยฺย, ปุเรกฺขารญฺจ ภิกฺขุสุ;  
  
อาวาเสสุ จ อิสฺสริยํ, ปูชา ปรกุเลสุ จฯ  
</p>
  
<p>
‘‘มเมว กต มญฺญนฺตุ, คิหี ปพฺพชิตา อุโภ;  
  
มเมวาติวสา อสฺสุ, กิจฺจากิเจฺจสุ กิสฺมิจิ;  
  
อิติ พาลสฺส สงฺกโปฺป, อิจฺฉา มาโน จ วฑฺฒตี’’ติฯ (ธ. ป. ๗๓-๗๔) –  
</p>
  
<p> อิมา คาถา อภาสิฯ</p>


<p>สุธมฺมเตฺถโรปิ อิมํ โอวาทํ สุตฺวา สตฺถารํ วนฺทิตฺวา อุฎฺฐายาสนา ปทกฺขิณํ กตฺวา เตน อนุทูเตน ภิกฺขุนา สทฺธิํ คนฺตฺวา อุปาสกสฺส จกฺขุปเถ อาปตฺติํ ปฎิกริตฺวา อุปาสกํ ขมาเปสิฯ โส อุปาสเกน ‘‘ขมามหํ ภเนฺต, สเจ มยฺหํ โทโส อตฺถิ, ขมถ เม’’ติ ปฎิขมาปิโต สตฺถารา ทินฺนโอวาเท ฐตฺวา กติปาเหเนว สห ปฎิสมฺภิทาหิ อรหตฺตํ ปาปุณิฯ</p>


<h3>อาปตฺติยา อทสฺสเน อุเกฺขปนียกมฺมกถาวณฺณนา</h3>
<p> นฺติ ตสฺสา อทสฺสเนเยว อุเกฺขปนียกมฺมํ กาตพฺพํฯ ตชฺชนียาทิกมฺมํ ปน อาปตฺติํ อาโรเปตฺวา ตสฺสา อทสฺสเน อปฺปฎิกเมฺม วา ภณฺฑนการกาทิอเงฺคหิ กาตพฺพํฯ เสสเมตฺถ อุตฺตานเมวฯ</p>

</p>





