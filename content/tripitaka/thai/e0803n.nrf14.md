<h1>๑๔. อตฺถตฺติกวิภาค</h1>
<p>
ภู  
ธาตุ ตาย นิปฺผนฺน-รูปญฺจาติ อิทํ ทฺวยํ;  
  
กตฺวา ปธานมเมฺหหิ, สพฺพเมตํ ปปญฺจิตํฯ  
</p>
  
<p>
ภวติ  
สฺส วสา ทานิ, วกฺขามตฺถตฺติกํ วรํ;  
  
อตฺถุทฺธาโร  
ตุ  
มนฺตญฺจ,  
ตฺวา  
ทิยนฺตํ ติกํ อิธฯ  
</p>
  
<p>ตสฺมา ตาว ธาตุโต ปวตฺตสฺส สทฺทสฺส อตฺถุทฺธาโร นียเต –</p>


<p>
ขนฺธสตฺตามนุเสฺสสุ, วิชฺชมาเน จ ธาตุยํ;  
  
ขีณาสเว รุกฺขาทิมฺหิ,  
ภูต  
สโทฺท ปวตฺตติฯ  
</p>
  
<p>
อุปฺปาเท จาปิ วิเญฺญโยฺย,  
ภูต  
สโทฺท วิภาวินา;  
  
วิปุเล โสปสโคฺคยํ, หีฬเน วิธเมปิ จ;  
  
ปราชเย เวทิยเน, นาเม ปากฎตาย จฯ  
</p>
  
<p>วุตฺตเญฺหตํ – สโทฺท ปญฺจกฺขนฺธามนุสฺสธาตุวิชฺชมานขีณาสวสตฺตรุกฺขาทีสุ ทิสฺสติฯ ‘‘ภูตมิทนฺติ ภิกฺขเว สมนุปสฺสถา’’ติอาทีสุ หิ อยํ ปญฺจกฺขเนฺธสุ ทิสฺสติฯ ‘‘ยานีธ  ภูตานิ สมาคตานี’’ติ เอตฺถ อมนุเสฺสฯ ‘‘จตฺตาโร โข ภิกฺขุ มหาภูตา เหตู’’ติ เอตฺถ ธาตูสุฯ ‘‘ภูตสฺมิํ ปาจิตฺติย’’นฺติอาทีสุ วิชฺชมาเนฯ ‘‘โย จ กาลฆโส ภูโต’’ติ เอตฺถ ขีณาสเวฯ ‘‘สเพฺพว นิกฺขิปิสฺสนฺติ, ภูตา โลเก สมุสฺสย’’นฺติ เอตฺถ สเตฺตฯ ‘‘ภูตคามปาตพฺยตายา’’ติ เอตฺถ รุกฺขาทีสูติฯ  วจนํ อิทํฯ มาทิสเทฺทน อุปฺปาทาทีนิ คยฺหเรฯ วุตฺตเญฺหตํ – ‘‘ชาตํ ภูตํ สงฺขต’’นฺติอาทีสุ สโทฺท อุปฺปาเท ทิสฺสติฯ สอุปสโคฺค ปน ‘‘ปภูตมริโย ปกโรติ ปุญฺญ’’นฺติอาทีสุ วิปุเลฯ ‘‘เยภุเยฺยน ภิกฺขูนํ ปริภูตรูโป’’ติอาทีสุ หีฬเนฯ ‘‘สมฺภูโต สาณวาสี’’ติอาทีสุ ปญฺญตฺติยํฯ ‘‘อภิภูโต มาโร วิชิโต สงฺคาโม’’ติอาทีสุ วิธมเนฯ ‘‘ปราภูตรูโปโข อยํ อเจโล ปาถิกปุโตฺต’’ติอาทีสุ ปราชเยฯ ‘‘อนุภูตํ สุขทุกฺข’’นฺติอาทีสุ เวทิยเนฯ ‘‘วิภูตํ ปญฺญายา’’ติอาทีสุ ปากฎีกรเณ ทิสฺสติ, เต สเพฺพ ‘‘รุกฺขาทีสู’’ติอาทิสเทฺทน สงฺคหิตาติ ทฎฺฐพฺพาติฯ</p>


<p>อิทานิ มนฺตปทานิ วุจฺจเนฺต –</p>


<p>ภวิตุํ, อุพฺภวิตุํ, สมุพฺภวิตุํ, ปภวิตุํ, ปราภวิตุํ, อติภวิตุํ, สมฺภวิตุํ, วิภวิตุํ, โภตุํ, สโมฺภตุํ, วิโภตุํ, ปาตุภวิตุํ, ปาตุพฺภวิตุํ วา, ปาตุโภตุํฯ อิมานิ อกมฺมกานิ มนฺตปทานิฯ</p>


<p>ปริโภตุํ  ปริภวิตุํ, อภิโภตุํ อภิภวิตุํ, อธิโภตุํ อธิภวิตุํ, อติโภตุํ อติภวิตุํ, อนุโภตุํ อนุภวิตุํ, สมนุโภตุํ สมนุภวิตุํ, อภิสโมฺภตุํ อภิสมฺภวิตุํฯ อิมานิ สกมฺมกานิ มนฺตปทานิ, สพฺพาเนตานิ สุทฺธกตฺตริ ภวนฺติฯ</p>


<p>‘‘ภาเวตุํ, ปภาเวตุํ, สมฺภาเวตุํ, วิภาเวตุํ, ปริภาเวตุํ’’อิเจฺจวมาทีนิ เหตุกตฺตริ มนฺตปทานิ, สพฺพานิปิ เหตุกตฺตริ มนฺตปทานิ สกมฺมกานิเยว ภวนฺติฯ อุเทฺทโสยํฯ</p>


<p>ตตฺร สมานตฺถปเทสุ เอกเมวาทิปทํ คเหตฺวา นิเทฺทโส กาตโพฺพ – นฺติ โหตุํ วิชฺชิตุํ ปญฺญายิตุํ สรูปํ ลภิตุํฯ เอตฺถ วุตฺตนยานุสาเรน เสสานมฺปิ มนฺตานํ นิเทฺทโส วิตฺถาเรตโพฺพ, สพฺพานิ มนฺตปทานิ จตุตฺถิยเตฺถ วตฺตนฺติ ‘‘ตฺวํ มม จิตฺตมญฺญาย, เนตฺตํ ยาจิตุมาคโต’’ติ เอตฺถ วิยฯ นฺติ หิ ยาจนตฺถายาติ อโตฺถฯ ตสฺมา นฺติอาทีนมฺปิ ‘‘ภวนตฺถายา’’ติ วา ‘‘ภวนตฺถ’’นฺติ วา ‘‘ภวนายา’’ติ วา อาทินา อโตฺถ คเหตโพฺพฯ อปิจ ‘‘เนกฺขมฺมํ ทฎฺฐุ เขมโต’’ติ เอตฺถ ‘‘ทฎฺฐุ’’นฺติ ปทสฺส ‘‘ทิสฺวา’’ติ อตฺถทสฺสนโต ยถารหํ มนฺตานิ สทฺทนฺตปทตฺถวเสนปิ คเหตพฺพานิฯ เอตานิ จ นิปาตปเทสุ สงฺคหํคจฺฉนฺติฯ วุตฺตญฺหิ  นิปาตปทปริเจฺฉเท ‘‘ตุํ อิติ จตุตฺถิยา’’ติฯ ตตฺรายมโตฺถ ‘‘ตุํ อิติ เอตทโนฺต นิปาโต จตุตฺถิยา อเตฺถ วตฺตตี’’ติฯ</p>

มนฺตกถา สมตฺตาฯ</p>


<p>อิทานิ  ทิยนฺตปทานิ วุจฺจเนฺต –</p>


<p>ภวิตฺวา, ภวิตฺวาน, ภวิตุน, ภวิย, ภวิยานฯ อุพฺภวิตฺวา, อุพฺภวิตฺวาน, อุพฺภวิตุน, อุพฺภวิย, อุพฺภวิยานฯ เอส นโย ‘‘สมุพฺภวิตฺวา, ปราภวิตฺวา, สมฺภวิตฺวา, วิภวิตฺวา, ปาตุพฺภวิตฺวา’’ติ เอตฺถาปิฯ อิมานิ อกมฺมกานิ อุสฺสุกฺกนตฺถานิ ทิยนฺตปทานิฯ</p>


<p>ภุตฺวา, ภุตฺวาน, ปริภวิตฺวา, ปริภวิตฺวาน, ปริภวิตุน, ปริภวิย, ปริภวิยาน, ปริภุยฺยฯ อภิภวิตฺวา, อภิภวิตฺวาน, อภิภวิตุน, อภิภวิย, อภิภวิยาน, อภิภุยฺยฯ เอส นโย ‘‘อธิภวิตฺวา, อติภวิตฺวา, อนุภวิตฺวา’’ติ เอตฺถาปิฯ อิทเญฺจตฺถ นิทสฺสนํฯ ‘‘ตมโวจ ราชา อนุภวิยาน ตมฺปิ, เอยฺยาสิ ขิปฺปํ อหมปิ ปูชํ กสฺส’’นฺติฯ อนุภุตฺวา, อนุภุตฺวานฯ อธิโภตฺวา, อธิโภตฺวานฯ</p>


<p>
‘‘สฎฺฐิ กปฺปสหสฺสานิ, เทวโลเก รมิสฺสติ;  
  
อเญฺญ เทเว อธิโภตฺวา, อิสฺสรํ การยิสฺสตี’’ติ  
</p>
  
<p>อิทเมตฺถ ปาฬินิทสฺสนํ, อิมานิ สกมฺมกานิ อุสฺสุกฺกนตฺถานิ ทิยนฺตปทานิฯ อิมานิ จตฺตาริ สุทฺธกตฺตริเยว ภวนฺติฯ</p>


<p>‘‘ภาเวตฺวา, ภาเวตฺวานฯ ปภาเวตฺวา, ปภาเวตฺวานฯ สมฺภาเวตฺวา, สมฺภาเวตฺวานฯ วิภาเวตฺวา, วิภาเวตฺวานฯ ปริภาเวตฺวา, ปริภาเวตฺวาน’’อิเจฺจวมาทีนิ สกมฺมกานิ อุสฺสุกฺกนตฺถานิ ทิยนฺตปทานิ เหตุกตฺตริเยว ภวนฺติฯ อุเทฺทโสยํฯ</p>


<p>ตตฺร สมานตฺถปเทสุ เอกเมวาทิปทํ คเหตฺวา นิเทฺทโส กาตโพฺพ – ติ หุตฺวา ปญฺญายิตฺวา สรูปํ ลภิตฺวาฯ เอวํ วุตฺตนยานุสาเรน เสสานมฺปิ ทิยนฺตปทานํ นิเทฺทโส วิตฺถาเรตโพฺพฯ อยํ ปน วิเสโส  ติ สมฺปตฺติํ อนุภุตฺวาติ สกมฺมกวเสน อโตฺถ คเหตโพฺพฯ ติ อิเมสญฺหิ สมานตฺถตํ สทฺธมฺมวิทู อิจฺฉนฺติฯ อตฺริทํ วุจฺจติ –</p>


<p>
‘‘ภุตฺวา ภุตฺวาน’’อิเจฺจเต, ‘‘อนุภุตฺวา’’ติมสฺส หิ;  
  
อตฺถํ สูเจนฺติ ‘‘หุตฺวา’’ติ, ปทสฺส ปน เนว เตฯ  
</p>
  
<p>
เกจิ ‘‘ภูตฺวา’’ติ ทีฆตฺตํ, ตสฺส อิจฺฉนฺติ สาสเน;  
  
ทีฆตา รสฺสตา เจว, ทฺวยเมฺปตํ ปทิสฺสติฯ  
</p>
  
<p>
สทฺทสเตฺถ จ ‘‘ภูตฺวา’’ติ, ทีฆตฺตสญฺหิตํ ปทํ;  
  
‘‘ภวิตฺวา’’ติ ปทสฺสตฺถํ, ทีเปติ น ตุ สาสเนฯ  
</p>
  
<p>
‘‘หุตฺวา’’อิติ ปทํเยว, ทีเปติ ชินสาสเน;  
  
‘‘ภวิตฺวา’’ติ ปทสฺสตฺถํ, นตฺถิ อญฺญตฺถ ตํ ปทํฯ  
</p>
  
<p>
อิเจฺจวํ สวิเสสนฺตุ, วจนํ สารทสฺสินา;  
  
สาสเน สทฺทสเตฺถ จ, วิญฺญุนา เปกฺขิตพฺพกํฯ  
</p>
  
<p>เอวํ อุสฺสุกฺกนเตฺถ ปวตฺตานิ ทิยนฺตปทานิปิ นิทฺทิฎฺฐานิ, สพฺพาเนตานิ อวิภตฺติกานีติ คเหตพฺพานิฯ  หิ นิปาตปริเจฺฉเท อวิภตฺติกานิ กตฺวา ทิยนฺตปทานิ วุตฺตานิฯ สทฺทตฺถวิทูนํ ปน มเต ปฐมาทิวิภตฺติวเสน สวิภตฺติกานิ ภวนฺติฯ</p>


<p>อิมสฺมิญฺจ ปน ทิยนฺตาธิกาเร อิทญฺจุปลกฺขิตพฺพํ – ภุตฺวา คจฺฉติ, ภุตฺวา คโต, ภุตฺวา คมิสฺสสิ, กสิตฺวา วปติฯ อุมงฺคา นิกฺขมิตฺวาน, เวเทโห นาวมารุหิฯ ภุตฺวาน ภิกฺขุ ภิกฺขสฺสุ อิจฺจาที สมานกตฺตุกานํ ธาตูนํ ทิสทฺทปฺปโยคาฯ ‘‘ภุตฺวา คจฺฉตี’’ติ เอตฺถ หิ ‘‘ภุตฺวา’’ติ อิทํ ปุพฺพกาลกฺริยาทีปกํ ปทํฯ ‘‘คจฺฉตี’’ติ อิทํ ปน อุตฺตรกาลกฺริยาทีปกํ, สมานกตฺตุกานิ เจตานิ ปทานิ เอกกตฺตุกานํ กฺริยานํ วาจกตฺตาฯ ตถา เหตฺถ โย คมนกฺริยาย  กตฺตา, โส เอว ภุญฺชนกฺริยาย กตฺตุภูโต ทฎฺฐโพฺพฯ อยํ นโย อญฺญตฺราปิ อีทิเสสุ ฐาเนสุ เนตโพฺพฯ</p>


<p>
‘‘อนฺธการํ นิหนฺตฺวาน, อุทิโตยํ ทิวากโร;  
  
วณฺณํ ปญฺญาวภาเสหิ, โอภาเสตฺวา สมุคฺคโต’’  
</p>
  
<p>อิจฺจาทีนิปิ ปน สมานกตฺตุกานํ ทิสทฺทปฺปโยคาฯ เอตฺถ หิ ‘‘นิหนฺตฺวานา’’ติ ปทํ สมานกาลกฺริยาทีปกํ ปทํฯ ‘‘อุทิโต’’ติ อิทํ ปน อุตฺตรกาลกฺริยาทีปกํ ปทนฺติ น วตฺตพฺพํ สมานกาลกฺริยาย อิธาธิเปฺปตตฺตาฯ ตสฺมาเยว สมานกาลกฺริยาทีปกํ ปทนฺติ คเหตพฺพํฯ อยํ นโย อญฺญตฺราปิ อีทิเสสุ ฐาเนสุ เนตโพฺพฯ</p>


<p>เกจิ ปน ‘‘มุขํ พฺยาทาย สยติ, อกฺขิํ ปริวเตฺตตฺวา ปสฺสตี’’ติ อุทาหรนฺติฯ อปเร ‘‘นิสชฺช อธีเต, ฐตฺวา กเถตี’’ติฯ ตตฺถ พฺยาทานปริวตฺตนุตฺตรกาโล พฺยาทานูปสมลกฺขณํ ปสฺสนกฺริยาย ลกฺขิยติฯ ‘‘นิสชฺช อธีเต, ฐตฺวา กเถตี’’ติ จ สมานกาลตายปิ อเชฺฌนกถเนหิ ปุเพฺพปิ นิสชฺชฎฺฐานานิ โหนฺตีติ สกฺกา ปุพฺพุตฺตรกาลตา สมฺภาเวตุํ, ตสฺมา ปุริมานิเยว อุทาหรณานิ ยุตฺตานิฯ อุทยสมกาลเมว หิ ตนฺนิวตฺตนียนิวตฺตนนฺติฯ</p>


<p>‘‘ทฺวารมาวริตฺวา ปวิสติ’’อิจฺจาทิ สมานกตฺตุกานํ ทิสทฺทปฺปโยโคฯ ยสฺมา ปเนตฺถ ปวิสนกฺริยา ปุริมา, อาวรณกฺริยา ปน ปจฺฉิมา, ตสฺมา ‘‘อาวริตฺวา’’ติ อิทํ อปรกาลกฺริยาทีปกํ ปทนฺติ เวทิตพฺพํฯ ‘‘ปวิสตี’’ติ อิทํ ปน ปุพฺพกาลกฺริยาทีปกํ ปทนฺติฯ อยํ นโย  อญฺญตฺราปิ อีทิเสสุ ฐาเนสุ เนตโพฺพฯ อปเร ‘‘ธ’นฺติ กจฺจ ปติโต ทโณฺฑ’’ติ อุทาหรณนฺติฯ อภิฆาตภูตสมาโยเค ปน อภิฆาตชสทฺทสฺส สมานกาลตา เอตฺถ ลพฺภตีติ อิธาปิ ปุริมานิเยว อุทาหรณานิ ยุตฺตานีติฯ</p>


<p>‘‘ปิสาจํ ทิสฺวา จสฺส ภยํ โหติฯ ปญฺญาย จสฺส ทิสฺวา อาสวา ปริกฺขีณา’’อิจฺจาทิ  กตฺตริ ปโยโคฯ เอตฺถ หิ ปิสาจํ ทิสฺวา ปุริสสฺส ภยํ โหติ, ปญฺญาย ทิสฺวา อสฺส ปุคฺคลสฺส อาสวา ปริกฺขีณาฯ เอวํ สมานกตฺตุกตา ธาตูนํ น ลพฺภติ ทสฺสนกฺริยาย ปุริเสสุ ปวตฺตนโต, ภวนาทิกฺริยาย จ ภยาทีสุ ปวตฺตนโตติ ทฎฺฐพฺพํฯ อยํ นโย อญฺญตฺราปิ อีทิเสสุ ฐาเนสุ เนตโพฺพฯ</p>


<p>อิทมฺปิ ปเนตฺถ อุปลกฺขิตพฺพํ ‘‘อปฺปตฺวา นทิํ ปพฺพโต, อติกฺกมฺม ปพฺพตํ นที’’อิจฺจาทิ ฯ ‘‘สีหํ ทิสฺวา ภยํ โหติ, ฆตํ ปิวิตฺวา พลํ ชายเต, ‘ธ’นฺติ กตฺวา ทโณฺฑ ปติโต’’อิจฺจาทิ ฯ ‘‘นฺหตฺวา คมนํ, ภุตฺวา สยนํฯ อุปาทาย รูป’’มิจฺจาปิ ติฯ</p>


<p>อิเจฺจวํ สพฺพถาปิ สมานกตฺตุกานํ ธาตูนํ ปุพฺพกาเล ทิสทฺทปฺปโยโค, สมานกตฺตุกานํ สมานกาเล ทิสทฺทปฺปโยโค, สมานกตฺตุกานํ อปรกาเล ทิสทฺทปฺปโยโค, อสมานกตฺตุกานํ ทิสทฺทปฺปโยโค, ปราปรโยโค , ลกฺขณเหตุอาทิปฺปโยโค, พฺยตฺตเยน สทฺทสิทฺธิปฺปโยโคติ สตฺตธา ทิยนฺตานํ ปทานํ ปโยโค เวทิตโพฺพฯ</p>


<p>ยทิ เอวํ กสฺมา  ‘‘ปุพฺพกาเลกกตฺตุกานํ ตุน ตฺวาน ตฺวา วา’’ติ ปุพฺพกาเลเยว เอกกตฺตุกคฺคหณํ กตนฺติ? เยตุเยฺยน ทิยนฺตานํ ปทานํ ปุริมกาลกฺริยาทีปนโตฯ กจฺจายเน หิ เยภุเยฺยน ปวตฺติํ สนฺธาย ‘‘ปุพฺพกาเลกกตฺตุกาน’’นฺติ วุตฺตํฯ ยสฺมา ปน ‘‘อิติ กตฺวา’’ติอาทีนํ ปทานํ เหตุอตฺถวเสนปิ ปุพฺพาจริเยหิ อโตฺถ สํวณฺณิโต, ตสฺมา ‘‘ภวิตฺวา’’ติอาทีนํ ธาตุมยานํ ทิสทฺทนฺตานํ ปทานํ อเญฺญสญฺจ ‘‘ปจิตฺวา’’ติอาทีนํ ยถาปโยคํ ‘‘ภวนเหตุ ปจนเหตู’’ติอาทินา เหตุอโตฺถปิ คเหตโพฺพฯ อตฺริทํ วุจฺจติ –</p>


<p>
เหตุเตฺถปิ ยโต โหนฺติ, สทฺทา อุสฺสุกฺกนตฺถกา;  
  
ตสฺมา เหตุวเสนาปิ, วเทยฺยตฺถํ วิจกฺขโณฯ  
</p>
  
<p>
‘‘อิติ กตฺวา’’ติ สทฺทสฺส, อตฺถสํวณฺณนาสุ หิ;  
  
‘‘อิติ กรณเหตู’’ติ, อโตฺถ ธีเรหิ คยฺหติฯ  
</p>
  
<p>
‘‘คจฺฉามิ ทานิ นิพฺพานํ, ยตฺถ คนฺตฺวา น โสจติ’’;  
  
อิติ ปาเฐปิ เหตุโตฺถ, คยฺหเต ปุพฺพวิญฺญุภิฯ  
</p>
  
<p>
‘‘ยสฺมิํ นิพฺพาเน คมน-เหตู’’ติ หิ กถียเต;  
  
เหตุเตฺถวํ ยถาโยค-มญฺญตฺราปิ อยํ นโยฯ  
</p>
  
<p>เอวํ สทฺทสฺส อตฺถุทฺธาโร จ มนฺตปทญฺจ ทิยนฺตปทญฺจาติ อตฺถตฺติกํ วิภตฺตํฯ</p>


<p>
โย  
อิมมตฺถติกํ สุวิภตฺตํ,  
  
กณฺณรสายนมาคมิกานํ;  
  
ธารยเต ส ภเว คตกงฺขา,  
  
ปาวจนมฺหิ คเต สุขุมเตฺถฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
อตฺถตฺติกวิภาโค นาม  
</p>
  
จุทฺทสโม ปริเจฺฉโทฯ  
</p>
  
เอวํ นานปฺปการโต  
ภู  
ธาตุรูปานิ ทสฺสิตานิฯ  
</p>
  
ปทมาลา นิฎฺฐิตาฯ  
</p>
  
  
  
  
  