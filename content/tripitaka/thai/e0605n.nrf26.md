<h1>นวคุณทีปนีคาถา</h1>
<ol>
<li>
เอวํ หิ พุทฺธตฺตมุปาคโต โส,  
  
เทเสสิ ธมฺมํ สนรามรานํ;  
  
นานานเยหีภิสเมสิ สเตฺต,  
  
ตสฺมา หิ ฌาโต ติภเวสุ นาโถฯ  
</li>
  
<li>
อทฺธา ลทฺธา ธมฺมาโลกํ,  
  
ทิฎฺฐา ปตฺตา ญาตา สจฺจํ;  
  
ติญฺญาราคาโทสโมหา,  
  
โถเมสุํ เต เทวา พฺรหฺมาฯ  
</li>
  
<li>
มุนิราชวโร นรราชวโร,  
  
ทิวิเทววโร สุจิพฺรหฺมวโร;  
  
สกปาปหโร ปรปาปหโร,  
  
สกวุฑฺฒิกโร ปรวุฑฺฒิกโรฯ  
</li>
  
<li>
สนรามรุพฺรหฺมคเณภิ รุตา,  
  
อรหาทิคุณา วิปุลา วิมลา;  
  
นวธา วสุธาคคเณ,  
  
สกเล ติทิเว ติภเว วิสฎาฯ  
</li>
  
<li>
เย ปิสฺส เต ภควโต จ อจินฺติยาที,  
  
สุทฺธาติสุทฺธตรพุทฺธคุณา หิ สเพฺพ;  
  
สเงฺขปโต นววิเธสุ ปเทสุ ขิตฺตา,  
  
วกฺขามิ ทานิ อรหาทิคุเณ อหํ ปิฯ  
</li>
  
<li>
โย จีธ ชาโต อรหํ นิราโส,  
  
สมฺมาภิสมฺพุทฺธสมนฺตจกฺขุ;  
  
สมฺปนฺนวิชฺชาจรโณฆติโณฺณ,  
  
สมฺมาคโต โส สุคโต คโต วฯ  
</li>
  
<li>
อเวทิ โส โลกมิมํ ปรญฺจ,  
  
อมุตฺตโร สารถิทมฺมสเตฺต;  
  
สเทวกานํ วรสตฺถุกิจฺจํ,  
  
อกาสิ พุโทฺธ ภควา วิสุโทฺธฯ  
</li>
  
  
  
  
  