<h1>๒. หตฺถินาควโคฺค</h1>
<h3>๑. มาตุโปสกจริยาวณฺณนา</h3>
<p> ทุติยวคฺคสฺส    ปฐเม ติ หตฺถีฯ ติ อนฺธาย ชราชิณฺณาย มาตุยา ปฎิชคฺคนโกฯ ติ ภูมิยํฯ ติ สีลคุเณน, ตทา  สทิโส นตฺถิฯ</p>


<p>โพธิสโตฺต หิ ตทา หิมวนฺตปฺปเทเส หตฺถิโยนิยํ นิพฺพตฺติฯ โส สพฺพเสโต อภิรูโป ลกฺขณสมฺปโนฺน มหาหตฺถี อเนกหตฺถิสตสหสฺสปริวาโร อโหสิฯ มาตา ปนสฺส อนฺธาฯ โส มธุรผลาผลานิ หตฺถีนํ หเตฺถสุ ทตฺวา มาตุ เปเสติฯ หตฺถิโน ตสฺสา อทตฺวา สยํ ขาทนฺติฯ โส ปริคฺคณฺหโนฺต ตํ ปวตฺติํ ญตฺวา ‘‘ยูถํ ปหาย มาตรเมว โปเสสฺสามี’’ติ รตฺติภาเค อเญฺญสํ หตฺถีนํ อชานนฺตานํ มาตรํ คเหตฺวา จโณฺฑรณปพฺพตปาทํ คนฺตฺวา เอกํ นฬินิํ อุปนิสฺสาย ฐิตาย ปพฺพตคุหาย มาตรํ ฐเปตฺวา โปเสสิฯ</p>


<p> ติ เอโก วนจรโก ปุริโส ตสฺมิํ มหาวเน วิจรโนฺต มํ ทิสฺวาฯ ติ พาราณสิรโญฺญ มํ อาโรเจสิฯ</p>


<p>โส หิ มคฺคมูโฬฺห ทิสํ ววตฺถเปตุํ อสโกฺกโนฺต มหเนฺตน สเทฺทน ปริเทวิฯ โพธิสโตฺตปิ ตสฺส สทฺทํ สุตฺวา ‘‘อยํ ปุริโส อนาโถ, น โข ปเนตํ ปติรูปํ, ยํ เอส มยิ ฐิเต อิธ วินเสฺสยฺยา’’ติ ตสฺส สนฺติกํ คนฺตฺวา ตํ  ภเยน ปลายนฺตํ ทิสฺวา ‘‘อโมฺภ ปุริส, นตฺถิ เต มํ นิสฺสาย ภยํ, มา ปลายิ, กสฺมา ตฺวํ ปริเทวโนฺต วิจรสี’’ติ ปุจฺฉิตฺวา ‘‘สามิ, อหํ มคฺคมูโฬฺห อชฺช เม สตฺตโม ทิวโส’’ติ วุเตฺต ‘‘โภ ปุริส, มา ภายิ, อหํ ตํ มนุสฺสปเถ ฐเปสฺสามี’’ติ ตํ อตฺตโน ปิฎฺฐิยํ นิสีทาเปตฺวา อรญฺญโต นีหริตฺวา นิวตฺติฯ โสปิ ปาโป ‘‘นครํ คนฺตฺวา รโญฺญ อาโรเจสฺสามี’’ติ รุกฺขสญฺญํ ปพฺพตสญฺญญฺจ กโรโนฺตว นิกฺขมิตฺวา พาราณสิํ อคมาสิฯ ตสฺมิํ กาเล รโญฺญ มงฺคลหตฺถี มโต ฯ โส ปุริโส ราชานํ อุปสงฺกมิตฺวา มหาปุริสสฺส อตฺตโน ทิฎฺฐภาวํ อาโรเจสิฯ เตน วุตฺตํ ติอาทิฯ</p>


<p>ตตฺถ  ติ ตว โอปวยฺหํ กาตุํ อนุจฺฉวิโก ยุโตฺตฯ ติ ตสฺส คหเณ คมนุปเจฺฉทนตฺถํ สมนฺตโต ขณิตพฺพปริกฺขาย วา กเรณุยา กณฺณปุเฎน อตฺตานํ ปฎิจฺฉาเทตฺวา ขิตฺตปาสรชฺชุยา พนฺธิตพฺพสงฺขาตอาลาเนน วา ยตฺถ ปวิโฎฺฐ กตฺถจิ คนฺตุํ น สโกฺกติ, ตาทิสวญฺจนกาสุยา วา อโตฺถ ปโยชนํ นตฺถิฯ ติ คหณสมกาลํ เอวฯ ติ อาคมิสฺสติฯ</p>


<p>ราชา อิมํ มคฺคเทสกํ กตฺวา อรญฺญํ คนฺตฺวา ‘‘อิมินา วุตฺตํ หตฺถินาคํ อาเนหี’’ติ หตฺถาจริยํ สห ปริวาเรน เปเสสิฯ โส เตน สทฺธิํ คนฺตฺวา โพธิสตฺตํ นฬินิํ ปวิสิตฺวา โคจรํ คณฺหนฺตํ ปสฺสิฯ เตน วุตฺตํ –</p>


<ol>
<li>
‘‘ตสฺส ตํ วจนํ สุตฺวา, ราชาปิ ตุฎฺฐมานโส;  
  
เปเสสิ หตฺถิทมกํ, เฉกาจริยํ สุสิกฺขิตํฯ  
</li>
  
<li>
‘‘คนฺตฺวา โส หตฺถิทมโก, อทฺทส ปทุมสฺสเร;  
  
ภิสมุฬาลํ อุทฺธรนฺตํ, ยาปนตฺถาย มาตุยา’’ติฯ  
</li>
  
<p>ตตฺถ นฺติ หตฺถิพนฺธนาทิวิธิมฺหิ กุสลํ หตฺถาจริยํฯ นฺติ หตฺถีนํ สิกฺขาปนวิชฺชาย นิฎฺฐงฺคมเนน สุฎฺฐุ สิกฺขิตํฯ
</ol></p>


<p> นฺติ ‘‘ภโทฺท อยํ หตฺถาชานีโย น มโนฺท, น จโณฺฑ, น โวมิสฺสสีโล วา’’ติ มม สีลคุณํ ชานิตฺวาฯ กถํ?   ติ สุสิกฺขิตหตฺถิสิปฺปตฺตา มม ลกฺขณํ สมนฺตโต อุปธาเรสิฯ เตน โส ฯ</p>


<p> โพธิสโตฺต หตฺถาจริยํ ทิสฺวา – ‘‘อิทํ ภยํ มยฺหํ เอตสฺส ปุริสสฺส สนฺติกา อุปฺปนฺนํ, อหํ โข ปน มหาพโล หตฺถิสหสฺสมฺปิ วิทฺธํเสตุํ สมโตฺถ, ปโหมิ กุชฺฌิตฺวา สรฎฺฐกํ เสนาวาหนํ นาเสตุํ, สเจ ปน กุชฺฌิสฺสามิ, สีลํ เม ภิชฺชิสฺสติ, ตสฺมา สตฺตีหิ โกฎฺฎิยมาโนปิ  น กุชฺฌิสฺสามี’’ติ จิตฺตํ อธิฎฺฐาย สีสํ โอนาเมตฺวา นิจฺจโลว อฎฺฐาสิฯ เตนาห ภควา นฺติอาทิฯ</p>


<p>ตตฺถ  นฺติ สภาวสิทฺธํฯ นฺติ สรีรเมว อนุคตํ กายพลํ, น อุปายกุสลตาสงฺขาตญาณานุคตนฺติ อธิปฺปาโยฯ นฺติ อชฺชกาเล อเนเกสํ หตฺถิสหสฺสานํ สมุทิตานํฯ นฺติ เตสํ สรีรพเลน สมสมเมว หุตฺวา สทิสํ, น อุปมามเตฺตนฯ มงฺคลหตฺถิกุเล หิ ตทา โพธิสโตฺต อุปฺปโนฺนติฯ</p>


<p> นฺติ มํ คหณาย อุปคตานํ เตสํ อหํ ยทิ กุเชฺฌยฺยํ, เตสํ ชีวิตมทฺทเน ปฎิพโล ภเวยฺยํฯ น เกวลํ เตสเญฺญว, อถ โข นฺติ ยโต รชฺชโต เตสํ อาคตานํ มนุสฺสานํ สพฺพมฺปิ รชฺชํ โปเถตฺวา จุณฺณวิจุณฺณํ กเรยฺยํฯ</p>


<p> ติ เอวํ สมโตฺถปิ จ อหํ อตฺตนิ ปติฎฺฐิตาย สีลรกฺขาย สีลคุตฺติยา คุโตฺต พโนฺธ วิยฯ นฺติ ตสฺส สีลสฺส อญฺญถตฺตภูตํ เตสํ สตฺตานํ โปถนาทิวิธิํ มยฺหํ จิเตฺต น กโรมิ, ตตฺถ จิตฺตมฺปิ น อุปฺปาเทมิฯ ติ อาลานตฺถเมฺภ ปกฺขิปนฺตํ, ‘‘ทิสฺวาปี’’ติ วจนเสโสฯ กสฺมาติ เจ, สีลปารมิปูริยา อีทิเสสุ ฐาเนสุ สีลํ อขเณฺฑนฺตสฺส เม นจิรเสฺสว สีลปารมี ปริปูเรสฺสตีติ สีลปารมิปริปูรณตฺถํ ตสฺส อญฺญถตฺตํ จิเตฺต น กโรมีติ โยชนาฯ</p>


<p> นฺติ คาถายปิ สีลรกฺขาย ทฬฺหํ กตฺวา สีลสฺส  อธิฎฺฐิตภาวเมว ทเสฺสติฯ ตตฺถ นฺติ ภิเนฺทยฺยุํฯ ติ มม สีลสฺส ขณฺฑนภเยนฯ</p>


<p>เอวํ ปน จิเนฺตตฺวา โพธิสเตฺต นิจฺจเล ฐิเต หตฺถาจริโย ปทุมสรํ โอตริตฺวา ตสฺส ลกฺขณสมฺปตฺติํ ทิสฺวา ‘‘เอหิ ปุตฺตา’’ติ รชตทามสทิสาย โสณฺฑาย คเหตฺวา สตฺตเม ทิวเส พาราณสิํ ปาปุณิฯ โส อนฺตรามเคฺค วตฺตมาโนว รโญฺญ สาสนํ เปเสสิฯ ราชา นครํ อลงฺการาเปสิฯ หตฺถาจริโย โพธิสตฺตํ กตคนฺธปริภณฺฑํ อลงฺกตปฎิยตฺตํ หตฺถิสาลํ เนตฺวา วิจิตฺรสาณิยา ปริกฺขิปาเปตฺวา รโญฺญ อาโรเจสิฯ ราชา นานคฺครสโภชนํ อาทาย คนฺตฺวา โพธิสตฺตสฺส  ทาเปสิฯ โส ‘‘มาตรํ วินา โคจรํ น คณฺหิสฺสามี’’ติ ปิณฺฑํ น คณฺหิฯ ยาจิโตปิ อคฺคเหตฺวา –</p>


<p>
‘‘สา  
นูนสา กปณิกา, อนฺธา อปริณายิกา;  
  
ขาณุํ ปาเทน ฆเฎฺฎติ, คิริํ จโณฺฑรณํ ปตี’’ติฯ –  
</p>
  
<p>อาหฯ ตํ สุตฺวา ราชา –</p>


<p>
‘‘กา นุ เต สา มหานาค, อนฺธา อปริณายิกา;  
  
ขาณุํ ปาเทน ฆเฎฺฎติ, คิริํ จโณฺฑรณํ ปตี’’ติฯ – ปุจฺฉิตฺวา –  
</p>
  
<p>
‘‘มาตา เม สา มหาราช, อนฺธา อปริณายิกา;  
  
ขาณุํ ปาเทน ฆเฎฺฎติ, คิริํ จโณฺฑรณํ ปตี’’ติฯ –  
</p>
  
<p>วุเตฺต อชฺช สตฺตโม ทิวโส ‘‘มาตา เม โคจรํ น ลภิตฺถา’’ติ วทโต อิมสฺส โคจรํ อคณฺหนฺตสฺสฯ ตสฺมา –</p>


<p>
‘‘มุญฺจเถตํ มหานาคํ, โยยํ ภรติ มาตรํ;  
  
สเมตุ มาตรา นาโค, สห สเพฺพหิ ญาติภี’’ติฯ – วตฺวา มุญฺจาเปสิ –  
</p>
  
<p>
‘‘มุโตฺต จ พนฺธนา นาโค, มุตฺตทามาย กุญฺชโร;  
  
มุหุตฺตํ อสฺสาสยิตฺวา, อคมา เยน ปพฺพโต’’ติฯ  
</p>
  
<p>ตตฺถ ติ วรากาฯ ติ อนฺธตาย ปุตฺตวิโยคทุเกฺขน จ ปริเทวมานา ตตฺถ ตตฺถ รุกฺขกฬิงฺคเร ปาเทน ฆเฎฺฎติฯ ติ จโณฺฑรณปพฺพตาภิมุขี, ตสฺมิํ ปพฺพตปาเท ปริพฺภมมานาติ อโตฺถฯ ติ โส หตฺถินาโค  พนฺธนา มุโตฺต โถกํ วิสฺสมิตฺวา รโญฺญ ทสราชธมฺมคาถาหิ ธมฺมํ เทเสตฺวา ‘‘อปฺปมโตฺต โหหิ, มหาราชา’’ติ โอวาทํ ทตฺวา มหาชเนน คนฺธมาลาทีหิ ปูชิยมาโน นครา นิกฺขมิตฺวา ตทเหว มาตรา สมาคนฺตฺวา สพฺพํ ปวตฺติํ อาจิกฺขิฯ สา ตุฎฺฐมานสา –</p>


<p>
‘‘จิรํ  
ชีวตุ โส ราชา, กาสีนํ รฎฺฐวฑฺฒโน;  
  
โย เม ปุตฺตํ ปโมเจสิ, สทา วุทฺธาปจายิก’’นฺติฯ (ชา. ๑.๑๑.๑๒) –  
</p>
  
<p>รโญฺญ อนุโมทนํ อกาสิฯ ราชา โพธิสตฺตสฺส คุเณ ปสีทิตฺวา นฬินิยา อวิทูเร คามํ มาเปตฺวา โพธิสตฺตสฺส มาตุ จสฺส นิพทฺธํ วตฺตํ ปฎฺฐเปสิ ฯ อปรภาเค โพธิสโตฺต มาตริ มตาย ตสฺสา สรีรปริหารํ กตฺวา กุรณฺฑกอสฺสมปทํ นาม คโตฯ ตสฺมิํ ปน ฐาเน หิมวนฺตโต โอตริตฺวา ปญฺจสตา อิสโย วสิํสุฯ ตํ วตฺตํ เตสํ ทตฺวา ราชา โพธิสตฺตสฺส สมานรูปํ สิลาปฎิมํ กาเรตฺวา มหาสกฺการํ ปวเตฺตสิฯ ชมฺพุทีปวาสิโน อนุสํวจฺฉรํ สนฺนิปติตฺวา หตฺถิมหํ นาม กริํสุฯ</p>


<p>ตทา ราชา อานโนฺท อโหสิ, หตฺถินี มหามายา, วนจรโก เทวทโตฺต, มาตุโปสกหตฺถินาโค โลกนาโถฯ</p>


<p>อิธาปิ ทานปารมิอาทโย ยถารหํ นิทฺธาเรตพฺพาฯ สีลปารมี ปน อติสยวตีติ สา เอว เทสนํ อาสฺนฺฬหาฯ ตถา ติรจฺฉานโยนิยํ อุปฺปโนฺนปิ พฺรหฺมปุพฺพเทวปุพฺพาจริยอาหุเนยฺยาทิภาเวน สพฺพญฺญุพุเทฺธนปิ ปสตฺถภาวานุรูปํ มาตุยา ครุจิตฺตํ อุปฎฺฐเปตฺวา ‘‘มาตา นาเมสา ปุตฺตสฺส พหูปการา, ตสฺมา มาตุปฎฺฐานํ นาม ปณฺฑิเตน ปญฺญตฺต’’นฺติ มนสิ กตฺวา อเนเกสํ หตฺถิสหสฺสานํ อิสฺสราธิปติ มหานุภาโว ยูถปติ หุตฺวา เตหิ อนุวตฺติยมาโน เอกกวิหาเร อนฺตรายํ อคเณตฺวา ยูถํ ปหาย เอกโก หุตฺวา อุปการิเขตฺตํ ปูเชสฺสามีติ มาตุโปสนํ, มคฺคมูฬฺหปุริสํ ทิสฺวา อนุกมฺปาย ตํ คเหตฺวา มนุสฺสโคจรสมฺปาปนํ, เตน จ กตาปราธสหนํ , หตฺถาจริยปฺปมุขานํ อตฺตานํ พนฺธิตุํ อาคตปุริสานํ สมโตฺถปิ สมาโน สนฺตาสนมเตฺตนปิ เตสํ ปีฬนา ภวิสฺสติ, มยฺหญฺจ สีลสฺส ขณฺฑาทิภาโวติ ตถา อกตฺวา สุทเนฺตน โอปวโยฺห วิย สุเขเนว คหณูปคมนํ, มาตรํ วินา น กญฺจิ อโชฺฌหริสฺสามีติ สตฺตาหมฺปิ อนาหารตา, อิมินาปาหํ พนฺธาปิโตติ จิตฺตํ อนุปฺปาเทตฺวา ราชานํ เมตฺตาย ผรณํ, ตสฺส จ นานานเยหิ ธมฺมเทสนาติ เอวมาทโย อิธ มหาปุริสสฺส คุณานุภาวา วิภาเวตพฺพาฯ เตน วุตฺตํ – ‘‘เอวํ อจฺฉริยา เอเต, อพฺภุตา จ มเหสิโน…เป.… ธมฺมสฺส อนุธมฺมโต’’ติฯ</p>

</p>


<h3>๒. ภูริทตฺตจริยาวณฺณนา</h3>
<p> ทุติเย   ติ ภูริสมทโตฺตฯ ทโตฺตติ หิ ตทา โพธิสตฺตสฺส มาตาปิตูหิ กตํ นามํฯ ยสฺมา ปเนโส นาคภวเน วิรูปกฺขมหาราชภวเน ตาวติํสภวเน จ อุปฺปเนฺน ปเญฺห สมฺมเทว วินิจฺฉินาติ, เอกทิวสญฺจ วิรูปกฺขมหาราเช นาคปริสาย สทฺธิํ ติทสปุรํ คนฺตฺวา สกฺกํ ปริวาเรตฺวา นิสิเนฺน เทวานมนฺตเร ปโญฺห สมุฎฺฐาสิฯ ตํ โกจิ กเถตุํ นาสกฺขิฯ สเกฺกน ปน อนุญฺญาโต ปลฺลงฺกวรคโต หุตฺวา มหาสโตฺตว กเถสิฯ อถ นํ เทวราชา ทิพฺพคนฺธปุเปฺผหิ ปูเชตฺวา ‘‘ทตฺต, ตฺวํ ปถวิสมาย วิปุลาย ปญฺญาย สมนฺนาคโต อิโต ปฎฺฐาย ภูริทโตฺต นามา’’ติ อาหฯ ภูรีติ หิ ปถวิยา นามํ, ตสฺมา ภูริสมตาย ภูเต อเตฺถ รมตีติ จ ภูริสงฺขาตาย มหติยา ปญฺญาย สมนฺนาคตตฺตา มหาสโตฺต ‘‘ภูริทโตฺต’’ติ ปญฺญายิตฺถฯ มหติยา ปน นาคิทฺธิยา สมนฺนาคตตฺตา ติฯ</p>


<p>อตีเต หิ อิมสฺมิํเยว กเปฺป พาราณสิรโญฺญ ปุโตฺต ปิตรา รฎฺฐโต ปพฺพาชิโต วเน วสโนฺต อญฺญตราย นาคมาณวิกาย  สํวาสํ กเปฺปสิฯ เตสํ สํวาสมนฺวาย เทฺว ทารกา ชายิํสุ – ปุโตฺต จ ธีตา จฯ ปุตฺตสฺส ‘‘สาครพฺรหฺมทโตฺต’’ติ นามํ กริํสุ ธีตาย ‘‘สมุทฺทชา’’ติฯ โส อปรภาเค ปิตุ อจฺจเยน พาราณสิํ คนฺตฺวา รชฺชํ กาเรสิฯ อถ ธตรโฎฺฐ นาม นาคราชา ปญฺจโยชนสติเก นาคภวเน นาครชฺชํ กาเรโนฺต ตํ อภูตวาทิเกน จิตฺตจูเฬน นาม กจฺฉเปน ‘‘พาราณสิราชา อตฺตโน ธีตรํ ตุยฺหํ ทาตุกาโม, สา โข ปน ราชธีตา สมุทฺทชา นาม อภิรูปา ทสฺสนียา ปาสาทิกา จา’’ติ กถิตํ สุตฺวา ธตรโฎฺฐ จตฺตาโร นาคมาณวเก เปเสตฺวา ตํ ทาตุํ อนิจฺฉนฺตํ นาควิภิํสิกาย ภิํสาเปตฺวา ‘‘ทมฺมี’’ติ วุเตฺต มหนฺตํ ปณฺณาการํ เปเสตฺวา มหติยา นาคิทฺธิยา มหเนฺตน ปริวาเรน ตสฺส ธีตรํ นาคภวนํ เนตฺวา อคฺคมเหสิฎฺฐาเน ฐเปสิฯ</p>


<p>สา อปรภาเค ธตรฎฺฐํ ปฎิจฺจ สุทสฺสโน, ทโตฺต, สุโภโค, อริโฎฺฐติ จตฺตาโร ปุเตฺต ปฎิลภิฯ เตสุ ทโตฺต โพธิสโตฺต, โส ปุเพฺพ วุตฺตนเยเนว สเกฺกน ตุฎฺฐจิเตฺตน ‘‘ภูริทโตฺต’’ติ คหิตนามตฺตา ‘‘ภูริทโตฺต’’เตฺวว  ปญฺญายิตฺถฯ อถ เนสํ ปิตา โยชนสติกํ โยชนสติกํ รชฺชํ ภาเชตฺวา อทาสิฯ มหโนฺต ยโส อโหสิฯ โสฬสโสฬสนาคกญฺญาสหสฺสานิ ปริวารยิํสุฯ ปิตุปิ เอกโยชนสตเมว รชฺชํ อโหสิฯ ตโย ปุตฺตา มาเส มาเส มาตาปิตโร ปสฺสิตุํ อาคจฺฉนฺติ, โพธิสโตฺต ปน อนฺวทฺธมาสํ อาคจฺฉติฯ</p>


<p>โส  เอกทิวสํ วิรูปกฺขมหาราเชน สทฺธิํ สกฺกสฺส อุปฎฺฐานํ คโต เวชยนฺตปาสาทํ สุธมฺมเทวสภํ ปาริจฺฉตฺตกโกวิฬารํ ปณฺฑุกมฺพลสิลาสนํ เทวจฺฉราปริวารํ อติมโนหรํ สกฺกสมฺปตฺติํ ทิสฺวา ‘‘เอตฺตกมตฺตมฺปิ นาคตฺตภาเว ฐิตสฺส ทุลฺลภํ, กุโต สมฺมาสโมฺพธี’’ติ นาคตฺตภาวํ ชิคุจฺฉิตฺวา ‘‘นาคภวนํ คนฺตฺวา อุโปสถวาสํ วสิตฺวา สีลเมว ปคฺคณฺหิสฺสามิ, ตํ โพธิปริปาจนํ โหติ, อิมสฺมิํ เทวโลเก อุปฺปตฺติการณํ ภวิสฺสตี’’ติ จิเนฺตตฺวา นาคภวนํ คนฺตฺวา มาตาปิตโร อาห – ‘‘อมฺมตาตา, อหํ อุโปสถกมฺมํ กริสฺสามี’’ติฯ เตหิ ‘‘อิเธว อุโปสถํ อุปวสาหิ, พหิคตานํ นาคานํ มหนฺตํ ภย’’นฺติ  วุเตฺต เอกวารํ ตถา กตฺวา นาคกญฺญาหิ อุปทฺทุโต ปุนวาเร มาตาปิตูนํ อนาโรเจตฺวา อตฺตโน ภริยํ อามเนฺตตฺวา ‘‘ภเทฺท, อหํ มนุสฺสโลกํ คนฺตฺวา ยมุนาตีเร มหานิโคฺรธรุโกฺข อตฺถิ ตสฺส อวิทูเร วมฺมิกมตฺถเก โภเค อาภุชิตฺวา จตุรงฺคสมนฺนาคตํ อุโปสถํ อธิฎฺฐาย นิปชฺชิตฺวา ‘‘อุโปสถกมฺมํ กริสฺสามี’’ติ นาคภวนโต นิกฺขมิตฺวา ตถา กโรติฯ เตน วุตฺตํ นฺติอาทิฯ</p>


<p>ตตฺถ ติ วิรูปเกฺขน นาม นาคาธิปติมหาราเชนฯ นฺติ ตาวติํสเทวโลกํฯ นฺติ อคญฺฉิํ, อุปสงฺกมิํ อหํฯ</p>


<p> ติ ตสฺมิํ เทวโลเกฯ นฺติ อทฺทกฺขิํ อหํ -สโทฺท นิปาตมโตฺตฯ ติ เอกนฺตํ อจฺจนฺตเมว สุเขน สมงฺคีภูเตฯ วุตฺตเญฺหตํ ภควตา – ‘‘สนฺติ, ภิกฺขเว, ฉ ผสฺสายตนิกา นาม สคฺคาฯ ยาวญฺจิทํ, ภิกฺขเว, น สุกรํ อกฺขาเนน ปาปุณิตุํ ยาว สุขา สคฺคา’’ติ  (ม. นิ. ๓.๒๕๕) จฯ ติ ตสฺมิํ สคฺคสฺมิํ อุปฺปตฺติวเสน คมนตฺถายฯ นฺติ สีลสงฺขาตํ วตํฯ อถ วา นฺติ อุโปสถสีลเญฺจว ‘‘มม จมฺมํ จมฺมตฺถิกา หรนฺตู’’ติอาทินา อตฺตโน สรีราวยวปริจฺจาคสมาทิยนสงฺขาตํ วตญฺจฯ</p>


<p> นฺติ มุขโธวนาทิสรีรปฎิชคฺคนํฯ นฺติ อินฺทฺริยานิ นิพฺพิเสวนานิ กาตุํ สรีรฎฺฐิติมตฺตกํ อาหารํ อาหริตฺวาฯ ติ จตฺตาริ องฺคานิฯ ติ อธิฎฺฐหิตฺวาฯ ติ สยามิฯ</p>


<p> ติอาทิ เตสํ จตุนฺนํ องฺคานํ ทสฺสนํฯ ตตฺถ จ ฉวิจมฺมานํ วิสฺสชฺชนํ เอกํ องฺคํ, เสสานิ เอเกกเมว, มํสคฺคหเณเนว เจตฺถ รุธิรมฺปิ สงฺคหิตนฺติ ทฎฺฐพฺพํฯ ติ เอเตหิ ฯ ติ ยสฺส เอเตหิ ฉวิอาทีหิ  อตฺถิ, ตสฺส มยา ทินฺนเมเวตํฯ สพฺพํ โส หรตูติ อตฺตโน อตฺตภาเว อนเปกฺขปวารณํ ปวาเรติฯ</p>


<p>เอวํ  มหาสตฺตสฺส อิมินา นิยาเมเนว อนฺวทฺธมาสํ อุโปสถกมฺมํ กโรนฺตสฺส ทีโฆ อทฺธา วีติวโตฺตฯ เอวํ คจฺฉเนฺต กาเล เอกทิวสํ อญฺญตโร เนสาทพฺราหฺมโณ โสมทเตฺตน นาม อตฺตโน ปุเตฺตน สห ตํ ฐานํ ปตฺวา อรุณุคฺคมนสมเย นาคกญฺญาหิ ปริวาริยมานํ มหาสตฺตํ ทิสฺวา ตสฺส สนฺติกํ อคมาสิฯ ตาวเทว นาคกญฺญาโย ปถวิยํ นิมุชฺชิตฺวา นาคภวนเมว คตาฯ พฺราหฺมโณ มหาสตฺตํ ปุจฺฉิ – ‘‘โก นุ โข ตฺวํ, มาริส, เทโว วา ยโกฺข วา นาโค วา’’ติ? โพธิสโตฺต ยถาภูตํ อตฺตานํ อาวิ กตฺวา สจายํ อิโต คเจฺฉยฺย, อิธ เม วาสํ มหาชนสฺส ปากฎํ กเรยฺย, เตน เม อุโปสถวาสสฺส อนฺตราโยปิ สิยาฯ ยํนูนาหํ อิโต อิมํ นาคภวนํ เนตฺวา มหติยา สมฺปตฺติยา โยเชยฺยํฯ เอวายํ ตเตฺถว อภิรมิสฺสติ, เตน เม อุโปสถกมฺมํ อทฺธนิยํ สิยาติฯ อถ นํ อาห – ‘‘พฺราหฺมณ, มหนฺตํ เต ยสํ ทสฺสามิ, รมณียํ นาคภวนํ, เอหิ ตตฺถ คจฺฉามา’’ติฯ สามิ, ปุโตฺต เม อตฺถิ, ตสฺมิํ อาคจฺฉเนฺต อาคมิสฺสามีติฯ คจฺฉ, พฺราหฺมณ, ปุตฺตํ อาเนหีติฯ พฺราหฺมโณ คนฺตฺวา ปุตฺตสฺส ตมตฺถํ อาโรเจตฺวา ตํ อาเนสิฯ มหาสโตฺต เต อุโภปิ อาทาย อตฺตโน อานุภาเวน นาคภวนํ  อาเนสิฯ เตสํ ตตฺถ ทิโพฺพ อตฺตภาโว ปาตุภวิฯ อถ เตสํ มหาสโตฺต ทิพฺพสมฺปตฺติํ ทตฺวา จตฺตาริ จตฺตาริ นาคกญฺญาสตานิ อทาสิฯ เต มหติํ สมฺปตฺติํ อนุภวิํสุฯ</p>


<p>โพธิสโตฺตปิ อปฺปมโตฺต อุโปสถกมฺมํ กโรติฯ อนฺวทฺธมาสํ มาตาปิตูนํ อุปฎฺฐานํ คนฺตฺวา ธมฺมกถํ กเถตฺวา ตโต จ พฺราหฺมณสฺส สนฺติกํ คนฺตฺวา อาโรคฺยํ ปุจฺฉิตฺวา ‘‘เยน เต อโตฺถ, ตํ วเทยฺยาสี’’ติ อาปุจฺฉิตฺวา ‘‘อนุกฺกณฺฐมาโน อภิรมา’’ติ วตฺวา โสมทเตฺตนปิ สทฺธิํ ปฎิสนฺถารํ กตฺวา อตฺตโน นิเวสนํ คจฺฉติฯ พฺราหฺมโณ สํวจฺฉรํ ตตฺถ วสิตฺวา มนฺทปุญฺญตาย อุกฺกณฺฐิตฺวา อนิจฺฉมานมฺปิ ปุตฺตํ คเหตฺวา โพธิสตฺตํ อาปุจฺฉิตฺวา เตน ทียมานํ พหุํ ธนํ สพฺพกามททํ มณิรตนมฺปิ อลกฺขิกตาย อคฺคเหตฺวา ‘‘มนุสฺสโลกํ คนฺตฺวา ปพฺพชิสฺสามี’’ติ อาหฯ มหาสโตฺต นาคมาณวเก อาณาเปตฺวา ตํ สปุตฺตกํ มนุสฺสโลกํ ปาเปสิฯ เต อุโภปิ ทิพฺพาภรณานิ ทิพฺพวตฺถานิ จ โอมุญฺจิตฺวา นฺหายิตุํ  เอกํ โปกฺขรณิํ โอตริํสุ, ตสฺมิํ ขเณ ตานิ อนฺตรธายิตฺวา นาคภวนเมว อคมํสุฯ อถ ปฐมนิวตฺถกาสาวปิโลติกาว สรีเร ปฎิมุญฺจิ, ธนุสรสตฺติโย คเหตฺวา อรญฺญํ คนฺตฺวา มิเค วธิตฺวา ปุริมนิยาเมเนว ชีวิกํ กเปฺปสุํฯ</p>


<p>เตน  จ สมเยน อญฺญตโร ตาปโส สุปณฺณราชโต ลทฺธํ อลมฺปายนมนฺตํ ตสฺส อนุจฺฉวิกานิ โอสธานิ มนฺตูปจารญฺจ อตฺตานํ อุปฎฺฐหนฺตสฺส อญฺญตรสฺส พฺราหฺมณสฺส อทาสิฯ โส ‘‘ลโทฺธ เม ชีวิกูปาโย’’ติ กติปาหํ วสิตฺวา ตาปสํ อาปุจฺฉิตฺวา ปกฺกมโนฺต อนุปุเพฺพน ยมุนาตีรํ ปตฺวา ตํ มนฺตํ สชฺฌายโนฺต มหามเคฺคน คจฺฉติฯ ตทา โพธิสตฺตสฺส ภวนโต ตสฺส ปริจาริกา นาคมาณวิกา ตํ สพฺพกามททํ มณิรตนํ อาทาย ยมุนาตีเร วาลุการาสิมตฺถเก ฐเปตฺวา ตโสฺสภาเสน รตฺติยํ กีฬิตฺวา อรุณุคฺคมเน ตสฺส พฺราหฺมณสฺส มนฺตสทฺทํ สุตฺวา ‘‘สุปโณฺณ’’ติ สญฺญาย ภยตชฺชิตา มณิรตนํ อคฺคเหตฺวา ปถวิยํ นิมุชฺชิตฺวา นาคภวนํ อคมํสุฯ</p>


<p>พฺราหฺมโณ ตํ มณิรตนํ อาทาย ปายาสิฯ ตสฺมิํ ขเณ โส เนสาทพฺราหฺมโณ ปุเตฺตน สทฺธิํ มิควธาย อรญฺญํ คจฺฉโนฺต ตสฺส หเตฺถ  ตํ มณิรตนํ ทิสฺวา ‘‘อิทํ ภูริทตฺตสฺส สพฺพกามททํ มณิรตน’’นฺติ สญฺชานิตฺวา ตํ คณฺหิตุกาโม เตน สทฺธิํ อลฺลาปสลฺลาปํ กตฺวา มนฺตวาทิภาวํ ชานิตฺวา เอวมาห – ‘‘สเจ เม ตฺวํ อิมํ มณิรตนํ ทสฺสสิ, เอวาหํ เต มหานุภาวํ นาคํ ทเสฺสสฺสามิ, ยํ ตฺวํ คเหตฺวา คามนิคมราชธานิโย จรโนฺต พหุธนํ ลจฺฉสี’’ติฯ ‘‘เตน หิ ทเสฺสตฺวา คณฺหาหี’’ติ วุเตฺต ตํ อาทาย โพธิสตฺตํ อุโปสถกรณฎฺฐาเน วมฺมิกมตฺถเก โภเค อาภุชิตฺวา นิปนฺนํ อวิทูเร ฐิโต หตฺถํ ปสาเรตฺวา ทเสฺสสิฯ</p>


<p>มหาสโตฺต ตํ เนสาทํ ทิสฺวา ‘‘อยํ อุโปสถสฺส เม อนฺตรายํ กเรยฺยาติ นาคภวนํ เนตฺวา มหาสมฺปตฺติยํ ปติฎฺฐาปิโตปิ น อิจฺฉิฯ ตโต อปกฺกมิตฺวา สยํ คนฺตุกาโม มยา ทียมานมฺปิ มณิรตนํ คณฺหิตุํ น อิจฺฉิฯ อิทานิ ปน อหิคุณฺฑิกํ คเหตฺวา อาคจฺฉติฯ สจาหํ  อิมสฺส มิตฺตทุพฺภิโน กุเชฺฌยฺยํ, สีลํ เม ขณฺฑํ ภวิสฺสติฯ มยา โข ปน ปฐมํเยว จตุรงฺคสมนฺนาคโต อุโปสโถ อธิฎฺฐิโต, โส ยถาธิฎฺฐิโตว โหตุฯ อลมฺปายโน มํ ฉินฺทตุ วา มา วา, เนวสฺส กุชฺฌิสฺสามี’’ติ จิเนฺตตฺวา อกฺขีนิ นิมฺมีเลตฺวา อธิฎฺฐานปารมิํ ปุเรจาริกํ กตฺวา โภคนฺตเร สีสํ ปกฺขิปิตฺวา นิจฺจโลว หุตฺวา นิปชฺชิฯ เนสาทพฺราหฺมโณปิ ‘‘โภ อลมฺปายน, อิมํ นาคํ คณฺห, มณิํ เม เทหี’’ติ อาหฯ อลมฺปายโน นาคํ ทิสฺวา ตุโฎฺฐ มณิํ กิสฺมิญฺจิ อคเณตฺวา ‘‘คณฺห, พฺราหฺมณา’’ติ หเตฺถ ขิปิฯ โส ตสฺส หตฺถโต ภสฺสิตฺวา ปถวิยํ ปติตมโตฺตว ปถวิํ ปวิสิตฺวา นาคภวนเมว คโตฯ เนสาทพฺราหฺมโณ มณิรตนโต ภูริทเตฺตน สทฺธิํ มิตฺตภาวโต จ ปริหายิตฺวา นิปฺปจฺจโยว ปกฺกโนฺตฯ</p>


<p> อลมฺปายโนปิ มหานุภาเวหิ โอสเธหิ อตฺตโน สรีรํ มเกฺขตฺวา โถกํ ขาทิตฺวา เขฬํ  อตฺตโน กายสฺมิํ ปริภาเวตฺวา ทิพฺพมนฺตํ ชปฺปโนฺต โพธิสตฺตํ อุปสงฺกมิตฺวา นงฺคุเฎฺฐ คเหตฺวา อากฑฺฒิตฺวา สีเส ทฬฺหํ คณฺหโนฺต มุขมสฺส วิวริตฺวา โอสธํ ขาทิตฺวา มุเข สหเขฬํ โอสิญฺจิฯ สุจิชาติโก มหาสโตฺต สีลเภทภเยน อกุชฺฌิตฺวา อกฺขีนิ น อุมฺมีเลสิฯ อถ นํ โอสธมนฺตพเลน นงฺคุเฎฺฐ คเหตฺวา เหฎฺฐา สีสํ กตฺวา สญฺจาเลตฺวา คหิตโคจรํ ฉฑฺฑาเปตฺวา ภูมิยํ ทีฆโส นิปชฺชาเปตฺวา  มสูรกํ มทฺทโนฺต วิย หเตฺถหิ ปริมทฺทิฯ อฎฺฐีนิ จุณฺณิยมานานิ วิย อเหสุํฯ</p>


<p>ปุน นงฺคุเฎฺฐ คเหตฺวา ทุสฺสํ โปเถโนฺต วิย โปเถสิฯ มหาสโตฺต เอวรูปํ  ทุกฺขํ อนุโภโนฺตปิ เนว กุชฺฌิตฺถฯ อญฺญทตฺถุ อตฺตโน สีลเมว อาวเชฺชสิฯ อิติ โส มหาสตฺตํ ทุพฺพลํ กตฺวา วลฺลีหิ เปฬํ สเชฺชตฺวา มหาสตฺตํ ตตฺถ ปกฺขิปิฯ สรีรํ ปนสฺส มหนฺตํ ตตฺถ น ปวิสติฯ อถ นํ ปณฺหิยา โกเฎฺฎโนฺต ปเวเสตฺวา เปฬํ อาทาย เอกํ คามํ คนฺตฺวา คามมเชฺฌ โอตาเรตฺวา ‘‘นาคสฺส นจฺจํ ทฎฺฐุกามา อาคจฺฉนฺตู’’ติ สทฺทมกาสิฯ สกลคามวาสิโน สนฺนิปติํสุฯ ตสฺมิํ ขเณ อลมฺปายโน ‘‘นิกฺขม มหานาคา’’ติ อาหฯ มหาสโตฺต จิเนฺตสิ – ‘‘อชฺช มยา ปริสํ โตเสเนฺตน กีฬิตุํ วฎฺฎติ, เอวํ อลมฺปายโน พหุธนํ ลภิตฺวา ตุโฎฺฐ มํ วิสฺสเชฺชสฺสติ, ยํ ยํ เอส มํ กาเรติ, ตํ ตํ กริสฺสามี’’ติฯ</p>


<p>อถ นํ โส เปฬโต นิกฺขมนฺตํ ‘‘มหา โหหี’’ติ อาห, โส มหา อโหสิฯ ‘‘ขุทฺทโก วโฎฺฎ วิผโณ เอกผโณ ทฺวิผโณ ยาว สหสฺสผโณ อุโจฺจ นีโจ ทิสฺสมานกาโย อทิสฺสมานกาโย ทิสฺสมานอุปฑฺฒกาโย นีโล ปีโต โลหิโต โอทาโต มญฺชิโฎฺฐ โหหิ, ธูมํ วิสฺสเชฺชหิ, ชาลสิขํ อุทกญฺจ วิสฺสเชฺชหี’’ติ วุเตฺต เตน วุตฺตํ ตํ ตํ อาการํ นิมฺมินิตฺวา นจฺจํ ทเสฺสสิฯ ตํ ทิสฺวา มนุสฺสา อจฺฉริยพฺภุตจิตฺตชาตา พหุํ หิรญฺญสุวณฺณวตฺถาลงฺการาทิํ อทํสุฯ อิติ ตสฺมิํ คาเม สตสหสฺสมตฺตํ ลภิฯ โส กิญฺจาปิ มหาสตฺตํ คณฺหโนฺต ‘‘สหสฺสํ ลภิตฺวา ตํ วิสฺสเชฺชสฺสามี’’ติ อาหฯ ตํ ปน ธนํ ลภิตฺวา ‘‘คามเกปิ ตาว มยา เอตฺตกํ ธนํ ลทฺธํ, นคเร กิร พหุธนํ ลภิสฺสามี’’ติ ธนโลเภน น มุญฺจิฯ</p>


<p>โส ตสฺมิํ คาเม กุฎุมฺพํ สณฺฐเปตฺวา รตนมยํ เปฬํ กาเรตฺวา ตตฺถ มหาสตฺตํ ปกฺขิปิตฺวา สุขยานกํ อารุยฺห มหเนฺตน ปริวาเรน  คามนิคมราชธานีสุ ตํ กีฬาเปตฺวา พาราณสิํ ปาปุณิ, นาคราชสฺส มธุลาชํ เทติ, อพทฺธสตฺตุญฺจ เทติฯ โส โคจรํ น คณฺหิ อวิสฺสชฺชนภเยนฯ โคจรํ อคณฺหนฺตมฺปิ จ นํ จตฺตาโร นครทฺวาเร อาทิํ กตฺวา ตตฺถ ตตฺถ มาสมตฺตํ กีฬาเปสิฯ เตน วุตฺตํ ติอาทิฯ</p>


<p>ตตฺถ   ติ เอโส นาโค อมุกสฺส นิโคฺรธรุกฺขสฺส สมีเป วมฺมิกมตฺถเก สยิโตติ เอวํ ฐานํ ทเสฺสตฺวา กถิโตฯ ติ อตฺตนา กตํ อุปการํ อชานเนฺตน มิตฺตทุพฺภินา เนสาทพฺราหฺมเณนาติ อธิปฺปาโยฯ ติ อลมฺปายนวิชฺชาปริชปฺปเนน ‘‘อลมฺปายโน’’ติ เอวํ ลทฺธนาโม อหิตุณฺฑิกพฺราหฺมโณฯ ติ มํ อคฺคเหสิฯ นฺติ ตตฺถ ตตฺถ คามนิคมราชธานีสุ อตฺตโน ชีวิกตฺถํ มํ กีฬาเปติฯ</p>


<p> ติ อตฺตโน ชีวิตปริจฺจาโค ติณสลากปริจฺจาคโตปิ ลหุโก หุตฺวา มม อุปฎฺฐาตีติ อโตฺถฯ ติ สีลวีติกฺกโม ปน จตุนหุตาธิกทฺวิโยชนสตสหสฺสพหลาย มหาปถวิยา ปริวตฺตนํ วิย ตโตปิ ตํ ภาริยตรํ หุตฺวา มยฺหํ อุปฎฺฐาตีติ ทเสฺสติฯ</p>


<p> นฺติ มม ชาตีนํ อเนกสตมฺปิ อเนกสตาสุปิ ชาตีสุ นิรนฺตรเมว สีลสฺส อวีติกฺกมนเหตุฯ  จชิตุํ สโกฺกมิฯ นฺติ สีลํ ปน สมาทินฺนํ เอกมฺปิ เนว ภิเนฺทยฺยํ น วินาเสยฺยํฯ ติ จกฺกวตฺติรชฺชสิริยาปิ การณาติ ทเสฺสติฯ</p>


<p> อิทานิ ยทตฺถํ อตฺตโน ชีวิตมฺปิ ปริจฺจชิตฺวา ตทา สีลเมว รกฺขิตํ, ตาย จ สีลรกฺขาย ตถา อนตฺถการเกสุ เนสาทอลมฺปายนพฺราหฺมเณสุ จิตฺตสฺส อญฺญถตฺตํ  น กตํ, ตํ ทเสฺสตุํ ติ โอสานคาถมาหฯ ตํ เหฎฺฐา วุตฺตตฺถเมวฯ</p>


<p>เอวํ ปน มหาสเตฺต อหิตุณฺฑิกหตฺถคเต ตสฺส มาตา ทุสฺสุปินํ ทิสฺวา ปุตฺตญฺจ ตตฺถ อปสฺสนฺตี โสกาภิภูตา อโหสิฯ อถสฺสา เชฎฺฐปุโตฺต สุทสฺสโน ตํ ปวตฺติํ สุตฺวา สุโภคํ ‘‘หิมวนฺตํ คนฺตฺวา ปญฺจสุ มหานทีสุ สตฺตสุ มหาสเรสุ ภูริทตฺตํ อุปธาเรตฺวา เอหี’’ติ ปหิณิฯ กาณาริฎฺฐํ ‘‘เทวโลกํ คนฺตฺวา สเจ เทวตาหิ ธมฺมํ โสตุกามาหิ ภูริทโตฺต ตตฺถ นีโต, ตโต นํ อาเนหี’’ติ ปหิณิฯ สยํ ปน ‘‘มนุสฺสโลเก คเวสิสฺสามี’’ติ ตาปสเวเสน นาคภวนโต  นิกฺขมิฯ อจฺจิมุขี นามสฺส เวมาติกา ภคินี โพธิสเตฺต อธิมตฺตสิเนหา ตํ อนุพนฺธิฯ ตํ มณฺฑูกจฺฉาปิํ กตฺวา ชฎนฺตเร ปกฺขิปิตฺวา มหาสตฺตสฺส อุโปสถกรณฎฺฐานํ อาทิํ กตฺวา สพฺพตฺถ คเวสโนฺต อนุกฺกเมน พาราณสิํ ปตฺวา ราชทฺวารํ อคมาสิฯ ตทา อลมฺปายโน ราชงฺคเณ มหาชนสฺส มเชฺฌ รโญฺญ ภูริทตฺตสฺส กีฬํ ทเสฺสตุํ เปฬํ วิวริตฺวา ‘‘เอหิ มหานาคา’’ติ สญฺญมทาสิฯ</p>


<p>มหาสโตฺต  สีสํ นีหริตฺวา โอโลเกโนฺต เชฎฺฐภาติกํ ทิสฺวา เปฬโต นิกฺขมฺม ตทภิมุโข ปายาสิฯ มหาชโน ภีโต ปฎิกฺกมิฯ โส คนฺตฺวา ตํ อภิวาเทตฺวา นิวตฺติตฺวา เปฬเมว ปาวิสิฯ อลมฺปายโน ‘‘อิมินา อยํ ตาปโส ทโฎฺฐ’’ติ สญฺญาย ‘‘มา ภายิ, มา ภายี’’ติ อาหฯ สุทสฺสโน ‘‘อยํ นาโค มยฺหํ กิํ กริสฺสติ, มยา สทิโส อหิตุณฺฑิโก นาม นตฺถี’’ติ เตน วาทปฺปฎิวาทํ สมุฎฺฐาเปตฺวา ‘‘ตฺวํ อิมํ นาคํ คเหตฺวา คชฺชสิ, อหํ ตํ อิมาย มณฺฑูกจฺฉาปิยา อิจฺฉโนฺต นาสยิสฺสามี’’ติ ภคินิํ ปโกฺกสิตฺวา หตฺถํ ปสาเรสิฯ สา ตสฺส สทฺทํ สุตฺวา ชฎนฺตเร นิปนฺนา ติกฺขตฺตุํ มณฺฑูกวสฺสิตํ วสฺสิตฺวา นิกฺขมิตฺวา อํสกูเฎ นิสีทิตฺวา อุปฺปติตฺวา ตสฺส หตฺถตเล ตีณิ วิสพินฺทูนิ ปาเตตฺวา ปุน ตสฺส ชฎนฺตรเมว ปาวิสิฯ</p>


<p>สุทสฺสโน วิสพินฺทุํ ทเสฺสตฺวา ‘‘อิทํ พินฺทุํ สเจ ปถวิยํ ปาเตสฺสติ, โอสธิติณวนปฺปตโย สเพฺพ นสฺสิสฺสนฺติฯ สเจ อากาเส ขิปิสฺสติ, สตฺตวสฺสานิ เทโว น วสฺสิสฺสติฯ สเจ อุทเก ปาเตสฺสติ, ยาวตา ตตฺถ อุทกชาตา ปาณา สเพฺพ มเรยฺยุ’’นฺติ  วตฺวา ราชานํ สทฺทหาเปตุํ ตโย อาวาเฎ ขณาเปตฺวา เอกํ นานาเภสชฺชานํ ปูเรสิ, ทุติยํ โคมยสฺส, ตติยํ ทิโพฺพสธานเญฺจว ปูเรตฺวา มเชฺฌ อาวาเฎ วิสพินฺทุํ ปกฺขิปิฯ ตงฺขณเญฺญว ธูมายิตฺวา ชาลา อุฎฺฐหิฯ สา คนฺตฺวา โคมยาวาฎํ คณฺหิฯ ตโตปิ ชาลา อุฎฺฐาย ทิโพฺพสธปุณฺณํ คเหตฺวา ทิโพฺพสธานิ ฌาเปตฺวา นิพฺพายิฯ อลมฺปายนํ ตตฺถ อาวาฎสฺส อวิทูเร ฐิตํ อุสุมา ผริตฺวา สรีรจฺฉวิํ อุปฺปาเฎตฺวา คตาฯ เสตกุฎฺฐี อโหสิฯ โส ภยตชฺชิโต ‘‘นาคราชานํ วิสฺสเชฺชมี’’ติ ติกฺขตฺตุํ วาจํ นิจฺฉาเรสิฯ ตํ สุตฺวา โพธิสโตฺต รตนเปฬาย นิกฺขมิตฺวา สพฺพาลงฺการปฎิมณฺฑิตํ  อตฺตภาวํ มาเปตฺวา เทวลีฬาย ฐิโตฯ สุทสฺสโน จ อจฺจิมุขี จ ตเถว อฎฺฐํสุฯ</p>


<p>ตโต สุทสฺสโน อตฺตโน ภาคิเนยฺยภาวํ รโญฺญ อาโรเจสิฯ ตํ สุตฺวา ราชา เต อาลิงฺคิตฺวา สีเส จุมฺพิตฺวา อเนฺตปุรํ เนตฺวา มหนฺตํ สกฺการสมฺมานํ กตฺวา ภูริทเตฺตน สทฺธิํ ปฎิสนฺถารํ กโรโนฺต ‘‘ตาต, เอวํ มหานุภาวํ ตํ อลมฺปายโน กถํ คณฺหี’’ติ ปุจฺฉิฯ โส สพฺพํ วิตฺถาเรน กเถตฺวา ‘‘มหาราช, รญฺญา นาม อิมินา นิยาเมน รชฺชํ กาเรตุํ วฎฺฎตี’’ติ มาตุลสฺส ธมฺมํ เทเสสิฯ อถ สุทสฺสโน ‘‘มาตุล, มม มาตา ภูริทตฺตํ อปสฺสนฺตี กิลมติ, น สกฺกา อเมฺหหิ อิธ ปปญฺจํ กาตุ’’นฺติ มาตุลํ อาปุจฺฉิตฺวา ภูริทตฺตอจฺจิมุขีหิ สทฺธิํ นาคภวนเมว คโตฯ</p>


<p>อถ  ตตฺถ มหาปุริโส คิลานเสยฺยาย นิปโนฺน คิลานปุจฺฉนตฺถํ อาคตาย มหติยา นาคปริสาย เวเท จ ยเญฺญ จ พฺราหฺมเณ จ สมฺภาเวตฺวา กาณาริเฎฺฐ กเถเนฺต ตํ วาทํ ภินฺทิตฺวา นานานเยหิ ธมฺมํ เทเสตฺวา สีลสมฺปทาย  ทิฎฺฐิสมฺปทาย จ ปติฎฺฐาเปตฺวา ยาวชีวํ สีลานิ รกฺขิตฺวา อุโปสถกมฺมํ กตฺวา อายุปริโยสาเน สคฺคปุรํ ปูเรสิฯ</p>


<p>ตทา มาตาปิตโร มหาราชกุลานิ อเหสุํฯ เนสาทพฺราหฺมโณ เทวทโตฺต, โสมทโตฺต อานโนฺท, อจฺจิมุขี อุปฺปลวณฺณา, สุทสฺสโน สาริปุโตฺต, สุโภโค มหาโมคฺคลฺลาโน, กาณาริโฎฺฐ สุนกฺขโตฺต, ภูริทโตฺต โลกนาโถฯ</p>


<p>ตสฺส อิธาปิ เสสปารมิโย เหฎฺฐา วุตฺตนเยเนว นิทฺธาเรตพฺพาฯ อิธาปิ โยชนสติเก อตฺตโน นาคภวนฎฺฐาเน โสฬสหิ นาคกญฺญาสหเสฺสหิ จิตฺตรูปํ วิย ปริจาริยมาโน เทวโลกสมฺปตฺติสทิเส นาคโลกิสฺสริเย ฐิโตปิ อิสฺสริยมทํ อกตฺวา อนฺวทฺธมาสํ มาตาปิตุอุปฎฺฐานํ, กุเล เชฎฺฐาปจายนํ, สกลาย นาคปริสาย จาตุมหาราชิกปริสาย ตาวติํสปริสาย จ สมุฎฺฐิตปญฺหานํ ตํตํปริสมเชฺฌ กุมุทนาลกลาปํ วิย สุนิสิตสเตฺถน อตฺตโน ปญฺญาสเตฺถน ตาวเทว ปจฺฉินฺทิตฺวา เตสํ จิตฺตานุกูลธมฺมเทสนา, วุตฺตปฺปการํ โภคสมฺปตฺติํ ปหาย อตฺตโน สรีรชีวิตนิรเปกฺขํ จตุรงฺคสมนฺนาคตํ อุโปสถาธิฎฺฐานํ, ตตฺถ จ ปฎิญฺญาย วิสํวาทนภเยน  อหิตุณฺฑิกหตฺถคมนํ, ตสฺมิญฺจ มุเข วิสมิสฺสเขฬปาตนํ นงฺคุเฎฺฐ คเหตฺวา อาวิญฺฉนํ กฑฺฒนํ ภูมิยํ ฆํสนํ มทฺทนํ โปถนนฺติ เอวมาทิํ นานปฺปการวิปฺปการํ กโรเนฺตปิ เอวรูปํ มหาทุกฺขํ อนุภวโตปิ กุชฺฌิตฺวา โอโลกนมเตฺตน ตํ ฉาริกํ กาตุํ สมตฺถสฺสาปิ สีลปารมิํ อาวชฺชิตฺวา สีลขณฺฑนภเยน อีสกมฺปิ จิตฺตสฺส วิการาภาโว, ธนํ ลภาเปมีติ วา ตสฺส จิตฺตานุวตฺตนํ, สุโภเคน ปุนานีตสฺส อกตญฺญุโน มิตฺตทุพฺภิสฺส เนสาทพฺราหฺมณสฺส สีลํ อนธิฎฺฐหิตฺวาปิ อกุชฺฌนํ, กาณาริเฎฺฐน กถิตํ มิจฺฉาวาทํ ภินฺทิตฺวา อเนกปริยาเยน ธมฺมํ ภาสิตฺวา นาคปริสาย สีเลสุ สมฺมาทิฎฺฐิยญฺจ ปติฎฺฐาปนนฺติ เอวมาทโย โพธิสตฺตสฺส คุณานุภาวา วิภาเวตพฺพาฯ เตเนตํ  วุจฺจติ – ‘‘เอวํ อจฺฉริยา เหเต…เป.… ธมฺมสฺส อนุธมฺมโต’’ติฯ</p>

</p>


<h3>๓. จเมฺปยฺยนาคจริยาวณฺณนา</h3>
<p> ตติเย  ติ องฺคมคธรฎฺฐานํ อนฺตเร จมฺปา นาม นที, ตสฺสา เหฎฺฐา นาคภวนมฺปิ อวิทูรภวตฺตา จมฺปา นาม, ตตฺถ ชาโต นาคราชา จเมฺปยฺยโกฯ นฺติ ตสฺมิํ จเมฺปยฺยนาคราชกาเลปิ อหํ ธมฺมจารี อโหสิํฯ</p>


<p>โพธิสโตฺต หิ ตทา จมฺปานาคภวเน นิพฺพตฺติตฺวา จเมฺปโยฺย นาม นาคราชา อโหสิ, มหิทฺธิโก มหานุภาโวฯ โส ตตฺถ นาครชฺชํ กาเรโนฺต เทวราชโภคสมฺปตฺติสทิสอิสฺสริยสมฺปตฺติํ อนุภวโนฺต ปารมิปูรณสฺส อโนกาสภาวโต ‘‘กิํ เม อิมาย ติรจฺฉานโยนิยา, อุโปสถวาสํ วสิตฺวา อิโต มุจฺจิตฺวา สมฺมเทว ปารมิโย ปูเรสฺสามี’’ติ ตโต ปฎฺฐาย อตฺตโน ปาสาเทเยว อุโปสถกมฺมํ กโรติฯ อลงฺกตนาคมาณวิกา ตสฺส สนฺติกํ อาคจฺฉนฺติฯ โส ‘‘อิธ เม สีลสฺส อนฺตราโย ภวิสฺสตี’’ติ ปาสาทโต นิกฺขมิตฺวา อุยฺยาเน นิสีทติฯ ตตฺราปิ ตา อาคจฺฉนฺติฯ โส จิเนฺตสิ – ‘‘อิธ เม สีลสฺส สํกิเลโส ภวิสฺสติ, อิโต นาคภวนโต นิกฺขมิตฺวา มนุสฺสโลกํ  คนฺตฺวา อุโปสถวาสํ วสิสฺสามี’’ติฯ โส ตโต ปฎฺฐาย อุโปสถทิวเสสุ นาคภวนา นิกฺขมิตฺวา เอกสฺส ปจฺจนฺตคามสฺส อวิทูเร มคฺคสมีเป วมฺมิกมตฺถเก ‘‘มม จมฺมาทีหิ อตฺถิกา จมฺมาทีนิ คณฺหนฺตุ, กีฬาสปฺปํ วา กาตุกามา กีฬาสปฺปํ กโรนฺตู’’ติ สรีรํ ทานมุเข วิสฺสเชฺชตฺวา โภเค  อาภุชิตฺวา นิปโนฺน อุโปสถวาสํ วสติ จาตุทฺทสิยํ ปญฺจทสิยญฺจ, ปาฎิปเท นาคภวนํ คจฺฉติฯ ตเสฺสวํ อุโปสถํ กโรนฺตสฺส ทีโฆ อทฺธา วีติวโตฺตฯ</p>


<p>อถ โพธิสโตฺต สุมนาย นาม อตฺตโน อคฺคมเหสิยา ‘‘เทว, ตฺวํ มนุสฺสโลกํ คนฺตฺวา อุโปสถํ อุปวสสิ, โส จ สาสโงฺก สปฺปฎิภโย’’ติ วุโตฺต มงฺคลโปกฺขรณิตีเร ฐตฺวา ‘‘สเจ มํ, ภเทฺท, โกจิ ปหริตฺวา กิลเมสฺสติ, อิมิสฺสา โปกฺขรณิยา อุทกํ อาวิลํ ภวิสฺสติฯ สเจ สุปโณฺณ คณฺหิสฺสติ, อุทกํ ปกฺกุถิสฺสติฯ สเจ อหิตุณฺฑิโก คณฺหิสฺสติ, อุทกํ โลหิตวณฺณํ ภวิสฺสตี’’ติ ตีณิ นิมิตฺตานิ ตสฺสา อาจิกฺขิตฺวา จาตุทฺทสีอุโปสถํ อธิฎฺฐาย นาคภวนา นิกฺขมิตฺวา ตตฺถ คนฺตฺวา วมฺมิกมตฺถเก นิปชฺชิ สรีรโสภาย วมฺมิกํ โสภยมาโนฯ สรีรญฺหิสฺส รชตทามํ วิย เสตํ อโหสิ, มตฺถโก รตฺตกมฺพลเคณฺฑุโก วิย, สรีรํ นงฺคลสีสปฺปมาณํ  (ชา. ๒.๒๒.๗๘๔ อาทโย) ปน อูรุปฺปมาณํ,  (ชา. ๒.๑๗.๑๔๓ อาทโย) เอกโทณิกนาวปฺปมาณํฯ</p>


<p>ตทา  เอโก พาราณสิมาณโว ตกฺกสิลํ คนฺตฺวา อลมฺปายนมนฺตํ อุคฺคณฺหิตฺวา เตน มเคฺคน อตฺตโน คามํ คจฺฉโนฺต มหาสตฺตํ ทิสฺวา ‘‘กิํ เม ตุจฺฉหเตฺถน คามํ คนฺตุํ, อิมํ นาคํ คเหตฺวา คามนิคมราชธานีสุ กีฬาเปโนฺต ธนํ อุปฺปาเทตฺวาว คมิสฺสามี’’ติ จิเนฺตตฺวา ทิโพฺพสธานิ คเหตฺวา ทิพฺพมนฺตํ ปริวเตฺตตฺวา ตสฺส สนฺติกํ อคมาสิฯ ทิพฺพมนฺตํ สุตกาลโต ปฎฺฐาย มหาสตฺตสฺส กเณฺณสุ ตตฺตสลากาปเวสนกาโล วิย อโหสิ, มตฺถเก สิขเรน อภิมนฺถิยมาโน วิยฯ โส ‘‘โก นุ โข เอโส’’ติ โภคนฺตรโต สีสํ อุกฺขิปิตฺวา โอโลเกโนฺต อหิตุณฺฑิกํ ทิสฺวา จิเนฺตสิ – ‘‘มม วิสํ อุคฺคเตชํ, สจาหํ กุชฺฌิตฺวา  นาสาวาตํ วิสฺสเชฺชสฺสามิ, เอตสฺส สรีรํ ภุสมุฎฺฐิ วิย วิปฺปกิริสฺสติ, อถ เม สีลํ ขณฺฑํ ภวิสฺสติ, น นํ โอโลเกสฺสามี’’ติฯ โส อกฺขีนิ นิมฺมีเลตฺวา สีสํ โภคนฺตเร ฐเปสิฯ อหิตุณฺฑิกพฺราหฺมโณ  โอสธํ ขาทิตฺวา มนฺตํ ปริวเตฺตตฺวา เขฬํ มหาสตฺตสฺส สรีเร โอสิญฺจิฯ โอสธานญฺจ มนฺตสฺส จ อานุภาเวน เขเฬน ผุฎฺฐผุฎฺฐฎฺฐาเน โผฎานํ อุฎฺฐานกาโล วิย อโหสิฯ</p>


<p>อถ โส นงฺคุเฎฺฐ คเหตฺวา อากฑฺฒิตฺวา ทีฆโส นิปชฺชาเปตฺวา อชปเทน ทเณฺฑน อุปฺปีเฬตฺวา ทุพฺพลํ กตฺวา สีสํ ทฬฺหํ คเหตฺวา นิปฺปีเฬสิฯ มหาสโตฺต มุขํ วิวริฯ อถสฺส มุเข เขฬํ โอสิญฺจิตฺวา โอสธมนฺตพเลน ทเนฺต ภินฺทิฯ มุขํ โลหิตสฺส ปูริฯ มหาสโตฺต อตฺตโน สีลเภทภเยน เอวรูปํ ทุกฺขํ อธิวาเสโนฺต อกฺขีนิ อุมฺมีเลตฺวา โอโลกนมตฺตมฺปิ นากาสิฯ โสปิ ‘‘นาคราชานํ ทุพฺพลํ กริสฺสามี’’ติ นงฺคุฎฺฐโต ปฎฺฐาย อฎฺฐีนิ สํจุณฺณยมาโน วิย สกลสรีรํ มทฺทิตฺวา ปฎฺฎกเวฐนํ นาม เวเฐสิ, ตนฺตมชฺชิตํ นาม มชฺชิ, นงฺคุเฎฺฐ คเหตฺวา ทุสฺสโปถนํ นาม โปเถสิฯ มหาสตฺตสฺส สกลสรีรํ โลหิตมกฺขิตํ อโหสิ, โส มหาเวทนํ อธิวาเสสิฯ</p>


<p>อถสฺส ทุพฺพลภาวํ ญตฺวา วลฺลีหิ เปฬํ กริตฺวา ตตฺถ นํ ปกฺขิปิตฺวา ปจฺจนฺตคามํ เนตฺวา มหาชนสฺส มเชฺฌ กีฬาเปสิฯ นีลาทีสุ วเณฺณสุ วฎฺฎจตุรสฺสาทีสุ สณฺฐาเนสุ อณุํถูลาทีสุ ปมาเณสุ ยํ ยํ พฺราหฺมโณ อิจฺฉติ, มหาสโตฺต ตํ ตเทว กตฺวา นจฺจติ, ผณสตมฺปิ ผณสหสฺสมฺปิ กโรติเยวฯ มหาชโน ปสีทิตฺวา พหุธนมทาสิฯ เอกทิวสเมว กหาปณสหสฺสเญฺจว สหสฺสคฺฆนิเก จ ปริกฺขาเร ลภิฯ พฺราหฺมโณ  อาทิโตว ‘‘สหสฺสํ ลภิตฺวา วิสฺสเชฺชสฺสามี’’ติ จิเนฺตสิฯ ตํ ปน ธนํ ลภิตฺวา ‘‘ปจฺจนฺตคาเมเยว ตาว เม เอตฺตกํ ธนํ ลทฺธํ, ราชราชมหามตฺตานํ ทสฺสิเต กีว พหุํ ธนํ ลภิสฺสามี’’ติ สกฎญฺจ สุขยานกญฺจ คเหตฺวา สกเฎ ปริกฺขาเร ฐเปตฺวา สุขยานเก นิสิโนฺน ‘‘มหเนฺตน ปริวาเรน มหาสตฺตํ  คามนิคมราชธานีสุ กีฬาเปโนฺต พาราณสิยํ อุคฺคเสนรโญฺญ สนฺติเก กีฬาเปตฺวา วิสฺสเชฺชสฺสามี’’ติ อคมาสิฯ โส มณฺฑูเก มาเรตฺวา นาครโญฺญ เทติฯ นาคราชา ‘‘ปุนปฺปุนํ มํ นิสฺสาย มาเรสฺสตี’’ติ น ขาทติฯ อถสฺส มธุลาเช อทาสิฯ เตปิ ‘‘สจาหํ โคจรํ คณฺหิสฺสามิ, อโนฺตเปฬายเมว มรณํ ภวิสฺสตี’’ติ น ขาทติฯ</p>


<p> พฺราหฺมโณ  มาสมเตฺตน พาราณสิํ ปตฺวา ทฺวารคามเก ตํ กีฬาเปโนฺต พหุธนํ ลภิฯ ราชาปิ นํ ปโกฺกสาเปตฺวา ‘‘อมฺหากมฺปิ กีฬาเปหี’’ติ อาหฯ ‘‘สาธุ, เทว, เสฺว ปนฺนรเส ตุมฺหากํ กีฬาเปสฺสามี’’ติ อาหฯ ราชา ‘‘เสฺว นาคราชา ราชงฺคเณ นจฺจิสฺสติ, มหาชโน สนฺนิปติตฺวา ปสฺสตู’’ติ เภริํ จราเปตฺวา ปุนทิวเส ราชงฺคณํ อลงฺการาเปตฺวา พฺราหฺมณํ ปโกฺกสาเปสิฯ โส รตนเปฬาย มหาสตฺตํ เนตฺวา วิจิตฺตตฺถเร เปฬํ ฐเปตฺวา นิสีทิฯ ราชาปิ ปาสาทา โอรุยฺห มหาชนปริวุโต ราชาสเน นิสีทิฯ พฺราหฺมโณ มหาสตฺตํ นีหริตฺวา นจฺจาเปสิฯ มหาสโตฺต เตน จินฺติตจินฺติตาการํ ทเสฺสสิฯ มหาชโน สกภาเวน สนฺธาเรตุํ น สโกฺกติฯ เจลุเกฺขปสหสฺสานิ ปวตฺตนฺติฯ โพธิสตฺตสฺส อุปริ รตนวสฺสํ วสฺสิฯ เตน วุตฺตํ นฺติอาทิฯ</p>


<p>ตตฺถ ติ ยทาหํ จเมฺปยฺยโก นาคราชา โหมิ, ตทาปิฯ นฺติ ทสกุสลกมฺมปถธมฺมํ  เอว จรติ, น อณุมตฺตมฺปิ อธมฺมนฺติ ธมฺมจารีฯ นฺติ อฎฺฐงฺคสมนฺนาคตสฺส อริยุโปสถสีลสฺส รกฺขณวเสน อุปวสิตอุโปสถํฯ ติ พาราณสิยํ อุคฺคเสนรโญฺญ เคหทฺวาเร กีฬาเปติฯ</p>


<p> ติ โส อหิตุณฺฑิกพฺราหฺมโณ ‘‘ยํ ยํ นีลาทิวณฺณํ โหตู’’ติ จิเนฺตสิฯ เตน วุตฺตํ ‘‘นีลํ ว ปีตโลหิต’’นฺติฯ ตตฺถ ติ -สโทฺท อนิยมโตฺถ, คาถาสุขตฺถํ รสฺสํ กตฺวา วุโตฺต, เตน วาสเทฺทน วุตฺตาวสิฎฺฐํ โอทาตาทิวณฺณวิเสสเญฺจว วฎฺฎาทิสณฺฐานวิเสสญฺจ อณุํถูลาทิปมาณวิเสสญฺจ สงฺคณฺหาติฯ ติ ตสฺส อหิตุณฺฑิกสฺส จิตฺตํ อนุวตฺตโนฺตฯ ติ เตน จินฺติตจินฺติตากาเรน เปกฺขชนสฺส อุปฎฺฐหามีติ ทเสฺสติฯ</p>


<p> น เกวลญฺจ เตน จินฺติตาการทสฺสนํ เอว มยฺหํ อานุภาโวฯ อปิ จ ติ ถลํ มหาปถวิํ คเหตฺวา อุทกํ, อุทกมฺปิ คเหตฺวา ปถวิํ กาตุํ  สกฺกุเณยฺยํ เอวํ มหานุภาโว จฯ นฺติ ตสฺส อหิตุณฺฑิกสฺส อหํ ยทิ กุเชฺฌยฺยํฯ ติ โกธุปฺปาทกฺขเณ เอว ภสฺมํ กเรยฺยํฯ</p>


<p> เอวํ  ภควา ตทา อตฺตโน อุปฺปชฺชนกานตฺถปฎิพาหเน สมตฺถตํ ทเสฺสตฺวา อิทานิ เยน อธิปฺปาเยน ตํ ปฎิพาหนํ น กตํ, ตํ ทเสฺสตุํ นฺติอาทิมาหฯ</p>


<p>ตสฺสโตฺถ – ‘‘อยํ อหิตุณฺฑิโก มํ อติวิย พาธติ, น เม อานุภาวํ ชานาติ, หนฺทสฺส เม อานุภาวํ ทเสฺสสฺสามี’’ติ กุชฺฌิตฺวา โอโลกนมเตฺตนาปิ ยทิ จิตฺตวสี อภวิสฺสํ, อถ โส ภุสมุฎฺฐิ วิย วิปฺปกิริสฺสติฯ อหํ ยถาสมาทินฺนโต ฯ ตถา จ สติ  ขณฺฑิตสีลสฺส ยฺวายํ มยา ทีปงฺกรทสพลสฺส ปาทมูลโต ปฎฺฐาย อภิปตฺถิโต ,  พุทฺธภาโว โส ฯ</p>


<p> ติ อยํ จาตุมหาภูติโก โอทนกุมฺมาสูปจโย อนิจฺจุจฺฉาทนปริมทฺทนเภทนวิทฺธํสนธโมฺม กาโย กิญฺจาปิ ภิชฺชตุ วินสฺสตุ,  อิมสฺมิํ เอว ฐาเน มหาวาเต ขิตฺตภุสมุฎฺฐิ วิย วิปฺปกิรียตุ, ติ สีลํ ปน อุตฺตมตฺถสิทฺธิยา เหตุภูตํ อิมสฺมิํ กเฬวเร ภุสมุฎฺฐิ วิย วิปฺปกิรเนฺตปิ เนว ภิเนฺทยฺยํ, กายชีวิเตสุ นิรเปโกฺข หุตฺวา สีลปารมิํเยว ปูเรมีติ จิเนฺตตฺวา ตํ ตาทิสํ ทุกฺขํ ตทา อธิวาเสสินฺติ ทเสฺสติฯ</p>


<p>อถ มหาสตฺตสฺส ปน อหิตุณฺฑิกหตฺถคตสฺส มาโส ปริปูริ, เอตฺตกํ กาลํ นิราหาโรว อโหสิฯ สุมนา ‘‘อติจิรายติ เม สามิโก, โก นุ โข ปวตฺตี’’ติ โปกฺขรณิํ โอโลเกนฺตี โลหิตวณฺณํ อุทกํ ทิสฺวา ‘‘อหิตุณฺฑิเกน คหิโต ภวิสฺสตี’’ติ ญตฺวา นาคภวนา นิกฺขมิตฺวา วมฺมิกสนฺติกํ คนฺตฺวา มหาสตฺตสฺส คหิตฎฺฐานํ กิลมิตฎฺฐานญฺจ ทิสฺวา โรทิตฺวา กนฺทิตฺวา ปจฺจนฺตคามํ คนฺตฺวา ปุจฺฉิตฺวา ตํ ปวตฺติํ สุตฺวา พาราณสิํ คนฺตฺวา ราชทฺวาเร อากาเส โรทมานา อฎฺฐาสิฯ มหาสโตฺต นจฺจโนฺตว อากาสํ อุโลฺลเกโนฺต ตํ ทิสฺวา ลชฺชิโต เปฬํ ปวิสิตฺวา นิปชฺชิฯ</p>


<p>ราชา ตสฺส เปฬํ ปวิฎฺฐกาเล ‘‘กิํ นุ โข การณ’’นฺติ อิโต จิโต จ โอโลเกโนฺต ตํ อากาเส ฐิตํ ทิสฺวา ‘‘กา นุ ตฺว’’นฺติ ปุจฺฉิตฺวา ตสฺสา นาคกญฺญาภาวํ สุตฺวา ‘‘นิสฺสํสยํ โข นาคราชา อิมํ ทิสฺวา  ลชฺชิโต เปฬํ ปวิโฎฺฐ, อยญฺจ ยถาทสฺสิโต อิทฺธานุภาโว นาคราชเสฺสว , น อหิตุณฺฑิกสฺสา’’ติ นิฎฺฐํ คนฺตฺวา ‘‘เอวํ มหานุภาโว อยํ นาคราชา, กถํ นาม อิมสฺส หตฺถํ คโต’’ติ ปุจฺฉิตฺวา ‘‘อยํ ธมฺมจารี สีลวา นาคราชา, จาตุทฺทสีปนฺนรสีสุ อุโปสถํ อุปวสโนฺต อตฺตโน สรีรํ ทานมุเข นิยฺยาเตตฺวา มหามคฺคสมีเป วมฺมิกมตฺถเก นิปชฺชติ, ตตฺถายเมเตน คหิโต, อิมสฺส เทวจฺฉราปฎิภาคา อเนกสหสฺสา อิตฺถิโย, เทวโลกสมฺปตฺติสทิสา นาคภวนสมฺปตฺติ, อยํ มหิทฺธิโก  มหานุภาโว สกลปถวิํ ปริวเตฺตตุํ สมโตฺถ, เกวลํ ‘สีลํ เม ภิชฺชิสฺสตี’ติ เอวรูปํ วิปฺปการํ ทุกฺขญฺจ อนุโภตี’’ติ จ สุตฺวา สํเวคปฺปโตฺต ตาวเทว ตสฺส อหิตุณฺฑิกสฺส พฺราหฺมณสฺส พหุํ ธนํ มหนฺตญฺจ ยสํ อิสฺสริยญฺจ ทตฺวา – ‘‘หนฺท, โภ, อิมํ นาคราชานํ วิสฺสเชฺชหี’’ติ วิสฺสชฺชาเปสิฯ</p>


<p>มหาสโตฺต นาควณฺณํ อนฺตรธาเปตฺวา มาณวกวเณฺณน เทวกุมาโร วิย อฎฺฐาสิฯ สุมนาปิ อากาสโต โอตริตฺวา ตสฺส สนฺติเก อฎฺฐาสิฯ นาคราชา รโญฺญ อญฺชลิํ กตฺวา ‘‘เอหิ, มหาราช, มยฺหํ นิเวสนํ ปสฺสิตุํ อาคจฺฉาหี’’ติ ยาจิฯ เตนาห ภควา –</p>


<p>
‘‘มุโตฺต จเมฺปยฺยโก นาโค, ราชานํ เอตทพฺรวิ;  
  
‘นโม เต กาสิราชตฺถุ, นโม เต กาสิวฑฺฒน;  
  
อญฺชลิํ เต ปคฺคณฺหามิ, ปเสฺสยฺยํ เม นิเวสน’’นฺติฯ  
</p>
  
<p>อถ ราชา ตสฺส นาคภวนคมนํ อนุชานิฯ มหาสโตฺต ตํ สปริสํ คเหตฺวา นาคภวนํ เนตฺวา อตฺตโน อิสฺสริยสมฺปตฺติํ ทเสฺสตฺวา กติปาหํ ตตฺถ วสาเปตฺวา เภริํ จราเปสิ – ‘‘สพฺพา ราชปริสา ยาวทิจฺฉกํ หิรญฺญสุวณฺณาทิกํ ธนํ คณฺหตู’’ติฯ รโญฺญ จ อเนเกหิ สกฎสเตหิ ธนํ เปเสสิฯ ‘‘มหาราช, รญฺญา นาม ทานํ ทาตพฺพํ, สีลํ รกฺขิตพฺพํ, ธมฺมิกา รกฺขาวรณคุตฺติ สพฺพตฺถ สํวิทหิตพฺพา’’ติ ทสหิ ราชธมฺมกถาหิ โอวทิตฺวา วิสฺสเชฺชสิฯ ราชา มหเนฺตน ยเสน นาคภวนา นิกฺขมิตฺวา พาราณสิเมว คโตฯ ตโต ปฎฺฐาย กิร ชมฺพุทีปตเล หิรญฺญสุวณฺณํ ชาตํฯ มหาสโตฺต สีลานิ รกฺขิตฺวา อนฺวทฺธมาสํ อุโปสถกมฺมํ กตฺวา สปริโส สคฺคปุรํ ปูเรสิฯ</p>


<p>ตทา อหิตุณฺฑิโก  เทวทโตฺต อโหสิ, สุมนา ราหุลมาตา, อุคฺคเสโน สาริปุตฺตเตฺถโร, จเมฺปยฺยโก นาคราชา โลกนาโถฯ</p>


<p>ตสฺส  อิธาปิ ยถารหํ เสสปารมิโย นิทฺธาเรตพฺพาฯ อิธ โพธิสตฺตสฺส อจฺฉริยานุภาวา เหฎฺฐา วุตฺตนยา เอวาติฯ</p>

</p>


<h3>๔. จูฬโพธิจริยาวณฺณนา</h3>
<p> จตุเตฺถ  ติ มหาโพธิปริพฺพาชกตฺตภาวํ อุปาทาย อิธ ‘‘จูฬโพธี’’ติ สมญฺญา อาโรปิตา, น ปน อิมสฺมิํ เอว ชาตเก (ชา. ๑.๑๐.๔๙ อาทโย) อตฺตโน เชฎฺฐภาติกาทิโน มหาโพธิสฺส สมฺภวโตติ ทฎฺฐพฺพํฯ ติ สุฎฺฐุ สีลวา, สมฺปนฺนสีโลติ อโตฺถฯ ติ กามาทิภวํ ภายิตพฺพภาเวน ปสฺสิตฺวาฯ นฺติ เอตฺถ จ-สทฺทสฺส โลโป ทฎฺฐโพฺพ, เตน ‘‘ทิสฺวานา’’ติ ปทํ อากฑฺฒียติฯ อิทํ วุตฺตํ โหติ – ชาติชราพฺยาธิมรณํ อปายทุกฺขํ อตีเต วฎฺฎมูลกํ ทุกฺขํ, อนาคเต วฎฺฎมูลกํ ทุกฺขํ, ปจฺจุปฺปเนฺน อาหารปริเยฎฺฐิมูลกํ ทุกฺขนฺติ อิเมสํ อฎฺฐนฺนํ สํเวควตฺถูนํ ปจฺจเวกฺขเณน สพฺพมฺปิ กามาทิเภทํ ภวํ สํสารภยโต อุปฎฺฐหมานํ ทิสฺวา นิพฺพานํ ตสฺส อุปายภูตา สมถวิปสฺสนา ตทุปายภูตา จ ปพฺพชฺชาติ อิทํ ติวิธมฺปิ เนกฺขมฺมํ อนุสฺสวาทิสิเทฺธน ญาณจกฺขุนา ตปฺปฎิปกฺขโต ทิสฺวา ตาปสปพฺพชฺชูปคมเนน อเนกาทีนวากุลา คหฎฺฐภาวา อภินิกฺขมิตฺวา คโตติฯ</p>


<p> ติ โปราณทุติยิกา, คิหิกาเล ปชาปติภูตาฯ ติ กญฺจนสนฺนิภตฺตจาฯ ติ สํสาเร นิราลยาฯ ติ เนกฺขมฺมตฺถาย เคหโต นิกฺขมิ, ปพฺพชีติ อโตฺถฯ</p>


<p> อาลยนฺติ สตฺตา เอเตนาติ อาลโย, ตณฺหา, ตทภาเวน ฯ ตโต เอว ญาตีสุ ตณฺหาพนฺธนสฺส ฉินฺนตฺตา ฯ เอวํ คิหิพนฺธนาภาวํ ทเสฺสตฺวา อิทานิ ปพฺพชิตานมฺปิ เกสญฺจิ ยํ โหติ พนฺธนํ , ตสฺสาปิ อภาวํ ทเสฺสตุํ ติ วุตฺตํฯ ตตฺถ ติ อุปฎฺฐากกุเลฯ ติ ตาปสคเณ, เสสา พฺรหฺมจาริโนติ วุจฺจนฺติฯ นฺติ อุโภปิ มยํ อุปาคมิมฺหาฯ</p>


<p> ติ  พาราณสิสามเนฺตฯ ติ ปญฺญวโนฺตฯ ติ ชนสญฺจารรหิตตฺตา ชเนหิ อนากุเล, ติ มิคปกฺขีนํ อุฎฺฐาปนโต เตสํ วสฺสิตสเทฺทนาปิ วิรหิตตฺตา อปฺปสเทฺทฯ ติ  พาราณสิรโญฺญ อุยฺยาเน มยํ อุโภ ชนา ตทา วสามฯ</p>


<p>ตตฺรายํ อนุปุพฺพิกถา – อตีเต อิมสฺมิํ เอว ภทฺทกเปฺป โพธิสโตฺต พฺรหฺมโลกโต จวิตฺวา อญฺญตรสฺมิํ กาสิคาเม เอกสฺส มหาวิภวสฺส พฺราหฺมณสฺส ปุโตฺต หุตฺวา นิพฺพตฺติฯ ตสฺส นามคฺคหณสมเย ‘‘โพธิกุมาโร’’ติ นามํ กริํสุฯ วยปฺปตฺตกาเล ปนสฺส ตกฺกสิลํ คนฺตฺวา สพฺพสิปฺปานิ อุคฺคณฺหิตฺวา ปจฺจาคตสฺส อนิจฺฉมานกเสฺสว มาตาปิตโร สมชาติกํ กุลกุมาริกํ อาเนสุํฯ สาปิ พฺรหฺมโลกจุตาว อุตฺตมรูปธรา เทวจฺฉราปฎิภาคาฯ เตสํ อนิจฺฉมานานํ เอว อญฺญมญฺญํ อาวาหวิวาหํ กริํสุฯ อุภินฺนมฺปิ ปน เนสํ กิเลสมุทาจาโร น ภูตปุโพฺพ, สาราควเสน อญฺญมญฺญํ โอโลกนมฺปิ นาโหสิ, กา ปน กถา อิตรสํสเคฺคฯ เอวํ ปริสุทฺธสีลา อเหสุํฯ</p>


<p>อปรภาเค มหาสโตฺต มาตาปิตูสุ กาลํกเตสุ เตสํ สรีรกิจฺจํ กตฺวา ตํ ปโกฺกสาเปตฺวา ‘‘ภเทฺท, ตฺวํ อิมํ อสีติโกฎิธนํ คเหตฺวา สุเขน ชีวาหี’’ติ อาหฯ ‘‘ตฺวํ ปน อยฺยปุตฺตา’’ติ? ‘‘มยฺหํ ธเนน กิจฺจํ นตฺถิ, ปพฺพชิสฺสามี’’ติฯ ‘‘กิํ ปน ปพฺพชฺชา อิตฺถีนมฺปิ น วฎฺฎตี’’ติ? ‘‘วฎฺฎติ, ภเทฺท’’ติฯ ‘‘เตน หิ มยฺหมฺปิ ธเนน กิจฺจํ นตฺถิ, อหมฺปิ ปพฺพชิสฺสามี’’ติฯ เต อุโภปิ สพฺพํ วิภวํ ปริจฺจชิตฺวา มหาทานํ ทตฺวา นิกฺขมิตฺวา อรญฺญํ ปวิสิตฺวา ปพฺพชิตฺวา อุญฺฉาจริยาย ผลาผเลหิ ยาเปนฺตา ปพฺพชฺชาสุเขเนว ทส สํวจฺฉรานิ วสิตฺวา โลณมฺพิลเสวนตฺถาย ชนปทจาริกํ จรนฺตา อนุปุเพฺพน พาราณสิํ ปตฺวา ราชุยฺยาเน วสิํสุฯ เตน วุตฺตํ ‘‘ราชุยฺยาเน วสามุโภ’’ติฯ</p>


<p> อเถกทิวสํ  ราชา อุยฺยานกีฬํ คโตฯ อุยฺยานสฺส เอกปเสฺส ปพฺพชฺชาสุเขน วีตินาเมนฺตานํ เตสํ สมีปฎฺฐานํ คนฺตฺวา ปรมปาสาทิกํ อุตฺตมรูปธรํ  ปริพฺพาชิกํ โอโลเกโนฺต กิเลสวเสน ปฎิพทฺธจิโตฺต หุตฺวา โพธิสตฺตํ ‘‘อยํ เต ปริพฺพาชิกา กิํ โหตี’’ติ ปุจฺฉิฯ เตน ‘‘น จ กิญฺจิ โหติ, เกวลํ เอกปพฺพชฺชาย ปพฺพชิตา, อปิ จ โข ปน คิหิกาเล ปาทปริจาริกา อโหสี’’ติ วุเตฺต ราชา ‘‘อยํ กิเรตสฺส น กิญฺจิ โหติ, อปิ จ โข ปนสฺส คิหิกาเล ปาทปริจาริกา อโหสิ, ยํนูนาหํ อิมํ อเนฺตปุรํ ปเวเสยฺยํ, เตเนวสฺส อิมิสฺสา  ปฎิปตฺติํ ชานิสฺสามี’’ติ อนฺธพาโล ตตฺถ อตฺตโน ปฎิพทฺธจิตฺตํ นิวาเรตุํ อสโกฺกโนฺต อญฺญตรํ ปุริสํ อาณาเปสิ ‘‘อิมํ ปริพฺพาชิกํ ราชนิเวสนํ เนหี’’ติฯ</p>


<p>โส ตสฺส ปฎิสฺสุณิตฺวา ‘‘อธโมฺม โลเก วตฺตตี’’ติอาทีนิ วตฺวา ปริเทวมานํ เอว ตํ อาทาย ปายาสิฯ โพธิสโตฺต ตสฺสา ปริเทวนสทฺทํ สุตฺวา เอกวารํ โอโลเกตฺวา ปุน น โอโลเกสิฯ ‘‘สเจ ปนาหํ วาเรสฺสามิ, เตสุ จิตฺตํ ปโทเสตฺวา มยฺหํ สีลสฺส อนฺตราโย ภวิสฺสตี’’ติ สีลปารมิํเยว อาวเชฺชโนฺต นิสีทิฯ เตน วุตฺตํ นฺติอาทิฯ</p>


<p>ตตฺถ ติ ตุยฺหํ ตว เอสา กา, กิํ ภริยา, อุทาหุ ภคินี วา สมานา กสฺส อญฺญสฺส ภริยาฯ</p>


<p> ติ กามเญฺจสา มยฺหํ คิหิกาเล ภริยา อโหสิ, ปพฺพชิตกาลโต ปฎฺฐาย น มยฺหํ ภริยา เอสา, นาปิ อหํ เอติสฺสา สามิโก, เกวลํ ปน สหธมฺมา เอกสาสนี, อหมฺปิ ปริพฺพาชโก อยมฺปิ ปริพฺพาชิกาติ สมานธมฺมา ปริพฺพาชกสาสเนน เอกสาสนี, สพฺรหฺมจารินีติ อโตฺถฯ</p>


<p> ติ กามราเคน สารโตฺต หุตฺวา ปฎิพโทฺธฯ ติ เจฎเกหิ คณฺหาเปตฺวา เจฎเก วา อตฺตโน ราชปุริเส อาณาเปตฺวา ตํ ปริพฺพาชิกํ คณฺหาเปตฺวาฯ ติ ตํ อนิจฺฉมานํ เอว อากฑฺฒนปริกฑฺฒนาทินา นิปฺปีฬยโนฺต พาเธโนฺต, ตถาปิ อคจฺฉนฺติํ พลสา พลกฺกาเรน ราชปุริเสหิ คณฺหาเปตฺวา อตฺตโน อเนฺตปุรํ ปเวเสสิฯ</p>


<p> ติ อุทกปตฺตํ อามสิตฺวา คหิตภริยา โอทปตฺติกา นาม, อิทํ วจนํ ปุราณทุติยิกาภาเวน อุปลกฺขณมตฺตํ  ทฎฺฐพฺพํ , สา ปนสฺส พฺราหฺมณวิวาหวเสน มาตาปิตูหิ สมฺปฎิปาทิตา, ‘‘โอทปตฺตกิยา’’ติ จ ภาเวนภาวลกฺขเณ ภุมฺมํฯ ติ ปพฺพชฺชาชาติวเสน สหชาตา, เตเนวาห ติฯ ‘‘เอกสาสนี’’ติ จ อิทํ ภุมฺมเตฺถ ปจฺจตฺตํ, เอกสาสนิยาติ อโตฺถฯ ติ นียนฺติยาฯ ติ อยํ เต คิหิกาเล ภริยา พฺราหฺมณี สีลวตี, ปพฺพชิตกาเล จ สพฺรหฺมจารินีภาวโต สหชาตา ภคินี, สา ตุยฺหํ ปุรโต พลกฺกาเรน อากฑฺฒิตฺวา นียติฯ ‘‘โพธิพฺราหฺมณ, กิํ เต ปุริสภาว’’นฺติ  ปุริสมาเนน อุสฺสาหิโต จิรกาลสยิโต วมฺมิกพิลโต เกนจิ ปุริเสน ฆฎฺฎิโต ‘‘สุสู’’ติ ผณํ กโรโนฺต อาสิวิโส วิย เม จิตฺตโต โกโป สหสา วุฎฺฐาสิฯ</p>


<p> ติ โกปุปฺปตฺติยา สห, ตสฺส อุปฺปตฺติสมนนฺตรเมวาติ อโตฺถฯ นฺติ อตฺตโน สีลปารมิํ อาวเชฺชสิํฯ นฺติ ตสฺมิํ เอว อาสเน ยถานิสิโนฺนว ตํ โกปํ นิวาเรสิํฯ ติ ตโต เอกวารุปฺปตฺติโต อุปริ อุทฺธํ วฑฺฒิตุํ น อทาสิํฯ อิทํ วุตฺตํ โหติ – โกเป อุปฺปนฺนมเตฺต เอว ‘‘นนุ ตฺวํ, โพธิปริพฺพาชก, สพฺพปารมิโย ปูเรตฺวา สพฺพญฺญุตญฺญาณํ ปฎิวิชฺฌิตุกาโม, ตสฺส เต กิมิทํ สีลมเตฺตปิ อุปกฺขลนํ, ตยิทํ คุนฺนํ ขุรมโตฺตทเก โอสีทนฺตสฺส มหาสมุทฺทสฺส ปรตีรํ คณฺหิตุกามตา วิย โหตี’’ติ อตฺตานํ ปริภาสิตฺวา ปฎิสงฺขานพเลน ตสฺมิํ เอว ขเณ โกปํ นิคฺคเหตฺวา ปุน อุปฺปชฺชนวเสนสฺส วฑฺฒิตุํ น อทาสินฺติฯ เตเนวาห นฺติอาทิฯ</p>


<p>ตสฺสโตฺถ – ตํ ปริพฺพาชิกํ พฺราหฺมณิํ โส ราชา วา อโญฺญ วา โกจิ ติณฺหายปิ นิสิตาย สตฺติยา โกเฎฺฎยฺย, ขณฺฑาขณฺฑิกํ ยทิ ฉิเนฺทยฺย, เอวํ สเนฺตปิ สีลํ อตฺตโน สีลปารมิํ เนว ภิเนฺทยฺยํฯ กสฺมา? โพธิยา เอว การณา, สพฺพตฺถ อขณฺฑิตสีเลเนว สกฺกา สมฺมาสโมฺพธิํ ปาปุณิตุํ, น อิตเรนาติฯ</p>


<p>   ติ สา พฺราหฺมณี ชาติยา โคเตฺตน กุลปฺปเทเสน อาจารสมฺปตฺติยา จิรปริจเยน ปพฺพชฺชาทิคุณสมฺปตฺติยา จาติ สพฺพปฺปกาเรน  น เม เทสฺสา น อปฺปิยา, เอติสฺสา มม อปฺปิยภาโว โกจิ นตฺถิฯ ติ มยฺหมฺปิ พลํ น น วิชฺชติ, อตฺถิ เอวฯ อหํ นาคพโล ถามสมฺปโนฺน, อิจฺฉมาโน สหสา วุฎฺฐหิตฺวา ตํ อากฑฺฒเนฺต ปุริเส นิโปฺปเถตฺวา ตํ คเหตฺวา ยถิจฺฉิตฎฺฐานํ คนฺตุํ สมโตฺถติ ทเสฺสติฯ นฺติ ตโต ปริพฺพาชิกโต สตคุเณน สหสฺสคุเณน สตสหสฺสคุเณน สพฺพญฺญุตญฺญาณเมว มยฺหํ ปิยํฯ นฺติ เตน การเณน สีลเมว อนุรกฺขิสฺสํฯ</p>


<p>อถ โส ราชา อุยฺยาเน ปปญฺจํ อกตฺวาว สีฆตรํ คนฺตฺวา ตํ ปริพฺพาชิกํ ปโกฺกสาเปตฺวา มหเนฺตน ยเสน นิมเนฺตสิฯ สา ยสสฺส อคุณํ ปพฺพชฺชาย คุณํ อตฺตโน โพธิสตฺตสฺส จ มหนฺตํ โภคกฺขนฺธํ ปหาย สํเวเคน ปพฺพชิตภาวญฺจ กเถสิฯ ราชา เกนจิ ปริยาเยน  ตสฺสา มนํ อลภโนฺต จิเนฺตสิ – ‘‘อยํ ปริพฺพาชิกา สีลวตี กลฺยาณธมฺมา, โสปิ ปริพฺพาชโก อิมาย อากฑฺฒิตฺวา นียมานาย น กิญฺจิ วิปฺปการํ ทเสฺสสิ, สพฺพตฺถ นิรเปกฺขจิโตฺต, น โข ปน เมตํ ปติรูปํ, ยํ เอวรูเปสุ คุณวเนฺตสุ วิปฺปกาโร, ยํนูนาหํ อิมํ ปริพฺพาชิกํ คเหตฺวา อุยฺยานํ คนฺตฺวา อิมํ, ตญฺจ ปริพฺพาชกํ ขมาเปยฺย’’นฺติ? เอวํ ปน จิเนฺตตฺวา ‘‘ปริพฺพาชิกํ อุยฺยานํ อาเนถา’’ติ ปุริเส อาณาเปตฺวา สยํ ปฐมตรํ คนฺตฺวา โพธิสตฺตํ อุปสงฺกมิตฺวา ปุจฺฉิ – ‘‘โภ ปพฺพชิต, กิํ มยา ตาย ปริพฺพาชิกาย นียมานาย โกโป เต อุปฺปชฺชิตฺถา’’ติฯ มหาสโตฺต อาห –</p>


<p>
‘‘อุปฺปชฺชิ เม น มุจฺจิตฺถ, น เม มุจฺจิตฺถ ชีวโต;  
  
รชํว วิปุลา วุฎฺฐิ, ขิปฺปเมว นิวารยิ’’นฺติฯ (ชา. ๑.๑๐.๕๒);  
</p>
  
<p>ตํ สุตฺวา ราชา ‘‘กิํ นุ โข เอส โกปเมว สนฺธาย วทติ, อุทาหุ อญฺญํ กิญฺจิ สิปฺปาทิก’’นฺติ จิเนฺตตฺวา ปุน ปุจฺฉิ –</p>


<p>
‘‘กิํ  
เต อุปฺปชฺชิ โน มุจฺจิ, กิํ เต โน มุจฺจิ ชีวโต;  
  
รชํว วิปุลา วุฎฺฐิ, กตมํ ตํ นิวารยี’’ติฯ (ชา. ๑.๑๐.๕๓);  
</p>
  
<p>ตตฺถ  ติ เอกวารํ อุปฺปชฺชิ, น ปุน อุปฺปชฺชิฯ ติ กายวจีวิการุปฺปาทนวเสน ปน น มุจฺจิตฺถ, น นํ พหิ ปวตฺติตุํ วิสฺสเชฺชสินฺติ อโตฺถฯ ติ ยถา นาม คิมฺหานํ ปจฺฉิเม มาเส อุปฺปนฺนํ รชํ วิปุลา อกาลวุฎฺฐิธารา ฐานโส นิวาเรติ, เอวํ ตํ วูปสเมโนฺต  นิวาเรสินฺติ อโตฺถฯ</p>


<p>อถสฺส มหาปุริโส นานปฺปกาเรน โกเธ อาทีนวํ ปกาเสโนฺต –</p>


<p>
‘‘ยมฺหิ ชาเต น ปสฺสติ, อชาเต สาธุ ปสฺสติ;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</p>
  
<p>
‘‘เยน ชาเตน นนฺทนฺติ, อมิตฺตา ทุกฺขเมสิโน;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</p>
  
<p>
‘‘ยสฺมิญฺจ  
ชายมานมฺหิ, สทตฺถํ นาวพุชฺฌติ;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</p>
  
<p>
‘‘เยนาภิภูโต กุสลํ ชหาติ, ปรกฺกเร วิปุลญฺจาปิ อตฺถํ;  
  
ส ภีมเสโน พลวา ปมทฺที, โกโธ มหาราชา น เม อมุจฺจถฯ  
</p>
  
<p>
‘‘กฎฺฐสฺมิํ มนฺถมานสฺมิํ, ปาวโก นาม ชายติ;  
  
ตเมว กฎฺฐํ ฑหติ, ยสฺมา โส ชายเต คินิฯ  
</p>
  
<p>
‘‘เอวํ มนฺทสฺส โปสสฺส, พาลสฺส อวิชานโต;  
  
สารมฺภา ชายเต โกโธ, สปิ เตเนว ฑยฺหติฯ  
</p>
  
<p>
‘‘อคฺคีว ติณกฎฺฐสฺมิํ, โกโธ ยสฺส ปวฑฺฒติ;  
  
นิหียติ ตสฺส ยโส, กาฬปเกฺขว จนฺทิมาฯ  
</p>
  
<p>
‘‘อนิโนฺธ ธูมเกตูว, โกโธ ยสฺสูปสมฺมติ;  
  
อาปูรติ ตสฺส ยโส, สุกฺกปเกฺขว จนฺทิมา’’ติฯ (ชา. ๑.๑๐.๕๔-๖๑) –  
</p>
  
<p>อิมาหิ คาถาหิ ธมฺมํ เทเสสิฯ</p>


<p>ตตฺถ  ติ อตฺตตฺถมฺปิ น ปสฺสติ, ปเคว ปรตฺถํฯ ติ อตฺตตฺถํ ปรตฺถํ อุภยตฺถญฺจ  สมฺมเทว ปสฺสติฯ ติ นิปฺปญฺญานํ วิสยภูโต, นิปฺปโญฺญ วา โคจโร อาหาโร อินฺธนํ เอตสฺสาติ ทุเมฺมธโคจโรฯ ติ ทุกฺขํ อิจฺฉนฺตาฯ นฺติ อตฺตโน อตฺถํ วุฑฺฒิํฯ ติ อปเนยฺย วินาเสยฺยฯ ติ โส ภีมาย ภยชนนิยา มหติยา กิเลสเสนาย สมนฺนาคโตฯ ติ พลวภาเวน สเตฺต ปมทฺทนสีโลฯ ติ มม สนฺติกา โมกฺขํ น ลภิ, อพฺภนฺตเร เอว ทมิโต, นิพฺพิเสวโน กโตติ อโตฺถฯ ขีรํ วิย วา มุหุตฺตํ ทธิภาเวน จิเตฺตน ปติฎฺฐหิตฺถาติปิ อโตฺถฯ</p>


<p>นฺติ อรณิสหิเต มถิยมาเนฯ ‘‘มถมานสฺมิ’’นฺติปิ ปาโฐฯ ติ ยโต กฎฺฐา ฯ ติ อคฺคิฯ ติ พาลสฺส อชานนฺตสฺสฯ ติ กรณุตฺตริยกรณลกฺขณา สารมฺภา อรณิมนฺถนโต วิย ปาวโก โกโธ ชายเตฯ ติ โสปิ พาโล เตเนว โกเธน กฎฺฐํ วิย อคฺคินา ฑยฺหติฯ ติ อนินฺธโน อคฺคิ วิยฯ ติ ตสฺส อธิวาสนขนฺติยา สมนฺนาคตสฺส ปุคฺคลสฺส  จโนฺท วิย ลโทฺธ,  อปราปรํ ติฯ</p>


<p>ราชา มหาสตฺตสฺส ธมฺมกถํ สุตฺวา มหาปุริสํ ปริพฺพาชิกมฺปิ ราชเคหโต อาคตํ ขมาเปตฺวา ‘‘ตุเมฺห ปพฺพชฺชาสุขํ อนุภวนฺตา อิเธว อุยฺยาเน วสถ, อหํ โว ธมฺมิกํ รกฺขาวรณคุตฺติํ กริสฺสามี’’ติ วตฺวา วนฺทิตฺวา ปกฺกามิฯ เต อุโภปิ ตเตฺถว วสิํสุฯ อปรภาเค ปริพฺพาชิกา กาลมกาสิฯ โพธิสโตฺต หิมวนฺตํ ปวิสิตฺวา ฌานาภิญฺญาโย นิพฺพเตฺตตฺวา อายุปริโยสาเน พฺรหฺมโลกปรายโน อโหสิฯ</p>


<p>ตทา ปริพฺพาชิกา ราหุลมาตา อโหสิ, ราชา อานนฺทเตฺถโร, โพธิปริพฺพาชโก โลกนาโถฯ</p>


<p>ตสฺส อิธาปิ ยถารหํ เสสปารมิโย นิทฺธาเรตพฺพาฯ ตถา มหนฺตํ โภคกฺขนฺธํ มหนฺตญฺจ ญาติปริวฎฺฎํ  ปหาย มหาภินิกฺขมนสทิสํ เคหโต นิกฺขมนํ, ตถา นิกฺขมิตฺวา ปพฺพชิตสฺส พหุชนสมฺมตสฺส สโต ปรมปฺปิจฺฉตาย กุเลสุ จ คเณสุ จ อลคฺคตา, อจฺจนฺตเมว ลาภสกฺการชิคุจฺฉาย  ปวิเวกาภิรติ, อติสยวตี จ อภิสเลฺลขวุตฺติ, ตถารูปาย สีลวติยา กลฺยาณธมฺมาย ปริพฺพาชิกาย อนนุญฺญาตา อตฺตโน ปุรโต พลกฺกาเรน ปรามสิยมานาย สีลปารมิํ อาวเชฺชตฺวา วิการานาปตฺติ, กตาปราเธ จ ตสฺมิํ ราชินิ อุปคเต หิตจิตฺตตํ เมตฺตจิตฺตตํ อุปฎฺฐเปตฺวา ทิฎฺฐธมฺมิกสมฺปรายิเกหิ สมนุสาสนนฺติ เอวมาทโย อิธ มหาปุริสสฺส คุณานุภาวา วิภาเวตพฺพาฯ เตเนตํ วุจฺจติ ‘‘เอวํ อจฺฉริยา เหเต…เป.… ธมฺมสฺส อนุธมฺมโต’’ติฯ</p>

</p>


<h3>๕. มหิํสราชจริยาวณฺณนา</h3>
<p> ปญฺจเม  ติ มหาวนจารี วนมหิํโส ติ โยชนาฯ ติ วยสมฺปตฺติยา องฺคปจฺจงฺคานญฺจ ถูลภาเวน อภิวฑฺฒกาโยฯ ติ มหาพโล ถามสมฺปโนฺนฯ ติ วิปุลสรีโรฯ หตฺถิกลภปฺปมาโณ กิร ตทา โพธิสตฺตสฺส กาโย โหติฯ ติ มหาสรีรตาย วนมหิํสชาติตาย จ สีลํ อชานนฺตานํ ภยํ ชนนโต ภยานกทสฺสโนฯ</p>


<p> ติ โอลมฺพกสิลากุจฺฉิยํฯ ติ ชลาสยสมีเปฯ นฺติ เอตฺถ มหาวเน โย  ปเทโส วนมหิํสานํ ติฎฺฐนฎฺฐานํ โหติฯ นฺติ ตตฺถ ตตฺถฯ</p>


<p> ติ วิหารผาสุกํ วีมํสิตุํ วิจรโนฺตฯ นฺติ เอวํ วิจรโนฺต ตสฺมิํ มหารเญฺญ ภทฺทกํ มยฺหํ ผาสุกํ รุกฺขมูลฎฺฐานํ อทฺทกฺขิํฯ ทิสฺวา จ  โคจรํ คเหตฺวา ทิวา ตํ  รุกฺขมูลฎฺฐานํ คนฺตฺวา ฐานสยเนหิ วีตินาเมมีติ ทเสฺสติฯ</p>


<p> ตทา กิร โพธิสโตฺต หิมวนฺตปฺปเทเส มหิํสโยนิยํ นิพฺพตฺติตฺวา วยปฺปโตฺต ถามสมฺปโนฺน มหาสรีโร หตฺถิกลภปฺปมาโณ ปพฺพตปาทปพฺภารคิริทุคฺควนฆฎาทีสุ  วิจรโนฺต เอกํ ผาสุกํ มหารุกฺขมูลํ ทิสฺวา โคจรํ คเหตฺวา ทิวา ตตฺถ วสติฯ อเถโก โลลมกฺกโฎ รุกฺขา โอตริตฺวา มหาสตฺตสฺส ปิฎฺฐิํ อภิรุหิตฺวา อุจฺจารปสฺสาวํ กตฺวา สิเงฺคสุ คณฺหิตฺวา โอลมฺพโนฺต นงฺคุเฎฺฐ คเหตฺวา โทลายโนฺต กีฬิฯ โพธิสโตฺต ขนฺติเมตฺตานุทฺทยสมฺปทาย ตํ ตสฺส อนาจารํ น มนสากาสิฯ มกฺกโฎ ปุนปฺปุนํ ตเถว กโรติฯ เตน วุตฺตํ ติอาทิฯ</p>


<p>ตตฺถ ติ กปิ อาคนฺตฺวา, ม-กาโร ปทสนฺธิกโรฯ ติ ลามโกฯ ติ อนเย อิริยเนน อเย จ น อิริยเนน อนริโย, นิหีนาจาโรติ อโตฺถฯ ติ โลโลฯ ติ ขนฺธปฺปเทเสฯ ติ ปสฺสาวํ กโรติฯ ติ กรีสํ โอสฺสชฺชติฯ นฺติ ตํ มํ, ตทา มหิํสภูตํ มํฯ</p>


<p>   นฺติ เอกทิวสมฺปิ ทูเสติ มํ สพฺพกาลมฺปิฯ เตนาห ‘‘ทูเสติ มํ สพฺพกาล’’นฺติฯ น เกวลญฺจ ทุติยตติยจตุตฺถทิวสมตฺตํ, อถ โข สพฺพกาลมฺปิ มํ ปสฺสาวาทีหิ ทูเสติฯ ยทา ยทา มุตฺตาทีนิ กาตุกาโม, ตทา ตทา มยฺหเมว อุปริ กโรตีติ ทเสฺสติฯ ติ พาธิโต, เตน สิเงฺคสุ โอลมฺพนาทินา มุตฺตาทิอสุจิมกฺขเณน ตสฺส จ อปหรณตฺถํ อเนกวารํ สิงฺคโกฎีหิ วาลเคฺคน จ อเนกวารํ กทฺทมปํสุมิสฺสกํ อุทกํ สิญฺจิตฺวา โธวเนน จ นิปฺปีฬิโต โหมีติ อโตฺถฯ</p>


<p> ติ ตสฺมิํ รุเกฺข อธิวตฺถา เทวตาฯ ติ รุกฺขกฺขเนฺธ ฐตฺวา ‘‘มหิํสราช, กสฺมา อิมสฺส ทุฎฺฐมกฺกฎสฺส อวมานํ สหสี’’ติ อิมมตฺถํ ปกาเสโนฺต  ติ อิทํ วจนํ มํ อภาสิฯ</p>


<p> ติ ตทา ตสฺมิํ กาเล ตสฺมิํ ยเกฺข เอวํ วุเตฺต สติฯ นฺติ อหํ ตํ ยกฺขํ อิทํ อิทานิ วกฺขมานํ อพฺรวิํ อภาสิํฯ ติ กิเลสาสุจิปคฺฆรเณน สุจิชาติกานํ สาธูนํ ปรมชิคุจฺฉนียตาย อติทุคฺคนฺธวายเนน จ กุณปสทิสตาย กุณเปนฯ ติ ปาณาติปาตปาเปนฯ ติ อนริยานํ  อสาธูนํ มาควิกเนสาทาทีนํ หีนปุริสานํ ธมฺมตฺตา อนริเยน,  เกน การเณน,  เทวเต  อยุตฺตํ ตยา วุตฺตํ มํ ปาเป นิโยเชนฺติยาติ ทเสฺสติฯ</p>


<p> อิทานิ ตสฺมิํ ปาปธเมฺม อาทีนวํ ปกาเสโนฺต นฺติอาทิมาหฯ ตสฺสโตฺถ – ภเทฺท เทวเต, อหํ ตสฺส ยทิ กุเชฺฌยฺยํ, ตโตปิ ลามกตโร ภเวยฺยํฯ เยน หิ อธมฺมจรเณน โส พาลมกฺกโฎ นิหีโน นาม ชาโต, สเจ ปนาหํ ตโตปิ พลวตรํ ปาปธมฺมํ จเรยฺยํ, นนุ เตน ตโต ปาปตโร ภเวยฺยํ, อฎฺฐานเญฺจตํ ยทิหํ อิธโลกปรโลกํ ตทุตฺตริ จ ชานิตฺวา ฐิโต เอกเนฺตเนว ปรหิตาย ปฎิปโนฺน เอวรูปํ ปาปธมฺมํ จเรยฺยนฺติฯ กิญฺจ ภิโยฺย – ติ อหเญฺจว โข ปน เอวรูปํ ปาปํ กเรยฺยํ, มยฺหํ สีลปารมี ขณฺฑิตา สิยาฯ นฺติ ปณฺฑิตา จ เทวมนุสฺสา มํ ครเหยฺยุํ ‘‘ปสฺสถ, โภ, อยํ โพธิสโตฺต โพธิปริเยสนํ จรมาโน เอวรูปํ ปาปํ อกาสี’’ติฯ</p>


<p> ติ -สโทฺท อวธารเณฯ เอวํ วิญฺญูหิ หีฬิตา ครหิตา ชีวิตาปิ  ปริสุทฺธสีเลน หุตฺวา  วา มรณเมว วรํ อุตฺตมํ เสโยฺยฯ  , นฺติ เอวํ ชานโนฺต จ อหํ มยฺหํ ชีวิตนิมิตฺตมฺปิ ปรสตฺตวิหิํสนํ กิํ กาหามิ กิํ กริสฺสามิ, เอตสฺส กรเณ การณํ นตฺถีติ อโตฺถฯ</p>


<p>อยํ ปน อเญฺญปิ มํ วิย มญฺญมาโน เอวํ  อนาจารํ กริสฺสติ, ตโต เยสํ จณฺฑมหิํสานํ เอวํ กริสฺสติ, เต เอว เอตํ วธิสฺสนฺติ, สา เอตสฺส อเญฺญหิ มารณา มยฺหํ ทุกฺขโต จ ปาณาติปาตโต จ มุตฺติ ภวิสฺสตีติ อาหฯ เตน วุตฺตํ –</p>


<ol>
<li>
‘‘มเมวายํ มญฺญมาโน, อเญฺญเปวํ กริสฺสติ;  
  
เตว ตสฺส วธิสฺสนฺติ, สา เม มุตฺติ ภวิสฺสตี’’ติฯ  
</li>
  
<p>ตตฺถ นฺติ มํ วิย อยํฯ ติ อเญฺญสมฺปิฯ เสสํ วุตฺตตฺถเมวฯ
</ol></p>


<p> ติ  หีเน จ มชฺฌิเม จ อุกฺกเฎฺฐ จ นิมิตฺตภูเตฯ นฺติ วิภาคํ อกตฺวา เตหิ ปวตฺติตํ อวมานํ ปริภวํ สหโนฺต ขมโนฺตฯ ติ เอวํ หีนาทีสุ วิภาคํ อกตฺวา ขนฺติเมตฺตานุทฺทยํ อุปฎฺฐเปตฺวา ตทปราธํ สหโนฺต สีลาทิปารมิโย พฺรูเหตฺวา  ยถิจฺฉิตํ สพฺพญฺญุตญฺญาณํ ลภติ ปฎิวิชฺฌติ, ตสฺส ตํ น ทูเรติฯ</p>


<p>เอวํ มหาสโตฺต อตฺตโน อชฺฌาสยํ ปกาเสโนฺต เทวตาย ธมฺมํ เทเสสิฯ โส กติปาหจฺจเยน อญฺญตฺถ คโตฯ อโญฺญ จณฺฑมหิํโส นิวาสผาสุตาย ตํ ฐานํ คนฺตฺวา อฎฺฐาสิฯ ทุฎฺฐมกฺกโฎ ‘‘โส เอว อย’’นฺติ สญฺญาย ตสฺส ปิฎฺฐิํ อภิรุหิตฺวา ตเถว อนาจารํ อกาสิฯ อถ นํ โส วิธุนโนฺต ภูมิยํ ปาเตตฺวา สิเงฺคน หทเย วิชฺฌิตฺวา ปาเทหิ มทฺทิตฺวา สญฺจุเณฺณสิฯ</p>


<p>ตทา สีลวา มหิํสราชา โลกนาโถฯ</p>


<p>ตสฺส อิธาปิ เหฎฺฐา วุตฺตนเยเนว ยถารหํ เสสปารมิโย นิทฺธาเรตพฺพาฯ ตถา  (จริยา. ๒.๑ อาทโย)  (จริยา. ๒.๑๑ อาทโย)  (จริยา. ๒.๒๐ อาทโย)  วิย อิธ มหาสตฺตสฺส คุณานุภาวา เวทิตพฺพาฯ</p>

</p>


<h3>๖. รุรุมิคราชจริยาวณฺณนา</h3>
<p> ฉเฎฺฐ   ติ ยถา สุฎฺฐุ อปคตสพฺพกาฬโก โหติ, เอวํ อคฺคิมฺหิ ปกฺขิปิตฺวา สุตตฺตกนกสนฺนิโภฯ ติ ชาติสิเทฺธน นาเมน รุรุ นาม มิคราชา, ชาติโต รุรุ, มิคานญฺจ ราชาติ อโตฺถฯ ติ อุตฺตมสีลสมาหิโต, วิสุทฺธสีโล เจว สมาหิตจิโตฺต จ, วิสุทฺธสีเล วา สมฺมา อาหิตจิโตฺตติ เอวเมตฺถ อโตฺถ เวทิตโพฺพฯ</p>


<p>ตทา โพธิสโตฺต รุรุมิคโยนิยํ นิพฺพตฺติฯ ตสฺส สรีรจฺฉวิ สุฎฺฐุ ตาเปตฺวา มชฺชิตกญฺจนปฎฺฎวโณฺณ อโหสิ, หตฺถปาทา ลาขารสปริกมฺมกตา วิย, นงฺคุฎฺฐํ จมรีนงฺคุฎฺฐํ วิย, สิงฺคานิ รชตทามวณฺณานิ อกฺขีนิ สุมชฺชิตมณิคุฬิกา  วิย, มุขํ โอทหิตฺวา ฐปิตรตฺตกมฺพลเคณฺฑุกา วิยฯ โส ชนสํสคฺคํ ปหาย วิเวกวาสํ วสิตุกาโม ปริวารํ ฉเฑฺฑตฺวา เอกโกว คงฺคานิวตฺตเน รมณีเย สาลมิสฺสเก สุปุปฺผิตปวเน วสติฯ เตน วุตฺตํ –</p>


<ol>
<li>
‘‘รเมฺม ปเทเส รมณีเย, วิวิเตฺต อมนุสฺสเก;  
  
ตตฺถ วาสํ อุปคญฺฉิํ, คงฺคากูเล มโนรเม’’ติฯ  
</li>
  
<p>ตตฺถ ติ มุตฺตาตลสทิสวาลุกาจุณฺณปณฺฑเรหิ ภูมิภาเคหิ สินิทฺธหริตติณสญฺจริเตหิ วนตฺถเลหิ จิตฺตตฺถรเณหิ วิย นานาวณฺณวิจิเตฺตหิ สิลาตเลหิ มณิกฺขนฺธนิมฺมลสลิเลหิ ชลาสเยหิ จ สมนฺนาคตตฺตา เยภุเยฺยน จ อินฺทโคปกวณฺณาย รตฺตาย สุขสมฺผสฺสาย ติณชาติยา สญฺฉนฺนตฺตา รเมฺม อรญฺญปฺปเทเสฯ ติ ปุปฺผผลปลฺลวาลงฺกตวิปุลสาขาวินเทฺธหิ นานาวิธทิชคณูปกูชิเตหิ วิวิธตรุลตาวนวิราชิเตหิ เยภุเยฺยน อมฺพสาลวนสณฺฑมณฺฑิเตหิ วนคหเนหิ อุปโสภิตตฺตา ตตฺถ ปวิฎฺฐสฺส ชนสฺส รติชนนเฎฺฐน รมณีเยฯ วุตฺตมฺปิ เจตํ  –
</ol></p>


<p>
‘‘เอตสฺมิํ  
วนสณฺฑสฺมิํ, อมฺพา สาลา จ ปุปฺผิตา;  
  
อินฺทโคปกสญฺฉโนฺน, เอเตฺถโส ติฎฺฐเต มิโค’’ติฯ (ชา. ๑.๑๓.๑๑๙);  
</p>
  
<p>ติ ชนวาสวิรเหน สุเญฺญฯ ติ สญฺจรณมนุสฺสานมฺปิ ตตฺถ อภาเวน มนุสฺสรหิเต ฯ ติ ยถาวุตฺตคุณสมฺปตฺติยา วิเสสโต ปวิเวกกามานํ มโน รเมตีติ มโนรเมฯ</p>


<p> ติ เอตฺถ ติ อธิกาเร นิปาโต, เตน มยิ ตตฺถ ตถา วสเนฺต อิทํ อธิการนฺตรํ อุปฺปนฺนนฺติ ทีเปติฯ ติ คงฺคาย นทิยา อุปริโสเตฯ ติ อิณํ คเหตฺวา ตํ ทาตุํ อสโกฺกโนฺต อิณายิเกหิ โจทิยมาโนฯ</p>


<p>เอโก กิร พาราณสิเสฎฺฐิ อตฺตโน ปุตฺตํ ‘‘อยํ สิปฺปํ อุคฺคณฺหโนฺต กิลมิสฺสตี’’ติ กิญฺจิ สิปฺปํ น อุคฺคณฺหาเปสิฯ คีตวาทิตนจฺจขาทนโภชนโต อุทฺธํ น กิญฺจิ อญฺญาสิฯ ตํ วยปฺปตฺตํ ปติรูเปน ทาเรน สํโยเชตฺวา ธนํ นิยฺยาเตตฺวา มาตาปิตโร กาลมกํสุฯ โส เตสํ อจฺจเยน  อิตฺถิธุตฺตสุราธุตฺตาทิปริวุโต นานาพฺยสนมุเขหิ สพฺพํ ธนํ วิทฺธํเสตฺวา ตตฺถ ตตฺถ อิณํ อาทาย ตมฺปิ ทาตุํ อสโกฺกโนฺต ธนิเกหิ โจทิยมาโน ‘‘กิํ มยฺหํ ชีวิเตน, เตเนวมฺหิ อตฺตภาเวน อโญฺญ วิย ชาโต, มรณํ เม เสโยฺย’’ติ จิเนฺตตฺวา อิณายิเก อาห – ‘‘ตุมฺหากํ อิณปณฺณานิ คเหตฺวา อาคจฺฉถ, คงฺคาตีเร เม นิหิตํ กุลสนฺตกํ ธนํ อตฺถิ, ตํ โว ทสฺสามี’’ติฯ เต เตน สทฺธิํ อคมํสุฯ โส ‘‘อิธ ธนํ, เอตฺถ ธน’’นฺติ นิธิฎฺฐานํ อาจิกฺขโนฺต วิย ‘‘เอวํ เม อิณโมโกฺข ภวิสฺสตี’’ติ ปลายิตฺวา คงฺคายํ ปติฯ โส จณฺฑโสเตน วุยฺหโนฺต การุญฺญรวํ รวิฯ เตน วุตฺตํ ‘‘อถ อุปริคงฺคายา’’ติอาทิฯ</p>


<p>ตตฺถ ติ อิมสฺมิํ คงฺคาโสเต ปติโต ชีวามิ วา มรามิ วา, ชีวิตํ วา เม เอตฺถ โหตุ มรณํ วา, อุภยถาปิ อิณายิกปีฬา น โหตีติ อธิปฺปาโยฯ</p>


<p>   ติ โส ปุริโส รตฺตินฺทิวํ คงฺคาย วุยฺหมาโน ชีวิตเปมสฺส วิชฺชมานตฺตา มรณํ อปฺปโตฺต มรณภยตชฺชิโต หุตฺวา กรุณํ รวํ รวโนฺต คงฺคาย มเชฺฌ มโหทเกน คจฺฉติฯ</p>


<p> อถ มหาปุริโส อฑฺฒรตฺตสมเย ตสฺส ตํ กรุณํ ปริเทวนฺตสฺส ปริเทวิตสทฺทํ สุตฺวา ‘‘มนุสฺสสโทฺท สูยติ, มา มยิ อิธ ธรเนฺต มรตุ, ชีวิตมสฺส ทสฺสามี’’ติ จิเนฺตตฺวา สยนคุมฺพา วุฎฺฐาย นทีตีรํ คนฺตฺวา ‘‘อโมฺภ ปุริส, มา ภายิ, ชีวิตํ เต ทสฺสามี’’ติ วตฺวา อสฺสาเสตฺวา โสตํ ฉินฺทโนฺต คนฺตฺวา ตํ ปิฎฺฐิยํ อาโรเปตฺวา ตีรํ ปาเปตฺวา อตฺตโน วสนฎฺฐานํ เนตฺวา ปริสฺสมํ วิโนเทตฺวา ผลาผลานิ ทตฺวา ทฺวีหตีหจฺจเยน ตํ อาห – ‘‘อโมฺภ ปุริส , อหํ ตํ พาราณสิคามิมคฺคํ ปาเปสฺสามิ, ตฺวํ ‘อสุกฎฺฐาเน นาม กญฺจนมิโค วสตี’ติ มา กสฺสจิ อาโรเจหี’’ติฯ โส ‘‘สาธุ, สามี’’ติ สมฺปฎิจฺฉิฯ มหาสโตฺต ตํ อตฺตโน ปิฎฺฐิํ อาโรเปตฺวา พาราณสิมเคฺค โอตาเรตฺวา นิวตฺติฯ เตน วุตฺตํ – ‘‘ตสฺสาหํ สทฺทํ สุตฺวาน, กรุณํ ปริเทวโต’’ติอาทิฯ</p>


<p>ตตฺถ ติ ตฺวํ โก มนุโสฺส อสิ, กุโต อิธ วุยฺหมาโน อาคโตสีติ อโตฺถฯ</p>


<p>   นฺติ อตฺตโน กิริยํฯ ติ อิณายิเกหิ อุพฺพิโคฺคฯ ติ อุตฺรโสฺตฯ</p>


<p> นฺติ การุญฺญํ กตฺวา มหากรุณาย สมุสฺสาหิโต มม ชีวิตํ ตสฺส ปุริสสฺส ปริจฺจชิตฺวาฯ ติ นทิํ ปวิสิตฺวา โสตํ ฉินฺทโนฺต อุชุกเมว คนฺตฺวา มม ปิฎฺฐิํ อาโรเปตฺวา ตโต ตํ นีหริํฯ ติ อุปโยคเตฺถ สามิวจนํฯ ‘‘ตตฺถา’’ติปิ ปาฬิ, ตตฺถ นทิยนฺติ อโตฺถฯ ติ รตฺติยา อนฺธการสมเย, กาฬปกฺขรตฺติยนฺติ อโตฺถฯ</p>


<p> ติ ปริสฺสมํ อปเนตฺวา ผลาผลานิ ทตฺวา ทฺวีหตีหจฺจเยน กิลมถสฺส  วิคตกาลํ ชานิตฺวาฯ ติ อหํ ตํ เอกํ วรํ ยาจามิ, มยฺหํ เอกํ วรํ เทหีติ อโตฺถฯ กิํ ตํ วรนฺติ เจ? อาห – ติ ‘‘อสุกฎฺฐาเน สุวณฺณมิโค วสตี’’ติ กสฺสจิ รโญฺญ วา ราชมหามตฺตสฺส วา มํ มา ปาวทฯ</p>


<p>อถ ตสฺมิํ ปุริเส พาราณสิํ ปวิฎฺฐทิวเสเยว โส ราชา ‘‘อหํ, เทว, สุวณฺณวณฺณํ มิคํ มยฺหํ ธมฺมํ เทเสนฺตํ สุปิเนน อทฺทสํ, อหญฺหิ สจฺจสุปินา, อทฺธา โส วิชฺชติ, ตสฺมา กญฺจนมิคสฺส ธมฺมํ โสตุกามา ลภิสฺสามิ เจ ชีวิสฺสามิ, โน เจ เม ชีวิตํ นตฺถี’’ติ อคฺคมเหสิยา วุโตฺต ตํ อสฺสาเสตฺวา ‘‘สเจ มนุสฺสโลเก อตฺถิ, ลภิสฺสสี’’ติ วตฺวา พฺราหฺมเณ ปโกฺกสาเปตฺวา ‘‘สุวณฺณมิคา นาม โหนฺตี’’ติ ปุจฺฉิตฺวา ‘‘อาม, เทว, โหนฺตี’’ติ สุตฺวา สหสฺสตฺถวิกํ สุวณฺณจโงฺกฎเก ฐเปตฺวา ตํ หตฺถิกฺขนฺธํ อาโรเปตฺวา นคเร เภริํ จราเปสิ – ‘‘โย สุวณฺณมิคํ  อาจิกฺขิสฺสติ, ตสฺส หตฺถินา สทฺธิํ อิมํ ทสฺสามี’’ติฯ ตโต อุตฺตริมฺปิ ทาตุกาโม หุตฺวา –</p>


<p>
‘‘ตสฺส คามวรํ ทมฺมิ, นาริโย จ อลงฺกตา;  
  
โย เมตํ มิคมกฺขาติ, มิคานํ มิคมุตฺตม’’นฺติฯ (ชา. ๑.๑๓.๑๑๗) –  
</p>
  
<p>คาถํ สุวณฺณปเฎฺฎ ลิขาเปตฺวา สกลนคเร วาจาเปสิฯ อถ โส เสฎฺฐิปุโตฺต ตํ คาถํ สุตฺวา ราชปุริสานํ สนฺติกํ คนฺตฺวา ‘‘รโญฺญ เอวรูปํ มิคํ  อาจิกฺขิสฺสามิ, มํ ราชานํ ทเสฺสถา’’ติ อาหฯ ราชปุริสา ตํ รโญฺญ สนฺติกํ เนตฺวา ตมตฺถํ อาโรเจสุํฯ ราชา ‘‘สจฺจํ, โภ, อทฺทสา’’ติ ปุจฺฉิฯ โส ‘‘สจฺจํ, เทว, มยา สทฺธิํ อาคจฺฉตุ, อหํ ตํ ทเสฺสสฺสามี’’ติ อาหฯ ราชา ตเมว ปุริสํ มคฺคเทสกํ กตฺวา มหเนฺตน ปริวาเรน ตํ ฐานํ คนฺตฺวา เตน มิตฺตทุพฺภินา ปุริเสน ทสฺสิตํ ปเทสํ  อาวุธหเตฺถ ปุริเส สมนฺตโตว ปริวาเรตฺวา ‘‘อุกฺกุฎฺฐิํ กโรถา’’ติ วตฺวา สยํ กติปเยหิ ชเนหิ สทฺธิํ เอกมเนฺต อฎฺฐาสิฯ โสปิ ปุริโส อวิทูเร อฎฺฐาสิฯ มหาสโตฺต สทฺทํ สุตฺวา ‘‘มหโต พลกายสฺส สโทฺท, อทฺธา ตมฺหา เม ปุริสา ภเยน อุปฺปเนฺนน ภวิตพฺพ’’นฺติ ญตฺวา อุฎฺฐาย สกลปริสํ โอโลเกตฺวา ‘‘รโญฺญ ฐิตฎฺฐาเนเยว เม โสตฺถิ ภวิสฺสตี’’ติ ราชาภิมุโข ปายาสิฯ ราชา ตํ อาคจฺฉนฺตํ ทิสฺวา ‘‘นาคพโล อวตฺถรโนฺต อาคเจฺฉยฺยา’’ติ สรํ สนฺนยฺหิตฺวา ‘‘อิมํ มิคํ สนฺตาเสตฺวา สเจ ปลายติ, วิชฺฌิตฺวา ทุพฺพลํ กตฺวา คณฺหิสฺสามี’’ติ โพธิสตฺตาภิมุโข อโหสิฯ มหาสโตฺต –</p>


<p>
‘‘อาคเมหิ มหาราช, มา มํ วิชฺฌิ รเถสภ;  
  
โก นุ เต อิทมกฺขาสิ, เอเตฺถโส ติฎฺฐเต มิโค’’ติฯ (ชา. ๑.๑๓.๑๒๑) –  
</p>
  
<p>คาถํ อภาสิฯ ราชา ตสฺส มธุรกถาย พชฺฌิตฺวา สรํ ปฎิสํหริตฺวา คารเวน อฎฺฐาสิฯ มหาสโตฺตปิ ราชานํ อุปสงฺกมิตฺวา มธุรปฎิสนฺถารํ อกาสิฯ มหาชโนปิ สพฺพาวุธานิ อปเนตฺวา อาคนฺตฺวา ราชานํ ปริวาเรสิฯ เตน วุตฺตํ –</p>


<ol>
<li>
‘‘นครํ คนฺตฺวาน อาจิกฺขิ, ปุจฺฉิโต ธนเหตุโก;  
  
ราชานํ โส คเหตฺวาน, อุปคญฺฉิ มมนฺติก’’นฺติฯ  
</li>
  
<p>ตสฺสโตฺถ  – โย มิตฺตทุพฺภี ปาปปุริโส ชีวิตํ ปริจฺจชิตฺวา ตถา มยา ปาณสํสยโต โมจิโต พาราณสินครํ คนฺตฺวา อตฺตนา ลทฺธพฺพธนนิมิตฺตํ รโญฺญ มํ  อาจิกฺขิตฺวา โส รโญฺญ คาหาเปตุํ มคฺคเทสโก หุตฺวา ราชานํ คเหตฺวา มม สนฺติกมุปาคมีติฯ
</ol></p>


<p>มหาสโตฺต สุวณฺณกิงฺกิณิกํ จาเลโนฺต วิย มธุรสฺสเรน ราชานํ ปุน ปุจฺฉิ – ‘‘โก นุ เต อิทมกฺขาสิ, เอเตฺถโส  ติฎฺฐเต มิโค’’ติฯ ตสฺมิํ ขเณ โส ปาปปุริโส โถกํ ปฎิกฺกมิตฺวา โสตปเถ อฎฺฐาสิ ฯ ราชา ‘‘อิมินา เม ตฺวํ ทสฺสิโต’’ติ ตํ ปุริสํ นิทฺทิสิฯ ตโต โพธิสโตฺต –</p>


<p>
‘‘สจฺจํ กิเรว มาหํสุ, นรา เอกจฺจิยา อิธ;  
  
กฎฺฐํ นิปฺลวิตํ เสโยฺย, น เตฺวเวกจฺจิโย นโร’’ติฯ (ชา. ๑.๑๓.๑๒๓) –  
</p>
  
<p>คาถมาหฯ ตํ สุตฺวา ราชา สํเวคชาโต –</p>


<p>
‘‘กิํ นุ รุรุ ครหสิ มิคานํ, กิํ ปกฺขีนํ กิํ ปน มานุสานํ;  
  
ภยญฺหิ มํ วินฺทตินปฺปรูปํ, สุตฺวาน ตํ มานุสิํ ภาสมาน’’นฺติฯ (ชา. ๑.๑๓.๑๒๔) –  
</p>
  
<p>คาถมาหฯ ตโต มหาปุริโส ‘‘มหาราช, น มิคํ น ปกฺขิํ ครหามิ, มนุสฺสํ ปน ครหามี’’ติ ทเสฺสโนฺต –</p>


<p>
‘‘ยมุทฺธริํ วาหเน วุยฺหมานํ, มโหทเก สลิเล สีฆโสเต;  
  
ตโตนิทานํ ภยมาคตํ มม, ทุโกฺข หเว ราช อสพฺภิ สงฺคโม’’ติฯ (ชา. ๑.๑๓.๑๒๕) –  
</p>
  
<p>อาหฯ</p>


<p>ตตฺถ นฺติ อุทฺธริตํ, ติ เอกโจฺจ มิตฺตทุพฺภี ปาปปุริโส อุทเก ปตโนฺตปิ  อุตฺตาริโต นเตฺวว ญฺหิ นานปฺปกาเรน อุปการาย สํวตฺตติ, มิตฺตทุพฺภี ปน วินาสาย, ตสฺมา ตโต กฎฺฐเมว วรตรนฺติฯ นฺติ รุรุมิคราช, มิคานํ กิํ อญฺญตรํ  อุทาหุ  มนุสฺสานนฺติ ปุจฺฉติฯ นฺติ มหนฺตํ ภยํ มํ ปฎิลภติ, อตฺตโน สนฺตกํ วิย กโรตีติ อโตฺถฯ</p>


<p>ติ ปติตปติเต วหิตุํ สมเตฺถ คงฺคาวเหฯ   ติ มโหทกีภูเต สลิเลฯ อุภเยนาปิ คงฺคาวหสฺส พหูทกตํ ทเสฺสติฯ นฺติ, มหาราช, โย มยฺหํ ตยา ทสฺสิโต ปุริโส, เอโส มยา คงฺคาย วุยฺหมาโน อฑฺฒรตฺตสมเย กรุณํ ปริเทวโนฺต ตโต อุตฺตาริโต, ตโตนิทานํ อิทํ มยฺหํ  อสปฺปุริเสหิ สมาคโม นาม ทุโกฺขติฯ</p>


<p>ตํ  สุตฺวา ราชา ตสฺส กุชฺฌิตฺวา ‘‘เอวํ พหูปการสฺส นาม คุณํ น ชานาติ, ทุกฺขํ อุปฺปาเทติ, วิชฺฌิตฺวา นํ ชีวิตกฺขยํ ปาเปสฺสามี’’ติ สรํ สนฺนยฺหิฯ เตน วุตฺตํ –</p>


<ol>
<li>
‘‘ยาวตา กรณํ สพฺพํ, รโญฺญ อาโรจิตํ มยา;  
  
ราชา สุตฺวาน วจนํ, อุสุํ ตสฺส ปกปฺปยิ;  
  
อิเธว ฆาตยิสฺสามิ, มิตฺตทุพฺภิํ อนริย’’นฺติฯ  
</li>
  
<p>ตตฺถ นฺติ ยํ ตสฺส มยา กตํ อุปการกรณํ, ตํ ติ สนฺนยฺหิฯ นฺติ อตฺตโน มิเตฺตสุ อุปการีสุ ทุพฺภนสีลํฯ
</ol></p>


<p>ตโต มหาสโตฺต ‘‘เอส พาโล มํ นิสฺสาย มา นสฺสี’’ติ จิเนฺตตฺวา ‘‘มหาราช, วโธ นาเมส พาลสฺส วา ปณฺฑิตสฺส วา น สาธูหิ ปสํสิโต, อญฺญทตฺถุ ครหิโต เอว, ตสฺมา มา อิมํ ฆาเตหิ, อยํ ยถารุจิ คจฺฉตุ, ยเญฺจว ตสฺส ‘ทสฺสามี’ติ ตยา ปฎิญฺญาตํ, ตมฺปิ อหาเปตฺวาว เทหี’’ติ อาหฯ ‘‘อหญฺจ เต ยํ อิจฺฉิตํ, ตํ กริสฺสามิ, อตฺตานํ ตุยฺหํ ทมฺมี’’ติ อาหฯ เตน วุตฺตํ –</p>


<ol>
<li>
‘‘ตมหํ อนุรกฺขโนฺต, นิมฺมินิํ มม อตฺตนา;  
  
ติฎฺฐเตโส มหาราช, กามกาโร ภวามิ เต’’ติฯ  
</li>
  
<p>ตตฺถ นฺติ ตํ มิตฺตทุพฺภิํ ปาปปุคฺคลํ  อตฺตโน อตฺตภาเวน ตํ ปริวเตฺตสิํ , อตฺตานํ รโญฺญ นิยฺยาเตตฺวา ราชหตฺถโต ปตฺตํ ตสฺส มรณํ นิวาเรสินฺติ อโตฺถฯ ติอาทิ วินิมยาการทสฺสนํ ฯ
</ol></p>


<p> อิทานิ ยทตฺถํ โส อตฺตวินิมโย กโต, ตํ ทเสฺสตุํ โอสานคาถมาหฯ ตสฺสโตฺถ – ตทา มํ นิสฺสาย ตํ มิตฺตทุพฺภิํ ปุริสํ ตสฺมิํ รเญฺญ ชีวิตา โวโรเปตุกาเม อหํ อตฺตานํ รโญฺญ ปริจฺจชโนฺต มม สีลเมว อนุรกฺขิํ,  ปน ฯ ยํ ปนาหเมว อตฺตโน ชีวิตนิรเปกฺขํ  ตํ สมฺมาสโมฺพธิยา เอว ติฯ</p>


<p>อถ ราชา โพธิสเตฺตน อตฺตโน ชีวิตํ ปริจฺจชิตฺวา ตสฺส ปุริสสฺส มรเณ นิวาเรเนฺต ตุฎฺฐมานโส ‘‘คจฺฉ, โภ, มิคราชสฺส อนุคฺคเหน มม หตฺถโต  มรณา มุโตฺต’’ติ วตฺวา ยถาปฎิญฺญาย ตญฺจสฺส ธนํ ทาเปสิฯ มหาสตฺตสฺส ยถารุจิยาว อนุชานิตฺวา ตํ นครํ เนตฺวา นครญฺจ โพธิสตฺตญฺจ อลงฺการาเปตฺวา เทวิยา ธมฺมํ เทสาเปสิฯ มหาสโตฺต เทวิํ อาทิํ กตฺวา รโญฺญ จ ราชปริสาย จ มธุราย มนุสฺสภาสาย ธมฺมํ เทเสตฺวา ราชานํ ทสหิ ราชธเมฺมหิ โอวทิตฺวา มหาชนํ อนุสาสิตฺวา อรญฺญํ ปวิสิตฺวา มิคคณปริวุโต วาสํ กเปฺปสิฯ ราชาปิ มหาสตฺตสฺส โอวาเท ฐตฺวา สพฺพสตฺตานํ อภยํ ทตฺวา ทานาทีนิ ปุญฺญานิ กตฺวา สุคติปรายโน อโหสิฯ</p>


<p>ตทา เสฎฺฐิปุโตฺต เทวทโตฺต อโหสิ, ราชา อานโนฺท, รุรุมิคราชา โลกนาโถฯ</p>


<p>ตสฺส อิธาปิ เหฎฺฐา วุตฺตนเยเนว ยถารหํ เสสปารมิโย นิทฺธาเรตพฺพาฯ ตถา อิธาปิ ปวิเวการามตาย ชนสํสคฺคํ อนิจฺฉโต ยูถํ ปหาย เอกกวิหาโร, อฑฺฒรตฺตสมเย นทิยา วุยฺหมานสฺส กรุณํ ปริเทวนฺตสฺส ปุริสสฺส อฎฺฎสฺสรํ สุตฺวา สยิตฎฺฐานโต วุฎฺฐาย นทีตีรํ คนฺตฺวา มหาคงฺคาย มหติ อุทโกเฆ วตฺตมาเน อตฺตโน ชีวิตํ ปริจฺจชิตฺวา โอตริตฺวา โสตํ ปจฺฉินฺทิตฺวา ตํ ปุริสํ อตฺตโน ปิฎฺฐิยํ อาโรเปตฺวา ตีรํ ปาเปตฺวา สมสฺสาเสตฺวา ผลาผลาทีนิ ทตฺวา ปริสฺสมวิโนทนํ, ปุน ตํ อตฺตโน ปิฎฺฐิํ อาโรเปตฺวา อรญฺญโต นีหริตฺวา มหามเคฺค โอตารณํ, สรํ สนฺนยฺหิตฺวา วิชฺฌิสฺสามีติ อภิมุเข ฐิตสฺส รโญฺญ นิพฺภเยน หุตฺวา ปฎิมุขเมว คนฺตฺวา ปฐมตรํ มนุสฺสภาสาย อาลปิตฺวา มธุรปฎิสนฺถารกรณํ, มิตฺตทุพฺภี ปาปปุริสํ  หนฺตุกามํ ราชานํ ธมฺมกถํ กตฺวา ปุนปิ อตฺตโน ชีวิตํ ปริจฺจชิตฺวา มรณโต ปโมจนํ, ตสฺส จ รโญฺญ ยถาปฎิญฺญํ ธนทาปนํ, รญฺญา อตฺตโน วเร ทียมาเน เตน สพฺพสตฺตานํ อภยทาปนํ, ราชานญฺจ เทวิญฺจ ปมุขํ กตฺวา มหาชนสฺส ธมฺมํ เทเสตฺวา ทานาทีสุ  ปุเญฺญสุ เตสํ ปติฎฺฐาปนํ, ลทฺธาภยานํ มิคานํ โอวาทํ ทตฺวา มนุสฺสานํ สสฺสขาทนโต นิวารณํ, ปณฺณสญฺญาย จ ตสฺส ยาวชฺชกาลา ถาวรกรณนฺติ เอวมาทโย มหาสตฺตสฺส คุณานุภาวา วิภาเวตพฺพาติฯ</p>

</p>


<h3>๗. มาตงฺคจริยาวณฺณนา</h3>
<p> สตฺตเม  ติ ชฎาวโนฺต, ชฎาพนฺธเกโสติ อโตฺถฯ ติ มนจฺฉฎฺฐานํ อินฺทฺริยานํ ตาปนโต นิคฺคณฺหนโต ตปสงฺขาตํ อุคฺคตาปนํ เอตสฺสาติ อุคฺคตาปโน, โฆรตโป ปรมธิตินฺทฺริโยติ อโตฺถฯ อถ วา นานปฺปกาเร ทิฎฺฐธมฺมิกาทิเภเท อนเตฺถ อุคฺคิรณโต พหิ ฉฑฺฑาปนโต โฆรภีมภยานกเฎฺฐน วา ‘‘อุคฺคา’’ติ ลทฺธนาเม กิเลเส วีริยาตเปน สนฺตาปนโต อุเคฺค ตาเปตีติ ติ นาเมน มาตโงฺค นามฯ มาตงฺคกุเล นิพฺพตฺติยา ชาติยา อาคตํ หิสฺส เอตํ นามํฯ ติ สีลสมฺปโนฺน สุปริสุทฺธสีโลฯ ติ อุปจารปฺปนาสมาธีหิ สุฎฺฐุ สมาหิโต, ฌานสมาปตฺติลาภีติ อโตฺถฯ</p>


<p>ตทา หิ โพธิสโตฺต จณฺฑาลโยนิยํ นิพฺพตฺติตฺวา รูเปน ทุทฺทสิโก พหินคเร จณฺฑาลคาเม วสติฯ ‘‘มาตงฺคปณฺฑิโต’’ติ ปกาสนาโมฯ อเถกทิวสํ ตสฺมิํ นคเร นกฺขเตฺต โฆสิเต เยภุเยฺยน นาครา นกฺขตฺตํ กีฬนฺติฯ อญฺญตราปิ พฺราหฺมณมหาสาลกญฺญา โสฬสปนฺนรสวสฺสุเทฺทสิกา เทวกญฺญา วิย รูเปน ทสฺสนียา ปาสาทิกา ‘‘อตฺตโน  วิภวานุรูปํ นกฺขตฺตํ กีฬิสฺสามี’’ติ ปหูตขชฺชโภชฺชาทีนิ สกเฎสุ อาโรเปตฺวา สพฺพเสตํ วฬวารถมารุยฺห มหตา ปริวาเรน อุยฺยานภูมิํ คจฺฉติฯ ทิฎฺฐมงฺคลิกา นาเมสา, สา กิร ทุสฺสณฺฐิตํ รูปํ ‘‘อวมงฺคล’’นฺติ ตํ ทฎฺฐุํ น อิจฺฉติ, เตนสฺสา ‘‘ทิฎฺฐมงฺคลิกา’’เตฺวว สมญฺญา อุทปาทิฯ</p>


<p>ตทา โพธิสโตฺต กาลเสฺสว อุฎฺฐาย ปฎปิโลติกํ นิวาเสตฺวา ชชฺชริตมุขภาคํ เวณุทณฺฑํ คเหตฺวา ภาชนหโตฺถ นครํ ปวิสติ มนุเสฺส ทิสฺวา ทูรโตว เตสํ ทูรีกรณตฺถํ เตน เวณุทเณฺฑน สญฺญํ กโรโนฺตฯ อถ ทิฎฺฐมงฺคลิกา ‘‘อุสฺสรถ อุสฺสรถา’’ติ อุสฺสารณํ กโรเนฺตหิ อตฺตโน ปุริเสหิ นียมานา นครทฺวารมเชฺฌ มาตงฺคํ ทิสฺวา ‘‘โก เอโส’’ติ อาหฯ ‘‘อเยฺย, มาตงฺคจณฺฑาโล’’ติ  จ วุเตฺต ‘‘อีทิสํ ทิสฺวา คตานํ กุโต วุฑฺฒี’’ติ ยานํ นิวตฺตาเปสิฯ มนุสฺสา ‘‘ยํ มยํ อุยฺยานํ คนฺตฺวา พหุํ ขชฺชโภชฺชาทิํ ลเภยฺยาม, ตสฺส โน มาตเงฺคน  อนฺตราโย กโต’’ติ กุปิตา ‘‘คณฺหถ, จณฺฑาล’’นฺติ เลฑฺฑูหิ ปหริตฺวา วิสญฺญีภูตํ ปาเตตฺวา อคมํสุฯ</p>


<p>โส น จิเรเนว สติํ ปฎิลภิตฺวา วุฎฺฐาย มนุเสฺส ปุจฺฉิ – ‘‘กิํ, อยฺยา, ทฺวารํ นาม สพฺพสาธารณํ, อุทาหุ พฺราหฺมณานํ เอว กต’’นฺติ? ‘‘สเพฺพสํ สาธารณ’’นฺติฯ ‘‘เอวํ สพฺพสาธารณทฺวาเร เอกมนฺตํ อปกฺกมนฺตํ มํ ทิฎฺฐมงฺคลิกาย มนุสฺสา อิมํ อนยพฺยสนํ ปาเปสุ’’นฺติ รถิกาย มนุสฺสานํ อาโรเจตฺวา ‘‘หนฺทาหํ อิมิสฺสา มานํ ภินฺทิสฺสามี’’ติ ตสฺสา นิเวสนทฺวารํ คนฺตฺวา ‘‘อหํ ทิฎฺฐมงฺคลิกํ อลทฺธา น วุฎฺฐหิสฺสามี’’ติ นิปชฺชิฯ ทิฎฺฐมงฺคลิกาย ปิตา ‘‘ฆรทฺวาเร มาตโงฺค นิปโนฺน’’ติ สุตฺวา ‘‘ตสฺส กากณิกํ เทถ, เตเลน สรีรํ มเกฺขตฺวา คจฺฉตู’’ติ อาหฯ โส ‘‘ทิฎฺฐมงฺคลิกํ อลทฺธา น อุฎฺฐหิสฺสามิ’’เจฺจว อาหฯ ตโต พฺราหฺมเณน – ‘‘เทฺว กากณิเก เทถ, มาสกํ ปาทํ กหาปณํ เทฺว ตีณิ ยาว กหาปณสตํ กหาปณสหสฺสํ เทถา’’ติ วุเตฺตปิ น สมฺปฎิจฺฉติ เอวฯ เอวํ เตสํ มเนฺตนฺตานํ เอว สูริโย อตฺถงฺคโตฯ</p>


<p>อถ ทิฎฺฐมงฺคลิกาย มาตา ปาสาทา โอรุยฺห สาณิปาการํ ปริกฺขิปาเปตฺวา ตสฺส สนฺติกํ คนฺตฺวา ‘‘ตาต, มาตงฺค , ทิฎฺฐมงฺคลิกาย อปราธํ ขม, เทฺว สหสฺสานิ คณฺหาหิ ยาว สตสหสฺสํ คณฺหาหี’’ติ วุเตฺตปิ น สมฺปฎิจฺฉิ, นิปชฺชิ เอวฯ ตเสฺสวํ ฉ ทิวเส นิปชฺชิตฺวา สตฺตเม ทิวเส สมฺปเตฺต สมนฺตา สามนฺตฆรา ปฎิวิสกฆรา จ มนุสฺสา อุฎฺฐหิตฺวา ‘‘ตุเมฺห มาตงฺคํ วา อุฎฺฐาเปถ, ทาริกํ วา เทถ, มา อเมฺห นาสยิตฺถา’’ติ อาหํสุฯ ตทา กิร อยํ ตสฺมิํ เทเส เทสธโมฺม ‘‘ยสฺส ฆรทฺวาเร เอวํ นิปชฺชิตฺวา จณฺฑาโล มรติ, เตน ฆเรน สทฺธิํ สตฺตสตฺตฆรวาสิโน จณฺฑาลา โหนฺตี’’ติฯ</p>


<p>ตโต ทิฎฺฐมงฺคลิกาย มาตาปิตโร ทิฎฺฐมงฺคลิกํ ปฎปิโลติกํ นิวาสาเปตฺวา จณฺฑาลานุจฺฉวิกํ ปริกฺขารํ ทตฺวา ปริเทวมานํ เอว ตสฺส สนฺติกํ เนตฺวา ‘‘หนฺท, ทานิ ทาริกํ อุฎฺฐาย คณฺหาหี’’ติ อทํสุฯ สา ปเสฺส ฐตฺวา ‘‘อุฎฺฐาหี’’ติ อาหฯ โส ‘‘อหํ อติวิย กิลโนฺต, หเตฺถ คเหตฺวา มํ อุฎฺฐาเปหี’’ติ อาหฯ สา ตถา อกาสิฯ มาตโงฺค ‘‘มยํ อโนฺตนคเร วสิตุํ น ลภาม, เอหิ, พหินคเร จณฺฑาลคามํ คมิสฺสามา’’ติ ตํ อปสฺสาย อตฺตโน เคหํ อคมาสิฯ ‘‘ตสฺสา ปิฎฺฐิํ อภิรุหิตฺวา’’ติ ชาตกภาณกา วทนฺติฯ</p>


<p>เอวํ   ปน เคหํ คนฺตฺวา ชาติสเมฺภทวีติกฺกมํ อกตฺวาว กติปาหํ เคเห วสิตฺวา พลํ คเหตฺวา จิเนฺตสิ – ‘‘อหํ อิมํ พฺราหฺมณมหาสาลกญฺญํ มยฺหํ จณฺฑาลเคเห วาสาเปสิํ, หนฺท, ทานิ ตํ ลาภคฺคยสคฺคปฺปตฺตํ กริสฺสามี’’ติฯ โส อรญฺญํ ปวิสิตฺวา ปพฺพชิตฺวา สตฺตาหพฺภนฺตเรเยว อฎฺฐ สมาปตฺติโย ปญฺจาภิญฺญาโย นิพฺพเตฺตตฺวา อิทฺธิยา จณฺฑาลคามทฺวาเร โอตริตฺวา เคหทฺวาเร ฐิโต ทิฎฺฐมงฺคลิกํ ปโกฺกสาเปตฺวา ‘‘สามิ, กิสฺส มํ อนาถํ กตฺวา ปพฺพชิโตสี’’ติ ปริเทวมานํ ‘‘ตฺวํ, ภเทฺท, มา จินฺตยิ, ตว โปราณกยสโต อิทานิ มหนฺตตรํ ยสํ กริสฺสามิ, ตฺวํ ปน ‘มหาพฺรหฺมา เม สามิโก , น มาตโงฺค, โส พฺรหฺมโลกํ คโต, อิโต สตฺตเม ทิวเส ปุณฺณมาย จนฺทมณฺฑลํ ภินฺทิตฺวา อาคมิสฺสตี’ติ ปริสาสุ วเทยฺยาสี’’ติ วตฺวา หิมวนฺตเมว คโตฯ</p>


<p>ทิฎฺฐมงฺคลิกาปิ พาราณสิยํ มหาชนมเชฺฌ เตสุ เตสุ ฐาเนสุ ตถา กเถสิฯ อถ ปุณฺณมทิวเส โพธิสโตฺต จนฺทมณฺฑลสฺส คคนมเชฺฌ ฐิตกาเล พฺรหฺมตฺตภาวํ มาเปตฺวา จนฺทมณฺฑลํ ภินฺทิตฺวา ทฺวาทสโยชนิกํ พาราณสิํ สกลํ กาสิรฎฺฐญฺจ เอโกภาสํ กตฺวา อากาสโต โอตริตฺวา พาราณสิยา อุปริ ติกฺขตฺตุํ ปริพฺภมิตฺวา มหาชเนน คนฺธมาลาทีหิ ปูชิยมาโน จณฺฑาลคามาภิมุโข อโหสิฯ พฺรหฺมภตฺตา สนฺนิปติตฺวา ตํ จณฺฑาลคามกํ คนฺตฺวา ทิฎฺฐมงฺคลิกาย เคหํ สุทฺธวตฺถคนฺธมาลาทีหิ เทววิมานํ วิย อลงฺกริํสุฯ ทิฎฺฐมงฺคลิกา จ ตทา อุตุนี โหติฯ มหาสโตฺต ตตฺถ คนฺตฺวา ทิฎฺฐมงฺคลิกํ องฺคุเฎฺฐน นาภิยํ ปรามสิตฺวา ‘‘ภเทฺท, คโพฺภ เต ปติฎฺฐิโต, ตฺวํ ปุตฺตํ วิชายิสฺสสิ, ตฺวมฺปิ ปุโตฺตปิ เต ลาภคฺคยสคฺคปฺปตฺตา ภวิสฺสถ, ตว สีสโธวนอุทกํ สกลชมฺพุทีเป ราชูนํ อภิเสโกทกํ ภวิสฺสติ, นฺหาโนทกํ ปน เต อมโตทกํ ภวิสฺสติ, เย นํ สีเส อาสิญฺจิสฺสนฺติ, เต สพฺพโรเคหิ มุจฺจิสฺสนฺติ, กาฬกณฺณิยา จ ปริมุจฺจิสฺสนฺติ, ตว ปาทปิเฎฺฐ สีสํ ฐเปตฺวา วนฺทนฺตา สหสฺสํ ทสฺสนฺติ, กถาสวนฎฺฐาเน ฐตฺวา วนฺทนฺตา สตํ ทสฺสนฺติ, จกฺขุปเถ ฐตฺวา วนฺทนฺตา เอเกกํ กหาปณํ ทตฺวา วนฺทิสฺสนฺติ, อปฺปมตฺตา โหหี’’ติ ตํ โอวทิตฺวา เคหา นิกฺขมฺม มหาชนสฺส ปสฺสนฺตเสฺสว จนฺทมณฺฑลํ ปาวิสิฯ</p>


<p>พฺรหฺมภตฺตา  สนฺนิปติตฺวา ทิฎฺฐมงฺคลิกํ มหเนฺตน  สกฺกาเรน นครํ ปเวเสตฺวา มหเนฺตน สิริโสภเคฺคน ตตฺถ วสาเปสุํฯ เทววิมานสทิสญฺจสฺสา นิเวสนํ กาเรสุํฯ ตตฺถ เนตฺวา อุฬารํ ลาภสกฺการํ อุปนาเมสุํฯ ปุตฺตลาภาทิ สโพฺพ โพธิสเตฺตน วุตฺตสทิโสว อโหสิฯ โสฬสสหสฺสา พฺราหฺมณา ทิฎฺฐมงฺคลิกาย ปุเตฺตน สห นิพทฺธํ ภุญฺชนฺติ, สหสฺสมตฺตา นํ ปริวาเรนฺติ, อเนกสหสฺสานํ ทานํ ทียติฯ อถ มหาสโตฺต ‘‘อยํ อฎฺฐาเน อภิปฺปสโนฺน, หนฺทสฺส  ทกฺขิเณเยฺย ชานาเปสฺสามี’’ติ ภิกฺขาย จรโนฺต ตสฺสา เคหํ คนฺตฺวา เตน สทฺธิํ สลฺลปิตฺวา อคมาสิฯ อถ กุมาโร คาถมาห –</p>


<p>
‘‘กุโต นุ อาคจฺฉสิ ทุมฺมวาสี, โอตลฺลโก ปํสุปิสาจโกว;  
  
สงฺการโจฬํ ปฎิมุญฺจ กเณฺฐ, โก เร ตุวํ โหสิ อทกฺขิเณโยฺย’’ติฯ (ชา. ๑.๑๕.๑);  
</p>
  
<p>เตน วุตฺตํ อนาจารํ อสหมานา เทวตา ตสฺส เตสญฺจ โสฬสสหสฺสานํ พฺราหฺมณานํ มุขํ วิปริวเตฺตสุํฯ ตํ ทิสฺวา ทิฎฺฐมงฺคลิกา มหาสตฺตํ อุปสงฺกมิตฺวา ตมตฺถํ อาโรเจสิฯ โพธิสโตฺต ‘‘ตสฺส อนาจารํ อสหเนฺตหิ ยเกฺขหิ โส วิปฺปกาโร กโต, อปิ จ โข ปน อิมํ อุจฺฉิฎฺฐปิณฺฑกํ เตสํ มุเข อาสิญฺจิตฺวา ตํ วิปฺปการํ วูปสเมหี’’ติ อาหฯ สาปิ ตถา กตฺวา ตํ วูปสเมสิฯ อถ ทิฎฺฐมงฺคลิกา ปุตฺตํ อาห – ‘‘ตาต, อิมสฺมิํ โลเก ทกฺขิเณยฺยา นาม มาตงฺคปณฺฑิตสทิสา ภวนฺติ, น อิเม พฺราหฺมณา วิย ชาติมเตฺตน, มนฺตสชฺฌายนมเตฺตน วา มานตฺถทฺธา’’ติ วตฺวา เย ตทา สีลาทิคุณวิเสสยุตฺตา ฌานสมาปตฺติลาภิโน เจว ปเจฺจกพุทฺธา จ, ตเตฺถวสฺส ปสาทํ อุปฺปาเทสีติฯ</p>


<p>ตทา เวตฺตวตีนคเร ชาติมโนฺต นาม เอโก พฺราหฺมโณ ปพฺพชิตฺวาปิ ชาติํ นิสฺสาย มหนฺตํ มานมกาสิฯ มหาสโตฺต ‘‘ตสฺส มานํ ภินฺทิสฺสามี’’ติ ตํ ฐานํ คนฺตฺวา ตสฺสาสเนฺน อุปริโสเต วาสํ กเปฺปสิฯ เตน วุตฺตํ –</p>


<ol>
<li>
‘‘อหญฺจ พฺราหฺมโณ เอโก, คงฺคากูเล วสามุโภ;  
  
อหํ วสามิ อุปริ, เหฎฺฐา วสติ พฺราหฺมโณ’’ติฯ  
</li>
  
<p>อถ   มหาสโตฺต เอกทิวสํ ทนฺตกฎฺฐํ ขาทิตฺวา ‘‘อิทํ ชาติมนฺตสฺส ชฎาสุ ลคฺคตู’’ติ อธิฎฺฐาย นทิยํ ปาเตสิฯ ตํ ตสฺส อุทกํ อาจเมนฺตสฺส ชฎาสุ ลคฺคิ, โส ตํ ทิสฺวา ‘‘นสฺส วสลา’’ติ วตฺวา ‘‘กุโตยํ กาฬกณฺณี อาคโต, อุปธาเรสฺสามิ น’’นฺติ อุทฺธํโสตํ คจฺฉโนฺต มหาสตฺตํ ทิสฺวา ‘‘กิํชาติโกสี’’ติ ปุจฺฉิฯ ‘‘จณฺฑาโลสฺมี’’ติฯ ‘‘ตยา นทิยํ ทนฺตกฎฺฐํ ปาติต’’นฺติ? ‘‘อาม, มยา’’ติฯ ‘‘นสฺส, วสล, จณฺฑาล, กาฬกณฺณิ, มา อิธ วสิ, เหฎฺฐาโสเต วสา’’ติ วตฺวา เหฎฺฐาโสเต วสเนฺตนปิ ปาติเต ทนฺตกเฎฺฐ ปฎิโสตํ อาคนฺตฺวา  ชฎาสุ ลคฺคเนฺต ‘‘นสฺส, วสล, สเจ อิธ วสิสฺสสิ, สตฺตเม ทิวเส สตฺตธา เต มุทฺธา ผลิสฺสตี’’ติ อาหฯ เตน วุตฺตํ –
</ol></p>


<ol>
<li>
‘‘วิจรโนฺต อนุกูลมฺหิ, อุทฺธํ เม อสฺสมทฺทส;  
  
ตตฺถ มํ ปริภาเสตฺวา, อภิสปิ มุทฺธผาลน’’นฺติฯ  
</li>
  
<p>ตตฺถ ติ อุจฺฉิฎฺฐทนฺตกเฎฺฐ อตฺตโน ชฎาสุ ลเคฺค ตสฺส อาคมนคเวสนวเสน คงฺคาย ตีเร อนุวิจรโนฺตฯ ติ อตฺตโน วสนฎฺฐานโต อุปริโสเต มม อสฺสมํ ปณฺณสาลํ อทฺทกฺขิฯ ติ มม อสฺสมํ อาคนฺตฺวา ชาติํ สุตฺวา ตโตว ปฎิกฺกมิตฺวา สวนูปจาเร ฐตฺวา ‘‘นสฺส, วสล จณฺฑาล, กาฬกณฺณิ มา อิธ วสี’’ติอาทีนิ วตฺวา ภเยน สนฺตเชฺชตฺวาฯ นฺติ ‘‘สเจ ชีวิตุกาโมสิ, เอโตฺตว สีฆํ ปลายสฺสู’’ติ วตฺวา ‘‘สเจ น ปกฺกมิสฺสติ, อิโต เต สตฺตเม ทิวเส สตฺตธา มุทฺธา ผลตู’’ติ เม อภิสปํ อทาสิฯ
</ol></p>


<p>กิํ ปน ตสฺส อภิสเปน มุทฺธา ผลตีติ? น ผลติ, กุหโก ปน โส, เอวมยํ มรณภยตชฺชิโต สุทูรํ ปกฺกมิสฺสตีติ สญฺญาย สนฺตาสนตฺถํ ตถา อาหฯ</p>


<p> นฺติ ตสฺส มานตฺถทฺธสฺส กูฎชฎิลสฺส อหํ ยทิ กุเชฺฌยฺยํฯ ติ สีลํ ยทิ น รเกฺขยฺยํ, อิทํ สีลํ นาม ชีวิตนิรเปกฺขํ สมฺมเทว รกฺขิตพฺพนฺติ ยทิ น จิเนฺตยฺยนฺติ อโตฺถฯ ติ สจาหํ ตทา ตสฺส อปฺปตีโต อภวิสฺสํ ฯ มม จิตฺตาจารํ ญตฺวา มยิ อภิปฺปสนฺนา เทวตา ขเณเนว ตํ ภสฺมมุฎฺฐิํ วิย วิทฺธํเสยฺยุนฺติ อธิปฺปาโยฯ สตฺถา ปน  ตทา อตฺตโน อปฺปตีตภาเว สติ เทวตาหิ สาเธตพฺพํ ตสฺส อนตฺถํ อตฺตนา กตฺตพฺพํ วิย กตฺวา เทเสสิ ‘‘กเรยฺยํ ฉาริกํ วิยา’’ติฯ</p>


<p>วิตณฺฑวาที ปนาห – ‘‘โพธิสโตฺตว ตํ ชฎิลํ อิจฺฉมาโน อิทฺธิยา ฉาริกํ กเรยฺย, เอวญฺหิ สติ อิมิสฺสา ปาฬิยา อโตฺถ อุชุกเมว นีโต โหตี’’ติฯ โส เอวมสฺส วจนีโย – ‘‘ตฺวํ อิทฺธิยา ปรูปฆาตํ วทสิ, อิทฺธิ นาเมสา อธิฎฺฐานา อิทฺธิ, วิกุพฺพนา อิทฺธิ, มโนมยา อิทฺธิ, ญาณวิปฺผารา อิทฺธิ, สมาธิวิปฺผารา อิทฺธิ, อริยา อิทฺธิ, กมฺมวิปากชา อิทฺธิ, ปุญฺญวโต อิทฺธิ, วิชฺชามยา อิทฺธิ, ตตฺถ ตตฺถ สมฺมาปโยคปฺปจฺจยา อิชฺฌนเฎฺฐน  อิทฺธีติ ทสวิธาฯ ตตฺถ ‘‘กตรํ อิทฺธิํ วเทสี’’ติ? ‘‘ภาวนามย’’นฺติฯ ‘‘กิํ ปน ภาวนามยาย ปรูปฆาตกมฺมํ โหตี’’ติ? อาม, เอกเจฺจ อาจริยา ‘‘เอกวารํ โหตี’’ติ วทนฺติ, ยถา หิ ปรํ ปหริตุกาเมน อุทกภริเต ฆเฎ ขิเตฺต ปโรปิ ปหรียติ, ฆโฎปิ ภิชฺชติ, เอวเมว ภาวนามยาย อิทฺธิยา เอกวารํ ปรูปฆาตกมฺมํ โหติ, ตโต ปฎฺฐาย ปน สา นสฺสติฯ</p>


<p>อถ โส ‘‘ภาวนามยาย อิทฺธิยา เนว เอกวารํ น เทฺววารํ ปรูปฆาตกมฺมํ โหตี’’ติ วตฺวา ปุจฺฉิตโพฺพ ‘‘กิํ ภาวนามยา อิทฺธิ กุสลา อกุสลา อพฺยากตา, สุขาย เวทนาย สมฺปยุตฺตา ทุกฺขาย เวทนาย สมฺปยุตฺตา อทุกฺขมสุขาย เวทนาย สมฺปยุตฺตา, สวิตกฺกสวิจารา อวิตกฺกวิจารมตฺตา อวิตกฺกอวิจารา, กามาวจรา รูปาวจรา อรูปาวจรา’’ติ? ชานโนฺต ‘‘ภาวนามยา อิทฺธิ กุสลา อพฺยากตา วา อทุกฺขมสุขเวทนิยา อวิตกฺกอวิจารา รูปาวจรา จา’’ติ วกฺขติฯ โส วตฺตโพฺพ ‘‘ปาณาติปาตเจตนา กุสลาทีสุ กตรํ โกฎฺฐาสํ ภชตี’’ติ? ชานโนฺต วกฺขติ ‘‘ปาณาติปาตเจตนา อกุสลาว ทุกฺขเวทนาว สวิตกฺกสวิจาราว กามาวจราวา’’ติฯ เอวํ สเนฺต ‘‘ตว ปโญฺห เนว กุสลตฺติเกน สเมติ, น เวทนาตฺติเกน น วิตกฺกตฺติเกน น ภูมนฺตเรนา’’ติ ปาฬิยา วิโรธํ  ทเสฺสตฺวา สญฺญาเปตโพฺพฯ ยทิ ปน โส ‘‘ปุน จปรํ, ภิกฺขเว, อิเธกโจฺจ สมโณ วา พฺราหฺมโณ วา อิทฺธิมา เจโตวสิปฺปโตฺต อญฺญิสฺสา กุจฺฉิคตํ คพฺภํ ปาปเกน มนสานุเปกฺขิตา โหติ ‘อโห วต ยํ ตํ กุจฺฉิคตํ คพฺภํ น โสตฺถินา อภินิกฺขเมยฺยา’ติฯ เอวมฺปิ, ภิกฺขเว, กุลุมฺปสฺส อุปฆาโต โหตี’’ติ  สงฺคีติํ อนารุฬฺหํ กุลุมฺปสุตฺตํ อุทาหเรยฺยฯ ตสฺสาปิ ‘‘ตฺวํ อตฺถํ น ชานาสิฯ อิทฺธิมา เจโตวสิปฺปโตฺตติ หิ เอตฺถ น ภาวนามยา อิทฺธิ อธิเปฺปตา, อาถพฺพนิกา อิทฺธิ อธิเปฺปตาฯ สา หิ เอตฺถ ลพฺภมานา ลพฺภตีติ ภาวนามยาย อิทฺธิยา ปรูปฆาโต น สมฺภวติเยวา’’ติ สญฺญาเปตโพฺพฯ โน เจ สญฺญตฺติํ อุเปติ, กมฺมํ กตฺวา อุโยฺยเชตโพฺพฯ ตสฺมา ยถาวุตฺตนเยเนเวตฺถ คาถาย อโตฺถ เวทิตโพฺพฯ</p>


<p>ตถา ปน เตน อภิสปิโต มหาสโตฺต ‘‘สจาหํ เอตสฺส กุชฺฌิสฺสามิ, สีลํ เม อรกฺขิตํ ภวิสฺสติ, อุปาเยเนวสฺส มานํ ภินฺทิสฺสามิ, สา จสฺส รกฺขา ภวิสฺสตี’’ติ สตฺตเม ทิวเส สูริยุคฺคมนํ วาเรสิฯ มนุสฺสา สูริยสฺส อนุคฺคมเนน อุพฺพาฬฺหา ชาติมนฺตตาปสํ อุปสงฺกมิตฺวา ‘‘ภเนฺต, ตุเมฺห สูริยสฺส อุคฺคนฺตุํ น เทถา’’ติ ปุจฺฉิํสุฯ โส ‘‘น เมตํ กมฺมํ, คงฺคาตีเร ปน เอโก จณฺฑาลตาปโส วสติ, ตเสฺสตํ กมฺมํ สิยา’’ติ อาห ฯ มนุสฺสา มหาสตฺตํ อุปสงฺกมิตฺวา ‘‘ภเนฺต, ตุเมฺห สูริยสฺส อุคฺคนฺตุํ น เทถา’’ติ ปุจฺฉิํสุฯ ‘‘อามาวุโส’’ติฯ ‘‘กิํการณา’’ติ? ‘‘ตุมฺหากํ กุลูปกตาปโส มํ นิรปราธํ อภิสปิ, ตสฺมิํ อาคนฺตฺวา ขมาปนตฺถํ มม ปาเทสุ ปติเต สูริยํ วิสฺสเชฺชสฺสามี’’ติฯ เต คนฺตฺวา ตํ อากฑฺฒนฺตา อาเนตฺวา มหาสตฺตสฺส ปาทมูเล นิปชฺชาเปตฺวา ขมาเปตฺวา ‘‘สูริยํ วิสฺสเชฺชถ, ภเนฺต’’ติ อาหํสุฯ ‘‘น สกฺกา วิสฺสเชฺชตุํ, สจาหํ วิสฺสเชฺชสฺสามิ, อิมสฺส สตฺตธา มุทฺธา ผลิสฺสตี’’ติฯ ‘‘อถ, ภเนฺต, กิํ กโรมา’’ติฯ มหาสโตฺต ‘‘มตฺติกาปิณฺฑํ อาหรถา’’ติ อาหราเปตฺวา ‘‘อิมํ ตาปสสฺส สีเส ฐเปตฺวา ตาปสํ โอตาเรตฺวา อุทเก ฐเปถ, ยทา สูริโย ทิสฺสติ, ตทา ตาปโส อุทเก นิมุชฺชตู’’ติ วตฺวา สูริยํ วิสฺสเชฺชสิฯ สูริยรสฺมีหิ ผุฎฺฐมเตฺตว มตฺติกาปิโณฺฑ สตฺตธา ภิชฺชิฯ ตาปโส อุทเก นิมุชฺชิฯ เตน วุตฺตํ –</p>


<ol>
<li>
‘‘ยํ  
โส ตทา มํ อภิสปิ, กุปิโต ทุฎฺฐมานโส;  
  
ตเสฺสว มตฺถเก นิปติ, โยเคน ตํ ปโมจยิ’’นฺติฯ  
</li>
  
<p>ตตฺถ ติ โส ชาติมนฺตชฎิโล ยํ มุทฺธผาลนํ สนฺธาย ตทา มํ อภิสปิ, มยฺหํ สปํ อทาสิฯ   ติ ตํ มยฺหํ อุปริ เตน อิจฺฉิตํ ตเสฺสว ปน อุปริ นิปติ นิปตนภาเวน อฎฺฐาสิฯ เอวเญฺหตํ โหติ ยถา ตํ อปฺปทุฎฺฐสฺส ปทุสฺสโตฯ วุตฺตเญฺหตํ ภควตา – ‘‘โย อปฺปทุฎฺฐสฺส นรสฺส ทุสฺสติ…เป.… ปฎิวาตํว ขิโตฺต’’ติ (ธ. ป. ๑๒๕; สุ. นิ. ๖๖๗; ชา. ๑.๕.๙๔)ฯ นฺติ ตํ ตสฺส ภาสิตํ มตฺถกผาลนํ อุปาเยน ตโต ปโมเจสิํ, ตํ วา ชฎิลํ ตโต ปโมเจสิํ, เยน อุปาเยน ตํ น โหติ, ตถา อกาสินฺติ อโตฺถฯ
</ol></p>


<p>ยญฺหิ เตน ปารมิตาปริภาวนสมิทฺธาหิ นานาสมาปตฺติวิหารปริปูริตาหิ สีลทิฎฺฐิสมฺปทาหิ สุสงฺขตสนฺตาเน มหากรุณาธิวาเส มหาสเตฺต อริยูปวาทกมฺมํ อภิสปสงฺขาตํ ผรุสวจนํ ปยุตฺตํ, ตํ มหาสตฺตสฺส เขตฺตวิเสสภาวโต ตสฺส จ อชฺฌาสยผรุสตาย ทิฎฺฐธมฺมเวทนียํ หุตฺวา สเจ โส มหาสตฺตํ น ขมาเปสิ, สตฺตเม ทิวเส วิปจฺจนสภาวํ ชาตํ, ขมาปิเต ปน มหาสเตฺต ปโยคสมฺปตฺติปฎิพาหิตตฺตา อวิปากธมฺมตํ อาปชฺชิ อโหสิกมฺมภาวโตฯ อยญฺหิ อริยูปวาทปาปสฺส ทิฎฺฐธมฺมเวทนียสฺส จ ธมฺมตาฯ ตตฺถ ยํ สตฺตเม ทิวเส โพธิสเตฺตน สูริยุคฺคมนนิวารณํ กตํ, อยเมตฺถ โยโคติ อธิเปฺปโต อุปาโยฯ เตน หิ อุพฺพาฬฺหา มนุสฺสา โพธิสตฺตสฺส สนฺติเก ตาปสํ อาเนตฺวา ขมาเปสุํฯ โสปิ จ มหาสตฺตสฺส  คุเณ ชานิตฺวา ตสฺมิํ จิตฺตํ ปสาเทสีติ เวทิตพฺพํฯ ยํ ปนสฺส มตฺถเก มตฺติกาปิณฺฑสฺส ฐปนํ, ตสฺส จ สตฺตธา ผาลนํ กตํ, ตํ มนุสฺสานํ จิตฺตานุรกฺขณตฺถํ, อญฺญถา หิ อิเม ปพฺพชิตาปิ สมานา จิตฺตสฺส วเส วตฺตนฺติ, น ปน จิตฺตํ อตฺตโน วเส วตฺตาเปนฺตีติ มหาสตฺตมฺปิ  เตน สทิสํ กตฺวา คเณฺหยฺยุํฯ ตทสฺส เนสํ ทีฆรตฺตํ อหิตาย ทุกฺขายาติฯ</p>


<p> อิทานิ ยทตฺถํ ตทา ตสฺมิํ ตาปเส จิตฺตํ อทูเสตฺวา สุปริสุทฺธํ สีลเมว รกฺขิตํ, ตํ ทเสฺสตุํ นฺติ โอสานคาถมาหฯ ตํ เหฎฺฐา วุตฺตตฺถเมวฯ</p>


<p>ตทา มณฺฑโพฺย อุเทโน, มาตโงฺค โลกนาโถฯ</p>


<p>อิธาปิ เสสปารมิโย นิทฺธาเรตพฺพาฯ ตถา นิหีนชาติกสฺส สโต ยถาธิปฺปายํ ทิฎฺฐมงฺคลิกาย มานนิคฺคโห, ปพฺพชิตฺวา ‘‘ทิฎฺฐมงฺคลิกาย อวสฺสโย  ภวิสฺสามี’’ติ อุปฺปนฺนจิโตฺต อรญฺญํ คนฺตฺวา ปพฺพชิตฺวา สตฺตทิวสพฺภนฺตเรเยว ยถาธิปฺปายํ ฌานาภิญฺญานิพฺพตฺตนํ, ตโต อาคนฺตฺวา ทิฎฺฐมงฺคลิกาย ลาภคฺคยสคฺคปฺปตฺติยา อุปายสมฺปาทนํ, มณฺฑพฺยกุมารสฺส มานนิคฺคโห, ชาติมนฺตตาปสสฺส มานนิคฺคโห, ตสฺส จ อชานนฺตเสฺสว ภาวิโน ชีวิตนฺตรายสฺส อปนยนํ, มหาปราธสฺสาปิ ตสฺส อกุชฺฌิตฺวา อตฺตโน สีลานุรกฺขณํ, อจฺฉริยพฺภุตปาฎิหาริยกรณนฺติ เอวมาทโย มหาสตฺตสฺส คุณานุภาวา วิภาเวตพฺพาฯ</p>

</p>


<h3>๘. ธมฺมเทวปุตฺตจริยาวณฺณนา</h3>
<p> อฎฺฐเม ติ มหาปริวาโรฯ ติ มหติยา เทวิทฺธิยา สมนฺนาคโตฯ ติ นาเมน ธโมฺม นาม มหานุภาโว เทวปุโตฺตฯ ติ วิภาคํ อกตฺวา มหากรุณาย สพฺพโลกํ อนุคฺคณฺหนโกฯ</p>


<p>มหาสโตฺต หิ ตทา กามาวจรเทวโลเก ธโมฺม นาม เทวปุโตฺต หุตฺวา นิพฺพตฺติฯ โส ทิพฺพาลงฺการปฎิมณฺฑิโต  ทิพฺพรถมภิรุยฺห อจฺฉราคณปริวุโต มนุเสฺสสุ สายมาสํ ภุญฺชิตฺวา อตฺตโน อตฺตโน ฆรทฺวาเรสุ สุขกถาย  นิสิเนฺนสุ ปุณฺณมุโปสถทิวเส คามนิคมราชธานีสุ อากาเส ฐตฺวา ‘‘ปาณาติปาตาทีหิ ทสหิ อกุสลกมฺมปเถหิ วิรมิตฺวา ติวิธสุจริตธมฺมํ ปูเรถ, มเตฺตยฺยา เปเตฺตยฺยา สามญฺญา พฺรหฺมญฺญา กุเล เชฎฺฐาปจายิโน ภวถ, สคฺคปรายนา หุตฺวา มหนฺตํ ยสํ อนุภวิสฺสถา’’ติ มนุเสฺส ทสกุสลกมฺมปเถ สมาทเปโนฺต ชมฺพุทีปํ ปทกฺขิณํ กโรติฯ เตน วุตฺตํ –</p>


<ol>
<li>
‘‘ทสกุสลกมฺมปเถ, สมาทเปโนฺต มหาชนํ;  
  
จรามิ คามนิคมํ, สมิโตฺต สปริชฺชโน’’ติฯ  
</li>
  
<p>ตตฺถ ติ ธมฺมิเกหิ ธมฺมวาทีหิ สหาเยหิ สสหาโยฯ
</ol></p>


<p>เตน  จ สมเยน อธโมฺม นาเมโก เทวปุโตฺต กามาวจรเทวโลเก นิพฺพตฺติฯ ‘‘โส ปาณํ หนถ, อทินฺนํ อาทิยถา’’ติอาทินา นเยน สเตฺต อกุสลกมฺมปเถ สมาทเปโนฺต มหติยา ปริสาย ปริวุโต ชมฺพุทีปํ วามํ กโรติฯ เตน วุตฺตํ –</p>


<ol>
<li>
‘‘ปาโป กทริโย ยโกฺข, ทีเปโนฺต ทส ปาปเก;  
  
โสเปตฺถ มหิยา จรติ, สมิโตฺต สปริชฺชโน’’ติฯ  
</li>
  
<p>ตตฺถ ติ ปาปธเมฺมหิ สมนฺนาคโตฯ ติ ถทฺธมจฺฉรีฯ ติ เทวปุโตฺตฯ ติ สพฺพโลเก โคจรํ นาม สตฺตานํ อุปโภคปริโภคาย ชาตํฯ ตสฺมา สเตฺต วธิตฺวา ยํกิญฺจิ กตฺวา จ อตฺตา ปีเณตโพฺพ, อินฺทฺริยานิ สนฺตเปฺปตพฺพานีติอาทินา นเยน ปาณาติปาตาทิเก ทส ลามกธเมฺม กตฺตเพฺพ กตฺวา ปกาเสโนฺตฯ ติ โสปิ อธโมฺม เทวปุโตฺต อิมสฺมิํ ชมฺพุทีเปฯ ติ ภูมิยา อาสเนฺน, มนุสฺสานํ ทสฺสนสวนูปจาเรติ อโตฺถฯ
</ol></p>


<p> ตตฺถ เย สตฺตา สาธุกมฺมิกา ธมฺมครุโน, เต ธมฺมํ เทวปุตฺตํ ตถา อาคจฺฉนฺตเมว ทิสฺวา อาสนา วุฎฺฐาย คนฺธมาลาทีหิ ปูเชนฺตา ยาว จกฺขุปถสมติกฺกมนา ตาว อภิตฺถวนฺติ , ปญฺชลิกา นมสฺสมานา ติฎฺฐนฺติ, ตสฺส วจนํ สุตฺวา อปฺปมตฺตา สกฺกจฺจํ ปุญฺญานิ กโรนฺติฯ เย ปน สตฺตา ปาปสมาจารา กุรูรกมฺมนฺตา, เต อธมฺมสฺส วจนํ สุตฺวา อพฺภนุโมทนฺติ , ภิโยฺยโสมตฺตาย ปาปานิ สมาจรนฺติฯ เอวํ เต ตทา อญฺญมญฺญสฺส อุชุวิปจฺจนีกวาทา เจว อุชุวิปจฺจนีกกิริยา จ หุตฺวา โลเก วิจรนฺติฯ เตนาห ภควา นฺติฯ</p>


<p>เอวํ ปน คจฺฉเนฺต กาเล อเถกทิวสํ เตสํ รถา อากาเส สมฺมุขา อเหสุํฯ อถ เนสํ ปริสา ‘‘ตุเมฺห กสฺส, ตุเมฺห กสฺสา’’ติ ปุจฺฉิตฺวา ‘‘มยํ ธมฺมสฺส, มยํ อธมฺมสฺสา’’ติ วตฺวา มคฺคา โอกฺกมิตฺวา ทฺวิธา ชาตาฯ ธมฺมสฺส ปน อธมฺมสฺส จ รถา อภิมุขา หุตฺวา อีสาย อีสํ อาหจฺจ อฎฺฐํสุฯ ‘‘ตว รถํ โอกฺกมาเปตฺวา มยฺหํ มคฺคํ เทหิ, ตว รถํ โอกฺกมาเปตฺวา มยฺหํ มคฺคํ เทหี’’ติ อญฺญมญฺญํ มคฺคทาปนตฺถํ วิวาทํ อกํสุฯ ปริสา  จ เนสํ อาวุธานิ อภิหริตฺวา ยุทฺธสชฺชา อเหสุํฯ ยํ สนฺธาย วุตฺตํ –</p>


‘‘ธุเร ธุรํ ฆฎฺฎยนฺตา, สมิมฺหา ปฎิปเถ อุโภ’’ฯ  
</p>
  
<ol>
<li>
‘‘กลโห วตฺตตี เภสฺมา, กลฺยาณปาปกสฺส จ;  
  
มคฺคา โอกฺกมนตฺถาย, มหายุโทฺธ อุปฎฺฐิโต’’ติฯ  
</li>
  
<p>ตตฺถ นฺติ เอกสฺส รถีสาย อิตรสฺส รถีสํ ติ สมาคตา สมฺมุขีภูตาฯ ปุน ติ วจนํ อุโภปิ มยํ อญฺญมญฺญสฺส ปจฺจนีกา หุตฺวา โลเก วิจรนฺตา เอกทิวสํ ปฎิมุขํ อาคจฺฉนฺตา ทฺวีสุ ปริสาสุ อุโภสุ ปเสฺสสุ มคฺคโต โอกฺกนฺตาสุ สห รเถน มยํ อุโภ เอว สมาคตาติ ทสฺสนตฺถํ วุตฺตํฯ ติ ภยชนโกฯ ติ กลฺยาณสฺส จ ปาปกสฺส จฯ ติ มหาสงฺคาโม  ปจฺจุปฎฺฐิโต อาสิฯ
</ol></p>


<p>อญฺญมญฺญสฺส หิ ปริสาย จ ยุชฺฌิตุกามตา ชาตาฯ ตตฺถ หิ ธโมฺม อธมฺมํ อาห – ‘‘สมฺม, ตฺวํ อธโมฺม, อหํ ธโมฺม, มโคฺค มยฺหํ อนุจฺฉวิโก, ตว รถํ โอกฺกมาเปตฺวา มยฺหํ มคฺคํ เทหี’’ติฯ อิตโร ‘‘อหํ ทฬฺหยาโน พลวา อสนฺตาสี, ตสฺมา มคฺคํ น เทมิ, ยุทฺธํ ปน กริสฺสามิ, โย ยุเทฺธ ชินิสฺสติ, ตสฺส มโคฺค โหตู’’ติ อาหฯ เตเนวาห –</p>


<p>
‘‘ยโสกโร  
ปุญฺญกโรหมสฺมิ, สทาตฺถุโต สมณพฺราหฺมณานํ;  
  
มคฺคารโห เทวมนุสฺสปูชิโต, ธโมฺม อหํ เทหิ อธมฺม มคฺคํฯ  
</p>
  
<p>
‘‘อธมฺมยานํ ทฬฺหมารุหิตฺวา, อสนฺตสโนฺต พลวาหมสฺมิ;  
  
ส กิสฺส เหตุมฺหิ ตวชฺช ทชฺชํ, มคฺคํ อหํ ธมฺม อทินฺนปุพฺพํฯ  
</p>
  
<p>
‘‘ธโมฺม  
หเว ปาตุรโหสิ ปุเพฺพ, ปจฺฉา อธโมฺม อุทปาทิ โลเก;  
  
เชโฎฺฐ จ เสโฎฺฐ จ สนนฺตโน จ, อุยฺยาหิ เชฎฺฐสฺส กนิฎฺฐ มคฺคาฯ  
</p>
  
<p>
‘‘น ยาจนาย นปิ ปาติรูปา, น อรหตา เตหํ ทเทยฺย มคฺคํ;  
  
ยุทฺธญฺจ โน โหตุ อุภินฺนมชฺช, ยุทฺธมฺหิ โย เชสฺสติ ตสฺส มโคฺคฯ  
</p>
  
<p>
‘‘สพฺพา ทิสา อนุวิสโฎหมสฺมิ, มหพฺพโล อมิตยโส อตุโลฺย;  
  
คุเณหิ สเพฺพหิ อุเปตรูโป, ธโมฺม อธมฺม ตฺวํ กถํ วิเชสฺสสิฯ  
</p>
  
<p>
‘‘โลเหน เว หญฺญติ ชาตรูปํ, น ชาตรูเปน หนนฺติ โลหํ;  
  
สเจ อธโมฺม หญฺฉติ ธมฺมมชฺช, อโย สุวณฺณํ วิย ทสฺสเนยฺยํฯ  
</p>
  
<p>
‘‘สเจ  
ตุวํ ยุทฺธพโล อธมฺม, น ตุยฺหํ วุฑฺฒา จ ครู จ อตฺถิ;  
  
มคฺคญฺจ เต ทมฺมิ ปิยาปฺปิเยน, วาจา ทุรุตฺตานิปิ เต ขมามี’’ติฯ (ชา. ๑.๑๑.๒๖-๓๒);  
</p>
  
<p>อิมา หิ เตสํ วจนปฎิวจนกถาฯ</p>


<p>ตตฺถ ติ ธเมฺม นิโยชนวเสน เทวมนุสฺสานํ ยสทายโกฯ ทุติยปเทปิ เอเสว นโยฯ ติ สทา ถุโต นิจฺจปฺปสโตฺถฯ นฺติ โสมฺหิ อหํ อธโมฺม อธมฺมยานรถํ อภิรุโฬฺห อภีโต พลวา, กิํการณา อชฺช, โภ ธมฺม, กสฺสจิ อทินฺนปุพฺพํ มคฺคํ ตุยฺหํ ทมฺมิฯ ติ ปฐมกปฺปิกกาเล อิมสฺมิํ โลเก ทสกุสลกมฺมปถธโมฺม ปุเพฺพ ปาตุรโหสิ, ปจฺฉา อธโมฺมฯ ติ ปุเร นิพฺพตฺตภาเวน อหํ เชโฎฺฐ จ เสโฎฺฐ จ โปราณโก จ, ตฺวํ ปน กนิโฎฺฐ, ตสฺมา ‘‘มคฺคา อุยฺยาหี’’ติ วทติฯ</p>


<p>   ติ อหญฺหิ โภโต เนว ยาจนาย น ปฎิรูปวจเนน น มคฺคารหตาย มคฺคํ ทเทยฺยํฯ ติ อหํ จตโสฺส ทิสา จตโสฺส อนุทิสาติ สพฺพา ทิสา อตฺตโน คุเณน ปตฺถโฎ ปญฺญาโตฯ ติ อโยมุฎฺฐิเกนฯ ติ หนิสฺสติฯ ติ สเจ ตุวํ ยุทฺธพโล อสิ อธมฺมฯ ติ ยทิ ตุยฺหํ อิเม วุฑฺฒา อิเม ครู ปณฺฑิตาติ เอตํ นตฺถิฯ ติ ปิเยน วิย อปฺปิเยน, อปฺปิเยนปิ ททโนฺต (ชา. อฎฺฐ. ๔.๑๑.๓๒) ปิเยน วิย เต มคฺคํ ททามีติ อโตฺถฯ</p>


<p> มหาสโตฺต หิ ตทา จิเนฺตสิ – ‘‘สจาหํ อิมํ ปาปปุคฺคลํ สพฺพโลกสฺส อหิตาย ปฎิปนฺนํ เอวํ มยา วิโลมคฺคาหํ คเหตฺวา ฐิตํ อจฺฉรํ ปหริตฺวา ‘อนาจาร มา อิธ ติฎฺฐ, สีฆํ ปฎิกฺกม วินสฺสา’ติ วเทยฺยํ, โส ตงฺขณเญฺญว มม ธมฺมเตเชน ภุสมุฎฺฐิ วิย วิกิเรยฺย, น โข ปน เมตํ ปติรูปํ, สฺวาหํ สพฺพโลกํ  อนุกมฺปโนฺต ‘โลกตฺถจริยํ มตฺถกํ ปาเปสฺสามี’ติ ปฎิปชฺชามิ, อยํ โข ปน ปาโป อายติํ มหาทุกฺขภาคี, สฺวายํ มยา วิเสสโต อนุกมฺปิตโพฺพ, ตสฺมาสฺส มคฺคํ ทสฺสามิ, เอวํ เม สีลํ สุวิสุทฺธํ อขณฺฑิตํ ภวิสฺสตี’’ติฯ เอวํ ปน จิเนฺตตฺวา โพธิสเตฺต ‘‘สเจ ตุวํ ยุทฺธพโล’’ติ คาถํ วตฺวา โถกํ มคฺคโต โอกฺกนฺตมเตฺต เอว อธโมฺม รเถ ฐาตุํ อสโกฺกโนฺต อวํสิโร ปถวิยํ ปติตฺวา ปถวิยา วิวเร ทิเนฺน คนฺตฺวา อวีจิมฺหิ เอว นิพฺพตฺติฯ เตน วุตฺตํ นฺติอาทิฯ</p>


<p>ตตฺถ นฺติ ตสฺส อธมฺมสฺส ยทิ อหํ กุเชฺฌยฺยํฯ นฺติ เตเนวสฺส กุชฺฌเนน มยฺหํ ตโปคุณํ สีลสํวรํ ยทิ วินาเสยฺยํฯ ติ สปริชนํ ตํ อธมฺมํฯ นฺติ รชมิว ภูตํ, รชภาวํ ปตฺตํ ฯ</p>


<p> นฺติ เอตฺถ นฺติ นิปาตมตฺตํฯ ติ สีลรกฺขณตฺถํฯ ติ ปฎิกเจฺจว ขนฺติเมตฺตานุทฺทยสฺส อุปฎฺฐาปิตตฺตา ตสฺมิํ อธเมฺม อุปฺปชฺชนกโกธสฺส อนุปฺปาทเนเนว โทสปริฬาหวูปสมเนน มานสํ วูปสเมตฺวาฯ ติ มยฺหํ ปริชเนน สทฺธิํ มคฺคา โอกฺกมิตฺวา ตสฺส ปาปสฺส อธมฺมสฺส อหํ มคฺคํ อทาสิํฯ</p>


<p>   ติ วุตฺตนเยน จิตฺตสฺส วูปสมํ กตฺวา ‘‘มคฺคํ เต ทมฺมี’’ติ จ วตฺวา โถกํ มคฺคโต สห โอกฺกมเนนฯ ติ อธมฺมเทวปุตฺตสฺสฯ ติ ตงฺขณํ  เอว มหาปถวี วิวรมทาสิฯ  ปน ‘‘มคฺคญฺจ เต ทมฺมี’’ติ คาถาย กถิตกฺขเณเยวาติ วุตฺตํฯ</p>


<p>เอวํ ตสฺมิํ ภูมิยํ ปติเต จตุนหุตาธิกทฺวิโยชนสตสหสฺสพหลา สกลํ วราวรํ ธาเรนฺตีปิ มหาปถวี ‘‘นาหมิมํ ปาปปุริสํ ธาเรมี’’ติ กเถนฺตี วิย เตน ฐิตฎฺฐาเน ทฺวิธา ภิชฺชิฯ มหาสโตฺต ปน ตสฺมิํ นิปติตฺวา อวีจิมฺหิ นิพฺพเตฺต รถธุเร ยถาฐิโตว สปริชโน มหตา เทวานุภาเวน คมนมเคฺคเนว คนฺตฺวา อตฺตโน ภวนํ ปาวิสิฯ เตนาห ภควา –</p>


<p>
‘‘ขนฺตีพโล  
ยุทฺธพลํ วิเชตฺวา, หนฺตฺวา อธมฺมํ นิหนิตฺว ภูมฺยา;  
  
ปายาสิ วิโตฺต อภิรุยฺห สนฺทนํ, มเคฺคเนว อติพโล สจฺจนิกฺกโม’’ติฯ (ชา. ๑.๑๑.๓๔);  
</p>
  
<p>ตทา อธโมฺม เทวทโตฺต อโหสิ, ตสฺส ปริสา เทวทตฺตปริสา, ธโมฺม โลกนาโถ, ตสฺส ปริสา พุทฺธปริสาฯ</p>


<p>อิธาปิ เหฎฺฐา วุตฺตนเยเนว เสสปารมิโย ยถารหํ นิทฺธาเรตพฺพาฯ ตถา อิธาปิ ทิเพฺพหิ อายุวณฺณยสสุขอาธิปเตเยฺยหิ ทิเพฺพเหว อุฬาเรหิ กามคุเณหิ สมปฺปิตสฺส สมงฺคีภูตสฺส อเนกสหสฺสสงฺขาหิ อจฺฉราหิ สพฺพกาลํ ปริจาริยมานสฺส มหติ ปมาทฎฺฐาเน ฐิตสฺส สโต อีสกมฺปิ ปมาทํ อนาปชฺชิตฺวา ‘‘โลกตฺถจริยํ มตฺถกํ ปาเปสฺสามี’’ติ มาเส มาเส ปุณฺณมิยํ ธมฺมํ ทีเปโนฺต สปริชโน มนุสฺสปเถ วิจริตฺวา มหากรุณาย สพฺพสเตฺต อธมฺมโต วิเวเจตฺวา ธเมฺม นิโยชนํ, อธเมฺมน สมาคโตปิ เตน กตํ อนาจารํ อคเณตฺวา ตตฺถ จิตฺตํ อโกเปตฺวา ขนฺติเมตฺตานุทฺทยเมว ปจฺจุปฎฺฐเปตฺวา อขณฺฑํ สุวิสุทฺธญฺจ กตฺวา อตฺตโน สีลสฺส รกฺขณนฺติ เอวมาทโย มหาสตฺตสฺส คุณานุภาวา วิภาเวตพฺพาติฯ</p>

</p>


<h3>๙. อลีนสตฺตุจริยาวณฺณนา</h3>
<p> นวเม  ติ เอวํนามเก ชนปเทฯ นฺติ ‘‘กปิลา’’ติ เอวํลทฺธนาเม  อุตฺตมนคเรฯ ‘‘นครวเร’’ติ วตฺวา ปุน ติ วจนํ ตสฺมิํ กาเล ชมฺพุทีเป สพฺพนครานํ ตสฺส นครสฺส อคฺคนครภาวทสฺสนตฺถํฯ ติ รญฺญา อตฺตโน ปจฺจตฺถิเก ชิเต ชาโต, อตฺตโน วา ปจฺจามิตฺตภูตํ ยกฺขินีสงฺขาตํ ชยทฺทิสํ ชิโตติ เอวํลทฺธนาโมฯ ติ อาจารสีลเญฺจว อุสฺสาหสมฺปตฺติยาทิราชคุณญฺจ  อุปาคโต, เตน สมนฺนาคโตติ อโตฺถฯ</p>


<p> ติ ชยทฺทิสราชสฺส, อหํ ปุโตฺต อโหสินฺติ วจนเสโสฯ ติ ยาวตา ราชปุเตฺตน โสตพฺพธโมฺม นาม, ตสฺส สพฺพสฺส สุตตฺตา สุตธโมฺม, พหุสฺสุโตติ อโตฺถฯ อถ วา ติ วิสฺสุตธโมฺม, ธมฺมจริยาย สมจริยาย ปกาโส ปญฺญาโต, โลเก ปตฺถฎกิตฺติธโมฺมติ อโตฺถฯ ติ เอวํนาโมฯ ติ อุฬาเรหิ มหาปุริสคุเณหิ สมนฺนาคโตฯ ติ สทฺธาทิคุณวิเสสโยคโต จตูหิ สงฺคหวตฺถูหิ สมฺมเทว สงฺคหณโต จ สพฺพกาลํ สมฺภตฺตปริวารชโนฯ</p>


<p> ติ มยฺหํ ปิตา ชยทฺทิสราชา มิควํ จรโนฺต อรญฺญมชฺฌํ คนฺตฺวา โปริสาทํ มนุสฺสขาทกํ ยกฺขินิปุตฺตํ อุปคญฺฉิ, เตน สมาคมิฯ</p>


<p>ชยทฺทิสราชา กิร เอกทิวสํ ‘‘มิควํ คมิสฺสามี’’ติ ตทนุรูเปน มหตา ปริวาเรน กปิลนครโต นิกฺขมิฯ ตํ นิกฺขนฺตมตฺตเมว ตกฺกสิลาวาสี นโนฺท นาม พฺราหฺมโณ จตโสฺส สตารหา คาถา นาม กเถตุํ อาทาย อุปสงฺกมิตฺวา อตฺตโน อาคมนการณํ รโญฺญ อาโรเจสิฯ ราชา ‘‘นิวตฺติตฺวา สุณิสฺสามี’’ติ ตสฺส วสนเคหํ ปริพฺพยญฺจ ทาเปตฺวา อรญฺญํ ปวิโฎฺฐ ‘‘ยสฺส ปเสฺสน มิโค ปลายติ, ตเสฺสว โส คีวา’’ติ วตฺวา มิเค ปริเยสโนฺต วิจรติฯ อเถโก ปสทมิโค มหาชนสฺส ปทสเทฺทน อาสยโต นิกฺขมิตฺวา รโญฺญ อภิมุโข คนฺตฺวา  ปลายิฯ อมจฺจา ปริหาสํ กริํสุฯ ราชา ตํ อนุพนฺธิตฺวา ติโยชนมตฺถเก ตํ ปริกฺขีณชวํ ฐิตํ วิชฺฌิตฺวา ปาเตสิฯ ปติตํ ขเคฺคน ทฺวิธา กตฺวา อนตฺถิโกปิ ‘‘มํเสน มิคํ คเหตุํ นาสกฺขี’’ติ วจนโมจนตฺถํ กาเช กตฺวา อาคจฺฉโนฺต เอกสฺส นิโคฺรธสฺส มูเล ทพฺพติเณสุ นิสีทิตฺวา โถกํ วิสฺสมิตฺวา  คนฺตุํ อารภิฯ</p>


<p>เตน จ สมเยน ตเสฺสว รโญฺญ เชฎฺฐภาตา ชาตทิวเส เอว เอกาย ยกฺขินิยา ขาทิตุํ คหิโต อารกฺขมนุเสฺสหิ อนุพทฺธาย ตาย นิทฺธมนมเคฺคน คจฺฉนฺติยา อุเร ฐปิโต มาตุสญฺญาย  มุเขน ถนคฺคหเณน ปุตฺตสิเนหํ อุปฺปาเทตฺวา สํวฑฺฒิยมาโน ตทาหาโรปโยคิตาย มนุสฺสมํสํ ขาทโนฺต อนุกฺกเมน วุทฺธิปฺปโตฺต อตฺตานํ อนฺตรธาปนตฺถํ ยกฺขินิยา ทินฺนโอสธมูลานุภาเวน อนฺตรหิโต หุตฺวา มนุสฺสมํสํ ขาทิตฺวา ชีวโนฺต ตาย ยกฺขินิยา มตาย ตํ โอสธมูลํ อตฺตโน ปมาเทน นาเสตฺวา ทิสฺสมานรูโปว มนุสฺสมํสํ ขาทโนฺต นโคฺค อุพฺพิคฺควิรูปทสฺสโน ราชปุริเสหิ ปสฺสิตฺวา อนุพโทฺธ ปลายิตฺวา อรญฺญํ ปวิสิตฺวา ตสฺส นิโคฺรธสฺส มูเล วาสํ กเปฺปโนฺต ราชานํ ทิสฺวา ‘‘ภโกฺขสิ เม’’ติ หเตฺถ อคฺคเหสิฯ เตน วุตฺตํ ติอาทิฯ</p>


<p>ตตฺถ ติ โส โปริสาโท มม ปิตรํ ชยทฺทิสราชานํ อตฺตโน นิสินฺนรุกฺขสมีปมาคตํ  ตฺวํ อาคโตสิ, หตฺถปริปฺผนฺทนาทิวเสน  จลนฺตมฺปิ อหํ ตํ ขาทิสฺสามี’’ติ หเตฺถ อคฺคเหสิฯ</p>


<p> ติ ตสฺส ยกฺขินิปุตฺตสฺสฯ ติ จิตฺตุตฺราเสน ตสิโต สรีรปริกเมฺปน เวธิโตฯ ติ อุภินฺนํ อูรูนํ ถทฺธภาโว, เยน โส ตโต ปลายิตุํ นาสกฺขิฯ</p>


<p>ติ เอตฺถ นฺติ มิคววเสน ลทฺธตฺตา ตํ มิคมํสํ ‘‘มิคว’’นฺติ อาห, อิมํ มิคมํสํ คเหตฺวา มํ มุญฺจสฺสูติ อโตฺถฯ โส หิ ราชา นํ ยกฺขินิปุตฺตํ ทิสฺวา ภีโต อูรุกฺขมฺภํ ปตฺวา ขาณุโก วิย อฎฺฐาสิฯ โส เวเคน คนฺตฺวา ตํ หเตฺถ คเหตฺวา ‘‘ภโกฺขสิ เม อาคโตสี’’ติ อาหฯ อถ นํ ราชา สติํ ปจฺจุปฎฺฐเปตฺวา ‘‘สเจ อาหารตฺถิโก, อิมํ เต มํสํ ททามิ, ตํ คเหตฺวา ขาท, มํ มุญฺจาหี’’ติ อาห ฯ ตํ สุตฺวา โปริสาโท ‘‘กิมิทํ มยฺหเมว สนฺตกํ  ทตฺวา มยา โวหารํ กโรสิ, นนุ อิมํ มํสญฺจ ตฺวญฺจ มม หตฺถคตกาลโต ปฎฺฐาย มยฺหเมว สนฺตกํ, ตสฺมา ตํ ปฐมํ ขาทิตฺวา ปจฺฉา มํสํ ขาทิสฺสามี’’ติ อาหฯ</p>


<p>อถ ราชา ‘‘มํสนิกฺกเยนายํ น มํ มุญฺจติ, มยา จ มิควํ อาคจฺฉเนฺตน ตสฺส พฺราหฺมณสฺส ‘อาคนฺตฺวา เต ธนํ ทสฺสามี’ติ ปฎิญฺญา กตาฯ สจายํ ยโกฺข อนุชานิสฺสติ, สจฺจํ อนุรกฺขโนฺต เคหํ คนฺตฺวา ตํ ปฎิญฺญํ โมเจตฺวา ปุน อิมสฺส ยกฺขสฺส ภตฺตตฺถํ อาคเจฺฉยฺย’’นฺติ จิเนฺตตฺวา ตสฺส ตมตฺถํ อาโรเจสิฯ ตํ สุตฺวา โปริสาโท ‘‘สเจ ตฺวํ สจฺจํ อนุรกฺขโนฺต คนฺตุกาโมสิ, คนฺตฺวา ตสฺส พฺราหฺมณสฺส ทาตพฺพํ ธนํ ทตฺวา สจฺจํ อนุรกฺขโนฺต สีฆํ  ปุน อาคเจฺฉยฺยาสี’’ติ วตฺวา ราชานํ วิสฺสเชฺชสิฯ โส เตน วิสฺสโฎฺฐ ‘‘ตฺวํ มา จินฺตยิ, อหํ ปาโตว อาคมิสฺสามี’’ติ วตฺวา มคฺคนิมิตฺตานิ สลฺลเกฺขโนฺต อตฺตโน พลกายํ อุปคนฺตฺวา เตน ปริวุโต นครํ ปวิสิตฺวา นนฺทพฺราหฺมณํ ปโกฺกสาเปตฺวา มหารเห อาสเน นิสีทาเปตฺวา ตา คาถา สุตฺวา จตฺตาริ สหสฺสานิ ทตฺวา ยานํ อาโรเปตฺวา ‘‘อิมํ ตกฺกสิลเมว เนถา’’ติ มนุเสฺส ทตฺวา พฺราหฺมณํ อุโยฺยเชตฺวา ทุติยทิวเส โปริสาทสฺส สนฺติกํ คนฺตุกาโม ปุตฺตํ รเชฺช ปติฎฺฐเปตุํ อนุสาสนิญฺจ เทโนฺต ตมตฺถํ อาโรเจสิฯ เตน วุตฺตํ –</p>


<ol>
<li>
‘‘มิควํ คเหตฺวา มุญฺจสฺสุ, กตฺวา อาคมนํ ปุน;  
  
พฺราหฺมณสฺส ธนํ ทตฺวา, ปิตา อามนฺตยี มมํฯ  
</li>
  
<li>
‘‘รชฺชํ ปุตฺต ปฎิปชฺช, มา ปมชฺชิ ปุรํ อิทํ;  
  
กตํ เม โปริสาเทน, มม อาคมนํ ปุนา’’ติฯ  
</li>
  
<p>ตตฺถ ติ ปุน อาคมนํ ปฎิญฺญาตสฺส โปริสาทสฺส สงฺครํ กตฺวาฯ ติ ตกฺกสิลโต อาคตสฺส นนฺทนามสฺส พฺราหฺมณสฺส ตา คาถา สุตฺวา จตุสหสฺสปริมาณํ ธนํ ทตฺวาฯ นฺติ มม ปิตา ชยทฺทิสราชา มํ อามเนฺตสิฯ
</ol></p>


<p>กถํ  อามเนฺตสีติ เจ? อาห นฺติอาทิฯ ตสฺสโตฺถ –  ตฺวํ อิมํ กุลสนฺตกํ รชฺชํ  ยถาหํ ธเมฺมน สเมน รชฺชํ กาเรมิ, เอวํ ตฺวมฺปิ ฉตฺตํ อุสฺสาเปตฺวา  กาเรหิฯ ตฺวํ อิทํ ปุรํ รกฺขโนฺต รชฺชญฺจ กาเรโนฺต มา ปมาทมาปชฺชิ, อสุกสฺมิํ  ฐาเน นิโคฺรธรุกฺขมูเล โปริสาเทน ยเกฺขน กตเมตํ มยา สงฺครํ มม ปุน ตสฺส สนฺติกํ อาคมนํ อุทฺทิสฺส, เกวลํ ตสฺส พฺราหฺมณสฺส ธนทานตฺถํ อิธาคโต สจฺจํ อนุรกฺขโนฺต, ตสฺมา ตตฺถาหํ คมิสฺสามีติฯ</p>


<p>ตํ สุตฺวา มหาสโตฺต ‘‘มา โข ตฺวํ, มหาราช, ตตฺถ อคมาสิ, อหํ ตตฺถ คมิสฺสามิฯ สเจ ปน ตฺวํ, ตาต, คมิสฺสสิเยว, อหมฺปิ ตยา สทฺธิํ คมิสฺสามิเยวา’’ติฯ ‘‘เอวํ สเนฺต มยํ อุโภปิ น ภวิสฺสาม, ตสฺมา อหเมว ตตฺถ คมิสฺสามี’’ติ นานปฺปกาเรน วาเรนฺตํ ราชานํ สญฺญาเปตฺวา มาตาปิตโร วนฺทิตฺวา ปิตุ อตฺถาย อตฺตานํ ปริจฺจชิตฺวา โสตฺถิภาวาย ปิตริ สาสิตวาทํ ปยุญฺชมาเน มาตุภคินิภริยาสุ จ สจฺจกิริยํ กโรนฺตีสุ อาวุธํ คเหตฺวา นครโต  นิกฺขมิตฺวา อสฺสุปุณฺณมุขํ มหาชนํ อนุพนฺธนฺตํ อาปุจฺฉิตฺวา ปิตรา อกฺขาตนเยน ยกฺขวาสมคฺคํ ปฎิปชฺชิฯ ยกฺขินิปุโตฺตปิ ‘‘ขตฺติยา นาม พหุมายา, โก ชานาติ กิํ ภวิสฺสตี’’ติ รุกฺขํ อภิรุหิตฺวา รโญฺญ อาคมนํ โอโลเกโนฺต นิสิโนฺน กุมารํ อาคจฺฉนฺตํ ทิสฺวา ‘‘ปิตรํ นิวเตฺตตฺวา ปุโตฺต อาคโต ภวิสฺสติ, นตฺถิ เม ภย’’นฺติ โอตริตฺวา ตสฺส ปิฎฺฐิํ ทเสฺสตฺวาว นิสีทิฯ มหาสโตฺต อาคนฺตฺวา ตสฺส ปุรโต อฎฺฐาสิฯ เตน วุตฺตํ –</p>


<ol>
<li>
‘‘มาตาปิตู จ วนฺทิตฺวา, นิมฺมินิตฺวาน อตฺตนา;  
  
นิกฺขิปิตฺวา ธนุํ ขคฺคํ, โปริสาทํ อุปาคมิ’’นฺติฯ  
</li>
  
<p> นฺติ สสตฺถหตฺถํ อุปคตํ อาวุธปาณิํ มํ อตฺตโน สนฺติกํ อุปคตํ ทิสฺวาฯ ติ โส ยโกฺข อปิ ตเสยฺยฯ นฺติ เตน ตสฺส ตาสุปฺปาทเนน มยฺหํ สีลํ วินสฺสติ สํกิลิสฺสติฯ ติ มยิ ตสฺส ปริตาสํ กเต สติฯ
</ol></p>


<p> นฺติ ยถา จ สีลเภทภเยน นิหิตสโตฺถ ตสฺส สนฺติกํ อคมาสิ, เอวํ มยฺหํ สีลขณฺฑภยา  เอว ตสฺส โปริสาทสฺส เทสฺสํ อนิฎฺฐมฺปิ น พฺยาหริํ, เกวลํ ปน เมตฺตจิเตฺตน หิตวาที อิทํ อิทานิ วกฺขมานํ วจนํ อภาสิํฯ</p>


<p>มหาสโตฺต  จ คนฺตฺวา ปุรโต ฐิโตฯ ยกฺขินิปุโตฺต ตํ วีมํสิตุกาโม ‘‘โกสิ ตฺวํ, กุโต อาคโต, กิํ มํ น ชานาสิ ‘ลุโทฺท มนุสฺสมํสขาทโก’ติ, กสฺมา จ อิธาคโตสี’’ติ ปุจฺฉิฯ กุมาโร ‘‘อหํ ชยทฺทิสรโญฺญ ปุโตฺต, ตฺวํ โปริสาทโกติ ชานามิ, ปิตุ ชีวิตํ รกฺขิตุํ อิธาคโต, ตสฺมา ตํ มุญฺจ, มํ ขาทา’’ติ อาหฯ ปุน ยกฺขินิปุโตฺต มุขากาเรเนว ‘‘ตํ ตสฺส ปุโตฺตติ อหํ ชานามิ, ทุกฺกรํ ปน ตยา กตํ เอวํ อาคจฺฉเนฺตนา’’ติ อาหฯ กุมาโร ‘‘น อิทํ ทุกฺกรํ, ยํ ปิตุ อเตฺถ ชีวิตปริจฺจชนํ, มาตาปิตุเหตุ หิ เอวรูปํ ปุญฺญํ กตฺวา เอกเนฺตเนว สเคฺค ปโมทติ, อหญฺจ ‘อมรณธโมฺม นาม โกจิ สโตฺต นตฺถี’ติ ชานามิ, อตฺตนา จ กิญฺจิ กตํ ปาปํ นาม น สรามิ, ตสฺมา มรณโตปิ เม ภยํ นตฺถิ, อิทํ สรีรํ มยา เต นิสฺสฎฺฐํ, อคฺคิํ ชาเลตฺวา ขาทา’’ติ อาหฯ เตน วุตฺตํ –</p>


<ol>
<li>
‘‘อุชฺชาเลหิ มหาอคฺคิํ, ปปติสฺสามิ รุกฺขโต;  
  
ตฺวํ ปกฺกกาลมญฺญาย, ภกฺขย มํ ปิตามหา’’ติฯ  
</li>
  
<p>ตํ  สุตฺวา ยกฺขินิปุโตฺต ‘‘น สกฺกา อิมสฺส มํสํ ขาทิตุํ, อุปาเยน อิมํ ปลาเปสฺสามี’’ติ จิเนฺตตฺวา ‘‘เตน หิ อรญฺญํ ปวิสิตฺวา สารทารูนิ อาหริตฺวา นิทฺธูเม องฺคาเร กโรหิ, ตตฺถ เต มํสํ ปจิตฺวา ขาทิสฺสามี’’ติ อาหฯ มหาสโตฺต ตถา กตฺวา ตสฺส อาโรเจสิฯ โส ตํ โอโลเกโนฺต ‘‘อยํ ปุริสสีโห มรณโตปิ ภยํ นตฺถิ, เอวํ นิพฺภโย นาม น มยา ทิฎฺฐปุโพฺพ’’ติ โลมหํสชาโต กุมารํ โอโลเกสิฯ กุมาโร กิสฺส มํ โอโลเกสิ, น ยถาวุตฺตํ กโรสีติฯ ยกฺขินิปุโตฺต มหาสตฺตํ ‘‘สตฺตธา ตสฺส มุทฺธา ผเลยฺย, โย ตํ ขาเทยฺยา’’ติ อาหฯ ‘‘สเจ มํ น ขาทิตุกาโมสิ, อถ กสฺมา อคฺคิํ กาเรสี’’ติ? ‘‘ตว ปริคฺคณฺหนตฺถ’’นฺติฯ ‘‘ตฺวํ อิทานิ มํ กถํ ปริคฺคณฺหิสฺสสิ, สฺวาหํ ติรจฺฉานโยนิยํ นิพฺพโตฺตปิ สกฺกสฺส เทวรโญฺญ อตฺตานํ ปริคฺคณฺหิตุํ น อทาสิ’’นฺติ อิมมตฺถํ ทเสฺสโนฺต –
</ol></p>


<p>
‘‘อิทญฺหิ  
  
โส พฺราหฺมณํ มญฺญมาโน, สโส อวาเสสิ สเก สรีเร;  
  
เตเนว โส จนฺทิมา เทวปุโตฺต, สสตฺถุโต กามทุหชฺช ยกฺขา’’ติฯ(ชา. ๑.๑๖.๙๓) –  
</p>
  
<p>คาถมาหฯ</p>


<p>ตตฺถ ติ อตฺตโน สรีรเหตุ อิมํ สรีรํ ขาทิตฺวา อิธ วสาติ เอวํ สเก สรีเร อตฺตโน สรีรํ เทโนฺต ตํ พฺราหฺมณรูปํ สกฺกํ ตตฺถ วาเสสิฯ ติ ‘‘สสี’’ติ เอวํ สสสเทฺทน ถุโตฯ ติ กามวฑฺฒโนฯ ติ เทวฯ</p>


<p>เอวํ มหาสโตฺต จเนฺท สสลกฺขณํ กปฺปฎฺฐิยํ ปาฎิหาริยํ สกฺขิํ กตฺวา อตฺตโน สเกฺกนปิ ปริคฺคณฺหิตุํ อสกฺกุเณยฺยตํ อภาสิฯ ตํ สุตฺวา โปริสาโท อจฺฉริยพฺภุตจิตฺตชาโต –</p>


<p>
‘‘จโนฺท ยถา ราหุมุขา ปมุโตฺต, วิโรจเต ปนฺนรเสว ภาณุมา;  
  
<p>
เอวํ ตุวํ โปริสาทา ปมุโตฺต, วิโรจ กปิเล มหานุภาว;  
  
อาโมทยํ ปิตรํ มาตรญฺจ, สโพฺพ จ เต นนฺทตุ ญาติปโกฺข’’ติฯ (ชา. ๑.๑๖.๙๔) –  
</p>
  
<p>คาถํ วตฺวา ‘‘คจฺฉ มหาวีรา’’ติ กุมารํ วิสฺสเชฺชสิฯ โสปิ ตํ นิพฺพิเสวนํ กตฺวา ปญฺจ สีลานิ  ทตฺวา ‘‘ยโกฺข นุ โข เอส, โน’’ติ วีมํสโนฺต ‘‘ยกฺขานํ อกฺขีนิ รตฺตานิ โหนฺติ อนิมิสานิ จ, ฉายา จ น ปญฺญายติ, อสมฺภีโต โหติ, น อิมสฺส ตถาฯ ตสฺมา นายํ ยโกฺข มนุโสฺส เอโส, มยฺหํ กิร ปิตุ ตโย ภาตโร ยกฺขินิยา คหิตา, เตสุ ตาย เทฺว ขาทิตา ภวิสฺสนฺติ, เอโก ปุตฺตสิเนเหน ปฎิชคฺคิโต ภวิสฺสติฯ อิมินา เตน ภวิตพฺพ’’นฺติ นยคฺคาเหน อนุมาเนน สพฺพญฺญุตญฺญาเณน วิย อวิปรีตโต นิฎฺฐํ คนฺตฺวา ‘‘มยฺหํ ปิตุ อาจิกฺขิตฺวา รเชฺช ปติฎฺฐาเปสฺสามี’’ติ จิเนฺตตฺวา ‘‘น ตฺวํ ยโกฺข, ปิตุ เม เชฎฺฐภาติโกสิ, เอหิ มยา สทฺธิํ คนฺตฺวา กุลสนฺตกํ รชฺชํ ปฎิปชฺชาหี’’ติ อาหฯ เตน  วุตฺตํ ‘‘ตฺวํ ปิตามหา’’ติ, ตฺวํ มม มหาปิตาติ  อโตฺถฯ อิตเรน ‘‘นาหํ มนุโสฺส’’ติ วุเตฺต เตน สทฺธาตพฺพสฺส ทิพฺพจกฺขุกตาปสสฺส สนฺติกํ เนสิฯ ตาปเสน ‘‘กิํ กโรนฺตา ปิตา ปุตฺตา อรเญฺญ วิจรถา’’ติ ปิตุภาเว กถิเต โปริสาโท สทฺทหิตฺวา ‘‘คจฺฉ, ตาต, ตฺวํ, น เม รเชฺชน อโตฺถ, ปพฺพชิสฺสามห’’นฺติ ตาปสสฺส สนฺติเก อิสิปพฺพชฺชํ ปพฺพชิฯ เตน วุตฺตํ –</p>


<ol>
<li>
‘‘อิติ สีลวตํ เหตุ, นารกฺขิํ มม ชีวิตํ;  
  
ปพฺพาเชสิํ จหํ ตสฺส, สทา ปาณาติปาติก’’นฺติฯ  
</li>
  
<p>ตตฺถ ติ สีลวนฺตานํ มม ปิตูนํ เหตุฯ อถ วา ติ สีลวตเหตุ, มยฺหํ สีลวตสมาทานนิมิตฺตํ ตสฺส อภิชฺชนตฺถํฯ ติ ตํ โปริสาทํฯ
</ol></p>


<p>อถ มหาสโตฺต อตฺตโน มหาปิตรํ ปพฺพชิตํ วนฺทิตฺวา นครสฺส สมีปํ คนฺตฺวา ‘‘กุมาโร กิร อาคโต’’ติ สุตฺวา หฎฺฐตุเฎฺฐน รญฺญา นาคเรหิ เนคมชานปเทหิ จ ปจฺจุคฺคโต ราชานํ วนฺทิตฺวา สพฺพํ ปวตฺติํ อาโรเจสิฯ ตํ สุตฺวา ราชา ตงฺขณเญฺญว เภริํ จราเปตฺวา มหเนฺตน ปริวาเรน ตสฺส สนฺติกํ คนฺตฺวา ‘‘เอหิ, ภาติก, รชฺชํ ปฎิปชฺชาหี’’ติ อาหฯ ‘‘อลํ, มหาราชา’’ติฯ ‘‘เตน หิ มยฺหํ อุยฺยาเน วสา’’ติฯ ‘‘น อาคจฺฉามี’’ติฯ ราชา ตสฺส อสฺสมสฺส อวิทูเร คามํ นิเวเสตฺวา ภิกฺขํ ปฎฺฐเปสิฯ โส จูฬกมฺมาสทมฺมนิคโม นาม ชาโตฯ</p>


<p>ตทา มาตาปิตโร มหาราชกุลานิ อเหสุํ, ตาปโส สาริปุโตฺต, โปริสาโท องฺคุลิมาโล, กนิฎฺฐา อุปฺปลวณฺณา, อคฺคมเหสี ราหุลมาตา, อลีนสตฺตุกุมาโร โลกนาโถฯ</p>


<p>ตสฺส อิธาปิ เหฎฺฐา วุตฺตนเยเนว ยถารหํ เสสปารมิโย นิทฺธาเรตพฺพาฯ ตถา ปิตรา นิวาริยมาโน อตฺตโน ชีวิตํ ปริจฺจชิตฺวา ปิตุ ชีวิตรกฺขณตฺถํ ‘‘โปริสาทสฺส สนฺติกํ คมิสฺสามี’’ติ  นิจฺฉโย, ตสฺส จ สนฺตาสปริหรณตฺถํ นิหิตสตฺถสฺส คมนํ, ‘‘อตฺตโน สีลขณฺฑนํ มา โหตู’’ติ เตน ปิยวาจาย สมุทาจาโร, เตน จ นานานเยหิ ปริคฺคณฺหิยมานสฺส มรณสนฺตาสาภาโว, ปิตุ อเตฺถ มยฺหํ สรีรํ สผลํ กริสฺสามีติ หฎฺฐตุฎฺฐภาโว, สเกฺกนาปิ ปริคฺคณฺหิตุํ อสกฺกุเณยฺยสฺส สสชาติยมฺปิ ปริจฺจาคตฺถํ  อตฺตโน ชีวิตนิรเปกฺขภาวสฺส ชานนํ, เตน  สมาคเมปิ โอสฺสเฎฺฐปิ จิตฺตสฺส วิการาภาโว, ตสฺส จ มนุสฺสภาวมหาปิตุภาวานํ อวิปรีตโต ชานนํ, ญาตมเตฺต จ ตํ กุลสนฺตเก รเชฺช ปติฎฺฐาเปตุกามตา, ธมฺมเทสนาย สํเวเชตฺวา สีเลสุ ปติฎฺฐาปนนฺติฯ เอวมาทโย อิธ โพธิสตฺตสฺส คุณานุภาวา วิภาเวตพฺพาติฯ</p>

</p>


<h3>๑๐. สงฺขปาลจริยาวณฺณนา</h3>
<p> ทสเม ติอาทีสุ อยํ สเงฺขปโตฺถ – เทวโภคสมฺปตฺติสทิสาย มหติยา นาคิทฺธิยา สมนฺนาคตตฺตา ฯ เหฎฺฐา เทฺว, อุปริ เทฺวติ จตโสฺส ทาฐา อาวุธา เอตสฺสาติ ฯ อุคฺคเตชวิสตาย ฯ นาคโยนิสิทฺธาหิ ทฺวีหิ ชิวฺหาหิ สมนฺนาคโตติ ฯ มหานุภาวานมฺปิ อุเรน คมนโต ‘‘อุรคา’’ติ ลทฺธนามานํ นาคานํ อธิปติภาวโต ฯ</p>


<p> ทฺวินฺนํ มคฺคานํ วินิวิชฺฌิตฺวา สนฺธิภาเวน คตฎฺฐานสงฺขาเต ฯ อปราปรํ มหาชนสญฺจรณฎฺฐานภูเต ฯ ตโต เอว มหาชนสมากิณฺณภาเวน ฯ อิทานิ วกฺขมานานํ จตุนฺนํ องฺคานํ วเสน  อธิฎฺฐหิตฺวา, จิเตฺต ฐเปตฺวาฯ ยทาหํ สงฺขปาโล นาม ยถาวุตฺตรูโป นาคราชา โหมิ, ตทา เหฎฺฐา วุตฺตปฺปกาเร ฐาเน  อุโปสถวาสวเสน นิวาสํ  กเปฺปสิํฯ</p>


<p>มหาสโตฺต หิ ทานสีลาทิปุญฺญปสุโต หุตฺวา โพธิปริเยสนวเสน อปราปรํ เทวมนุสฺสคตีสุ สํสรโนฺต กทาจิ เทวโภคสทิสสมฺปตฺติเก นาคภวเน นิพฺพตฺติตฺวา สงฺขปาโล นาม นาคราชา อโหสิ มหิทฺธิโก มหานุภาโวฯ โส คจฺฉเนฺต กาเล ตาย สมฺปตฺติยา วิปฺปฎิสารี หุตฺวา มนุสฺสโยนิํ ปเตฺถโนฺต อุโปสถวาสํ วสิฯ อถสฺส นาคภวเน  วสนฺตสฺส อุโปสถวาโส  น สมฺปชฺชติ, สีลํ สํกิลิสฺสติ, เตน โส นาคภวนา นิกฺขมิตฺวา กณฺหวณฺณาย นทิยา อวิทูเร มหามคฺคสฺส จ เอกปทิกมคฺคสฺส จ อนฺตเร เอกํ วมฺมิกํ ปริกฺขิปิตฺวา  อุโปสถํ อธิฎฺฐาย จาตุทฺทสปนฺนรเสสุ สมาทินฺนสีโล ‘‘มม จมฺมาทีนิ อตฺถิกา คณฺหนฺตู’’ติ อตฺตานํ ทานมุเข วิสฺสเชฺชตฺวา นิปชฺชติ, ปาฎิปเท นาคภวนํ คจฺฉติฯ เตน วุตฺตํ ติอาทิฯ ตสฺสโตฺถ วุโตฺต เอวฯ</p>


<p> ยํ ปเนตฺถ ติอาทิกํ ‘‘จตุโร อเงฺค อธิฎฺฐายา’’ติ วุตฺตํ จตุรงฺคาธิฎฺฐานทสฺสนํฯ ฉวิจมฺมานิ หิ อิธ เอกมงฺคํฯ เอวํ อุโปสถวาสํ วสนฺตสฺส มหาสตฺตสฺส ทีโฆ อทฺธา วีติวโตฺตฯ</p>


<p>อเถกทิวสํ ตสฺมิํ ตถา สีลํ สมาทิยิตฺวา นิปเนฺน โสฬส โภชปุตฺตา ‘‘มํสํ อาหริสฺสามา’’ติ อาวุธหตฺถา อรเญฺญ จรนฺตา กิญฺจิ อลภิตฺวา นิกฺขมนฺตา ตํ วมฺมิกมตฺถเก นิปนฺนํ ทิสฺวา ‘‘มยํ อชฺช โคธาโปตกมฺปิ น ลภิมฺหา, อิมํ นาคราชานํ วธิตฺวา ขาทิสฺสามา’’ติ จิเนฺตตฺวา ‘‘มหา โข ปเนส คยฺหมาโน ปลาเยยฺยาติ ยถานิปนฺนกํเยว นํ โภเคสุ สูเลหิ วิชฺฌิตฺวา ทุพฺพลํ กตฺวา คณฺหิสฺสามา’’ติ สูลานิ อาทาย อุปสงฺกมิํสุฯ โพธิสตฺตสฺสาปิ สรีรํ มหนฺตํ เอกโทณิกนาวปฺปมาณํ วเฎฺฎตฺวา ฐปิตสุมนปุปฺผทามํ วิย ชิญฺชุกผลสทิเสหิ อกฺขีหิ ชยสุมนปุปฺผสทิเสน จ สีเสน สมนฺนาคตํ อติวิย โสภติฯ โส เตสํ โสฬสนฺนํ ชนานํ ปทสเทฺทน โภคนฺตรโต สีสํ นีหริตฺวา รตฺตกฺขีนิ อุมฺมีเลตฺวา เต สูลหเตฺถ  อาคจฺฉเนฺต ทิสฺวา ‘‘อชฺช มยฺหํ มโนรโถ มตฺถกํ ปาปุณิสฺสตี’’ติ อตฺตานํ ทานมุเข นิยฺยาเตตฺวา ‘‘อิเม มม สรีรํ สตฺตีหิ โกเฎฺฎตฺวา ฉิทฺทาวฉิทฺทํ กโรเนฺต น โอโลเกสฺสามี’’ติ อตฺตโน สีลขณฺฑภเยน ทฬฺหํ อธิฎฺฐานํ อธิฎฺฐหิตฺวา สีสํ โภคนฺตเร เอว ปเวเสตฺวา นิปชฺชิฯ</p>


<p>อถ นํ เต อุปคนฺตฺวา นงฺคุเฎฺฐ คเหตฺวา อากฑฺฒนฺตา ภูมิยํ ปาเตตฺวา ติขิณสูเลหิ อฎฺฐสุ ฐาเนสุ วิชฺฌิตฺวา สกณฺฎกา กาฬเวตฺตยฎฺฐิโย ปหารมุเขหิ ปเวเสตฺวา อฎฺฐสุ ฐาเนสุ กาเชหิ อาทาย มหามคฺคํ ปฎิปชฺชิํสุฯ มหาสโตฺต สูเลหิ วิชฺฌนโต ปฎฺฐาย เอกฎฺฐาเนปิ อกฺขีนิ อุมฺมีเลตฺวา เต น โอโลเกสิฯ ตสฺส อฎฺฐหิ กาเชหิ อาทาย นียมานสฺส สีสํ โอลมฺพิตฺวา ภูมิํ ปหรติ ฯ อถ นํ ‘‘สีสมสฺส โอลมฺพตี’’ติ มหามเคฺค นิปชฺชาเปตฺวา สุขุเมน สูเลน นาสาปุเฎ วิชฺฌิตฺวา รชฺชุกํ ปเวเสตฺวา สีสํ อุกฺขิปิตฺวา กาชโกฎิยํ ลเคฺคตฺวา ปุนปิ อุกฺขิปิตฺวา มคฺคํ ปฎิปชฺชิํสุฯ เตน วุตฺตํ –</p>


<ol>
<li>
‘‘อทฺทสํสุ  
โภชปุตฺตา, ขรา ลุทฺทา อการุณา;  
  
อุปคญฺฉุํ มมํ ตตฺถ, ทณฺฑมุคฺครปาณิโนฯ  
</li>
  
<li>
‘‘นาสาย วินิวิชฺฌิตฺวา, นงฺคุเฎฺฐ ปิฎฺฐิกณฺฎเก;  
  
กาเช อาโรปยิตฺวาน, โภชปุตฺตา หริํสุ ม’’นฺติฯ  
</li>
  
<p>ตตฺถ ติ ลุทฺทปุตฺตาฯ ติ กกฺขฬา, ผรุสกายวจีกมฺมนฺตาฯ ติ ทารุณา, โฆรมานสาฯ ติ นิกฺกรุณาฯ ติ จตุรสฺสทณฺฑหตฺถาฯ ติ รชฺชุกํ ปเวเสตุํ สุขุเมน สูเลน นาสาปุเฎ วิชฺฌิตฺวาฯ ติ นงฺคุฎฺฐปฺปเทเส ตตฺถ ตตฺถ ปิฎฺฐิกณฺฎกสมีเป จ วินิวิชฺฌิตฺวาติ สมฺพโนฺธฯ ติ อฎฺฐสุ ฐาเนสุ วินิวิชฺฌิตฺวา พเทฺธสุ อฎฺฐสุ เวตฺตลตามณฺฑเลสุ  เอเกกสฺมิํ โอวิชฺฌิตํ เอเกกํ กาชํ เทฺว เทฺว โภชปุตฺตา อตฺตโน อตฺตโน ขนฺธํ อาโรเปตฺวาฯ
</ol></p>


<p> นฺติ สมุทฺทปริยนฺตํ มหาปถวิํฯ นฺติ สทฺธิํ กานเนหิ ปพฺพเตหิ จาติ สกานนํ สปพฺพตญฺจฯ ติ สจาหํ  อิจฺฉโนฺต กุชฺฌิตฺวา นาสาวาตํ วิสฺสเชฺชยฺยํ, สมุทฺทปริยนฺตํ สกานนํ สปพฺพตํ อิมํ มหาปถวิํ ฌาเปยฺยํ, สห นาสาวาตวิสฺสชฺชเนน ฉาริกํ กเรยฺยํ, เอตาทิโส ตทา มยฺหํ อานุภาโวฯ</p>


<p> เอวํ สเนฺตปิ ติ ทุพฺพลภาวกรณตฺถํ เวตฺตลตาปเวสนตฺถญฺจ สารทารูหิ ตเจฺฉตฺวา กเตหิ ติขิณสูเลหิ อฎฺฐสุ ฐาเนสุ วิชฺฌเนฺตปิ ทุพฺพลภาวกรณตฺถํ ติขิณาหิ สตฺตีหิ ตหิํ ตหิํ โกฎฺฎยเนฺตปิ โภชปุตฺตานํ ลุทฺทานํ น กุปฺปามิฯ ติ เอวํ มหานุภาวสฺส ตถา อธิฎฺฐหนฺตสฺส ยา เม มยฺหํ สีลขณฺฑภเยน เตสํ  อกุชฺฌนา, เอสา เอกเนฺตเนว ชีวิตนิรเปกฺขภาเวน ปวตฺตา มยฺหํ สีลปารมี, สีลวเสน ปรมตฺถปารมีติ อโตฺถฯ</p>


<p>ตถา ปน โพธิสเตฺต เตหิ นียมาเน มิถิลนครวาสี อาฬาโร นาม กุฎุมฺพิโก ปญฺจสกฎสตานิ อาทาย สุขยานเก นิสีทิตฺวา คจฺฉโนฺต เต โภชปุเตฺต มหาสตฺตํ หรเนฺต ทิสฺวา การุญฺญํ อุปฺปาเทตฺวา เต ลุเทฺท ปุจฺฉิ – ‘‘กิสฺสายํ นาโค นียติ, เนตฺวา จิมํ กิํ กริสฺสถา’’ติ? เต ‘‘อิมสฺส นาคสฺส มํสํ สาทุญฺจ มุทุญฺจ ถูลญฺจ ปจิตฺวา ขาทิสฺสามา’’ติ อาหํสุฯ อถ โส เตสํ โสฬสวาหโคเณ ปสตํ ปสตํ สุวณฺณมาสเก สเพฺพสํ นิวาสนปารุปนานิ  ภริยานมฺปิ เตสํ วตฺถาภรณานิ ทตฺวา ‘‘สมฺมา, อยํ มหานุภาโว นาคราชา, อตฺตโน สีลคุเณน ตุมฺหากํ น ทุพฺภิ, อิมํ กิลมเนฺตหิ พหุํ ตุเมฺหหิ อปุญฺญํ ปสุตํ, วิสฺสเชฺชถา’’ติ อาหฯ เต ‘‘อยํ อมฺหากํ มนาโป ภโกฺข, พหู จ โน อุรคา ภุตฺตปุพฺพา, ตถาปิ ตว วจนํ อเมฺหหิ ปูเชตพฺพํ, ตสฺมา  อิมํ นาคํ วิสฺสเชฺชสฺสามา’’ติ วิสฺสเชฺชตฺวา มหาสตฺตํ ภูมิยํ นิปชฺชาเปตฺวา อตฺตโน กกฺขฬตาย ตา กณฺฎกาจิตา อาวุตา กาฬเวตฺตลตา โกฎิยํ คเหตฺวา อากฑฺฒิตุํ อารภิํสุฯ</p>


<p>อถ โส นาคราชานํ กิลมนฺตํ ทิสฺวา อกิลเมโนฺตว อสินา ลตา ฉินฺทิตฺวา ทารกานํ กณฺณเวธโต ปฎิหรณนิยาเมน อทุกฺขาเปโนฺต สณิกํ นีหริฯ ตสฺมิํ กาเล เต โภชปุตฺตา ยํ พนฺธนํ ตสฺส นตฺถุโต ปเวเสตฺวา ปฎิมุกฺกํ, ตํ พนฺธนํ สณิกํ โมจยิํสุฯ มหาสโตฺต มุหุตฺตํ ปาจีนาภิมุโข คนฺตฺวา อสฺสุปุเณฺณหิ เนเตฺตหิ อาฬารํ โอโลเกสิฯ ลุทฺทา โถกํ คนฺตฺวา ‘‘อุรโค ทุพฺพโล, มตกาเล คเหตฺวาว นํ คมิสฺสามา’’ติ นิลียิํสุฯ อาฬาโร มหาสตฺตสฺส อญฺชลิํ ปคฺคยฺห ‘‘คเจฺฉว โข ตฺวํ, มหานาค, มา ตํ ลุทฺทา ปุน คเหสุ’’นฺติ วทโนฺต โถกํ ตํ นาคํ อนุคนฺตฺวา นิวตฺติฯ</p>


<p>โพธิสโตฺต นาคภวนํ คนฺตฺวา ตตฺถ ปปญฺจํ อกตฺวา มหเนฺตน ปริวาเรน นิกฺขมิตฺวา อาฬารํ อุปสงฺกมิตฺวา นาคภวนสฺส วณฺณํ กเถตฺวา ตํ ตตฺถ เนตฺวา ตีหิ กญฺญาสเตหิ สทฺธิํ มหนฺตมสฺส ยสํ ทตฺวา ทิเพฺพหิ กาเมหิ สนฺตเปฺปสิฯ อาฬาโร นาคภวเน เอกวสฺสํ วสิตฺวา ทิเพฺพ  กาเม ปริภุญฺชิตฺวา ‘‘อิจฺฉามหํ, สมฺม, ปพฺพชิตุ’’นฺติ นาคราชสฺส กเถตฺวา ปพฺพชิตปริกฺขาเร คเหตฺวา ตโต นิกฺขมิตฺวา หิมวนฺตปฺปเทสํ คนฺตฺวา ปพฺพชิตฺวา ตตฺถ จิรํ วสิตฺวา อปรภาเค จาริกํ จรโนฺต พาราณสิํ ปตฺวา พาราณสิรญฺญา สมาคโต เตน อาจารสมฺปตฺติํ นิสฺสาย ปสเนฺนน ‘‘ตฺวํ อุฬารโภคา มเญฺญ กุลา ปพฺพชิโต, เกน นุ โข การเณน ปพฺพชิโตสี’’ติ ปุโฎฺฐ อตฺตโน ปพฺพชฺชาการณํ กเถโนฺต ลุทฺทานํ หตฺถโต โพธิสตฺตสฺส วิสฺสชฺชาปนํ อาทิํ กตฺวา สพฺพํ ปวตฺติํ รโญฺญ อาจิกฺขิตฺวา –</p>


<p>
‘‘ทิฎฺฐา มยา มานุสกาปิ กามา, อสสฺสตา วิปริณามธมฺมา;  
  
อาทีนวํ  
กามคุเณสุ ทิสฺวา, สทฺธายหํ ปพฺพชิโตมฺหิ, ราชฯ  
</p>
  
<p>
‘‘ทุมปฺผลานีว  
ปตนฺติ มาณวา, ทหรา จ วุทฺธา จ สรีรเภทา;  
  
เอตมฺปิ ทิสฺวา ปพฺพชิโตมฺหิ ราช, อปณฺณกํ สามญฺญเมว เสโยฺย’’ติฯ (ชา. ๒.๑๗.๑๙๑-๑๙๒) –  
</p>
  
<p>อิมาหิ คาถาหิ ธมฺมํ เทเสสิฯ</p>


<p>ตํ สุตฺวา ราชา –</p>


<p>
‘‘อทฺธา หเว เสวิตพฺพา สปญฺญา, พหุสฺสุตา เย พหุฐานจินฺติโน;  
  
นาคญฺจ สุตฺวาน ตวญฺจฬาร, กาหามิ ปุญฺญานิ อนปฺปกานี’’ติฯ (ชา. ๒.๑๗.๑๙๓) –  
</p>
  
<p>อาหฯ</p>


<p>อถสฺส ตาปโส –</p>


<p>
‘‘อทฺธา หเว เสวิตพฺพา สปญฺญา, พหุสฺสุตา เย พหุฐานจินฺติโน;  
  
นาคญฺจ สุตฺวาน มมญฺจ ราช, กโรหิ ปุญฺญานิ อนปฺปกานี’’ติฯ (ชา. ๒.๑๗.๑๙๔) –  
</p>
  
<p>เอวํ  ธมฺมํ เทเสตฺวา ตเตฺถว จตฺตาโร วสฺสานมาเส วสิตฺวา ปุน หิมวนฺตํ คนฺตฺวา ยาวชีวํ จตฺตาโร พฺรหฺมวิหาเร ภาเวตฺวา พฺรหฺมโลกูปโค อโหสิฯ โพธิสโตฺตปิ ยาวชีวํ อุโปสถวาสํ วสิตฺวา สคฺคปุรํ ปูเรสิฯ โสปิ ราชา ทานาทีนิ ปุญฺญานิ กตฺวา ยถากมฺมํ คโตฯ</p>


<p>ตทา อาฬาโร สาริปุตฺตเตฺถโร อโหสิ, พาราณสิราชา อานนฺทเตฺถโร, สงฺขปาลนาคราชา โลกนาโถฯ</p>


<p>ตสฺส สรีรปริจฺจาโค ทานปารมี, ตถารูเปนปิ วิสเตเชน สมนฺนาคตสฺส ตถารูปายปิ ปีฬาย สติ สีลสฺส อภินฺนตา สีลปารมี, เทวโภคสมฺปตฺติสทิสํ โภคํ ปหาย นาคภวนโต นิกฺขมิตฺวา สมณธมฺมกรณํ เนกฺขมฺมปารมี, ‘‘ทานาทิอตฺถํ อิทญฺจิทญฺจ กาตุํ วฎฺฎตี’’ติ  สํวิทหนํ ปญฺญาปารมี, กามวิตกฺกวิโนทนํ อธิวาสนวีริยญฺจ วีริยปารมี, อธิวาสนขนฺติ ขนฺติปารมี, สจฺจสมาทานํ สจฺจปารมี, อจลสมาทานาธิฎฺฐานํ  อธิฎฺฐานปารมี, โภชปุเตฺต อุปาทาย สพฺพสเตฺตสุ เมตฺตานุทฺทยภาโว เมตฺตาปารมี, เวทนาย สตฺตสงฺขารกตวิปฺปกาเรสุ จ มชฺฌตฺตภาโว อุเปกฺขาปารมีติ เอวํ ทส ปารมิโย ลพฺภนฺติฯ สีลปารมี ปน อติสยวตีติ กตฺวา สา เอว เทสนํ อารุฬฺหาฯ ตถา อิธ โพธิสตฺตสฺส คุณานุภาวา ‘‘โยชนสติเก นาคภวนฎฺฐาเน’’ติอาทินา  (จริยา. ๒.๑๑ อาทโย) วุตฺตนเยเนว ยถารหํ วิภาเวตพฺพาติฯ</p>

</p>


<p>ติ เย หตฺถินาคจริยาทโย อิมสฺมิํ วเคฺค นิทฺทิฎฺฐา อนนฺตรคาถาย จ ‘‘หตฺถินาโค ภูริทโตฺต’’ติอาทินา อุทฺทานวเสน สงฺคเหตฺวา ทสฺสิตา  จริยา, เต สเพฺพ วิเสสโต สีลปารมิปูรณวเสน ปวตฺติยา สีลํ พลํ เอเตสนฺติ ฯ สีลสฺส ปรมตฺถปารมิภูตสฺส ปริกฺขรณโต สนฺตานสฺส จ ปริภาวนาวเสน อภิสงฺขรณโต ฯ อุกฺกํสคตาย สีลปรมตฺถปารมิยา อสมฺปุณฺณตฺตา ปเทโส เอเตสํ อตฺถิ, น นิปฺปเทโสติ  สปฺปเทสาฯ กสฺมาติ เจ? อาห นฺติ, ยสฺมา เอเตสุ  (จริยา. ๒.๑ อาทโย) อหํ อตฺตโน ชีวิตํ เอกเทเสน  ปริรกฺขิตฺวาว สีลานิ อนุรกฺขิํ, ชีวิตํ น สพฺพถา ปริจฺจชิํ, เอกเนฺตเนว ปน  สงฺขปาลนาคราชสฺส ปน เม มหานุภาวสฺส อุคฺควิสเตชสฺส สโต สมานสฺส สพฺพกาลมฺปิ เตหิ ลุเทฺทหิ สมาคเม ตโต ปุเพฺพปิ ปจฺฉาปิ สโต เอวํ ปุคฺคลวิภาคํ อกตฺวา ยสฺส กสฺสจิ สีลานุรกฺขณตฺถเมว ชีวิตํ เอกํเสเนว  นียาติตํ ทานมุเข นิสฺสฎฺฐํ, ติ ยสฺมา เจตเทวํ, ตสฺมา เตน การเณน สา ปรมตฺถปารมิภาวํ ปตฺตา มยฺหํ สีลปารมีติ ทเสฺสตีติฯ</p>

</p>

</p>


<p>สีลปารมิวิภาวนสฺส</p>

</p>





