<h1>นยสมุฎฺฐานวารวณฺณนา</h1>
<p> เอวํ นานาสุตฺตวเสน เอกสุตฺตวเสน จ หารวิจารํ ทเสฺสตฺวา อิทานิ นยวิจารํ ทเสฺสตุํ นฺติอาทิ อารทฺธํฯ กสฺมา ปเนตฺถ ยถา ‘‘ตตฺถ กตโม เทสนาหาโร, อสฺสาทาทีนวตาติ คาถาฯ อยํ เทสนาหาโร กิํ เทสยตี’’ติอาทินา หารนิเทฺทโส อารโทฺธ, เอวํ ‘‘ตตฺถ กตโม นนฺทิยาวโฎฺฎ, ตณฺหญฺจ อวิชฺชมฺปิ จาติ คาถา, อยํ นนฺทิยาวโฎฺฎ กิํ นยตี’’ติอาทินา อนารภิตฺวา สมุฎฺฐานมุเขน อารทฺธนฺติ? วุจฺจเต – หารนยานํ วิสยเภทโตฯ ยถา หิ หารา พฺยญฺชนมุเขน สุตฺตสฺส อตฺถสํวณฺณนา, น เอวํ นยาฯ นยา ปน นานาสุตฺตโต นิทฺธาริเตหิ ตณฺหาวิชฺชาทีหิ มูลปเทหิ จตุสจฺจโยชนาย นยโต อนุพุชฺฌิยมาโน ทุกฺขาทิอโตฺถฯ โส หิ มคฺคญาณํ นยติ สมฺปาเปตีติ ฯ ปฎิวิชฺฌนฺตานํ ปน อุคฺฆฎิตญฺญุอาทีนํ ติณฺณํ เวเนยฺยานํ วเสน มูลปทวิภาคโต ติธา วิภตฺตาฯ เอกเมโก เจตฺถ ยโต เนติ, ยญฺจ เนติ, เตสํ สํกิเลสโวทานานํ วิภาคโต ทฺวิสงฺคโห จตุฉอฎฺฐทิโส จาติ ภิโนฺน หารนยานํ วิสโยฯ ตถา หิ วุตฺตํ – ‘‘หารา พฺยญฺชนวิจโย, สุตฺตสฺส นยา ตโย จ สุตฺตโตฺถ’’ติ (เนตฺติ. สงฺคหวาร)ฯ เอวํ วิสิฎฺฐวิสยตฺตา หารนยานํ หาเรหิ อญฺญถา นเย นิทฺทิสโนฺต ‘‘ตตฺถ กตมํ นยสมุฎฺฐาน’’นฺติอาทิมาหฯ</p>


<p>ตตฺถายํ   วจนโตฺถ – สมุฎฺฐหนฺติ เอเตนาติ ฯ เก สมุฎฺฐหนฺติ? นยาฯ นยานํ สมุฎฺฐานํ ฯ กิํ ปน ตํ? ตํตํมูลปเทหิ จตุสจฺจโยชนาฯ สา หิ นนฺทิยาวฎฺฎาทีนํ นยานํ อุปฺปตฺติฎฺฐานตาย สมุฎฺฐานํ ภูมีติ จ วุจฺจติฯ ตถา จ วกฺขติ – ‘‘อยํ วุจฺจติ นนฺทิยาวฎฺฎสฺส นยสฺส ภูมี’’ติ (เนตฺติ. ๘๑)ฯ ติอาทิ นนฺทิยาวฎฺฎสฺส นยสฺส ภูมิทสฺสนํฯ ตตฺถ ติ อสุกสฺส นาม พุทฺธสฺส ภควโต, อสุกสฺส วา จกฺกวตฺติโน กาเล อวิชฺชา ภวตณฺหา จ อุปฺปนฺนาฯ ตโต ปุเพฺพ นาโหสีติ เอวํ อวิชฺชาภวตณฺหานํ น กาจิ ปุริมา มริยาทา อุปลพฺภติฯ กสฺมา? อนมตคฺคตฺตา สํสารสฺสฯ วุตฺตเญฺหตํ – ‘‘อนมตโคฺคยํ, ภิกฺขเว, สํสาโร, ปุพฺพา โกฎิ น ปญฺญายตี’’ติ (สํ. นิ. ๒.๑๒๔; กถา. ๗๕) วิตฺถาโรฯ ติ อวิชฺชาภวตณฺหาสุฯ ยทิปิ อวิชฺชาย สํโยชนภาโว, ตณฺหาย จ นีวรณภาโว  วุโตฺต, ตถาปิ อวิชฺชาย ปฎิจฺฉาทิตาทีนเวหิ ภเวหิ ตณฺหา สํโยเชตีติ อิมสฺส อตฺถสฺส ทสฺสนตฺถํ นฺติ วุตฺตํฯ</p>


<p>ติ อวิชฺชาย มิสฺสิตา, อวิชฺชาย วา อภินิเวสวตฺถูสุ พทฺธาฯ ติ อวิชฺชาปเกฺขน อวิชฺชาสหาเยน ทฺวาทสวิเธน วิปลฺลาเสน อภินิเวสวตฺถุภูเต อารมฺมเณ ปวตฺตนฺติฯ ติ เต อวิชฺชาภิภูตา รูปาทีนิ นิจฺจาทิโต อภินิวิสนฺตา ทิฎฺฐิจริตาติ วุจฺจนฺติ, ทิฎฺฐิจริตา นามาติ อโตฺถฯ ติ อฎฺฐสตตณฺหาวิจริเตนฯ ทิฎฺฐิวิจริเต ตณฺหาวิจริเต จ ปฎิปตฺติยา วิภชิตฺวา ทเสฺสตุํ ‘‘ทิฎฺฐิจริตา’’ติอาทิ วุตฺตํฯ ตตฺถ นฺติ อตฺตโน กายสฺส กิลิสฺสนปโยคํ อตฺตปริตาปนปฎิปตฺติํฯ นฺติ กามสุขสฺส อลฺลียนปโยคํ กาเมสุ ปาตพฺยตํฯ</p>


<p>ยทิปิ พาหิรกา ‘‘ทุกฺขํ ตณฺหา’’ติ จ ชานนฺติ ‘‘อิทํ ทุกฺขํ, เอตฺตกํ ทุกฺข’’นฺติ, ‘‘อยํ ตณฺหา, อยํ ตสฺสา วิราโค’’ติ ปริเญฺญยฺยปหาตพฺพภาเวน ปน น ชานนฺติ, อิติ ปวตฺติปวตฺติเหตุมตฺตมฺปิ น ชานนฺติฯ กา ปน กถา นิวตฺตินิวตฺติเหตูสูติ อาห – นฺติอาทิฯ ตตฺถ  ติ สจฺจเทสนาฯ นฺติ สมถวิปสฺสนาสุ ภาวนาโกสลฺลํ, ตาสุ อุคฺคหปริปุจฺฉาสวนมนสิการโกสลฺลํ วาฯ วิปสฺสนาธิฎฺฐานเญฺจตฺถ สมถํ อธิเปฺปตํฯ ติ  กิเลสานํ วูปสมสุขาธิคโมฯ ติ มิจฺฉาภินิวิฎฺฐเจตาฯ นฺติ ยํ อนวชฺชปจฺจยปริโภคสุเขน กายํ จิตฺตญฺจ ปฎิปฺปสฺสทฺธทรถํ กตฺวา อริเยหิ ปตฺตพฺพํ อุปสมสุขํ, ตํ ปฎิกฺขิปติฯ ติ กายเขทนทุเกฺขนฯ</p>


<p>ติ โส กาเม ปฎิเสเวโนฺต อตฺตภาวสงฺขาตํ โลกํ วเฑฺฒติ ปีเนติฯ ปุตฺตนตฺตุปรมฺปราย วา สํสารสฺส อนุปเจฺฉทนโต สตฺตโลกํ วเฑฺฒติฯ ติ อตฺตโน ปญฺจหิ กามคุเณหิ สนฺตปฺปเนน ปุตฺตมุขทสฺสเนน จ พหุํ ปุญฺญํ อุปฺปาเทติฯ อภินิเวสสฺส นาติทฬฺหตาย ฯ ทฬฺหตาย ติ โยเชตพฺพํฯ</p>


<p>ติ ตถาสญฺญิโน สมานาฯ ติ อตฺตภาวโรคเมว กิเลสโรคเมว วา อปราปรํ วเฑฺฒนฺติฯ ปิ เอเสว นโยฯ ติ ยถาวุตฺตโรคพฺยาธิตาฯ ติ ยถาวุตฺตคณฺฑพาธิตาฯ ติ ยถาวุตฺตสเลฺลน อนุปวิฎฺฐาฯ ติ อุปปชฺชนจวนานิฯ นฺติ อุจฺจาวจภาวํฯ นฺติ ยถาวุตฺตโรคาทิติกิจฺฉนํ, สมถวิปสฺสนํ สนฺธาย วทติฯ เตเนวาห – นฺติฯ ตตฺถ นฺติ โรควูปสมนํฯ นฺติอาทินา สจฺจานิ เตสํ ปริเญฺญยฺยาทิภาเวน กเถติฯ</p>


<p>นฺติ อตฺตกิลมถานุโยคกามสุขลฺลิกานุโยคสํกิเลสวโนฺต, เตหิ วา สํกิลิสฺสมาโน รูปารูปกาโย ทุกฺขํ อริยสจฺจํฯ ติ ตตฺถ อภิสโงฺค อาสโงฺคติ ลทฺธนามา ตณฺหาฯ</p>


<p> อิทานิ ทิฎฺฐิจริตตณฺหาจริตานํ สกฺกายทิฎฺฐิทสฺสเน ปวตฺติเภทํ ทเสฺสตุํ ติอาทิ วุตฺตํฯ ตตฺถ ทิฎฺฐิจริตา รูปํ อตฺตโต อุปคจฺฉนฺตีติ   ทิฎฺฐาภินิเวสสฺส พลวภาวโต รูปํ ‘‘อตฺตา’’ติ คณฺหนฺติฯ เตสญฺหิ อตฺตาภินิเวโส พลวา, น ตถา อตฺตนิยาภินิเวโสฯ เอส นโย นฺติอาทีสุปิฯ นฺติ ตณฺหาจริตา ตณฺหาภินิเวสสฺส พลวภาวโต รูปํ อตฺตโน กิญฺจนปลิโพธภาเว ฐเปตฺวา อวเสสํ เวทนาทิํ ‘‘อตฺตา’’ติ คณฺหนฺติฯ นฺติ อตฺตาธารํ วา รูปํฯ   นฺติ รูปาธารํ วา อตฺตานํฯ นฺติอาทีสุปิ เอเสว นโยฯ เอเตสญฺหิ อตฺตนิยาภินิเวโส พลวา, น ตถา อตฺตาภินิเวโสฯ ตสฺมา ยถาลทฺธํ อตฺตนิยนฺติ กเปฺปตฺวา ตทญฺญํ ‘‘อตฺตา’’ติ คณฺหนฺติฯ ติ อยํ ปญฺจสุ อุปาทานกฺขเนฺธสุ เอเกกสฺมิํ จตุนฺนํ จตุนฺนํ คาหานํ วเสน วีสติวตฺถุกา สติ วิชฺชมาเน ขนฺธปญฺจกสงฺขาเต กาเย, สตี วา วิชฺชมานา ตตฺถ ทิฎฺฐีติ สกฺกายทิฎฺฐิฯ</p>


<p>ติ ปฐมมคฺคสมฺมาทิฎฺฐิฯ ติ สมฺมาทิฎฺฐิยา อนุคามิโนฯ ยทา สมฺมาทิฎฺฐิ สกฺกายทิฎฺฐิยา ปชหนวเสน ปวตฺตา, ตทา ตสฺสา อนุคุณภาเวน ปวตฺตมานกาติ อโตฺถฯ เก ปน เตติ? อาห ติอาทิฯ ติอาทินา อริยมคฺคโต ขนฺธมุเขน สมถวิปสฺสนา นิทฺธาเรติฯ ติอาทิ จตุสจฺจนิทฺธารณํฯ ตํ สพฺพํ สุวิเญฺญยฺยเมวฯ</p>


<p>ปุน ติอาทินา สกฺกายทสฺสนมุเขน อุเจฺฉทาทิอนฺตทฺวยํ, มชฺฌิมญฺจ ปฎิปทํ นิทฺธาเรติฯ ตตฺถ ติ อิเม รูปาทิเก ปญฺจกฺขเนฺธ อตฺตโต อุปคจฺฉนฺตา รูปาทีนํ อนิจฺจภาวโต อุจฺฉิชฺชติ อตฺตา วินสฺสติ น โหติ ปรํ มรณาติ เอวํ อภินิวิสนโต ‘‘อุเจฺฉทวาทิโน’’ติ วุจฺจนฺติฯ ติ อิเม ‘‘รูปวนฺตํ วา อตฺตาน’’นฺติอาทินา รูปาทิวินิมุโตฺต อโญฺญ โกจิ อตฺตาติ อุปคจฺฉนฺตา ‘‘โส นิโจฺจ ธุโว สสฺสโต’’ติ อภินิวิสนโต ‘‘สสฺสตวาทิโน’’ติ วุจฺจนฺติฯ ติอาทิ สจฺจนิทฺธารณํ, ตํ สุวิเญฺญยฺยํฯ</p>


<p>ติ อตฺตา อุจฺฉิชฺชติ อตฺตา นิโจฺจติ จ อาทิปฺปวตฺตนโต อุเจฺฉทสสฺสตทสฺสนํ สเงฺขปโต  วีสติวตฺถุกา สกฺกายทิฎฺฐิ เอว โหติฯ สโพฺพปิ หิ อตฺตวาโท สกฺกายทิฎฺฐิอโนฺตคโธ เอวาติฯ ติ อุเจฺฉทสสฺสตทสฺสนํ วิตฺถาเรน  (ที. นิ. ๑.๒๘ อาทโย) อาคตานิ ทฺวาสฎฺฐิ ทิฎฺฐิคตานิฯ นฺติ เอวํ สเงฺขปวิตฺถารวนฺตานํ อุเจฺฉทสสฺสตทสฺสนานํฯ ติ ปหายกปฎิปโกฺขฯ ติ อนิจฺจสญฺญา ทุกฺขสญฺญา อนตฺตสญฺญา ปหานสญฺญา วิราคสญฺญา นิโรธสญฺญา จตฺตาโร สติปฎฺฐานา…เป.… อริโย อฎฺฐงฺคิโก มโคฺคติ เอเต เตจตฺตาลีสํ โพธิปกฺขิยา ธมฺมาฯ</p>


<p>เอวํ  วิปสฺสนาวเสน ปฎิปกฺขํ ทเสฺสตฺวา ปุน สมถวเสน ทเสฺสตุํ ติ วุตฺตํฯ นฺติ ทฺวาสฎฺฐิ ทิฎฺฐิคตานิ โมหชาลเหตุกตฺตา โมหชาลญฺจฯ นฺติ ปุริมาย โกฎิยา อภาวโต อนาทิฯ อสติ ปฎิปกฺขาธิคเม สนฺตานวเสน อนุปเจฺฉเทน ปวตฺตนโต อนิธนปฺปวตฺตํฯ ยสฺมา ปน โมหชาลเหตุกานิ ทิฎฺฐิคตานิ โมหชาเล ปทาลิเต ปทาลิตานิ โหนฺติ, ตสฺมา วุตฺตํ – นฺติฯ</p>


<p>ตตฺถ นฺติ วชิรูปมญาณํฯ อฎฺฐ สมาปตฺติโย สมาปชฺชิตฺวา เตเชตฺวา ติกฺขสภาวํ อาปาทิตํ วิปสฺสนาญาณํ มคฺคญาณญฺจ ญาณวชิรํฯ อิทเมว หิ ญาณํ ภควโต ปวตฺตํ ‘‘มหาวชิรญาณ’’นฺติ วุจฺจติฯ ตํ ปน สสมฺภารํ กตฺวา ทเสฺสโนฺต ‘‘เตจตฺตาลีสํ โพธิปกฺขิยา ธมฺมา’’ติ อาหฯ นฺติ ปุพฺพภาเค วิกฺขมฺภนวเสน มคฺคกฺขเณ สมุเจฺฉทวเสน อวิชฺชาภวตณฺหานํ ปทาลนํฯ อตีตาทิเภทภิเนฺนสุ รูปาทีสุ สกอตฺตภาวาทีสุ จ สํสิพฺพนวเสน ปวตฺตนโต ชาลํ ภวตณฺหาฯ ตสฺสา หิ ตณฺหา ชาลินี สิพฺพินี ชาลนฺติ จ อธิวจนนฺติฯ เอวํ อตฺตกิลมถานุโยคกามสุขลฺลิกานุโยคทิฎฺฐิตณฺหาภินิเวสสสฺสตุเจฺฉทานํ นิทฺธารณวเสน โมหชาลปริยายวิเสสโต อวิชฺชาตณฺหา วิภชิตฺวา ยถานุสนฺธินา สํกิเลสปกฺขํ นิคเมโนฺต ติ อาหฯ</p>


<p>   ติอาทินา โวทานปกฺขํ ทเสฺสติฯ ตตฺถ ติ อนุปทฺทุตสเลฺลขวุตฺติฯ กสฺมา? ยสฺมา ฯ ทิฎฺฐิจริโต หิ ตโปชิคุจฺฉาทินา อนุปาเยนปิ เยภุเยฺยน กิเลสานํ สเลฺลขนาธิปฺปาเยน จรติ, ตสฺมา โส สาสเน ปพฺพชิโต ธุตธมฺมวเสน สเลฺลขปฎิปทํ ปูเรติฯ ติ อจฺฉิทฺทจตุปาริสุทฺธิสีลวุตฺติฯ ทิฎฺฐิยา สวิสเย ปญฺญาสทิสี ปวตฺตีติ โส วิสุชฺฌมาโน ปญฺญาธิโก โหตีติ อาห – ติฯ ตณฺหาวเสน มิจฺฉาวิโมโกฺข โหตีติ ตณฺหาจริโต วิสุชฺฌมาโน สทฺธาธิโกว โหติ, ตสฺมา วุตฺตํ – ติฯ ติอาทิ ปฎิปทานิเทฺทโส เหฎฺฐา  (เนตฺติ. ๕ อาทโย) อาคโต เอว, อโตฺถปิ ตตฺถ สพฺพปฺปการโต วุโตฺต เอวฯ</p>


<p>อปุพฺพปเทสุ  ปน ติ วิโมจิยมาโนฯ ติ นิยฺยาติ วิมุจฺจตีติ อโตฺถฯ ติ ตณฺหาจริตสฺส มนฺทปญฺญสฺส วเสน วุตฺตํฯ ติกฺขปโญฺญ ปน ขิปฺปํ ธมฺมํ อาชานาตีติฯ ติอาทินา อินฺทฺริยวิภาเคน ปุน ปฎิปทาวิภาคํ ทเสฺสติ, ตํ สุวิเญฺญยฺยํฯ</p>


<p>ติอาทินา ตาสํ ปฎิปทานํ นิยฺยาเน ตีสุปิ กาเลสุ เอกนฺติกภาวํ ทเสฺสติฯ ตตฺถ ติ อิมาหิ เอว จตูหิ ปฎิปทาหิ, ตพฺพินิมุตฺตาย อญฺญาย ปฎิปทาย อภาวโตฯ นฺติ ปฎิปทาจตุกฺกํ, ปฎิปทา หิ มโคฺคติฯ อถ วา นฺติ นนฺทิยาวฎฺฎสฺส จตุทฺทิสาสงฺขาตํ มคฺคํฯ ตา ปน จตโสฺส ทิสา ทิสาโลจนนเย อาคมิสฺสนฺติฯ กิมตฺถํ ปน จตุกฺกมคฺคํ ปญฺญเปนฺตีติ อาห ติอาทิฯ ตตฺถ ติ อปณฺฑิตชนเสวิตายฯ ติ พาลชนกามิตายฯ ติ รเตฺตสุ ราคาภิภูเตสุ วสตีติ รตฺตวาสินี, ตสฺสาฯ ติ ตตฺร ตตฺราภินนฺทนเฎฺฐน นนฺทีสงฺขาตายฯ นฺติ สมุจฺฉินฺทนตฺถํฯ ติ อยํ ตณฺหาวิชฺชานํ วเสน สํกิเลสปเกฺข เทฺว ทิสา สมถวิปสฺสนานํ วเสน  โวทานปเกฺขปิ เทฺว ทิสา จตุสจฺจโยชนา นนฺทิยาวฎฺฎสฺส นยสฺส สมุฎฺฐานตาย ภูมีติฯ</p>


<p> เอวํ นนฺทิยาวฎฺฎสฺส นยสฺส ภูมิํ นิทฺทิสิตฺวา อิทานิ ตสฺส ทิสาภูตธเมฺม นิทฺทิสเนฺตน ยสฺมา จสฺส ทิสาภูตธเมฺมสุ วุเตฺตสุ ทิสาโลจนนโย วุโตฺตเยว โหติ, ตสฺมา ติ ทิสาโลจนลกฺขณํ เอกเทเสน ปจฺจามสิตฺวา ติอาทิ อารทฺธํฯ ตตฺถ ติ ทิสาภูตธมฺมาฯ ติ ‘‘อิเม สํกิเลสธมฺมา, อิเม โวทานธมฺมา’’ติ เอวํ ทุวิเธนฯ ติ อุปปตฺติโต ปริโต อิกฺขิตพฺพา, ธมฺมยุตฺติโต ตํตํทิสาภาเวน เปกฺขิตพฺพา อาโลจิตพฺพาติ อโตฺถฯ</p>


<p>ยํ ปการํ สนฺธาย ‘‘ทุวิธา อุปปริกฺขิตพฺพา’’ติ วุตฺตํ, ตํ ทเสฺสติ ติฯ ตสฺสโตฺถ – โลโก เอว วฎฺฎํ โลกวฎฺฎํฯ โลกวฎฺฎภาเวน อนุสรติ ปวตฺตตีติ โลกวฎฺฎานุสารี, สํกิเลสธโมฺมติ อโตฺถฯ โลกสฺส, โลกโต วา วิวฎฺฎํ โลกวิวฎฺฎํ, นิพฺพานํฯ ตํ อนุสรติ อนุโลมนวเสน คจฺฉตีติ โลกวิวฎฺฎานุสารี, โวทานธโมฺมติ อโตฺถฯ เตเนวาห – นฺติฯ</p>


<p>  นฺติ ตํ กถํ เกน ปกาเรน ทฎฺฐพฺพนฺติ เจ? ฯ ยถา กตํ กมฺมํ ผลทานสมตฺถํ โหติ, ตถา กตํ อุปจิตนฺติ วุจฺจติฯ เอวํ อุปจิตภาเว กมฺมํ นาม โหติ, วิปากวฎฺฎสฺส การณํ โหตีติ อโตฺถฯ สเพฺพปิ กิเลสา จตูหิ วิปลฺลาเสหิ นิทฺทิสิตพฺพา, ทสนฺนมฺปิ กิเลสานํ วิปลฺลาสเหตุภาวโตฯ ติ เต ปน วิปลฺลาสา กตฺถ ปสฺสิตพฺพาติ อาห – ติฯ ทสวิธการเณ กิเลสสมูเหติ อโตฺถฯ ตตฺถ กิเลสาปิ กิเลสวตฺถุ, กิเลสานํ ปจฺจยธมฺมาปิ กิเลสวตฺถุฯ เตสุ การณภาเวน ปุริมสิทฺธา กิเลสา ปรโต ปเรสํ กิเลสานํ ปจฺจยภาวโต กิเลสาปิ กิเลสวตฺถุฯ อโยนิโสมนสิกาโร, อโยนิโสมนสิการปริกฺขตา จ ธมฺมา กิเลสุปฺปตฺติเหตุภาวโต กิเลสปฺปจฺจยาปิ กิเลสวตฺถูติ ทฎฺฐพฺพํฯ</p>


<p>  ติ เอตฺถ อาหารสีเสน ตพฺพิสยา กิเลสาปิ อธิเปฺปตาฯ ติ เอตฺถาปิ เอเสว นโยฯ ติอาทินา ทสวตฺถุเก กิเลสปุเญฺช ปุริมํ ปุริมํ ปจฺฉิมสฺส ปจฺฉิมสฺส การณนฺติ ทเสฺสติฯ ตตฺถ ติ วิสยภูเต ปฐเม อาหาเร ปฐโม วิปลฺลาโส ปวตฺตตีติ อโตฺถฯ เสสาหาเรสุปิ เอเสว นโยฯ ติ ปฐเม วิปลฺลาเส อปฺปหีเน สติ  ปวตฺตตีติ อโตฺถฯ เสสปเทสุปิ เอเสว นโยฯ ยํ ปเนตฺถ วตฺตพฺพํ, ตํ นิเทฺทเสเยว กถยิสฺสามฯ</p>


<p> อิทานิ ทสวตฺถุกํ กิเลสปุญฺชํ ตณฺหาวิชฺชาวเสน เทฺว โกฎฺฐาเส กโรโนฺต ติอาทิมาหฯ ตตฺถ กพฬีการาหารํ ผสฺสาหารญฺจ อปริชานนฺตสฺส ตณฺหาจริตสฺส ยถากฺกมํ กายเวทนาสุ ติโพฺพ ฉนฺทราโค โหติ, อิติ อุปกฺกิเลสสฺส ฉนฺทราคสฺส เหตุภาวโต โย จ กพฬีกาโร อาหาโร, โย จ ผโสฺส อาหาโร, ติ วุตฺตาฯ ตถา มโนสเญฺจตนาหารํ วิญฺญาณาหารญฺจ อปริชานโนฺต ทิฎฺฐิจริโต เตสุ อตฺตสญฺญี นิจฺจสญฺญี จ โหตีติ วุตฺตนเยเนว เต ทิฎฺฐิจริตสฺส ปุคฺคลสฺส อุปกฺกิเลสาติ วุตฺตาฯ ตถา ปุริมกา เทฺว วิปลฺลาสา ปุริมกานิ เอว จ เทฺว เทฺวอุปาทานโยคคนฺถาสวโอฆสลฺลวิญฺญาณฎฺฐิติอคติคมนานิ ตณฺหาปธานตฺตา ตณฺหาสภาวตฺตา ตณฺหาวิสยตฺตา จ ตณฺหาจริตสฺส อุปกฺกิเลสาติ วุตฺตาฯ ปจฺฉิมกานิ ปน ตานิ ทิฎฺฐิปธานตฺตา ทิฎฺฐิสภาวตฺตา ทิฎฺฐิวิสยตฺตา จ ทิฎฺฐิจริตสฺส อุปกฺกิเลสาติ วุตฺตาติ ทฎฺฐพฺพาฯ</p>


<p> ติ จตูสุ อาหาเรสุ กพฬีกาเร  อาหาเร จตูสุ จ วิปลฺลาเสสุ ‘‘อสุเภ สุภ’’นฺติ วิปลฺลาโส ทฎฺฐโพฺพ กพฬีการาหารสฺส อสุภสภาวตฺตา อสุภสมุฎฺฐานตฺตา จฯ ตถา ผสฺสาหารสฺส ทุกฺขสภาวตฺตา ทุกฺขปจฺจยตฺตา จ วิเสสโต ตตฺถ ‘‘ทุเกฺข สุข’’นฺติ วิปลฺลาโสฯ ตถา เยภุเยฺยน สตฺตา วิญฺญาเณ นิจฺจสญฺญิโน, สงฺขาเรสุ จ อตฺตสญฺญิโน, เจตนาปธานา จ สงฺขาราติ วุตฺตํ – ติฯ ติ ‘‘อสุเภ สุภ’’นฺติ วิปริเยสคฺคาหี กิเลสกาเมน วตฺถุกาเม ทฬฺหํ คณฺหาติ ฯ นฺติ ยํ ตถา กามานํ คหณํ, อิทํ วุจฺจติ กามุปาทานํฯ ‘‘ทุเกฺข สุข’’นฺติ วิปริเยสคฺคาหี ‘‘สีลพฺพเตหิ อนาคเต ภววิสุทฺธีติ ตํ นิพฺพุติสุข’’นฺติ ทฬฺหํ คณฺหาติฯ ‘‘อนิเจฺจ นิจฺจ’’นฺติ วิปริเยสคฺคาหี ‘‘สเพฺพ ภวา นิจฺจา ธุวา สสฺสตา อวิปริณามธมฺมา’’ติ สํสาราภินนฺทินิํ ภวทิฎฺฐิํ ทฬฺหํ คณฺหาติฯ ‘‘อนตฺตนิ อตฺตา’’ติ วิปริเยสคฺคาหี ‘‘อสติ อตฺตนิ กสฺสิทํ กมฺมผลํ, ตสฺมา โส กโรติ, โส ปฎิสํเวเทตี’’ติ อตฺตทิฎฺฐิํ ทฬฺหํ คณฺหาตีติ อิมมตฺถํ ทเสฺสติ ติอาทินาฯ</p>


<p>ติ เยน กามราคสงฺขาเตน กามุปาทาเนน วตฺถุกาเมหิ สห สโตฺต สํโยชียติ, อยํ กามราโค ‘‘กามโยโค’’ติ วุจฺจติฯ ติ ยโต สีลพฺพตุปาทานสงฺขาเตน ภวุปาทาเนน ภเวน สห สโตฺต สํโยชียติ, อยํ ภวราโค ‘‘ภวโยโค’’ติ วุจฺจติฯ ติ ยาย อเหตุกทิฎฺฐิอาทิสงฺขาตาย ปาปิกาย ทิฎฺฐิยา, สกฺกายทิฎฺฐิอาทิอวสิฎฺฐทิฎฺฐิยา จ สโตฺต ทุเกฺขน สห สํโยชียติ, อยํ ปาปิกา ทิฎฺฐิ ‘‘ทิฎฺฐิโยโค’’ติ วุจฺจติฯ ติ ยาย อตฺตวาทุปาทาเนน สกลวฎฺฎทุเกฺขน จ สห สโตฺต สํโยชียติ, อยํ อวิชฺชา ‘‘อวิชฺชาโยโค’’ติ วุจฺจติฯ</p>


<p>ยสฺมา ปน กามโยคาทโย อภิชฺฌากายคนฺถาทีนํ ปจฺจยา โหนฺติ, ตสฺมา ติอาทิ วุตฺตํฯ ตตฺถ ติ ปราภิชฺฌายนลกฺขณาย อภิชฺฌาย นามกายํ คนฺถติ ฆเฎฺฎตีติ อโตฺถฯ ตถา ภวปตฺถนาย อปฺปหีนตฺตา ภวทิฎฺฐิภวราควเสน อาฆาตวตฺถูสุ สตฺตา จิตฺตานิ ปทูเสนฺตีติ อาห – ติฯ ตถา ทิฎฺฐิวเสน อวิชฺชาวเสน จ สีลพฺพเตหิ สุชฺฌติ, อิทเมว สจฺจํ โมฆมญฺญนฺติ จ อภินิวิสตีติ อาห – ติฯ</p>


<p>ติ  ตสฺส อภิชฺฌาทีหิ สมนฺนาคตสฺส ปุคฺคลสฺสฯ ติ เอวํ อภิชฺฌายนาทิวเสน นามกายํ คนฺถิตฺวา ฐิตาฯ ติ  อาสวภาเวน ปวตฺตนฺติฯ ติ กุโต ปน เหตุโต เต กิเลสา อาสวนฺตีติ อาสวเหตุํ ปุจฺฉติฯ ยสฺมา ปน กิเลสา กุสลปฺปวตฺติํ นิวาเรตฺวา จิตฺตํ ปริยาทาย ติฎฺฐนฺตา, มเคฺคน อสมุจฺฉินฺนา เอว วา อาสวานํ อุปฺปตฺติเหตุ โหนฺติ, ตสฺมา ติ วุตฺตํฯ ติ อภิชฺฌากายคเนฺถน สิเทฺธน กามราคสภาวตฺตา กามาสโว สิโทฺธ โหติฯ กตฺถจิเทว วิสเย โทมนสฺสิโต ตปฺปฎิปเกฺข วิสเย ตพฺพิสยพหุเล จ ภเว ปเตฺถตีติ อาห – ติฯ ติ สีลพฺพตปรามาสกายคเนฺถน สิเทฺธน ตํสภาวตฺตา อปราปรํ วา ทิฎฺฐิโย คเนฺถนฺตสฺส ทิฎฺฐาสโว สิโทฺธ โหติฯ ติ ‘‘อิทเมว สจฺจํ โมฆมญฺญ’’นฺติ อภินิวิสนฺตสฺส อโยนิโสมนสิการโต อเนเกหิ อกุสเลหิ ธเมฺมหิ สทฺธิํ อวิชฺชาสโว อุปฺปชฺชติ, สเพฺพสํ วา อกุสลธมฺมานํ อวิชฺชาปุพฺพงฺคมตฺตา อิทํสจฺจาภินิเวสกายคเนฺถน สิเทฺธน ตสฺส เหตุภูโต อวิชฺชาสโว สิโทฺธ โหติฯ</p>


<p>ยสฺมา ปน อาสวา เอว ปริพุทฺธา วฎฺฎสฺมิํ โอหนนฺติ โอสาเทนฺตีติ ‘‘โอฆา’’ติ วุจฺจนฺติ, ตสฺมา วุตฺตํ – ติอาทิฯ</p>


<p>ติ อนุสยภาวํ อปฺปฎิกฺขิปิตฺวา คตา ปวตฺตา, อนุสยภูตา วาฯ นฺติ จิตฺตํฯ ติ โอคาฬฺหาฯ ติ จิตฺตสฺส อพฺภนฺตรสงฺขาตํ หทยํ อาหนฺตฺวา ติฎฺฐนฺติฯ ตถา หิ วุตฺตํ  (ธ. ส. อฎฺฐ. ๕) ‘‘อพฺภนฺตรเฎฺฐน หทย’’นฺติฯ ติ ยสฺมา อชฺฌาสยํ อนุปวิฎฺฐา หทยํ อาหจฺจ ติฎฺฐนฺติ, เตน วุจฺจนฺติ ‘‘สลฺลา’’ติฯ ปีฬาชนนํ ทุรุทฺธรณตา จ สลฺลโฎฺฐฯ ‘‘เอโส เม อตฺตา’’ติ คหณมุเขน ‘‘เอโสหมสฺมี’’ติ คหณํ โหตีติ ทิฎฺฐิํ นิสฺสายปิ มานํ ชเปฺปนฺตีติ อาห ติฯ</p>


<p>นฺติ อญฺญสฺส โอกาสํ อทตฺวา สมนฺตโต คหิตํฯ ติ อารมฺมณปจฺจยตาย อารมฺมณภูเตสุ จตูสุ  ธเมฺมสุ ปติฎฺฐหติฯ ตานิ สรูปโต ทเสฺสติ ติฯ ติ โลภสหคตสฺส สมฺปยุตฺตา นนฺที สหชาตโกฎิยา , อิตรสฺส อุปนิสฺสยโกฎิยา อุปเสจนนฺติ นนฺทูปเสจนํ, เตน นนฺทูปเสจเนนฯ เกน ปน ตํ นนฺทูปเสจนนฺติ อาห – ติฯ</p>


<p>ตตฺถ ติ ราคสเลฺลน เหตุภูเตน นนฺทูปเสจเนน วิญฺญาเณนาติ อิตฺถมฺภูตลกฺขเณ กรณวจนํฯ ติ รูปเมว อารมฺมณกรณวเสน อุปคนฺตพฺพโต, วิญฺญาณสฺส ปติฎฺฐาภาวโต จ รูปูปคา วิญฺญาณฎฺฐิติฯ ติฎฺฐติ เอตฺถาติ ฐิติฯ ปญฺจโวการภวสฺมิญฺหิ อภิสงฺขารวิญฺญาณํ รูปกฺขนฺธํ นิสฺสาย ติฎฺฐติฯ ติ สหชาเตน โทสสเลฺลนฯ ยทา เวทนูปคา วิญฺญาณฎฺฐิติ วุจฺจติ, ตทา อุปนิสฺสยโกฎิยาว นนฺทิยา อุปสิตฺตํ วิญฺญาณํ ทฎฺฐพฺพํฯ เวทนาปิ โทมนสฺสเวทนาวฯ ยทา จ อุปนิสฺสยปจฺจยภูเตน โทสสเลฺลน เวทนูปคา วิญฺญาณฎฺฐิติ วุจฺจติ, ตทา สหชาตโกฎิยา, อุปนิสฺสยโกฎิยา วา นนฺทิยา อุปสิตฺตํ วิญฺญาณํ ทฎฺฐพฺพํฯ เวทนา ปน ติโสฺสปิ ติสฺสนฺนํ เวทนานํ อารมฺมณูปนิสฺสยภาวโตฯ ตตฺถ ปฐมนโย โทมนสฺสารมฺมณสฺส อภิสงฺขารวิญฺญาณสฺส วเสน วุโตฺตฯ ทุติโย สพฺพเวทนารมฺมณสฺส วเสนาปิ ทฎฺฐพฺพํฯ</p>


<p>ติ มานสเลฺลน สหชาเตน, อุปนิสฺสยภูเตน วาฯ ติ เอตฺถาปิ เอเสว นโยฯ เอตฺถ จ อนาทิมติสํสาเร อิตฺถิปุริสา รูปาภิรามาติ ราคสลฺลวเสน ปฐมา วิญฺญาณฎฺฐิติ โยชิตาฯ สพฺพายปิ เวทนาย ทุกฺขปริยายสพฺภาวโต ทุกฺขาย จ โทโส อนุเสตีติ โทสสลฺลวเสน ทุติยา, สญฺญาวเสน ‘‘เสโยฺยหมสฺมี’’ติ มญฺญนา โหตีติ มานสลฺลวเสน ตติยา, สงฺขาเรสุ สมูหฆนํ ทุพฺพินิโพฺภคนฺติ โมหสลฺลวเสน จตุตฺถี วิญฺญาณฎฺฐิติ โยชิตาติ ทฎฺฐพฺพาฯ</p>


<p>นฺติ โอลุพฺภารมฺมณภูตาหิ วิญฺญาณฎฺฐิตีหิ อุปตฺถมฺภิตํฯ นฺติ ยํ ‘‘เจตนา เจตสิก’’นฺติ ปุเพฺพ (เนตฺติ. ๘๒) วุตฺตํฯ ติ อิเม จ ทสวตฺถุกา กิเลสาฯ เสสํ สุวิเญฺญยฺยเมวฯ</p>


<p> อิทานิ  อาหาราทโย นยานํ สํกิเลสปเกฺข ทิสาภาเวน ววตฺถเปตุํ ติอาทิ อารทฺธํ, ตํ อุตฺตานเมวฯ ปุน ติอาทิ อาหาราทีสุเยว ยสฺส ปุคฺคลสฺส อุปกฺกิเลสา, ตํ วิภชิตฺวา ทเสฺสตุํ อารทฺธํฯ ตตฺถ นฺติ เอกเทเสสุ สมุทายโวหาเรน วุตฺตํฯ สมุทาเยสุ หิ ปวตฺตา สมญฺญา อวยเวสุปิ ทิสฺสติ , ‘‘ยถา ปโฎ ทโฑฺฒ, สมุโทฺท ทิโฎฺฐ’’ติ จฯติ เอกสฺส อตฺถสฺส นิปฺผาทนโต วุตฺตํฯ นฺติ เอตฺถ พฺยญฺชนคฺคหเณน พฺยญฺชนโตฺถปิ คหิโตติ ทฎฺฐพฺพํฯ ทสหิปิ สุตฺตปเทหิ สวตฺถุกา ตณฺหา วุตฺตาฯ ตณฺหา จ ราคจริตํ ปุคฺคลํ ขิปฺปํ ทูเสตีติ อาห – ติฯ ยถา จ ปฐมทิสาภาเวน วุตฺตธมฺมา ราคจริตสฺส อุปกฺกิเลสา, เอวํ ทุติยทิสาภาเวน วุตฺตธมฺมา โทสจริตสฺสฯ ตติยจตุตฺถทิสาภาเวน วุตฺตธมฺมา ยถากฺกมํ ทิฎฺฐิจริตสฺส มนฺทสฺส ติกฺขสฺส จ อุปกฺกิเลสา วุตฺตาฯ เตสํ อุปกฺกิเลสภาโว วุตฺตนยานุสาเรน เวทิตโพฺพฯ</p>


<p>อาหารวิปลฺลาสาทโย ยทิปิ สเพฺพหิ ตีหิ วิโมกฺขมุเขหิ ปุพฺพภาเค ยถารหํ ปริเญฺญยฺยา ปหาตพฺพา จฯ ยสฺส ปน ทุกฺขานุปสฺสนา ปุริเม อาหารทฺวเย ทุกฺขากาเรน พหุลํ ปวตฺตติ, ตสฺส วเสน โย จ กพฬีกาโร อาหาโร, โย จ ผโสฺส อาหาโร, อิเม อปฺปณิหิเตน วิโมกฺขมุเขน ปริญฺญํ คจฺฉนฺตีติ วุตฺตํฯ เอส นโย เสเสสุฯ เอวเญฺจตํ, น อญฺญถาฯ น หิ อริยมคฺคานํ วิย ปหาตเพฺพสุ วิโมกฺขมุขานํ ปริเญฺญยฺยปหาตเพฺพสุ โกจิ นิยโม สมฺภวติฯ ติ นิคมนํฯ ตสฺสโตฺถ – อิติ เอวํ วุตฺตปฺปการา สเพฺพ อาหาราทโย โลกสงฺขาตวฎฺฎานุสาริโน ธมฺมา เต โลกภูตา วฎฺฎโต นิยฺยนฺติ อนิจฺจานุปสฺสนาทีหิ ตีหิ วิโมกฺขมุเขหีติฯ</p>


<p> เอวํ สํกิเลสปเกฺข ทิสาภูตธเมฺม นิทฺทิสิตฺวา อิทานิ โวทานปเกฺข ทิสาภูตธเมฺม ทเสฺสตุํ ติอาทิ วุตฺตํฯ ตตฺถ ทิพฺพพฺรหฺมอริยอาเนญฺชวิหาโรติ ฯ มานปฺปหานอาลยสมุคฺฆาตอวิชฺชาปหานภวูปสมา ฯ สจฺจาธิฎฺฐานาทีนิ ฯ ฉนฺทสมาธิภาวนาทโย ฯ อินฺทฺริยสํวโร ตปสงฺขาโต ปุญฺญธโมฺม  โพชฺฌงฺคภาวนา สพฺพูปธิปฎินิสฺสคฺคสงฺขาตํ นิพฺพานญฺจาติ  เวทิตพฺพาติฯ</p>


<p>ติอาทิ ปฎิปทาสติปฎฺฐานาทีนํ อเภทสนฺทสฺสนํฯ ยทิ เอวํ กสฺมา วิสุํ คหณํ กตนฺติ? ทสวตฺถุกสฺส กิเลสปุญฺชสฺส ปฎิปกฺขภาวทสฺสนตฺถํ ปฎิปทาทิทสกนิเทฺทโสฯ ตถา หิ วกฺขติ – ‘‘จตฺตาโร อาหารา เตสํ ปฎิปโกฺข จตโสฺส ปฎิปทา’’ติอาทิ  (เนตฺติ. ๘๗)ฯ กิญฺจาปิ จตูสุ สติปฎฺฐาเนสุ ‘‘อิทํ นาม สติปฎฺฐานํ อิมาย เอว ปฎิปทาย อิชฺฌตี’’ติ นิยโม นตฺถิ, ตถาปิ ปฐมาย ปฎิปทาย ปฐมํ สติปฎฺฐานํ สมฺภวตีติ สมฺภววเสน เอวํ วุตฺตํ – นฺติฯ ยสฺมา ปน อาหารวิปลฺลาสาทีนํ วิย ปฎิปทาสติปฎฺฐานาทีนํ อตฺถโต นานตฺตํ นตฺถิฯ สติปฎฺฐานานิเยว หิ ตถา ตถา ปฎิปชฺชมานานิ ทุกฺขาปฎิปทาทนฺธาภิญฺญาทินามกานิ โหนฺติ, ตสฺมา ยถา สํกิเลสปเกฺข ‘‘ปฐเม อาหาเร ปฐโม วิปลฺลาโส’’ติอาทินา อธิกรณเภเทน วุตฺตํ, เอวํ อธิกรณเภทํ อกตฺวา ‘‘ปฐมา ปฎิปทา, ปฐมํ สติปฎฺฐาน’’นฺติอาทิ วุตฺตํฯ เสเสสุปิ เอเสว นโยฯ</p>


<p>อนฺธสฺส ปพฺพตาโรหนํ วิย กทาจิเทว อุปฺปชฺชนกํ  อจฺฉราโยคฺคํ อจฺฉริยนฺติ โปราณาฯ อภูตปุพฺพํ ภูตนฺติ ฯ อุภยเมฺปตํ วิมฺหยาวหสฺส อธิวจนํฯ น หิ มานปฺปหานาทิโต อญฺญํ ทุรภิสมฺภวตรํ วิมฺหนียญฺจ อุปลพฺภตีติ อธิติฎฺฐติ เอเตน, เอตฺถ วา อธิฎฺฐานมตฺตเมว วา ตนฺติ ฯ สจฺจญฺจ ตํ อธิฎฺฐานญฺจ, สจฺจสฺส วา อธิฎฺฐานํ, สจฺจํ อธิฎฺฐานํ เอตสฺสาติ วา ฯ เสเสสุปิ เอเสว นโยฯ สมาธิ เอว ภาเวตพฺพตาย ฯ สุขํ ภชตีติ  สุขภาคสฺส วา สุขโกฎฺฐาสสฺส หิโตติ สุขภาคิโยฯ เอกสฺสปิ สตฺตสฺส อสุภภาวนาทโย วิย เอกเทเส อวตฺติตฺวา อนวเสสปริยาทานโต นตฺถิ เอติสฺสา ปมาณนฺติ ฯ</p>


<p>ติ ปฐมาย ปฎิปทาย ภาวนาพหุลีกาโร ปฐมสฺส สติปฎฺฐานสฺส ภาวนาปาริปูรีติ อโตฺถฯ เสสปเทสุปิ เอเสว นโยฯ ยถา หิ อริยมเคฺค ภาวิเต สติปฎฺฐานาทโย โพธิปกฺขิยธมฺมา สเพฺพปิ ภาวิตา เอว โหนฺติ, เอวํสมฺปทมิทํ ทฎฺฐพฺพํฯ</p>


<p>กายานุปสฺสนาย  กามราคสฺส อุชุวิปจฺจนีกภาวโต ติ วุตฺตํฯ ตถา ปีติปฎิสํเวทนาทิวเสน ปวตฺตมานํ ทุติยํ สติปฎฺฐานํ, สปฺปีติกสฺส ทุติยชฺฌานสฺส จิตฺตสฺส อภิปฺปโมทนวเสน ปวตฺตมานํ ตติยํ สติปฎฺฐานํ อุกฺกํสคตสุขสฺส ตติยชฺฌานสฺส อนิจฺจวิราคาทิวเสน ปวตฺติยา สงฺขาเรสุ อุเปกฺขกํ จตุตฺถํ สติปฎฺฐานํ อุเปกฺขาสติปาริสุทฺธิภาวโต จตุตฺถชฺฌานสฺส ปาริปูริยา สํวตฺตติฯ</p>


<p>ยสฺมา  ปน รูปาวจรปฐมชฺฌานํ รูปาวจรสมาปตฺตีนํ, ทุติยชฺฌานํ พฺยาปาทวิตกฺกาทิทูรีภาเวน พฺรหฺมวิหารานํ, ตติยชฺฌานํ ปีติวิราเคน สุเขน วิปสฺสนาย อธิฎฺฐานภูตํ อริยวิหารานํ, จตุตฺถชฺฌานํ อุเปกฺขาสติปาริสุทฺธิอาเนญฺชปฺปตฺตํ อาเนญฺชวิหารานํ วิเสสโต ปจฺจโย โหติ, ตสฺมา ติอาทิ วุตฺตํฯ อิติ โย ยสฺส วิเสสปจฺจโย, โส ตํ ปริปูเรตีติ วุโตฺตติ ทฎฺฐพฺพํฯ</p>


<p> อิทานิ ปฎิปทาทโย โวทานปเกฺข ทิสาภาเวน ววตฺถเปตุํ ติอาทิ วุตฺตํฯ ตํ สุวิเญฺญยฺยเมวฯ ปุน ติอาทิ ปฎิปทาจตุกฺกาทีสุ เยน ยสฺส ปุคฺคลสฺส โวทานํ, ตํ วิภชิตฺวา ทเสฺสตุํ อารทฺธํฯ ตํ เหฎฺฐา วุตฺตนยเมวฯ ยทิปิ ตีสุ วิโมกฺขมุเขสุ ‘‘อิทํ นาม วิโมกฺขมุขํ อิมาย เอว ปฎิปทาย อิชฺฌตี’’ติ นิยโม นตฺถิฯ เยสํ ปน ปุคฺคลานํ ปุริมาหิ ทฺวีหิ ปฎิปทาหิ อปฺปณิหิเตน วิโมกฺขมุเขน อริยมคฺคาธิคโมฯ ตถา ยสฺส ตติยาย ปฎิปทาย สุญฺญตวิโมกฺขมุเขน, ยสฺส จ จตุตฺถาย ปฎิปทาย อนิมิตฺตวิโมกฺขมุเขน อริยมคฺคาธิคโม, เตสํ ปุคฺคลานํ วเสน อยํ ปฎิปทาวิโมกฺขมุขสํสนฺทนาฯ สติปฎฺฐานาทีหิ วิโมกฺขมุขสํสนฺทนายปิ เอเสว นโยฯ</p>


<p>นฺติ เตสํ อสนฺตาสนชวปรกฺกมาทิวิเสสโยเคน สีหานํ พุทฺธานํ ปเจฺจกพุทฺธานํ พุทฺธสาวกานญฺจ วิกฺกีฬิตํ วิหรณํฯ ยทิทํ อาหาราทิกิเลสวตฺถุสมติกฺกมนมุเขน สปรสนฺตาเน ปฎิปทาทิสมฺปาทนาฯ อิทานิ อาหาราทีนํ ปฎิปทาทีหิ เยน สมติกฺกมนํ, ตํ เนสํ ปฎิปกฺขภาวํ ทเสฺสโนฺต   ติอาทิมาหฯ ตตฺถ เตสํ ปฎิปกฺขภาโว ปหาตพฺพภาโว ปหายกภาโว จ อาหารวิญฺญาณฎฺฐิตีนเญฺจตฺถ ปหาตพฺพภาโว ตปฺปฎิพนฺธฉนฺทราควเสน ทฎฺฐโพฺพฯ ตตฺถ ติอาทิ ตสฺสายํ สเงฺขปโตฺถ – นฺติ เอตฺถ ยเทตํ วิกฺกีฬิตํ นาม ภาเวตพฺพานํ โพธิปกฺขิยธมฺมานํ ภาวนา, สจฺฉิกาตพฺพานํ ผลนิพฺพานานํ สจฺฉิกิริยา จฯ ตถา ปหาตพฺพสฺส ทสวตฺถุกสฺส กิเลสปุญฺชสฺส ตทงฺคาทิวเสน ปหานํ พฺยนฺตีกิริยา อนวเสสนนฺติฯ อิทานิ ตํ สเงฺขเปน ทเสฺสโนฺต นฺติ อาหฯ</p>


<p>นฺติ อินฺทฺริยานํ ปวตฺตนํ ภาวนา สจฺฉิกิริยา จฯ นฺติ วิปลฺลาสานํ อปวตฺตนํ ปหานํ อนุปฺปาทนํฯ ติ อินฺทฺริยานิ เจตฺถ สทฺธมฺมสฺส  โคจรภูตานิ ปวตฺติเหตูติ อธิเปฺปตานิ สทฺธินฺทฺริยาทีนีติ อโตฺถฯ ติ วิปลฺลาสา สํกิเลสปกฺขสฺส ปวตฺติฎฺฐานํ ปวตฺติเหตูติฯ ติ ยายํ ‘‘จตฺตาโร อาหารา’’ติอาทินา สํกิเลสปเกฺข ทสนฺนํ จตุกฺกานํ, ‘‘จตโสฺส ปฎิปทา’’ติอาทินา โวทานปเกฺขปิ ทสนฺนํ จตุกฺกานํ ตณฺหาจริตาทีนํ อุปกฺกิเลสโวทานวิภาวนามุเขน นิทฺธารณา, อยํ สีหวิกฺกีฬิตสฺส นยสฺส ภูมิ นามฯ</p>


<p> อิทานิ อุคฺฆฎิตญฺญุอาทิปุคฺคลตฺตยวเสน ติปุกฺขลนยสฺส ภูมิํ วิภาเวตุกาโม ยสฺมา ปน นยานํ อญฺญมญฺญานุปฺปเวสสฺส อิจฺฉิตตฺตา สีหวิกฺกีฬิตนยโต ติปุกฺขลนโย นิคฺคจฺฉติ, ตสฺมา ปฎิปทาวิภาคโต จตฺตาโร ปุคฺคเล สีหวิกฺกีฬิตนยสฺส ภูมิํ นิทฺทิสิตฺวา ตโต เอว อุคฺฆฎิตญฺญุอาทิปุคฺคลตฺตเย นิทฺธาเรตุํ ติอาทิ อารทฺธํฯ ตตฺถ ติ อิเม ปุริมานํ ทฺวินฺนํ ปฎิปทานํ วเสน เทฺว ปุคฺคลาฯ เอส นโย อิตรตฺถาปิฯ ปุน ติอาทิ ยถาวุตฺตปุคฺคลจตุกฺกโต อุคฺฆฎิตญฺญุอาทิปุคฺคลตฺตยํ นิทฺธาเรตุํ วุตฺตํฯ ตตฺถ ติ ทุกฺขาปฎิปทาย ขิปฺปาภิญฺญาย, สุขาปฎิปทาย ทนฺธาภิญฺญาย จ นิยฺยาตีติ สมฺพโนฺธฯ กถํ ปน ปฎิปทาทฺวยํ เอกสฺส สมฺภวตีติ? นยิทเมวํ ทฎฺฐพฺพํฯ เอกสฺส ปุคฺคลสฺส เอกสฺมิํ เทฺว ปฎิปทา สมฺภวนฺตีติฯ ยถาวุตฺตาสุ ปน ทฺวีสุ  ปฎิปทาสุ โย ยาย กายจิ นิยฺยาติ, อยํ วิปญฺจิตญฺญูติ อยเมตฺถ อธิปฺปาโยฯ ยสฺมา ปน  (ธ. ส. อฎฺฐ. ๓๕๐) ปฎิปทา จลติ น จลตีติ วิจารณายํ ‘‘จลตี’’ติ วุตฺตํ, ตสฺมา เอกสฺสปิ ปุคฺคลสฺส ฌานนฺตรมคฺคนฺตเรสุ ปฎิปทาเภโท อิจฺฉิโตวาติฯ</p>


<p>ติอาทินา เทสนาวิภาเคหิปิ ตเมว ปุคฺคลวิภาคํ วิภาเวติฯ ตํ เหฎฺฐา วุตฺตนยเมวฯ ตตฺถ นฺติ อธิจิตฺตสิกฺขญฺจาติ -สโทฺท ลุตฺตนิทฺทิโฎฺฐฯ เตน อธิจิตฺตสิกฺขญฺจ อธิปญฺญาสิกฺขญฺจ วิปญฺจิตญฺญุสฺส ปญฺญเปตีติ อโตฺถฯ นฺติ เอตฺถาปิ เอเสว นโยฯ อธิสีลสิกฺขํ อธิจิตฺตสิกฺขํ อธิปญฺญาสิกฺขญฺจาติ โยเชตพฺพํฯ</p>


<p>ติ ลิงฺควิปลฺลาเสน วุตฺตํ, จตฺตาโร ปุคฺคลา หุตฺวา ตโย ปุคฺคลา โหนฺตีติ อโตฺถฯ</p>


<p>  ติ อยํ อกุสลมูลาทิทฺวาทสตฺติกสงฺคโห สํกิลิสฺสติ เอเตนาติ สํกิเลโสติ กตฺวาฯ นฺติ เอตฺถาปิ เอเสว นโยฯ</p>


<p>ติ นนฺทิยาวฎฺฎนยสฺส ทิสาภูตธมฺมทสฺสนตฺถํ วุตฺตํฯ เตเนวาห – ติอาทิ, ตํ สพฺพํ สุวิเญฺญยฺยเมวฯ</p>


<p>กสฺมา ปเนตฺถ นยานํ อุเทฺทสานุกฺกเมน นิเทฺทโส น กโตติ? นยานํ นเยหิ สมฺภวทสฺสนตฺถํฯ ปฐมนยโต หิ ปุคฺคลาธิฎฺฐานวเสน ตติยนยสฺส, ตติยนยโต จ ทุติยนยสฺส สมฺภโวติ อิมสฺส วิเสสสฺส ทสฺสนตฺถํ ปฐมนยานนฺตรํ ตติยนโย, ตติยนยานนฺตรญฺจ ทุติยนโย นิทฺทิโฎฺฐฯ ธมฺมาธิฎฺฐานวเสน ปน ตติยนยโต ทุติยนโย, ทุติยนยโต ปฐมนโยปิ สมฺภวตีติ อิมสฺส วิเสสสฺส ทสฺสนตฺถํ อเนฺต ‘‘ตณฺหา จ อวิชฺชา จา’’ติอาทินา ปฐมนยสฺส ภูมิ ทสฺสิตาฯ เตเนว หิ ‘‘จตฺตาริ หุตฺวา ตีณิ ภวนฺติ, ตีณิ หุตฺวา เทฺว ภวนฺตี’’ติ วุตฺตํฯ ยทิ เอวํ ‘‘เทฺว หุตฺวา จตฺตาริ ภวนฺติ, เทฺว หุตฺวา ตีณิ ภวนฺติ, ตีณิ หุตฺวา จตฺตาริ ภวนฺตี’’ติ อยมฺปิ นโย วตฺตโพฺพ สิยาติ? สจฺจเมตํ, อยํ ปน นโย อตฺถโต ทสฺสิโต เอวาติ  กตฺวา น วุโตฺตฯ ยสฺมา ติณฺณํ อตฺถนยานํ อญฺญมญฺญํ อนุปฺปเวโส อิจฺฉิโต, สติ จ อนุปฺปเวเส ตโต วินิคฺคโมปิ สมฺภวติ เอวาติฯ อยญฺจ อโตฺถ  วิภาเวตโพฺพฯ</p>


<p>ตตฺถายํ อาทิโต ปฎฺฐาย วิภาวนา – จตฺตาโร ปุคฺคลา ตณฺหาจริโต ทุวิโธ มุทินฺทฺริโย ติกฺขินฺทฺริโย จฯ ตถา ทิฎฺฐิจริโตติฯ ตตฺถ ตณฺหาจริโต มุทินฺทฺริโย ทุกฺขาย ปฎิปทาย ทนฺธาภิญฺญาย นิยฺยาติ, ติกฺขินฺทฺริโย ทุกฺขาย ปฎิปทาย ขิปฺปาภิญฺญาย นิยฺยาติ, ทิฎฺฐิจริโต ปน มุทินฺทฺริโย สุขาย ปฎิปทาย ทนฺธาภิญฺญาย นิยฺยาติ, ติกฺขินฺทฺริโย สุขาย ปฎิปทาย ขิปฺปาภิญฺญาย นิยฺยาติฯ อิติ อิมาสุ ปฎิปทาสุ ยถารหํ ฐิเตหิ ตณฺหาจริตทิฎฺฐิจริเตหิ จตฺตาโร อาหารา ตปฺปฎิพนฺธฉนฺทราคปฺปหาเนน ปหาตพฺพาฯ จตฺตาโร สติปฎฺฐาเน ภาเวตฺวา จตฺตาโร วิปลฺลาสา ทฎฺฐพฺพาติ สโพฺพ ยถาวุตฺตนโย อนุคนฺตโพฺพฯ</p>


<p>ตตฺถายํ ปาฬิ – ตตฺถ เย ทิฎฺฐิจริตา สตฺตา, เต กาเมสุ โทสทิฎฺฐี, น จ เย กาเมสุ อนุสยา สมูหตา, เต อตฺตกิลมถานุโยคมนุยุตฺตา วิหรนฺติฯ เตสํ สตฺถา วา ธมฺมํ เทเสติ อญฺญตโร วา ครุฎฺฐานิโย สพฺรหฺมจารี ‘‘กาเมหิ นตฺถิ อโตฺถ’’ติ, เต จ ปุเพฺพเยว กาเมหิ อนตฺถิกา , อิติ กาเม อปฺปกสิเรน ปฎินิสฺสชฺชนฺติ, เต เจตสิเกน ทุเกฺขน อนโชฺฌสิตาฯ เตน วุจฺจติ ‘‘สุขา ปฎิปทา’’ติฯ เย ปน ตณฺหาจริตา สตฺตา, เต กาเมสุ อโชฺฌสิตา, เตสํ สตฺถา วา ธมฺมํ เทเสติ อญฺญตโร วา ภิกฺขุ ‘‘กาเมหิ นตฺถิ อโตฺถ’’ติ, เต ปิยรูปํ ทุเกฺขน ปฎินิสฺสชฺชนฺติฯ เตน วุจฺจติ ‘‘ทุกฺขา ปฎิปทา’’ติฯ อิติ อิเม สเพฺพ สตฺตา ทฺวีสุ ปฎิปทาสุ สโมสรณํ คจฺฉนฺติ ทุกฺขายญฺจ สุขายญฺจฯ</p>


<p>ตตฺถ เย ทิฎฺฐิจริตา สตฺตา, เต ทฺวิธา ติกฺขินฺทฺริยา จ มุทินฺทฺริยา จฯ ตตฺถ เย ทิฎฺฐิจริตา สตฺตา ติกฺขินฺทฺริยา, เต สุเขน ปฎินิสฺสชฺชนฺติ, ขิปฺปญฺจ อภิสเมนฺติฯ เตน วุจฺจติ – ‘‘สุขา ปฎิปทา ขิปฺปาภิญฺญา’’ติฯ ตตฺถ เย ทิฎฺฐิจริตา สตฺตา มุทินฺทฺริยา ปฐมํ ติกฺขินฺทฺริยํ อุปาทาย ทนฺธตรํ อภิสเมนฺติ, เต สุเขน ปฎินิสฺสชฺชนฺติ, ทนฺธญฺจ อภิสเมนฺติฯ เตน วุจฺจติ – ‘‘สุขา ปฎิปทา ทนฺธาภิญฺญา’’ติฯ ตตฺถ ตณฺหาจริตา สตฺตา ทุวิธา ติกฺขินฺทฺริยา จ มุทินฺทฺริยา  จฯ ตตฺถ เย ตณฺหาจริตา สตฺตา ติกฺขินฺทฺริยา, เต ทุเกฺขน ปฎินิสฺสชฺชนฺติ, ขิปฺปญฺจ อภิสเมนฺติฯ เตน วุจฺจติ – ‘‘ทุกฺขา ปฎิปทา ขิปฺปาภิญฺญา’’ติฯ ตตฺถ เย ตณฺหาจริตา สตฺตา มุทินฺทฺริยา ปฐมํ ติกฺขินฺทฺริยํ อุปาทาย ทนฺธตรํ อภิสเมนฺติ, เต ทุเกฺขน ปฎินิสฺสชฺชนฺติ, ทนฺธญฺจ อภิสเมนฺติฯ เตน วุจฺจติ – ‘‘ทุกฺขา ปฎิปทา ทนฺธาภิญฺญา’’ติฯ อิมา จตโสฺส ปฎิปทาโย อปญฺจมา อฉฎฺฐาฯ เย หิ เกจิ นิพฺพุตา นิพฺพายนฺติ นิพฺพายิสฺสนฺติ วา อิมาหิ จตูหิ ปฎิปทาหิ อนญฺญาหิ, อยํ ปฎิปทา จตุกฺกมเคฺคน กิเลเส นิทฺทิสติฯ ยา จตุกฺกมเคฺคน อริยธเมฺมสุ นิทฺทิสิตพฺพา, อยํ วุจฺจติ สีหวิกฺกีฬิโต นาม นโยฯ</p>


<p>ตตฺริเม จตฺตาโร อาหารา, จตฺตาโร วิปลฺลาสา อุปาทานา โยคา คนฺถา อาสวา โอฆา สลฺลา วิญฺญาณฎฺฐิติโย อคติคมนานีติ เอวํ อิมานิ สพฺพานิ ทส ปทานิฯ อยํ สุตฺตสฺส สํสนฺทนาฯ</p>


<p>จตฺตาโร อาหารา, ตตฺถ โย จ กพฬีกาโร อาหาโร, โย จ ผโสฺส อาหาโร, อิเม ตณฺหาจริเตน ปหาตพฺพาฯ ตตฺถ โย จ มโนสเญฺจตนาหาโร, โย จ วิญฺญาณาหาโร, อิเม ทิฎฺฐิจริเตน ปหาตพฺพาฯ</p>


<p>ตตฺถ ปฐโม อาหาโร ปฐโม วิปลฺลาโส, ทุติโย อาหาโร ทุติโย วิปลฺลาโส, ตติโย อาหาโร  ตติโย วิปลฺลาโส, จตุโตฺถ อาหาโร จตุโตฺถ วิปลฺลาโส, อิเม จตฺตาโร วิปลฺลาสา อปญฺจมา อฉฎฺฐาฯ อิทญฺจ ปมาณา จตฺตาโร อาหาราฯ</p>


<p>ตตฺถ ปฐเม วิปลฺลาเส ฐิโต กาเม อุปาทิยติ, อิทํ กามุปาทานํฯ ทุติเย วิปลฺลาเส ฐิโต อนาคตํ ภวํ อุปาทิยติ, อิทํ สีลพฺพตุปาทานํฯ ตติเย วิปลฺลาเส ฐิโต วิปรีตทิฎฺฐิํ อุปาทิยติ, อิทํ ทิฎฺฐุปาทานํฯ จตุเตฺถ วิปลฺลาเส ฐิโต ขเนฺธ อตฺตโต อุปาทิยติ, อิทํ อตฺตวาทุปาทานํฯ</p>


<p>ตตฺถ กามุปาทาเน ฐิโต กาเม อภิชฺฌาย คนฺถติ, อยํ อภิชฺฌากายคโนฺถฯ สีลพฺพตุปาทาเน ฐิโต พฺยาปาทํ คนฺถติ, อยํ พฺยาปาทกายคโนฺถฯ ทิฎฺฐุปาทาเน ฐิโต ปรามาสํ คนฺถติ, อยํ ปรามาสกายคโนฺถฯ อตฺตวาทุปาทาเน ฐิโต ปปเญฺจโนฺต คนฺถติ, อยํ อิทํสจฺจาภินิเวสกายคโนฺถฯ</p>


<p>ตสฺส  คนฺถคนฺถิตา กิเลสา อาสวนฺติฯ กิํ ปน วุจฺจติ อาสวนฺตีติ? วิปฺปฎิสาราฯ เย วิปฺปฎิสารา, เต อนุสยาฯ ตตฺถ อภิชฺฌากายคเนฺถน กามาสโว, พฺยาปาทกายคเนฺถน ภวาสโว, ปรามาสกายคเนฺถน ทิฎฺฐาสโว, อิทํสจฺจาภินิเวสกายคเนฺถน อวิชฺชาสโวฯ</p>


<p>เต จตฺตาโร อาสวา เวปุลฺลํ คตา โอฆา โหนฺติ, เตน วุจฺจนฺติ ‘‘โอฆา’’ติฯ ตตฺถ กามาสโว กาโมโฆ, ภวาสโว ภโวโฆ, อวิชฺชาสโว อวิโชฺชโฆ, ทิฎฺฐาสโว ทิโฎฺฐโฆฯ</p>


<p>เต จตฺตาโร โอฆา อาสยมนุปวิฎฺฐา อนุสยสหคตา วุจฺจนฺติ สลฺลาติ หทยมาหจฺจ ติฎฺฐนฺติฯ ตตฺถ กาโมโฆ ราคสลฺลํ, ภโวโฆ โทสสลฺลํ, อวิโชฺชโฆ โมหสลฺลํ, ทิโฎฺฐโฆ ทิฎฺฐิสลฺลํฯ</p>


<p>อิเมหิ จตูหิ สเลฺลหิ ปริยาทินฺนํ วิญฺญาณํ จตูสุ ธเมฺมสุ ติฎฺฐติ รูเป เวทนาย สญฺญาย สงฺขาเรสุฯ อิมา จตโสฺส วิญฺญาณฎฺฐิติโยฯ ตตฺถ ราคสเลฺลน นนฺทูปเสจนํ รูปูปคํ วิญฺญาณํ ติฎฺฐติฯ โทสสเลฺลน เวทนูปคํฯ โมหสเลฺลน สญฺญูปคํฯ ทิฎฺฐิสเลฺลน นนฺทูปเสจนํ สงฺขารูปคํ วิญฺญาณํ ติฎฺฐติฯ</p>


<p>จตูหิ  วิญฺญาณฎฺฐิตีหิ จตุพฺพิธํ อคติํ คจฺฉนฺติ ฉนฺทา โทสา ภยา โมหาฯ ราเคน ฉนฺทา อคติํ คจฺฉติ, โทเสน โทสา อคติํ คจฺฉติ, โมเหน โมหา อคติํ คจฺฉติ, ทิฎฺฐิยา ภยา อคติํ คจฺฉติ, อิติ อิมานิ จ กมฺมานิ อิเม จ กิเลสา อยํ สํสารเหตุฯ</p>


<p>ตตฺถิมา จตโสฺส ทิสา กพฬีกาโร อาหาโร ‘‘อสุเภ สุภ’’นฺติ วิปลฺลาโส กามุปาทานํ กามโยโค อภิชฺฌากายคโนฺถ กามาสโว กาโมโฆ ราคสลฺลํ รูปูปคา วิญฺญาณฎฺฐิติ ฉนฺทา อคติคมนํ, อยํ ปฐมา ทิสาฯ</p>


<p>ผโสฺส อาหาโร ‘‘ทุเกฺข สุข’’นฺติ วิปลฺลาโส สีลพฺพตุปาทานํ ภวโยโค พฺยาปาทกายคโนฺถ ภวาสโว ภโวโฆ โทสสลฺลํ เวทนูปคา วิญฺญาณฎฺฐิติ โทสา อคติคมนํ, อยํ ทุติยา ทิสาฯ</p>


<p>มโนสเญฺจตนาหาโร ‘‘อนตฺตนิ อตฺตา’’ติ วิปลฺลาโส ทิฎฺฐุปาทานํ ทิฎฺฐิโยโค ปรามาสกายคโนฺถ ทิฎฺฐาสโว ทิโฎฺฐโฆ ทิฎฺฐิสลฺลํ สญฺญูปคา วิญฺญาณฎฺฐิติ ภยา อคติคมนํ, อยํ ตติยา ทิสาฯ</p>


<p>วิญฺญาณาหาโร  ‘‘อนิเจฺจ นิจฺจ’’นฺติ วิปลฺลาโส อตฺตวาทุปาทานํ อวิชฺชาโยโค อิทํสจฺจาภินิเวโสกายคโนฺถ อวิชฺชาสโว อวิโชฺชโฆ โมหสลฺลํ สงฺขารูปคา วิญฺญาณฎฺฐิติ โมหา อคติคมนํ, อยํ จตุตฺถี ทิสาฯ อิติ อิเมสํ ทสนฺนํ สุตฺตานํ ปฐเมน ปเทน ปฐมาย ทิสาย อาโลกนํ, ทุติเยน ปเทน ทุติยาย ทิสาย, ตติเยน ปเทน ตติยาย ทิสาย, จตุเตฺถน ปเทน จตุตฺถิยา ทิสาย อาโลกนํ, อยํ วุจฺจติ ทิสา อาโลกนาฯ อิมินา นเยน สเพฺพ กิเลสา จตูสุ ปเทสุ ปกฺขิปิตพฺพาฯ อยํ อกุสลปโกฺขฯ</p>


<p>จตโสฺส ปฎิปทา, จตฺตาริ ฌานานิ, จตฺตาโร สติปฎฺฐานา, จตฺตาโร วิหารา ทิโพฺพ พฺรหฺมา อริโย อาเนโญฺช, จตฺตาโร สมฺมปฺปธานา, จตฺตาโร อจฺฉริยา อพฺภุตา ธมฺมา, จตฺตาโร อธิฎฺฐานา, จตฺตาโร สมาธโย ฉนฺทสมาธิ วีริยสมาธิ จิตฺตสมาธิ วีมํสาสมาธิ, จตฺตาโร ธมฺมา สุขภาคิยา นาญฺญตฺร โพชฺฌงฺคา นาญฺญตฺร ตปสา นาญฺญตฺร อินฺทฺริยสํวรา นาญฺญตฺร สพฺพนิสฺสคฺคา, จตฺตาริ อปฺปมาณานิฯ</p>


<p>ตตฺถ  ทุกฺขา ปฎิปทา ทนฺธาภิญฺญา ภาวิยมานา พหุลีกริยมานา ปฐมํ ฌานํ ปริปูเรติ, ปฐมํ ฌานํ ปริปุณฺณํ ปฐมํ สติปฎฺฐานํ ปริปูเรติ, ปฐมํ สติปฎฺฐานํ ปริปุณฺณํ ปฐมํ วิหารํ ปริปูเรติ, ปฐโม วิหาโร ปริปุโณฺณ ปฐมํ สมฺมปฺปธานํ ปริปูเรติ, ปฐมํ สมฺมปฺปธานํ ปริปุณฺณํ ปฐมํ อจฺฉริยํ อพฺภุตํ ธมฺมํ ปริปูเรติ, ปฐโม อจฺฉริโย อพฺภุโต ธโมฺม ปริปุโณฺณ ปฐมํ อธิฎฺฐานํ ปริปูเรติ, ปฐมํ อธิฎฺฐานํ ปริปุณฺณํ ฉนฺทสมาธิํ ปริปูเรติ, ฉนฺทสมาธิ ปริปุโณฺณ อินฺทฺริยสํวรํ ปริปูเรติ, อินฺทฺริยสํวโร ปริปุโณฺณ ปฐมํ อปฺปมาณํ ปริปูเรติฯ เอวํ ยาว สพฺพนิสฺสคฺคา จตุตฺถํ อปฺปมาณํ ปริปูเรติฯ</p>


<p>ตตฺถ ปฐมา จ ปฎิปทา ปฐมญฺจ ฌานํ ปฐมญฺจ สติปฎฺฐานํ ทิโพฺพ จ วิหาโร ปฐมญฺจ สมฺมปฺปธานํ ปฐโม จ อจฺฉริโย อพฺภุโต ธโมฺม สจฺจาธิฎฺฐานญฺจ ฉนฺทสมาธิ จ อินฺทฺริยสํวโร จ เมตฺตา จ อปฺปมาณํฯ อยํ ปฐมา ทิสาฯ</p>


<p>ทุติยา จ ปฎิปทา ขิปฺปาภิญฺญา ทุติยญฺจ ฌานํ ทุติยญฺจ สติปฎฺฐานํ พฺรหฺมา จ วิหาโร ทุติยญฺจ สมฺมปฺปธานํ ทุติโย จ อจฺฉริโย อพฺภุโต ธโมฺม จาคาธิฎฺฐานญฺจ  จิตฺตสมาธิ จ ตโป จ กรุณา จ อปฺปมาณํฯ อยํ ทุติยา ทิสาฯ</p>


<p>ตติยา จ ปฎิปทา ทนฺธาภิญฺญา ตติยญฺจ ฌานํ ตติยญฺจ สติปฎฺฐานํ อริโย จ วิหาโร ตติยญฺจ สมฺมปฺปธานํ ตติโย จ อจฺฉริโย อพฺภุโต ธโมฺม สจฺจาธิฎฺฐานญฺจ วีริยสมาธิ จ โพชฺฌงฺคา จ มุทิตา จ อปฺปมาณํฯ อยํ ตติยา ทิสาฯ</p>


<p>จตุตฺถี จ ปฎิปทา ขิปฺปาภิญฺญา จตุตฺถญฺจ ฌานํ จตุตฺถญฺจ สติปฎฺฐานํ อาเนโญฺช จ วิหาโร จตุตฺถญฺจ สมฺมปฺปธานํ จตุโตฺถ จ อจฺฉริโย อพฺภุโต ธโมฺม อุปสมาธิฎฺฐานญฺจ วีมํสาสมาธิ จ สพฺพนิสฺสโคฺค จ อุเปกฺขา จ อปฺปมาณํฯ อยํ จตุตฺถี ทิสาฯ อิมาสํ จตุนฺนํ ทิสานํ ยา อาโลกนา, อยํ วุจฺจติ ทิสาโลจโน นาม นโยฯ</p>


<p>ตตฺถายํ โยชนา – จตฺตาโร จ อาหารา, จตโสฺส จ ปฎิปทา, จตฺตาโร จ วิปลฺลาสา, จตฺตาโร จ สติปฎฺฐานา, จตฺตาริ จ อุปาทานานิ, จตฺตาริ จ ฌานานิ, จตฺตาโร จ โยคา, จตฺตาโร จ วิหารา, จตฺตาโร จ คนฺถา, จตฺตาโร จ สมฺมปฺปธานา, จตฺตาโร จ อาสวา, จตฺตาโร จ อจฺฉริยา อพฺภุตา ธมฺมา, จตฺตาโร จ โอฆา, จตฺตาริ จ อธิฎฺฐานานิ, จตฺตาริ จ  สลฺลานิ, จตฺตาโร จ สมาธโย, จตโสฺส จ วิญฺญาณฎฺฐิติโย, จตฺตาโร จ สุขภาคิยา ธมฺมา, จตฺตาริ จ อคติคมนานิ จตฺตาริ จ อปฺปมาณานิฯ อิติ กุสลากุสลานํ ปกฺขปฎิปกฺขวเสน โยชนาฯ อยํ สีหวิกฺกีฬิเต ทิสาโลจโน นโยฯ</p>


<p>ตสฺส จตฺตาริ สามญฺญผลานิ ปริโยสานํ, ตตฺถ ปฐมาย ทิสาย โสตาปตฺติผลํ ปริโยสานํ, ทุติยาย สกทาคามิผลํ, ตติยาย อนาคามิผลํ, จตุตฺถิยา อรหตฺตผลํ ปริโยสานนฺติฯ</p>


<p>ตตฺถ กตโม ? ปฎิปทาวิภาเคน จตูสุ ปุคฺคเลสุ โย สุขาย ปฎิปทาย ขิปฺปาภิญฺญาย นิยฺยาติ, อยํ ฯ โย สุขาย วา ปฎิปทาย, ทนฺธาภิญฺญาย, ทุกฺขาย วา ปฎิปทาย ขิปฺปาภิญฺญาย นิยฺยาติ, อยํ ฯ โย ทุกฺขาย ปฎิปทาย ทนฺธาภิญฺญาย นิยฺยาติ, อยํ ฯ อิติ จตฺตาโร หุตฺวา ตโย โหนฺติฯ ตตฺถ อุคฺฆฎิตญฺญุสฺส สมถปุพฺพงฺคมา วิปสฺสนา สปฺปายา ฯ เนยฺยสฺส วิปสฺสนาปุพฺพงฺคโม สมโถ, วิปญฺจิตญฺญุสฺส สมถวิปสฺสนา ยุคนทฺธาฯ อุคฺฆฎิตญฺญุสฺส มุทุกา เทสนา, เนยฺยสฺส ติกฺขา เทสนา, วิปญฺจิตญฺญุสฺส ติกฺขมุทุกา เทสนาฯ</p>


<p>อุคฺฆฎิตญฺญุสฺส อธิปญฺญาสิกฺขา, วิปญฺจิตญฺญุสฺส อธิจิตฺตสิกฺขา จ อธิปญฺญาสิกฺขา จ, เนยฺยสฺส อธิสีลสิกฺขา จ อธิจิตฺตสิกฺขา จ อธิปญฺญาสิกฺขา จฯ อิติ อิเมสํ ปุคฺคลานํ จตูหิ ปฎิปทาหิ นิยฺยานํฯ</p>


<p>ตตฺถายํ สํกิเลสปโกฺข, ตีณิ อกุสลมูลานิ, ตโย ผสฺสา, ติโสฺส เวทนา, ตโย อุปวิจารา, ตโย กิเลสา, ตโย วิตกฺกา, ตโย ปริฬาหา, ตีณิ สงฺขตลกฺขณานิ, ติโสฺส ทุกฺขตาฯ</p>


<p>ติ โลโภ อกุสลมูลํ, โทโส อกุสลมูลํ, โมโห อกุสลมูลํฯ ติ สุขเวทนีโย ผโสฺส, ทุกฺขเวทนีโย ผโสฺส, อทุกฺขมสุขเวทนีโย ผโสฺสฯ ติ สุขา เวทนา, ทุกฺขา เวทนา, อทุกฺขมสุขา เวทนาฯ ติ โสมนสฺสูปวิจาโร, โทมนสฺสูปวิจาโร, อุเปกฺขูปวิจาโรฯ ติ โลโภ, โทโส, โมโหฯ ติ กามวิตโกฺก, พฺยาปาทวิตโกฺก, วิหิํสาวิตโกฺกฯ ติ  ราคโช, โทสโช, โมหโชฯ ติ อุปฺปาโท, ฐิติ, วโยฯ ติ ทุกฺขทุกฺขตา, วิปริณามทุกฺขตา, สงฺขารทุกฺขตาฯ</p>


<p>ตตฺถ โลโภ อกุสลมูลํ มนาปิเกน อารมฺมเณน สมุฎฺฐหติฯ ตเทว มนาปิการมฺมณํ ปฎิจฺจ อุปฺปชฺชติ สุขเวทนีโย ผโสฺส, สุขเวทนียํ ผสฺสํ ปฎิจฺจ อุปฺปชฺชติ สุขา เวทนา, สุขํ เวทนํ ปฎิจฺจ อุปฺปชฺชติ โสมนสฺสูปวิจาโร, โสมนสฺสูปวิจารํ ปฎิจฺจ อุปฺปชฺชติ ราโค, ราคํ ปฎิจฺจ อุปฺปชฺชติ กามวิตโกฺก, กามวิตกฺกํ ปฎิจฺจ อุปฺปชฺชติ ราคโช ปริฬาโห, ราคชํ ปริฬาหํ ปฎิจฺจ อุปฺปชฺชติ อุปฺปาโท สงฺขตลกฺขณํ, อุปฺปาทํ สงฺขตลกฺขณํ ปฎิจฺจ อุปฺปชฺชติ วิปริณามทุกฺขตาฯ</p>


<p>โทโส อกุสลมูลํ อมนาปิเกน อารมฺมเณน สมุฎฺฐหติฯ ตเทว อมนาปิการมฺมณํ ปฎิจฺจ อุปฺปชฺชติ ทุกฺขเวทนีโย ผโสฺส, ทุกฺขเวทนียํ  ผสฺสํ ปฎิจฺจ อุปฺปชฺชติ ทุกฺขา เวทนา, ทุกฺขํ เวทนํ ปฎิจฺจ อุปฺปชฺชติ โทมนสฺสูปวิจาโร, โทมนสฺสูปวิจารํ ปฎิจฺจ อุปฺปชฺชติ โทโส, โทสํ ปฎิจฺจ อุปฺปชฺชติ พฺยาปาทวิตโกฺก, พฺยาปาทวิตกฺกํ ปฎิจฺจ อุปฺปชฺชติ โทสโช ปริฬาโห, โทสชํ ปริฬาหํ ปฎิจฺจ อุปฺปชฺชติ ฐิตสฺส อญฺญถตฺตํ สงฺขตลกฺขณํ, ฐิตสฺส อญฺญถตฺตํ สงฺขตลกฺขณํ ปฎิจฺจ อุปฺปชฺชติ ทุกฺขทุกฺขตาฯ</p>


<p>โมโห อกุสลมูลํ อุเปกฺขาฐานิยํ อารมฺมเณน สมุฎฺฐหติฯ ตเทว อุเปกฺขาฐานิยํ อารมฺมณํ ปฎิจฺจ อุปฺปชฺชติ อทุกฺขมสุขเวทนีโย ผโสฺส, อทุกฺขมสุขเวทนียํ ผสฺสํ ปฎิจฺจ อุปฺปชฺชติ อทุกฺขมสุขา เวทนา, อทุกฺขมสุขํ เวทนํ ปฎิจฺจ อุปฺปชฺชติ อุเปกฺขูปวิจาโร, อุเปกฺขูปวิจารํ ปฎิจฺจ อุปฺปชฺชติ โมโห, โมหํ ปฎิจฺจ อุปฺปชฺชติ วิหิํสาวิตโกฺก, วิหิํสาวิตกฺกํ ปฎิจฺจ อุปฺปชฺชติ โมหโช ปริฬาโห, โมหชํ ปริฬาหํ ปฎิจฺจ อุปฺปชฺชติ วโย สงฺขตลกฺขณํ, วยํ สงฺขตลกฺขณํ ปฎิจฺจ อุปฺปชฺชติ สงฺขารทุกฺขตาฯ อิติ อยํ ตีหิ อากาเรหิ กิเลสานํ นิเทฺทโสฯ โย โกจิ อกุสลปโกฺข, สโพฺพ โส ตีสุ อกุสลมูเลสุ สโมสรตีติฯ</p>


<p>ตตฺถ กตโม กุสลปโกฺข?  อโลโภ, อโทโส, อโมโหฯ  สุตมยี, จินฺตามยี, ภาวนามยีฯ  สวิตกฺกสวิจาโร, อวิตกฺกวิจารมโตฺต, อวิตกฺกอวิจาโรฯ  อธิสีลสิกฺขา, อธิจิตฺตสิกฺขา , อธิปญฺญาสิกฺขาฯ  สมถนิมิตฺตํ, ปคฺคหนิมิตฺตํ, อุเปกฺขานิมิตฺตํฯ  เนกฺขมฺมวิตโกฺก, อพฺยาปาทวิตโกฺก, อวิหิํสาวิตโกฺกฯ  อนญฺญาตญฺญสฺสามีตินฺทฺริยํ, อญฺญินฺทฺริยํ, อญฺญาตาวินฺทฺริยํฯ  เนกฺขมฺมูปวิจาโร, อพฺยาปาทูปวิจาโร, อวิหิํสูปวิจาโร  กาเมสนา, ภเวสนา, พฺรหฺมจริเยสนาฯ  สีลกฺขโนฺธ, สมาธิกฺขโนฺธ, ปญฺญากฺขโนฺธฯ</p>


<p>ตตฺถ อโลโภ กุสลมูลํ สุตมยิปญฺญํ ปริปูเรติฯ สุตมยิ ปญฺญา ปริปุณฺณา สวิตกฺกสวิจารํ สมาธิํ ปริปูเรติ, สวิตกฺกสวิจาโร สมาธิ ปริปุโณฺณ อธิสีลสิกฺขํ ปริปูเรติ, อธิสีลสิกฺขา ปริปุณฺณา  สมถนิมิตฺตํ ปริปูเรติ, สมถนิมิตฺตํ ปริปุณฺณํ เนกฺขมฺมวิตกฺกํ ปริปูเรติ, เนกฺขมฺมวิตโกฺก ปริปุโณฺณ อนญฺญาตญฺญสฺสามีตินฺทฺริยํ ปริปูเรติ, อนญฺญาตญฺญสฺสามีตินฺทฺริยํ ปริปุณฺณํ เนกฺขมฺมสิตูปวิจารํ ปริปูเรติ, เนกฺขมฺมูปวิจารํ ปริปุโณฺณ กาเมสนํ ปชหติฯ กาเมสนปฺปหานํ สีลกฺขนฺธํ ปริปูเรติฯ</p>


<p>อโทโส กุสลมูลํ จินฺตามยิปญฺญํ ปริปูเรติ, จินฺตามยิปญฺญา ปริปุณฺณา อวิตกฺกวิจารมตฺตํ สมาธิํ ปริปูเรติ, อวิตกฺกวิจารมโตฺต สมาธิ ปริปุโณฺณ อธิจิตฺตสิกฺขํ ปริปูเรติ, อธิจิตฺตสิกฺขา ปริปุณฺณา อุเปกฺขานิมิตฺตํ ปริปูเรติ, อุเปกฺขานิมิตฺตํ ปริปุณฺณํ อพฺยาปาทวิตกฺกํ ปริปูเรติ, อพฺยาปาทวิตโกฺก ปริปุโณฺณ อญฺญินฺทฺริยํ ปริปูเรติ, อญฺญินฺทฺริยํ ปริปุณฺณํ อพฺยาปาทูปวิจารํ ปริปูเรติ, อพฺยาปาทูปวิจาโร ปริปุโณฺณ ภเวสนํ ปชหติ, ภเวสนปฺปหานํ สมาธิกฺขนฺธํ ปริปูเรติฯ</p>


<p>อโมโห กุสลมูลํ ภาวนามยิปญฺญํ ปริปูเรติ, ภาวนามยิปญฺญา ปริปุณฺณา อวิตกฺกอวิจารํ สมาธิํ ปริปูเรติ, อวิตกฺกอวิจาโร สมาธิ ปริปุโณฺณ อธิปญฺญาสิกฺขํ ปริปูเรติ, อธิปญฺญาสิกฺขา ปริปุณฺณา ปคฺคหนิมิตฺตํ ปริปูเรติ, ปคฺคหนิมิตฺตํ ปริปุณฺณํ อวิหิํสาวิตกฺกํ ปริปูเรติ, อวิหิํสาวิตโกฺก ปริปุโณฺณ อญฺญาตาวินฺทฺริยํ ปริปูเรติ, อญฺญาตาวินฺทฺริยํ ปริปุณฺณํ อวิหิํสูปวิจารํ ปริปูเรติ, อวิหิํสูปวิจาโร ปริปุโณฺณ พฺรหฺมจริเยสนํ ปริปูเรติ, พฺรหฺมจริเยสนา ปริปุณฺณา ปญฺญากฺขนฺธํ ปริปูเรติฯ</p>


<p>อิติ อิเม ตโย ธมฺมา อกุสลปกฺขิกา กุสลปกฺขิกา จ ติกนิเทฺทเสหิ นิทฺทิฎฺฐา ติปุกฺขลนยสฺส  ทิสา นามฯ ตสฺส ปริโยสานํ  อปฺปณิหิโต สุญฺญโต อนิมิโตฺต, อยํ ติปุกฺขโล นาม ทุติโย นโยฯ</p>


<p>ตตฺถ เย อิเม ตโย ปุคฺคลา อุคฺฆฎิตญฺญู วิปญฺจิตญฺญู เนโยฺยติ อิเมสํ ติณฺณํ ปุคฺคลานํ เทฺว ปุคฺคลา สุขาย ปฎิปทาย ขิปฺปาภิญฺญาย, สุขาย ปฎิปทาย ทนฺธาภิญฺญาย จ นิยฺยนฺติ, เทฺวเยว ปุคฺคลา ทุกฺขาย ปฎิปทาย ขิปฺปาภิญฺญาย, ทุกฺขาย ปฎิปทาย ทนฺธาภิญฺญาย จ นิยฺยนฺติ, อิเม จตฺตาโรฯ เต วิเสเสน เทฺว โหนฺติ ทิฎฺฐิจริโต จ ตณฺหาจริโต จฯ อิเม  จตฺตาโร หุตฺวา ตโย โหนฺติ, ตโย หุตฺวา เทฺว โหนฺติฯ อิเมสํ ทฺวินฺนํ ปุคฺคลานํ อยํ สํกิเลโส – อวิชฺชา จ ตณฺหา จ อหิรีกญฺจ อโนตฺตปฺปญฺจ อสติ จ อสมฺปชญฺญญฺจ นีวรณานิ จ สํโยชนานิ จ อโชฺฌสานญฺจ อภินิเวโส จ อหํกาโร จ มมํกาโร จ อสฺสทฺธิยญฺจ โทวจสฺสตา จ โกสชฺชญฺจ อโยนิโสมนสิกาโร จ วิจิกิจฺฉา จ อวิชฺชา จ อสทฺธมฺมสฺสวนญฺจ อสมาปตฺติ จฯ</p>


<p>ตตฺถ อวิชฺชา จ อหิรีกญฺจ อสติ จ นีวรณานิ จ อโชฺฌสานญฺจ อหํกาโร จ อสฺสทฺธิยญฺจ โกสชฺชญฺจ วิจิกิจฺฉา จ อสทฺธมฺมสฺสวนญฺจ, อยํ เอกา ทิสาฯ</p>


<p>ตณฺหา จ อโนตฺตปฺปญฺจ อสมฺปชญฺญญฺจ สํโยชนานิ จ อภินิเวโส จ มมํกาโร จ โทวจสฺสตา จ อโยนิโสมนสิกาโร จ อวิชฺชา จ อสมาปตฺติ จ, อยํ ทุติยา ทิสาฯ ทสนฺนํ ทุกานํ ทส ปทานิ ปฐมา ทิสาติ กาตพฺพานิฯ สํขิเตฺตน อตฺถํ ญาเปนฺติ ปฎิปเกฺข กณฺหปกฺขสฺส ทสนฺนํ ทุกานํ ทส ปทานิ ทุติยกานิ, อยํ ทุติยา ทิสาฯ</p>


<p>ตตฺถ กตโม กุสลปโกฺข? สมโถ จ วิปสฺสนา จ วิชฺชา จ จรณญฺจ สติ จ สมฺปชญฺญญฺจ หิรี จ โอตฺตปฺปญฺจ อหํการปฺปหานญฺจ มมํการปฺปหานญฺจ สมฺมาวายาโม จ โยนิโสมนสิกาโร จ สมฺมาสติ จ สมฺมาสมาธิ จ ปญฺญา จ นิพฺพิทา จ สมาปตฺติ จ สทฺธมฺมสฺสวนญฺจ โสมนสฺสญฺจ ธมฺมานุธมฺมปฎิปตฺติ จฯ</p>


<p>ทสนฺนํ ทุกานํ สมถาทีนิ โสมนสฺสปริโยสานานิ ปฐมานิ ทส ปทานิ ปฐมา ทิสา, วิปสฺสนาทีนิ ธมฺมานุธมฺมปฎิปตฺติปริโยสานานิ ทุติยานิ ทส ปทานิ ทุติยา ทิสาฯ อิติ อกุสลปเกฺข กุสลปเกฺข จ นนฺทิยาวฎฺฎสฺส นยสฺส จตโสฺส ทิสาฯ</p>


<p>ตาสุ  กุสลปเกฺข สมถาทีหิ อกุสลปเกฺข ตณฺหาทโย ปหานํ คจฺฉนฺติ, เตสํ ปหานา ราควิราคา เจโตวิมุตฺติ, กุสลปเกฺข วิปสฺสนาทีหิ อกุสลปเกฺข อวิชฺชาทโย ปหานํ คจฺฉนฺติ, เตสํ ปหานา อวิชฺชาวิราคา ปญฺญาวิมุตฺติฯ อิติ อิมา เทฺว วิมุตฺติโย นนฺทิยาวฎฺฎนเย ปริโยสานํฯ</p>


<p>ตตฺถ  ตณฺหา อวิชฺชา สมโถ วิปสฺสนาติ จตฺตาริ ปทานิ, เตสุ อฎฺฐารส มูลปทานิ สโมสรนฺติฯ กถํ? สมโถ จ อโลโภ จ อโทโส จ อสุภสญฺญา จ ทุกฺขสญฺญา จาติ อิมานิ ปญฺจ ปทานิ สมถํ ภชนฺติ, วิปสฺสนา จ อโมโห จ อนิจฺจสญฺญา จ อนตฺตสญฺญา จาติ อิมานิ จตฺตาริ ปทานิ วิปสฺสนํ ภชนฺติฯ เอวํ นว ปทานิ กุสลานิ ทฺวีสุ ปเทสุ สโมสรนฺติฯ ตณฺหา จ โลโภ จ โทโส จ สุภสญฺญา จ สุขสญฺญา จาติ อิมานิ ปญฺจ ปทานิ ตณฺหํ ภชนฺติ, อวิชฺชา จ โมโห จ นิจฺจสญฺญา จ อตฺตสญฺญา จาติ อิมานิ จตฺตาริ ปทานิ อวิชฺชํ ภชนฺติฯ เอวํ นว ปทานิ อกุสลานิ ทฺวีสุ ปเทสุ สโมสรนฺติฯ อิติ ติปุกฺขโล จ สีหวิกฺกีฬิโต จ นนฺทิยาวฎฺฎนยํ อนุปฺปวิสนฺติฯ</p>


<p>กถํ ติปุกฺขเล นเย อิตเร เทฺว นยา อนุปฺปวิสนฺติ? วิปสฺสนา จ อโมโห จ อนิจฺจสญฺญา จ อนตฺตสญฺญา จาติ อิมานิ จตฺตาริ ปทานิ อโมโห, สมโถ จ อโลโภ จ อสุภสญฺญา จ ทุกฺขสญฺญา จาติ อิมานิ จตฺตาริ ปทานิ อโลโภ, อโทโส อโทโส เอวฯ เอวํ นว ปทานิ กุสลานิ ตีสุ ปเทสุ สโมสรนฺติฯ ตณฺหา จ โลโภ จ สุภสญฺญา จ สุขสญฺญา จาติ อิมานิ จตฺตาริ ปทานิ โลโภ, อวิชฺชา จ โมโห จ นิจฺจสญฺญา จ อตฺตสญฺญา จาติ อิมานิ จตฺตาริ ปทานิ โมโห, โทโส โทโส เอวฯ เอวํ นว ปทานิ อกุสลานิ ตีสุ ปเทสุ สโมสรนฺติฯ อิติ ติปุกฺขเล นเย อิตเร เทฺว นยา อนุปฺปวิสนฺติฯ</p>


<p>กถํ จตูสุ ปเทสุ อฎฺฐารส มูลปทานิ สโมสรนฺติ? ตณฺหา จ สุภสญฺญา จ, อยํ ปฐโม วิปลฺลาโสฯ โลโภ จ สุขสญฺญา จ, อยํ ทุติโย วิปลฺลาโสฯ อวิชฺชา จ นิจฺจสญฺญา จ, อยํ ตติโย วิปลฺลาโสฯ โมโห จ อตฺตสญฺญา จ, อยํ จตุโตฺถ วิปลฺลาโสฯ อิติ นว ปทานิ อกุสลานิ จตูสุ ปเทสุ สโมสรนฺติฯ สมโถ จ อสุภสญฺญา จ ปฐมํ สติปฎฺฐานํ, อโลโภ จ ทุกฺขสญฺญา จ ทุติยํ สติปฎฺฐานํ, วิปสฺสนา จ อนิจฺจสญฺญา จ ตติยํ สติปฎฺฐานํ, อโมโห จ อนตฺตสญฺญา จ จตุตฺถํ สติปฎฺฐานํฯ อิติ นว ปทานิ กุสลานิ จตูสุ ปเทสุ สโมสรนฺติฯ เอวํ สีหวิกฺกีฬิตนเย  อิตเร เทฺว นยา อนุปฺปวิสนฺติฯ ติณฺณญฺหิ นยานํ ยา ภูมิโย โคจโร, โส เอเกกํ นยํ  อนุปฺปวิสติฯ ตสฺมา เอเกกสฺส นยสฺส อกุสเล วา ธเมฺม วิญฺญาเต กุสเล วา ปฎิปโกฺข อเนฺวสิตโพฺพฯ ปฎิปกฺขํ อเนฺวสิตฺวา โส นโย นิทฺทิสิตโพฺพฯ ตมฺหิ นเย นิทฺทิเฎฺฐ ยถา เอกมฺหิ นเย อิตเรสํ นยานํ มูลปทานิ อนุปฺปวิฎฺฐานิ, ตโต ตโต นีหริตฺวา นิทฺทิสิตพฺพานิฯ เอเกกสฺมิญฺหิ นเย อฎฺฐารส มูลปทานิ อนุปฺปวิฎฺฐานิฯ</p>


<p>ตตฺถ เอเกกสฺมิํ ธเมฺม วิญฺญาเต สเพฺพ ธมฺมา วิญฺญาตา โหนฺติฯ อิเมสํ ติณฺณํ นยานํ สีหวิกฺกีฬิตสฺส นยสฺส จตฺตาริ ผลานิ ปริโยสานํ ปฐมาย ทิสาย ปฐมํ ผลํ, ทุติยาย ทิสาย ทุติยํ ผลํ, ตติยาย ทิสาย ตติยํ ผลํ, จตุตฺถาย ทิสาย จตุตฺถํ ผลํ ปริโยสานํฯ</p>


<p>ติปุกฺขลสฺส นยสฺส ตโย วิโมกฺขา ปริโยสานํ ปฐมาย ทิสาย อปฺปณิหิโต, ทุติยาย สุญฺญโต, ตติยาย อนิมิโตฺต วิโมโกฺข ปริโยสานํฯ</p>


<p>นนฺทิยาวฎฺฎสฺส นยสฺส เทฺว วิมุตฺติโย ปริโยสานํ ปฐมาย ทิสาย ตณฺหาวิราคา เจโตวิมุตฺติ, ทุติยาย ทิสาย อวิชฺชาวิราคา ปญฺญาวิมุตฺติ ปริโยสานํฯ อิเมสุ ตีสุ นเยสุ ยา อฎฺฐารสนฺนํ ปทานํ อาโลจนา, อยํ ทิสาโลจโน นโยฯ ยา อาโลเกตฺวา กุสลปเกฺข อกุสลปเกฺข จ ‘‘อยํ ธโมฺม อิมํ ธมฺมํ ภชตี’’ติ ชานเนฺตน สมฺมา โยชนา, อยํ ติ อิเม ปญฺจ นยาฯ</p>

</p>





