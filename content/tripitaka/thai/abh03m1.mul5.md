<h1>๕. ปญฺจมนโย</h1>
<h2>๕. อสงฺคหิเตนอสงฺคหิตปทนิเทฺทโส</h2>
<p> รูปกฺขเนฺธน    เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เต ธมฺมา กติหิ ขเนฺธหิ กติหายตเนหิ กติหิ  ธาตูหิ อสงฺคหิตา? เต ธมฺมา เอเกน ขเนฺธน เอเกนายตเนน สตฺตหิ ธาตูหิ อสงฺคหิตาฯ</p>


<p> เวทนากฺขเนฺธน เย ธมฺมา… สญฺญากฺขเนฺธน เย ธมฺมา… สงฺขารกฺขเนฺธน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> วิญฺญาณกฺขเนฺธน เย ธมฺมา… มนายตเนน เย ธมฺมา… จกฺขุวิญฺญาณธาตุยา เย ธมฺมา…เป.… มโนธาตุยา เย ธมฺมา… มโนวิญฺญาณธาตุยา เย ธมฺมา… มนินฺทฺริเยน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ เอกาทสหายตเนหิ เอกาทสหิ ธาตูหิ อสงฺคหิตาฯ</p>


<p> จกฺขายตเนน เย ธมฺมา…เป.… โผฎฺฐพฺพายตเนน เย ธมฺมา… จกฺขุธาตุยา เย ธมฺมา…เป.… โผฎฺฐพฺพธาตุยา เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ  ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> ธมฺมายตเนน  เย ธมฺมา… ธมฺมธาตุยา เย ธมฺมา… อิตฺถินฺทฺริเยน เย ธมฺมา… ปุริสินฺทฺริเยน เย ธมฺมา… ชีวิตินฺทฺริเยน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน  อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน เอเกนายตเนน สตฺตหิ ธาตูหิ อสงฺคหิตาฯ</p>


<p> สมุทยสเจฺจน  เย ธมฺมา… มคฺคสเจฺจน เย ธมฺมา… นิโรธสเจฺจน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> จกฺขุนฺทฺริเยน เย ธมฺมา…เป.… กายินฺทฺริเยน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> สุขินฺทฺริเยน เย ธมฺมา… ทุกฺขินฺทฺริเยน เย ธมฺมา… โสมนสฺสินฺทฺริเยน เย ธมฺมา… โทมนสฺสินฺทฺริเยน เย ธมฺมา… อุเปกฺขินฺทฺริเยน เย ธมฺมา… สทฺธินฺทฺริเยน เย ธมฺมา… วีริยินฺทฺริเยน เย ธมฺมา… สตินฺทฺริเยน เย ธมฺมา… สมาธินฺทฺริเยน เย ธมฺมา… ปญฺญินฺทฺริเยน เย ธมฺมา… อนญฺญาตญฺญสฺสามีตินฺทฺริเยน เย ธมฺมา… อญฺญินฺทฺริเยน เย ธมฺมา… อญฺญาตาวินฺทฺริเยน เย ธมฺมา… อวิชฺชาย เย ธมฺมา… อวิชฺชาปจฺจยา สงฺขาเรน เย ธมฺมา ขนฺธสงฺคเหน อสงฺคหิตา อายตนสงฺคเหน  อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ  อสงฺคหิตาฯ</p>


<p> สงฺขารปจฺจยา วิญฺญาเณน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ เอกาทสหายตเนหิ เอกาทสหิ ธาตูหิ อสงฺคหิตาฯ</p>


<p> วิญฺญาณปจฺจยา นามรูเปน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน เอเกนายตเนน สตฺตหิ ธาตูหิ อสงฺคหิตาฯ</p>


<p> นามรูปปจฺจยา  สฬายตเนน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ตีหิ ขเนฺธหิ เอเกนายตเนน เอกาย ธาตุยา อสงฺคหิตาฯ</p>


<p> สฬายตนปจฺจยา  ผเสฺสน เย ธมฺมา… ผสฺสปจฺจยา เวทนาย เย ธมฺมา… เวทนาปจฺจยา ตณฺหาย เย ธมฺมา… ตณฺหาปจฺจยา อุปาทาเนน เย ธมฺมา… กมฺมภเวน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อรูปภเวน เย ธมฺมา… เนวสญฺญานาสญฺญาภเวน เย ธมฺมา … จตุโวการภเวน เย ธมฺมา… อิทฺธิปาเทน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อสญฺญาภเวน เย ธมฺมา… เอกโวการภเวน เย ธมฺมา… ชาติยา เย ธมฺมา… ชราย เย ธมฺมา… มรเณน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา , เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน เอเกนายตเนน สตฺตหิ ธาตูหิ อสงฺคหิตาฯ</p>


<p> ปริเทเวน เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> โสเกน เย ธมฺมา… ทุเกฺขน เย ธมฺมา… โทมนเสฺสน เย ธมฺมา… อุปายาเสน เย ธมฺมา… สติปฎฺฐาเนน เย ธมฺมา… สมฺมปฺปธาเนน เย ธมฺมา… ฌาเนน เย ธมฺมา… อปฺปมญฺญาย เย ธมฺมา… ปญฺจหิ อินฺทฺริเยหิ เย ธมฺมา… ปญฺจหิ พเลหิ เย ธมฺมา… สตฺตหิ โพชฺฌเงฺคหิ เย ธมฺมา… อริเยน อฎฺฐงฺคิเกน มเคฺคน เย ธมฺมา… ผเสฺสน เย ธมฺมา… เวทนาย เย ธมฺมา… สญฺญาย เย ธมฺมา… เจตนาย เย ธมฺมา… อธิโมเกฺขน เย ธมฺมา … มนสิกาเรน เย  ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> จิเตฺตน  เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ เอกาทสหายตเนหิ เอกาทสหิ ธาตูหิ อสงฺคหิตาฯ</p>


<h3>๑. ติกํ</h3>
<p> กุสเลหิ ธเมฺมหิ เย ธมฺมา… อกุสเลหิ ธเมฺมหิ เย ธมฺมา… สุขาย เวทนาย สมฺปยุเตฺตหิ ธเมฺมหิ เย ธมฺมา… ทุกฺขาย เวทนาย สมฺปยุเตฺตหิ ธเมฺมหิ เย ธมฺมา… อทุกฺขมสุขาย เวทนาย สมฺปยุเตฺตหิ ธเมฺมหิ เย ธมฺมา… วิปาเกหิ ธเมฺมหิ เย ธมฺมา… วิปากธมฺมธเมฺมหิ เย ธมฺมา… อนุปาทินฺนอนุปาทานิเยหิ ธเมฺมหิ เย ธมฺมา… สํกิลิฎฺฐสํกิเลสิเกหิ ธเมฺมหิ เย ธมฺมา… อสํกิลิฎฺฐอสํกิเลสิเกหิ  ธเมฺมหิ เย ธมฺมา… สวิตกฺกสวิจาเรหิ ธเมฺมหิ เย ธมฺมา… อวิตกฺกวิจารมเตฺตหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา… ทสฺสเนน ปหาตเพฺพหิ ธเมฺมหิ เย ธมฺมา… ภาวนาย ปหาตเพฺพหิ ธเมฺมหิ เย ธมฺมา… ทสฺสเนน ปหาตพฺพเหตุเกหิ ธเมฺมหิ เย ธมฺมา… ภาวนาย ปหาตพฺพเหตุเกหิ ธเมฺมหิ เย  ธมฺมา… อาจยคามีหิ ธเมฺมหิ เย ธมฺมา… อปจยคามีหิ ธเมฺมหิ เย ธมฺมา… เสเกฺขหิ ธเมฺมหิ เย ธมฺมา… อเสเกฺขหิ ธเมฺมหิ เย ธมฺมา… มหคฺคเตหิ ธเมฺมหิ เย ธมฺมา… อปฺปมาเณหิ ธเมฺมหิ เย ธมฺมา… ปริตฺตารมฺมเณหิ ธเมฺมหิ เย ธมฺมา… มหคฺคตารมฺมเณหิ ธเมฺมหิ เย ธมฺมา… อปฺปมาณารมฺมเณหิ ธเมฺมหิ เย ธมฺมา… หีเนหิ ธเมฺมหิ เย ธมฺมา… ปณีเตหิ ธเมฺมหิ เย ธมฺมา… มิจฺฉตฺตนิยเตหิ ธเมฺมหิ เย ธมฺมา… สมฺมตฺตนิยเตหิ ธเมฺมหิ เย ธมฺมา… มคฺคารมฺมเณหิ ธเมฺมหิ เย ธมฺมา… มคฺคเหตุเกหิ ธเมฺมหิ เย ธมฺมา… มคฺคาธิปตีหิ ธเมฺมหิ เย ธมฺมา… อตีตารมฺมเณหิ ธเมฺมหิ เย ธมฺมา… อนาคตารมฺมเณหิ ธเมฺมหิ เย ธมฺมา… ปจฺจุปนฺนารมฺมเณหิ ธเมฺมหิ เย ธมฺมา… อชฺฌตฺตารมฺมเณหิ ธเมฺมหิ เย ธมฺมา… พหิทฺธารมฺมเณหิ ธเมฺมหิ เย ธมฺมา… อชฺฌตฺตพหิทฺธารมฺมเณหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน  อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> สนิทสฺสนสปฺปฎิเฆหิ  ธเมฺมหิ เย ธมฺมา… อนิทสฺสนสปฺปฎิเฆหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตา ฯ</p>


<h3>๒. ทุกํ</h3>
<p> เหตูหิ ธเมฺมหิ เย ธมฺมา… เหตูหิ เจว สเหตุเกหิ จ ธเมฺมหิ  เย ธมฺมา… เหตูหิ เจว เหตุสมฺปยุเตฺตหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> สเหตุเกหิ ธเมฺมหิ เย ธมฺมา… เหตุสมฺปยุเตฺตหิ ธเมฺมหิ เย ธมฺมา… สเหตุเกหิ เจว น จ เหตูหิ ธเมฺมหิ เย ธมฺมา… เหตุสมฺปยุเตฺตหิ เจว น จ เหตูหิ ธเมฺมหิ เย ธมฺมา… น เหตุสเหตุเกหิ  ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อปฺปจฺจเยหิ ธเมฺมหิ เย ธมฺมา… อสงฺขเตหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> สนิทสฺสเนหิ ธเมฺมหิ เย ธมฺมา… สปฺปฎิเฆหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ  ขเนฺธหิ ทฺวีหายตเนหิ อฎฺฐหิ ธาตูหิ อสงฺคหิตาฯ</p>


<p> รูปีหิ  ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย  ธมฺมา…เป.… เต ธมฺมา เอเกน ขเนฺธน เอเกนายตเนน สตฺตหิ ธาตูหิ อสงฺคหิตาฯ</p>


<p> อรูปีหิ ธเมฺมหิ เย ธมฺมา… โลกุตฺตเรหิ ธเมฺมหิ  เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อาสเวหิ ธเมฺมหิ เย ธมฺมา… อาสเวหิ เจว สาสเวหิ จ ธเมฺมหิ เย ธมฺมา… อาสเวหิ เจว อาสวสมฺปยุเตฺตหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อนาสเวหิ ธเมฺมหิ เย ธมฺมา… อาสวสมฺปยุเตฺตหิ ธเมฺมหิ เย ธมฺมา… อาสวสมฺปยุเตฺตหิ เจว โน จ อาสเวหิ ธเมฺมหิ เย ธมฺมา… อาสววิปฺปยุเตฺตหิ อนาสเวหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> สํโยชเนหิ  ธเมฺมหิ เย ธมฺมา… คเนฺถหิ ธเมฺมหิ เย ธมฺมา… โอเฆหิ ธเมฺมหิ เย ธมฺมา… โยเคหิ ธเมฺมหิ เย ธมฺมา… นีวรเณหิ ธเมฺมหิ เย ธมฺมา… ปรามาเสหิ ธเมฺมหิ เย ธมฺมา… ปรามาเสหิ เจว ปรามเฎฺฐหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อปรามเฎฺฐหิ ธเมฺมหิ เย ธมฺมา… ปรามาสสมฺปยุเตฺตหิ ธเมฺมหิ เย ธมฺมา… ปรามาสวิปฺปยุเตฺตหิ อปรามเฎฺฐหิ ธเมฺมหิ เย ธมฺมา… สารมฺมเณหิ ธเมฺมหิ เย ธมฺมา ขนฺธสงฺคเหน อสงฺคหิตา  อายตนสงฺคเหน อสงฺคหิตา ธาตุสงฺคเหน อสงฺคหิตา , เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อนารมฺมเณหิ  ธเมฺมหิ เย ธมฺมา… โน จิเตฺตหิ ธเมฺมหิ เย ธมฺมา… จิตฺตวิปฺปยุเตฺตหิ ธเมฺมหิ เย ธมฺมา… จิตฺตวิสํสเฎฺฐหิ ธเมฺมหิ เย ธมฺมา… จิตฺตสมุฎฺฐาเนหิ ธเมฺมหิ เย ธมฺมา… จิตฺตสหภูหิ ธเมฺมหิ เย ธมฺมา… จิตฺตานุปริวตฺตีหิ ธเมฺมหิ เย ธมฺมา… พาหิเรหิ ธเมฺมหิ เย ธมฺมา… อุปาทาธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา เอเกน ขเนฺธน เอเกนายตเนน สตฺตหิ  ธาตูหิ อสงฺคหิตาฯ</p>


<p> จิเตฺตหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา จตูหิ ขเนฺธหิ เอกาทสหายตเนหิ เอกาทสหิ ธาตูหิ อสงฺคหิตาฯ</p>


<p> เจตสิเกหิ ธเมฺมหิ เย ธมฺมา… จิตฺตสมฺปยุเตฺตหิ ธเมฺมหิ เย ธมฺมา… จิตฺตสํสเฎฺฐหิ ธเมฺมหิ เย ธมฺมา… จิตฺตสํสฎฺฐสมุฎฺฐาเนหิ ธเมฺมหิ เย ธมฺมา… จิตฺตสํสฎฺฐสมุฎฺฐานสหภูหิ ธเมฺมหิ เย ธมฺมา… จิตฺตสํสฎฺฐสมุฎฺฐานานุปริวตฺตีหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อชฺฌตฺติเกหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา เตหิ ธเมฺมหิ เย ธมฺมา…เป.… เต ธมฺมา ตีหิ ขเนฺธหิ เอเกนายตเนน เอกาย ธาตุยา อสงฺคหิตาฯ</p>


<p> อุปาทาเนหิ  ธเมฺมหิ เย ธมฺมา… กิเลเสหิ ธเมฺมหิ เย ธมฺมา… กิเลเสหิ เจว สํกิเลสิเกหิ จ ธเมฺมหิ เย ธมฺมา… กิเลเสหิ เจว สํกิลิเฎฺฐหิ จ ธเมฺมหิ เย ธมฺมา… กิเลเสหิ เจว กิเลสสมฺปยุเตฺตหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน   อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา…เป.… เต ธมฺมา ทฺวีหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาฯ</p>


<p> อสํกิเลสิเกหิ  ธเมฺมหิ เย ธมฺมา… สํกิลิเฎฺฐหิ ธเมฺมหิ เย ธมฺมา… กิเลสสมฺปยุเตฺตหิ ธเมฺมหิ เย ธมฺมา… สํกิลิเฎฺฐหิ เจว โน จ กิเลเสหิ ธเมฺมหิ เย ธมฺมา… กิเลสสมฺปยุเตฺตหิ เจว โน จ กิเลเสหิ ธเมฺมหิ เย ธมฺมา… กิเลสวิปฺปยุเตฺตหิ อสํกิเลสิเกหิ ธเมฺมหิ เย ธมฺมา… ทสฺสเนน ปหาตเพฺพหิ ธเมฺมหิ เย ธมฺมา… ภาวนาย ปหาตเพฺพหิ ธเมฺมหิ เย ธมฺมา… ทสฺสเนน ปหาตพฺพเหตุเกหิ ธเมฺมหิ เย ธมฺมา… ภาวนาย ปหาตพฺพเหตุเกหิ ธเมฺมหิ เย ธมฺมา… สวิตเกฺกหิ ธเมฺมหิ เย ธมฺมา… สวิจาเรหิ ธเมฺมหิ เย ธมฺมา… สปฺปีติเกหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา… น กามาวจเรหิ ธเมฺมหิ เย ธมฺมา… รูปาวจเรหิ ธเมฺมหิ เย ธมฺมา… อรูปาวจเรหิ ธเมฺมหิ เย ธมฺมา… อปริยาปเนฺนหิ ธเมฺมหิ เย ธมฺมา… นิยฺยานิเกหิ ธเมฺมหิ เย ธมฺมา… นิยเตหิ ธเมฺมหิ เย ธมฺมา… อนุตฺตเรหิ ธเมฺมหิ เย ธมฺมา… สรเณหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน อสงฺคหิตา, เตหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน อสงฺคหิตา ธาตุสงฺคเหน  อสงฺคหิตา, เต ธมฺมา  กติหิ ขเนฺธหิ กติหายตเนหิ กติหิ ธาตูหิ อสงฺคหิตา? เต ธมฺมา เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p>
รูปญฺจ ธมฺมายตนํ ธมฺมธาตุ, อิตฺถิปุมํ ชีวิตํ นามรูปํ;  
  
เทฺว ภวา ชาติ ชรา มจฺจุรูปํ, อนารมฺมณํ โน จิตฺตํ จิเตฺตน วิปฺปยุตฺตํฯ  
</p>
  
<p>
วิสํสฎฺฐํ สมุฎฺฐาน-สหภุ อนุปริวตฺติ;  
  
พาหิรํ อุปาทา เทฺว, วิสโย  
เทฺววีสติ (สฺยา.)  
เอสนโย สุพุโทฺธฯ  
</p>
  
อสงฺคหิเตนอสงฺคหิตปทนิเทฺทโส ปญฺจโมฯ  
</p>
  
  
  
  
  