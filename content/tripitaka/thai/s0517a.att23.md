<h1>๑๐. มาติกากถา</h1>
<h3>มาติกากถาวณฺณนา</h3>
<p> อิทานิ  มหาเถโร วิปสฺสนากถานนฺตรํ สกเล ปฎิสมฺภิทามเคฺค นิทฺทิเฎฺฐ สมถวิปสฺสนามคฺคนิพฺพานธเมฺม อาการนานตฺตวเสน นานาปริยาเยหิ โถเมตุกาโม ติอาทีนิ เอกูนวีสติ มาติกาปทานิ อุทฺทิสิตฺวา เตสํ นิเทฺทสวเสน มาติกากถํ นาม กเถสิฯ ตสฺสา อยํ อปุพฺพตฺถานุวณฺณนาฯ มาติกาย ตาว ติ อมิลาโตฯ สเพฺพปิ หิ กิเลสา ปีฬาโยคโต มิลาตา, ราโคปิ ตาว นิรนฺตรปฺปวโตฺต สรีรํ ทหติ, กิํ ปนเญฺญ กิเลสา ฯ ‘‘ตโยเม, ภิกฺขเว, อคฺคี ราคคฺคิ โทสคฺคิ โมหคฺคี’’ติ (อิติวุ. ๙๓; ที. นิ. ๓.๓๐๕) ปน กิเลสนายกา ตโย เอว กิเลสา วุตฺตา, ตํสมฺปยุตฺตาปิ ปน ทหนฺติเยวฯ เอวํ ฉาตกิเลสาภาวโต นิจฺฉาโตฯ โก โส? วิโมกฺขสมฺพเนฺธน วิโมโกฺขติ ทฎฺฐโพฺพฯ มุจฺจตีติ ฯ วิมุจฺจตีติ ติ  อโตฺถฯ อิทเมกํ มาติกาปทํฯ ติ วิชฺชาเยว วิมุตฺติฯ อิทเมกํ มาติกาปทํฯ ติ ฌานเมว วิโมโกฺขฯ อิทเมกํ มาติกาปทํฯ เสสานิ เอเกกาเนวาติ เอวํ เอกูนวีสติ มาติกาปทานิฯ</p>


<p> ติ เนกฺขเมฺมน กามจฺฉนฺทโต อเปตตฺตา กามจฺฉนฺทโต นิกฺกิเลโส โยคีฯ เตน ปฎิลทฺธํ เนกฺขมฺมมฺปิ นิจฺฉาโต นิกฺกิเลโส วิโมโกฺขฯ เอวํ เสเสสุปิฯ ติ เนกฺขเมฺมน กามจฺฉนฺทโต โยคี มุจฺจตีติ ตํ เนกฺขมฺมํ วิโมโกฺขติ อโตฺถฯ เอวํ เสเสสุปิฯ ติ สภาวโต วิชฺชติ อตฺถิ อุปลพฺภตีติ วิชฺชา นามาติ อโตฺถฯ อถ วา สภาวชานนตฺถํ ปฎิปเนฺนหิ โยคีหิ สภาวํ เวทียติ ชานียตีติ วิชฺชา นามาติ อโตฺถฯ อถ วา วิเสสลาภตฺถํ ปฎิปเนฺนหิ โยคีหิ เวทียติ ปฎิลาภียตีติ วิชฺชา นามาติ อโตฺถฯ อถ วา อตฺตนา วินฺทิตพฺพํ ภูมิํ วินฺทติ ลภตีติ วิชฺชา นามาติ อโตฺถฯ อถ วา สภาวทสฺสนเหตุตฺตา สภาวํ วิทิตํ กโรตีติ วิชฺชา นามาติ อโตฺถฯ   ติ ยถาวุโตฺต ธโมฺม ยถาวุเตฺตนเตฺถน วิชฺชมาโน ยถาวุตฺตโต มุจฺจติ, ยถาวุตฺตโต มุจฺจมาโน ยถาวุเตฺตนเตฺถน วิชฺชตีติ วิชฺชาวิมุตฺติ นามาติ อโตฺถฯ</p>


<p>ติ กามจฺฉนฺทนิวารณเฎฺฐน ตํ เนกฺขมฺมํ  นามาติ อโตฺถฯ ตํเยว อวิเกฺขปเหตุตฺตา อวิเกฺขปเฎฺฐน ฯ ทสฺสนเหตุตฺตา ทสฺสนเฎฺฐน ฯ เสเสสุปิ เอเสว นโยฯ ติ เนกฺขมฺมาทินา กามจฺฉนฺทาทิกํ โยคาวจโร ปฎิปฺปสฺสเมฺภตีติ เนกฺขมฺมาทิโก ธโมฺม ปสฺสทฺธิ นามาติ อโตฺถฯ ติ เตน เตน ปหาเนน ปหีนตฺตาฯ นฺติ ฌานปจฺจเวกฺขณาวเสน วิปสฺสนาวเสน มคฺคปจฺจเวกฺขณาวเสน ญาตเฎฺฐน เนกฺขมฺมาทิกํ ญาณํ นามาติ อโตฺถฯ นฺติ เอตฺถาปิ เอเสว นโยฯ ติ โยคี, เนกฺขมฺมาทิกา ฯ</p>


<p>เนกฺขมฺมนิเทฺทเส  เนกฺขมฺมํ อโลภตฺตา กามราคโต นิสฺสฎนฺติ ฯ ตโต นิกฺขนฺตนฺติ ฯ ‘‘รูปานเมตํ นิสฺสรณํ ยทิทํ เนกฺขมฺม’’นฺติ วุจฺจมาเน อารุปฺปวิเสสสฺส อทิสฺสนโต  วิเสสสฺส ทสฺสนตฺถํ อญฺญตฺถ วุตฺตปาฐกฺกเมเนว นฺติ วุตฺตํฯ ตญฺจ อารุปฺปํ รูปโต นิกฺขนฺตตฺตา เนกฺขมฺมํ นามาติ อธิการวเสเนว วุตฺตํ โหติฯ นฺติ อุปฺปาทสมาโยคทีปนํฯ นฺติ ปจฺจยพลวิเสสทสฺสนํฯ นฺติ ปจฺจยสมาโยเคปิ ปจฺจยานํ อพฺยาปารภาวทสฺสนํฯ นฺติ นิพฺพานํ ตโต สงฺขตโต นิกฺขนฺตตฺตา ตสฺส สงฺขตสฺส เนกฺขมฺมํ นามฯ อารุปฺปสฺส จ นิโรธสฺส จ คหณํ อญฺญตฺถ ปาเฐ วุตฺตกฺกเมเนว กตํฯ ‘‘กามจฺฉนฺทสฺส เนกฺขมฺมํ เนกฺขมฺม’’นฺติ วุจฺจมาเน ปุนรุตฺตํ โหติฯ เนกฺขมฺมวจเนเนว จ ตสฺส เนกฺขมฺมสิทฺธีติ ตํ อวตฺวา เสสเนกฺขมฺมเมว วุตฺตํฯ ตํ อุชุกเมวฯ นิสฺสรณนิเทฺทเสปิ อิมินาว นเยน อโตฺถ เวทิตโพฺพฯ นิสฺสรณียา ธาตุโย ปเนตฺถ อุชุกเมว เนกฺขมฺมนฺติ วุตฺตํฯ ติ ปวิวิตฺตภาโว เนกฺขมฺมาทิโกเยวฯ ติ โยคี, เนกฺขมฺมาทโย ฯ เนกฺขมฺมํ ปวเตฺตโนฺต โยคี เนกฺขเมฺมน จรตีติ วุจฺจติฯ ตํ ปน เนกฺขมฺมํ ฯ เอส นโย เสเสสุปิฯ ฌานวิโมกฺขนิเทฺทเส วตฺตพฺพํ วิโมกฺขกถายํ วุตฺตํฯ เกวลํ ตตฺถ ‘‘ชานาตีติ ฌานวิโมโกฺข’’ติ (ปฎิ. ม. ๑.๒๑๗) วุตฺตํ, อิธ ปน ‘‘ชานาตีติ, ฌายตี’’ติ ปุคฺคลาธิฎฺฐานาว เทสนา กตาติ อยํ วิเสโสฯ</p>


<p> ภาวนาธิฎฺฐานชีวิตนิเทฺทเส จ ปุคฺคลาธิฎฺฐานา เทสนา กตาฯ ธมฺมโต ปน  นาม เนกฺขมฺมาทโยวฯ  นาม เนกฺขมฺมาทิวเสน ปติฎฺฐาปิตจิตฺตเมวฯ  นาม เนกฺขมฺมาทิวเสน ปติฎฺฐาปิตจิตฺตสฺส สมฺมาอาชีโว นามฯ โก โส สมฺมาอาชีโว นาม ? มิจฺฉาชีวา วิรติ, ธเมฺมน สเมน ปจฺจยปริเยสนวายาโม จฯ ตตฺถ ติ สมํ ชีวิตํ ชีวติ, ภาวนปุํสกวจนํ วา, สเมน ชีวตีติ วุตฺตํ โหติฯ นฺติ ‘‘สมํ ชีวตี’’ติ วุตฺตเสฺสว อตฺถสฺส ปฎิเสธวเสน อวธารณํ กตํฯ ติ อาการนิทสฺสนํฯ ติ ตเสฺสว นิยมนํฯ ติ สภาววิสุทฺธิยา วิสุทฺธํ ชีวิตํ ชีวติฯ นฺติ ตเสฺสว นิยมนํฯ ติอาทีหิ ยถาวุตฺตานํ  ติสฺสนฺนํ สมฺปทานํ อานิสํสํ ทเสฺสติฯ ตตฺถ ติ ยํ ยํ เอวฯ นฺติ ขตฺติยานํ สนฺนิปาตํฯ โส หิ สมนฺตโต สีทนฺติ เอตฺถ อกตพุทฺธิโนติ ปริสาติ วุจฺจติฯ เอเสว นโย อิตรตฺตเยฯ ขตฺติยาทีนํเยว อาคมนสมฺปตฺติยา ญาณสมฺปตฺติยา จ สมนฺนาคตตฺตา ตาสํเยว จตสฺสนฺนํ คหณํ , น สุทฺทปริสายฯ ติ ตีหิ สมฺปทาหิ สมฺปโนฺน วิคตสารโชฺช, นิพฺภโยติ อโตฺถฯ ติ อสงฺกุจิโต น นิเตฺตชภูโตฯ ติ ตํ วิสารทตฺตํ เกน เหตุนา เกน การเณน โหตีติ เจติ อโตฺถฯ อิทานิ ติ ตสฺส การณวจนํฯ ยสฺมา เอวํ ติสมฺปทาสมฺปโนฺน, ตสฺมา ‘‘วิสารโท โหตี’’ติ วิสารทภาวสฺส การณํ ทเสฺสตฺวา นิฎฺฐเปสีติฯ</p>

</p>

</p>

</p>

</p>

</p>


<p>สมติํสกถาปฎิมณฺฑิตสฺสฺปฎิสมฺภิทามคฺคสฺส อตฺถวณฺณนา นิฎฺฐิตา โหตีติฯ</p>


<h3>นิคมนกถา</h3>
<p>
มหาวโคฺค  
  
มชฺฌิโม จ, จูฬวโคฺค จ นามโต;  
  
ตโย วคฺคา อิธ วุตฺตา, ปมาณปฎิปาฎิยาฯ  
</p>
  
<p>
วเคฺค วเคฺค ทส ทส, กถา ยา ตา อุทีริตา;  
  
อุทฺทานคาถา สพฺพาสํ, อิมา ตาสํ ยถากฺกมํฯ  
</p>
  
<p>
ญาณํ ทิฎฺฐิ อานาปานํ, อินฺทฺริยํ วิโมกฺขปญฺจมํ;  
  
คติ กมฺมํ วิปลฺลาโส, มโคฺค มโณฺฑติ ตา ทสฯ  
</p>
  
<p>
ยุคนทฺธสจฺจโพชฺฌงฺคา, เมตฺตา วิราคปญฺจมา;  
  
ปฎิสมฺภิทา ธมฺมจกฺกํ, โลกุตฺตรพลสุญฺญตาฯ  
</p>
  
<p>
ปญฺญา อิทฺธิ อภิสมโย, วิเวโก จริยปญฺจโม;  
  
ปาฎิหีรํ สมสีส-สติ วิปสฺสนมาติกาฯ  
</p>
  
<p>
โย โส สุคตสุตานํ, อธิปติภูเตน ภูตหิตรตินา;  
  
เถเรน ถิรคุณวตา, วุโตฺต  
ปฎิสมฺภิทามโคฺค  
ฯ  
</p>
  
<p>
ตสฺส  
ตฺถวณฺณนา  
ยา, ปุพฺพฎฺฐกถานยํ ตถา ยุตฺติํ;  
  
นิสฺสาย มยารทฺธา, นิฎฺฐานมุปาคตา เอสาฯ  
</p>
  
<p>
ยํ ตํ อุตฺตรมนฺตี, มนฺติคุณยุโต ยุโต จ สทฺธาย;  
  
การยิ มหาวิหาเร, ปริเวณมเนกสาธุคุณํฯ  
</p>
  
<p>
เถเรเนตฺถ  
  
นิวสตา, สมาปิตายํ  
มหาภิธาเนน  
;  
  
ตติเย วเสฺส จุติโต, โมคฺคลฺลานสฺส ภูปติโนฯ  
</p>
  
<p>
สมยํ อนุโลเมนฺตี, เถรานํ เถรวาททีปานํ;  
  
นิฎฺฐํ คตา ยถายํ, อฎฺฐกถา โลกหิตชนนีฯ  
</p>
  
<p>
ธมฺมํ อนุโลเมนฺตา, อตฺตหิตํ ปรหิตญฺจ สาเธนฺตา;  
  
นิฎฺฐํ คจฺฉนฺตุ ตถา, มโนรถา สพฺพสตฺตานํฯ  
</p>
  
<p>
สทฺธมฺมปกาสินิยา,  
อฎฺฐกถาเยตฺถ คณิตกุสเลหิ;  
  
คณิตา ตุ ภาณวารา, วิเญฺญยฺยา อฎฺฐปญฺญาสฯ  
</p>
  
<p>
อานุฎฺฐุเภน  
อสฺสา, ฉโนฺทพเนฺธน คณิยมานา ตุ;  
  
จุทฺทสสหสฺสสงฺขา, คาถาโย ปญฺจ จ สตานิฯ  
</p>
  
<p>
สาสนจิรฎฺฐิตตฺถํ, โลกหิตตฺถญฺจ สาทเรน มยา;  
  
ปุญฺญํ อิมํ รจยตา, ยํ ปตฺตมนปฺปกํ วิปุลํฯ  
</p>
  
<p>
ปุเญฺญน เตน โลโก, สทฺธมฺมรสายนํ ทสพลสฺส;  
  
อุปภุญฺชิตฺวา วิมลํ, ปโปฺปตุ สุขํ สุเขเนวาติฯ  
</p>
  
สทฺธมฺมปฺปกาสินี นาม  
</p>
  
ปฎิสมฺภิทามคฺคปฺปกรณสฺส อฎฺฐกถา นิฎฺฐิตาฯ  
</p>
  
  
  
  
  