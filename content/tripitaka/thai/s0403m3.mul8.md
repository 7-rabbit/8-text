<h1>๙. สมณวโคฺค</h1>
<h3>๑. ภิกฺขุสุตฺตํ</h3>
<p>  ‘‘สตฺตนฺนํ , ภิกฺขเว, ธมฺมานํ ภินฺนตฺตา ภิกฺขุ โหติฯ กตเมสํ สตฺตนฺนํ? สกฺกายทิฎฺฐิ ภินฺนา โหติ, วิจิกิจฺฉา ภินฺนา โหติ, สีลพฺพตปรามาโส ภิโนฺน โหติ, ราโค ภิโนฺน โหติ, โทโส ภิโนฺน โหติ, โมโห ภิโนฺน โหติ, มาโน ภิโนฺน โหติฯ อิเมสํ โข, ภิกฺขเว, สตฺตนฺนํ ธมฺมานํ ภินฺนตฺตา ภิกฺขุ โหตี’’ติฯ ปฐมํฯ</p>


<h3>๒. สมณสุตฺตํ</h3>
<p> สตฺตนฺนํ, ภิกฺขเว, ธมฺมานํ สมิตตฺตา สมโณ โหติ…เป.…ฯ ทุติยํฯ</p>


<h3>๓. พฺราหฺมณสุตฺตํ</h3>
<p> พาหิตตฺตา พฺราหฺมโณ โหติ…เป.…ฯ ตติยํฯ</p>


<h3>๔. โสตฺติยสุตฺตํ</h3>
<p> นิสฺสุตตฺตา  โสตฺติโย  โหติ…เป.…ฯ จตุตฺถํฯ</p>


<h3>๕. นฺหาตกสุตฺตํ</h3>
<p> นฺหาตตฺตา   นฺหาตโก  โหติ…เป.…ฯ ปญฺจมํฯ</p>


<h3>๖. เวทคูสุตฺตํ</h3>
<p> วิทิตตฺตา  เวทคู โหติ…เป.…ฯ ฉฎฺฐํฯ</p>


<h3>๗. อริยสุตฺตํ</h3>
<p> อารกตฺตา   อริโย โหติ…เป.…ฯ สตฺตมํฯ</p>


<h3>๘. อรหาสุตฺตํ</h3>
<p> ‘‘อารกตฺตา อรหา โหติฯ กตเมสํ สตฺตนฺนํ? สกฺกายทิฎฺฐิ อารกา โหติ, วิจิกิจฺฉา อารกา โหติ, สีลพฺพตปรามาโส อารโก โหติ, ราโค อารโก โหติ, โทโส อารโก โหติ, โมโห อารโก โหติ, มาโน อารโก โหติฯ อิเมสํ โข, ภิกฺขเว, สตฺตนฺนํ ธมฺมานํ อารกตฺตา อรหา โหตี’’ติฯ อฎฺฐมํฯ</p>


<h3>๙. อสทฺธมฺมสุตฺตํ</h3>
<p> ‘‘สตฺติเม, ภิกฺขเว, อสทฺธมฺมาฯ กตเม สตฺต? อสฺสโทฺธ โหติ, อหิริโก โหติ, อโนตฺตปฺปี โหติ, อปฺปสฺสุโต โหติ, กุสีโต โหติ, มุฎฺฐสฺสติ โหติ, ทุปฺปโญฺญ โหติฯ อิเม โข, ภิกฺขเว, สตฺต อสทฺธมฺมา’’ติฯ นวมํฯ</p>


<h3>๑๐. สทฺธมฺมสุตฺตํ</h3>
<p> ‘‘สตฺติเม, ภิกฺขเว, สทฺธมฺมาฯ กตเม สตฺต? สโทฺธ โหติ, หิรีมา โหติ, โอตฺตปฺปี โหติ, พหุสฺสุโต โหติ, อารทฺธวีริโย โหติ, สติมา โหติ, ปญฺญวา โหติฯ อิเม โข, ภิกฺขเว, สตฺต สทฺธมฺมา’’ติฯ ทสมํฯ</p>

</p>


<p>ตสฺสุทฺทานํ –</p>


<p>
ภิกฺขุํ  
สมโณ พฺราหฺมโณ, โสตฺติโย เจว นฺหาตโก;  
  
เวทคู อริโย อรหา, อสทฺธมฺมา จ สทฺธมฺมาติฯ  
</p>
  
  
  
  
  