<h1>๑๘. กาลิกวินิจฺฉยกถา</h1>
<p> เอวํ สงฺฆิกเสนาสเนสุ กตฺตพฺพวินิจฺฉยํ กเถตฺวา อิทานิ จตุกาลิกวินิจฺฉยํ กเถตุํ ติอาทิมาหฯ ตตฺถ กรณํ กาโร, กิริยาฯ กาโร เอว กาโล ร-การสฺส ล-กาโร ยถา ‘‘มหาสาโล’’ติฯ ติ เจตฺถ ปจฺจุปฺปนฺนาทิกิริยาฯ วุตฺตญฺหิ –</p>


<p>
‘‘อารทฺธานิฎฺฐิโต  
ภาโว, ปจฺจุปฺปโนฺน สุนิฎฺฐิโต;  
  
อตีตานาคตุปฺปาท-มปฺปตฺตาภิมุขา กิริยา’’ติฯ  
</p>
  
<p>เอตฺถ ปน ตสฺส ตสฺส กิริยาสงฺขาตสฺส กาลสฺส ปเภทภูโต ปุเรภตฺตเอกอโหรตฺตสตฺตาหชีวิกปริยนฺตสงฺขาโต กาลวิเสโส อธิเปฺปโตฯ กาเล ตสฺมิํ ตสฺมิํ กาลวิเสเส ปริภุญฺชิตพฺพานีติ ฯ -สโทฺท สมุจฺจยโตฺถ, เตน กปฺปิยา จตุภูมิโยติ สมุเจฺจติฯ ติ สงฺขฺยานิเทฺทโส, เตน กาลิกานิ นาม จตฺตาริ เอว โหนฺติ, น ตีณิ น ปญฺจาติ ทเสฺสติ, อิทํ มาติกาปทสฺส อตฺถวิวรณํฯ ตตฺถ อุเทฺทเส ยํ มาติกายํ (วิ. สงฺค. อฎฺฐ. คนฺถารมฺภกถา) ‘‘กาลิกานิปิ จตฺตารี’’ติ เอวํ วุตฺตํ, เอตฺถ เอตสฺมิํ มาติกาปเท จตฺตาริ กาลิกานิ เวทิตพฺพานีติ โยชนาฯ กตมานิ ตานีติ อาห นฺติอาทิ ฯ ยาวกาลิกํ…เป.… ยาวชีวิกํ อิติ อิมานิ วตฺถูนิ จตฺตาริ กาลิกานิ นามาติ อโตฺถฯ</p>


<p>อิทานิ เตสํ วตฺถุญฺจ วิเสสนญฺจ นามลาภเหตุญฺจ ทเสฺสโนฺต นฺติอาทิมาหฯ ตตฺถ เตสุ จตูสุ กาลิเกสุ ยํ กิญฺจิ ขาทนียํ โภชนียํ ยาวกาลิกํ, อฎฺฐวิธปานํ ยามกาลิกํ, สปฺปิอาทิปญฺจวิธเภสชฺชํ สตฺตาหกาลิกํ, สพฺพมฺปิ ปฎิคฺคหิตํ ยาวชีวิกํ อิติ วุจฺจตีติ สมฺพโนฺธฯ นฺติ เอตฺถ อติพฺยาปิตํ ปริหริตุํ วิเสสนมาห นฺตฺยาทิฯ ปุเรภตฺตํ ปฎิคฺคเหตฺวา ปริภุญฺชิตพฺพเมว ยาวกาลิกํ, น อญฺญํ ขาทนียํ โภชนียนฺตฺยโตฺถฯ ติ นามลาภเหตุํ, เอเตน ยาว กาโล อสฺสาติ นฺติ วจนตฺถํ ทเสฺสติฯ นฺติ เอตฺถ อพฺยาปิตํ ปริหริตุมาห ติฯ ติ นามลาภเหตุํ, เอเตน ยาโม กาโล  อสฺสาติ นฺติ วจนตฺถํ ทเสฺสติฯ ติ นามลาภเหตุํ, เอเตน สตฺตาโห กาโล อสฺสาติ นฺติ วจนตฺถํ ทเสฺสติฯ นฺติ เอตฺถ อติพฺยาปิตํ ปริหริตุํ นฺตฺยาหฯ ติ นามลาภเหตุํ, เตน ยาวชีวํ กาโล อสฺสาติ นฺติ วจนตฺถํ ทเสฺสติฯ</p>


<p>เอตฺถาห – ‘‘โย ปน ภิกฺขุ อทินฺนํ มุขทฺวารํ อาหารํ อาหเรยฺย อญฺญตฺร อุทกทนฺตโปนา, ปาจิตฺติย’’นฺติ (ปาจิ. ๒๖๕) วจนโต นนุ อุทกํ อปฺปฎิคฺคหิตพฺพํ, อถ กสฺมา ‘‘ฐเปตฺวา อุทกํ อวเสสํ สพฺพมฺปิ ปฎิคฺคหิต’’นฺติ วุตฺตนฺติ? สจฺจํ, ปริสุทฺธอุทกํ อปฺปฎิคฺคหิตพฺพํ, กทฺทมาทิสหิตํ ปน ปฎิคฺคเหตพฺพํ โหติ, ตสฺมา ปฎิคฺคหิเตสุ อโนฺตคธภาวโต ‘‘ฐเปตฺวา อุทก’’นฺติ วุตฺตนฺติฯ เอวมปิ ‘‘สพฺพมฺปิ ปฎิคฺคหิต’’นฺติ อิมินาว สิทฺธํ ปฎิคฺคเหตพฺพสฺส อุทกสฺสปิ คหณโตติ? สจฺจํ, ตถาปิ อุทกภาเวน สามญฺญโต ‘‘สพฺพมฺปิ ปฎิคฺคหิต’’นฺติ เอตฺตเก วุเตฺต เอกจฺจสฺส อุทกสฺส ปฎิคฺคเหตพฺพภาวโต อุทกมฺปิ ยาวชีวิกํ นามาติ ญาเยยฺย, น ปน อุทกํ ยาวชีวิกํ สุทฺธสฺส ปฎิคฺคเหตพฺพาภาวโต, ตสฺมา อิทํ วุตฺตํ โหติ – เอกจฺจสฺส อุทกสฺส ปฎิคฺคเหตพฺพภาเว สติปิ สุทฺธสฺส อปฺปฎิคฺคหิตพฺพตฺตา ตํ อุทกํ ฐเปตฺวา สพฺพมฺปิ ปฎิคฺคหิตํ ยาวชีวิกนฺติ วุจฺจตีติฯ</p>


<p>   อุปเทสโตเยว เวทิตพฺพานิ, ตานิ ปริยายโต วุจฺจมานานิปิ น สกฺกา วิญฺญาตุํฯ ปริยายนฺตเรน หิ วุจฺจมาเน ตํ ตํ นามํ อชานนฺตานํ สโมฺมโหเยว สิยา, ตสฺมา ตตฺถ น กิญฺจิ วกฺขามฯ นฺติ ปูวาทิขาทนีเย วิชฺชมานํ ขาทนียกิจฺจํ ขาทนีเยหิ กาตพฺพํ ชิฆจฺฉาหรณสงฺขาตํ อตฺถํ ปโยชนํ   น นิปฺผาเทนฺติฯ เอกสฺมิํ เทเส อาหารกิจฺจํ สาเธนฺตํ วา อสาเธนฺตํ วา อปรสฺมิํ เทเส อุฎฺฐิตภูมิรสาทิเภเทน อาหารชิฆจฺฉาหรณกิจฺจํ อสาเธนฺตมฺปิ วา สมฺภเวยฺยาติ อาห ติอาทิฯ เกจิ ปน ‘‘เอกสฺมิํ ชนปเท อาหารกิจฺจํ สาเธนฺตํ เสสชนปเทสุปิ วิกาเล น กปฺปติ เอวาติ ทสฺสนตฺถํ อิทํ วุตฺต’’นฺติปิ วทนฺติฯ ติ อเญฺญหิ ยาวกาลิเกหิ อโยชิตํ อตฺตโน ปกติยาว อาหารกิจฺจกรณวเสนฯ ติ อเนกตฺถานํ นามานํ อปฺปสิทฺธานญฺจ สมฺภวโต สโมฺมโห เอว สิยาฯ เตเนเวตฺถ มยมฺปิ มูลกมูลาทีนํ ปริยายนฺตรทสฺสเน อาทรํ น กริมฺห อุปเทสโตว คเหตพฺพโตฯ</p>


<p>นฺติ วฎฺฎกนฺทํฯ</p>


<p>นฺติ ถูลตรุณมูลเมวฯ</p>


<p>นฺติ เหฎฺฐา วุตฺตเมว สมฺปิเณฺฑตฺวา วุตฺตํฯ</p>


<p>ติ สาลกลฺยาณิกฺขนฺธํ สนฺธาย วุตฺตํฯ</p>


<p>ติ มูลตจปตฺตาทีนํ วเสน สพฺพโส กปฺปิยานิ, เตสมฺปิ นามวเสน น สกฺกา ปริยนฺตํ ทเสฺสตุนฺติ สมฺพโนฺธฯ</p>


<p>อจฺฉิวาทีนํ อปริปกฺกาเนว ผลานิ ยาวชีวิกานีติ ทเสฺสตุํ ติ วุตฺตํฯ</p>


<p>ติ เอตฺถ มิญฺชํ ปฎิจฺฉาเทตฺวา ฐิตานิ กปาลานิ ยาวชีวิกานีติ อาจริยาฯ มิญฺชมฺปิ ยาวชีวิกนฺติ เอเกฯ วิมติวิโนทนิยํ (วิ. วิ. ฎี. ปาจิตฺติย ๒.๒๔๘-๒๔๙) ปน  ติ เอตฺถ  ‘มิญฺชํ ยาวกาลิก’นฺติ เกจิ วทนฺติ, ตํ น ยุตฺตํ อฎฺฐกถายํ อวุตฺตตฺตา’’ติ วุตฺตํฯ</p>


<p>ติ หิงฺคุรุกฺขโต ปคฺฆริตนิยฺยาโสฯ หิงฺคุชตุอาทโยปิ หิงฺคุวิกติโย เอวฯ ตตฺถ  นาม หิงฺคุรุกฺขสฺส ทณฺฑปตฺตานิ ปจิตฺวา กตนิยฺยาโสฯ  นาม หิงฺคุปตฺตานิ ปจิตฺวา กตนิยฺยาโสฯ ‘‘อเญฺญน มิเสฺสตฺวา กโต’’ติปิ วทนฺติฯ นฺติ อคฺคโกฎิยา นิกฺขนฺตสิเลโสฯ ติ ปตฺตโต นิกฺขนฺตสิเลโสฯ ติ ปลาเส ภชฺชิตฺวา กตสิเลโสฯ ‘‘ทณฺฑโต นิกฺขนฺตสิเลโส’’ติปิ วทนฺติฯ</p>


<p> ติ เอตฺถ กิญฺจาปิ ปาฬิยํ ขาทนียโภชนียปเทหิ ยาวกาลิกเมว สงฺคหิตํ, น ยามกาลิกํ, ตถาปิ ‘‘อนาปตฺติ ยามกาลิกํ ยาเม นิทหิตฺวา ภุญฺชตี’’ติ อิธ เจว ‘‘ยามกาลิเกน ภิกฺขเว สตฺตาหกาลิกํ…เป.… ยาวชีวิกํ ตทหุปฎิคฺคหิตํ ยาเม กปฺปติ, ยามาติกฺกเนฺต น กปฺปตี’’ติ อญฺญตฺถ (มหาว. ๓๐๕) จ วุตฺตตฺตา ‘‘ยามกาลิก’’นฺติวจนสามตฺถิยโต จ ภควโต อธิปฺปายญฺญูหิ อฎฺฐกถาจริเยหิ ยามกาลิกํ สนฺนิธิการกํ ปาจิตฺติยวตฺถุเมว วุตฺตนฺติ ทฎฺฐพฺพํฯ</p>


<p>นฺติ เอตฺถ ‘‘ตณฺฑุลโธวโนทกมฺปิ ธญฺญผลรโสเยวา’’ติ วทนฺติฯ</p>


<p> สตฺตาหกาลิเก ติ เภสชฺชกิจฺจํ กโรนฺตุ วา มา วา, เอวํลทฺธโวหารานิ ปญฺจฯ ติอาทินา โลเก ปากฎํ ทเสฺสตฺวา ติ อิมินา อเญฺญสมฺปิ โรหิตมิคาทีนํ สปฺปิํ คเหตฺวา ทเสฺสติฯ เยสญฺหิ ขีรํ อตฺถิ, สปฺปิมฺปิ เตสํ อตฺถิเยว, ตํ ปน สุลภํ วา ทุลฺลภํ วา อสโมฺมหตฺถํ วุตฺตํ ฯ เอวํ นวนีตมฺปิฯ ‘‘เยสํ มํสํ กปฺปตี’’ติ จ อิทํ นิสฺสคฺคิยวตฺถุทสฺสนตฺถํ วุตฺตํ, น ปน เยสํ มํสํ น กปฺปติ, เตสํ สปฺปิอาทิ น กปฺปตีติ ทสฺสนตฺถํฯ มนุสฺสขีราทีนิปิ หิ โน น กปฺปนฺติฯ</p>


<p> ติ เอตฺถ ติ ภิกฺขูนํ โภชนกาโล อธิเปฺปโต, โส จ สพฺพนฺติเมน ปริเจฺฉเทน ฐิตมชฺฌนฺหิโกฯ ฐิตมชฺฌนฺหิโกปิ หิ  กาลสงฺคหํ คจฺฉติ, ตโต ปฎฺฐาย ปน ขาทิตุํ วา ภุญฺชิตุํ วา น สกฺกา, สหสา ปิวิตุํ สกฺกา ภเวยฺย, กุกฺกุจฺจเกน ปน น กตฺตพฺพํฯ กาลปริเจฺฉทชานนตฺถญฺจ กาลตฺถโมฺภ โยเชตโพฺพฯ กาลนฺตเร วา ภตฺตกิจฺจํ กาตพฺพํฯ ติ คหณเมว สนฺธาย วุตฺตํฯ ปฎิคฺคหิตเมว หิ ตํ, สนฺนิหิตํ น กปฺปตีติ ปุน ปฎิคฺคหณกิจฺจํ นตฺถิ, เตเนว ‘‘อโชฺฌหริตุกามตาย คณฺหนฺตสฺส ปฎิคฺคหเณ’’ติ วุตฺตํฯ มาติกาฎฺฐกถายํ (กงฺขา. อฎฺฐ. สนฺนิธิการกสิกฺขาปทวณฺณนา) ปน ‘‘อโชฺฌหริสฺสามีติ คณฺหนฺตสฺส คหเณ’’อิเจฺจว วุตฺตํฯ</p>


<p>นฺติ ยํ ปตฺตํฯ ติ ยาคุยา อุปริ สนฺทิสฺสติฯ เตลวเณฺณ ปเตฺต สติปิ นิเสฺนหภาเว องฺคุลิยา ฆํสนฺตสฺส วณฺณวเสเนว เลขา ปญฺญายติ, ตสฺมา ตตฺถ อนาปตฺตีติ ทสฺสนตฺถํ ติ วุตฺตํฯ ติ เอตฺถ ปฎิคฺคหเณ อนเปกฺขวิสฺสชฺชเนน, อนุปสมฺปนฺนสฺส นิรเปกฺขทาเนน วา วิชหิตปฎิคฺคหณํ ปริจฺจตฺตเมว โหตีติ ‘‘อปริจฺจตฺต’’นฺติ อิมินา อุภยถาปิ อวิชหิตปฎิคฺคหณเมว วุตฺตํ, ตสฺมา ยํ ปรสฺส ปริจฺจชิตฺวา อทินฺนมฺปิ สเจ ปฎิคฺคหเณ นิรเปกฺขวิสฺสชฺชเนน วิชหิตปฎิคฺคหณํ โหติ, ตมฺปิ ทุติยทิวเส วฎฺฎตีติ เวทิตพฺพํฯ ยทิ เอวํ ‘‘ปโตฺต ทุโทฺธโต โหตี’’ติอาทีสุ กสฺมา อาปตฺติ วุตฺตาติ? ‘‘ปฎิคฺคหณํ อวิสฺสเชฺชตฺวาว  สยํ วา อเญฺญน วา ตุจฺฉํ กตฺวา น สมฺมา โธวิตฺวา นิฎฺฐาปิเต ปเตฺต ลคฺคมฺปิ อวิชหิตปฎิคฺคหณเมว โหตีติ ตตฺถ อาปตฺตี’’ติ ตีสุปิ คณฺฐิปเทสุ วุตฺตํฯ เกจิ ปน ‘‘สามเณรานํ ปริจฺจชนฺตีติ อิมสฺมิํ อธิกาเร ฐตฺวา ‘อปริจฺจตฺตเมวา’ติ วุตฺตตฺตา อนุปสมฺปนฺนสฺส ปริจฺจตฺตเมว วฎฺฎติ, อปริจฺจตฺตํ น วฎฺฎตีติ อาปนฺนํ, ตสฺมา นิราลยภาเวน ปฎิคฺคหเณ วิชหิเตปิ อนุปสมฺปนฺนสฺส อปริจฺจตฺตํ น วฎฺฎตี’’ติ วทนฺติฯ ตํ ยุตฺตํ วิย น ทิสฺสติฯ ยทเคฺคน หิ ปฎิคฺคหณํ วิชหติ, ตทเคฺคน สนฺนิธิมฺปิ น กโรติ วิชหิตปฎิคฺคหณสฺส อปฺปฎิคฺคหิตสทิสตฺตาฯ ปฎิคฺคเหตฺวา นิทหิเตเยว จ สนฺนิธิปจฺจยา อาปตฺติ วุตฺตาฯ</p>


<p>วิมติวิโนทนิยํ (วิ. วิ. ฎี. ปาจิตฺติย ๒.๒๕๒-๒๕๓) ปน ติ นิรเปกฺขตาย อนุปสมฺปนฺนสฺส อทินฺนํ อปริจฺจตฺตญฺจ ยาวกาลิกาทิวตฺถุเมว สนฺธาย วทติ, น ปน ตคฺคตปฎิคฺคหณํฯ น หิ วตฺถุํ อปริจฺจชิตฺวา ตตฺถคตปฎิคฺคหณํ ปริจฺจชิตุํ สกฺกา, น จ ตาทิสํ วจนํ อตฺถิ, ยทิ ภเวยฺย , ‘สเจ ปโตฺต ทุโทฺธโต โหติ…เป.… ภุญฺชนฺตสฺส ปาจิตฺติย’นฺติ วจนํ วิรุเชฺฌยฺยฯ น หิ โธวเนน อามิสํ อปเนตุํ วายมนฺตสฺส ปฎิคฺคหเณ อเปกฺขา วตฺตติฯ เยน ปุนทิวเส ภุญฺชโต ปาจิตฺติยํ ชเนยฺย, ปเตฺต ปน วตฺตมานา อเปกฺขา ตคฺคติเก อามิเสปิ วตฺตติ เอว นามาติ อามิเส อนเปกฺขตา เอตฺถ น ลพฺภติ, ตโต อามิเส อวิชหิตปฎิคฺคหณํ ปุนทิวเส ปาจิตฺติยํ ชเนตีติ อิทํ วุตฺตํฯ อถ มตํ ‘ยทเคฺคเนตฺถ อามิสานเปกฺขตา น ลพฺภติ, ตทเคฺคน ปฎิคฺคหณานเปกฺขตาปิ น ลพฺภตี’ติฯ ตถา สติ ยตฺถ อามิสาเปกฺขา อตฺถิ, ตตฺถ ปฎิคฺคหณาเปกฺขาปิ น วิคจฺฉตีติ อาปนฺนํ, เอวญฺจ ปฎิคฺคหเณ อนเปกฺขวิสฺสชฺชนํ วิสุํ น วตฺตพฺพํ สิยา, อฎฺฐกถายเญฺจตมฺปิ ปฎิคฺคหณวิชหนํ การณเตฺตน อภิมตํ สิยาฯ อิทํ สุฎฺฐุตรํ กตฺวา วิสุํ  วตฺตพฺพํ จีวราเปกฺขาย วตฺตมานายปิ ปจฺจุทฺธาเรน อธิฎฺฐานวิชหนํ วิยฯ เอตสฺมิญฺจ อุปาเย สติ คณฺฐิกาหตปเตฺตสุ อวฎฺฎนตา นาม น สิยาติ วุโตฺตวายมโตฺถ, ตสฺมา ยํ วุตฺตํ สารตฺถทีปนิยํ (สารตฺถ. ฎี. ปาจิตฺติย ๓.๒๕๒-๒๕๓) ‘ยํ ปรสฺส ปริจฺจชิตฺวา อทินฺนมฺปิ สเจ ปฎิคฺคหเณ นิรเปกฺขวิสฺสชฺชเนน วิชหิตปฎิคฺคหณํ โหติ, ตมฺปิ ทุติยทิวเส วฎฺฎตี’ติอาทิ, ตํ น สารโต ปเจฺจตพฺพ’’นฺติ วุตฺตํฯ</p>


<p>ปาฬิยํ (ปาจิ. ๒๕๕) ‘‘สตฺตาหกาลิกํ ยาวชีวิกํ อาหารตฺถาย ปฎิคฺคณฺหาติ, อาปตฺติ ทุกฺกฎสฺสา’’ติอาทินา สนฺนิหิเตสุ สตฺตาหกาลิกยาวชีวิเกสุ ปุเรภตฺตมฺปิ อาหารตฺถาย อโชฺฌหรเณปิ ทุกฺกฎสฺส วุตฺตตฺตา ยามกาลิเกปิ อโชฺฌหาเร วิสุํ ทุกฺกเฎน ภวิตพฺพนฺติ อาห นฺติฯ ติ โอทนาทิกปฺปิยามิเสฯ ติ ปุเรภตฺตํ ปฎิคฺคหิตํ ยามกาลิกํ ปุเรภตฺตํ สามิเสน มุเขน ภุญฺชโต สนฺนิธิปจฺจยา เอกํ, ยาวกาลิกสํสฎฺฐตาย ยาวกาลิกตฺตภชเนน อนติริตฺตปจฺจยา เอกนฺติ เทฺว ติ สามิสนิรามิสปกฺขทฺวเยฯ ติ มนุสฺสมํเส ถุลฺลจฺจยํ, เสสอกปฺปิยมํเส ทุกฺกฎํ วฑฺฒติฯ</p>


<p>นฺติ เอตฺถ สนฺนิหิตตฺตา ปุเรภตฺตมฺปิ ทุกฺกฎเมวฯ สติ ปจฺจเย ปน สนฺนิหิตมฺปิ สตฺตาหกาลิกํ ยาวชีวิกญฺจ เภสชฺชตฺถาย คณฺหนฺตสฺส ปริภุญฺชนฺตสฺส จ อนาปตฺติเยวฯ</p>


<p>   นฺติ อปฎิคฺคหิตํ สยเมว คเหตฺวา นิกฺขิตฺตํฯ วิมติวิโนทนิยํ (วิ. วิ. ฎี. ๑.๖๒๒) นฺติ ปริโภคตฺถาย สยํ คหิต’’นฺติ วุตฺตํฯ ติ  ปจิตฺวา กโรติฯ นฺติ ตทหุปุเรภตฺตเมว วฎฺฎติ สวตฺถุกปฎิคฺคหิตตฺตาฯ นฺติ นวนีตํ ปจิตฺวา กตํฯ ติ ตทหุปุเรภตฺตํ สนฺธาย วุตฺตํฯ</p>


<p> อชฺช สยํกตํ นิรามิสเมว ภุญฺชนฺตสฺส กสฺมา สามํปาโก น โหตีติ อาห ติอาทิฯ ติ ขีรทธีนิ สนฺธาย วุตฺตํฯ อุคฺคหิตเกหิ กตํ อพฺภญฺชนาทีสุ อุปเนตพฺพนฺติ โยชนาฯ ติ ปจฺฉาภตฺตํ ปฎิคฺคหิตขีรทธีหิ จ ปุเรภตฺตํ อุคฺคหิตเกหิ จ กตานํฯ ติ นิสฺสคฺคิยํ น โหตีติ อโตฺถฯ ติ หตฺถิอาทีนํ สปฺปิมฺหิฯ ติ ‘‘สชาติกานํ สปฺปิภาวโต’’ติ การณปติรูปกํ วตฺวาฯ นฺติ นิรามิสเมว สตฺตาหํ วฎฺฎตีติ อโตฺถฯ ติ นวนีเตฯ ติ อโธตเญฺจ, สวตฺถุกปฎิคฺคหิตํ โหติ, ตสฺมา โธตํ ปฎิคฺคเหตฺวา สตฺตาหํ นิกฺขิปิตุํ วฎฺฎตีติ เถรานํ อธิปฺปาโยฯ</p>


<p>มหาสีวเตฺถรสฺส ปน วตฺถุโน วิโยชิตตฺตา ทธิคุฬิกาทีหิ ยุตฺตตามเตฺตน สวตฺถุกปฎิคฺคหิตํ นาม น โหติ, ตสฺมา ตกฺกโต อุทฺธฎมตฺตเมว ปฎิคฺคเหตฺวา โธวิตฺวา, ปจิตฺวา วา นิรามิสเมว กตฺวา ภุญฺชิํสูติ อธิปฺปาโย, น ปน ทธิคุฬิกาทีหิ สห วิกาเล ภุญฺชิํสูติฯ เตนาห ติฯ ตตฺถ อโธตํ ปฎิคฺคเหตฺวาปิ ตํ นวนีตํ ปริภุญฺชเนฺตน ทธิอาทีนิ อปเนตฺวา ปริภุญฺชิตพฺพนฺติ อโตฺถฯ เกจิ ปน ‘‘ตกฺกโต อุทฺธฎมตฺตเมว ขาทิํสู’’ติ วจนสฺส อธิปฺปายํ อชานนฺตา ‘‘ตกฺกโต อุทฺธฎมตฺตํ อโธตมฺปิ ทธิคุฬิกาทิสหิตํ  วิกาเล ปริภุญฺชิตุํ วฎฺฎตี’’ติ วทนฺติ, ตํ น คเหตพฺพํฯ น หิ ทธิคุฬิกาทิอามิเสน สํสฎฺฐรสํ นวนีตํ ปริภุญฺชิตุํ วฎฺฎตีติ สกฺกา วตฺตุํฯ ติ อโธวิตฺวา ปฎิคฺคหิตนวนีตํ ปริภุญฺชเนฺตนฯ ทธิ เอว  ยถา ‘‘คูถคตํ มุตฺตคต’’นฺติ (ม. นิ. ๒.๑๑๙; อ. นิ. ๙.๑๑)ฯ ‘‘ขยํ คมิสฺสตี’’ติ วจนโต ขีรํ ปกฺขิปิตฺวา ปกฺกสปฺปิอาทิปิ วิกาเล กปฺปตีติ เวทิตพฺพํฯ ติ นิรามิสํ โหติ, ตสฺมา วิกาเลปิ วฎฺฎตีติ อโตฺถฯ ติ นวนีเต ลคฺคมเตฺตน วิสุํ ทธิอาทิโวหารํ อลเทฺธน อปฺปมเตฺตน  ทธิอาทินาติ อโตฺถ, เอเตน วิสุํ ปฎิคฺคหิตทธิอาทีหิ สห ปกฺกํ สวตฺถุกปฎิคฺคหิตสงฺขเมว คจฺฉตีติ ทเสฺสติฯ ติ นิรามิสภูเตปิฯ กุกฺกุจฺจกานํ ปน อยํ อธิปฺปาโย – ปฎิคฺคหเณ ตาว ทธิอาทีหิ อสมฺภินฺนรสตฺตา ภเตฺตน สหิตคุฬปิณฺฑาทิ วิย สวตฺถุกปฎิคฺคหิตํ นาม โหติฯ ตํ ปน ปจเนฺตน โธวิตฺวาว ปจิตพฺพํฯ อิตรถา ปจนกฺขเณ ปจฺจมานทธิคุฬิกาทีหิ สมฺภินฺนรสตาย สามํปกฺกํ ชาตํ, เตสุ ขีเณสุปิ สามํปกฺกเมว โหติ, ตสฺมา นิรามิสเมว ปจิตพฺพนฺติฯ เตเนว ‘‘อามิเสน สทฺธิํ ปกฺกตฺตา’’ติ การณํ วุตฺตํฯ</p>


<p>เอตฺถ จายํ วิจารณา – สวตฺถุกปฎิคฺคหิตตฺตาภาเว อามิเสน สห ภิกฺขุนา ปกฺกสฺส สยํปากโทโส วา ปริสงฺกียติ, ยาวกาลิกตา วาฯ ตตฺถ น ตาว สยํปากโทโส เอตฺถ สมฺภวติ สตฺตาหกาลิกตฺตาฯ ยญฺหิ ตตฺถ ทธิอาทิ อามิสคตํ, ตํ ปริกฺขีณนฺติฯ อถ ปฎิคฺคหิตทธิคุฬิกาทินา สห อตฺตนา ปกฺกตฺตา สวตฺถุกปกฺกํ วิย ภเวยฺยาติ ปริสงฺกียติ, ตทา ‘‘อามิเสน สห ปฎิคฺคหิตตฺตา’’ติ การณํ วตฺตพฺพํ, น ปน ‘‘ปกฺกตฺตา’’ติ, ตถา จ อุปฑฺฒเตฺถรานํ มตเมว องฺคีกตํ สิยาฯ ตตฺถ จ สามเณราทีหิ  ปกฺกมฺปิ ยาวกาลิกเมว สิยา ปฎิคฺคหิตขีราทิํ ปจิตฺวา อนุปสมฺปเนฺนหิ กตสปฺปิอาทิ วิย, น จ ตํ ยุตฺตํ ภิกฺขาจาเรน ลทฺธนวนีตาทีนํ ตกฺกาทิอามิสสํสฎฺฐสมฺภเวน อปริภุญฺชิตพฺพตฺตาปฺปสงฺคโตฯ น หิ คหฎฺฐา โธวิตฺวา, โสเธตฺวา วา ปเตฺต อากิรนฺตีติ นิยโม อตฺถิฯ</p>


<p>อฎฺฐกถายญฺจ ‘‘ยถา ตตฺถ ปติตตณฺฑุลกณาทโย น ปจฺจนฺติ, เอวํ…เป.… ปุน ปจิตฺวา เทติ, ปุริมนเยเนว สตฺตาหํ วฎฺฎตี’’ติ อิมินา วจเนนเปตํ วิรุชฺฌติ, ตสฺมา อิธ กุกฺกุจฺจกานํ กุกฺกุจฺจุปฺปตฺติยา นิมิตฺตเมว น ทิสฺสติฯ ยถา เจตฺถ, เอวํ ‘‘ลชฺชี สามเณโร ยถา ตตฺถ ตณฺฑุลกณาทโย น ปจฺจนฺติ, เอวํ อคฺคิมฺหิ วิลียาเปตฺวา…เป.… เทตี’’ติ วจนสฺสาปิ นิมิตฺตํ น ทิสฺสติฯ ยทิ หิ เอตํ ยาวกาลิกสํสคฺคปริหาราย วุตฺตํ สิยาฯ อตฺตนาปิ ตถา กาตพฺพํ ภเวยฺยฯ คหเฎฺฐหิ ทินฺนสปฺปิอาทีสุ จ อามิสสํสคฺคสงฺกา น วิคเจฺฉยฺยฯ น หิ คหฎฺฐา เอวํ วิลียาเปตฺวา ปริสฺสาเวตฺวา กณตณฺฑุลาทิํ อปเนตฺวา ปุน ปจนฺติฯ อปิจ เภสเชฺชหิ สทฺธิํ ขีราทิํ ปกฺขิปิตฺวา ยถา ขีราทิ ขยํ คจฺฉติ, เอวํ ปเรหิ ปกฺกเภสชฺชเตลาทิปิ ยาวกาลิกเมว สิยา, น จ ตมฺปิ ยุตฺตํ ทธิอาทิขยกรณตฺถํ ‘‘ปุน  ปจิตฺวา เทตี’’ติ วุตฺตตฺตา, ตสฺมา มหาสีวเตฺถรวาเท กุกฺกุจฺจํ อกตฺวา อโธตมฺปิ นวนีตํ ตทหุปิ ปุนทิวสาทีสุปิ ปจิตุํ, ตณฺฑุลาทิมิสฺสํ สปฺปิอาทิํ อตฺตนาปิ อคฺคิมฺหิ วิลียาเปตฺวา ปุน ตกฺกาทิขยตฺถํ ปจิตุญฺจ วฎฺฎติฯ</p>


<p>ตตฺถ วิชฺชมานสฺสาปิ ปจฺจมานกฺขเณ สมฺภินฺนรสสฺส ยาวกาลิกสฺส อโพฺพหาริกเตฺตน สวตฺถุกปฎิคฺคหิตปุเรปฎิคฺคหิตกานมฺปิ อโพฺพหาริกโตติ นิฎฺฐเมตฺถ คนฺตพฺพนฺติฯ เตเนว   ติ วุตฺตํฯ วิสุํ ปฎิคฺคหิเตน ปน ขีราทินา อามิเสน นวนีตาทิํ มิเสฺสตฺวา ภิกฺขุนา วา อเญฺญหิ วา ปกฺกเตลาทิเภสชฺชํ สวตฺถุกปฎิคฺคหิตสงฺขเมว คจฺฉติ ตตฺถ ปวิฎฺฐยาวกาลิกสฺส อโพฺพหาริกตฺตาภาวาฯ ยํ ปน ปุเรปฎิคฺคหิตเภสเชฺชหิ สทฺธิํ อปฺปฎิคฺคหิตํ ขีราทิํ ปกฺขิปิตฺวา ปกฺกเตลาทิกํ อนุปสมฺปเนฺนเหว ปกฺกมฺปิ สวตฺถุกปฎิคฺคหิตมฺปิ สนฺนิธิปิ น โหติ ตตฺถ ปกฺขิตฺตขีราทิมิสฺสาปิ ตสฺมิํ ขเณ สมฺภินฺนรสตาย ปุเรปฎิคฺคหิตตฺตาปตฺติโต, สเจ ปน อปฺปฎิคฺคหิเตเหว, อเญฺญหิ วา ปกฺกเตลาทีสุปิ อามิสรโส ปญฺญายติ, ตํ ยาวกาลิกํว โหตีติ เวทิตพฺพํฯ อยํ กถามโคฺค วิมติวิโนทนิยํ (วิ. วิ. ฎี. ๑.๖๒๒) อาคโตฯ สารตฺถทีปนิยํ (สารตฺถ. ฎี. ๒.๖๒๒) ปน ติ อิมินา อตฺตโนปิ ตตฺถ กุกฺกุจฺจสพฺภาวมฺปิ ทีเปติฯ เตเนว มาติกาฎฺฐกถายํ (กงฺขา. อฎฺฐ. เภสชฺชสิกฺขาปทวณฺณนา) ‘นิพฺพฎฺฎิตสปฺปิ วา นวนีตํ วา ปจิตุํ วฎฺฎตี’ติ วุตฺต’’นฺติ เอตฺตกเมว อาคโตฯ</p>


<p>ติ สยเมว คเหตฺวาฯ ติ ตานิ ขีรทธีนิ ปฎิคฺคเหตฺวาฯ นฺติ ตณฺฑุลาทิวิคมตฺถํ ปุน ปจิตฺวา คหิตนฺติ อโตฺถฯ ติ อติเรกสตฺตาหปฎิคฺคหิเตหิ ยาวชีวิกเภสเชฺชหิ, เอเตน เตหิ ยุตฺตมฺปิ สปฺปิอาทิ อติเรกสตฺตาหปฎิคฺคหิตํ น โหตีติ ทเสฺสติฯ ติ วสฺสกาลสมเย, อนาตปกาเลติ อโตฺถฯ วุตฺตนเยน ยถา ตณฺฑุลาทีนิ น ปจฺจนฺติ, ตถา ลชฺชีเยว สมฺปาเทตฺวา เทตีติ ลชฺชิสามเณรคฺคหณํฯ อปิจ อลชฺชินา อโชฺฌหริตพฺพํ ยํ กิญฺจิ อภิสงฺขราเปตุํ น วฎฺฎติ, ตสฺมาปิ เอวมาหฯ</p>


<p>   นฺติ อตฺตนา ภชฺชาทีนิ อกตฺวา กตเตลํฯ เตเนว   ติ วุตฺตํฯ ติ ยาวกาลิกโต วิเวจิตตฺตา, เอเตน เอลาอภาวโต ยาวกาลิกตฺตาภาวํ, ภิกฺขุโน สวตฺถุกปฎิคฺคหเณน ยาวกาลิกตฺตุปคมนญฺจ ทเสฺสติฯ ติ อตฺตนา อเญฺญหิ จ กตํฯ</p>


<p>นฺติ สตฺตเม ทิวเส กตเตลํ สเจ ยาว อรุณุคฺคมนา ติฎฺฐติ, นิสฺสคฺคิยํฯ</p>


<p>นฺติ ทุกฺกฎวตฺถุโน วสาย อนุญฺญาตตฺตา ตํสทิสานํ ทุกฺกฎวตฺถูนํเยว อกปฺปิยมํสสตฺตานํ วสา อนุญฺญาตา, น ถุลฺลจฺจยวตฺถุ มนุสฺสานํ วสาติ อาห นฺติฯ นฺติ ปริสฺสาวิตํฯ นฺติ อโชฺฌหาเร อโชฺฌหาเร ตีณิ ทุกฺกฎานิ สนฺธาย วุตฺตํฯ กิญฺจาปิ ปริโภคตฺถาย วิกาเล ปฎิคฺคหณปจนปริสฺสาวนาทีสุ ปุพฺพปโยเคสุ ปาฬิยํ, อฎฺฐกถายญฺจ อาปตฺติ น วุตฺตา, ตถาปิ เอตฺถ อาปตฺติยา เอว ภวิตพฺพํ ปฎิกฺขิตฺตสฺส กรณโต อาหารตฺถาย วิกาเล ยามกาลิกาทีนํ ปฎิคฺคหเณ วิยฯ ‘‘กาเล ปฎิคฺคหิตํ วิกาเล อนุปสมฺปเนฺนนาปิ นิปกฺกํ สํสฎฺฐญฺจ ปริภุญฺชนฺตสฺส เทฺวปิ ทุกฺกฎานิ โหนฺติเยวา’’ติ วทนฺติฯ</p>


<p>ยสฺมา ขีราทีนิ ปกฺขิปิตฺวา ปกฺกเภสชฺชเตเล กสฎํ อามิสคติกํ, เตน สห เตลํ ปฎิคฺคเหตุํ, ปจิตุํ วา ภิกฺขุโน น วฎฺฎติ, ตสฺมา วุตฺตํ ติฯ ‘‘สเจ วสาย สห ปกฺกตฺตา น วฎฺฎติ, อิทํ กสฺมา วฎฺฎตี’’ติ ปุจฺฉนฺตา ติ อาหํสุ, เถโร อติกุกฺกุจฺจกตาย ติ  อาห, โรคนิคฺคหตฺถาย เอว วสาย อนุญฺญาตตฺตํ สลฺลเกฺขตฺวา ปจฺฉา ติ สมฺปฎิจฺฉิฯ</p>


<p> ติ อิทํ ขุทฺทกภมรานํ ทฺวินฺนํ เอว วิเสสน’’นฺติ เกจิ วทนฺติฯ อเญฺญ ปน ‘‘ทณฺฑเกสุ มธุการิกา มธุกริมกฺขิกา นาม, ตาหิ สห ติโสฺส มธุมกฺขิกชาติโย’’ติ วทนฺติฯ ติ มหาปฎลการิกาฯ นฺติ สุกฺขตาย วา ปกฺกตาย วา ฆนีภูตํฯ นฺติ ตนุกมธุฯ นฺติ มธุรหิตํ เกวลํ มธุปฎลํฯ ‘‘สเจ มธุสหิตํ ปฎลํ ปฎิคฺคเหตฺวา นิกฺขิปนฺติฯ ปฎลสฺส ภาชนฎฺฐานิยตฺตา มธุโน  วเสน สตฺตาหาติกฺกเม นิสฺสคฺคิยํ โหตี’’ติ วทนฺติ, ‘‘มธุมกฺขิตํ ปน มธุคติกเมวา’’ติ อิมินา ตํ สเมติฯ</p>


<p> ‘‘ผาณิตํ นาม อุจฺฉุมฺหา นิพฺพตฺต’’นฺติ ปาฬิยํ (ปาจิ. ๒๖๐) อวิเสเสน วุตฺตตฺตา, อฎฺฐกถายญฺจ ‘‘อุจฺฉุรสํ อุปาทาย…เป.… อวตฺถุกา อุจฺฉุวิกติ ‘ผาณิต’นฺติ เวทิตพฺพา’’ติ วจนโต อุจฺฉุรโสปิ นิกฺกสโฎ สตฺตาหกาลิโกติ เวทิตพฺพํฯ เกนจิ ปน ‘‘มธุมฺหิ จตฺตาโร กาลิกา ยถาสมฺภวํ โยเชตพฺพา, อุจฺฉุมฺหิ จา’’ติ วตฺวา ‘‘สมกฺขิกณฺฑํ เสลกํ มธุ ยาวกาลิกํ, อเนลกํ อุทกสมฺภินฺนํ ยามกาลิกํ, อสมฺภินฺนํ สตฺตาหกาลิกํ, มธุสิตฺถํ ปริสุทฺธํ ยาวชีวิกํ, ตถา อุจฺฉุรโส สกสโฎ ยาวกาลิโก, นิกฺกสโฎ อุทกสมฺภิโนฺน ยามกาลิโก, อสมฺภิโนฺน สตฺตาหกาลิโก, สุทฺธกสฎํ ยาวชีวิก’’นฺติ จ วตฺวา อุตฺตริปิ พหุธา ปปญฺจิตํฯ ตตฺถ ‘‘อุทกสมฺภินฺนํ มธุ วา อุจฺฉุรโส วา สกสโฎ ยาวกาลิโก, นิกฺกสโฎ อุทกสมฺภิโนฺน ยามกาลิโก’’ติ อิทํ เนว ปาฬิยํ, น อฎฺฐกถายํ ทิสฺสติ, ‘‘ยาวกาลิกํ สมานํ ครุตรมฺปิ มุทฺทิกาชาติรสํ อตฺตนา  สํสฎฺฐํ ลหุกํ ยามกาลิกภาวํ อุปเนนฺตํ อุทกํ ลหุตรํ สตฺตาหกาลิกํ อตฺตนา สํสฎฺฐํ ครุตรํ ยามกาลิกภาวํ อุปเนตี’’ติ เอตฺถ การณํ โสเยว ปุจฺฉิตโพฺพฯ สพฺพตฺถ ปาฬิยํ อฎฺฐกถายญฺจ อุทกสมฺภิเนฺนน ครุตรสฺสาปิ ลหุภาโวปคมนํเยว ทสฺสิตํฯ ปาฬิยมฺปิ (มหาว. ๒๘๔) หิ ‘‘อนุชานามิ, ภิกฺขเว, คิลานสฺส คุฬํ, อคิลานสฺส คุโฬทก’’นฺติ วทเนฺตน อคิลาเนน ปริภุญฺชิตุํ อยุโตฺตปิ คุโฬ อุทกสมฺภิโนฺน อคิลานสฺสปิ วฎฺฎตีติ อนุญฺญาโตฯ</p>


<p>ยมฺปิ จ ‘‘อุจฺฉุ เจ, ยาวกาลิโก, อุจฺฉุรโส เจ, ยามกาลิโก, ผาณิตํ เจ, สตฺตาหกาลิกํ, ตโจ เจ, ยาวชีวิโก’’ติ อฎฺฐกถาวจนํ ทเสฺสตฺวา ‘‘อุจฺฉุรโส อุทกสมฺภิโนฺน ยามกาลิโก’’ติ อเญฺญน เกนจิ วุตฺตํ, ตมฺปิ ตถาวิธสฺส อฎฺฐกถาวจนสฺส สมนฺตปาสาทิกาย วินยฎฺฐกถาย อภาวโต น สารโต ปเจฺจตพฺพํ, ตโตเยว จ ‘‘อุจฺฉุรโส อุทกสมฺภิโนฺนปิ อสมฺภิโนฺนปิ สตฺตาหกาลิโกเยวา’’ติ เกจิ อาจริยา วทนฺติฯ เภสชฺชกฺขนฺธเก จ ‘‘อนุชานามิ, ภิกฺขเว, อุจฺฉุรส’’นฺติ เอตฺถ ตีสุปิ คณฺฐิปเทสุ อวิเสเสน วุตฺตํ ‘‘อุจฺฉุรโส สตฺตาหกาลิโก’’ติฯ ติ เอตฺถ อปริสฺสาวิตํ  ปฎิคฺคหิตมฺปิ กรณสมเย ปริสฺสาเวตฺวา, กสฎํ อปเนตฺวา จ อตฺตนา กตนฺติ เวทิตพฺพํ, อยํ สารตฺถทีปนีปาโฐ (สารตฺถ. ฎี. ๒.๖๒๓)ฯ</p>


<p>วิมติวิโนทนิยํ (วิ. วิ. ฎี. ๑.๖๒๓) ปน ติ นิกฺกสฎรสสฺสาปิ สตฺตาหกาลิกตฺตํ ทเสฺสติ ‘‘อุจฺฉุมฺหา นิพฺพตฺต’’นฺติ ปาฬิยํ สามญฺญโต วุตฺตตฺตาฯ ยํ ปน  ‘‘อุจฺฉุ เจ, ยาวกาลิโก, อุจฺฉุรโส เจ, ยามกาลิโก, ผาณิตํ เจ, สตฺตาหกาลิกํ, ตโจ เจ, ยาวชีวิโก’’ติ วุตฺตํ, ตํ อมฺพผลรสาทิมิสฺสตาย ยามกาลิกตฺตํ  สนฺธาย วุตฺตนฺติ คเหตพฺพํ, อวินยวจนตฺตา ตํ อปฺปมาณนฺติฯ เตเนว ติอาทิ วุตฺตํฯ  ตตฺถ ปวิฎฺฐยาวกาลิกสฺส อโพฺพหาริกตฺตาติ อิทํ คุเฬ กเต ตตฺถ วิชฺชมานมฺปิ กสฎํ ปาเกน สุกฺขตาย ยาวชีวิกตฺตํ ภชตีติ วุตฺตํฯ ตสฺส ยาวกาลิกเตฺต หิ สามํปาเกน ปุเรภเตฺตปิ อนโชฺฌหรณียํ สิยาติฯ ติ อิทํ อุจฺฉุรเส จุณฺณวิจุณฺณํ หุตฺวา ฐิตกสฎํ สนฺธาย วุตฺตํ, เตน จ ‘‘อปริสฺสาวิเตน อปฺปฎิคฺคหิเตน อนุปสมฺปเนฺนหิ กตํ สตฺตาหํ วฎฺฎตีติ ทเสฺสตี’’ติ วุตฺตํฯ</p>


<p>นฺติ อคฺคิมฺหิ อุจฺฉุํ ตาเปตฺวา กตํฯ นฺติ ขุทฺทานุขุทฺทกํ ฉินฺทิตฺวา โกเฎฺฎตฺวา นิปฺปีเฬตฺวา ปกฺกํฯ ตํ ตตฺถ วิชฺชมานมฺปิ กสฎํ ปกฺกกาเล ยาวกาลิกตฺตํ วิชหตีติ อาห นฺติฯ นฺติ มธุกปุปฺผานิ สีโตทเกน มทฺทิตฺวา ปริสฺสาเวตฺวา ปจิตฺวา กตํฯ ‘‘อปริสฺสาเวตฺวา กต’’นฺติ เกจิ, ตตฺถ การณํ น ทิสฺสติฯ นฺติ เอตฺถ ขีรํ ปกฺขิปิตฺวา ปกฺกเตลํ กสฺมา วิกาเล วฎฺฎตีติ เจ? เตเล ปกฺขิตฺตํ ขีรํ เตลเมว โหติ, อญฺญํ ปน ขีรํ ปกฺขิปิตฺวา กตํ ขีรภาวํ คณฺหาตีติ อิทเมตฺถ การณํฯ ยทิ เอวํ ขณฺฑสกฺขรมฺปิ ขีรํ ปกฺขิปิตฺวา กโรนฺติ, ตํ กสฺมา วฎฺฎตีติ อาห ติอาทิฯ ตตฺถ นฺติ ขีรเผณํฯ</p>


<p> ติอาทิ ยาวกาลิกรูเปน ฐิตสฺสาปิ อวฎฺฎนกํ เมรยพีชวตฺถุํ ทเสฺสตุํ อารทฺธํฯ อาหารกิจฺจํ กโรนฺตานิ เอตานิ กสฺมา เอวํ ปริภุญฺชิตพฺพานีติ โจทนาปริหาราย เภสโชฺชทิสฺสํ ทเสฺสเนฺตน ตปฺปสเงฺคน  สพฺพานิปิ โอทิสฺสกานิ  เอกโต ทเสฺสตุํ ‘‘สตฺตวิธญฺหี’’ติอาทิ วุตฺตํ สมนฺตปาสาทิกายํ (ปารา. อฎฺฐ. ๒.๖๒๓)ฯ วินยสงฺคหปฺปกรเณ ปน ตํ น วุตฺตํ, ‘‘ปจฺฉาภตฺตโต ปฎฺฐาย สติ ปจฺจเยติ วุตฺตตฺตา ปฎิคฺคหิตเภสชฺชานิ ทุติยทิวสโต ปฎฺฐาย ปุเรภตฺตมฺปิ สติ ปจฺจเยว ปริภุญฺชิตพฺพานิ, น อาหารตฺถาย เภสชฺชตฺถาย ปฎิคฺคหิตตฺตา’’ติ วทนฺติฯ ติ มหาทฺวารสฺส วาตปานานญฺจ กวาฎผลเกสุฯ กสาเว ปกฺขิตฺตานิ ตานิ อตฺตโน สภาวํ ปริจฺจชนฺตีติ ติ วุตฺตํ, ฆุณปาณกาทิปริหารตฺถํ มเกฺขตพฺพานีติ อโตฺถฯ ติ ‘‘อิทานิ มยฺหํ อโชฺฌหรณียํ น ภวิสฺสติ, พาหิรปริโภคตฺถาย ภวิสฺสตี’’ติ จิตฺตํ อุปฺปาเทตีติ อโตฺถฯ เตเนวาห ติอาทิ, เอวํ ปริโภเค อนเปกฺขตาย ปฎิคฺคหณํ วิชหตีติ อธิปฺปาโยฯ เอวํ อเญฺญสุปิ กาลิเกสุ อนโชฺฌหริตุกามตาย สุทฺธจิเตฺตน พาหิรปริโภคตฺถาย นิยเมปิ ปฎิคฺคหณํ วิชหตีติ อิทมฺปิ วิสุํ เอกํ ปฎิคฺคหณวิชหนนฺติ ทฎฺฐพฺพํฯ</p>


<p>ติ เอตฺถ สุทฺธจิเตฺตน ทินฺนตฺตา สยมฺปิ อาหราเปตฺวา ปริภุญฺชิตุํ วฎฺฎติเยวฯ ติ ยถา อญฺญสฺส สนฺตกํ เอเกน ปฎิคฺคหิตํ สตฺตาหาติกฺกเมปิ นิสฺสคฺคิยํ น โหติ ปรสนฺตกภาวโต, เอวมิทมฺปิ อวิภตฺตตฺตา อุภยสาธารณมฺปิ วินิโพฺภคาภาวโต นิสฺสคฺคิยํ น โหตีติ อธิปฺปาโยฯ ติ ภิกฺขุนา ปฎิคฺคหิตตฺตา สตฺตาหาติกฺกเม ยสฺส กสฺสจิ ภิกฺขุโน ปริภุญฺชิตุํ น วฎฺฎติ ปฎิคฺคหิตสปฺปิอาทีนํ ปริโภคสฺส สตฺตาเหเนว ปริจฺฉินฺนตฺตาฯ ‘‘ตานิ ปฎิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานี’’ติ (ปารา. ๖๒๓) หิ วุตฺตํฯ</p>


<p>  ติ อิมินา เยน ปฎิคฺคหิตํ, เตน อโนฺตสตฺตาเหเยว ปรสฺส วิสฺสชฺชิตภาวํ ทเสฺสติฯ ติ ‘‘ปฐมํ ตาว อุภินฺนํ สาธารณตฺตา อนาปตฺติ วุตฺตา, อิทานิ ปน เอเกน อิตรสฺส วิสฺสฎฺฐภาวโต อุภยสาธารณตา นตฺถีติ วิภตฺตสทิสํ หุตฺวา ฐิตํ, ตสฺมา เอตฺถ ปฎิคฺคหิตสฺส สตฺตาหาติกฺกเม เอกสฺส อาปตฺติยา ภวิตพฺพ’’นฺติ มญฺญมาโน ‘‘กิํ ปฎิคฺคหณปจฺจยา ปฎิคฺคาหกสฺส อาปตฺติ, อุทาหุ ยสฺส สนฺตกํ ชาตํ, ตสฺสา’’ติ ปุจฺฉติฯ นิสฺสฎฺฐภาวโตเยว จ อิธ ‘‘อวิภตฺตภาวโต’’ติ การณํ อวตฺวา ติ วุตฺตํ, อิทญฺจ  วิสฺสฎฺฐาภาวโต อุภยสาธารณตํ ปหาย เอกสฺส สนฺตกํ โหนฺตมฺปิ เยน ปฎิคฺคหิตํ, ตโต อญฺญสฺส สนฺตกํ ชาตํ, ตสฺมา ปรสนฺตกปฎิคฺคหเณ วิย ปฎิคฺคาหกสฺส ปฎิคฺคหณปจฺจยา นตฺถิ อาปตฺตีติ ทสฺสนตฺถํ วุตฺตํ, น ปน ‘‘เยน ปฎิคฺคหิตํ, เตน วิสฺสชฺชิตตฺตา’’ติ วจนโต อวิสฺสชฺชิเต สติ อวิภเตฺตปิ สตฺตาหาติกฺกเม อาปตฺตีติ ทสฺสนตฺถํ อวิสฺสชฺชิเต อวิภตฺตภาวโตเยว อนาปตฺติยา สิทฺธตฺตาฯ สเจ ปน อิตโร เยน ปฎิคฺคหิตํ, ตเสฺสว อโนฺตสตฺตาเห อตฺตโน ภาคมฺปิ วิสฺสเชฺชติ, สตฺตาหาติกฺกเม สิยา อาปตฺติ เยน ปฎิคฺคหิตํ, ตเสฺสว สนฺตกภาวมาปนฺนตฺตาฯ ติ อิมินา ตสฺส สนฺตกภาเวปิ อเญฺญหิ ปฎิคฺคหิตสกสนฺตเก วิย เตน อปฺปฎิคฺคหิตภาวโต อนาปตฺตีติ ทีเปติ, อิมํ ปน อธิปฺปายํ อชานิตฺวา อิโต อญฺญถา คณฺฐิปทการาทีหิ ปปญฺจิตํ, น ตํ สารโต ปเจฺจตพฺพํ, อิทํ สารตฺถทีปนีวจนํ (สารตฺถ. ฎี. ๒.๖๒๕)ฯ</p>


<p>วิมติวิโนทนิยํ (วิ. วิ. ฎี. ๑.๖๒๕) ปน – ติ เอตฺถ ปาโฐ คฬิโต, เอวํ ปเนตฺถ ปาโฐ เวทิตโพฺพ – สเจ ทฺวินฺนํ  สนฺตกํ เอเกน ปฎิคฺคหิตํ อวิภตฺตํ โหติ, สตฺตาหาติกฺกเม ทฺวินฺนมฺปิ อนาปตฺติ, ปริภุญฺชิตุํ ปน น วฎฺฎตีติฯ อญฺญถา ปน สทฺทปฺปโยโคปิ น สงฺคหํ คจฺฉติ, ‘‘คณฺฐิปเทปิ จ อยเมว ปาโฐ ทสฺสิโต’’ติ สารตฺถทีปนิยํ (สารตฺถ. ฎี. ๒.๖๒๕) วุตฺตํฯ ติ อวิภตฺตตฺตา วุตฺตํฯ ติ อิทํ ‘‘สตฺตาหปรมํ สนฺนิธิการกํ ปริภุญฺชิตพฺพ’’นฺติ (ปารา. ๖๒๓) วจนโต วุตฺตํฯ ติ อิมินา อุปสมฺปนฺนสฺส ทานมฺปิ สนฺธาย ‘‘วิสฺสเชฺชตี’’ติ อิทํ วุตฺตนฺติ ทเสฺสติฯ อุปสมฺปนฺนสฺส นิรเปกฺขทินฺนวตฺถุมฺหิ ปฎิคฺคหณสฺส อวิคตเตฺตปิ สกสนฺตกตา วิคตาว โหติ, เตน นิสฺสคฺคิยํ น โหติฯ ‘‘อตฺตนาว ปฎิคฺคหิตตฺตํ สกสนฺตกตฺตญฺจา’’ติ อิเมหิ ทฺวีหิ การเณเหว นิสฺสคฺคิยํ โหติ, น เอเกนฯ อนุปสมฺปนฺนสฺส นิรเปกฺขทาเน ปน ตทุภยมฺปิ วิชหติ, ปริโภโคเปตฺถ วฎฺฎติ, น สาเปกฺขทาเน ทานลกฺขณาภาวโตฯ ‘‘วิสฺสชฺชตี’’ติ เอตสฺมิญฺจ ปาฬิปเท กสฺสจิ อทตฺวา อนเปกฺขตาย ฉฑฺฑนมฺปิ สงฺคหิตนฺติ เวทิตพฺพํฯ ติ อิทญฺจ ปฎิคฺคหณวิชหนวิธิทสฺสนตฺถเมว วุตฺตํฯ ปฎิคฺคหเณ หิ วิชหิเต ปุน ปฎิคฺคเหตฺวา ปริโภโค สยเมว วฎฺฎิสฺสติ, ตพฺพิชหนญฺจ วตฺถุโน สกสนฺตกตาปริจฺจาเคน โหตีติฯ เอเตน จ วตฺถุมฺหิ อโชฺฌหรณาเปกฺขาย สติ ปฎิคฺคหณวิสฺสชฺชนํ นาม วิสุํ น ลพฺภตีติ สิชฺฌติฯ อิตรถา หิ ‘‘ปฎิคฺคหเณ อนเปโกฺขว  ปฎิคฺคหณํ วิสฺสเชฺชตฺวา ปุน ปฎิคฺคเหตฺวา ภุญฺชตี’’ติ วตฺตพฺพํ สิยา, ติ อิมินา เอกสฺส สนฺตกํ อเญฺญน ปฎิคฺคหิตมฺปิ นิสฺสคฺคิยํ โหตีติ ทเสฺสติฯ นฺติ ‘‘ปุน คเหสฺสามี’’ติ อเปกฺขํ อกตฺวา สุทฺธจิเตฺตน ปริจตฺตตํ ปรามสติฯ นฺติ  นิสฺสคฺคิยมูลิกาหิ ปาจิตฺติยาทิอาปตฺตีหิ อนาปตฺติทสฺสนตฺถนฺติ อธิปฺปาโยฯ นฺติ เอตฺถ ปน นิสฺสฎฺฐปฎิลาภสฺส กายิกปริโภคาทีสุ ยา ทุกฺกฎาปตฺติ วุตฺตา, ตาย อนาปตฺติทสฺสนตฺถนฺติ อธิปฺปาโยฯ</p>


<p> เอวํ จตุกาลิกปจฺจยํ ทเสฺสตฺวา อิทานิ เตสุ วิเสสลกฺขณํ ทเสฺสโนฺต ติอาทิมาหฯ ตตฺถ อกปฺปิยภูมิยํ สหเสยฺยาปโหนเก เคเห วุตฺตํ สงฺฆิกํ วา ปุคฺคลิกํ วา ภิกฺขุสฺส, ภิกฺขุนิยา วา สนฺตกํ ยาวกาลิกํ ยามกาลิกญฺจ เอกรตฺตมฺปิ ฐปิตํ  นาม โหติ, ตตฺถ ปกฺกญฺจ  นาม โหติฯ สตฺตาหกาลิกํ ปน ยาวชีวิกญฺจ วฎฺฎติฯ ปฎิคฺคเหตฺวา เอกรตฺตํ วีตินามิตํ ปน ยํ กิญฺจิ ยาวกาลิกํ วา ยามกาลิกํ วา อโชฺฌหริตุกามตาย คณฺหนฺตสฺส ปริคฺคหเณ ตาว ทุกฺกฎํ, อโชฺฌหรโต ปน เอกเมกสฺมิํ อโชฺฌหาเร สนฺนิธิปจฺจยา ปาจิตฺติยํ โหตีติ อโตฺถฯ อิทานิ อญฺญมฺปิ วิเสสลกฺขณํ ทเสฺสโนฺต ติอาทิมาหฯ ตตฺถ ติ สํสฎฺฐรสานิฯ ทีฆกาลานิ วตฺถูนิ รสฺสกาเลน สํสฎฺฐานิ รสฺสกาลเมว อนุวตฺตนฺตีติ อาห ติฯ อิตเรสุปิ เอเสว นโยฯ ติอาทีสุ ตทหุปุเรภตฺตเมว วฎฺฎติ, น ตทหุปจฺฉาภตฺตํ, น รตฺติยํ, น ทุติยทิวสาทีสูติ อโตฺถฯ</p>


<p>กสฺมาติ เจ? ตทหุปฎิคฺคหิเตน ยาวกาลิเกน สํสฎฺฐตฺตาติฯ เอตฺถ จ ‘‘ยาวกาลิเกน สํสฎฺฐตฺตา’’ติ เอตฺตกเมว อวตฺวา ‘‘ตทหุปฎิคฺคหิเตนา’’ติ วิเสสนสฺส วุตฺตตฺตา ปุเรปฎิคฺคหิตยาวกาลิเกน สํสเฎฺฐ สติ ตทหุปุเรภตฺตมฺปิ น วฎฺฎติ, อนโชฺฌหรณียํ โหตีติ วิญฺญายติฯ นฺติ อิมินา สเจปิ สํสฎฺฐํ, อสมฺภินฺนรสํ เสสกาลิกตฺตยํ อตฺตโน อตฺตโน กาเล วฎฺฎตีติ ทเสฺสติ ฯ ติ เอตฺถ ‘‘ตทหุปฎิคฺคหิเตนา’’ติ ตติยนฺตวิเสสนปทํ อชฺฌาหริตพฺพํ, ปุพฺพวากฺยโต วา อนุวเตฺตตพฺพํฯ ตสฺส ผลํ วุตฺตนยเมวฯ</p>


<p>โปตฺถเกสุ  ปน ‘‘ยามกาลิเกน สํสฎฺฐํ ปน อิตรทฺวยํ ตทหุปฎิคฺคหิต’’นฺติ ทิสฺสติ, ตํ น สุนฺทรํฯ ยตฺถ นตฺถิ, ตเมว สุนฺทรํ, กสฺมา? ทุติยนฺตญฺหิ วิเสสนปทํ อิตรทฺวยํ วิเสเสติฯ ตโต ตทหุปฎิคฺคหิตเมว สตฺตาหกาลิกํ ยาวชีวิกญฺจ ยามกาลิเกน สํสเฎฺฐ สติ ยาว อรุณุคฺคมนา วฎฺฎติ, น ปุเรปฎิคฺคหิตานีติ อโตฺถ ภเวยฺย, โส น ยุโตฺตฯ กสฺมา? สตฺตาหกาลิกยาวชีวิกานํ อสนฺนิธิชนกตฺตา, ‘‘ทีฆกาลิกานิ รสฺสกาลิกํ อนุวตฺตนฺตี’’ติ อิมินา ลกฺขเณน วิรุทฺธตฺตา จ, ตสฺมา ตทหุปฎิคฺคหิตํ วา โหตุ ปุเรปฎิคฺคหิตํ วา, สตฺตาหกาลิกํ ยาวชีวิกญฺจ ตทหุปฎิคฺคหิเตน ยามกาลิเกน สํสฎฺฐตฺตา ยาว อรุณุคฺคมนา วฎฺฎตีติ อโตฺถ ยุโตฺต, เอวญฺจ อุปริ วกฺขมาเนน ‘‘สตฺตาหกาลิเกน ปน ตทหุปฎิคฺคหิเตน สทฺธิํ สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ สตฺตาหํ กปฺปตี’’ติ วจเนน สมํ ภเวยฺยฯ</p>


<p>อปิจ ‘‘ยามกาลิเกน สํสฎฺฐํ ปน อิตรทฺวยํ ตทหุ ยาว อรุณุคฺคมนา วฎฺฎตี’’ติ ปุพฺพปาเฐน ภวิตพฺพํ, ตํ เลขเกหิ อเญฺญสุ ปาเฐสุ ‘‘ตทหุปฎิคฺคหิต’’นฺติ วิชฺชมานํ ทิสฺวา, อิธ ตทหุปทโต ปฎิคฺคหิตปทํ คฬิตนฺติ มญฺญมาเนหิ ปกฺขิปิตฺวา ลิขิตํ ภเวยฺย, ‘‘ตทหู’’ติ อิทํ ปน ‘‘ยาว อรุณุคฺคมนา’’ติ ปทํ วิเสเสติ, เตน ยาว ตทหุอรุณุคฺคมนา วฎฺฎติ, น ทุติยาหาทิอรุณุคฺคมนาติ อตฺถํ ทเสฺสติฯ เตเนว อุปริปาเฐปิ ‘‘สตฺตาหกาลิเกน ปน ตทหุปฎิคฺคหิเตนา’’ติ รสฺสกาลิกตฺถปเทน ตุลฺยาธิกรณํ วิเสสนปทํ ตเมว วิเสเสติ, น ทีฆกาลิกตฺถํ ยาวชีวิกปทํ , ตสฺมา ‘‘ตทหุปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ สตฺตาหํ กปฺปตี’’ติ วุตฺตํฯ</p>


<p>ติอาทีสุปิ ‘‘ทฺวีหปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ ฉาหํ วฎฺฎติ, ตีหปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ ปญฺจาหํ วฎฺฎติ, จตูหปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ จตุราหํ วฎฺฎติ, ปญฺจาหปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ ตีหํ วฎฺฎติ, ฉาหปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ ทฺวีหํ วฎฺฎติ, สตฺตาหปฎิคฺคหิเตน สตฺตาหกาลิเกน สํสฎฺฐํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ ตทเหว วฎฺฎตี’’ติ  เอวํ สตฺตาหกาลิกเสฺสว อตีตทิวสํ ปริหาเปตฺวา เสสทิวสวเสน โยเชตพฺพํ, น ยาวชีวิกสฺสฯ น หิ ยาวชีวิกสฺส หาเปตโพฺพ อตีตทิวโส นาม อตฺถิ สติ ปจฺจเย ยาวชีวํ ปริภุญฺชิตพฺพโตฯ เตนาห ‘‘สตฺตาหกาลิกมฺปิ อตฺตนา สทฺธิํ สํสฎฺฐํ ยาวชีวิกํ อตฺตโน สภาวเญฺญว อุปเนตี’’ติฯ เกสุจิ โปตฺถเกสุ ‘‘ยามกาลิเกน สํสฎฺฐํ ปน อิตรทฺวยํ ตทหุปฎิคฺคหิต’’นฺติ ลิขิตํ ปาฐํ นิสฺสาย อิมสฺมิมฺปิ ปาเฐ ‘‘ตทหุปฎิคฺคหิตนฺติ อิทเมว อิจฺฉิตพฺพ’นฺติ มญฺญมานา ‘‘ปุเรปฎิคฺคหิต’’นฺติ ปาฐํ ปฎิกฺขิปนฺติฯ เกสุจิ ‘‘ปุเรภตฺตํ ปฎิคฺคหิตํ วา’’ติ ลิขนฺติ, ตํ สพฺพํ ยถาวุตฺตนยํ อมนสิกโรนฺตา วิพฺภนฺตจิตฺตา เอวํ กโรนฺตีติ ทฎฺฐพฺพํฯ</p>


<p>อิเมสุ  จตูสุ กาลิเกสุ ยาวกาลิกํ มชฺฌนฺหิกกาลาติกฺกเม, ยามกาลิกํ ปจฺฉิมยามาติกฺกเม, สตฺตาหกาลิกํ สตฺตาหาติกฺกเม ปริภุญฺชนฺตสฺส อาปตฺตีติ วุตฺตํฯ กตรสิกฺขาปเทน อาปตฺติ โหตีติ ปุจฺฉายมาห อิจฺจาทิฯ ตสฺสโตฺถ – ยาวกาลิกํ กาลาติกฺกเม ปริภุญฺชนฺตสฺส ‘‘โย ปน ภิกฺขุ วิกาเล ขาทนียํ วา โภชนียํ วา ขาเทยฺย วา ภุเญฺชยฺย วา, ปาจิตฺติย’’นฺติ อิมินา วิกาเลโภชนสิกฺขาปเทน (ปาจิ. ๒๔๘) อาปตฺติ โหติฯ ยามกาลิกํ ยามาติกฺกเม ปริภุญฺชนฺตสฺส ‘‘โย ปน ภิกฺขุ สนฺนิธิการกํ ขาทนียํ วา โภชนียํ วา ขาเทยฺย วา ภุเญฺชยฺย วา, ปาจิตฺติย’’นฺติ อิมินา สนฺนิธิสิกฺขาปเทน (ปาจิ. ๒๕๓) อาปตฺติ โหติฯ สตฺตาหกาลิกํ สตฺตาหาติกฺกเม ปริภุญฺชนฺตสฺส ‘‘ยานิ โข ปน ตานิ คิลานานํ ภิกฺขูนํ ปฎิสายนียานิ เภสชฺชานิ, เสยฺยถิทํ, สปฺปิ นวนีตํ เตลํ มธุ ผาณิตํ, ตานิ ปฎิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานิ, ตํ อติกฺกามยโต นิสฺสคฺคิยํ ปาจิตฺติย’’นฺติ อิมินา เภสชฺชสิกฺขาปเทน (ปารา. ๖๒๒) อาปตฺติ โหตีติฯ</p>


<p>อิมานิ จตฺตาริ กาลิกานิ เอกโต สํสฎฺฐานิ สมฺภินฺนรสานิ ปุริมปุริมกาลิกสฺส กาลวเสน ปริภุญฺชิตพฺพานีติ วุตฺตํฯ อสมฺภินฺนรสานิ เจ โหนฺติ, กถํ ปริภุญฺชิตพฺพานีติ อาห ติอาทิฯ ตสฺสโตฺถ สุวิเญฺญโยฺยวฯ</p>

</p>

</p>

</p>





