<h1>ฉพฺพีสติม ปริเจฺฉท</h1>
<h3>มริจวฎฺฎิกวิหารมโห</h3>
<ol>
<li>
เอกจฺฉตฺตํ  
กริตฺวาน, ลํการชฺชํ มหายโส;  
  
นานนฺตรํ สํวิทหิ, โยธานํ โส ยถารหํฯ  
</li>
  
<li>
เถรปุตฺตาภโย โยโธ, ทิยฺยมานํ น อิจฺฉิตํ;  
  
ปุจฺฉิโตว กิมตฺถนฺติ, ยุทฺธมตฺถีติ อพฺรวิฯ  
</li>
  
<li>
เอกรเชฺช กเต ยุทฺธํ, กินามตฺตีติ ปุจฺฉิโต;  
  
ยุทฺธํ กิเลส โจเรหิ, กริสฺสามิ สุทุชฺชยํฯ  
</li>
  
<li>
อิเจฺจว มาห ตํ ราชา, ปุนปฺปุนํ นิเสธยิ;  
  
ปุนปฺปุนํ โสยาจิตฺวา, รโญฺญนุญฺญาย ปพฺพชิฯ  
</li>
  
<li>
ปพฺพชิตฺวา จ กาเลน, อรหตฺตมปาปุณิ;  
  
ปญฺจขีณาสวสต-ปริวาเอรา อโหสิ จฯ  
</li>
  
<li>
ฉตฺตมงฺคล สตฺตาเห, คเต คตภโย’ ภโย;  
  
ราชา กตา ภิเสโกว, มหตา วิภเวน โสฯ  
</li>
  
<li>
ติสฺสวาปิ’มคา กีฬ-วิธินา สมลงฺก ตํ;  
  
กีฬิตุํ อภิสิตฺตานํ, จาริตฺตญฺจา นุรกฺขิตุํฯ  
</li>
  
<li>
รโญฺญ ปริจฺฉทํ สพฺพํ, อุปายนสตานิ จ;  
  
มริจวฎฺฎิวิหารสฺส, ฐานมฺหิ ฐปยิํสุ จฯ  
</li>
  
<li>
ตเตฺถว ถูปฐานมฺหิ, สธาตุํ กุนฺตมุตฺตมํ;  
  
ฐเปสุํ กุนฺตธรกา, อุชุกํ ราชมานุสาฯ  
</li>
  
<li>
สโหโรโธ มหาราชา, กีฬิตฺวา สลิเล ทิวา;  
  
สายมาหํ คมิสฺสาม, กุนฺตํ วเฑฺฒถ โภ’’อิติฯ  
</li>
  
<li>
จาเลตุํ ตํ น สกฺขิํสุ, กุนฺตํ ราชาธิการิกา;  
  
คนฺธามาลาหิ ปูเชสุํ, ราชเสนาสมาคตาฯ  
</li>
  
<li>
ราชา  
มหนฺตํ อเจฺฉรํ, ทิสฺวา ตํ หฎฺฐมานโส;  
  
วิธาย ตตฺถ อารกฺขํ, ปวิสิตฺวา ปุรํ ตโตฯ  
</li>
  
<li>
กุนฺตํ ปริกฺขิปาเปตฺวา, เจติยํ ตตฺถ การยิ;  
  
ถูปํ ปริกฺขิปาเปตฺวา, วิหารญฺจ อการยิฯ  
</li>
  
<li>
ตีหิ วเสฺสหิ นิฐาสิ, วิหาโร โส นริสฺสโร;  
  
สงฺฆํ สสนฺนิปาเตสิ, วิหรมหาการณาฯ  
</li>
  
<li>
ภิกฺขุนํ สตสหสฺสานิ, ตทา ภิกฺขุนิโย ปน;  
  
นวุติ จ สหสฺสานิ, อภวิํสุ สมาคตาฯ  
</li>
  
<li>
ตสฺมิํ สมาคเม สงฺฆํ, อิทมาก มหีปติ;  
  
‘‘สงฺฆํ ภเนฺต วิสริตฺวา, ภุญฺชิํ มริจวฎฺฎิกํฯ  
</li>
  
<li>
หเสฺส’ตํ ทณฺฑกมฺมํ เม, ภวตูติ อการยิ;  
  
สเจติยํ มริจวฎฺฎิ-วิหารํ สุมโนหรํฯ  
</li>
  
<li>
ปติคฺคณฺหาตุ ตํ สโงฺฆ, อิติ โส ทกฺขิโณทกํ;  
  
ปาติตฺวา ภิกฺขุสงฺฆสฺส, วิหารํ สุมโน อทาฯ  
</li>
  
<li>
วิหาเร ตํ สมนฺตาปิ, มหนฺตํ มณฺฑปํ สุภํ;  
  
กาเรตฺวา ตตฺถ สงฺฆสฺส, มหาทานํ ปวตฺตยิฯ  
</li>
  
<li>
ปาเท ปติฎฺฐาเปตฺวาปิ,  
  
ชเล อภยวาปิยา;  
  
กโต โส มณฺฑโป อาสิ,  
  
เสโส กาเส กถาวกาฯ  
</li>
  
<li>
สตฺตาหํ อนฺนปานาทิํ, ทตฺวาน มนุชาธิโป;  
  
อทา สามณกํ สพฺพํ, ปริกฺขารํ มหารหํฯ  
</li>
  
<li>
อหุ สตสหสฺสโคฺฆ, ปริกฺขาโร ส อาทิโก;  
  
อเนฺต สหสฺสคฺฆนโก, สพฺพ สโงฺฆ จ ตํลภิฯ  
</li>
  
<li>
ยุเทฺธ ทาเน จ สูเรน, สูรินา รตนตฺตเย;  
  
ปสนฺนามลจิเตฺตน, สาสนุโชต นตฺถินาฯ  
</li>
  
<li>
รญฺญา  
กตญฺญุนา เตน, ถูปการาปนาทิโต;  
  
วิหาร มหนนฺตานิ, ปูเชตุํ รตนตฺตยํฯ  
</li>
  
<li>
ปริจฺจตฺตธนาเน’ตฺถ, อนคฺฆานิ วิมุญฺจิย;  
  
เสสานิ โหนฺติ เอกาย, อูนวีสติโกฎิโยฯ  
</li>
  
<li>
โตคา ทสทฺธวิธ โทสวิทูสิตาปิ,  
  
ปญฺญาวิเสส สหิเตหิ ชเนหิ ปตฺตา;  
  
โหเนฺตว ปญฺจคุณโยค คหิตสารํ,  
  
อิจฺจสฺส สารคหเณ มติมายเตยฺยาติฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
มริจวฎฺฎิกวิหารมโหนาม  
</li>
  
ฉพฺพีสติโม ปริเจฺฉโทฯ  
</li>
  
  
  
  
  