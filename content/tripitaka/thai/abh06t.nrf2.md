<h1>๒. ทุติโย ปริเจฺฉโท</h1>
<h3>เจตสิกนิเทฺทโส</h3>
<ol>
<li>
จิตฺตานนฺตรมุทฺทิฎฺฐา  
, เย จ เจตสิกา มยา;  
  
เตสํ ทานิ กริสฺสามิ, วิภาชนมิโต ปรํฯ  
</li>
  
<p>ตตฺถ จิตฺตสมฺปยุตฺตา, จิเตฺต ภวา วา เจตสิกาฯ เตปิ จิตฺตํ วิย สารมฺมณโต เอกวิธา, สวิปากาวิปากโต ทุวิธา, กุสลากุสลาพฺยากตเภทโต ติวิธา, กามาวจราทิเภทโต จตุพฺพิธาฯ
</ol></p>


<p>ตตฺถ กามาวจรจิตฺตสมฺปยุตฺตา ฯ เตสุ กามาวจรปฐมมหากุสลจิตฺตสมฺปยุตฺตา ตาว นิยตา สรูเปน อาคตา เอกูนติํส ธมฺมา โหนฺติฯ เสยฺยถิทํ – ผโสฺส เวทนา สญฺญา เจตนา วิตโกฺก วิจาโร ปีติ จิเตฺตกคฺคตา สทฺธา สติ วีริยํ ปญฺญา ชีวิตินฺทฺริยํ อโลโภ อโทโส หิรี โอตฺตปฺปํ กายปฺปสฺสทฺธิ จิตฺตปฺปสฺสทฺธิ กายลหุตา จิตฺตลหุตา กายมุทุตา จิตฺตมุทุตา กายกมฺมญฺญตา จิตฺตกมฺมญฺญตา กายปาคุญฺญตา จิตฺตปาคุญฺญตา กายุชุกตา จิตฺตุชุกตาติฯ ปุน ฉโนฺท, อธิโมโกฺข, ตตฺรมชฺฌตฺตตา, มนสิกาโร จาติ จตฺตาโร นิยตเยวาปนกา โหนฺติฯ อิเมหิ จตูหิ เตตฺติํส โหนฺติ ฯ ปุน กรุณา มุทิตา กายทุจฺจริตวิรติ  วจีทุจฺจริตวิรติ มิจฺฉาชีววิรติ เจติ อิเม ปญฺจ อนิยตาฯ อิเม ปน กทาจิ อุปฺปชฺชนฺติฯ</p>


<p>อิเมสุ ปน กรุณามุทิตาวเสน ภาวนากาเล กรุณาปุพฺพภาโค วา มุทิตาปุพฺพภาโค วา เอตา อุปฺปชฺชนฺติ, น ปเนกโต อุปฺปชฺชนฺติฯ ยทา ปน อิมินา จิเตฺตน มิจฺฉากมฺมนฺตาทีหิ วิรมติ, ตทา สมฺมากมฺมนฺตาทีนิ ปริปูเรนฺติ, เอกา วิรติ อุปฺปชฺชติ, กรุณามุทิตาหิ สห, อญฺญมเญฺญน จ น อุปฺปชฺชนฺติฯ ตสฺมา เอเตสุ เอเกน สห จตุตฺติํเสว ธมฺมา โหนฺติฯ</p>


<ol>
<li>
อาทินา  
ปุญฺญจิเตฺตน, เตตฺติํส นิยตา มตา;  
  
กรุณามุทิเตเกน, จตุตฺติํส ภวนฺติ เตฯ  
</li>
  
<li>
กสฺมา ปเนตฺถ เมตฺตา จ, อุเปกฺขา จ น อุทฺธฎา;  
  
เยวาปนกธเมฺมสุ, ธมฺมราเชน สตฺถุนาฯ  
</li>
  
<li>
อพฺยาปาเทน เมตฺตาปิ, ตตฺรมชฺฌตฺตตาย จ;  
  
อุเปกฺขา คหิตา ยสฺมา, ตสฺมา น คหิตา อุโภฯ  
</li>
  
<li>
กสฺมา เยวาปนา ธมฺมา, พุเทฺธนาทิจฺจพนฺธุนา;  
  
สรูเปเนว สเพฺพเต, ปาฬิยํ น จ อุทฺธฎาฯ  
</li>
  
<li>
ยสฺมา อนิยตา เกจิ, ยสฺมา ราสิํ ภชนฺติ น;  
  
ยสฺมา จ ทุพฺพลา เกจิ, ตสฺมา วุตฺตา น ปาฬิยํฯ  
</li>
  
<li>
ฉนฺทาธิโมกฺขมุทิตา มนสิ จ กาโร,  
  
มชฺฌตฺตตา จ กรุณา วิรติตฺตยํ จ;  
  
ปุเญฺญสุ เตน นิยตานิยตา จ สเพฺพ,  
  
เยวาปนา มุนิวเรน น เจว วุตฺตาฯ  
</li>
  
<li>
กสฺมา ปเนตฺถ ผโสฺสว, ปฐมํ สมุทีริโต;  
  
ปฐมาภินิปาตตฺตา, จิตฺตสฺสารมฺมเณ กิรฯ  
</li>
  
<li>
ผุสิตฺวา  
  
ปน ผเสฺสน, เวทนาย จ เวทเย;  
  
สญฺชานาติ จ สญฺญาย, เจตนาย จ เจตเยฯ  
</li>
  
<li>
พลวปจฺจยตฺตา จ, สหชาตานเมว หิ;  
  
ผโสฺสว ปฐมํ วุโตฺต, ตสฺมา อิธ มเหสินาฯ  
</li>
  
<li>
อการณมิทํ สพฺพํ, จิตฺตานํ ตุ สเหว จ;  
  
เอกุปฺปาทาทิภาเวน, จิตฺตชานํ ปวตฺติโตฯ  
</li>
  
<li>
อยํ ตุ ปฐมุปฺปโนฺน, อยํ ปจฺฉาติ นตฺถิทํ;  
  
พลวปจฺจยเตฺตปิ, การณญฺจ น ทิสฺสติฯ  
</li>
  
<li>
เทสนากฺกมโต เจว, ปฐมํ สมุทีริโต;  
  
อิเจฺจวํ ปน วิเญฺญยฺยํ, วิญฺญุนา น วิเสสโตฯ  
</li>
  
<li>
น จ ปริเยสิตโพฺพยํ, ตสฺมา ปุพฺพาปรกฺกโม;  
  
วจนตฺถลกฺขณาทีหิ, ธมฺมา เอว วิชานตาฯ  
</li>
  
<p>ยสฺมา ปน อิเม ธมฺมา วจนตฺถลกฺขณาทีหิ วุจฺจมานา ปากฎา โหนฺติ สุวิเญฺญยฺยาว, ตสฺมา เตสํ วจนตฺถลกฺขณาทีนิ ปวกฺขามิฯ เสยฺยถิทํ – ผุสตีติ ฯ สฺวายํ ผุสนลกฺขโณ, สงฺฆฎฺฎนรโส, สนฺนิปาตปจฺจุปฎฺฐาโน, ผลเฎฺฐน เวทนาปจฺจุปฎฺฐาโน วา, อาปาถคตวิสยปทฎฺฐาโนฯ อยํ หิ อรูปธโมฺมปิ สมาโน อารมฺมเณสุ ผุสนากาเรเนว  ปวตฺตติ, โส ทฺวินฺนํ เมณฺฑานํ สนฺนิปาโต วิย ทฎฺฐโพฺพฯ
</ol></p>


<p>สุนฺทรํ มโนติ สุมโน, สุมนสฺส ภาโว โสมนสฺสํ, โสมนสฺสเมว เวทนา ฯ สา เวทยิตลกฺขณา, อิฎฺฐาการานุภวนรสา ราชา วิย สุโภชนรสํ, เจตสิกอสฺสาทปจฺจุปฎฺฐานา, ปสฺสทฺธิปทฎฺฐานาฯ</p>


<p>นีลาทิเภทํ  อารมฺมณํ สญฺชานาตีติ ฯ สา สญฺชานนลกฺขณา, ปจฺจาภิญฺญาณกรณรสา วฑฺฒกิสฺส อภิญฺญาณกรณมิว, ยถาคหิตนิมิตฺตวเสน อภินิเวสกรณปจฺจุปฎฺฐานา, ยโถปฎฺฐิตวิสยปทฎฺฐานาฯ</p>


<p>เจตยตีติ  ฯ สทฺธิํ อตฺตนา สมฺปยุตฺตธเมฺม อารมฺมเณ อภิสนฺทหตีติ อโตฺถฯ สา เจตยิตลกฺขณา, อายูหนรสา, สํวิทหนปจฺจุปฎฺฐานา สกกิจฺจปรกิจฺจสาธกา เชฎฺฐสิสฺสมหาวฑฺฒกิอาทโย วิยฯ</p>


<p>วิตเกฺกตีติ ฯ วิตกฺกนํ วา ฯ สฺวายํ อารมฺมเณ จิตฺตสฺส อภินิโรปนลกฺขโณ, อาหนนปริยาหนนรโส, อารมฺมเณ จิตฺตสฺส อานยนปจฺจุปฎฺฐาโนฯ</p>


<p>อารมฺมเณ เตน จิตฺตํ วิจรตีติ ฯ วิจรณํ วา ฯ อนุสญฺจรณนฺติ วุตฺตํ โหติฯ สฺวายํ อารมฺมณานุมชฺชนลกฺขโณ, ตตฺถ สหชาตานุโยชนรโส, จิตฺตสฺส อนุปพนฺธปจฺจุปฎฺฐาโนฯ</p>


<p>ปินยตีติ ฯ สา สมฺปิยายนลกฺขณา, กายจิตฺตปีณนรสา, ผรณรสา วา, โอทคฺยปจฺจุปฎฺฐานาฯ</p>


<p>จิตฺตสฺส เอกคฺคภาโว ฯ สมาธิเสฺสตํ นามํฯ โส อวิสารลกฺขโณ, อวิเกฺขปลกฺขโณ วา, สหชาตานํ สมฺปิณฺฑนรโส นฺหานิยจุณฺณานํ อุทกํ วิย, อุปสมปจฺจุปฎฺฐาโน, วิเสสโต สุขปทฎฺฐาโนฯ</p>


<p>สทฺทหนฺติ เอตาย, สยํ วา สทฺทหติ, สทฺทหนมตฺตเมว วา เอสาติ ฯ สา ปเนสา สทฺทหนลกฺขณา, ปสาทนรสา อุทกปฺปสาทกมณิ วิย, อกาลุสิยปจฺจุปฎฺฐานา, สเทฺธยฺยวตฺถุปทฎฺฐานาฯ</p>


<p>สรนฺติ  เอตาย, สยํ วา สรติ, สรณมตฺตเมว วา เอสาติ ฯ สา อปิลาปนลกฺขณา, อสโมฺมสรสา, อารกฺขปจฺจุปฎฺฐานา, ถิรสญฺญาปทฎฺฐานาฯ</p>


<p>วีรภาโว  ฯ วีรานํ วา กมฺมํ ฯ ตํ ปเนตํ อุสฺสาหนลกฺขณํ, สหชาตานํ อุปตฺถมฺภนรสํ, อสํสีทนภาวปจฺจุปฎฺฐานํ, สํเวคปทฎฺฐานํฯ</p>


<p>ปชานาตีติ  ฯ สา ปเนสา วิชานนลกฺขณา, วิสโยภาสนรสา ปทีโป วิย, อสโมฺมหปจฺจุปฎฺฐานา อรญฺญคตสุเทสโก วิยฯ</p>


<p>ชีวนฺติ เตน ตํสมฺปยุตฺตธมฺมาติ ฯ ตํ ปน อตฺตนา อวินิพฺภุตฺตานํ ธมฺมานํ อนุปาลนลกฺขณํ, เตสํ ปวตฺตนรสํ, เตสํเยว ฐปนปจฺจุปฎฺฐานํ, ยาปยิตพฺพธมฺมปทฎฺฐานํฯ สเนฺตปิ จ เตสํ อนุปาลนลกฺขณาทิมฺหิ วิธาเน อตฺถิกฺขเณเยว ตํ เต ธเมฺม อนุปาเลติ อุทกํ วิย อุปฺปลาทีนิ, ยถาสกํ ปจฺจยุปฺปเนฺนปิ จ ธเมฺม อนุปาเลติ ธาติ วิย กุมารํ, สยํปวตฺติตธมฺมสมฺพเนฺธเนว ปวตฺตติ นิยามโก วิย, น ภงฺคโต อุทฺธํ ปวตฺตยติ อตฺตโน จ ปวตฺตยิตพฺพานญฺจ อภาวา, น ภงฺคกฺขเณ ฐเปติ สยํ ภิชฺชมานตฺตา ขียมาโน วิย วตฺติเสฺนโหว ปทีปสิขนฺติฯ</p>


<p>น ลุพฺภนฺติ เตน, สยํ วา น ลุพฺภติ, อลุพฺภนมตฺตเมว วา ตนฺติ ฯ โส อารมฺมเณ จิตฺตสฺส อลคฺคภาวลกฺขโณ กมลทเล ชลพินฺทุ วิย, อปริคฺคหรโส มุตฺตภิกฺขุ วิย, อนลฺลีนภาวปจฺจุปฎฺฐาโน อสุจิมฺหิ ปติตปุริโส วิยฯ</p>


<p>น ทุสฺสนฺติ เตน, สยํ วา น ทุสฺสติ, อทุสฺสนมตฺตเมว วา ตนฺติ ฯ โส อจณฺฑิกฺกลกฺขโณ, อวิโรธลกฺขโณ วา อนุกูลมิโตฺต วิย, อาฆาตวินยนรโส, ปริฬาหวินยนรโส  วา จนฺทนํ วิย, โสมฺมภาวปจฺจุปฎฺฐาโน ปุณฺณจโนฺท วิยฯ</p>


<p>กายทุจฺจริตาทีหิ หิรียตีติ ฯ ลชฺชาเยตํ อธิวจนํฯ เตหิเยว โอตฺตปฺปตีติ ฯ ปาปโต อุเพฺพคเสฺสตํ อธิวจนํฯ ตตฺถ ปาปโต ชิคุจฺฉนลกฺขณา หิรี, โอตฺตาสลกฺขณํ โอตฺตปฺปํฯ อุโภปิ ปาปานํ อกรณรสา, ปาปโต สโงฺกจนปจฺจุปฎฺฐานา, อตฺตคารวปรคารวปทฎฺฐานาฯ อิเม ธมฺมา โลกปาลาติ ทฎฺฐพฺพาฯ</p>


<p>กายปสฺสมฺภนํ ฯ จิตฺตปสฺสมฺภนํ ติ เจตฺถ เวทนาทโย ตโย ขนฺธาฯ อุโภปิ ปเนตา เอกโต หุตฺวา กายจิตฺตทรถวูปสมลกฺขณา , กายจิตฺตทรถนิมฺมทนรสา, กายจิตฺตานํ อปริปฺผนฺทนสีติภาวปจฺจุปฎฺฐานา, กายจิตฺตปทฎฺฐานา, กายจิตฺตานํ อวูปสมตาอุทฺธจฺจาทิกิเลสปฺปฎิปกฺขภูตาติ เวทิตพฺพาฯ</p>


<p>กายลหุภาโว  ฯ จิตฺตลหุภาโว ฯ กายจิตฺตานํ ครุภาววูปสมลกฺขณา, กายจิตฺตครุภาวนิมฺมทนรสา, กายจิตฺตานํ อทนฺธตาปจฺจุปฎฺฐานา, กายจิตฺตปทฎฺฐานา, กายจิตฺตานํ ครุภาวกรถินมิทฺธาทิกิเลสปฺปฎิปกฺขภูตาติ เวทิตพฺพาฯ</p>


<p>กายมุทุภาโว ฯ จิตฺตมุทุภาโว ฯ กายจิตฺตานํ ถทฺธภาววูปสมลกฺขณา, กายจิตฺตานํ ถทฺธภาวนิมฺมทนรสา, อปฺปฎิฆาตปจฺจุปฎฺฐานา, กายจิตฺตปทฎฺฐานา, กายจิตฺตานํ ถทฺธภาวกรทิฎฺฐิมานาทิกิเลสปฺปฎิปกฺขภูตาติ เวทิตพฺพาฯ</p>


<p>กายกมฺมญฺญภาโว ฯ จิตฺตกมฺมญฺญภาโว ฯ กายจิตฺตานํ อกมฺมญฺญภาววูปสมลกฺขณา, กายจิตฺตานํ อกมฺมญฺญภาวนิมฺมทนรสา, กายจิตฺตานํ อารมฺมณกรณสมฺปตฺติปจฺจุปฎฺฐานา, กายจิตฺตปทฎฺฐานํ, กายจิตฺตานํ  อกมฺมญฺญภาวกรอวเสสนีวรณาทิกิเลสปฺปฎิปกฺขภูตาติ เวทิตพฺพาฯ</p>


<p>กายปาคุญฺญภาโว ฯ จิตฺตปาคุญฺญภาโว ฯ กายจิตฺตานํ อเคลญฺญภาวลกฺขณา, กายจิตฺตานํ เคลญฺญนิมฺมทนรสา, นิราทีนวปจฺจุปฎฺฐานา, กายจิตฺตปทฎฺฐานา, กายจิตฺตานํ เคลญฺญภาวกรอสฺสทฺธาทิกิเลสปฺปฎิปกฺขภูตาติ ทฎฺฐพฺพาฯ</p>


<p>กายสฺส อุชุกภาโว ฯ จิตฺตสฺส อุชุกภาโว ฯ กายจิตฺตานํ อกุฎิลภาวลกฺขณา, กายจิตฺตานํ อชฺชวลกฺขณา วา, กายจิตฺตานํ กุฎิลภาวนิมฺมทนรสา, อชิมฺหตาปจฺจุปฎฺฐานา, กายจิตฺตปทฎฺฐานา, กายจิตฺตานํ กุฎิลภาวกรมายาสาเฐยฺยาทิกิเลสปฺปฎิปกฺขภูตาติ ทฎฺฐพฺพาฯ</p>


<p>ติ กตฺตุกมฺยตาเยตํ อธิวจนํฯ ตสฺมา โส กตฺตุกมฺยตาลกฺขโณ ฉโนฺท, อารมฺมณปริเยสนรโส, อารมฺมเณน อตฺถิกตาปจฺจุปฎฺฐาโน, ตเทวสฺส ปทฎฺฐาโนฯ</p>


<p>อธิมุจฺจนํ  ฯ โส สนฺนิฎฺฐานลกฺขโณ, อสํสปฺปนรโส, นิจฺฉยปจฺจุปฎฺฐาโน, สนฺนิเฎฺฐยฺยธมฺมปทฎฺฐาโน, อารมฺมเณ นิจฺจลภาเวน อินฺทขีโล วิย ทฎฺฐโพฺพฯ</p>


<p>เตสุ  เตสุ ธเมฺมสุ มชฺฌตฺตภาโว ฯ สา จิตฺตเจตสิกานํ สมวาหิตลกฺขณา, อูนาธิกตานิวารณรสา, ปกฺขปาตุปเจฺฉทนรสา วา, มชฺฌตฺตภาวปจฺจุปฎฺฐานาฯ</p>


<p>กิริยา กาโร, มนสฺมิํ กาโร ฯ ปุริมมนโต วิสทิสํ มนํ กโรตีติ จ ฯ</p>


<p>สฺวายํ  อารมฺมณปฎิปาทโก, วีถิปฎิปาทโก, ชวนปฎิปาทโกติ ติปฺปกาโรฯ ตตฺถ  มนสฺมิํ กาโร มนสิกาโรฯ โส สารณลกฺขโณ, สมฺปยุตฺตานํ อารมฺมเณ สํโยชนรโส, อารมฺมณาภิมุขภาวปจฺจุปฎฺฐาโน, อารมฺมณปทฎฺฐาโน, สงฺขารกฺขนฺธปริยาปโนฺน อารมฺมณปฎิปาทกเตฺตน สมฺปยุตฺตานํ สารถี วิย ทฎฺฐโพฺพฯ ติ ปญฺจทฺวาราวชฺชนเสฺสตํ อธิวจนํ, ติ มโนทฺวาราวชฺชนเสฺสตํ อธิวจนํ, น เต อิธ อธิเปฺปตาฯ</p>


<p>ติ ปรทุเกฺข สติ สาธูนํ หทยกมฺปนํ กโรตีติ  กินาติ วินาเสติ วา ปรทุกฺขนฺติ ฯ สา ปรทุกฺขาปนยนาการปฺปวตฺติลกฺขณา, ปรทุกฺขาสหนรสา, อวิหิํสาปจฺจุปฎฺฐานา, ทุกฺขาภิภูตานํ อนาถภาวทสฺสนปทฎฺฐานาฯ</p>


<p>โมทนฺติ ตาย, สยํ วา โมทตีติ ฯ สา ปโมทนลกฺขณา, อนิสฺสายนรสา, อรติวิฆาตปจฺจุปฎฺฐานา, สตฺตานํ สมฺปตฺติทสฺสนปทฎฺฐานาฯ เกจิ ปน เมตฺตุเปกฺขาโยปิ อนิยเต อิจฺฉนฺติ, ตํ น คเหตพฺพํฯ อตฺถโต หิ อโทโส เอว เมตฺตา, ตตฺรมชฺฌตฺตุเปกฺขาเยว อุเปกฺขาติฯ</p>


<p>กายทุจฺจริตโต วิรติ ฯ เอเสว นโย เสเสสุปิ ทฺวีสุฯ ลกฺขณาทิโต ปน เอตา ติโสฺสปิ วิรติโย กายทุจฺจริตาทิวตฺถูนํ อวีติกฺกมลกฺขณา, กายทุจฺจริตาทิวตฺถุโต สโงฺกจนรสา, อกิริยปจฺจุปฎฺฐานา, สทฺธาหิริโอตฺตปฺปอปฺปิจฺฉตาทิคุณปทฎฺฐานาฯ เกจิ ปน อิมาสุ เอเกกํ นิยตํ วิรติํ อิจฺฉนฺติฯ เอวํ กามาวจรปฐมมหากุสลจิเตฺตน อิเม เตตฺติํส วา จตุตฺติํส วา ธมฺมา สมฺปโยคํ คจฺฉนฺตีติ เวทิตพฺพาฯ</p>


<p>ยถา    จ ปฐเมน, เอวํ ทุติยจิเตฺตนาปิฯ สสงฺขารภาวมตฺตเมว หิ เอตฺถ วิเสโสฯ ปุน ตติเยน ญาณวิปฺปโยคโต ฐเปตฺวา อโมหํ อวเสสา ทฺวตฺติํส วา เตตฺติํส วา เวทิตพฺพาฯ ตถา จตุเตฺถนาปิ สสงฺขารภาวมตฺตเมว วิเสโส, ปฐเม วุเตฺตสุ ปน ฐเปตฺวา ปีติํ อวเสสา ปญฺจเมน สมฺปโยคํ คจฺฉนฺติฯ โสมนสฺสฎฺฐาเน เจตฺถ อุเปกฺขาเวทนา ปวิฎฺฐาฯ สา ปน อิฎฺฐานิฎฺฐวิปรีตานุภวนลกฺขณา, ปกฺขปาตุปเจฺฉทนรสาฯ ยถา จ ปญฺจเมน, เอวํ ฉเฎฺฐนาปิฯ สสงฺขารมตฺตเมว โหติ วิเสโสฯ สตฺตเมน ปน ฐเปตฺวา ปญฺญํ อวเสสา เอกติํส วา ทฺวตฺติํส วา ธมฺมา โหนฺติ, ตถา อฎฺฐเมนาปิฯ สสงฺขารมตฺตเมว วิเสโสฯ เอวํ ตาว กามาวจรกุสลเจตสิกา เวทิตพฺพาฯ</p>


<ol>
<li>
อุเปกฺขายุตฺตจิเตฺตสุ, น ทุกฺขสุขปีติโย;  
  
ชายเนฺตว วิสุํ ปญฺจ, กรุณามุทิตาทโยฯ  
</li>
  
<p>อวเสเสสุ ปน รูปาวจรจิตฺตสมฺปยุตฺตา  ตตฺถ ปฐมจิตฺตสมฺปยุตฺตา ตาว กามาวจรปฐมจิเตฺต วุเตฺตสุ ฐเปตฺวา วิรติตฺตยํ อวเสสา เวทิตพฺพาฯ วิรติโย ปน กามาวจรกุสลโลกุตฺตเรเสฺวว อุปฺปชฺชนฺติ, น อเญฺญสุฯ ทุติเยน วิตกฺกวชฺชา ทฺวตฺติํส วา เตตฺติํส วาฯ ตติเยน วิจารวชฺชา เอกติํส วา ทฺวตฺติํส วาฯ จตุเตฺถน ตโต ปีติวชฺชา ติํส วา เอกติํส วาฯ ปญฺจเมน ตโต กรุณามุทิตาวชฺชา ติํส โหนฺติ, โสมนสฺสฎฺฐาเน อุเปกฺขา ปวิฎฺฐาฯ เอวํ รูปาวจรกุสลเจตสิกา เวทิตพฺพาฯ
</ol></p>


<p>อรูปาวจรจิตฺตสมฺปยุตฺตา  เต ปน รูปาวจรปญฺจเม วุตฺตนเยน เวทิตพฺพาฯ อรูปาวจรภาโวเวตฺถ วิเสโสฯ</p>


<p>โลกุตฺตรจิตฺตสมฺปยุตฺตา   เต ปน ปฐมชฺฌานิเก มคฺคจิเตฺต ปฐมรูปาวจรจิเตฺต วุตฺตนเยน ทุติยชฺฌานิกาทิเภเทปิ มคฺคจิเตฺต ทุติยรูปาวจรจิตฺตาทีสุ วุตฺตนเยเนว เวทิตพฺพาฯ กรุณามุทิตานมภาโว จ นิยตวิรติภาโว จ โลกุตฺตรภาโว เจตฺถ วิเสโสฯ เอวํ ตาว กุสลจิตฺตสมฺปยุตฺตเจตสิกา เวทิตพฺพาฯ</p>


<p> ปน  ภูมิโต เอกวิธา กามาวจราเยว, เตสุ โลภมูลปฐมากุสลจิตฺตสมฺปยุตฺตา  ตาว นิยตา สรูเปนาคตา ปนฺนรส, เยวาปนกา นิยตา จตฺตาโรติ  เอกูนวีสติ โหนฺติฯ อนิยตา ฉ เยวาปนกาติ สเพฺพ ปญฺจวีสติ โหนฺติฯ เสยฺยถิทํ – ผโสฺส โสมนสฺสเวทนา สญฺญา เจตนา วิตโกฺก วิจาโร ปีติ จิตฺตเสฺสกคฺคตา วีริยํ ชีวิตํ อหิริกํ อโนตฺตปฺปํ โลโภ โมโห มิจฺฉาทิฎฺฐีติ อิเม สรูเปนาคตา ปนฺนรส, ฉโนฺท อธิโมโกฺข อุทฺธจฺจํ มนสิกาโรติ อิเม จตฺตาโร นิยตเยวาปนกา, อิเม ปน ปฎิปาฎิยา ทสสุ จิเตฺตสุ นิยตา โหนฺติ, มาโน อิสฺสา มจฺฉริยํ กุกฺกุจฺจํ ถินมิทฺธนฺติ อิเม ฉเยว อนิยตเยวาปนกาฯ</p>


<ol>
<li>
เอวํ เยวาปนา สเพฺพ, นิยตานิยตา ทส;  
  
นิทฺทิฎฺฐา ปาปจิเตฺตสุ, หตปาเปน ตาทินาฯ  
</li>
  
<p>ตตฺถ ติ อกุสลจิตฺตสหชาโต ผโสฺสฯ เอส นโย เสเสสุปิฯ น หิรียตีติ อหิริโก, อหิริกสฺส ภาโว ฯ กายทุจฺจริตาทีหิ โอตฺตปฺปตีติ โอตฺตปฺปํ, น โอตฺตปฺปํ ฯ ตตฺถ กายทุจฺจริตาทีหิ อชิคุจฺฉนลกฺขณํ, อลชฺชาลกฺขณํ วา อหิริกํ, อโนตฺตปฺปํ เตเหว อสารชฺชนลกฺขณํ, อนุตฺตาสลกฺขณํ วาฯ
</ol></p>


<p>ลุพฺภนฺติ  เตน, สยํ วา ลุพฺภติ, ลุพฺภนมตฺตเมว วา ตนฺติ ฯ โส อารมฺมณคหณลกฺขโณ มกฺกฎาเลโป วิย, อภิสงฺครโส ตตฺตกปาเล ปกฺขิตฺตมํสเปสิ วิย, อปริจฺจาคปจฺจุปฎฺฐาโน เตลญฺชนราโค วิย, สํโยชนิเยสุ ธเมฺมสุ อสฺสาททสฺสนปทฎฺฐาโนฯ</p>


<p>มุยฺหนฺติ เตน, สยํ วา มุยฺหติ, มุยฺหนมตฺตเมว วา ตนฺติ ฯ โส จิตฺตสฺส อนฺธภาวลกฺขโณ, อญฺญาณลกฺขโณ วา, อสมฺปฎิเวธรโส, อารมฺมณสภาวจฺฉาทนรโส วา, อนฺธการปจฺจุปฎฺฐาโน, อโยนิโสมนสิการปทฎฺฐาโนฯ</p>


<p>มิจฺฉา ปสฺสนฺติ ตาย, สยํ วา มิจฺฉา ปสฺสติ, มิจฺฉาทสฺสนมตฺตเมว วา เอสาติ ฯ สา อโยนิโสอภินิเวสลกฺขณา, ปรามาสรสา, มิจฺฉาภินิเวสปจฺจุปฎฺฐานา, อริยานํ อทสฺสนกามตาทิปทฎฺฐานาฯ</p>


<p>อุทฺธตภาโว  ฯ ตํ อวูปสมลกฺขณํ วาตาภิฆาตจลชลํ วิย, อนวฎฺฐานรสํ วาตาภิฆาตจลธชปฎากา วิย, ภนฺตตฺตปจฺจุปฎฺฐานํ ปาสาณาภิฆาตสมุทฺธตภสฺมํ วิย, อโยนิโสมนสิการปทฎฺฐานํฯ</p>


<p>มญฺญตีติ  ฯ โส อุณฺณติลกฺขโณ, สมฺปคฺคหณรโส, เกตุกมฺยตาปจฺจุปฎฺฐาโน, ทิฎฺฐิวิปฺปยุตฺตโลภปทฎฺฐาโนฯ</p>


<p>อิสฺสตีติ ฯ สา ปรสมฺปตฺตีนํ อุสูยนลกฺขณา, ตเตฺถว อนภิรติรสา, ตโต วิมุขภาวปจฺจุปฎฺฐานา, ปรสมฺปตฺติปทฎฺฐานาฯ</p>


<p>มจฺฉรภาโว ฯ ตํ อตฺตโน สมฺปตฺตีนํ นิคุหณลกฺขณํ, ตาสํเยว ปเรหิ สาธารณภาวอกฺขมนรสํ, สโงฺกจนปจฺจุปฎฺฐานํ, อตฺตสมฺปตฺติปทฎฺฐานํฯ</p>


<p>กุจฺฉิตํ  กตํ กุกตํ, ตสฺส ภาโว ฯ ตํ ปจฺฉานุตาปลกฺขณํ, กตากตานุโสจนรสํ, วิปฺปฎิสารปจฺจุปฎฺฐานํ, กตากตปทฎฺฐานํฯ</p>


<p>ถินตา ฯ มิทฺธตา ฯ อนุสฺสาหนสํสีทนตา, อสตฺติวิฆาโต จาติ อโตฺถฯ ถินญฺจ มิทฺธญฺจ ถินมิทฺธํฯ ตตฺถ ถินํ อนุสฺสาหนลกฺขณํ, วีริยวิโนทนรสํ, สํสีทนภาวปจฺจุปฎฺฐานํฯ มิทฺธํ อกมฺมญฺญตาลกฺขณํ, โอนหนรสํ, ลีนตาปจฺจุปฎฺฐานํ, อุภยมฺปิ อโยนิโสมนสิการปทฎฺฐานํฯ เสสา กุสเล วุตฺตนเยน เวทิตพฺพาฯ</p>


<p>เอตฺถ ปน วิตกฺกวีริยสมาธีนํ มิจฺฉาสงฺกปฺปมิจฺฉาวายามมิจฺฉาสมาธโย วิเสสกาฯ อิติ อิเม เอกูนวีสติ เจตสิกา ปฐมากุสลจิเตฺตน สมฺปโยคํ คจฺฉนฺตีติ เวทิตพฺพาฯ ยถา จ ปฐเมน, เอวํ ทุติเยนาปิฯ สสงฺขารภาโว เจตฺถ ถินมิทฺธสฺส นิยตภาโว จ วิเสโสฯ ตติเยน ปฐเม วุเตฺตสุ ฐเปตฺวา ทิฎฺฐิํ เสสา อฎฺฐารส เวทิตพฺพาฯ มาโน ปเนตฺถ อนิยโต โหติ, ทิฎฺฐิยา สห น อุปฺปชฺชตีติฯ จตุเตฺถน ทุติเย วุเตฺตสุ ฐเปตฺวา ทิฎฺฐิํ อวเสสา เวทิตพฺพาฯ เอตฺถาปิ จ มาโน อนิยโต โหติฯ ปญฺจเมน ปฐเม วุเตฺตสุ ฐเปตฺวา ปีติํ อวเสสา สมฺปโยคํ คจฺฉนฺตีติฯ โสมนสฺสฎฺฐาเน ปเนตฺถ อุเปกฺขา ปวิฎฺฐาฯ ฉเฎฺฐนาปิ ปญฺจเม วุตฺตสทิสา เอวฯ สสงฺขารตา , ถินมิทฺธสฺส นิยตภาโว จ วิเสโสฯ สตฺตเมน ปญฺจเม วุเตฺตสุ ฐเปตฺวา ทิฎฺฐิํ อวเสสา เวทิตพฺพาฯ มาโน ปเนตฺถ อนิยโตฯ อฎฺฐเมน ฉเฎฺฐ วุเตฺตสุ ฐเปตฺวา ทิฎฺฐิํ อวเสสา เวทิตพฺพาฯ เอตฺถาปิ มาโน  อนิยโต โหติฯ เอวํ  เวทิตพฺพาฯ</p>


<p>โทมนสฺสสหคเตสุ ปฎิฆสมฺปยุเตฺตสุ โทสมูเลสุ ทฺวีสุ ปฐเมน อสงฺขาริเกน สมฺปยุตฺตา นิยตา สรูเปนาคตา  เตรสฯ เสยฺยถิทํ – ผโสฺส โทมนสฺสเวทนา สญฺญา เจตนา จิเตฺตกคฺคตา วิตโกฺก วิจาโร วีริยํ ชีวิตํ อหิริกํ อโนตฺตปฺปํ โทโส โมโห เจติ อิเม เตรส ธมฺมา ฉนฺทาทีหิ จตูหิ นิยตเยวาปนเกหิ สตฺตรส โหนฺติ อิสฺสามจฺฉริยกุกฺกุเจฺจสุ อนิยเตสุ ตีสุ เอเกน สห อฎฺฐารส โหนฺติ, เอเตปิ ตโย น เอกโต อุปฺปชฺชนฺติฯ</p>


<p>ตตฺถ ทุฎฺฐุ มโนติ ทุมโน, ทุมนสฺส ภาโว โทมนสฺสํ, โทมนสฺสเวทนาเยตํ อธิวจนํฯ เตน สหคตํ โทมนสฺสสหคตํฯ ตํ อนิฎฺฐารมฺมณานุภวนลกฺขณํ, อนิฎฺฐาการสโมฺภครสํ, เจตสิกาพาธปจฺจุปฎฺฐานํ, เอกเนฺตเนว หทยวตฺถุปทฎฺฐานํฯ</p>


<p>ทุสฺสนฺติ เตน, สยํ วา ทุสฺสติ, ทุสฺสนมตฺตเมว วา ตนฺติ ฯ โส จณฺฑิกฺกลกฺขโณ ปหตาสีวิโส วิย, วิสปฺปนรโส วิสนิปาโต วิย, อตฺตโน นิสฺสยทหนรโส วา ทาวคฺคิ วิย, ทุสฺสนปจฺจุปฎฺฐาโน ลโทฺธกาโส วิย สปโตฺต, อาฆาตวตฺถุปทฎฺฐาโนฯ อวเสสา เหฎฺฐา วุตฺตปฺปการาวฯ อิติ อิเม สตฺตรส วา อฎฺฐารส วา นวเมน สมฺปโยคํ คจฺฉนฺตีติ เวทิตพฺพาฯ ยถา จ นวเมน, เอวํ ทสเมนาปิฯ สสงฺขารตา, ปเนตฺถ ถินมิทฺธสมฺภโว จ วิเสโสฯ</p>


<p>ทฺวีสุ ปน โมหมูเลสุ วิจิกิจฺฉาสมฺปยุเตฺตน เอกาทสเมน สมฺปยุตฺตา ตาว ผโสฺส อุเปกฺขาเวทนา สญฺญา เจตนา วิตโกฺก วิจาโร วีริยํ ชีวิตํ จิตฺตฎฺฐิติ อหิริกํ อโนตฺตปฺปํ โมโห วิจิกิจฺฉาติ สรูเปนาคตา เตรส, อุทฺธจฺจํ มนสิกาโรติ เทฺว เยวาปนกา นิยตาฯ เตหิ สทฺธิํ ปนฺนรส โหนฺติฯ</p>


<p>ตตฺถ  ปวตฺตฎฺฐิติมตฺตา เอกคฺคตาฯ วิคตา จิกิจฺฉาติ ฯ สภาวํ วิจินโนฺต  เอตาย กิจฺฉติ กิลมตีติ ฯ สา สํสยลกฺขณา, กมฺปนรสา, อนิจฺฉยปจฺจุปฎฺฐานา, อโยนิโสมนสิการปทฎฺฐานาฯ เสสา วุตฺตนยา เอวฯ</p>


<p>ทฺวาทสเมน อุทฺธจฺจสมฺปยุเตฺตน สมฺปยุตฺตา สรูเปนาคตา  วิจิกิจฺฉาสหคเต วุเตฺตสุ วิจิกิจฺฉาหีนา อุทฺธจฺจํ สรูเปน อาคตํ, ตสฺมา เตรเสว โหนฺติฯ วิจิกิจฺฉาย อภาเวน ปเนตฺถ อธิโมโกฺข อุปฺปชฺชติ, เตน สทฺธิํ จุทฺทส โหนฺติฯ อธิโมกฺขสมฺภวโต สมาธิ พลวา โหติ, อธิโมกฺขมนสิการา เทฺว เยวาปนกา, เตหิ สห ปนฺนรเสว โหนฺติฯ เอวํ ตาว อกุสลเจตสิกา เวทิตพฺพาฯ</p>


<p>อิทานิ  วุจฺจนฺติ, อพฺยากตา ปน ทุวิธา วิปากกิริยเภทโตฯ ตตฺถ  กุสลา วิย ภูมิวเสน จตุพฺพิธา กามาวจรํ รูปาวจรํ อรูปาวจรํ โลกุตฺตรเญฺจติฯ ตตฺถ กามาวจรวิปากา สเหตุกาเหตุกวเสน ทุวิธาฯ ตตฺถ สเหตุกวิปากสมฺปยุตฺตา ฯ เต สเหตุกกามาวจรกุสลสมฺปยุตฺตสทิสาฯ ยา ปน กรุณามุทิตา อนิยตา, ตา สตฺตารมฺมณตฺตา วิปาเกสุ นุปฺปชฺชนฺติฯ กามาวจรวิปากานํ เอกนฺตปริตฺตารมฺมณตฺตา วิรติโย ปเนตฺถ เอกนฺตกุสลตฺตา น ลพฺภนฺติฯ  ‘‘ปญฺจ สิกฺขาปทา กุสลาเยวา’’ติ หิ วุตฺตํฯ เอวํ กามาวจรสเหตุกวิปากเจตสิกา เวทิตพฺพาฯ</p>


<ol>
<li>
เตตฺติํสาทิทฺวเย ธมฺมา, ทฺวตฺติํเสว ตโต ปเร;  
  
พาตฺติํส ปญฺจเม ฉเฎฺฐ, เอกติํส ตโต ปเรฯ  
</li>
  
<p>อเหตุกจิตฺตสมฺปยุตฺตา  ปน ฯ เตสุ จกฺขุวิญฺญาณสมฺปยุตฺตา ตาว ผโสฺส อุเปกฺขาเวทนา สญฺญา เจตนา ชีวิตํ จิตฺตฎฺฐิตีติ สรูเปนาคตา ฉ, มนสิกาเรน จ สตฺต โหนฺติฯ โสตฆานชิวฺหากายวิญฺญาณสมฺปยุตฺตาปิ สตฺต สเตฺตว เจตสิกาฯ ตตฺถ กายวิญฺญาณสมฺปยุเตฺตสุ ปน อุเปกฺขาฐาเน สุขเวทนา ปวิฎฺฐาฯ สา กายิกสาตลกฺขณา, ปีณนรสา, เสสา วุตฺตนยา เอวฯ
</ol></p>


<ol>
<li>
อิฎฺฐารมฺมณโยคสฺมิํ, จกฺขุวิญฺญาณกาทิสุ;  
  
สติ กสฺมา อุเปกฺขาว, วุตฺตา จตูสุ สตฺถุนาฯ  
</li>
  
<li>
อุปาทาย  
จ รูเปน, อุปาทารูปเก ปน;  
  
สงฺฆฎฺฎนานิฆํสสฺส, ทุพฺพลตฺตาติ ทีปเยฯ  
</li>
  
<li>
ปสาทํ ปนติกฺกมฺม, กูฎํว ปิจุปิณฺฑกํ;  
  
ภูตรูเปน ภูตานํ, ฆฎฺฎนาย สุขาทิกํฯ  
</li>
  
<p>ตสฺมา  กายวิญฺญาณํ สุขาทิสมฺปยุตฺตนฺติ เวทิตพฺพํฯ มโนธาตุนา สมฺปยุตฺตา สรูเปนาคตา จกฺขุวิญฺญาเณน สทฺธิํ วุตฺตา ฉ, วิตกฺกวิจาเรหิ สห อฎฺฐ, อธิโมกฺขมนสิกาเรหิ ทฺวีหิ เยวาปนเกหิ ทส ธมฺมา โหนฺติฯ ตถา มโนวิญฺญาณธาตุอุเปกฺขาสหคเตนฯ โสมนสฺสสหคเตน ปีติอธิกา เวทนาปริวตฺตนญฺจ นานตฺตํฯ ตสฺมาเวตฺถ เอกาทส ธมฺมา โหนฺติฯ เอวํ อเหตุกาปิ กามาวจรวิปากเจตสิกา เวทิตพฺพาฯ
</ol></p>


<p>รูปาวจรวิปากจิตฺตสมฺปยุตฺตา ปน ฯ อรูปาวจรวิปากจิตฺตสมฺปยุตฺตา ฯ เต สเพฺพปิ อตฺตโน อตฺตโน กุสลจิตฺตสมฺปยุตฺตเจตสิเกหิ สทิสาเยวาติฯ</p>


<p>โลกุตฺตรวิปากจิตฺตสมฺปยุตฺตา  ฯ เต สเพฺพ เตสํเยว โลกุตฺตรวิปากจิตฺตานํ สทิสา กุสลจิตฺตสมฺปยุเตฺตหิ เจตสิเกหิ สทิสาฯ เอวํ รูปาวจรารูปาวจรโลกุตฺตรวิปากเจตสิกา เวทิตพฺพาฯ</p>


<p>อกุสลวิปากจิตฺตสมฺปยุตฺตา ปน  นามฯ เต ปน กุสลวิปากาเหตุกจิเตฺตสุ จกฺขุวิญฺญาณาทีสุ วุตฺตเจตสิกสทิสาฯ เอตฺถ ปน กายวิญฺญาเณ ทุกฺขเวทนา ปวิฎฺฐาฯ สา กายิกาพาธลกฺขณาฯ เสสา วุตฺตนยาเยวาติฯ เอวํ ฉตฺติํส วิปากจิตฺตสมฺปยุตฺตเจตสิกา เวทิตพฺพาฯ</p>


<p>กิริยาพฺยากตา จ เจตสิกา ภูมิโต ติวิธา โหนฺติ กามาวจรา รูปาวจรา อรูปาวจราติฯ ตตฺถ  สเหตุกาเหตุกโต ทุวิธา โหนฺติฯ เตสุ สเหตุกกิริยจิตฺตสมฺปยุตฺตา  เต ปน อฎฺฐหิ กามาวจรกุสลจิตฺตสมฺปยุเตฺตหิ สมานา ฐเปตฺวา วิรติตฺตยํ อนิยตเยวาปนเกสุ กรุณามุทิตาเยว อุปฺปชฺชนฺติฯ อเหตุกกิริยจิตฺตสมฺปยุตฺตา  เต กุสลวิปากาเหตุกมโนธาตุมโนวิญฺญาณธาตุจิตฺตสมฺปยุเตฺตหิ สมานาฯ มโนวิญฺญาณธาตุทฺวเย  ปน วีริยินฺทฺริยํ อธิกํฯ วีริยินฺทฺริยสมฺภวโต ปเนตฺถ พลปฺปโตฺต สมาธิ โหติฯ หสิตุปฺปาทจิเตฺตน สมฺปยุตฺตา ทฺวาทส ธมฺมา โหนฺติ ปีติยา สหฯ อยเมตฺถ วิเสโสฯ</p>


<p>รูปาวจรกิริยจิตฺตสมฺปยุตฺตา ปน ฯ อรูปาวจรกิริยจิตฺตสมฺปยุตฺตา ฯ เต สเพฺพปิ สกสกภูมิกุสลจิตฺตสมฺปยุเตฺตหิ สมานาติฯ เอวํ วีสติ กิริยจิตฺตสมฺปยุตฺตา จ เจตสิกา เวทิตพฺพาฯ</p>


<p>เอตฺตาวตา   กุสลากุสลวิปากกิริยเภทภิเนฺนน เอกูนนวุติยา จิเตฺตน สมฺปยุตฺตา เจตสิกา นิทฺทิฎฺฐา โหนฺติฯ</p>


<ol>
<li>
กุสลากุสเลหิ วิปากกฺริยา-  
  
หทเยหิ ยุตา ปน เจตสิกา;  
  
สกลาปิ จ สาธุ มยา กถิตา,  
  
สุคเตน มหามุนินา กถิตาฯ  
</li>
  
<li>
อวคจฺฉติ โย อิมํ อนุนํ,  
  
ปรมํ ตสฺส สมนฺตโต มติ;  
  
อภิธมฺมนเย ทูราสเท,  
  
อติคมฺภีรฐาเน วิชมฺภเตฯ  
</li>
  
อิติ อภิธมฺมาวตาเร เจตสิกนิเทฺทโส นาม  
</li>
  
ทุติโย ปริเจฺฉโทฯ  
</li>
  
  
  
  
  