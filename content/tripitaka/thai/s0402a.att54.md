<h1>(๑๙) ๔. พฺราหฺมณวโคฺค</h1>
<h3>๑. โยธาชีวสุตฺตวณฺณนา</h3>
<p> จตุตฺถสฺส  ปฐเม ติ เยน ฐาเนน ฐิโต อวิราเธตฺวา วิชฺฌิตุํ สโกฺกติ, ตสฺมิํ ฐาเน กุสโลฯ เสสํ เหฎฺฐา วุตฺตนเยเนว เวทิตพฺพํฯ</p>


<h3>๒. ปาฎิโภคสุตฺตวณฺณนา</h3>
<p> ทุติเย ติ อหํ เต ปาฎิโภโคติ เอวํ ปาฎิโภโค ภวิตุํ สมโตฺถ นาม นตฺถิฯ นฺติ ชราสภาวํฯ เอส นโย สพฺพตฺถฯ</p>


<h3>๓. สุตสุตฺตวณฺณนา</h3>
<p> ตติเย  ติ ตสฺมิํ โทโส นาม นตฺถีติ อโตฺถฯ</p>


<h3>๔. อภยสุตฺตวณฺณนา</h3>
<p> จตุเตฺถ กิจฺฉาชีวิตการณเฎฺฐน โรโคว  นามฯ ติ เตน โรคาตเงฺกน สมนฺนาคตสฺสฯ ติ อุรํ ตาเฬตฺวา โรทติฯ ติอาทีสุ กลฺยาณํ วุจฺจติ ปุญฺญกมฺมํ , ตํ อกตํ เอเตนาติ อกตกลฺยาโณฯ เสสปเทสุปิ เอเสว นโยฯ ปุญฺญกมฺมเมว หิ โกสลฺลสมฺภูตตฺตา  ภีตสฺส ปริตฺตายกตฺตา นฺติ วุจฺจติฯ ติอาทีสุ ปาปํ วุจฺจติ ลามกํ อกุสลกมฺมํฯ นฺติ กกฺขฬกมฺมํฯ นฺติ สมลํ อปริสุทฺธกมฺมํฯ ติ พุทฺธธมฺมสงฺฆคุเณสุ เจว สิกฺขาย จ ปุพฺพเนฺต จ อปรเนฺต จ ปุพฺพนฺตาปรเนฺต จ ปฎิจฺจสมุปฺปาเท จาติ อฎฺฐสุ ฐาเนสุ กงฺขาย สมนฺนาคโต  โหติฯ ติ วิจิกิจฺฉาย สมนฺนาคโต สาสนสทฺธเมฺม น นิฎฺฐํ คโต, อุคฺคหปริปุจฺฉาวเสน นิฎฺฐํ คนฺตุํ น สโกฺกติฯ อิมินา นเยน สพฺพตฺถ อโตฺถ เวทิตโพฺพฯ</p>


<h3>๕. พฺราหฺมณสจฺจสุตฺตวณฺณนา</h3>
<p> ปญฺจเม ติ พฺราหฺมณานํ สจฺจานิ ตถานิฯ ติ โส ขีณาสโว เตน สเจฺจน ‘‘อหํ สมโณ’’ติ ตณฺหามานทิฎฺฐีหิ น มญฺญติฯ เสสปเทสุปิ เอเสว นโยฯ ติ ยํ ตตฺถ ‘‘สเพฺพ ปาณา  อวชฺฌา’’ติ ปฎิปตฺติยา สจฺจํ ตถํ อวิปรีตํฯ อิมินา วจีสจฺจํ อพฺภนฺตรํ กตฺวา ปรมตฺถสจฺจํ นิพฺพานํ ทเสฺสติฯ ติ ตํ อุภยมฺปิ อภิวิสิฎฺฐาย ปญฺญาย ชานิตฺวาฯ ติ อนุทฺทยตฺถาย จ อนุกมฺปตฺถาย จ ยา ปฎิปทา, ตํ ปฎิปโนฺน โหติ, ปูเรตฺวา ฐิโตติ อโตฺถฯ เสสปฎิปทาสุปิ เอเสว นโยฯ</p>


<p>ติ สเพฺพ วตฺถุกามกิเลสกามาฯ ติ เอวมฺปิ วทโนฺต ขีณาสวพฺราหฺมโณ สจฺจเมว อาหฯ ติ กามภวาทโย ตโยปิฯ ติ เอตฺถ ปน จตุโกฺกฎิกสุญฺญตา กถิตาฯ อยญฺหิ ‘‘นาหํ กฺวจนี’’ติ กฺวจิ อตฺตานํ น ปสฺสติ, นฺติ อตฺตโน อตฺตานํ กสฺสจิ ปรสฺส กิญฺจนภาเว อุปเนตพฺพํ น ปสฺสติ, ภาติฎฺฐาเน ภาตรํ, สหายฎฺฐาเน สหายํ, ปริกฺขารฎฺฐาเน วา ปริกฺขารํ มญฺญิตฺวา อุปเนตพฺพํ น ปสฺสตีติ อโตฺถฯ ติ เอตฺถ มมสทฺทํ ตาว ฐเปตฺวา ‘‘น จ กฺวจนิ ปรสฺส จ อตฺตานํ กฺวจิ น ปสฺสตี’’ติ อยมโตฺถฯ อิทานิ ‘‘มมสทฺทํ อาหริตฺวา  มม กิสฺมิญฺจิ กิญฺจนํ นตฺถี’’ติ โส ปรสฺส อตฺตา มม กิสฺมิญฺจิ กิญฺจนภาเว อตฺถีติ น ปสฺสติ, อตฺตโน ภาติฎฺฐาเน ภาตรํ, สหายฎฺฐาเน  สหายํ, ปริกฺขารฎฺฐาเน วา ปริกฺขารนฺติ กิสฺมิญฺจิ ฐาเน ปรสฺส อตฺตานํ อิมินา กิญฺจนภาเวน อุปเนตพฺพํ น ปสฺสตีติ อโตฺถฯ เอวมยํ ยสฺมา เนว กตฺถจิ อตฺตานํ ปสฺสติ, น ตํ ปรสฺส กิญฺจนภาเว อุปเนตพฺพํ ปสฺสติ, น ปรสฺส อตฺตานํ ปสฺสติ, น ปรสฺส อตฺตานํ อตฺตโน กิญฺจนภาเว อุปเนตพฺพํ ปสฺสตีติฯ ติ เอวํ จตุโกฺกฎิกํ สุญฺญตํ วทโนฺตปิ ขีณาสวพฺราหฺมโณ ตสฺสา ปฎิปทาย สมฺมา ปฎิวิทฺธตฺตา สจฺจเมว อาห, น มุสาติ สเพฺพสุปิ วาเรสุ มญฺญนานํ ปหีนตฺตาเยว น มญฺญตีติ จ อโตฺถ เวทิตโพฺพฯ   นฺติ กิญฺจนภาววิรหิตํ นิปฺปลิโพธํ นิคฺคหณเมว ปฎิปทํ ปฎิปโนฺน โหติ ปูเรตฺวา ฐิโตฯ</p>


<p>ติ ยานิ ตุเมฺห โภวาทิพฺราหฺมณานํ สจฺจานิ วเทถ, เตหิ อญฺญานิ มยา อิมานิ พาหิตปาปพฺราหฺมณสฺส จตฺตาริ สจฺจานิ จตูหิ มเคฺคหิ โสฬสวิเธน กิเจฺจน ชานิตฺวา ปจฺจกฺขํ กตฺวา ปเวทิตานิ เทสิตานิ โชติตานีติ อโตฺถฯ อิติ อิมสฺมิํ สุเตฺต จตูสุปิ ฐาเนสุ ขีณาสวสฺส วจีสจฺจเมว กถิตนฺติฯ</p>


<h3>๖. อุมฺมคฺคสุตฺตวณฺณนา</h3>
<p> ฉเฎฺฐ ติ อากฑฺฒิยติฯ ติ อุมฺมุชฺชนํ, ปญฺญาคมนนฺติ อโตฺถฯ ปญฺญา เอว วา อุมฺมุชฺชนเฎฺฐน อุมฺมโคฺคติ วุจฺจติฯ สาว ปฎิภานเฎฺฐน   ติ เย จิตฺตสฺส วสํ คจฺฉนฺติ, เตสํเยเวตฺถ คหณํ เวทิตพฺพํฯติ อตฺถญฺจ ปาฬิญฺจ ชานิตฺวาฯ ติ โลกุตฺตรธมฺมสฺส อนุจฺฉวิกธมฺมํ สห สีเลน ปุพฺพภาคปฺปฎิปทํ ปฎิปโนฺน โหติฯ ติ นิพฺพิชฺฌนกปโญฺญฯ นฺติ ฐเปตฺวา ตณฺหํ เสสํ เตภูมกกฺขนฺธปญฺจกํ ทุกฺขนฺติ สุตํ โหติฯ ติ มคฺคปญฺญายฯ ติ วฎฺฎมูลกตณฺหา ตสฺส ทุกฺขสฺส สมุทโยติ สุตํ  โหติฯ อิมินา อุปาเยน เสสทฺวเยปิ อโตฺถ เวทิตโพฺพฯ จตุตฺถปญฺหวิสฺสชฺชเนน อรหตฺตผลํ กถิตนฺติ เวทิตพฺพํฯ</p>


<h3>๗. วสฺสการสุตฺตวณฺณนา</h3>
<p> สตฺตเม ติ ตุทิคามวาสิกสฺสฯ ติ สนฺนิปติตาย ปริสายฯ ติ ปรครหํ ปวเตฺตนฺติ กเถนฺติฯ ติอาทิ ยํ เต อุปารมฺภํ วเตฺตนฺติ, ตสฺส ทสฺสนตฺถํ วุตฺตํฯ ติ อุทเก รามปุเตฺตฯ ติ อติกฺกมฺม ปสโนฺนฯ นฺติ อุตฺตมนิปาตกิริยํ นีจวุตฺติํฯ ติ ปริจารกาฯ ติอาทีนิ  เตสํ นามานิฯ เตสุ หิ เอโก ยมโก นาม, เอโก โมคฺคโลฺล นาม, เอโก อุโคฺค  นาม, เอโก นาวินฺทกี นาม, เอโก คนฺธโพฺพ นาม, เอโก อคฺคิเวโสฺส นามฯ นฺติ เอตฺถ นฺติ นิปาตมตฺตํ, เต อตฺตโน ปริสติ นิสิเนฺนติ อโตฺถฯ ติ อิมินา การเณน อนุเนติ ชานาเปติฯ ติ ปณฺฑิเตหิ กตฺตพฺพกิเจฺจสุ จ อติเรกกตฺตพฺพกิเจฺจสุ จฯ ติ วตฺตเพฺพสุ จ อติเรกวตฺตเพฺพสุ จฯ ติ เอตฺถ อเตฺถ ปสฺสิตุํ สมตฺถา อลมตฺถทสา, เต อติสิตฺวา ฐิตา อลมตฺถทสตรา, เตหิ อลมตฺถทสตเรหิฯ ติ อลมตฺถทสตาย อุตฺตริตโร, เฉเกหิ เฉกตโร ปณฺฑิเตหิ ปณฺฑิตตโรติ ปุจฺฉโนฺต เอวมาหฯ อถสฺส เต ปฎิปุจฺฉนฺตา ติอาทิมาหํสุฯ อิติ พฺราหฺมโณ อตฺตโน สปฺปุริสตาย ตํ เอเฬยฺยราชานมฺปิ ตสฺส ปริวาริเกปิ อุทกมฺปิ รามปุตฺตํ ปสํสิฯ อโนฺธ วิย หิ อสปฺปุริโส, จกฺขุมา วิย สปฺปุริโสฯ ยถา อโนฺธ เนว อนนฺธํ น อนฺธํ ปสฺสติ, เอวํ อสปฺปุริโส เนว สปฺปุริสํ น อสปฺปุริสํ ชานาติฯ ยถา จกฺขุมา อนฺธมฺปิ อนนฺธมฺปิ ปสฺสติ, เอวํ สปฺปุริโส สปฺปุริสมฺปิ อสปฺปุริสมฺปิ ชานาติฯ โตเทโยฺยปิ สปฺปุริสตาย  อสปฺปุริเส อญฺญาสีติ อิมมตฺถวสํ ปฎิจฺจ ตุฎฺฐมานโส พฺราหฺมโณ ติอาทีนิ วตฺวา ตถาคตสฺส ภาสิตํ อนุโมทิตฺวา ปกฺกามิฯ</p>


<h3>๘. อุปกสุตฺตวณฺณนา</h3>
<p> อฎฺฐเม  ติ ตสฺส นามํฯ ติ มณฺฑิกาย ปุโตฺตฯ ติ โส กิร เทวทตฺตสฺส อุปฎฺฐาโก, ‘‘กิํ นุ โข สตฺถา มยิ อตฺตโน สนฺติกํ อุปคเต วณฺณํ กเถสฺสติ, อุทาหุ อวณฺณ’’นฺติ ปริคฺคณฺหนตฺถํ อุปสงฺกมิฯ ‘‘เนรยิโก เทวทโตฺต กปฺปโฎฺฐ อเตกิโจฺฉ’’ติ (จูฬว. ๓๔๘) วจนํ สุตฺวา สตฺถารํ ฆเฎฺฎตุกาโม อุปสงฺกมีติปิ วทนฺติฯ ติ ปรครหํ กเถติฯ ติ สโพฺพปิ โส กุสลธมฺมํ น อุปฺปาเทติ, อตฺตโน วา วจนํ อุปปาเทตุํ อนุจฺฉวิกํ กาตุํ น สโกฺกติฯ ติ กุสลํ ธมฺมํ อุปฺปาเทตุํ อสโกฺกโนฺต อตฺตโน จ วจนํ อุปปนฺนํ อนุจฺฉวิกํ กาตุํ อสโกฺกโนฺต คารโยฺห โหติฯ ติ อุปวทิตโพฺพ จ โหติ, วเชฺชน วา อุเปโต โหติ, สโทโส โหตีติ อโตฺถฯ</p>


<p>อถ ภควา ตสฺส วาทํ คเหตฺวา ตเสฺสว คีวาย ปฎิมุญฺจโนฺต นฺติอาทิมาหฯ ติ  อุทกโต สีสํ อุกฺขิปนฺตํเยวฯ ติอาทีสุ ตสฺมิํ อกุสลนฺติ ปญฺญาปเน ปทานิปิ อกฺขรานิปิ ธมฺมเทสนาปิ อปริมาณาเยวฯ   นฺติ อิทมฺปิ อกุสลํ อิทมฺปิ อกุสลํ อิมินาปิ การเณน อิมินาปิ การเณน อกุสลนฺติ เอวํ อกุสลปญฺญตฺติยํ อาคตานิปิ อปริมาณานิฯ อถาปิ อเญฺญนากาเรน ตถาคโต ตํ ธมฺมํ เทเสยฺย, เอวมฺปิสฺส เทสนา อปริมาณา ภเวยฺยฯ ยถาห – ‘‘อปริยาทินฺนาวสฺส ตถาคตสฺส ธมฺมเทสนา, อปริยาทินฺนํ ธมฺมปทพฺยญฺชน’’นฺติ (ม. นิ. ๑.๑๖๑)ฯ อิมินา อุปาเยน สพฺพวาเรสุ อโตฺถ เวทิตโพฺพฯ นฺติ ยาว คุณธํสี วต อยํฯ ติ โลณการคามทารโกฯ ติ โย หิ นามฯ ติ ฆเฎฺฎตพฺพํ มญฺญิสฺสติฯ ติ อปคจฺฉ, มา เม ปุรโต อฎฺฐาสิฯ เอวญฺจ ปน วตฺวา คีวาย คณฺหาเปตฺวา นิกฺกฑฺฒาเปสิเยวาติฯ</p>


<h3>๙. สจฺฉิกรณียสุตฺตวณฺณนา</h3>
<p> นวเม  ติ นามกาเยนฯ ติ ปจฺจกฺขํ กาตพฺพาฯ ติ ปุเพฺพนิวาสานุสฺสติยาฯ ติ ทิพฺพจกฺขุนาฯ ติ ฌานปญฺญาย วิปสฺสนาปญฺญา สจฺฉิกาตพฺพา, วิปสฺสนาปญฺญาย มคฺคปญฺญา, มคฺคปญฺญาย ผลปญฺญา, ผลปญฺญาย ปจฺจเวกฺขณปญฺญา สจฺฉิกาตพฺพา, ปตฺตพฺพาติ อโตฺถฯ อาสวานํ ขยสงฺขาตํ ปน อรหตฺตํ  ปจฺจเวกฺขณวเสน ปจฺจเวกฺขณปญฺญาย สจฺฉิกรณียํ นามาติฯ</p>


<h3>๑๐. อุโปสถสุตฺตวณฺณนา</h3>
<p> ทสเม นฺติ ยโต ยโต อนุวิโลเกติ, ตโต ตโต ตุณฺหีภูตเมวฯ ติ ปฎิปตฺติสมฺปเนฺน ภิกฺขู ปสเนฺนหิ จกฺขูหิ อนุวิโลเกตฺวา อุปฺปนฺนธมฺมปาโมโชฺช โถเมตุกามตาย อามเนฺตสิฯ ติ ปลาปรหิตาฯ อิตรํ ตเสฺสว เววจนํฯ ติ นิมฺมลาฯ ติ สีลาทิสาเร ปติฎฺฐิตาฯ นฺติ ยุตฺตํฯ ติ เอกํ โยชนํ โยชนเมว, ทสปิ โยชนานิ โยชนาเนวฯ ตโต อุทฺธํ ‘‘โยชนคณนานี’’ติ วุจฺจติฯ อิธ ปน โยชนสตมฺปิ โยชนสหสฺสมฺปิ อธิเปฺปตํฯ ติ ปุโฎสํ วุจฺจติ ปาเถยฺยํ, ปาเถยฺยํ คเหตฺวาปิ อุปสงฺกมิตุํ ยุตฺตเมวาติ อโตฺถฯ ปุฎํเสนาติปิ  ปาโฐฯ ตสฺสโตฺถ – ปุโฎ อํเส อสฺสาติ ปุฎํโส, เตน ปุฎํเสน, อํเสน ปาเถยฺยปุฎํ วหเนฺตนาปีติ วุตฺตํ โหติฯ</p>


<p>อิทานิ เอวรูเปหิ เอวรูเปหิ จ คุเณหิ สมนฺนาคตา เอตฺถ ภิกฺขู อตฺถีติ ทเสฺสตุํ ติอาทิมาหฯ ตตฺถ ติ อุปปตฺติเทวนิพฺพตฺตกํ ทิพฺพวิหารํ ทิพฺพวิหาเรน จ อรหตฺตํ ปตฺตาฯ ติ  นิโทฺทสเฎฺฐน พฺรหฺมภาวสาธกํ พฺรหฺมวิหารํ พฺรหฺมวิหาเรน จ อรหตฺตํ ปตฺตาฯ ติ อนิญฺชนภาวสาธกํ อาเนญฺชํ อาเนเญฺชน จ อรหตฺตํ ปตฺตาฯ ติ ปุถุชฺชนภาวํ อติกฺกมฺม อริยภาวํ ปตฺตาฯ ติอาทีสุ เอวํ รูปาวจรจตุตฺถชฺฌาเน ฐตฺวา จิตฺตํ วิวเฎฺฎตฺวา อรหตฺตํ ปโตฺต เทวปฺปโตฺต นาม โหติ , จตูสุ พฺรหฺมวิหาเรสุ ฐตฺวา จิตฺตํ วิวเฎฺฎตฺวา อรหตฺตํ ปโตฺต พฺรหฺมปฺปโตฺต นาม, จตูสุ อรูปชฺฌาเนสุ ฐตฺวา จิตฺตํ วิวเฎฺฎตฺวา อรหตฺตํ ปโตฺต อาเนญฺชปฺปโตฺต นามฯ นฺติอาทีหิ จตูหิ สเจฺจหิ จตฺตาโร มคฺคา ตีณิ จ ผลานิ กถิตานิฯ ตสฺมา อิมํ อริยธมฺมํ ปโตฺต ภิกฺขุ อริยปฺปโตฺต นาม โหตีติฯ</p>

</p>





