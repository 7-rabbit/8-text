<h1>๔๒. ภทฺทาลิวโคฺค</h1>
<h3>๑. ภทฺทาลิเตฺถรอปทานํ</h3>
<ol>
<li>
‘‘สุเมโธ  
  
  
นาม สมฺพุโทฺธ, อโคฺค การุณิโก มุนิ;  
  
วิเวกกาโม โลกโคฺค, หิมวนฺตมุปาคมิฯ  
</li>
  
<li>
‘‘อโชฺฌคาเหตฺวา หิมวํ, สุเมโธ โลกนายโก;  
  
ปลฺลงฺกํ อาภุชิตฺวาน, นิสีทิ ปุริสุตฺตโมฯ  
</li>
  
<li>
‘‘สมาธิํ โส สมาปโนฺน, สุเมโธ โลกนายโก;  
  
สตฺตรตฺตินฺทิวํ พุโทฺธ, นิสีทิ ปุริสุตฺตโมฯ  
</li>
  
<li>
‘‘ขาริภารํ  
ขาริกาชํ (สี.)  
คเหตฺวาน, วนมโชฺฌคหิํ อหํ;  
  
ตตฺถทฺทสาสิํ สมฺพุทฺธํ, โอฆติณฺณมนาสวํฯ  
</li>
  
<li>
‘‘สมฺมชฺชนิํ คเหตฺวาน, สมฺมชฺชิตฺวาน อสฺสมํ;  
  
จตุทเณฺฑ ฐเปตฺวาน, อกาสิํ มณฺฑปํ ตทาฯ  
</li>
  
<li>
‘‘สาลปุปฺผํ  
อาหริตฺวา, มณฺฑปํ ฉาทยิํ อหํ;  
  
ปสนฺนจิโตฺต สุมโน, อภิวนฺทิํ ตถาคตํฯ  
</li>
  
<li>
‘‘ยํ  
วทนฺติ สุเมโธติ, ภูริปญฺญํ สุเมธสํ;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘พุทฺธสฺส คิรมญฺญาย, สเพฺพ เทวา สมาคมุํ;  
  
อสํสยํ พุทฺธเสโฎฺฐ, ธมฺมํ เทเสติ จกฺขุมาฯ  
</li>
  
<li>
‘‘‘สุเมโธ นาม สมฺพุโทฺธ, อาหุตีนํ ปฎิคฺคโห;  
  
เทวสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย เม สตฺตาหํ มณฺฑปํ, ธารยี สาลฉาทิตํ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘เทวภูโต มนุโสฺส วา, เหมวโณฺณ ภวิสฺสติ;  
  
ปหูตโภโค หุตฺวาน, กามโภคี ภวิสฺสติฯ  
</li>
  
<li>
‘‘‘สฎฺฐิ  
  
นาคสหสฺสานิ, สพฺพาลงฺการภูสิตา;  
  
สุวณฺณกจฺฉา มาตงฺคา, เหมกปฺปนวาสสาฯ  
</li>
  
<li>
‘‘‘อารูฬฺหา คามณีเยหิ, โตมรงฺกุสปาณิภิ;  
  
สายํ ปาโต  
สายปาโต (ปี.)  
อุปฎฺฐานํ, อาคมิสฺสนฺติมํ นรํ;  
</li>
  
เตหิ นาเคหิ ปริวุโต, รมิสฺสติ อยํ นโรฯ  
</li>
  
<li>
‘‘‘สฎฺฐิ อสฺสสหสฺสานิ, สพฺพาลงฺการภูสิตา;  
  
อาชานียาว ชาติยา, สินฺธวา สีฆวาหิโนฯ  
</li>
  
<li>
‘‘‘อารูฬฺหา คามณีเยหิ, อิลฺลิยาจาปธาริภิ;  
  
ปริวาเรสฺสนฺติมํ นิจฺจํ, พุทฺธปูชายิทํ ผลํฯ  
</li>
  
<li>
‘‘‘สฎฺฐิ รถสหสฺสานิ, สพฺพาลงฺการภูสิตา;  
  
ทีปา  
อโถปิ เวยคฺฆา, สนฺนทฺธา อุสฺสิตทฺธชาฯ  
</li>
  
<li>
‘‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ปริวาเรสฺสนฺติมํ นิจฺจํ, พุทฺธปูชายิทํ ผลํฯ  
</li>
  
<li>
‘‘‘สฎฺฐิ คามสหสฺสานิ, ปริปุณฺณานิ สพฺพโส;  
  
ปหูตธนธญฺญานิ, สุสมิทฺธานิ สพฺพโส;  
  
สทา ปาตุภวิสฺสนฺติ, พุทฺธปูชายิทํ ผลํฯ  
</li>
  
<li>
‘‘‘หตฺถี อสฺสา รถา ปตฺตี, เสนา จ จตุรงฺคินี;  
  
ปริวาเรสฺสนฺติมํ นิจฺจํ, พุทฺธปูชายิทํ ผลํฯ  
</li>
  
<li>
‘‘‘อฎฺฐารเส กปฺปสเต, เทวโลเก รมิสฺสติ;  
  
สหสฺสกฺขตฺตุํ ราชา จ, จกฺกวตฺตี ภวิสฺสติฯ  
</li>
  
<li>
‘‘‘สตานํ  
ตีณิกฺขตฺตุญฺจ, เทวรชฺชํ กริสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘ติํสกปฺปสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, วิหริสฺสตินาสโว’ฯ  
</li>
  
<li>
‘‘ติํสกปฺปสหสฺสมฺหิ  
, อทฺทสํ โลกนายกํ;  
  
เอตฺถนฺตรมุปาทาย, คเวสิํ อมตํ ปทํฯ  
</li>
  
<li>
‘‘ลาภา  
มยฺหํ สุลทฺธํ เม, ยมหญฺญาสิ สาสนํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘นโม  
เต ปุริสาชญฺญ, นโม เต ปุริสุตฺตม;  
  
ตว ญาณํ ปกิเตฺตตฺวา, ปโตฺตมฺหิ อจลํ ปทํฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
สพฺพตฺถ สุขิโต โหมิ, ผลํ เม ญาณกิตฺตเนฯ  
</li>
  
<li>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ภทฺทาลิเตฺถโร อิมา คาถาโย อภาสิตฺถาติฯ
</ol></p>

</p>


<h3>๒. เอกฉตฺติยเตฺถรอปทานํ</h3>
<ol>
<li>
‘‘จนฺทภาคานทีตีเร, อสฺสโม สุกโต มม;  
  
สุสุทฺธปุลินากิโณฺณ, ปนฺนสาลา สุมาปิตาฯ  
</li>
  
<li>
‘‘อุตฺตานกูลา นทิกา, สุปติตฺถา มโนรมา;  
  
มจฺฉกจฺฉปสมฺปนฺนา  
… สญฺฉนฺนา (ก.)  
, สุสุมารนิเสวิตาฯ  
</li>
  
<li>
‘‘อจฺฉา  
  
ทีปี จ มยูรา, กรวีกา จ สาฬิกา;  
  
กูชนฺติ สพฺพทา เอเต, โสภยนฺตา มมสฺสมํฯ  
</li>
  
<li>
‘‘โกกิลา มญฺชุภาณี จ, หํสา จ มธุรสฺสรา;  
  
อภิกูชนฺติ เต ตตฺถ, โสภยนฺตา มมสฺสมํฯ  
</li>
  
<li>
‘‘สีหา พฺยคฺฆา วราหา จ, อจฺฉ  
วก (สี. ปี.), พกา (สฺยา.), วกา (ก.)  
โกกตรจฺฉกา;  
  
คิริทุคฺคมฺหิ นาเทนฺติ, โสภยนฺตา มมสฺสมํฯ  
</li>
  
<li>
‘‘เอณีมิคา  
  
จ สรภา, เภรณฺฑา สูกรา พหู;  
  
คิริทุคฺคมฺหิ นาเทนฺติ, โสภยนฺตา มมสฺสมํฯ  
</li>
  
<li>
‘‘อุทฺทาลกา จมฺปกา จ, ปาฎลี สินฺทุวารกา;  
  
อติมุตฺตา อโสกา จ, โสภยนฺติ มมสฺสมํ  
ปุปฺผนฺติ มม อสฺสเม (สี. ปี.)  
ฯ  
</li>
  
<li>
‘‘อโงฺกลา ยูถิกา เจว, สตฺตลี พิมฺพิชาลิกา;  
  
กณิการา จ ปุปฺผนฺติ, โสภยนฺตา มมสฺสมํ  
กณิกากณิการา จ, ปุปฺผนฺติ มม อสฺสเม (สี. สฺยา. ปี.)  
ฯ  
</li>
  
<li>
‘‘นาคา สาลา จ สฬลา, ปุณฺฑรีเกตฺถ ปุปฺผิตา;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘อชฺชุนา อสนา เจตฺถ, มหานามา จ ปุปฺผิตา;  
  
สาลา จ กงฺคุปุปฺผา จ, โสภยนฺติ มมสฺสมํฯ  
</li>
  
<li>
‘‘อมฺพา ชมฺพู จ ติลกา, นิมฺพา จ สาลกลฺยาณี;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘อโสกา จ กปิฎฺฐา จ, คิริมาเลตฺถ  
ภคินิมาเลตฺถ (สี. ปี.), ภคินิมาลา จ (สฺยา.)  
ปุปฺผิตา;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘กทมฺพา  
กทลี เจว, อิสิมุคฺคา จ โรปิตา;  
  
ธุวํ ผลานิ ธาเรนฺติ, โสภยนฺตา มมสฺสมํฯ  
</li>
  
<li>
‘‘หรีตกา อามลกา, อมฺพชมฺพุวิภีตกา;  
  
โกลา ภลฺลาตกา พิลฺลา, ผลิโน มม อสฺสเมฯ  
</li>
  
<li>
‘‘อวิทูเร  
โปกฺขรณี, สุปติตฺถา มโนรมา;  
  
มนฺทาลเกหิ สญฺฉนฺนา, ปทุมุปฺปลเกหิ จฯ  
</li>
  
<li>
‘‘คพฺภํ คณฺหนฺติ ปทุมา, อเญฺญ ปุปฺผนฺติ เกสรี;  
  
โอปตฺตกณฺณิกา เจว, ปุปฺผนฺติ มม อสฺสเมฯ  
</li>
  
<li>
‘‘ปาฐีนา ปาวุสา มจฺฉา, พลชา มุญฺชโรหิตา;  
  
อโจฺฉทกมฺหิ วิจรํ, โสภยนฺติ มมสฺสมํฯ  
</li>
  
<li>
‘‘นยิตา อมฺพคนฺธี จ, อนุกูเล จ เกตกา;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘มธุ ภิสมฺหา สวติ, ขีรสปฺปิ มุฬาลิภิ;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘ปุลินา  
โสภนา ตตฺถ, อากิณฺณา ชลเสวิตา;  
  
โอปุปฺผา ปุปฺผิตา เสนฺติ, โสภยนฺตา มมสฺสมํฯ  
</li>
  
<li>
‘‘ชฎาภาเรน  
ภริตา, อชินุตฺตรวาสนา;  
  
วากจีรธรา สเพฺพ, โสภยนฺติ มมสฺสมํฯ  
</li>
  
<li>
‘‘ยุคมตฺตมเปกฺขนฺตา, นิปกา สนฺตวุตฺติโน;  
  
กามโภเค อนเปกฺขา, วสนฺติ มม อสฺสเมฯ  
</li>
  
<li>
‘‘ปรูฬฺหกจฺฉนขโลมา  
, ปงฺกทนฺตา รชสฺสิรา;  
  
รโชชลฺลธรา สเพฺพ, วสนฺติ มม อสฺสเมฯ  
</li>
  
<li>
‘‘อภิญฺญาปารมิปฺปตฺตา, อนฺตลิกฺขจรา จ เต;  
  
อุคฺคจฺฉนฺตา นภํ เอเต, โสภยนฺติ มมสฺสมํฯ  
</li>
  
<li>
‘‘เตหิ สิเสฺสหิ ปริวุโต, วสามิ วิปิเน ตทา;  
  
รตฺตินฺทิวํ น ชานามิ, สทา ฌานสมปฺปิโตฯ  
</li>
  
<li>
‘‘ภควา ตมฺหิ สมเย, อตฺถทสฺสี มหามุนิ;  
  
ตมนฺธการํ นาเสโนฺต, อุปฺปชฺชิ โลกนายโกฯ  
</li>
  
<li>
‘‘อถ อญฺญตโร สิโสฺส, อาคจฺฉิ มม สนฺติกํ;  
  
มเนฺต อเชฺฌตุกาโม โส, ฉฬงฺคํ นาม ลกฺขณํฯ  
</li>
  
<li>
‘‘พุโทฺธ  
โลเก สมุปฺปโนฺน, อตฺถทสฺสี มหามุนิ;  
  
จตุสจฺจํ ปกาเสโนฺต, เทเสติ อมตํ ปทํฯ  
</li>
  
<li>
‘‘ตุฎฺฐหโฎฺฐ ปมุทิโต, ธมฺมนฺตรคตาสโย;  
  
อสฺสมา อภินิกฺขมฺม, อิทํ วจนมพฺรวิํฯ  
</li>
  
<li>
‘‘‘พุโทฺธ โลเก สมุปฺปโนฺน, ทฺวตฺติํสวรลกฺขโณ;  
  
เอถ สเพฺพ คมิสฺสาม, สมฺมาสมฺพุทฺธสนฺติกํ’ฯ  
</li>
  
<li>
‘‘โอวาทปฎิกรา เต, สธเมฺม ปารมิํ คตา;  
  
สาธูติ สมฺปฎิจฺฉิํสุ, อุตฺตมตฺถคเวสกาฯ  
</li>
  
<li>
‘‘ชฎาภารภริตา เต  
ชฎาภาเรน ภริตา (ก.)  
, อชินุตฺตรวาสนา;  
  
อุตฺตมตฺถํ คเวสนฺตา, นิกฺขมิํสุ วนา ตทาฯ  
</li>
  
<li>
‘‘ภควา  
ตมฺหิ สมเย, อตฺถทสฺสี มหายโส;  
  
จตุสจฺจํ ปกาเสโนฺต, เทเสติ อมตํ ปทํฯ  
</li>
  
<li>
‘‘เสตจฺฉตฺตํ  
คเหตฺวาน, พุทฺธเสฎฺฐสฺส ธารยิํ;  
  
เอกาหํ ธารยิตฺวาน, พุทฺธเสฎฺฐํ อวนฺทหํฯ  
</li>
  
<li>
‘‘อตฺถทสฺสี ตุ ภควา, โลกเชโฎฺฐ นราสโภ;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย เม ฉตฺตํ อธาเรสิ, ปสโนฺน เสหิ ปาณิภิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อิมสฺส ชายมานสฺส, เทวเตฺต อถ มานุเส;  
  
ธาเรสฺสติ สทา ฉตฺตํ, ฉตฺตทานสฺสิทํ ผลํฯ  
</li>
  
<li>
‘‘‘สตฺตสตฺตติกปฺปานิ  
, เทวโลเก รมิสฺสติ;  
  
สหสฺสกฺขตฺตุํ ราชา จ, จกฺกวตฺตี ภวิสฺสติฯ  
</li>
  
<li>
‘‘‘สตฺตสตฺตติกฺขตฺตุญฺจ, เทวรชฺชํ กริสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘อฎฺฐารเส กปฺปสเต, โคตโม สกฺยปุงฺคโว;  
  
ตมนฺธการํ นาเสโนฺต, อุปฺปชฺชิสฺสติ จกฺขุมาฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, วิหริสฺสตินาสโว’ฯ  
</li>
  
<li>
‘‘ยโต อหํ กมฺมมกํ, ฉตฺตํ พุทฺธสฺส ธารยํ;  
  
เอตฺถนฺตเร น ชานามิ, เสตจฺฉตฺตํ อธาริตํฯ  
</li>
  
<li>
‘‘อิทํ  
ปจฺฉิมกํ มยฺหํ, จริโม วตฺตเต ภโว;  
  
ฉตฺตธารณมชฺชาปิ, วตฺตเต นิจฺจกาลิกํฯ  
</li>
  
<li>
‘‘อโห เม สุกตํ กมฺมํ, อตฺถทสฺสิสฺส ตาทิโน;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา เอกฉตฺติโย เถโร อิมา คาถาโย อภาสิตฺถาติ;  
</li>
  
เอกฉตฺติยเตฺถรสฺสาปทานํ ทุติยํฯ  
</li>
  
<h3>๓. ติณสูลกฉาทนิยเตฺถรอปทานํ</h3>
</ol>
<ol>
<li>
‘‘ชาติํ  
ชรญฺจ มรณํ, ปจฺจเวกฺขิํ อหํ ตทา;  
  
เอกโก อภินิกฺขมฺม, ปพฺพชิํ อนคาริยํฯ  
</li>
  
<li>
‘‘จรมาโนนุปุเพฺพน, คงฺคาตีรํ อุปาคมิํ;  
  
ตตฺถทฺทสาสิํ ปถวิํ, คงฺคาตีเร สมุนฺนตํฯ  
</li>
  
<li>
‘‘อสฺสมํ ตตฺถ มาเปตฺวา, วสามิ อสฺสเม อหํ;  
  
สุกโต จงฺกโม มยฺหํ, นานาทิชคณายุโตฯ  
</li>
  
<li>
‘‘มมุเปนฺติ จ วิสฺสตฺถา, กูชนฺติ จ มโนหรํ;  
  
รมมาโน สห เตหิ, วสามิ อสฺสเม อหํฯ  
</li>
  
<li>
‘‘มม  
อสฺสมสามนฺตา, มิคราชา จตุกฺกโม;  
  
อาสยา อภินิกฺขมฺม, คชฺชิ โส อสนี วิยฯ  
</li>
  
<li>
‘‘นทิเต  
  
มิคราเช จ, หาโส เม อุทปชฺชถ;  
  
มิคราชํ คเวสโนฺต, อทฺทสํ โลกนายกํฯ  
</li>
  
<li>
‘‘ทิสฺวานาหํ เทวเทวํ, ติสฺสํ โลกคฺคนายกํ;  
  
หโฎฺฐ หเฎฺฐน จิเตฺตน, ปูชยิํ นาคเกสรํฯ  
</li>
  
<li>
‘‘อุคฺคจฺฉนฺตํว สูริยํ, สาลราชํว ปุปฺผิตํ;  
  
โอสธิํว วิโรจนฺตํ, สนฺถวิํ โลกนายกํฯ  
</li>
  
<li>
‘‘‘ตว ญาเณน สพฺพญฺญุ, โมเจสิมํ สเทวกํ;  
  
ตวํ อาราธยิตฺวาน, ชาติยา ปริมุจฺจเรฯ  
</li>
  
<li>
‘‘‘อทสฺสเนน สพฺพญฺญุ, พุทฺธานํ สพฺพทสฺสินํ;  
  
ปตนฺติวีจินิรยํ, ราคโทเสหิ โอผุฎา  
โอตฺถฎา (สฺยา.)  
ฯ  
</li>
  
<li>
‘‘‘ตว ทสฺสนมาคมฺม, สพฺพญฺญุ โลกนายก;  
  
ปมุจฺจนฺติ ภวา สพฺพา, ผุสนฺติ อมตํ ปทํฯ  
</li>
  
<li>
‘‘‘ยทา พุทฺธา จกฺขุมโนฺต, อุปฺปชฺชนฺติ ปภงฺกรา;  
  
กิเลเส ฌาปยิตฺวาน, อาโลกํ ทสฺสยนฺติ เต’ฯ  
</li>
  
<li>
‘‘กิตฺตยิตฺวาน สมฺพุทฺธํ, ติสฺสํ โลกคฺคนายกํ;  
  
หโฎฺฐ หเฎฺฐน จิเตฺตน, ติณสูลํ อปูชยิํฯ  
</li>
  
<li>
‘‘มม  
  
สงฺกปฺปมญฺญาย, ติโสฺส โลกคฺคนายโก;  
  
สกาสเน นิสีทิตฺวา, อิมา คาถา อภาสถฯ  
</li>
  
<li>
‘‘‘โย มํ ปุเปฺผหิ ฉาเทสิ, ปสโนฺน เสหิ ปาณิภิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ปญฺจวีสติกฺขตฺตุํ โส, เทวรชฺชํ กริสฺสติ;  
  
ปญฺจสตฺตติกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘ปเทสรชฺชํ วิปุลํ, คณนาโต อสงฺขิยํ;  
  
ตสฺส กมฺมนิสฺสเนฺทน  
กมฺมสฺส นิสฺสโนฺท (สี. สฺยา. ปี.)  
, ปุปฺผานํ ปูชนาย จ  
โส (สฺยา. ปี.)  
ฯ  
</li>
  
<li>
‘‘‘สีสํนฺหาโต จยํ โปโส, ปุปฺผมากงฺขเต ยทิ  
สายํ ปาโต จยํ โปโส, ปุเปฺผหิ มํ อฉาทยิ (สฺยา.)  
;  
  
ปุญฺญกเมฺมน สํยุตฺตํ  
สํยุโตฺต (สี. สฺยา. ปี.)  
, ปุรโต ปาตุภวิสฺสติฯ  
</li>
  
<li>
‘‘‘ยํ  
ยํ อิจฺฉติ กาเมหิ, ตํ ตํ ปาตุภวิสฺสติ;  
  
สงฺกปฺปํ ปริปูเรตฺวา, นิพฺพายิสฺสตินาสโว’ฯ  
</li>
  
<p>อฎฺฐารสมํ ภาณวารํฯ
</ol></p>


<ol>
<li>
‘‘กิเลเส ฌาปยิตฺวาน, สมฺปชาโน ปติสฺสโต;  
  
เอกาสเน นิสีทิตฺวา, อรหตฺตมปาปุณิํฯ  
</li>
  
<li>
‘‘จงฺกมโนฺต  
นิปชฺชโนฺต, นิสิโนฺน อุท วา ฐิโต;  
  
พุทฺธเสฎฺฐํ สริตฺวาน, วิหรามิ อหํ สทาฯ  
</li>
  
<li>
‘‘จีวเร ปิณฺฑปาเต จ, ปจฺจเย สยนาสเน;  
  
ตตฺถ เม อูนตา นตฺถิ, พุทฺธปูชายิทํ ผลํฯ  
</li>
  
<li>
‘‘โส ทานิ ปโตฺต อมตํ, สนฺตํ ปทมนุตฺตรํ;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘เทฺวนวุเต  
อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติณสูลกฉาทนิโย  เถโร อิมา คาถาโย อภาสิตฺถาติฯ
</ol></p>

</p>


<h3>๔. มธุมํสทายกเตฺถรอปทานํ</h3>
<ol>
<li>
‘‘นคเร  
พนฺธุมติยา, สูกริโก อโหสหํ;  
  
อุโกฺกฎํ รนฺธยิตฺวาน  
อุโกฺกฎกํ รนฺธยิตฺวา (สี. สฺยา.)  
, มธุมํสมฺหิ  
มธุสปฺปิมฺหิ (ปี.), มธุํ มํสมฺหิ (ก.)  
โอกิริํฯ  
</li>
  
<li>
‘‘สนฺนิปาตํ  
อหํ คนฺตฺวา, เอกํ ปตฺตํ คเหสหํ;  
  
ปูรยิตฺวาน ตํ ปตฺตํ, ภิกฺขุสงฺฆสฺสทาสหํฯ  
</li>
  
<li>
‘‘โยตฺถ เถรตโร ภิกฺขุ, นิยฺยาเทสิ มมํ ตทา;  
  
อิมินา ปตฺตปูเรน, ลภสฺสุ วิปุลํ สุขํฯ  
</li>
  
<li>
‘‘ทุเว สมฺปตฺติโย ภุตฺวา, สุกฺกมูเลน โจทิโต;  
  
ปจฺฉิเม วตฺตมานมฺหิ, กิเลเส ฌาปยิสฺสติฯ  
</li>
  
<li>
‘‘ตตฺถ  
จิตฺตํ ปสาเทตฺวา, ตาวติํสมคจฺฉหํ;  
  
ตตฺถ ภุตฺวา ปิวิตฺวา จ, ลภามิ วิปุลํ สุขํฯ  
</li>
  
<li>
‘‘มณฺฑเป รุกฺขมูเล วา, ปุพฺพกมฺมํ อนุสฺสริํ;  
  
อนฺนปานาภิวโสฺส เม, อภิวสฺสติ ตาวเทฯ  
</li>
  
<li>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
อิธาปิ อนฺนปานํ เม, วสฺสเต สพฺพกาลิกํฯ  
</li>
  
<li>
‘‘เตเนว มธุทาเนน  
มํสทาเนน (สี. ปี.)  
, สนฺธาวิตฺวา ภเว อหํ;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘เอกนวุติโต  
กเปฺป, ยํ ทานมททิํ ตทา;  
  
ทุคฺคติํ นาภิชานามิ, มธุทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มธุมํสทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. นาคปลฺลวเตฺถรอปทานํ</h3>
<ol>
<li>
‘‘นคเร  
  
พนฺธุมติยา, ราชุยฺยาเน วสามหํ;  
  
มม อสฺสมสามนฺตา, นิสีทิ โลกนายโกฯ  
</li>
  
<li>
‘‘นาคปลฺลวมาทาย  
, พุทฺธสฺส อภิโรปยิํ;  
  
ปสนฺนจิโตฺต สุมโน, สุคตํ อภิวาทยิํฯ  
</li>
  
<li>
‘‘เอกนวุติโต กเปฺป, ยํ ปลฺลวมปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นาคปลฺลโว เถโร อิมา คาถาโย อภาสิตฺถาติฯ
</ol></p>

</p>


<h3>๖. เอกทีปิยเตฺถรอปทานํ</h3>
<ol>
<li>
‘‘ปรินิพฺพุเต สุคเต, สิทฺธเตฺถ โลกนายเก;  
  
สเทวมานุสา สเพฺพ, ปูเชนฺติ ทฺวิปทุตฺตมํฯ  
</li>
  
<li>
‘‘อาโรปิเต  
จ จิตเก, สิทฺธเตฺถ โลกนายเก;  
  
ยถาสเกน ถาเมน, จิตํ ปูเชนฺติ สตฺถุโนฯ  
</li>
  
<li>
‘‘อวิทูเร จิตกสฺส, ทีปํ อุชฺชาลยิํ อหํ;  
  
ยาว อุเทติ สูริโย, ทีปํ เม ตาว อุชฺชลิฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, เอกทีปีติ ญายติ;  
  
ทีปสตสหสฺสานิ, พฺยเมฺห ปชฺชลเร มมฯ  
</li>
  
<li>
‘‘อุทยโนฺตว  
สูริโย, เทโห เม โชตเต สทา;  
  
สปฺปภาหิ สรีรสฺส, อาโลโก โหติ เม สทาฯ  
</li>
  
<li>
‘‘ติโรกุฎฺฎํ  
  
ติโรกุฑฺฑํ (สี. สฺยา. ก.)  
ติโรเสลํ, สมติคฺคยฺห  
สพฺพตฺถปิ เอวเมว ทิสฺสติ  
ปพฺพตํ;  
  
สมนฺตา โยชนสตํ, ปสฺสามิ จกฺขุนา อหํฯ  
</li>
  
<li>
‘‘สตฺตสตฺตติกฺขตฺตุญฺจ  
, เทวโลเก รมิํ อหํ;  
  
เอกติํสติกฺขตฺตุญฺจ, เทวรชฺชมการยิํฯ  
</li>
  
<li>
‘‘อฎฺฐวีสติกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘เทวโลกา จวิตฺวาน, นิพฺพตฺติํ มาตุกุจฺฉิยํ;  
  
มาตุกุจฺฉิคตสฺสาปิ, อกฺขิ เม น นิมีลติฯ  
</li>
  
<li>
‘‘ชาติยา จตุวโสฺสหํ, ปพฺพชิํ อนคาริยํ;  
  
อฑฺฒมาเส อสมฺปเตฺต, อรหตฺตมปาปุณิํฯ  
</li>
  
<li>
‘‘ทิพฺพจกฺขุํ  
วิโสเธสิํ, ภวา สเพฺพ สมูหตา;  
  
สเพฺพ กิเลสา สญฺฉินฺนา, เอกทีปสฺสิทํ ผลํฯ  
</li>
  
<li>
‘‘ติโรกุฎฺฎํ ติโรเสลํ, ปพฺพตญฺจาปิ เกวลํ;  
  
สมติกฺกมฺม  
สพฺพตฺถปี เอวเมว ทิสฺสติ  
ปสฺสามิ, เอกทีปสฺสิทํ ผลํฯ  
</li>
  
<li>
‘‘วิสมา เม สมา โหนฺติ, อนฺธกาโร น วิชฺชติ;  
  
นาหํ ปสฺสามิ ติมิรํ, เอกทีปสฺสิทํ ผลํฯ  
</li>
  
<li>
‘‘จตุนฺนวุติโต กเปฺป, ยํ ทีปมททิํ ตทา;  
  
ทุคฺคติํ นาภิชานามิ, เอกทีปสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกทีปิโย เถโร อิมา คาถาโย อภาสิตฺถาติฯ
</ol></p>

</p>


<h3>๗. อุจฺฉงฺคปุปฺผิยเตฺถรอปทานํ</h3>
<ol>
<li>
‘‘นคเร พนฺธุมติยา, อโหสิํ มาลิโก ตทา;  
  
อุจฺฉงฺคํ ปูรยิตฺวาน, อคมํ อนฺตราปณํฯ  
</li>
  
<li>
‘‘ภควา  
  
  
ตมฺหิ สมเย, ภิกฺขุสงฺฆปุรกฺขโต;  
  
มหตา อานุภาเวน, นิยฺยาติ โลกนายโกฯ  
</li>
  
<li>
‘‘ทิสฺวาน  
โลกปโชฺชตํ, วิปสฺสิํ โลกตารณํ;  
  
ปุปฺผํ ปคฺคยฺห อุจฺฉงฺคา, พุทฺธเสฎฺฐํ อปูชยิํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุจฺฉงฺคปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๘. ยาคุทายกเตฺถรอปทานํ</h3>
<ol>
<li>
‘‘อติถิํ  
อตีตํ (ก.)  
เม คเหตฺวาน, อคจฺฉิํ คามกํ ตทา;  
  
สมฺปุณฺณนทิกํ ทิสฺวา, สงฺฆารามํ อุปาคมิํฯ  
</li>
  
<li>
‘‘อารญฺญกา ธุตธรา, ฌายิโน ลูขจีวรา;  
  
วิเวกาภิรตา ธีรา, สงฺฆาราเม วสนฺติ เตฯ  
</li>
  
<li>
‘‘คติ  
เตสํ อุปจฺฉินฺนา, สุวิมุตฺตาน ตาทินํ;  
  
ปิณฺฑาย เต น คจฺฉนฺติ, โอรุทฺธนทิตาย หิ  
โอรุทฺธนทิกายติํ (สฺยา.)  
ฯ  
</li>
  
<li>
‘‘ปสนฺนจิโตฺต สุมโน, เวทชาโต กตญฺชลี;  
  
ตณฺฑุลํ เม คเหตฺวาน, ยาคุทานํ อทาสหํฯ  
</li>
  
<li>
‘‘ปญฺจนฺนํ ยาคุํ ทตฺวาน, ปสโนฺน เสหิ ปาณิภิ;  
  
สกกมฺมาภิรโทฺธหํ, ตาวติํสมคจฺฉหํฯ  
</li>
  
<li>
‘‘มณิมยญฺจ  
เม พฺยมฺหํ, นิพฺพตฺติ ติทเส คเณ;  
  
นารีคเณหิ สหิโต, โมทามิ พฺยมฺหมุตฺตเมฯ  
</li>
  
<li>
‘‘เตตฺติํสกฺขตฺตุํ เทวิโนฺท, เทวรชฺชมการยิํ;  
  
ติํสกฺขตฺตุํ จกฺกวตฺตี, มหารชฺชมการยิํฯ  
</li>
  
<li>
‘‘ปเทสรชฺชํ  
วิปุลํ, คณนาโต อสงฺขิยํ;  
  
เทวโลเก มนุเสฺส วา, อนุโภตฺวา สยํ  
ยสํ (สฺยา.)  
อหํฯ  
</li>
  
<li>
‘‘ปจฺฉิเม ภเว สมฺปเตฺต, ปพฺพชิํ อนคาริยํ;  
  
สห โอโรปิเต เกเส, สพฺพํ สมฺปฎิวิชฺฌหํฯ  
</li>
  
<li>
‘‘ขยโต วยโต จาปิ, สมฺมสโนฺต กเฬวรํ;  
  
ปุเร สิกฺขาปทาทานา, อรหตฺตมปาปุณิํฯ  
</li>
  
<li>
‘‘สุทินฺนํ  
เม ทานวรํ, วาณิชฺชํ สมฺปโยชิตํ;  
  
เตเนว ยาคุทาเนน, ปโตฺตมฺหิ อจลํ ปทํฯ  
</li>
  
<li>
‘‘โสกํ ปริทฺทวํ พฺยาธิํ, ทรถํ จิตฺตตาปนํ;  
  
นาภิชานามิ อุปฺปนฺนํ, ยาคุทานสฺสิทํ ผลํฯ  
</li>
  
<li>
‘‘ยาคุํ  
สงฺฆสฺส ทตฺวาน, ปุญฺญเกฺขเตฺต อนุตฺตเร;  
  
ปญฺจานิสํเส อนุโภมิ, อโห ยาคุสุยิฎฺฐตาฯ  
</li>
  
<li>
‘‘อพฺยาธิตา รูปวตา, ขิปฺปํ ธมฺมนิสนฺติตา  
นิพุชฺฌิตา (สฺยา.)  
;  
  
ลาภิตา อนฺนปานสฺส, อายุ ปญฺจมกํ มมฯ  
</li>
  
<li>
‘‘โย โกจิ เวทํ ชนยํ, สเงฺฆ ยาคุํ ทเทยฺย โส;  
  
อิมานิ ปญฺจ ฐานานิ, ปฎิคเณฺหยฺย ปณฺฑิโตฯ  
</li>
  
<li>
‘‘กรณียํ กตํ สพฺพํ, ภวา อุคฺฆาฎิตา มยา;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘โส อหํ วิจริสฺสามิ, คามา คามํ ปุรา ปุรํ;  
  
นมสฺสมาโน สมฺพุทฺธํ, ธมฺมสฺส จ สุธมฺมตํฯ  
</li>
  
<li>
‘‘ติํสกปฺปสหสฺสมฺหิ, ยํ ทานมททิํ ตทา;  
  
ทุคฺคติํ นาภิชานามิ, ยาคุทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ยาคุทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. ปโตฺถทนทายกเตฺถรอปทานํ</h3>
<ol>
<li>
‘‘วนจารี  
  
ปุเร อาสิํ, สตตํ วนกมฺมิโก;  
  
ปโตฺถทนํ คเหตฺวาน, กมฺมนฺตํ อคมาสหํฯ  
</li>
  
<li>
‘‘ตตฺถทฺทสาสิํ สมฺพุทฺธํ, สยมฺภุํ อปราชิตํ;  
  
วนา ปิณฺฑาย นิกฺขนฺตํ, ทิสฺวา จิตฺตํ ปสาทยิํฯ  
</li>
  
<li>
‘‘ปรกมฺมายเน  
วยกมฺมายเน (ก.)  
ยุโตฺต, ปุญฺญญฺจ เม น วิชฺชติ;  
  
อยํ ปโตฺถทโน อตฺถิ, โภชยิสฺสามหํ  
โภชยิสฺสามิ มํ (สฺยา.)  
มุนิํฯ  
</li>
  
<li>
‘‘ปโตฺถทนํ คเหตฺวาน, สยมฺภุสฺส อทาสหํ;  
  
มม นิชฺฌายมานสฺส, ปริภุญฺชิ ตทา มุนิฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ฉตฺติํสกฺขตฺตุํ  
เทวิโนฺท, เทวรชฺชมการยิํ;  
  
เตตฺติํสกฺขตฺตุํ ราชา จ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
สุขิโต ยสวา โหมิ, ปโตฺถทนสฺสิทํ ผลํฯ  
</li>
  
<li>
‘‘ภวาภเว สํสรโนฺต, ลภามิ อมิตํ ธนํ;  
  
โภเค เม อูนตา นตฺถิ, ปโตฺถทนสฺสิทํ ผลํฯ  
</li>
  
<li>
‘‘นทีโสตปฎิภาคา  
, โภคา นิพฺพตฺตเร มม;  
  
ปริเมตุํ น สโกฺกมิ, ปโตฺถทนสฺสิทํ ผลํฯ  
</li>
  
<li>
‘‘อิมํ  
ขาท อิมํ ภุญฺช, อิมมฺหิ สยเน สย;  
  
เตนาหํ สุขิโต โหมิ, ปโตฺถทนสฺสิทํ ผลํฯ  
</li>
  
<li>
‘‘จตุนฺนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ปโตฺถทนสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปโตฺถทนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. มญฺจทายกเตฺถรอปทานํ</h3>
<ol>
<li>
‘‘ปรินิพฺพุเต การุณิเก, สิทฺธเตฺถ โลกนายเก;  
  
วิตฺถาริเก ปาวจเน, เทวมานุสสกฺกเตฯ  
</li>
  
<li>
‘‘จณฺฑาโล อาสหํ ตตฺถ, อาสนฺทิปีฐการโก;  
  
เตน กเมฺมน ชีวามิ, เตน โปเสมิ ทารเกฯ  
</li>
  
<li>
‘‘อาสนฺทิํ สุกตํ กตฺวา, ปสโนฺน เสหิ ปาณิภิ;  
  
สยเมวุปคนฺตฺวาน, ภิกฺขุสงฺฆสฺสทาสหํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘เทวโลกคโต สโนฺต, โมทามิ ติทเส คเณ;  
  
สยนานิ มหคฺฆานิ, นิพฺพตฺตนฺติ ยทิจฺฉกํฯ  
</li>
  
<li>
‘‘ปญฺญาสกฺขตฺตุํ เทวิโนฺท, เทวรชฺชมการยิํ;  
  
อสีติกฺขตฺตุํ ราชา จ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ  
  
วิปุลํ, คณนาโต อสงฺขิยํ;  
  
สุขิโต ยสวา โหมิ, มญฺจทานสฺสิทํ ผลํฯ  
</li>
  
<li>
‘‘เทวโลกา จวิตฺวาน, เอมิ เจ มานุสํ ภวํ;  
  
มหารหา สุสยนา, สยเมว ภวนฺติ เมฯ  
</li>
  
<li>
‘‘อยํ ปจฺฉิมโก มยฺหํ, จริโม วตฺตเต ภโว;  
  
อชฺชาปิ สยเน กาเล  
สยนกาเล (สฺยา.)  
, สยนํ อุปติฎฺฐติฯ  
</li>
  
<li>
‘‘จตุนฺนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, มญฺจทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา มญฺจทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ภทฺทาลี เอกฉโตฺต จ, ติณสูโล จ มํสโท;  
  
นาคปลฺลวิโก ทีปี, อุจฺฉงฺคิ ยาคุทายโกฯ  
</p>
  
<p>
ปโตฺถทนี มญฺจทโท, คาถาโย คณิตา จิห;  
  
เทฺวสตานิ จ คาถานํ, คาถา เจกา ตทุตฺตริฯ  
</p>
  
  
  
  
  