<h1>๑๙. เอกูนวีสติมวโคฺค</h1>
<h3>(๑๘๖) ๑. กิเลสชหนกถา</h3>
<p> อตีเต   กิเลเส ชหตีติ? อามนฺตาฯ นิรุทฺธํ นิโรเธติ, วิคตํ วิคเมติ, ขีณํ เขเปติ, อตฺถงฺคตํ อตฺถงฺคเมติ, อพฺภตฺถงฺคตํ อพฺภตฺถงฺคเมตีติ? น เหวํ วตฺตเพฺพ…เป.… อตีเต กิเลเส ชหตีติ? อามนฺตาฯ นนุ อตีตํ นิรุทฺธนฺติ? อามนฺตาฯ หญฺจิ อตีตํ นิรุทฺธํ , โน จ วต เร วตฺตเพฺพ – ‘‘อตีเต กิเลเส ชหตี’’ติฯ อตีเต กิเลเส ชหตีติ? อามนฺตาฯ นนุ อตีตํ นตฺถีติ? อามนฺตาฯ หญฺจิ อตีตํ นตฺถิ, โน จ วต เร วตฺตเพฺพ – ‘‘อตีเต กิเลเส ชหตี’’ติฯ</p>


<p> อนาคเต กิเลเส ชหตีติ? อามนฺตาฯ อชาตํ อชเนติ, อสญฺชาตํ อสญฺชเนติ, อนิพฺพตฺตํ อนิพฺพเตฺตติ, อปาตุภูตํ อปาตุภาเวตีติ? น เหวํ วตฺตเพฺพ…เป.… อนาคเต กิเลเส ชหตีติ? อามนฺตาฯ นนุ อนาคตํ อชาตนฺติ? อามนฺตาฯ หญฺจิ อนาคตํ อชาตํ, โน จ วต เร วตฺตเพฺพ – ‘‘อนาคเต กิเลเส ชหตี’’ติ ฯ อนาคเต กิเลเส ชหตีติ? อามนฺตาฯ นนุ อนาคตํ นตฺถีติ? อามนฺตาฯ หญฺจิ อนาคตํ นตฺถิ, โน จ วต เร วตฺตเพฺพ – ‘‘อนาคเต กิเลเส ชหตี’’ติฯ</p>


<p> ปจฺจุปฺปเนฺน  กิเลเส ชหตีติ? อามนฺตาฯ รโตฺต ราคํ ชหติ, ทุโฎฺฐ โทสํ ชหติ, มูโฬฺห โมหํ ชหติ, กิลิโฎฺฐ กิเลเส ชหตีติ? น เหวํ วตฺตเพฺพ…เป.… ราเคน ราคํ ชหติ, โทเสน โทสํ ชหติ, โมเหน โมหํ ชหติ, กิเลเสหิ กิเลเส ชหตีติ? น เหวํ วตฺตเพฺพ…เป.…ฯ</p>


<p>ราโค จิตฺตสมฺปยุโตฺต, มโคฺค จิตฺตสมฺปยุโตฺตติ? อามนฺตาฯ ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>ราโค อกุสโล, มโคฺค กุสโลติ? อามนฺตาฯ กุสลากุสลา สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? น เหวํ วตฺตเพฺพ…เป.…ฯ</p>


<p>กุสลากุสลา  สาวชฺชานวชฺชา หีนปณีตา กณฺหสุกฺกสปฺปฎิภาคา ธมฺมา สมฺมุขีภาวํ อาคจฺฉนฺตีติ? อามนฺตาฯ นนุ วุตฺตํ ภควตา – ‘‘จตฺตาริมานิ, ภิกฺขเว, สุวิทูรวิทูรานิ! กตมานิ จตฺตาริ? นภญฺจ, ภิกฺขเว, ปถวี จ – อิทํ ปฐมํ สุวิทูรวิทูรํ…เป.… ตสฺมา สตํ ธโมฺม อสพฺภิ อารกา’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘กุสลากุสลา…เป.… สมฺมุขีภาวํ อาคจฺฉนฺตี’’ติฯ</p>


<p> น  วตฺตพฺพํ – ‘‘อตีเต กิเลเส ชหติ, อนาคเต กิเลเส ชหติ, ปจฺจุปฺปเนฺน กิเลเส ชหตี’’ติ? อามนฺตาฯ นตฺถิ กิเลเส ชหตีติ ? น เหวํ วตฺตเพฺพ…เป.… เตน หิ อตีเต กิเลเส ชหติ, อนาคเต กิเลเส ชหติ, ปจฺจุปฺปเนฺน กิเลเส ชหตีติฯ</p>

</p>


<h2>๑๙. เอกูนวีสติมวโคฺค</h2>
<h3>(๑๘๗) ๒. สุญฺญตากถา</h3>
<p> สุญฺญตา  สงฺขารกฺขนฺธปริยาปนฺนาติ? อามนฺตาฯ อนิมิตฺตํ สงฺขารกฺขนฺธปริยาปนฺนนฺติ? น เหวํ วตฺตเพฺพ…เป.… สุญฺญตา สงฺขารกฺขนฺธปริยาปนฺนาติ? อามนฺตาฯ อปฺปณิหิโต สงฺขารกฺขนฺธปริยาปโนฺนติ? น เหวํ วตฺตเพฺพ…เป.… อนิมิตฺตํ น วตฺตพฺพํ – ‘‘สงฺขารกฺขนฺธปริยาปนฺน’’นฺติ? อามนฺตาฯ สุญฺญตา น วตฺตพฺพา – ‘‘สงฺขารกฺขนฺธปริยาปนฺนา’’ติ? น เหวํ วตฺตเพฺพ…เป.… อปฺปณิหิโต น วตฺตโพฺพ – ‘‘สงฺขารกฺขนฺธปริยาปโนฺน’’ติ? อามนฺตาฯ สุญฺญตา น วตฺตพฺพา – ‘‘สงฺขารกฺขนฺธปริยาปนฺนา’’ติ? น เหวํ วตฺตเพฺพ…เป.…ฯ</p>


<p>สุญฺญตา สงฺขารกฺขนฺธปริยาปนฺนาติ? อามนฺตาฯ สงฺขารกฺขโนฺธ น อนิโจฺจ น สงฺขโต น ปฎิจฺจสมุปฺปโนฺน น ขยธโมฺม น วยธโมฺม น วิราคธโมฺม น นิโรธธโมฺม น วิปริณามธโมฺมติ? น เหวํ วตฺตเพฺพ…เป.… นนุ สงฺขารกฺขโนฺธ อนิโจฺจ สงฺขโต ปฎิจฺจสมุปฺปโนฺน ขยธโมฺม วยธโมฺม วิราคธโมฺม นิโรธธโมฺม วิปริณามธโมฺมติ? อามนฺตาฯ หญฺจิ สงฺขารกฺขโนฺธ อนิโจฺจ…เป.… วิปริณามธโมฺม , โน จ วต เร วตฺตเพฺพ – ‘‘สุญฺญตา สงฺขารกฺขนฺธปริยาปนฺนา’’ติฯ</p>


<p> รูปกฺขนฺธสฺส  สุญฺญตา สงฺขารกฺขนฺธปริยาปนฺนาติ? อามนฺตาฯ สงฺขารกฺขนฺธสฺส  สุญฺญตา  รูปกฺขนฺธปริยาปนฺนาติ? น เหวํ วตฺตเพฺพ…เป.… เวทนากฺขนฺธสฺส…เป.… สญฺญากฺขนฺธสฺส… วิญฺญาณกฺขนฺธสฺส สุญฺญตา สงฺขารกฺขนฺธปริยาปนฺนาติ? อามนฺตาฯ สงฺขารกฺขนฺธสฺส สุญฺญตา วิญฺญาณกฺขนฺธปริยาปนฺนาติ? น เหวํ วตฺตเพฺพ…เป.…ฯ</p>


<p>สงฺขารกฺขนฺธสฺส สุญฺญตา น วตฺตพฺพา – ‘‘รูปกฺขนฺธปริยาปนฺนา’’ติ? อามนฺตาฯ รูปกฺขนฺธสฺส สุญฺญตา น วตฺตพฺพา – ‘‘สงฺขารกฺขนฺธปริยาปนฺนา’’ติ? น เหวํ วตฺตเพฺพ…เป.… สงฺขารกฺขนฺธสฺส สุญฺญตา น วตฺตพฺพา – ‘‘เวทนากฺขนฺธปริยาปนฺนา…เป.… สญฺญากฺขนฺธปริยาปนฺนา… วิญฺญาณกฺขนฺธปริยาปนฺนา’’ติ? อามนฺตาฯ วิญฺญาณกฺขนฺธสฺส สุญฺญตา น วตฺตพฺพา – ‘‘สงฺขารกฺขนฺธปริยาปนฺนา’’ติ? น เหวํ วตฺตเพฺพ…เป.…ฯ</p>


<p> น วตฺตพฺพํ – สุญฺญตา สงฺขารกฺขนฺธปริยาปนฺนา’’ติ? อามนฺตาฯ นนุ วุตฺตํ ภควตา – ‘‘สุญฺญมิทํ, ภิกฺขเว, สงฺขารา อเตฺตน วา อตฺตนิเยน วา’’ติ ! อเตฺถว สุตฺตโนฺตติ? อามนฺตาฯ เตน หิ สุญฺญตา สงฺขารกฺขนฺธปริยาปนฺนาติฯ</p>

</p>


<h2>๑๙. เอกูนวีสติมวโคฺค</h2>
<h3>(๑๘๘) ๓ สามญฺญผลกถา</h3>
<p> สามญฺญผลํ  อสงฺขตนฺติ? อามนฺตาฯ นิพฺพานํ  ตาณํ เลณํ สรณํ ปรายณํ อจฺจุตํ อมตนฺติ? น เหวํ วตฺตเพฺพ…เป.… สามญฺญผลํ อสงฺขตํ, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p> สามญฺญผลํ อสงฺขตนฺติ? อามนฺตาฯ สามญฺญํ อสงฺขตนฺติ? น เหวํ วตฺตเพฺพ  …เป.… สามญฺญํ สงฺขตนฺติ? อามนฺตาฯ สามญฺญผลํ สงฺขตนฺติ? น เหวํ วตฺตเพฺพ…เป.…ฯ</p>


<p>โสตาปตฺติผลํ  อสงฺขตนฺติ? อามนฺตาฯ โสตาปตฺติมโคฺค อสงฺขโตติ? น เหวํ วตฺตเพฺพ…เป.… โสตาปตฺติมโคฺค สงฺขโตติ? อามนฺตาฯ โสตาปตฺติผลํ สงฺขตนฺติ? น เหวํ วตฺตเพฺพ…เป.…ฯ</p>


<p>สกทาคามิผลํ…เป.… อนาคามิผลํ…เป.… อรหตฺตผลํ อสงฺขตนฺติ? อามนฺตาฯ อรหตฺตมโคฺค อสงฺขโตติ? น เหวํ วตฺตเพฺพ…เป.… อรหตฺตมโคฺค สงฺขโตติ? อามนฺตาฯ อรหตฺตผลํ สงฺขตนฺติ? น เหวํ วตฺตเพฺพ…เป.…ฯ</p>


<p>โสตาปตฺติผลํ อสงฺขตํ, สกทาคามิผลํ…เป.… อนาคามิผลํ …เป.… อรหตฺตผลํ อสงฺขตํ, นิพฺพานํ อสงฺขตนฺติ? อามนฺตาฯ ปญฺจ อสงฺขตานีติ? น เหวํ วตฺตเพฺพ…เป.… ปญฺจ อสงฺขตานีติ? อามนฺตาฯ ปญฺจ ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>

</p>


<h2>๑๙. เอกูนวีสติมวโคฺค</h2>
<h3>(๑๘๙) ๔. ปตฺติกถา</h3>
<p> ปตฺติ  อสงฺขตาติ? อามนฺตาฯ นิพฺพานํ ตาณํ เลณํ สรณํ ปรายณํ อจฺจุตํ อมตนฺติ? น เหวํ วตฺตเพฺพ…เป.… ปตฺติ อสงฺขตา, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p> จีวรสฺส  ปตฺติ อสงฺขตาติ? อามนฺตาฯ นิพฺพานํ…เป.… อมตนฺติ? น เหวํ วตฺตเพฺพ…เป.… จีวรสฺส ปตฺติ อสงฺขตา, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น  เหวํ วตฺตเพฺพ…เป.… ปิณฺฑปาตสฺส…เป.… เสนาสนสฺส…เป.… คิลานปจฺจยเภสชฺชปริกฺขารสฺส ปตฺติ อสงฺขตาติ? อามนฺตาฯ นิพฺพานํ…เป.… อจฺจุตํ อมตนฺติ? น เหวํ วตฺตเพฺพ…เป.… คิลานปจฺจยเภสชฺชปริกฺขารสฺส ปตฺติ อสงฺขตา, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>จีวรสฺส  ปตฺติ อสงฺขตา…เป.… ปิณฺฑปาตสฺส…เป.… เสนาสนสฺส…เป.… คิลานปจฺจยเภสชฺชปริกฺขารสฺส  ปตฺติ อสงฺขตา, นิพฺพานํ อสงฺขตนฺติ? อามนฺตาฯ ปญฺจ อสงฺขตานีติ? น เหวํ วตฺตเพฺพ…เป.… ปญฺจ อสงฺขตานีติ? อามนฺตาฯ ปญฺจ ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p> ปฐมสฺส ฌานสฺส ปตฺติ อสงฺขตา (เอวํ สพฺพํ วิตฺถาเรตพฺพํ) ทุติยสฺส ฌานสฺส… ตติยสฺส ฌานสฺส… จตุตฺถสฺส ฌานสฺส… อากาสานญฺจายตนสฺส… วิญฺญาณญฺจายตนสฺส… อากิญฺจญฺญายตนสฺส… เนวสญฺญานาสญฺญายตนสฺส… โสตาปตฺติมคฺคสฺส… โสตาปตฺติผลสฺส… สกทาคามิมคฺคสฺส… สกทาคามิผลสฺส… อนาคามิมคฺคสฺส… อนาคามิผลสฺส… อรหตฺตมคฺคสฺส… อรหตฺตผลสฺส ปตฺติ อสงฺขตาติ? อามนฺตาฯ นิพฺพานํ…เป.… อจฺจุตํ อมตนฺติ? น เหวํ วตฺตเพฺพ…เป.… อรหตฺตผลสฺส ปตฺติ อสงฺขตา, นิพฺพานํ อสงฺขตนฺติ? อามนฺตา ฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>โสตาปตฺติมคฺคสฺส ปตฺติ อสงฺขตา… โสตาปตฺติผลสฺส ปตฺติ อสงฺขตา… อรหตฺตมคฺคสฺส ปตฺติ อสงฺขตา… อรหตฺตผลสฺส ปตฺติ อสงฺขตา… นิพฺพานํ อสงฺขตนฺติ? อามนฺตาฯ นว อสงฺขตานีติ? น เหวํ วตฺตเพฺพ…เป.… นว อสงฺขตานีติ? อามนฺตาฯ นว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ปตฺติ อสงฺขตาติ? อามนฺตาฯ ปตฺติ รูปํ … เวทนา… สญฺญา… สงฺขารา… วิญฺญาณนฺติ? น เหวํ วตฺตเพฺพฯ เตน หิ ปตฺติ อสงฺขตาติฯ</p>

</p>


<h2>๑๙. เอกูนวีสติมวโคฺค</h2>
<h3>(๑๙๐) ๕. ตถตากถา</h3>
<p> สพฺพธมฺมานํ ตถตา อสงฺขตาติ? อามนฺตาฯ นิพฺพานํ…เป.… อมตนฺติ? น เหวํ วตฺตเพฺพ…เป.… สพฺพธมฺมานํ ตถตา อสงฺขตา, นิพฺพานํ อสงฺขตนฺติ ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว  อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p> รูปสฺส รูปตา, นนุ รูปตา อสงฺขตาติ? อามนฺตาฯ นิพฺพานํ…เป.… อมตนฺติ? น เหวํ วตฺตเพฺพ…เป.… รูปสฺส รูปตา, นนุ รูปตา อสงฺขตา, นิพฺพานํ อสงฺขตนฺติ? อามนฺตาฯ เทฺว อสงฺขตานีติ? น เหวํ วตฺตเพฺพ…เป.… เทฺว อสงฺขตานีติ? อามนฺตาฯ เทฺว ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p>เวทนาย เวทนตา, นนุ เวทนตา…เป.… สญฺญาย สญฺญตา, นนุ สญฺญตา…เป.… สงฺขารานํ สงฺขารตา, นนุ สงฺขารตา…เป.… วิญฺญาณสฺส วิญฺญาณตา, นนุ วิญฺญาณตา อสงฺขตาติ? อามนฺตาฯ นิพฺพานํ…เป.… อมตนฺติ? น เหวํ วตฺตเพฺพ …เป.…ฯ</p>


<p>รูปสฺส รูปตา, นนุ รูปตา…เป.… วิญฺญาณสฺส วิญฺญาณตา, นนุ วิญฺญาณตา อสงฺขตา, นิพฺพานํ อสงฺขตนฺติ? อามนฺตาฯ ฉ อสงฺขตานีติ? น เหวํ วตฺตเพฺพ…เป.… ฉ  อสงฺขตานีติ? อามนฺตาฯ ฉ ตาณานิ…เป.… อนฺตริกา วาติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สพฺพธมฺมานํ ตถตา อสงฺขตา’’ติ? อามนฺตาฯ สพฺพธมฺมานํ ตถตา รูปํ… เวทนา… สญฺญา… สงฺขารา… วิญฺญาณนฺติ? น เหวํ วตฺตเพฺพ ฯ เตน หิ สพฺพธมฺมานํ ตถตา อสงฺขตาติฯ</p>

</p>


<h2>๑๙. เอกูนวีสติมวโคฺค</h2>
<h3>(๑๙๑) ๖. กุสลกถา</h3>
<p> นิพฺพานธาตุ กุสลาติ? อามนฺตาฯ สารมฺมณา, อตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณา, นตฺถิ ตาย อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณา, นตฺถิ ตาย  อาวฎฺฎนา…เป.… ปณิธิ, โน จ วต เร วตฺตเพฺพ – ‘‘นิพฺพานธาตุ กุสลา’’ติฯ</p>


<p> อโลโภ กุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ นิพฺพานธาตุ กุสลา สารมฺมณา, อตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ …เป.… อโทโส  กุสโล…เป.… อโมโห กุสโล…เป.… สทฺธา… วีริยํ… สติ… สมาธิ…เป.… ปญฺญา กุสลา สารมฺมณา, อตฺถิ ตาย อาวฎฺฎนา…เป.… ปณิธีติ? อามนฺตาฯ นิพฺพานธาตุ กุสลา สารมฺมณา, อตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>นิพฺพานธาตุ กุสลา อนารมฺมณา, นตฺถิ ตาย อาวฎฺฎนา…เป.… ปณิธีติ? อามนฺตา ฯ อโลโภ กุสโล อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นิพฺพานธาตุ กุสลา อนารมฺมณา, นตฺถิ ตาย อาวฎฺฎนา…เป.… ปณิธีติ? อามนฺตา ฯ อโทโส กุสโล…เป.… อโมโห กุสโล…เป.… สทฺธา… วีริยํ… สติ… สมาธิ…เป.… ปญฺญา กุสลา อนารมฺมณา, นตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘นิพฺพานธาตุ กุสลา’’ติ? อามนฺตาฯ นนุ นิพฺพานธาตุ อนวชฺชาติ? อามนฺตาฯ หญฺจิ นิพฺพานธาตุ อนวชฺชา, เตน วต เร วตฺตเพฺพ – ‘‘นิพฺพานธาตุ กุสลา’’ติฯ</p>

</p>


<h2>๑๙. เอกูนวีสติมวโคฺค</h2>
<h3>(๑๙๒) ๗. อจฺจนฺตนิยามกถา</h3>
<p> อตฺถิ ปุถุชฺชนสฺส อจฺจนฺตนิยามตาติ? อามนฺตาฯ มาตุฆาตโก อจฺจนฺตนิยโต, ปิตุฆาตโก…เป.… อรหนฺตฆาตโก…เป.… รุหิรุปฺปาทโก …เป.… สงฺฆเภทโก อจฺจนฺตนิยโตติ? น เหวํ วตฺตเพฺพ…เป.…ฯ</p>


<p> อตฺถิ  ปุถุชฺชนสฺส อจฺจนฺตนิยามตาติ? อามนฺตาฯ อจฺจนฺตนิยตสฺส ปุคฺคลสฺส วิจิกิจฺฉา อุปฺปเชฺชยฺยาติ? อามนฺตาฯ หญฺจิ อจฺจนฺตนิยตสฺส ปุคฺคลสฺส วิจิกิจฺฉา อุปฺปเชฺชยฺย, โน จ วต เร วตฺตเพฺพ – ‘‘อตฺถิ ปุถุชฺชนสฺส อจฺจนฺตนิยามตา’’ติฯ</p>


<p>อจฺจนฺตนิยตสฺส ปุคฺคลสฺส วิจิกิจฺฉา นุปฺปเชฺชยฺยาติ? อามนฺตาฯ ปหีนาติ? น เหวํ วตฺตเพฺพ…เป.… ปหีนาติ? อามนฺตาฯ โสตาปตฺติมเคฺคนาติ? น  เหวํ วตฺตเพฺพ…เป.… สกทาคามิมเคฺคน  …เป.… อนาคามิมเคฺคน…เป.… อรหตฺตมเคฺคนาติ? น เหวํ วตฺตเพฺพ…เป.…ฯ</p>


<p>กตเมน มเคฺคนาติ? อกุสเลน มเคฺคนาติฯ อกุสโล มโคฺค นิยฺยานิโก ขยคามี โพธคามี อนาสโว…เป.… อสํกิเลสิโกติ? น เหวํ วตฺตเพฺพ…เป.… นนุ อกุสโล มโคฺค อนิยฺยานิโก…เป.… สํกิเลสิโกติ? อามนฺตาฯ หญฺจิ อกุสโล มโคฺค อนิยฺยานิโก…เป.… สํกิเลสิโก, โน จ วต เร วตฺตเพฺพ – ‘‘อจฺจนฺตนิยตสฺส ปุคฺคลสฺส วิจิกิจฺฉา อกุสเลน มเคฺคน ปหีนา’’ติฯ</p>


<p> สสฺสตทิฎฺฐิยา นิยตสฺส ปุคฺคลสฺส อุเจฺฉททิฎฺฐิ อุปฺปเชฺชยฺยาติ? อามนฺตาฯ หญฺจิ สสฺสตทิฎฺฐิยา นิยตสฺส ปุคฺคลสฺส อุเจฺฉททิฎฺฐิ อุปฺปเชฺชยฺย, โน จ วต เร วตฺตเพฺพ – ‘‘อตฺถิ ปุถุชฺชนสฺส อจฺจนฺตนิยามตา’’ติฯ</p>


<p>สสฺสตทิฎฺฐิยา นิยตสฺส ปุคฺคลสฺส อุเจฺฉททิฎฺฐิ นุปฺปเชฺชยฺยาติ ? อามนฺตาฯ ปหีนาติ? น เหวํ วตฺตเพฺพ…เป.… ปหีนาติ? อามนฺตาฯ โสตาปตฺติมเคฺคนาติ? น เหวํ วตฺตเพฺพ…เป.… สกทาคามิมเคฺคน…เป.… อนาคามิมเคฺคน…เป.… อรหตฺตมเคฺคนาติ? น เหวํ วตฺตเพฺพ…เป.…ฯ</p>


<p>กตเมน มเคฺคนาติ? อกุสเลน มเคฺคนฯ อกุสโล มโคฺค…เป.… โน จ วต เร  วตฺตเพฺพ – ‘‘สสฺสตทิฎฺฐิยา นิยตสฺส ปุคฺคลสฺส อุเจฺฉททิฎฺฐิ อกุสเลน มเคฺคน ปหีนา’’ติฯ</p>


<p> อุเจฺฉททิฎฺฐิยา นิยตสฺส ปุคฺคลสฺส สสฺสตทิฎฺฐิ อุปฺปเชฺชยฺยาติ? อามนฺตาฯ หญฺจิ อุเจฺฉททิฎฺฐิยา นิยตสฺส ปุคฺคลสฺส สสฺสตทิฎฺฐิ อุปฺปเชฺชยฺย, โน จ วต เร วตฺตเพฺพ – ‘‘อตฺถิ ปุถุชฺชนสฺส อจฺจนฺตนิยามตา’’ติฯ</p>


<p>อุเจฺฉททิฎฺฐิยา นิยตสฺส ปุคฺคลสฺส สสฺสตทิฎฺฐิ นุปฺปเชฺชยฺยาติ? อามนฺตาฯ ปหีนาติ? น เหวํ วตฺตเพฺพ…เป.… ปหีนาติ? อามนฺตาฯ โสตาปตฺติมเคฺคนาติ ? น เหวํ วตฺตเพฺพ  …เป.… สกทาคามิมเคฺคน…เป.… อนาคามิมเคฺคน…เป.… อรหตฺตมเคฺคนาติ? น เหวํ วตฺตเพฺพ…เป.…ฯ</p>


<p>กตเมน มเคฺคนาติ? อกุสเลน มเคฺคนาติฯ อกุสโล มโคฺค…เป.… โน จ วต เร วตฺตเพฺพ – ‘‘อุเจฺฉททิฎฺฐิยา นิยตสฺส ปุคฺคลสฺส สสฺสตทิฎฺฐิ อกุสเลน มเคฺคน ปหีนา’’ติฯ</p>


<p> น วตฺตพฺพํ – ‘‘อตฺถิ ปุถุชฺชนสฺส อจฺจนฺตนิยามตา’’ติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, เอกโจฺจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธเมฺมหิ, โส  สกิํ นิมุโคฺค  นิมุโคฺคว โหตี’’ติ ! อเตฺถว สุตฺตโนฺตติ? อามนฺตาฯ เตน  หิ อตฺถิ ปุถุชฺชนสฺส อจฺจนฺตนิยามตาติฯ</p>


<p> วุตฺตํ ภควตา – ‘‘อิธ, ภิกฺขเว, เอกโจฺจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธเมฺมหิ, โส สกิํ นิมุโคฺค นิมุโคฺคว โหตี’’ติ กตฺวา เตน จ การเณน อตฺถิ ปุถุชฺชนสฺส อจฺจนฺตนิยามตาติ? อามนฺตาฯ วุตฺตํ ภควตา – ‘‘อิธ, ภิกฺขเว, เอกโจฺจ ปุคฺคโล อุมฺมุชฺชิตฺวา นิมุชฺชตี’’ติ ! อเตฺถว สุตฺตโนฺตติ? อามนฺตาฯ สพฺพกาลํ อุมฺมุชฺชิตฺวา นิมุชฺชตีติ? น เหวํ วตฺตเพฺพ…เป.…ฯ</p>


<p>วุตฺตํ ภควตา – ‘‘อิธ, ภิกฺขเว, เอกโจฺจ ปุคฺคโล สมนฺนาคโต โหติ เอกนฺตกาฬเกหิ อกุสเลหิ ธเมฺมหิ, โส สกิํ นิมุโคฺค นิมุโคฺคว โหตี’’ติ – กตฺวา เตน จ การเณน อตฺถิ ปุถุชฺชนสฺส อจฺจนฺตนิยามตาติ? อามนฺตาฯ วุตฺตํ ภควตา – ‘‘อิธ, ภิกฺขเว, เอกโจฺจ ปุคฺคโล อุมฺมุชฺชิตฺวา ฐิโต โหติ, อุมฺมุชฺชิตฺวา วิปสฺสติ วิโลเกติ, อุมฺมุชฺชิตฺวา ปตรติ, อุมฺมุชฺชิตฺวา ปติคาธปฺปโตฺต โหตี’’ติ ! อเตฺถว สุตฺตโนฺตติ? อามนฺตาฯ สพฺพกาลํ อุมฺมุชฺชิตฺวา ปติคาธปฺปโตฺต โหตีติ? น เหวํ วตฺตเพฺพ…เป.…ฯ</p>

</p>


<h2>๑๙. เอกูนวีสติมวโคฺค</h2>
<h3>(๑๙๓) ๘. อินฺทฺริยกถา</h3>
<p> นตฺถิ    โลกิยํ สทฺธินฺทฺริยนฺติ? อามนฺตาฯ นตฺถิ โลกิยา สทฺธาติ? น เหวํ วตฺตเพฺพ…เป.… นตฺถิ โลกิยํ วีริยินฺทฺริยํ…เป.… สตินฺทฺริยํ…เป.… สมาธินฺทฺริยํ…เป.… ปญฺญินฺทฺริยนฺติ? อามนฺตา ฯ นตฺถิ โลกิยา ปญฺญาติ? น เหวํ วตฺตเพฺพ…เป.…ฯ</p>


<p>อตฺถิ โลกิยา สทฺธาติ? อามนฺตาฯ อตฺถิ โลกิยํ สทฺธินฺทฺริยนฺติ? น เหวํ วตฺตเพฺพ…เป.… อตฺถิ โลกิยํ วีริยํ…เป.… สติ…เป.… สมาธิ…เป.… ปญฺญาติ? อามนฺตาฯ อตฺถิ โลกิยํ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อตฺถิ โลกิโย มโน, อตฺถิ โลกิยํ มนินฺทฺริยนฺติ? อามนฺตาฯ อตฺถิ โลกิยา สทฺธา, อตฺถิ โลกิยํ สทฺธินฺทฺริยนฺติ? น เหวํ วตฺตเพฺพ…เป.… อตฺถิ โลกิโย มโน, อตฺถิ โลกิยํ มนินฺทฺริยนฺติ? อามนฺตาฯ อตฺถิ โลกิยา ปญฺญา, อตฺถิ โลกิยํ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อตฺถิ โลกิยํ โสมนสฺสํ, อตฺถิ โลกิยํ โสมนสฺสินฺทฺริยํ…เป.… อตฺถิ โลกิยํ ชีวิตํ, อตฺถิ โลกิยํ ชีวิตินฺทฺริยนฺติ? อามนฺตาฯ อตฺถิ โลกิยา สทฺธา, อตฺถิ โลกิยํ สทฺธินฺทฺริยนฺติ? น เหวํ วตฺตเพฺพ…เป.… อตฺถิ โลกิยํ ชีวิตํ, อตฺถิ โลกิยํ ชีวิตินฺทฺริยนฺติ? อามนฺตาฯ อตฺถิ โลกิยา ปญฺญา, อตฺถิ โลกิยํ  ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p> อตฺถิ โลกิยา สทฺธา, นตฺถิ โลกิยํ สทฺธินฺทฺริยนฺติ? อามนฺตาฯ อตฺถิ โลกิโย มโน, นตฺถิ โลกิยํ มนินฺทฺริยนฺติ? น เหวํ วตฺตเพฺพ…เป.… อตฺถิ โลกิยา ปญฺญา, นตฺถิ โลกิยํ ปญฺญินฺทฺริยนฺติ? อามนฺตาฯ อตฺถิ โลกิโย มโน, นตฺถิ โลกิยํ มนินฺทฺริยนฺติ? น เหวํ วตฺตเพฺพ…เป.…ฯ</p>


<p>อตฺถิ  โลกิยา สทฺธา, นตฺถิ โลกิยํ สทฺธินฺทฺริยนฺติ? อามนฺตา ฯ อตฺถิ โลกิยํ โสมนสฺสํ, นตฺถิ โลกิยํ โสมนสฺสินฺทฺริยนฺติ… อตฺถิ โลกิยํ ชีวิตํ, นตฺถิ โลกิยํ ชีวิตินฺทฺริยนฺติ? น เหวํ วตฺตเพฺพ…เป.… อตฺถิ โลกิยา ปญฺญา, นตฺถิ โลกิยํ ปญฺญินฺทฺริยนฺติ? อามนฺตาฯ อตฺถิ โลกิโย มโน, นตฺถิ โลกิยํ มนินฺทฺริยนฺติ…เป.… อตฺถิ โลกิยํ ชีวิตํ, นตฺถิ โลกิยํ ชีวิตินฺทฺริยนฺติ? น เหวํ วตฺตเพฺพ…เป.…ฯ</p>


<p> อตฺถิ  โลกุตฺตรา สทฺธา, อตฺถิ โลกุตฺตรํ สทฺธินฺทฺริยนฺติ? อามนฺตาฯ อตฺถิ โลกิยา สทฺธา, อตฺถิ โลกิยํ สทฺธินฺทฺริยนฺติ? น เหวํ วตฺตเพฺพ…เป.… อตฺถิ โลกุตฺตรํ วีริยํ…เป.… อตฺถิ โลกุตฺตรา ปญฺญา, อตฺถิ โลกุตฺตรํ ปญฺญินฺทฺริยนฺติ? อามนฺตาฯ อตฺถิ โลกิยา ปญฺญา, อตฺถิ โลกิยํ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p>อตฺถิ โลกิยา สทฺธา, นตฺถิ โลกิยํ สทฺธินฺทฺริยนฺติ? อามนฺตาฯ อตฺถิ โลกุตฺตรา สทฺธา, นตฺถิ โลกุตฺตรํ สทฺธินฺทฺริยนฺติ? น เหวํ วตฺตเพฺพ…เป.… อตฺถิ โลกิยํ วีริยํ…เป.… อตฺถิ  โลกิยา ปญฺญา, นตฺถิ โลกิยํ ปญฺญินฺทฺริยนฺติ? อามนฺตาฯ อตฺถิ โลกุตฺตรา ปญฺญา, นตฺถิ โลกุตฺตรํ ปญฺญินฺทฺริยนฺติ? น เหวํ วตฺตเพฺพ…เป.…ฯ</p>


<p> นตฺถิ โลกิยานิ ปญฺจินฺทฺริยานีติ? อามนฺตาฯ นนุ วุตฺตํ ภควตา – ‘‘อทฺทสํ โข อหํ, ภิกฺขเว, พุทฺธจกฺขุนา โลกํ โวโลเกโนฺต สเตฺต อปฺปรชเกฺข มหารชเกฺข, ติกฺขินฺทฺริเย มุทินฺทฺริเย, สฺวากาเร, สุวิญฺญาปเย , อเปฺปกเจฺจ ปรโลกวชฺชภยทสฺสาวิโน วิหรเนฺต’’ติ ! อเตฺถว สุตฺตโนฺตติ? อามนฺตาฯ เตน หิ อตฺถิ โลกิยานิ ปญฺจินฺทฺริยานีติฯ</p>

</p>

</p>


<p>ตสฺสุทฺทานํ –</p>


<p>อตีเต กิเลเส ชหติ อนาคเต กิเลเส ชหติ ปจฺจุปฺปเนฺน กิเลเส ชหติ, สุญฺญตา สงฺขารกฺขนฺธปริยาปนฺนา, สามญฺญผลํ อสงฺขตํ, ปตฺติ อสงฺขตา, สพฺพธมฺมานํ ตถตา อสงฺขตา, นิพฺพานธาตุ  กุสลา, อตฺถิ ปุถุชฺชนสฺส อจฺจนฺตนิยามตา, นตฺถิ โลกิยานิ ปญฺจินฺทฺริยานีติฯ</p>





