<h1>๙. จเมฺปยฺยกฺขนฺธโก</h1>
<h3>กสฺสปโคตฺตภิกฺขุวตฺถุกถาทิวณฺณนา</h3>
<p> จเมฺปยฺยกฺขนฺธเก   ติ ตนฺติ วุจฺจติ พฺยาปาโร, ตตฺถ พโทฺธ, อุสฺสุกฺกํ อาปโนฺนติ อโตฺถฯ เตนาห ติอาทิฯ</p>


<p> ติ ญตฺติกมฺมสฺส ญตฺติยา เอกตฺตา หาปนํ น สมฺภวติ, ตสฺสา เอกตฺตา เอว ปจฺฉา ญตฺติฐปนวเสน, ทฺวิกฺขตฺตุํ ฐปนวเสน จ อญฺญถา กรณํ นตฺถิฯ ติ ปริวาเรฯ นฺติ ปพฺพาชนียกมฺมํ, ตสฺสาติ อโตฺถฯ</p>

</p>


<h3>เทฺวนิสฺสรณาทิกถาวณฺณนา</h3>
<p> ติ ‘‘พาโล’’ติอาทินา นิทฺทิฎฺฐปุคฺคโล, อปฺปโตฺตติ สมฺพโนฺธฯ ตตฺถ การณมาห ติอาทิฯ ตตฺถ ติ ปพฺพาชนียกมฺมสฺส นิมิตฺตภาเวน ปาฬิยํ วุตฺตตฺตา อสาธารณภูเตน กุลทูสกภาเวนฯ ยทิ เหส ตํ กมฺมํ อปฺปโตฺต, กถํ ปน สุนิสฺสาริโตติ อาห ติฯ นฺติ กมฺมกฺขนฺธเก (จูฬว. ๒๗) วุตฺตํฯ</p>


<p>เอตฺถ ปน กุลทูสกกมฺมํ กตฺวา ปพฺพาชนียกมฺมกตสฺส  ‘‘ยสฺมิํ วิหาเร วสเนฺตน ยสฺมิํ คาเม กุลทูสกกมฺมํ กตํ โหติ, ตสฺมิํ วิหาเร วา ตสฺมิํ คาเม วา น วสิตพฺพ’’นฺติอาทินา (ปารา. อฎฺฐ. ๒.๔๓๓) ยา สมฺมาวตฺตนา วุตฺตา, สา อิตเรนาปิ  ปูเรตพฺพาฯ ยํ ปน ปฎิปฺปสฺสทฺธกมฺมสฺส กุลทูสกสฺส ตเตฺถว  ‘‘เยสุ กุเลสุ กุลทูสกกมฺมํ กตํ, ตโต ปจฺจยา น คเหตพฺพา’’ติอาทิ วุตฺตํ, ตํ น ปูเรตพฺพํ กุลสงฺคหสฺส อกตตฺตาฯ เอวํ เสสกเมฺมสุปิฯ ยทิ เอวํ ‘‘ตชฺชนียกมฺมารหสฺส  นิยสกมฺมํ กโรติ…เป.… เอวํ โข, อุปาลิ, อธมฺมกมฺมํ โหตี’’ติอาทิวจนํ (มหาว. ๔๐๒) วิรุชฺฌตีติ? น วิรุชฺฌติ สงฺฆสนฺนิฎฺฐานวเสน ตชฺชนียาทิกมฺมารหตฺตสฺส สิชฺฌนโตฯ ยสฺส หิ สโงฺฆ ‘‘ตชฺชนียกมฺมํ กโรมา’’ติ สนฺนิฎฺฐานํ กตฺวา กมฺมวาจํ สาเวโนฺต ปพฺพาชนียกมฺมวาจํ สาเวติ, ตสฺส กมฺมํ อธมฺมกมฺมํ โหติฯ สเจ ปน ‘‘ตเสฺสว ปพฺพาชนียกมฺมเมว กโรมา’’ติ สนฺนิฎฺฐานํ กตฺวา ตเทว กโรติ, ตสฺส ตํ กมฺมํ ธมฺมกมฺมนฺติ เวทิตพฺพํฯ</p>


<p>เอวมิธ ‘‘นิสฺสารณ’’นฺติ อธิเปฺปตสฺส ปพฺพาชนียกมฺมสฺส วเสน อตฺถํ ทเสฺสตฺวา อิทานิ ตทเญฺญสํ ตชฺชนียาทีนํ วเสน นิสฺสารเณ อธิเปฺปเต ‘‘อปฺปโตฺต นิสฺสารณ’’นฺติ อิมสฺส ปฎิปกฺขวเสน สมฺปโตฺต นิสฺสารณํ, ‘‘ตเญฺจ สโงฺฆ นิสฺสาเรติฯ สุนิสฺสาริโต’’ติ อตฺถสมฺภวํ ทเสฺสตุํ ปุน ติอาทิ วุตฺตํฯ ตตฺถ ติ ตชฺชนียาทิกมฺมวิสเย, เอเกนาปิ อเงฺคน นิสฺสารณา อนุญฺญาตาติ โยชนาฯ ปาฬิยํ นฺติ เอตฺถ อาปโนฺน อาเวณิกวเสน ตชฺชนียาทิสงฺขาตํ นิสฺสารณํ ปโตฺตติ อโตฺถ คเหตโพฺพฯ</p>

</p>

</p>





