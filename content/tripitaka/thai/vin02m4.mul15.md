<h1>ทุติยคาถาสงฺคณิกํ</h1>
<h3>๑. กายิกาทิอาปตฺติ</h3>
<p> กติ     อาปตฺติโย กายิกา, กติ วาจสิกา กตาฯ</p>


ฉาเทนฺตสฺส กติ อาปตฺติโย, กติ สํสคฺคปจฺจยาฯ  
</p>
  
<p>
ฉาปตฺติโย กายิกา, ฉ วาจสิกา กตา;  
  
ฉาเทนฺตสฺส ติโสฺส อาปตฺติโย, ปญฺจ สํสคฺคปจฺจยาฯ  
</p>
  
<p>
อรุณุเคฺค กติ อาปตฺติโย, กติ ยาวตติยกา;  
  
กเตตฺถ อฎฺฐ วตฺถุกา, กติหิ สพฺพสงฺคโหฯ  
</p>
  
<p>
อรุณุเคฺค ติโสฺส อาปตฺติโย, เทฺว ยาวตติยกา;  
  
เอเกตฺถ อฎฺฐ วตฺถุกา, เอเกน สพฺพสงฺคโหฯ  
</p>
  
<p>
วินยสฺส กติ มูลานิ, ยานิ พุเทฺธน ปญฺญตฺตา;  
  
วินยครุกา กติ วุตฺตา, ทุฎฺฐุลฺลจฺฉาทนา กติฯ  
</p>
  
<p>
วินยสฺส เทฺว มูลานิ, ยานิ พุเทฺธน ปญฺญตฺตา;  
  
วินยครุกา เทฺว วุตฺตา, เทฺว ทุฎฺฐุลฺลจฺฉาทนาฯ  
</p>
  
<p>
คามนฺตเร กติ อาปตฺติโย, กติ นทิปารปจฺจยา;  
  
กติมํเสสุ ถุลฺลจฺจยํ, กติมํเสสุ ทุกฺกฎํฯ  
</p>
  
<p>
คามนฺตเร  
จตโสฺส อาปตฺติโย, จตโสฺส นทิปารปจฺจยา;  
  
เอกมํเส ถุลฺลจฺจยํ, นวมํเสสุ ทุกฺกฎํฯ  
</p>
  
<p>
กติ วาจสิกา รตฺติํ, กติ วาจสิกา ทิวา;  
  
ททมานสฺส กติ อาปตฺติโย, ปฎิคฺคณฺหนฺตสฺส กิตฺตกาฯ  
</p>
  
<p>
เทฺว  
วาจสิกา รตฺติํ, เทฺว วาจสิกา ทิวา;  
  
ททมานสฺส ติโสฺส อาปตฺติโย, จตฺตาโร จ ปฎิคฺคเหฯ  
</p>
  
<h3>๒. เทสนาคามินิยาทิอาปตฺติ</h3>
<ol>
<li>
กติ เทสนาคามินิโย, กติ สปฺปฎิกมฺมา กตา;  
  
กเตตฺถ อปฺปฎิกมฺมา วุตฺตา, พุเทฺธนาทิจฺจพนฺธุนาฯ  
</li>
  
ปญฺจ  
เทสนาคามินิโย, ฉ สปฺปฎิกมฺมา กตา;  
  
เอเกตฺถ อปฺปฎิกมฺมา วุตฺตา, พุเทฺธนาทิจฺจพนฺธุนาฯ  
</li>
  
วินยครุกา กติ วุตฺตา, กายวาจสิกานิ จ;  
  
กติ วิกาเล ธญฺญรโส, กติ ญตฺติจตุเตฺถน สมฺมุติฯ  
</li>
  
วินยครุกา เทฺว วุตฺตา, กายวาจสิกานิ จ;  
  
เอโก วิกาเล ธญฺญรโส, เอกา ญตฺติจตุเตฺถน สมฺมุติฯ  
</li>
  
ปาราชิกา กายิกา กติ, กติ สํวาสกภูมิโย;  
  
กตินํ  
รตฺติเจฺฉโท, ปญฺญตฺตา ทฺวงฺคุลา กติฯ  
</li>
  
ปาราชิกา กายิกา เทฺว, เทฺว สํวาสกภูมิโย;  
  
ทฺวินฺนํ รตฺติเจฺฉโท, ปญฺญตฺตา ทฺวงฺคุลา ทุเวฯ  
</li>
  
กตตฺตานํ  
วธิตฺวาน, กติหิ สโงฺฆ ภิชฺชติ;  
  
กเตตฺถ ปฐมาปตฺติกา, ญตฺติยา กรณา กติฯ  
</li>
  
เทฺว อตฺตานํ วธิตฺวาน, ทฺวีหิ สโงฺฆ ภิชฺชติ;  
  
เทฺวตฺถ ปฐมาปตฺติกา, ญตฺติยา กรณา ทุเวฯ  
</li>
  
ปาณาติปาเต กติ อาปตฺติโย, วาจา ปาราชิกา กติ;  
  
โอภาสนา  
กติ วุตฺตา, สญฺจริเตฺตน วา กติฯ  
</li>
  
ปาณาติปาเต ติโสฺส อาปตฺติโย;  
  
วาจา ปาราชิกา ตโย;  
  
โอภาสนา ตโย วุตฺตา;  
  
สญฺจริเตฺตน วา ตโยฯ  
</li>
  
กติ ปุคฺคลา น อุปสมฺปาเทตพฺพา, กติ กมฺมานํ สงฺคหา;  
  
นาสิตกา กติ วุตฺตา, กตินํ เอกวาจิกาฯ  
</li>
  
ตโย ปุคฺคลา น อุปสมฺปาเทตพฺพา, ตโย กมฺมานํ สงฺคหา;  
  
นาสิตกา ตโย วุตฺตา, ติณฺณนฺนํ เอกวาจิกาฯ  
</li>
  
อทินฺนาทาเน กติ อาปตฺติโย, กติ เมถุนปจฺจยา;  
  
ฉินฺทนฺตสฺส กติ อาปตฺติโย, กติ ฉฑฺฑิตปจฺจยาฯ  
</li>
  
อทินฺนาทาเน ติโสฺส อาปตฺติโย, จตโสฺส เมถุนปจฺจยา;  
  
ฉินฺทนฺตสฺส ติโสฺส อาปตฺติโย, ปญฺจ ฉฑฺฑิตปจฺจยาฯ  
</li>
  
ภิกฺขุโนวาทกวคฺคสฺมิํ  
, ปาจิตฺติเยน ทุกฺกฎา;  
  
กเตตฺถ นวกา วุตฺตา, กตินํ จีวเรน จฯ  
</li>
  
ภิกฺขุโนวาทกวคฺคสฺมิํ  
, ปาจิตฺติเยน ทุกฺกฎา กตา;  
  
จตุเรตฺถ นวกา วุตฺตา, ทฺวินฺนํ จีวเรน จฯ  
</li>
  
ภิกฺขุนีนญฺจ อกฺขาตา, ปาฎิเทสนิยา กติ;  
  
ภุญฺชนฺตามกธเญฺญน, ปาจิตฺติเยน ทุกฺกฎา กติฯ  
</li>
  
ภิกฺขุนีนญฺจ อกฺขาตา, อฎฺฐ ปาฎิเทสนียา กตา;  
  
ภุญฺชนฺตามกธเญฺญน, ปาจิตฺติเยน ทุกฺกฎา กตาฯ  
</li>
  
คจฺฉนฺตสฺส กติ อาปตฺติโย, ฐิตสฺส จาปิ กิตฺตกา;  
  
นิสินฺนสฺส  
กติ อาปตฺติโย, นิปนฺนสฺสาปิ กิตฺตกาฯ  
</li>
  
คจฺฉนฺตสฺส จตโสฺส อาปตฺติโย, ฐิตสฺส จาปิ ตตฺตกา;  
  
นิสินฺนสฺส จตโสฺส อาปตฺติโย, นิปนฺนสฺสาปิ ตตฺตกาฯ  
</li>
  
<h3>๓. ปาจิตฺติยํ</h3>
</ol>
<ol>
<li>
กติ ปาจิตฺติยานิ, สพฺพานิ นานาวตฺถุกานิ;  
  
อปุพฺพํ อจริมํ, อาปเชฺชยฺย เอกโตฯ  
</li>
  
ปญฺจ ปาจิตฺติยานิ, สพฺพานิ นานาวตฺถุกานิ;  
  
อปุพฺพํ อจริมํ, อาปเชฺชยฺย เอกโตฯ  
</li>
  
กติ ปาจิตฺติยานิ, สพฺพานิ นานาวตฺถุกานิ;  
  
อปุพฺพํ อจริมํ, อาปเชฺชยฺย เอกโตฯ  
</li>
  
น  
ปาจิตฺติยานิ, สพฺพานิ นานาวตฺถุกานิ;  
  
อปุพฺพํ อจริมํ, อาปเชฺชยฺย เอกโตฯ  
</li>
  
กติ  
ปาจิตฺติยานิ, สพฺพานิ นานาวตฺถุกานิ;  
  
กติ วาจาย เทเสยฺย, วุตฺตา อาทิจฺจพนฺธุนาฯ  
</li>
  
ปญฺจ ปาจิตฺติยานิ, สพฺพานิ นานาวตฺถุกานิ;  
  
เอกวาจาย เทเสยฺย, วุตฺตา อาทิจฺจพนฺธุนาฯ  
</li>
  
กติ ปาจิตฺติยานิ, สพฺพานิ นานาวตฺถุกานิ;  
  
กติ วาจาย เทเสยฺย, วุตฺตา อาทิจฺจพนฺธุนาฯ  
</li>
  
นว  
ปาจิตฺติยานิ, สพฺพานิ นานาวตฺถุกานิ;  
  
เอกวาจาย เทเสยฺย, วุตฺตา อาทิจฺจพนฺธุนาฯ  
</li>
  
กติ ปาจิตฺติยานิ, สพฺพานิ นานาวตฺถุกานิ;  
  
กิญฺจ  
กิเตฺตตฺวา เทเสยฺย, วุตฺตา อาทิจฺจพนฺธุนาฯ  
</li>
  
ปญฺจ ปาจิตฺติยานิ, สพฺพานิ นานาวตฺถุกานิ;  
  
วตฺถุํ กิเตฺตตฺวา เทเสยฺย, วุตฺตา อาทิจฺจพนฺธุนาฯ  
</li>
  
กติ ปาจิตฺติยานิ, สพฺพานิ นานาวตฺถุกานิ;  
  
กิญฺจ กิเตฺตตฺวา เทเสยฺย, วุตฺตา อาทิจฺจพนฺธุนาฯ  
</li>
  
นว ปาจิตฺติยานิ, สพฺพานิ นานาวตฺถุกานิ;  
  
วตฺถุํ กิเตฺตตฺวา เทเสยฺย, วุตฺตา อาทิจฺจพนฺธุนาฯ  
</li>
  
ยาวตติยเก กติ อาปตฺติโย, กติ โวหารปจฺจยา;  
  
ขาทนฺตสฺส กติ อาปตฺติโย, กติ โภชนปจฺจยาฯ  
</li>
  
ยาวตติยเก ติโสฺส อาปตฺติโย, ฉ โวหารปจฺจยา;  
  
ขาทนฺตสฺส ติโสฺส อาปตฺติโย, ปญฺจ โภชนปจฺจยาฯ  
</li>
  
สพฺพา  
ยาวตติยกา, กติ ฐานานิ คจฺฉนฺติ;  
  
กตินเญฺจว อาปตฺติ, กตินํ อธิกรเณน จฯ  
</li>
  
สพฺพา ยาวตติยกา, ปญฺจ ฐานานิ คจฺฉนฺติ;  
  
ปญฺจนฺนเญฺจว อาปตฺติ, ปญฺจนฺนํ อธิกรเณน จฯ  
</li>
  
กตินํ วินิจฺฉโย โหติ, กตินํ วูปสเมน จ;  
  
กตินเญฺจว อนาปตฺติ, กติหิ ฐาเนหิ โสภติฯ  
</li>
  
ปญฺจนฺนํ วินิจฺฉโย โหติ, ปญฺจนฺนํ วูปสเมน จ;  
  
ปญฺจนฺนเญฺจว อนาปตฺติ, ตีหิ ฐาเนหิ โสภติฯ  
</li>
  
กติ  
กายิกา รตฺติํ, กติ กายิกา ทิวา;  
  
นิชฺฌายนฺตสฺส กติ อาปตฺติ, กติ ปิณฺฑปาตปจฺจยาฯ  
</li>
  
เทฺว กายิกา รตฺติํ, เทฺว กายิกา ทิวา;  
  
นิชฺฌายนฺตสฺส เอกา อาปตฺติ, เอกา ปิณฺฑปาตปจฺจยาฯ  
</li>
  
กตานิสํเส  
สมฺปสฺสํ, ปเรสํ สทฺธาย เทสเย;  
  
อุกฺขิตฺตกา กติ วุตฺตา, กติ สมฺมาวตฺตนาฯ  
</li>
  
อฎฺฐานิสํเส สมฺปสฺสํ, ปเรสํ สทฺธาย เทสเย;  
  
อุกฺขิตฺตกา ตโย วุตฺตา, เตจตฺตาลีส สมฺมาวตฺตนาฯ  
</li>
  
กติ ฐาเน มุสาวาโท, กติ ปรมนฺติ วุจฺจติ;  
  
กติ  
ปาฎิเทสนียา, กตินํ เทสนาย จฯ  
</li>
  
ปญฺจ ฐาเน มุสาวาโท, จุทฺทส ปรมนฺติ วุจฺจติ;  
  
ทฺวาทส ปาฎิเทสนียา, จตุนฺนํ เทสนาย จฯ  
</li>
  
กตงฺคิโก  
มุสาวาโท, กติ อุโปสถงฺคานิ;  
  
กติ ทูเตยฺยงฺคานิ, กติ ติตฺถิยวตฺตนาฯ  
</li>
  
อฎฺฐงฺคิโก มุสาวาโท, อฎฺฐ อุโปสถงฺคานิ;  
  
อฎฺฐ ทูเตยฺยงฺคานิ, อฎฺฐ ติตฺถิยวตฺตนาฯ  
</li>
  
กติวาจิกา อุปสมฺปทา, กตินํ ปจฺจุฎฺฐาตพฺพํ;  
  
กตินํ อาสนํ ทาตพฺพํ, ภิกฺขุโนวาทโก กติหิฯ  
</li>
  
อฎฺฐวาจิกา อุปสมฺปทา, อฎฺฐนฺนํ ปจฺจุฎฺฐาตพฺพํ;  
  
อฎฺฐนฺนํ  
อาสนํ ทาตพฺพํ, ภิกฺขุโนวาทโก อฎฺฐหิฯ  
</li>
  
กตินํ เฉชฺชํ โหติ, กตินํ ถุลฺลจฺจยํ;  
  
กตินเญฺจว อนาปตฺติ, สเพฺพสํ เอกวตฺถุกาฯ  
</li>
  
เอกสฺส เฉชฺชํ โหติ, จตุนฺนํ ถุลฺลจฺจยํ;  
  
จตุนฺนเญฺจว อนาปตฺติ, สเพฺพสํ เอกวตฺถุกาฯ  
</li>
  
กติ อาฆาตวตฺถูนิ, กติหิ สโงฺฆ ภิชฺชติ;  
  
กเตตฺถ ปฐมาปตฺติกา, ญตฺติยา กรณา กติฯ  
</li>
  
นว อาฆาตวตฺถูนิ, นวหิ สโงฺฆ ภิชฺชติ;  
  
นเวตฺถ ปฐมาปตฺติกา, ญตฺติยา กรณา นวฯ  
</li>
  
<h3>๔. อวนฺทนียปุคฺคลาทิ</h3>
</ol>
<ol>
<li>
กติ ปุคฺคลา นาภิวาเทตพฺพา, อญฺชลิสามิเจน จ;  
  
กตินํ ทุกฺกฎํ โหติ, กติ จีวรธารณาฯ  
</li>
  
ทส  
  
ปุคฺคลา นาภิวาเทตพฺพา, อญฺชลิสามิเจน จ;  
  
ทสนฺนํ ทุกฺกฎํ โหติ, ทส จีวรธารณาฯ  
</li>
  
กตินํ วสฺสํวุฎฺฐานํ, ทาตพฺพํ อิธ จีวรํ;  
  
กตินํ ภเนฺต ทาตพฺพํ, กตินเญฺจว น ทาตพฺพํฯ  
</li>
  
ปญฺจนฺนํ วสฺสํวุฎฺฐานํ, ทาตพฺพํ อิธ จีวรํ;  
  
สตฺตนฺนํ สเนฺต ทาตพฺพํ, โสฬสนฺนํ น ทาตพฺพํฯ  
</li>
  
กติสตํ รตฺติสตํ, อาปตฺติโย ฉาทยิตฺวาน;  
  
กติ รตฺติโย วสิตฺวาน, มุเจฺจยฺย ปาริวาสิโกฯ  
</li>
  
ทสสตํ รตฺติสตํ, อาปตฺติโย ฉาทยิตฺวาน;  
  
ทส  
รตฺติโย วสิตฺวาน, มุเจฺจยฺย ปาริวาสิโกฯ  
</li>
  
กติ กมฺมโทสา วุตฺตา, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, สเพฺพว อธมฺมิกา  
สเพฺพ อธมฺมิกา (สี. สฺยา.)  
กติฯ  
</li>
  
ทฺวาทส กมฺมโทสา วุตฺตา, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, สเพฺพว อธมฺมิกา  
สเพฺพวาธมฺมิกา (สี.), สเพฺพ อธมฺมิกา (สฺยา.)  
กตาฯ  
</li>
  
กติ กมฺมสมฺปตฺติโย วุตฺตา, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, สเพฺพว ธมฺมิกา กติฯ  
</li>
  
จตโสฺส กมฺมสมฺปตฺติโย วุตฺตา, พุเทฺธนาทิจฺจพนฺธุนา;  
  
จมฺปายํ  
วินยวตฺถุสฺมิํ, สเพฺพว ธมฺมิกา กตาฯ  
</li>
  
กติ กมฺมานิ วุตฺตานิ, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, ธมฺมิกา อธมฺมิกา กติฯ  
</li>
  
ฉ  
กมฺมานิ วุตฺตานิ, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, เอเกตฺถ ธมฺมิกา กตา;  
  
ปญฺจ อธมฺมิกา วุตฺตา, พุเทฺธนาทิจฺจพนฺธุนาฯ  
</li>
  
กติ กมฺมานิ วุตฺตานิ, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, ธมฺมิกา อธมฺมิกา กติฯ  
</li>
  
จตฺตาริ  
กมฺมานิ วุตฺตานิ, พุเทฺธนาทิจฺจพนฺธุนา;  
  
จมฺปายํ วินยวตฺถุสฺมิํ, เอเกตฺถ ธมฺมิกา กตา;  
  
ตโย อธมฺมิกา วุตฺตา, พุเทฺธนาทิจฺจพนฺธุนาฯ  
</li>
  
ยํ เทสิตํนนฺตชิเนน ตาทินา;  
  
อาปตฺติกฺขนฺธานิ  
วิเวกทสฺสินา;  
  
กเตตฺถ สมฺมนฺติ วินา สมเถหิ;  
  
ปุจฺฉามิ ตํ พฺรูหิ วิภงฺคโกวิทฯ  
</li>
  
ยํ เทสิตํนนฺตชิเนน ตาทินา;  
  
อาปตฺติกฺขนฺธานิ วิเวกทสฺสินา;  
  
เอเกตฺถ สมฺมติ วินา สมเถหิ;  
  
เอตํ เต อกฺขามิ วิภงฺคโกวิทฯ  
</li>
  
กติ อาปายิกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ  
วิสยานิ (สี. สฺยา. เอวมุปริปิ)  
สุโณม เตฯ  
</li>
  
ฉอูนทิยฑฺฒสตา วุตฺตา, พุเทฺธนาทิจฺจพนฺธุนา;  
  
อาปายิกา เนรยิกา, กปฺปฎฺฐา สงฺฆเภทกา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ นาปายิกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
อฎฺฐารส  
นาปายิกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ อฎฺฐกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
อฎฺฐารส อฎฺฐกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
<h3>๕. โสฬสกมฺมาทิ</h3>
</ol>
<ol>
<li>
กติ  
กมฺมานิ วุตฺตานิ, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
โสฬส  
กมฺมานิ วุตฺตานิ, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ กมฺมโทสา วุตฺตา, พุเทฺธนาทิจฺจพนฺธุนา;  
  
วินยํ  
ปฎิชานนฺตสฺส, วินยานิ สุโณม เตฯ  
</li>
  
ทฺวาทส กมฺมโทสา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ กมฺมสมฺปตฺติโย วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
จตโสฺส กมฺมสมฺปตฺติโย วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ  
กมฺมานิ วุตฺตานิ, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
ฉ กมฺมานิ วุตฺตานิ, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ กมฺมานิ วุตฺตานิ, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
จตฺตาริ กมฺมานิ วุตฺตานิ, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ  
ปาราชิกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
อฎฺฐ ปาราชิกา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ สงฺฆาทิเสสา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
เตวีส สงฺฆาทิเสสา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ  
อนิยตา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
เทฺว อนิยตา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ  
นิสฺสคฺคิยา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
เทฺวจตฺตาลีส นิสฺสคฺคิยา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ ปาจิตฺติยา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
อฎฺฐาสีติสตํ ปาจิตฺติยา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ  
ปาฎิเทสนียา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
ทฺวาทส ปาฎิเทสนียา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
กติ เสขิยา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณม เตฯ  
</li>
  
ปญฺจสตฺตติ เสขิยา วุตฺตา, พุเทฺธนาทิจฺจพนฺธุนา;  
  
วินยํ ปฎิชานนฺตสฺส, วินยานิ สุโณหิ เมฯ  
</li>
  
ยาว สุปุจฺฉิตํ ตยา, ยาว สุวิสฺสชฺชิตํ มยา;  
  
ปุจฺฉาวิสฺสชฺชนาย วา, นตฺถิ กิญฺจิ อสุตฺตกนฺติฯ  
</li>
  
ทุติยคาถาสงฺคณิกํ นิฎฺฐิตํฯ  
</li>
  
  
  
  
  