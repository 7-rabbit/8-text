<h1>๗-๑๒. ปจฺจนียปฎฺฐานวณฺณนา</h1>
<p> อิทานิ กุสลาทีนํ ปทานํ ปฎิเกฺขปวเสน ธมฺมานํ ปจฺจนียตาย ลทฺธนามํ  ทเสฺสตุํ ติอาทิ อารทฺธํฯ ตตฺถ ติ กุสลสฺส ปจฺจยภาวํ วาเรติฯ ติ กุสลสฺส อุปฺปตฺติํ วาเรติ, ตสฺมา ‘‘อกุสลาพฺยากตํ เอกํ ขนฺธํ ปฎิจฺจ อกุสลาพฺยากตา ตโย ขนฺธา จิตฺตสมุฎฺฐานญฺจ รูป’’นฺติ เอวมาทินา นเยเนตฺถ ปญฺหํ วิสฺสชฺชิตพฺพํฯ ตสฺมิํ ตสฺมิํ ปจฺจเย ลทฺธคณนา ปน ปาฬิยํ วุตฺตาเยวฯ เยปิ วารา สทิสวิสฺสชฺชนา, เตปิ ตเตฺถว ทสฺสิตาฯ ตสฺมา สพฺพเมตฺถ เหฎฺฐา วุตฺตนยานุสาเรน  ปาฬิํ อุปปริกฺขิตฺวา เวทิตพฺพํฯ ยถา เจตฺถ, เอวํ ทุกปฎฺฐาเน, ทุกติกปฎฺฐาเน, ติกทุกปฎฺฐาเน ติกติกปฎฺฐาเน, ทุกทุกปฎฺฐาเน จฯ</p>


<p>เอตฺตาวตา  –</p>


<p>
ติกญฺจ ปฎฺฐานวรํ ทุกุตฺตมํ,  
  
ทุกํ ติกเญฺจว ติกํ ทุกญฺจ;  
  
ติกํ ติกเญฺจว, ทุกํ ทุกญฺจ,  
  
ฉ ปจฺจนียมฺหิ นยา สุคมฺภีราติฯ –  
</p>
  
<p>อฎฺฐกถายํ  วุตฺตคาถาย ทีปิตาฯ  ฉ นยา นิทฺทิฎฺฐา โหนฺติฯ ปจฺจยวเสน ปเนตฺถ เอเกกสฺมิํ ปฎฺฐาเน อนุโลมาทโย จตฺตาโร จตฺตาโร นยาติ เอเกน ปริยาเยน จตุวีสตินยปฎิมณฺฑิตํ ปจฺจนียปฎฺฐานเญฺญว เวทิตพฺพํฯ</p>

</p>





