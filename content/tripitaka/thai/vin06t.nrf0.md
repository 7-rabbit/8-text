<h2>วินยปิฎเก</h2>
<h2>วชิรพุทฺธิ-ฎีกา</h2>
<h3>คนฺถารมฺภกถา</h3>
<p>
ปญฺญาวิสุทฺธาย  
  
ทยาย สเพฺพ;  
  
วิโมจิตา เยน วิเนยฺยสตฺตา;  
  
ตํ  
จกฺขุภูตํ  
สิรสา นมิตฺวา;  
  
โลกสฺส โลกนฺตคตสฺส  
ธมฺมํ  
ฯ  
</p>
  
<p>
สงฺฆญฺจ  
สีลาทิคุเณหิ ยุตฺต-  
  
มาทาย สเพฺพสุ ปเทสุ สารํ;  
  
สเงฺขปกาเมน มมาสเยน;  
  
สโญฺจทิโต ภิกฺขุหิตญฺจ ทิสฺวาฯ  
</p>
  
<p>
สมนฺตปาสาทิกสญฺญิตาย  
;  
  
สมฺพุทฺธโฆสาจริโยทิตาย;  
  
สมาสโต ลีนปเท ลิขิสฺสํ;  
  
สมาสโต ลีนปเท ลิขีตํฯ  
</p>
  
<p>
สญฺญา นิมิตฺตํ กตฺตา จ, ปริมาณํ ปโยชนํ;  
  
สพฺพาคมสฺส ปุเพฺพว, วตฺตพฺพํ วตฺตุมิจฺฉตาติฯ –  
</p>
  
<p>วจนโต ติ สญฺญาฯ ติ นิมิตฺตํฯ ติ กตฺตาฯ ติ ปริมาณํฯ ติ ปโยชนํฯ</p>


<p>ตตฺราห  – ‘‘วตฺตพฺพํ วตฺตุมิจฺฉตาติ ยํ วุตฺตํ, ตตฺถ กถํวิโธ วตฺตา’’ติ? อุจฺจเต –</p>


<p>
ปาฐตฺถวิทูสํหีโร, วตฺตา สุจิ อมจฺฉโร;  
  
จตุกฺกมปริจฺจาคี, เทสกสฺส หิตุสฺสุโกติฯ (มหานิ. อฎฺฐ. คนฺถารมฺภกถา);  
</p>
  
<p>ตตฺร ปฐียเตติ ฯ โส หิ อเนกปฺปกาโร อตฺถานุรูโป อตฺถานนุรูโป เจติฯ กถํ? สนฺธายภาสิโต พฺยญฺชนภาสิโต สาวเสสปาโฐ นิรวเสสปาโฐ นีโต เนโยฺยติฯ ตตฺร อเนกตฺถวตฺตา  นาม ‘‘มาตรํ ปิตรํ หนฺตฺวา’’ติอาทิ (ธ. ป. ๒๙๔)ฯ เอกตฺถวตฺตา  นาม ‘‘มโนปุพฺพงฺคมา ธมฺมา’’ตฺยาทิ (ธ. ป. ๑, ๒; เนตฺติ. ๙๐, ๙๒; เปฎโก. ๑๔)ฯ  นาม ‘‘สพฺพํ, ภิกฺขเว, อาทิตฺต’’มิตฺยาทิ (มหาว. ๕๔; สํ. นิ. ๔.๒๘)ฯ วิปรีโต  นาม ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถํ อาคจฺฉนฺตี’’ตฺยาทิ (มหานิ. ๑๕๖; ปฎิ. ม. ๓.๕)ฯ ยถา วจนํ, ตถา อวคนฺตโพฺพ  นาม ‘‘อนิจฺจํ ทุกฺขมนตฺตา’’ตฺยาทิฯ ยุตฺติยา อนุสฺสริตโพฺพ  นาม ‘‘เอกปุคฺคโล, ภิกฺขเว’’ตฺยาทิ (อ. นิ. ๑.๑๗๐)ฯ</p>


<p> อเนกปฺปกาโร ปาฐโตฺถ สภาวโตฺถ เญยฺยโตฺถ ปาฐานุรูโป ปาฐานนุรูโป สาวเสสโตฺถ นิรวเสสโตฺถ นีตโตฺถ เนยฺยโตฺถตฺยาทิฯ ตตฺถ โย ตํตํสญฺญาปนตฺถมุจฺจารียเต ปาโฐ, ส   ‘‘สาตฺถํ สพฺยญฺชน’’มิตฺยาทีสุ (ปารา. ๑; ที. นิ. ๑.๑๙๐) วิยฯ รูปารูปธมฺมานํ ลกฺขณรสาทิ  ‘‘สมฺมาทิฎฺฐิํ ภาเวตี’’ตฺยาทีสุ (วิภ. ๔๘๙; สํ. นิ. ๕.๓) วิยฯ โย ญายมาโน หิตาย ภวติ, ส ญาตุมรหตฺตา  ‘‘อตฺถวาที ธมฺมวาที’’เตฺยวมาทีสุ (ที. นิ. ๑.๙, ๑๙๔; ๓.๒๓๘; ม. นิ. ๑.๔๑๑) วิยฯ ยถาปาฐํ ภาสิโต  ‘‘จกฺขุ, ภิกฺขเว, ปุราณกมฺม’’นฺติ (สํ. นิ. ๔.๑๔๖) ภควตา วุตฺตมโต จกฺขุมปิ กมฺมนฺติฯ พฺยญฺชนจฺฉายาย อตฺถํ ปฎิพาหยมาเนน วุโตฺต ฯ วเชฺชตพฺพํ กิญฺจิ อปริจฺจชิตฺวา ปริเสสํ กตฺวา วุโตฺต  ‘‘จกฺขุญฺจ ปฎิจฺจ รูเป จ อุปฺปชฺชตี’’ติ  (สํ. นิ. ๔.๖๐; มหานิ. ๑๐๗) จ, ‘‘สเพฺพ ตสนฺติ ทณฺฑสฺส, สเพฺพ ภายนฺติ มจฺจุโน’’ตฺยาทีสุ (ธ. ป. ๑๒๙) วิยฯ วิปรีโต  ‘‘สนฺธาวิตํ สํสริตํ มมเญฺจว ตุมฺหากญฺจ (ที. นิ. ๒.๑๕๕; มหา. ๒๘๗; เนตฺติ. ๑๑๔)ฯ ตตฺร, ภิกฺขเว, โก มนฺตา โก สทฺธาตา…เป.… อญฺญตฺร ทิฎฺฐปเทหี’’ตฺยาทิ (อ. นิ. ๗.๖๖)ฯ สทฺทวเสเนว เวทนีโย  ‘‘รูปา สทฺทา รสา คนฺธา, โผฎฺฐพฺพา จ มโนรมา’’ตฺยาทีสุ (สํ. นิ. ๑.๑๕๑, ๑๖๕; มหาว. ๓๓) วิยฯ สมฺมุติวเสน เวทิตโพฺพ  ‘‘จตฺตาโรเม, ภิกฺขเว, วลาหกูปมาปุคฺคลา’’ตฺยาทีสุ วิย (อ. นิ. ๔.๑๐๑; ปุ. ป. ๑๕๗)ฯ อาห จ –</p>


<p>
‘‘โย อโตฺถ สทฺทโต เญโยฺย, นีตตฺถํ อิติ ตํ วิทู;  
  
อตฺถเสฺสวาภิสามคฺคี, เนยฺยโตฺถ อิติ กถฺยเต’’ติฯ  
</p>
  
<p>เอวํ ปเภทคเต ปาฐเตฺถ วิชานาตีติ ฯ น สํหีรเต ปรปวาทีหิ ทีฆรตฺตํ ติตฺถวาเสเนตฺยฯ ภาวนายาคมาธิคมสมฺปนฺนตฺตา วตฺตุํ สโกฺกตีติ  สเงฺขปวิตฺถารนเยน เหตุทาหรณาทีหิ อวโพธยิตุํ สมโตฺถตฺยโตฺถฯ โสจยตฺยตฺตานํ ปเร เจติ  ทุสฺสีลฺยทุทฺทิฎฺฐิมลวิรหิโตตฺยโตฺถฯ ทุสฺสีโล หิ อตฺตานมุปหนฺตุนาเทยฺยวาโจ จ ภวตฺยปตฺตาหาราจาโร อิว นิจฺจาตุโร เวโชฺชฯ ทุทฺทิฎฺฐิ ปรํ อุปหนฺติ, นาวสฺสํ นิสฺสโย จ ภวตฺยหิวาฬคหากุโล อิว กมลสโณฺฑฯ อุภยวิปโนฺน สพฺพถาปฺยนุปาสนีโย ภวติ คูถคตมิว ฉวาลาตํ คูถคโต วิย จ กณฺหสโปฺปฯ อุภยสมฺปโนฺน ปน สุจิ สพฺพถาปฺยุปาสนีโย เสวิตโพฺพ จ วิญฺญูหิ, นิรุปทฺทโว อิว รตนากโรฯ นาสฺส มจฺฉโรตฺย อหีนาจริยมุฎฺฐีตฺยโตฺถฯ สุตฺตสุตฺตานุโลมาจริยวาทอตฺตโนมติสงฺขาตสฺส จตุกฺกสฺสาปริจฺจาคี, ตทตฺถเสฺสว พฺยาขฺยาเตตฺยโตฺถฯ อถ วา ปจฺจกฺขานุมานสทฺทตฺถาปตฺติปฺปเภทสฺส ปมาณจตุกฺกสฺสาปริจฺจาคีฯ</p>


<p>
‘‘เอกํสวจนํ  
เอกํ, วิภชฺชวจนาปรํ;  
  
ตติยํ ปฎิปุเจฺฉยฺย, จตุตฺถํ ปน ฐาปเย’’ติฯ –  
</p>
  
<p>
เอวํ  
วุตฺตจตุกฺกสฺส วา อปริจฺจาคี; หิตุสฺสุโก อิติ โสตูนํ หิตาโยสฺสุโก, เตสมวโพธนํ ปติ ปเตฺถตี ตฺยโตฺถ; โส เอโส สุจิตฺตา ปิโย; จตุกฺกสฺส อปริจฺจาคิตฺตา ครุ; อสํหีรตฺตา ภาวนีโย; เทสกตฺตา วตฺตา; หิตุสฺสุกตฺตา วจนกฺขโม; ปาฐตฺถวิทุตฺตา คมฺภีรกถํ กตฺตา; อมจฺฉรตฺตา โน จฎฺฐาเน นิโยชโกติ;  
  
<p>
‘‘ปิโย ครุ ภาวนีโย, วตฺตา จ วจนกฺขโม;  
  
คมฺภีรญฺจ กถํ กตฺตา, โน จฎฺฐาเน นิโยชโก’’ฯ (อ. นิ. ๗.๓๗; เนตฺติ. ๑๑๓) –  
</p>
  
<p>
อิติอภิหิโต เทสโก;  
  
<p>โสตา อิทานิ อภิธียเต –</p>


<p>
ธมฺมาจริยครุ สทฺธา-ปญฺญาทิคุณมณฺฑิโต;  
  
อสฐามาโย โสตาสฺส, สุเมโธ อมตามุโขฯ  
</p>
  
<p>ตตฺถ ธมฺมครุตฺตา กถํ น ปริภวติ, อาจริยครุตฺตา กถิกํ น ปริภวติ, สทฺธาปญฺญาทิคุณปฎิมณฺฑิตตฺตา อตฺตานํ น ปริภวติ, อสฐามายตฺตา อมตาภิมุขตฺตา จ อวิกฺขิตฺตจิโตฺต ภวติ, สุเมธตฺตา โยนิโสมนสิกโรตีตฺยโตฺถฯ วุตฺตเญฺหตํ –</p>

</p>


<p>ตํลกฺขณปฺปตฺตตฺตา ภาวนา ภวติ สวนเสฺสตฺยุโตฺต โสตาฯ</p>


<h3>คนฺถารมฺภกถาวณฺณนา</h3>
<p>อิทานิ  อสฺสารโมฺภ – ตตฺถ ติ อนิยมนิเทฺทโส, เตน วิสุทฺธชาติกุลโคตฺตาทีนํ กิเลสมลวิสุทฺธิยา, ปูชารหตาย วา อการณตํ ทเสฺสตฺวา โย โกจิ อิมิสฺสา สมนฺตปาสาทิกาย อาทิคาถาย นิทฺทิฎฺฐโลกนาถตฺตเหตุํ ยถาวุตฺตเหตุมูเลน ถิรตรํ  อจลํ กตฺวา ยถาวุตฺตเหตุกาลํ อจฺจนฺตเมว ปูเรโนฺต อวสาเน ยถาวุตฺตเหตุผลํ สมฺปาเทตฺวา ยถาวุตฺตเหตุผลปฺปโยชนํ สาเธติ, โสว ปรมปูชารโหติ นิยเมติฯ</p>


<p>เอตฺตาวตา –</p>


<p>
ภยสโมฺมหทุทฺทิฎฺฐิ-ปณาโม เนส สพฺพถา;  
  
ปญฺญาปุพฺพงฺคโม เอโส, ปณาโมติ นิทสฺสิโตฯ  
</p>
  
<p>ตตฺร เหตูติ อติทุกฺกรานิ ติํสปารมิตาสงฺขาตานิ ปุญฺญกมฺมานิฯ ตานิ หิ อจฺจนฺตทุเกฺขน กสิเรน วจนปถาตีตานุภาเวน มหตา อุสฺสาเหน กรียนฺตีติ อติทุกฺกรานิ นามฯ อติทุกฺกรตฺตา เอว หิ เตสํ อติทุลฺลภํ โลเก อนญฺญสาธารณํ นาถตฺตสงฺขาตํ ผลํ ผลนฺติ, ตํ ตตฺถ เหตุผลํ; เหตุมูลํ นาม ยถาวุตฺตสฺส เหตุโน นิปฺผาทนสมตฺถา มหากรุณา, สา อาทิปณิธานโต ปฎฺฐาย ‘‘มุโตฺต โมเจสฺสามี’’ติอาทินา นเยน ยาว เหตุผลปฺปโยชนา, ตาว อโพฺพจฺฉินฺนํ ปวตฺตติฯ ยํ สนฺธาย วุตฺตํ –</p>


<p>
‘‘สกานนา สคฺริวรา สสาครา,  
  
คตา วินาสํ พหุโส วสุนฺธรา;  
  
ยุคนฺตกาเล สลิลานลานิเล,  
  
น โพธิสตฺตสฺส มหาตปา กุโต’’ติฯ  
</p>
  
<p>ยาย สมนฺนาคตตฺตา ติ อาหฯ เหตุกาลํ นาม จตุอฎฺฐโสฬสอสเงฺขฺยยฺยาทิปฺปเภโท กาโล, ยํ สนฺธายาห นฺติฯ ตตฺถ อจฺจนฺตสํโยคเตฺถ อุปโยควจนํ เวทิตพฺพํ ‘‘มาสํ อธีเต, ทิวสํ  จรตี’’ติอาทีสุ วิยฯ กามญฺจ โส กาโล อสเงฺขฺยยฺยวเสน ปเมโยฺย วิเญฺญโยฺย, ตถาปิ กปฺปโกฎิวเสน อวิเญฺญยฺยตํ สนฺธาย ‘‘กปฺปโกฎีหิปิ อปฺปเมยฺยํ กาล’’นฺติ อาหฯ ตตฺถ กาลยตีติ  ขิปติ วิทฺธํสยติ สตฺตานํ ชีวิตมิติ อโตฺถฯ กล วิเกฺขเปฯ ตตฺถ กปฺปียติ สํกปฺปียติ สาสปปพฺพตาทีหิ อุปมาหิ เกวลํ สํกปฺปียติ, น มนุสฺสทิวสมาสสํวจฺฉราทิคณนาย คณียตีติ ฯ เอกนฺติอาทิคณนปถสฺส โกฎิภูตตฺตา โกฎิ, กปฺปานํ โกฎิโย กปฺปโกฎิโย ฯ ตาหิปิ น ปมียตีติ อปฺปเมโยฺย, ตํ ติ นานตฺถตฺตา ธาตูนํ ทานํ เทโนฺต, สีลํ รกฺขโนฺต, โลภกฺขนฺธโต นิกฺขมโนฺต, อตฺตหิตปรหิตาทิเภทํ ตํ ตํ ธมฺมํ ปชานโนฺต, วิวิเธน วายาเมน ฆเฎโนฺต วายมโนฺต, ตํ ตํ สตฺตาปราธํ ขมโนฺต, ปฎิญฺญาสมฺมุติปรมตฺถสจฺจานิ สจฺจายโนฺต, ตํ ตํ สตฺตหิตํ อธิฎฺฐหโนฺต, สกลโลกํ เมตฺตายโนฺต, มิตฺตามิตฺตาทิเภทํ ปกฺขปาตํ ปหาย ตํ ตํ สตฺตํ อชฺฌุเปกฺขโนฺต จาติ อโตฺถฯ ติ อนนฺตปฺปเภทํ มหนฺตํ สํสารทุกฺขํ อนุภวนเฎฺฐน คโต, สมฺปโตฺตตฺยโตฺถฯ สํสารทุกฺขญฺหิ สารีริกํ มานสิกญฺจ สุขํ เขทยติ ปาตยตีติ ‘‘เขโท’’ติ วุจฺจติฯ ติ อิทํ ยถาวุตฺตเหตุผลปฺปโยชนนิทสฺสนํ, ‘‘สํสารทุกฺขานุภวนการณนิทสฺสน’’นฺติปิ เอเก –</p>


<p>
‘‘‘ชาติสํสารทุกฺขานํ, คนฺตุํ สโกฺกปิ นิพฺพุติํ;  
  
จิรลฺลิโฎฺฐปิ สํสาเร, กรุณาเยว เกวล’นฺติฯ –  
</p>
  
<p>จ วุตฺต’’นฺติ, ตมยุตฺตํฯ น หิ ภควา โลกหิตาย สํสารทุกฺขมนุภวติฯ น หิ กสฺสจิ ทุกฺขานุภวนํ โลกสฺส อุปการํ อาวหติฯ เอวํ ปเนตํ ทเสฺสติ ติํสปารมิตาปเภทํ เหตุํ, ปารมิตาผลภูตํ นาถตฺตสงฺขาตํ ผลญฺจฯ ยถา จาห ‘‘มมญฺหิ, อานนฺท, กลฺยาณมิตฺตํ อาคมฺม ชาติธมฺมา สตฺตา ชาติยา ปริมุจฺจนฺตี’’ติอาทิ (สํ. นิ. ๑.๑๒๙; ๕.๒)ฯ ตตฺถ ภควา ยถาวุตฺตเหตูหิ สตฺตานํ วิเนยฺยภาวนิปฺผาทนปญฺญาพีชานิ วปิ, เหตุผเลน ปริปกฺกินฺทฺริยภาเวน ปรินิปฺผนฺนวิเนยฺยภาเว สเตฺต วินยิ, สํสารทุกฺขโต โมจยีติ อโตฺถฯ น เอวํ สํสารทุเกฺขน โลกสฺส อุปการํ กิญฺจิ อกาสิ, ตสฺมา กโรโนฺต อติทุกฺกรานิ โลกหิตายาติ สมฺพโนฺธฯ อิมิสฺสา โยชนาย สพฺพปฐมสฺส โพธิสตฺตสฺส อุปฺปตฺติกาลโต ปฎฺฐาย โพธิสตฺตสฺส นาถตฺตสงฺขาตปารมิตาเหตุผลาธิคโม เวทิตโพฺพฯ โย นาโถติ หิ สมฺพโนฺธ อธิเปฺปโตฯ อิมสฺส ปนตฺถสฺส –</p>


<p>
‘‘ยเทว  
ปฐมํ จิตฺต-มุปฺปนฺนํ ตว โพธเย;  
  
ตฺวํ ตเทวสฺส โลกสฺส, ปูชิเก ปริวสิตฺถ’’ฯ –  
</p>
  
<p>อิติ วจนํ สาธกํฯ ปฐมจิตฺตสฺส ปารมิตาภาโว รุกฺขสฺส องฺกุรโต ปฎฺฐาย อุปฺปตฺติอุปมาย สาเธตโพฺพฯ เอตฺถาห – ‘‘เขทํ คโตติ วจนํ นิรตฺถกํ , ยถาวุตฺตนเยน คุณสาธนาสมฺภวโต’’ติ? น, อนฺตรา อนิวตฺตนกภาวทีปนโตฯ ทุกฺกรานิ กโรโนฺต เขทํ คโต เอว, น อนฺตรา เขทํ อสหโนฺต นิวตฺตตีติ ทีเปติฯ โลกทุกฺขาปนยนกามสฺส วา ภควโต อตฺตโน ทุกฺขานุภวนสมตฺถตํ ทเสฺสติฯ</p>


<p>
‘‘ยสฺส กสฺสจิ วรโทสฺสํ, ยาวาหํ สพฺพสตฺตทุกฺขานิ;  
  
สพฺพานิ สพฺพกาลํ ยุคํ, ปทฺมเสฺสว พุชฺฌโนฺตมฺหี’’ติฯ –  
</p>
  
<p>เอวํอธิปฺปายสฺส อตฺตมตฺตทุกฺขานุภวนสมตฺถตาย กาเยว กถาติ อติสยํ อตฺถํ ทเสฺสตีติ อโตฺถฯ อถ วา ติ พฺยาปารํ ปริจยํ คโตติปิ อโตฺถ สมฺภวติฯ กมฺมาทีสุ สพฺยาปารํ ปุริสํ ทิสฺวา สนฺติ หิ โลเก วตฺตาโร ‘‘ขิโนฺนยํ กเมฺม, ขิโนฺนยํ สเตฺต’’ติอาทิฯ อิมิสฺสา โยชนาย นาโถติ อิมินา พุทฺธตฺตาธิคมสิทฺธํ โกฎิปฺปตฺตํ นาถภาวํ ปตฺวา ฐิตกาโล ทสฺสิโตติ เวทิตโพฺพฯ เกจิ ‘‘มหาการุณิกสฺสาติ วทโนฺต พุทฺธภูตสฺสาติ ทเสฺสตี’’ติ ลิขนฺติ, ตํ น สุนฺทรํ วิย, โพธิสตฺตกาเลปิ ตโพฺพหารสพฺภาวโตฯ ตสฺมา โส เอตฺตกํ กาลํ ทุกฺกรานิ กโรโนฺต อวสาเน ทุกฺกรปารมิตาปาริปูริยา ตาสํ ผลภูตํ นาถภาวํ ปตฺวา โลกหิตาย พฺยาปารํ คโตติ อยมโตฺถ นิทสฺสิโต โหติฯ ‘‘โพธิํ คโต’’ติ วุเตฺตปิ สุพฺยตฺตํ เหตุผลํ ทสฺสิตํ โหติฯ พุทฺธภาวปฺปตฺตเสฺสว จ นาถสฺส นโม กโต โหติ วิเสสวจนสพฺภาวโต, น โพธิสตฺตสฺสฯ เอวํ สเนฺตปิ วินยาธิกาโร อิธาธิเปฺปโตฯ โส จ ปพฺพชิตกาลโต ปฎฺฐาย ยาวมรณกาลา โหติฯ ตํ อติวิย ปริตฺตํ กาลํ ลชฺชิโน อติสุกรํ สีลมตฺตํ เอกกสฺส อตฺตโน หิตาย อตฺตมตฺตทุกฺขาปนยนาธิปฺปาเยน ปริปูเรโนฺต โก นาม อิธโลกปรโลกาติกฺกมสุขํ น คเจฺฉยฺย, นนุ ภควา สกลโลกทุกฺขาปนยนาธิปฺปาเยน กปฺปโกฎีหิปิ อปฺปเมยฺยํ กาลํ กโรโนฺต อติทุกฺกรนิรสฺสาทํ เขทํ คโตติ อญฺญาปเทเสน คุณํ วเณฺณติ อาจริโยฯ</p>


<p>ติ เอตฺถ โลกิยติ เอตฺถ ทุกฺขนฺติ โลโก, ลุยเต วา ชาติชรามรณทุเกฺขหีติ โลโก, อิมินา สตฺตโลกํ ชาติโลกญฺจ สงฺคณฺหาติฯ ตสฺมา ตสฺส สตฺตโลกสฺส  อิธโลกปรโลกหิตํ อติกฺกนฺตปรโลกานํ วา อุจฺฉินฺนโลกสมุทยานํ โลกานํ , อิธ ชาติโลเก โอกาสโลเก วา ทิฎฺฐธมฺมสุขวิหารสงฺขาตญฺจ หิตํ สมฺปิเณฺฑตฺวา โลกสฺส, โลกานํ, โลเก วา หิตนฺติ สรูเปกเทเสกเสสํ กตฺวา ‘‘โลกหิต’’มิเจฺจวาหฯ ติ สพฺพสตฺตานํ อาสยานุสยจริยาธิมุตฺติเภทานุรูปธมฺมเทสนสมตฺถตาย ‘‘ธมฺมํ โว, ภิกฺขเว, เทเสสฺสามิ…เป.… ตํ สุณาถา’’ติ (ม. นิ. ๓.๔๒๐) เอวํ ยาจนเฎฺฐนาปิ นาถเตติ นาโถฯ ภิกฺขูนํ วีติกฺกมานุรูปํ สิกฺขาปทปญฺญาปเนน ทิฎฺฐธมฺมิกสมฺปรายิกาย จ กรุณาย อุปคนฺตฺวา ตปติ, สุตฺตนฺตวเสน วา เตสํ สพฺพสตฺตานํ อนุสยิเต กิเลเส กรุณาย จ ปญฺญาย จ อุปคนฺตฺวา ตปติ, อภิธมฺมวเสน วา เต เต สงฺขาเร อนิจฺจาทิลกฺขณวเสน อุปปริกฺขิตฺวา อตฺตโน กิเลเส ปญฺญาย อุเปจฺจ ปริจฺฉินฺทิตฺวา ตปตีติ ตปนเฎฺฐนาปิ นาถเตติ นาโถฯ สเทวเก โลเก อปฺปฎิปุคฺคลตฺตา เกนจิ อปฺปฎิหตธมฺมเทสนตฺตา ปรมจิตฺติสฺสริยปฺปวตฺติโต จ อิสฺสริยเฎฺฐนาปิ นาถเตติ นาโถฯ ‘‘ธมฺมิยา กถาย สนฺทเสฺสสิ สมาทเปสิ สมุเตฺตเชสิ สมฺปหํเสสี’’ติ (มหาว. ๙๐) วจนโต สมฺปหํสนสงฺขาเตน อาสีสเฎฺฐน, ปณิธานโต ปฎฺฐาย ‘‘กถํ นามาหํ มุโตฺต โมจยิสฺสามี’’ติอาทินา นเยน อาสีสเฎฺฐน วา นาถเตติ นาโถติ เวทิตโพฺพ, สมฺมาสมฺพุโทฺธฯ จตูหิปิ นาถเงฺคหิ จตุเวสารชฺชจตุปฎิสมฺภิทาทโย สเพฺพปิ พุทฺธคุณา โยเชตพฺพา, อติวิตฺถาริกภยา ปน น โยชิตาฯ</p>


<p>ติ ปรมตฺถโต พุทฺธคุณพหุมานปพฺภารา จิตฺตนติ, จิตฺตนติปฺปภวา จ วจีกายนติฯ อตฺถุ เมติ ปาฐเสเสน สมฺพโนฺธฯ ติ เอตฺถ สพฺพสตฺตวิสยตฺตา มหุสฺสาหปฺปภวตฺตา จ มหตี กรุณา ฯ ตตฺถ ปณิธานโต ปฎฺฐาย ยาวอนุปาทิเสสนิพฺพานปุรปฺปเวสา นิยุโตฺตติ มหาการุณิโก, ภควาฯ เอตฺถ จ มหาการุณิกสฺสาติ อิมินา ยถาวุตฺตเหตุมูลํ ทเสฺสติฯ นิกฺกรุโณ หิ ปรทุเกฺขสุ อุทาสิโน พุทฺธตฺถาย ปณิธานมตฺตมฺปิ อติภาริยนฺติ มญฺญโนฺต อปฺปเมยฺยํ กาลํ อติทุกฺกรํ เหตุํ ปูเรตฺวา นาถตฺตสงฺขาตํ เหตุผลปฺปโยชนภูตํ โลกหิตํ กถํ กริสฺสติฯ ตสฺมา สพฺพคุณมูลภูตตฺตา มหากรุณาคุณเมว วเณฺณโนฺต ‘‘นโม มหาการุณิกสฺสา’’ติ อาหฯ เอตฺตาวตา เหตุอนุรูปํ ผลํ, ผลานุรูโป  เหตุ, ทฺวินฺนมฺปิ อนุรูปํ มูลํ, ติณฺณมฺปิ อนุรูปํ ปโยชนนฺติ อยมโตฺถ ทสฺสิโต โหติฯ</p>


<p>
เอวํ อจฺฉริยปุริโส, นาโถ นาถคุเณ ฐิโต;  
  
นโมรโห อนาถสฺส, นาถมานสฺส สมฺปทํฯ  
</p>
  
<p>เอตฺถ  สิยา ‘‘อเนเกสุ ภควโต คุเณสุ วิชฺชมาเนสุ กสฺมา ‘มหาการุณิกสฺสา’ติ เอกเมว คหิต’’นฺติ? อุจฺจเต –</p>


<p>
โทสหีนสฺส สตฺถสฺส, โจทนา ตุ น วิชฺชเต;  
  
โทสยุตฺตมสตฺถญฺจ, ตสฺมา โจทนา อปตฺตกาติฯ  
</p>
  
<p>น มยา โจทนา กตา, กินฺตุ ปุจฺฉา เอว กตาฯ อปิจ –</p>


<p>
‘‘ผลํ สติปิ รุเกฺขเฑฺฒ, น ปตตฺยวิกมฺปิเต;  
  
โจทนา ยา’ตฺถุ สตฺถานํ, ปุจฺฉนาตฺยตฺถผลํ มหตาฯ  
</p>
  
<p>
‘‘นโภตฺตุํ กุรุเต สมฺมา, คหิตุํ นาฑฺฒเต ฆฎํ;  
  
อเกฺขเป หิ กเต ตทิ-จฺฉิสฺสาณาพุทฺธิพนฺธนํฯ  
</p>
  
<p>
‘‘ยถา หิมปโท ปโทฺธ, ปพุโทฺธ คนฺธลิมฺปิยา;  
  
ภินฺนตฺถวิรมเสฺสวํ, สตฺถกตาตฺถลิมฺปิยา’’ติฯ –  
</p>
  
<p>เอวํ เจกํ –</p>


<p>
สมฺมาปิ โจทนา ตํ ขลุ, คุรโว วิวากฺยา วิวทฺธ;  
  
ยติสิสฺสา อาฆฎฺฎิตาติ-วาเกฺยนาภฺยธิกํ โคปยฯ  
</p>
  
<p>
สรวตี อาเจรํ กิลิฎฺฐา, ตทิจฺฉิสฺสชิตาตฺตานํ;  
  
ชยตฺยตฺตานมาเจโร, สทสฺสเสฺสว สารถีติฯ –  
</p>
  
<p>อโตฺรจฺจเต –</p>


<p>
ยสฺส หิ วากฺยสหสฺสํ, วาเกฺย วาเกฺย สตญฺจ ชิวฺหา;  
  
นามํ ทสพลคุณปเทสํ, วตฺตุํ กเปฺปนปิ น สกฺกาฯ  
</p>
  
<p>ยถา   –</p>


<p>
พุโทฺธปิ พุทฺธสฺส ภเณยฺย วณฺณํ,  
  
กปฺปมฺปิ เจ อญฺญมภาสมาโน;  
  
ขีเยถ กโปฺป จิรทีฆมนฺตเร,  
  
วโณฺณ น ขีเยถ ตถาคตสฺสาติฯ (ที. นิ. อฎฺฐ. ๑.๓๐๔; ๓.๑๔๑; ม. นิ. อฎฺฐ. ๒.๔๒๕; อุทา. อฎฺฐ. ๕๓; จริยา. อฎฺฐ. นิทานกถา) –  
</p>
  
<p>โจตฺตตฺตา น สกฺกา ภควตํ คุณานมวเสสาภิธาตุํฯ</p>


<p>อปิจ –</p>


<p>
ยถา ตฺวํ สตฺตานํ, ทสพล ตถา ญาณกรุณา;  
  
คุณทฺวนฺทํ เสฎฺฐํ, ตว คุณคณา นาม ติคุณาติฯ –  
</p>
  
<p>สพฺพคุณเสฎฺฐตฺตา มูลตฺตา จ เอกเมว วุตฺตํฯ อถ วา ‘‘ฉสุ อสาธารณญาเณสุ อญฺญตรตฺตา ตคฺคหเณน เสสาปิ คหิตาว สหจรณลกฺขเณนา’’ติ จ วทนฺติฯ วิเสสโต ปเนตฺถ อภิธมฺมสฺส เกวลํ ปญฺญาวิสยตฺตา อภิธมฺมฎฺฐกถารเมฺภ อาจริเยน ‘‘กรุณา วิย สเตฺตสุ, ปญฺญา ยสฺส มเหสิโน’’ติ ปญฺญาคุโณ วณฺณิโต เตสํ เตสํ สตฺตานํ อาสยานุสยจอยาธิมุตฺติเภทานุรูปปริจฺฉินฺทนปญฺญาย, สเตฺตสุ มหากรุณาย จ อธิการตฺตาฯ สุตฺตนฺตฎฺฐกถารเมฺภ ‘‘กรุณาสีตลหทยํ, ปญฺญาปโชฺชตวิหตโมหตม’’นฺติ ภควโต อุโภปิ ปญฺญากรุณาคุณา วณฺณิตาฯ อิธ ปน วินเย อาสยาทินิรเปกฺขํ เกวลํ กรุณาย ปากติกสเตฺตนาปิ อโสตพฺพารหํ สุณโนฺต, อปุจฺฉิตพฺพารหํ ปุจฺฉโนฺต, อวตฺตพฺพารหญฺจ วทโนฺต สิกฺขาปทํ ปญฺญเปสีติ กรุณาคุโณเยเวโก วณฺณิโตติ เวทิตโพฺพฯ</p>


<p>
ปญฺญาทยา อตฺตปรตฺถเหตู,  
  
ตทนฺวยา สพฺพคุณา ชินสฺส;  
  
อุโภ คุณา เต คุณสาครสฺส,  
  
วุตฺตา อิธาจริยวเรน ตสฺมาฯ  
</p>
  
<p>
เอตฺตาวตา  
อฎฺฐกถาทิคาถา,  
  
สมาสโต วุตฺตปทตฺถโสภา;  
  
อยมฺปิ วิตฺถารนโยติ จาหํ,  
  
อุทฺธํ อิโต เต ปฎิสํขิปามิฯ  
</p>
  
<p>ทุติยคาถาย  นฺติ ธมฺมานํ ยถาสภาวํ อพุชฺฌโนฺตฯ นฺติ พุทฺธานุพุทฺธปเจฺจกพุเทฺธหิ โคจรภาวนาเสวนาหิ ยถารหํ นิเสวิตํฯ นฺติ วตฺตมานภวโต อญฺญํ ภวํ  อุปคจฺฉติ, ปฎิปชฺชตีติ อโตฺถฯ อถ วา ติ สสฺสตทิฎฺฐิฯ ตสฺส ปฎิปกฺขตฺตา ติ อุเจฺฉททิฎฺฐิฯ ติ วา วุทฺธิฯ ติ หานิฯ ติ วา ทุคฺคติฯ ติ สุคติฯ ‘‘อปฺปมาณา ธมฺมา, อเสกฺขา ธมฺมา’’ติอาทีสุ (ธ. ส. ติกมาติกา ๑๓, ๑๑) วิย หิ วุทฺธิอตฺถตฺตา อการสฺสฯ ภาวยตีติ  ชาติฯ ภวตีติ วา ฯ สวิการา พหุวิธขนฺธุปฺปตฺติ ทีปิตาฯ ติ วินาโส, ชาติภาวํ มรณภาวญฺจ คจฺฉตีติ วุตฺตํ โหติฯ เอตฺถ อรหนฺตานํ มรณมฺปิ ขณิกวเสน คเหตพฺพํฯ ภเวสุ อภโว ภวาภโว, ตํ  ภเวสุ อภาวปญฺญตฺติํ คจฺฉตีติ อโตฺถฯ ติ สตฺตโลโก, สงฺขารโลกโอกาสโลกานํ ภวาภวคมนาสมฺภวโต สตฺตโลกํ ชีวโลโกติ วิเสเสติฯ ติ เอตฺถ นวปิ โลกุตฺตรธมฺมา สงฺคหํ คจฺฉนฺติฯ อปจยคามิตา หิ จตุมคฺคธมฺมสฺส โอธิโส อวิชฺชาทิกิเลสชาลวิทฺธํโส, โส อสฺส อตฺถิ, ตทารมฺมณํ หุตฺวา ตตฺถ สหายภาวูปคมเนน นิพฺพานสฺสาปิฯ ยถาห ‘‘โย โข, อาวุโส, ราคกฺขโย…เป.… อิทํ วุจฺจติ นิพฺพาน’’นฺติฯ อรหตฺตสฺสาปิ ตถา ราคาทิกฺขยวจนสพฺภาวโตฯ ผลสามเญฺญน ติณฺณมฺปิ ผลานํ อตฺถีติ นววิโธเปส ‘‘อวิชฺชาทิกิเลสชาลวิทฺธํสี’’ติ วุจฺจติฯ อถ วา สหจรณลกฺขณกอารณตาย ปฎิปกฺขโคจรคฺคหณตาฯ อนภิหิโตปิ หิ ธมฺมสฺส ตตฺราภิหิโตว พุชฺฌิตโพฺพ อิติ วจนโต การณโคจรคฺคหเณน จตฺตาริปิ ผลานิ คหิตานิฯ นรกาทีสุ อปตมานํ ธาเรติ สุคติยํ อุปฺปาทเนนาติ ฯ ปุน สุคติมฺหิ อชนนการี อกุสลธเมฺม นิวาเรตฺวา โปเสติ ปวเตฺตติ วเฑฺฒตีติ ธโมฺมฯ โส ปน กามรูปารูปเภทโต ติวิโธ อจฺจนฺตสุขาวหนโต, ตโตปิ อุตฺตมตฺตา ฯ</p>


<p>เอตฺถาห – ‘‘จตุนฺนํ, ภิกฺขเว, อริยสจฺจานํ อนนุโพธา อปฺปฎิเวธา เอวมิทํ ทีฆมทฺธานํ สนฺธาวิตํ สํสริต’นฺติ (ที. นิ. ๒.๑๕๕; มหาว. ๒๘๗) วจนโต จตุสจฺจธมฺมํ อสมฺพุธํ ภวา ภวํ คจฺฉติ ชีวโลโกติ สิทฺธํฯ ตสฺมา ยํ อสมฺพุธํ คจฺฉติ, ตเสฺสว  ‘‘ตสฺสา’’ติ อเนฺต ตํนิเทฺทเสน นิยมนโต จตุสจฺจธโมฺมปิ อวิชฺชาทิกิเลสชาลวิทฺธํสี  ธมฺมวโรติ จาปชฺชติฯ อญฺญถา ‘‘นโม อวิชฺชาทิกิเลสชาลวิทฺธํสิโน ธมฺมวรสฺส ตสฺสา’’ติ ตํนิเทฺทเสน สมานวิภตฺติกรณํ น ยุชฺชติ อติปฺปสงฺคนิยมนโต, ‘‘อวิชฺชาทิกิเลสชาลวิทฺธํสิโน ธมฺมวรสฺสา’’ติ วจนํ วิเสสนวจนํฯ ตสฺมา ทุกฺขสมุทยสจฺจานํ ตพฺภาวปฺปสโงฺค นตฺถีติ เจ? น, ตํนิเทฺทเสน สมานวิภตฺติฎฺฐาเน อวิเสสิตตฺตาฯ อปิ จ มคฺคสจฺจนิโรธสเจฺจสุ ผลานํ อปริยาปนฺนตฺตา นว โลกุตฺตรธมฺมา สงฺคหิตาติ วจนวิโรโธ, ผลานํ อสงฺคเห เวรญฺชกณฺฑวณฺณนายํ น เกวลํ อริยมโคฺค เจว นิพฺพานญฺจ, อปิ จ อริยผลธเมฺมหิ สทฺธิํ ปริยตฺติธโมฺมปิฯ วุตฺตเญฺหตํ ‘‘ราควิราคมเนชมโสกํ…เป.… ธมฺมมิมํ สรณตฺถมุเปหี’’ติ (วิ. ว. ๘๘๗) วจนวิโรโธ จาติ ปุพฺพาปรวิรุทฺธา เอสา คาถา สาสนวิรุทฺธา จา’’ติ? วุจฺจเต – สพฺพเมตมยุตฺตํ วุตฺตคาถตฺถาชานนโตฯ เอตฺถ หิ อาจริเยน ปวตฺติปวตฺติเหตุวิสยวิภาโค จ ทสฺสิโตฯ กถํ? ตตฺถ นฺติ อสโมฺพโธ, โส อตฺถโต อวิชฺชา, ตาย จ ตณฺหุปาทานานิ คหิตานิ, ตโยปิ เต ธมฺมา สมุทยสจฺจํ, ภวาภวนฺติ เอตฺถ ทุกฺขสจฺจํ วุตฺตํฯ สุคติทุคฺคติปฺปเภโท หิ ภโว อตฺถโต ปญฺจุปาทานกฺขนฺธา โหนฺติฯ ‘‘เอวเมตสฺส เกวลสฺส ทุกฺขกฺขนฺธสฺส สมุทโย โหตี’’ติ (มหาว. ๑) วจนโต ทุกฺขปฺปวตฺติ  นาม, ทุกฺขสมุทโย  นาม, อวิชฺชาสงฺขาตสฺส จ ปวตฺติเหตุสฺส อคฺคหิตคฺคหเณน นิโรธมคฺคสจฺจทฺวยํ  นามฯ วุตฺตเญฺหตํ ‘‘ตตฺถ กตมา อวิชฺชา? ทุเกฺข อญฺญาณํ…เป.… ทุกฺขนิโรธคามินิยา ปฎิปทาย อญฺญาณ’’นฺติ (วิภ. ๒๒๖)ฯ</p>


<p>เอตฺถ จ นิโรธสจฺจํ พุเทฺธน โคจราเสวนาย อาเสวิตํ, มคฺคสจฺจํ ภาวนาเสวนายฯ เอตฺตาวตา อสมฺพุธํ พุทฺธนิเสวิตํ ยนฺติ อุปโยคปฺปโตฺต โย วิสโย นิโรโธ จ มโคฺค จ, ตสฺส ยถาวุตฺตาวิชฺชาทิกิเลสชาลตฺตยวิทฺธํสิโน นโม ธมฺมวรสฺสาติ อยํ คาถาย อโตฺถฯ ปริยตฺติธโมฺมปิ กิเลสวิทฺธํสนสฺส สุตฺตนฺตนเยน อุปนิสฺสยปจฺจยตฺตา กิเลสวิทฺธํสนสีลตาย ‘‘อวิชฺชาทิกิเลสชาลวิทฺธํสี’’ติ วตฺตุํ สมฺภวติฯ เอวญฺหิ สติ ราควิราคาติ คาถโตฺถ, โส ธมฺมํ เทเสติ…เป.… พฺรหฺมจริยํ ปกาเสตีติ สุตฺตโตฺถ จ อเสสโต คหิโต โหติฯ อถ  วา อิมาย คาถาย เกวลํ ปริยตฺติธโมฺมว คหิโต โหติ, ยํ สนฺธายาห ‘‘โส ธมฺมํ เทเสติ อาทิกลฺยาณํ…เป.… พฺรหฺมจริยํ ปกาเสตี’’ติ (ที. นิ. ๑.๑๙๐; ปารา. ๑), ตมฺปิ อสมฺพุธํ พุเทฺธเหว นิเสวิตํ โคจราเสวนาย อนญฺญนิเสวิตํฯ ยถาห ‘‘ภควํมูลกา โน, ภเนฺต, ธมฺมา ภควํเนตฺติกา ภควํปฎิสรณา…เป.… ภควโต สุตฺวา ภิกฺขู ธาเรสฺสนฺตี’’ติ (สํ. นิ. ๒.๑๔๖)ฯ</p>


<p>ตติยคาถาย  สีลาทโย กิญฺจาปิ โลกิยโลกุตฺตรา ยถาสมฺภวํ ลพฺภนฺติ, ตถาปิ อเนฺต ‘‘อริยสงฺฆ’’นฺติ วจนโต สีลาทโย จตฺตาโร ธมฺมกฺขนฺธา โลกุตฺตราวฯ เอตฺถ จ ‘‘สีลสมาธิปญฺญาวิมุตฺติวิมุตฺติญาณปฺปภุตีหี’’ติ วตฺตเพฺพ สรูเปกเสสํ กตฺวา ติ วุตฺตํฯ เอตฺถ จ กิญฺจาปิ วิมุตฺตีติ ผลธมฺมาว สุเตฺต อธิเปฺปตา, ตถาปิ ‘‘มคฺคา วุฎฺฐหิตฺวา มคฺคํ ปจฺจเวกฺขติฯ ปหีเน กิเลเส ปจฺจเวกฺขติฯ ผลํ ปจฺจเวกฺขติฯ นิพฺพานํ ปจฺจเวกฺขตี’’ติ (ปฎฺฐา. ๑.๑.๔๑๐) วจนโต มคฺคาทิปจฺจเวกฺขณญาณํ วิมุตฺติญาณนฺติ เวทิตพฺพํฯ วิมุตฺติ วิโมโกฺข ขโยติ หิ อตฺถโต เอกํฯ ‘‘ขเย ญาณํ อนุปฺปาเท ญาณนฺติ (ธ. ส. ทุกมาติกา ๑๔๒; ที. นิ. ๓.๓๐๔) เอตฺถ ขโย นาม มโคฺค, ราคกฺขโย โทสกฺขโยติ ผลนิพฺพานานํ อธิวจน’’นฺติ สุเตฺต อาคตเมวฯ ปหีนกิเลสานํ ขโย ปากติโก ขโย เอวฯ -สเทฺทน ติโสฺส วิชฺชา ฉ อภิญฺญา จตโสฺส ปฎิสมฺภิทาติ เอวมาทโย คุณา สงฺคหิตาฯ สมนฺนาคมเฎฺฐน อปริหีนเฎฺฐน จ ยุโตฺตฯ นฺติ ‘‘อนุตฺตรํ ปุญฺญเกฺขตฺตํ โลกสฺสา’’ติ สุตฺตโต กุสลสฺส วิรุหนฎฺฐานตฺตา, สุตฺตนฺตนเยน อุปนิสฺสยปจฺจยตฺตา จ กามํ กุสลสฺส เขตฺตํ โหติ สโงฺฆ, น กุสลตฺถิกานํ ชนานํฯ ตสฺมา น ยุชฺชตีติ เจ? น, สุตฺตตฺถสมฺภวโตฯ สุเตฺต ‘‘อนุตฺตรํ ปุญฺญเกฺขตฺตํ โลกสฺสา’’ติ (สํ. นิ. ๔.๓๔๑) หิ วุตฺตํฯ กสฺส โลกสฺส? ปุญฺญตฺถิกสฺส เขตฺตํ สโงฺฆ, ปุญฺญุปนิสฺสยตฺตา ปุญฺญเกฺขตฺตํ โหติ สโงฺฆ, กุสลตฺถิกานนฺติ จ วุจฺจนฺติฯ โลเกปิ หิ เทวทตฺตสฺส เขตฺตํ ยญฺญทตฺตสฺส เขตฺตํ สาลิยวุปนิสฺสยตฺตา สาลิเขตฺตํ ยวเขตฺตนฺติ จ วุจฺจติฯ นฺติ วิคตกิเลสตฺตา อริยํ ปริสุทฺธํ อริยานํ, อริยภาวํ วา ปตฺตํ สีลทิฎฺฐิสามเญฺญน สงฺฆตตฺตา สงฺฆํฯ ‘‘อริย-สเทฺทน สมฺมุติสงฺฆํ นิวาเรตี’’ติ เกจิ ลิขนฺติ, ตํ น สุนฺทรํ วิมุตฺติญาณคุณคฺคหเณน วิเสสิตตฺตาฯ ติ  อิมินา กามํ กายนติํ ทเสฺสติ, ตถาปิ อุตฺตมสเงฺฆ คุณคารเวน อุตฺตมงฺคเมว นิทฺทิสโนฺต ‘‘สิรสา นมามี’’ตฺยาหฯ สิรสฺส ปน อุตฺตมตา อุตฺตมานํ จกฺขุโสตินฺทฺริยานํ นิสฺสยตฺตา, เตสํ อุตฺตมตา จ ทสฺสนานุตฺตริยสวนานุตฺตริยเหตุตาย เวทิตพฺพาฯ เอตฺถาห – อนุสนฺธิกุสโล</p>


<p>
‘‘อุโปคฺฆาโต ปทเญฺจว, ปทโตฺถ ปทวิคฺคโห;  
  
โจทนาปฺรตฺยวชฺชานํ, พฺยาขฺยา ตนฺตสฺส ฉพฺพิธา’’ติฯ –  
</p>
  
<p>เอวมวตฺวา กสฺมา รตนตฺตยปณามํ ปฐมํ วุตฺตนฺติ? วุจฺจเต – สตาจารตฺตาฯ อาจาโร กิเรส สปฺปุริสานํ, ยทิทํ สํวณฺณนารเมฺภ รตนตฺตยปูชาวิธานํฯ ตสฺมา ‘‘สตาจารโต ภฎฺฐา มา มยํ โหมา’’ติ  กรียติ, จตุคมฺภีรภาวยุตฺตญฺจ วินยปิฎกํ สํวเณฺณตุกามสฺส มหาสมุทฺทํ โอคาหนฺตสฺส วิย ปญฺญาเวยฺยตฺติยสมนฺนาคตสฺสาปิ มหนฺตํ ภยํ โหติ, ภยกฺขยาวหเญฺจตํ รตนตฺตยคุณานุสฺสรณชนิตํ ปณามปูชาวิธานํฯ ยถาห ‘‘เอวํ พุทฺธํ สรนฺตาน’’นฺติอาทิ (สํ. นิ. ๑.๒๔๙)ฯ อปิจาจริโย สตฺถุปูชาวิธาเนน อสตฺถริ สตฺถาภินิเวสสฺส โลกสฺส ยถาภูตํ สตฺถริ เอว สมฺมาสมฺพุเทฺธ สตฺถุสมฺภาวนํ อุปฺปาเทติ, อสตฺถริ สตฺถุสมฺภาวนํ ปริจฺจชาเปติ, ‘‘ตถาคตปฺปเวทิตํ ธมฺมวินยํ อตฺตโน ทหตี’’ติ วุตฺตโทสํ ปริหรติฯ อนฺตรายพหุลตฺตา ขนฺธสนฺตติยา วิปฺปกตาย วินยสํวณฺณนาย อตฺตโน อายุวณฺณสุขพลานํ ปริกฺขยสมฺภวาสงฺกาย ‘‘อภิวาทนสีลิสฺส…เป.… อายุ วโณฺณ สุขํ พล’’นฺติ (ธ. ป. ๑๐๙) วุตฺตานิสํเส ยาว สํวณฺณนาปริโยสานา ปเตฺถติฯ อปิ เจตฺถ พุทฺธสฺส ภควโต ปณามปูชาวิธานํ สมฺมาสมฺพุทฺธภาวาธิคมตฺถํ  ปฎิปชฺชนฺตานํ อุสฺสาหํ ชเนติฯ โลกิยโลกุตฺตรเภทสฺส, โลกุตฺตรเสฺสว วา สทฺธมฺมสฺส ปูชาวิธานํ ปเจฺจกพุทฺธภาวาธิคมตฺถํ  ปฎิปชฺชนฺตานํ อุสฺสาหํ ชเนติฯ สทฺธมฺมปฎิเวธมตฺตาภิลาสิโน หิ เตฯ ปรมตฺถสงฺฆปูชาวิธานํ ปรมตฺถสงฺฆภาวาธิคมตฺถํ  ปฎิปชฺชนฺตานํ อุสฺสาหํ ชเนติ, มงฺคลาทีนิ วา สาตฺถานิ อนนฺตรายานิ จิรฎฺฐิติกานิ พหุมตานิ จ ภวนฺตีติ เอวํลทฺธิกานํ จิตฺตปริโตสนตฺถํ ‘‘ปูชา จ ปูชเนยฺยาน’’นฺติ ภควตา ปสตฺถมงฺคลํ กโรติฯ วุจฺจเต จ –</p>


<p>
‘‘มงฺคลํ  
ภควา พุโทฺธ, ธโมฺม สโงฺฆ จ มงฺคลํ;  
  
มงฺคลาทีนิ สาตฺถานิ, สีฆํ สิชฺฌนฺติ สพฺพโสฯ  
</p>
  
<p>
‘‘สตฺถุ ปูชาวิธาเนน, เอวมาที พหู คุเณ;  
  
ลภตีติ วิชานโนฺต, สตฺถุปูชาปโร สิยา’’ติฯ  
</p>
  
<p>เอตฺถ จ สตฺถุปธานตฺตา ธมฺมสงฺฆานํ ปูชาวิธานํ สตฺถุปูชาวิธานมิเจฺจว ทฎฺฐพฺพํ สาสนโต โลกโต จฯ เตเนตํ วุจฺจติ –</p>


<p>
‘‘สตฺถา’’ติ ธโมฺม สุคเตน วุโตฺต;  
  
นิพฺพานกาเล ยมโต ส สตฺถา;  
  
สุวตฺถิคาถาสุ ‘‘ตถาคโต’’ติ;  
  
สโงฺฆ จ วุโตฺต ยมโต ส สตฺถาฯ  
</p>
  
กิญฺจ  
ภิโยฺย –  
</p>
  
<p>
ธมฺมกาโย ยโต สตฺถา, ธโมฺม สตฺถา ตโต มโต;  
  
ธมฺมฎฺฐิโต โส สโงฺฆ จ, สตฺถุสงฺขฺยํ นิคจฺฉติฯ  
</p>
  
<p>สนฺติ หิ โลเก วตฺตาโร โกสคตํ อสิํ คเหตฺวา ฐิตํ ปุริสํ วิสุํ อปรามสิตฺวา ‘‘อสิํ คเหตฺวา ฐิโต เอโส’’ติฯ เตเนวาห จาริยมาตฺรเจฺจวา –</p>


<p>
‘‘นมตฺถุ พุทฺธรตฺนาย, ธมฺมรตฺนาย เต นโม;  
  
นมตฺถุ สงฺฆรตฺนาย, ติรตฺนสมวานยี’’ติฯ  
</p>
  
<p>อปิจ สพฺพธเมฺมสุ อปฺปฎิหตญาณนิมิตฺตานุตฺตรวิโมกฺขปาตุภาวาภิสงฺขาตํ ขนฺธสนฺตานมุปาทาย ‘‘พุโทฺธ’’ติ ยทิ ปญฺญาปิยติ, ธโมฺม ปณามารโหติ กา เอว กถา, สโงฺฆ จ ‘‘สเงฺฆ โคตมิ เทหิ, สเงฺฆ เต ทิเนฺน อหเญฺจว ปูชิโต ภวิสฺสามิ สโงฺฆ จา’’ติ วุตฺตตฺตา ภาชนนฺติ ทีเปติฯ อถ วา ‘‘พุทฺธสุโพธิโต ธโมฺม อาจริยปรมฺปราย สุวณฺณภาชเน ปกฺขิตฺตเตลมิว อปริหาเปตฺวา ยาวชฺชตนา อาภตตฺตา เอว มาทิสานมฺปิ โสตทฺวารมนุปฺปโตฺต’’ติ สงฺฆสฺส อาจริโย อตีว อาทเรน ปณามํ กโรติ ‘‘สิรสา นมามี’’ติฯ</p>


<p>เอวํ  อเนกวิธํ ปณามปฺปโยชนํ วทนฺติ, อาจริเยน ปน อธิเปฺปตปฺปโยชนํ อตฺตนา เอว วุตฺตํ นฺติอาทินา จตุตฺถคาถายฯ นฺติ เอตฺถ -สโทฺท รตนตฺตยปูชาวิธานปริสมตฺตโตฺถฯ ยทิ เอวํ ยถาวิหิตมตฺตเมว ปูชาวิธานํ อรหติ รตนตฺตยํ, น ตโต อุทฺธนฺติ อาปชฺชตีติ อนิฎฺฐปฺปสงฺคนิวารณตฺถํ ‘‘เอวมจฺจนฺตนมสฺสเนยฺย’’นฺติ อาหฯ ตตฺถ เอวนฺติ อิมินา ยถาวุตฺตวิธิํ ทเสฺสติฯ ยถาวุเตฺตน วิธินา, อเญฺญน วา ตาทิเสน อจฺจนฺตเมว มุหุตฺตมปิ อฎฺฐตฺวา อภิกฺขณํ นิรนฺตรํ นิยเมน นมสฺสนารหํ นมสฺสมานสฺส หิตมหปฺผลกรณโตติ อโตฺถฯ เอวํวิธํ ทุลฺลภเฎฺฐน มหปฺผลเฎฺฐน จ สิทฺธํ รตนภาวํ รตนตฺตยํ นมสฺสมาโน ยํ ปุญฺญาภิสนฺทํ อลตฺถํ อลภิํฯ อกุสลมลํ ตทงฺคาทิปฺปหาเนน ปุนาตีติ ปุญฺญํฯ กิเลสทรถปฺปฎิปฺปสฺสทฺธิยา สีตลตฺตา จิตฺตํ อภิสเนฺทตีติ อภิสโนฺทฯ ปุญฺญญฺจ ตํ อภิสโนฺท จาติ ปุญฺญาภิสโนฺท, ตํ ฯ  ปน ‘‘ปุญฺญมหตฺตํ’’นฺติ ภณนฺติ, ‘‘วิปุล’’นฺติ วจนโต โส อโตฺถ น ยุชฺชตีติ อาจริโยฯ อถ วา ปุญฺญานํ อภิสโนฺท ปุญฺญาภิสโนฺท , ตํ ฯ สนฺท สวเนติ ธาตุฯ ตสฺมา ปุญฺญโสตํ ปุญฺญุสฺสยนฺติ อโตฺถ ยุชฺชติ, ตํ ปน วิปุลํ, น ปริตฺตนฺติ ทสฺสิตํ -สเทฺทนฯ</p>


<p>ปญฺจมคาถา  วินยปิฎเก ปาฬิโต จ อตฺถโต จ อนูนํ ลชฺชีปุคฺคเลสุ ปวตฺตนเฎฺฐน  สกลํ ติวิธมฺปิ  เตเสฺวว ปุคฺคเลสุ  โหติฯ กสฺส สาสนนฺติ เจ?  ภควโตฯ ภควา หิ ฐิติเหตุภูตาย อุเจฺฉททิฎฺฐิยา อภาเวน อฎฺฐิโตติ วุจฺจติฯ อุเจฺฉททิฎฺฐิโก หิ ปรโลเก นิรเปโกฺข เกวลํ กามสุขลฺลิกานุโยคมนุยุญฺชโนฺต ติฎฺฐติ, น ปรโลกหิตานิ ปุญฺญานิ กตฺตุํ พฺยาวโฎ โหติ, สสฺสตทิฎฺฐิโก ตานิ กตฺตุํ อายูหติฯ ภควา ปน ตถา อติฎฺฐโนฺต อนายูหโนฺต มชฺฌิมํ ปฎิปทํ ปฎิปชฺชโนฺต สยญฺจ โอฆํ ตริ, ปเร จ ตาเรสิฯ ยถาห ‘‘อปฺปติฎฺฐํ ขฺวาหํ, อาวุโส, อนายูหํ โอฆมตริ’’นฺติ (สํ. นิ. ๑.๑)ฯ จตุพฺรหฺมวิหารวเสน สเตฺตสุ สุฎฺฐุ สมฺมา จ ฐิตสฺสาติ อตฺถวเสน วา ฯ สุสณฺฐิตตฺตา เหส เกวลํ สตฺตานํ ทุกฺขํ อปเนตุกาโม หิตํ อุปสํหริตุกาโม สมฺปตฺติยา จ ปโมทิโต อปกฺขปติโต จ หุตฺวา วินยํ เทเสติ, ตสฺมา อิมสฺมิํ  วินยสํวณฺณนาธิกาเร สารุปฺปาย ถุติยา โถเมโนฺต อาห ‘‘สุสณฺฐิตสฺสา’’ติฯ  ปน ‘‘มนาปิเย จ โข, ภิกฺขเว, กมฺมวิปาเก ปจฺจุปฎฺฐิเต’’ติ (ที. นิ. อฎฺฐ. ๒.๓๕; ม. นิ. อฎฺฐ. ๒.๓๘๖) สุตฺตสฺส, ‘‘สุสณฺฐานา สุรูปตา’’ติ (ขุ. ปา. ๘.๑๑) สุตฺตสฺส จ วเสน สุสณฺฐิตสฺสาติ อโตฺถ วุโตฺต, โส อธิเปฺปตาธิการานุรูโป น โหติฯ นฺติ กิํ วินยํ อมิสฺสํ, อุทาหุ ปุพฺพาจริยานุภาวนฺติ? โนภยมฺปิฯ อมิสฺสา เอว หิ วินยฎฺฐกถาฯ ตสฺมา ภาวนปุํสกวเสน อมิสฺสํ ตํ วณฺณยิสฺสนฺติ สมฺพโนฺธฯ นฺติ อฎฺฐกถา ‘‘ยสฺมา ปุเร อฎฺฐกถา อกํสู’’ติ วจนโต เตสํ อานุภาโว นาม โหติฯ กิญฺจิ อปุพฺพํ ทิสฺวา สนฺติ หิ โลเก วตฺตาโร ‘‘กเสฺสส อานุภาโว’’ติฯ อถ วา ภควโต อธิปฺปายํ อนุคนฺตฺวา ตํตํปาเฐ อตฺถํ ภาวยติ วิภาวยติ, ตสฺส ตสฺส วา อตฺถสฺส ภาวนา วิภาวนาติ อานุภาโว วุจฺจติ อฎฺฐกถาฯ</p>


<p>ปุพฺพาจริยานุภาเว สติ กิํ ปุน ตํ วณฺณยิสฺสนฺติ อิมินา อารเมฺภนาติ ตโต วุจฺจนฺติ ฉฎฺฐสตฺตมฎฺฐมนวมคาถาโยฯ ตตฺถ อริยมคฺคญาณมฺพุนา นิโทฺธตมลตฺตา วิสุทฺธวิเชฺชหิ, เตเนว นิโทฺธตาสวตฺตา วิสุทฺธปฎิสมฺภิเทหิ, วิสุทฺธปฎิสมฺภิทตฺตา จ สทฺธมฺมสํวณฺณนโกวิเทหีติ โยชนา เวทิตพฺพาฯ เกจิ ‘‘ปุพฺพาจริยาติ วุเตฺต โลกาจริยาปิ, สาสเน ราหุลาจริยาทโยปิ สงฺคยฺหนฺติ, เต อปเนตุํ กามญฺจาติอาทิ วุตฺต’’นฺติ วทนฺติฯ ‘‘ตํ วณฺณยิสฺส’’นฺติ วุตฺตตฺตา ปุพฺพฎฺฐกถาย อูนภาโว ทสฺสิโตติ เจ? น, จิเตฺตหิ นเยหิ สํวณฺณิโตติ  ทเสฺสตุํ ติอาทิ วุตฺตํฯ สทฺธมฺมํ สํวเณฺณตุํ โกวิเทหิ, ตาย สํวณฺณนาย วา โกวิเทหิ ฯ</p>


<p>ติ กิเลสชาตํ พาหุลฺลํ วา สลฺลิขติ ตนุํ กโรตีติ สเลฺลโข, สเลฺลขสฺส ภาโว สเลฺลขิยํ, ตสฺมิํ สเลฺลขิเยฯ ติ อสุลภูปเมหิฯ ติ มหาวิหารวํสสฺสฯ ปญฺญาย อจฺจุคฺคตเฎฺฐน ธโช อุปมา เอเตสนฺติ ธชูปมา, เตหิ ฯ สมฺพุทฺธวรํ อนุอเยหิ อนุคเตหิ  พุทฺธาธิปฺปายานุเคหีติ อธิปฺปาโยฯ อิธ วร-สโทฺท ‘‘สามํ สจฺจานิ พุทฺธตฺตา สมฺพุโทฺธ’’ติ วจนโต ปเจฺจกพุทฺธาปิ สงฺคยฺหนฺติฯ ตสฺมา เต อปเนตุํ วุโตฺตฯ</p>


<p>อฎฺฐกถาย  อูนภาวํ ทเสฺสตฺวา อิทานิ อตฺตโน กรณวิเสสํ ตสฺส ปโยชนญฺจ ทเสฺสตุํ ติอาทิมาหฯ ติ กิญฺจิ ปโยชนํ ผลํ หิตํ น สาเธตีติ อโตฺถ ‘‘น ตํ ตสฺส ภิกฺขุโน กิญฺจิ อตฺถํ อนุโภตี’’ติอาทีสุ (ปารา. ๕๓๘) วิยฯ ติ อิมินา ยสฺมา สหมฺปติพฺรหฺมุนา อชฺฌิเฎฺฐน ธโมฺม เทสิโต ภควตา, สาริปุตฺตสฺส อเชฺฌสนํ นิสฺสาย วินโย ปญฺญโตฺต, ตสฺมา อยมฺปิ อาจริโย ตํ อาจริยวตฺตํ ปูเชโนฺต อิมํ สํวณฺณนํ พุทฺธสิริเตฺถรสฺส ยาจนํ นิสฺสาย อกาสีติ ทเสฺสติฯ ติ ตสฺสาภาวํ ทีเปติ อาทรญฺจฯ</p>


<p>ตโต ปรํ เทฺว คาถาโย กตฺตพฺพวิธิทสฺสนตฺถํ วุตฺตาฯ เตน ตาสุ อฎฺฐกถาสุ วุตฺตวินิจฺฉยปจฺจยวิมติํ วิโนเทติ, เอกฎฺฐกถาย กุสลสฺส วา ‘‘อยํ นโย อฎฺฐกถายํ นตฺถี’’ติ ปฎิเกฺขปํ นิวาเรติ, อยุตฺตตฺถปริจฺจาเคน ตตฺถ อภินิวิฎฺฐานํ อภินิเวสํ ปริจฺจชาเปติ, เถรวาททสฺสเนน วินยวินิจฺฉยํ ปติ วินยธรานํ การโณปปตฺติโต อุหาโปหกฺกมํ ทเสฺสติ, อยุตฺตเตฺถรวาทปฎิเกฺขเปน ปุคฺคลปฺปมาณตํ ปฎิกฺขิปตีติ อิเม จานิสํสา กตฺตพฺพวิธิทสฺสเนน ทสฺสิตา โหนฺติฯ สํวณฺณนํ ตญฺจ สมารภโนฺต ตสฺสา สํวณฺณนาย มหาอฎฺฐกถํ สรีรํ กตฺวา สมารภิสฺสํ, มหาปจฺจริยมฺปิ โย วุโตฺต วินิจฺฉโย, ตเถว กุรุนฺทีนามาทีสุ โลเก วิสฺสุตาสุ อฎฺฐกถาสุ จ โย วุโตฺต วินิจฺฉโย, ตโตปิ วินิจฺฉยโต มหาอฎฺฐกถานเยน, วินยยุตฺติยา วา ยุตฺตมตฺถํ ตสฺส สรีรสฺส อลงฺการํ วิย คณฺหโนฺต สมารภิสฺสํฯ กิํ สํวณฺณนเมว, น อญฺญนฺติ ทสฺสนตฺถํ ปุน สํวณฺณนาคฺคหณํฯ อถ วา อโนฺตคธเตฺถรวาทํ สํวณฺณนํ กตฺวา สมารภิสฺสนฺติ โยชนา เวทิตพฺพาฯ เถรวาทา หิ พหิอฎฺฐกถาย วิจรนฺติฯ เอตฺถ -สเทฺทน จูฬปจฺจริอนฺธกอริยฎฺฐกถาปนฺนวาราทโยปิ สงฺคหิตา ฯ ตตฺถ  นาม สีหฬภาสาย อุฬุมฺปํ กิร, ตสฺมิํ นิสีทิตฺวา กตตฺตา ตเมว นามํ ชาตํฯ กุรุนฺทีวลฺลิวิหาโร นาม อตฺถิ, ตตฺถ กตตฺตา  นาม ชาตาฯ</p>


<p>นฺติ กตฺตพฺพวิธานํ สเชฺชตฺวา อหํ ฐิโต, ตสฺมา ติ คาถาย ตํ สํวณฺณนํ เม มม, มยา วา วุจฺจมานนฺติ ปาฐเสโส ฯ  ปสฺสนฺตุ ปญฺญาจกฺขุนา สุณนฺตุ วา สทฺธาวีริยปีติปาโมชฺชาภิสงฺขาเรน สงฺขริตฺวา ปูชยนฺตา ฯ กสฺส ธมฺมํ? ฯ กิํ ทเสฺสติ? ปทีปฎฺฐานิโย หิ ธโมฺม หิตาหิตปฺปกาสนโต, ปทีปธรฎฺฐานิโย ธมฺมธโร ตถาคโต, ตสฺมา ปรินิพฺพุเตปิ ตสฺมิํ ตถาคเต ตตฺถ โสกํ อกตฺวา สกฺกจฺจ ธมฺมํ ปฎิมานยนฺตา นิสาเมนฺตูติ ทเสฺสติฯ อถ วา ‘‘ธมฺมกายา ตถาคตา’’ติ (ที. นิ. ๓.๑๑๘) วจนโต ธโมฺม จ โส ปทีโป จาติ  ภควาฯ</p>


<p>โย ธมฺมวินโย ยถา พุเทฺธน วุโตฺต, โส ตเถว พุทฺธปุเตฺตหิ สาวเกหิ  อวพุโทฺธ, เยหิ  พุทฺธปุตฺตานํ  อธิปฺปายํ  นิรวเสสํ คณฺหนฺตาฯ ติ ปุรา, โปราณเตฺถรา วาฯ ติ อฎฺฐกถาโย, อุปโยคพหุวจนํฯ</p>


<p>ยํ อตฺถชาตํ อฎฺฐกถาสุ วุตฺตํ, ตํ สพฺพมฺปิ ปมาทเลขกานํ ปมาทเลขมตฺตํ วชฺชยิตฺวาฯ กิํ สเพฺพสมฺปิ ปมาณํ? น, กินฺตุ สิกฺขาสุ สคารวานํ อิธ วินยมฺหิ ปณฺฑิตานํ, มหาอฎฺฐกถายํ ปน สเจฺจปิ อลิเกปิ ทุกฺกฎเมว วุตฺตํ, ตํ ปมาทเลขนฺติ เวทิตพฺพํฯ ปมาทเลขํ วชฺชยิตฺวา ปมาณํ เหสฺสตีติ สมฺพโนฺธฯ</p>


<p>ติ อฎฺฐกถาสุ วุตฺตอตฺถชาตโต  ปาฬิกฺกมํฯ สุตฺตนฺตา สุตฺตาวยวาฯ อโนฺตติ หิทํ อพฺภนฺตราวยวสมฺภาวนาทีสุ ทิสฺสติฯ สุตฺตเนฺตสุ ภวา สุตฺตนฺติกา, เตสํ  สุตฺตนฺตคเนฺถสุ อาคตวจนานนฺติ อโตฺถฯ อถ วา อมียตีติ อโนฺต, สาธียตีติ อธิปฺปาโยฯ เกน สาธียติ? สุเตฺตน, สุตฺตสฺส อโนฺต สุตฺตโนฺต, โก โส? โส โส อตฺถวิกโปฺป, ตสฺมิํ สุตฺตเนฺต นิยุตฺตานิ วจนานิ สุตฺตนฺติกานิฯ เตสํ  วจนานมตฺถํฯ ตสฺส ตสฺส อาคมสุตฺตสฺส อภิธมฺมวินยสุตฺตสฺส จานุรูปํ ปริทีปยนฺตี, อยํ ตาเวตฺถ สมาสโต อตฺถวิภาวนา – ‘‘อิติปิ โส ภควา’’ติอาทีนํ (สํ. นิ. ๒.๔๑; ๕.๔๗๙; อ. นิ. ๖.๑๐; ปารา. ๑) สุตฺตนฺติกานํ วจนานมตฺถํ อาคมสุตฺตนฺตานุรูปํฯ ‘‘วิวาทาธิกรณํ สิยา  กุสลํ สิยา อกุสลํ สิยา อพฺยากต’’นฺติ (จูฬว. ๒๒๐) เอวมาทีนํ  อภิธมฺมสุตฺตนฺติกานํ วจนานมตฺถํ อภิธมฺมสุตฺตนฺตานุรูปนฺติ เอวมาทิฯ ติ ภวิสฺสติ, กรียิสฺสตีติ อธิปฺปาโยฯ ติ เอตฺถ -สโทฺท สมฺปิณฺฑนโตฺถ, โส ตสฺมาติ ปเทน โยเชตโพฺพฯ กถํ? ปณฺฑิตานํ ปมาณตฺตาปิ วิตฺถารมคฺคสฺส สมาสิตตฺตาปิ วินิจฺฉยสฺส อเสสิตตฺตาปิ ตนฺติกฺกมสฺส อโวกฺกมิตตฺตาปิ สุตฺตนฺติกวจนานํ สุตฺตนฺตฎฺฐกถานุรูปํ ทีปนโตปิ ตสฺมาปิ สกฺกจฺจํ อนุสิกฺขิตพฺพาติฯ เอตฺถ ‘‘ตนฺติกฺกมํ อโวกฺกมิตฺวา’’ติ วจเนน สิเทฺธปิ ‘‘อฎฺฐกถาจริยา เวรญฺชกณฺฑาทีสุ ‘สุตฺตนฺติกานํ ภาโร’ติ คตา, มยํ ปน วตฺวาว คมิสฺสามา’’ติ ทเสฺสตุํ ‘‘สุตฺตนฺติกาน’’นฺติ วุตฺตํ กิรฯ</p>

</p>


<h3>พาหิรนิทานกถาวณฺณนา</h3>
<p>ตทงฺควินยาทิเภเทน  วินยสฺสพหุตฺตา วินโย ตาว ววตฺถเปตโพฺพฯ ‘‘พุเทฺธน ธโมฺม วินโย จ วุโตฺต’’ติ ปุเพฺพ วุตฺตตฺตา อิทานิ ‘‘วุตฺตํ เยนา’’ติ น วตฺตพฺพนฺติ เจ? ตสฺส เอวมาทิวจนํ สนฺธาย วุตฺตนฺติ สมฺพโนฺธฯ นฺติ วจนํ สกลมฺปิ วินยปิฎกํ สนฺธาย วุตฺตํฯ ติ อาหจฺจ ภาสิตํ น โหตีติ อธิปฺปาโยฯ น หิ ภควโต อตีตาทีสุ อปฺปจฺจกฺขํ กิญฺจิ อตฺถิฯ ยทิ อตฺตปจฺจกฺขวจนํ น โหติ, ปทโสธมฺมาปตฺติํ น ชเนยฺยาติ เจ? น, สาวกภาสิตสฺสปิ ปทโสธมฺมาปตฺติชนนโตฯ นิยมาภาวา อติปฺปสโงฺคติ เจ? น, ปทโสธมฺมสิกฺขาปทฎฺฐกถายํ ‘‘สงฺคีติตฺตยํ อารุโฬฺห’’ติ วิเสสิตตฺตาฯ ตถา อฎฺฐกถายมฺปิ สงฺคีติํ อารุฬฺหตฺตา ‘‘ขนฺธานญฺจ ปฎิปาฎิ…เป.… สํสาโรติ ปวุจฺจตี’’ติ (ธ. ส. อฎฺฐ. นิทานกถา; วิภ. อฎฺฐ. ๒๒๖ สงฺขารปทนิเทฺทส) เอวมาทิวจนํ, ยญฺจ สงฺคีติอารุฬฺหกฺกมานุคตํ, ตํ ปทโสธมฺมาปตฺติํ ชเนตีติ อายสฺมา อุปติโสฺสฯ</p>


<h3>ปฐมมหาสงฺคีติกถาวณฺณนา</h3>
<p>ติ เอตฺถ -สโทฺท อติเรกโตฺถ, เตน อญฺญาปิ อตฺถีติ ทีเปติฯ ตมฺปิ สาลวนํ อุปคนฺตฺวา มิตฺตสุหเชฺช อปโลเกตฺวา นิวตฺตนโต นฺติ ปากฎํ ชาตํ กิรฯ นฺติ เอกา กิร สาลปนฺติ สีสภาเค, เอกา ปาทภาเคฯ ตตฺราปิ เอโก  ตรุณสาโล สีสภาคสฺส อาสเนฺน โหติ, เอโก ปาทภาคสฺส, มูลขนฺธวิฎปปเตฺตหิ อญฺญมญฺญํ สํสิพฺพิตฺวา ฐิตสาลานนฺติปิ วุตฺตํฯ ติ อิตฺถมฺภูตลกฺขเณ กรณวจนํ ‘‘กตกิโจฺจ ปีติช หาส เจโต อเวรมุเขนาภตกุณฺฑเลนา’’ติอาทีสุ วิยฯ ปรินิพฺพาเน ปรินิพฺพานเหตุ, ตสฺมิํ ฐาเน วา มา โสจิตฺถ จิเตฺตน, มา ปริเทวิตฺถ วาจาย ‘‘ปริเทวนํ วิลาป’’นฺติ วจนโตฯ ติ นิสฺสกฺกเตฺถ กรณวจนํฯ สูริยํ’สูภิ ปฎุกรา’ภา’ริณสฺส ตาณา อิตฺยเตฺรวฯ ยญฺจ ภควโต อนุคฺคหํ, ตสฺส อนุคฺคหสฺสาติ อาจริยาฯ เอกเจฺจ ปน ‘‘ยํ ยสฺมา อหํ อนุคฺคหิโต’’ติ วทนฺติฯ ติ นิฎฺฐิตวสนกิจฺจานิ, มยา ปริภุญฺชิตฺวา อปนีตานิ ฯ ยทิ สุยุตฺตานิ ธาเรสฺสสีติ ปุจฺฉติ, กวจสทิสานิ สาณานิฯ อิสฺสริยสทิสา นว อนุปุพฺพวิหาราทโยฯ อฎฺฐ สมาปตฺติโย นิโรธสมาปตฺติ จ ปฎิลาภกฺกเมน ติ วุตฺตาฯ</p>


<p>
อนาคเต สนฺนิกเฎฺฐ, ตถาตีเต จิรนฺตเน;  
  
กาลทฺวเยปิ กวีหิ, ปุราสโทฺท ปยุชฺชเตฯ  
</p>
  
<p>สตฺถุสาสนเมว ปริยตฺติ สตฺถุสาสนปริยตฺติ, สา สุตฺตเคยฺยาทิวเสน นวงฺคาฯ ติปิฎกเมว สพฺพปริยตฺติปฺปเภทํ ธาเรนฺตีติ ฯ ‘‘วินา น สกฺกา’’ติ น วตฺตพฺพํ ‘‘ติปิฎกสพฺพปริยตฺติปฺปเภทธเร’’ติ วุตฺตตฺตา, เอวํ สเนฺตปิ อตฺถิ วิเสโส เตหิ สมฺมุขาปิ อสมฺมุขาปิ สุตํ, เถเรน ปน อสมฺมุขาปฎิคฺคหิตํ นาม นตฺถีติฯ นฺติ เอตฺถ ติ วิภาสา, อญฺญาสิปิ น อญฺญาสิปีติ อโตฺถฯ  อุจฺจินเนฯ พหุสโทฺท วิปุลฺลโตฺถ ‘‘อนนฺตปารํ พหุ เวทิตพฺพมิตฺย’’เตฺรวฯ ปุเพฺพ ‘‘ติปิฎกสพฺพปอยตฺติปฺปเภทธเร’’ติ วุตฺตตฺตา ‘‘พหุ จาเนน…เป.… ปริยโตฺต’’ติ น ยุชฺชตีติ เจ? น, ติปิฎกสฺส อนนฺตตฺตา, ตสฺมา อเมฺห อุปาทาย เตน พหุ ปริยโตฺตติ อธิปฺปาโยฯ อิตรถา อานนฺทเตฺถโร เตหิ อปฺปสฺสุโตติ อาปชฺชติ, ‘‘อสมฺมุขา ปฎิคฺคหิตํ นาม นตฺถี’’ติ วจนวิโรโธ จฯ ติ เอตฺถ เอโก ทิวโส นโฎฺฐ, โส ปาฎิปททิวโส, โกลาหลทิวโส นาม โส, ตสฺมา อิธ น คหิโตฯ สํเวควตฺถุํ กิเตฺตตฺวา กีฬนโต  นามฯ ติ -สโทฺท อเปกฺขามนฺตานุญฺญายฯ สุภสุตฺตํ ‘‘อจิรปรินิพฺพุเต ภควตี’’ติ (ที. นิ. ๑.๔๔๔) วุตฺตตฺตา จตุราสีติธมฺมกฺขนฺธสหเสฺสสุ อโนฺตคธํ น โหตีติ เจ? น, ภควโต กาเล ลทฺธนยตฺตา กถาวตฺถุ วิยฯ ฉฑฺฑิตา ปติตา อุกฺลาปา ฯ อาณา เอว อปฺปฎิหตเฎฺฐน จกฺกนฺติ ฯ เอกโต เอตฺถ นิปตนฺตีติ ติ เอตํ ทุติยวาเร คมนํ สนฺธายาติ อายสฺมา อุปติโสฺส ฯ ปฐมํ วา อากาเสน คนฺตฺวา ปริสํ ปตฺวา ภิกฺขุปนฺติํ อปีเฬโนฺต ปถวิยํ นิมุชฺชิตฺวา อาสเน เอว อตฺตานํ ทเสฺสสิฯ อุภยถา จ อาปาถํ คโต, เตน อุภยมฺปิ ยุชฺชติ, อญฺญถา ทฺวีสุ เอกํ อภูตํ อาปชฺชติฯ</p>


<p>  ติ อิทํ ปุเพฺพ ‘‘ปฐมํ อาวุโส อุปาลี’’ติอาทินา (จูฬว. ๔๓๙) วุตฺตปุจฺฉาวิสฺสชฺชนํ สงฺขิปิตฺวา สงฺคีติการเกหิ ทสฺสิตวจนนฺติ  ลิขิตํฯ ตถา โหตุ, กิมตฺถํ ปเนตฺถ ‘‘นิทานมฺปิ ปุจฺฉิ, ปุคฺคลมฺปิ ปุจฺฉิ, วตฺถุมฺปิ ปุจฺฉี’’ติ เอวํ ปุเพฺพ ทสฺสิตานุกฺกเมน อวตฺวา ‘‘วตฺถุมฺปิ ปุจฺฉิ, นิทานมฺปิ ปุจฺฉิ, ปุคฺคลมฺปิ ปุจฺฉี’’ติ เอวํ อนุกฺกโม กโตติ? ‘‘วตฺถุมูลกตฺตา สิกฺขาปทปญฺญตฺติยา อุปฺปฎิปาฎิยา วุตฺต’’นฺติ วทนฺติ เอเกฯ เอตฺถ ปน วิจารณา เวรญฺชกเณฺฑ สมฺปเตฺต กรียติฯ ติ เอวํนามเก อุยฺยาเนฯ อภิรมนารหํ กิร ราชาคารมฺปิฯ ตตฺถ, ยสฺส วเสเนตํ เอวํ นามํ ลภติฯ อถ โข ‘‘อายสฺมา มหากสฺสโป’’ติอาทินา ปุเพฺพ วุตฺตเมว สงฺขิปิตฺวา ทเสฺสติ สงฺคีติการโก วสีคโณฯ ยทิ เอวํ ยถา นิทานมฺปิ ปุจฺฉิ, ปุคฺคลมฺปิ ปุจฺฉีติ เอตฺถ ปุจฺฉากฺกโม ทสฺสิโต, ตถา อานนฺทเตฺถรสฺส วิสฺสชฺชนกฺกโมปิ กิมตฺถํ น ทสฺสิโตติ เจ? อิมินานุกฺกเมน สงฺคหํ ปญฺจปิ นิกายา อนารุฬฺหาติ ทสฺสนตฺถํฯ กถํ ปน อารุฬฺหาติ? อายสฺมา มหากสฺสโป ปญฺจปิ นิกาเย อนุกฺกเมเนว ปุจฺฉิ, อานนฺทเตฺถโร ปน อนุกฺกเมเนว ปุจฺฉิตมฺปิ อปุจฺฉิตมฺปิ ตสฺส ตสฺส สุตฺตสฺส สภาวํ อนฺตรา อุปฺปนฺนํ วตฺถุํ อุเทฺทสนิเทฺทสกฺกมํ มาติกาวิภงฺคกฺกมนฺติ เอวมาทิสพฺพํ อนุรูปวจนํ ปกฺขิปิตฺวา วิสฺสเชฺชสิ, เตเนวาห ติฯ อถ วา ‘‘อมฺพลฎฺฐิกายํ ราชาคารเก’’ติ วตฺตเพฺพ ‘‘ราชาคารเก อมฺพลฎฺฐิกาย’’นฺติ อุปฺปฎิปาฎิวจเนนปิ อิมมตฺถํ ทีเปติฯ ‘‘อมฺพลฎฺฐิกายํ วิหรติ ราชาคารเก’’ติ หิ วุตฺตํฯ</p>


<p>นฺติ อิมสฺส อตฺตภาวเคหสฺส การกํ ตณฺหาวฑฺฒกิํ คเวสโนฺต เยน ญาเณน สกฺกา โส ทฎฺฐุํ, ตสฺสตฺถาย ทีปงฺกรปาทมูเล กตาภินีหาโร เอตฺตกํ กาลํ อเนกชาติสํสารํ ตํ ญาณํ อวินฺทโนฺต วิจรินฺติ อโตฺถฯ นฺติ อิทํ คหการกคเวสนสฺส การณวจนํฯ ติ ตว สพฺพา อนวเสสกิเลสผาสุกา มยา ภคฺคาฯ  นาม อวิชฺชาฯ โสมนสฺสสหคตํ ญาณํ ฯ น หิ โสมนสฺสมยํ ญาณํ ขนฺธสภาวเภทโตฯ ติ เยภุยฺยตาย วุตฺตํ, ตํ  ปน ตตฺถ ตตฺถ ปกาสยิสฺสามฯ ติ เอตฺถ ปาณาติปาโต อกุสลนฺติ เอวมาทีสุ  มรณาธิปฺปายสฺส ชีวิตินฺทฺริยุปเจฺฉทกปฺปโยคสมุฎฺฐาปิกา เจตนา อกุสลํ, น ปาณสงฺขาตชีวิตินฺทฺริยสฺส อุปเจฺฉทกสงฺขาโต อติปาโตฯ ตถา อทินฺนสฺส ปรสนฺตกสฺส อาทานสงฺขาตา วิญฺญตฺติ อพฺยากโต ธโมฺม, ตพฺพิญฺญตฺติสมุฎฺฐาปิกา เถยฺยเจตนา อกุสโล ธโมฺมติ (ปฎฺฐา. ๑.๑.๒๗) เอวมาทินา อญฺญมญฺญสงฺกรวิรหิเต ธเมฺม ปฎิพโล วิเนตุํฯ ชาตรูปรชตํ ปรสนฺตกํ เถยฺยจิเตฺตน คณฺหนฺตสฺส ยถาวตฺถุํ ปาราชิกถุลฺลจฺจยทุกฺกเฎสุ อญฺญตรํ, ภณฺฑาคาริกสีเสน ทิยฺยมานํ คณฺหนฺตสฺส ปาจิตฺติยํ, อตฺตตฺถาย คณฺหนฺตสฺส นิสฺสคฺคิยํ ปาจิตฺติยํ, เกวลํ โลลตาย คณฺหนฺตสฺส อนามาสทุกฺกฎํ, รูปิยฉฑฺฑกสมฺมตสฺส อนาปตฺตีติ เอวํ อญฺญมญฺญสงฺกรวิรหิเต วินเยปิ ปฎิพโล วิเนตุนฺติ อโตฺถฯ ติ วเฑฺฒติ, เอเตน ผลวเสน ชวนวเสน จ จิตฺตสฺส วุทฺธิํ ทเสฺสติฯ ‘‘อวิสิฎฺฐ’’นฺติ ปาโฐ, สาธารณนฺติ อโตฺถฯ</p>


<p>
เทเสนฺตสฺส วเสเนตฺถ, เทสนา ปิฎกตฺตยํ;  
  
สาสิตพฺพวเสเนตํ, สาสนนฺติปิ วุจฺจติฯ  
</p>
  
<p>
กเถตพฺพสฺส อตฺถสฺส, วเสนาปิ กถาติ จ;  
  
เทสนา สาสนา กถา, เภทเมฺปวํ ปกาสเยฯ  
</p>
  
<p>สาสนสฺส นปุํสกตฺตา ติ วุตฺตํฯ  นาม อตฺถโต เจตนา, ตถาการปฺปวตฺตจิตฺตุปฺปาโท วาฯ อนิจฺจาทิลกฺขณํ ปฎิวิชฺฌิตฺวา ปวตฺตตฺตา วิปสฺสนาจิตฺตานิ วิสยโต โลกิยา’ภิสมโย อสโมฺมหโต โลกุตฺตโร, โลกุตฺตโร เอว วา อภิสมโย วิสยโต นิพฺพานสงฺขาตสฺส อตฺถสฺส, อิตรสฺส มคฺคาทิกสฺส อสโมฺมหโตติปิ เอเกฯ เอตฺถ ‘‘ปฎิเวโธ’’ติ วุตฺตํ ญาณํ, ตํ กถํ คมฺภีรนฺติ เจ? คมฺภีรสฺส อุทกสฺส ปมาณคฺคหณกาเล ทีเฆน ปมาเณน ภวิตพฺพํ, เอวํ อลพฺภเนยฺยภาวทสฺสนตฺถํ อิทานีติ วุตฺตนฺติ เอเกฯ  มคฺคผลตฺถายฯ  นาธิคจฺฉนฺติ กญฺจิ อตฺตนา อธิเปฺปตํ, อิติวาทปโมกฺขญฺจฯ กสฺมา? อตฺถสฺส อนุปปริกฺขิตฺวา คหิตตฺตาฯ อธิคตผลตฺตา ฯ ปุน ขีณาสวคฺคหเณน  อรหนฺตเมว ทเสฺสติ, น เสกฺขํฯ โส หิ ยถา ภณฺฑาคาริโก รโญฺญ กฎกมกุฎาทิํ โคเปตฺวา อิจฺฉิติจฺฉิตกฺขเณ อุปเนติ, เอวํ สเหตุกานํ สตฺตานํ มคฺคผลตฺถาย ธมฺมํ เทเสสิฯ ตาสํเยว ตตฺถ วินยปิฎเก ปเภทโต วุตฺตตฺตา, วายมิตฺวา ตา เอว ปาปุณาตีติ อาจริยาฯ กิมตฺถํ ติโสฺสว วิชฺชา ตตฺถ วิภตฺตาติ? สีลสมฺปตฺติยา เอตปรมุปนิสฺสยภาวโตฯ ‘‘อปเรหิปิ สตฺตหเงฺคหิ สมนฺนาคโต ภิกฺขุ วินยธโร  โหติฯ อาปตฺติํ ชานาติ, อนาปตฺติํ, ลหุกํ อาปตฺติํ, ครุกํ อาปตฺติํ, อเนกวิหิตํ ปุเพฺพนิวาสํ อนุสฺสรติ…เป.… ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ…เป.… อาสวานญฺจ ขยา…เป.… อุปสมฺปชฺช วิหรตี’’ติ (ปริ. ๓๒๗) สุตฺตเมตฺถ สาธกํฯ วินยํ ปริยาปุณิตฺวา สีลสมฺปตฺติํ นิสฺสาย อาสวกฺขยญาเณน สเหว วิย ทิพฺพจกฺขุปุเพฺพนิวาสานุสฺสติญาณานิ ปฎิลภติฯ วิสุํ เอเตสํ ปริกมฺมกิจฺจํ นตฺถีติ ทสฺสนตฺถํ ตาสํเยวาติ วุตฺตนฺติ จ วทนฺติ เอเกฯ อภิธเมฺม ปน ติโสฺสวิชฺชา ฉ อภิญฺญา จตโสฺส จ ปฎิสมฺภิทา อเญฺญ จ สมฺมปฺปธานาทโย คุณวิเสสา วิภตฺตาฯ กิญฺจาปิ วิภตฺตา, ตถาปิ วิเสสโต ปญฺญาชาติกตฺตา จตโสฺส ปฎิสมฺภิทา ปาปุณาตีติ ทสฺสนตฺถํ ติ อวธารณวิปลฺลาโส กโตฯ อตฺตนา ทุคฺคหิเตน ธเมฺมนาติ ปาฐเสโสฯ กตฺตริ เจตํ กรณวจนํ, เหตุเตฺถ จ, อตฺตนา ทุคฺคหิตเหตูติ อธิปฺปาโยฯ ติ ‘‘อนุโลมิโก’’ติ วุตฺตตฺถํ ทีเปติฯ</p>

</p>


<h3>ทุติยสงฺคีติกถาวณฺณนา</h3>
<p>ติ ปติตกฺขนฺธภาราฯ ‘‘ภารา หเว ปญฺจกฺขนฺธา’’ติ (สํ. นิ. ๓.๒๒) หิ วุตฺตํฯ ‘‘สมฺมุขา ภวิสฺสาม น ภวิสฺสามา’’ติ วตฺตาโรฯ เตสุ ทหรา กิรฯ นฺติ ลามกํฯ</p>

</p>


<h3>ตติยสงฺคีติกถาวณฺณนา</h3>
<p>  ติ เอตฺถ จตฺตาโร มคฺคา ปญฺจานนฺตริยานิ นิยตมิจฺฉาทิฎฺฐีติ อิเมเยว นิยตา, น มหคฺคตา, ตสฺมา ปณิธิวเสน เหฎฺฐุปปตฺติปิ โหติฯ ติ อติจฺจ อิจฺฉถ, คนฺตฺวา ภิกฺขํ ปริเยสถาติ อธิปฺปาโยฯ  นาม กพฺยกรณวิธิยุตฺตํ สตฺถํฯ กิริยากปฺปํ อิเตฺยเก, กตฺตาขฺยาทิลกฺขณยุตฺตสตฺถํฯ ติ ตสฺสา นามํฯ ตสฺสา กิร สรีเร สนฺธโย น ปญฺญายนฺติ, มธุสิตฺถเกน กตํ วิย สรีรํ โหติฯ ตสฺมา ‘‘เอวํนามิกา ชาตา’’ติปิ วทนฺติฯ มาคธเกน ปเตฺถน จตฺตาโร ปตฺถา อาฬฺหกํ, จตฺตาริ อาฬฺหกานิ  โทณํ, จตุโทณา มานิกา, จตุมานิกา ขาริกา, วีสติขาริโก วาโหติฯ ติ ‘‘สีสโต อุฎฺฐหิตฺวา ฐิโต โอภาสปุโญฺช’’ติ วทนฺติฯ ราชิทฺธิอธิการปฺปสเงฺคเนตํ วตฺถุ วุตฺตํ, นานุกฺกเมนฯ อนุกฺกเมน ปน พุทฺธสาสนาวหารํ วตฺถุํ ทีเปโนฺต ติอาทิมาหฯ กิเลสทมเนน ฯ กายวาจาหิ ฯ ‘‘ปาจีนมุโข’’ติปิ ปาโฐ อตฺถิฯ ปุเพฺพ เชฎฺฐภาติกตฺตา เตเนว ปริจเยน ปตฺตคฺคหณตฺถาย อาการํ ทเสฺสติฯ ติ ‘‘ภาสิสฺสามี’’ติ วิตเกฺกสิฯ อปเร ‘‘อญฺญาตนฺติ วุเตฺตปิ สพฺพํ อภณี’’ติ วทนฺติฯ นฺติ นิพฺพานสงฺขาตาย นิวตฺติยา สคุณาธิวจนํ, ตสฺสา  มโคฺคฯ ติ ปวตฺติยา สโทสาธิวจนํ, ตสฺสา ปมาโท ปทํ มโคฺคติ เอวํ จตฺตาริ สจฺจานิ สนฺทสฺสิตานิ โหนฺติฯ สงฺฆสรณคตตฺตา สงฺฆนิสฺสิตา ปพฺพชฺชา, ภณฺฑุกมฺมสฺส วา ตทายตฺตตฺตาฯ นิโคฺรธเตฺถรสฺสานุภาวกิตฺตนาธิการตฺตา ปุเพฺพ วุตฺตมฺปิ ปจฺฉา วตฺตพฺพมฺปิ สมฺปิเณฺฑตฺวา อาห ‘‘ปุน ราชา อโสการามํ นาม มหาวิหารํ กาเรตฺวา สฎฺฐิสหสฺสานิ…เป.… จตุราสีติวิหารสหสฺสานิ การาเปสี’’ติฯ ‘‘ปุถุชฺชนกลฺยาณกสฺส วา ปจฺจเวกฺขิตปริโภโค’’ติ วจนโต เสกฺขาว ปรมตฺถโต ทายาทา, ตถาปิ เถโร มหินฺทกุมารสฺส ปพฺพชฺชตฺถํ เอเกน ปริยาเยน โลกธมฺมสิเทฺธน เอวมาห นฺติฯ วุตฺตญฺหิ  –</p>


<p>
‘‘องฺคา องฺคา สมฺภวสิ, หทยา อธิชายเส;  
  
อตฺตา เว ปุโตฺต นามาสิ, ส ชีว สรโทสต’’นฺติฯ  
</p>
  
<p>ตสฺมา  อิมินา ปริยาเยน โอรโส ปุโตฺต มาตาปิตูหิ ปพฺพชิโต เจ, อตฺถโต เต สยํ ปพฺพชิตา วิย โหนฺติฯ ธมฺมกถิกา กสฺมา นาโรเจนฺติ? ราชา ‘‘เถรํ คณฺหิตฺวา อาคจฺฉถา’’ติ อมเจฺจ เปเสสิ, ธมฺมกถิกา เถรสฺส อาคมนกาเล ปริวารตฺถาย เปสิตา, ตสฺมาฯ อปิจ เตน วุตฺตวิธินาว วทนฺติ จณฺฑตฺตา, จณฺฑภาโว จสฺส ‘‘อมฺพํ ฉินฺทิตฺวา เวฬุยา วติํ กโรหี’’ติ วุตฺตอมจฺจวตฺถุนา วิภาเวตโพฺพฯ กสฺมา ปน ธมฺมกถิกา ราชาณาปนํ กโรนฺตีติ? ‘‘สาสนํ ปคฺคเหตุํ สมโตฺถ’’ติ วุตฺตตฺตาฯ ติ กูฎติตฺติโรฯ อยํ ปน กูฎติตฺติรกเมฺม นิยุโตฺตปิ สุทฺธจิโตฺต, ตสฺมา ตาปสํ ปุจฺฉิฯ นฺติ สาณิปากาเรนฯ วิภชิตฺวา วทตีติ  ‘‘อตฺถิ เขฺวส พฺราหฺมณ ปริยาโย’’ติอาทินา (ปารา. ๕)ฯ อปิจ  จ ภควา ‘‘อตฺถิ, ภิกฺขเว, อชาตํ อภูตํ อสงฺขต’’นฺติอาทิ (อิติวุ. ๔๓)-วจนโตฯ  จ ‘‘สปฺปจฺจยา  ธมฺมา, อปฺปจฺจยา ธมฺมา’’ติ (ธ. ส. ทุกมาติกา ๗) วจนโตฯ  จ –</p>


<p>
‘‘คมเนน น ปตฺตโพฺพ, โลกสฺสโนฺต กุทาจนํ;  
  
น จ อปฺปตฺวา โลกนฺตํ, ทุกฺขา อตฺถิ ปโมจนํ’’ฯ (สํ. นิ. ๑.๑๐๗; อ. นิ. ๔.๔๕);  
</p>
  
<p>‘‘อนมตโคฺคยํ, ภิกฺขเว, สํสาโร ปุพฺพโกฎิ น ปญฺญายตี’’ติ (สํ. นิ. ๒.๑๒๔; จูฬนิ. กปฺปมาณวปุจฺฉานิเทฺทส ๖๑) วจนโตฯ  อีสกํ ภชติ ภควา ‘‘สสฺสโต โลโกติ อพฺยากตเมตํ อสสฺสโต โลโกติ อพฺยากตเมต’’นฺติอาทิอพฺยากตวตฺถุทีปนโต สมฺมุติสจฺจทีปนโต จฯ ตญฺหิ อชฺฌตฺตพหิทฺธาทิวเสน น วตฺตพฺพํฯ ยถาห ‘‘อากิญฺจญฺญายตนํ น วตฺตพฺพํ อชฺฌตฺตารมฺมณนฺติปี’’ติอาทิ (ธ. ส. ๑๔๓๗)ฯ ตถา  ภชติ ‘‘ลทฺธา มุธา นิพฺพุติํ ภุญฺชมานา’’ติ (ขุ. ปา. ๖.๗; สุ. นิ. ๒๓๐) วจนโตฯ ตตฺถ หิ มุธาติ อธิจฺจสมุปฺปนฺนเววจนํฯ  จ ภควา สญฺญีภวอสญฺญีภวเนวสญฺญีนาสญฺญีภววเสนฯ  จ ‘‘อหญฺหิ, พฺราหฺมณ, อุเจฺฉทํ วทามิ ราคสฺสา’’ติ (ปารา. ๖) วจนโตฯ  จ ‘‘ขีณา ชาติ, วุสิตํ พฺรหฺมจริย’’นฺติ (มหาว. ๒๓; ที. นิ. ๒.๒๑๕; สํ. นิ. ๓.๓๕) วจนโต, ‘‘นตฺถิ ทานิ ปุนพฺภโว’’ติ (มหาว. ๑๖) วจนโต, ทิเฎฺฐว ธเมฺม นิโรธสมาปตฺติทีปนโต  จฯ เอวํ เตน เตน ปริยาเยน ตถา ตถา เวเนยฺยชฺฌาสยานุรูปํ วิภชิตฺวา วทตีติ วิภชฺชวาที ภควาติฯ</p>

</p>


<p> สุมนเตฺถโรฯ มหาปทุมเตฺถโรติ เอเกฯ มหิํสกมณฺฑลํ นฺติ วทนฺติฯ  นาม ตโย มคฺคาฯ โสตาปตฺติมคฺคนฺติ จ เอเกฯ ปญฺจปิ รฎฺฐานิ  นามฯ ติ เทวิยา กตวิหาเรฯ ติ ปพฺพตกูเฎฯ นฺติ อลงฺกรณจุณฺณํฯ อริยเทเส อตีว สมฺมตํ กิรฯ เอกรเสน นาถกรณา อิติ ทมิฬาฯ นฺติ อุตฺตมํ ปามงฺคํฯ เปตวตฺถุอาทินา สํเวเชตฺวา อภิสมยตฺถํ สจฺจสํยุตฺตญฺจฯ  นาม มหาวิหารฎฺฐานํฯ ‘‘ทฺวาสฎฺฐิยา เลเณสู’’ติ ปาโฐฯ นฺติ อภยกุมาราทโย ทส, เต อิธ  น วุตฺตาฯ ติ จาตุมาสินิยา ปวารณายาติ อโตฺถฯ ปฐมปวารณาย วา ปวาเรตฺวา เอกมาสํ ตเตฺถว วสิตฺวา กตฺติกปุณฺณมาสิยํ อโวจ, อญฺญถา ‘‘ปุณฺณมายํ มหาวีโร’’ติ วุตฺตตฺตา น สกฺกา คเหตุํฯ ติ พุโทฺธปจาเรน ธาตุโย วทติฯ นฺติ ‘‘ถูปสฺส ชงฺฆปฺปมาณ’’นฺติ วทนฺติฯ  จูโฬทรมโหทราฯ ธรมานสฺส วิย พุทฺธสฺส รสฺมิ สรสรสฺมิ, รโญฺญ เลขาสาสนํ อเปฺปสิ, เอวญฺจ มุขสาสนมโวจฯ โทณมตฺตา มคธนาฬิยา ทฺวาทสนาฬิมตฺตา กิรฯ ‘‘ปริจฺฉินฺนฎฺฐาเน ฉิชฺชิตฺวา’’ติ ปาโฐฯ ติ ปญฺจหิ ผเลหิ นิกฺขนฺตตฺตา ปญฺจ, ตา ปน ฉพฺพณฺณาวฯ ติ ชุณฺหปกฺขสฺส ปฐมทิวเสติ อโตฺถฯ มหาโพธิฎฺฐาเน ปริวาเรตฺวา ฐิตนาคยกฺขาทิเทวตากุลานิฯ  นาม ราชปริกมฺมิโน ตถาภาวกิจฺจาฯ เตสํ กุลานํ นามนฺติปิ เกจิฯ อุทกาทิวาหา กาลิงฺคาฯ กาลิเงฺคสุ ชนปเทสุ ชาติสมฺปนฺนํ กุลํ กาลิงฺคกุลนฺติ เกจิฯ</p>


<p>ติ ทุติยอุโปสถสฺส ปาฎิปททิวเสติ อโตฺถฯ ตตฺถ ฐิเตหิ สมุทฺทสฺส ทิฎฺฐตฺตา ตํ ฐานํ สมุทฺทสาลวตฺถุฯ  อฎฺฐ พฺราหฺมณามจฺจกุลานิฯ มหาอริฎฺฐเตฺถโร เจติยคิริมฺหิ  ปพฺพชิโตฯ ติ สมฺปติกาลวเสนาหฯ มหินฺทเตฺถโร ทฺวาทสวสฺสิโก หุตฺวา ตมฺพปณฺณิทีปํ สมฺปโตฺต, ตตฺถ เทฺว วสฺสานิ วสิตฺวา วินยํ ปติฎฺฐาเปสิ, ทฺวาสฎฺฐิวสฺสิโก หุตฺวา ปรินิพฺพุโตฯ ติ วินยปิฎกํ, ตสฺส ปริยาปุณนํ วาฯ ยถาภูตญาณทสฺสนํ สปฺปจฺจยนามรูปปริคฺคโหฯ มคฺคาทิปจฺจเวกฺขเณ อสติ อนฺตรา ปรินิพฺพานํ นาม นตฺถิ เสกฺขสฺส มรณํ วา, สติเยว โหติฯ ตสฺมา อาห นฺติฯ ติ กญฺจิ ธมฺมํ อนุปาทาย อคฺคเหตฺวา อีสกมฺปิ อนวเสเสตฺวา ปรินิพฺพานตฺถายาติ อโตฺถฯ ติ ‘‘วินโย สํวรตฺถายา’’ติอาทิกา การณปรมฺปราฯ เอตฺตาวตา อตฺตหิตนิปฺผตฺติํ ทเสฺสตฺวา อิทานิ ปรหิตนิปฺผตฺติํ ทเสฺสตุํ นฺติ อาหฯ ตสฺสโตฺถ – อตฺตโน วินยกถนํ วินยมนฺตนญฺจ อุคฺคเหตุํ ปเรสํ โสตสฺส โอทหนํ ฯ ตโต อุคฺคหิตวินยกถามนฺตนานํ เตสํ อุปนิสา ยถาวุตฺตการณปรมฺปรา สิทฺธาเยวาติ น ปุน ทสฺสิตาติ เวทิตพฺพาฯ อญฺญถา เอตทตฺถา อุปนิสาติ อิมินา วจเนเนว อนุปาทาปรินิพฺพานสฺส สงฺคหิตตฺตา อนุปาทาปรินิพฺพานโต อุทฺธํ โสตาวธานาสมฺภวโต เอตทตฺถํ โสตาวธานนฺติ อเนฺต น สมฺภวตีติ นิรตฺถกํ ภเวยฺย, น จ นิรตฺถกํ ปรหิตนิปฺผตฺติยา มูลการณทสฺสนตฺถตฺตาติ เวทิตพฺพํฯ</p>


<p>
เอวํ  
ยถา ยถา ยํ ยํ, สมฺภเวยฺย ปทํ อิธ;  
  
ตํ ตํ ตถา ตถา สพฺพํ, ปโยเชยฺย วิจกฺขโณติฯ  
</p>
  
พาหิรนิทานกถาวณฺณนา นิฎฺฐิตาฯ  
</p>
  
  
  
  
  