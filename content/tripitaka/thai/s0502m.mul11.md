<h1>๑๒. อตฺตวโคฺค</h1>
<ol>
<li>
อตฺตานเญฺจ  
ปิยํ ชญฺญา, รเกฺขยฺย นํ สุรกฺขิตํ;  
  
ติณฺณํ อญฺญตรํ ยามํ, ปฎิชเคฺคยฺย ปณฺฑิโตฯ  
</li>
  
<li>
อตฺตานเมว ปฐมํ, ปติรูเป นิเวสเย;  
  
อถญฺญมนุสาเสยฺย, น กิลิเสฺสยฺย ปณฺฑิโตฯ  
</li>
  
<li>
อตฺตานํ  
เจ ตถา กยิรา, ยถาญฺญมนุสาสติ;  
  
สุทโนฺต วต ทเมถ, อตฺตา หิ กิร ทุทฺทโมฯ  
</li>
  
<li>
อตฺตา หิ อตฺตโน นาโถ, โก หิ นาโถ ปโร สิยา;  
  
อตฺตนา หิ สุทเนฺตน, นาถํ ลภติ ทุลฺลภํฯ  
</li>
  
<li>
อตฺตนา หิ กตํ ปาปํ, อตฺตชํ อตฺตสมฺภวํ;  
  
อภิมตฺถติ  
อภิมนฺตติ (สี. ปี.)  
ทุเมฺมธํ, วชิรํ วสฺมมยํ  
วชิรํว’มฺหมยํ (สฺยา. ก.)  
มณิํฯ  
</li>
  
<li>
ยสฺส  
อจฺจนฺตทุสฺสีลฺยํ, มาลุวา สาลมิโวตฺถตํ;  
  
กโรติ โส ตถตฺตานํ, ยถา นํ อิจฺฉตี ทิโสฯ  
</li>
  
<li>
สุกรานิ  
อสาธูนิ, อตฺตโน อหิตานิ จ;  
  
ยํ เว หิตญฺจ สาธุญฺจ, ตํ เว ปรมทุกฺกรํฯ  
</li>
  
<li>
โย สาสนํ อรหตํ, อริยานํ ธมฺมชีวินํ;  
  
ปฎิโกฺกสติ ทุเมฺมโธ, ทิฎฺฐิํ นิสฺสาย ปาปิกํ;  
  
ผลานิ กฎฺฐกเสฺสว, อตฺตฆาตาย  
อตฺตฆญฺญาย (สี. สฺยา. ปี.)  
ผลฺลติฯ  
</li>
  
<li>
อตฺตนา  
หิ  
อตฺตนาว (สี. สฺยา. ปี.)  
กตํ ปาปํ, อตฺตนา สํกิลิสฺสติ;  
  
อตฺตนา อกตํ ปาปํ, อตฺตนาว วิสุชฺฌติ;  
  
สุทฺธี อสุทฺธิ ปจฺจตฺตํ, นาโญฺญ อญฺญํ  
นาญฺญมโญฺญ(สี.)  
วิโสธเยฯ  
</li>
  
<li>
อตฺตทตฺถํ  
ปรเตฺถน, พหุนาปิ น หาปเย;  
  
อตฺตทตฺถมภิญฺญาย, สทตฺถปสุโต สิยาฯ  
</li>
  
อตฺตวโคฺค ทฺวาทสโม นิฎฺฐิโตฯ  
</li>
  
  
  
  
  