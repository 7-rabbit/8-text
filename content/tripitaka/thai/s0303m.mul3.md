<h1>๔. โอกฺกนฺตสํยุตฺตํ</h1>
<h3>๑. จกฺขุสุตฺตํ</h3>
<p> สาวตฺถินิทานํ    ฯ ‘‘จกฺขุํ, ภิกฺขเว, อนิจฺจํ วิปริณามิ อญฺญถาภาวิ; โสตํ อนิจฺจํ วิปริณามิ อญฺญถาภาวิ; ฆานํ อนิจฺจํ วิปริณามิ อญฺญถาภาวิ; ชิวฺหา อนิจฺจา วิปริณามี อญฺญถาภาวี ; กาโย อนิโจฺจ วิปริณามี อญฺญถาภาวี; มโน อนิโจฺจ วิปริณามี อญฺญถาภาวีฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ – อยํ วุจฺจติ สทฺธานุสารี, โอกฺกโนฺต สมฺมตฺตนิยามํ, สปฺปุริสภูมิํ โอกฺกโนฺต, วีติวโตฺต ปุถุชฺชนภูมิํ; อภโพฺพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปเชฺชยฺย; อภโพฺพ จ  ตาว กาลํ กาตุํ ยาว น โสตาปตฺติผลํ สจฺฉิกโรติ’’ฯ</p>


<p>‘‘ยสฺส โข, ภิกฺขเว, อิเม ธมฺมา เอวํ ปญฺญาย มตฺตโส นิชฺฌานํ ขมนฺติ, อยํ วุจฺจติ – ‘ธมฺมานุสารี, โอกฺกโนฺต สมฺมตฺตนิยามํ, สปฺปุริสภูมิํ โอกฺกโนฺต, วีติวโตฺต ปุถุชฺชนภูมิํ; อภโพฺพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปเชฺชยฺย; อภโพฺพ จ ตาว กาลํ กาตุํ ยาว น โสตาปตฺติผลํ สจฺฉิกโรติ’ฯ โย, ภิกฺขเว, อิเม ธเมฺม เอวํ ปชานาติ เอวํ ปสฺสติ, อยํ วุจฺจติ – ‘โสตาปโนฺน อวินิปาตธโมฺม นิยโต สโมฺพธิปรายโน’’’ติฯ ปฐมํฯ</p>


<h3>๒. รูปสุตฺตํ</h3>
<p> สาวตฺถินิทานํฯ ‘‘รูปา, ภิกฺขเว, อนิจฺจา วิปริณามิโน อญฺญถาภาวิโน; สทฺทา อนิจฺจา วิปริณามิโน อญฺญถาภาวิโน; คนฺธา อนิจฺจา  วิปริณามิโน อญฺญถาภาวิโน ; รสา อนิจฺจา วิปริณามิโน อญฺญถาภาวิโน; โผฎฺฐพฺพา อนิจฺจา วิปริณามิโน อญฺญถาภาวิโน; ธมฺมา อนิจฺจา วิปริณามิโน อญฺญถาภาวิโนฯ โย , ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ สทฺธานุสารี, โอกฺกโนฺต สมฺมตฺตนิยามํ, สปฺปุริสภูมิํ โอกฺกโนฺต, วีติวโตฺต ปุถุชฺชนภูมิํ; อภโพฺพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ  วา อุปปเชฺชยฺย; อภโพฺพ จ ตาว กาลํ กาตุํ ยาว น โสตาปตฺติผลํ สจฺฉิกโรติ’’ฯ</p>


<p>‘‘ยสฺส โข, ภิกฺขเว, อิเม ธมฺมา เอวํ ปญฺญาย มตฺตโส นิชฺฌานํ ขมนฺติ, อยํ วุจฺจติ – ‘ธมฺมานุสารี, โอกฺกโนฺต สมฺมตฺตนิยามํ, สปฺปุริสภูมิํ โอกฺกโนฺต, วีติวโตฺต ปุถุชฺชนภูมิํ; อภโพฺพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปเชฺชยฺย; อภโพฺพ จ ตาว กาลํ กาตุํ ยาว น โสตาปตฺติผลํ สจฺฉิกโรติ’ฯ โย, ภิกฺขเว, อิเม ธเมฺม เอวํ ปชานาติ เอวํ ปสฺสติ, อยํ วุจฺจติ – ‘โสตาปโนฺน อวินิปาตธโมฺม นิยโต สโมฺพธิปรายโน’’’ติฯ ทุติยํฯ</p>


<h3>๓. วิญฺญาณสุตฺตํ</h3>
<p> สาวตฺถินิทานํฯ ‘‘จกฺขุวิญฺญาณํ, ภิกฺขเว, อนิจฺจํ วิปริณามิ อญฺญถาภาวิ; โสตวิญฺญาณํ… ฆานวิญฺญาณํ… ชิวฺหาวิญฺญาณํ… กายวิญฺญาณํ… มโนวิญฺญาณํ อนิจฺจํ วิปริณามิ อญฺญถาภาวิฯ โย ภิกฺขเว…เป.… สโมฺพธิปรายโน’’ติฯ ตติยํฯ</p>


<h3>๔. สมฺผสฺสสุตฺตํ</h3>
<p> สาวตฺถินิทานํฯ ‘‘จกฺขุสมฺผโสฺส, ภิกฺขเว, อนิโจฺจ วิปริณามี อญฺญถาภาวี ; โสตสมฺผโสฺส… ฆานสมฺผโสฺส… ชิวฺหาสมฺผโสฺส… กายสมฺผโสฺส… มโนสมฺผโสฺส อนิโจฺจ วิปริณามี อญฺญถาภาวีฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ ‘สทฺธานุสารี…เป.… สโมฺพธิปรายโน’’’ติฯ จตุตฺถํฯ</p>


<h3>๕. สมฺผสฺสชาสุตฺตํ</h3>
<p> สาวตฺถินิทานํ ฯ ‘‘จกฺขุสมฺผสฺสชา, ภิกฺขเว, เวทนา อนิจฺจา วิปริณามี อญฺญถาภาวี; โสตสมฺผสฺสชา เวทนา…เป.… ฆานสมฺผสฺสชา เวทนา…เป.… ชิวฺหาสมฺผสฺสชา เวทนา…เป.… กายสมฺผสฺสชา เวทนา…เป.… มโนสมฺผสฺสชา เวทนา อนิจฺจา วิปริณามี อญฺญถาภาวีฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ ‘สทฺธานุสารี…เป.… สโมฺพธิปรายโน’’’ติฯ ปญฺจมํฯ</p>


<h3>๖. รูปสญฺญาสุตฺตํ</h3>
<p> สาวตฺถินิทานํ  ฯ ‘‘รูปสญฺญา, ภิกฺขเว, อนิจฺจา วิปริณามี อญฺญถาภาวี; สทฺทสญฺญา… คนฺธสญฺญา… รสสญฺญา… โผฎฺฐพฺพสญฺญา… ธมฺมสญฺญา อนิจฺจา วิปริณามี อญฺญถาภาวีฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ ‘สทฺธานุสารี…เป.… สโมฺพธิปรายโน’’’ติฯ ฉฎฺฐํฯ</p>


<h3>๗. รูปสเญฺจตนาสุตฺตํ</h3>
<p> สาวตฺถินิทานํฯ ‘‘รูปสเญฺจตนา, ภิกฺขเว, อนิจฺจา วิปริณามี อญฺญถาภาวี; สทฺทสเญฺจตนา… คนฺธสเญฺจตนา… รสสเญฺจตนา… โผฎฺฐพฺพสเญฺจตนา… ธมฺมสเญฺจตนา อนิจฺจา วิปริณามี อญฺญถาภาวีฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ ‘สทฺธานุสารี…เป.… สโมฺพธิปรายโน’’’ติฯ สตฺตมํฯ</p>


<h3>๘. รูปตณฺหาสุตฺตํ</h3>
<p> สาวตฺถินิทานํ ฯ ‘‘รูปตณฺหา, ภิกฺขเว, อนิจฺจา วิปริณามี อญฺญถาภาวี; สทฺทตณฺหา… คนฺธตณฺหา… รสตณฺหา… โผฎฺฐพฺพตณฺหา… ธมฺมตณฺหา อนิจฺจา วิปริณามี อญฺญถาภาวี ฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ ‘สทฺธานุสารี…เป.… สโมฺพธิปรายโน’’’ติฯ อฎฺฐมํฯ</p>


<h3>๙. ปถวีธาตุสุตฺตํ</h3>
<p> สาวตฺถินิทานํฯ ‘‘ปถวีธาตุ, ภิกฺขเว, อนิจฺจา วิปริณามี อญฺญถาภาวี; อาโปธาตุ… เตโชธาตุ… วาโยธาตุ… อากาสธาตุ… วิญฺญาณธาตุ อนิจฺจา วิปริณามี อญฺญถาภาวีฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ ‘สทฺธานุสารี…เป.… สโมฺพธิปรายโน’’’ติฯ นวมํฯ</p>


<h3>๑๐. ขนฺธสุตฺตํ</h3>
<p> สาวตฺถินิทานํฯ ‘‘รูปํ, ภิกฺขเว, อนิจฺจํ วิปริณามิ อญฺญถาภาวิ; เวทนา อนิจฺจา วิปริณามี อญฺญถาภาวี; สญฺญา… สงฺขารา อนิจฺจา วิปริณามิโน อญฺญถาภาวิโน; วิญฺญาณํ อนิจฺจํ วิปริณามิ อญฺญถาภาวิ ฯ โย, ภิกฺขเว, อิเม ธเมฺม เอวํ สทฺทหติ อธิมุจฺจติ, อยํ วุจฺจติ สทฺธานุสารี, โอกฺกโนฺต สมฺมตฺตนิยามํ , สปฺปุริสภูมิํ  โอกฺกโนฺต, วีติวโตฺต ปุถุชฺชนภูมิํ; อภโพฺพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปเชฺชยฺย; อภโพฺพ จ ตาว กาลํ กาตุํ ยาว น โสตาปตฺติผลํ สจฺฉิกโรติ’’ฯ</p>


<p>‘‘ยสฺส โข, ภิกฺขเว, อิเม ธมฺมา เอวํ ปญฺญาย มตฺตโส นิชฺฌานํ ขมนฺติ, อยํ วุจฺจติ – ‘ธมฺมานุสารี, โอกฺกโนฺต สมฺมตฺตนิยามํ, สปฺปุริสภูมิํ โอกฺกโนฺต, วีติวโตฺต ปุถุชฺชนภูมิํ; อภโพฺพ ตํ กมฺมํ กาตุํ, ยํ กมฺมํ กตฺวา นิรยํ วา ติรจฺฉานโยนิํ วา เปตฺติวิสยํ วา อุปปเชฺชยฺย; อภโพฺพ จ ตาว กาลํ กาตุํ ยาว น โสตาปตฺติผลํ สจฺฉิกโรติ’ฯ โย, ภิกฺขเว, อิเม ธเมฺม เอวํ ปชานาติ เอวํ ปสฺสติ, อยํ วุจฺจติ – ‘โสตาปโนฺน อวินิปาตธโมฺม นิยโต สโมฺพธิปรายโน’’’ติฯ ทสมํฯ</p>

 สมตฺตํฯ</p>


<p>ตสฺสุทฺทานํ –</p>


<p>
จกฺขุ  
รูปญฺจ วิญฺญาณํ, ผโสฺส จ เวทนาย จ;  
  
สญฺญา จ เจตนา ตณฺหา, ธาตุ ขเนฺธน เต ทสาติฯ  
</p>
  
  
  
  
  