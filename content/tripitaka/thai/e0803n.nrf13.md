<h1>๑๓. สวินิจฺฉยสงฺขฺยานามนามิกปทมาลา</h1>
<p>
อิโต  
ปรํ ปวกฺขามิ, สงฺขฺยานามิกปนฺติโย;  
  
ภู  
ธาตุเชหิ รูเปหิ, อเญฺญหิ จุปโยชิตุํฯ  
</p>
  
<p>ยา หิ สา เหฎฺฐา อเมฺหหิ อิเจฺจเตสํ สงฺขฺยาสพฺพนามานํ นามิกปทมาลา กถิตา, ตํ ฐเปตฺวา อิธ อสพฺพนามานํ ทีนํ สงฺขฺยานามานํ นามิกปทมาลา ธาตุมเยหิ อเญฺญหิ จ รูเปหิ โยชนตฺถํ วุจฺจเต –</p>


<p> ปญฺจหิ, ปญฺจภิ, ปญฺจนฺนํ, ปญฺจสุฯ สตฺตนฺนํ วิภตฺตีนํ วเสน เญยฺยํฯ ‘‘ปญฺจ ภูตา, ปญฺจ อภิภวิตาโร, ปญฺจ ปุริสา, ปญฺจ ภูมิโย, ปญฺจ กญฺญาโย, ปญฺจ ภูตานิ, ปญฺจ จิตฺตานี’’ติอาทินา สพฺพตฺถ โยเชตพฺพํฯ  ฉหิ, ฉภิ, ฉนฺนํ, ฉสุ, ฉสฺสุ อิติปิฯ ‘‘ฉสฺสุ โลโก สมุปฺปโนฺน, ฉสฺสุ กฺรุพฺพติ สนฺถว’’นฺติ หิ ปาฬิฯ  สตฺตหิ, สตฺตภิ, สตฺตนฺนํ, สตฺตสุฯ  อฎฺฐหิ, อฎฺฐภิ, อฎฺฐนฺนํ, อฎฺฐสุฯ  นวหิ, นวภิ, นวนฺนํ, นวสุฯ  ทสหิ, ทสภิ, ทสนฺนํ, ทสสุฯ เอวํ  อฎฺฐารสหิ, อฎฺฐารสภิ, อฎฺฐารสนฺนํ, อฎฺฐารสสุฯ สพฺพเมตํ พหุวจนวเสน คเหตพฺพํฯ</p>


<p> อิจฺจาทิปิฯ เอกูนวีสาย, เอกูนวีสายํ, เอกูนวีส ภิกฺขู ติฎฺฐนฺติ, เอกูนวีสํ ภิกฺขู ปสฺสติ, เอวํ ‘‘กญฺญาโย จิตฺตานี’’ติ จ อาทินา โยเชตพฺพํฯ เอกูนวีสาย ภิกฺขูหิ ธโมฺม เทสิโต, เอกูนวีสาย กญฺญาหิ กตํ, เอกูนวีสาย จิเตฺตหิ กตํ, เอกูนวีสาย ภิกฺขูนํ จีวรํ เทติ, เอกูนวีสาย กญฺญานํ ธนํ เทติ, เอกูนวีสาย จิตฺตานํ รุจฺจติ, เอกูนวีสาย ภิกฺขูหิ อเปติ ฯ เอวํ กญฺญาหิ จิเตฺตหิฯ เอกูนวีสาย ภิกฺขูนํ สนฺตกํ, เอวํ กญฺญานํ จิตฺตานํฯ เอกูนวีสายํ ภิกฺขูสุ ปติฎฺฐิตํฯ เอวํ ‘‘กญฺญาสุ จิเตฺตสู’’ติ โยเชตพฺพํฯ  เอกูนวีสติํ, เอกูนวีสติยา, เอกูนวีสติยํฯ</p>


<p> วีสติํ, วีสติยา, วีสติยํฯ  วีสํ, วีสาย, วีสายํฯ ตถา  อิจฺจาทีสุปิฯ  ติํสํ, ติํสาย, ติํสายํฯ  จตฺตาลีสํ, จตฺตาลีสาย, จตฺตาลีสายํฯ  อิจฺจาทิปิฯ  ปญฺญาสํ, ปญฺญาสาย, ปญฺญาสายํฯ  ปณฺณาสํ, ปณฺณาสาย, ปณฺณาสายํฯ  สฎฺฐิํ, สฎฺฐิยา, สฎฺฐิยํฯ  สตฺตติํ, สตฺตติยา, สตฺตติยํฯ  อิจฺจาทิปิฯ  อสีติํ, อสีติยา, อสีติยํฯ ฯ นวุติํ, นวุติยา, นวุติยํฯ</p>


<p>อิตฺถญฺจ อญฺญถาปิ สงฺขฺยารูปานิ คเหตพฺพานิฯ เอกูนวีเสหิ, เอกูนวีสานํ, เอกูนวีเสสุฯ ‘‘ฉนฺนวุตีน’’นฺติ จ อาทินาปิ สงฺขฺยารูปานํ กตฺถจิ ทสฺสนโต เกจิ สทฺทสตฺถวิทู สทฺทํ สพฺพทาปิ เอกวจนนฺตมิตฺถิลิงฺคเมว ปยุญฺชนฺติฯ เกจิ อาทโย อา เอกวจนนฺตา อิตฺถิลิงฺคา’’ติ วทนฺติฯ เกจิ ปนาหุ –</p>


<p>
‘‘สทฺทา สเงฺขฺยยฺยสงฺขาสุ, เอกเตฺต  
วีสตา  
ทโย;  
  
สงฺขเตฺถ ทฺวิพหุตฺตมฺหิ, ตา ตุ จา  
นวุติ  
ตฺถิโย’’ติฯ  
</p>
  
<p>เอตฺถ ทฺวิวจนํ ฉเฑฺฑตพฺพํ พุทฺธวจเน ตทภาวโตฯ สเพฺพสมฺปิ จ เตสํ ยถาวุตฺตวจนํ กิญฺจิ ปาฬิปฺปเทสํ ปตฺวา ยุชฺชติ, กิญฺจิ ปน ปตฺวา น ยุชฺชติ อิจฺจาทีนญฺหิ สงฺขตฺถานํ สทฺทานํ พหุวจนปฺปโยควเสนปิ ปาฬิยํ ทสฺสนโต ,  จ วจนสมฺภูตรูปวนฺตตาทสฺสนโตฯ ตสฺมา ยถาสมฺภวํ ยถาปาวจนญฺจ อิตฺถิลิงฺคภาเว เตสเมกวจนนฺตตา เวทิตพฺพา สทฺทานํ วิยฯ</p>


<p>สทฺทา หิ นิปาตตฺตา เอกเตฺตปิ พหุเตฺตปิ ปวตฺตนฺติ ‘‘ปุตฺตา มตฺถิ ธนมฺมตฺถิฯ นตฺถิ อตฺตสมํ เปมํฯ นตฺถิ สมณพฺราหฺมณา’’ติอาทีสุฯ อลิงฺคเตฺตปิ ปเนเตสํ กตฺถจิ อิตฺถิลิงฺคภาโว ทิโฎฺฐฯ  อนุธมฺมจกฺกวตฺตินา โวหารกุสเลน โวหารกุสลสาธเกน ‘‘อตฺถิยา นวฯ นตฺถิยา นวา’’ติ เอกวจนนฺตํ อิตฺถิลิงฺครูปํ ทสฺสิตํ, ตสฺมา มิจฺจาทีนมฺปิ ยถาสมฺภวํ ยถาปาวจนญฺจ อิตฺถิลิงฺคภาเว เอกวจนนฺตตา เวทิตพฺพาฯ</p>


<p>ตเตฺถเก ‘‘เหตุยา อธิปติยา’’ติ จ อิทํ ลิงฺควิปลฺลาสวเสน คเหตพฺพํ มญฺญนฺติฯ ตมฺมติวเสน ‘‘เหตุมฺหิ อธิปติมฺหี’’ติ ปุลฺลิงฺคภาโว ปฎิปาเทตโพฺพ, ‘‘เหตุปจฺจเย อธิปติปจฺจเย’’ อิเจฺจวโตฺถฯ อถ วา ‘‘เหตุยา อธิปติยา’’ติ ทฺวยมิทํ อิตฺถิลิงฺครูปปฎิภาคํ ปุลฺลิงฺครูปนฺติ คเหตพฺพํ ‘‘เหตุโย ชนฺตุโย’’ติอาทีนํ อิตฺถิลิงฺครูปปฎิภาคานํ ปุลฺลิงฺครูปานมฺปิ วิชฺชมานตฺตา, ‘‘อตฺถิยา นตฺถิยา’’ติ อิทํ ปน ลิงฺควิปลฺลาสวเสน วุตฺตนฺติ น คเหตพฺพํ สทฺทานํ อลิงฺคเภทตฺตาฯ น หิ สทฺทา ตีสุ ลิเงฺคสุ เอกสฺมิมฺปิ อโนฺตคธาฯ เอเตสุ หิ สโทฺท อาขฺยาตนิปาตวเสน ภิชฺชติ ‘‘อตฺถิ สนฺติ สํวิชฺชติฯ อตฺถิขีรา พฺราหฺมณี’’ติอาทีสุ , สโทฺท ปน นิปาโตเยวฯ อิเจฺจวํ สทฺทานํ นิปาตานญฺจ ลิงฺควจนวเสน กถนํ ยุชฺชติ อิตฺถิลิงฺคาทิวเสน เอกตฺตาทิวเสน จ อปฺปวตฺตนโตฯ วุตฺตญฺจ –</p>


<p>
‘‘สทิสํ ตีสุ ลิเงฺคสุ, สพฺพาสุ จ วิภตฺติสุ;  
  
วจเนสุ จ สเพฺพสุ, ยํ น เพฺยติ ต  
ทพฺยย’’  
นฺติฯ  
</p>
  
<p>เอตฺถ สิยา – นนุ จ โภ ‘‘อตฺถิ สกฺกา ลพฺภา อิเจฺจเต ปฐมายา’’ติ วจนโต สโทฺท ปฐมาย วิภตฺติยา ยุโตฺต, เอวํ สเนฺต กสฺมา ‘‘สทิสํ ตีสุ ลิเงฺคสู’’ติอาทิ วุตฺตนฺติ? สจฺจํ สโทฺท ปฐมาย วิภตฺติยา ยุโตฺต, ตถา สโทฺท สทฺทสฺส วจนเลเสน คเหตพฺพตฺตา ยุคฬปทตฺตา จฯ อิทํ ปน ‘‘สทิสํ ตีสุ ลิเงฺคสู’’ติอาทิวจนํ อุปสคฺคนิปาตสงฺขาเต อสงฺขฺยาสเทฺท สนฺธาย วุตฺตํ, น เอเกกมสงฺขฺยาสทฺทํ สนฺธายฯ ตถา หิ ‘‘อสงฺขฺยา’’ติ จ ‘‘อพฺยยา’’ติ จ ลทฺธโวหาเรสุ อุปสคฺคนิปาเตสุ  สเพฺพปิ สพฺพวิภตฺติวจนกาฯ  ปน เอกเจฺจ ปฐมาทีสุ ยถารหํ วิภตฺติยุตฺตา, เอกเจฺจ อวิภตฺติยุตฺตาฯ ตตฺถ เย ยทเคฺคน วิภตฺติยุตฺตา, เต ตทเคฺคน ตพฺพจนกาฯ อุปสคฺคนิปาเตสุ หิ ปเจฺจกํ ‘‘อิทํ นาม วจน’’นฺติ ลทฺธุํ น สกฺกา, สพฺพสงฺคาหกวเสน ปน ‘‘สทิสํ ตีสุ ลิเงฺคสู’’ติอาทิ ปุพฺพาจริเยหิ วุตฺตํฯ  อิมเมวตฺถํ สนฺธาย ‘‘สพฺพาสมาวุโสปสคฺคนิปาตาทีหิ จา’’ติ วุตฺตํฯ น หิ สทฺทโต สพฺพาปิ วิภตฺติโย ลพฺภนฺติ, อถ โข อาลปนตฺถวาจกตฺตา เอกวจนิกอเนกวจนิกา ปฐมาวิภตฺติโยเยว ลพฺภนฺติฯ อยมสฺมากํ ขนฺติฯ</p>


<p>เกจิ  ปน สเพฺพหิปิ นิปาเตหิ สพฺพวิภตฺติโลปํ วทนฺติ, ตํ น คเหตพฺพํฯ  อิเจฺจเต ปฐมายฯ  อิเจฺจเต ปฐมาย จ ทุติยาย จา’’ติอาทิวจนโต, ปทปูรณมตฺตานญฺจ อวิภตฺติยุตฺตานํ  อิจฺจาทีนํ นิปาตานํ วจนโตฯ เอตฺถาปิ สิยา ‘‘นนุ จ โภ อวิภตฺติยุตฺตานมฺปิ นิปาตานํ สมฺภวโต สทฺทานํ อวิภตฺติโก นิเทฺทโส กาตโพฺพ, อถ กิมตฺถํ ‘อตฺถิยา นว, นตฺถิยา นวา’ติ สวิภตฺติโก นิเทฺทโส กโต’’ติ? สพฺพถา วิภตฺตีหิ วินา อตฺถสฺส นิทฺทิสิตุมสกฺกุเณยฺยตฺตาติฯ</p>


<p>ยทิ เอวํ ‘‘อตฺถิ สกฺกา ลพฺภา อิเจฺจเต ปฐมายา’’ติ วจนโต สทฺทา ลุตฺตาย ปฐมาย วิภตฺติยา วเสน ปฐมาวิภตฺติกาเยว นิทฺทิสิตพฺพา, เอวมกตฺวา กสฺมา สตฺตมฺยนฺตวเสน ‘‘อตฺถิยา นตฺถิยา’’ติ นิทฺทิฎฺฐาติ? สจฺจํ, สทฺทา ปฐมาวิภตฺติยุตฺตาเยว นิทฺทิสิตพฺพา, ตถาปิ ‘‘อตฺถิปจฺจเย นว, นตฺถิปจฺจเย นวา’’ติ เอตสฺสตฺถสฺส ปริทีปเน ปฐมาย โอกาโส นตฺถิ, สตฺตมิยาเยว ปน อตฺถิ, ตสฺมา ‘‘อตฺถิยา นว, นตฺถิยา นวา’’ติ วุตฺตํฯ อิติ สทฺทานํ สตฺตมฺยนฺตภาเว สิเทฺธเยว ตติยาจตุตฺถีปญฺจมีฉฎฺฐิยนฺตภาโวปิ สิโทฺธเยว โหติฯ ตสฺมา ‘‘อตฺถิภาโว อตฺถิตา’’ติอาทีสุปิ อตฺถิยา ภาโว  นตฺถิยา ภาโว  อตฺถิยา ภาโว ภิอาทินา สมาสตทฺธิตวิคฺคโห อวสฺสมิจฺฉิตโพฺพฯ ยทิทมเมฺหหิ วุตฺตํ, ตํ ‘‘ปาฬิยา วิรุชฺฌตี’’ติ น วตฺตพฺพํ ปาฬินยานุสาเรน วุตฺตตฺตาติฯ</p>


<p>เอวํ โหตุ, กสฺมา โภ ‘‘อตฺถิยา, นตฺถิยา’’ติ อิตฺถิลิงฺคนิเทฺทโส กโต, นนุ นิปาโตปสคฺคา อลิงฺคเภทาติ? สจฺจํ, อิทํ ปน ฐานํ อตีว สุขุมํ, ตถาปิ ปุพฺพาจริยานุภาวเญฺญว  นิสฺสาย วินิจฺฉยํ พฺรูมฯ ยถา หิ อิจฺจาทีนํ สงฺขฺยาสทฺทานํ สรูปโต อทพฺพวาจกเตฺตปิ ทพฺพวาจกานํ สทฺทานํ วิย อิตฺถิลิงฺคภาโว สทฺทสตฺถวิทูหิ อนุมโต, เอวํ อทพฺพวาจกเตฺตปิ สทฺทานํ กตฺถจิ อิตฺถิลิงฺคภาโว สทฺธมฺมวิทูหิ อนุมโตฯ เตนาห อายสฺมา  ‘‘อตฺถิยา นว, นตฺถิยา นวา’’ติฯ อถ วา ‘‘อตฺถิยา, นตฺถิยา’’ติ อิมานิ ลิงฺคภาววินิมุตฺตานิ สตฺตมิยนฺตานิ นิปาตปทานีติปิ คเหตพฺพานิ, น เอตฺถ โจเทตพฺพํ, เอวรูปานิ นิปาตปทานิ ปุพฺพาจริเยหิ วุตฺตานิ น สนฺติ, ตสฺมา ฉเฑฺฑตพฺพมิทํ วจนนฺติฯ</p>


<p>ปาวจนสฺมิญฺหิ ครูหิ อนิทฺทิฎฺฐานิปิ อเนกวิหิตานิ นิปาตปทานิ สนฺทิสฺสนฺติ, นาปิ ‘‘เหตุยา, อธิปติยา, อตฺถิยา, นตฺถิยา’’ติ เอวมาทีสุ ‘‘อปสทฺทา อิเม’’ติ วิโรโธ อุปฺปาเทตโพฺพฯ น หิ อจิเนฺตยฺยานุภาเวน ปารมิตาปุเญฺญน นิปฺผเนฺนน อนาวรณญาเณน สพฺพํ เญยฺยมณฺฑลํ หตฺถตเล อามลกํ วิย ปจฺจกฺขํ กตฺวา ปสฺสโต พุทฺธสฺส วจเน อเญฺญสํ วาจาวิปฺปลาโป อวสฺสํ ลพฺภตีติฯ นนุ จ โภ ‘‘เหตุยา, อธิปติยา, อตฺถิยา, นตฺถิยา’’ติ จ อิทํ วจนํ เตน นิกฺขิตฺตตฺตาฯ ตถาคเตน หิ ตาวติํสภปเน เทสิตกาเล อิมานิ ปทานิ น สนฺติ, เอวํ สเนฺต กสฺมา ‘‘พุทฺธวจน’’นฺติ วทถาติ? พุทฺธวจนํเยว นามฯ อายสฺมโต หิ สาริปุตฺตสฺส ตถาคเตน นโย ทิโนฺน, เตนปิ ปภินฺนปฎิสมฺภิเทน สตฺถุกเปฺปน อคฺคสาวเกน สตฺถุ สนฺติกา นยํ ลภิตฺวา พฺยญฺชนํ สุโรปิตํ กตํฯ สเพฺพปิ หิ ปฎิสมฺภิทปฺปตฺตา อริยา ทุนฺนิรุตฺติํ น วทนฺติ นิรุตฺติปเภทสฺมิํ สุกุสลตฺตา, ตสฺมา อเญฺญสมวิสโย เอส อริยานํ โวหาโรติ ทฎฺฐพฺพํฯ</p>


<p>อิทานิ  ทีนํ นามิกปทมาลา วุจฺจเต –</p>


<p> สตานิ, สตาฯ สตํ, สตานิ, สเตฯ สเตน, สเตหิ, สเตภิฯ สตสฺส, สตานํฯ สตา, สตสฺมา, สตมฺหา, สเตหิ, สเตภิฯ สตสฺส, สตานํฯ สเต, สตสฺมิํ, สตมฺหิ, สเตสุฯ เอวํ  สหสฺสานีติ โยเชตพฺพํฯ  เอตฺถาปิ เอเสว นโยฯ อยํ ปเนตฺถ ปโยโค ‘‘สตํ ภิกฺขู, สตํ อิตฺถิโย, สตํ จิตฺตานิฯ ภิกฺขูนํ สตํ, อิตฺถีนํ สตํ, จิตฺตานํ สตํฯ สหสฺสาทีสุปิ เอเสว นโยฯ อิตฺถญฺจ อญฺญถาปิ สทฺทรูปานิ ภวนฺติฯ  โกฎี, โกฎิโยฯ นเยน เญยฺยํฯ</p>


<p>
เอกปฺปภุติโต ยาว, ทสกา ยา ปวตฺตติ;  
  
สงฺขฺยา ตาว สา สเงฺขฺยยฺย-ปฺปธานาติ ครู วทุํฯ  
</p>
  
<p>
วีสติโต ยาว สตา, ยา สงฺขฺยา ตาว สา ปน;  
  
สงฺขฺยาปฺปธานา สเงฺขฺยยฺย-ปฺปธานาติ จ วณฺณยุํฯ  
</p>
  
<p>อปิจ –</p>


<p>
วีส  
โต ยาว  
โกฎิ  
ยา, สงฺขฺยา ตาว หิ สา ขลุ;  
  
สงฺขฺยาปฺปธานา สเงฺขฺยยฺย-ปฺปธานา จาติ นิทฺทิเสฯ  
</p>
  
<p>ตถา หิ ‘‘อสีติ โกฎิโย หิตฺวา, หิรญฺญสฺสาปิ ปพฺพชิ’’นฺติ, ‘‘ขีณาสวา วีตมลา, สมิํสุ สตโกฎิโย’’ติ จ ปาฬิ ทิสฺสติฯ</p>


<p>อิมสฺมิํ ปน ฐาเน สเพฺพสํ สงฺขฺยาสทฺทรูปานํ ปากฎีกรเณน วิญฺญูนํ สุขุมญาณปฎิลาภตฺถํ สาฎฺฐกถํ ปฺปเทสํ อญฺญญฺจ ปาฬิปฺปเทสมฎฺฐกถาวจนญฺจ อาหริตฺวา ทสฺสยิสฺสามิ –</p>

 โข วิสาเข สตํ ปิยานิ, สตํ เตสํ ทุกฺขานิ, เยสํ นวุติ ปิยานิ, นวุติ เตสํ ทุกฺขานิฯ เยสํ อสีติ…เป.… เยสํ สตฺตติฯ เยสํ สฎฺฐิฯ เยสํ ปญฺญาสํ, เยสํ จตฺตารีสํ, เยสํ ติํสํฯ เยสํ โข วิสาเข วีสํ ปิยานิ, วีสติ เตสํ ทุกฺขานิฯ เยสํ ทสฯ เยสํ นวฯ เยสํ อฎฺฐฯ เยสํ สตฺตฯ เยสํ ฉฯ เยสํ ปญฺจฯ เยสํ จตฺตาริฯ เยสํ ตีณิฯ เยสํ เทฺวฯ เยสํ เอกํ ปิยํ, เตสํ เอกํ ทุกฺข’’นฺติฯ</p>

ติ สตํ ปิยายิตพฺพวตฺถูนิฯ ‘‘สตํ ปิย’’นฺติปิ เกจิ ปฐนฺติฯ เอตฺถ จ ยสฺมา  ปฎฺฐาย ยาว  ตาว สงฺขฺยาสเงฺขฺยยฺยปฺปธานา, ตสฺมา ‘‘เยสํ ทส ปิยานิ, ทส เตสํ ทุกฺขานี’’ติอาทินา ปาฬิ อาคตาฯ เกจิ ปน ‘‘เยสํ ทส ปิยานํ, ทส เตสํ ทุกฺขาน’’นฺติอาทินา ปฐนฺติ, ตํ น สุนฺทรํฯ ยสฺมา ปน โต ปฎฺฐาย ยาว  ตาว สเงฺขฺยยฺยปฺปธานา สงฺขฺยาปฺปธานา จ, ตสฺมา ตตฺถาปิ สเงฺขฺยยฺยปฺปธานํเยว คเหตฺวา ‘‘เยสํ โข วิสาเข สตํ ปิยานิ, สตํ เตสํ ทุกฺขานี’’ติอาทินา ปาฬิ อาคตาฯ สเพฺพสมฺปิ จ เยสํ เอกํ ปิยํ, เอกํ เตสํ ทุกฺขนฺติ ปาโฐ, น ปน ทุกฺขสฺสาติฯ เอกสฺมิญฺหิ ปทกฺกเม เอกรสาว ภควโต เทสนา โหตีติฯ ตสฺมา ยถาวุตฺตนยาว ปาฬิ เวทิตพฺพาฯ อยํ ตาว สาฎฺฐกโถ อุทานปาฬิปฺปเทโสฯ</p>


<p>อิทานิ อโญฺญ ปาฬิปฺปเทโส อฎฺฐกถาปาฐปฺปเทโส จ นียเต –</p>


<p>
‘‘สตํ  
หตฺถี สตํ อสฺสา, สตํ อสฺสตรีรถา;  
  
สตํ กญฺญา สหสฺสานิ, อามุกฺกมณิกุณฺฑลา;  
  
เอกสฺส ปทวีติหารสฺส, กลํ นาคฺฆนฺติ โสฬสิ’’นฺติ  
</p>
  
<p>ปาฬิฯ เอตฺถ ‘‘สตํ หตฺถี’’ติอาทีนิ วิเสสิตานิ, ‘‘สหสฺสานี’’ติ วิเสสนํ, ตสฺมา สทฺทํ สเทฺทน โยเชตฺวา ‘‘หตฺถี’’ติอาทีนิ ปน อุปปทํ กตฺวา อโตฺถ คเหตโพฺพฯ หตฺถี สตํ สหสฺสานิฯ อสฺสา สตํ สหสฺสานิฯ อสฺสตรีรถา สตํ สหสฺสานิฯ อามุกฺกมณิกุณฺฑลา กญฺญา สตํ สหสฺสานิฯ อิทํ สเงฺขฺยยฺยปฺปธานวเสนตฺถคหณํฯ สงฺขฺยาปฺปธานวเสน ปน อยมฺปิ อโตฺถ คเหตโพฺพ ‘‘หตฺถีนํ สตสหสฺสํ, อสฺสานํ สตสหสฺสํ, อสฺสตรีรถานํ สตสหสฺสํ, อามุกฺกมณิกุณฺฑลานํ กญฺญานํ สตสหสฺส’’นฺติฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ ‘‘โยชนานํ สตานุโจฺจ, หิมวา ปญฺจ ปพฺพโต’’ติ อยมฎฺฐกถาปาโฐฯ เอตฺถ ‘‘ปญฺจา’’ติ สทฺทํ สเทฺทน สทฺธิํ โยเชตฺวา ‘‘สิปฺปิกานํ สตํ นตฺถี’’ติ เอตฺถ วิย หิมวา ปพฺพโต โยชนานํ ปญฺจ สตานิ อุโจฺจติ สงฺขฺยาปฺปธานวเสน อโตฺถ คเหตโพฺพฯ ‘‘ปญฺจ สตานี’’ติ จ อทฺธุโน อจฺจนฺตสํโยควเสน อุปโยควจนํฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ มิติ สโทฺท ‘‘สตํ โหมิ, สหสฺสํ โหมี’’ติอาทีสุ เอกวจโนฯ ‘‘อเถเตฺถกสตํ ขตฺยา, อนุยนฺตา ยสสฺสิโน’’ติอาทีสุ พหุวจโนฯ เอวํ ทีนมฺปิ เอกวจนพหุวจนตา ลพฺภติฯ ตถา หิ ‘‘ภิโยฺย นํ สตสหสฺสํ, ยกฺขานํ ปยิรุปาสตี’’ติ เอตฺถ ‘‘สตสหสฺส’’นฺติ เอกวจนํฯ ‘‘ปโรสหสฺสํ โข ปนสฺส ปุตฺตา ภวิสฺสนฺตี’’ติ เอตฺถ นฺติ พหุวจนนฺติ ทฎฺฐพฺพํฯ</p>


<p>
‘‘กเปฺป  
จ สตสหเสฺส, จตุโร จ อสงฺขิเย;  
  
อมรํ นาม นครํ, ทสฺสเนยฺยํ มโนรม’’นฺติ  
</p>
  
<p>ปาฬิฯ เอตฺถ ‘‘กเปฺป จ สตสหเสฺส จตุโร จ อสงฺขิเยติ สามิอเตฺถ อุปโยคพหุวจนํ, ตสฺมา ‘‘มหากปฺปานํ สตสหสฺสานํ จตุนฺนํ อสงฺขิยานํ มตฺถเก’’ติ อโตฺถ คเหตโพฺพ, ‘‘มตฺถเก’’ติ เจตฺถ วจนเสโสฯ ‘‘กปฺปสตสหสฺสาธิกานํ จตุนฺนํ อสงฺขิยานํ มตฺถเก’’อิเจฺจวโตฺถฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘กเปฺป จ สตสหเสฺส, จตุโร จ อสงฺขิเย;  
  
เอตฺถนฺตเร ยํ จริตํ, สพฺพํ ตํ โพธิปาจน’’นฺติ  
</p>
  
<p>ปาฬิฯ เอตฺถ ‘‘กเปฺป’’ติ อจฺจนฺตสํโยควเสน อุปโยคพหุวจนํฯ ‘‘สตสหเสฺส กเปฺป’’ติ สทฺทสมฺพเนฺธน จายํ ปุลฺลิงฺคนิเทฺทโส อุปโยคนิเทฺทโส จฯ สมานาธิกรณญฺหิ อิทํ สเทฺทนฯ ‘‘จตุโร จ อสงฺขิเย’’ติ อจฺฉนฺตสํโยควเสน อุปโยคพหุวจนานิฯ กสฺส ปน อสงฺขิเยติ? อญฺญสฺส อวุตฺตตฺตา กปฺปสฺส จ วุตฺตตฺตา ปกรณโต ‘‘กปฺปาน’’นฺติ อยมโตฺถ วิญฺญายเตวฯ น หิ วุตฺตํ วเชฺชตฺวา อวุตฺตสฺส กสฺสจิ คหณํ ยุตฺตนฺติฯ สโทฺท สมฺปิณฺฑนโตฺถ ‘‘มหากปฺปานํ จตุโร อสเงฺขฺยเยฺย สตสหเสฺส จ มหากเปฺป’’ติฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>‘‘ฆฎาเนกสหสฺสานิ, กุมฺภีนญฺจ สตา พหู’’ติ ปาฬิฯ เอตฺถ ติ ฆฎานํฯ สามิอเตฺถ หิ อิทํ ปจฺจตฺตวจนํฯ ‘‘ฆฎานํ อเนกสหสฺสานิ’’ อิเจฺจวโตฺถฯ ติ อเนกานิ จ กุมฺภีนํ สตานิฯ เอตฺถ การโลโป ทฎฺฐโพฺพฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘ทสวีสสหสฺสานํ  
, ธมฺมาภิสมโย อหุ;  
  
เอกทฺวินฺนํ อภิสมโย, คณนาโต อสงฺขิโย’’ติ  
</p>
  
<p>ปาฬิฯ เอตฺถ นฺติ ทสสหสฺสานํ วีสสหสฺสานญฺจฯ ติ จตุสจฺจปฺปฎิเวโธฯ นฺติ สีสมตฺตกถนํ, เตน ‘‘เอกสฺส เจว ทฺวินฺนญฺจ ติณฺณํ จตุนฺนํ…เป.… ทสนฺน’’นฺติอาทินา นเยน อสเงฺขฺยโยฺยติ อโตฺถฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘จตฺตาริ สตสหสฺสานิ, ฉฬภิญฺญา มหิทฺธิกา;  
  
ทีปงฺกรํ โลกวิทุํ, ปริวาเรนฺติ สพฺพทา’’ติ  
</p>
  
<p>ปาฬิฯ เอตฺถ ติ อิทํ ลิงฺคเภทวเสน ‘‘ฉฬภิญฺญา มหิทฺธิกา’’ติ อิเมหิ ทฺวีหิ ปเทหิ สมานาธิกรณํฯ อีทิเสสุ หิ ฐาเนสุ อสเงฺขฺยยฺย วาจโกปิ สโทฺท นปุํสโกว โหติ, ตสฺมา ‘‘จตฺตาริ สตสหสฺสานี’’ติ จ ‘‘ฉฬภิญฺญา’’ติ จ ‘‘มหิทฺธิกา’’ติ จ เอตํ ปทตฺตยํ สมานาธิกรณํฯ อถ วา ติ ฉฬภิญฺญานํ มหทฺธิกานนฺติ สามิอเตฺถ ปจฺจตฺตวจนํ ทฎฺฐพฺพํฯ อิมสฺมิํ ปนเตฺถ ‘‘จตฺตาริ สตสหสฺสานี’’ติ อยํ สงฺขฺยาวจโน ภวติฯ ‘‘ตีณิ สตสหสฺสานิ, นาริโย สมลงฺกตา’’ติอาทีสุปิ อยํ นโย เนตโพฺพฯ ‘‘ตา จ สตฺต สตา ภริยา, ทาโสฺย สตฺต สตานิ จา’’ติ ปาฬิฯ เอตฺถ ติ ‘‘สตานี’’ติ นปุํสกวเสน คเหตพฺพํ, น อิตฺถิลิงฺควเสนฯ ‘‘สตา’’ติ หิ ‘‘ปญฺจ จิตฺตา วิปากา’’ติอาทีนิ วิย นปุํสกรูปํฯ อิตฺถิลิงฺคภูตา หิ สโทฺท นตฺถิ, ตถา ปุลฺลิงฺคภูโตฯ ยทิ จ ทฺวิลิโงฺค สโทฺท สิยา , เอวญฺจ สติ ‘‘ปุริโส, กญฺญา’’ติ จ การนฺตปุลฺลิงฺคการนฺติตฺถิรูเปหิปิภวิตพฺพํฯ รูปทฺวยมฺปิ สทฺทสฺส นตฺถิ, เตน ญายติ สโทฺท เอกนฺตนปุํสโก’’ติฯ</p>


<p>นนุ จ โภ ‘‘ตา เทวตา สตฺตสตา อุฬารา’’ติ เอตฺถ สโทฺท อิตฺถิลิโงฺค หุตฺวา ทิสฺสตีติ? น, นปุํสโกเยวาติฯ นนุ จ โภ สเทฺทน สมานาธิกรโณติ? สจฺจํ สมานาธิกรโณ, ตถาปิ นปุํสโกเยวฯ อีทิเสสุ หิ สงฺขฺยาวิสเยสุ สมานาธิกรณภาโว อปฺปมาโณฯ ตถา หิ ‘‘ปญฺจ ปเจฺจกพุทฺธสตานิ อิมสฺมิํ อิสิคิลิสฺมิํ ปพฺพเต จิรวาสิโน อเหสุ’’นฺติ นปุํสกลิเงฺคน ปุลฺลิงฺคสฺส สมานาธิกรณตา ทิสฺสติ, ตสฺมา ‘‘ตา เทวตา สตฺตสตา อุฬารา’’ติ เอตฺถาปิ ‘‘สตฺตสตานี’’ติ นปุํสกภาโวเยวาติ อวคนฺตโพฺพฯ ‘‘สตฺต หตฺถิสเต ทตฺวา’’ติอาทีสุปิ สโทฺท นปุํสโกเยวฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>‘‘นวุติโกฎิสหเสฺสหิ, ปริวาเรสิ มหามุนี’’ติ ปาฬิฯ เอตฺถ ‘‘นวุติโกฎิสหเสฺสหิ ภิกฺขูหี’’ติ วา ‘‘ภิกฺขูนํ นวุติโกฎิสหเสฺสหี’’ติ วา สเงฺขฺยยฺยสงฺขฺยาปธานวเสน อโตฺถ คเหตโพฺพฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>‘‘สตสหสฺสวสฺสานิ, อายุ ตสฺส มเหสิโน’’ติ ปาฬิฯ เอตฺถ ‘‘สตสหสฺสวสฺสานี’’ติ กาลสฺส อจฺจนฺตสํโยควเสน อุปโยควจนํฯ ตถา ‘‘ทสวสฺสสหสฺสานิ, อคาร’มชฺฌ โส วสี’’ติ ปาฬิยมฺปิฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>‘‘อิโต  สตสหสฺสมฺหิ, กเปฺป อุปฺปชฺชิ นายโก’’ติ ปาฬิ, ‘‘เอกนวุเต อิโต กเปฺป’’ติ ปาฬิ จฯ เอตฺถ ติ สตสหสฺสานํ กปฺปานํ มตฺถเกฯ ติ เอกนวุติยา กปฺปานํ มตฺถเกติ ภุมฺมวจนสฺส สามิภุมฺมวจนวเสน อโตฺถ คเหตโพฺพฯ ตถา หิ ‘‘ภควติ พฺรหฺมจริยํ วุสฺสตี’’ติ เอตฺถ ภุมฺมวจนสฺส ‘‘ภควโต สนฺติเก’’ติ สามิภุมฺมวจนวเสน อโตฺถ คหิโตฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘ยทิ ตตฺถ สหสฺสานิ, สตานิ นหุตานิ จ;  
  
เนวมฺหากํ ภยํ โกจิ, วเน วาเฬสุ วิชฺชตี’’ติ  
</p>
  
<p>ปาฬิฯ อยเมตสฺสา อโตฺถ – ตตฺถ วเน วาฬานํ สหสฺสานิ จ สตานิ จ นหุตานิ จ ยทิ วิชฺชนฺติฯ อถ วา ติ สตสหสฺสานิ, วาฬานํ สตสหสฺสานิ จ นหุตานิ จ ยทิ วิชฺชนฺติ, เอวํ วิชฺชเนฺตสุปิ วาเฬสุ โกจีติ กฺวจิฯ สโทฺท หิ ‘‘โก เต พลํ มหาราชา’’ติ เอตฺถ สโทฺท วิย สทฺทเตฺถ วตฺตติ, นิมิตฺตเตฺถ จายํ นิเทฺทโสฯ เตน ‘‘โกจิ กฺวจิ กิสฺมิญฺจิ วาเฬ เอกสฺสปิ วาฬมิคสฺส การณา เนวมฺหากํ ภยํ วิชฺชตี’’ติ อโตฺถ คเหตโพฺพฯ อถ วา ติ กิญฺจิ อปฺปมตฺตกมฺปิฯ เอตฺถ ปน ‘‘วาเฬสู’’ติ นิมิตฺตเตฺถ ภุมฺมํฯ วาฬานํ การณา อปฺปมตฺตกมฺปิ อมฺหากํ ภยํ น วิชฺชตีติฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘สพฺพํ สตสหสฺสานิ, ฉตฺติํสปริมณฺฑลํ;  
  
ทสเญฺจว สหสฺสานิ, อฑฺฒุฑฺฒานิ สตานิ จา’’ติ  
</p>
  
<p>อฎฺฐกถาปาโฐ ฯ เอตฺถ ยสฺมา สทฺทโต สมานวิภตฺติลิงฺควจนานํ ปทานํ อสมานวิภตฺติลิงฺควจนานํ วา อตฺถโต ปน สมานานํ ทูเร ฐิตานมฺปิ เอกสมฺพโนฺธ โหติ, อิตเรสํ สมีเป ฐิตานมฺปิ น โหติ, ตสฺมา ‘‘สพฺพ’’นฺติทํ ‘‘ปริมณฺฑล’’นฺติมินา สมฺพนฺธิตพฺพํฯ ‘‘ฉตฺติํสา’’ติ อิทํ ปน ‘‘สตสหสฺสานี’’ติมินา สมฺพนฺธิตพฺพํฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘ทุเว สตสหสฺสานิ, จตฺตาริ นหุตานิ จ;  
  
เอตฺตกํ พหลเตฺตน, สงฺขาตายํ วสุนฺธรา’’ติ  
</p>
  
<p>อฎฺฐกถาปาโฐฯ เอตฺถ ‘‘ทุเว’’ติ วิเสสนํ, ‘‘สตสหสฺสานี’’ติ วิเสสิตพฺพํฯ ตถา ‘‘จตฺตารี’’ติ วิเสสนํ, ‘‘นหุตานี’’ติ วิเสสิตพฺพํฯ ตถา หิ ‘‘สตสหสฺสานิ นหุตานิ จา’’ติ อิมานิ ‘‘ทุเว จตฺตารี’’ติ อิเมหิ วิเสสิตพฺพตฺตา ‘‘ทฺวิสตสหสฺสํ จตุนหุต’’นฺติ อตฺถปฺปกาสนานิ ภวนฺติฯ เอวํ สเนฺตปิ ‘‘ทุเว’’อิจฺจาทีนํ สงฺขฺยาสทฺทานํ ‘‘สตสหสฺสานี’’ติอาทีหิ สงฺขฺยาสเทฺทหิ สมานาธิกรณตา ปุพฺพาจริเยหิ น วุตฺตาฯ ยสฺมา ปน ยถา ‘‘ทุเว ปุถุชฺชนา วุตฺตาฯ สตสหสฺสํ ภิกฺขู’’ติอาทีสุ สมานาธิกรณตา ลพฺภติ ทพฺพวาจกตฺตา วิเสสิตพฺพปทานํ, น ตถา ‘‘ทุเว สตสหสฺสานี’’ติอาทีสุ อทพฺพวาจกตฺตา วิเสสิตพฺพปทานํ, ตสฺมา อีทิเสสุ ฐาเนสุ สมานาธิกรณตา น อิจฺฉิตพฺพา ยุตฺติยา อภาวโตฯ ยทิ เอวํ ‘‘กุสลา, รูปํ, จกฺขุมา’’ติอาทีนํ วิย อิเมสมญฺญมญฺญสมฺพนฺธรหิตา สิยาติ? น, วิเสสนวิเสสิตพฺพภาเวน คหิตตฺตาฯ ยเชฺชวํ สมานาธิกรณภาโว ลทฺธโพฺพติ? น, นิยมาภาวโตฯ เอกเนฺตน หิ  คุณคุณีนํเยว วิเสสนวิเสสิตพฺพานํ สมานาธิกรณภาโว, น อิตเรสํ วิเสสนวิเสสิตพฺพเตฺตปิฯ</p>


<p>ตตฺถ ‘‘เอตฺตก’’นฺติ ปมาณวจนํฯ ‘‘พหลเตฺตนา’’ติ วิเสสเน ตติยาฯ อุภเยน อิมมตฺถํ ทเสฺสติ ‘‘อยํ วสุนฺธรา พหลเตฺตน โยชนานํ ทุเว สตสหสฺสานิ จตฺตาริ นหุตานิ จ เอตฺตกํ สงฺขาตา’’ติฯ ‘‘เอตฺตก’’นฺติ ปทสฺส จ ‘‘ทุเว สตสหสฺสานิ จตฺตาริ นหุตานิ จา’’ติ อิเมหิ วา ‘‘วสุนฺธรา’’ติ อิมินา วา สมานาธิกรณตา น อิจฺฉิตพฺพาฯ นฺติ หิ ภาวนปุํสกํ, ยํ สทฺทสเตฺถ กฺริยาวิเสสนนฺติ วทนฺติฯ ตสฺส ‘‘เอตฺตเกน ปมาเณน’’อิเจฺจวโตฺถฯ อปิจ ‘‘ทุเว สตสหสฺสานิ จตฺตาริ น หุตานิ จา’’ติ อิเมสมฺปิ ‘‘วสุนฺธรา’’ติ อิมินา สมานาธิกรณตา น อิจฺฉิตพฺพา ‘‘ภิกฺขูนํ สต’’นฺติ เอตฺถ สทฺทสฺส วิย สงฺขฺยาวจนมตฺตตฺตาฯ ตถา หิ ‘‘เอตฺตก’’นฺติ วุตฺตํฯ ‘‘สงฺขาตา’’ติ ปน ‘‘อย’’นฺติ จ อิเมสํ ‘‘วสุนฺธรา’’ติ อิมินา สมานาธิกรณตา ลพฺภติฯ สโพฺพปายํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘ทเสตฺถ ราชิโย เสตา, ทสฺสนียา มโนรมา;  
  
ฉ ปิงฺคลา ปนฺนรส, หลิทฺทา ตา จตุทฺทสา’’ติ  
</p>
  
<p>ปาฬิฯ เอตฺถ ติ ฉ จ ปนฺนรส จาติ เอกวีสติ ปิงฺคลา ราชิโยติ อโตฺถ คเหตโพฺพฯ</p>


<p>ตถา –</p>


<p>
‘‘ปุตฺตาปิ ตสฺส พหโว, ‘เอกนามา’ติ เม สุตํ;  
  
อสีติ ทส เอโก จ, อินฺทนามา มหพฺพลา’’ติ  
</p>
  
<p>ปาฬิ ฯ เอตฺถ ปน ‘‘เอกนวุตี’’ติ วตฺตเพฺพ ‘‘อสีติ ทส เอโก จา’’ติ วุตฺตํฯ วิจิตฺรสทฺทรจนญฺหิ ปาวจนํฯ อยํ นโย อเญฺญสุปิ อีทิเสสุ ฐาเนสุ เนตโพฺพฯ</p>


<p>
‘‘ติํสปุริสนาวุโตฺย, สเพฺพเวเกกนิจฺจิตา;  
  
เยสํ สมํ น ปสฺสามิ, เกวลํ มหิ’มํ จร’’นฺติ  
</p>
  
<p>ปาฬิฯ เอตฺถ ‘‘ปุริสานํ ติํสสหสฺสานิ นวุติ จ สตานิ ติํส นาวุโตฺย’’ติ วุจฺจนฺติฯ อิมสฺมิํ ปน ฐาเน สทฺทโต สทฺทสฺส สทฺทโต จ สทฺทสฺส โลปํ กตฺวา ‘‘ติํส นาวุโตฺย’’ติ วุตฺตนฺติ น คเหตพฺพํฯ เอวญฺหิ คหเณ สติ ยตฺถ กตฺถจิปิ เอทิสี สทฺทรจนา กาตพฺพา สิยา, กตาย จ เอทิสาย สทฺทรจนาย อตฺถาวคโม วินา อุปเทเสน สุณนฺตานํ น สิยา, ตสฺมา เนวํ คเหตพฺพํฯ เอวํ ปน คเหตพฺพํ – ‘‘ติํส นาวุโตฺย’’ติ อิทํ โลกสเงฺกตรูฬฺหํ วจนํ, สเงฺกตรูฬฺหสฺส ปน วจนสฺสโตฺถ ยสฺมา คหิตปุพฺพสเงฺกเตหิ สุตฺวา ญายเต, น อุปเทสโต, ตสฺมา พฺรหฺมทเตฺตน รญฺญา วุตฺตกาเลปิ สตฺถารา ตํ กถํ อาหริตฺวา วุตฺตกาเลปิ สเพฺพ มนุสฺสา วินาปิ อุปเทเสน วจนตฺถํ ชานนฺตีติ คเหตพฺพํฯ</p>


<p>
ติํสเญฺจว สหสฺสานิ, นวุติ จ สตานิ ตุ;  
  
ติํส นาวุติโย นาม, วุตฺตา อุมงฺคชาตเกฯ  
</p>
  
<p>
ยสฺมา ปาวจเน สนฺติ, นยา เจว อจินฺติยา;  
  
โวหารา จ สุคุฬฺหตฺถา, ทยาปเนฺนน เทสิตาฯ  
</p>
  
<p>
ตสฺมา สาฎฺฐกเถ ธีโร, คมฺภีเร ชินภาสิเต;  
  
อุปเทสํ สทา คเณฺห, ครุํ สมฺมา อุปฎฺฐหํฯ  
</p>
  
<p>
ครูปเทสหีโน หิ, อตฺถสารํ น วินฺทติ;  
  
อตฺถสารวิหีโน โส, สทฺธมฺมา ปริหายติฯ  
</p>
  
<p>
ครูปเทสลาภี  
จ, อตฺถสารสมายุโต;  
  
สทฺธมฺมํ ปริปาเลโนฺต, สทฺธมฺมสฺมา น หายติฯ  
</p>
  
<p>
สทฺธมฺมตฺถาย เม ตสฺมา, สงฺขฺยามาลาปิ ภาสิตา;  
  
สปฺปโยคา ยถาโยคํ, สเหวตฺถวินิจฺฉยาฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
สวินิจฺฉโย สงฺขฺยานามานํ นามิกปทมาลาวิภาโค  
</p>
  
<p>นาม</p>

</p>





