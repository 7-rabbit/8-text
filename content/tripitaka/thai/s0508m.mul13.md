<h1>๑๔. จุทฺทสกนิปาโต</h1>
<h3>๑. ขทิรวนิยเรวตเตฺถรคาถา</h3>
<ol>
<li>
‘‘ยทา  
  
  
อหํ ปพฺพชิโต, อคารสฺมานคาริยํ;  
  
นาภิชานามิ สงฺกปฺปํ, อนริยํ โทสสํหิตํฯ  
</li>
  
<li>
‘‘‘อิเม หญฺญนฺตุ วชฺฌนฺตุ, ทุกฺขํ ปโปฺปนฺตุ ปาณิโน’;  
  
สงฺกปฺปํ นาภิชานามิ, อิมสฺมิํ ทีฆมนฺตเรฯ  
</li>
  
<li>
‘‘เมตฺตญฺจ อภิชานามิ, อปฺปมาณํ สุภาวิตํ;  
  
อนุปุพฺพํ ปริจิตํ, ยถา พุเทฺธน เทสิตํฯ  
</li>
  
<li>
‘‘สพฺพมิโตฺต สพฺพสโข, สพฺพภูตานุกมฺปโก;  
  
เมตฺตจิตฺตญฺจ  
เมตฺตํ จิตฺตํ (สี. สฺยา.)  
ภาเวมิ, อพฺยาปชฺชรโต  
อพฺยาปชฺฌรโต (สี. สฺยา.)  
สทาฯ  
</li>
  
<li>
‘‘อสํหีรํ อสํกุปฺปํ, จิตฺตํ อาโมทยามหํ;  
  
พฺรหฺมวิหารํ ภาเวมิ, อกาปุริสเสวิตํฯ  
</li>
  
<li>
‘‘อวิตกฺกํ  
สมาปโนฺน, สมฺมาสมฺพุทฺธสาวโก;  
  
อริเยน ตุณฺหีภาเวน, อุเปโต โหติ ตาวเทฯ  
</li>
  
<li>
‘‘ยถาปิ ปพฺพโต เสโล, อจโล สุปฺปติฎฺฐิโต;  
  
เอวํ โมหกฺขยา ภิกฺขุ, ปพฺพโตว น เวธติฯ  
</li>
  
<li>
‘‘อนงฺคณสฺส โปสสฺส, นิจฺจํ สุจิคเวสิโน;  
  
วาลคฺคมตฺตํ ปาปสฺส, อพฺภมตฺตํว ขายติฯ  
</li>
  
<li>
‘‘นครํ ยถา ปจฺจนฺตํ, คุตฺตํ สนฺตรพาหิรํ;  
  
เอวํ โคเปถ อตฺตานํ, ขโณ โว มา อุปจฺจคาฯ  
</li>
  
<li>
‘‘นาภินนฺทามิ มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, นิพฺพิสํ ภตโก ยถาฯ  
</li>
  
<li>
‘‘นาภินนฺทามิ มรณํ…เป.… สมฺปชาโน ปติสฺสโตฯ  
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺส  
  
จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘สมฺปาเทถปฺปมาเทน, เอสา เม อนุสาสนี;  
  
หนฺทาหํ ปรินิพฺพิสฺสํ, วิปฺปมุโตฺตมฺหิ สพฺพธี’’ติฯ  
</li>
  
… ขทิรวนิยเรวโต เถโร…ฯ  
</li>
  
<h3>๒. โคทตฺตเตฺถรคาถา</h3>
</ol>
<ol>
<li>
‘‘ยถาปิ ภโทฺท อาชโญฺญ, ธุเร ยุโตฺต ธุรสฺสโห  
ธุราสโห (อฎฺฐ.)  
;  
  
มถิโต  
อติภาเรน, สํยุคํ นาติวตฺตติฯ  
</li>
  
<li>
‘‘เอวํ ปญฺญาย เย ติตฺตา, สมุโทฺท วารินา ยถา;  
  
น ปเร อติมญฺญนฺติ, อริยธโมฺมว ปาณินํฯ  
</li>
  
<li>
‘‘กาเล  
กาลวสํ ปตฺตา, ภวาภววสํ คตา;  
  
นรา ทุกฺขํ นิคจฺฉนฺติ, เตธ โสจนฺติ มาณวา  
มานวา (สี.)  
ฯ  
</li>
  
<li>
‘‘อุนฺนตา สุขธเมฺมน, ทุกฺขธเมฺมน โจนตา;  
  
ทฺวเยน พาลา หญฺญนฺติ, ยถาภูตํ อทสฺสิโนฯ  
</li>
  
<li>
‘‘เย จ ทุเกฺข สุขสฺมิญฺจ, มเชฺฌ สิพฺพินิมจฺจคู;  
  
ฐิตา เต อินฺทขีโลว, น เต อุนฺนตโอนตาฯ  
</li>
  
<li>
‘‘น เหว ลาเภ นาลาเภ, น ยเส น จ กิตฺติยา;  
  
น นินฺทายํ ปสํสาย, น เต ทุเกฺข สุขมฺหิฯ  
</li>
  
<li>
‘‘สพฺพตฺถ เต น ลิมฺปนฺติ, อุทพินฺทุว โปกฺขเร;  
  
สพฺพตฺถ สุขิตา ธีรา, สพฺพตฺถ อปราชิตาฯ  
</li>
  
<li>
‘‘ธเมฺมน จ อลาโภ โย, โย จ ลาโภ อธมฺมิโก;  
  
อลาโภ ธมฺมิโก เสโยฺย, ยํ เจ ลาโภ อธมฺมิโกฯ  
</li>
  
<li>
‘‘ยโส จ อปฺปพุทฺธีนํ, วิญฺญูนํ อยโส จ โย;  
  
อยโสว เสโยฺย วิญฺญูนํ, น ยโส อปฺปพุทฺธินํฯ  
</li>
  
<li>
‘‘ทุเมฺมเธหิ  
ปสํสา จ, วิญฺญูหิ ครหา จ ยา;  
  
ครหาว เสโยฺย วิญฺญูหิ, ยํ เจ พาลปฺปสํสนาฯ  
</li>
  
<li>
‘‘สุขญฺจ  
  
กามมยิกํ, ทุกฺขญฺจ ปวิเวกิยํ;  
  
ปวิเวกทุกฺขํ เสโยฺย, ยํ เจ กามมยํ สุขํฯ  
</li>
  
<li>
‘‘ชีวิตญฺจ อธเมฺมน, ธเมฺมน มรณญฺจ ยํ;  
  
มรณํ ธมฺมิกํ เสโยฺย, ยํ เจ ชีเว อธมฺมิกํฯ  
</li>
  
<li>
‘‘กามโกปปฺปหีนา เย, สนฺตจิตฺตา ภวาภเว;  
  
จรนฺติ โลเก อสิตา, นตฺถิ เตสํ ปิยาปิยํฯ  
</li>
  
<li>
‘‘ภาวยิตฺวาน โพชฺฌเงฺค, อินฺทฺริยานิ พลานิ จ;  
  
ปปฺปุยฺย ปรมํ สนฺติํ, ปรินิพฺพนฺตินาสวา’’ติฯ  
</li>
  
… โคทโตฺต เถโร…ฯ  
</li>
  
จุทฺทสกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
เรวโต เจว โคทโตฺต, เถรา เทฺว เต มหิทฺธิกา;  
  
จุทฺทสมฺหิ นิปาตมฺหิ, คาถาโย อฎฺฐวีสตีติฯ  
</p>
  
  
  
  
  