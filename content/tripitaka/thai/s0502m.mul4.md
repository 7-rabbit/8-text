<h1>๕. พาลวโคฺค</h1>
<ol>
<li>
ทีฆา  
  
  
ชาครโต รตฺติ, ทีฆํ สนฺตสฺส โยชนํ;  
  
ทีโฆ พาลานํ สํสาโร, สทฺธมฺมํ อวิชานตํฯ  
</li>
  
<li>
จรเญฺจ นาธิคเจฺฉยฺย, เสยฺยํ สทิสมตฺตโน;  
  
เอกจริยํ  
เอกจริยํ (ก.)  
ทฬฺหํ กยิรา, นตฺถิ พาเล สหายตาฯ  
</li>
  
<li>
ปุตฺตา มตฺถิ ธนมฺมตฺถิ  
ปุตฺตมตฺถิ ธนมตฺถิ (ก.)  
, อิติ พาโล วิหญฺญติ;  
  
อตฺตา หิ  
อตฺตาปิ (?)  
อตฺตโน นตฺถิ, กุโต ปุตฺตา กุโต ธนํฯ  
</li>
  
<li>
โย พาโล มญฺญติ พาลฺยํ, ปณฺฑิโต วาปิ เตน โส;  
  
พาโล จ ปณฺฑิตมานี, ส เว ‘‘พาโล’’ติ วุจฺจติฯ  
</li>
  
<li>
ยาวชีวมฺปิ เจ พาโล, ปณฺฑิตํ ปยิรุปาสติ;  
  
น โส ธมฺมํ วิชานาติ, ทพฺพี สูปรสํ ยถาฯ  
</li>
  
<li>
มุหุตฺตมปิ  
เจ วิญฺญู, ปณฺฑิตํ ปยิรุปาสติ;  
  
ขิปฺปํ ธมฺมํ วิชานาติ, ชิวฺหา สูปรสํ ยถาฯ  
</li>
  
<li>
จรนฺติ พาลา ทุเมฺมธา, อมิเตฺตเนว อตฺตนา;  
  
กโรนฺตา ปาปกํ กมฺมํ, ยํ โหติ กฎุกปฺผลํฯ  
</li>
  
<li>
น  
ตํ กมฺมํ กตํ สาธุ, ยํ กตฺวา อนุตปฺปติ;  
  
ยสฺส อสฺสุมุโข โรทํ, วิปากํ ปฎิเสวติฯ  
</li>
  
<li>
ตญฺจ  
กมฺมํ กตํ สาธุ, ยํ กตฺวา นานุตปฺปติ;  
  
ยสฺส ปตีโต สุมโน, วิปากํ ปฎิเสวติฯ  
</li>
  
<li>
มธุวา  
  
มธุํ วา (ที. นิ. ฎีกา ๑)  
มญฺญติ พาโล, ยาว ปาปํ น ปจฺจติ;  
  
ยทา จ ปจฺจติ ปาปํ, พาโล  
อถ พาโล (สี. สฺยา.) อถ (?)  
ทุกฺขํ นิคจฺฉติฯ  
</li>
  
<li>
มาเส มาเส กุสเคฺคน, พาโล ภุเญฺชยฺย โภชนํ;  
  
น โส สงฺขาตธมฺมานํ  
สงฺขตธมฺมานํ (สี. ปี. ก.)  
, กลํ อคฺฆติ โสฬสิํฯ  
</li>
  
<li>
น หิ ปาปํ กตํ กมฺมํ, สชฺชุ ขีรํว มุจฺจติ;  
  
ฑหนฺตํ พาลมเนฺวติ, ภสฺมจฺฉโนฺนว  
ภสฺมาฉโนฺนว (สี. ปี. ก.)  
ปาวโกฯ  
</li>
  
<li>
ยาวเทว อนตฺถาย, ญตฺตํ  
ญาตํ (?)  
พาลสฺส ชายติ;  
  
หนฺติ พาลสฺส สุกฺกํสํ, มุทฺธมสฺส วิปาตยํฯ  
</li>
  
<li>
อสนฺตํ  
ภาวนมิเจฺฉยฺย  
อสนฺตํ ภาวมิเจฺฉยฺย (สฺยา.), อสนฺตภาวนมิเจฺฉยฺย (ก.)  
, ปุเรกฺขารญฺจ ภิกฺขุสุ;  
  
อาวาเสสุ จ อิสฺสริยํ, ปูชา ปรกุเลสุ จฯ  
</li>
  
<li>
มเมว  
กต มญฺญนฺตุ, คิหีปพฺพชิตา อุโภ;  
  
มเมวาติวสา อสฺสุ, กิจฺจากิเจฺจสุ กิสฺมิจิ;  
  
อิติ พาลสฺส สงฺกโปฺป, อิจฺฉา มาโน จ วฑฺฒติฯ  
</li>
  
<li>
อญฺญา หิ ลาภูปนิสา, อญฺญา นิพฺพานคามินี;  
  
เอวเมตํ อภิญฺญาย, ภิกฺขุ พุทฺธสฺส สาวโก;  
  
สกฺการํ นาภินเนฺทยฺย, วิเวกมนุพฺรูหเยฯ  
</li>
  
พาลวโคฺค ปญฺจโม นิฎฺฐิโตฯ  
</li>
  
  
  
  
  