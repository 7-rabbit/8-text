<h1>๒. อุเทฺทสวารอตฺถวิภาวนา</h1>
<p> เอวํ  สงฺคหวาเรน สเงฺขปโต ทสฺสิเต หาราทโย อิทานิ วิภาเคน ทเสฺสตุํ ติอาทิเทสนา อารทฺธา ฯ อถ วา โสฬสหาราทิสมุทายา เนตฺติ นาม มยา มหากจฺจาเนน นิทฺทิฎฺฐาติ วุตฺตา, ‘‘กตเม เต โสฬส หารา’’ติ ปุจฺฉิตพฺพตฺตา วุตฺตํ ตฺยาทิฯ ตตฺถ ติ เตสุ โสฬสหาราทีสุฯ เทสนา หาโร, วิจโย หาโร…เป.… สามาโรปโน หาโรติ อิเม โสฬส หาราติ ทฎฺฐพฺพาฯ</p>


<p>ตตฺถ สพฺพสาธารณตฺตา หารปทสฺส วจนโตฺถ ปฐมํ วตฺตโพฺพฯ เกนเฎฺฐน หาราติ? หรียนฺติ เอเตหีติ ฯ เอเตหิ สํวณฺณนาวิเสเสหิ สํวณฺณิเยสุ สุตฺตเคยฺยาทีสุ อญฺญาณสํสยวิปลฺลาสา หรียนฺติ, อิติ อญฺญาณาทิหรณการณตฺตา ‘‘เอเตหี’’ติ ปเทน นิทฺทิฎฺฐา สํวณฺณนาวิเสสา  นาม, หร-ธาตุยา อาจริยสฺส วจีเภทสโทฺท, ตํสมุฎฺฐาปโก จิตฺตุปฺปาโท จ มุขฺยโตฺถ, เวเนยฺยานํ สํวเณฺณตพฺพสุตฺตสฺส อตฺถชานนาทิญาณสมฺปยุตฺตจิตฺตุปฺปาโท การณูปจารโตฺถ, ตสฺส อุปนิสฺสยปจฺจยภูตานํ สํวณฺณนาวิเสสานํ อุปนิสฺสยปจฺจยสตฺติ ผลูปจารโตฺถ, อิติ-สเทฺทน สา อุปนิสฺสยปจฺจยสตฺติเยว ปรามสียติฯ ตํสตฺติสมฺปนฺนา สํวณฺณนาวิเสสา ณ-ปจฺจยตฺถา โหนฺติฯ เอส นโย เอวรูเปสุ ฐาเนสุปิฯ วิตฺถาโร  (เนตฺติ. อฎฺฐ. ๑) วุโตฺต เอวฯ</p>


<p>อสาธารณโต ปน เทสียติ เอตายาติ ฯ เอตาย สํวณฺณนาย สํวเณฺณตพฺพสุตฺตโตฺถ เทสียติ สํวณฺณียติ สํวณฺณนานุสาเรน ญาปียติ, อิติ ญาปนการณตฺตา ‘‘เอตายา’’ติ ปเทน นิทฺทิฎฺฐา วิเสสสํวณฺณนา  นาม, น ปาฬิเทสนา, ปาฬิเทสนาย สํวเณฺณตพฺพสํวณฺณนาภาเวน สหจรณโต วา เทสนาฯ กิญฺจาปิ อเญฺญ หารา เทสนาปาฬิสงฺขาตสฺส สุตฺตสฺส อตฺถสํวณฺณนาภาวโต เทสนาย สหจาริโน โหนฺติ, อยํ ปน หาโร เยภุเยฺยน ยถารุตวเสเนว วิญฺญายมานตฺตา ปาฬิเทสนาย สห จรตีติ วตฺตพฺพตํ อรหติ, น ตถา ปเรฯ น หิ อสฺสาทาทีนวนิสฺสรณาทิสนฺทสฺสนลกฺขณรหิตา ปาฬิเทสนา อตฺถิ, อยญฺจ หาโร อสฺสาทาทิสนฺทสฺสนลกฺขโณติฯ</p>


<p>วิจิยนฺติ เอเตนาติ ฯ เอเตน สํวณฺณนาวิเสเสน สุเตฺต ปทปญฺหาทโย วิจิยนฺติ, อิติ  วิจารณการณตฺตา โส สํวณฺณนาวิเสโส   นามฯ กตฺวตฺถาธิกรณตฺถาปิ ลพฺภนฺติฯ สํวเณฺณตพฺพสุเตฺตน ปทปญฺหาทิวิจยนลกฺขโณ สํวณฺณนาวิเสโส ฯ</p>


<p>ยุตฺตายุตฺติ วิจารียติ เอตายาติ ฯ เอตาย วิเสสสํวณฺณนาย สเพฺพสํ หารานํ ภูมิโคจรานํ ยุตฺตายุตฺติ วิจารียติ, อิติ วิจารณการณตฺตา ‘‘เอตายา’’ติ ปเทน นิทฺทิฎฺฐา วิเสสสํวณฺณนา  นามฯ อิธ อุตฺตรปทโลโป ทฎฺฐโพฺพ, ยุตฺติยา วิจารณา, วิจารณียภาเวน สหจรณโต วา ยุตฺติฯ สพฺพหารานํ ภูมิโคจรานํ ยุตฺตายุตฺติวิจารณลกฺขโณ สํวณฺณนาวิเสโส ฯ</p>


<p>ปทติ ปวเตฺตติ ผลํ เอเตนาติ  การณํฯ ฐนฺติ ติฎฺฐนฺติ เอตฺถ ผลานิ ตทายตฺตวุตฺติตายาติ  การณํฯ ปทญฺจ ตํ ฐานญฺจาติ  อาสนฺนการณํฯ สุเตฺต อาคตธมฺมานํ ปทฎฺฐานํ วิจารียติ เอตายาติ  วิเสสสํวณฺณนา, วิจารณโลโปว, สุเตฺต อาคตธมฺมานํ ปทฎฺฐานานํ, เตสญฺจ ปทฎฺฐานานํ วิจารณลกฺขโณ สํวณฺณนาวิเสโส ฯ</p>


<p>สุเตฺต อวุตฺตาปิ สมานลกฺขณา ธมฺมา ลกฺขียนฺติ เอเตน สํวณฺณนาวิเสเสนาติ  สุเตฺต วุเตฺตน ธเมฺมน สมานลกฺขณานํ ธมฺมานํ อวุตฺตานมฺปิ นิทฺธารณลกฺขโณ สํวณฺณนาวิเสโส ฯ</p>


<p>สุเตฺต ทสฺสิยมานา นิพฺพจนาทโย จตฺตาโรปิ วิยูหียนฺติ วิภาเคน สมฺปิณฺฑียนฺติ เอตฺถ, เอเตน วาติ  จตุนฺนํ นิพฺพจนาทีนํ พฺยูโห ฯ นิพฺพจนาธิปฺปายพฺยญฺชนานเญฺจว เทสนานิทานสฺส จ ปุพฺพาปเรน สทฺธิํ สนฺทสฺสนลกฺขโณ สํวณฺณนาวิเสโส ฯ</p>


<p>เทสนาย คหิตธเมฺมน สภาคา, วิสภาคา จ ธมฺมา อาวฎฺฎียนฺติ เอตฺถ, เอเตน วาติ  เทสนาย คหิตธมฺมานํ สภาควิสภาคธมฺมวเสน อาวฎฺฎนลกฺขโณ สํวณฺณนาวิเสโส ฯ</p>


<p>อสาธารณาสาธารณานํ สํกิเลสธเมฺม, โวทานธเมฺม จ สาธารณาสาธารณโต, ปทฎฺฐานโต, ภูมิโต จ วิภชนลกฺขโณ สํวณฺณนาวิเสโส ฯ</p>


<p>สุเตฺต   นิทฺทิฎฺฐา ธมฺมา ปฎิปกฺขวเสน ปริวตฺตียนฺติ อิมินา, เอตฺถ วาติ  สุเตฺต นิทฺทิฎฺฐานํ ธมฺมานํ ปฎิปกฺขโต ปริวตฺตนลกฺขโณ สํวณฺณนาวิเสโส ฯ</p>


<p>สุเตฺต วุตฺตสฺส เอกเสฺสว อตฺถสฺส วาจกํ วิวิธํ วจนํ เอตฺถ สํวณฺณนาวิเสเสติ วิวจนํ, วิวจนเมว  สุเตฺต วุเตฺต เอกสฺมิํ อเตฺถ อเนกปริยายสทฺทโยชนาลกฺขโณ สํวณฺณนาวิเสโส ฯ</p>


<p>สุเตฺต วุตฺตา อตฺถา ปกาเรหิ ญาปียนฺติ อิมินา, เอตฺถ วาติ  เอเกกสฺส ธมฺมสฺส อเนกาหิ ปญฺญตฺตีหิ ปญฺญาเปตพฺพาการลกฺขโณ สํวณฺณนาวิเสโส ฯ</p>


<p>สุตฺตาคตา ธมฺมา ปฎิจฺจสมุปฺปาทาทีสุ โอตรียนฺติ อนุปฺปเวสียนฺติ เอตฺถ, เอเตน วาติ  ปฎิจฺจสมุปฺปาทาทิมุเขหิ สุตฺตตฺถสฺส โอตรณลกฺขโณ สํวณฺณนาวิเสโส ฯ</p>


<p>สุเตฺต ปทปทตฺถปญฺหารมฺภา โสธียนฺติ สมาธียนฺติ เอตฺถ, เอเตน วาติ  สุเตฺต ปทปทตฺถปญฺหารมฺภานํ โสธนลกฺขโณ สํวณฺณนาวิเสโส ฯ</p>


<p>สามญฺญวิเสสภูตา ธมฺมา วินา วิกเปฺปน อธิฎฺฐียนฺติ อนุปฺปวตฺตียนฺติ เอตฺถ, เอเตน วาติ  สุตฺตาคตานํ ธมฺมานํ อวิกปฺปนวเสน สามญฺญวิเสสนิทฺธารณลกฺขโณ สํวณฺณนาวิเสโส ฯ</p>


<p>โย เหตุ เจว ปจฺจโย จ ผลํ ปริกโรติ อภิสงฺขโรติ, อิติ โส เหตุ เจว ปจฺจโย จ  โย สํวณฺณนาวิเสโส ตํ ปริกฺขารํ เหตุเญฺจว ปจฺจยญฺจ อาจิกฺขติ, อิติ โส สํวณฺณนาวิเสโส  นามฯ สุเตฺต อาคตธมฺมานํ ปริกฺขารสงฺขาเต เหตุปจฺจเย นิทฺธาเรตฺวา สํวณฺณนาลกฺขโณ สํวณฺณนาวิเสโส ฯ</p>


<p>สุเตฺต อาคตธมฺมา ปทฎฺฐานาทิมุเขน สมาโรปียนฺติ เอตฺถ, เอเตน วาติ  สุเตฺต อาคตธมฺมานํ ปทฎฺฐานเววจนภาวปหานสมาโรปนวิจารณลกฺขโณ สํวณฺณนาวิเสโส ฯ ภาวสาธนวเสนาปิ สพฺพตฺถ วจนโตฺถ วตฺตโพฺพติ ตสฺสาปิ วเสน โยเชตพฺพนฺติฯ เสสํ สํวณฺณนานุสาเรน ญาตพฺพนฺติฯ</p>


<p>‘‘ตตฺถ   กตเม โสฬส หารา เทสนา’’ตฺยาทินา หารสรูปํ วุตฺตํ, กิมตฺถํ ‘‘ตสฺสานุคีติ’’ตฺยาทิ วุตฺตนฺติ? อนุคีติคาถาย สุขคฺคหณตฺถํ ปุน ตฺยาทิ วุตฺตํฯ ตตฺถ ติ หารุเทฺทสสฺสฯ ติ อนุ ปจฺฉา คายนคาถาฯ ติ ปญฺจทสโมฯ ติ โสฬสโมฯ ติ เทสนาทิปทตฺถโต ลกฺขณตฺถโต สงฺกรโต รหิตาฯ เตน วุตฺตํ  ‘‘โส จ เนสํ อสงฺกโร ลกฺขณนิเทฺทเส สุปากโฎ โหตี’’ติฯ เสสํ สํวณฺณนานุสาเรน ญาตพฺพนฺติฯ ‘‘เกจิ หารา เกหิจิ หาเรหิ สํกิณฺณา วิย ทิสฺสนฺติ, กสฺมา อสํกิณฺณาติ ญาตพฺพ’’นฺติ วตฺตพฺพตฺตา วุตฺตํ ติอาทิฯ ตตฺถ ติ เอเตสํ โสฬสนฺนํ หารานํ ยถา เยนากาเรน อสงฺกโร โหติ, ตถา อสงฺกรากาเรน ภวติฯ อยติ ปวตฺตติ นยวิภตฺตีติ  วิตฺถาเรน อยาติ  ต-กาโร มิสฺสกโทสาปคมตฺถาย อาคโต, นยวิภตฺติวิเสสวจนํฯ นเยน ญาเยน วิภตฺติ  น ปญฺจนยวิภตฺตาหารานํ วิตฺถาเรน ปวตฺตา ญายวิภตฺติ ตถา อสงฺกรากาเรน ภวติ ตสฺมิํ อสํกิณฺณาติ ญาตพฺพาติ อธิปฺปาโยฯ</p>


<p> โสฬส หารา สรูปโต วุตฺตา, อเมฺหหิ จ วิญฺญาตา, ‘‘กตเม ปญฺจ นยา’’ติ วตฺตพฺพภาวโต ตถา ปุจฺฉิตฺวา สรูปโต อุทฺทิสิตุํ ตฺยาทิ วุตฺตํฯ  ปน ‘‘เอวํ หาเร อุทฺทิสิตฺวา อิทานิ นเย อุทฺทิสิตุํ ‘ตตฺถ กตเม’ติอาทิ วุตฺต’’นฺติ (เนตฺติ. อฎฺฐ. ๒) วุตฺตํฯ ‘‘ตตฺถ นยนฺติ สํกิเลเส, โวทาเน จ วิภาคโต ญาเปนฺตีติ  นียนฺติ วา ตานิ เอตฺถ, เอเตหิ วาติ ติอาทินา (เนตฺติ. อฎฺฐ. ๒)  วิตฺถาเรน วจนโตฺถ วุโตฺตฯ -ธาตุยา นนฺทิยาวฎฺฎาทินยานุสาเรน สํกิเลเส, โวทาเน จ อาลมฺพิตฺวา ปวโตฺต ญาณสมฺปยุตฺตจิตฺตุปฺปาโท มุขฺยโตฺถ, นนฺทิยาวฎฺฎาทินยานํ อุปนิสฺสยปจฺจยสตฺติ ผลูปจารโต คหิตา, อิติ-สโทฺท ตํ ผลูปจารโต คหิตสตฺติํ ปรามสิ, ตํสตฺติสหิตา นนฺทิยาวฎฺฎาทินยา อ-ปจฺจยตฺถาฯ</p>


<p>ตณฺหาอวิชฺชาหิ สํกิเลสปกฺขสฺส สุตฺตสฺส, สมถวิปสฺสนาหิ โวทานปกฺขสฺส สุตฺตสฺส จตุสจฺจโยชนมุเขน นยนลกฺขโณ สํวณฺณนาวิเสโส  ฯ ตตฺถ นฺติ ตณฺหา จ อวิชฺชา จ ภวมูลตฺตา สมุทยสจฺจํ, อวเสสา เตภูมกา ธมฺมา ทุกฺขสจฺจํ, สมถวิปสฺสนา มคฺคสจฺจํ, เตน ปตฺตพฺพา อสงฺขตธาตุ นิโรธสจฺจนฺติฯ</p>


<p>ตีหิ อวยเวหิ โลภาทีหิ สํกิเลสปเกฺข, ตีหิ อวยเวหิ อโลภาทีหิ จ โวทานปเกฺข  ปุกฺขโล โสภโนติ  อกุสลมูเลหิ สํกิเลสปกฺขสฺส, กุสลมูเลหิ โวทานปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส ฯ</p>


<p>สีหสฺส ภควโต วิกฺกีฬิตํ เอตฺถ นเยติ  สุภสญฺญาทีหิ วิปลฺลาเสหิ สกลสํกิเลสปกฺขสฺส, สทฺธินฺทฺริยาทีหิ โวทานปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส ฯ</p>


<p>อตฺถนยตฺตยทิสาภาเวน กุสลาทิธมฺมานํ อาโลจนํ ฯ ตสฺส ตสฺส อตฺถนยสฺส โยชนตฺถํ กเตสุ สุตฺตสฺส อตฺถวิสฺสชฺชเนสุ เย โวทานาทโย, สํกิเลสิกา จ ตสฺส ตสฺส นยสฺส ทิสาภูตา ธมฺมา สุตฺตโต นิทฺธาเรตฺวา กถิตา, เตสํ ยถาวุตฺตธมฺมานํ จิเตฺตเนว ‘‘อยํ ปฐมา ทิสา, อยํ ทุติยา ทิสา’’ติอาทินา อาโลจนํ ฯ</p>


<p>ตถา อาโลจิตานํ ธมฺมานํ อตฺถนยตฺตยโยชเน สมานยนโต องฺกุโส วิยาติ  ตสฺส ตสฺส นยสฺส ทิสาภูตานํ กุสลาทิธมฺมานํ สมานยนํ ฯ</p>


<p>ลเญฺชตีติ ฯ โย นโย สุตฺตตฺถํ ลเญฺชติ ปกาเสติ, อิติ ลญฺชนโต ปกาสนโต โส นโย ลญฺชโก นาม, นโย จ โส ลญฺชโก จาติ ฯ นยลญฺชโก ปฐโม นนฺทิยาวโฎฺฎ นาม, นยลญฺชโก ทุติโย ติปุกฺขโล นาม, นยลญฺชโก ตติโย สีหวิกฺกีฬิโต นามาติ โยเชตโพฺพฯ</p>


<p>อุคฺคตานํ วิเสเสน อุคฺคโตติ  ตํ อุตฺตมํฯ ติ ญาตา, มตาติ อโตฺถฯ ‘‘มตา’’ติ วา ปาโฐฯ เสสเมตฺถ วุตฺตนยานุสาเรนปิ สํวณฺณนานุสาเรนปิ ชานิตพฺพนฺติฯ</p>


<p>ยถาวุตฺตนยวิเสสสํวณฺณนาย  ฎีกายํ –</p>

 ปถวีผสฺสาทีนํ กกฺขฬผุสนาทิลกฺขณํ ฯ อยเญฺหตฺถ สเงฺขโป – ยสฺมิํ ภิเนฺน, อิตราโปเห วา จิเตฺตน กเต น ตถา พุทฺธิ, อิทํ  ยถา ฆเฎ, สสมฺภารชเล จ, ตพฺพิปริยาเยน นฺติ –</p>


<p>วจเน  ฆฎกถลอาปชลกทฺทมาทิสงฺขาตํ สมูหาทิํ อุปาทาย โลกสฺส ปุเพฺพ ฆฎกถลอาปชลกทฺทมาทิสเงฺกตสิทฺธา ฆฎกถลอาปชลกทฺทมาทิโวหารมตฺตตา  สเงฺกตวเสน อวิตถตฺตาฯ ปถวีอาทีนํ กกฺขฬาทิลกฺขณํ, ผสฺสาทีนํ ผุสนาทิลกฺขณํ ฯ ‘‘ยทิ เอวํ ฆฎาทิเก อภิเนฺน วา อาปาทิเก วา อนุรูเปน อูนภาเวน อปฺปวตฺตมาเน วา สติ สมฺมุติภาโว โหตุ, ภิเนฺน วา อูเน วา กถํ สมฺมุติภาโว ภเวยฺย, ปถวีผสฺสาทีนมฺปิ ภิชฺชมานตฺตา, กกฺขฬผุสนาทีนญฺจ ปถวีผสฺสาทีหิ อนญฺญตฺตา กถํ ปรมตฺถสภาโว ภเวยฺย, กตเมน สเงฺขเปน อเตฺถน สมฺมุติสภาโว, ปรมตฺถสภาโว จ อเมฺหหิ ชานิตโพฺพ’’ติ วตฺตพฺพภาวโต ติอาทิมาหฯ ตตฺถ ติ เอเตสุ สมฺมุติสภาวปรมตฺถสภาเวสุ  นโย วุจฺจมาโน  อโตฺถ ทฎฺฐโพฺพฯ</p>


<p>ยสฺมิํ ฆฎาทิเก ภิเนฺน สติ ตโต ฆฎาทิโต อิตโร กถลาทิภาโว จิเตฺตน ปุเพฺพ กเตน ยถา เยน กถลาทิโวหาเรน ภวติ, ยสฺมิํ อาปาทิเก สมฺภารชลาทิเก อูนภาเวน ปวตฺตมาเน สติ วา ตโต อาปาทิโต อิตโร กทฺทมาทิภาโว จิเตฺตน ปุเพฺพ กเตน ยถา เยน กทฺทมาทิโวหาเรน ภวติ, ตถา เตน โวหาเรน พุทฺธิ กถลาทิสภาวชานนํ กทฺทมาทิสภาวชานนํ ภวติ, อิทํ อภิเนฺน ฆฎาทิกํ วา ภิเนฺน กถลาทิกํ วา อนูเน อาปาทิกํ วา อูเน กทฺทมาทิกํ วา สพฺพํ สมฺมุติสจฺจํ โหเตฺววฯ ‘‘กทฺทมสฺมิํ ภิเนฺน, กทฺทมสฺมิํ อูเน วา สติ อิตโร สมฺมุติสภาโว’’ติ ปุจฺฉิตพฺพภาวโต ติ วุตฺตํฯ</p>


<p>สมฺมุติสจฺจสภาโว  ตุเมฺหหิ วุโตฺต, อเมฺหหิ จ ญาโต, ‘‘กตโม ปรมตฺถสจฺจสภาโว’’ติ วตฺตพฺพภาวโต นฺติ วุตฺตํฯ ปถวีอาทีนํ กกฺขฬาทิลกฺขณโต อิตรสฺส ผุสนาทิลกฺขณสฺส อสมฺภวโต, ผสฺสาทีนญฺจ ผุสนาทิลกฺขณโต อิตรสฺส กกฺขฬาทิลกฺขณสฺส อสมฺภวโต ปถวีผสฺสาทีนํ ลกฺขฬผุสนาทิลกฺขณํ ปรมตฺถสจฺจํ โหเตฺววาติ อิมสฺมิํ สเงฺขปเตฺถ คหิเต โกจิ วิโรโธ นตฺถีติ อธิปฺปาโยติฯ</p>


<p> ปญฺจ นยา สรูปโต อาจริเยน อุทฺทิฎฺฐา, อเมฺหหิ จ วิญฺญาตา, ‘‘ยานิ ปทานิ อฎฺฐารส มูลปทานิ อุทฺทิฎฺฐานิ, กตมานิ ตานี’’ติ ปุจฺฉิตพฺพตฺตา ตานิ สรูปโต ทเสฺสตุํ ตฺยาทิมาหฯ  ปน ‘‘เอวํ นเยปิ อุทฺทิสิตฺวา อิทานิ มูลปทานิ อุทฺทิสิตุํ ‘ตตฺถ กตมานี’ติอาทิ อารทฺธ’’นฺติ วุตฺตํฯ ตตฺถ กุสลานิ  นว ปทานิ, อกุสลานิ นว ปทานิ อฎฺฐารส มูลปทานีติ ทฎฺฐพฺพานีติ โยชนาฯ มูลนฺติ ปติฎฺฐหนฺติ เอเตหิ นยา, ปติฎฺฐานวิภาคา จาติ  ปทนฺติ ปติฎฺฐหนฺติ เอตฺถ นยา, ปฎฺฐานวิภาคา, อธิคมา จาติ  วุตฺตปฺปการเฎฺฐน มูลานิ จ ตานิ ปทานิ จาติ ฯ กุจฺฉิเต ปาปธเมฺม สลยนฺตีติ  กุเส ราคาทโย ลุนนฺตีติ  กุสา วิย ลุนนฺตีติ  กุเสน ญาเณน ลาตพฺพานิ ปวเตฺตตพฺพานีติ ฯ กุสลานํ ปฎิปกฺขานีติ  อ-สโทฺท เจตฺถ ปฎิปกฺขโตฺถติฯ</p>


<p>ติ คณนปริเจฺฉทโต, ชาติเภทโต จ อุทฺทิฎฺฐานิ, ‘‘กตมานิ ตานี’’ติ ปุจฺฉิตพฺพตฺตา นว ปทานิ อกุสลานิ ปจฺจาสตฺตินฺยาเยน สรูปโต ทเสฺสตุํ ติอาทิ วุตฺตํฯ  ปน –</p>

</p>


<p>วุตฺตํฯ ตตฺถ รูปาทิเก ขเนฺธ ตสติ ปริตสตีติ ฯ อวินฺทิยํ กายทุจฺจริตาทิํ วินฺทตีติ  , วินฺทิยํ กายสุจริตาทิํ น วินฺทตีติ  วิชฺชาย ปฎิปกฺขาติ วา ฯ ลุพฺภนฺติ เตนาติ  ลุพฺภตีติ วา  ลุพฺภนํ วา ปิ เอเสว นโยฯ อสุเภ รูปกฺขนฺธาทิเก ‘‘สุภ’’นฺติ ปวตฺตา สญฺญา ฯ ทุกฺขทุกฺขาทิเก ‘‘สุข’’นฺติ ปวตฺตา สญฺญา ฯ อนิเจฺจ สงฺขารธเมฺม ‘‘นิจฺจ’’นฺติ ปวตฺตา สญฺญา ฯ อนตฺตสภาเวสุ จกฺขาทีสุ ขเนฺธสุ ‘‘อตฺตา’’ติ ปวตฺตา สญฺญา ติ เยสุ ปเทสุ สโพฺพ อกุสลปโกฺข สงฺคหํ สโมสรณํ คจฺฉติ, ตานิ ปทานิ อกุสลานีติ โยชนาฯ  คณนํฯ  สมาโรปนํฯ</p>


<p>ปจฺจนีกธเมฺม อุทฺธจฺจาทิเก นีวรเณ สเมติ วูปสเมติ ตทงฺควิกฺขมฺภนวเสนาติ ฯ สงฺขาเร อนิจฺจาทีหิ วิวิเธหิ อากาเรหิ ปสฺสตีติ ฯ โลภสฺส ปฎิปโกฺข ฯ โทสสฺส ปฎิปโกฺข ฯ โมหสฺส ปฎิปโกฺข ฯ เอตฺถาปิ -สโทฺท ปฎิปกฺขโตฺถ, น อภาวตฺถาทิโกติ อธิปฺปาโยฯ อสุเภ รูปกฺขนฺธาทิเก, จกฺขาทิมฺหิ วา ‘‘อสุภ’’นฺติ ปวตฺตา สญฺญาปธานจิตฺตุปฺปาทา  วิเสสโต กายานุปสฺสนาสติปฎฺฐานํ ฯ ทุกฺขทุกฺขตาทีสุ ‘‘ทุกฺข’’นฺติ ปวตฺตา สญฺญาปธานจิตฺตุปฺปาทา  วิเสสโต เวทนานุปสฺสนาสติปฎฺฐานํฯ อนิเจฺจ ขนฺธาทิเก วิปริณามธเมฺม ‘‘อนิจฺจ’’นฺติ ปวตฺตา สญฺญาปธานจิตฺตุปฺปาทา  วิเสสโต จิตฺตานุปสฺสนาสติปฎฺฐานํฯ อนตฺตสภาเว ขเนฺธ, จกฺขาทิมฺหิ วา ‘‘อนตฺตา’’ติ ปวตฺตา สญฺญาปธานจิตฺตุปฺปาทา  วิเสสโต ธมฺมานุปสฺสนาสติปธานํฯ ปญฺญาสติสีเสน หิ ปวตฺตา อยํ เทสนาฯ เตน วุตฺตํ ภควตา ‘‘กถญฺจ, ภิกฺขเว, สติพลํ ทฎฺฐพฺพํ? จตูสุ สติปฎฺฐาเนสุ, เอตฺถ สติพลํ ทฎฺฐพฺพ’’นฺติฯ ติ เยสุ ปเทสุ สโพฺพ กุสลปโกฺข สงฺคหํ สโมสรณํ คจฺฉติ, ตานิ ปทานิ กุสลานีติ โยชนาฯ</p>


<p>นฺติ อุทฺธํ ทานํ รกฺขณํ อุทฺทานํ, สงฺคหวจนนฺติ อโตฺถฯ อุทฺทาเน อวุเตฺต สติ เหฎฺฐา วุตฺตสฺส อตฺถสฺส วิปฺปกิณฺณภาโว ทิโนฺน วิย ภเวยฺย, ตสฺมา วิปฺปกิณฺณภาวสฺส นิวารณตฺถํ อุทฺทานนฺติ อธิปฺปาโยฯ ติ สุภสุขนิจฺจอตฺตสญฺญาฯ กิเลสา ภวนฺติ เอตฺถ นวปเทสูติ  กิเลสานํ ภูมีติ  กิเลสปวตฺตนฎฺฐานานิ นว ปทานีติ วุตฺตํ โหติฯ</p>


<p>  ติ อสุภทุกฺขอนิจฺจอนตฺตสญฺญาฯ ติ สทฺธาทีนํ วิมุตฺติปริปาจนินฺทฺริยานํ ภูมี ปวตฺตนฎฺฐานานิ สโมสรณฎฺฐานานิฯ</p>


<p> กุสลปเทหิ กุสลปกฺขา  โยชียนฺติ,  อกุสลปเทหิ อกุสลปกฺขา  โยชียนฺติฯ นวหิ กุสลปเทหิ สห กุสลปกฺขา  ยุชฺชนฺตา ภวนฺติ, นวหิ อกุสลปเทหิ สห อกุสลปกฺขา  ยุชฺชนฺตา ภวนฺตีติ อุเทฺทสวาเร วุตฺตาวเสโส สํวณฺณนานุสาเรน วิชานิตโพฺพฯ</p>

</p>

</p>





