<h1>๕๖. ยสวโคฺค</h1>
<h3>๑. ยสเตฺถรอปทานํ</h3>
<ol>
<li>
‘‘มหาสมุทฺทํ  
  
โอคฺคยฺห, ภวนํ เม สุนิมฺมิตํ;  
  
สุนิมฺมิตา โปกฺขรณี, จกฺกวากูปกูชิตาฯ  
</li>
  
<li>
‘‘มนฺทารเกหิ สญฺฉนฺนา, ปทุมุปฺปลเกหิ จ;  
  
นที จ สนฺทเต ตตฺถ, สุปติตฺถา มโนรมาฯ  
</li>
  
<li>
‘‘มจฺฉกจฺฉปสญฺฉนฺนา, นานาทิชสโมตฺถฎา  
นานามิคสโมตฺถฎา (สฺยา.)  
;  
  
มยูรโกญฺจาภิรุทา, โกกิลาทีหิ วคฺคุหิฯ  
</li>
  
<li>
‘‘ปาเรวตา รวิหํสา, จกฺกวากา นทีจรา;  
  
ติตฺติรา สาฬิกา เจตฺถ, ปาวกา  
สมฺพกา (ก.)  
ชีวํชีวกาฯ  
</li>
  
<li>
‘‘หํสาโกญฺจาภินทิตา, โกสิยา ปิงฺคลา  
ปิงฺคลี (สี.), สิงฺคลี, สิงฺฆลี (ก.)  
พหู;  
  
สตฺตรตนสมฺปนฺนา, มณิมุตฺตปวาฬิกาฯ  
</li>
  
<li>
‘‘สเพฺพ โสณฺณมยา รุกฺขา, นานาขนฺธสเมริตา;  
  
อุโชฺชเตนฺติ ทิวารตฺติํ, ภวนํ สพฺพกาลิกํฯ  
</li>
  
<li>
‘‘สฎฺฐิตุริยสหสฺสานิ, สายํ ปาโต ปวชฺชเร;  
  
โสฬสิตฺถิสหสฺสานิ, ปริวาเรนฺติ มํ สทาฯ  
</li>
  
<li>
‘‘อภินิกฺขมฺม ภวนา, สุเมธํ โลกนายกํ;  
  
ปสนฺนจิโตฺต สุมโน, วนฺทยิํ ตํ  
สพฺพทสฺสิํ (ก.)  
มหายสํฯ  
</li>
  
<li>
‘‘สมฺพุทฺธํ อภิวาเทตฺวา, สสงฺฆํ ตํ นิมนฺตยิํ;  
  
อธิวาเสสิ โส ธีโร, สุเมโธ โลกนายโกฯ  
</li>
  
<li>
‘‘มม ธมฺมกถํ กตฺวา, อุโยฺยเชสิ มหามุนิ;  
  
สมฺพุทฺธํ อภิวาเทตฺวา, ภวนํ เม อุปาคมิํฯ  
</li>
  
<li>
‘‘อามนฺตยิํ ปริชนํ, สเพฺพ สนฺนิปตุํ ตทา;  
  
‘ปุพฺพณฺหสมยํ พุโทฺธ, ภวนํ อาคมิสฺสติ’ฯ  
</li>
  
<li>
‘‘‘ลาภา  
อมฺหํ สุลทฺธา โน, เย วสาม ตวนฺติเก;  
  
มยมฺปิ พุทฺธเสฎฺฐสฺส, ปูชยิสฺสาม สตฺถุโน’ฯ  
</li>
  
<li>
‘‘อนฺนํ  
ปานํ ปฎฺฐเปตฺวา, กาลํ อาโรจยิํ อหํ;  
  
วสีสตสหเสฺสหิ, อุเปสิ โลกนายโกฯ  
</li>
  
<li>
‘‘ปญฺจงฺคิเกหิ ตุริเยหิ, ปจฺจุคฺคมมกาสหํ;  
  
สพฺพโสณฺณมเย ปีเฐ, นิสีทิ ปุริสุตฺตโมฯ  
</li>
  
<li>
‘‘อุปริจฺฉทนํ อาสิ, สพฺพโสณฺณมยํ ตทา;  
  
พีชนีโย ปวายนฺติ, ภิกฺขุสงฺฆํ อนุตฺตรํฯ  
</li>
  
<li>
‘‘ปหูเตนนฺนปาเนน, ภิกฺขุสงฺฆํ อตปฺปยิํ;  
  
ปเจฺจกทุสฺสยุคเล, ภิกฺขุสงฺฆสฺสทาสหํฯ  
</li>
  
<li>
‘‘ยํ วเทติ สุเมโธ โส, อาหุตีนํ ปฎิคฺคโห;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย มํ อเนฺนน ปาเนน, สเพฺพ อิเม จ ตปฺปยิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อฎฺฐารเส กปฺปสเต, เทวโลเก รมิสฺสติ;  
  
สหสฺสกฺขตฺตุํ ราชายํ, จกฺกวตฺตี ภวิสฺสติฯ  
</li>
  
<li>
‘‘‘อุปคจฺฉติ ยํ โยนิํ, เทวตฺตํ อถ มานุสํ;  
  
สพฺพโสณฺณมยํ ตสฺส, ฉทนํ ธารยิสฺสติฯ  
</li>
  
<li>
‘‘‘ติํสกปฺปสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘‘ภิกฺขุสเงฺฆ นิสีทิตฺวา, สีหนาทํ นทิสฺสติ’;  
  
จิตเก ฉตฺตํ ธาเรนฺติ, เหฎฺฐา ฉตฺตมฺหิ ฑยฺหถฯ  
</li>
  
<li>
‘‘สามญฺญํ เม อนุปฺปตฺตํ, กิเลสา ฌาปิตา มยา;  
  
มณฺฑเป รุกฺขมูเล วา, สนฺตาโส เม น วิชฺชติฯ  
</li>
  
<li>
‘‘ติํสกปฺปสหสฺสมฺหิ, ยํ ทานมททิํ ตทา;  
  
ทุคฺคติํ นาภิชานามิ, สพฺพทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ยโส เถโร อิมา คาถาโย อภาสิตฺถาติฯ
</ol></p>

</p>


<h3>๒. นทีกสฺสปเตฺถรอปทานํ</h3>
<ol>
<li>
‘‘ปทุมุตฺตรสฺส ภควโต, โลกเชฎฺฐสฺส ตาทิโน;  
  
ปิณฺฑจารํ จรนฺตสฺส, วารโต อุตฺตมํ ยสํ;  
  
อคฺคผลํ คเหตฺวาน, อทาสิํ สตฺถุโน อหํฯ  
</li>
  
<li>
‘‘เตน กเมฺมน เทวิโนฺท, โลกเชโฎฺฐ นราสโภ;  
  
สมฺปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘สตสหสฺสิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, อคฺคทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา นทีกสฺสโป เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๓. คยากสฺสปเตฺถรอปทานํ</h3>
<ol>
<li>
‘‘อชินจมฺมวโตฺถหํ  
  
อชินวตฺตํ นิวโตฺตหํ (สี.)  
, ขาริภารธโร ตทา;  
  
ขาริกํ หารยิตฺวาน, โกลํ อหาสิ อสฺสมํฯ  
</li>
  
<li>
‘‘ภควา ตมฺหิ สมเย, เอโก อทุติโย ชิโน;  
  
มมสฺสมํ อุปาคจฺฉิ, โชเตโนฺต สพฺพกาลิกํฯ  
</li>
  
<li>
‘‘สกํ จิตฺตํ ปสาเทตฺวา, อภิวาเทตฺวาน สุพฺพตํ;  
  
อุโภ หเตฺถหิ ปคฺคยฺห, โกลํ พุทฺธสฺสทาสหํฯ  
</li>
  
<li>
‘‘เอกติํเส  
อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, โกลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา คยากสฺสโป เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. กิมิลเตฺถรอปทานํ</h3>
<ol>
<li>
‘‘นิพฺพุเต กกุสนฺธมฺหิ, พฺราหฺมณมฺหิ วุสีมติ;  
  
คเหตฺวา สลลํ มาลํ, มณฺฑปํ การยิํ อหํฯ  
</li>
  
<li>
‘‘ตาวติํสํ คโต สโนฺต, ลภิมฺห  
ลภามิ (ก.)  
พฺยมฺหมุตฺตมํ;  
  
อเญฺญ เทเวติโรจามิ, ปุญฺญกมฺมสฺสิทํ ผลํฯ  
</li>
  
<li>
‘‘ทิวา วา ยทิ วา รตฺติํ, จงฺกมโนฺต ฐิโต จหํ;  
  
ฉโนฺน สลลปุเปฺผหิ, ปุญฺญกมฺมสฺสิทํ ผลํฯ  
</li>
  
<li>
‘‘อิมสฺมิํเยว กปฺปมฺหิ, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กิมิโล  
กิมฺพิโล (สี.)  
เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. วชฺชีปุตฺตเตฺถรอปทานํ</h3>
<ol>
<li>
‘‘สหสฺสรํสี ภควา, สยมฺภู อปราชิโต;  
  
วิเวกา วุฎฺฐหิตฺวาน, โคจรายาภินิกฺขมิฯ  
</li>
  
<li>
‘‘ผลหโตฺถ  
อหํ ทิสฺวา, อุปคจฺฉิํ นราสภํ;  
  
ปสนฺนจิโตฺต สุมโน, สวณฺฎํ อททิํ ผลํฯ  
</li>
  
<li>
‘‘จตุนฺนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา วชฺชีปุโตฺต เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๖. อุตฺตรเตฺถรอปทานํ</h3>
<ol>
<li>
‘‘สุเมโธ นาม สมฺพุโทฺธ, พาตฺติํสวรลกฺขโณ;  
  
วิเวกกาโม ภควา, หิมวนฺตมุปาคมิฯ  
</li>
  
<li>
‘‘อโชฺฌคาเหตฺวา หิมวนฺตํ, อโคฺค การุณิโก มุนิ;  
  
ปลฺลงฺกํ อาภุชิตฺวาน, นิสีทิ ปุริสุตฺตโมฯ  
</li>
  
<li>
‘‘วิชฺชธโร  
ตทา อาสิํ, อนฺตลิกฺขจโร อหํ;  
  
ติสูลํ สุคตํ คยฺห, คจฺฉามิ อมฺพเร ตทาฯ  
</li>
  
<li>
‘‘ปพฺพตเคฺค ยถา อคฺคิ, ปุณฺณมาเยว จนฺทิมา;  
  
วนํ โอภาสเต พุโทฺธ, สาลราชาว ผุลฺลิโตฯ  
</li>
  
<li>
‘‘วนคฺคา นิกฺขมิตฺวาน, พุทฺธรํสีภิธาวเร  
พุทฺธรํสี วิธาวเร (สี. ก.)  
;  
  
นฬคฺคิวณฺณสงฺกาสา  
นฬคฺคิว นสงฺกาสํ (สี.)  
, ทิสฺวา จิตฺตํ ปสาทยิํฯ  
</li>
  
<li>
‘‘วิจินํ อทฺทสํ ปุปฺผํ, กณิการํ เทวคนฺธิกํ;  
  
ตีณิ ปุปฺผานิ อาทาย, พุทฺธเสฎฺฐมปูชยิํฯ  
</li>
  
<li>
‘‘พุทฺธสฺส อานุภาเวน, ตีณิ ปุปฺผานิ เม ตทา;  
  
อุทฺธํ วณฺฎา อโธปตฺตา, ฉายํ กุพฺพนฺติ สตฺถุโนฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, กณิการีติ  
กณิกาโรติ (สี.)  
ญายติ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</li>
  
<li>
‘‘สหสฺสกณฺฑํ  
สตเภณฺฑุ, ธชาลุ หริตามยํ;  
  
สตสหสฺสนิยฺยูหา  
สตสหสฺสานิ พฺยูหานิ (สี.)  
, พฺยเมฺห ปาตุภวิํสุ  
ปาตุรหํสุ (สี.), ปาตุรหิํสุ (ก.)  
เมฯ  
</li>
  
<li>
‘‘โสณฺณมยา มณิมยา, โลหิตงฺกมยาปิ จ;  
  
ผลิกาปิ จ ปลฺลงฺกา, เยนิจฺฉกา ยทิจฺฉกาฯ  
</li>
  
<li>
‘‘มหารหญฺจ สยนํ, ตูลิกา วิกตียุตํ;  
  
อุทฺธโลมิญฺจ เอกนฺตํ, พิโมฺพหนสมายุตํฯ  
</li>
  
<li>
‘‘ภวนา นิกฺขมิตฺวาน, จรโนฺต เทวจาริกํ;  
  
ยถา อิจฺฉามิ  
ยถา คจฺฉามิ (สี.)  
คมนํ, เทวสงฺฆปุรกฺขโตฯ  
</li>
  
<li>
‘‘ปุปฺผสฺส เหฎฺฐา ติฎฺฐามิ, อุปริจฺฉทนํ มม;  
  
สมนฺตา โยชนสตํ, กณิกาเรหิ ฉาทิตํฯ  
</li>
  
<li>
‘‘สฎฺฐิตุริยสหสฺสานิ  
, สายปาตํ อุปฎฺฐหุํ;  
  
ปริวาเรนฺติ มํ นิจฺจํ, รตฺตินฺทิวมตนฺทิตาฯ  
</li>
  
<li>
‘‘ตตฺถ นเจฺจหิ คีเตหิ, ตาเลหิ วาทิเตหิ จ;  
  
รมามิ ขิฑฺฑา รติยา, โมทามิ กามกามหํฯ  
</li>
  
<li>
‘‘ตตฺถ ภุตฺวา ปิวิตฺวา จ, โมทามิ ติทเส ตทา;  
  
นารีคเณหิ สหิโต, โมทามิ พฺยมฺหมุตฺตเมฯ  
</li>
  
<li>
‘‘สตานํ ปญฺจกฺขตฺตุญฺจ, เทวรชฺชมการยิํ;  
  
สตานํ ตีณิกฺขตฺตุญฺจ, จกฺกวตฺตี อโหสหํ;  
</li>
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘ภเว ภเว สํสรโนฺต, มหาโภคํ ลภามหํ;  
  
โภเค เม อูนตา นตฺถิ, พุทฺธปูชายิทํ ผลํฯ  
</li>
  
<li>
‘‘ทุเว ภเว สํสรามิ, เทวเตฺต อถ มานุเส;  
  
อญฺญํ คติํ น ชานามิ, พุทฺธปูชายิทํ ผลํฯ  
</li>
  
<li>
‘‘ทุเว กุเล ปชายามิ  
ยตฺถ ปจฺฉา ปชายามิ (สี.)  
, ขตฺติเย จาปิ พฺราหฺมเณ;  
  
นีเจ กุเล น ชายามิ, พุทฺธปูชายิทํ ผลํฯ  
</li>
  
<li>
‘‘หตฺถิยานํ อสฺสยานํ, สิวิกํ สนฺทมานิกํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘ทาสีคณํ ทาสคณํ, นาริโย สมลงฺกตา;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘โกเสยฺยกมฺพลิยานิ, โขมกปฺปาสิกานิ จ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘นววตฺถํ  
นวผลํ, นวคฺครสโภชนํ;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘อิมํ ขาท อิมํ ภุญฺช, อิมมฺหิ สยเน สย;  
  
ลภามิ สพฺพเมเวตํ, พุทฺธปูชายิทํ ผลํฯ  
</li>
  
<li>
‘‘สพฺพตฺถ ปูชิโต โหมิ, ยโส อจฺจุคฺคโต มม;  
  
มหาปโกฺข  
มเหสโกฺข (ก.)  
สทา โหมิ, อเภชฺชปริโส สทา;  
  
ญาตีนํ อุตฺตโม โหมิ, พุทฺธปูชายิทํ ผลํฯ  
</li>
  
<li>
‘‘สีตํ  
อุณฺหํ น ชานามิ, ปริฬาโห น วิชฺชติ;  
  
อโถ เจตสิกํ ทุกฺขํ, หทเย เม น วิชฺชติฯ  
</li>
  
<li>
‘‘สุวณฺณวโณฺณ หุตฺวาน, สํสรามิ ภวาภเว;  
  
เววณฺณิยํ น ชานามิ, พุทฺธปูชายิทํ ผลํฯ  
</li>
  
<li>
‘‘เทวโลกา จวิตฺวาน, สุกฺกมูเลน โจทิโต;  
  
สาวตฺถิยํ ปุเร ชาโต, มหาสาเลสุ อฑฺฒเกฯ  
</li>
  
<li>
‘‘ปญฺจ กามคุเณ หิตฺวา, ปพฺพชิํ อนคาริยํ;  
  
ชาติยา สตฺตวโสฺสหํ, อรหตฺตมปาปุณิํฯ  
</li>
  
<li>
‘‘อุปสมฺปทายี พุโทฺธ, คุณมญฺญาย จกฺขุมา;  
  
ตรุโณ ปูชนีโยหํ, พุทฺธปูชายิทํ ผลํฯ  
</li>
  
<li>
‘‘ทิพฺพจกฺขุวิสุทฺธํ เม, สมาธิกุสโล อหํ;  
  
อภิญฺญาปารมิปฺปโตฺต, พุทฺธปูชายิทํ ผลํฯ  
</li>
  
<li>
‘‘ปฎิสมฺภิทา อนุปฺปโตฺต, อิทฺธิปาเทสุ โกวิโท;  
  
ธเมฺมสุ ปารมิปฺปโตฺต, พุทฺธปูชายิทํ ผลํฯ  
</li>
  
<li>
‘‘ติํสกปฺปสหสฺสมฺหิ, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อุตฺตโร เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๗. อปรอุตฺตรเตฺถรอปทานํ</h3>
<ol>
<li>
‘‘นิพฺพุเต  
โลกนาถมฺหิ, สิทฺธเตฺถ โลกนายเก;  
  
มม ญาตี สมาเนตฺวา, ธาตุปูชํ อกาสหํฯ  
</li>
  
<li>
‘‘จตุนฺนวุติโต กเปฺป, ยํ ธาตุมภิปูชยิํ;  
  
ทุคฺคติํ นาภิชานามิ, ธาตุปูชายิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อปรอุตฺตรเตฺถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. ภทฺทชิเตฺถรอปทานํ</h3>
<ol>
<li>
‘‘โอคยฺห ยํ โปกฺขรณิํ, นานากุญฺชรเสวิตํ;  
  
อุทฺธรามิ ภิสํ ตตฺถ, ฆาสเหตุ อหํ ตทาฯ  
</li>
  
<li>
‘‘ภควา ตมฺหิ สมเย, ปทุมุตฺตรสวฺหโย;  
  
รตฺตมฺพรธโร พุโทฺธ, คจฺฉเต อนิลญฺชเสฯ  
</li>
  
<li>
‘‘ธุนโนฺต ปํสุกูลานิ, สทฺทํ อโสฺสสหํ ตทา;  
  
อุทฺธํ นิชฺฌายมาโนหํ, อทฺทสํ โลกนายกํฯ  
</li>
  
<li>
‘‘ตเตฺถว ฐิตโก สโนฺต, อายาจิํ โลกนายกํ;  
  
มธุํ ภิเสหิ สหิตํ, ขีรํ สปฺปิํ มุฬาลิกํ  
มธุํ ภิเสหิ ปจติ, ขีรสปฺปิ มุลาลิภิ (ก.) ภิสทายกเตฺถราปทาเนปิ  
ฯ  
</li>
  
<li>
‘‘ปฎิคฺคณฺหาตุ เม พุโทฺธ, อนุกมฺปาย จกฺขุมา;  
  
ตโต การุณิโก สตฺถา, โอโรหิตฺวา มหายโสฯ  
</li>
  
<li>
‘‘ปฎิคฺคณฺหิ มม ภิกฺขํ, อนุกมฺปาย จกฺขุมา;  
  
ปฎิคฺคเหตฺวา สมฺพุโทฺธ, อกา เม อนุโมทนํฯ  
</li>
  
<li>
‘‘‘สุขี โหตุ มหาปุญฺญ, คติ ตุยฺหํ สมิชฺฌตุ;  
  
อิมินา ภิสทาเนน, ลภสฺสุ วิปุลํ สุขํ’ฯ  
</li>
  
<li>
‘‘อิทํ  
วตฺวาน สมฺพุโทฺธ, ชลชุตฺตมนามโก;  
  
ภิกฺขมาทาย สมฺพุโทฺธ, อากาเสนาคมา ชิโนฯ  
</li>
  
<li>
‘‘ตโต ภิสํ คเหตฺวาน, อคจฺฉิํ มม อสฺสมํ;  
  
ภิสํ รุเกฺข ลเคฺคตฺวาน, มม ทานํ อนุสฺสริํฯ  
</li>
  
<li>
‘‘มหาวาโต  
อุฎฺฐหิตฺวา, สญฺจาเลสิ วนํ ตทา;  
  
อากาโส อภินาทิตฺถ, อสนี จ ผลี ตทาฯ  
</li>
  
<li>
‘‘ตโต เม อสนีปาโต, มตฺถเก นิปตี ตทา;  
  
โสหํ นิสินฺนโก สโนฺต, ตตฺถ กาลงฺกโต อหํฯ  
</li>
  
<li>
‘‘ปุญฺญกเมฺมน สญฺญุโตฺต, ตุสิตํ อุปปชฺชหํ;  
  
กเฬวรํ เม ปติตํ, เทวโลเก รมามหํฯ  
</li>
  
<li>
‘‘ฉฬสีติสหสฺสานิ, นาริโย สมลงฺกตา;  
  
สายํ ปาตํ อุปฎฺฐนฺติ, ภิสทานสฺสิทํ ผลํฯ  
</li>
  
<li>
‘‘มนุสฺสโยนิมาคนฺตฺวา, สุขิโต โหมหํ ตทา;  
  
โภคา เม อูนตา นตฺถิ, ภิสทานสฺสิทํ ผลํฯ  
</li>
  
<li>
‘‘อนุกมฺปิตโก เตน, เทวเทเวน ตาทินา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘สตสหสฺสิโต กเปฺป, ยํ ภิสํ อททิํ ตทา;  
  
ทุคฺคติํ นาภิชานามิ, ภิสทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ภทฺทชิเตฺถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. สิวกเตฺถรอปทานํ</h3>
<ol>
<li>
‘‘เอสนาย จรนฺตสฺส, วิปสฺสิสฺส มเหสิโน;  
  
ริตฺตกํ ปตฺตํ ทิสฺวาน, กุมฺมาสํ ปูรยิํ อหํฯ  
</li>
  
<li>
‘‘เอกนวุติโต กเปฺป, ยํ ภิกฺขมททิํ ตทา;  
  
ทุคฺคติํ นาภิชานามิ, กุมฺมาสสฺส อิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สิวกเตฺถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. อุปวานเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพธมฺมาน ปารคู;  
  
ชลิตฺวา อคฺคิกฺขโนฺธว, สมฺพุโทฺธ ปรินิพฺพุโตฯ  
</li>
  
<li>
‘‘มหาชนา สมาคมฺม, ปูชยิตฺวา ตถาคตํ;  
  
จิตํ กตฺวาน สุคตํ, สรีรํ อภิโรปยุํฯ  
</li>
  
<li>
‘‘สรีรกิจฺจํ กตฺวาน, ธาตุํ ตตฺถ สมานยุํ;  
  
สเทวมนุสฺสา สเพฺพ, พุทฺธถูปํ อกํสุ เตฯ  
</li>
  
<li>
‘‘ปฐมา กญฺจนมยา, ทุติยา จ มณิมยา;  
  
ตติยา รูปิยมยา, จตุตฺถี ผลิกามยาฯ  
</li>
  
<li>
‘‘ตตฺถ ปญฺจมิกา เจว  
ตตฺถ ปญฺจมิกา เจติ (สี.)  
, โลหิตงฺกมยา อหุ;  
  
ฉฎฺฐา มสารคลฺลสฺส, สพฺพํ รตนมยูปริฯ  
</li>
  
<li>
‘‘ชงฺฆา มณิมยา อาสิ, เวทิกา รตนามยา;  
  
สพฺพโสณฺณมโย ถูโป, อุทฺธํ โยชนมุคฺคโตฯ  
</li>
  
<li>
‘‘เทวา ตตฺถ สมาคนฺตฺวา, เอกโต มนฺตยุํ ตทา;  
  
‘มยมฺปิ ถูปํ กสฺสาม, โลกนาถสฺส ตาทิโนฯ  
</li>
  
<li>
‘‘‘ธาตุ อาเวณิกา นตฺถิ, สรีรํ เอกปิณฺฑิตํ;  
  
อิมมฺหิ พุทฺธถูปมฺหิ, กสฺสาม กญฺจุกํ มยํ’ฯ  
</li>
  
<li>
‘‘เทวา สตฺตหิ รเตฺนหิ, อญฺญํ วเฑฺฒสุํ โยชนํ;  
  
ถูโป ทฺวิโยชนุเพฺพโธ, ติมิรํ พฺยปหนฺติ โสฯ  
</li>
  
<li>
‘‘นาคา ตตฺถ สมาคนฺตฺวา, เอกโต มนฺตยุํ ตทา;  
  
‘มนุสฺสา เจว เทวา จ, พุทฺธถูปํ อกํสุ เตฯ  
</li>
  
<li>
‘‘‘มา  
โน ปมตฺตา อสฺสุมฺห, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโน’ฯ  
</li>
  
<li>
‘‘อินฺทนีลํ  
มหานีลํ, อโถ โชติรสํ มณิํ;  
  
เอกโต สนฺนิปาเตตฺวา, พุทฺธถูปํ อฉาทยุํฯ  
</li>
  
<li>
‘‘สพฺพํ มณิมยํ อาสิ, ยาวตา  
ตาวตา (ก.)  
พุทฺธเจติยํ;  
  
ติโยชนสมุเพฺพธํ, อาโลกกรณํ ตทาฯ  
</li>
  
<li>
‘‘ครุฬา จ สมาคนฺตฺวา, เอกโต มนฺตยุํ ตทา;  
  
‘มนุสฺสา เทวนาคา จ, พุทฺธปูชํ อกํสุ เตฯ  
</li>
  
<li>
‘‘‘มา โน ปมตฺตา อสฺสุมฺห, อปฺปมตฺตา สเทวกา;  
  
มยมฺปิ ถูปํ กสฺสาม, โลกนาถสฺส ตาทิโน’ฯ  
</li>
  
<li>
‘‘สพฺพํ มณิมยํ ถูปํ, อกรุํ เต จ กญฺจุกํ;  
  
โยชนํ เตปิ วเฑฺฒสุํ, อายตํ พุทฺธเจติยํฯ  
</li>
  
<li>
‘‘จตุโยชนมุเพฺพโธ, พุทฺธถูโป วิโรจติ;  
  
โอภาเสติ ทิสา สพฺพา, สตรํสีว อุคฺคโตฯ  
</li>
  
<li>
‘‘กุมฺภณฺฑา จ สมาคนฺตฺวา, เอกโต มนฺตยุํ ตทา;  
  
‘มนุสฺสา เจว เทวา จ, นาคา จ ครุฬา ตถาฯ  
</li>
  
<li>
‘‘‘ปเจฺจกํ พุทฺธเสฎฺฐสฺส, อกํสุ ถูปมุตฺตมํ;  
  
มา โน ปมตฺตา อสฺสุมฺห, อปฺปมตฺตา สเทวกาฯ  
</li>
  
<li>
‘‘‘มยมฺปิ ถูปํ กสฺสาม, โลกนาถสฺส ตาทิโน;  
  
รตเนหิ ฉาเทสฺสาม, อายตํ พุทฺธเจติยํ’ฯ  
</li>
  
<li>
‘‘โยชนํ เตปิ วเฑฺฒสุํ, อายตํ พุทฺธเจติยํ;  
  
ปญฺจโยชนมุเพฺพโธ, ถูโป โอภาสเต ตทาฯ  
</li>
  
<li>
‘‘ยกฺขา ตตฺถ สมาคนฺตฺวา, เอกโต มนฺตยุํ ตทา;  
  
‘มนุสฺสา เทวนาคา จ, ครุฬา จ กุมฺภณฺฑกาฯ  
</li>
  
<li>
‘‘‘ปเจฺจกํ พุทฺธเสฎฺฐสฺส, อกํสุ ถูปมุตฺตมํ;  
  
มา โน ปมตฺตา อสฺสุมฺห, อปฺปมตฺตา สเทวกาฯ  
</li>
  
<li>
‘‘‘มยมฺปิ  
ถูปํ กสฺสาม, โลกนาถสฺส ตาทิโน;  
  
ผลิกา ฉาทยิสฺสาม, อายตํ พุทฺธเจติยํ’ฯ  
</li>
  
<li>
‘‘โยชนํ เตปิ วเฑฺฒสุํ, อายตํ พุทฺธเจติยํ;  
  
ฉโยชนิกมุเพฺพโธ, ถูโป โอภาสเต ตทาฯ  
</li>
  
<li>
‘‘คนฺธพฺพา จ สมาคนฺตฺวา, เอกโต มนฺตยุํ ตทา;  
  
‘มนุชา เทวตา นาคา, กุมฺภณฺฑา ครุฬา ตถา  
กุมฺภณฺฑา จ ยกฺขา ตถา (สี.)  
ฯ  
</li>
  
<li>
‘‘‘สเพฺพ อกํสุ พุทฺธถูปํ, มยเมตฺถ อการกา;  
  
มยมฺปิ ถูปํ กสฺสาม, โลกนาถสฺส ตาทิโน’ฯ  
</li>
  
<li>
‘‘เวทิโย  
สตฺต กตฺวาน, ธชํ ฉตฺตํ อกํสุ เต;  
  
สพฺพโสณฺณมยํ ถูปํ, คนฺธพฺพา การยุํ ตทาฯ  
</li>
  
<li>
‘‘สตฺตโยชนมุเพฺพโธ, ถูโป โอภาสเต ตทา;  
  
รตฺตินฺทิวา น ญายนฺติ, อาโลโก โหติ สพฺพทาฯ  
</li>
  
<li>
‘‘อภิโภนฺติ น ตสฺสาภา, จนฺทสูรา สตารกา;  
  
สมนฺตา โยชนสเต, ปทีโปปิ น ปชฺชลิฯ  
</li>
  
<li>
‘‘เตน กาเลน เย เกจิ, ถูปํ ปูเชนฺติ มานุสา;  
  
น เต ถูปํ อารุหนฺติ, อมฺพเร อุกฺขิปนฺติ เตฯ  
</li>
  
<li>
‘‘เทเวหิ ฐปิโต ยโกฺข, อภิสมฺมตนามโก;  
  
ธชํ วา ปุปฺผทามํ วา, อภิโรเปติ อุตฺตริํฯ  
</li>
  
<li>
‘‘น เต ปสฺสนฺติ ตํ ยกฺขํ, ทามํ ปสฺสนฺติ คจฺฉโต;  
  
เอวํ ปสฺสิตฺวา คจฺฉนฺตา, สเพฺพ คจฺฉนฺติ สุคฺคติํฯ  
</li>
  
<li>
‘‘วิรุทฺธา เย ปาวจเน, ปสนฺนา เย จ สาสเน;  
  
ปาฎิหีรํ ทฎฺฐุกามา, ถูปํ ปูเชนฺติ มานุสาฯ  
</li>
  
<li>
‘‘นคเร หํสวติยา, อโหสิํ ภตโก ตทา;  
  
อาโมทิตํ ชนํ ทิสฺวา, เอวํ จิเนฺตสหํ ตทาฯ  
</li>
  
<li>
‘‘‘อุฬาโร ภควา เนโส, ยสฺส ธาตุฆเร ทิสํ;  
  
อิมา จ ชนตา ตุฎฺฐา, การํ กุพฺพํ น ตปฺปเรฯ  
</li>
  
<li>
‘‘‘อหมฺปิ  
การํ กสฺสามิ, โลกนาถสฺส ตาทิโน;  
  
ตสฺส ธเมฺมสุ ทายาโท, ภวิสฺสามิ อนาคเต’ฯ  
</li>
  
<li>
‘‘สุโธตํ รชเกนาหํ, อุตฺตเรยฺยํ ปฎํ มม;  
  
เวฬเคฺค อาลเคฺคตฺวาน, ธชํ อุกฺขิปิมมฺพเรฯ  
</li>
  
<li>
‘‘อภิสมฺมตโก คยฺห, อมฺพเร หาสิ เม ธชํ;  
  
วาเตริตํ ธชํ ทิสฺวา, ภิโยฺย หาสํ ชเนสหํฯ  
</li>
  
<li>
‘‘ตตฺถ จิตฺตํ ปสาเทตฺวา, สมณํ อุปสงฺกมิํ;  
  
ตํ ภิกฺขุํ อภิวาเทตฺวา, วิปากํ ปุจฺฉหํ ธเชฯ  
</li>
  
<li>
‘‘โส เม กเถสิ อานนฺที, ปีติสญฺชนนํ มม;  
  
‘ตสฺส ธชสฺส วิปากํ, อนุโภสฺสสิ สพฺพทาฯ  
</li>
  
<li>
‘‘‘หตฺถิอสฺสรถาปตฺตี, เสนา จ จตุรงฺคินี;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</li>
  
<li>
‘‘‘สฎฺฐิตุริยสหสฺสานิ, เภริโย สมลงฺกตา;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</li>
  
<li>
‘‘‘ฉฬสีติสหสฺสานิ  
, นาริโย สมลงฺกตา;  
  
วิจิตฺตวตฺถาภรณา, อามุกฺกมณิกุณฺฑลาฯ  
</li>
  
<li>
‘‘‘อาฬารปมฺหา หสุลา, สุสญฺญา  
สุตฺถนา (สี.) อป. เถร ๒.๔๘.๑๙ มณิปูชกเตฺถราปทาเนปิ  
ตนุมชฺฌิมา;  
  
ปริวาเรสฺสนฺติ ตํ นิจฺจํ, ธชทานสฺสิทํ ผลํฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสสิ;  
  
อสีติกฺขตฺตุํ เทวิโนฺท, เทวรชฺชํ กริสฺสสิฯ  
</li>
  
<li>
‘‘‘สหสฺสกฺขตฺตุํ ราชา จ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘เทวโลกา จวิตฺวาน, สุกฺกมูเลน โจทิโต;  
  
ปุญฺญกเมฺมน สญฺญุโตฺต, พฺรหฺมพนฺธุ ภวิสฺสสิฯ  
</li>
  
<li>
‘‘‘อสีติโกฎิํ  
ฉเฑฺฑตฺวา, ทาเส กมฺมกเร พหู;  
  
โคตมสฺส ภควโต, สาสเน ปพฺพชิสฺสสิฯ  
</li>
  
<li>
‘‘‘อาราธยิตฺวา สมฺพุทฺธํ, โคตมํ สกฺยปุงฺควํ;  
  
อุปวาโนติ นาเมน, เหสฺสสิ สตฺถุ สาวโก’ฯ  
</li>
  
<li>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว, กิเลเส ฌาปยิํ  
กิเลสา ฌาปิตา (สี.)  
มมฯ  
</li>
  
<li>
‘‘จกฺกวตฺติสฺส สนฺตสฺส, จาตุทฺทีปิสฺสรสฺส เม;  
  
ตีณิ โยชนานิ สามนฺตา, อุสฺสียนฺติ ธชา สทาฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ธชทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อุปวานเตฺถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๑. รฎฺฐปาลเตฺถรอปทานํ</h3>
<ol>
<li>
‘‘ปทุมุตฺตรสฺส  
ภควโต, โลกเชฎฺฐสฺส ตาทิโน;  
  
วรนาโค มยา ทิโนฺน, อีสาทโนฺต อุรูฬฺหวาฯ  
</li>
  
<li>
‘‘เสตจฺฉโตฺตปโสภิโต, สกปฺปโน  
สีทพฺพโน (สี.)  
สหตฺถิโป;  
  
อคฺฆาเปตฺวาน ตํ สพฺพํ, สงฺฆารามํ อการยิํฯ  
</li>
  
<li>
‘‘จตุปญฺญาสสหสฺสานิ, ปาสาเท การยิํ อหํ;  
  
มโหฆทานํ  
มหคฺฆญฺจ (สี.), มยา ภตฺตํ (ก.) อป. เถร ๑.๒.๙๙  
กริตฺวาน, นิยฺยาเทสิํ มเหสิโนฯ  
</li>
  
<li>
‘‘อนุโมทิ  
มหาวีโร, สยมฺภู อคฺคปุคฺคโล;  
  
สเพฺพ ชเน หาสยโนฺต, เทเสสิ อมตํ ปทํฯ  
</li>
  
<li>
‘‘ตํ เม พุโทฺธ วิยากาสิ, ชลชุตฺตมนามโก;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘จตุปญฺญาสสหสฺสานิ, ปาสาเท การยี อยํ;  
  
กถยิสฺสามิ วิปากํ, สุณาถ มม ภาสโตฯ  
</li>
  
<li>
‘‘‘อฎฺฐารสสหสฺสานิ, กูฎาคารา ภวิสฺสเร;  
  
พฺยมฺหุตฺตมมฺหิ นิพฺพตฺตา, สพฺพโสณฺณมยา จ เตฯ  
</li>
  
<li>
‘‘‘ปญฺญาสกฺขตฺตุํ เทวิโนฺท, เทวรชฺชํ กริสฺสติ;  
  
อฎฺฐปญฺญาสกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘เทวโลกา จวิตฺวาน, สุกฺกมูเลน โจทิโต;  
  
อเฑฺฒ กุเล มหาโภเค, นิพฺพตฺติสฺสติ ตาวเทฯ  
</li>
  
<li>
‘‘‘โส ปจฺฉา ปพฺพชิตฺวาน, สุกฺกมูเลน โจทิโต;  
  
รฎฺฐปาโลติ นาเมน, เหสฺสติ สตฺถุ สาวโกฯ  
</li>
  
<li>
‘‘‘ปธานปหิตโตฺต โส, อุปสโนฺต นิรูปธิ;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘อุฎฺฐาย อภินิกฺขมฺม, ชหิตา โภคสมฺปทา;  
  
เขฬปิเณฺฑว โภคมฺหิ, เปมํ มยฺหํ น วิชฺชติฯ  
</li>
  
<li>
‘‘วีริยํ เม ธุรโธรยฺหํ, โยคเกฺขมาธิวาหนํ;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา รฎฺฐปาโล เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
ยโส นทีกสฺสโป จ, คยากิมิลวชฺชิโน;  
  
ทุเว อุตฺตรา ภทฺทชี, สิวโก อุปวาหโน;  
  
รฎฺฐปาโล เอกสตํ, คาถานํ ปญฺจนวุติฯ  
</p>
  
เถราปทานํ สมตฺตํฯ  
</p>
  
เอตฺตาวตา พุทฺธาปทานญฺจ ปเจฺจกาปทานญฺจ เถราปทานญฺจ  
</p>
  
<p>สมตฺตานิฯ</p>

</p>


<h2>ขุทฺทกนิกาเย</h2>
<h2>เถรีอปทานปาฬิ</h2>