<h1>๑. โกธเปยฺยาลํ</h1>
<p> ‘‘เทฺวเม  , ภิกฺขเว, ธมฺมาฯ กตเม เทฺว? โกโธ จ อุปนาโห จ…เป.… มโกฺข จ ปฬาโส  จ… อิสฺสา จ มจฺฉริยญฺจ… มายา จ สาเฐยฺยญฺจ… อหิริกญฺจ อโนตฺตปฺปญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? อโกฺกโธ จ อนุปนาโห จ… อมโกฺข จ อปฬาโส จ… อนิสฺสา จ อมจฺฉริยญฺจ… อมายา จ อสาเฐยฺยญฺจ… หิรี จ โอตฺตปฺปญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘ทฺวีหิ, ภิกฺขเว, ธเมฺมหิ สมนฺนาคโต ทุกฺขํ วิหรติฯ กตเมหิ ทฺวีหิ? โกเธน จ อุปนาเหน จ… มเกฺขน จ ปฬาเสน จ… อิสฺสาย จ มจฺฉริเยน จ… มายาย จ สาเฐเยฺยน จ… อหิริเกน จ อโนตฺตเปฺปน จฯ อิเมหิ  โข, ภิกฺขเว, ทฺวีหิ ธเมฺมหิ สมนฺนาคโต ทุกฺขํ วิหรติ’’ฯ</p>


<p> ‘‘ทฺวีหิ, ภิกฺขเว, ธเมฺมหิ สมนฺนาคโต สุขํ วิหรติฯ กตเมหิ ทฺวีหิ? อโกฺกเธน จ อนุปนาเหน จ… อมเกฺขน จ อปฬาเสน จ… อนิสฺสาย จ อมจฺฉริเยน จ… อมายาย จ อสาเฐเยฺยน จ … หิริยา จ โอตฺตเปฺปน จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต สุขํ วิหรติ’’ฯ</p>


<p> ‘‘เทฺวเม, ภิกฺขเว, ธมฺมา เสขสฺส ภิกฺขุโน ปริหานาย สํวตฺตนฺติฯ กตเม เทฺว? โกโธ จ อุปนาโห จ… มโกฺข จ ปฬาโส จ… อิสฺสา จ มจฺฉริยญฺจ… มายา จ สาเฐยฺยญฺจ… อหิริกญฺจ อโนตฺตปฺปญฺจฯ อิเม โข, ภิกฺขเว, เทฺว ธมฺมา เสขสฺส ภิกฺขุโน ปริหานาย สํวตฺตนฺติ’’ฯ</p>


<p> ‘‘เทฺวเม, ภิกฺขเว, ธมฺมา เสขสฺส ภิกฺขุโน อปริหานาย สํวตฺตนฺติฯ กตเม เทฺว ? อโกฺกโธ จ อนุปนาโห จ… อมโกฺข จ อปฬาโส จ… อนิสฺสา จ อมจฺฉริยญฺจ… อมายา จ อสาเฐยฺยญฺจ… หิรี จ โอตฺตปฺปญฺจฯ อิเม โข, ภิกฺขเว, เทฺว ธมฺมา เสขสฺส ภิกฺขุโน อปริหานาย สํวตฺตนฺติ’’ฯ</p>


<p> ‘‘ทฺวีหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ ทฺวีหิ? โกเธน จ อุปนาเหน จ… มเกฺขน จ ปฬาเสน จ… อิสฺสาย จ มจฺฉริเยน จ… มายาย จ สาเฐเยฺยน จ… อหิริเกน จ อโนตฺตเปฺปน จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเย’’ฯ</p>


<p> ‘‘ทฺวีหิ  , ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ ทฺวีหิ? อโกฺกเธน จ อนุปนาเหน จ… อมเกฺขน จ อปฬาเสน จ… อนิสฺสาย จ อมจฺฉริเยน จ… อมายาย จ  อสาเฐเยฺยน จ… หิริยา จ โอตฺตเปฺปน จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ฯ</p>


<p> ‘‘ทฺวีหิ, ภิกฺขเว, ธเมฺมหิ สมนฺนาคโต อิเธกโจฺจ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ กตเมหิ ทฺวีหิ? โกเธน จ อุปนาเหน จ… มเกฺขน จ ปฬาเสน จ… อิสฺสาย จ มจฺฉริเยน จ… มายาย จ สาเฐเยฺยน จ… อหิริเกน จ อโนตฺตเปฺปน จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต อิเธกโจฺจ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติ’’ฯ</p>


<p> ‘‘ทฺวีหิ, ภิกฺขเว, ธเมฺมหิ สมนฺนาคโต อิเธกโจฺจ กายสฺส เภทา ปรํ มรณา สุคติํ สคฺคํ โลกํ อุปปชฺชติฯ กตเมหิ ทฺวีหิ? อโกฺกเธน จ อนุปนาเหน จ… อมเกฺขน จ อปฬาเสน จ… อนิสฺสาย จ อมจฺฉริเยน จ… อมายาย จ อสาเฐเยฺยน จ… หิริยา จ โอตฺตเปฺปน จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต อิเธกโจฺจ กายสฺส เภทา ปรํ มรณา สุคติํ สคฺคํ โลกํ อุปปชฺชติ’’ฯ</p>

</p>





