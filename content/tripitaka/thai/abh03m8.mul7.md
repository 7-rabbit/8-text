<h1>๑๓. ปริตฺตารมฺมณตฺติกํ</h1>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปริตฺตารมฺมณํ    ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ เหตุปจฺจยา – ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ ปฎิสนฺธิกฺขเณ ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ เหตุปจฺจยา – มหคฺคตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ ปฎิสนฺธิกฺขเณ มหคฺคตารมฺมณํ…เป.…ฯ (๑)</p>


<p>อปฺปมาณารมฺมณํ ธมฺมํ ปฎิจฺจ อปฺปมาณารมฺมโณ ธโมฺม อุปฺปชฺชติ เหตุปจฺจยา – อปฺปมาณารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<h3>อารมฺมณปจฺจยาทิ</h3>
<p> ปริตฺตารมฺมณํ  ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ อารมฺมณปจฺจยา… อธิปติปจฺจยา (สํขิตฺตํ)… อวิคตปจฺจยาฯ</p>


<h2>๑. ปจฺจยานุโลมํ</h2>
<h3>๒. สงฺขฺยาวาโร</h3>
<p> เหตุยา ตีณิ, อารมฺมเณ ตีณิ, อธิปติยา ตีณิ…เป.… อวิคเต ตีณิ (เอวํ คเณตพฺพํ)ฯ</p>

</p>


<h2>๒. ปจฺจยปจฺจนียํ</h2>
<h2>๑. วิภงฺควาโร</h2>
<h3>นเหตุปจฺจโย</h3>
<p> ปริตฺตารมฺมณํ  ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ นเหตุปจฺจยา – อเหตุกํ ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว  ขนฺธาฯ อเหตุกปฎิสนฺธิกฺขเณ ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธา, วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ วิจิกิจฺฉาสหคโต อุทฺธจฺจสหคโต โมโหฯ (๑)</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ นเหตุปจฺจยา – อเหตุกํ มหคฺคตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธา, วิจิกิจฺฉาสหคเต อุทฺธจฺจสหคเต ขเนฺธ ปฎิจฺจ วิจิกิจฺฉาสหคโต อุทฺธจฺจสหคโต โมโหฯ (๑)</p>


<p>อปฺปมาณารมฺมณํ  ธมฺมํ ปฎิจฺจ อปฺปมาณารมฺมโณ ธโมฺม อุปฺปชฺชติ นเหตุปจฺจยา – อเหตุกํ อปฺปมาณารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<h3>นอธิปติปจฺจโย</h3>
<p> ปริตฺตารมฺมณํ ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ นอธิปติปจฺจยา – ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ ปฎิสนฺธิกฺขเณ…เป.…ฯ (๑)</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ นอธิปติปจฺจยา – มหคฺคตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ ปฎิสนฺธิกฺขเณ…เป.…ฯ (๑)</p>


<p>อปฺปมาณารมฺมณํ ธมฺมํ ปฎิจฺจ อปฺปมาณารมฺมโณ ธโมฺม  อุปฺปชฺชติ นอธิปติปจฺจยา – อปฺปมาณารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<h3>นปุเรชาตปจฺจยาทิ</h3>
<p> ปริตฺตารมฺมณํ ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ นปุเรชาตปจฺจยา – อรูเป ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… ปฎิสนฺธิกฺขเณ…เป.…ฯ (๑)</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ นปุเรชาตปจฺจยา – อรูเป มหคฺคตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธา (มหคฺคตารมฺมเณ ปฎิสนฺธิ นตฺถิ)ฯ (๑)</p>


<p>อปฺปมาณารมฺมณํ  ธมฺมํ ปฎิจฺจ อปฺปมาณารมฺมโณ ธโมฺม อุปฺปชฺชติ นปุเรชาตปจฺจยา – อรูเป อปฺปมาณารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธา (นปจฺฉาชาตปจฺจยญฺจ นอาเสวนปจฺจยญฺจ นอธิปติสทิสํ)ฯ</p>


<h3>นกมฺมปจฺจโย</h3>
<p> ปริตฺตารมฺมณํ  ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ นกมฺมปจฺจยา – ปริตฺตารมฺมเณ ขเนฺธ ปฎิจฺจ ปริตฺตารมฺมณา เจตนาฯ (๑)</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ นกมฺมปจฺจยา – มหคฺคตารมฺมเณ ขเนฺธ ปฎิจฺจ มหคฺคตารมฺมณา เจตนาฯ (๑)</p>


<p>อปฺปมาณารมฺมณํ ธมฺมํ ปฎิจฺจ อปฺปมาณารมฺมโณ ธโมฺม  อุปฺปชฺชติ นกมฺมปจฺจยา – อปฺปมาณารมฺมเณ ขเนฺธ ปฎิจฺจ อปฺปมาณารมฺมณา เจตนาฯ (๑)</p>


<h3>นวิปากปจฺจยาทิ</h3>
<p> ปริตฺตารมฺมณํ ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ นวิปากปจฺจยา (ปฎิสนฺธิ นตฺถิ)… นฌานปจฺจยา – ปญฺจวิญฺญาณสหคตํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธา…นมคฺคปจฺจยา – อเหตุกํ ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธา; อเหตุกปฎิสนฺธิกฺขเณ…เป.… เทฺว ขนฺธา…เป.…ฯ</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ นมคฺคปจฺจยา – อเหตุกํ มหคฺคตารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<p>อปฺปมาณารมฺมณํ ธมฺมํ ปฎิจฺจ อปฺปมาณารมฺมโณ ธโมฺม อุปฺปชฺชติ นมคฺคปจฺจยา – อเหตุกํ อปฺปมาณารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<h3>นวิปฺปยุตฺตปจฺจโย</h3>
<p> ปริตฺตารมฺมณํ ธมฺมํ ปฎิจฺจ ปริตฺตารมฺมโณ ธโมฺม อุปฺปชฺชติ นวิปฺปยุตฺตปจฺจยา – อรูเป ปริตฺตารมฺมณํ เอกํ ขนฺธํ ปฎิจฺจ ตโย ขนฺธา…เป.…ฯ (๑)</p>


<p>มหคฺคตารมฺมณํ ธมฺมํ ปฎิจฺจ มหคฺคตารมฺมโณ ธโมฺม อุปฺปชฺชติ นวิปฺปยุตฺตปจฺจยา – อรูเป มหคฺคตารมฺมณํ เอกํ ขนฺธํ ปฎิจฺจ ตโย ขนฺธา…เป.…ฯ (๑)</p>


<p>อปฺปมาณารมฺมณํ   ธมฺมํ ปฎิจฺจ อปฺปมาณารมฺมโณ ธโมฺม อุปฺปชฺชติ นวิปฺปยุตฺตปจฺจยา – อรูเป อปฺปมาณารมฺมณํ เอกํ ขนฺธํ ปฎิจฺจ ตโย ขนฺธา…เป.… เทฺว ขนฺธาฯ (๑)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<p> นเหตุยา  ตีณิ, นอธิปติยา ตีณิ…เป.… นปุเรชาเต ตีณิ, นปจฺฉาชาเต ตีณิ, นอาเสวเน ตีณิ, นกเมฺม ตีณิ, นวิปาเก ตีณิ, นฌาเน เอกํ, นมเคฺค ตีณิ, นวิปฺปยุเตฺต ตีณิ (เอวํ คเณตพฺพํ)ฯ</p>

</p>


<h2>๓. ปจฺจยานุโลมปจฺจนียํ</h2>
<p> เหตุปจฺจยา นอธิปติยา ตีณิ, นปุเรชาเต ตีณิ, นปจฺฉาชาเต ตีณิ, นอาเสวเน ตีณิ, นกเมฺม ตีณิ, นวิปาเก ตีณิ, นวิปฺปยุเตฺต ตีณิ (เอวํ คเณตพฺพํ)ฯ</p>

</p>


<h2>๔. ปจฺจยปจฺจนียานุโลมํ</h2>
<h3>นเหตุทุกํ</h3>
<p> นเหตุปจฺจยา อารมฺมเณ ตีณิ, อนนฺตเร ตีณิ, สมนนฺตเร ตีณิ, สหชาเต ตีณิ, อญฺญมเญฺญ ตีณิ, นิสฺสเย ตีณิ, อุปนิสฺสเย ตีณิ, ปุเรชาเต ตีณิ, อาเสวเน เทฺว, กเมฺม ตีณิ, วิปาเก เอกํ, อาหาเร ตีณิ, อินฺทฺริเย ตีณิ, ฌาเน ตีณิ, มเคฺค เทฺว, สมฺปยุเตฺต  ตีณิ, วิปฺปยุเตฺต ตีณิ, อตฺถิยา ตีณิ, นตฺถิยา ตีณิ, วิคเต ตีณิ, อวิคเต ตีณิ (เอวํ คเณตพฺพํ)ฯ</p>

</p>

</p>


<h2>๒-๖. สหชาต-ปจฺจย-นิสฺสย-สํสฎฺฐ-สมฺปยุตฺตวาโร</h2>
<p>(สหชาตวาโรปิ ปจฺจยวาโรปิ นิสฺสยวาโรปิ สํสฎฺฐวาโรปิ สมฺปยุตฺตวาโรปิ ปฎิจฺจวารสทิโส)ฯ</p>


<h2>๗. ปญฺหาวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> ปริตฺตารมฺมโณ   ธโมฺม ปริตฺตารมฺมณสฺส ธมฺมสฺส เหตุปจฺจเยน ปจฺจโย – ปริตฺตารมฺมณา เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ ปฎิสนฺธิกฺขเณ ปริตฺตารมฺมณา เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม มหคฺคตารมฺมณสฺส ธมฺมสฺส เหตุปจฺจเยน ปจฺจโย – มหคฺคตารมฺมณา เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ ปฎิสนฺธิกฺขเณ…เป.…ฯ (๑)</p>


<p>อปฺปมาณารมฺมโณ ธโมฺม อปฺปมาณารมฺมณสฺส ธมฺมสฺส เหตุปจฺจเยน ปจฺจโย – อปฺปมาณารมฺมณา เหตู สมฺปยุตฺตกานํ ขนฺธานํ เหตุปจฺจเยน ปจฺจโยฯ (๑)</p>


<h3>อารมฺมณปจฺจโย</h3>
<p> ปริตฺตารมฺมโณ  ธโมฺม ปริตฺตารมฺมณสฺส ธมฺมสฺส อารมฺมณปจฺจเยน ปจฺจโย – ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ปจฺจเวกฺขติ, ปุเพฺพ สุจิณฺณานิ ปจฺจเวกฺขติ, อริยา ปริตฺตารมฺมเณ ปหีเน กิเลเส ปจฺจเวกฺขนฺติ, วิกฺขมฺภิเต กิเลเส ปจฺจเวกฺขนฺติ, ปุเพฺพ สมุทาจิเณฺณ กิเลเส ชานนฺติฯ ปริตฺตารมฺมเณ ปริเตฺต ขเนฺธ อนิจฺจโต ทุกฺขโต อนตฺตโต วิปสฺสติ, อสฺสาเทติ อภินนฺทติ, ตํ อารพฺภ ปริตฺตารมฺมโณ ราโค อุปฺปชฺชติ…เป.… โทมนสฺสํ อุปฺปชฺชติฯ เจโตปริยญาเณน ปริตฺตารมฺมณปริตฺตจิตฺตสมงฺคิสฺส จิตฺตํ ชานาติฯ ปริตฺตารมฺมณา ปริตฺตา ขนฺธา เจโตปริยญาณสฺส , ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>ปริตฺตารมฺมโณ ธโมฺม มหคฺคตารมฺมณสฺส ธมฺมสฺส อารมฺมณปจฺจเยน ปจฺจโย – ทิพฺพํ จกฺขุํ ปจฺจเวกฺขติ, ทิพฺพํ โสตธาตุํ ปจฺจเวกฺขติ, ปริตฺตารมฺมณํ  อิทฺธิวิธญาณํ ปจฺจเวกฺขติ, เจโตปริยญาณํ…เป.… ปุเพฺพนิวาสานุสฺสติญาณํ…เป.… ยถากมฺมูปคญาณํ…เป.… อนาคตํสญาณํ ปจฺจเวกฺขติฯ ปริตฺตารมฺมเณ มหคฺคเต ขเนฺธ อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ มหคฺคตารมฺมโณ ราโค อุปฺปชฺชติ…เป.… โทมนสฺสํ อุปฺปชฺชติฯ เจโตปริยญาเณน ปริตฺตารมฺมณมหคฺคตจิตฺตสมงฺคิสฺส จิตฺตํ ชานาติฯ ปริตฺตารมฺมณา มหคฺคตา ขนฺธา เจโตปริยญาณสฺส, ปุเพฺพนิวาสานุสฺสติญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๒)</p>


<p> มหคฺคตารมฺมโณ ธโมฺม มหคฺคตารมฺมณสฺส ธมฺมสฺส อารมฺมณปจฺจเยน ปจฺจโย – วิญฺญาณญฺจายตนํ ปจฺจเวกฺขติ, เนวสญฺญานาสญฺญายตนํ ปจฺจเวกฺขติ, มหคฺคตารมฺมณํ อิทฺธิวิธญาณํ ปจฺจเวกฺขติ, เจโตปริยญาณํเฐฺจโตปริยญาณํ…เป.… ปุเพฺพนิวาสานุสฺสติญาณํ…เป.… ยถากมฺมูปคญาณํ…เป.… อนาคตํสญาณํ ปจฺจเวกฺขติฯ มหคฺคตารมฺมเณ มหคฺคเต ขเนฺธ อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ มหคฺคตารมฺมโณ ราโค อุปฺปชฺชติ…เป.… โทมนสฺสํ อุปฺปชฺชติฯ เจโตปริยญาเณน มหคฺคตารมฺมณมหคฺคตจิตฺตสมงฺคิสฺส จิตฺตํ ชานาติฯ มหคฺคตารมฺมณา มหคฺคตา ขนฺธา  เจโตปริยญาณสฺส , ปุเพฺพนิวาสานุสฺสติญาณสฺส, ยถากมฺมูปคญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม ปริตฺตารมฺมณสฺส ธมฺมสฺส อารมฺมณปจฺจเยน ปจฺจโย – ปฐมชฺฌานปจฺจเวกฺขณํ ปจฺจเวกฺขติ…เป.… เนวสญฺญานาสญฺญายตนปจฺจเวกฺขณํ ปจฺจเวกฺขติ, ทิพฺพจกฺขุปจฺจเวกฺขณํ ปจฺจเวกฺขติ, ทิพฺพโสตธาตุปจฺจเวกฺขณํ ปจฺจเวกฺขติ, อิทฺธิวิธญาณปจฺจเวกฺขณํ…เป.… เจโตปริยญาณปจฺจเวกฺขณํ…เป.… ปุเพฺพนิวาสานุสฺสติญาณปจฺจเวกฺขณํ…เป.… ยถากมฺมูปคญาณปจฺจเวกฺขณํ…เป.… อนาคตํสญาณปจฺจเวกฺขณํ ปจฺจเวกฺขติ, อริยา มหคฺคตารมฺมเณ ปหีเน กิเลเส ปจฺจเวกฺขนฺติ, วิกฺขมฺภิเต กิเลเส ปจฺจเวกฺขนฺติ, ปุเพฺพ สมุทาจิเณฺณ กิเลเส ชานนฺติฯ มหคฺคตารมฺมเณ ปริเตฺต ขเนฺธ อนิจฺจโต…เป.… วิปสฺสติ, อสฺสาเทติ อภินนฺทติ, ตํ อารพฺภ ปริตฺตารมฺมโณ ราโค อุปฺปชฺชติ…เป.… โทมนสฺสํ อุปฺปชฺชติฯ เจโตปริยญาเณน มหคฺคตารมฺมณปริตฺตจิตฺตสมงฺคิสฺส จิตฺตํ ชานาติฯ มหคฺคตารมฺมณา ปริตฺตา ขนฺธา เจโตปริยญาณสฺส, ปุเพฺพนิวาสานุสฺสติญาณสฺส, ยถากมฺมูปคญาณสฺส , อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๒)</p>


<p> อปฺปมาณารมฺมโณ ธโมฺม อปฺปมาณารมฺมณสฺส ธมฺมสฺส อารมฺมณปจฺจเยน ปจฺจโย – อริยา มคฺคา วุฎฺฐหิตฺวา มคฺคํ ปจฺจเวกฺขนฺติ, ผลํ ปจฺจเวกฺขนฺติฯ เจโตปริยญาเณน อปฺปมาณารมฺมณอปฺปมาณจิตฺตสมงฺคิสฺส จิตฺตํ ชานาติฯ อปฺปมาณารมฺมณา อปฺปมาณา ขนฺธา  เจโตปริยญาณสฺส, ปุเพฺพนิวาสานุสฺสติญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๑)</p>


<p>อปฺปมาณารมฺมโณ ธโมฺม ปริตฺตารมฺมณสฺส ธมฺมสฺส อารมฺมณปจฺจเยน ปจฺจโย – อริยา โคตฺรภุํ ปจฺจเวกฺขนฺติ, โวทานํ ปจฺจเวกฺขนฺติ, มคฺคปจฺจเวกฺขณํ ปจฺจเวกฺขนฺติ, ผลปจฺจเวกฺขณํ ปจฺจเวกฺขนฺติ, นิพฺพานปจฺจเวกฺขณํ ปจฺจเวกฺขนฺติฯ อปฺปมาณารมฺมเณ ปริเตฺต ขเนฺธ อนิจฺจโต…เป.… วิปสฺสติ, เจโตปริยญาเณน อปฺปมาณารมฺมณปริตฺตจิตฺตสมงฺคิสฺส จิตฺตํ ชานาติฯ อปฺปมาณารมฺมณา ปริตฺตา ขนฺธา เจโตปริยญาณสฺส, ปุเพฺพนิวาสานุสฺสติญาณสฺส , ยถากมฺมูปคญาณสฺส, อนาคตํสญาณสฺส อาวชฺชนาย อารมฺมณปจฺจเยน ปจฺจโยฯ (๒)</p>


<p>อปฺปมาณารมฺมโณ ธโมฺม มหคฺคตารมฺมณสฺส ธมฺมสฺส อารมฺมณปจฺจเยน ปจฺจโย – อริยา อปฺปมาณารมฺมณํ เจโตปริยญาณํ ปจฺจเวกฺขนฺติ, ปุเพฺพนิวาสานุสฺสติญาณํ ปจฺจเวกฺขนฺติ, อนาคตํสญาณํ ปจฺจเวกฺขนฺติฯ เจโตปริยญาเณน อปฺปมาณารมฺมณมหคฺคตจิตฺตสมงฺคิสฺส จิตฺตํ ชานนฺติฯ อปฺปมาณารมฺมณํ มหคฺคตา ขนฺธา เจโตปริยญาณสฺส, ปุเพฺพนิวาสานุสฺสติญาณสฺส, อนาคตํสญาณสฺส, อาวชฺชนาย อารมฺมณปจฺจเยน ปจฺจโยฯ (๓)</p>


<h3>อธิปติปจฺจโย</h3>
<p> ปริตฺตารมฺมโณ ธโมฺม ปริตฺตารมฺมณสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – ทานํ ทตฺวา สีลํ สมาทิยิตฺวา อุโปสถกมฺมํ กตฺวา ตํ ครุํ กตฺวา ปจฺจเวกฺขติ, ปุเพฺพ สุจิณฺณานิ ครุํ กตฺวา ปจฺจเวกฺขติ, ปริตฺตารมฺมเณ ปริเตฺต  ขเนฺธ ครุํ กตฺวา อสฺสาเทติ อภินนฺทติ, ตํ ครุํ  กตฺวา ปริตฺตารมฺมโณ ราโค อุปฺปชฺชติ, ทิฎฺฐิ อุปฺปชฺชติฯ  – ปริตฺตารมฺมณาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโยฯ (๑)</p>


<p>ปริตฺตารมฺมโณ ธโมฺม มหคฺคตารมฺมณสฺส ธมฺมสฺส อธิปติปจฺจเยน ปจฺจโยฯ  – ทิพฺพํ จกฺขุํ ครุํ กตฺวา ปจฺจเวกฺขติ, ทิพฺพํ โสตธาตุํ…เป.… ปริตฺตารมฺมณํ อิทฺธิวิธญาณํ…เป.… เจโตปริยญาณํ…เป.… ปุเพฺพนิวาสานุสฺสติญาณํ…เป.… ยถากมฺมูปคญาณํ…เป.… อนาคตํสญาณํ ครุํ กตฺวา ปจฺจเวกฺขติฯ ปริตฺตารมฺมเณ มหคฺคเต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา มหคฺคตารมฺมโณ ราโค อุปฺปชฺชติ, ทิฎฺฐิ อุปฺปชฺชติฯ (๒)</p>


<p> มหคฺคตารมฺมโณ ธโมฺม มหคฺคตารมฺมณสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – วิญฺญาณญฺจายตนํ ครุํ กตฺวา ปจฺจเวกฺขติ, เนวสญฺญานาสญฺญายตนํ…เป.… มหคฺคตารมฺมณํ อิทฺธิวิธญาณํ…เป.… เจโตปริยญาณํ  …เป.… ปุเพฺพนิวาสานุสฺสติญาณํ…เป.… ยถากมฺมูปคญาณํ…เป.… อนาคตํสญาณํ ครุํ กตฺวา ปจฺจเวกฺขติฯ มหคฺคตารมฺมเณ มหคฺคเต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา มหคฺคตารมฺมโณ ราโค อุปฺปชฺชติ, ทิฎฺฐิ อุปฺปชฺชติฯ  – มหคฺคตารมฺมณาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม ปริตฺตารมฺมณสฺส ธมฺมสฺส อธิปติปจฺจเยน ปจฺจโยฯ  – ปฐมชฺฌานปจฺจเวกฺขณํ ครุํ กตฺวา ปจฺจเวกฺขติ…เป.… อนาคตํสญาณปจฺจเวกฺขณํ ครุํ กตฺวา ปจฺจเวกฺขติฯ มหคฺคตารมฺมเณ  ปริเตฺต ขเนฺธ ครุํ กตฺวา อสฺสาเทติ อภินนฺทติ, ตํ ครุํ กตฺวา ปริตฺตารมฺมโณ ราโค อุปฺปชฺชติ, ทิฎฺฐิ อุปฺปชฺชติฯ (๒)</p>


<p> อปฺปมาณารมฺมโณ ธโมฺม อปฺปมาณารมฺมณสฺส ธมฺมสฺส อธิปติปจฺจเยน ปจฺจโย – อารมฺมณาธิปติ, สหชาตาธิปติฯ  – อริยา มคฺคา วุฎฺฐหิตฺวา มคฺคํ ครุํ กตฺวา ปจฺจเวกฺขนฺติ, ผลํ ครุํ กตฺวา ปจฺจเวกฺขนฺติฯ  – อปฺปมาณารมฺมณาธิปติ สมฺปยุตฺตกานํ ขนฺธานํ อธิปติปจฺจเยน ปจฺจโยฯ (๑)</p>


<p>อปฺปมาณารมฺมโณ  ธโมฺม ปริตฺตารมฺมณสฺส ธมฺมสฺส อธิปติปจฺจเยน ปจฺจโยฯ  – เสกฺขา โคตฺรภุํ ครุํ กตฺวา ปจฺจเวกฺขนฺติ, โวทานํ ครุํ กตฺวา ปจฺจเวกฺขนฺติ, มคฺคปจฺจเวกฺขณํ ครุํ กตฺวา ปจฺจเวกฺขนฺติ, ผลปจฺจเวกฺขณํ ครุํ กตฺวา ปจฺจเวกฺขนฺติ, นิพฺพานปจฺจเวกฺขณํ ครุํ กตฺวา ปจฺจเวกฺขนฺติฯ (๒)</p>


<p>อปฺปมาณารมฺมโณ ธโมฺม มหคฺคตารมฺมณสฺส ธมฺมสฺส อธิปติปจฺจเยน ปจฺจโยฯ  – เสกฺขา อปฺปมาณารมฺมณํ เจโตปริยญาณํ ครุํ กตฺวา ปจฺจเวกฺขนฺติฯ ปุเพฺพนิวาสานุสฺสติญาณํ…เป.… อนาคตํสญาณํ ครุํ กตฺวา ปจฺจเวกฺขนฺติฯ (๓)</p>


<h3>อนนฺตรปจฺจโย</h3>
<p> ปริตฺตารมฺมโณ  ธโมฺม ปริตฺตารมฺมณสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา ปริตฺตารมฺมณา ขนฺธา ปจฺฉิมานํ ปจฺฉิมานํ ปริตฺตารมฺมณานํ ขนฺธานํ อนนฺตรปจฺจเยน ปจฺจโยฯ (๑)</p>


<p>ปริตฺตารมฺมโณ ธโมฺม มหคฺคตารมฺมณสฺส ธมฺมสฺส อนนฺตรปจฺจเยน  ปจฺจโย – ปริตฺตารมฺมณํ จุติจิตฺตํ มหคฺคตารมฺมณสฺส อุปปตฺติจิตฺตสฺส อนนฺตรปจฺจเยน ปจฺจโยฯ ปริตฺตารมฺมณํ ภวงฺคํ มหคฺคตารมฺมณาย อาวชฺชนาย อนนฺตรปจฺจเยน ปจฺจโยฯ ปริตฺตารมฺมณา ขนฺธา มหคฺคตารมฺมณสฺส วุฎฺฐานสฺส อนนฺตรปจฺจเยน ปจฺจโยฯ (๒)</p>


<p>ปริตฺตารมฺมโณ ธโมฺม อปฺปมาณารมฺมณสฺส ธมฺมสฺส อนนฺตรปจฺจเยน ปจฺจโย – ปริตฺตารมฺมณํ ภวงฺคํ อปฺปมาณารมฺมณาย อาวชฺชนาย อนนฺตรปจฺจเยน ปจฺจโยฯ ปริตฺตารมฺมณํ อนุโลมํ โคตฺรภุสฺส… อนุโลมํ โวทานสฺส… อนุโลมํ ผลสมาปตฺติยา อนนฺตรปจฺจเยน ปจฺจโยฯ (๓)</p>


<p> มหคฺคตารมฺมโณ ธโมฺม มหคฺคตารมฺมณสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา มหคฺคตารมฺมณา ขนฺธา ปจฺฉิมานํ ปจฺฉิมานํ มหคฺคตารมฺมณานํ ขนฺธานํ อนนฺตรปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม ปริตฺตารมฺมณสฺส ธมฺมสฺส อนนฺตรปจฺจเยน ปจฺจโย – มหคฺคตารมฺมณํ จุติจิตฺตํ ปริตฺตารมฺมณสฺส อุปปตฺติจิตฺตสฺส อนนฺตรปจฺจเยน  ปจฺจโยฯ มหคฺคตารมฺมณํ ภวงฺคํ ปริตฺตารมฺมณาย อาวชฺชนาย อนนฺตรปจฺจเยน ปจฺจโยฯ มหคฺคตารมฺมณา ขนฺธา ปริตฺตารมฺมณสฺส วุฎฺฐานสฺส อนนฺตรปจฺจเยน ปจฺจโยฯ (๒)</p>


<p>มหคฺคตารมฺมโณ ธโมฺม อปฺปมาณารมฺมณสฺส ธมฺมสฺส อนนฺตรปจฺจเยน ปจฺจโย – มหคฺคตารมฺมณํ ภวงฺคํ อปฺปมาณารมฺมณาย อาวชฺชนาย อนนฺตรปจฺจเยน ปจฺจโยฯ มหคฺคตารมฺมณํ อนุโลมํ โคตฺรภุสฺส… อนุโลมํ  โวทานสฺส… อนุโลมํ ผลสมาปตฺติยา… นิโรธา วุฎฺฐหนฺตสฺส เนวสญฺญานาสญฺญายตนํ ผลสมาปตฺติยา อนนฺตรปจฺจเยน ปจฺจโยฯ (๓)</p>


<p> อปฺปมาณารมฺมโณ  ธโมฺม อปฺปมาณารมฺมณสฺส ธมฺมสฺส อนนฺตรปจฺจเยน ปจฺจโย – ปุริมา ปุริมา อปฺปมาณารมฺมณา ขนฺธา ปจฺฉิมานํ ปจฺฉิมานํ อปฺปมาณารมฺมณานํ ขนฺธานํ อนนฺตรปจฺจเยน ปจฺจโยฯ โคตฺรภุ มคฺคสฺส… โวทานํ มคฺคสฺส… มโคฺค ผลสฺส… ผลํ ผลสฺส อนนฺตรปจฺจเยน ปจฺจโยฯ (๑)</p>


<p>อปฺปมาณารมฺมโณ ธโมฺม ปริตฺตารมฺมณสฺส ธมฺมสฺส อนนฺตรปจฺจเยน ปจฺจโย – มคฺคปจฺจเวกฺขณํ ปริตฺตารมฺมณสฺส วุฎฺฐานสฺส… ผลปจฺจเวกฺขณํ ปริตฺตารมฺมณสฺส วุฎฺฐานสฺส… นิพฺพานปจฺจเวกฺขณํ ปริตฺตารมฺมณสฺส วุฎฺฐานสฺส… อปฺปมาณารมฺมณํ เจโตปริยญาณํ ปริตฺตารมฺมณสฺส วุฎฺฐานสฺส… ปุเพฺพนิวาสานุสฺสติญาณํ ปริตฺตารมฺมณสฺส วุฎฺฐานสฺส… อนาคตํสญาณํ ปริตฺตารมฺมณสฺส วุฎฺฐานสฺส… ผลํ ปริตฺตารมฺมณสฺส วุฎฺฐานสฺส อนนฺตรปจฺจเยน ปจฺจโยฯ (๒)</p>


<p>อปฺปมาณารมฺมโณ ธโมฺม มหคฺคตารมฺมณสฺส ธมฺมสฺส อนนฺตรปจฺจเยน ปจฺจโย – มคฺคปจฺจเวกฺขณํ มหคฺคตารมฺมณสฺส วุฎฺฐานสฺส… ผลปจฺจเวกฺขณํ มหคฺคตารมฺมณสฺส วุฎฺฐานสฺส… นิพฺพานปจฺจเวกฺขณํ มหคฺคตารมฺมณสฺส วุฎฺฐานสฺส… ผลํ มหคฺคตารมฺมณสฺส วุฎฺฐานสฺส อนนฺตรปจฺจเยน ปจฺจโยฯ (๓)</p>


<h3>สมนนฺตรปจฺจโย</h3>
<p> ปริตฺตารมฺมโณ  ธโมฺม ปริตฺตารมฺมณสฺส ธมฺมสฺส สมนนฺตรปจฺจเยน ปจฺจโย (อนนฺตรสทิสํ)ฯ</p>


<h3>สหชาตปจฺจยาทิ</h3>
<p> ปริตฺตารมฺมโณ  ธโมฺม ปริตฺตารมฺมณสฺส ธมฺมสฺส สหชาตปจฺจเยน ปจฺจโย… อญฺญมญฺญปจฺจเยน ปจฺจโย… นิสฺสยปจฺจเยน ปจฺจโย… ตีณิ (ปฎิจฺจวารสทิสา กาตพฺพา)ฯ</p>


<h3>อุปนิสฺสยปจฺจโย</h3>
<p> ปริตฺตารมฺมโณ  ธโมฺม ปริตฺตารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – ปริตฺตารมฺมณํ สทฺธํ อุปนิสฺสาย ทานํ เทติ, สีลํ…เป.… อุโปสถกมฺมํ…เป.… ปริตฺตารมฺมณํ ฌานํ อุปฺปาเทติ, วิปสฺสนํ…เป.… อภิญฺญํ…เป.… สมาปตฺติํ อุปฺปาเทติ, มานํ ชเปฺปติ, ทิฎฺฐิํ คณฺหาติฯ ปริตฺตารมฺมณํ สีลํ…เป.… ปญฺญํ… ราคํ โทสํ… โมหํ… มานํ… ทิฎฺฐิํ… ปตฺถนํ… กายิกํ สุขํ… กายิกํ ทุกฺขํ อุปนิสฺสาย ทานํ เทติ, สีลํ…เป.… อุโปสถกมฺมํ…เป.… ปริตฺตารมฺมณํ ฌานํ อุปฺปาเทติ, วิปสฺสนํ…เป.… อภิญฺญํ…เป.… สมาปตฺติํ อุปฺปาเทติ, ปาณํ หนติ…เป.… สงฺฆํ ภินฺทติฯ ปริตฺตารมฺมณา สทฺธา…เป.… ปญฺญา, ราโค…เป.… ปตฺถนา, กายิกํ สุขํ… กายิกํ ทุกฺขํ… ปริตฺตารมฺมณาย สทฺธาย…เป.… ปญฺญาย ราคสฺส…เป.… ปตฺถนาย, กายิกสฺส สุขสฺส, กายิกสฺส ทุกฺขสฺส อุปนิสฺสยปจฺจเยน ปจฺจโยฯ (๑)</p>


<p>ปริตฺตารมฺมโณ ธโมฺม มหคฺคตารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – ปริตฺตารมฺมณํ สทฺธํ อุปนิสฺสาย มหคฺคตารมฺมณํ ฌานํ อุปฺปาเทติ, วิปสฺสนํ…เป.… อภิญฺญํ…เป.… สมาปตฺติํ อุปฺปาเทติ , มานํ ชเปฺปติ, ทิฎฺฐิํ คณฺหาติฯ ปริตฺตารมฺมณํ สีลํ…เป.… ปญฺญํ… ราคํ…เป.… ปตฺถนํ… กายิกํ สุขํ, กายิกํ ทุกฺขํ อุปนิสฺสาย มหคฺคตารมฺมณํ ฌานํ อุปฺปาเทติ, วิปสฺสนํ…เป.… อภิญฺญํ…เป.… สมาปตฺติํ อุปฺปาเทติ, มานํ ชเปฺปติ, ทิฎฺฐิํ คณฺหาติฯ ปริตฺตารมฺมณา สทฺธา…เป.… กายิกํ สุขํ, กายิกํ ทุกฺขํ, มหคฺคตารมฺมณาย สทฺธาย…เป.… ปญฺญาย ราคสฺส…เป.… ปตฺถนาย อุปนิสฺสยปจฺจเยน ปจฺจโยฯ (๒)</p>


<p>ปริตฺตารมฺมโณ ธโมฺม อปฺปมาณารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – ปริตฺตารมฺมณํ สทฺธํ อุปนิสฺสาย อปฺปมาณารมฺมณํ ฌานํ อุปฺปาเทติ , มคฺคํ…เป.… อภิญฺญํ…เป.… สมาปตฺติํ อุปฺปาเทติฯ ปริตฺตารมฺมณํ สีลํ…เป.… ปญฺญํ, ราคํ…เป.… กายิกํ สุขํ, กายิกํ ทุกฺขํ อุปนิสฺสาย  อปฺปมาณารมฺมณํ ฌานํ อุปฺปาเทติ, มคฺคํ… อภิญฺญํ… สมาปตฺติํ อุปฺปาเทติฯ ปริตฺตารมฺมณา สทฺธา…เป.… กายิกํ สุขํ, กายิกํ ทุกฺขํ อปฺปมาณารมฺมณาย สทฺธาย…เป.… ปญฺญาย อุปนิสฺสยปจฺจเยน ปจฺจโยฯ (๓)</p>


<p> มหคฺคตารมฺมโณ ธโมฺม มหคฺคตารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – มหคฺคตารมฺมณํ สทฺธํ อุปนิสฺสาย มหคฺคตารมฺมณํ ฌานํ อุปฺปาเทติ, วิปสฺสนํ… อภิญฺญํ… สมาปตฺติํ อุปฺปาเทติ, มานํ ชเปฺปติ, ทิฎฺฐิํ คณฺหาติฯ มหคฺคตารมฺมณํ สีลํ…เป.… ปญฺญํ, ราคํ…เป.… ปตฺถนํ อุปนิสฺสาย มหคฺคตารมฺมณํ ฌานํ อุปฺปาเทติ…เป.… ทิฎฺฐิํ คณฺหาติ ฯ มหคฺคตารมฺมณา สทฺธา…เป.… ปญฺญา, ราโค…เป.… ปตฺถนา มหคฺคตารมฺมณาย สทฺธาย…เป.… ปตฺถนาย อุปนิสฺสยปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม ปริตฺตารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – มหคฺคตารมฺมณํ สทฺธํ อุปนิสฺสาย ทานํ เทติ, สีลํ สมาทิยติ, อุโปสถกมฺมํ กโรติ, ปริตฺตารมฺมณํ ฌานํ อุปฺปาเทติ, วิปสฺสนํ… อภิญฺญํ… สมาปตฺติํ อุปฺปาเทติ, มานํ ชเปฺปติ, ทิฎฺฐิํ คณฺหาติฯ มหคฺคตารมฺมณํ สีลํ…เป.… ปตฺถนํ อุปนิสฺสาย ทานํ เทติ…เป.… ทิฎฺฐิํ คณฺหาติฯ มหคฺคตารมฺมณา สทฺธา…เป.… ปตฺถนา ปริตฺตารมฺมณาย สทฺธาย…เป.… ปตฺถนาย กายิกสฺส สุขสฺส, กายิกสฺส ทุกฺขสฺส อุปนิสฺสยปจฺจเยน ปจฺจโยฯ (๒)</p>


<p>มหคฺคตารมฺมโณ ธโมฺม อปฺปมาณารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – มหคฺคตารมฺมณํ สทฺธํ อุปนิสฺสาย อปฺปมาณารมฺมณํ ฌานํ อุปฺปาเทติ, มคฺคํ… อภิญฺญํ… สมาปตฺติํ อุปฺปาเทติฯ มหคฺคตารมฺมณํ สีลํ…เป.… ปตฺถนํ อุปนิสฺสาย อปฺปมาณารมฺมณํ ฌานํ อุปฺปาเทติ…เป.… สมาปตฺติํ อุปฺปาเทติฯ มหคฺคตารมฺมณา สทฺธา…เป.… ปตฺถนา อปฺปมาณารมฺมณาย สทฺธาย…เป.… ปญฺญาย อุปนิสฺสยปจฺจเยน ปจฺจโย (๓)</p>


<p> อปฺปมาณารมฺมโณ  ธโมฺม อปฺปมาณารมฺมณสฺส ธมฺมสฺส อุปนิสฺสยปจฺจเยน ปจฺจโย  –  , ฯ ปกตูปนิสฺสโย – อปฺปมาณารมฺมณํ สทฺธํ อุปนิสฺสาย อปฺปมาณารมฺมณํ ฌานํ อุปฺปาเทติ, มคฺคํ… อภิญฺญํ… สมาปตฺติํ อุปฺปาเทติฯ อปฺปมาณารมฺมณํ สีลํ…เป.… ปญฺญํ อุปนิสฺสาย อปฺปมาณารมฺมณํ ฌานํ อุปฺปาเทติฯ มคฺคํ…เป.… อภิญฺญํ…เป.… สมาปตฺติํ อุปฺปาเทติ อปฺปมาณารมฺมณา สทฺธา…เป.… ปญฺญา อปฺปมาณารมฺมณาย สทฺธาย…เป.… ปญฺญาย มคฺคสฺส ผลสมาปตฺติยา อุปนิสฺสยปจฺจเยน ปจฺจโยฯ (๑)</p>


<p>อปฺปมาณารมฺมโณ ธโมฺม ปริตฺตารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อปฺปมาณารมฺมณํ สทฺธํ อุปนิสฺสาย ทานํ เทติ, สีลํ สมาทิยติ, อุโปสถกมฺมํ กโรติ, ปริตฺตารมฺมณํ ฌานํ อุปฺปาเทติ, วิปสฺสนํ… อภิญฺญํ… สมาปตฺติํ อุปฺปาเทติฯ อปฺปมาณารมฺมณํ สีลํ…เป.… ปญฺญํ อุปนิสฺสาย ทานํ เทติ…เป.… สมาปตฺติํ อุปฺปาเทติฯ อปฺปมาณารมฺมณา สทฺธา…เป.… ปญฺญา ปริตฺตารมฺมณาย สทฺธาย…เป.… ปญฺญาย กายิกสฺส สุขสฺส, กายิกสฺส ทุกฺขสฺส อุปนิสฺสยปจฺจเยน ปจฺจโยฯ (๒)</p>


<p>อปฺปมาณารมฺมโณ ธโมฺม มหคฺคตารมฺมณสฺส ธมฺมสฺส อุปนิสฺสยปจฺจเยน ปจฺจโย – ฯ ปกตูปนิสฺสโย – อปฺปมาณารมฺมณํ สทฺธํ อุปนิสฺสาย มหคฺคตารมฺมณํ ฌานํ อุปฺปาเทติ, วิปสฺสนํ… อภิญฺญํ… สมาปตฺติํ อุปฺปาเทติฯ อปฺปมาณารมฺมณํ สีลํ…เป.… ปญฺญํ อุปนิสฺสาย มหคฺคตารมฺมณํ  ฌานํ อุปฺปาเทติ, วิปสฺสนํ… อภิญฺญํ… สมาปตฺติํ อุปฺปาเทติฯ อปฺปมาณารมฺมณา สทฺธา…เป.… ปญฺญา มหคฺคตารมฺมณาย สทฺธาย…เป.… ปญฺญาย อุปนิสฺสยปจฺจเยน ปจฺจโยฯ (๓)</p>


<h3>อาเสวนปจฺจโย</h3>
<p> ปริตฺตารมฺมโณ ธโมฺม ปริตฺตารมฺมณสฺส ธมฺมสฺส อาเสวนปจฺจเยน ปจฺจโย – ปุริมา ปุริมา ปริตฺตารมฺมณา ขนฺธา ปจฺฉิมานํ ปจฺฉิมานํ ปริตฺตารมฺมณานํ ขนฺธานํ อาเสวนปจฺจเยน ปจฺจโยฯ (๑)</p>


<p>ปริตฺตารมฺมโณ   ธโมฺม อปฺปมาณารมฺมณสฺส ธมฺมสฺส อาเสวนปจฺจเยน ปจฺจโย – ปริตฺตารมฺมณํ อนุโลมํ โคตฺรภุสฺส… อนุโลมํ โวทานสฺส อาเสวนปจฺจเยน ปจฺจโยฯ (๒)</p>


<p> มหคฺคตารมฺมโณ ธโมฺม มหคฺคตารมฺมณสฺส ธมฺมสฺส อาเสวนปจฺจเยน ปจฺจโย – ปุริมา ปุริมา มหคฺคตารมฺมณา ขนฺธา ปจฺฉิมานํ ปจฺฉิมานํ มหคฺคตารมฺมณานํ ขนฺธานํ อาเสวนปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม อปฺปมาณารมฺมณสฺส ธมฺมสฺส อาเสวนปจฺจเยน ปจฺจโย – มหคฺคตารมฺมณํ อนุโลมํ โคตฺรภุสฺส… อนุโลมํ โวทานสฺส อาเสวนปจฺจเยน ปจฺจโยฯ (๒)</p>


<p> อปฺปมาณารมฺมโณ ธโมฺม อปฺปมาณารมฺมณสฺส ธมฺมสฺส อาเสวนปจฺจเยน ปจฺจโย – ปุริมา ปุริมา อปฺปมาณารมฺมณา ขนฺธา ปจฺฉิมานํ ปจฺฉิมานํ อปฺปมาณารมฺมณานํ ขนฺธานํ อาเสวนปจฺจเยน  ปจฺจโยฯ โคตฺรภุ มคฺคสฺส… โวทานํ มคฺคสฺส อาเสวนปจฺจเยน ปจฺจโยฯ (๑)</p>


<h3>กมฺมปจฺจโย</h3>
<p> ปริตฺตารมฺมโณ ธโมฺม ปริตฺตารมฺมณสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – ปริตฺตารมฺมณา เจตนา สมฺปยุตฺตกานํ ขนฺธานํ กมฺมปจฺจเยน ปจฺจโยฯ ปฎิสนฺธิกฺขเณ…เป.…ฯ  – ปริตฺตารมฺมณา เจตนา วิปากานํ ปริตฺตารมฺมณานํ ขนฺธานํ กมฺมปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม มหคฺคตารมฺมณสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – มหคฺคตารมฺมณา เจตนา สมฺปยุตฺตกานํ ขนฺธานํ กมฺมปจฺจเยน ปจฺจโยฯ ปฎิสนฺธิกฺขเณ…เป.…ฯ  – มหคฺคตารมฺมณา เจตนา วิปากานํ มหคฺคตารมฺมณานํ ขนฺธานํ กมฺมปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม ปริตฺตารมฺมณสฺส ธมฺมสฺส กมฺมปจฺจเยน ปจฺจโยฯ   – มหคฺคตารมฺมณา เจตนา วิปากานํ ปริตฺตารมฺมณานํ ขนฺธานํ กมฺมปจฺจเยน ปจฺจโยฯ (๒)</p>


<p> อปฺปมาณารมฺมโณ  ธโมฺม อปฺปมาณารมฺมณสฺส ธมฺมสฺส กมฺมปจฺจเยน ปจฺจโย – สหชาตา, นานากฺขณิกาฯ  – อปฺปมาณารมฺมณา เจตนา สมฺปยุตฺตกานํ ขนฺธานํ กมฺมปจฺจเยน ปจฺจโยฯ  – อปฺปมาณารมฺมณา เจตนา วิปากานํ อปฺปมาณารมฺมณานํ ขนฺธานํ กมฺมปจฺจเยน ปจฺจโยฯ (๑)</p>


<p>อปฺปมาณารมฺมโณ  ธโมฺม ปริตฺตารมฺมณสฺส ธมฺมสฺส กมฺมปจฺจเยน ปจฺจโยฯ  – อปฺปมาณารมฺมณา เจตนา วิปากานํ ปริตฺตารมฺมณานํ ขนฺธานํ กมฺมปจฺจเยน ปจฺจโยฯ (๒)</p>


<h3>วิปากปจฺจยาทิ</h3>
<p> ปริตฺตารมฺมโณ ธโมฺม ปริตฺตารมฺมณสฺส ธมฺมสฺส วิปากปจฺจเยน ปจฺจโย… อาหารปจฺจเยน ปจฺจโย… อินฺทฺริยปจฺจเยน ปจฺจโย… ฌานปจฺจเยน ปจฺจโย… มคฺคปจฺจเยน ปจฺจโย… สมฺปยุตฺตปจฺจเยน ปจฺจย… อตฺถิปจฺจเยน ปจฺจโย… นตฺถิปจฺจเยน ปจฺจโย… วิคตปจฺจเยน ปจฺจย… อวิคตปจฺจเยน ปจฺจโยฯ</p>


<h2>๑. ปจฺจยานุโลมํ</h2>
<h3>๒. สงฺขฺยาวาโร</h3>
<p> เหตุยา ตีณิ, อารมฺมเณ สตฺต, อธิปติยา สตฺต, อนนฺตเร นว, สมนนฺตเร นว, สหชาเต ตีณิ, อญฺญมเญฺญ ตีณิ, นิสฺสเย ตีณิ, อุปนิสฺสเย นว, อาเสวเน ปญฺจ, กเมฺม ปญฺจ, วิปาเก ตีณิ, อาหาเร ตีณิ, อินฺทฺริเย ฌาเน มเคฺค สมฺปยุเตฺต อตฺถิยา ตีณิ, นตฺถิยา นว, วิคเต นว, อวิคเต ตีณิ (เอวํ คเณตพฺพํ)ฯ</p>

</p>


<h3>ปจฺจนียุทฺธาโร</h3>
<p> ปริตฺตารมฺมโณ  ธโมฺม ปริตฺตารมฺมณสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโย… กมฺมปจฺจเยน ปจฺจโยฯ (๑)</p>


<p>ปริตฺตารมฺมโณ  ธโมฺม มหคฺคตารมฺมณสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโยฯ (๒)</p>


<p>ปริตฺตารมฺมโณ  ธโมฺม อปฺปมาณารมฺมณสฺส ธมฺมสฺส อุปนิสฺสยปจฺจเยน ปจฺจโยฯ (๓)</p>


<p> มหคฺคตารมฺมโณ ธโมฺม มหคฺคตารมฺมณสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>มหคฺคตารมฺมโณ ธโมฺม ปริตฺตารมฺมณสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโย… กมฺมปจฺจเยน ปจฺจโยฯ (๒)</p>


<p>มหคฺคตารมฺมโณ ธโมฺม อปฺปมาณารมฺมณสฺส ธมฺมสฺส อุปนิสฺสยปจฺจเยน ปจฺจโยฯ (๓)</p>


<p> อปฺปมาณารมฺมโณ ธโมฺม อปฺปมาณารมฺมณสฺส ธมฺมสฺส อารมฺมณปจฺจเยน ปจฺจโย… สหชาตปจฺจเยน ปจฺจโย… อุปนิสฺสยปจฺจเยน ปจฺจโยฯ (๑)</p>


<p>อปฺปมาณารมฺมโณ ธโมฺม ปริตฺตารมฺมณสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโย… กมฺมปจฺจเยน ปจฺจโยฯ (๒)</p>


<p>อปฺปมาณารมฺมโณ ธโมฺม มหคฺคตารมฺมณสฺส ธมฺมสฺส อารมฺมณปจฺจเยน ปจฺจโย… อุปนิสฺสยปจฺจเยน ปจฺจโยฯ (๓)</p>


<h2>๒. ปจฺจยปจฺจนียํ</h2>
<h2>๒. สงฺขฺยาวาโร</h2>
<p> นเหตุยา  นว, นอารมฺมเณ นว, นอธิปติยา นว, นอนนฺตเร นว, นสมนนฺตเร นว, นสหชาเต นว, นอญฺญมเญฺญ นว , นนิสฺสเย นว, นอุปนิสฺสเย สตฺต, นปุเรชาเต นว, นปจฺฉาชาเต นว, นอาเสวเน นว…เป.… นมเคฺค นว, นสมฺปยุเตฺต นว, นวิปฺปยุเตฺต นว, โนอตฺถิยา นว, โนนตฺถิยา นว, โนวิคเต นว, โนอวิคเต นว (เอวํ คเณตพฺพํ)ฯ</p>

</p>


<h2>๓. ปจฺจยานุโลมปจฺจนียํ</h2>
<h3>นเหตุทุกํ</h3>
<p> เหตุปจฺจยา  นอารมฺมเณ ตีณิ, นอธิปติยา นอนนฺตเร นสมนนฺตเร นอุปนิสฺสเย นปุเรชาเต นปจฺฉาชาเต นอาเสวเน ตีณิ…เป.… นมเคฺค นวิปฺปยุเตฺต โนนตฺถิยา โนวิคเต ตีณิ (เอวํ คเณตพฺพํ)ฯ</p>

</p>


<h2>๔. ปจฺจยปจฺจนียานุโลมํ</h2>
<h3>เหตุทุกํ</h3>
<p> นเหตุปจฺจยา อารมฺมเณ สตฺต, อธิปติยา สตฺต, อนนฺตเร นว, สมนนฺตเร นว, สหชาเต ตีณิ, อญฺญมเญฺญ ตีณิ, นิสฺสเย ตีณิ, อุปนิสฺสเย นว, อาเสวเน ปญฺจ, กเมฺม  ปญฺจ, วิปาเก ตีณิ…เป.… สมฺปยุเตฺต ตีณิ, อตฺถิยา ตีณิ, นตฺถิยา นว, วิคเต นว, อวิคเต ตีณิ (เอวํ คเณตพฺพํ)ฯ</p>

</p>

</p>

</p>





