<h1>๒๓. เตวีสติมวโคฺค</h1>
<h3>(๒๑๘) ๑. เอกาธิปฺปายกถา</h3>
<p> เอกาธิปฺปาเยน   เมถุโน ธโมฺม ปฎิเสวิตโพฺพติ? อามนฺตาฯ เอกาธิปฺปาเยน อสฺสมเณน  โหตพฺพํ, อภิกฺขุนา โหตพฺพํ, ฉินฺนมูเลน โหตพฺพํ ปาราชิเกน โหตพฺพนฺติ? น เหวํ วตฺตเพฺพ…เป.… เอกาธิปฺปาเยน เมถุโน ธโมฺม ปฎิเสวิตโพฺพติ? อามนฺตาฯ เอกาธิปฺปาเยน ปาโณ หนฺตโพฺพ, อทินฺนํ อาทิยิตพฺพํ, มุสา ภณิตพฺพา, ปิสุณํ ภณิตพฺพํ, ผรุสํ ภณิตพฺพํ, สมฺผํ ปลปิตพฺพํ, สนฺธิ เฉทิตโพฺพ, นิโลฺลปํ หาตพฺพํ, เอกาคาริกํ กาตพฺพํ, ปริปเนฺถ ฐาตพฺพํ, ปรทาโร คนฺตโพฺพ, คามฆาตโก กาตโพฺพ, นิคมฆาตโก กาตโพฺพติ? น เหวํ วตฺตเพฺพ…เป.…ฯ</p>

</p>


<h2>๒๓. เตวีสติมวโคฺค</h2>
<h3>(๒๑๙) ๒. อรหนฺตวณฺณกถา</h3>
<p> อรหนฺตานํ วเณฺณน อมนุสฺสา เมถุนํ ธมฺมํ ปฎิเสวนฺตีติ? อามนฺตาฯ อรหนฺตานํ วเณฺณน อมนุสฺสา ปาณํ หนนฺติ…เป.… อทินฺนํ อาทิยนฺติ, มุสา ภณนฺติ, ปิสุณํ ภณนฺติ, ผรุสํ ภณนฺติ, สมฺผํ ปลปนฺติ, สนฺธิํ ฉินฺทนฺติ, นิโลฺลปํ หรนฺติ, เอกาคาริกํ  กโรนฺติ, ปริปเนฺถ ติฎฺฐนฺติ, ปรทารํ คจฺฉนฺติ, คามฆาตกํ กโรนฺติ…เป.… นิคมฆาตกํ กโรนฺตีติ? น เหวํ วตฺตเพฺพ…เป.…ฯ</p>

</p>


<h2>๒๓. เตวีสติมวโคฺค</h2>
<h3>(๒๒๐-๔) ๓-๗. อิสฺสริยกามการิกาทิกถา</h3>
<p> โพธิสโตฺต  อิสฺสริยกามการิกาเหตุ วินิปาตํ คจฺฉตีติ? อามนฺตาฯ โพธิสโตฺต อิสฺสริยกามการิกาเหตุ นิรยํ คจฺฉติ , สญฺชีวํ คจฺฉติ, กาลสุตฺตํ คจฺฉติ, ตาปนํ คจฺฉติ, มหาตาปนํ  คจฺฉติ, สงฺฆาตกํ คจฺฉติ, โรรุวํ คจฺฉติ…เป.… อวีจิํ คจฺฉตีติ? น เหวํ วตฺตเพฺพ…เป.…ฯ</p>


<p>โพธิสโตฺต  อิสฺสริยกามการิกาเหตุ วินิปาตํ คจฺฉตีติ? อามนฺตาฯ ‘‘โพธิสโตฺต อิสฺสริยกามการิกาเหตุ วินิปาตํ คจฺฉตี’’ติ – อเตฺถว สุตฺตโนฺตติ? นตฺถิฯ หญฺจิ ‘‘โพธิสโตฺต อิสฺสริยกามการิกาเหตุ วินิปาตํ คจฺฉตี’’ติ – นเตฺถว สุตฺตโนฺต, โน จ วต เร วตฺตเพฺพ – ‘‘โพธิสโตฺต อิสฺสริยกามการิกาเหตุ วินิปาตํ คจฺฉตี’’ติฯ</p>


<p> โพธิสโตฺต อิสฺสริยกามการิกาเหตุ คพฺภเสยฺยํ โอกฺกมตีติ? อามนฺตาฯ โพธิสโตฺต อิสฺสริยกามการิกาเหตุ นิรยํ อุปปเชฺชยฺย, ติรจฺฉานโยนิํ อุปปเชฺชยฺยาติ? น เหวํ วตฺตเพฺพ…เป.…ฯ</p>


<p>โพธิสโตฺต อิสฺสริยกามการิกาเหตุ คพฺภเสยฺยํ โอกฺกมตีติ ? อามนฺตาฯ โพธิสโตฺต อิทฺธิมาติ? น เหวํ วตฺตเพฺพ…เป.… โพธิสโตฺต อิทฺธิมาติ? อามนฺตาฯ โพธิสเตฺตน ฉนฺทิทฺธิปาโท ภาวิโต…เป.… วีริยิทฺธิปาโท…เป.… จิตฺติทฺธิปาโท…เป.… วีมํสิทฺธิปาโท ภาวิโตติ? น เหวํ วตฺตเพฺพ…เป.…ฯ</p>


<p>โพธิสโตฺต  อิสฺสริยกามการิกาเหตุ คพฺภเสยฺยํ โอกฺกมตีติ? อามนฺตาฯ ‘‘โพธิสโตฺต อิสฺสริยกามการิกาเหตุ คพฺภเสยฺยํ โอกฺกมตี’’ติ – อเตฺถว สุตฺตโนฺตติ? นตฺถิฯ หญฺจิ ‘‘โพธิสโตฺต อิสฺสริยกามการิกาเหตุ คพฺภเสยฺยํ โอกฺกมตี’’ติ – นเตฺถว สุตฺตโนฺต, โน จ วต เร วตฺตเพฺพ – ‘‘โพธิสโตฺต อิสฺสริยกามการิกาเหตุ คพฺภเสยฺยํ โอกฺกมตี’’ติฯ</p>


<p> โพธิสโตฺต อิสฺสริยกามการิกาเหตุ ทุกฺกรการิกํ อกาสีติ? อามนฺตาฯ โพธิสโตฺต อิสฺสริยกามการิกาเหตุ ‘‘สสฺสโต โลโก’’ติ ปจฺจาคจฺฉิ, ‘‘อสสฺสโต โลโก’’ติ…เป.… ‘‘อนฺตวา โลโก’’ติ…เป.… ‘‘อนนฺตวา โลโก’’ติ… ‘‘ตํ ชีวํ ตํ สรีร’’นฺติ … ‘‘อญฺญํ ชีวํ อญฺญํ สรีร’’นฺติ… ‘‘โหติ ตถาคโต ปรํ มรณา’’ติ… ‘‘น โหติ ตถาคโต ปรํ มรณา’’ติ… ‘‘โหติ จ น จ โหติ ตถาคโต ปรํ มรณา’’ติ…เป.… ‘‘เนว โหติ น น โหติ ตถาคโต ปรํ มรณา’’ติ ปจฺจาคจฺฉีติ? น เหวํ วตฺตเพฺพ…เป.…ฯ</p>


<p>โพธิสโตฺต อิสฺสริยกามการิกาเหตุ ทุกฺกรการิกํ อกาสีติ? อามนฺตาฯ ‘‘โพธิสโตฺต อิสฺสริยกามการิกาเหตุ ทุกฺกรการิกํ อกาสี’’ติ – อเตฺถว สุตฺตโนฺตติ? นตฺถิฯ หญฺจิ ‘‘โพธิสโตฺต  อิสฺสริยกามการิกาเหตุ  ทุกฺกรการิกํ อกาสี’’ติ – นเตฺถว สุตฺตโนฺต, โน จ วต เร วตฺตเพฺพ – ‘‘โพธิสโตฺต อิสฺสริยกามการิกาเหตุ ทุกฺกรการิกํ อกาสี’’ติฯ</p>


<p> โพธิสโตฺต อิสฺสริยกามการิกาเหตุ อปรนฺตปํ  อกาสิ, อญฺญํ สตฺถารํ อุทฺทิสีติ? อามนฺตาฯ โพธิสโตฺต อิสฺสริยกามการิกาเหตุ ‘‘สสฺสโต โลโก’’ติ ปจฺจาคจฺฉิ…เป.…  ‘‘เนว โหติ น น โหติ ตถาคโต ปรํ มรณา’’ติ ปจฺจาคจฺฉีติ? น เหวํ วตฺตเพฺพ…เป.…ฯ</p>


<p> โพธิสโตฺต อิสฺสริยกามการิกาเหตุ อญฺญํ สตฺถารํ อุทฺทิสีติ? อามนฺตาฯ ‘‘โพธิสโตฺต อิสฺสริยกามการิกาเหตุ อญฺญํ สตฺถารํ อุทฺทิสี’’ติ – อเตฺถว สุตฺตโนฺตติ? นตฺถิฯ หญฺจิ ‘‘โพธิสโตฺต อิสฺสริยกามการิกาเหตุ อญฺญํ สตฺถารํ อุทฺทิสี’’ติ – นเตฺถว สุตฺตโนฺต, โน จ วต เร วตฺตเพฺพ – ‘‘โพธิสโตฺต อิสฺสริยกามการิกาเหตุ อญฺญํ สตฺถารํ อุทฺทิสี’’ติฯ</p>

</p>


<h2>๒๓. เตวีสติมวโคฺค</h2>
<h3>(๒๒๕) ๘. ปติรูปกถา</h3>
<p> อตฺถิ น ราโค ราคปติรูปโกติ? อามนฺตาฯ อตฺถิ น ผโสฺส ผสฺสปติรูปโก, อตฺถิ น เวทนา เวทนาปติรูปิกา, อตฺถิ น สญฺญา สญฺญาปติรูปิกา , อตฺถิ น เจตนา เจตนาปติรูปิกา, อตฺถิ น จิตฺตํ จิตฺตปติรูปกํ, อตฺถิ น สทฺธา สทฺธาปติรูปิกา, อตฺถิ น วีริยํ วีริยปติรูปกํ, อตฺถิ น สติ สติปติรูปิกา, อตฺถิ น สมาธิ สมาธิปติรูปโก , อตฺถิ น ปญฺญา ปญฺญาปติรูปิกาติ? น เหวํ วตฺตเพฺพ…เป.…ฯ</p>


<p> อตฺถิ น โทโส โทสปติรูปโก, อตฺถิ น โมโห โมหปติรูปโก, อตฺถิ น กิเลโส  กิเลสปติรูปโกติ? อามนฺตาฯ อตฺถิ  น ผโสฺส ผสฺสปติรูปโก…เป.… อตฺถิ น ปญฺญา ปญฺญาปติรูปิกาติ? น เหวํ วตฺตเพฺพ…เป.…ฯ</p>

</p>


<h2>๒๓. เตวีสติมวโคฺค</h2>
<h3>(๒๒๖) ๙. อปรินิปฺผนฺนกถา</h3>
<p> รูปํ อปรินิปฺผนฺนนฺติ? อามนฺตาฯ รูปํ น อนิจฺจํ น สงฺขตํ น ปฎิจฺจสมุปฺปนฺนํ น ขยธมฺมํ น วยธมฺมํ น วิราคธมฺมํ น นิโรธธมฺมํ น วิปริณามธมฺมนฺติ? น เหวํ วตฺตเพฺพ…เป.… นนุ รูปํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมนฺติ? อามนฺตาฯ หญฺจิ รูปํ อนิจฺจํ สงฺขตํ…เป.… วิปริณามธมฺมํ, โน จ วต เร วตฺตเพฺพ – ‘‘รูปํ อปรินิปฺผนฺน’’นฺติฯ</p>


<p>ทุกฺขเญฺญว ปรินิปฺผนฺนนฺติ? อามนฺตาฯ นนุ ยทนิจฺจํ ตํ ทุกฺขํ  วุตฺตํ ภควตา – ‘‘รูปํ อนิจฺจ’’นฺติ? อามนฺตาฯ หญฺจิ ยทนิจฺจํ ตํ ทุกฺขํ วุตฺตํ ภควตา – ‘‘รูปํ อนิจฺจํ’’, โน จ วต เร วตฺตเพฺพ – ‘‘ทุกฺขเญฺญว ปรินิปฺผนฺน’’นฺติ…เป.…ฯ</p>


<p> เวทนา …เป.… สญฺญา… สงฺขารา… วิญฺญาณํ… จกฺขายตนํ…เป.… ธมฺมายตนํ… จกฺขุธาตุ… ธมฺมธาตุ… จกฺขุนฺทฺริยํ…เป.… อญฺญาตาวินฺทฺริยํ อปรินิปฺผนฺนนฺติ? อามนฺตาฯ อญฺญาตาวินฺทฺริยํ  น อนิจฺจํ…เป.… น วิปริณามธมฺมนฺติ? น เหวํ วตฺตเพฺพ…เป.… นนุ อญฺญาตาวินฺทฺริยํ อนิจฺจํ สงฺขตํ…เป.… วิปริณามธมฺมนฺติ? อามนฺตาฯ หญฺจิ อญฺญาตาวินฺทฺริยํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมํ วิปริณามธมฺมํ, โน จ วต เร วตฺตเพฺพ – ‘‘อญฺญาตาวินฺทฺริยํ อปรินิปฺผนฺน’’นฺติฯ</p>


<p>ทุกฺขเญฺญว   ปรินิปฺผนฺนนฺติ? อามนฺตาฯ นนุ ยทนิจฺจํ ตํ ทุกฺขํ วุตฺตํ ภควตา – ‘‘อญฺญาตาวินฺทฺริยํ อนิจฺจ’’นฺติ? อามนฺตาฯ หญฺจิ ยทนิจฺจํ ตํ ทุกฺขํ วุตฺตํ ภควตา – ‘‘อญฺญาตาวินฺทฺริยํ อนิจฺจํ’’, โน จ วต เร วตฺตเพฺพ – ‘‘ทุกฺขเญฺญว ปรินิปฺผนฺน’’นฺติฯ</p>

</p>

</p>


<p>ตสฺสุทฺทานํ –</p>


<p>เอกาธิปฺปาเยน เมถุโน ธโมฺม ปฎิเสวิตโพฺพ, อรหนฺตานํ วเณฺณน อมนุสฺสา เมถุนํ ธมฺมํ ปฎิเสวนฺติ, โพธิสโตฺต อิสฺสริยกามการิกาเหตุ วินิปาตํ คจฺฉติ, คพฺภเสยฺยํ โอกฺกมติ, ทุกฺกรการิกํ อกาสิ , อปรนฺตปํ อกาสิ, อญฺญํ สตฺถารํ อุทฺทิสิ, อตฺถิ น ราโค ราคปติรูปโก อตฺถิ น โทโส โทสปติรูปโก อตฺถิ น โมโห โมหปติรูปโก อตฺถิ น กิเลโส กิเลสปติรูปโก, รูปํ อปรินิปฺผนฺนํ อญฺญาตาวินฺทฺริยํ อปรินิปฺผนฺนนฺติฯ</p>

</p>


<p>ตสฺสุทฺทานํ –</p>


<p>นวํ, นิพฺพุติ, เอกาธิปฺปาโยติฯ</p>


<p>ปณฺณาสกุทฺทานํ –</p>


<p>
มหานิยาโม  
, อนุสยา, นิคฺคโห, ขุทฺทกปญฺจโม;  
  
ปรปฺปวาทมทฺทนา, สุตฺตมูลสมาหิตา;  
  
อุโชฺชตนา สตฺถุสมเย, กถาวตฺถุปกรเณติฯ  
</p>
  
ปญฺจตฺติํสภาณวารํ  
</p>
  
กถาวตฺถุปกรณํ นิฎฺฐิตํฯ  
</p>
  
  
  
  
  