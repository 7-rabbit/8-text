<h1>๙. นวมวโคฺค</h1>
<h3>(๘๔) ๑. อานิสํสทสฺสาวีกถา</h3>
<p> อานิสํสทสฺสาวิสฺส   สํโยชนานํ ปหานนฺติ? อามนฺตาฯ นนุ สงฺขาเร อนิจฺจโต มนสิกโรโต สํโยชนา ปหียนฺตีติ? อามนฺตาฯ หญฺจิ  สงฺขาเร อนิจฺจโต มนสิกโรโต สํโยชนา ปหียนฺติ, โน จ วต เร วตฺตเพฺพ – ‘‘อานิสํสทสฺสาวิสฺส สํโยชนานํ ปหาน’’นฺติฯ</p>


<p>นนุ สงฺขาเร ทุกฺขโต…เป.… โรคโต… คณฺฑโต… สลฺลโต… อฆโต… อาพาธโต… ปรโต… ปโลกโต… อีติโต… อุปทฺทวโต… ภยโต… อุปสคฺคโต… จลโต… ปภงฺคุโต… อทฺธุวโต… อตาณโต… อเลณโต… อสรณโต… อสรณีภูตโต… ริตฺตโต… ตุจฺฉโต… สุญฺญโต… อนตฺตโต… อาทีนวโต…เป.… วิปริณามธมฺมโต มนสิกโรโต สํโยชนา ปหียนฺตีติ? อามนฺตาฯ หญฺจิ สงฺขาเร วิปริณามธมฺมโต มนสิกโรโต สํโยชนา ปหียนฺติ, โน จ วต เร วตฺตเพฺพ – ‘‘อานิสํสทสฺสาวิสฺส สํโยชนานํ ปหาน’’นฺติฯ</p>


<p>สงฺขาเร  จ อนิจฺจโต มนสิ กโรติ นิพฺพาเน จ อานิสํสทสฺสาวี โหตีติ? น เหวํ วตฺตเพฺพ…เป.… สงฺขาเร จ อนิจฺจโต มนสิ กโรติ นิพฺพาเน จ อานิสํสทสฺสาวี โหตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.… สงฺขาเร จ ทุกฺขโต…เป.… วิปริณามธมฺมโต มนสิ กโรติ นิพฺพาเน จ อานิสํสทสฺสาวี โหตีติ? น เหวํ วตฺตเพฺพ…เป.… สงฺขาเร จ  วิปริณามธมฺมโต มนสิ กโรติ นิพฺพาเน จ อานิสํสทสฺสาวี โหตีติ? อามนฺตา ฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อานิสํสทสฺสาวิสฺส สํโยชนานํ ปหาน’’นฺติ? อามนฺตาฯ นนุ วุตฺตํ ภควตา – ‘‘อิธ, ภิกฺขเว, ภิกฺขุ นิพฺพาเน สุขานุปสฺสี วิหรติ สุขสญฺญี สุขปฎิสํเวที, สตตํ สมิตํ อโพฺพกิณฺณํ เจตสา อธิมุจฺจมาโน ปญฺญาย ปริโยคาหมาโน’’ติ ! อเตฺถว สุตฺตโนฺตติ? อามนฺตาฯ เตน หิ อานิสํสทสฺสาวิสฺส สํโยชนานํ ปหานนฺติฯ</p>

</p>


<h2>๙. นวมวโคฺค</h2>
<h3>(๘๕) ๒. อมตารมฺมณกถา</h3>
<p> อมตารมฺมณํ สํโยชนนฺติ? อามนฺตาฯ อมตํ สํโยชนิยํ คนฺถนิยํ โอฆนิยํ โยคนิยํ นีวรณิยํ ปรามฎฺฐํ อุปาทานิยํ สํกิเลสิยนฺติ? น  เหวํ วตฺตเพฺพ…เป.… นนุ อมตํ อสํโยชนิยํ อคนฺถนิยํ…เป.… อสํกิเลสิยนฺติ? อามนฺตาฯ หญฺจิ อมตํ อสํโยชนิยํ…เป.… อสํกิเลสิยํ, โน จ วต เร วตฺตเพฺพ – ‘‘อมตารมฺมณํ สํโยชน’’นฺติฯ</p>


<p>อมตํ อารพฺภ ราโค อุปฺปชฺชตีติ? อามนฺตาฯ อมตํ ราคฎฺฐานิยํ รชนิยํ กมนิยํ มทนิยํ พนฺธนิยํ มุจฺฉนิยนฺติ? น  เหวํ  วตฺตเพฺพ…เป.… นนุ อมตํ น ราคฎฺฐานิยํ น รชนิยํ น กมนิยํ น มทนิยํ น พนฺธนิยํ น มุจฺฉนิยนฺติ? อามนฺตาฯ หญฺจิ อมตํ น ราคฎฺฐานิยํ น รชนิยํ น กมนิยํ น มทนิยํ น พนฺธนิยํ น มุจฺฉนิยํ, โน จ วต เร วตฺตเพฺพ – ‘‘อมตํ อารพฺภ ราโค อุปฺปชฺชตี’’ติฯ</p>


<p>อมตํ อารพฺภ โทโส อุปฺปชฺชตีติ? อามนฺตาฯ อมตํ โทสฎฺฐานิยํ โกปฎฺฐานิยํ ปฎิฆฎฺฐานิยนฺติ? น เหวํ วตฺตเพฺพ…เป.… นนุ อมตํ น โทสฎฺฐานิยํ น โกปฎฺฐานิยํ น ปฎิฆฎฺฐานิยนฺติ? อามนฺตาฯ หญฺจิ อมตํ น โทสฎฺฐานิยํ น โกปฎฺฐานิยํ น ปฎิฆฎฺฐานิยํ, โน จ วต เร วตฺตเพฺพ – ‘‘อมตํ อารพฺภ โทโส อุปฺปชฺชตี’’ติฯ</p>


<p>อมตํ อารพฺภ โมโห อุปฺปชฺชตีติ? อามนฺตาฯ อมตํ โมหฎฺฐานิยํ อญฺญาณกรณํ อจกฺขุกรณํ ปญฺญานิโรธิยํ วิฆาตปกฺขิยํ อนิพฺพานสํวตฺตนิยนฺติ? น เหวํ วตฺตเพฺพ…เป.… นนุ อมตํ น โมหฎฺฐานิยํ น อญฺญาณกรณํ น อจกฺขุกรณํ ปญฺญาพุทฺธิยํ อวิฆาตปกฺขิยํ นิพฺพานสํวตฺตนิยนฺติ? อามนฺตาฯ หญฺจิ อมตํ น โมหฎฺฐานิยํ น อญฺญาณกรณํ…เป.… นิพฺพานสํวตฺตนิยํ, โน จ วต เร วตฺตเพฺพ – ‘‘อมตํ อารพฺภ โมโห อุปฺปชฺชตี’’ติฯ</p>


<p> รูปํ  อารพฺภ สํโยชนา อุปฺปชฺชนฺติ, รูปํ สํโยชนิยํ คนฺถนิยํ…เป.… สํกิเลสิยนฺติ? อามนฺตา ฯ อมตํ อารพฺภ สํโยชนา อุปฺปชฺชนฺติ, อมตํ สํโยชนิยํ…เป.… สํกิเลสิยนฺติ ? น เหวํ วตฺตเพฺพ…เป.…ฯ</p>


<p>รูปํ อารพฺภ ราโค อุปฺปชฺชติ, รูปํ ราคฎฺฐานิยํ รชนิยํ กมนิยํ มทนิยํ พนฺธนิยํ มุจฺฉนิยนฺติ? อามนฺตาฯ อมตํ อารพฺภ ราโค อุปฺปชฺชติ, อมตํ ราคฎฺฐานิยํ…เป.… มุจฺฉนิยนฺติ? น เหวํ วตฺตเพฺพ…เป.…ฯ</p>


<p>รูปํ อารพฺภ โทโส อุปฺปชฺชติ, รูปํ โทสฎฺฐานิยํ โกปฎฺฐานิยํ ปฎิฆฎฺฐานิยนฺติ? อามนฺตาฯ อมตํ อารพฺภ โทโส อุปฺปชฺชติ, อมตํ โทสฎฺฐานิยํ โกปฎฺฐานิยํ ปฎิฆฎฺฐานิยนฺติ? น เหวํ วตฺตเพฺพ…เป.…ฯ</p>


<p>รูปํ  อารพฺภ โมโห อุปฺปชฺชติ, รูปํ โมหฎฺฐานิยํ อญฺญาณกรณํ…เป.… อนิพฺพานสํวตฺตนิยนฺติ? อามนฺตาฯ อมตํ อารพฺภ โมโห อุปฺปชฺชติ, อมตํ โมหฎฺฐานิยํ อญฺญาณกรณํ…เป.… อนิพฺพานสํวตฺตนิยนฺติ? น เหวํ วตฺตเพฺพ…เป.…ฯ</p>


<p>อมตํ อารพฺภ สํโยชนา อุปฺปชฺชนฺติ, อมตํ อสํโยชนิยํ อคนฺถนิยํ อโนฆนิยํ อโยคนิยํ อนีวรณิยํ อปรามฎฺฐํ อนุปาทานิยํ อสํกิเลสิยนฺติ? อามนฺตาฯ รูปํ อารพฺภ สํโยชนา อุปฺปชฺชนฺติ, รูปํ อสํโยชนิยํ อคนฺถนิยํ…เป.… อสํกิเลสิยนฺติ? น เหวํ วตฺตเพฺพ…เป.…ฯ</p>


<p>อมตํ อารพฺภ ราโค อุปฺปชฺชติ, อมตํ น ราคฎฺฐานิยํ น รชนิยํ น กมนิยํ น มทนิยํ น พนฺธนิยํ น มุจฺฉนิยนฺติ? อามนฺตา ฯ รูปํ อารพฺภ ราโค อุปฺปชฺชติ, รูปํ น ราคฎฺฐานิยํ…เป.… น มุจฺฉนิยนฺติ? น เหวํ วตฺตเพฺพ…เป.…ฯ</p>


<p>อมตํ  อารพฺภ โทโส อุปฺปชฺชติ, อมตํ น โทสฎฺฐานิยํ น โกปฎฺฐานิยํ น ปฎิฆฎฺฐานิยนฺติ? อามนฺตาฯ รูปํ อารพฺภ โทโส อุปฺปชฺชติ, รูปํ น โทสฎฺฐานิยํ น โกปฎฺฐานิยํ น ปฎิฆฎฺฐานิยนฺติ? น เหวํ วตฺตเพฺพ…เป.…ฯ</p>


<p>อมตํ อารพฺภ โมโห อุปฺปชฺชติ, อมตํ น โมหฎฺฐานิยํ น อญฺญาณกรณํ…เป.… นิพฺพานสํวตฺตนิยนฺติ? อามนฺตาฯ รูปํ อารพฺภ โมโห อุปฺปชฺชติ, รูปํ น โมหฎฺฐานิยํ น อญฺญาณกรณํ…เป.… นิพฺพานสํวตฺตนิยนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อมตารมฺมณํ สํโยชน’’นฺติ? อามนฺตาฯ นนุ วุตฺตํ ภควตา – ‘‘นิพฺพานํ นิพฺพานโต สญฺชานาติ, นิพฺพานํ นิพฺพานโต สญฺชานิตฺวา นิพฺพานํ มญฺญติ, นิพฺพานสฺมิํ มญฺญติ, นิพฺพานโต มญฺญติ, นิพฺพานํ เมติ มญฺญติ, นิพฺพานํ อภินนฺทตี’’ติ ! อเตฺถว สุตฺตโนฺตติ? อามนฺตาฯ เตน หิ อมตารมฺมณํ สํโยชนนฺติฯ</p>

</p>


<h2>๙. นวมวโคฺค</h2>
<h3>(๘๖) ๓. รูปํ สารมฺมณนฺติกถา</h3>
<p> รูปํ    สารมฺมณนฺติ? อามนฺตาฯ อตฺถิ ตสฺส อาวฎฺฎนา อาโภโค สมนฺนาหาโร มนสิกาโร เจตนา ปตฺถนา ปณิธีติ? น เหวํ วตฺตเพฺพ…เป.… นนุ นตฺถิ ตสฺส อาวฎฺฎนา อาโภโค…เป.… ปณิธีติ? อามนฺตาฯ หญฺจิ นตฺถิ ตสฺส อาวฎฺฎนา อาโภโค…เป.… ปณิธิ, โน จ วต เร วตฺตเพฺพ – ‘‘รูปํ สารมฺมณ’’นฺติฯ</p>


<p>ผโสฺส สารมฺมโณ, อตฺถิ ตสฺส อาวฎฺฎนา อาโภโค…เป.… ปณิธีติ? อามนฺตา ฯ รูปํ สารมฺมณํ, อตฺถิ ตสฺส อาวฎฺฎนา อาโภโค…เป.… ปณิธีติ? น เหวํ วตฺตเพฺพ…เป.…ฯ</p>


<p>เวทนา…เป.… สญฺญา เจตนา จิตฺตํ สทฺธา วีริยํ สติ สมาธิ ปญฺญา ราโค โทโส โมโห มาโน ทิฎฺฐิ วิจิกิจฺฉา ถินํ อุทฺธจฺจํ อหิริกํ…เป.… อโนตฺตปฺปํ สารมฺมณํ, อตฺถิ ตสฺส อาวฎฺฎนา อาโภโค…เป.… ปณิธีติ? อามนฺตาฯ รูปํ สารมฺมณํ, อตฺถิ ตสฺส อาวฎฺฎนา อาโภโค…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ สารมฺมณํ, นตฺถิ ตสฺส อาวฎฺฎนา อาโภโค…เป.… ปณิธีติ? อามนฺตาฯ ผโสฺส สารมฺมโณ, นตฺถิ ตสฺส อาวฎฺฎนา อาโภโค…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ  สารมฺมณํ, นตฺถิ ตสฺส อาวฎฺฎนา อาโภโค…เป.… ปณิธีติ? อามนฺตาฯ เวทนา…เป.… อโนตฺตปฺปํ สารมฺมณํ, นตฺถิ ตสฺส อาวฎฺฎนา อาโภโค…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปํ สารมฺมณ’’นฺติ? อามนฺตาฯ นนุ รูปํ สปฺปจฺจยนฺติ? อามนฺตาฯ หญฺจิ รูปํ สปฺปจฺจยํ, เตน วต เร วตฺตเพฺพ – ‘‘รูปํ สารมฺมณ’’นฺติฯ</p>

</p>


<h2>๙. นวมวโคฺค</h2>
<h3>(๘๗) ๔. อนุสยา อนารมฺมณกถา</h3>
<p> อนุสยา   อนารมฺมณาติ? อามนฺตาฯ รูปํ  นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.…ฯ</p>


<p>กามราคานุสโย อนารมฺมโณติ? อามนฺตาฯ กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ อนารมฺมณนฺติ? น เหวํ วตฺตเพฺพ…เป.… กามราโค กามราคปริยุฎฺฐานํ กามราคสํโยชนํ กาโมโฆ กามโยโค กามจฺฉนฺทนีวรณํ สารมฺมณนฺติ? อามนฺตาฯ กามราคานุสโย สารมฺมโณติ? น เหวํ วตฺตเพฺพ…เป.…ฯ</p>


<p>กามราคานุสโย อนารมฺมโณติ? อามนฺตาฯ กตมกฺขนฺธปริยาปโนฺนติ ? สงฺขารกฺขนฺธปริยาปโนฺนติฯ สงฺขารกฺขโนฺธ อนารมฺมโณติ? น เหวํ วตฺตเพฺพ…เป.… สงฺขารกฺขโนฺธ อนารมฺมโณติ? อามนฺตาฯ เวทนากฺขโนฺธ สญฺญากฺขโนฺธ วิญฺญาณกฺขโนฺธ อนารมฺมโณติ? น เหวํ วตฺตเพฺพ…เป.…ฯ</p>


<p>กามราคานุสโย สงฺขารกฺขนฺธปริยาปโนฺน อนารมฺมโณติ? อามนฺตาฯ กามราโค สงฺขารกฺขนฺธปริยาปโนฺน อนารมฺมโณติ? น เหวํ วตฺตเพฺพ…เป.… กามราโค สงฺขารกฺขนฺธปริยาปโนฺน สารมฺมโณติ? อามนฺตาฯ กามราคานุสโย สงฺขารกฺขนฺธปริยาปโนฺน สารมฺมโณติ? น เหวํ วตฺตเพฺพ…เป.…ฯ</p>


<p>กามราคานุสโย  สงฺขารกฺขนฺธปริยาปโนฺน อนารมฺมโณ, กามราโค สงฺขารกฺขนฺธปริยาปโนฺน สารมฺมโณติ? อามนฺตาฯ สงฺขารกฺขโนฺธ เอกเทโส สารมฺมโณ เอกเทโส อนารมฺมโณติ? น เหวํ วตฺตเพฺพ…เป.… สงฺขารกฺขโนฺธ เอกเทโส สารมฺมโณ เอกเทโส อนารมฺมโณติ? อามนฺตาฯ เวทนากฺขโนฺธ สญฺญากฺขโนฺธ วิญฺญาณกฺขโนฺธ เอกเทโส สารมฺมโณ เอกเทโส อนารมฺมโณติ? น เหวํ วตฺตเพฺพ…เป.…ฯ</p>


<p> ปฎิฆานุสโย  มานานุสโย ทิฎฺฐานุสโย วิจิกิจฺฉานุสโย ภวราคานุสโย อวิชฺชานุสโย อนารมฺมโณติ? อามนฺตาฯ อวิชฺชา อวิโชฺชโฆ อวิชฺชาโยโค อวิชฺชานุสโย อวิชฺชาปริยุฎฺฐานํ อวิชฺชาสํโยชนํ  อวิชฺชานีวรณํ อนารมฺมณนฺติ? น เหวํ วตฺตเพฺพ…เป.… อวิชฺชา  อวิโชฺชโฆ…เป.… อวิชฺชานีวรณํ สารมฺมณนฺติ? อามนฺตาฯ อวิชฺชานุสโย สารมฺมโณติ? น เหวํ วตฺตเพฺพ…เป.…ฯ</p>


<p>อวิชฺชานุสโย อนารมฺมโณติ? อามนฺตาฯ กตมกฺขนฺธปริยาปโนฺนติ? สงฺขารกฺขนฺธปริยาปโนฺนติฯ สงฺขารกฺขโนฺธ อนารมฺมโณติ? น เหวํ วตฺตเพฺพ…เป.… สงฺขารกฺขโนฺธ อนารมฺมโณติ? อามนฺตาฯ เวทนากฺขโนฺธ สญฺญากฺขโนฺธ วิญฺญาณกฺขโนฺธ อนารมฺมโณติ? น เหวํ วตฺตเพฺพ…เป.…ฯ</p>


<p>อวิชฺชานุสโย สงฺขารกฺขนฺธปริยาปโนฺน อนารมฺมโณติ? อามนฺตาฯ อวิชฺชา  สงฺขารกฺขนฺธปริยาปนฺนา อนารมฺมณาติ? น เหวํ วตฺตเพฺพ…เป.… อวิชฺชา สงฺขารกฺขนฺธปริยาปนฺนา สารมฺมณาติ? อามนฺตาฯ อวิชฺชานุสโย สงฺขารกฺขนฺธปริยาปโนฺน สารมฺมโณติ? น เหวํ วตฺตเพฺพ…เป.…ฯ</p>


<p>อวิชฺชานุสโย สงฺขารกฺขนฺธปริยาปโนฺน อนารมฺมโณ, อวิชฺชา สงฺขารกฺขนฺธปริยาปนฺนา สารมฺมณาติ? อามนฺตาฯ สงฺขารกฺขโนฺธ เอกเทโส สารมฺมโณ เอกเทโส อนารมฺมโณติ? น เหวํ วตฺตเพฺพ…เป.… สงฺขารกฺขโนฺธ เอกเทโส สารมฺมโณ เอกเทโส อนารมฺมโณติ? อามนฺตาฯ เวทนากฺขโนฺธ สญฺญากฺขโนฺธ วิญฺญาณกฺขโนฺธ เอกเทโส สารมฺมโณ เอกเทโส อนารมฺมโณติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อนุสยา อนารมฺมณา’’ติ? อามนฺตาฯ ปุถุชฺชโน กุสลาพฺยากเต จิเตฺต วตฺตมาเน สานุสโยติ วตฺตโพฺพติ? อามนฺตาฯ อตฺถิ เตสํ อนุสยานํ อารมฺมณนฺติ? น เหวํ วตฺตเพฺพ…เป.… เตน หิ อนุสยา อนารมฺมณาติฯ ปุถุชฺชโน กุสลาพฺยากเต จิเตฺต วตฺตมาเน สราโคติ วตฺตโพฺพติ? อามนฺตาฯ อตฺถิ ตสฺส ราคสฺส อารมฺมณนฺติ? น เหวํ วตฺตเพฺพ…เป.…ฯ เตน หิ ราโค อนารมฺมโณติฯ</p>

</p>


<h2>๙. นวมวโคฺค</h2>
<h3>(๘๘) ๕. ญาณํ อนารมฺมณนฺติกถา</h3>
<p> ญาณํ   อนารมฺมณนฺติ? อามนฺตาฯ รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.… ญาณํ อนารมฺมณนฺติ? อามนฺตาฯ ปญฺญา  ปญฺญินฺทฺริยํ ปญฺญาพลํ สมฺมาทิฎฺฐิ ธมฺมวิจยสโมฺพชฺฌโงฺค อนารมฺมโณติ? น เหวํ วตฺตเพฺพ…เป.… ปญฺญา ปญฺญินฺทฺริยํ ปญฺญาพลํ สมฺมาทิฎฺฐิ ธมฺมวิจยสโมฺพชฺฌโงฺค สารมฺมโณติ? อามนฺตาฯ ญาณํ สารมฺมณนฺติ? น เหวํ วตฺตเพฺพ…เป.…ฯ</p>


<p>ญาณํ อนารมฺมณนฺติ? อามนฺตาฯ กตมกฺขนฺธปริยาปนฺนนฺติ? สงฺขารกฺขนฺธปริยาปนฺนนฺติฯ สงฺขารกฺขโนฺธ อนารมฺมโณติ? น เหวํ วตฺตเพฺพ…เป.… สงฺขารกฺขโนฺธ อนารมฺมโณติ ? อามนฺตาฯ เวทนากฺขโนฺธ สญฺญากฺขโนฺธ วิญฺญาณกฺขโนฺธ อนารมฺมโณติ? น เหวํ วตฺตเพฺพ…เป.… ญาณํ สงฺขารกฺขนฺธปริยาปนฺนํ อนารมฺมณนฺติ? อามนฺตาฯ ปญฺญา สงฺขารกฺขนฺธปริยาปนฺนา อนารมฺมณาติ? น เหวํ วตฺตเพฺพ…เป.… ปญฺญา สงฺขารกฺขนฺธปริยาปนฺนา สารมฺมณาติ? อามนฺตาฯ ญาณํ สงฺขารกฺขนฺธปริยาปนฺนํ สารมฺมณนฺติ? น เหวํ วตฺตเพฺพ…เป.…ฯ</p>


<p>ญาณํ  สงฺขารกฺขนฺธปริยาปนฺนํ อนารมฺมณํ, ปญฺญา สงฺขารกฺขนฺธปริยาปนฺนา สารมฺมณาติ? อามนฺตาฯ สงฺขารกฺขโนฺธ เอกเทโส สารมฺมโณ เอกเทโส อนารมฺมโณติ? น เหวํ วตฺตเพฺพ…เป.… สงฺขารกฺขโนฺธ เอกเทโส สารมฺมโณ เอกเทโส อนารมฺมโณติ? อามนฺตาฯ เวทนากฺขโนฺธ สญฺญากฺขโนฺธ วิญฺญาณกฺขโนฺธ เอกเทโส สารมฺมโณ เอกเทโส อนารมฺมโณติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ญาณํ อนารมฺมณ’’นฺติ? อามนฺตาฯ อรหา จกฺขุวิญฺญาณสมงฺคี ญาณีติ วตฺตโพฺพติ? อามนฺตาฯ อตฺถิ ตสฺส ญาณสฺส อารมฺมณนฺติ? น เหวํ วตฺตเพฺพ…เป.… เตน หิ ญาณํ อนารมฺมณนฺติฯ อรหา จกฺขุวิญฺญาณสมงฺคี ปญฺญวาติ  วตฺตโพฺพติ? อามนฺตาฯ อตฺถิ ตาย ปญฺญาย อารมฺมณนฺติ? น  เหวํ วตฺตเพฺพ…เป.…ฯ เตน หิ ปญฺญา อนารมฺมณาติฯ</p>

</p>


<h2>๙. นวมวโคฺค</h2>
<h3>(๘๙) ๖. อตีตานาคตารมฺมณกถา</h3>
<p> อตีตารมฺมณํ จิตฺตํ อนารมฺมณนฺติ? อามนฺตาฯ นนุ อตีตารมฺมณนฺติ? อามนฺตาฯ หญฺจิ อตีตารมฺมณํ, โน จ วต เร วตฺตเพฺพ – ‘‘อตีตารมฺมณํ  จิตฺตํ อนารมฺมณ’’นฺติฯ อตีตารมฺมณํ  จิตฺตํ อนารมฺมณนฺติ มิจฺฉาฯ หญฺจิ วา ปน อนารมฺมณํ, โน จ วต เร วตฺตเพฺพ – ‘‘อตีตารมฺมณ’’นฺติฯ อนารมฺมณํ อตีตารมฺมณนฺติ มิจฺฉาฯ</p>


<p>อตีตารมฺมณํ จิตฺตํ อนารมฺมณนฺติ? อามนฺตาฯ นนุ อตีตํ อารพฺภ อตฺถิ อาวฎฺฎนา…เป.… ปณิธีติ? อามนฺตาฯ หญฺจิ อตีตํ อารพฺภ อตฺถิ อาวฎฺฎนา…เป.… ปณิธิ, โน จ วต เร วตฺตเพฺพ – ‘‘อตีตารมฺมณํ จิตฺตํ อนารมฺมณ’’นฺติฯ</p>


<p> อนาคตารมฺมณํ จิตฺตํ อนารมฺมณนฺติ? อามนฺตาฯ นนุ อนาคตารมฺมณนฺติ? อามนฺตาฯ หญฺจิ อนาคตารมฺมณํ, โน  จ วต เร วตฺตเพฺพ – ‘‘อนาคตารมฺมณํ จิตฺตํ อนารมฺมณ’’นฺติฯ อนาคตารมฺมณํ จิตฺตํ อนารมฺมณนฺติ มิจฺฉาฯ หญฺจิ วา ปน อนารมฺมณํ, โน จ วต เร วตฺตเพฺพ – ‘‘อนาคตารมฺมณ’’นฺติฯ อนารมฺมณํ อนาคตารมฺมณนฺติ มิจฺฉาฯ</p>


<p>อนาคตารมฺมณํ จิตฺตํ อนารมฺมณนฺติ? อามนฺตาฯ นนุ อนาคตํ อารพฺภ อตฺถิ อาวฎฺฎนา…เป.… ปณิธีติ? อามนฺตาฯ หญฺจิ อนาคตํ อารพฺภ อตฺถิ อาวฎฺฎนา…เป.… ปณิธิ, โน จ วต เร วตฺตเพฺพ – ‘‘อนาคตารมฺมณํ จิตฺตํ อนารมฺมณ’’นฺติฯ</p>


<p>ปจฺจุปฺปนฺนํ  อารพฺภ อตฺถิ อาวฎฺฎนา…เป.… ปณิธิ, ปจฺจุปฺปนฺนารมฺมณํ จิตฺตํ สารมฺมณนฺติ? อามนฺตาฯ อตีตํ  อารพฺภ อตฺถิ อาวฎฺฎนา…เป.… ปณิธิ, อตีตารมฺมณํ จิตฺตํ สารมฺมณนฺติ? น เหวํ วตฺตเพฺพ…เป.… ปจฺจุปฺปนฺนํ อารพฺภ อตฺถิ อาวฎฺฎนา…เป.… ปณิธิ, ปจฺจุปฺปนฺนารมฺมณํ จิตฺตํ สารมฺมณนฺติ? อามนฺตาฯ อนาคตํ อารพฺภ อตฺถิ อาวฎฺฎนา…เป.… ปณิธิ, อนาคตารมฺมณํ จิตฺตํ สารมฺมณนฺติ? น เหวํ วตฺตเพฺพ…เป.…ฯ</p>


<p>อตีตํ อารพฺภ อตฺถิ อาวฎฺฎนา…เป.… ปณิธิ, อตีตารมฺมณํ จิตฺตํ อนารมฺมณนฺติ? อามนฺตาฯ ปจฺจุปฺปนฺนํ อารพฺภ อตฺถิ อาวฎฺฎนา…เป.… ปณิธิ, ปจฺจุปฺปนฺนารมฺมณํ จิตฺตํ อนารมฺมณนฺติ? น เหวํ วตฺตเพฺพ…เป.…ฯ</p>


<p>อนาคตํ  อารพฺภ อตฺถิ อาวฎฺฎนา…เป.… ปณิธิ, อนาคตารมฺมณํ จิตฺตํ อนารมฺมณนฺติ? อามนฺตาฯ ปจฺจุปฺปนฺนํ อารพฺภ อตฺถิ อาวฎฺฎนา…เป.… ปณิธิ, ปจฺจุปฺปนฺนารมฺมณํ จิตฺตํ อนารมฺมณนฺติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อตีตานาคตารมฺมณํ จิตฺตํ อนารมฺมณ’’นฺติ? อามนฺตาฯ นนุ อตีตานาคตํ นตฺถีติ? อามนฺตาฯ หญฺจิ อตีตานาคตํ นตฺถิ, เตน วต เร วตฺตเพฺพ – ‘‘อตีตานาคตารมฺมณํ จิตฺตํ อนารมฺมณ’’นฺติ…เป.…ฯ</p>

</p>


<h2>๙. นวมวโคฺค</h2>
<h3>(๙๐) ๗. วิตกฺกานุปติตกถา</h3>
<p> สพฺพํ จิตฺตํ วิตกฺกานุปติตนฺติ? อามนฺตาฯ สพฺพํ จิตฺตํ วิจารานุปติตํ ปีตานุปติตํ สุขานุปติตํ ทุกฺขานุปติตํ โสมนสฺสานุปติตํ โทมนสฺสานุปติตํ  อุเปกฺขานุปติตํ  สทฺธานุปติตํ วีริยานุปติตํ สตานุปติตํ สมาธานุปติตํ ปญฺญานุปติตํ ราคานุปติตํ โทสานุปติตํ…เป.… อโนตฺตปฺปานุปติตนฺติ? น เหวํ วตฺตเพฺพ…เป.…ฯ</p>


<p>สพฺพํ จิตฺตํ วิตกฺกานุปติตนฺติ? อามนฺตาฯ นนุ อตฺถิ อวิตโกฺก วิจารมโตฺต สมาธีติ? อามนฺตาฯ หญฺจิ อตฺถิ อวิตโกฺก วิจารมโตฺต สมาธิ, โน จ วต เร วตฺตเพฺพ – ‘‘สพฺพํ จิตฺตํ วิตกฺกานุปติต’’นฺติ ฯ</p>


<p>สพฺพํ จิตฺตํ วิตกฺกานุปติตนฺติ? อามนฺตาฯ นนุ อตฺถิ อวิตโกฺก อวิจาโร สมาธีติ? อามนฺตาฯ หญฺจิ อตฺถิ อวิตโกฺก อวิจาโร สมาธิ, โน จ วต เร วตฺตเพฺพ – ‘‘สพฺพํ จิตฺตํ วิตกฺกานุปติต’’นฺติฯ สพฺพํ จิตฺตํ วิตกฺกานุปติตนฺติ? อามนฺตาฯ นนุ ตโย สมาธี วุตฺตา ภควตา – สวิตโกฺก สวิจาโร สมาธิ, อวิตโกฺก วิจารมโตฺต สมาธิ, อวิตโกฺก อวิจาโร สมาธีติ ? อามนฺตาฯ หญฺจิ ตโย สมาธี วุตฺตา ภควตา – สวิตโกฺก สวิจาโร สมาธิ, อวิตโกฺก วิจารมโตฺต สมาธิ, อวิตโกฺก อวิจาโร สมาธิ, โน จ วต เร วตฺตเพฺพ – ‘‘สพฺพํ จิตฺตํ วิตกฺกานุปติต’’นฺติฯ</p>

</p>


<h2>๙. นวมวโคฺค</h2>
<h3>(๙๑) ๘. วิตกฺกวิปฺผารสทฺทกถา</h3>
<p> สพฺพโส  วิตกฺกยโต วิจารยโต วิตกฺกวิปฺผาโร สโทฺทติ? อามนฺตาฯ สพฺพโส ผุสยโต ผสฺสวิปฺผาโร สโทฺท, สพฺพโส เวทยโต  เวทนาวิปฺผาโร สโทฺท, สพฺพโส สญฺชานโต สญฺญาวิปฺผาโร สโทฺท, สพฺพโส เจตยโต เจตนาวิปฺผาโร สโทฺท, สพฺพโส จินฺตยโต จิตฺตวิปฺผาโร  สโทฺท, สพฺพโส สรโต สติวิปฺผาโร สโทฺท, สพฺพโส ปชานโต  ปญฺญาวิปฺผาโร สโทฺทติ? น เหวํ วตฺตเพฺพ…เป.…ฯ</p>


<p>สพฺพโส วิตกฺกยโต วิจารยโต วิตกฺกวิปฺผาโร สโทฺทติ? อามนฺตาฯ วิตกฺกวิปฺผาโร สโทฺท โสตวิเญฺญโยฺย โสตสฺมิํ ปฎิหญฺญติ โสตสฺส อาปาถํ อาคจฺฉตีติ? น เหวํ วตฺตเพฺพ…เป.…ฯ นนุ วิตกฺกวิปฺผาโร สโทฺท น โสตวิเญฺญโยฺย น โสตสฺมิํ ปฎิหญฺญติ น โสตสฺส อาปาถํ อาคจฺฉตีติ? อามนฺตาฯ หญฺจิ วิตกฺกวิปฺผาโร สโทฺท น โสตวิเญฺญโยฺย น โสตสฺมิํ ปฎิหญฺญติ น โสตสฺส อาปาถํ อาคจฺฉติ, โน จ วต เร วตฺตเพฺพ – ‘‘สพฺพโส วิตกฺกยโต วิจารยโต วิตกฺกวิปฺผาโร สโทฺท’’ติฯ</p>

</p>


<h2>๙. นวมวโคฺค</h2>
<h3>(๙๒) ๙. น ยถาจิตฺตสฺส วาจาติกถา</h3>
<p> น ยถาจิตฺตสฺส วาจาติ? อามนฺตาฯ อผสฺสกสฺส วาจา อเวทนกสฺส วาจา อสญฺญกสฺส วาจา อเจตนกสฺส วาจา อจิตฺตกสฺส วาจาติ? น เหวํ วตฺตเพฺพ…เป.… นนุ สผสฺสกสฺส วาจา สเวทนกสฺส วาจา สสญฺญกสฺส วาจา สเจตนกสฺส วาจา สจิตฺตกสฺส วาจาติ? อามนฺตาฯ หญฺจิ สผสฺสกสฺส วาจา…เป.… สจิตฺตกสฺส วาจา, โน จ วต เร วตฺตเพฺพ – ‘‘น ยถาจิตฺตสฺส วาจา’’ติฯ</p>


<p>น    ยถาจิตฺตสฺส วาจาติ? อามนฺตาฯ อนาวเฎฺฎนฺตสฺส  วาจา…เป.… อนาโภคสฺส วาจา…เป.… อปฺปณิทหนฺตสฺส วาจาติ? น เหวํ วตฺตเพฺพ…เป.… นนุ อาวเฎฺฎนฺตสฺส วาจา อาโภคสฺส วาจา…เป.… ปณิทหนฺตสฺส วาจาติ? อามนฺตาฯ หญฺจิ อาวเฎฺฎนฺตสฺส วาจา อาโภคสฺส วาจา ปณิทหนฺตสฺส วาจา, โน จ วต เร วตฺตเพฺพ – ‘‘น ยถาจิตฺตสฺส วาจา’’ติฯ</p>


<p>น  ยถาจิตฺตสฺส วาจาติ? อามนฺตาฯ นนุ วาจา จิตฺตสมุฎฺฐานา จิเตฺตน สหชาตา จิเตฺตน สห เอกุปฺปาทาติ? อามนฺตาฯ หญฺจิ วาจา จิตฺตสมุฎฺฐานา จิเตฺตน สหชาตา จิเตฺตน สห เอกุปฺปาทา, โน จ วต เร วตฺตเพฺพ – ‘‘น ยถาจิตฺตสฺส วาจา’’ติฯ</p>


<p>น ยถาจิตฺตสฺส วาจาติ? อามนฺตาฯ น ภณิตุกาโม ภณติ, น กเถตุกาโม กเถติ, น อาลปิตุกาโม อาลปติ, น โวหริตุกาโม โวหรตีติ? น เหวํ วตฺตเพฺพ…เป.… นนุ ภณิตุกาโม ภณติ, กเถตุกาโม กเถติ, อาลปิตุกาโม อาลปติ, โวหริตุกาโม โวหรตีติ? อามนฺตาฯ หญฺจิ ภณิตุกาโม ภณติ, กเถตุกาโม กเถติ, อาลปิตุกาโม อาลปติ, โวหริตุกาโม โวหรติ, โน จ วต เร วตฺตเพฺพ – ‘‘น ยถาจิตฺตสฺส วาจา’’ติฯ</p>


<p> น วตฺตพฺพํ – ‘‘น ยถาจิตฺตสฺส วาจา’’ติ? อามนฺตาฯ นนุ อตฺถิ โกจิ ‘‘อญฺญํ ภณิสฺสามี’’ติ อญฺญํ ภณติ, ‘‘อญฺญํ กเถสฺสามี’’ติ อญฺญํ กเถติ, ‘‘อญฺญํ อาลปิสฺสามี’’ติ อญฺญํ อาลปติ, ‘‘อญฺญํ โวหริสฺสามี’’ติ  อญฺญํ โวหรตีติ? อามนฺตาฯ หญฺจิ อตฺถิ โกจิ ‘‘อญฺญํ ภณิสฺสามี’’ติ อญฺญํ ภณติ,…เป.…  ‘‘อญฺญํ โวหริสฺสามี’’ติ อญฺญํ โวหรติ, เตน วต เร วตฺตเพฺพ – ‘‘น ยถาจิตฺตสฺส วาจา’’ติฯ</p>

</p>


<h2>๙. นวมวโคฺค</h2>
<h3>(๙๓) ๑๐. น ยถาจิตฺตสฺส กายกมฺมนฺติกถา</h3>
<p> น  ยถาจิตฺตสฺส กายกมฺมนฺติ? อามนฺตาฯ อผสฺสกสฺส กายกมฺมํ…เป.… อจิตฺตกสฺส กายกมฺมนฺติ? น เหวํ วตฺตเพฺพ…เป.… นนุ สผสฺสกสฺส กายกมฺมํ…เป.… สจิตฺตกสฺส กายกมฺมนฺติ? อามนฺตาฯ หญฺจิ สผสฺสกสฺส กายกมฺมํ…เป.… สจิตฺตกสฺส กายกมฺมํ, โน จ วต เร วตฺตเพฺพ – ‘‘น ยถาจิตฺตสฺส กายกมฺม’’นฺติฯ</p>


<p>น  ยถาจิตฺตสฺส กายกมฺมนฺติ? อามนฺตาฯ อนาวเฎฺฎนฺตสฺส กายกมฺมํ…เป.… อปฺปณิทหนฺตสฺส กายกมฺมนฺติ? น เหวํ วตฺตเพฺพ…เป.… นนุ อาวเฎฺฎนฺตสฺส กายกมฺมํ…เป.… ปณิทหนฺตสฺส กายกมฺมนฺติ? อามนฺตาฯ หญฺจิ อาวเฎฺฎนฺตสฺส กายกมฺมํ…เป.… ปณิทหนฺตสฺส กายกมฺมํ, โน จ วต เร วตฺตเพฺพ – ‘‘น ยถาจิตฺตสฺส กายกมฺม’’นฺติฯ</p>


<p>น ยถาจิตฺตสฺส กายกมฺมนฺติ? อามนฺตาฯ นนุ กายกมฺมํ จิตฺตสมุฎฺฐานํ จิเตฺตน สหชาตํ จิเตฺตน สห เอกุปฺปาทนฺติ? อามนฺตา ฯ หญฺจิ  กายกมฺมํ จิตฺตสมุฎฺฐานํ จิเตฺตน สหชาตํ จิเตฺตน สห เอกุปฺปาทํ, โน จ วต เร วตฺตเพฺพ – ‘‘น ยถาจิตฺตสฺส กายกมฺม’’นฺติฯ</p>


<p>น ยถาจิตฺตสฺส กายกมฺมนฺติ? อามนฺตาฯ น อภิกฺกมิตุกาโม อภิกฺกมติ, น ปฎิกฺกมิตุกาโม ปฎิกฺกมติ, น อาโลเกตุกาโม อาโลเกติ, น วิโลเกตุกาโม วิโลเกติ, น สมิญฺชิตุกาโม สมิเญฺชติ, น ปสาเรตุกาโม ปสาเรตีติ? น เหวํ วตฺตเพฺพ…เป.…ฯ นนุ อภิกฺกมิตุกาโม อภิกฺกมติ, ปฎิกฺกมิตุกาโม ปฎิกฺกมติ, อาโลเกตุกาโม อาโลเกติ, วิโลเกตุกาโม วิโลเกติ, สมิญฺชิตุกาโม สมิเญฺชติ, ปสาเรตุกาโม ปสาเรตีติ? อามนฺตาฯ หญฺจิ อภิกฺกมิตุกาโม อภิกฺกมติ…เป.… ปสาเรตุกาโม ปสาเรติ, โน จ วต เร วตฺตเพฺพ – ‘‘น ยถาจิตฺตสฺส กายกมฺม’’นฺติฯ</p>


<p> น วตฺตพฺพํ – ‘‘น ยถาจิตฺตสฺส กายกมฺม’’นฺติ? อามนฺตาฯ นนุ อตฺถิ โกจิ ‘‘อญฺญตฺร คจฺฉิสฺสามี’’ติ อญฺญตฺร คจฺฉติ…เป.… ‘‘อญฺญํ ปสาเรสฺสามี’’ติ อญฺญํ ปสาเรตีติ? อามนฺตาฯ หญฺจิ อตฺถิ โกจิ ‘‘อญฺญตฺร  คจฺฉิสฺสามี’’ติ อญฺญตฺร คจฺฉติ…เป.… ‘‘อญฺญํ ปสาเรสฺสามี’’ติ อญฺญํ ปสาเรติ, เตน วต เร วตฺตเพฺพ – ‘‘น ยถาจิตฺตสฺส กายกมฺม’’นฺติฯ</p>

</p>


<h2>๙. นวมวโคฺค</h2>
<h3>(๙๔) ๑๑. อตีตานาคตสมนฺนาคตกถา</h3>
<p> อตีเตน   สมนฺนาคโตติ? อามนฺตาฯ นนุ อตีตํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? อามนฺตาฯ หญฺจิ  อตีตํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตํ, โน จ วต เร วตฺตเพฺพ – ‘‘อตีเตน สมนฺนาคโต’’ติฯ</p>


<p>อนาคเตน สมนฺนาคโตติ? อามนฺตาฯ นนุ อนาคตํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? อามนฺตาฯ หญฺจิ อนาคตํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตํ, โน จ วต เร วตฺตเพฺพ – ‘‘อนาคเตน สมนฺนาคโต’’ติฯ</p>


<p> อตีเตน รูปกฺขเนฺธน สมนฺนาคโต, อนาคเตน รูปกฺขเนฺธน สมนฺนาคโต, ปจฺจุปฺปเนฺนน รูปกฺขเนฺธน สมนฺนาคโตติ? อามนฺตาฯ ตีหิ รูปกฺขเนฺธหิ สมนฺนาคโตติ? น เหวํ วตฺตเพฺพ…เป.… อตีเตหิ ปญฺจหิ ขเนฺธหิ สมนฺนาคโต, อนาคเตหิ ปญฺจหิ ขเนฺธหิ สมนฺนาคโต, ปจฺจุปฺปเนฺนหิ ปญฺจหิ ขเนฺธหิ สมนฺนาคโตติ? อามนฺตาฯ ปนฺนรสหิ ขเนฺธหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อตีเตน จกฺขายตเนน สมนฺนาคโต, อนาคเตน จกฺขายตเนน สมนฺนาคโต, ปจฺจุปฺปเนฺนน จกฺขายตเนน สมนฺนาคโตติ? อามนฺตาฯ ตีหิ จกฺขายตเนหิ สมนฺนาคโตติ? น เหวํ วตฺตเพฺพ…เป.… อตีเตหิ  ทฺวาทสหิ อายตเนหิ สมนฺนาคโต, อนาคเตหิ ทฺวาทสหิ อายตเนหิ สมนฺนาคโต, ปจฺจุปฺปเนฺนหิ ทฺวาทสหิ อายตเนหิ สมนฺนาคโตติ? อามนฺตาฯ ฉตฺติํสายตเนหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อตีตาย จกฺขุธาตุยา สมนฺนาคโต, อนาคตาย จกฺขุธาตุยา สมนฺนาคโต, ปจฺจุปฺปนฺนาย จกฺขุธาตุยา สมนฺนาคโตติ? อามนฺตา  ฯ ตีหิ จกฺขุธาตูหิ สมนฺนาคโตติ? น เหวํ วตฺตเพฺพ…เป.… อตีตาหิ อฎฺฐารสหิ ธาตูหิ สมนฺนาคโต, อนาคตาหิ อฎฺฐารสหิ ธาตูหิ สมนฺนาคโต , ปจฺจุปฺปนฺนาหิ อฎฺฐารสหิ ธาตูหิ สมนฺนาคโตติ? อามนฺตาฯ จตุปญฺญาสธาตูหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อตีเตน จกฺขุนฺทฺริเยน สมนฺนาคโต, อนาคเตน จกฺขุนฺทฺริเยน สมนฺนาคโต, ปจฺจุปฺปเนฺนน จกฺขุนฺทฺริเยน สมนฺนาคโตติ? อามนฺตาฯ ตีหิ จกฺขุนฺทฺริเยหิ สมนฺนาคโตติ? น เหวํ วตฺตเพฺพ…เป.… อตีเตหิ พาวีสตินฺทฺริเยหิ สมนฺนาคโต, อนาคเตหิ พาวีสตินฺทฺริเยหิ สมนฺนาคโต, ปจฺจุปฺปเนฺนหิ พาวีสตินฺทฺริเยหิ สมนฺนาคโตติ? อามนฺตาฯ ฉสฎฺฐินฺทฺริเยหิ สมนฺนาคโตติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อตีตานาคเตหิ สมนฺนาคโต’’ติ? อามนฺตาฯ นนุ อตฺถิ อฎฺฐวิโมกฺขฌายี จตุนฺนํ ฌานานํ นิกามลาภี นวนฺนํ อนุปุพฺพวิหารสมาปตฺตีนํ  ลาภีติ? อามนฺตาฯ หญฺจิ อตฺถิ อฎฺฐวิโมกฺขฌายี จตุนฺนํ ฌานานํ นิกามลาภี นวนฺนํ อนุปุพฺพวิหารสมาปตฺตีนํ ลาภี, เตน วต เร วตฺตเพฺพ – ‘‘อตีตานาคเตหิ สมนฺนาคโต’’ติฯ</p>

</p>

</p>


<p>ตสฺสุทฺทานํ –</p>


<p>อานิสํสทสฺสาวิสฺส สํโยชนานํ ปหานํ, อมตารมฺมณํ สํโยชนํ, รูปํ  สารมฺมณํ, อนุสยา อนารมฺมณา, เอวเมวํ ญาณํ, อตีตานาคตารมฺมณํ จิตฺตํ, สพฺพํ จิตฺตํ วิตกฺกานุปติตํ, สพฺพโส วิตกฺกยโต วิจารยโต วิตกฺกวิปฺผาโร สโทฺท, น ยถาจิตฺตสฺส วาจา, ตเถว กายกมฺมํ อตีตานาคเตหิ สมนฺนาคโตติฯ</p>





