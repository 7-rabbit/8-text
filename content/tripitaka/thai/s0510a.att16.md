<h1>๑๖. พนฺธุชีวกวโคฺค</h1>
<h3>๑. พนฺธุชีวกเตฺถรอปทานวณฺณนา</h3>
<p>   นฺติอาทิกํ อายสฺมโต พนฺธุชีวกเตฺถรสฺส อปทานํฯ อยมฺปายสฺมา ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิขิสฺส ภควโต กาเล กุลเคเห นิพฺพโตฺต  วิญฺญุตํ ปโตฺต ฆราวาสํ สณฺฐเปตฺวา วสโนฺต สิขิสฺส ภควโต รูปกายสมฺปตฺติํ ทิสฺวา ปสนฺนมานโส พนฺธุชีวกปุปฺผานิ คเหตฺวา ภควโต ปาทมูเล ปูเชสิฯ ภควา ตสฺส จิตฺตปฺปสาทวฑฺฒนตฺถาย อนุโมทนมกาสิฯ โส ยาวตายุตํ ฐตฺวา เตเนว ปุเญฺญน เทวโลเก นิพฺพโตฺต ฉ กามาวจรสมฺปตฺติโย อนุภวิตฺวา มนุเสฺสสุ จ จกฺกวตฺติอาทิสมฺปตฺติโย อนุภวิตฺวา อิมสฺส อมฺหากํ สมฺมาสมฺพุทฺธสฺส อุปฺปนฺนกาเล คหปติกุเล นิพฺพโตฺต รูปคฺคยสคฺคปฺปโตฺต สตฺถุ ธมฺมเทสนํ สุตฺวา สทฺธาชาโต เคหํ ปหาย ปพฺพชิโต อรหตฺตํ ปาปุณิฯ</p>


<p> โส ปุเพฺพนิวาสญาเณน ปุเพฺพ กตกุสลกมฺมํ อนุสฺสริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ นฺติ อพฺภา, มหิกา, ธุโม, รโช, ราหูติ อิเมหิ อุปกฺกิเลสมเลหิ วิมุตฺตํ จนฺทํ อิว ทิยฑฺฒสหสฺสุปกฺกิเลสมลานํ ปหีนตฺตา วิมลํ นิกฺกิเลสตฺตา สุทฺธํ ปสนฺนํ สิขิํ สมฺพุทฺธนฺติ สมฺพโนฺธฯ กิเลสกทฺทมานํ อภาเวน ฯ นนฺทีภวสงฺขาตาย พลวเสฺนหาย ปริสมนฺตโต ขีณตฺตา ติ โลกตฺตยโต ติณฺณํ อุตฺติณฺณํ อติกฺกนฺตํฯ นฺติ วิสตฺติกํ วุจฺจติ ตณฺหา, นิตฺตณฺหนฺติ อโตฺถฯ</p>


<p> นฺติ ธมฺมวสฺสํ วสฺสโนฺต ชนตํ ชนสมูหํ กิเลสปริฬาหาภาเวน นิพฺพาปยนฺตํ วูปสเมนฺตํฯ สยํ สํสารโต  สพฺพสเตฺต สํสารโต  อติกฺกเมนฺตํ จตุนฺนํ สจฺจานํ มุนนโต ชานนโต  สิขิํ สมฺพุทฺธนฺติ สมฺพโนฺธฯ นฺติ อารมฺมณูปนิชฺฌานลกฺขณูปนิชฺฌาเนหิ ฌายนฺตํ จิเนฺตนฺตํ จิเตฺตน ภาเวนฺตํ วนมเชฺฌติ อโตฺถฯ   เอกคฺคจิตฺตํ  สุฎฺฐุ อารมฺมเณ อาหิตํ ฐปิตจิตฺตํ สิขิํ มุนิํ ทิสฺวาติ สมฺพโนฺธฯ</p>


<p> ติ พนฺธูนํ ญาตีนํ ชีวกํ ชีวิตนิสฺสยํ หทยมํสโลหิตํ พนฺธุชีวกํ หทยมํสโลหิตสมานวณฺณํ ปุปฺผํ พนฺธุชีวกปุปฺผํ คเหตฺวา สิขิโน โลกพนฺธุโน ปูเชสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๒. ตมฺพปุปฺผิยเตฺถรอปทานวณฺณนา</h3>
<p>   ติอาทิกํ อายสฺมโต ตมฺพปุปฺผิยเตฺถรสฺส อปทานํฯ อยมฺปิ อายสฺมา ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปิยทสฺสิสฺส ภควโต กาเล เกนจิ ปุเร กเตน อกุสลกเมฺมน ทุคฺคตกุเล นิพฺพโตฺต วุทฺธิปฺปโตฺต ปเรสํ กมฺมํ กตฺวา ภติยา ชีวิกํ กเปฺปสิฯ โส เอวํ ทุเกฺขน วสโนฺต ปเรสํ อปราธํ กตฺวา มรณภเยน ปลายิตฺวา วนํ ปาวิสิฯ ตตฺถ คตฎฺฐาเน ปาฎลิโพธิํ ทิสฺวา วนฺทิตฺวา สมฺมชฺชิตฺวา เอกสฺมิํ รุเกฺข ตมฺพวณฺณํ ปุปฺผํ ทิสฺวา ตํ สพฺพํ กณฺณิเก โอจินิตฺวา โพธิปูชํ อกาสิฯ ตตฺถ จิตฺตํ ปสาเทตฺวา วนฺทิตฺวา ปลฺลงฺกมาภุชิตฺวา นิสีทิฯ ตสฺมิํ ขเณ เต มนุสฺสา ปทานุปทิกํ อนุพนฺธิตฺวา ตตฺถ อคมํสุฯ โส เต ทิสฺวา โพธิํ อาวเชฺชโนฺตว ปลายิตฺวา ภยานเก คีริทุคฺคปปาเต ปติตฺวา มริฯ</p>


<p> โส โพธิปูชาย อนุสฺสริตตฺตา เตเนว ปีติโสมนเสฺสน ตาวติํสาทีสุ อุปปโนฺน ฉ กามาวจรสมฺปตฺติํ อนุภวิตฺวา มนุเสฺสสุ จ จกฺกวตฺติอาทิสมฺปตฺติํ อนุภวิตฺวา อิมสฺมิํ พุทฺธุปฺปาเท วิภวสมฺปเนฺน กุเล นิพฺพโตฺต วุทฺธิปฺปโตฺต สตฺถุ ธมฺมเทสนํ สุตฺวา ปสนฺนมานโส ปพฺพชิตฺวา นจิรเสฺสว อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ปเรสํ กมฺมานิ ปรกมฺมานิ, ปรกมฺมานํ อายเน กรเณ วาหเน ธารเณ ยุโตฺต โยชิโต อโหสินฺติ อโตฺถฯ เสสํ ปากฎเมวาติฯ</p>

</p>


<h3>๓. วีถิสมฺมชฺชกเตฺถรอปทานวณฺณนา</h3>
<p>  ติอาทิกํ อายสฺมโต วีถิสมฺมชฺชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ ชาติสเตสุ กตปุญฺญสญฺจโย สิขิสฺส ภควโต กาเล กุลเคเห นิพฺพโตฺต ฆราวาสํ วสโนฺต นครวาสีหิ สทฺธิํ วีถิํ สเชฺชตฺวา นียมานํ ภควนฺตํ ทิสฺวา ปสนฺนมานโส วีถิํ สมํ กตฺวา ธชํ ตตฺถ อุสฺสาเปสิฯ</p>


<p> โส  เตเนว ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุเล นิพฺพโตฺต วิญฺญุตํ ปตฺวา สตฺถุ ธมฺมเทสนํ สุตฺวา ปฎิลทฺธสโทฺธ พหุมานหทโย ปพฺพชิตฺวา ลทฺธูปสมฺปโท นจิรเสฺสว อรหา หุตฺวา อตฺตโน ปุพฺพกมฺมํ อนุสฺสรโนฺต ปจฺจกฺขโต ชานิตฺวา ปุพฺพจริตาปทานํ ปกาเสโนฺต ติอาทิมาหฯ ตตฺถ  อุเทนฺตํ อุคฺคจฺฉนฺตํ สตรํสิํ สตปภํฯ ติ เทสนาสีสมตฺตํ, อเนกสตสหสฺสปภํ สูริยํ อิวาติ อโตฺถฯ นฺติ ปีตรํสิํ สํกุจิตปภํ ภาณุมํ ปภาวนฺตํ จนฺทมณฺฑลํ อิว สมฺพุทฺธํ ทิสฺวาติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๔. กกฺการุปุปฺผปูชกเตฺถรอปทานวณฺณนา</h3>
<p>ติอาทิกํ อายสฺมโต กกฺการุปุปฺผปูชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว กตปุญฺญสญฺจโย สิขิสฺส ภควโต กาเล ภุมฺมฎฺฐกเทวปุโตฺต หุตฺวา นิพฺพโตฺต สิขิํ สมฺมาสมฺพุทฺธํ ทิสฺวา ทิพฺพกกฺการุปุปฺผํ คเหตฺวา ปูเชสิฯ</p>


<p> โส เตน ปุเญฺญน เทวมนุเสฺสสุ สํสรโนฺต เอกติํสกปฺปพฺภนฺตเร อุภยสุขํ อนุภวิตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วุทฺธิมนฺวาย สตฺถริ ปสโนฺน ปพฺพชิตฺวา นจิรเสฺสว อรหา หุตฺวา อตฺตโน ปุพฺพกมฺมํ ปจฺจกฺขโต ญตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ทิพฺพนฺติ กีฬนฺติ ปญฺจหิ ทิเพฺพหิ กามคุเณหีติ เทวา, เทวานํ ปุโตฺต, เทโว เอว วา ปุโตฺต  อหํ เทวปุโตฺต  สโนฺต วิชฺชมาโน ทิพฺพํ กกฺการุปุปฺผํ  ปกาเรน, คเหตฺวา สิขิสฺส ภควโต  ปูเชสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๕. มนฺทารวปุปฺผปูชกเตฺถรอปทานวณฺณนา</h3>
<p>  ติอาทิกํ อายสฺมโต มนฺทารวปุปฺผปูชกเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิขิสฺส ภควโต กาเล ภุมฺมฎฺฐกเทวปุโตฺต หุตฺวา นิพฺพโตฺต สิขิํ ภควนฺตํ ทิสฺวา ปสนฺนมานโส ทิพฺพมนฺทารวปุเปฺผหิ ปูเชสิฯ</p>


<p> โส เตน ปุเญฺญนาติอาทิกํ สพฺพํ อนนฺตรเตฺถรสฺส อปทานวณฺณนาย วุตฺตนเยเนว เวทิตพฺพนฺติฯ</p>

</p>


<h3>๖. กทมฺพปุปฺผิยเตฺถรอปทานวณฺณนา</h3>
<p>ติอาทิกํ อายสฺมโต กทมฺพปุปฺผิยเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สมฺมาสมฺพุทฺธสุเญฺญ โลเก เอกสฺมิํ  กุเล นิพฺพโตฺต วุทฺธิมนฺวาย ฆราวาสํ วสโนฺต ตตฺถ อาทีนวํ ทิสฺวา ฆราวาสํ ปหาย ตาปสปพฺพชฺชํ ปพฺพชิตฺวา หิมวนฺตสมีเป กุกฺกุเฎ นาม ปพฺพเต อสฺสมํ กตฺวา วิหาสิฯ โส ตตฺถ สตฺต ปเจฺจกพุเทฺธ ทิสฺวา ปสนฺนมานโส ปุปฺผิตํ กทมฺพปุปฺผํ โอจินิตฺวา เต ปเจฺจกพุเทฺธ ปูเชสิฯ เตปิ ‘‘อิจฺฉิตํ ปตฺถิต’’นฺติอาทินา อนุโมทนํ อกํสุฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วุทฺธิมนฺวาย สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา หุตฺวา ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต  ติอาทิมาหฯ ตํ วุตฺตตฺถเมวฯ ติ ตสฺส อุโภสุ ปเสฺสสุ กุกฺกุฎจูฬากาเรน ปพฺพตกูฎานํ วิชฺชมานตฺตา กุกฺกุโฎติ สงฺขํ คโตฯ ปกาเรน ติโร หุตฺวา ปติฎฺฐหตีติ ปพฺพโตฯ ติ ตสฺมิํ ปพฺพตสมีเปฯ ติ สตฺต ปเจฺจกพุทฺธา ตสฺมิํ กุกฺกุฎปพฺพตปาเท ปณฺณสาลายํ วสนฺตีติ อโตฺถฯ</p>


<p>   นฺติ ทีปานํ ราชา ทีปราชา, สเพฺพสํ ทีปานํ ชลมานานํ ตารกานํ ราชา จโนฺทติ อโตฺถฯ อถ วา สเพฺพสุ ชมฺพุทีปปุพฺพวิเทหอปรโคยานอุตฺตรกุรุสงฺขาเตสุ จตูสุ ทีเปสุ ทฺวิสหสฺสปริตฺตทีเปสุ จ ราชา อาโลกผรณโต จโนฺท ทีปราชาติ วุจฺจติ, ตํ นเภ อุคฺคตํ จนฺทํ อิว  ผุลฺลิตํ กทมฺพรุกฺขํ ทิสฺวา ตโต ปุปฺผํ โอจินิตฺวา อุโภหิ หเตฺถหิ  ปกาเรน คเหตฺวา สตฺต ปเจฺจกพุเทฺธ  สุฎฺฐุ โอกิริํ, อาทเรน ปูเชสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๗. ติณสูลกเตฺถรอปทานวณฺณนา</h3>
<p>ติอาทิกํ อายสฺมโต ติณสูลกเตฺถรสฺส อปทานํฯ อยมฺปิ เถโร ปุริมชินวเรสุ กตปุญฺญสมฺภาโร อุปฺปนฺนุปฺปนฺนภเว กุสลานิ อุปจินโนฺต สิขิสฺส ภควโต กาเล กุลเคเห นิพฺพโตฺต ฆราวาสํ สณฺฐเปตฺวา ตตฺถ โทสํ ทิสฺวา ตํ ปหาย ตาปสปพฺพชฺชํ ปพฺพชิตฺวา วสโนฺต หิมวนฺตสมีเป ภูตคเณ นาม ปพฺพเต วสนฺตํ เอกตํ วิเวกมนุพฺรูหนฺตํ สิขิํ สมฺพุทฺธํ ทิสฺวา ปสนฺนมานโส ติณสูลปุปฺผํ คเหตฺวา ปาทมูเล ปูเชสิฯ พุโทฺธปิ ตสฺส อนุโมทนํ อกาสิฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท สาวตฺถิยํ วิภวสมฺปเนฺน  เอกสฺมิํ กุเล นิพฺพโตฺต วุทฺธิมนฺวาย สาสเน ปสโนฺน ปพฺพชิตฺวา อุปนิสฺสยสมฺปนฺนตฺตา นจิรเสฺสว อรหตฺตํ ปาปุณิตฺวา ปุพฺพกมฺมํ สริตฺวา โสมนสฺสปฺปโตฺต ปุพฺพจริตาปทานํ ปกาเสโนฺต ติอาทิมาหฯ ติ ภูตคณานํ เทวยกฺขสมูหานํ อาวาสภูตตฺตา ภวนสทิสตฺตา อวิรูฬฺหภาเวน ปวตฺตตฺตา  จ ภูตคโณ นาม ปพฺพโต, ตสฺมิํ  อทุติโย  ชิตมาโร พุโทฺธ  ทิพฺพพฺรหฺมอริยอิริยาปถวิหาเรหิ วิหรตีติ อโตฺถฯ</p>


<p> , กปฺปํ น วินิปาติโกติ เตน ติณสูลปุปฺผปูชากรณผเลน นิรนฺตรํ เอกูนสตสหสฺสกปฺปานํ อวินิปาตโก จตุราปายวินิมุโตฺต สคฺคสมฺปตฺติภวเมว อุปปโนฺนติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๘. นาคปุปฺผิยเตฺถรอปทานวณฺณนา</h3>
<p>ติอาทิกํ อายสฺมโต นาคปุปฺผิยเตฺถรสฺส อปทานํฯ อยมฺปิ เถโร ปุริมชินนิสเภสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรภควโต กาเล พฺราหฺมณกุเล นิพฺพโตฺต วุทฺธิปฺปโตฺต เวทตฺตยาทีสุ สกสิเปฺปสุ นิปฺผตฺติํ ปตฺวา ตตฺถ สารํ อทิสฺวา หิมวนฺตํ ปวิสิตฺวา ตาปสปพฺพชฺชํ ปพฺพชิตฺวา ฌานสมาปตฺติสุเขน วีตินาเมสิฯ ตสฺมิํ สมเย ปทุมุตฺตโร ภควา ตสฺสานุกมฺปาย ตตฺถ อคมาสิฯ โส ตาปโส ตํ ภควนฺตํ ทิสฺวา ลกฺขณสเตฺถสุ เฉกตฺตา ภควโต ลกฺขณรูปสมฺปตฺติยา ปสโนฺน วนฺทิตฺวา อญฺชลิํ ปคฺคยฺห อฎฺฐาสิฯ อากาสโต อโนติณฺณตฺตา ปูชาสกฺกาเร อกเตเยว อากาเสเนว ปกฺกามิฯ อถ โส ตาปโส สสิโสฺส นาคปุปฺผํ โอจินิตฺวา เตน ปุเปฺผน ภควโต คตทิสาภาคมคฺคํ ปูเชสิฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวโนฺต สพฺพตฺถ ปูชิโต อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต วุทฺธิมนฺวาย สทฺธาสมฺปโนฺน ปพฺพชิตฺวา วตฺตปฎิปตฺติยา สาสนํ โสภยมาโน นจิรเสฺสว อรหา หุตฺวา ‘‘เกน นุ โข กุสลกเมฺมน มยา อยํ โลกุตฺตรสมฺปตฺติ ลทฺธา’’ติ อตีตกมฺมํ สรโนฺต ปุพฺพกมฺมํ ปจฺจกฺขโต ญตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ตตฺถ วจฺฉโคเตฺต ชาตตฺตา วโจฺฉ, สุนฺทโร จ โส วโจฺฉ เจติ ฯ นาเมน สุวโจฺฉ นาม พฺราหฺมโณ  เวทตฺตยาทิสกลมนฺตสเตฺถ  โกฎิปฺปโตฺตติ อโตฺถฯ เสสํ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๙. ปุนฺนาคปุปฺผิยเตฺถรอปทานวณฺณนา</h3>
<p>   ติอาทิกํ อายสฺมโต ปุนฺนาคปุปฺผิยเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ผุสฺสสฺส ภควโต กาเล เนสาทกุเล นิพฺพโตฺต มหาวนํ ปวิโฎฺฐ ตตฺถ สุปุปฺผิตปุนฺนาคปุปฺผํ ทิสฺวา เหตุสมฺปนฺนตฺตา พุทฺธารมฺมณปีติวเสน ภควนฺตํ สริตฺวา ตํ ปุปฺผํ สห กณฺณิกาหิ โอจินิตฺวา วาลุกาหิ เจติยํ กตฺวา ปูเชสิฯ</p>


<p> โส เตน ปุเญฺญน เทฺวนวุติกเปฺป นิรนฺตรํ เทวมนุสฺสสมฺปตฺติโยเยว อนุภวิตฺวา อิมสฺมิํ พุทฺธุปฺปาเท สาวตฺถิยํ วิภวสมฺปเนฺน กุเล นิพฺพโตฺต วุทฺธิมนฺวาย ปุพฺพวาสนาพเลน สาสเน ปสโนฺน ปพฺพชิตฺวา วายมโนฺต นจิรเสฺสว อรหา หุตฺวา ปุเพฺพ กตกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตตฺตา อุตฺตานตฺถเมวาติฯ</p>

</p>


<h3>๑๐. กุมุททายกเตฺถรอปทานวณฺณนา</h3>
<p>ติอาทิกํ อายสฺมโต กุมุททายกเตฺถรสฺส อปทานํฯ อยมฺปิ เถโร ปุริมพุเทฺธสุ กตาธิกาโร อเนเกสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล หิมวนฺตสฺส อาสเนฺน มหเนฺต ชาตสฺสเร กุกุโตฺถ นาม ปกฺขี หุตฺวา นิพฺพโตฺต เกนจิ อกุสเลน ปกฺขี สมาโนปิ ปุเพฺพ กตสมฺภาเรน พุทฺธิสมฺปโนฺน ปุญฺญาปุเญฺญสุ เฉโก สีลวา ปาณโคจรโต ปฎิวิรโต อโหสิฯ ตสฺมิํ สมเย ปทุมุตฺตโร ภควา อากาเสนาคนฺตฺวา ตสฺส สมีเป จงฺกมติฯ อถ โส สกุโณ ภควนฺตํ ทิสฺวา ปสนฺนจิโตฺต กุมุทปุปฺผํ ฑํสิตฺวา ภควโต ปาทมูเล ปูเชสิฯ ภควา ตสฺส โสมนสฺสุปฺปาทนตฺถํ ปฎิคฺคเหตฺวา อนุโมทนมกาสิฯ</p>


<p> โส  เตน ปุเญฺญน เทวมนุเสฺสสุ อุภยสมฺปตฺติสุขํ อนุภวิตฺวา อิมสฺมิํ พุทฺธุปฺปาเท สาวตฺถิยํ อญฺญตรสฺมิํ กุเล นิพฺพโตฺต วุทฺธิมนฺวาย มหทฺธโน มหาโภโค รตนตฺตเย ปสโนฺน สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา นจิรเสฺสว อรหา หุตฺวา อตฺตโน ปุพฺพกมฺมํ ปจฺจกฺขโต ญตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ   เอตฺถ สตปเตฺตหิ สมฺปุโณฺณ เสตปทุโม จ ตีณิ นีลรตฺตเสตุปฺปลานิ จ ปทุมุปฺปลานิ เตหิ สญฺฉโนฺน คหนีภูโต สมฺปุโณฺณ มหาชาตสฺสโร อหูติ สมฺพโนฺธฯ ติ ปุณฺฑรีเกหิ รตฺตปทุเมหิ โอตฺถโฎ สมฺปุโณฺณติ อโตฺถฯ เสสํ สุวิเญฺญยฺยเมวาติฯ</p>

</p>

</p>





