<h1>๕-๒๒. สงฺกิลิฎฺฐตฺติกาทิวณฺณนา</h1>
<p>สงฺกิลิฎฺฐสงฺกิเลสิกตฺติเก สพฺพํ กุสลตฺติเก วุตฺตนยานุสาเรเนว เวทิตพฺพํฯ</p>


<p> วิตกฺกตฺติเก นฺติ ทิพฺพจกฺขุปริกมฺมเมว ตสฺส อุปฺปาทนตฺถาย  ปริกมฺมํฯ อุปฺปนฺนสฺส ปน วฬญฺชนกาเล ปริกมฺมํ สนฺธาเยตํ วุตฺตํฯ เสสเมตฺถ ยถาปาฬิเมว นิยฺยาติฯ</p>


<p>. ติ ตทารมฺมณภวงฺคมูลภวงฺคานํ วเสน วุตฺตํฯ เสสเมตฺถ สพฺพํ ปาฬิวเสเนว เวทิตพฺพํฯ</p>


<p>ทสฺสนตฺติเก ติอาทีสุ ทสฺสเนน ปหาตโพฺพ ปุถุชฺชนสฺส อุปฺปชฺชติฯ ภาวนาย ปหาตโพฺพ โสตาปนฺนสฺสาปีติ เอวํ อุปริมสฺส อุปริมสฺส เหฎฺฐิมา เหฎฺฐิมา นุปฺปชฺชนฺตีติ เวทิตพฺพาฯ ทสฺสเนน ปหาตโพฺพ ธโมฺม ภาวนาย ปหาตพฺพสฺส ธมฺมสฺส เอเกนปิ ปจฺจเยน ปจฺจโย น โหติฯ เสสเมตฺถ ปาฬิํ อนุคนฺตฺวา กุสลตฺติเก วุตฺตลกฺขณวเสเนว เวทิตพฺพํฯ</p>


<p>ทสฺสเนนปหาตพฺพเหตุกตฺติเก ทสฺสเนนปหาตพฺพเหตุกาทีนํ วิภาโค อฎฺฐกถากเณฺฑ วุตฺตนเยเนว เวทิตโพฺพฯ วิจิกิจฺฉุทฺธจฺจสหคโต โมโห อเหตุกตฺตา ตติยปเท ปวิโฎฺฐฯ เอวเมตฺถ เยสํ  ทสฺสนภาวนาหิ ปหาตโพฺพ เหตุ อตฺถิ, เต ปหาตพฺพเหตุกาฯ เยสํ โส นตฺถิ เต เนวทสฺสเนน นภาวนายปหาตพฺพเหตุกาติ อิมํ ปหาตพฺพเหตุกวิภาคํ ญตฺวา เสสํ ทสฺสเนนปหาตพฺพตฺติเก เจว กุสลตฺติเก จ ทสฺสิตลกฺขณานุสาเรเนว เวทิตพฺพํฯ</p>


<p>อาจยคามิตฺติเก จ ปฎิจฺจวารสํสฎฺฐวาเรสุ อนุโลมํ กุสลตฺติกสทิสเมวฯ เสสํ วิสฺสชฺชนโต คณนโต จ ยถาปาฬิเมว นิยฺยาติฯ</p>


<p>เสกฺขตฺติเก อเสโกฺข ธโมฺม เสกฺขสฺส ธมฺมสฺส น เกนจิ ปจฺจเยน ปจฺจโยฯ เสโกฺข อเสกฺขสฺส อนนฺตรปกตูปนิสฺสโย ปน โหติฯ เสสเมตฺถ ยถาปาฬิเมว นิยฺยาติ, ตถา ปริตฺตตฺติเกฯ</p>


<p>ปริตฺตารมฺมณตฺติเก ติ เสกฺขานํ โคตฺรภุเจตนา, ปจฺจเวกฺขณเจตนาติปิ วตฺตุํ วฎฺฎติฯ นฺติ ปฎิสนฺธิยํ กมฺมํ อารมฺมณํ กตฺวา, ปวเตฺต จกฺขุวิญฺญาณาทิวเสนรูปาทิอารมฺมณํ, ตทารมฺมณวเสน ชวเนน คหิตปริตฺตารมฺมณญฺจ  อารมฺมณํ กตฺวา อุปฺปนฺนานํฯ เย ปน ‘‘โคตฺรภุจิเตฺตน นตฺถิ ปฎิสนฺธี’’ติ วทนฺติ, เต อิมินา สุเตฺตน ปฎิเสเธตพฺพาฯ เสสเมตฺถ ปาฬินเยเนว เวทิตพฺพํฯ หีนตฺติโก สงฺกิลิฎฺฐตฺติกสทิโสฯ</p>


<p>มิจฺฉตฺตตฺติเก มิจฺฉตฺตนิยโต สมฺมตฺตนิยตสฺส, สมฺมตฺตนิยโต วา มิจฺฉตฺตนิยตสฺส เกนจิ ปจฺจเยน ปจฺจโย น โหติฯ มิจฺฉตฺตนิยโต วา สมฺมตฺตนิยโต วา สหชาตาธิปติรหิโต นาม นตฺถิฯ สมฺมตฺตนิยเต เอกนฺตโต อารมฺมณปุเรชาตํ นตฺถิ, มิจฺฉตฺตนิยเต สิยา อารมฺมณปุเรชาตํฯ อนิยตํ จิตฺตํ อารพฺภ นิยตา มิจฺฉาทิฎฺฐิ อุปฺปเชฺชยฺยฯ เสสา นิยตํ อารพฺภ นิยตํ นุปฺปชฺชติ, มิจฺฉตฺตนิยตํ ครุํ กตฺวา น โกจิ ธโมฺม อุปฺปชฺชติฯ กุสโล มิจฺฉตฺตสฺส อุปนิสฺสยปจฺจโย น โหติฯ เสสเมตฺถ ปาฬิยํ วุตฺตนเยเนว เวทิตพฺพํฯ</p>


<p>มคฺคารมฺมณตฺติเก ปฎิจฺจวารสฺส อนุโลเม วิปากปจฺจโย นตฺถิฯ กมฺมปจฺจเยปิ อิมสฺมิํ ติเก นานากฺขณิกํ น ลพฺภติ, ตถา อุปฺปนฺนตฺติกอตีตตฺติเกสุฯ ปจฺจนีเย นฺติ อเหตุกํ มคฺคารมฺมณํ, อาวชฺชนํ สนฺธาเยตํ วุตฺตํฯ เสสเมตฺถ ปาฬิอนุสาเรเนว เวทิตพฺพํฯ</p>


<p>อุปฺปนฺนตฺติเก  จ อตีตตฺติเก จ ปฎิจฺจวาราทโย นตฺถิ, ปญฺหาวารมตฺตเมว ลพฺภติฯ กสฺมา? ปฎิจฺจวาราทโย หิ สหชาตปุเรชาตานเญฺญว โหนฺติฯ อิเม จ ติกา อตีตานาคตมิสฺสกาฯ อุปฺปนฺนตฺติเก เจตฺถ อนนฺตรภาคิยาปิ ปจฺจยา น ลพฺภนฺติฯ กสฺมา? อุปฺปนฺนตฺติเก อตีตสฺส อภาวโตฯ อุปฺปโนฺน จ อนุปฺปโนฺน จาติ อิเม เจตฺถ เทฺว ธมฺมา อุปฺปนฺนสฺส จ อนุปฺปนฺนสฺส จาติ อิเมสํ ทฺวินฺนํ น เกนจิ ปจฺจเยน ปจฺจโยฯ อนุปฺปโนฺน จ อุปฺปาที จาติ อิเม ปน เทฺว อุปฺปนฺนสฺส อารมฺมณูปนิสฺสยวเสน ทฺวีหิ ปจฺจเยหิ ปจฺจโยฯ เสสเมตฺถ ปาฬิยํ อาคตนเยเนว เวทิตพฺพํฯ</p>


<p>อตีตตฺติเก ปจฺจุปฺปนฺนํ อตีตานาคตสฺส, อตีตานาคตญฺจ อตีตานาคตสฺส น เกนจิ ปจฺจเยน ปจฺจโยฯ นิพฺพานํ ปน ทฺวีสุปิ อิเมสุ ติเกสุ เนว ปจฺจยโต น ปจฺจยุปฺปนฺนโต ลพฺภติฯ เสสมิธาปิ ปาฬิยํ อาคตนเยเนว เวทิตพฺพํฯ</p>


<p>อชฺฌตฺตตฺติเก  อชฺฌตฺตพหิทฺธาปทํ น คหิตํฯ อชฺฌตฺตพหิทฺธาสงฺขาตา หิ อุโภ ราสโย เนว เอกโต ปจฺจยา โหนฺติ, น ปจฺจยุปฺปนฺนา; ตสฺมา หตฺถตเล ฐปิตสฺส สาสปสฺส วโณฺณปิ หตฺถตลวเณฺณน สทฺธิํ เอกโต อารมฺมณํ น โหตีติ เวทิตโพฺพฯ ยถา จ อชฺฌตฺตพหิทฺธาปทํ, เอวเมตฺถ อชฺฌตฺตารมฺมณตฺติเกปิ อชฺฌตฺตพหิทฺธารมฺมณปทํ น ลพฺภติฯ เสสํ ยถาปาฬิเมว นิยฺยาติฯ</p>


<p>สนิทสฺสนตฺติเกปิ ปาฬิวเสเนว อโตฺถ คเหตโพฺพฯ คณนาเปตฺถ ปาฬิยํ อาคตวาเร สงฺขิปิตฺวา เหฎฺฐา วุตฺตนเยเนว สํสนฺทเนสุ สํสนฺทิตฺวา เวทิตพฺพาติฯ</p>

</p>





