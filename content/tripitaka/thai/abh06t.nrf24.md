<h1>๒๔. จตุวีสติโม ปริเจฺฉโท</h1>
<h3>ปจฺจยนิเทฺทโส</h3>
<ol>
<li>
เยสํ  
  
ปจฺจยธมฺมานํ, วสา สปฺปจฺจยา อิเม;  
  
ธมฺมา เต ปจฺจเย จาหํ, ทสฺสยิสฺสามิโต ปรํฯ  
</li>
  
<p>กตเม ปจฺจยาติ? วุจฺจเต – เหตารมฺมณาธิปติอนนฺตรสมนนฺตรสหชาต- อญฺญมญฺญนิสฺสยูปนิสฺสยปุเรชาตปจฺฉาชาตาเสวนกมฺมวิปากาหารินฺทฺริย- ฌานมคฺคสมฺปยุตฺตวิปฺปยุตฺตอตฺถินตฺถิวิคตาวิคตวเสน จตุวีสติวิธา โหนฺติฯ
</ol></p>


<p>ตตฺถ ติ โลโภ โทโส โมโห อโลโภ อโทโส อโมโหติ อิเม ฉ ธมฺมา เหตุปจฺจยาฯ ติ สพฺพโลกิยโลกุตฺตรํ ยํ ยํ ธมฺมํ อารพฺภ เย เย ธมฺมา อุปฺปชฺชนฺติ จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อารมฺมณปจฺจเยน ปจฺจโยฯ</p>


<p>ติ  เอตฺถ สหชาตาธิปติอารมฺมณาธิปติวเสน ทุวิโธฯ ตตฺถ สหชาตาธิปติ ฉนฺทจิตฺตวีริยวีมํสาวเสน จตุพฺพิโธ, อารมฺมณาธิปติ ปน โทมนสฺสวิจิกิจฺฉุทฺธจฺจกิริยาพฺยากตากุสลวิปาเก จ อนิฎฺฐสมฺมตญฺจ รูปํ ฐเปตฺวา อวเสสํฯ ติ อนนฺตรนิรุทฺธา จิตฺตเจตสิกา ธมฺมาฯ ตถา ปิฯ</p>


<p>ติ จิตฺตเจตสิกา, มหาภูตา เจว หทยวตฺถุ จฯ ตถา ติ วตฺถุรูปานิ เจว มหาภูตา, จิตฺตเจตสิกา จฯ ติ อารมฺมณานนฺตรปกตูปนิสฺสยวเสน ติวิโธฯ ตตฺถ อารมฺมณูปนิสฺสโย อารมฺมณาธิปติเยว, อนนฺตรูปนิสฺสโย ปน อนนฺตรปจฺจโยว, ปกตูปนิสฺสโย ปน กายิกสุขทุกฺขอุตุโภชนเสนาสนปุคฺคลา สทฺธาสีลสุตจาคปญฺญาราคโทสโมหาทโย  จฯ</p>


<p>ติ วตฺถารมฺมณวเสน ทุวิโธฯ ตตฺถ วตฺถุปุเรชาโต นาม วตฺถุรูปานิ, อารมฺมณปุเรชาโต นาม ปจฺจุปฺปนฺนรูปาทีเนวฯ ติ จิตฺตเจตสิกา จฯ ติ ฐเปตฺวา อาวชฺชนทฺวยํ โลกิยกุสลากุสลกิริยาพฺยากตา ธมฺมาวฯ</p>


<p>ติ  สหชาตนานกฺขณิกวเสน ทุวิโธฯ ตตฺถ สหชาตา โลกิยโลกุตฺตรา เอว, นานกฺขณิกา ปน สาสวกุสลากุสลเจตนา, อนาสวกุสลเจตนา อนนฺตรเมว อตฺตโน วิปากสฺส ปจฺจโย โหติฯ ติ วิปากจิตฺตเจตสิกาฯ ติ กพฬีการาหารผสฺสเจตนาวิญฺญาณวเสน จตุพฺพิโธฯ</p>


<p>ติ  รูปสตฺตกมนชีวิตสุขทุกฺขโสมนสฺสโทมนสฺสอุเปกฺขาสทฺธาวีริย- สติสมาธิปญฺญาอนญฺญาตญฺญสฺสามีตินฺทฺริยอญฺญินฺทฺริยอญฺญตาวินฺทฺริยานีติ วีสตินฺทฺริยานิ, เตสุ อิตฺถินฺทฺริยปุริสินฺทฺริยานิ วเชฺชตฺวา วีสตินฺทฺริยานิ โหนฺติฯ ติ วิตกฺกวิจารปีติสุขจิเตฺตกคฺคตาวเสน ปญฺจวิโธฯ ติ ทิฎฺฐิสงฺกปฺปวายามสติสมาธิวาจากมฺมนฺตาชีวมิจฺฉาทิฎฺฐิวเสน นววิโธฯ</p>


<p>ติ จิตฺตเจตสิกาวฯ ติ วตฺถุปุเรชาตานิ เจว ปจฺฉาชาตา จิตฺตเจตสิกา จฯ ติ ชีวิตินฺทฺริยกพฬีการอาหารอารมฺมณปุเรชาตานิ เจว นิสฺสยปจฺจเย วุตฺตธมฺมาปิ จฯ ติ อนนฺตรปจฺจโยวฯ ตถา  จฯ ติ อตฺถิปจฺจโยวฯ เอวมิเม จตุวีสติ ปจฺจยา นามฯ</p>


<p>เอตฺถ ปน กติหากาเรหิ  ปจฺจโย โหตีติ? ยถารหํ สหชาตอญฺญมญฺญนิสฺสยาหารินฺทฺริยอตฺถิอวิคตวเสน สตฺตธา ปจฺจโย โหติฯ</p>


<p> ยถารหํ อารมฺมณาธิปติสหชาตอญฺญมญฺญนิสฺสยูปนิสฺสยปุเรชาตินฺทฺริยวิปฺป- ยุตฺตอตฺถิอวิคตวเสน เอกาทสหิ อากาเรหิ ปจฺจโย โหติฯ</p>


<p>ติ นตฺถิฯ</p>


<ol>
<li>
สตฺตธา รูปํ รูปสฺส, ภวเตกาทเสหิ ตํ;  
  
ปจฺจโย นามธมฺมสฺส, มิสฺสกสฺส น กิญฺจิ ตุฯ  
</li>
  
<p> ยถารหํ เหตารมฺมณาธิปติอนนฺตรสมนนฺตรสหชาตอญฺญมญฺญนิสฺสยูปนิสฺสยา- เสวนกมฺมวิปากาหารินฺทฺริยฌานมคฺคสมฺปยุตฺตอตฺถินตฺถิวิคตาวิคต- วเสน   เอกวีสติธา ปจฺจโย โหติฯ
</ol></p>


<p>   ยถารหํ เหตาธิปติสหชาตอญฺญมญฺญนิสฺสยปจฺฉาชาตกมฺมวิปากาหารินฺทฺริย- ฌานมคฺควิปฺปยุตฺตอตฺถิอวิคตวเสน ปนฺนรสธา ปจฺจโย โหติฯ</p>


<p> ยถารหํ เหตาธิปติสหชาตอญฺญมญฺญนิสฺสยกมฺมวิปากาหารินฺทฺริยฌานมคฺค- อตฺถิอวิคตวเสน เตรสธา ปจฺจโย โหติฯ</p>


<ol>
<li>
เอกวีสติธา นามํ, ปจฺจโย ภวตตฺตโน;  
  
ติปญฺจหิ ตํ รูปสฺส, อุภินฺนํ เตรสธา ปนฯ  
</li>
  
<p> ยถารหํ สหชาตนิสฺสยอตฺถิอวิคตวเสน จตุธา ปจฺจโย โหติฯ
</ol></p>


<p> ยถารหํ สหชาตอญฺญมญฺญนิสฺสยินฺทฺริยอตฺถิอวิคตวเสน ฉธา ปจฺจโย โหติฯ</p>


<p>ติ นตฺถิฯ</p>


<ol>
<li>
อุโภปิ รูปธมฺมสฺส, จตุธา โหนฺติ ปจฺจยา;  
  
ฉพฺพิธา นามธมฺมสฺส, มิสฺสกสฺส น กิญฺจิ ตุฯ  
</li>
  
<p>เอเตสุ ปน ปจฺจเยสุ กติ รูปา, กติ อรูปา, กติมิสฺสกาติ? ปุเรชาตปจฺจโย เอโก ว, เหตุอนนฺตรสมนนฺตรปจฺฉาชาตาเสวนกมฺมวิปากฌานมคฺคสมฺปยุตฺตนตฺถิ- วิคตานํ วเสน ทฺวาทส ปจฺจยา ว, เสสา ปน เอกาทส ปจฺจยา ติ เวทิตพฺพาฯ
</ol></p>


<p>ปุน กาลวเสน เหตุสหชาตอญฺญมญฺญนิสฺสยปุเรชาตปจฺฉาชาตวิปากาหารินฺทฺริยฌานมคฺค- สมฺปยุตฺตวิปฺปยุตฺตอตฺถิอวิคตานํ  วเสน ปนฺนรส ปจฺจยา ว โหนฺติฯ อนนฺตรสมนนฺตราเสวนนตฺถิวิคตปจฺจยา ว, กมฺมปจฺจโย  วา โหติ  วา, อารมฺมณาธิปติอุปนิสฺสยปจฺจยา  ปน  โหนฺติ  จฯ</p>


<ol>
<li>
ปจฺจุปฺปนฺนาว โหเนฺตตฺถ,  
  
ปจฺจยา ทส ปญฺจ จ;  
  
อตีตา เอว ปเญฺจโก,  
  
เทฺวกาลิโกว ทสฺสิโต;  
  
ตโย ติกาลิกา เจว,  
  
วินิมุตฺตาปิ กาลโตฯ  
</li>
  
<p>สเพฺพ  ปนิเม จตุวีสติ ปจฺจยา ยถารหํ อารมฺมณูปนิสฺสยกมฺมอตฺถิปจฺจยานํ วเสน จตูสุ ปจฺจเยสุ สงฺคหํ คจฺฉนฺตีติ เวทิตพฺพาฯ
</ol></p>

</p>

</p>


<h3>นิคมนกถา</h3>
<ol>
<li>
  
อภิธมฺมาวตาโร  
ยํ, วโร ปรมคมฺภีโร;  
  
อิจฺฉตา นิปุณํ พุทฺธิํ, ภิกฺขุนา ปน โสตโพฺพฯ  
</li>
  
<li>
สุมติมติวิจารโพธโน,  
  
วิมติวิโมหวินาสโน อยํ;  
  
กุมติมติมหาตโมนาโส,  
  
ปฎุมติภาสกโร มโต มยาฯ  
</li>
  
<li>
ยโต  
  
สุมติ  
นา มโต นามโต,  
  
อายาจิตสมฺมานโต มานโต;  
  
ตโต หิ รจิโต สทา โตสทา,  
  
มยา หิตวิภาวนา ภาวนาฯ  
</li>
  
<li>
อตฺถโต  
คนฺถโต จาปิ, ยุตฺติโต จาปิ เอตฺถ จ;  
  
อยุตฺตํ วา วิรุทฺธํ วา, ยทิ ทิสฺสติ กิญฺจิปิฯ  
</li>
  
<li>
ปุพฺพาปรํ วิโลเกตฺวา, วิจาเรตฺวา ปุนปฺปุนํ;  
  
ธีมตา สงฺคเหตพฺพํ, คเหตพฺพํ น โทสโตฯ  
</li>
  
<li>
ติวิธา พฺยปฺปถานญฺหิ, คติโย ทุพฺพิธาปิ เจ;  
  
ตสฺมา อุปปริกฺขิตฺวา, เวทิตพฺพํ วิภาวินาฯ  
</li>
  
<li>
นิกายนฺตรลทฺธีหิ, อสมฺมิโสฺส อนากุโล;  
  
มหาวิหารวาสีนํ, วาจนามคฺคนิสฺสิโตฯ  
</li>
  
<li>
มธุรกฺขรสํยุโตฺต, อโตฺถ ยสฺมา ปกาสิโต;  
  
ตสฺมา หิตตฺถกาเมน, กาตโพฺพ เอตฺถ อาทโรฯ  
</li>
  
<li>
สทฺธมฺมฎฺฐิติกาเมน, กโรเนฺตน จ ยํ มยา;  
  
ปุญฺญมธิคตํ เตน, สุขํ ปโปฺปนฺตุ ปาณิโนฯ  
</li>
  
<li>
อนฺตรายํ วินา จายํ, ยถาสิทฺธิมุปาคโต;  
  
ตถา กลฺยาณสงฺกปฺปา, สิทฺธิํ คจฺฉนฺตุ ปาณินํฯ  
</li>
  
<li>
นรนาริคณากิเณฺณ  
, อสํกิณฺณกุลากุเล;  
  
ผีเต สพฺพงฺคสมฺปเนฺน, สุปสนฺนสิโตทเกฯ  
</li>
  
<li>
นานารตนสมฺปุเณฺณ, วิวิธาปณสงฺกเฎ;  
  
กาเวร  
ปฎฺฎเน รเมฺม, นานาราโมปโสภิเตฯ  
</li>
  
<li>
เกลาสสิขราการปาสาทปฎิมณฺฑิเต;  
  
การิเต  
กณฺหทาเสน,  
ทสฺสนีเย มโนรเมฯ  
</li>
  
<li>
วิหาเร  
วิวิธาการจารุปาการโคปุเร;  
  
ตตฺถ ปาจีนปาสาเท, มยา นิวสตา สทาฯ  
</li>
  
<li>
อสเลฺลขมสาขเลฺย, สีลาทิคุณโสภินา;  
  
อยํ  
สุมติ  
นา สาธุ, ยาจิเตน กโต สตาฯ  
</li>
  
<li>
เทวา  
กาเลน วสฺสนฺตุ, วสฺสํ วสฺสวลาหกา;  
  
ปาลยนฺตุ มหีปาลา, ธมฺมโต สกลํ มหิํฯ  
</li>
  
<li>
ยาว ติฎฺฐติ โลกสฺมิํ, หิมวา ปพฺพตุตฺตโม;  
  
ตาว ติฎฺฐตุ สทฺธโมฺม, ธมฺมราชสฺส สตฺถุโนติฯ  
</li>
  
<p>นิวสเนน อาจริเยน  สีลาจารสมฺปเนฺนน กโต อภิธมฺมาวตาโร นามายํฯ
</ol></p>

</p>

</p>





