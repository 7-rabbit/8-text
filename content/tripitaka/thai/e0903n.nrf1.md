<h1>นิทานวคฺคปาฬิ</h1>
<h2>นิทานสํยุตฺต</h2>
<h3>ปฎิจฺจสมุปฺปาทสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน นิทานวคฺคสํยุเตฺต ปฐมํ สํคีตํ ปฎิจฺจสมุปฺปาทสุตฺตํ กตฺถ ตํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ปญฺจสเต ชนปทวาสิโน ภิกฺขู อารพฺภ ภาสิตํฯ ปญฺจสตา ภเนฺต ชนปทวาสิโน ภิกฺขู สเพฺพ อุคฺฆาฎิตญฺญุโน ธุตงฺคธรา อารทฺธวีริยา ยุตฺตโยคา วิปสฺสกา สณฺหํ สุขุมํ สุญฺญตํ ปจฺจยาการธมฺมเทสนํ ปตฺถยมานา ภควนฺตํ อภิวาเทตฺวา ภควนฺตํ ปริวาเรตฺวา นิสีทิํสุฯ ตสฺมิํ วตฺถุสฺมิํ ‘‘ปฎิจฺจสมุปฺปาทํ โว ภิกฺขเว เทเสสฺสามิ, ตํ สุณาถ สาธุกํ มนสิ กโรถ, ภาสิสฺสามี’’ติ เอวมาทินา ภเนฺต ภควตา ภาสิตํฯ</p>


<p>กตโม  จ ภิกฺขเว ปฎิจฺจสมุปฺปาโทฯ อวิชฺชาปจฺจยา ภิกฺขเว สงฺขารา, สงฺขารปจฺจยา วิญฺญาณํ (เปยฺยาล) ชาติปจฺจยา ชรามรณํ โสกปริเทวทุกฺขโทมนสฺสุปาสา สมฺภวนฺติ, เอวเมตสฺส เกวลสฺส ทุกฺขนฺธสฺส สมุทโย โหติฯ อยํ วุจฺจติ ภิกฺขเว ปฎิจฺจสมุปฺปาโทฯ</p>


<p>อวิชฺชาย เตฺวว อเสสวิราคนิโรโธ สงฺขารนิโรโธ (เปยฺยาล) ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติ, เอวเมตสฺส เกวลสฺส ทุกฺขกฺขนฺธสฺส นิโรโธ โหติ –</p>


<h3>วิภงฺคสุตฺต</h3>
<p> ตตฺถาวุโส  ทุติยํ สํคีตํ วิภงฺคสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต ปญฺจสเต ชนปทวาสิโน วิปญฺจิตญฺญุโน ภิกฺขู อารพฺภ ภาสิตํฯ ปญฺจสตา ภเนฺต ชนปทวาสิกา ภิกฺขู วิปญฺจิตญฺญุโน ธุตงฺคธรา อารทฺธวีริยา ยุตฺตโยคา วิสฺสกา สณฺหํ สุขุมํ สุญฺญตปฎิสํยุตฺตํ ปจฺจยาการธมฺมเทสนํ ปตฺถยมานา ภควนฺตํ ปริวาเรตฺวา นิสีทิํสุฯ ตสฺมิํ วตฺถุสฺมิํ ‘‘ปฎิจฺจ สมุปฺปาทํ โว ภิกฺขเว เทเทสฺสามิ วิภชิสฺสามิ, ตํ สุณาถ สาธุกํ มนสิกโรถ, ภาสิสฺสามี’’ติ เอวมาทินา ภเนฺต ภควตา ภาสิตํฯ</p>


<h3>ปญฺจเวรภยสุตฺต</h3>
<p> ปญฺจเวรภยสุตฺตํ  ปนาวุโส ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต อนาถปิณฺฑิกํ คหปติํ อารพฺภ ‘‘ยโต โข คหปติ อริยสาวกสฺส ปญฺจ ภยานิ เวรานิ วูปสนฺตานิ โหนฺติ, จตูหิ จ โสตาปตฺติยเงฺคหิ สมนฺนาคโต โหติ, อริโย จสฺส ญาโย ปญฺญาย สุทิโฎฺฐ โหติ สุปฺปฎิวิโทฺธ, โส อากงฺขมาโน อตฺตนาว อตฺตานํ พฺยากเรยฺย ขีณนิรโยมิ ขีณติรจฺฉานโยนิ ขีณเปตฺติวิสโย ขีณาปายทุคฺคติวินิปาโต, โสตาปโนฺนหมสฺมิ อวินิปาตธโมฺม นิยโต สโมฺพธิปรายโน’’ติ เอวํ โข ภเนฺต ภควตา ภาสิตํฯ</p>


<p> กถญฺจาวุโสตตฺถ  ภควตา อริยสาวกสฺส ปญฺจนฺนํ ภยานํ เวรานํ วูปสนฺตตา ปกาสิตาฯ</p>


<p> ‘‘กตมานิ  ปญฺจ ภยานิ เวรานิ วูปสนฺตานิ โหนฺติฯ ยํ คหปติ ปาณาติปาตี ปาณาติปาตปจฺจยา ทิฎฺฐธมฺมิกมฺปิ ภยํ เวรํ ปสวติ, สมฺปรายิกมฺปิ ภยํ เวรํ ปสวติ, เจตสิกมฺปิ ทุกฺขํ โทมนสฺสํ ปฎิสํเวทยติฯ ปาณาติปาตา ฎิวิรตสฺส เอวํ ตํ ภยํ เวรํ วูปสนฺตํ โหตี’’ติ เอวมาทินา ภเนฺต ตตฺถ ภควตา อริยสาวกสฺส ปญฺจนฺนํ ภยานํ เวรานํ วูปสนฺตตา ปกาสิตาฯ</p>


<p> กถญฺจาวุโส  ตตฺถ ภควตา อริยสาวกสฺส จตูหิ โสตาปตฺติยเงฺคหิ สมนฺนาคตตา ปกาสิตาฯ</p>


<p> กตเมหิ จตูหิ โสตาปตฺติยเงฺคหิ สมนฺนาคโต โหติฯ อิธ คหปติ อริยสาวโก พุเทฺธ อเวจฺจปฺปสาเทน สมนฺนาคโต โหติ ‘‘อิติปิโส ภควา อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโรปุริสทมฺมสารถิ สตฺถาเทวมนุสฺสานํ พุโทฺธ ภควา’’ติ เอวมาทินา ภเนฺต ตตฺถ ภควตา อริยสาวกสฺส จตูหิ โสตาปตฺติยเงฺคหิ สมนฺนาคตตา ปกาสิตาฯ</p>


<p> กถญฺจาวุโส  ตตฺถ ภควตา อริยสาวเกน อริยสฺส ญายสฺส ปญฺญาย สุทิฎฺฐตา สุปฺปฎิวิทฺธตา ปกาสิตาฯ</p>


<p> กตโม จสฺส อริโย ญาโย ปญฺญาย สุทิโฎฺฐ โหติ สุปฺปฎิวิโทฺธฯ อิธ คหปติ อริยสาวโก ปฎิจฺจสมุปฺปาทเญฺญว สาธุกํ โยนิโส มนสิ กโรติ ‘‘อิติ อิมสฺมิํ สติ อิทํ โหติ, อิมสฺมิํ อสติ อิทํ น โหติ, อิมสฺสุปฺปาทา อิทํ อุปฺปชฺชติ, อิมสฺส นิโรธา อิทํ นิรุชฺฌติ, ยทิทํ อวิชฺชาปจฺจยา (เปยฺยาล) เอวเมตสฺส เกวลสฺส ทุกฺขกฺขนฺธสฺส นิโรโธ โหตี’’ติ, เอวํ โข ภเนฺต ภควตา ตตฺถ อริยสาวเกน อริยสฺส ญายสฺส ปญฺญาย สุทิฎฺฐตา สุปฺปฎิวิทฺธตา ปกาสิตาฯ</p>


<p>ยโต  โข คหปติ อริยสาวกสฺส อิมานิ ปญฺจ ภยานิ เวรานิ วูปสนฺตานิ โหนฺติฯ อิเมหิ จตูหิ โสตาปตฺติยเงฺคหิ สมนฺนาคโต โหติฯ อยญฺจสฺส อริโย ญาโย ปญฺญาย สุทิโฎฺฐ โหติ สุปฺปฎิวิโทฺธ–</p>


<h3>ทุกฺขสุตฺต</h3>
<p> ทุกฺขสุตฺตํ  ปนาวุโส ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ทุกฺขสฺส ภิกฺขเว สมุทยญฺจ อตฺถงฺคมญฺจ เทเสสฺสามี’’ติ เอวมาทินา ภควตา ภาสิตํฯ</p>


<p> กถญฺจาวุโส  ตตฺถ ภควตา ทุกฺขสมุทโย ปกาสิโตฯ</p>


<p> กตโม จ ภิกฺขเว ทุกฺขสฺส สมุทโยฯ จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณํ, ติณฺณํ สงฺคติ ผโสฺส, ผสฺสปจฺจยา เวทนา, เวทนาปจฺจยา ตณฺหาฯ อยํ โข ภิกฺขเว ทุกฺขสฺส สมุทโยฯ โสตญฺจ ปฎิจฺจ สเทฺท จ อุปฺปชฺชติ โสตวิญฺญาณํ…เป.… ฆานญฺจ ปฎิจฺจ คเนฺธ จ…เป.… ชิวฺหญฺจ ปฎิจฺจ รเส จ…เป.… กายญฺจ ปฎิจฺจ โผฎฺฐเพฺพ จ…เป.… มนญฺจ ปฎิจฺจ ธเมฺม จ อุปฺปชฺชติ มโนวิญฺญาณํ, ติณฺณํ สงฺคติ ผโสฺส, ผสฺสปจฺจยา เวทนา, เวทนาปจฺจยา ตณฺหาฯ อยํ โข ภิกฺขเว ทุกฺขสฺส สมุทโยติ เอวํโข ภเนฺต ตตฺถ ภควตา ทุกฺขสฺส สมุทโย ปกาสิโตฯ</p>


<p> กถญฺจาวุโส  ตตฺถ ภควตา ทุกฺขสฺส อตฺถงฺคโม ปกาสิโตฯ</p>


<p> กตโม จ ภิกฺขเว ทุกฺขสฺส อตฺถงฺคโมฯ จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณํ, ติณฺณํ สงฺคติ ผโสฺส, ผสฺสปจฺจยา เวทนา, เวทนาปจฺจยา ตณฺหา, ตสฺสาเยว ตณฺหาย อเสสวิราคนิโรธา อุปาทานนิโรโธ อุปาทานนิโรธา ภวนิโรโธ, ภวนิโรธา ชาตินิโรโธ, ชาตินิโรธา ชรามรณํ โสกปริเทวทุกฺขโทมนสฺสุปายาสา นิรุชฺฌนฺติฯ เอวเมตสฺส เกวลสฺส ทุกฺขกฺขนฺธสฺส นิโรโธ โหตีติ เอวมาทินา ภเนฺต ตตฺถ ภควตา ทุกฺขสฺส อตฺถงฺคโม ปกาสิโตฯ</p>


<h3>ปุตฺตมํสูปมสุตฺต</h3>
<p> ปุตฺตมํสูปมสุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล อธุนา ปพฺพชิเต ภิกฺขู อารพฺภ ภาสิตํฯ ภควโต จ ภเนฺต ภิกฺขุสงฺฆสฺส จ มหาลาภสกฺกาโร อุทปาทิ, เอกเจฺจ จ ภเนฺต ภิกฺขู นวา อจิรปพฺพชิตา กุลปุตฺตา อาหารํ อปจฺจเวกฺขิตฺวา ปริภุญฺชิํสุฯ ตสฺมิํ ภเนฺต วตฺถุสฺมิํ ‘‘จตฺตาโรเม ภิกฺขเว อาหารา ภูตานํ วา สตฺตานํ ฐิติยา สมฺภเวสีนํ วา อนุคฺคหายฯ กตเม จตฺตาโร กพฬีกาโร อาหาโร โอฬาริโก วา สุขุโม วา ผโสฺส ทุติโย มโนสเญฺจตนา ตติยา วิญฺญาณํ จตุตฺถ’’นฺติ เอวํ โข ภเนฺต ภควตา ภาสิตํฯ</p>


<p> กถญฺจาวุโส  ตตฺถ กพฬีการสฺส อาหารสฺส ทฎฺฐพฺพากาโร ภควตา ปกาสิโตฯ</p>


<p> เสยฺยถาปิ ภิกฺขเว เทฺว ชายมฺปติกา ปริตฺตํ สมฺพลํ อาทาย กนฺตารมคฺคํ ปฎิปเชฺชยฺยุํฯ เตสมสฺส เอกปุตฺตโก ปิโย มนาโปติ เอวมาทินา ภเนฺต ตตฺถ ภควตา  กพฬีการสฺส อาหารสฺส ทฎฺฐพฺพากาโร ปกาสิโตฯ</p>


<p> กถญฺจาวุโส  ตตฺถ ภควตา ผสฺสาหารสฺส ทฎฺฐพฺพากาโร ปกาสิโตฯ</p>


<p> เสยฺยถาปิ ภิกฺขเว คาวี นิจฺจมฺมา กุฎฺฎํ เจ นิสฺสาย ติเฎฺฐยฺย, เย กุฎฺฎนิสฺสิตา ปาณา, เต นํ ขาเทยฺยุํฯ รุกฺขํ เจ นิสฺสาย ติเฎฺฐยฺยฯ อุทกํ เจ นิสฺสาย ติเฎฺฐยฺยฯ อากาสํ เจ นิสฺสาย ติเฎฺฐยฺย, เย อากาสนิสฺสิตา ปาณา, เต นํ ขาเทยฺยุนฺติ เอวมาทินา ภเนฺต ตตฺถ ภควตา ผสฺสสฺส อาหารสฺส ทฎฺฐพฺพากาโร วิตฺถาเรตฺวา ปกาสิโตฯ</p>


<p>เอวเมว  ขฺวาหํ ภิกฺขเว ผสฺสาหาโร ทฎฺฐโพฺพติ วทามิฯ</p>


<p> กถญฺจาวุโส  ตตฺถ ภควตา มโนสเญฺจตนาหารสฺส ทฎฺฐพฺพากาโร ปกาสิโตฯ</p>


<p> เสยฺยถาปิ ภิกฺขเว องฺคารกาสุ สาธิกโปริสา ปุณฺณา องฺคารานํ วีตจฺจิกานํ วีตธูมานํฯ อถ ปุริโส อาคเจฺฉยฺย ชีวิตุกาโม อมริตุกาโม สุข กาโม ทุกฺขปฺปฎิกูโลติ เอวมาทินา ภเนฺต ตตฺถ ภควตา มโนสเญฺจตนาหารสฺส ทฎฺฐพฺพากาโร วิตฺถาเรน ปกาสิโตฯ</p>


<p> กถญฺจาวุโส  ตตฺถ ภควตา วิญฺญาณาหารสฺส ทฎฺฐพฺพากาโร ปกาสิโตฯ</p>


<p> เสยฺยถาปิ ภิกฺขเว โจรํ อาคุจาริํ คเหตฺวา รโญฺญ ทเสฺสยฺยุํ ‘‘อยํ เต เทวโจโร อาคุจารี, อิมสฺส ยํ อิจฺฉสิ, ตํ ทณฺฑํ ปเณหี’’ติ เอวมาทินา ภเนฺต ตตฺถ ภควตา วิญฺญาณาหารสฺส ทฎฺฐพฺพากาโร ปกาสิโตฯ</p>


<h3>สุสิมปริพฺพาชกสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน สุสิมปริพฺพาชก สุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อายสฺมนฺตํ สุสิมํ อารพฺภ ภาสิตํฯ อายสฺมา ภเนฺต สุสิโม ยาวตโก ภิกฺขูหิ สทฺธิํ อโหสิ กถาสลฺลาโป, ตํ สพฺพํ ภควโต อาโรเจสิฯ ตสฺมิํ วตฺถุสฺมิํ ‘‘ปุเพฺพ โข สุสิม ธมฺมฎฺฐิติญาณํ, ปจฺฉา นิพฺพาเน ญาณ’’นฺติ เอวมาทินา ภเนฺต ภควตา ภาสิตํฯ</p>


<p> กถญฺจาวุโส  ตตฺถ ภควา อายสฺมโต สุสิมเตฺถรสฺส สมฺปติอรหตฺตปตฺตสฺส อนุโยควเสน ปฎิปุจฺฉิตฺวา ปฎิปุจฺฉิตฺวา อุตฺตริ ธมฺมเทสนํ วิตฺถาเรตฺวา เทเสสิฯ</p>


<p> ชาติปจฺจยา ชรามรณนฺติ สุสิม ปสฺสสีติฯ เอวํ ภเนฺตฯ ภวปจฺจยา ชาตีติ สุสิม ปสฺสสีติฯ เอวํ ภเนฺตติ เอวมาทินา ภเนฺต ภควา ตตฺถ อายสฺมโต สุสิมสฺส สมฺปติอรหตฺตปตฺตสฺส อุตฺตริปิ อนุโยควเสน ปฎิปุจฺฉิตฺวา ปฎิปุจฺฉิตฺวา วิตฺถารโต ธมฺมํ เทเสสิฯ</p>


<p>ตสฺส  เม ภเนฺต ภควา อจฺจยํ อจฺจยโต ปฎิคฺคณฺหาตุ อายติํสํวราย–</p>


<h2>อภิสมยสํยุตฺต</h2>
<h3>นขสิขาสุตฺต</h3>
<p> อภิสมยสํยุเตฺต  ปนาวุโส ปฐมํ สํคีตํ นขสิขาสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ตํ กิํ มญฺญถ ภิกฺขเว, กตมํ นุ โข พหุตรํ, โย วายํ มยา ปริโตฺต นขสิขายํ ปํสุอาโรปิโต, อยํ วา มหาปถวี’’ติ เอวมาทินา ภควตา ภาสิตํฯ</p>


<h2>ธาตุสํยุตฺต</h2>
<h3>จงฺกมสุตฺต</h3>
<p> ธาตุสํยุเตฺต  ปนาวุโส จงฺกมสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ‘‘ธาตุโสว ภิกฺขเว สตฺตา สํสนฺทนฺติ สเมนฺติ, หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ, กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺตี’’ติ เอวมาทินา ภควตา ภาสิตํฯ</p>


<h3>อสฺสทฺธสํสนฺทนสุตฺต</h3>
<p> อสฺสทฺธสํสนฺทนสุตฺตํ  ปนาวุโส ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ธาตุโสว ภิกฺขเว สตฺตา สํสนฺทนฺติ สเมนฺติ, อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ, อหิริกา อหิริเกหิ สทฺธิํ สํสนฺทนฺติ สเมนฺติ, อโนตฺตปฺปิโนฯ อปฺปสฺสุตาฯ กุสีตาฯ มุฎฺฐสฺสติโนฯ ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺตี’’ติ เอวมาทินา ภควตา ภาสิตํฯ</p>


<h2>อนมตคฺคสํยุตฺต</h2>
<h3>ปถวีสุตฺต</h3>
<p> อนมตคฺคสํยุเตฺต  อาวุโส ทุติยํ สํคีตํ ปถวีสุตฺตํ กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘อนมตโคฺคยํ ภิกฺขเว สํสาโร, ปุพฺพา โกฎิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ เสยฺยถาปิ ภิกฺขเว ปุริโส อิมํ มหาปถวิํ โกลฎฺฐิมตฺตํ โกลฎฺฐิมตฺตํ มตฺติกาคุฬิกํ กริตฺวา นิกฺขิเปยฺย ‘อยํ เม ปิยา, ตสฺส เม ปิตุ อยํ ปิตา’ติฯ อปริยาทินฺนาว ภิกฺขเว ตสฺส ปุริสสฺส ปิตุปิตโร อสฺสุฯ อถายํ มหาปถวี ปริกฺขยํ ปริยาทานํ คเจฺฉยฺยฯ ตํ กิสฺสเหตุ, อนมตโคฺคยํ ภิกฺขเว สํสาโร, ปุพฺพา โกฎิ น ปญฺญายติ อวิชฺชานีวรณานํ สตฺตานํ ตณฺหา สํโยชนานํ สนฺธาวตํ สํสรตํ’’ เอวมาทินา ภควตา ภาสิตํฯ</p>


<p>เอวํ  ทีฆรตฺตํ โว ภิกฺขเว ทุกฺขํ ปจฺจนุภูตํ ติพฺพํ ปจฺจนุภูตํ พฺยสนํ ปจฺจนุภูตํ กฎสี วฑฺฒิตาฯ</p>


<p>
อลเมว  
สพฺพสงฺขาเรสุ นิพฺพินฺทิตุํ,  
  
อลํ วิรชฺชิตุํ, อลํ วิมุจฺจิตุํ,  
</p>
  
<h3>อสฺสุสุตฺต</h3>
<p> ตตฺถาวุโส ตติยํ สํคีตํ อสฺสุสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเลเยว ภิกฺขู อารพฺภ ‘‘ตํ กิํ มญฺญถ ภิกฺขเว, กตมํ นุ โข พหุตรํ, ยํ วา โว อิมินา ทีเฆน อทฺธุนา สนฺธาวตํ สํสรตํ อมนาปสมฺปโยคา มนาปวิปฺปโยคา กนฺทนฺตานํ โรทนฺตานํ อสฺสุ ปสฺสนฺนํ ปคฺฆริตํ, ยํ วา จตูสุ มหาสมุเทฺทสุ อุทก’’นฺติ เอวมาทินา ภควตา ภาสิตํฯ</p>


<h3>สาสปสุตฺต</h3>
<p> ตตฺถาวุโส  ฉฎฺฐํ สํคีตํ สาสปสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ ภิกฺขุํ อารพฺภ ภาสิตํฯ อญฺญตโร ภเนฺต ภิกฺขุ ภควนฺตํ เอตทโวจ ‘‘กีวทีโฆ นุ โข ภเนฺต กโปฺป’’ติฯ ตสฺมิํ ภเนฺต วตฺถุสฺมิํ ‘‘ทีโฆ โข ภิกฺขุ กโปฺป, โส น สุกโร สงฺขาตุํ เอตฺตกานิ วสฺสานิ อิติวา, (เปยฺยาล) เอตฺตกานิ วสฺสสตสหสฺสานิ อิติวาติ เอวมาทินา ภควตา ภาสิตํฯ</p>


<h3>คงฺคาสุตฺต</h3>
<p> เตนาวุโส…เป.…  สมฺมาสมฺพุเทฺธน อนมตคฺคสํยุเตฺต คงฺคาสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อญฺญตรํ พฺราหฺมณํ อารพฺภ ภาสิตํฯ อญฺญตโร ภเนฺต พฺราหฺมโณ ภควนฺตํ เอตทโวจ ‘‘กีว-</p>


<p>พหุกา  นุ โข โภ โคตม กปฺปา อพฺภตีตา อติกฺกนฺตา’’ติฯ ตสฺมิํ ภเนฺต วตฺถุสฺมิํ ‘‘พหุกา โข พฺราหฺมณ กปฺปา อพฺภตีตา อติกฺกนฺตา, เต น สุกรา สงฺขาตุํ ‘เอตฺตกา กปฺปา’ อิติ วา ‘เอตฺตกานิ กปฺปสตานิ’ อิติ วา ‘เอตฺตกานิ กปฺปสหสฺสานิ’ อิติวา ‘เอตฺตกานิ กปฺปสตสหสฺสานิ’ อิติ วา’’ติ เอว มาทินา ภควตา ภาสิตํฯ</p>


<h3>ปุคฺคลสุตฺต</h3>
<p> ปุคฺคลสุตฺตํ  ปนาวุโส ภควตา กตฺถ กํ อารพฺภ กถญฺจ ภาสิตํฯ</p>


<p> ราชคเห ภเนฺต สมฺพหุเล ภิกฺขู อารพฺภ ‘‘อนมตโคฺคยํ ภิกฺขเว สํสาโร, ปุพฺพาโกฎิ น ปญฺญายติ อวิชฺชา นีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ เอกปุคฺคลสฺส ภิกฺขเว กปฺปํ สนฺธาวโต สํสรโต สิยา เอวํ มหา อฎฺฐิกงฺกโล อฎฺฐิปุโญฺช อฎฺฐิราสิ, ยถา ยํ เวปุโลฺล ปพฺพโตฯ สเจ สํหารโก อสฺส, สมฺภตญฺจ น วินเสฺสตฺยา’’ติ เอวมาทินา ภควตา ภาสิตํฯ</p>


<h3>ทุคฺคตสุตฺต, สุขิตสุตฺต</h3>
<p> ตตฺถาวุโส  ทุคฺคตสุตฺตญฺจ สุขิตสุตฺตญฺจ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘อนมตโคฺคยํ ภิกฺขเว สํสาโร, ปุพฺพา โกฎิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ยํ ภิกฺขเว ปเสฺสยฺยาถ ทุคฺคตํ ทุรูเปตํ, นิฎฺฐเมตฺถ คนฺตพฺพํ ‘อเมฺหหิปิ เอวรูปํ ปจฺจนุภูตํ อิมินา ทีเฆน อทฺธุนา’ติ, ยํ ภิกฺขเว ปเสฺสยฺยาถ สุขิตํ สุสชฺชิตํ,</p>


<p>นิฎฺฐเมตฺถ  คนฺตพฺพํ, ‘‘อเมฺหหิปิ ปจฺจนุภูตํ อิมินา ทีเฆน อทฺธุนา’’ติ เอวมาทินา ภควตา ภาสิตํฯ</p>


<h3>ติํสมตฺตสุตฺต</h3>
<p> ติํสมตฺตสุตฺตํ  ปนาวุโส ภควตา กตฺถ กํ อารพฺภ กถญฺจ ภาสิตํฯ</p>


<p> ราชคเห ภเนฺต ติํสมเตฺต ปาเวยฺยเก ภิกฺขู อารพฺภ ‘‘อนมตโคฺคยํ ภิกฺขเว สํสาโร, ปุพฺพาโกฎิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ ตํ กิํ มญฺญถ ภิกฺขเว, กตมํ นุ โข พหุตรํ, ยํ วา โว อิมินา ทีเฆน อทฺธุนา สนฺธาวตํ สํสรตํ สีสจฺฉินฺนานํ โลหิตํ ปสฺสนฺนํ ปคฺฆริตํ, ยํ วา จตูสุ มหาสมุเทฺทสุ อุทก’’นฺติ เอวมาทินา ภวคตา ภาสิตํฯ</p>


<h3>มาตุสุตฺต</h3>
<p> มาตุสุตฺตาทีนิ  ปนาวุโส ฉสุตฺตานิ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘อนมตโคฺคยํ ภิกฺขเว สํสาโร, ปุพฺพา โกฎิ น ปญฺญายติ อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรตํฯ น โส ภิกฺขเว สโตฺต สุลภรูโป, โย น มาตาภูตปุโพฺพ อิมินา ทีเฆน อทฺธุนาฯ โย น ปิตาภูตปุโพฺพฯ โย น ภาตาภูตปุโพฺพฯ โย น ภคินิภูตปุโพฺพฯ โย น ปุตฺตภูตปุโพฺพฯ โย น ธีตาภูตปุโพฺพ  อิมินา ทีเฆน อทฺธุนา’’ติ เอวมาทินา ภเนฺต ภควตา ภาสิตํฯ</p>


<h2>กสฺสปสํยุตฺต</h2>
<h3>จนฺทูปมสุตฺต</h3>
<p> กสฺสปสํยุเตฺต  ปนาวุโส จนฺทูปมสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘จนฺทูปมา ภิกฺขเว กุลานิ อุปสงฺกมถ อปกเสฺสว กายํ อปกสฺส จิตฺตํ นิจฺจนวกา กุเลสุ อปฺปคพฺภาฯ เสยฺยถาปิ ภิกฺขเว ปุริโส ชรุทปานํ วา โอโลเกยฺย ปพฺพตวิสมํ วา นทีวิทุคฺคํ วา อปกเสฺสว กายํ อปกสฺส จิตฺตํฯ เอวเมว โข ภิกฺขเว จนฺทูปมา กุลานิ อุปสงฺกมถ อปกเสฺสว กายํ อปกสฺส จิตฺตํ นิจฺจนวกา กุเลสุ อปฺปคพฺภา’’ติ เอวมาทินา ภควตา ภาสิตํฯ</p>


<p>ตํ  กิํ มญฺญถ ภิกฺขเว, กถํ รูปา ภิกฺขุ อรหติ กุลานิ อุปสงฺกมิตุํฯ</p>


<p> กถญฺจาวุโส  ตตฺถ ภควตา ปริสุทฺธาปริสุทฺธ ธมฺมเทสนํ ทเสฺสตฺวา ภิกฺขูนํ โอวาโท ทิโนฺนฯ</p>


<p> ‘‘ตํ กิํ มญฺญถ ภิกฺขเว, กถํ รูปสฺส ภิกฺขุโน อปริสุทฺธา ธมฺมเทสนา โหติ, กถํ รูปสฺส ภิกฺขุโน ปริสุทฺธา ธมฺมเทสนา  โหตี’’ติ เอวมาทินา ปริสุทฺธาปริสุทฺธธมฺมเทสนา วิตฺถารโต ทเสฺสตฺวา ‘‘กสฺสเปน วา หิ โว ภิกฺขเว โอวทิสฺสามิ โย วา ปนสฺส กสฺสปสทิโส, โอวทิเตหิ จ ปน โว ตถตฺตาย ปฎิปชฺชิตพฺพ’’นฺติฯ เอวํ โข ภเนฺต ภควโต ภิกฺขูนํ โอวาโท ทิโนฺนฯ</p>


<p>โย  หิ โกจิ ภิกฺขเว ภิกฺขุ เอวํจิโตฺต ปเรสํ ธมฺมํ เทเสติ ‘‘อโห วต เม ธมฺมํ สุเณยฺยุํ, สุตฺวา จ ปน ธมฺมํ ปสีเทยฺยุํ, ปสนฺนา จ เม ปสนฺนาการํ กเรยฺยุํ–</p>


<p>สฺวากฺขาโต ภควตา ธโมฺม สนฺทิฎฺฐิโก อกาลิโก เอหิ ปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหิ–</p>


<p>กสฺสเปน  วา หิ โว ภิกฺขเว โอวทิสฺสามิ โย วา ปนสฺส กสฺสปสทิโส, โอวทิเตหิ จ ปน โว ตถตฺตาย ปฎิปชฺชิตพฺพํ–</p>


<h3>กุลูปกสุตฺต</h3>
<p> เตนาวุโส  ภควตา…เป.… สมฺมาสมฺพุเทฺธน กสฺสปสํยุเตฺต จตุตฺถํ กุลูปกสุตฺตํ กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ตํ กิํ มญฺญถ ภิกฺขเว, กถํ รูโป ภิกฺขุ อรหติ กุลูปโก โหตุํ, กถํ รูโป ภิกฺขุ น อรหติ กุลูปโก โหตุ’’นฺติ เอวมาทินา ภควตา ภาสิตํฯ</p>


<p>กสฺสเปน  วา หิ โว ภิกฺขเว โอวทิสฺสามิ โย วา ปนสฺส กสฺสปสทิโส, โอวทิเตหิ จ ปน โว ตถตฺตาย ปฎิปชฺชิตพฺพํฯ</p>


<h3>ทุติย โอวาทสุตฺต</h3>
<p> ตเตฺถวาวุโส  ภควตา ทุติย โอวาทสุตฺตํ กตฺถ เกน สทฺธิํ กถญฺจ ภาสิตํฯ</p>


<p> ราชคเห ภเนฺต อายสฺมตา มหากสฺสเปน สทฺธิํ ‘‘โอวท กสฺสป ภิกฺขู, กโรหิ กสฺสป ภิกฺขูนํ ธมฺมิํ กถํ, อหํ วา กสฺสป ภิกฺขู โอวเทยฺยํ ตฺวํ วา, อหํ วา ภิกฺขูนํ ธมฺมิํ กถํ กเรยฺยํ ตฺวํ วา’’ติ เอวมาทินา ภควตา ภาสิตํฯ</p>


<p>ยสฺส  กสฺสจิ ภเนฺต สทฺธา นตฺถิ กุสเลสุ ธเมฺมสุ, หิรี นตฺถิฯ โอตฺตปฺปํ นตฺถิฯ วีริยํ นตฺถิฯ ปญฺญา นตฺถิ กุสเลสุ ธเมฺมสุฯ</p>


<h3>ตติย โอวาทสุตฺต</h3>
<p> ตเตฺถวาวุโส  ภควตา ตติยโอวาทสุตฺตํ กตฺถ เกน สทฺธิํ กถญฺจ ภาสิตํฯ</p>


<p> ราชคเห ภเนฺต อายสฺมตาเยว มหากสฺสเปน สทฺธิํ ‘‘โอวท กสฺสป ภิกฺขูฯ กโรหิ กสฺสป ภิกฺขูนํ ธมฺมิํ กถํ, อหํ วา กสฺสป ภิกฺขู โอวเทยฺยํ ตฺวํ วาฯ อหํ วา ภิกฺขูนํ ธมฺมํ กถํ กเรยฺยํ ตฺวํ วา’’ติ เอวมาทินา ภควตา ภาสิตํฯ</p>


<p>ทุพฺพจา  โข ภเนฺต เอตรหิ ภิกฺขู โทวจสฺสกรเณหิ ธเมฺมหิ สมนฺนาคตา อกฺขมา อปฺปทกฺขิณคฺคาหิโน อนุสาสนิํ–</p>


<h3>สทฺธมฺมปฺปติรูปกสุตฺต</h3>
<p> ตเตฺถวาวุโส  ภควตา ปริโยสานํ สทฺธมฺมปฺปติรูปกสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํเยว มหากสฺสปํ อารพฺภ ภาสิตํฯ อายสฺมา ภเนฺต มหากสฺสโป ภควนฺตํ เอตเทโวจ ‘‘โก นุ โข ภเนฺต เหตุ โก ปจฺจโย, เยน ปุเพฺพ อปฺปตรานิ เจว สิกฺขาปทานิ อเหสุํ, พหุตรา จ ภิกฺขู อญฺญาย สณฺฐหิํสุฯ โก ปน ภเนฺต เหตุ โก ปจฺจโย, เยเนตรหิ พหุตรานิ เจว สกฺขาปทานิ อปฺปตรา จ ภิกฺขู อญฺญาย สณฺฐหนฺตี’’ติฯ ตสฺมิํ ภเนฺต วตฺถุสฺมิํ ‘‘เอวเญฺจตํ กสฺสป โหติ สเตฺตสุ หายมาเนสุ สทฺธเมฺม อนฺตรธายมาเน พหุตรานิเจว สิกฺขาปทานิ  โหนฺติ, อปฺปตราจ ภิกฺขู อญฺญาย สณฺฐหนฺตี’’ติ เอวมาทินา ภควตา ภาสิตํฯ</p>


<h2>ลาภสกฺการสํยุตฺต</h2>
<h3>มีฬฺหกสุตฺต</h3>
<p> เตนาวุโส…เป.…  สมฺมาสมฺพุเทฺธน ลาภสกฺการํยุเตฺต ปญฺจมํ สํคีตํ มีฬฺหกสุตฺตํ กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ทารุโณ ภิกฺขเว ลาภสกฺการสิโลโก ผรุโส อนฺตรายิโก อนุตฺตรสฺส โยคเกฺขมสฺส อธิคมายฯ เสยฺยถาปิ ภิกฺขเว มีฬฺหกา คูถาที คูถปูรา ปุณฺณา คูถสฺส, ปุรโต จสฺส มหาคูถปุโญฺช, สา เตน อญฺญา มีฬฺหกา อติมเญฺญยฺย ‘‘อหมฺหิ คูถาที คูถปูรา ปุณฺณา คูถสฺส, ปุรโต จ มฺยายํ มหาคูถปุโญฺช’’ติ เอวมาทินา ภควตา ภาสิตํฯ</p>


<p>ตํ  หิ ตสฺส ภิกฺขเว โมฆปุริสสฺส โหติ ทีฆรตฺตํ อหิตาย ทุกฺขายฯ</p>


<p>เอวํ ทารุโณ โข ภิกฺขเว ลาภสกฺการสิโลโกฯ</p>


<p>ตสฺมาติห  ภิกฺขเว เอวํ สิกฺขิตพฺพํ, ‘‘อุปฺปนฺนํ ลาภสกฺการสิ โลกํ ปชหิสฺสาม, น จ โน อุปฺปโนฺน ลาภสกฺการสิโลโก จิตฺตํ ปริยาทาย ฐสฺสภี’’ติ, เอวญฺหิ โข ภิกฺขเว สิกฺขิตพฺพํฯ</p>


<h3>เอกปุตฺตกสุตฺต</h3>
<p> ตโตฺถ อาวุโส โปราณเกหิ ธมฺมสํคาหเกหิ สํคีตํ เอกปุตฺตกสุตฺตํ กตฺถ กํ อารพฺภํ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ทารุโณ ภิกฺขเว ลาภสกฺการสิโลโก กฎุโก ผรุโส อนฺตรายิโก อนุตฺตรสฺส โยคเกฺขมสฺส อธิคมาย, สทฺธา ภิกฺขเว อุปาสิกา เอกปุตฺตกํ ปิยํ มนาปํ เอวํ สมฺมาอายาจมานา  อายาเจยฺย ตาทิโส ตาต ภวาหิ, ยาทิโส จิโตฺต จ คหปติ หตฺถโก จ อาฬวโก’’ติ เอวมาทินา ภควตา ภาสิตํฯ</p>


<p>เอสา  ภิกฺขเว ตุลา เอตํ ปมาณํ มม สาวกานํ อุปาสกานํ ยทิทํ จิโตฺต จ คหปติ หตฺถโก จ อาฬวโกฯ</p>


<p>สเจ โข ตฺวํ ตาต อคารสฺมา อนคาริยํ ปพฺพชสิ, ตาทิโส ตาต ภวาหิ, ยาทิสา สาริปุตฺตโมคฺคลฺลานาฯ</p>


<p>มา จ โข ตฺวํ ตาต เสขํ อปฺปตฺตมานสํ ลาภสกฺการสิโลโก อนุปาปุณาตุ–</p>


<p>เอวํ  ทารุโณ ภิกฺขเว ลาภสกฺการสิโลโก กฎุโก ผรุโส อนฺตรายิโก อนุตฺตรสฺส โยคเกฺขมสฺส อธิคมายฯ</p>


<h3>เอกวีตุสุตฺต</h3>
<p> ตเตฺถว  อาวุโส โปราณเกหิ ธมฺมสํคายเกหิ สํคีตํ เอกธีตุสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํเยว ภเนฺต สมฺพหุเล ภิกฺขู อารพฺภ ‘‘ทารุโณ ภิกฺขเว ลาภสกฺการสิโลโก กฎุโก ผรุโส อนฺตรายิโก อนุตฺตรสฺส โยคเกฺขมสฺส อธิคมายฯ สทฺธา ภิกฺขเว อุปาสิกา เอกํ ธีตรํ ปิยํ มนาปํ เอวํ สมฺมา อายาจมานา อายาเจยฺย ‘ตาทิสา อเยฺย ภวาหิ, ยาทิสา ขุชฺชุตฺตรา จ อุปาสิกา เวฬุกณฺฑกิยา จ นนฺทมาตา’ติฯ เอสา ภิกฺขเว ตุลา เอตํ ปมาณํ มม สาวิกานํ อุปาสิกานํ, ยทิทํ ขุชฺชุตฺตรา จ อุปาสิกา เวฬุกณฺฑกิยา จ นนฺทมาตา’’ติ เอวมาทินา ภเนฺต ภควตา ภาสิตํฯ</p>


<p>สเจ  โข ตฺวํ อเยฺย อคารสฺมา อนคาริยํ ปพฺพชสิ, ภาทิสา อเยฺย ภวาหิ, ยาทิสา เขมา จ ภิกฺขุนี อุปฺปลวณฺณา จ–</p>


<p>ตสฺมาติห  ภิกฺขเว เอวํ สิกฺขิตพฺพํฯ</p>


<h2>ราหุลสํยุตฺต</h2>
<p> ราหุลสํยุตฺตํ  ปนาวุโส ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> สาวตฺถิยํ ภเนฺต อายสฺมนฺตํ ราหุลํ อารพฺภ ภาสิตํฯ อายสฺมา ภเนฺต ราหุโล ภควนฺตํ เอตทโวจ ‘‘สาธุ เม ภเนฺต ภควา สํขิเตฺตน ธมฺมํ เทเสตุ, ยมหํ ภควโต ธมฺมํ สุตฺวา เอโก วูปกโฎฺฐ อปฺปมโตฺต อาตาปี ปหิตโตฺต วิหเรยฺย’’นฺติ, ตสฺมิํ ภเนฺต วตฺถุสฺมิํ ‘‘ตํ กิํ มญฺญสิ ราหุล, จกฺขุนิจฺจํ วา อนิจฺจํ วาติฯ อนิจฺจํ ภเนฺตฯ ยํ ปนานิจฺจํ, ทุกฺขํ วา ตํ สุขํ วาติฯ ทุกฺขํ ภเนฺตฯ ยํ ปนานิจฺจํ ทุกฺขํ วิปริณามธมฺมํ, กลฺลํ นุ ตํ สมนุปสฺสิตุํ ‘เอตํ มม, เอโส หมสฺมิ, เอโส เม อตฺตา’ติฯ โน เหตํ ภเนฺต’’ติ เอวมาทินา ภเนฺต ภควตา ภาสิตํฯ</p>


<h2>ลกฺขณสํยุตฺต</h2>
<h3>อฎฺฐิสุตฺต</h3>
<p> ลกฺขณสํยุเตฺต  ปนาวุโส โปราณเกหิ ธมฺมสํคาหกเตฺถเรหิ ปฐมํ สํคีตํ อฎฺฐิสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อายสฺมนฺตญฺจ ลกฺขณํ อายสฺมนฺตญฺจ มหาโมคฺคลฺลานํ อารพฺภ ภาสิตํฯ อายสฺมา ภเนฺต ลกฺขโณ ภควตา สมฺมุเข อายสฺมนฺตํ มหาโมคฺคลฺลานํ เอตทโวจ  ‘‘อิธายสฺมา มหาโมคฺคลฺลาโน คิชฺฌกูฎา ปพฺพตา โอโรหโนฺต อญฺญตรสฺมิํ ปเทเส สิตํ ปาตฺวากาสิ, โก นุ โข อาวุโส โมคฺคลฺลาน เหตุ, โก ปจฺจโย สิตสฺส ปาตุกมฺมายา’’ติฯ อายสฺมา จ ภเนฺต มหาโมคฺคลฺลาโน ‘‘อิธาหํ อาวุโส คิชฺฌกูฎา ปพฺพตา โอโรหโนฺต อทฺทสํ อฎฺฐิกสงฺขลิกํ เวหาสํ คจฺฉนฺติํ’’ติ เอวมาทินา อาโรเจสิฯ ตสฺมิํ ภเนฺต วตฺถุสฺมิํ ‘‘จกฺขุภูตา วต ภิกฺขเว สาวกา วิหรนฺติ, ญาณภูตา วต ภิกฺขเว สาวกา วิหรนฺติ, ยตฺรหิ นาม สาวโก เอวรูปํ ญสฺสติ วา ทกฺขติ วา สกฺขิํ วา กริสฺสตี’’ติ เอวมาทินา ภควตา ภาสิตํฯ</p>


<p>
อจฺฉริยํ  
วต โภ, อพฺภุตํ วต โภ;  
  
เอวรูโปปิ นาม สโตฺต ภวิสฺสติฯ  
</p>
  
<h3>ปิณฺฑสุตฺต</h3>
<p> เตนาวุโส  ชานตา…เป.… สมฺมาสมฺพุเทฺธน ลกฺขณสํยุเตฺต ตติยํ สํคีตํ ปิณฺฑสุตฺตํ กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อายสฺมนฺตญฺจ ลกฺขณํ อายสฺมนฺตญฺจ มหาโมคฺคลฺลานํ อารพฺภ ภาสิตํฯ อายสฺมา ภเนฺต ลกฺขโณ ภคฺควโต สมฺมุเข อายสฺมนฺตํ มหาโมคฺคลฺลานํ เอตทโวจ ‘‘อิธายสฺมา มหาโมคฺคลฺลาโน คิชฺฌกูฎา ปพฺพตา โอโรหโนฺต อญฺญตรสฺมิํ ปเทเส สิตํ ปาตฺวากาสิ , โก นุโข อาวุโส โมคฺคลฺลานเหตุ, โก ปจฺจโย สิตสฺส ปาตุกมฺมายา’’ติฯ อายสฺมา จ ภเนฺต มหาโมคฺคลฺลาโน ‘‘อิธาหํ อาวุโส คิชฺฌกูฎา ปพฺพตา โอโรหโนฺต อทฺทสํ มํสปิณฺฑํ เวหาสํ คจฺฉนฺตํ, ตเมนํ คิชฺฌาปิ กากาปิ กุลลาปิ อนุปติตฺวา อนุปติตฺวา วิตเจฺฉนฺติ วิราเชนฺติฯ สา สุทํ อฎฺฎสฺสรํ กโรตี’’ติ เอวมาทินา อาโรเจสิฯ ตสฺมิํ ภเนฺต วตฺถุสฺมิํ ‘‘จกฺขุภูตา วต ภิกฺขเว สาวกา วิหรนฺติ, ญาณภูตา วต ภิกฺขเว สาวกา วิหรนฺติ, ยตฺรหิ นาม สาวโก เอวรูปํ ญสฺสติ วา ทกฺขติ วา สกฺขิํ วา กริสฺสตี’’ติ เอวมาทินา ภควตา ภาสิตํฯ</p>


<h3>อสิโลมสุตฺต</h3>
<p> ตเตฺถว  อาวุโส โปราณเกหิ ธมฺมสํคาหเกหิ มหาเถเรหิ สํคีตํ อสิโลมสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ราชคเห ภเนฺต อายสฺมนฺตญฺจ ลกฺขณํ อายสฺมนฺตญฺจ มหาโมคฺคลฺลานํ อารพฺภ ภาสิตํฯ อายสฺมา ภเนฺต ลกฺขโณ ภควโต สมฺมุเข อายสฺมนฺตํ มหาโมคฺคลฺลานํ  เอตทโวจ ‘‘โก นุ โข อาวุโส โมคฺคลฺลาน เหตุ, โก ปจฺจโย สิตสฺส ปาตุกมฺมายา’’ติฯ อายสฺมา จ ภเนฺต มหาโมคฺคลฺลานเตฺถโร ‘‘อิธาหํ อาวุโส คิชฺฌกูฎา ปพฺพตา โอโรหโนฺต อทฺทสํ อสิโลมํ เวหาสํ คจฺฉนฺตํ’’ติ เอวมาทินา อาโรเจสิฯ ตสฺมิํ ภเนฺต วตฺถุสฺมิํ จกฺขุภูตา วต ภิกฺขเว สาวกา วิหรนฺติ, ญาณภูตา วต ภิกฺขเว สาวกา วิหรนฺติฯ (เปยฺยาล) เอโส ภิกฺขเว สโตฺต อิมสฺมิํเยว ราชคเห สูกริโก อโหสี’’ติ เอวมาทินา ภควตา ภาสิตํฯ</p>


<h3>สูจิโลมสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ สํคีตํ สูจิโลมสุตฺตํ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตํฯ</p>


<p> ตเตฺถว ภเนฺต ราชคเห อายสฺมนฺตญฺจ ลกฺขณํ อายสฺมนฺตญฺจ มหาโมคฺคลฺลานํ อารพฺภ ภาสิตํฯ อายสฺมา ภเนฺต ลกฺขโณ ภควโต สมฺมุเข ตเถว อโวจฯ</p>


<p>อายสฺมา  จ ภเนฺต มหาโมคฺคลฺลาโน ตเถว อาโรเจสิฯ ตสฺมิํ ภเนฺต วตฺถุสฺมิํ ‘‘จกฺขุภูตา วต ภิกฺขเว สาวกา วิหรนฺติ, ญาณภูตา วต ภิกฺขเว สาวกา วิหรนฺติ, (เปยฺยาล) เอโส ภิกฺขเว สโตฺต อิมสฺมิํเยว ราชคเห สูโต อโหสี’’ติ เอวมาทินา ภควตา ภาสิตาฯ</p>


<h3>ปาปภิกฺขุสุตฺต</h3>
<p> ตเตฺถว  อาวุโส โปราณเกหิ ธมฺมสํคาหกมหาเถเรหิ สํคีตานิ ปาปภิกฺขุสุตฺตาทีนิ ปญฺจสุตฺตานิ ภควตา กตฺถ กํ อารพฺภ กิสฺมิํ วตฺถุสฺมิํ กถญฺจ ภาสิตานิฯ</p>


<p> ราชคเห อายสฺมนฺตญฺจ ลกฺขณํ อายสฺมนฺตญฺจ มหาโมคฺคลฺลานํ อารพฺภ ภาสิตานิฯ อายสฺมา ภเนฺต ลกฺขโณ ภควโต สมฺมุเข ปุเพฺพ วุตฺตนเยเนว อาโรเจสิฯ อายสฺมา จ ภเนฺต มหาโมคฺคลฺลาโน ‘‘อิธาหํ อาวุโส คิชฺฌกูฎา ปพฺพตา โอโรหโนฺต อทฺทสํ ภิกฺขุํ เวหาสํ คจฺฉนฺตํฯ อทฺทสํ ภิกฺขุนิํ เวหาสํ คจฺฉนฺติํฯ อทฺทสํ สิกฺขมานํ เวหาสํ คจฺฉนฺติํฯ อทฺทสํ สามเณรํ เวหาสํ คจฺฉนฺตํฯ อทฺทสํ สามเณริํ เวหาสํ คจฺฉนฺติํฯ ตสฺสา สงฺฆาฎิปิ อาทิตฺตา สมฺปชฺชลิตา สโชติภูตา, ปโตฺตปิ อาทิโตฺต สมฺปชฺชลิโต สโชติภูโต, กายพนฺธนมฺปิ อาทิตฺตํ สมฺปชฺชลิตํ สโชติภูตํ , กาโยปิ อาทิโตฺต สมฺปชฺชลิโต สโชติภูโต, สา สุทํ อฎฺฎสฺสรํ กโรตี’’ติ เอวมาทินา อาโรเจสิฯ ตสฺมิํ ภเนฺต วตฺถุสฺมิํ ‘‘จกฺขุภูตา วต ภิกฺขเว สาวกา วิหรนฺติ ญาณภูตา วต ภิกฺขเว สาวกา วิหรนฺติฯ (เปยฺยาล)ฯ เอโส ภิกฺขเว ภิกฺขุ กสฺสปสฺสสมฺมาสมฺพุทฺธสฺส ปาวจเน ปาปภิกฺขุ อโหสิฯ เอสา ภิกฺขเว ภิกฺขุนี กสฺสปสฺส สมฺมาสมฺพุทฺธสฺส ปาวจเน ปาปภิกฺขุนี อโหสิฯ เอสา ภิกฺขเว สิกฺขมานา กสฺสปสฺส สมฺมาสมฺพุทฺธสฺส ปาวจเน ปาปสิกฺขมานา อโหสิฯ เอโส ภิกฺขเว สามเณโร กสฺสปสฺสสมฺมาสมฺพุทฺธสฺส ปาวจเน ปาปสามเณโร อโหสิฯ เอสา ภิกฺขเว สามเณรี กสฺสปสฺส สมฺมาสมฺพุทฺธสฺส ปาวจเน ปาปสามเณรี อโหสี’’ติ เอวมาทินา ภควตา ภาสิตานิฯ</p>


<h2>โอปมฺมสํยุตฺต</h2>
<h3>นขสิขสุตฺต</h3>
<p> โอปมฺมสํยุเตฺต  อาวุโส โปราณเกหิ ธมฺมสํคาหกมหาเถเรหิ สํคีตํ นขสิขสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต สมฺพหุเล ภิกฺขู อารพฺภ ‘‘ตํ กิํ มญฺญถ ภิกฺขเว, กตมํ นุ โข พหุตรํ, โย จายํ มยา ปริโตฺต  นขสิขายํ ปํสุ อาโรปิโต, ยา จายํ มหาปถวี’’ติ เอวมาทินา ภควตา ภาสิตํฯ</p>


<p>ตํ กิํ มญฺญถ ภิกฺขเว, กตมํ นุ โข พหุตรํฯ</p>


<p>ตสฺมาติห  ภิกฺขเว เอวํ สิกฺขิตพฺพํฯ</p>


<h3>อาณิสุตฺต</h3>
<p> ตเตฺถว อาวุโส โปราณเกหิ ธมฺมสํคาหกมหาเถเรหิ สํคีตํ อาณิสุตฺตํ ภควตา กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํเยว ภเนฺต สมฺพหุเล ภิกฺขู อารพฺภ ‘‘ภูตปุพฺพํ ภิกฺขเว ทสารหานํ อานโก นาม มุทิโงฺค อโหสิ, ตสฺส ทสารหา อานเก ฆฎิเต อญฺญํ อาณิํ โอทหิํสุ, อหุ โข โส ภิกฺขเว สมโย ยํ อานกสฺส มุทิงฺคสฺส โปราณํ โปกฺขรผลกํ อนฺตรธายิ , อาณิสงฺฆาโฎว อวสิสฺสี’’ติ เอวมาทินา ภควตา ภาสิตํฯ</p>


<h2>ภิกฺขุสํยุตฺต</h2>
<h3>นวสุตฺต</h3>
<p> ภิกฺขุสํยุเตฺต  อาวุโส ภควตา นวสุตฺตํ กตฺถ กํ อารพฺภ กถญฺจ ภาสิตํฯ</p>


<p> สาวตฺถิยํ ภเนฺต อญฺญตรํ นวํ ภิกฺขุํ อารพฺภ ภาสิตํฯ อญฺญตโร ภเนฺต นโว ภิกฺขุ ปจฺฉาภตฺตํ ปิณฺฑปาตปฎิกฺกโนฺต วิหารํ ปวิสิตฺวา อโปฺปสุโกฺก ตุณฺหีภูโต สงฺกสายภิ, น ภิกฺขูนํ เวยฺยาวจฺจํ กโรติ จีวรการสมเย ตสฺมิํ ภเนฺต วตฺถุสฺมิํ ‘‘มา โข ตุเมฺห ภิกฺขเว เอตสฺส ภิกฺขุโน อุชฺฌายิตฺถา เอโส โข ภิกฺขเว ภิกฺขุ จตุนฺนํ ฌานานํ อาภิเจตสิกานํ ทิฎฺฐธมฺม สุขวิหารานํ นิกามลาภี อกิจฺฉลาภี อกสิรลาภี’’ติ เอวมาทินา ภควตา ภาสิตํฯ</p>


<p>อหมฺปิ  โข ภเนฺต สกํ กิจฺจํ กโรมิ,</p>


<p>เอโส  โข ภิกฺขเว ภิกฺขุ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี อกิจฺฉลาภี อกสิรลาภี –</p>


<p>
นยิทํ สิถิลมารพฺภ, นยิทํ อเปฺปน ถามสา;  
  
นิพฺพานํ อธิคนฺตพฺพํ, สพฺพทุกฺขปฺปโมจนํ;  
  
อยญฺจ ทหโร ภิกฺขุ, อยมุตฺตมปุริโส;  
  
ธาเรติ อนฺติมํ เทหํ, เชตฺวา มารํ สวาหินิํ–  
</p>
  
  
  
  
  