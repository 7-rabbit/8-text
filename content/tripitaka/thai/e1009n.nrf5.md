<h1>อภิยาจก</h1>
<ol>
<li>
ธมฺม-สงฺฆํ  
วนฺทิตฺวาน,  
  
สพฺพ-โลกสฺส นายกํ;  
  
ยาจิโต ติกกฺรป-เถเรน,  
  
มาณเวน จ ธีมตาฯ  
</li>
  
<li>
อุตฺตานเมว สเงฺขปํ,  
  
นานา-สตฺถ-สุธาริตํ;  
  
นร-ทกฺขํ ลิขิสฺสมิ,  
  
ปสฺสนฺตุ ธีร-มามกาฯ  
</li>
  
<li>
โกสชฺชํ  
ภยโต ทิสฺวา,  
  
วีริยญฺชาปิ เขมโต;  
  
อารทฺธวีริยา โหถ;  
  
เอสา พุทฺธานุสาสนีฯ  
</li>
  
<li>
วีริยวา  
โข ภิกฺขเว อริยสาวโก,  
  
อกุสลํ ปชหติ, กุสลํ ภาเวติ;  
  
สาวชฺชํ ปชหติ, อนวชฺชํ ภาเวติ,  
  
สุทฺธมตฺตานํ ปริหรตีติฯ  
</li>
  
วีริยวโต  
กิํ นาม กมฺมํ น สิชฺฌติ;  
  
ปุริสกาโร  
นาม น นสฺสติ,  
  
สุเข ปติฎฺฐาเปตีติ ชานามิฯ  
</li>
  
<li>
ยถา  
ขิตฺตํ นเภ เลฑฺฑุ,  
  
ธุวํ ปตติ ภูมิยํ;  
  
ตเถว พุทฺธ-เสฎฺฐานํ,  
  
วจนํ ธุว-สสฺสตํฯ  
</li>
  
<li>
อ-เทฺวชฺฌวจนา  
พุทฺธา,  
  
อ-โมฆวจนา ชินาฯ  
</li>
  
<li>
สุสฺสุสา  
ลภเต ปญฺญํ,  
  
อุฎฺฐาตา วินฺทเต ธนํ;  
  
ตสฺมา ปาฬิํ คุรุํ กตฺวา,  
  
อิมํ ปสฺสาหิ โสภณํฯ  
</li>
  
<li>
สุสฺสุสา  
สุต-พุทฺธินี,  
  
สุตํ ปญฺญาย วฑฺฒนํ;  
  
ปญฺญาย อตฺถํ ชานาติ,  
  
ญาโต อโตฺถ สุขาวโหฯ  
</li>
  
<li>
สตตํชฺฌายนํ  
วาท,  
  
ปร-ตนฺตวโลกนํ;  
  
สพฺพิชฺชาเจร-เสวาจ,  
  
พุทฺธิ-มติ-กโร คุโณฯ  
</li>
  
<li>
อติ-ทีโฆว  
นีโฆ หิ,  
  
กุสีโต หีน-วีริโย;  
  
ตสฺมา วีริยํ กตฺวาน,  
  
วิชฺชํ เอสนฺตุ สาธโวฯ  
</li>
  
<li>
สุโปริโส  
ตาว สิปฺปํ,  
  
อุคฺคเณฺหยฺย ปรํ ธนํ;  
  
คเวเสยฺย ตโต มนฺตํ,  
  
กเถยฺย สจฺจ-ภาสิตํฯ  
</li>
  
<li>
ปถมํ  
น ปราชเย สิปฺปํ,  
  
ทุตียํ น ปราชเย ธนํ;  
  
ตตียํ น ปราชเย ธนํ,  
  
จตุตฺถมตฺถํ กิํ กริสฺสติฯ  
</li>
  
<li>
โสภนฺติ  
อ-มิลาตานิ,  
  
ปุปฺผานิว ปิลนฺธิตุํ;  
  
ตถา โสภนฺติ ทารกา,  
  
โยพฺพเนเยว สิกฺขิตุํฯ  
</li>
  
<li>
ตสฺมา  
หเว คุณาธารํ,  
  
ปญฺญา-วฑฺฒนมุตฺตมํ;  
  
สิเกฺขยฺย มติมา โปโส,  
  
ปเตฺถโนฺต หิตมตฺตโนฯ  
</li>
  
<li>
อลํ  
วายมิตุํ สิเปฺป,  
  
อตฺถ-กาเมน ชนฺตุนา;  
  
กตํ วิชญฺญา วิชฺชาทิ,  
  
วโย เต มา อุปชฺฌคาฯ  
</li>
  
<li>
วิชฺชํ  
สิเกฺข, จเร สีลํ,  
  
ธีเรน สห สํวเส;  
  
ธนาจเย, กเร กมฺมํ,  
  
ปิยํ วาจญฺจ สํวเทฯ  
</li>
  
<li>
น  
เตฺวว สุปิตุํ โหติ,  
  
รตฺติ นกฺขตฺต-มาลินี;  
  
ปฎิชคฺคิตุเมเวสา,  
  
รตฺติ โหติ วิชานตํฯ  
</li>
  
<li>
อุฎฺฐาหถ  
นิสีทถ,  
  
โก อโตฺถ สุปิเตน โว;  
  
สาธุ โข สิปฺป-วิชฺชาหฺวา,  
  
วิชฺชํ สิกฺขถ สนฺตตํฯ  
</li>
  
<li>
อารพฺภถ  
สทา ปุตฺตา,  
  
พหุสฺสุตํ คเวสิตุํ;  
  
ยสฺมา โลเก สิปฺปวนฺตา,  
  
สพฺพา-ทิสาสุ ปากฎาฯ  
</li>
  
<li>
สกฺยรูปํ  
ปุเร สนฺตํ,  
  
มยา สิปฺปํ น สิกฺขิตํ;  
  
กิจฺฉา วุตฺติ อ-สิปฺปสฺส,  
  
อิติ ปจฺฉา นุตปฺปติฯ  
</li>
  
<li>
โลกตฺถํ  
โลก-กมฺมนฺตํ,  
  
อิจฺฉโนฺต ปริเยสิตุํ;  
  
นิจฺจเมว วีริยญฺจ,  
  
อตฺถํ มนฺตญฺช จินฺตเยฯ  
</li>
  
<li>
ธนวา  
คุณวา โลเก,  
  
สพฺพา-ทิสาย ปากโฎ;  
  
สีลวา ปญฺญวา มโจฺจ,  
  
สพฺพ-โลเกหิ ปูชิโตฯ  
</li>
  
<li>
สชีวติ  
ยโส ยสฺส,  
  
กิตฺติ ยสฺส สชีวติ;  
  
ยส-กิตฺติ วิหีนสฺส,  
  
ชีวโนฺตปิ มโตปมาฯ  
</li>
  
<li>
สทฺธีธ  
วิตฺตํ ปุริสสฺส เสฎฺฐํ,  
  
ธโมฺม สุจิโณฺณ สุขมาวหาติ;  
  
สจฺจํ หเว สาทุตรํ รสานํ,  
  
ปญฺญาชีวิํ ชีวิตมาหุ เสฎฺฐนฺติฯ  
</li>
  
<li>
สติมโต  
สทา ภทฺทํ,  
  
สติมา สุขเมธติ;  
  
สติมโต สุเว เสโยฺย,  
  
เวรา จ ปริมุจฺจติฯ  
</li>
  
<li>
มา  
โว ขณํ วิราเธถ,  
  
ขณาตีตา หิ โสจเร;  
  
สทเตฺถ วายเมยฺยาถ,  
  
ขโณ โว ปฎิปาทิโตฯ  
</li>
  
<li>
ยถิจฺฉิตํ  
น ปโปฺปติ,  
  
อ-ผิโย นาวิโกณฺณเว;  
  
ตเถวาวีริโยเปตฺถ,  
  
ตสฺมารเภยฺย สาสนํฯ  
</li>
  
<li>
วายเมเถว  
ปุริโส,  
  
ยาว อตฺถสฺส นิปฺผทา;  
  
นิปฺผนฺนโสภโณ อโตฺถ,  
  
ขนฺตา ภิโยฺย น วิชฺชติฯ  
</li>
  
<li>
สเมว  
ญาณ-วายาเม,  
  
สุขาวโห สุ-มงฺคโล;  
  
ญุเนธิเก ตถา โน หิ,  
  
ทฺวเยน สาธุ สมฺปทาฯ  
</li>
  
<li>
กาย-กมฺมานิ  
สิชฺฌนฺติ,  
  
วจี-กมฺมานิ วีริยํ;  
  
น หิ กิจฺจานิ จินฺตาหิ,  
  
กเรยฺยาถีธ วายมํฯ  
</li>
  
<li>
ปฎิกเจฺจว  
กเรยฺย,  
  
ตํ ชญฺญา หิตมตฺตโน;  
  
น สากฎิกจินฺตาย,  
  
มนฺทา ธีโร ปรกฺกเมฯ  
</li>
  
<li>
ถิเรน  
สก-กเมฺมน,  
  
วฑฺฒติเยว สํ ผลํ;  
  
อ-ถิเรน อลเสน,  
  
กร-กมฺมํ ผลญฺจ โนฯ  
</li>
  
<li>
อาสีเสเถว  
ปุริโส,  
  
น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ,  
  
ยถา อิจฺฉิํ ตถา อหุฯ  
</li>
  
<li>
อณโณ  
ญาตีนํ โหติ,  
  
เทวานํ ปิตุนญฺจ โส;  
  
กรํ ปุริส-กิจฺจานิ,  
  
น จ ปจฺฉานุตปฺปติฯ  
</li>
  
<li>
หิโยฺยติ  
หิยฺยติ โปโส,  
  
กริสฺสามิ ปเรติ โย;  
  
อชฺช กตฺตพฺพ กมฺมํ เสฺว,  
  
โส ตโต ปริหายติฯ  
</li>
  
<li>
โส  
อ-ปฺปมโตฺต อ-กุโทฺธ,  
  
ตาต กิจฺจานิ การย;  
  
วายามสฺสุ ส-กิเจฺจสุ,  
  
นาลโส วินฺทเต สุขํฯ  
</li>
  
<li>
หีน-ชโจฺจปิ  
เจ โหติ,  
  
อุฎฺฐาตา ธิติมา นโร;  
  
อาจาร-สีล-สมฺปโนฺน,  
  
นิเส อคฺคีว ภาสติฯ  
</li>
  
<li>
โย  
ปุเพฺพ กรณียานิ,  
  
ปจฺฉา โส กาตุมิจฺฉติ;  
  
วรุณกฎฺฐภโญฺชว,  
  
ส ปจฺฉา อนุตปฺปติฯ  
</li>
  
<li>
อุฎฺฐานกาลมฺหิ  
อนุฎฺฐหาโน,  
  
ยุวา พลี อาลสิยํ อุเปโต;  
  
อ-ปุณฺณสงฺกปฺปมโน กุสีโต,  
  
ปญฺญาย มคฺคํ อลโส น วินฺทติฯ  
</li>
  
<li>
ทุเมฺมโธ  
ปุริโส โลเก,  
  
กุสีโต หีน-วีริโย;  
  
อปฺปสฺสุโต อนาจาโร,  
  
ปริหายติ วุฑฺฒิยาฯ  
</li>
  
<li>
อปฺปสฺสุตายํ  
ปุริโส,  
  
พลีพโทฺทว ชีรติ;  
  
มํสานิ ตสฺส วฑฺฒนฺติ,  
  
ปญฺญา ตสฺส น วฑฺฒติฯ  
</li>
  
<li>
ยสฺส  
มนุสฺส-ภูตสฺส,  
  
นตฺถิ โภคา จ สิปฺปกํ;  
  
กิํผลํ ตสฺส มานุสฺสํ,  
  
ทฺวิปาทโฎฺฐ หิ โส มิโคฯ  
</li>
  
<li>
โย  
จ วสฺสสตํ ชีเว,  
  
กุสีโต หีน-วีริโย;  
  
เอกาหํ ชีวิตํ เสโยฺย,  
  
วีริยารพฺภโต ทฬํฯ  
</li>
  
<li>
โย  
จ ธมฺม-วิภงฺคญฺญู,  
  
กาลุฎฺฐายี อ-ตนฺทิโต;  
  
อนุฎฺฐหติ กาเลน,  
  
ผลํ ตสฺส สมิชฺฌติฯ  
</li>
  
<li>
อ-จริตฺวา  
พฺรหฺมจริยํ,  
  
อ-ลทฺธา โยพฺพเน ธนํ;  
  
ชิณฺณโกญฺจาว ฌายนฺติ,  
  
ขีณมเจฺฉว ปลฺลเลฯ  
</li>
  
<li>
อ-จริตฺวา  
พฺรหฺมจริยํ,  
  
อ-ลทฺธา โยพฺพเน ธนํ;  
  
เสนฺตฺติ จาปาติขีณาว,  
  
ปุราณานิ อนุตฺถุนํฯ  
</li>
  
<li>
อปฺปเกนาปิ  
เมธาวี,  
  
ปาภเตน วิจกฺขโณ;  
  
สมุฎฺฐาเปติ อตฺตานํ,  
  
อณุํ อคฺคิํว สนฺธมํฯ  
</li>
  
<li>
วายาเมเถว  
ปุริโส,  
  
น นิพฺพิเนฺทยฺย ปณฺฑิโต;  
  
วายามสฺส ผลํ ปสฺส,  
  
ภุตฺตา อมฺพา อนีติหํฯ  
</li>
  
<li>
อนุฎฺฐหํ  
อ-วายามํ,  
  
สุขํ ยตฺราธิ คจฺฉติ;  
  
สุวิร ตตฺถ คจฺฉาหิ,  
  
มญฺจ ตเตฺถว ปาปยฯ  
</li>
  
<li>
ยตฺถาลโส  
อนุฎฺฐาตา,  
  
อจฺจนฺตํ สุขเมธติ;  
  
สุวิร ตตฺถ คจฺฉาหิ,  
  
มญฺจ ตฺตเตฺถว ปาปยฯ  
</li>
  
<li>
อธิปฺปาย-ผลํ  
โลเก,  
  
ธีติมนฺตฺตสฺส สิชฺฌติ;  
  
วีริยเมว กตฺตพฺพํ,  
  
เอตํ พุเทฺธหิ วณฺณิตํฯ  
</li>
  
  
  
  
  