<h1>อตฺถาปตฺติสมุฎฺฐานํ</h1>
<h3>๑. ปาราชิกํ</h3>
<p> อตฺถาปตฺติ     อจิตฺตโก อาปชฺชติ, สจิตฺตโก วุฎฺฐาติฯ อตฺถาปตฺติ สจิตฺตโก อาปชฺชติ, อจิตฺตโก วุฎฺฐาติฯ อตฺถาปตฺติ อจิตฺตโก อาปชฺชติ, อจิตฺตโก วุฎฺฐาติฯ อตฺถาปตฺติ สจิตฺตโก อาปชฺชติ, สจิตฺตโก วุฎฺฐาติฯ อตฺถาปตฺติ กุสลจิโตฺต อาปชฺชติ, กุสลจิโตฺต วุฎฺฐาติฯ อตฺถาปตฺติ กุสลจิโตฺต อาปชฺชติ, อกุสลจิโตฺต วุฎฺฐาติฯ อตฺถาปตฺติ กุสลจิโตฺต อาปชฺชติ, อพฺยากตจิโตฺต วุฎฺฐาติฯ อตฺถาปตฺติ อกุสลจิโตฺต อาปชฺชติ, กุสลจิโตฺต วุฎฺฐาติฯ อตฺถาปตฺติ อกุสลจิโตฺต อาปชฺชติ, อกุสลจิโตฺต วุฎฺฐาติฯ อตฺถาปตฺติ อกุสลจิโตฺต อาปชฺชติ, อพฺยากตจิโตฺต วุฎฺฐาติฯ อตฺถาปตฺติ อพฺยากตจิโตฺต อาปชฺชติ, กุสลจิโตฺต วุฎฺฐาติฯ อตฺถาปตฺติ อพฺยากตจิโตฺต อาปชฺชติ, อกุสลจิโตฺต วุฎฺฐาติฯ อตฺถาปตฺติ อพฺยากตจิโตฺต อาปชฺชติ, อพฺยากตจิโตฺต วุฎฺฐาติฯ</p>


<p>ปฐมํ ปาราชิกํ กติหิ สมุฎฺฐาเนหิ สมุฎฺฐาติ? ปฐมํ ปาราชิกํ เอเกน สมุฎฺฐาเนน สมุฎฺฐาติฯ กายโต จ จิตฺตโต จ สมุฎฺฐาติ, น วาจโตฯ</p>


<p>ทุติยํ ปาราชิกํ กติหิ สมุฎฺฐาเนหิ สมุฎฺฐาติ? ทุติยํ ปาราชิกํ ตีหิ สมุฎฺฐาเนหิ สมุฎฺฐาติ – สิยา กายโต จ จิตฺตโต จ สมุฎฺฐาติ, น วาจโต; สิยา วาจโต จ จิตฺตโต จ สมุฎฺฐาติ, น กายโต; สิยา กายโต จ  วาจโต จ จิตฺตโต จ สมุฎฺฐาติฯ</p>


<p>ตติยํ ปาราชิกํ กติหิ สมุฎฺฐาเนหิ สมุฎฺฐาติ? ตติยํ ปาราชิกํ ตีหิ สมุฎฺฐาเนหิ สมุฎฺฐาติ – สิยา กายโต จ จิตฺตโต จ สมุฎฺฐาติ, น วาจโต; สิยา วาจโต จ จิตฺตโต จ สมุฎฺฐาติ, น กายโต; สิยา กายโต จ วาจโต จ จิตฺตโต จ สมุฎฺฐาติฯ</p>


<p>จตุตฺถํ  ปาราชิกํ กติหิ สมุฎฺฐาเนหิ สมุฎฺฐาติ? จตุตฺถํ ปาราชิกํ ตีหิ สมุฎฺฐาเนหิ สมุฎฺฐาติ – สิยา กายโต จ จิตฺตโต จ สมุฎฺฐาติ , น วาจโต; สิยา วาจโต จ จิตฺตโต จ สมุฎฺฐาติ, น กายโต; สิยา กายโต จ วาจโต จ จิตฺตโต จ สมุฎฺฐาติฯ</p>

</p>


<h3>๒. สงฺฆาทิเสสํ</h3>
<p> อุปกฺกมิตฺวา อสุจิํ โมเจนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? อุปกฺกมิตฺวา อสุจิํ โมเจนฺตสฺส สงฺฆาทิเสโส เอเกน สมุฎฺฐาเนน สมุฎฺฐาติ – กายโต จ จิตฺตโต จ สมุฎฺฐาติ, น วาจโตฯ</p>


<p>มาตุคาเมน สทฺธิํ กายสํสคฺคํ สมาปชฺชนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? มาตุคาเมน สทฺธิํ กายสํสคฺคํ สมาปชฺชนฺตสฺส สงฺฆาทิเสโส เอเกน สมุฎฺฐาเนน สมุฎฺฐาติ – กายโต จ จิตฺตโต จ สมุฎฺฐาติ, น วาจโตฯ</p>


<p>มาตุคามํ ทุฎฺฐุลฺลาหิ วาจาหิ โอภาเสนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? มาตุคามํ ทุฎฺฐุลฺลาหิ วาจาหิ โอภาเสนฺตสฺส สงฺฆาทิเสโส ตีหิ สมุฎฺฐาเนหิ สมุฎฺฐาติ – สิยา กายโต จ  จิตฺตโต จ สมุฎฺฐาติ น วาจโต; สิยา วาจโต  จ จิตฺตโต จ สมุฎฺฐาติ, น กายโต; สิยา กายโต จ วาจโต จ จิตฺตโต จ สมุฎฺฐาติฯ</p>


<p>มาตุคามสฺส สนฺติเก อตฺตกามปาริจริยาย วณฺณํ ภาสนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? มาตุคามสฺส สนฺติเก อตฺตกามปาริจริยาย วณฺณํ ภาสนฺตสฺส สงฺฆาทิเสโส ตีหิ สมุฎฺฐาเนหิ สมุฎฺฐาติ…เป.…ฯ</p>


<p>สญฺจริตฺตํ สมาปชฺชนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? สญฺจริตฺตํ สมาปชฺชนฺตสฺส สงฺฆาทิเสโส ฉหิ สมุฎฺฐาเนหิ สมุฎฺฐาติ – สิยา กายโต สมุฎฺฐาติ, น วาจโต น จิตฺตโต; สิยา วาจโต สมุฎฺฐาติ, น กายโต น จิตฺตโต; สิยา กายโต จ วาจโต จ สมุฎฺฐาติ, น จิตฺตโต; สิยา กายโต จ จิตฺตโต จ สมุฎฺฐาติ, น วาจโต; สิยา  วาจโต จ จิตฺตโต จ สมุฎฺฐาติ , น กายโต; สิยา กายโต จ วาจโต จ จิตฺตโต จ สมุฎฺฐาติฯ</p>


<p>สญฺญาจิกาย กุฎิํ การาเปนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? สญฺญาจิกาย กุฎิํ การาเปนฺตสฺส สงฺฆาทิเสโส ฉหิ สมุฎฺฐาเนหิ สมุฎฺฐาติ…เป.…ฯ</p>


<p>มหลฺลกํ วิหารํ การาเปนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? มหลฺลกํ วิหารํ การาเปนฺตสฺส สงฺฆาทิเสโส ฉหิ สมุฎฺฐาเนหิ สมุฎฺฐาติ…เป.…ฯ</p>


<p>ภิกฺขุํ อมูลเกน ปาราชิเกน ธเมฺมน อนุทฺธํเสนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? ภิกฺขุํ อมูลเกน ปาราชิเกน ธเมฺมน อนุทฺธํเสนฺตสฺส สงฺฆาทิเสโส ตีหิ สมุฎฺฐาเนหิ  สมุฎฺฐาติ…เป.…ฯ</p>


<p>ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธเมฺมน อนุทฺธํเสนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธเมฺมน อนุทฺธํเสนฺตสฺส สงฺฆาทิเสโส ตีหิ สมุฎฺฐาเนหิ สมุฎฺฐาติ…เป.…ฯ</p>


<p>สงฺฆเภทกสฺส ภิกฺขุโน ยาวตติยํ สมนุภาสนาย น ปฎินิสฺสชฺชนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? สงฺฆเภทกสฺส ภิกฺขุโน ยาวตติยํ สมนุภาสนาย น ปฎินิสฺสชฺชนฺตสฺส สงฺฆาทิเสโส เอเกน สมุฎฺฐาเนน สมุฎฺฐาติ – กายโต จ วาจโต จ จิตฺตโต จ สมุฎฺฐาติฯ</p>


<p>เภทกานุวตฺตกานํ ภิกฺขูนํ ยาวตติยํ สมนุภาสนาย น ปฎินิสฺสชฺชนฺตานํ สงฺฆาทิเสโส กติหิ สมุฎฺฐาเนหิ สมุฎฺฐาติ? เภทกานุวตฺตกานํ ภิกฺขูนํ ยาวตติยํ สมนุภาสนาย น ปฎินิสฺสชฺชนฺตานํ สงฺฆาทิเสโส เอเกน สมุฎฺฐาเนน สมุฎฺฐาติ – กายโต จ วาจโต จ จิตฺตโต จ สมุฎฺฐาติฯ</p>


<p>ทุพฺพจสฺส ภิกฺขุโน ยาวตติยํ สมนุภาสนาย น ปฎินิสฺสชฺชนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? ทุพฺพจสฺส ภิกฺขุโน ยาวตติยํ สมนุภาสนาย น ปฎินิสฺสชฺชนฺตสฺส  สงฺฆาทิเสโส เอเกน สมุฎฺฐาเนน สมุฎฺฐาติ – กายโต จ วาจโต จ จิตฺตโต จ สมุฎฺฐาติฯ</p>


<p>กุลทูสกสฺส  ภิกฺขุโน ยาวตติยํ สมนุภาสนาย น ปฎินิสฺสชฺชนฺตสฺส สงฺฆาทิเสโส กติหิ สมุฎฺฐาเนหิ สมุฎฺฐาติ? กุลทูสกสฺส ภิกฺขุโน ยาวตติยํ สมนุภาสนาย  น ปฎินิสฺสชฺชนฺตสฺส สงฺฆาทิเสโส เอเกน สมุฎฺฐาเนน สมุฎฺฐาติ – กายโต จ วาจโต จ จิตฺตโต จ สมุฎฺฐาติฯ</p>

</p>


<p> …เป.… อนาทริยํ ปฎิจฺจ อุทเก อุจฺจารํ วา ปสฺสาวํ วา เขฬํ วา กโรนฺตสฺส ทุกฺกฎํ กติหิ สมุฎฺฐาเนหิ สมุฎฺฐาติ? อนาทริยํ ปฎิจฺจ อุทเก อุจฺจารํ วา ปสฺสาวํ วา เขฬํ วา กโรนฺตสฺส ทุกฺกฎํ เอเกน สมุฎฺฐาเนน สมุฎฺฐาติ – กายโต จ จิตฺตโต จ สมุฎฺฐาติ, น วาจโตฯ</p>

</p>


<h3>๓. ปาราชิกาทิ</h3>
<p> จตฺตาโร ปาราชิกา กติหิ สมุฎฺฐาเนหิ สมุฎฺฐนฺติ? จตฺตาโร ปาราชิกา ตีหิ สมุฎฺฐาเนหิ สมุฎฺฐนฺติ – สิยา กายโต จ จิตฺตโต จ สมุฎฺฐนฺติ, น วาจโต; สิยา วาจโต จ จิตฺตโต จ สมุฎฺฐนฺติ, น กายโต; สิยา กายโต จ วาจโต จ จิตฺตโต จ สมุฎฺฐนฺติฯ</p>


<p>เตรส  สงฺฆาทิเสสา กติหิ สมุฎฺฐาเนหิ สมุฎฺฐนฺติ? เตรส สงฺฆาทิเสสา ฉหิ สมุฎฺฐาเนหิ สมุฎฺฐนฺติ – สิยา กายโต สมุฎฺฐนฺติ, น วาจโต น จิตฺตโต; สิยา วาจโต สมุฎฺฐนฺติ, น กายโต น จิตฺตโต; สิยา กายโต จ วาจโต น สมุฎฺฐนฺติ, น จิตฺตโต; สิยา กายโต จ จิตฺตโต จ สมุฎฺฐนฺติ, น วาจโต; สิยา วาจโต จ จิตฺตโต จ สมุฎฺฐนฺติ, น กายโต; สิยา  กายโต จ วาจโต จ จิตฺตโต จ สมุฎฺฐนฺติฯ</p>


<p>เทฺว อนิยตา กติหิ สมุฎฺฐาเนหิ สมุฎฺฐนฺติ? เทฺว อนิยตา ตีหิ สมุฎฺฐาเนหิ สมุฎฺฐนฺติ  – สิยา กายโต จ จิตฺตโต จ สมุฎฺฐนฺติ, น วาจโต;  สิยา วาจโต จ จิตฺตโต จ สมุฎฺฐนฺติ, น กายโต; สิยา กายโต จ วาจโต จ จิตฺตโต จ สมุฎฺฐนฺติฯ</p>


<p>ติํส นิสฺสคฺคิยา ปาจิตฺติยา กติหิ สมุฎฺฐาเนหิ สมุฎฺฐนฺติ? ติํส นิสฺสคฺคิยา ปาจิตฺติยา ฉหิ สมุฎฺฐาเนหิ สมุฎฺฐนฺติ – สิยา กายโต สมุฎฺฐนฺติ, น วาจโต น จิตฺตโต; สิยา วาจโต สมุฎฺฐนฺติ, น กายโต น จิตฺตโต; สิยา กายโต จ วาจโต จ สมุฎฺฐนฺติ, น จิตฺตโต; สิยา กายโต จ จิตฺตโต จ สมุฎฺฐนฺติ, น วาจโต; สิยา วาจโต จ จิตฺตโต จ สมุฎฺฐนฺติ, น กายโต; สิยา กายโต จ วาจโต จ จิตฺตโต จ สมุฎฺฐนฺติฯ</p>


<p>เทฺวนวุติ ปาจิตฺติยา กติหิ สมุฎฺฐาเนหิ สมุฎฺฐนฺติ? เทฺวนวุติ ปาจิตฺติยา ฉหิ สมุฎฺฐาเนหิ สมุฎฺฐนฺติ – สิยา กายโต สมุฎฺฐนฺติ, น วาจโต น จิตฺตโต; สิยา วาจโต สมุฎฺฐนฺติ, น กายโต น จิตฺตโต; สิยา กายโต จ วาจโต จ สมุฎฺฐนฺติ, น จิตฺตโต; สิยา กายโต จ จิตฺตโต จ สมุฎฺฐนฺติ น วาจโต; สิยา วาจโต จ จิตฺตโต จ สมุฎฺฐนฺติ, น กายโต; สิยา  กายโต จ วาจโต จ จิตฺตโต จ สมุฎฺฐนฺติฯ</p>


<p>จตฺตาโร ปาฎิเทสนียา กติหิ สมุฎฺฐาเนหิ สมุฎฺฐนฺติ? จตฺตาโร ปาฎิเทสนียา จตูหิ สมุฎฺฐาเนหิ สมุฎฺฐนฺติ – สิยา กายโต สมุฎฺฐนฺติ, น วาจโต น จิตฺตโต; สิยา กายโต จ วาจโต จ สมุฎฺฐนฺติ, น จิตฺตโต; สิยา กายโต จ จิตฺตโต จ สมุฎฺฐนฺติ, น วาจโต; สิยา กายโต จ วาจโต จ จิตฺตโต จ สมุฎฺฐนฺติฯ</p>


<p>ปญฺจสตฺตติ เสขิยา กติหิ สมุฎฺฐาเนหิ สมุฎฺฐนฺติ? ปญฺจสตฺตติ เสขิยา ตีหิ สมุฎฺฐาเนหิ สมุฎฺฐนฺติ – สิยา กายโต จ จิตฺตโต จ สมุฎฺฐนฺติ, น วาจโต; สิยา วาจโต จ จิตฺตโต จ สมุฎฺฐนฺติ, น กายโต; สิยา กายโต จ วาจโต จ จิตฺตโต จ สมุฎฺฐนฺติฯ</p>

</p>

</p>


<p>
อจิตฺตกุสลา เจว, สมุฎฺฐานญฺจ สพฺพถา;  
  
ยถาธเมฺมน ญาเยน, สมุฎฺฐานํ วิชานถาติฯ  
</p>
  
  
  
  
  