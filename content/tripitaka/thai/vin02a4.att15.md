<h1>อปรทุติยคาถาสงฺคณิกํ</h1>
<h3>(๑) กายิกาทิอาปตฺติวณฺณนา</h3>
<p> ‘‘กติ   อาปตฺติโย กายิกา’’ติอาทิคาถานํ วิสฺสชฺชเน ติ อนฺตรเปยฺยาเล จตุเตฺถน อาปตฺติสมุฎฺฐาเนน ฉ อาปตฺติโย อาปชฺชติ, ‘‘ภิกฺขุ เมถุนํ ธมฺมํ ปฎิเสวติ, อาปตฺติ ปาราชิกสฺสา’’ติอาทินา นเยน วุตฺตาปตฺติโยฯ กายทฺวาเร สมุฎฺฐิตตฺตา หิ เอตา กายิกาติ วุจฺจนฺติฯ ติ ตสฺมิํเยว อนฺตรเปยฺยาเล ปญฺจเมน อาปตฺติสมุฎฺฐาเนน ฉ อาปตฺติโย อาปชฺชติ, ‘‘ภิกฺขุ ปาปิโจฺฉ อิจฺฉาปกโต’’ติอาทินา นเยน วุตฺตาปตฺติโยฯ ติ วชฺชปฎิจฺฉาทิกาย ภิกฺขุนิยา ปาราชิกํ, ภิกฺขุสฺส สงฺฆาทิเสสปฎิจฺฉาทเน ปาจิตฺติยํ, อตฺตโน ทุฎฺฐุลฺลาปตฺติปฎิจฺฉาทเน ทุกฺกฎํฯ ติ  ภิกฺขุนิยา กายสํสเคฺค ปาราชิกํ, ภิกฺขุโน สงฺฆาทิเสโส, กาเยน กายปฎิพเทฺธ ถุลฺลจฺจยํ, นิสฺสคฺคิเยน กายปฎิพเทฺธ ทุกฺกฎํ, องฺคุลิปโตทเก ปาจิตฺติยนฺติ อิมา กายสํสคฺคปจฺจยา ปญฺจาปตฺติโยฯ</p>


<p>ติ เอกรตฺตฉารตฺตสตฺตาหทสาหมาสาติกฺกมวเสน นิสฺสคฺคิยํ ปาจิตฺติยํ, ภิกฺขุนิยา รตฺติวิปฺปวาเส สงฺฆาทิเสโส, ‘‘ปฐมมฺปิ ยามํ ฉาเทติ, ทุติยมฺปิ ตติยมฺปิ ยามํ ฉาเทติ, อุทฺธเสฺต อรุเณ ฉนฺนา โหติ อาปตฺติ, โย ฉาเทติ โส ทุกฺกฎํ เทสาเปตโพฺพ’’ติ อิมา อรุณุเคฺค ติโสฺส อาปตฺติโย อาปชฺชติฯ ติ เอกาทส ยาวตติยกา นาม, ปญฺญตฺติวเสน ปน เทฺว โหนฺติ ภิกฺขูนํ ยาวตติยกา ภิกฺขุนีนํ ยาวตติยกาติฯ ติ ภิกฺขุนีนํเยว เอกา เอตฺถ อิมสฺมิํ สาสเน อฎฺฐวตฺถุกา นามฯ ติ ‘‘ยสฺส สิยา อาปตฺติ, โส อาวิกเรยฺยา’’ติ อิมินา เอเกน นิทานุเทฺทเสน สพฺพสิกฺขาปทานญฺจ สพฺพปาติโมกฺขุเทฺทสานญฺจ สงฺคโห โหติฯ</p>


<p>ติ กาโย เจว วาจา จฯ ติ ปาราชิกสงฺฆาทิเสสา ฯ ติ วชฺชปฎิจฺฉาทิกาย ปาราชิกํ  สงฺฆาทิเสสํ ปฎิจฺฉาทกสฺส ปาจิตฺติยนฺติ อิมา เทฺว ทุฎฺฐุลฺลจฺฉาทนาปตฺติโย นามฯ</p>


<p>ติ ‘‘ภิกฺขุ ภิกฺขุนิยา สทฺธิํ สํวิทหติ, ทุกฺกฎํ; อญฺญสฺส คามสฺส อุปจารํ โอกฺกมติ, ปาจิตฺติยํ; ภิกฺขุนิยา คามนฺตรํ คจฺฉนฺติยา ปริกฺขิเตฺต คาเม ปฐมปาเท ถุลฺลจฺจยํ, ทุติยปาเท สงฺฆาทิเสโส; อปริกฺขิตฺตสฺส ปฐมปาเท อุปจาโรกฺกมเน ถุลฺลจฺจยํ, ทุติยปาเท สงฺฆาทิเสโส’’ติ อิมา คามนฺตเร ทุกฺกฎปาจิตฺติยถุลฺลจฺจยสงฺฆอาทิเสสวเสน จตโสฺส อาปตฺติโยฯ ติ ‘‘ภิกฺขุ ภิกฺขุนิยา สทฺธิํ สํวิทหติ, ทุกฺกฎํ; นาวํ อภิรุหติ, ปาจิตฺติยํ; ภิกฺขุนิยา นทิปารํ คจฺฉนฺติยา อุตฺตรณกาเล ปฐมปาเท ถุลฺลจฺจยํ, ทุติยปาเท สงฺฆาทิเสโส’’ติ อิมา จตโสฺสฯ นฺติ มนุสฺสมํเสฯ นฺติ เสสอกปฺปิยมํเสสุฯ</p>


<p>นฺติ ภิกฺขุนี รตฺตนฺธกาเร อปฺปทีเป ปุริเสน สทฺธิํ หตฺถปาเส ฐิตา สลฺลปติ , ปาจิตฺติยํ; หตฺถปาสํ วิชหิตฺวา ฐิตา สลฺลปติ, ทุกฺกฎํฯ ติ ภิกฺขุนี ทิวา ปฎิจฺฉเนฺน โอกาเส ปุริเสน สทฺธิํ หตฺถปาเส ฐิตา สลฺลปติ, ปาจิตฺติยํ; หตฺถปาสํ วิชหิตฺวา สลฺลปติ, ทุกฺกฎํฯ ติ มรณาธิปฺปาโย มนุสฺสสฺส วิสํ เทติ, โส เจ เตน มรติ, ปาราชิกํ; ยกฺขเปตานํ เทติ, เต เจ มรนฺติ, ถุลฺลจฺจยํ; ติรจฺฉานคตสฺส เทติ, โส เจ มรติ, ปาจิตฺติยํ; อญฺญาติกาย ภิกฺขุนิยา จีวรทาเน ปาจิตฺติยนฺติ เอวํ ททมานสฺส ติโสฺส อาปตฺติโยฯ ติ หตฺถคฺคาห-เวณิคฺคาเหสุ สงฺฆาทิเสโส, มุเขน องฺคชาตคฺคหเณ ปาราชิกํ, อญฺญาติกาย ภิกฺขุนิยา จีวรปฎิคฺคหเณ นิสฺสคฺคิยํ ปาจิตฺติยํ, อวสฺสุตาย อวสฺสุตสฺส หตฺถโต ขาทนียํ โภชนียํ ปฎิคฺคณฺหนฺติยา ถุลฺลจฺจยํ; เอวํ ปฎิคฺคเห จตฺตาโร อาปตฺติกฺขนฺธา โหนฺติฯ</p>


<h3>(๒) เทสนาคามินิยาทิวณฺณนา</h3>
<p> ติ ลหุกา ปญฺจฯ ติ ปาราชิกํ ฐเปตฺวา อวเสสาฯ ติ เอกา ปาราชิกาปตฺติฯ</p>


<p>  ติ ปาราชิกเญฺจว สงฺฆาทิเสสญฺจฯ ติ สพฺพาเนว สิกฺขาปทานิ กายวาจสิกานิ, มโนทฺวาเร ปญฺญตฺตํ  เอกสิกฺขาปทมฺปิ นตฺถิฯ ติ โลณโสวีรกํฯ อยเมว หิ เอโก ธญฺญรโส วิกาเล วฎฺฎติฯ ติ ภิกฺขุโนวาทกสมฺมุติฯ อยเมว หิ เอกา ญตฺติจตุตฺถกเมฺมน สมฺมุติ อนุญฺญาตาฯ</p>


<p>ติ ภิกฺขูนํ เมถุนปาราชิกํ ภิกฺขุนีนญฺจ กายสํสคฺคปาราชิกํฯ ติ อตฺตนา วา อตฺตานํ สมานสํวาสกํ กโรติ, สมโคฺค วา สโงฺฆ อุกฺขิตฺตํ โอสาเรติฯ กุรุนฺทิยํ ปน ‘‘สมานสํวาสกภูมิ จ นานาสํวาสกภูมิ จา’’ติ เอวํ เทฺว สํวาสภูมิโย วุตฺตาฯ ติ ปาริวาสิกสฺส จ มานตฺตจาริกสฺส จ ปญฺญตฺตาฯ ติ เทฺว ทฺวงฺคุลปญฺญตฺติโย, ‘‘ทฺวงฺคุลปพฺพปรมํ อาทาตพฺพ’’นฺติ อยเมกา, ‘‘ทฺวงฺคุลํ วา เทฺวมาสํ วา’’ติ อยเมกาฯ</p>


<p>ติ ภิกฺขุนี อตฺตานํ วธิตฺวา เทฺว อาปตฺติโย อาปชฺชติ; วธติ โรทติ, อาปตฺติ ปาจิตฺติยสฺส; วธติ น โรทติ, อาปตฺติ ทุกฺกฎสฺสฯ ติ กเมฺมน จ สลากคฺคาเหน จฯ   ติ เอตฺถ สกเลปิ วินเย เทฺว ปฐมาปตฺติกา อุภินฺนํ ปญฺญตฺติวเสนฯ อิตรถา ปน นว ภิกฺขูนํ นว ภิกฺขุนีนนฺติ อฎฺฐารส โหนฺติฯ ติ เทฺว ญตฺติกิจฺจานิ – กมฺมญฺจ กมฺมปาทกา จฯ นวสุ ฐาเนสุ กมฺมํ โหติ, ทฺวีสุ กมฺมปาทภาเวน ติฎฺฐติฯ</p>


<p>ติ ‘‘อโนทิสฺส โอปาตํ ขณติ, สเจ มนุโสฺส มรติ, ปาราชิกํ; ยกฺขเปตานํ มรเณ ถุลฺลจฺจยํ; ติรจฺฉานคตสฺส มรเณ ปาจิตฺติย’’นฺติ อิมา ติโสฺส โหนฺติฯ ติ วชฺชปฎิจฺฉาทิกาย อุกฺขิตฺตานุวตฺติกาย อฎฺฐวตฺถุกายาติฯ กุรุนฺทิยํ ปน ‘‘อาณตฺติยา อทินฺนาทาเน, มนุสฺสมรเณ, อุตฺตริมนุสฺสธมฺมอุลฺลปเน จา’’ติ เอวํ ตโย วุตฺตาฯ ติ วจฺจมคฺคํ ปสฺสาวมคฺคํ อาทิสฺส วณฺณาวณฺณภาสเน สงฺฆาทิเสโส, วจฺจมคฺคํ ปสฺสาวมคฺคํ ฐเปตฺวา อธกฺขกํ อุพฺภชาณุมณฺฑลํ อาทิสฺส วณฺณาวณฺณภณเน ถุลฺลจฺจยํ, อุพฺภกฺขกํ อโธชาณุมณฺฑลํ อาทิสฺส วณฺณาวณฺณภณเน ทุกฺกฎํฯ ติ ปฎิคฺคณฺหาติ วีมํสติ ปจฺจาหรติ , อาปตฺติ สงฺฆาทิเสสสฺส;  ปฎิคฺคณฺหาติ วีมํสติ น ปจฺจาหรติ, อาปตฺติ ถุลฺลจฺจยสฺส; ปฎิคฺคณฺหาติ น วีมํสติ น ปจฺจาหรติ, อาปตฺติ ทุกฺกฎสฺสาติ อิเม สญฺจริเตฺตน การณภูเตน ตโย อาปตฺติกฺขนฺธา โหนฺติฯ</p>


<p>ติ อทฺธานหีโน องฺคหีโน วตฺถุวิปโนฺน จ เตสํ นานากรณํ วุตฺตเมวฯ อปิเจตฺถ โย ปตฺตจีวเรน อปริปูโร, ปริปูโร จ น ยาจติ, อิเมปิ องฺคหีเนเนว สงฺคหิตาฯ มาตุฆาตกาทโย จ กรณทุกฺกฎกา ปณฺฑกอุภโตพฺยญฺชนกติรจฺฉานคตสงฺขาเตน วตฺถุวิปเนฺนเนว สงฺคหิตาติ เวทิตพฺพาฯ เอส นโย กุรุนฺทิยํ วุโตฺตฯ ติ ญตฺติกปฺปนา, วิปฺปกตปจฺจตฺตํ, อตีตกรณนฺติฯ ตตฺถ ‘‘ทเทยฺย กเรยฺยา’’ติอาทิเภทา ญตฺติกปฺปนา; ‘‘เทติ กโรตี’’ติอาทิเภทํ วิปฺปกตปจฺจตฺตํ; ‘‘ทินฺนํ กต’’นฺติอาทิเภทํ อตีตกรณํ นามาติ อิเมหิ ตีหิ กมฺมานิ สงฺคยฺหนฺติฯ อปเรหิปิ ตีหิ กมฺมานิ สงฺคยฺหนฺติ – วตฺถุนา, ญตฺติยา, อนุสฺสาวนายาติฯ วตฺถุสมฺปนฺนญฺหิ ญตฺติสมฺปนฺนํ อนุสฺสาวนสมฺปนฺนญฺจ กมฺมํ นาม โหติ, เตน วุตฺตํ ‘‘ตโย กมฺมานํ สงฺคหา’’ติฯ  นาม เมตฺติยํ  ภิกฺขุนิํ นาเสถ, ทูสโก นาเสตโพฺพ, ทสหเงฺคหิ สมนฺนาคโต สามเณโร นาเสตโพฺพ, กณฺฎกํ สมณุเทฺทสํ นาเสถาติ เอวํ ลิงฺคสํวาสทณฺฑกมฺมนาสนาวเสน ตโย นาสิตกา เวทิตพฺพาฯ ติ ‘‘อนุชานามิ ภิกฺขเว เทฺว ตโย เอกานุสฺสาวเน กาตุ’’นฺติ วจนโต ติณฺณํ ชนานํ เอกุปชฺฌาเยน นานาจริเยน เอกานุสฺสาวนา วฎฺฎติฯ</p>


<p>ติ ปาเท วา อติเรกปาเท วา ปาราชิกํ, อติเรกมาสเก ถุลฺลจฺจยํ, มาสเก วา อูนมาสเก วา ทุกฺกฎํฯ ติ อกฺขยิเต ปาราชิกํ, เยภุเยฺยน ขยิเต ถุลฺลจฺจยํ, วิวฎกเต มุเข ทุกฺกฎํ, ชตุมฎฺฐเก ปาจิตฺติยํฯ ติ วนปฺปติํ ฉินฺทนฺตสฺส ปาราชิกํ, ภูตคาเม ปาจิตฺติยํ, องฺคชาเต ถุลฺลจฺจยํฯ ติ อโนทิสฺส วิสํ ฉเฑฺฑติ, สเจ เตน มนุโสฺส มรติ, ปาราชิกํ; ยกฺขเปเตสุ ถุลฺลจฺจยํ; ติรจฺฉานคเต ปาจิตฺติยํ; วิสฺสฎฺฐิฉฑฺฑเน สงฺฆาทิเสโส; เสขิเยสุ หริเต อุจฺจารปสฺสาวฉฑฺฑเน ทุกฺกฎํ – อิมา ฉฑฺฑิตปจฺจยา ปญฺจาปตฺติโย โหนฺติฯ</p>


<p>  ติ ภิกฺขุโนวาทกวคฺคสฺมิํ ทสสุ สิกฺขาปเทสุ ปาจิตฺติเยน สทฺธิํ  ทุกฺกฎา กตา เอวาติ อโตฺถฯ ติ ปฐมสิกฺขาปทมฺหิเยว อธมฺมกเมฺม เทฺว, ธมฺมกเมฺม เทฺวติ เอวํ จตฺตาโร นวกา วุตฺตาติ อโตฺถฯ ติ ภิกฺขูนํ สนฺติเก อุปสมฺปนฺนาย จีวรํ เทนฺตสฺส ปาจิตฺติยํ, ภิกฺขุนีนํ สนฺติเก อุปสมฺปนฺนาย เทนฺตสฺส ทุกฺกฎนฺติ เอวํ ทฺวินฺนํ ภิกฺขุนีนํ จีวรํ เทนฺตสฺส จีวเรน การณภูเตน อาปตฺติ โหตีติ อโตฺถฯ</p>


<p>ติ ปาฬิยํ อาคตา เอวฯ ติ อามกธญฺญํ วิญฺญาเปตฺวา ภุญฺชนฺติยา ปาจิตฺติเยน สทฺธิํ ทุกฺกฎา กตาเยวฯ</p>


<p>ติ ภิกฺขุนิยา วา มาตุคาเมน วา สทฺธิํ สํวิธาย คจฺฉนฺตสฺส ทุกฺกฎํ, คามูปจาโรกฺกมเน ปาจิตฺติยํ, ยา ภิกฺขุนี เอกา คามนฺตรํ คจฺฉติ, ตสฺสา คามูปจารํ โอกฺกมนฺติยา ปฐมปาเท ถุลฺลจฺจยํ, ทุติยปาเท สงฺฆาทิเสโสติ คจฺฉนฺตสฺส อิมา จตโสฺส อาปตฺติโย โหนฺติฯ ติ  ฐิตสฺสปิ จตโสฺส เอวาติ อโตฺถฯ กถํ? ภิกฺขุนี อนฺธกาเร วา ปฎิจฺฉเนฺน วา โอกาเส มิตฺตสนฺถววเสน ปุริสสฺส หตฺถปาเส ติฎฺฐติ, ปาจิตฺติยํ; หตฺถปาสํ วิชหิตฺวา ติฎฺฐติ, ทุกฺกฎํ; อรุณุคฺคมนกาเล ทุติยิกาย หตฺถปาสํ วิชหนฺตี ติฎฺฐติ, ถุลฺลจฺจยํ; วิชหิตฺวา ติฎฺฐติ, สงฺฆาทิเสโสติ นิสินฺนสฺส จตโสฺส อาปตฺติโยฯ ติ สเจปิ หิ สา นิสีทติ วา นิปชฺชติ วา, เอตาเยว จตโสฺส อาปตฺติโย อาปชฺชติฯ</p>


<h3>(๓) ปาจิตฺติยวณฺณนา</h3>
<p> ติ ปญฺจ เภสชฺชานิ ปฎิคฺคเหตฺวา นานาภาชเนสุ วา เอกภาชเน วา อมิเสฺสตฺวา ฐปิตานิ โหนฺติ, สตฺตาหาติกฺกเม โส ภิกฺขุ ปญฺจ ปาจิตฺติยานิ สพฺพานิ นานาวตฺถุกานิ เอกกฺขเณ อาปชฺชติ, ‘‘อิมํ ปฐมํ อาปโนฺน, อิมํ ปจฺฉา’’ติ น วตฺตโพฺพฯ</p>


<p>ติ โย ภิกฺขุ นว ปณีตโภชนานิ วิญฺญาเปตฺวา เตหิ สทฺธิํ เอกโต เอกํ กพฬํ โอมทฺทิตฺวา มุเข ปกฺขิปิตฺวา ปรคฬํ อติกฺกาเมติ, อยํ นว ปาจิตฺติยานิ สพฺพานิ  นานาวตฺถุกานิ เอกกฺขเณ อาปชฺชติ  ‘‘อิมํ ปฐมํ อาปโนฺน, อิมํ ปจฺฉา’’ติ น วตฺตโพฺพฯ ติ ‘‘อหํ, ภเนฺต, ปญฺจ เภสชฺชานิ ปฎิคฺคเหตฺวา สตฺตาหํ อติกฺกาเมตฺวา ปญฺจ อาปตฺติโย อาปโนฺน, ตา ตุมฺหมูเล ปฎิเทเสมี’’ติ เอวํ เอกวาจาย เทเสยฺย, เทสิตาว โหนฺติ, ทฺวีหิ ตีหิ วาจาหิ กิจฺจํ นาม นตฺถิฯ ทุติยวิสฺสชฺชเนปิ ‘‘อหํ, ภเนฺต, นว ปณีตโภชนานิ วิญฺญาเปตฺวา ภุญฺชิตฺวา นว อาปตฺติโย อาปโนฺน, ตา ตุมฺหมูเล ปฎิเทเสมี’’ติ วตฺตพฺพํฯ</p>


<p>ติ ‘‘อหํ, ภเนฺต, ปญฺจ เภสชฺชานิ ปฎิคฺคเหตฺวา สตฺตาหํ อติกฺกาเมสิํ, ยถาวตฺถุกํ ตํ ตุมฺหมูเล ปฎิเทเสมี’’ติ เอวํ วตฺถุํ กิเตฺตตฺวา เทเสยฺย, เทสิตาว โหนฺติ อาปตฺติโย, อาปตฺติยา นามคฺคหเณน กิจฺจํ นตฺถิฯ ทุติยวิสฺสชฺชเนปิ ‘‘อหํ, ภเนฺต, นว ปณีตโภชนานิ วิญฺญาเปตฺวา ภุโตฺต, ยถาวตฺถุกํ ตํ ตุมฺหมูเล ปฎิเทเสมี’’ติ วตฺตพฺพํฯ</p>


<p>ติ อุกฺขิตฺตานุวตฺติกาย ปาราชิกํ เภทกานุวตฺตกานํ โกกาลิกาทีนํ สงฺฆาทิเสสํ, ปาปิกาย ทิฎฺฐิยา อปฺปฎินิสฺสเคฺค จณฺฑกาฬิกาย จ ภิกฺขุนิยา ปาจิตฺติยนฺติ อิมา ยาวตติยกา ติโสฺส อาปตฺติโยฯ ติ ปยุตฺตวาจาปจฺจยา ฉ  อาปตฺติโย อาปชฺชตีติ อโตฺถฯ กถํ? อาชีวเหตุ อาชีวการณา ปาปิโจฺฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺสฯ อาชีวเหตุ อาชีวการณา สญฺจริตฺตํ สมาปชฺชติ, อาปตฺติ สงฺฆาทิเสสสฺสฯ อาชีวเหตุ อาชีวการณา โย เต วิหาเร วสติ โส อรหาติ วทติ, อาปตฺติ ถุลฺลจฺจยสฺสฯ อาชีวเหตุ อาชีวการณา ภิกฺขุ ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺสฯ อาชีวเหตุ อาชีวการณา ภิกฺขุนี ปณีตโภชนานิ อตฺตโน อตฺถาย วิญฺญาเปตฺวา ภุญฺชติ, อาปตฺติ ปาฎิเทสนียสฺสฯ อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ, อาปตฺติ ทุกฺกฎสฺสาติฯ</p>


<p>ติ มนุสฺสมํเส ถุลฺลจฺจยํ, อวเสเสสุ อกปฺปิยมํเสสุ ทุกฺกฎํ, ภิกฺขุนิยา ลสุเณ ปาจิตฺติยํฯ ติ อวสฺสุตา อวสฺสุตสฺส ปุริสสฺส หตฺถโต โภชนํ คเหตฺวา ตเตฺถว  มนุสฺสมํสํ ลสุณํ อตฺตโน อตฺถาย วิญฺญาเปตฺวา คหิตปณีตโภชนานิ อวเสสญฺจ อกปฺปิยมํสํ ปกฺขิปิตฺวา โวมิสฺสกํ โอมทฺทิตฺวา อโชฺฌหรมานา  สงฺฆาทิเสสํ, ถุลฺลจฺจยํ, ปาจิตฺติยํ, ปาฎิเทสนียํ, ทุกฺกฎนฺติ อิมา ปญฺจ อาปตฺติโย โภชนปจฺจยา อาปชฺชติฯ</p>


<p>ติ ‘‘อุกฺขิตฺตานุวตฺติกาย ภิกฺขุนิยา ยาวตติยํ สมนุภาสนาย อปฺปฎินิสฺสชฺชนฺติยา ญตฺติยา ทุกฺกฎํ, ทฺวีหิ กมฺมวาจาหิ ถุลฺลจฺจยํ, กมฺมวาจาปริโยสาเน อาปตฺติ ปาราชิกสฺส, สงฺฆเภทาย ปรกฺกมนาทีสุ สงฺฆาทิเสโส, ปาปิกาย ทิฎฺฐิยา อปฺปฎินิสฺสเคฺค ปาจิตฺติย’’นฺติ เอวํ สพฺพา ยาวตติยกา ปญฺจ ฐานานิ คจฺฉนฺติฯ ติ อาปตฺติ นาม ปญฺจนฺนํ สหธมฺมิกานํ โหติ, ตตฺถ ทฺวินฺนํ นิปฺปริยาเยน อาปตฺติเยว, สิกฺขามานสามเณริสามเณรานํ ปน อกปฺปิยตฺตา น วฎฺฎติฯ อิมินา ปริยาเยน เตสํ อาปตฺติ น เทสาเปตพฺพา, ทณฺฑกมฺมํ ปน เตสํ กาตพฺพํฯ ติ อธิกรณญฺจ ปญฺจนฺนเมวาติ อโตฺถฯ เอเตสํเยว หิ ปญฺจนฺนํ ปตฺตจีวราทีนํ อตฺถาย วินิจฺฉยโวหาโร อธิกรณนฺติ วุจฺจติ, คิหีนํ ปน อฑฺฑกมฺมํ นาม โหติฯ</p>


<p>ติ ปญฺจนฺนํ สหธมฺมิกานํเยว วินิจฺฉโย นาม  โหติฯ ติ เอเตสํเยว ปญฺจนฺนํ อธิกรณํ วินิจฺฉิตํ วูปสนฺตํ นาม โหตีติ อโตฺถฯ ติ เอเตสํเยว ปญฺจนฺนํ อนาปตฺติ นาม โหตีติ อโตฺถฯ ติ สงฺฆาทีหิ ตีหิ การเณหิ โสภติฯ กตวีติกฺกโม หิ ปุคฺคโล สปฺปฎิกมฺมํ อาปตฺติํ สงฺฆมเชฺฌ คณมเชฺฌ ปุคฺคลสนฺติเก วา ปฎิกริตฺวา อพฺภุณฺหสีโล ปากติโก โหติ, ตสฺมา ตีหิ ฐาเนหิ โสภตีติ วุจฺจติฯ</p>


<p>นฺติ ภิกฺขุนี รตฺตนฺธกาเร ปุริสสฺส หตฺถปาเส ฐานนิสชฺชสยนานิ กปฺปยมานา ปาจิตฺติยํ, หตฺถปาสํ วิชหิตฺวา ฐานาทีนิ กปฺปยมานา ทุกฺกฎนฺติ เทฺว กายทฺวารสมฺภวา อาปตฺติโย รตฺติํ อาปชฺชติฯ ติ เอเตเนว อุปาเยน ทิวา ปฎิจฺฉเนฺน โอกาเส เทฺว อาปตฺติโย อาปชฺชติฯ ติ ‘‘น จ, ภิกฺขเว, สารเตฺตน มาตุคามสฺส องฺคชาตํ อุปนิชฺฌายิตพฺพํ ฯ โย อุปนิชฺฌาเยยฺย, อาปตฺติ ทุกฺกฎสฺสา’’ติ (ปารา. ๒๖๖) นิชฺฌายนฺตสฺส อยเมกา อาปตฺติฯ ติ ‘‘น จ, ภิกฺขเว, ภิกฺขาทายิกาย มุขํ โอโลเกตพฺพ’’นฺติ (จูฬว. ๓๖๖) เอตฺถ ทุกฺกฎาปตฺติ, อนฺตมโส ยาคุํ วา พฺยญฺชนํ วา เทนฺตสฺส สามเณรสฺสาปิ หิ มุขํ อุโลฺลกยโต  ทุกฺกฎเมวฯ กุรุนฺทิยํ ปน ติ ภิกฺขุนิปริปาจิตํ ปิณฺฑปาตํ ภุญฺชนฺตสฺส ปาจิตฺติย’’นฺติ วุตฺตํฯ</p>


<p>นฺติ โกสมฺพกกฺขนฺธเก วุตฺตานิสํเสฯ ติ อาปตฺติยา อทสฺสเน อปฺปฎิกเมฺม ปาปิกาย จ ทิฎฺฐิยา อปฺปฎินิสฺสเคฺคติฯ ติ เตสํเยว อุกฺขิตฺตกานํ เอตฺตเกสุ วเตฺตสุ วตฺตนาฯ</p>


<p>ติ ปาราชิกสงฺฆาทิเสสถุลฺลจฺจยปาจิตฺติยทุกฺกฎสงฺขาเต ปญฺจฎฺฐาเน มุสาวาโท คจฺฉติฯ ติ ทสาหปรมาทินเยน เหฎฺฐา วุตฺตํฯ ติ ภิกฺขูนํ จตฺตาริ ภิกฺขุนีนํ อฎฺฐฯ ติ จตุนฺนํ อจฺจยเทสนายาติ อโตฺถฯ กตมา ปน สาติ? เทวทเตฺตน ปโยชิตานํ อภิมารานํ อจฺจยเทสนา, อนุรุทฺธเตฺถรสฺส อุปฎฺฐายิกาย อจฺจยเทสนา, วฑฺฒสฺส ลิจฺฉวิโน อจฺจยเทสนา, วาสภคามิยเตฺถรสฺส อุเกฺขปนียกมฺมํ กตฺวา อาคตานํ ภิกฺขูนํ อจฺจยเทสนาติ อยํ จตุนฺนํ อจฺจยเทสนา  นามฯ</p>


<p>ติ ‘‘ปุเพฺพวสฺส โหติ มุสา ภณิสฺส’’นฺติ อาทิํ กตฺวา ‘‘วินิธาย สญฺญ’’นฺติ ปริโยสาเนหิ (ปาจิ. ๔-๕; ปริ. ๔๕๙) อฎฺฐหิ อเงฺคหิ อฎฺฐงฺคิโกฯ อุโปสถงฺคานิปิ ปาณํ น หเนติอาทินา นเยน วุตฺตาเนวฯ ติ ‘‘อิธ, ภิกฺขเว, ภิกฺขุ โสตา จ โหติ สาเวตา จา’’ติอาทินา (จูฬว. ๓๔๗) นเยน สงฺฆเภทเก วุตฺตานิฯ  มหาขนฺธเก วุตฺตานิฯ</p>


<p>ติ ภิกฺขุนีนํ อุปสมฺปทํ สนฺธาย วุตฺตํฯ นฺติ ภตฺตเคฺค อฎฺฐนฺนํ ภิกฺขุนีนํ อิตราหิ ปจฺจุฎฺฐาย อาสนํ ทาตพฺพํ ฯ ติ อฎฺฐหเงฺคหิ สมนฺนาคโต ภิกฺขุ ภิกฺขุโนวาทโก สมฺมนฺนิตโพฺพฯ</p>


<p>นฺติ คาถาย นวสุ ชเนสุ โย สลากํ คาเหตฺวา สงฺฆํ ภินฺทติ, ตเสฺสว เฉชฺชํ โหติ, เทวทโตฺต วิย ปาราชิกํ อาปชฺชติฯ เภทกานุวตฺตกานํ จตุนฺนํ ถุลฺลจฺจยํ โกกาลิกาทีนํ  วิย, ธมฺมวาทีนํ จตุนฺนํ อนาปตฺติฯ อิมา ปน อาปตฺติโย จ อนาปตฺติโย จ สเพฺพสํ เอกวตฺถุกา สงฺฆเภทวตฺถุกา เอวฯ</p>


<p>ติ คาถาย ติ นวหิ ภิกฺขูหิ สโงฺฆ ภิชฺชติฯ ติ ญตฺติยา กาตพฺพานิ กมฺมานิ นวาติ อโตฺถฯ เสสํ อุตฺตานเมวฯ</p>


<h3>(๔) อวนฺทนียปุคฺคลาทิวณฺณนา</h3>
<p> ติ เสนาสนกฺขนฺธเก วุตฺตา ทส ชนาฯ ติ สามีจิกเมฺมน สทฺธิํ อญฺชลิ จ เตสํ น กาตโพฺพ, เนว ปานียาปุจฺฉนตาลวณฺฎคฺคหณาทิ ขนฺธกวตฺตํ เตสํ ทเสฺสตพฺพํ, น อญฺชลิ ปคฺคณฺหิตโพฺพติ อโตฺถฯ นฺติ เตสํเยว ทสนฺนํ เอวํ กโรนฺตสฺส ทุกฺกฎํ โหติฯ ติ ทส ทิวสานิ อติเรกจีวรสฺส ธารณา อนุญฺญาตาติ อโตฺถฯ</p>


<p>นฺติ ปญฺจนฺนํ สหธมฺมิกานํ สมฺมุขาว ทาตพฺพํฯ ติ ทิสาปกฺกนฺตอุมฺมตฺตกขิตฺตจิตฺตเวทนาฎฺฎานํ ติณฺณญฺจ อุกฺขิตฺตกานนฺติ อิเมสํ สตฺตนฺนํ สเนฺต ปติรูเป คาหเก ปรมฺมุขาปิ ทาตพฺพํฯ นฺติ เสสานํ จีวรกฺขนฺธเก วุตฺตานํ ปณฺฑกาทีนํ โสฬสนฺนํ น ทาตพฺพํฯ</p>


<p>ติ  กติสตํ อาปตฺติโย รตฺติสตํ ฉาทยิตฺวานฯ ติ ทสสตํ อาปตฺติโย รตฺติสตํ ฉาทยิตฺวานฯ อยเญฺหตฺถ สเงฺขปโตฺถ – โย ทิวเส สตํ สตํ สงฺฆาทิเสสาปตฺติโย อาปชฺชิตฺวา ทส ทส ทิวเส ปฎิจฺฉาเทติ, เตน รตฺติสตํ อาปตฺติสหสฺสํ ปฎิจฺฉาทิตํ โหติ, โส สพฺพาว ตา อาปตฺติโย ทสาหปฎิจฺฉนฺนาติ  ปริวาสํ ยาจิตฺวา ทส รตฺติโย วสิตฺวาน มุเจฺจยฺย ปาริวาสิโกติฯ</p>


<p>ติ อปโลกนกมฺมํ อธเมฺมนวคฺคํ, อธเมฺมนสมคฺคํ, ธเมฺมนวคฺคํ, ตถา  ญตฺติกมฺมญตฺติทุติยกมฺมญตฺติจตุตฺถกมฺมานิปีติ เอวํ เอเกกสฺมิํ กเมฺม ตโย ตโย กตฺวา ทฺวาทส กมฺมโทสา วุตฺตาฯ</p>


<p>ติ อปโลกนกมฺมํ ธเมฺมนสมคฺคํ, ตถา เสสานิปีติ เอวํ จตโสฺส กมฺมสมฺปตฺติโย วุตฺตาฯ</p>


<p>ติ อธเมฺมนวคฺคกมฺมํ, อธเมฺมนสมคฺคกมฺมํ, ธมฺมปติรูปเกนวคฺคกมฺมํ, ธมฺมปติรูปเกนสมคฺคกมฺมํ, ธเมฺมนวคฺคกมฺมํ, ธเมฺมนสมคฺคกมฺมนฺติ เอวํ ฉ กมฺมานิ วุตฺตานิฯ ติ เอกํ ธเมฺมน สมคฺคกมฺมเมเวตฺถ ธมฺมิกํ กตนฺติ อโตฺถฯ ทุติยคาถาวิสฺสชฺชเนปิ เอตเทว ธมฺมิกํฯ</p>


<p>ติ ยานิ เทสิตานิ วุตฺตานิ ปกาสิตานิฯ ติอาทีสุ ปริยนฺตปริเจฺฉทภาวรหิตตฺตา อนนฺตํ วุจฺจติ นิพฺพานํ, ตํ ภควตา รญฺญา สปตฺตคณํ อภิมทฺทิตฺวา รชฺชํ วิย กิเลสคณํ อภิมทฺทิตฺวา ชิตํ วิชิตํ อธิคตํ สมฺปตฺตํ, ตสฺมา ภควา ‘‘อนนฺตชิโน’’ติ วุจฺจติฯ เสฺวว อิฎฺฐานิเฎฺฐสุ นิพฺพิการตาย ตาทิ, วิกฺขมฺภนตทงฺคสมุเจฺฉทปฎิปสฺสทฺธินิสฺสรณวิเวกสงฺขาตํ วิเวกปญฺจกํ อทฺทสาติ วิเวกทสฺสี; เตน  ยานิ อาปตฺติกฺขนฺธานิ เทสิตานิ วุตฺตานิฯ ติ อยเมตฺถ ปทสมฺพโนฺธ, ยานิ สตฺถารา สตฺต อาปตฺติกฺขนฺธานิ เทสิตานิ, ตตฺถ เอกาปิ อาปตฺติ วินา สมเถหิ น สมฺมติ, อถ โข ฉ สมถา จตฺตาริ อธิกรณานีติ สเพฺพปิเม ธมฺมา สมฺมุขาวินเยน สมฺมนฺติ, สมาโยคํ คจฺฉนฺติฯ เอตฺถ ปน เอโก สมฺมุขาวินโยว วินา สมเถหิ สมฺมติ, สมถภาวํ  คจฺฉติฯ น หิ ตสฺส อเญฺญน สมเถน วินา อนิปฺผตฺติ นาม อตฺถิฯ เตน วุตฺตํ – ‘‘เอเกตฺถ สมฺมติ วินา สมเถหี’’ติฯ อิมินา ตาว อธิปฺปาเยน อฎฺฐกถาสุ อโตฺถ วุโตฺตฯ มยํ ปน ‘‘วินา’’ติ นิปาตสฺส ปฎิเสธนมตฺตมตฺถํ คเหตฺวา ‘‘เอเกตฺถ สมฺมติ วินา สมเถหี’’ติ  เอเตสุ สตฺตสุ อาปตฺติกฺขเนฺธสุ เอโก ปาราชิกาปตฺติกฺขโนฺธ วินา สมเถหิ สมฺมตีติ เอตมตฺถํ โรเจยฺยามฯ วุตฺตมฺปิ เจตํ ‘‘ยา สา อาปตฺติ อนวเสสา, สา อาปตฺติ น กตเมน อธิกรเณน กตมมฺหิ ฐาเน น กตเมน สมเถน สมฺมตี’’ติฯ</p>


<p>ติ  ‘‘อิธ, อุปาลิ, ภิกฺขุ อธมฺมํ ธโมฺมติ ทีเปติ, ตสฺมิํ อธมฺมทิฎฺฐิ เภเท อธมฺมทิฎฺฐิ, ตสฺมิํ อธมฺมทิฎฺฐิ เภเท ธมฺมทิฎฺฐิ, ตสฺมิํ อธมฺมทิฎฺฐิ เภเท เวมติโก, ตสฺมิํ ธมฺมทิฎฺฐิ เภเท อธมฺมทิฎฺฐิ, ตสฺมิํ ธมฺมทิฎฺฐิ เภเท เวมติโก, ตสฺมิํ เวมติโก เภเท อธมฺมทิฎฺฐิ, ตสฺมิํ เวมติโก เภเท ธมฺมทิฎฺฐิ, ตสฺมิํ เวมติโก เภเท เวมติโก’’ติ เอวํ ยานิ อฎฺฐารสนฺนํ เภทกรวตฺถูนํ วเสน อฎฺฐารส อฎฺฐกานิ สงฺฆเภทกกฺขนฺธเก วุตฺตานิ, เตสํ วเสน ฉอูนทิยฑฺฒสตํ อาปายิกา เวทิตพฺพาฯ</p>


<p>ติ ‘‘อิธ, อุปาลิ, ภิกฺขุ อธมฺมํ ธโมฺมติ ทีเปติ, ตสฺมิํ ธมฺมทิฎฺฐิ เภเท ธมฺมทิฎฺฐิ อวินิธาย ทิฎฺฐิํ อวินิธาย ขนฺติํ อวินิธาย รุจิํ อวินิธาย ภาวํ อนุสฺสาเวติ, สลากํ คาเหติ ‘อยํ ธโมฺม, อยํ วินโย, อิทํ สตฺถุสาสนํ, อิมํ คณฺหถ, อิมํ โรเจถา’ติ, อยมฺปิ โข, อุปาลิ, สงฺฆเภทโก น อาปายิโก น เนรยิโก น กปฺปโฎฺฐ น อเตกิโจฺฉ’’ติ เอวํ เอเกกสฺมิํ วตฺถุสฺมิํ เอเกกํ กตฺวา สงฺฆเภทกกฺขนฺธกาวสาเน วุตฺตา อฎฺฐารส ชนาฯ อฎฺฐารส อฎฺฐกา ฉอูนทิยฑฺฒสตวิสฺสชฺชเน วุตฺตาเยวฯ</p>


<h3>(๕) โสฬสกมฺมาทิวณฺณนา</h3>
<p> ติอาทีนํ สพฺพคาถานํ วิสฺสชฺชนํ อุตฺตานเมวาติฯ</p>

</p>





