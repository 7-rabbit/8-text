<h1>๕. โอการนฺตปุลฺลิงฺคนามิกปทมาลา</h1>
<p>
ภู  
ธาตุโต ปวตฺตานํ, นามิกานมิโต ปรํ;  
  
นามมาลํ ปกาสิสฺสํ, นามมาลนฺตรมฺปิ จฯ  
</p>
  
<p>
วิปฺปกิณฺณกถา เอตฺถ, เอวํ วุเตฺต น เหสฺสติ;  
  
ปเภโท นามมาลานํ, ปริปุโณฺณว เหหิติฯ  
</p>
  
<p>
ปุพฺพาจริยสีหานํ, ตสฺมา อิธ มตํ สุตํ;  
  
ปุเรจรํ กริตฺวาน, วกฺขามิ สวินิจฺฉยํฯ  
</p>
  
<p>ปุริโส, ปุริสาฯ ปุริสํ, ปุริเสฯ ปุริเสน, ปุริเสหิ, ปุริเสภิฯ ปุริสสฺส, ปุริสานํฯ ปุริสา, ปุริสสฺมา, ปุริสมฺหา, ปุริเสหิ, ปุริเสภิฯ ปุริสสฺส, ปุริสานํฯ ปุริเส, ปุริสสฺมิํ, ปุริสมฺหิ, ปุริเสสุฯ โภ ปุริส, ภวโนฺต ปุริสาฯ</p>


<p>อยมายสฺมตา มหากจฺจาเนน ปภินฺนปฎิสมฺภิเทน กตสฺมา โต อุทฺธริโต อิเจฺจตสฺส ปกติรูปสฺส  นามิกปทมาลานโยฯ ตตฺร ปุริสวจนเอกวจนปุถุวจเนสุ ปจฺจตฺตวจนาทีนิ ภวนฺติฯ ตํ ยถา? ปุริโส ติฎฺฐติ, ปุริสา ติฎฺฐนฺติฯ ตตฺร ติ ปุริสวจเน เอกวจเน ปจฺจตฺตวจนํ ภวติ, ติ ปุริสวจเน ปุถุวจเน ปจฺจตฺตวจนํ ภวติฯ</p>


<p>ปุริสํ ปสฺสติ, ปุริเส ปสฺสติฯ ตตฺร นฺติ ปุริสวจเน เอกวจเน อุปโยควจนํ ภวติ, ติ ปุริสวจเน ปุถุวจเน อุปโยควจนํ ภวติฯ</p>


<p>ปุริเสน กตํ, ปุริเสหิ กตํ, ปุริเสภิ กตํฯ ตตฺร ติ ปุริสวจเน เอกวจเน กรณวจนํ ภวติ, ติ ปุริสวจเน ปุถุวจเน กรณวจนํ ภวติฯ</p>


<p>ปุริสสฺส ทียเต, ปุริสานํ ทียเตฯ ตตฺร ติ ปุริสวจเน เอกวจเน สมฺปทานวจนํ ภวติ, นฺติ ปุริสวจเน ปุถุวจเน สมฺปทานวจนํ ภวติฯ</p>


<p>ปุริสา นิสฺสฎํ, ปุริสสฺมา นิสฺสฎํ, ปุริสมฺหา นิสฺสฎํ, ปุริเสหิ นิสฺสฎํ, ปุริเสภิ นิสฺสฎํฯ ตตฺร ติ ปุริสวจเน เอกวจเน นิสฺสกฺกวจนํ ภวติฯ ติ…เป.… ติ ปุริสวจเน เอกวจเน นิสฺสกฺกวจนํ ภวติ, ติ ปุริสวจเน ปุถุวจเน นิสฺสกฺกวจนํ ภวติฯ</p>


<p>ปุริสสฺส ปริคฺคโห, ปุริสานํ ปริคฺคโหฯ ตตฺร ติ ปุริสวจเน เอกวจเน สามิวจนํ ภวติ, นฺติ ปุริสวจเน ปุถุวจเน สามิวจนํ ภวติฯ</p>


<p>ปุริเส ปติฎฺฐิตํ, ปุริสสฺมิํ ปติฎฺฐิตํ, ปุริสมฺหิ ปติฎฺฐิตํ, ปุริเสสุ ปติฎฺฐิตํฯ ตตฺร ติ ปุริสวจเน เอกวจเน ภุมฺมวจนํ ภวติ, นฺติ…เป.… ติ…เป.… ติ ปุริสวจเน ปุถุวจเน ภุมฺมวจนํ ภวติฯ</p>


<p>โภ  ปุริส ติฎฺฐ, ภวโนฺต ปุริสา ติฎฺฐถฯ ตตฺร อิติ ปุริสวจเน เอกวจเน อาลปนํ ภวติ, อิติ ปุริสวจเน ปุถุวจเน อาลปนํ ภวตีติ อิมินา นเยน สพฺพตฺถ นโย วิตฺถาเรตโพฺพฯ</p>


<p>ยมกมหาเถเรน กตาย ปน  ‘‘โภ ปุริส’’อิติ รสฺสวเสน อาลปเนกวจนํ วตฺวา ‘‘โภ ปุริสา’’อิติ ทีฆวเสน อาลปนพหุวจนํ วุตฺตํฯ กิญฺจาปิ ตาทิโส นโย นิรุตฺติปิฎเก นตฺถิ, ตถาปิ พหูนมาลปนวิสเย ‘‘โภ ยกฺขา’’อิติอาทีนํ อาลปนพหุวจนานํ ทีสุ ทิสฺสนโต ปสตฺถตโรว โหติ วิญฺญูนํ ปมาณญฺจ, ตสฺมา อิมินา ยมกมหาเถรมเตนปิ ‘‘ปุริโส ปุริสา ปุริส’’นฺติอาทีนิ วตฺวา อามนฺตเน ‘‘โภ ปุริส, โภ ปุริสา, ภวโนฺต ปุริสา’’ติ นามิกปทมาลา โยเชตพฺพาฯ</p>


<p>ตตฺถ ติ ปฐมาย เอกวจนํฯ ติ พหุวจนํฯ นฺติ ทุติยาย เอกวจนํฯ ติ พหุวจนํฯ ติ ตติยาย เอกวจนํฯ ติ เทฺว พหุวจนานิฯ ติ จตุตฺถิยา เอกวจนํฯ นฺติ พหุวจนํฯ ติ ตีณิ ปญฺจมิยา เอกวจนานิฯ ติ เทฺว พหุวจนานิฯ ติ ฉฎฺฐิยา เอกวจนํฯ นฺติ พหุวจนํฯ ติ ตีณิ สตฺตมิยา เอกวจนานิฯ ติ พหุวจนํฯ ติ อฎฺฐมิยา เอกวจนํฯ ติ เทฺว พหุวจนานิฯ</p>


<p>กิญฺจาเปเตสุ ‘‘ปุริสา’’ติ อิทํ ปฐมาปญฺจมีอฎฺฐมีนํ, ‘‘ปุริเส’’ติ อิทํ ทุติยาสตฺตมีนํ, ‘‘ปุริเสหิ, ปุริเสภี’’ติ ตติยาปญฺจมีนํ, ‘‘ปุริสาน’’นฺติ จตุตฺถีฉฎฺฐีนํ เอกสทิสํ, ตถาปิ อตฺถวเสน อสงฺกรภาโว เวทิตโพฺพฯ กถํ? ‘‘ปุริโส  ติฎฺฐติ, ปุริสา ติฎฺฐนฺติฯ ปุริสํ ปสฺสติ, ปุริเส ปสฺสตี’’ติอาทินาฯ</p>


<p>ตตฺถ จ ติ อามนฺตนเตฺถ นิปาโตฯ โส น เกวลํ เอกวจนํเยว โหติ, อถ โข พหุวจนมฺปิ โหตีติ ‘‘โภ ปุริสา’’อิติ พหุวจนปฺปโยโคปิ คหิโตฯ ‘‘ภวโนฺต’’ติทํ ปน พหุวจนเมว โหตีติ ‘‘ปุริสา’’ติ ปุน วุตฺตนฺติ ทฎฺฐพฺพํฯ อิติ ยมกมหาเถเรน ‘‘โภ ปุริส’’อิติ รสฺสวเสน อาลปเนกวจนํ วตฺวา ‘‘โภ ปุริสา’’อิติ ทีฆวเสน อาลปนพหุวจนํ วุตฺตํฯ ตถา หิ ปาฬิยํ อฎฺฐกถาสุ จ นิปาตภูโต สโทฺท เอกวจนพหุวจนวเสน ทฺวิธา ภิชฺชติฯ อตฺริมานิ นิทสฺสนปทานิ – ‘‘อปิ นุ โข สปริคฺคหานํ เตวิชฺชานํ พฺราหฺมณานํ อปริคฺคเหน พฺรหฺมุนา สทฺธิํ สํสนฺทติ สเมตีติ, โน หิทํ โภ โคตมฯ อจฺฉริยํ โภ อานนฺท, อพฺภุตํ โภ อานนฺท, เอหิ โภ สมณ, โภ ปพฺพชิต’’อิจฺจาทิปาฬิโต อฎฺฐกถาโต จ สทฺทสฺส เอกวจนปฺปโยเค ปวตฺตินิทสฺสนํ, ‘‘เตน หิ โภ มมปิ สุณาถฯ ยถา มยเมว อรหาม ตํ ภวนฺตํ โคตมํ ทสฺสนาย อุปสงฺกมิตุํ, นาหํ โภ สมณสฺส โคตมสฺส สุภาสิตํ สุภาสิตโต นาพฺภนุโมทามิ, ปสฺสถ โภ อิมํ กุลปุตฺตํฯ โภ ยกฺขา อหํ อิมํ ตุมฺหากํ ภาเชตฺวา ทเทยฺยํฯ อปริสุโทฺธ ปนมฺหิ, โภ ธุตฺตา ตุมฺหากํ กฺริยา มยฺหํ น รุจฺจติฯ โส เต ปุริเส อาห โภ ตุเมฺห มํ มาเรนฺตา รโญฺญ ทเสฺสตฺวาว มาเรถา’’ติ อิจฺจาทิ ปน ปาฬิโต อฎฺฐกถาโต จ สทฺทสฺส พหุวจนปฺปโยเค ปวตฺตินิทสฺสนํฯ ปฺปกรเณ ปน ‘‘โภ ปุริส, โภ ปุริสา’’ติ ปททฺวยํ อาลปเนกวจนวเสน วุตฺตํฯ ตํ ยถา อาคเมหิ น วิรุชฺฌติ, ตถา คเหตพฺพํฯ</p>


<p>เกจิ  ปน อทูรฎฺฐสฺสาลปเน ‘‘โภ ปุริส’’อิติ รสฺสวเสน อาลปเนกวจนํ อิจฺฉนฺติ, ทูรฎฺฐสฺสาลปเน ปน ‘‘โภ ปุริสา’’อิติ ทีฆวเสน อาลปเนกวจนํ อิจฺฉนฺติฯ อทูรฎฺฐานํ ทูรฎฺฐานญฺจ ปุริสานํ อิตฺถีนญฺจ อาลปเน น กิญฺจิ วทนฺติฯ ตถา อทูรฎฺฐาย ทูรฎฺฐาย จ อิตฺถิยา อาลปเน เต ปุจฺฉิตพฺพา ‘‘อทูรฎฺฐานํ ทูรฎฺฐานญฺจ ปุริสานมาลปเน กถํ วตฺตพฺพ’’นฺติฯ อทฺธา เต เอวํ ปุฎฺฐา อุตฺตริ กิญฺจิ วตฺตุํ น สกฺขิสฺสนฺติฯ เอวมฺปิ เต เจ วเทยฺยุํ ‘‘ภวโนฺต ปุริสาติ อิมินาว อทูรฎฺฐานํ ทูรฎฺฐานญฺจ ปุริสานมาลปนํ ภวตี’’ติฯ ตทา เต วตฺตพฺพา ‘‘ยทิ ภวโนฺต ปุริสา’’ติ อิมินา อเทฺวเชฺฌน วจเนน อทูรฎฺฐานํ ทูรฎฺฐานญฺจ ปุริสานมาลปนํ ภวติ, เอวํ สเนฺต ‘‘โภ ปุริส’’อิติ รสฺสปเทนปิ ทูรฎฺฐสฺส จ ปุริสสฺสาลปนํ วตฺตพฺพํ, เอวํ อวตฺวา กิมตฺถํ อทูรฎฺฐสฺสาลปเน ‘‘โภ ปุริส’’อิติ รสฺสวเสน อาลปเนกวจนํ อิจฺฉถ, กิมตฺถญฺจ ทูรฎฺฐสฺสาลปเน ‘‘โภ ปุริสา’’อิติ ทีฆวเสน อาลปเนกวจนํ อิจฺฉถฯ</p>


<p>นนุ ‘‘ตคฺฆ ภควา โพชฺฌงฺคา, ตคฺฆ สุคต โพชฺฌงฺคา’’ติอาทีสุ อาลปนปทภูตํ ‘‘ภควา’’อิติ ทีฆปทํ สมีเป ฐิตกาเลปิ ทูเร ฐิตกาเลปิ พุทฺธสฺสาลปนปทํ ภวิตุมรหเตว, ตถา อาลปนปทภูตํ ‘‘สุคต’’อิติ รสฺสปทมฺปิฯ ยสฺมา ปเนเตสุ ‘‘ภควา’’ติ อาลปนปทสฺส น กตฺถจิปิ รสฺสตฺตํ ทิสฺสติ, ‘‘สุคตา’’ติ อาลปนปทสฺส จ น กตฺถจิปิ ทีฆตฺตํ ทิสฺสติ, ตสฺมา ทีฆรสฺสมตฺตาเภทํ อจิเนฺตตฺวา ‘‘ปุริส’’อิติ รสฺสวเสน วุตฺตปทํ ปกติสฺสรวเสน สมีเป ฐิตสฺส ปุริสสฺส อามนฺตนกาเล อทูรฎฺฐสฺสาลปนปทํ ภวติ, อายตสฺสรวเสน ทูเร ฐิตปุริสสฺส อามนฺตนกาเล ทูรฎฺฐสฺสาลปนปทํ ภวตีติ คเหตพฺพํฯ ตถา ‘‘ภวโนฺต ปุริสา, โภ ยกฺขา, โภ ธุตฺตา’’ติอาทีนิ  ทีฆวเสน วุตฺตานิ อาลปนพหุวจนปทานิปิ ปกติสฺสรวเสน สมีเป ฐิตปุริสานํ อามนฺตนกาเล อทูรฎฺฐานมาลปนปทานิ ภวนฺติ, อายตสฺสรวเสน ทูเร ฐิตปุริสาทีนํ อามนฺตนกาเล ทูรฎฺฐานมาลปนปทานิ ภวนฺตีติ คเหตพฺพานิฯ ตถา หิ พฺราหฺมณา กตฺถจิ กตฺถจิ รสฺสฎฺฐาเนปิ ทีฆฎฺฐาเนปิ อายเตน สเรน มชฺฌิมายเตน สเรน อจฺจายเตน จ สเรน เวทํ ปฐนฺติ ลิขิตุมสกฺกุเณเยฺยน คีตสฺสเรน วิยฯ อิติ สพฺพกฺขเรสุปิ อายเตน สเรนุจฺจารณํ ลพฺภเตว ลิขิตุมสกฺกุเณยฺยํ, ตสฺมา อสมฺปถมโนตริตฺวา ‘‘โภ ปุริส’’อิติ วจเนน ทูรฎฺฐสฺส จ อทูรฎฺฐสฺส จ ปุริสสฺสาลปนํ ภวติ, ‘‘โภ ปุริสา, ภวโนฺต ปุริสา’’ติ อิเมหิ วจเนหิปิ ทูรฎฺฐานญฺจ อทูรฎฺฐานญฺจ ปุริสานมาลปนํ ภวตีติ ทฎฺฐพฺพํฯ อิติ ทูรฎฺฐสฺส อทูรฎฺฐานญฺจ อายเตน สเรน อามนฺตนเมว ปมาณํ, น ทีฆรสฺสมตฺตาวิเสโส, ตสฺมา ‘‘โภ สตฺถ, โภ ราช, โภ คจฺฉ, โภ มุนิ, โภ ทณฺฑิ, โภ ภิกฺขุ, โภ สยมฺภุ, โภติ กเญฺญ, โภติ ปตฺติ, โภติ อิตฺถิ, โภติ ยาคุ, โภติ วธุ, โภ กุล, โภ อฎฺฐิ, โภ จกฺขุ’’อิเจฺจวมาทีหิ ปเทหิ อทูรฎฺฐสฺสาลปนญฺจ ทูรฎฺฐสฺสาลปนญฺจ ภวติฯ ‘‘ภวโนฺต สตฺถา, สตฺถาโร, โภติโย กญฺญา, กญฺญาโย’’ติ เอวมาทีหิปิ ปเทหิ อทูรฎฺฐานญฺจาลปนํ ภวตีติ ทฎฺฐพฺพํฯ</p>


<p>อิทํ ปเนตฺถ สนฺนิฎฺฐานํ –</p>


<p>
ตสฺส ตํ วจนํ สุตฺวา, รโญฺญ ปุตฺตํ อทสฺสยุํ;  
  
ปุโตฺต จ ปิตรํ ทิสฺวา, ทูรโตวชฺฌภาสถฯ  
</p>
  
<p>
อาคจฺฉุ โทวาริกา ขคฺคพนฺธา,  
  
กาสาวิยา หนฺตุ มมํ ชนินฺท;  
  
อกฺขาหิ เม ปุจฺฉิโต เอตมตฺถํ,  
  
อปราโธ โก นฺวิธ มมชฺช อตฺถิฯ  
</p>
  
<p>
เอวํ  
สทฺธมฺมราเชน, โวหารกุสเลน เว;  
  
สุเทสิเต โสมนสฺส-ชาตเก สพฺพทสฺสินาฯ  
</p>
  
<p>
ทูรฎฺฐาเนปิ รสฺสตฺตํ, ‘‘ชนินฺท’’อิติ ทิสฺสติ;  
  
น กตฺถจิปิ ทีฆตฺตํ, อิติ นีติ มยา มตาฯ  
</p>
  
<p>อิทเมฺปตฺถ วตฺตพฺพํ ‘‘กุโต นุ โภ อิทมายาตํ ‘ทูรฎฺฐสฺสาลปนํ อทูรฎฺฐสฺสาลปนมิ’ติ’’? สทฺทสตฺถโตฯ สทฺทสตฺถํ นาม น สพฺพโส พุทฺธวจนโสฺสปการกํ, เอกเทเสน ปน โหติฯ</p>


<p>อิมสฺมิํ ปกรเณ ‘‘พหุวจน’’นฺติ วา ‘‘ปุถุวจน’’นฺติ วา ‘‘อเนกวจน’’นฺติ วา อตฺถโต เอกํ, พฺยญฺชนเมว นานํ, ตสฺมา สพฺพตฺถ ‘‘พหุวจน’’นฺติ วา ‘‘ปุถุวจน’’นฺติ วา ‘‘อเนกวจน’’นฺติ วา โวหาโร กาตโพฺพ, ปุถุวจนํ อเนกวจนนฺติ จ อิทํ สาสเน นิรุตฺตญฺญูนํ โวหาโร, อิตรํ สทฺทสตฺถวิทูนํฯ</p>


<p>กสฺมา ปน อิมสฺมิํ ปกรเณ ทฺวิวจนํ น วุตฺตนฺติ? ยสฺมา พุทฺธวจเน ทฺวิวจนํ นาม นตฺถิ, ตสฺมา น วุตฺตนฺติฯ นนุ พุทฺธวจเน วจนตฺตยํ อตฺถิ, ตถา หิ ‘‘อายสฺมา’’ติ อิทํ เอกวจนํ, ‘‘อายสฺมนฺตา’’ติ อิทํ ทฺวิวจนํ, ‘‘อายสฺมโนฺต’’ติ อิทํ พหุวจนนฺติ? ตนฺน, ยทิ ‘‘อายสฺมนฺตา’’ติ อิทํ วจนํ ทฺวิวจนํ ภเวยฺย, ‘‘ปุริโส ปุริสา’’ติอาทีสุ กตรํ ทฺวิวจนนฺติ วเทยฺยาถ, ตสฺมา พุทฺธวจเน ทฺวิวจนํ นาม นตฺถิฯ เตเนว หิ ติอาทินา เอกวจนพหุวจนาเนว ทสฺสิตานีติฯ</p>


<p>นนุ จ โภ ‘‘สุณนฺตุ เม อายสฺมนฺตา, อชฺช อุโปสโถ ปนฺนรโสฯ ยทายสฺมนฺตานํ ปตฺตกลฺลํ, มยํ อญฺญมญฺญํ ปาริสุทฺธิอุโปสถํ กเรยฺยามา’’ติ  เทฺว สนฺธาย ‘‘อายสฺมนฺตา’’ติ วุตฺตํ, ‘‘อุทฺทิฎฺฐา โข อายสฺมโนฺต จตฺตาโร ปาราชิกา ธมฺมา’’ติอาทีสุ ปน ปาฬีสุ พหโว สนฺธาย ‘‘อายสฺมโนฺต’’ติ วุตฺตํ, น จ สกฺกา วตฺตุํ ‘‘ยถา ตถา วุตฺต’’นฺติ , ปริวาสาทิอาโรจเนปิ อฎฺฐกถาจริเยหิ วิญฺญาตสุคตาธิปฺปาเยหิ ‘‘ทฺวินฺนํ อาโรเจเนฺตน ‘อายสฺมนฺตา ธาเรนฺตู’ติ, ติณฺณํ อาโรเจเนฺตน ‘อายสฺมโนฺต ธาเรนฺตู’ติ วตฺตพฺพ’’นฺติ วุตฺตตฺตาติ? สจฺจํ วุตฺตํ, ตํ ปน วินยโวหารวเสน วุตฺตนฺติฯ นนุ วินโย พุทฺธวจนํ, กสฺมา ‘‘พุทฺธวจเน ทฺวิวจนํ นาม นตฺถี’’ติ วทถาติ? สจฺจํ วินโย พุทฺธวจนํ, ตถาปิ วินยกมฺมวเสน วุตฺตตฺตา อุปลกฺขณมตฺตํ, น สพฺพสาธารณพหุวจนปริยาปนฺนํฯ ยทิ หิ ‘‘อายสฺมนฺตา’’ติ อิทํ ทฺวิวจนํ สิยา, ตปฺปโยคานิปิ กฺริยาปทานิ ทฺวิวจนาเนว สิยุํ, ตถารูปานิปิ กฺริยาปทานิ น สนฺติฯ น หิ อกฺขรสมยโกวิโท ฌานลาภีปิ ทิพฺพจกฺขุนา วสฺสสตมฺปิ วสฺสสหสฺสมฺปิ สมเวกฺขโนฺต พุทฺธวจเน เอกมฺปิ กฺริยาปทํ ทฺวิวจนนฺติ ปเสฺสยฺย, เอวํ กฺริยาปเทสุ ทฺวิวจนสฺสาภาวา นามิกปเทสุ ทฺวิวจนํ นตฺถิฯ นามิกปเทสุ ตทภาวาปิ กฺริยาปเทสุ ตทภาโว เวทิตโพฺพฯ สกฺกฎภาสายํ ทฺวีสุปิ ทฺวิวจนานิ สนฺติ, มาคธภาสายํ ปน นตฺถิฯ</p>


<p>อปิจ ‘‘ปุถุวจน’’นฺติ นิรุตฺติโวหาโรปิ ‘‘พุทฺธวจเน ทฺวิวจนํ นตฺถี’’ติ เอตมตฺถํ ทีเปติฯ ตญฺหิ สกฺกฎภาสายํ วุตฺตา ทฺวิวจนโต พหุวจนโต จ วิสุํภูตํ วจนํ, ตตฺถ วา วุเตฺตหิ อเตฺถหิ วิสุํภูตสฺส อตฺถสฺส วจนํ ‘‘ปุถุวจน’’นฺติ วุจฺจติฯ กถมิทํ สกฺกฎภาสายํ วุตฺตา ทฺวิวจนโต พหุวจนโต จ วิสุํภูตํ วจนนฺติ เจ? ยสฺมา สกฺกฎภาสายํ ‘‘ปุถุวจน’’นฺติ โวหาโร นตฺถิ, ตสฺมา อิทํ เตหิ สกฺกฎภาสายํ วุเตฺตหิ ทฺวิวจนพหุวจเนหิ วิสุํภูตอตฺถสฺส วจนนฺติ วุจฺจติฯ กถญฺจ ปน สกฺกฎภาสายํ วุเตฺตหิ วิสุํภูตสฺส อตฺถสฺส วจนนฺติ ปุถุวจนนฺติ เจ? ยสฺมา สกฺกฎภาสายํ เทฺว อุปาทาย ทฺวิวจนํ วุตฺตํ, น ติจตุปญฺจาทิเก  พหโว อุปาทาย, พหโว ปน อุปาทาย พหุวจนํ วุตฺตํ, น เทฺว อุปาทาย, อยํ สกฺกฎภาสาย วิเสโสฯ มาคธภาสายํ ปน ทฺวิติจตุปญฺจาทิเก พหโว อุปาทาย ปุถุวจนํ วุตฺตํ, ตสฺมา สกฺกฎภาสายํ วุเตฺตหิ อเตฺถหิ วิสุํภูตสฺส อตฺถสฺส วจนนฺติ ปุถุวจนนฺติ วุจฺจติฯ อยํ มาคธภาสาย วิเสโสฯ ตสฺมาตฺร ปุถุภูตสฺส, ปุถุโน วา อตฺถสฺส วจนํ ‘‘ปุถุวจน’’นฺติ อโตฺถ สมธิคนฺตโพฺพฯ</p>


<p>อิทานิ ‘‘ปุริโส, ปุริสา, ปุริส’’นฺติ นิรุตฺติปิฎกโต อุทฺธริตนยํ นิสฺสาย ปกติรูปภูตสฺส สทฺทสฺส นามิกปทมาลา วุจฺจเต –</p>


<p>ภูโต, ภูตาฯ ภูตํ, ภูเตฯ ภูเตน, ภูเตหิ, ภูเตภิฯ ภูตสฺส, ภูตานํฯ ภูตา, ภูตสฺมา, ภูตมฺหา, ภูเตหิ, ภูเตภิฯ ภูตสฺส, ภูตานํฯ ภูเต, ภูตสฺมิํ, ภูตมฺหิ, ภูเตสุฯ โภ ภูต, ภวโนฺต ภูตาฯ</p>


<p>อถ วา ‘‘โภ ภูตา’’อิติ พหุวจนํ วิเญฺญยฺยํฯ ยถา ปเนตฺถ อิเจฺจตสฺส ปกติรูปสฺส นามิกปทมาลา ปุริสนเยน โยชิตา, เอวํ ภาวกาทีนญฺจ อเญฺญสญฺจ ตํสทิสานํ นามิกปทมาลา นเยน โยเชตพฺพาฯ เอตฺถญฺญานิ ตํสทิสานิ นาม ‘‘พุโทฺธ’’ติอาทีนํ ปทานํ อิจฺจาทีนิ ปกติรูปานิฯ</p>


<p>
พุโทฺธ ธโมฺม สโงฺฆ มโคฺค,  
  
ขโนฺธ กาโย กาโม กโปฺป;  
  
มาโส ปโกฺข ยโกฺข ภโกฺข,  
  
นาโค เมโฆ โภโค ยาโคฯ  
</p>
  
<p>
ราโค โทโส โมโห มาโน,  
  
มโกฺข ถโมฺภ โกโธ โลโภ;  
  
หาโส เวโร ทาโห เตโช,  
  
ฉโนฺท กาโส สาโส โรโคฯ  
</p>
  
<p>
อโสฺส  
สโสฺส อิโสฺส สิโสฺส,  
  
สีโห พฺยโคฺฆ รุโกฺข เสโล;  
  
อิโนฺท สโกฺก เทโว คาโม,  
  
จโนฺท สูโร โอโฆ ทีโปฯ  
</p>
  
<p>
ปโสฺส ยโญฺญ จาโค วาโท,  
  
หโตฺถ ปโตฺต โสโส เคโธ;  
  
โสโม โยโธ คโจฺฉ อโจฺฉ,  
  
เคโห มาโฬ อโฎฺฎ สาโลฯ  
</p>
  
<p>
นโร นโค มิโค สโส,  
  
สุโณ พโก อโช ทิโช;  
  
หโย คโช ขโร สโร,  
  
ทุโม ตโล ปโฎ ธโชฯ  
</p>
  
<p>
อุรโค ปฎโค วิหโค ภุชโค,  
  
ขรโภ สรโภ ปสโท ควโช;  
  
มหิโส วสโภ อสุโร ครุโฬ,  
  
ตรุโณ วรุโณ พลิโส ปลิโฆฯ  
</p>
  
<p>
สาโล ธโว จ ขทิโร,  
  
โคธุโม สฎฺฐิโก ยโว;  
  
กฬาโย จ กุลโตฺถ จ,  
  
ติโล มุโคฺค จ ตณฺฑุโลฯ  
</p>
  
<p>
ขตฺติโย พฺราหฺมโณ เวโสฺส,  
  
สุโทฺท ธุโตฺต จ ปุกฺกุโส;  
  
จณฺฑาโล ปติโก ปโฎฺฐ,  
  
มนุโสฺส รถิโก รโถฯ  
</p>
  
<p>
ปพฺพชิโต  
คหโฎฺฐ จ,  
  
โคโณ โอโฎฺฐ จ คทฺรโภ;  
  
มาตุคาโม จ โอโรโธ,  
  
อิจฺจาทีนิ วิภาวเยฯ  
</p>
  
<p>เกเจตฺถ วเทยฺยุํ ‘‘นนุ โภ ‘โอโรธา จ กุมารา จา’ติ ปาฐสฺส ทสฺสนโต สโทฺท อิตฺถิลิโงฺค’’ติ? ตนฺน, ตตฺถ หิ ‘‘โอโรธา’’ติ อิทํ โอการนฺตปุลฺลิงฺคเมว, การนฺติตฺถิลิงฺคํ, ตุเมฺห ปน การนฺติตฺถิลิงฺค’’นฺติ มญฺญมานา เอวํ วทถ, น ปนิทํ การนฺติตฺถิลิงฺคํ, อถ โข ‘‘มาตุคามา’’ติปทํ วิย พหุวจนวเสน วุตฺตมาการนฺตปทนฺติฯ นนุ จ โภ ยาทีสุ สทฺทสฺส อิตฺถิลิงฺคตา ปากฎา, กถนฺติ เจ? ‘‘รุเกฺข อธิวตฺถา เทวตา เถรสฺส กุทฺธา ปฐมเมว มนํ ปโลเภตฺวา ‘อิโต เต สตฺตทิวสมตฺถเก อุปฎฺฐาโก ราชา มริสฺสตี’ติ สุปิเน อาโรเจสิฯ เถโร ตํ กถํ สุตฺวา ราโชโรธานํ อาจิกฺขิฯ ตา เอกปฺปหาเรเนว มหาวิรวํ วิรวิํสู’’ติฯ เอตฺถ หิ ‘‘ราโชโรธาน’’นฺติ วตฺวา ‘‘ตา’’ติ วุตฺตตฺตาว สทฺทสฺส อิตฺถิลิงฺคตา ปากฎาติ? ตนฺน, อตฺถสฺส ทุคฺคหณโตฯ ทุคฺคหิโต หิ เอตฺถ ตุเมฺหหิ อโตฺถ, เอตฺถ ปน สเทฺทน อิตฺถิปทตฺถสฺส กถนโต อิตฺถิปทตฺถํ สนฺธาย ‘‘ตา’’ติ วุตฺตตฺตา ‘‘ตา อิตฺถิโย’’ติ อยเมวโตฺถฯ ตุเมฺห ปน อมาตาปิตรสํวทฺธตฺตา อาจริยกุเล จ อนิวุฎฺฐตฺตา เอตํ สุขุมตฺถมชานนฺตา ยํ วา ตํ วา มุขารูฬฺหํ วทถฯ</p>


<p>
ภุญฺชนตฺถํ กถนตฺถํ, มุขํ โหตีติ โน วเท;  
  
ยํ วา ตํ วา มุขารูฬฺหํ, วจนํ ปณฺฑิโต นโรติฯ  
</p>
  
<p>น มยํโภ ยํ วา ตํ วา มุขารูฬฺหํ วทาม, อฎฺฐกถาจริยานเญฺญว วจนํ คเหตฺวา วทาม, อฎฺฐกถาเยว อมฺหากํ ปฎิสรณํ , น มยํ ตุมฺหากํ สทฺทหามาติฯ อมฺหากํ สทฺทหถ วา มา วา, มา ตุเมฺห ‘‘อฎฺฐกถาจริยานเญฺญว วจนํ คเหตฺวา วทามา’’ติ อฎฺฐกถาจริเย อพฺภาจิกฺขถฯ น หิ อฎฺฐกถาจริเยหิ สโทฺท อิตฺถิลิโงฺค’’ติ วุตฺตฎฺฐานมตฺถิ, ตสฺมาปิ อฎฺฐกถาจริเย อพฺภาจิกฺขถ, น ยุตฺตํ พุทฺธาทีนํ ครูนมพฺภาจิกฺขนํ มหโต อนตฺถสฺส ลาภาย สํวตฺตนโตฯ วุตฺตเญฺหตํ ภควตา ‘‘อตฺตนา ทุคฺคหิเตน อเมฺห เจว อพฺภาจิกฺขติ, พหุญฺจ อปุญฺญํ ปสวติ, ตโต อตฺตานญฺจ ขณตี’’ติฯ</p>


<p>เอวํ อพฺภาจิกฺขนสฺส อยุตฺตตํ สาวชฺชตญฺจ ทเสฺสตฺวา ปุนปิ เต อิทํ วตฺตพฺพา –  ตุเมฺหหิ อาหฎอุทาหรณสทิสํ อุทาหรณมตฺถิ, ตํ สุณาถฯ โกสิยชาตกฎฺฐกถายญฺหิ ‘‘สตฺถา เชตวเน วิหรโนฺต เอกํ สาวตฺถิยํ มาตุคามํ อารพฺภ กเถสิฯ สา กิเรกสฺส สทฺธสฺส ปสนฺนสฺส อุปาสกพฺราหฺมณสฺส พฺราหฺมณี ทุสฺสีลา ปาปธมฺมา’’ติ ปาโฐ ทิสฺสติฯ เอตฺถ หิ ‘‘มาตุคามํ อารพฺภ กเถสี’’ติ วตฺวา ‘‘สา’’ติ วุตฺตตฺตา ตุมฺหากํ มเตน สโทฺท อิตฺถิลิโงฺคเยว สิยา, น ปุลฺลิโงฺค, กิมิทํ อฎฺฐกถาวจนมฺปิ น ปสฺสถ, ตเทว ปน อฎฺฐกถาวจนํ ปสฺสถ, กิํ สา เอว อฎฺฐกถา ตุมฺหากํ ปฎิสรณํ, น ตทญฺญาติฯ</p>


<p>ยทิ สทฺทํ อเปกฺขิตฺวา สทฺทสฺส อิตฺถิลิงฺคตฺตมิจฺฉถ, เอตฺถาปิ สทฺทมเปกฺขิตฺวา สทฺทสฺส อิตฺถิลิงฺคตฺตมิจฺฉถาติฯ เอวํ วุตฺตา เต นิรุตฺตรา อปฺปฎิภานา มงฺกุภูตา ปตฺตกฺขนฺธา อโธมุขา ปชฺฌาเยยฺยุํฯ เอตฺถาปิ สเทฺทน อิตฺถิปทตฺถสฺส กถนโต อิตฺถิปทตฺถํ สนฺธาย ‘‘สา’’ติ วุตฺตตฺตา ‘‘สา อิตฺถี’’ติ อยเมวโตฺถฯ กตฺถจิ  หิ ปธานวาจเกน ปุลฺลิเงฺคน นปุํสกลิเงฺคน วา สมานาธิกรณสฺส คุณสทฺทสฺส อภิเธยฺยลิงฺคานุวตฺติตฺตาปุลฺลิงฺควเสน วา นปุํสกลิงฺควเสน วา นิทฺทิสิตพฺพเตฺตปิ ลิงฺคมนเปกฺขิตฺวา อิตฺถิปทตฺถเมวาเปกฺขิตฺวา อิตฺถิลิงฺคนิเทฺทโส ทิสฺสติฯ ตํ ยถา? ‘‘อิธ วิสาเข มาตุคาโม สุสํวิหิตกมฺมนฺตา โหติ สงฺคหิตปริชนา ภตฺตุมนาปํ จรติ, สมฺภตํ อนุรกฺขตี’’ติ จ, ‘‘โก นุ โข ภเนฺต เหตุ โก ปจฺจโย, เยน มิเธกโจฺจ มาตุคาโม ทุพฺพณฺณา จ โหติ ทุรูปา สุปาปิกา ทสฺสนาย, ทลิทฺทา จ โหติ อปฺปสฺสกา อปฺปโภคา อเปฺปสกฺขา จฯ อิธ มลฺลิเก เอกโจฺจ มาตุคาโม โกธนา โหติ อุปายาสพหุลา, อปฺปมฺปิ วุตฺตา สมานา อภิสชฺชติ กุปฺปติ พฺยาปชฺชติ ปติตฺถิยติ โกปญฺจ โทสญฺจ อปฺปจฺจยญฺจ ปาตุกโรตี’’ติ จ, ‘‘ตํ โข ปน ภิกฺขเว อิตฺถิรตนํ รโญฺญ จกฺกวตฺติสฺส ปุพฺพุฎฺฐายินี ปจฺฉานิปาตินี กิํการปฎิสฺสาวินี’’ติ จ อิเม ปโยคาฯ</p>


<p>กตฺถจิ ปน ปธานวาจเกน นปุํสกลิเงฺคน สมานาธิกรณสฺส คุณสทฺทสฺส อภิเธยฺยลิงฺคานุวตฺติตฺตา นปุํสกลิงฺควเสน นิทฺทิสิตพฺพเตฺตปิ ลิงฺคมนเปกฺขิตฺวา ปุริสปทตฺถเมวาเปกฺขิตฺวา ปุลฺลิงฺคนิเทฺทโส ทิสฺสติฯ ตํ ยถา? ‘‘ปญฺจ ปเจฺจกพุทฺธสตานิ อิมสฺมิํ อิสิคิลิสฺมิํ ปพฺพเต จิรนิวาสิโน อเหสุํฯ ตํ โข ปน รโญฺญ จกฺกวตฺติสฺส ปริณายกรตนํ ญาตานํ ปเวเสตา อญฺญาตานํ นิวาเรตา’’ติฯ กตฺถจิ ปธานวาจเกน ลิงฺคตฺตเยน สมานาธิกรณสฺส คุณสทฺทสฺส อภิเธยฺยลิงฺคานุรูปํ นิเทฺทโส ทิสฺสติฯ ตํ ยถา? สา อิตฺถี ‘‘สีลวตี กลฺยาณธมฺมาฯ อฎฺฐหิ โข นกุลมาเต ธเมฺมหิ สมนฺนาคโต มาตุคาโม กายสฺส เภทา ปรมฺมรณา มนาปกายิกานํ เทวานํ  สหพฺยตํ อุปปชฺชติฯ สโทฺธ ปุริสปุคฺคโล, สทฺธํ กุลํ, จิตฺตํ ทนฺตํ สุขาวห’’นฺติฯ</p>


<p>อิติ สโทฺท ปน เยภุเยฺยน โอการนฺตภาเว ฐตฺวา ลิงฺคตฺตยานุกูโล ภวติ เอกากาเรเนว ติฎฺฐนโตฯ กถํ? เสโยฺย อมิโตฺต มติยา อุเปโตฯ เอสาว ปูชนา เสโยฺย, เอกาหํ ชีวิตํ เสโยฺยฯ</p>


<p>
‘‘ธเมฺมน จ อลาโภ โย,  
  
โย จ ลาโภ อธมฺมิโก;  
  
อลาโภ ธมฺมิโก เสโยฺย,  
  
ยเญฺจ ลาโภ อธมฺมิโกฯ  
</p>
  
<p>
ยโส จ อปฺปพุทฺธีนํ, วิญฺญูนํ อยโส จ โย;  
  
อยโสว เสโยฺย วิญฺญูนํ, น ยโส อปฺปพุทฺธินํฯ  
</p>
  
<p>
ทุเมฺมเธหิ ปสํสา จ, วิญฺญูหิ ครหา จ ยา;  
  
ครหาว เสโยฺย วิญฺญูหิ, ยเญฺจ พาลปฺปสํสนาฯ  
</p>
  
<p>
สุขญฺจ กามมยิกํ, ทุกฺขญฺจ ปวิเวกิกํ;  
  
ปวิเวกํ ทุกฺขํ เสโยฺย, ยเญฺจ กามมยํ สุขํฯ  
</p>
  
<p>
ชีวิตญฺจ อธเมฺมน, ธเมฺมน มรณญฺจ ยํ;  
  
มรณํ ธมฺมิกํ เสโยฺย, ยเญฺจ ชีเว อธมฺมิก’’นฺติฯ  
</p>
  
<p>เอวมยํ  อิติ สโทฺท การนฺตภาเว ฐตฺวา ลิงฺคตฺตยานุกูโล ภวติฯ กตฺถจิ ปน การนฺตภาเว ฐตฺวา อิตฺถิลิงฺคานุกูโล ทิสฺสติ ‘‘อิตฺถีปิ หิ เอกจฺจิยา, เสยฺยา โปส ชนาธิปา’’ติฯ นิคฺคหีตโนฺต ปน หุตฺวา นปุํสกลิงฺคานุกูโล อปสิโทฺธฯ เอวํปกาเร ปโยเค กิํ ตุเมฺห น ปสฺสถาติฯ เอวํ วุตฺตา จ เต นิรุตฺตราว ภวิสฺสนฺติฯ</p>


<p>สเจปิ  เต เอตฺถ เอวํ วเทยฺยุํ ‘‘ตตฺถ ตตฺถ สุตฺตปฺปเทเส อฎฺฐกถาทีสุ จ ‘มาตุคาโม’ติ วา ‘มาตุคาเมนา’ติ วา การนฺตปุลฺลิงฺคภาเวน สทฺทสฺส ทสฺสนโต ปุลฺลิงฺคภูตํ สทฺทํ อนเปกฺขิตฺวา อิตฺถิปทตฺถเมว อเปกฺขิตฺวา ‘‘สา อิตฺถี’’ติ สเทฺทน สทฺทสฺส สมฺพนฺธคฺคหณํ มยํ สมฺปฎิจฺฉาม, ‘โอโรโธ’ติ วา ‘โอโรเธนา’ติ วา การนฺตปุลฺลิงฺคภาเวน ฐิตสฺส สทฺทสฺส อทสฺสนโต ปน ตุเมฺหหิ วุตฺตํ ปุริมตฺถํ น สมฺปฎิจฺฉามา’’ติฯ ตทา เตสํ อิมานิ  อาคตปทานิ ทเสฺสตพฺพานิ ‘‘เตน โข ปน สมเยน ราชา อุเทโน อุยฺยาเน ปริจาเรสิ สทฺธิํ โอโรเธน, อถ โข รโญฺญ อุเทนสฺส โอโรโธ ราชานํ อุเทนํ เอตทโวจา’’ติฯ เอวํ อิมานิ สุตฺตปทานิ ทเสฺสตฺวา  ‘‘ราโม นาม ราชา กุฎฺฐโรคี โอโรเธหิ จ นาฎเกหิ จ ชิคุจฺฉมาโน’’ติ วจนญฺจ ทเสฺสตฺวา ‘‘คจฺฉถ ตุเมฺห ครุกุลมุปคนฺตฺวา ภควโต สทฺธมฺมสฺส จิรฎฺฐิตตฺถํ สาธุกํ ปทพฺยญฺชนานิ อุคฺคณฺหถา’’ติ อุโยฺยเชตพฺพาฯ</p>


<p>อิทานิ สทฺทาทีสุ กิญฺจิ วินิจฺฉยํ วทาม – สโทฺท จ สโทฺท จ สโทฺท จาติ อิเม อิตฺถิปทตฺถวาจกาปิ สมานา เอกเนฺตน ปุลฺลิงฺคา ภวนฺติฯ เตสุ สทฺทสฺส เอกสฺมิํ อเตฺถ วตฺตมานสฺสาปิ พหุวจนกตฺตเมว สทฺทสตฺถวิทู อิจฺฉนฺติ, น เอกวจนกตฺตํฯ มยํ ปน สทฺทสฺส เอกสฺมิํ อเตฺถ เอกวจนกตฺตํ, เยภุเยฺยน ปน พหุวจนกตฺตํ อนุชานาม, พวฺหเตฺถ วตฺตพฺพเมว นตฺถิฯ ปาฬิยญฺหิ สโทฺท เยภุเยฺยน พหุวจนโก ภวติ, เอกวจนโก อโปฺปฯ ตตฺริเม ปโยคา –</p>


<p>
‘‘ทาสา  
จ ทาโสฺย อนุชีวิโน จ,  
  
ปุตฺตา จ ทารา จ มยญฺจ สเพฺพ;  
  
ธมฺมญฺจรามปฺปรโลกเหตุ,  
  
ตสฺมา หิ อมฺหํ ทหรา น มิยฺยเร’’ติ จ,  
</p>
  
<p>
‘‘โย ญาตีนํ สขีนํ วา, ทาเรสุ ปฎิทิสฺสติ;  
  
สหสา สมฺปิยาเยน, ตํ ชญฺญาวสโล อิตี’’ติ จ,  
</p>
  
<p>
‘‘เสหิ ทาเรหิ’สนฺตุโฎฺฐ, เวสิยาสุ ปทิสฺสติ;  
  
ทิสฺสติ ปรทาเรสุ, ตํ ปราภวโต มุข’’นฺติ จ,  
</p>
  
<p>‘‘ปุเตฺตสุ ทาเรสุ จ ยา อเปกฺขา’’ติ จ พฺยาเส, สมาเส ปน ‘‘ปุตฺตทารา ทิสา ปจฺฉา, ปุตฺตทาเรหิ มตฺตโน’’ติ จ เอวมาทโย พหุวจนปฺปโยคา พหโว ภวนฺติฯ</p>


<p>เอกวจนปฺปโยคา ปน อปฺปาฯ เสยฺยถิทํ? ‘‘ครูนํ ทาเร, ธมฺมํ จเร โยปิ สมุญฺชกํ จเร, ทารญฺจ โปสํ ททมปฺปกสฺมิ’’นฺติ จ,</p>


<p>
‘‘เย คหฎฺฐา ปุญฺญกรา, สีลวโนฺต อุปาสกา;  
  
ธเมฺมน ทารํ โปเสนฺติ, เต นมสฺสามิ มาตลี’’ติ จ,  
</p>
  
<p>‘‘ปรทารํ น คเจฺฉยฺยํ, สทารปสุโต สิย’’นฺติ จ,</p>


<p>
‘‘โย อิเจฺฉ ปุริโส โหตุํ, ชาติํ ชาติํ ปุนปฺปุนํ;  
  
ปรทารํ วิวเชฺชยฺย, โธตปาโทว กทฺทม’’นฺติ จ  
</p>
  
<p>เอวมาทโย เอกวจนปฺปโยคา อปฺปาฯ</p>


<p>สมาหารลกฺขณวเสน ปเนส สโทฺท นปุํสกลิเงฺคกวจโนปิ กตฺถจิ ภวติฯ ‘‘อาทาย ปุตฺตทารํฯ ปุตฺตทารสฺส สงฺคโห’’อิติ เอวํ อิธ วุตฺตปฺปกาเรน ลิงฺคญฺจ อตฺถญฺจ สลฺลเกฺขตฺวา ‘‘ปุริโส ปุริสา’’ติ ปวตฺตํ ปุริสสทฺทนยํ นิสฺสาย  สเพฺพสํ ‘‘ภูโต ภาวโก ภโว’’ติอาทีนํ ธาตุมยานํ อเญฺญสการนฺตปทานํ นามิกปทมาลาสุ สทฺธาสมฺปเนฺนหิ กุลปุเตฺตหิ สทฺธมฺมฎฺฐิติยา โกสลฺลมุปฺปาเทตพฺพํฯ</p>


<p>กิํ ปน สพฺพานิ การนฺตปทานิ นเย สพฺพปฺปกาเรน เอกสทิสาเนว หุตฺวา ปวิฎฺฐานีติ? น ปวิฎฺฐานิฯ กานิจิ หิ การนฺตปทานิ นเย สพฺพถา ปวิฎฺฐานิ จ โหนฺติ, เอกเทเสน ปวิฎฺฐานิ จ, กานิจิ การนฺตปทานิ นเย เอกเทเสน ปวิฎฺฐานิ จ โหนฺติ, เอกเทเสน น ปวิฎฺฐานิ จ, กานิจิ การนฺตปทานิ นเย สพฺพถา อปฺปวิฎฺฐาเนวฯ ตตฺร กตมานิ กานิจิ การนฺตปทานิ นเย สพฺพถา ปวิฎฺฐานิ จ โหนฺติ, เอกเทเสน ปวิฎฺฐานิ จ? ‘‘สโร วโย เจโต’’ติอาทีนิฯ อิติ หิ อยํสโทฺท อุสุสทฺทสรวนอการาทิสรวาจโก เจ, นเย สพฺพถา ปวิโฎฺฐฯ รหทวาจโก เจ, คณปกฺขิกตฺตา นเย เอกเทเสน ปวิโฎฺฐฯ อิติ สโทฺท ปริหานิวาจโก เจ, นเย สพฺพถา ปวิโฎฺฐฯ อายุโกฎฺฐาสวาจโก เจ, คณปกฺขิกตฺตา นเย เอกเทเสน ปวิโฎฺฐฯ  อิติ สโทฺท ยทิ ปณฺณตฺติวาจโก, นเย สพฺพถา ปวิโฎฺฐฯ ยทิ ปน จิตฺตวาจโก, คณปกฺขิกตฺตา นเย เอกเทเสน ปวิโฎฺฐฯ คโณ จ นาม –</p>


<p>
มโน วโจ วโย เตโช,  
  
ตโป เจโต ตโม ยโส;  
  
อโย ปโย สิโร ฉโนฺท,  
  
สโร อุโร รโห อโห –  
</p>
  
<p>อิเม โสฬสฯ</p>


<p>อิทานิ ยถาวุตฺตสฺส ปากฎีกรณตฺถํ สทฺทาทีนํ นามิกปทมาลํ กถยาม –</p>


<p>มโน , มนาฯ มนํ, มโน, มเนฯ มนสา, มเนน, มเนหิ, มเนภิฯ มนโส, มนสฺส, มนานํฯ มนา, มนสฺมา, มนมฺหา, มเนหิ, มเนภิฯ มนโส, มนสฺส, มนานํฯ มนสิ, มเน, มนสฺมิํ, มนมฺหิ, มเนสุฯ โภ มน, ภวโนฺต มนาฯ</p>


<p>อถ วา ‘‘โภ มนา’’อิติ พหุวจนมฺปิ เญยฺยํฯ เอวํ วโจ, วจาฯ วจํ, วโจ, วเจฯ วจสาติอาทินา นามิกปทมาลา โยเชตพฺพาฯ สทฺทสฺส ปน ภุเมฺมกวจนฎฺฐาเน อหสิ, อเห, อหสฺมิํ, อหมฺหิ, อหุ, อหนีติ โยเชตพฺพาฯ</p>


<p>อิทานิ รูปนฺตรวิเสสทสฺสนตฺถํ นปุํสกลิงฺคสฺส สทฺทสฺสปิ นามิกปทมาลํ วทาม, อฎฺฐาเน อยํ กถิตาติ น โจเทตพฺพํฯ</p>


<p>มนํ, มนานิ, มนาฯ มนํ, มนานิ, มเนฯ มเนน, มเนหิ, มเนภิฯ มนสฺส, มนโส, มนานํฯ มนา, มนสฺมา, มนมฺหา, มเนหิ, มเนภิฯ มนสฺส, มนโส, มนานํฯ มเน, มนสฺมิํ, มนมฺหิ, มเนสุฯ โภ มน, ภวโนฺต มนาฯ อถ วา ‘‘โภ มนานิ, โภ มนา’’เอวมฺปิ พหุวจนํ เวทิตพฺพํฯ เอวมุตฺตรตฺราปิ นโยฯ</p>


<p>เอตฺถ จ ปุลฺลิงฺคสฺส สทฺทสฺส ปจฺจตฺตกรณสมฺปทานสามิภุมฺมวจนานิ มโน มนสา มนโส มนสีติ รูปานิ ฐเปตฺวา ยานิ เสสานิ, นปุํสกลิงฺคสฺส จ สทฺทสฺส ปจฺจตฺตวจนานิ ‘‘มนํ มนานี’’ติ รูปานิ จ, อฎฺฐโมฺยปโยควจนานํ ‘‘มนํ มนานี’’ติ รูปทฺวยญฺจ ฐเปตฺวา ยานิ เสสานิ, ตานิ สพฺพานิ กมโต สมสมานิฯ</p>


<p>เกจิ การโนฺต อิติ สโทฺท นปุํสกลิโงฺคติ วทนฺติ, เต วตฺตพฺพา – ยทิ โส นปุํสกลิโงฺค สิยา, ตสฺสทิเสหิ ติอาทิสเทฺทหิปิ นปุํสกลิเงฺคเหว ภวิตพฺพํ, น ‘‘เต นปุํสกลิงฺคา’’ติ ครู วทนฺติ, ‘‘ปุลฺลิงฺคา’’อิเจฺจว วทนฺติฯ ยสฺมา จ  ‘‘กาโย อนิโจฺจ; มโน  อนิโจฺจ’’ติ จ ‘‘กาโย ทุโกฺข, มโน ทุโกฺข’’ติ จ ‘‘นิโจฺจ วา อนิโจฺจ วาติ อนิโจฺจ ภเนฺต’’ติ จ เอวมาทโย ปุลฺลิงฺคปฺปโยคา พหโว ทิฎฺฐาฯ เตน ญายติ สโทฺท เอกเนฺตน ปุลฺลิโงฺคติฯ ยทิ ปน นปุํสกลิโงฺคสิยา, ‘‘อนิโจฺจ ทุโกฺข’’ติ เอวมาทีนิ ตํสมานาธิกรณานิ อเนกปทสตานิปิ นปุํสกลิงฺคาเนว สิยุํฯ น หิ ตานิ นปุํสกลิงฺคานิ, อถ โข อภิเธยฺยลิงฺคานุวตฺตกานิ วาจฺจลิงฺคานิฯ เอวํ สทฺทสฺส ปุลฺลิงฺคตา ปเจฺจตพฺพาติ, สเจ สโทฺท นปุํสกลิโงฺค น โหติ, กถํ ‘‘มนานี’’ติ นปุํสกรูปํ ทิสฺสตีติ? สจฺจํ ‘‘มนานี’’ติ นปุํสกลิงฺคเมว, ตถาปิ คเณ ปมุขภาเวน คหิตการนฺตสฺส สทฺทสฺส รูปํ น โหติฯ อถ กิญฺจรหีติ เจ? สเทฺทน สมานลิงฺคสฺส สมานสุติเตฺตปิ คเณ อปริยาปนฺนสฺส นิคฺคหีตนฺตเสฺสว สทฺทสฺส รูปํฯ สโทฺท หิ ปุนฺนปุํสกวเสน ทฺวิธา ภิชฺชติ ‘‘มโน มนํ’’อิติ ยถา ‘‘อชฺชโวอชฺชว’’นฺติฯ ‘‘มโน เจ นปฺปทุสฺสติฯ สนฺตํ ตสฺส มนํ โหตี’’ติ หิ ปาฬิฯ ยทิ จ โส สโทฺท นปุํสกลิโงฺค น โหติฯ</p>


<p>
‘‘ครุ เจติยปพฺพตวตฺตนิยา,  
  
ปมทา ปมทา ปมทา วิมทํ;  
  
สมณํ สุนิสมฺม อกา หสิตํ,  
  
ปติตํ อสุเภสุ มุนิสฺส มโน’’ติ  
</p>
  
<p>สเทฺทน สมานาธิกรโณ ‘‘ปติต’’นฺติ สโทฺท นปุํสกลิงฺคภาเวน กสฺมา สนฺนิหิโตฯ ยสฺมา จ สมานาธิกรณปทํ นปุํสกลิงฺคภาเวน สนฺนิหิตํ, ตสฺมา สทฺทนฺตรสนฺนิธานวเสน สโทฺท นปุํสกลิโงฺคติ ญายตีติ? ตนฺน, สมานาธิกรณปทสฺส สพฺพตฺถ ลิงฺควิเสสาโชตนโตฯ ยทิ หิ สมานาธิกรณปทํ สพฺพตฺถ ลิงฺควิเสสํ โชเตยฺย, ‘‘จตฺตาโร อินฺทฺริยานี’’ติ เอตฺถาปิ ‘‘จตฺตาโร’’ติ  ปทํ สทฺทสฺส ปุลฺลิงฺคตฺตํ กเรยฺย, น จ กาตุํ สโกฺกติฯ สโทฺท หิ เอกเนฺตน นปุํสกลิโงฺคฯ ยทิ ตุเมฺห ‘‘ปติต’’นฺติ สมานาธิกรณปทํ นิสฺสาย สทฺทสฺส นปุํสกลิงฺคตฺตมิจฺฉถ, ‘‘จตฺตาโร อินฺทฺริยานี’’ติ เอตฺถปิ ‘‘จตฺตาโร’’ติ สมานาธิกรณปทํ นิสฺสาย สทฺทสฺส ปุลฺลิงฺคตฺตํ อิจฺฉถาติฯ น มยํ โภ สทฺทสฺส ปุลฺลิงฺคตฺตํ อิจฺฉาม, อถ โข นปุํสกลิงฺคตฺตํเยว อิจฺฉาม, ‘‘จตฺตาโร’’ติ ปทํ ลิงฺควิปลฺลาสวเสน ฐิตตฺตา ‘‘จตฺตารี’’ติ คณฺหาม, ตสฺมา ‘‘จตฺตาริ อินฺทฺริยานี’’ติ อตฺถํ ธาเรมาติฯ ยทิ เอวํ ‘‘ปติตํ อสุเภสุ มุนิสฺส มโน’’ติ เอตฺถาปิ ‘‘ปติต’’นฺติ ปทํ ลิงฺควิปลฺลาสวเสน ฐิตนฺติ มนฺตฺวา ‘‘ปติโต’’ติ อตฺถํ ธาเรถาติฯ น ธาเรม เอตฺถ ลิงฺควิปลฺลาสสฺส อนิจฺฉิตพฺพโตฯ ยทิ หิ สโทฺท ปุลฺลิโงฺค สิยา, ตํสมานาธิกรณปทํ ‘‘ปติโต’’ติ วตฺตพฺพํ สิยาฯ กิมาจริโย เอวํ วตฺตุํ น ชานิ, ชานมาโน เอว โส ‘‘ปติโต’’ติ นาโวจ, ‘‘ปติต’’นฺติ ปนาโวจ, เตน ญายติ สโทฺท นปุํสกลิโงฺค’’ติฯ มา ตุเมฺห เอวํ วเทถ, สมานาธิกรณปทํ นาม กตฺถจิ ปธานลิงฺคมนุวตฺตติ, กตฺถจิ นานุวตฺตติ, ตสฺมา น ตํ ลิงฺควิเสสโชตเน เอกนฺตโต ปมาณํฯ ‘‘มาตุคาโม, โอโรโธ, อาวุโส วิสาข, เอหิ วิสาเข, จิตฺตานิ อฎฺฐีนี’’ติ เอวมาทิรูปวิเสโสเยว ปมาณํฯ ยทิ สมานาธิกรณปเทเยว ลิงฺควิเสโส อธิคนฺตโพฺพ สิยา, ‘‘จตฺตาโร จ มหาภูตา’’ติอาทีสุ ลิงฺคววตฺถานํ น สิยาฯ ยสฺมา เอวมาทีสุปิ ฐาเนสุ ลิงฺคววตฺถานํ โหติเยวฯ กถํ? ‘‘จตฺตาโร’’ติ ปุลฺลิงฺคํ ‘‘มหาภูตา’’ติ นปุํสกนฺติ, ตสฺมา ‘‘ปติตํ อสุเภสุ มุนิสฺส มโน’’ติ เอตฺถาปิ ‘‘ปติต’’นฺติ นปุํสกลิงฺคํ ‘‘มโน’’ติ ปุลฺลิงฺคนฺติ ววตฺถานํ ภวตีติฯ อิทํ สุตฺวา เต ตุณฺหี ภวิสฺสนฺติฯ ตโต  เตสํ ตุณฺหีภูตานํ อิทํ วตฺตพฺพํ – ยสฺมา คเณ ปวตฺตานํ ปทานํ สมานาธิกรณปทานิ กตฺถจิ นปุํสกวเสน โยเชตพฺพานิ, ตสฺมา คเณ ปมุขสฺส สทฺทสฺสปิ สมานาธิกรณปทานิ กตฺถจิ นปุํสกวเสน โยชิตานิฯ ตถา หิ ปุพฺพาจริยา ‘‘สทฺธมฺมเตชวิหตํ วิลยํ ขเณน, เวเนยฺยสตฺตหทเยสุ ตโม’ปยาติฯ ทุกฺขํ วโจ เอตสฺมินฺติ ทุพฺพโจฯ อวนตํ สิโร ยสฺส โสยํ อวํสิโร, อปฺปกํ ราคาทิ รโช เยสํ ปญฺญามเย อกฺขิมฺหิ เต อปฺปรชกฺขา’’ติอาทินา สทฺทรจนํ กุพฺพิํสุ, น ปน เตหิ สทฺทาทีนํ นปุํสกลิงฺคตฺตํ วิภาเวตุํ อีทิสี สทฺทรจนา กตา, อถ โข สทฺทานํ คเณ ปวตฺตานํ ปุลฺลิงฺคสทฺทานํ กตฺถจิปิ อีทิสานิปิ ลิงฺควิปลฺลาสวเสน ฐิตานิ สมานาธิกรณปทานิ โหนฺตีติ ปเรสํ ชานาปนาธิปฺปายวติยา อนุกมฺปาย วิรจิตาฯ เอตฺถาปิ ตุมฺหากํ มเตน สทฺทสฺส นปุํสกลิงฺคเตฺต สติ  อิจฺจาทโยปิ นปุํสกลิงฺคตฺตมาปชฺชนฺติ นปุํสกลิงฺควเสน สมานาธิกรณปทานํ นิทฺทิฎฺฐตฺตาฯ กิํ ปเนเตสมฺปิ นปุํสกลิงฺคตฺตํ อิจฺฉถาติฯ อทฺธา เต อิทมฺปิ สุตฺวา นิเพฺพเฐตุมสโกฺกนฺตา ตุณฺหี ภวิสฺสนฺติฯ กิญฺจาปิ เต อญฺญํ คเหตพฺพการณํ อปสฺสนฺตา เอวํ วเทยฺยุํ ‘‘ยทิ โภ  สโทฺท นปุํสกลิโงฺคน โหติ, กสฺมา เวยฺยากรณา สโทฺท นปุํสกลิโงฺค’ติ วทนฺตี’’ติ? เต วตฺตพฺพา – ยทิ ตุเมฺห เวยฺยากรณมตํ คเหตฺวา สทฺทสฺส นปุํสกลิงฺคตฺตํ โรเจถ, นนุ ภควาเยว โลเก อสทิโส มหาเวยฺยากรโณ มหาปุริโส วิสารโท ปรปฺปวาทมทฺทโนฯ ภควนฺตญฺหิ ปทกา เวยฺยากรณา อมฺพฎฺฐมาณวโปกฺขรสาติโสณทณฺฑาทโย จ พฺราหฺมณา สจฺจกนิคณฺฐาทโย จ ปริพฺพาชกา  วาเทน น สมฺปาปุณิํสุ, อญฺญทตฺถุ ภควาเยว มตฺตวารณคณมเชฺฌ เกสรสีโห วิย อสมฺภีโต เนสํ เนสํ วาทํ มเทฺทสิ, มหเนฺต จ เน อเตฺถ ปติฎฺฐาเปสิ, เอวํวิเธน ภควตา โวหารกุสเลน ยสฺมา ‘‘กาโย อนิโจฺจ’’ติ จ ‘‘กาโย ทุโกฺข, มโน อนิโจฺจ, มโน ทุโกฺข’’ติ จ เอวมาทินา วุตฺตา สทฺทสฺส ปุลฺลิงฺคภาวสูจนิกา พหู ปาฬิโย ทิสฺสนฺติ, ตสฺมา สโทฺท ปุลฺลิโงฺคเยวาติ สารโต ปเจฺจตโพฺพติฯ เอวํ วุตฺตา เต นิรุตฺตรา อปฺปฎิภานา มงฺกุภูตา ปตฺตกฺขนฺธา อโธมุขา ปชฺฌายิสฺสนฺติฯ</p>


<p>อิทานิ สทฺทาทีนํ นามิกปทมาลา วิเสสโต วุจฺจเต –</p>


<p>สโร, สราฯ สรํ, สเรฯ สเรน, สเรหิ, สเรภิฯ สรสฺส, สรานํฯ สรา, สรสฺมา, สรมฺหา, สเรหิ, สเรภิฯ สรสฺส, สรานํฯ สเร, สรสฺมิํ, สรมฺหิ, สเรสุฯ โภ สร, ภวโนฺต สราฯ</p>


<p>อยํ นเย สพฺพถา ปวิฎฺฐสฺส สทฺทสรวนอการาทิสรวาจกสฺส สทฺทสฺส นามิกปทมาลาฯ</p>


<p>อยํ ปน นเย เอกเทเสน ปวิฎฺฐสฺส คณปกฺขิกสฺส รหทวาจกสฺส สทฺทสฺส นามิกปทมาลา –</p>


<p>สโร, สราฯ สรํ, สโร, สเรฯ สรสา, สเรน, สเรหิ, สเรภิฯ สรโส, สรสฺส, สรานํฯ สรา, สรสฺมา, สรมฺหา, สเรหิ, สเรภิฯ สรโส, สรสฺส, สรานํฯ สรสิ, สเร, สรสฺมิํ, สรมฺหิ, สเรสุฯ โภ สร, ภวโนฺต สรา, โภ สรา อิติ วาฯ</p>


<p>วโย, วยาฯ วยํ, วเยฯ วเยน, วเยหิ, วเยภีติ นเยน เญ โยฺยฯ อยํ นเย สพฺพถา ปวิฎฺฐสฺส ปริหานิวาจกสฺส สทฺทสฺส นามิกปทมาลาฯ</p>


<p>อยํ  ปน นเย เอกเทเสน ปวิฎฺฐสฺส คณปกฺขิกสฺส อายุโกฎฺฐาสวาจกสฺส สทฺทสฺส นามิกปทมาลา – วโย, วยาฯ วยํ, วโย, วเยฯ วยสา, วเยน, วเยหิ, วเยภีติ นเยน เญโยฺยฯ ตสฺส เจโต ปฎิโสฺสสิ, อรเญฺญ ลุทฺทโคจโรฯ เจตา หนิํสุ เวทพฺพํฯ</p>


<p>เจโต, เจตาฯ เจตํ, เจเตฯ เจเตน, เจเตหิ, เจเตภีติ นเยน เญโยฺยฯ อยํ นเย สพฺพถา ปวิฎฺฐสฺส ปณฺณตฺติวาจกสฺส สทฺทสฺส นามิกปทมาลาฯ</p>


<p>อยํ ปน นเย เอกเทเสน ปวิฎฺฐสฺส จิตฺตวาจกสฺส สทฺทสฺส นามิกปทมาลา – เจโต, เจตาฯ เจตํ, เจโต, เจเตฯ เจตสา, เจเตน, เจเตหิ, เจเตภีติ นเยน เญโยฺยฯ ยโส กุลปุโตฺต, ยสํ กุลปุตฺตํ, ยเสน กุลปุเตฺตนาติ เอกวจนวเสน นเยน โยเชตพฺพา, เอกวจนปุถุวจนวเสน วาฯ เอวํ กานิจิ โอการนฺตปทานิ นเย สพฺพถา ปวิฎฺฐานิ จ โหนฺติ, เอกเทเสน ปวิฎฺฐานิ จาติ อิมินา นเยน สพฺพปทานิ ปญฺญาจกฺขุนา อุปปริกฺขิตฺวา วิเสโส เวทิตโพฺพฯ อวิเสสญฺญุโน หิ เอวมาทิวิภาคํ อชานนฺตา ยํ วา ตํ วา พฺยญฺชนํ โรเปนฺตา ยถาธิเปฺปตํ อตฺถํ วิราเธนฺติ, ตสฺมา โย เอตฺถ อเมฺหหิ ปกาสิโต วิภาโค, โส สทฺธาสมฺปเนฺนหิ กุลปุเตฺตหิ สกฺกจฺจมุคฺคเหตโพฺพฯ กตมานิ กานิจิ โอการนฺตปทานิ นเย เอกเทเสน ปวิฎฺฐานิ จ เอกเทเสน น ปวิฎฺฐานิ จ? สทฺทาทโย เจว สโทฺท จ, ตตฺร สทฺทาทีนํ นามิกปทมาลา เหฎฺฐา วิภาวิตาฯ</p>


<p>สทฺทสฺส  ปน นามิกปทมาลายํ ‘‘อโยฺย, อยฺยาฯ อยฺยํ, อเยฺย’’ติ นเยน วตฺวา อาลปนฎฺฐาเน ‘‘โภ อยฺย, โภ อโยฺย’’ติ เทฺว เอกวจนานิ, ‘‘ภวโนฺต อยฺยา, ภวโนฺต อโยฺย’’ติ เทฺว พหุวจนานิ จ วตฺตพฺพานิฯ เอตฺถ  อิติ สโทฺท ปจฺจตฺตวจนภาเว เอกวจนํ, อาลปนวจนภาเว เอกวจนเญฺจว พหุวจนญฺจฯ ตตฺริเม ปโยคา ‘‘อโยฺย กิร สาคโต อมฺพติตฺถิเกน นาเคน สงฺคาเมสิ, ปิวตุ ภเนฺต อโยฺย สาคโต กาโปติกํ ปสนฺน’’นฺติ เอวมาทีนิ สทฺทสฺส ปจฺจเตฺตกวจนปฺปโยคานิ, ‘‘อถ โข สา อิตฺถี ตํ ปุริสํ เอตทโวจ ‘นาโยฺย โส ภิกฺขุ มํ นิปฺปาเฎสิ, อปิจ อหเมว เตน ภิกฺขุนา คจฺฉามิ, อการโก โส ภิกฺขุ, คจฺฉ ขมาเปหี’ติ’’ เอวมาทีนิ สทฺทสฺส อาลปเนกวจนปฺปโยคานิ, ‘‘เอถ’โยฺย ราชวสติํ, นิสีทิตฺวา สุณาถ เมฯ เอถ มยํ อโยฺย สมเณสุ สกฺยปุตฺติเยสุ ปพฺพชิสฺสามา’’ติ เอวมาทีนิ สทฺทสฺส อาลปนพหุวจนปฺปโยคานิฯ ภวติ จตฺร –</p>


<p>
อโยฺย  
อิติ อยํ สโทฺท, ปจฺจเตฺตกวโจ ภเว;  
  
อาลปเน พหุวโจ, ภเว เอกวโจปิ จ –  
</p>
  
<p>เอวํ กานิจิ การนฺตปทานิ นเย เอกเทเสน ปวิฎฺฐานิ จ โหนฺติ เอกเทเสน น ปวิฎฺฐานิ จฯ</p>


<p>กตมานิ กานิจิ การนฺตปทานิ นเย สพฺพถา อปฺปวิฎฺฐานิ? สโทฺทเยวฯ สทฺทสฺส หิ อยํ นามิกปทมาลา –</p>


<p>โค, คาโว, คโวฯ คาวุํ, คาวํ, ควํ, คาโว, คโวฯ คาเวน, คเวน, โคหิ, โคภิฯ คาวสฺส, ควสฺส, ควํ, คุนฺนํ, โคนํฯ คาวา, คาวสฺมา, คาวมฺหา, ควา, ควสฺมา, ควมฺหา, โคหิ, โคภิฯ คาวสฺส, ควสฺส, ควํ, คุนฺนํ, โคนํฯ คาเว, คาวสฺมิํ, คาวมฺหิ, คเว, ควสฺมิํ , ควมฺหิ, คาเวสุ, คเวสุ, โคสุฯ โภ โค, ภวโนฺต คาโว, คโวฯ อยํ นเย สพฺพถา อปฺปวิฎฺฐสฺส สทฺทสฺส นามิกปทมาลาฯ</p>


<p>นนุ จ โภ สโทฺท อตฺตนา สมฺภูตสทฺทมาลาวเสน นเย เอกเทเสน ปวิโฎฺฐ เจว เอกเทเสน น ปวิโฎฺฐ จาติ? สจฺจํฯ สโทฺท สทฺทวเสน สมฺภูโตปิ ‘‘วตฺติจฺฉานุปุพฺพิกา สทฺทปฎิปตฺตี’’ติ วจนโต สทฺทโต วิสุํ อเมฺหหิ คเหตฺวา นเย ปกฺขิโตฺตฯ ตสฺส หิ วิสุํ คหเณ ยุตฺติ ทิสฺสติ สฺยาทีสุ เอกากาเรเนว ติฎฺฐนโต, ตสฺมา สทฺทโต สมฺภูตมฺปิ สทฺทํ อนเปกฺขิตฺวา สุทฺธํ สทฺทเมว คเหตฺวา นเย สพฺพถา สทฺทสฺส อปฺปวิฎฺฐตา วุตฺตาฯ</p>


<p>นนุ จ โภ ปจฺจตฺตวจนภูโต อิติ สโทฺท ติ สเทฺทน สทิสตฺตา นเย เอกเทเสน ปวิโฎฺฐติ? ตนฺน, สโทฺท หิ นิจฺจการโนฺต, น สทฺทาทโย วิย ปฐมํ การนฺตภาเว ฐตฺวา ปจฺฉา ปฎิลการนฺตโฎฺฐฯ เตเนว หิ ปจฺจตฺตวจนฎฺฐาเนปิ อาลปนวจนฎฺฐาเนปิ อิเจฺจว ติฎฺฐติฯ ยทิ ปจฺจตฺตวจนตฺตํ ปฎิจฺจ สทฺทสฺส นเย เอกเทเสน ปวิฎฺฐตา อิจฺฉิตพฺพา, ‘‘กานิจิ การนฺตปทานี’’ติ เอวํ วุตฺตา การนฺตกถา กมตฺถํ ทีเปยฺย, นิปฺผลาว สา กถา สิยา, ตสฺมา อเมฺหหิ ยถาวุโตฺต นโยเยว อายสฺมเนฺตหิ มนสิ กาตโพฺพฯ เอวํ สทฺทสฺส นเย สพฺพถา อปฺปวิฎฺฐตา ทฎฺฐพฺพาฯ</p>


<p>เกเจตฺถ เอวํ ปุเจฺฉยฺยุํ สทฺทสฺส ตาว ‘โค, คาโว, คโวฯ คาวุํ, คาวํ, ควํ’ อิจฺจาทินา นเยน นเย สพฺพถา อปฺปวิฎฺฐตา อเมฺหหิ ญาตา, ทิสทฺทา ปน กุตฺร นเย  ปวิฎฺฐา’’ติ? เตสํ เอวํ พฺยากาตพฺพํ ทิสทฺทา สพฺพถาปิ นเย ปวิฎฺฐา’’ติฯ ตถา หิ เตสํ สทฺทโต อยํ วิเสโส, ชรโนฺต จ โส โค จาติ ชรคฺคโวฯ เอตฺถ การโลโป การสฺส จ การตฺตํ ภวติ สมาสปทตฺตา, สมาเส จ มฺหิ ปเร สทฺทการสฺส เทโส ลพฺภติ, ตสฺมา ปาฬิยํ ‘‘วิสาเณน ชรคฺคโว’’ติ เอกวจนรูปํ ทิสฺสติฯ ตถา หิ อญฺญตฺถ อนุปปทตฺตา อิติ พหุวจนปทํเยว ทิสฺสติฯ อิธ ปน โสปปทตฺตา สมาสปทภาวมาคมฺม ‘‘ชรคฺคโว’’ติ เอกวจนปทํเยว ทิสฺสติฯ ตถา หิ ชรคฺคโวติ เอตฺถ ชรนฺตา จ เต คโว จาติ เอวํ พหุวจนวเสน นิพฺพจนียตา น ลพฺภติ โลกสเงฺกตวเสน เอกสฺมิํ อเตฺถ นิรูฬฺหตฺตาติฯ ‘‘ชรคฺคโว, ชรคฺควาฯ ชรคฺควํ, ชรคฺคเวฯ ชรคฺคเวนา’’ติ นเยน นามิกปทมาลา โยเชตพฺพาฯ เอส นโย ติอาทีสุปิฯ</p>


<p>ตตฺร ติ คุนฺนํ ยูถปติ นิสภสงฺขาโต อุสโภฯ โย ปาฬิยํ ‘‘มุหุตฺตชาโตว ยถา ควํปติ, สเมหิ ปาเทหิ ผุสี วสุนฺธร’’นฺติ จ ‘‘ควเญฺจ ตรมานานํ, อุชุํ คจฺฉติ ปุงฺคโว’’ติ จ อาคโตฯ อีทิเสสุ ปน ฐาเนสุ เกจิ ‘‘ปุมา จ โส โค จาติ ปุงฺคโว’’ติ วจนตฺถํ ภณนฺติฯ มยํ ปน ปธาเน นิรูโฬฺห อยํ สโทฺทติ วจนตฺถํ น ภณามฯ น หิ ติอาทิสทฺทานํ โกกิลาทีนํ ปุมฺภาวปฺปกาสนมเตฺต สมตฺถตา วิย อิมสฺส ปุมฺภาวปฺปกาสนมเตฺต สมตฺถตา สมฺภวติ, อถ โข ปธานภาวปฺปกาสเน จ สมตฺถตา สมฺภวติฯ เตน ‘‘สกฺยปุงฺคโว’’ติอาทีสุ นิสภสงฺขาโต ปุงฺคโว วิยาติ ปุงฺคโว, สกฺยานํ, สเกฺยสุ  วา ปุงฺคโว สกฺยปุงฺคโวติอาทินา สมาสปทโตฺถ คเหตโพฺพฯ อถ วา อุตฺตรปทเตฺต ฐิตานํ ทิสทฺทานํ เสฎฺฐวาจกตฺตา ‘‘สกฺยปุงฺคโว’’ติอาทีนํ ‘‘สกฺยเสโฎฺฐ’’ติอาทินา อโตฺถ คเหตโพฺพฯ อิติ สพฺพถาปิ นเย ปวตฺตนโต ทิสทฺทานํ สทฺทสฺส ปทมาลโต วิสทิสปทมาลตา ววตฺถเปตพฺพาฯ สทฺทสฺส ปน นเย สพฺพถา อปฺปวิฎฺฐตา จ ววตฺถเปตพฺพาฯ</p>


<p>สเทฺท อาจริยานํ ลิงฺควจนวเสน มติเภโท วิชฺชติ, ตสฺมา ตํมเตน ตสฺส นเย สพฺพถา อปฺปวิฎฺฐตา ภวติฯ ‘‘องฺคุตฺตราเปสู’’ติ  ‘‘มหิยา ปน นทิยา อุตฺตเรน อาโป’’ติ วุตฺตํ,  ปน ตํ อุลฺลิงฺคิตฺวา ‘‘มหิยา นทิยา อาโป ตสฺส ชนปทสฺส อุตฺตเรน โหนฺติ, ตาสํ อวิทูรตฺตา โส ชนปโท อุตฺตราโป’’ติ วุตฺตํฯ เอวํ สทฺทสฺส เอกเนฺตน อิตฺถิลิงฺคตา พหุวจนตา จ อาจริเยหิ อิจฺฉิตา, เตสํ มเต อิติ อิตฺถิลิเงฺค ปฐมาพหุวจนรูเป โหเนฺต ทุติยาตติยาปญฺจมีสตฺตมีนํ พหุวจนรูปานิ กีทิสานิ สิยุํฯ ตถา หิ ‘‘ปุริเส, ปุริเสหิ ปุริเสภิ ปุริเสสู’’ติ รูปวโต ปุลฺลิงฺคสฺส วิย การนฺติตฺถิลิงฺคสฺส เอการ การาทิยุตฺตานิ รูปานิ กตฺถจิปิ น ทิสฺสนฺติฯ อโต เตสํ มเต ปทมาลานโย อตีว ทุกฺกโรฯ</p>


<p>
อาป  
สทฺทสฺส ครโว, สทฺทสตฺถนยํ ปติ;  
  
พหุวจนตญฺจิตฺถิ-ลิงฺคภาวญฺจ อพฺรวุํฯ  
</p>
  
<p>สทฺทสฺส  อิตฺถิลิงฺคพหุวจนนฺตตา เวยฺยากรณานํ มตํ นิสฺสาย อนุมตาติ เวทิตพฺพาฯ  ปน  อิติ สทฺทสฺส นปุํสกลิเงฺคกวจนวเสน วุโตฺต ปโยโค ทิโฎฺฐ ‘‘โอมตฺตํ ปน อาโป อธิมตฺตปถวีคติกํ ชาต’’นฺติฯ  ตุ ตเสฺสกวจนนฺตตา ทิฎฺฐาฯ ตถา หิ ‘‘สุจิํ สุคนฺธํ สลิลํ, อาโป ตตฺถาภิสนฺทตี’’ติฯ อิมสฺมิํ ปเทเส  อิติ สโทฺท เอกวจนฎฺฐาเน ฐิโต ทิโฎฺฐฯ เกเจตฺถ วเทยฺยุํ ‘‘อาโปติ สงฺขํ คตํ สลิลํ สุจิ สุคนฺธํ หุตฺวา ตตฺถ อภิสนฺทตีติ สทฺทวเสน เอกวจนปฺปโยโค กโต, น นามสทฺทวเสนฯ อาปสโทฺท หิ เอกเนฺตนิตฺถิลิโงฺค เจว พหุวจนโนฺต จฯ ตถา หิ ‘อาโป ตตฺถาภิสนฺทนฺตี’ติ พหุวจนวเสน ตปฺปโยโค วตฺตโพฺพปิ ฉนฺทานุรกฺขณตฺถํ วจนวิปลฺลาสวเสน นิทฺทิโฎฺฐ’’ติฯ ตนฺน, ‘‘อาโป ตตฺถาภิสนฺทเร’’ติ วตฺตุํ สกฺกุเณยฺยตฺตา ‘‘ตานิ อชฺช ปทิสฺสเร’’ติ พหุวจนปฺปโยคา วิยฯ ยสฺมา เอวํ น วุตฺตํ, ยสฺมา จ ปน ปาฬิยํ ‘‘อาโป ลพฺภติ, เตโช ลพฺภติ, วาโย ลพฺภตี’’ติ เอกวจนปฺปโยโค ทิสฺสติ, ตสฺมา ‘‘อาโป’’ติ สทฺทสฺส เอกวจนนฺตตา ปจฺจกฺขโต ทิฎฺฐาติฯ</p>


<p>อถาปิ เจ วเทยฺยุํ – นนุ ปาฬิยํเยว ตสฺส พหุวจนนฺตตา ปจฺจกฺขโต ทิฎฺฐา ‘‘อาโป จ เทวา ปถวี จ, เตโช วาโย ตทาคมุ’’นฺติ? ตมฺปิ นฯ เอตฺถ หิ ‘‘เทวา’’ติ สทฺทํ อเปกฺขิตฺวา ‘‘อาคมุ’’นฺติ พหุวจนปฺปโยโค กโต, น ‘‘อาโป’’ติ สทฺทํฯ ยทิ ‘‘อาโป’’ติ สทฺทํ สนฺธาย พหุวจนปฺปโยโค กโต สิยา, ‘‘ปถวี’’ติ ‘‘เตโช’’ติ ‘‘วาโย’’ติ จ สทฺทมฺปิ สนฺธาย พหุวจนปฺปโยโค กโต สิยา ฯ เอวํ สเนฺต สทฺทาปิ พหุวจนกภาวมาปเชฺชยฺยุํ, น ปน อาปชฺชนฺติฯ น เหเต พหุวจนกา, อถ โข เอกวจนกา เอวฯ รูฬฺหีวเสน เต ปวตฺตา ปกติอาปาทีสุ อเตฺถสุ อปฺปวตฺตนโตฯ ตถา หิ อาโปกสิณาทีสุ ปริกมฺมํ กตฺวา นิพฺพตฺตา เทวา อารมฺมณวเสน ‘‘อาโป’’ติอาทินามํ ลภนฺตีติฯ เอวํ วุตฺตาปิ เต เอวํ วเทยฺยุํ ‘‘นนุ จ โภ ‘องฺคุตฺตราเปสู’ติ พหุวจนปาฬิ ทิสฺสตี’’ติ? เต วตฺตพฺพา – อสมฺปถมวติณฺณา ตุเมฺห, น หิ ตุเมฺห สทฺทปฺปวตฺติํ ชานาถ, ‘‘องฺคุตฺตราเปสู’’ติ พหุวจนํ ปน ‘‘กุรูสุ อเงฺคสุ องฺคานํ มคธาน’’นฺติอาทีนิ พหุวจนานิ วิย รูฬฺหีวเสน เอกสฺสาปิ ชนปทสฺส วุตฺตํ, น อาปสงฺขาตํ อตฺถํ สนฺธายฯ ‘‘องฺคุตฺตราเปสู’’ติ เอตฺถ หิ อาปสงฺขาโต อโตฺถ อุปสชฺชนีภูโต, ปุลฺลิงฺคพหุวจเนน ปน วุโตฺต ชนปทสงฺขาโต อโตฺถเยว ปธาโน ‘‘อาคตสมโณ สงฺฆาราโม’’ติ เอตฺถ สมณสงฺขาตํ อตฺถํ อุปสชฺชนกํ กตฺวา ปวตฺตสฺส สทฺทสฺส สงฺฆารามสงฺขาโต อโตฺถ วิย, ตสฺมา อาปสงฺขาตํ อตฺถํ คเหตฺวา โย องฺคุตฺตราโป นาม ชนปโท, ตสฺมิํ องฺคุตฺตราเปสุ ชนปเทติ อโตฺถ เวทิตโพฺพฯ ตถา หิ ‘‘องฺคุตฺตราเปสุ วิหรติ อาปณํ นาม องฺคานํ นิคโม’’ติ ปาฬิ ทิสฺสติฯ ตตฺถ อุตฺตเรน มหามหิยา นทิยา อาโป เยสํ เต อุตฺตราปา, องฺคา จ เต อุตฺตราปา จาติ องฺคุตฺตราปา, เตสุ องฺคุตฺตราเปสุฯ เอวํ เอกสฺมิํ ชนปเทเยว พหุวจนํ น อาปสงฺขาเต อเตฺถ, เตน  วุตฺตํ ‘‘ตสฺมิํ องฺคุตฺตราเปสุ ชนปเท’’ติฯ เอวํ วุตฺตา เต นิรุตฺตรา ภวิสฺสนฺติฯ</p>


<p>ตถาปิ เย เอวํ วทนฺติ สโทฺท อิตฺถิลิโงฺค เจว พหุวจนโกจา’’ติฯ เต ปุจฺฉิตพฺพา ‘‘กิํ ปฎิจฺจ ตุเมฺห อายสฺมโนฺต สโทฺท อิตฺถิลิโงฺค เจว พหุวจนโก จา’ติ วทถา’’ติ ? เต เอวํ ปุฎฺฐา เอวํ วเทยฺยุํ – ‘‘องฺคาเยว โส ชนปโท, มหิยา ปน นทิยา อุตฺตเรน อาโป, ตาสํ อวิทูรตฺตา อุตฺตราโปติ วุจฺจตี’’ติ จ ‘‘มหิยา ปน นทิยา อาโป ตสฺส ชนปทสฺส อุตฺตเรน โหนฺติ, ตาสํ อวิทูรตฺตา โส ชนปโท อุตฺตราโปติ วุจฺจตี’’ติ จ เอวํ ปุพฺพาจริเยหิ อภิสงฺขโต สทฺทรจนาวิเสโส ทิสฺสติ, ตสฺมา อิตฺถิลิโงฺค เจว พหุวจนโก จา’’ติ วทามาติฯ สจฺจํ ทิสฺสติ, โส ปน สทฺทสเตฺถ เวยฺยากรณานํ มตํ คเหตฺวา อภิสงฺขโต, สทฺทสตฺถญฺจ นาม น สพฺพถา พุทฺธวจนโสฺสปการกํ, เอกเทเสน ปน โหติ, ตสฺมา กจฺจายนปฺปกรเณ อิจฺฉิตานิจฺฉิตสงฺคหวิวชฺชนํ กาตุํ ‘‘ชินวจนยุตฺตญฺหิ, ลิงฺคญฺจ นิปฺปชฺชเต’’ติ ลกฺขณานิ วุตฺตานิฯ</p>


<p>ยทิ จ สโทฺท อิตฺถิลิงฺคพหุวจนโก, กถํ ติ ปทํ สิชฺฌตีติ? สทฺทโต ปฐมาวจนํ กตฺวา การาเทสญฺจ กตฺวา ติ ปทํ สิชฺฌติ ‘‘คาโว’’ติ ปทมิวาติฯ วิสมมิทํ นิทสฺสนํ, ‘‘คาโว’’ติ ปทญฺหิ นิการเนฺตน สเทฺทน สมฺภูตํฯ ตถา หิ มฺหิ ปเร สทฺทนฺตเทสํ กตฺวา ตโต นการาเทสํ กตฺวา ‘‘คาโว’’ติ นิปฺผชฺชติ, สเทฺท ปน เทฺว อาเทสา น สนฺติฯ พุทฺธวจนญฺหิ ปตฺวา สโทฺท การนฺตตาปกติโก ชาโต, น อญฺญถาปกติโกติฯ</p>


<p>เอวํ วุตฺตาปิ เต ‘‘อิทเมว สจฺจํ, นาญฺญ’’นฺติ เจตสิ สนฺนิธาย อาธานคฺคาหิทุปฺปฎินิสฺสคฺคิภาเว, ‘‘น วจนปจฺจนีกสาเตน สุวิชานํ สุภาสิต’’นฺติ เอวํ วุตฺตปจฺจนีกสาตภาเว จ ฐตฺวา เอวํ วเทยฺยุํ ‘‘ยเถว สโทฺท, ตเถว สโทฺท กิํ อิตฺถิลิโงฺค น ภวิสฺสติ พหุวจนโก จา’’ติ? ตโต เตสํ อิมานิ สุตฺตปทานิ ทเสฺสตพฺพานิฯ เสยฺยถิทํ? ‘‘อาปํ อาปโต สญฺชานาติ, อาปํ อาปโต  สญฺญตฺวา อาปํ มญฺญติ, อาปสฺมิํ มญฺญติ, อาปํ เมติ มญฺญติ, อาปํ อภินนฺทตี’’ติ เอวํ สุตฺตปทานิ ทเสฺสตฺวา ‘‘อาปนฺติ อิทํ กตรวจน’’นฺติ ปุจฺฉิตพฺพาฯ อทฺธา เต สทฺทสฺส พหุวจนนฺตภาวเมว อิจฺฉมานา วกฺขนฺติ ‘‘ทุติยาพหุวจน’’นฺติฯ เต วตฺตพฺพา ‘‘นนุ วจนํ น สุยฺยตี’’ติ? เต วเทยฺยุํ วจนํ กตมาเทสตฺตา น สุยฺยตี’’ติฯ ยํ ยํ โภโนฺต อิจฺฉนฺติ, ตํ ตํ มุขารูฬฺหํ วทนฺติฯ</p>


<p>‘‘อาปโต’’ติ อิทํ ปน กิํ โภโนฺต วทนฺตีติ? ‘‘อาปโต’’ติ อิทมฺปิ ‘‘พหุวจนกํ ปจฺจยนฺต’’นฺติ วทาม ปจฺจยสฺส เอกเตฺถ จ พวฺหเตฺถ จ ปวตฺตนโตฯ อิติ ตุเมฺห พหุวจนกตฺตํเยว อิจฺฉมานา สโทฺท จ วจนโนฺต’’ติ ภณถ, ‘‘อาปโต’’ติ อิทมฺปิ ‘‘พหุวจนกํ ปจฺจยนฺต’’นฺติ ภณถ, ‘‘อาปสฺมิํ มญฺญตี’’ติ เอตฺถ ปน ‘‘อาปสฺมิ’’นฺติทํ กตรวจนนฺตํ กตราเทเสน สมฺภูตนฺติ? อทฺธา เต เอวํ ปุฎฺฐา นิรุตฺตรา ภวิสฺสนฺติฯ ตถา เยสํ เอวํ โหติ สโทฺท อิตฺถิลิโงฺค เจว พหุวจนโก จา’’ติ, เต ปุจฺฉิตพฺพา ‘‘ยํ อาจริเยหิ เวยฺยากรณมตํ คเหตฺวา ‘ยา อาโป’ติ จ ‘ตาส’นฺติ จ วุตฺตํ, ตตฺถ ‘กิํ ตาส’นฺติ วจเน ‘อาปาน’นฺติ ปทํ อาเนตฺวา อโตฺถ วตฺตโพฺพ, อุทาหุ อาปสฺสา’’ติ? ‘‘อาปาน’นฺติ ปทมาเนตฺวา อโตฺถ วตฺตโพฺพ’’ติ เจ, เอวญฺจ สติ ‘‘ยา อาปา’’ติ วตฺตพฺพํ ‘‘ยา กญฺญา ติฎฺฐนฺตี’’ติ ปทมิวฯ อถ ‘‘อาปา’’ติ ปทํ นาม นตฺถิ, ‘‘อาโป’’ติ ปทํเยว พหุวจนกนฺติ เจ, เอวํ สติ ‘‘ตาส’’นฺติ เอตฺถาปิ ‘‘อาปสฺสา’’ติ ปทํ อาเนตฺวา อโตฺถ เวทิตโพฺพฯ กสฺมาติ เจ? ยสฺมา ‘‘อาโป’’ติ ปจฺจเตฺตกวจนสฺส ตุมฺหากํ มเตน พหุวจนเตฺต สติ ‘‘อาปสฺสา’’ติ ปทมฺปิ พหุวจนนฺติ กตฺวา สเทฺทน โยเชตฺวา วตฺตุํ ยุตฺติโตติฯ เอวํ สติ ‘‘อาปาน’’นฺติ  ปทสฺส อภาเวเนว ภวิตพฺพํฯ ยถา ปน ‘‘ปุริโส, ปุริสาฯ ปุริสํ, ปุริเส’’ติ จ, ‘‘โค, คาโว, คโวฯ คาวุ’’นฺติ จ เอกวจนพหุวจนานิ ภวนฺติ, เอวํ ‘‘อาโป, อาปาฯ อาปํ, อาเป’’ติ เอกวจนพหุวจเนหิ ภวิตพฺพํฯ เอวญฺจ สติ สโทฺท พหุวจนโกเยว โหตี’’ติ น วตฺตพฺพํฯ</p>


<p>เย เอวํ วทนฺติ, เตสํ วจนํ สโทสํ ทุปฺปริหรณียํ  ‘‘อาปํ มญฺญติ อาปสฺมิ’’นฺติ เอกวจนปาฬีนํ ทสฺสนโต, ทีสุ จ ‘‘วิสฺสนฺทนภาเวน ตํ ตํ ฐานํ อาโปติ อโปฺปตีติ อาโป’’ติอาทิกสฺส เอกวจนวเสน วุตฺตนิพฺพจนสฺส ทสฺสนโตฯ ยถา ปน  อิตฺถิลิเงฺคปิ ปริยาปโนฺน สโทฺท ‘‘ตา คาโว ตโต ตโต ทเณฺฑน อาโกเฎยฺยา’’ติ จ ‘‘อนฺนทา พลทา เจตา’’ติ จ อาทินา พวฺหตฺถทีปเกหิ อิตฺถิลิงฺคภูเตหิ สพฺพนามิกปเทหิ จ อสพฺพนามิกปเทหิ จ สมานาธิกรณภาเวน วุโตฺต ทิสฺสติ, น ตถา ปาฬิยํ พวฺหตฺถทีปเกหิ อิตฺถิลิงฺคภูเตหิ สพฺพนามิกปเทหิ วา อสพฺพนามิกปเทหิ วา สมานาธิกรณภาเวน วุโตฺต สโทฺท ทิสฺสติฯ ยทิ หิ สโทฺท อิตฺถิลิโงฺค สิยา, สทฺทโต ปจฺจโย วิย สทฺทโต ปจฺจโย วา สิยา, สทฺทโต วิย จ ปจฺจโย วา สิยา, อุภยมฺปิ นตฺถิ, อุภยาภาวโต อิตฺถิลิเงฺค วุตฺตํ สพฺพมฺปิ วิธานํ ตตฺถ น ลพฺภติ, เตน ญายติ สโทฺท อนิตฺถิลิโงฺค’’ติฯ นนุ จ โภ สทฺทโตปิ ปจฺจโย นตฺถิ, ตทภาวโต อิตฺถิลิเงฺค วุตฺตวิธานํ น ลพฺภติ, เอวํ สเนฺต กสฺมา โสเยว อิตฺถิลิโงฺค โหติ, น ปนายํ สโทฺทติ?</p>


<p>เอตฺถ วุจฺจเต – สโทฺท น นิโยคา อิตฺถิลิโงฺค, อถ โข ปุลฺลิโงฺควฯ อิตฺถิลิงฺคภาเว ปน ตมฺหา ปจฺจเย  อโหเนฺตปิ ปจฺจโย วิกเปฺปน โหติ, อญฺญมฺปิ อิตฺถิลิเงฺค วุตฺตวิธานํ ลพฺภติฯ โส หิ นิจฺจการนฺตตาปกติยํ ฐตฺวา ‘‘โค, คาวี’’ติอาทินา อตฺตโน อิตฺถิลิงฺครูปานํ นิพฺพตฺติการณภูโต, เตน โส อิตฺถิลิโงฺค ภวติฯ สเทฺท ปน ปจฺจยาทิ น ลพฺภติฯ เตน โส อิตฺถิลิโงฺคติ น วตฺตโพฺพฯ ยถา วา สทฺทสฺส อวิสทาการโวหารตํ ปฎิจฺจ อิตฺถิลิงฺคภาโว อุปปชฺชติ, น ตถา สทฺทสฺสฯ สทฺทสฺส หิ อนากุลรูปกฺกมตฺตา อวิสทาการโวหารตา น ทิสฺสติ, ยาย เอโส อิตฺถิลิโงฺค สิยาฯ เอวํ วุตฺตา เต นิรุตฺตรา ภวิสฺสนฺติฯ</p>


<p>ตถา เยสํ เอวํ โหติ สโทฺท สพฺพทา อิตฺถิลิโงฺค เจว พหุวจนโก จา’’ติ, เต วตฺตพฺพา – ยถา อิตฺถิลิงฺคภูตสฺส สทฺทสฺส ปฐมํ อิติ รสฺสวเสน ฐปิตสฺส ปจฺจยโต ปรํ วจนํ สรูปโต น ติฎฺฐติ, ภาเวน จ ภาเวน จ ติฎฺฐติ ‘‘กญฺญายํ, กญฺญายา’’ติ, น ตถา ‘‘อิตฺถิลิงฺค’’นฺติ ตุเมฺหหิ คหิตสฺส สทฺทสฺส ปฐมํ อิติ รสฺสวเสน ฐปิตสฺส ปรํ วจนํ ภาเวน จ ภาเวน จ ติฎฺฐติ, อถ โข สรูปโตเยว ติฎฺฐติ ‘‘อาปสฺมิํ มญฺญตี’’ติฯ ยทิ ปน สโทฺท อิตฺถิลิโงฺค สิยา, วจนํ สรูปโต น ติเฎฺฐยฺยฯ ยสฺมา จ วจนํ สรูปโต ติฎฺฐติ, ตสฺมา สโทฺท น อิตฺถิลิโงฺคฯ น หิ จตุราสีติธมฺมกฺขนฺธสหสฺสสงฺคเหสุ อเนกโกฎิสตสหเสฺสสุ ปาฬิปฺปเทเสสุ เอกสฺมิมฺปิ ปาฬิปฺปเทเส ปฐมํ การนฺตภาเวน ฐเปตพฺพานํ อิตฺถิลิงฺคสทฺทานํ ปรโต ฐิตํ วจนํ สรูปโต ติฎฺฐตีติฯ เอวํ วุตฺตา เต นิรุตฺตรา ภวิสฺสนฺติฯ</p>


<p>เกจิ ปเนตฺถ เอวํ วเทยฺยุํ สโทฺท นปุํสกลิโงฺค, ตถา หิ  ‘โอมตฺตํ ปน อาโป อธิมตฺตปถวีคติกํ  ชาต’นฺติ นปุํสกลิงฺคภาเวน ตํสมานาธิกรณปทานิ นิทฺทิฎฺฐานี’’ติ? ตนฺน, คเณ ปวเตฺตหิ สทฺทาทีหิ วิย สเทฺทนปิ สมานาธิกรณปทานํ กตฺถจิ นปุํสกลิงฺคภาเวน นิทฺทิสิตพฺพตฺตาฯ ปุพฺพาจริยานญฺหิ สทฺทรจนาสุ ‘‘สทฺธมฺมเตชวิหตํ วิลยํ ขเณน, เวเนยฺยสตฺตหทเยสุ ตโม ปยาตี’’ติ เอตฺถ ‘‘ตโม’’ติปเทน สมานาธิกรณํ ‘‘วิหต’’นฺติ นปุํสกลิงฺคํ ทิสฺสติ, ตถา ‘‘ทุกฺขํ วโจ เอตสฺมิํ วิปจฺจนีกสาเต ปุคฺคเลติ ทุพฺพโจ’’ติ เอตฺถ ‘‘วโจ’’ติ ปเทน สมานาธิกรณํ ‘‘ทุกฺข’’นฺติ นปุํสกลิงฺคํ, ‘‘อวนตํ สิโร ยสฺส โส อวนตสิโร’’ติ เอตฺถ ‘‘สิโร’’ติ ปเทน สมานาธิกรณํ ‘‘อวนต’’นฺติ นปุํสกลิงฺคํ, ‘‘อปฺปํ ราคาทิรโช เยสํ ปญฺญามเย อกฺขิมฺหิ เต อปฺปรชกฺขา’’ติ เอตฺถ ‘‘รโช’’ติ ปเทน สมานาธิกรณํ ‘‘อปฺป’’นฺติ นปุํสกลิงฺคํ ทิสฺสติฯ น เต อาจริยา เตหิ สมานาธิกรณปเทหิ สทฺทาทีนํ นปุํสกลิงฺคตฺตวิญฺญาปนตฺถํ ตถาวิธํ สทฺทรจนํ กุพฺพิํสุ, อถ โข ‘‘โสภนํ มโน ตสฺสาติ สุมโน’’ติ เอตฺถ วิย คเณ ปวตฺตปุลฺลิงฺคานํ ปโยเค นปุํสกลิงฺคภาเวนปิ สมานาธิกรณปทานิ กตฺถจิ โหนฺตีติ ทสฺสนตฺถํ กุพฺพิํสุฯ ยถา จ ‘‘วิหต’’นฺติอาทิกา สทฺทรจนา สทฺทาทีนํ นปุํสกลิงฺคตฺตวิญฺญาปนตฺถํ น กตา, ตถา ‘‘โอมตฺต’’นฺติ จ ‘‘อธิมตฺตปถวีคติกํ ชาต’’นฺติ จ สทฺทรจนาปิ สทฺทสฺส นปุํสกลิงฺคตฺตวิญฺญาปนตฺถํ น กตาฯ ยสฺมา ปน คเณ ปวเตฺตหิ สทฺทาทีหิ เอกเทเสน สมานคติกตฺตา สเทฺทนปิ นปุํสกลิงฺคสฺส สมานาธิกรณตา ยุชฺชติ, ตสฺมา อฎฺฐสาลินิยํ ‘‘โอมตฺตํ ปน อาโป อธิมตฺตปถวีคติกํ ชาต’’นฺติ นปุํสกลิงฺคสฺส สเทฺทน สมานาธิกรณตา กตาฯ ตถาปิ สโทฺท  สทฺทาทีหิ เอกเทเสน สมานคติโก สมาสปทเตฺต การสฺส ‘‘อาโปกสิณํ, อาโปคต’’นฺติอาทิปฺปโยคสฺส ทสฺสนโต, ตสฺมา ‘‘โอมตฺต’’นฺติอาทิวจนํ สทฺทสฺส นปุํสกลิงฺคตฺตวิญฺญาปนตฺถํ วุตฺตนฺติ น คเหตพฺพํ, ลิงฺควิปริยยวเสน ปน กตฺถจิ เอวมฺปิ สทฺทคติ โหตีติ ญาปนตฺถํ วุตฺตนฺติ คเหตพฺพํฯ ‘‘โอมโตฺต’’ติ จ ‘‘อธิมตฺตปถวีคติโก ชาโต’’ติ จ ลิงฺคํ ปริวเตฺตตพฺพํฯ ยทิ หิ สโทฺท นปุํสกลิโงฺค สิยา, สนิการานิ’สฺส ปจฺจโตฺตปโยครูปานิ พุทฺธวจนาทีสุ วิเชฺชยฺยุํ, น ตาทิสานิ สนฺติฯ กิญฺจิ ภิโยฺย – การนฺตํ นาม นปุํสกลิงฺคํ กตฺถจิปิ นตฺถิ, นิคฺคหีตนฺตการนฺต การนฺตวเสน หิ ติวิธานิเยว นปุํสกลิงฺคานิฯ เตน สทฺทสฺส นปุํสกลิงฺคตา นุปปชฺชตีติฯ เอวํ วุตฺตา เต นิรุตฺตรา ภวิสฺสนฺติฯ อิการนฺตวเสน คหิตสฺส สทฺทสฺส อิตฺถิลิงฺคตา จ นปุํสกลิงฺคตา จ เอกนฺตโต นตฺถิ, นิคฺคหีตนฺตวเสน ปน คหิตสฺส กตฺถจิ นปุํสกลิงฺคตา สิยา ‘‘ภเนฺต นาคเสน สมุโทฺท สมุโทฺทติ วุจฺจติ, เกน การเณน อาปํ อุทกํ สมุโทฺทติ วุจฺจตี’’ติ ปโยคทสฺสนโตฯ เอตฺถ ปเนเก วเทยฺยุํ ‘‘ยทิ โภ การนฺตวเสน คหิตสฺส สทฺทสฺส อิตฺถินปุํสกลิงฺควเสน ทฺวิลิงฺคตา นตฺถิ, การโนฺต สโทฺท กตรลิโงฺค’’ติ? ปุลฺลิโงฺคติ มยํ วทามาติฯ</p>


<p>ยทิ จ โภ สโทฺท ปุลฺลิโงฺคฯ ยถา สทฺทสฺส ปุลฺลิงฺคตา ปญฺญาเยยฺย, นิชฺฌานกฺขมตา จ ภเวยฺย, ตถา สุตฺตํ อาหรถาติฯ ‘‘อาหริสฺสามิสุตฺตํ, น โน สุตฺตาหรเณ ภาโร อตฺถี’’ติ เอวญฺจ ปน วตฺวา เตสํ อิมานิ สุตฺตปทานิ ทเสฺสตพฺพานิฯ เสยฺยถิทํ? ‘‘อาโป อุปลพฺภตีติ? อามนฺตาฯ อาปสฺส กตฺตา กาเรตา อุปลพฺภตีติ? น  เหวํ วตฺตเพฺพฯ อตีโต อาโป อตฺถีติ? อามนฺตาฯ เตน อาเปน อาปกรณียํ กโรตีติ? น เหวํ วตฺตเพฺพฯ อาปํ มญฺญติ อาปสฺมิํ มญฺญตี’’ติ อิมานิ สุตฺตปทานิฯ</p>


<p>เอตฺถ จ ‘‘อุปลพฺภตี’’ติอาทินา สทฺทสฺส เอกวจนตา สิทฺธา, ตาย สิทฺธาย พหุวจนตาปิ สิทฺธาเยวฯ เอกวจนตาเยว หิ สทฺทสเตฺถ ปฎิสิทฺธา, น พหุวจนตา, เตน ‘‘อาเปนา’’ติ อิมินา ปน สทฺทสฺส อิตฺถิลิงฺคภาววิคโม สิโทฺธ อิตฺถิลิเงฺค เทสาภาวโตฯ ‘‘อาปสฺส, อาปสฺมิ’’นฺติ อิมินาปิ อิตฺถิลิงฺคภาววิคโมเยว อิตฺถิลิเงฺค สรูปโต  วจนานมภาวาฯ ‘‘อตีโต’’ติ อิมินา อิตฺถิลิงฺคนปุํสกลิงฺคภาววิคโม การนฺตนปุํสกลิงฺคสฺส อภาวโต, การนฺตสฺส คุณนามภูตสฺส อิตฺถิลิงฺคสฺส จ อภาวโตฯ</p>


<p>อปิจ พุทฺธวจนาทีสุ ‘‘จิตฺตานิ, รูปานี’’ติอาทีนิ วิย สนิการานํ รูปานํ อทสฺสนโต การนฺตภาเวน คหิตสฺส นปุํสกลิงฺคภาววิคโม อตีว ปากโฎฯ อปรเมฺปตฺถ วตฺตพฺพํ – ‘‘อตีโต อาโป อตฺถีติ? อามนฺตา’’ติ เอตฺถ ‘‘อตีโต’’ติ อิมินา สทฺทสฺส วิสทาการโวหารตาสูจเกน การนฺตปเทน ตสฺส อวิสทาการโวหารตาย จ อุภยมุตฺตาการโวหารตาย จ อภาโว สิโทฺธฯ ตสฺส จ อวิสทาการโวหารตาย อภาเว สิเทฺธ อิตฺถิลิงฺคภาโว ทูรตโรฯ อุภยมุตฺตาการโวหารตาย จ อภาเว สิเทฺธ นปุํสกลิงฺคภาโวปิ ทูรตโรเยวฯ อิติ น กตฺถจิปิ การนฺตภาเวน คหิโต สโทฺท อิตฺถิลิโงฺค วา นปุํสกลิโงฺค วา ภวติฯ  ปน นิคฺคหีตนฺตวเสน อาคโต นปุํสกลิโงฺคติ เวทิตโพฺพ, น เจตฺถ วตฺตพฺพํ ‘‘อตีโต’’ติ ‘‘เตนา’’ติ  จ อิมานิ ลิงฺควิปลฺลาสวเสน วุตฺตานีติ วาจฺจลิงฺคานมนุวตฺตาปกสฺส อภิเธยฺยลิงฺคภูตสฺส สทฺทสฺส ‘‘กญฺญาย จิตฺตานี’’ติอาทีนํ วิย อิตฺถินปุํสกลิงฺครูปานํ อภาวโตฯ อปิจ โวหารกุสลา ตถาคตา ตถาคตสาวกา จ, เตหิเยว อุตฺตมปุริเสหิ โวหารกุสเลหิ ‘‘อตีโต อาโป’’ติอาทินา วุตฺตตฺตาปิ ‘‘อตีโต’’ติ ‘‘เตนา’’ติ จ อิมานิ ลิงฺควิปลฺลาสวเสน วุตฺตานีติ น จิเนฺตตพฺพานิ, ตสฺมา ตํสมานาธิกรโณ การนฺตภาเวน คหิโต สโทฺท เอกวจนโนฺต ปุลฺลิโงฺค เจว ยถาปโยคํ เอกวจนพหุวจนโก จาติ เวทิตโพฺพ ‘‘อาโป, อาปาฯ อาปํ, อาเป’’ติอาทินา โยเชตพฺพตฺตาฯ เอวํ วุตฺตานิ สุตฺตปทานิ สวินิจฺฉยานิ สุตฺวา อทฺธา เต สทฺทสฺส อิตฺถิลิงฺคพหุวจนตาวาทิโน นิรุตฺตรา ภวิสฺสนฺติฯ</p>


<p>เอตฺถ โกจิ วเทยฺย – ปาฬิยํ ปุลฺลิงฺคนโย เอกวจนนโย จ กิํ อฎฺฐกถาฎีกาจริเยหิ น ทิโฎฺฐ, เย สทฺทสฺส อิตฺถิลิงฺคพหุวจนตฺตํ วเณฺณสุนฺติ? โน น ทิโฎฺฐ, ทิโฎฺฐเยว โส นโย เตหิฯ ยสฺมา ปน เต น เกวลํ สาฎฺฐกเถ เตปิฎเก พุทฺธวจเนเยว วิสารทา, อถ โข สกเลปิ สทฺทสเตฺถ วิสารทา, ตสฺมา สทฺทสเตฺถ อตฺตโน ปณฺฑิจฺจํ ปกาเสตุํ, ‘‘สทฺทสเตฺถ จ อีทิโส นโย วุโตฺต’’ติ วิญฺญาเปตุญฺจ สทฺทสตฺถนยํ คเหตฺวา สทฺทสฺส อิตฺถิลิงฺคพหุวจนกตฺตํ วเณฺณสุนฺติ นตฺถิ เตสํ โทโสฯ ตถา หิ  เตหิเยว วุตฺตํ สทฺทสฺส ปุลฺลิเงฺคกวจนกตฺตสูจนกํ ‘‘ลกฺขณสสมฺภารารมฺมณสมฺมุติวเสน จตุพฺพิโธ อาโป, เตสู’’ติอาทิ, ตสฺมา นตฺถิ เตสํ โทโสฯ ปูชารหา หิ เต อายสฺมโนฺต, นโมเยว เตสํ  กโรม, น เตสํ วจนํ โจทนาภาชนํฯ เย ปน อุชุวิปจฺจนีกวาทา ทฬฺหเมว สทฺทสฺส อิตฺถิลิงฺคพหุวจนตฺตํ มมายนฺติ, เตสํเยว วจนํ โจทนาภาชนํฯ ยสฺมา ปน มยํ ปาฬินยานุสาเรน อนฺตทฺวยวโต สทฺทสฺส ปุลฺลิงฺคตฺตํ นปุํสกลิงฺคตฺตญฺจ วิทธาม, ตสฺมา โย โกจิ อิทํ วาทํ มทฺทิตฺวา อญฺญํ วาทํ ปติฎฺฐาเปตุํ สกฺขิสฺสตีติ เนตํ ฐานํ วิชฺชติ, อิทญฺจ ปน ฐานํ มหาคหนํ ทุปฺปฎิวิชฺฌนเฎฺฐน, ปรมสุขุมญฺจ กตญาณสมฺภาเรหิ ปรมสุขุมญาเณหิ ปณฺฑิเตหิ เวทนียตฺตาฯ สพฺพมิทญฺหิ วจนํ เตสุ เตสุ ฐาเนสุ อตฺถพฺยญฺชนปริคฺคหเณ โสตูนํ ปรมโกสลฺลชนนตฺถเญฺจว สาสเน อาทรํ อกตฺวา สทฺทสตฺถมเตน กาลํ วีตินาเมนฺตานํ สาถลิกานํ ปมาทวิหารนิเสธนตฺถญฺจ สาสนสฺสาติมหนฺตภาวทีปนตฺถญฺจ วุตฺตํ, น อตฺตุกฺกํสนปรวมฺภนตฺถนฺติ อิมิสฺสํ นีติยํ สทฺธาสมฺปเนฺนหิ กุลปุเตฺตหิ โยโค กรณีโย ภควโต สาสนสฺส จิรฎฺฐิตตฺถํฯ</p>


<p>ยสฺมา ปน ปาฬิโต อฎฺฐกถา พลวตี นาม นตฺถิ, ตสฺมา ปาฬินยานุรูเปเนว สทฺทสฺส นามิกปทมาลํ โยเชสฺสาม โสตูนมสโมฺมหตฺถํ, กิเมตฺถ สทฺทสตฺถนโย กริสฺสติฯ อตฺรายํ  ‘‘กิํ กยิรา อุทปาเนน, อาปา เจ สพฺพทา สิยุ’’นฺติฯ</p>


<p>อาโป, อาปาฯ อาปํ, อาเปฯ อาเปน, อาเปหิ, อาเปภิฯ อาปสฺส, อาปานํฯ อาปา, อาปสฺมา, อาปมฺหา, อาเปหิ, อาเปภิฯ อาปสฺส, อาปานํฯ อาเป, อาปสฺมิํ, อาปมฺหิ, อาเปสุฯ โภ อาป, ภวโนฺต อาปาฯ</p>


<p>สพฺพนามาทีหิปิ โยเชสฺสาม – โย อาโป, เย อาปาฯ ยํ อาปํ, เย อาเปฯ เยน อาเปน, เสสํ เนยฺยํ , โส อาโป, เต อาปาฯ อตีโต อาโป, อตีตา อาปาฯ เสสํ เนยฺยํฯ อิเจฺจวํ –</p>


<p>
ปุริเสน สมา  
อาป  
-สทฺทาที สพฺพถา มตา;  
  
น สพฺพถาว  
โค  
สโทฺท, ปุริเสน สโม มโตฯ  
</p>
  
<p>
มนา  
ที เอกเทเสน, ปุริเสน สมา มตา;  
  
สรา  
ที เอกเทเสน, สพฺพถา วา สมา มตาฯ  
</p>
  
<p>เย ปเนตฺถ สทฺทา คโณ’’ติ วุตฺตา, กถํ เตสํ คณภาโว สลฺลเกฺขตโพฺพติ? วุจฺจเต เตสํ มโนคณภาวสลฺลกฺขณการณํ –</p>


<p>
มโน  
คโณ  
มโน  
คณา-  
  
ทิกา เจ  
วา’มโน  
คโณ;  
  
อิติ สทฺทา ติธา เญยฺยา,  
  
มโนคณวิภาวเนฯ  
</p>
  
<p>
เย เต  
นา ส สฺมิํ  
วิสเย,  
  
สา โส สฺย  
นฺตา ภวนฺติ จ;  
  
สมาสตทฺธิตนฺตเตฺต,  
  
มโชฺฌ  
การา จ โหนฺติ หิฯ  
</p>
  
<p>
โส  
การนฺตปโยคา จ, กฺริยาโยคมฺหิ ทิสฺสเร;  
  
เอวํวิธา จ เต สทฺทา, เญยฺยา  
‘‘มโน  
คโณ’’อิติฯ  
</p>
  
<p>อตฺร ตสฺสตฺถสฺส สาธกานิ ปโยคานิ สาสนโต จ โลกโต จ ยถารหมาหริตฺวา ทเสฺสสฺสาม – มนสา เจ ปสเนฺนน, ภาสติ วา กโรติ วาฯ น มยฺหํ มนโส ปิโยฯ สาธุกํ มนสิ กโรถฯ มโนปุพฺพงฺคมา ธมฺมาฯ มโนรมํ, มโนธาตุ, มโนมเยน กาเยน, อิทฺธิยา อุปสงฺกมิฯ โย เว ‘‘ทสฺส’’นฺติ วตฺวาน, อทาเน กุรุเต มโนฯ วจสา ปริจิตาฯ วจโส วจสิฯ</p>


<p>
วโจรสฺมีหิ  
โพเธสิ, เวเนยฺยกุมุทญฺจิทํ;  
  
ราโค สาราครหิโต, วิสุโทฺธ พุทฺธจนฺทิมาฯ  
</p>
  
<p>
กสฺสปสฺส วโจ สุตฺวา, อลาโต เอตทพฺรวิ;  
  
เอส ภิโยฺย ปสีทามิ, สุตฺวาน มุนิโน วโจฯ  
</p>
  
<p>สขา จ มิโตฺต จ มมาสิ สีวิก, สุสิกฺขิโต สาธุ กโรหิ เม วโจฯ เอกูนติํโส วยสา สุภทฺทฯ วยโส, วยสิ, วโยวุโทฺธ, วโยคุณา อนุปุพฺพํ ชหนฺติฯ ชลนฺตมิว เตชสาฯ เตชโส, เตชสิ, เตโชธาตุกุสโลฯ เตโชกสิณํฯ ตปสา อุตฺตโม, ตปโส, ตปสิ, ตโปธโน, ตโปชิคุจฺฉาฯ กสฺมา ภวํ วิชนมรญฺญนิสฺสิโต, ตโป อิธ กฺรุพฺพสิ พฺรหฺมปตฺติยาฯ เจตสา อญฺญาสิ, เอวํ เจตโส ปริวิตโกฺก อุทปาทิ, เอตมตฺถํ เจตสิ สนฺนิธาย, เจโตปริวิตกฺกมญฺญายฯ เจโตปริยญาณํ, เจโต ปริจฺฉินฺทติ, โส ปรสตฺตานํ ปรปุคฺคลานํ เจตสา เจโต ปริจฺจ ชานาติฯ ตมสา, ตมโส, ตมสิ, ตโมนุโท, ตโมหโรฯ นวาหเมตํ ยสสา ททามิฯ ยสโส, ยสสิ, ยโส โภคสมปฺปิโตฯ ยโสลทฺธาโข ปนสฺมากํ โภคาฯ ยโสธรา เทวี, ยโส ลทฺธา น มเชฺชยฺยฯ อยสาว มลํ สมุฎฺฐิตํฯ อยโส, อยสิ, อโยปาการปริยนฺตํ, อยสา ปฎิกุชฺชิตํฯ เสโยฺย อโยคุโฬ ภุโตฺต, อโยปโตฺต , อโยมยํ, อโย กนฺตตีติ อโยกโนฺตฯ ฆเตน วา ภุญฺชสฺสุ ปยสา วา, สาธุ ขลุ ปยโส ปานํ ยญฺญทเตฺตน, ปยสิ โอชา, ปโยธรา, ปโยนิธิฯ สหสฺสเนโตฺต สิรสา ปฎิคฺคหิฯ สิรโส, สิรสิ อญฺชลิํ กตฺวา, วนฺทิตพฺพํ อิสิทฺธชํฯ สิโรรุหา, สิโร ฉินฺทติฯ โย กาเม ปริวเชฺชติ, สปฺปเสฺสว ปทาสิโรฯ สิโร เต วชฺฌยิตฺวานฯ สรสา, สรโส, ตีณิ อุปฺปลชาตานิ, ตสฺมิํ สรสิ พฺราหฺมณฯ สโรรุหํฯ ยํ เอตา อุปเสวนฺติ, ฉนฺทสาวา ธเนนวาฯ สาวิตฺตี ฉนฺทโส มุขํฯ ฉนฺทสิ, ฉโนฺทวิจิติ, ฉโนฺทภโงฺค, อุรสา ปนุทหิสฺสามิ, อุรโส, อุรสิ ชายติ, อุรสิโลโม, อุโรมเชฺฌ วิชฺฌิฯ รหสา, รหโส, รหสิ, รโหคโต นิสีทิตฺวา, เอวํ จิเนฺตสหํ ตทาฯ อหสา, อหสิฯ ชายนฺติ ตตฺถ ปาโรหา, อโหรตฺตานมจฺจเยติ อิมานิ ปโยคานิฯ เอตฺถ จ ‘‘มเนน, มนสฺส, มเน, มนสฺมิํ, มนมฺหี’’ติอาทีนิ จ ‘‘มนอายตนํ ตมปรายโน อยปโตฺต ฉนฺทหานี’’ติอาทีนิ จ ‘‘น มนํ อญฺญาสิฯ ยสํ ลทฺธาน ทุเมฺมโธฯ ‘‘สิรํ ฉินฺทตี’’ติอาทีนิ จ รูปานิ มโนคณภาวปฺปกาสกานิ น โหนฺตีติ น ทสฺสิตานิ, น อลพฺภมานวเสน, ตสฺมาตฺร อิมา อาทิโต ปฎฺฐาย มโนคณภาววิภาวินี คาถาโย ภวนฺติ –</p>


<p>
‘‘มนสา  
มนโส มนสิ’’,  
  
อิติอาทิวสา ฐิตา;  
  
สา โส สฺย  
นฺตา สทฺทรูปา,  
  
วุตฺตา ‘‘มโนคโณ’’อิติฯ  
</p>
  
<p>
มโนธาตุ วโจรสฺมิ,  
  
วโยวุโทฺธ ตโปคุโณ;  
  
เตโชธาตุ ตโมนาโส,  
  
ยโสโภคสมปฺปิโตฯ  
</p>
  
<p>
เจโตปริวิตโกฺก จ, อโยปโตฺต ปโยธรา;  
  
สิโรรุหา สโรรุหํ, อุโรมเชฺฌ รโหคโตฯ  
</p>
  
<p>
ฉโนฺทภโงฺค อโหรตฺตํ, มโนมย’มโยมยํ;  
  
เอวํวิโธ วิเสโส โย, ลกฺขณนฺตํ มโนคเณฯ  
</p>
  
<p>
‘‘วโจ สุตฺวา, สิโร ฉินฺทิ, อโย กนฺตติ’’ อิจฺจปิ;  
  
อุปโยคสฺส สํสิทฺธิ, ลกฺขณนฺตํ มโนคเณฯ  
</p>
  
<p>
มโนคเณ วุตฺตนโย, อิตฺถิลิเงฺค น ลพฺภติ;  
  
ปุนฺนปุํสกลิเงฺคสุ, ลพฺภเตว ยถารหํฯ  
</p>
  
<p>อิเจฺจวํ สพฺพถาปิ –</p>


<p>
สา โส สฺย  
นฺตานิ รูปานิ, สนฺทิสฺสนฺติ  
มโน  
คเณ;  
  
ม  
โชฺฌ  
การนฺตรูปา จ,  
โส  
การนฺตูปโยคตาฯ  
</p>
  
<p>อิทํ คณลกฺขณํฯ เอวํ คณลกฺขณํ อนากุลํ นิคฺคุมฺพํ นิชฺชฎํ สมุทฺทิฎฺฐํฯ</p>


<p>อถ คณาทิลกฺขณํ กถยาม –</p>


<p>
เย เต  
นา สสฺมิํ  
วิสเย,  
  
สา โส สฺย  
นฺตา ยถารหํ;  
  
สมาสตทฺธิตนฺตเตฺต,  
  
ม  
โชฺฌ  
กาโร น โหนฺติ ตุฯ  
</p>
  
<p>
โส  
การนฺตูปโยคา  
จ,  
  
กฺริยาโยเค น โหนฺติ เต;  
  
สทฺทา เอวํวิธา สเพฺพ;  
  
มโนคณาทิกา มตาฯ  
</p>
  
<p>เสยฺยถิทํ? ‘‘พิลํ ปทํ มุข’’มิจฺจาทโยฯ เตสํ รูปานิ ภวนฺติ – พิลสา, พิลโส, พิลสิ, พิลคโต, พิลํ ปาวิสิฯ ปทสาว อคมาสิ, ตีณิ ปทวารานิ, มากาสิ มุขสา ปาปํ, มุขคตํ โภชนํ ฉฑฺฑาเปติฯ สเจฺจน ทโนฺต ทมสา อุเปโตฯ รสวรํ รสมยํ รสํ ปิวีติฯ อิทํ คณาทิกลกฺขณํฯ</p>


<p>อปรมฺปิ ภวติ –</p>


<p>
เย สมาสาทิภาวมฺหิ, ม  
โชฺฌ  
การาว โหนฺติ ตุ;  
  
นา ส สฺมิํ  
วิสเย  
สาโส-สฺย  
นฺตา ปน น โหนฺติหิฯ  
</p>
  
<p>
โส  
การนฺตูปโยคา จ,  
  
กฺริยาโยเค น โหนฺติ เต;  
  
สทฺทา เอวํวิธา จาปิ,  
  
มโน  
คณาทิกา มตาฯ  
</p>
  
<p>เสยฺยถิทํ? ‘‘อาโป วาโย สรโท’’อิเจฺจวมาทโยฯ เตสํ รูปานิ ภวนฺติ – อาโปธาตุ, วาโยธาตุ, อาโปกสิณํ, วาโยกสิณํ, อาโปมยํ, วาโยมยํ, ชีว ตฺวํ สรโทสตํ, สรทกาโลฯ อาเปน, อาปสฺส, อาเป, อาปสฺมิํ, อาปมฺหิฯ วาเยน, วายสฺส, วาเย, วายสฺมิํ, วายมฺหิฯ สรเทน, สรทสฺส, สรเท, สรทสฺมิํ, สรทมฺหิฯ อาปํ อาปโต สญฺชานาติฯ วายํ วายโต สญฺชานาติฯ สรทํ ปเตฺถติ, สรทํ รมณียา นทีฯ</p>


<p>เกจิ  ปเนตฺถ วเทยฺยุํ ‘‘นนุ สาสเน สโทฺท วิย สโทฺทปิ คณาทีสุ อิจฺฉิตโพฺพ’’ติ? เอตฺถ วุจฺจเต –</p>


<p>
‘‘วายุ  
วาโย’’ติ เอเตสุ, ปจฺฉิโมเยว อิจฺฉิโต;  
  
มโน  
คณาทีสุ นาทิ, อาทิคฺคหวเสนิธฯ  
</p>
  
<p>
‘‘มโนธาตุ วาโยธาตุ’’, อิจฺจาทีนิ ปทานิ หิ;  
  
อ  
การนฺตวเสเนว, ม  
โชฺฌ  
การานิ สิชฺฌเรฯ  
</p>
  
<p>
วายุ  
สทฺทมฺหิ คหิเต, อาทิคฺคหวเสนิธ;  
  
‘‘วาโยธาตู’’ติ  
โอ  
มชฺฌํ, รูปเมว น เหสฺสติฯ  
</p>
  
<p>
ยถา หิ  
อายุ  
สทฺทสฺส, รูปํ ทิสฺสติ  
สา  
คมํ;  
  
‘‘อายุสา เอกปุตฺต’’นฺติ,  
มนสา  
ทิปทํ วิยฯ  
</p>
  
<p>
น ตถา  
วายุ  
สทฺทสฺส, รูปํ ทิสฺสติ  
สา  
คมํ;  
  
ตสฺมา  
มโน  
คณาทิมฺหิ, ตโสฺส’กาโส น วิชฺชติฯ  
</p>
  
<p>
ตถา หิ ‘‘วายติ อิติ, วาโย’’ อิติ ครู วทุํ;  
  
‘‘วาโยธาตู’’ติ เอตสฺส, ปทสฺสตฺถํ ตหิํ ตหิํฯ  
</p>
  
<p>
ยตฺถ ปถวี จ อาโป จ, เตโช วาโย น คาธติ;  
  
เอตฺถ อาปาทิกํ สทฺท-ตฺติกํ  
มโน  
คณาทิเกฯ  
</p>
  
<p>อิทมฺปิ คณาทิกลกฺขณํฯ เอตฺถ คณาทิกา ทฺวิธา ภิชฺชนฺติ ทิโต ทิโต จฯ เอวํ คณาทิกลกฺขณํ อนากุลํ นิคฺคุมฺพํ นิชฺชฎํ สมุทฺทิฎฺฐํฯ</p>


<p>อถ คณลกฺขณํ กถยาม –</p>


<p>
เย จ  
นา  
วิสเย  
โส  
นฺตา, เย จ  
สฺมา  
วิสเย สิยุํ;  
  
สทฺทา เอวํปการา เต,  
อมโน  
คณสญฺญิตาฯ  
</p>
  
<p>เก  เต? สทฺทาทโย เจว สทฺทา จฯ เอเตสุ หิ สทฺทาทีนํ วจนฎฺฐาเน ‘‘อตฺถโส พฺยญฺชนโส อกฺขรโส สุตฺตโส อุปายโส สพฺพโส ฐานโส’’ติอาทีนิ นฺตานิ รูปานิ ภวนฺติฯ สทฺทานํ ปน วจนฎฺฐาเน ‘‘ทีฆโส โอรโส’’ติ นฺตานิ รูปานิ ภวนฺติฯ อิทํ คณลกฺขณํฯ</p>


<p>อปรมฺปิ ภวติ –</p>


<p>
สพฺพถา วินิมุตฺตา เย,  
สา โส  
สฺยนฺตาทิภาวโต;  
  
เอวํวิธาปิ เต สทฺทา,  
อมโน  
คณสญฺญิตาฯ  
</p>
  
<p>เก เต? ‘‘ปุริโส กญฺญา จิตฺต’’มิจฺจาทโยฯ อิทมฺปิ คณลกฺขณํฯ เอวํ คณลกฺขณํ อนากุลํ นิคฺคุมฺพํ นิชฺชฎํ สมุทฺทิฎฺฐํฯ</p>


<p>เอวํ ทสฺสิเตสุ คณลกฺขณาทีสุ โกจิ วเทยฺย ‘‘ยทิทํ ตุเมฺหหิ วุตฺตํ ‘เย สมาสาทิภาวมฺหิ, มการาว โหนฺติ ตู’ติอาทินา คณาทิกลกฺขณํ, เตน ‘‘ปโรสตํ โคมยํ โคธโน’’อิจฺจาทีสุ สทฺทาทโยปิ คณาทิกภาวํ อาปชฺชนฺตีติ? นาปชฺชนฺติฯ กสฺมาติ เจ? ยสฺมา –</p>


<p>
เอตฺถ  
มโน  
คณาทีนํ, อนฺต  
โสฺส  
ตฺตํ ปฎิจฺจิทํ;  
  
‘‘ม  
โชฺฌ  
การา’’ติ วจนํ, วุตฺตํ น ตฺวาคมาทิกํฯ  
</p>
  
<p>
‘‘ปโรสตํ โคมย’’นฺติ-อาทีสุ  
อมโน  
คโณ;  
  
ปุพฺพภูตํ ปทํ  
โอ  
สฺสา-คมตฺตา’นิจฺจตาย จฯ  
</p>
  
<p>ตสฺมา นาปชฺชนฺติฯ อิติ สพฺพถาปิ คณลกฺขณํ นิเสฺสสโต ทสฺสิตํฯ อิเจฺจวํ คณวิภาวนายํ คโณ คณาทิโก คโณ จาติ ติธา เภโท เวทิตโพฺพฯ</p>


<p>ตตฺถ  คเณ ปริยาปนฺนสทฺทานํ สมาสํ ปตฺวา ‘‘อพฺยคฺคมนโส นโร, ถิรเจตสํ กุลํ, สเทฺธยฺยวจสา อุปาสิกาติอาทินา ลิงฺคตฺตยวเสน อญฺญถาปิ รูปานิ ภวนฺติฯ เอตฺถ ปน เกจิ เอวํ วทนฺติ ‘‘ยทา สโทฺท สกเตฺถ อวตฺติตฺวา ‘อพฺยโคฺค มโน ยสฺส โสยํ อพฺยคฺคมนโส, อลีโน มโน ยสฺส โสยํ อลีนมนโส’ติ เอวํ อญฺญเตฺถ วตฺตติ, ตทา นเยเนว นามิกปทมาลา ลพฺภติ, น คณนเยนา’’ติฯ ตํ น คเหตพฺพํ อุภินฺนมฺปิ ยถารหํ ลพฺภนโตฯ ตถา หิ  ปุคฺคลาเปกฺขนวเสน ‘‘ขนฺติโสรจฺจเมตฺตาทิ-คุณภูสิตเจตโสฯ อเชฺฌสนํ คเหตฺวานา’’ติ เอตฺถ คณนโย ทิสฺสติฯ  ‘‘อเชฺฌสิโต ทาฐานาค-เตฺถเรน ถิรเจตสา’’ติ คณนโย ทิสฺสติ, ตสฺมา เตสํ วจนํ น คเหตพฺพํฯ เอวํ วทนฺตา จ เต สทฺทาทีนํ อิจฺจาทินา การนฺตปกติภาเวน ฐเปตพฺพภาวํ วิพฺภนฺตมติวเสน จิเนฺตตฺวา สพฺพาสุ วิภตฺตีสุ, ทฺวีสุ จ วจเนสุ นเยน โยเชตพฺพตํ มญฺญนฺติฯ เอวญฺจ สติ ‘‘คุณภูสิตเจตโส, ถิรเจตสา’’ติ ฉฎฺฐีจตุตฺถีตติยารูปานิ นสิยุํ, อญฺญานิเยว อนภิมตานิ รูปานิ สิยุํฯ ยสฺมา สิยุํ, ตสฺมา เอวํ อคฺคเหตฺวา อยํ วิเสโส คเหตโพฺพฯ</p>


<p>ยตฺถ หิ สมาสวเสน สโทฺท สทฺทาทโย จ สกเตฺถ อวตฺติตฺวา อญฺญเตฺถ วตฺตนฺติ, ตตฺถ การาคมานํ ปทานํ นามิกปทมาลา นเยน จ คเณ นเยน จ ยถารหํ ลพฺภติฯ นิการาคมานํ ปน นเยเนว ลพฺภติฯ ยตฺถ ปน สมาสวิสเยเยว ทิสทฺทา สกเตฺถ วตฺตนฺติ, ตตฺถ นิการาคมานํ นามิกปทมาลา นเยน จ คเณ นเยน จ ลพฺภติฯ</p>


<p>อิทานิ  อิมสฺสตฺถสฺส อาวิภาวตฺถํ, สทฺทคตีสุ จ วิญฺญูนํ โกสลฺลุปฺปาทนตฺถํ ยถาวุตฺตานํ ปทานํ ปทมาลา ติธา กตฺวา ทสฺสยิสฺสาม – ‘‘พฺยาสโตฺต มโน ยสฺส โสยํ พฺยาสตฺตมนโส นโร’’ติ เอวมจฺจนฺตํ ปุคฺคลาเปกฺขกสฺส อิมสฺส ปทสฺส –</p>


<p>พฺยาสตฺตมนโส นโร, พฺยาสตฺตมนสา นราฯ พฺยาสตฺตมนสํ นรํ, พฺยาสตฺตมนเส นเรฯ พฺยาสตฺตมนสา, พฺยาสตฺตมเนน นเรน, พฺยาสตฺตมเนหิ, พฺยาสตฺตมเนภิ นเรหิฯ พฺยาสตฺตมนโส, พฺยาสตฺตมนสฺส นรสฺส, พฺยาสตฺตมนานํ นรานํฯ พฺยาสตฺตมนา, พฺยาสตฺตมนสฺมา, พฺยาสตฺตมนมฺหา นรา, พฺยาสตฺตมเนหิ, พฺยาสตฺตมเนภิ นเรหิฯ พฺยาสตฺตมนโส, พฺยาสตฺตมนสฺส นรสฺส, พฺยาสตฺตมนานํ นรานํฯ พฺยาสตฺตมนสิ, พฺยาสตฺตมเน, พฺยาสตฺตมนสฺมิํ, พฺยาสตฺตมนมฺหิ นเร, พฺยาสตฺตมเนสุ นเรสุฯ โภ พฺยาสตฺตมนส นร, ภวโนฺต พฺยาสตฺตมนสา นราติ นามิกปทมาลา ภวติฯ</p>


<p>เอวํ การาคมสฺส ลพฺภมานาลพฺภมานตา ววตฺถเปตพฺพาฯ เอตฺถ หิ ปฐมาทุติยาวิภตฺตีนํ เอกวจนพหุวจนฎฺฐาเน จ ตติยาจตุตฺถีฉฎฺฐีสตฺตมีนํ เอกวจนฎฺฐาเน จ ยถารหํ คโม ภวติ อาเทสสรวิภตฺติสรปรตฺตาฯ อยญฺจ นโย สุขุโม สาธุกํ มนสิ กาตโพฺพฯ</p>


<p>อปโร นโย – ‘‘พฺยาสโตฺต มโน ยสฺส โสยํ พฺยาสตฺตมโน’’ติ เอวมฺปิ ปุคฺคลาเปกฺขกสฺส อิมสฺส ปทสฺส ‘‘พฺยาสตฺตมโน นโร, พฺยาสตฺตมนา นราฯ พฺยาสตฺตมนํ นร’’นฺติอาทินา นเยเนว นามิกปทมาลา ภวติฯ เอตฺถ ปน สพฺพถาปิ คโม นตฺถิฯ อปโรปิ นโย – ‘‘พฺยาสโตฺต จ โส มโน จาติ พฺยาสตฺตมโน’’ติ เอวํ จิตฺตาเปกฺขกสฺสปิ อิมสฺส ปทสฺส ‘‘พฺยาสตฺตมโน, พฺยาสตฺตมนาฯ พฺยาสตฺตมนํ, พฺยาสตฺตมเนฯ พฺยาสตฺตมนสา, พฺยาสตฺตมเนนา’’ติอาทินา คเณ นเยน นามิกปทมาลา ภวติ, เอตฺถ ปน ตติยาจตุตฺถีฉฎฺฐีสตฺตมีนํ  เอกวจนฎฺฐาเนเยว คโม ภวติ อาเทสสรปรตฺตาฯ ยถา จ เอตฺถ, เอวํ ‘‘อลีนมนโส นโร’’ติอาทีสุปิ อยํ ติวิโธ นโย เวทิตโพฺพฯ</p>


<p>นปุํสกลิเงฺค ปน วตฺตเพฺพ ‘‘พฺยาสตฺตมนสํ กุลํ, พฺยาสตฺตมนานิ กุลานิฯ พฺยาสตฺตมนสํ กุลํ, พฺยาสตฺตมนานิ กุลานิฯ พฺยาสตฺตมนสา กุเลนา’’ติอาทินา นามิกปทมาลา โยเชตพฺพาฯ เอตฺถ ปน ปฐมาทุติยาตติยาจตุตฺถีฉฎฺฐีสตฺตมีนํ เอกวจนฎฺฐาเนเยว ยถารหํ คโม ภวติ อาเทสสรวิภตฺติสรปรตฺตา, อยมฺปิ นโย สุขุโม สาธุกํ มนสิ กาตโพฺพฯ</p>


<p>อิตฺถิลิเงฺค ปน วตฺตเพฺพ ‘‘พฺยาสตฺตมนสา อิตฺถี’’ติ เอวํ ปฐเมกวจนฎฺฐาเนเยว คมํ วตฺวา ตโต ‘‘พฺยาสตฺตมนา, พฺยาสตฺตมนาโย อิตฺถิโยฯ พฺยาสตฺตมนํ อิตฺถิ’’นฺติ นเยน โยเชตพฺพาฯ ‘‘เอวํ สเทฺธยฺยวจสา อุปาสิกา, สเทฺธยฺยวจาโย อุปาสิกาโยฯ สเทฺธยฺยวจํ อุปาสิก’’นฺติอาทินาปิฯ ‘‘พฺยาสตฺตมนํ กุลํ, พฺยาสตฺตมนา อิตฺถี’’ติอาทินา ปน นเยน โยเชตพฺพาฯ เอตฺถ ปน สพฺพถาปิ คโม นตฺถิฯ</p>


<p>โสตูนํ ญาณปฺปเภทชนนตฺถํ อปราปิ นามิกปทมาลาโย ทสฺสยิสฺสาม สหนิพฺพจเนน – มโน เอว มานสํ, สมุสฺสาหิตํ มานสํ ยสฺส โสยํ สมุสฺสาหิตมานโสฯ ‘‘สมุสฺสาหิตมานโส, สมุสฺสาหิตมานสาฯ สมุสฺสาหิตมานสํ, สมุสฺสาหิตมานเสฯ สมุสฺสาหิตมานเสนา’’ติ นเยน โยเชตพฺพาฯ สุนฺทรา เมธา อสฺส อตฺถีติ สุเมธโสฯ ‘‘สุเมธโส, สุเมธสาฯ สุเมธสํ, สุเมธเสฯ สุเมธเสนา’’ติ นเยน, เอวํ ‘‘ภูริเมธโส’’ติอาทีนมฺปิฯ ตตฺริเม ปโยคา –</p>


<p>
‘‘ยํ  
วทนฺติ สุเมโธติ, ภูริปญฺญํ สุเมธสํ;  
  
กิํ นุ ตมฺหา วิปฺปวสิ, มุหุตฺตมปิ ปิงฺคิย;  
  
โคตมา ภูริปญฺญาณา, โคตมา ภูริเมธสาฯ  
</p>
  
<p>
นาหํ ตมฺหา วิปฺปวสามิ, มุหุตฺตมปิ พฺราหฺมณ;  
  
โคตมา ภูริปญฺญาณา, โคตมา ภูริเมธสา’’ติฯ  
</p>
  
<p>อิตฺถิลิเงฺค วตฺตเพฺพ ‘‘สมุสฺสาหิตมานสา สุเมธสา’’ติ รูปานิ, นปุํสเก วตฺตเพฺพ ‘‘สมุสฺสาหิตมานสํ สุเมธส’’นฺติ รูปานิ, นเยน เอเตสํ ปทมาลา โยเชตพฺพาฯ การนฺตปุลฺลิงฺคฎฺฐาเน อิตฺถิลิงฺคาทิวินิจฺฉโย นยปฺปกาสนตฺถํ กโตฯ วิเสสโต หิ การนฺตกถาเยว อิธาธิเปฺปตาฯ อปิจ โลเก นีติ นาม นานปฺปกาเรหิ กถิตา เอว โสภติ, อยญฺจ สาสเน นีติ, ตสฺมา นานปฺปกาเรหิ กถิตาติฯ</p>


<p>
สพฺพานิ นยโต เอวํ,  
โอ  
การนฺตปทานิเม;  
  
ปุลฺลิงฺคานิ ปวุตฺตานิ, สาสนตฺถํ มเหสิโนฯ  
</p>
  
<p>
วิเสโส เตสุ เกสญฺจิ, ปาฬิยํ โย ปทิสฺสติ;  
  
ปจฺจตฺตวจนฎฺฐาเน, ปกาเสสฺสามิ ตํ’ธุนาฯ  
</p>
  
<p>
‘‘วนปฺปคุเมฺพ ยถ ผุสฺสิตเคฺค’’, อิติอาทินเยน หิ;  
  
กตฺถโจทนฺตปุลฺลิงฺค-รูปานิ อญฺญถา สิยุํฯ  
</p>
  
<p>
ปจฺจตฺตวจนิเจฺจว, ตญฺจ รูปํ ปกาสเย;  
  
‘‘ปจฺจเตฺต ภุมฺมนิเทฺทโส’’, อิติ ภาสนฺติ เกจนฯ  
</p>
  
<p>ตตฺร กานิจิ สุตฺตปทานิ ทเสฺสสฺสาม – นตฺถิ อตฺตกาเร, นตฺถิ ปรกาเร, นตฺถิ ปุริสกาเร, ปริยนฺตกเต สํสาเร, ชีเว สตฺตเม, น เหวํ วตฺตเพฺพ, พาเล จ ปณฺฑิเต จ สนฺธาวิตฺวา สํสริตฺวา ทุกฺขสฺสนฺตํ กริสฺสนฺตีติฯ อิมานิ  เอกวจนพหุวจนวเสน ทฺวิธา คเหตพฺพานิฯ ปจฺจเตฺตกวจนพหุวจนานญฺจ การาเทโส เวทิตโพฺพฯ</p>


<p>เย ปน ‘‘วนปฺปคุเมฺพติ ปจฺจตฺตวจนสฺส ภุมฺมวจนนิเทฺทโส’’ติ วทนฺติ, เต วตฺตพฺพา ‘‘ยทิ วนปฺปคุเมฺพติ ปจฺจตฺตวจนสฺส ภุมฺมวจนนิเทฺทโส, เอวญฺจ สติ ‘ถาลิยํ โอทนํ ปจตี’ติ เอตฺถ วิย อาธารสุติสมฺภวโต ‘คิมฺหาน มาเส ปฐมสฺมิํ คิเมฺห’ติ อิทํ กตรตฺถํ โชเตตี’’ติ? เต วเทยฺยุํ ‘‘น มยํ โภ ‘วนปฺปคุเมฺพติ อิทํ ภุมฺมวจน’นฺติ วทาม, อถ โข ‘ปจฺจตฺตวจนสฺส ภุมฺมวจนนิเทฺทโส’ติ วทามา’’ติฯ เอวมฺปิ โทโสเยว ตุมฺหากํ, นนุ ‘‘สเงฺฆ โคตมิ เทหี’’ติ เอตฺถาปิ สมฺปทานวจนสฺส ภุมฺมวจนนิเทฺทโสติ วุเตฺตปิ สงฺฆสฺส ทานกฺริยาย อาธารภาวโต ‘‘สเงฺฆ’’ติ วจนํ สุณนฺตานํ อาธารสุติ จ อาธารปริกโปฺป จ โหติเยวฯ น หิ สกฺกา เอวํ ปวตฺตํ จิตฺตํ นิวาเรตุํ, ตสฺมา เอตฺถ เอวํ ปน วิเสโส คเหตโพฺพ ‘‘ปจฺจตฺตวจนสฺสปิ กตฺถจิ ภุมฺมวจนสฺส วิย รูปํ โหตี’’ติฯ เอวญฺหิ คหิเต น โกจิ วิโรโธฯ อีทิเสสุ หิ ฐาเนสุ นิรุตฺติปฺปเภทกุสโล โลกานุกมฺปโก ภควา ปจฺจตฺตวจนวเสน นิทฺทิสิตเพฺพ สติ เอวํ อนิทฺทิสิตฺวา โลกสฺส สโมฺมหมุปฺปาทยโนฺต วิย กถํ ภุมฺมวจนนิเทฺทสํ กริสฺสติ, ตสฺมา สทฺทสามญฺญเลสมตฺตํ คเหตฺวา ‘‘ภุมฺมวจนนิเทฺทโส’’ติ น วตฺตพฺพํฯ ยทิ สทฺทสามญฺญํ คเหตฺวา ภุมฺมวจนนิเทฺทสํ อิจฺฉถ, ‘‘ปจฺจเตฺตกวจนสฺส อุปโยคพหุวจนนิเทฺทโส’’ติปิ อิจฺฉิตพฺพํ สิยาฯ</p>


<p>อปิจ ตเถว ‘‘อตฺตกาเร’’ติ ปจฺจตฺตวจนสฺส ภุมฺมวจนนิเทฺทเส สติ อาธารสุติสมฺภวโต ‘‘อตฺตการสฺมิํ กิญฺจิ วตฺถุ นตฺถี’’ติ อนธิเปฺปโต อโตฺถ สิยา, น ปน ‘‘อตฺตกาโร นตฺถี’’ติ อธิเปฺปโต อโตฺถฯ ‘‘อุปโยคพหุวจนนิเทฺทโส’’ติ คหเณปิ อุปโยคตฺถสฺส สเทฺทน  อวตฺตพฺพตฺตา โทโสเยว สิยา, สทฺทาทีนํ วิย ปน สทฺทสฺสปิ ปฐมาย โยคโต ‘‘อตฺตกาเร’’ติ อิทํ ปจฺจตฺตวจนเมวาติ วิญฺญายติฯ ‘‘พาเล จ ปณฺฑิเต จ สนฺธาวิตฺวา สํสริตฺวา ทุกฺขสฺสนฺตํ กริสฺสนฺตี’’ติ เอตฺถาปิ ปจฺจตฺตวจนสฺส ‘‘ภุมฺมวจนนิเทฺทโส’’ติ วา ‘‘อุปโยควจนนิเทฺทโส’’ติ วา คหเณ สติ ‘‘พาลา จ ปณฺฑิตา จา’’ติ เอตฺตกมฺปิ วตฺตุํ อชานนโทโส สิยา, ‘‘กริสฺสนฺตี’’ติ ปทโยคโต ปน ‘‘พาเล จา’’ติอาทิ ปจฺจตฺตวจนเมวาติ วิญฺญายติฯ ยถา ปน นิคฺคหีตาคมวเสนุจฺจาริเต ‘‘จกฺขุํ อุทปาที’’ติ ปเท ปจฺจตฺตวจนสฺส ‘‘จกฺขุํ เม เทหิ ยาจิโต’’ติ เอตฺถ อุปโยควจเนน สุติวเสน สมานเตฺตปิ ปจฺจตฺตวจนโตฺถเยว โสตาเร ปฎิภาติ ‘‘อุทปาที’’ติอาขฺยาเตน กถิตตฺตา, น ปน วิภตฺติวิปลฺลาสตฺถภูโต อุปโยควจนโตฺถ ‘‘อุทปาที’’ติอาขฺยาเตน อวจนียตฺตา, ‘‘จกฺขุํ อุทปาที’’ติ หิ ภควตา วุตฺตกาเล โก ‘‘จกฺขุํ อุทปาที’’ติ ปทํ ปริวตฺติตฺวา อตฺถมาจิกฺขติ, ตถา ‘‘พาเล ปณฺฑิเต’’ติอาทีนมฺปิ ปจฺจตฺตวจนานํ อปเรหิ ‘‘พาเล ปณฺฑิเต’’ติอาทีหิ ภุโมฺมปโยควจเนหิ สุติวเสน สมานเตฺตปิ ปจฺจตฺตวจนโตฺถเยว โสตาเร ปฎิภาติ, น อิตรวจนโตฺถ ยถาปโยคํ อตฺถสฺส คเหตพฺพตฺตาฯ อิติ ‘‘วนปฺปคุเมฺพ, พาเล, ปณฺฑิเต’’ติอาทีนํ สุทฺธปจฺจตฺตวจนตฺตเญฺญว สารโต ปเจฺจตพฺพํ, น สุติสามเญฺญน ภุโมฺมปโยควจนตฺตํฯ</p>


<p>ยํ ปนาจริเยน  –</p>


<p>
‘‘ตโย คิริํ ติอนฺตรํ กามยามิ,  
  
ปญฺจาลา กุรุโย เกกเก จ;  
  
ตตุตฺตริํ พฺราหฺมณ กามยามิ,  
  
ติกิจฺฉ มํ พฺราหฺมณ กามนีต’’นฺติ –  
</p>
  
<p>อิมสฺส  ชาตกสฺส สํวณฺณนายํ ‘‘เกกเก จาติ ปจฺจเตฺต อุปโยควจนํ, เตน เกกกสฺส รฎฺฐํ ทเสฺสตี’’ติ วุตฺตํฯ เอวํ วทโนฺต จ โส ‘‘ปุริเส ปสฺสติ, ปุริเส ปติฎฺฐิต’’นฺติ, ‘‘ปสฺสามิ โลเก สธเน มนุเสฺส’’ติ จ อาทีสุ เยภุเยฺยน ‘‘ปุริเส, โลเก, สธเน, มนุเสฺส’’ติอาทีนํ อุปโยคพหุวจนภุเมฺมกวจนภาเวน อาคตตฺตา ปจฺจเตฺตกวจนพหุวจนภาวสฺส ปน อปากฎตฺตา เยภุยฺยปฺปวตฺติํ สนฺธาย ‘‘อิทมฺปิ ตาทิสเมวา’’ติ มญฺญมาโน วทติ มเญฺญฯ อาจริยา หิ กตฺถจิ อตฺตโน รุจิยาปิ วิสุํ วิสุํ กเถนฺติฯ อยํ ปน อมฺหากํ รุจิ – ‘‘เกกเก’’ติ อิทํ ปจฺจตฺตวจนเมว ‘‘ปญฺจาลา, กุรุโย’’ติ สหชาตปทานิ วิย, รฎฺฐวาจกตฺตา ปน ‘‘กุรุโย’’ติ ปทมิว พหุวจนวเสน วุตฺตํฯ น หิ ภควา ‘‘ขตฺติโย, พฺราหฺมโณ, เวโสฺส’’ติอาทีสุ วิย สมานวิภตฺตีหิ นิทฺทิสิตเพฺพสุ สหชาตปเทสุ ปจฺฉิมํ อุปโยควจนวเสน นิทฺทิเสยฺย, ยุตฺติ จ น ทิสฺสติ ‘‘ปญฺจาลา’’ติ, ‘‘กุรุโย’’ติ ปจฺจตฺตวจนํ วตฺวา ‘‘เกกเก’’ติ อุปโยควจนสฺส วจเน, ตสฺมา ‘‘เกกเก’’ติ อิทํ ปจฺจตฺตวจนเมวฯ ตถา หิ วิธายโก อาจริโย ตาทิสานํ ปทานํ ปจฺจตฺตวจนตฺตเญฺญว วิภาเวโนฺต สามํ กเต ปกรเณ ‘‘วนปฺปคุโมฺพ วนปฺปคุเมฺพ, สุขํ ทุกฺขํ ชีโว, สุเข ทุเกฺข ชีเว’’ติ อาห, มฺปิ จ เตสํ ปจฺจตฺตวจนภาวเมว วิภาเวโนฺต ‘‘วนปฺปคุโมฺพ, สุขํ, ทุกฺขํ, ชีโว’’ติ สาธนียํ รูปํ ปติฎฺฐเปตฺวา นิคฺคหีตโลปวเสน ญฺจ การาเทสวเสน ‘‘วนปฺปคุเมฺพ, สุเข, ทุเกฺข, ชีเว’’ติ รูปนิปฺผตฺติมาหฯ สา ปาฬินยานุ กูลาฯ จริเยนปิ ปาฬินยํ นิสฺสาย ‘‘ทฺวิปเท ตุลฺยาธิกรเณ’’ติ ปจฺจตฺตพหุวจนปทํ วุตฺตํฯ เตนาห วุตฺติยํ ‘‘เทฺว ปทานิ ตุลฺยาธิกรณานี’’ติฯ ‘‘ทฺวิปเท ตุลฺยาธิกรเณ’’ติ  จ อิทํ ‘‘อฎฺฐ นาคาวาสสตานี’’ติ วตฺตเพฺพ ‘‘อฎฺฐ นาคาวาสสเต’’ติ ปทมิว วุจฺจตีติ ทฎฺฐพฺพํฯ</p>


<p>เกจิ ปน เตสํ ภุเมฺมกวจนตฺตํ อิจฺฉนฺติฯ ตตฺถ ยทิ ‘‘วนปฺปคุเมฺพ’’ติ ปจฺจเตฺต ภุมฺมวจนํ, ‘‘เกกเก’’ติ จ ปจฺจเตฺต อุปโยควจนํ, ‘‘เอเสเส เอเก เอกเฎฺฐ’’ติ เอตฺถ ‘‘เอเสเส’’ติ อิมานิปิ ปจฺจเตฺต ภุมฺมวจนานิ วา สิยุํ, อุปโยควจนานิ วาฯ ยเถตานิ เอวํวิธานิ น โหนฺติ, สุทฺธปจฺจตฺตวจนานิเยว โหนฺติ, ตถา ‘‘วนปฺปคุเมฺพ, เกกเก’’ติอาทีนิปิ ตถาวิธานิ น โหนฺติ, สุทฺธปจฺจตฺตวจนานิเยว โหนฺติฯ อิเจฺจวํ สพฺพถาปิ ‘‘วนปฺปคุเมฺพ, พาเล, ปณฺฑิเต, เกกเก’’ติ, ‘‘วิรเตฺต โกสิยายเน, อฎฺฐ นาคาวาสสเต, เก ปุริเส, เอเสเส’’ติ เอวมาทีนํ อเนเกสํ ปุริสลิงฺคอิตฺถิลิงฺคนปุํสกลิงฺคสพฺพนามเอกวจนอเนกวจนวเสน สาสนวเร ฐิตานํ ปทานํ นิปฺผตฺติ ปจฺจเตฺตกวจนปุถุวจนานการาเทสวเสเนว ภวตีติ อวสฺสมิทํ สมฺปฎิจฺฉิตพฺพํฯ เอวํ ‘‘วนปฺปคุเมฺพ, พาเล, ปณฺฑิเต’’ติอาทีนํ สุทฺธปจฺจตฺตวจนตา อตีว สุขุมา ทุพฺพิเญฺญยฺยา, สเทฺธน กุลปุเตฺตน อาจริเย ปยิรุปาสิตฺวา ตทุปเทสํ สกฺกจฺจํ คเหตฺวา ชานิตพฺพาฯ พุทฺธวจนสฺมิญฺหิ สทฺทโต จ อตฺถโต จ อธิปฺปายโต จ อกฺขรจินฺตกานํ ญาณจกฺขุสมฺมุยฺหนฎฺฐานภูตา ปาฬินยา วิวิธา ทิสฺสนฺติฯ</p>


<p>ตตฺถ สทฺทโต ตาว อิทํ สมฺมุยฺหนฎฺฐานํ – ‘‘วิรตฺตา โกสิยายนี’’ติ วตฺตเพฺพ ‘‘วิรเตฺต โกสิยายเน’’ติ อิตฺถิลิงฺคปจฺจตฺตวจนํ ทิสฺสติ, ‘‘โก ปุริโส’’ติ วตฺตเพฺพ ‘‘เก ปุริเส’’ติ สพฺพนามิกปจฺจตฺตวจนํ ทิสฺสติ, ‘‘กินฺนาโม เต อุปชฺฌาโย’’ติ วตฺตเพฺพ ‘‘โกนาโม เต อุปชฺฌาโย’’ติ สมาสปทํ ปุลฺลิงฺควิสยํ ทิสฺสติฯ กิํ นามํ เอตสฺสาติ  โกนาโมติ หิ สมาโสฯ เตน ‘‘โกนามา อิตฺถี, โกนามํ กุล’’นฺติ อยมฺปิ นโย คเหตโพฺพฯ ‘‘กฺว เต พลํ มหาราชา’’ติ วตฺตเพฺพ ‘‘โก เต พลํ มหาราชา’’ติ เอตฺถ สเทฺทน อีสกํ สมานสุติโก สตฺตมิยโนฺต สโทฺท ทิสฺสติ, สทฺทา หิ อญฺญมญฺญมีสกสมานสุติกาฯ ตถา ‘‘อิธ เหมนฺตคิเมฺหสุ, อิธ เหมนฺตคิมฺหิสุ, น เตนตฺถํ อพนฺธิ โส, น เตนตฺถํ อพนฺธิสู’’ติ อญฺญานิปิ โยเชตพฺพานิฯ</p>


<p>อตฺถโต ปน อิทํ สมฺมุยฺหนฎฺฐานํ – ‘‘ยํ น กญฺจนเทฺวปิญฺฉ, อเนฺธน ตมสา คต’’นฺติ เอตฺถ กาโร ‘‘กต’’นฺติ อิมินา สมฺพนฺธิตโพฺพฯ น กตนฺติ กตํ วิยาติ อโตฺถฯ เอตฺถ หิ กาโร อุปมาเน วตฺตติ, น ปฎิเสเธฯ</p>


<p>
‘‘อสฺสโทฺธ อกตญฺญู จ,  
  
สนฺธิเจฺฉโท จ โย นโร;  
  
หตาวกาโส วนฺตาโส,  
  
ส เว อุตฺตมโปริโส’’ติ  
</p>
  
<p>เอวมาทีนิปิ อญฺญานิ โยเชตพฺพานิฯ</p>


<p>อธิปฺปายโต อิทํ สมฺมุยฺหนฎฺฐานํ – ‘‘ตณฺหํ อสฺมิมานํ สสฺสตุเจฺฉททิฎฺฐิโย ทฺวาทสายตนนิสฺสิตํ นนฺทิราคญฺจ หนฺตฺวา พฺราหฺมโณ อนีโฆ ยาตี’’ติ วตฺตเพฺพปิ ตถา อวตฺวา ตเมวตฺถํ คเหตฺวา อเญฺญน ปริยาเยน</p>


<p>
‘‘มาตรํ ปิตรํ หนฺตฺวา, ราชาโน เทฺว จ ขตฺติเย;  
  
รฎฺฐํ สานุจรํ หนฺตฺวา, อนีโฆ ยาติ พฺราหฺมโณ’’ติ  
</p>
  
<p>วุตฺตํฯ</p>


<p>
‘‘วนํ  
ฉินฺทถ มา รุกฺขํ, วนโต ชายเต ภยํ;  
  
เฉตฺวา วนญฺจ วนถํ, นิพฺพนา โหถ ภิกฺขโว’’ติ  
</p>
  
<p>เอวมาทีนิปิ อญฺญานิ โยเชตพฺพานิฯ เอวํ พุทฺธวจเน สทฺทโต จ อตฺถโต จ อธิปฺปายโต จ อกฺขรจินฺตกานํ ญาณจกฺขุสมฺมุยฺหนฎฺฐานภูตา ปาฬินยา วิวิธา ทิสฺสนฺติฯ ยถาห –</p>


<p>
‘‘ชานนฺตา อปิ สทฺทสตฺถมขิลํ มุยฺหนฺติ ปาฐกฺกเม,  
  
เยภุเยฺยน หิ โลกนีติวิธุรา ปาเฐ นยา วิชฺชเร;  
  
ปณฺฑิจฺจมฺปิ ปหาย พาหิรคตํ เอเตฺถว ตสฺมา พุโธ,  
  
สิเกฺขยฺยามลธมฺมสาครตเร นิพฺพานติตฺถูปเค’’ติฯ  
</p>
  
<p>เอวํ ปาฬินยานํ ทุพฺพิเญฺญยฺยตฺตา ‘‘วนปฺปคุเมฺพ, พาเล จ, ปณฺฑิเต จา’’ติอาทีนํ สุทฺธปจฺจตฺตวจนตฺตเญฺญว สารโต ปเจฺจตพฺพํ, น สุติสามเญฺญน ภุโมฺมปโยควจนตฺตํ ภุโมฺมปโยควจเนหิ เตสํ สมานสุติกเตฺตปิ ปจฺจตฺตโชตกตฺตาฯ สมานสุติกาปิ หิ สทฺทา อตฺถปฺปกรณลิงฺคสทฺทนฺตราภิสมฺพนฺธาทิวเสน อตฺถวิเสสโชตกา ภวนฺติฯ ตํ ยถา? ‘‘สีโห คายตี’’ติ วุเตฺต ‘‘เอวํนามโก ปุริโส’’ติ อโตฺถ วิญฺญายติฯ ‘‘สีโห นงฺคุฎฺฐํ จาเลตี’’ติ วุเตฺต ปน ‘‘มิคราชา’’ติ วิญฺญายติฯ เอวํ อตฺถวเสน สมานสุติกานํ อตฺถวิเสสโชตนํ ภวติฯ สงฺคาเม ฐตฺวา ‘‘สินฺธวมาเนหี’’ติ วุเตฺต ‘‘อโสฺส’’ติ วิญฺญายติฯ โรคิสาลายํ ปน ‘‘สินฺธวมาเนหี’’ติ วุเตฺต ‘‘ลวณ’’นฺติ วิญฺญายติฯ เอวํ ปกรณวเสน สมานสุติกานํ อตฺถวิเสสโชตนํ ภวติฯ ‘‘อิสฺสา’’ติ วุเตฺต ‘‘เอวํนามิกา ธมฺมชาตี’’ติ วิญฺญายติฯ ‘‘อิโสฺส’’ติ วุเตฺต ปน ‘‘อจฺฉมิโค’’ติ วิญฺญายติฯ เอวํ ลิงฺควเสน เอกเทสสมานสุติกานํ อตฺถวิเสสโชตนํ ภวติฯ เอตฺถ ปน กิญฺจาปิ ‘‘เทวทตฺตํ ปโกฺกส ฆฎธารกํ  ทณฺฑธารก’’นฺติอาทีสุปิ ฆฎทณฺฑาทีนิ ลิงฺคํ, ตถาปิ สมานสุติกาธิการตฺตา น ตํ อิธาธิเปฺปตํฯ</p>


<p>‘‘อิสฺสา อุปฺปชฺชตี’’ติ จ ‘‘อิสฺสา ปุริสมนุพนฺธิํสู’’ติ จ วุเตฺต ปน สพฺพถา สมานสุติกานํ สทฺทนฺตราภิสมฺพนฺธวเสน ยถาวุตฺตอตฺถวิเสสโชตนํ ภวติฯ ตถา ‘‘สีโห ภิกฺขเว มิคราชา สายนฺหสมยํ อาสยา นิกฺขมตี’’ติ วุเตฺต ‘‘มิคาธิโป เกสรสีโห’’ติ วิญฺญายติฯ ‘‘สีโห สมณุเทฺทโส, สีโห เสนาปตี’’ติ จ วุเตฺต ปน ‘‘สีโห นาม สามเณโร, สีโห นาม เสนาปตี’’ติ วิญฺญายติฯ เอวมฺปิ สทฺทนฺตราภิสมฺพนฺธวเสน สมานสุติกานํ อตฺถวิเสสโชตนํ ภวติฯ ‘‘อทฺทสํสุ โข ฉพฺพคฺคิยา ภิกฺขู สตฺตรสวคฺคิเย ภิกฺขู วิหารํ ปฎิสงฺขโรเนฺต’’ติ เอวมฺปิ สทฺทนฺตราภิสมฺพนฺธวเสน สมานสุติกานํ ปจฺจโตฺตปโยคตฺถสงฺขาตอตฺถวิเสสโชตนํ ภวติฯ ตถา ‘‘สิญฺจ ภิกฺขุ อิมํ นาวํ, อญฺญตโร ภิกฺขุ ภควนฺตํ เอตทโวจา’’ติ เอวมฺปิ สทฺทนฺตราภิสมฺพนฺธวเสน สมานสุติกานํ อาลปนตฺถปจฺจตฺตตฺถสงฺขาตอตฺถวิเสสโชตนํ ภวติ, ตสฺมา ‘‘วนปฺปคุเมฺพ ยถ ผุสฺสิตเคฺค’’ติอาทีนิ ภุโมฺมปโยควจเนหิ สทิสเตฺตปิสทฺทนฺตราภิสมฺพนฺธวเสน สุทฺธปจฺจตฺตวจนานีติ คเหตพฺพานิฯ ปจฺจเตฺตกวจนพหุวจนานํ เอว หิ การาเทสวเสน เอวํวิธานิ รูปานิ ภวนฺติ ภุโมฺมปโยควจนานิ วิยาติฯ นนุ จ โภ เอวํวิธานํ รูปานํ ปาฬิยํ ทิสฺสนโต การนฺตมฺปิ ปุลฺลิงฺคํ อตฺถี’ติ วตฺตพฺพนฺติ? น วตฺตพฺพํ, การนฺตภาโวคธรูปวิเสสตฺตา เตสํ รูปานํฯ อาเทสวเสน หิ สิทฺธตฺตา วิสุํ การนฺตปุลฺลิงฺคํ นาม นตฺถิ, ตสฺมา ปุลฺลิงฺคานํ ยถาวุตฺตสตฺตวิธตาเยว คเหตพฺพาติฯ</p>


<p>เกจิ  ปน วเทยฺยุํ ‘‘ยายํ สทฺทนยํ คเหตฺวา ‘ภูโต, ภูตาฯ ภูต’นฺติอาทินา สเพฺพสการนฺตปทานํ นามิกปทมาลา วิภตฺตา, ตตฺถ จตุเตฺถกวจนสฺส เทสสหิตานิ รูปานิ กิมตฺถํ น วุตฺตานี’’ติ? วิเสสทสฺสนตฺถํฯ ตาทิสานิ หิ จตุเตฺถกวจนรูปานิ ปาฬินเย โปราณฎฺฐกถานเย จ อุปปริกฺขิยมาเน ‘‘คตฺยตฺถกมฺมนิ, นยนตฺถกมฺมนิ, วิภตฺติวิปริณาเม, ตทเตฺถ จา’’ติ สเงฺขปโต อิเมสุ จตูสุเยว ฐาเนสุ, ปเภทโต ปน สตฺตสุ ฐาเนสุ ทิสฺสนฺติฯ ทานโรจนธารณโยคาทิเภเท ปน ยตฺถ กตฺถจิ สมฺปทานวิสเย น ทิสฺสนฺติ, อิติ อิมํ วิเสสํ ทเสฺสตุํ น วุตฺตานีติฯ นนุ ทานกฺริยาโยเค ‘‘อภิรูปาย กญฺญา เทยฺยา’’ติ จตุเตฺถกวจนสฺส เทสสหิตรูปทสฺสนโต อิมสฺมิมฺปิ  ‘‘ปุริสาย, ภูตายา’’ติอาทีนิ วตฺตพฺพานิ, เอวํ สเนฺต กสฺมา ‘‘ทานโรจนธารณโยคาทิเภเท ปน ยตฺถ กตฺถจิ สมฺปทานวิสเย น ทิสฺสนฺตี’’ติ วุตฺตนฺติ? อปาฬินยตฺตาฯ ‘‘อภิรูปาย กญฺญา เทยฺยา’’ติ อยญฺหิ สทฺทสตฺถโต อาคโต นโย, น พุทฺธวจนโตฯ พุทฺธวจนญฺหิ ปตฺวา ‘‘อภิรูปสฺส กญฺญา เทยฺยา’’ติ ปทรูปํ ภวิสฺสตีติฯ นนุ จ โภ โยคาทีสุปิ จตุเตฺถกวจนสฺส เทโส ทิสฺสตีติฯ สาสนาวจราปิ หิ นิปุณา ปณฺฑิตา ‘‘นโม พุทฺธายา’’ติอาทีนิ วตฺวา รตนตฺตยํ วนฺทนฺติฯ เกจิ ปน –</p>


<p>
‘‘นโม พุทฺธาย พุทฺธสฺส,  
  
นโม ธมฺมาย ธมฺมิโน;  
  
นโม สงฺฆาย สงฺฆสฺส,  
  
นโมกาเรน โสตฺถิ เม’’ติ จ,  
</p>
  
<p>
‘‘มุเข  
สรสิ สมฺผุเลฺล, นยนุปฺปลปงฺกเช;  
  
ปาทปงฺกชปูชาย, พุทฺธาย สตตํ ทเท’’ติ จ,  
</p>
  
<p>‘‘นโร นรํ ยาจติ กิญฺจิ วตฺถุํ, นเรน ทูโต ปหิโต นรายา’’ติ จ คาถารจนมฺปิ กุพฺพนฺตีติ? สจฺจํ, สาสนาวจราปิ นิปุณา ปณฺฑิตา ‘‘นโม พุทฺธายา’’ติอาทีนิวตฺวา รตนตฺตยํ วนฺทนฺติ, คาถารจนมฺปิ กุพฺพนฺติ, เอวํ สเนฺตปิ เต สทฺทสเตฺถ กตปริจยวเสน สทฺทสตฺถโต นยํ คเหตฺวา ตถารูปา คาถาปิ จุณฺณิยปทานิปิ อภิสงฺขโรนฺติ, ‘‘นโม พุทฺธายา’’ติอาทีนิ วตฺวา รตนตฺตยํ วนฺทนฺติฯ เย ปน สทฺทสเตฺถ อกตปริจยา อนฺตมโส พาลทารกา, เตปิ อเญฺญสํ วจนํ สุตฺวา กตปริจยวเสน ‘‘นโม พุทฺธายา’’ติอาทีนิ วตฺวา รตนตฺตยํ วนฺทนฺติ, ‘‘นโม พุทฺธสฺสา’’ติ วทนฺตา ปน อปฺปกตราฯ กตฺถจิ หิ ปเทเส กุมารเก อกฺขรสมยํ อุคฺคณฺหาเปนฺตา ครู อกฺขรานมาทิมฺหิ ‘‘นโม พุทฺธายา’’ติ สิกฺขาเปนฺติ, น ปน ‘‘นโม พุทฺธสฺสา’’ติ, เอวํ สเนฺตปิ ปาฬินเย โปราณฎฺฐกถานเย จ อุปปริกฺขิยมาเน ฐเปตฺวา คตฺยตฺถกมฺมาทิฎฺฐานจตุกฺกํ, ปเภทโต สตฺตฎฺฐานํ วา ทานโรจนธารณโยคาทิเภเท ยตฺถ กตฺถจิ สมฺปทานวิสเย จตุเตฺถกวจนสฺส เทสสหิตานิ รูปานิ น ทิสฺสนฺติ, ตสฺมา เกหิจิ อภิสงฺขตานิ ‘‘นโม พุทฺธาย, พุทฺธาย ทานํ เทนฺตี’’ติ ปทานิ ปาฬิํ ปตฺวา ‘‘นโม พุทฺธสฺส, พุทฺธสฺส ทานํ เทนฺตี’’ติ อญฺญรูปานิ ภวนฺตีติ ทฎฺฐพฺพํฯ อยํ ปน ปาฬินยอฎฺฐกถานยานุรูเปน เทสสฺส ปโยครจนา – ‘‘พุทฺธาย สรณํ คจฺฉติ, พุทฺธํ สรณํ คจฺฉตี’’ติ วา, ‘‘พุทฺธาย นครํ เนนฺติ, พุทฺธํ นครํ เนนฺตี’’ติ วา, ‘‘พุทฺธาย สกฺกโต ธโมฺม, พุเทฺธน สกฺกโต ธโมฺม’’ติ วา, ‘‘พุทฺธาย ชีวิตํ ปริจฺจชติ, พุทฺธสฺส อตฺถาย ชีวิตํ ปริจฺจชตี’’ติ วา, ‘‘พุทฺธาย อเปนฺติ อญฺญติตฺถิยา, พุทฺธสฺมา อเปนฺติ อญฺญติตฺถิยา’’ติ วา , ‘‘พุทฺธาย ธมฺมตา, พุทฺธสฺส ธมฺมตา’’ติ วา, ‘‘พุทฺธาย ปสโนฺน, พุเทฺธ ปสโนฺน’’ติ วา อิติ ปเภทโต อิมํ สตฺตฐานํ วิวเชฺชตฺวา อญฺญตฺถ เทโส น ทิสฺสติฯ ตถา หิ –</p>


<p>
ปาเฐ  
มหานมกฺการ  
-สงฺขาเต สาธุนนฺทเน;  
  
สมฺปทาเน  
นโม  
โยเค,  
อายา  
เทโส น ทิสฺสติฯ  
</p>
  
<p>เอตฺถ มหานมกฺการปาโฐ นาม ‘‘นโม ตสฺส ภควโต อรหโต สมฺมาสมฺพุทฺธสฺสา’’ติ ปาโฐฯ อตฺราปิ เทโส น ทิสฺสติฯ  ‘‘นโม กโรหิ นาคสฺสา’’ติ เอวํ เทโส น ทิสฺสติฯ  ‘‘โสตฺถิ ภทเนฺต โหตุ รโญฺญ, โสตฺถิ ชนปทสฺส’’ฯ เอวํ เทโส น ทิสฺสติฯ</p>


<p>
‘‘สุปฺปพุทฺธ’’นฺติ ปาฐสฺส, อตฺถสํวณฺณนายปิ;  
  
สมฺปทาเน  
นโม  
โยเค,  
อายา  
เทโส น ทิสฺสติฯ  
</p>
  
<p>ตถา หิ</p>


<p>
‘‘สุปฺปพุทฺธํ ปพุชฺฌนฺติ, สทา โคตมสาวกา;  
  
เยสํ ทิวา จ รโตฺต จ, นิจฺจํ พุทฺธคตา สตี’’ติ  
</p>
  
<p>อิมิสฺสา ปาฬิยา อฎฺฐกถายํ ‘‘สมฺมาทิฎฺฐิกสฺส ปุโตฺต คุฬํ ขิปมาโน พุทฺธานุสฺสติํ อาวเชฺชตฺวา ‘นโม พุทฺธสฺสา’ติ วตฺวา คุฬํ ขิปตี’’ติ เทสวชฺชิโต สทฺทรจนาวิเสโส ทิสฺสติฯ สคาถาวคฺควณฺณนายมฺปิ  ‘‘ตฺวํ ฐิตาปิ นิสินฺนาปิ ขิปิตฺวาปิ กาเสตฺวาปิ ‘นโม พุทฺธสฺสา’ติ ตสฺส มุณฺฑกสฺส สมณกสฺส นมกฺการํ กโรสี’’ติ เทสวชฺชิโต สทฺทรจนาวิเสโส ทิสฺสติฯ ตถา ตตฺถ ตตฺถ ‘‘พุทฺธปฺปมุขสฺส ภิกฺขุสงฺฆสฺส ทานํ เทติฯ ตสฺส  ปุริสสฺส ภตฺตํ น รุจฺจติฯ สมณสฺส โรจเต สจฺจํ, พุทฺธสฺส ฉตฺตํ ธาเรติ, พุทฺธสฺส สิลาฆเต’’ติอาทินา เทสวิวชฺชิโต สทฺทรจนาวิเสโส ทิสฺสติฯ เอวํ ทานโรจนาทีสุ พหูสุ สมฺปทานวิสเยสุ จตุเตฺถกวจนสฺส เทสสหิตํ รูปํ น ทิสฺสติฯ</p>


<p>คตฺยตฺถกมฺมาทีสุ ปน จตูสุ ฐาเนสุ ทิสฺสติฯ ตถา หิ ‘‘มูลาย ปฎิกเสฺสยฺย, อโปฺป สคฺคาย คจฺฉตี’’ติ เจตฺถ คตฺยตฺถกมฺมนิ ทิสฺสติฯ เอตฺถ หิ ‘‘มูลํ ปฎิกเสฺสยฺย, อโปฺป สคฺคํ คจฺฉตี’’ติ จ อโตฺถฯ ‘‘ปฎิกเสฺสยฺยา’’ติ เจตฺถ กส คติยนฺติ ธาตุสฺส อุปสเคฺคน วิเสสิตตฺตา ‘‘อากเฑฺฒยฺยา’’ติ อโตฺถ ภวติฯ ‘‘อยํ ปุริโส มม อตฺถกาโม, โย มํ คเหตฺวาน ทกาย เนตี’’ติ เอตฺถ นยนตฺถกมฺมนิ ทิสฺสติฯ เอตฺถ หิ มํ อุทกํ เนติ, อตฺตโน วสนกโสพฺภํ ปาเปตีติ อโตฺถฯ ‘‘วิรมถายสฺมโนฺต มม วจนายา’’ติ เอตฺถ วิภตฺติวิปริณาเม ทิสฺสติฯ มม วจนโต วิรมถาติ หิ นิสฺสกฺกวจนวเสน อโตฺถฯ ‘‘มหาคณาย ภตฺตา เม’’ติ เอตฺถาปิ วิภตฺติวิปริณาเม ทิสฺสติฯ มม มหโต หํสคณสฺส ภตฺตาติ หิ สามิวจนวเสน อโตฺถฯ มม หํสราชาติ เจตฺถ อธิปฺปาโยฯ ‘‘อสกฺกตา จสฺม ธนญฺจยายา’’ติ เอตฺถาปิ วิภตฺติวิปริณาเม ทิสฺสติฯ มยํ ธนญฺจยสฺส รโญฺญ อสกฺกตา จ ภวามาติ หิ กตฺตุเตฺถ สามิวจนํฯ ตถา หิ ‘‘ธนญฺจยสฺสา’’ติ วา ‘‘ธนญฺจเยนา’’ติ วา วตฺตเพฺพ เอวํ อวตฺวา ‘‘ธนญฺจยายา’’ติ สมฺปทานวจนํ ทานกฺริยาทิกสฺส สมฺปทานวิสยสฺส อภาวโต วิภตฺติวิปริณาเมเยว ยุชฺชติ, ตสฺมา ธนญฺจยราเชน มยํ อสกฺกตา จ ภวามาติ อโตฺถ คเหตโพฺพฯ อญฺญมฺปิ วิภตฺติวิปริณามฎฺฐานํ มคฺคิตพฺพํฯ</p>


<p>‘‘วิราคาย  อุปสมาย นิโรธายา’’ติอาทีนิ ปน อเนกสหสฺสานิ เทสสหิตานิ สทฺทรูปานิ ตทเตฺถ ปวตฺตนฺติฯ อฎฺฐกถาจริยาปิ หิ สทฺทตฺถํ วเณฺณนฺตา ‘‘ธมฺมานํ วินยายฯ อนวชฺชธมฺมตฺถเญฺหส วินโย, น ภวโภคาทิอตฺถ’’นฺติ ตทตฺถวเสเนว เทสสหิตํ สทฺทรูปํ ปยุญฺชิํสุ, เอวํ จตุเตฺถกวจนสฺส เทสสหิตานิ รูปานิ คตฺยตฺถกมฺมนิ นยนตฺถกมฺมนิ วิภตฺติวิปริณาเม ตทเตฺถ จาติ อิเมสุ จตูสุเยว ฐาเนสุ ทิสฺสนฺติ, น ปน ทานโรจนาทิเภเท ยตฺถ กตฺถจิ สมฺปทานวิสเยฯ ตถา หิ  ‘‘อตฺถายาติ สมฺปทานวจน’’นฺติ เทสสหิตํ สทฺทรูปํ วุตฺตํ, สทฺทาทิวเสน ปน ตาทิสานิ รูปานิ น วุตฺตานิ ตาทิสานํ สทฺทรูปานํ ยตฺถ กตฺถจิ อปฺปวตฺตนโตฯ  หิ ‘‘อาย จตุเตฺถกวจนสฺส ตู’’ติ ลกฺขณสฺส วุตฺติยํ ‘‘อตฺถาย หิตาย สุขาย เทวมนุสฺสาน’’นฺติ วุตฺตํฯ ‘‘ปุริสายา’’ติ วา ‘‘สมณายา’’ติ วา ‘‘พฺราหฺมณายา’’ติ วา น วุตฺตนฺติฯ</p>


<p>เอตฺถ สิยา – นนุ โภ ตเสฺสว วุตฺติยํ ‘‘จตุตฺถีติ กิมตฺถํ ปุริสสฺส มุขํฯ เอกวจนสฺสาติ กิมตฺถํ ปุริสานํ ททาติฯ วาติ กิมตฺถํ ทาตา โหติ สมณสฺส วา พฺราหฺมณสฺส วา’’ติ วุตฺตตฺตา ‘‘ปุริสาย สมณาย พฺราหฺมณายา’’ติอาทีนิ ปทรูปานิ นยโต ทสฺสิตานิ, เกวลํ ปน สทฺทโยคโต พหุวจนภาวโต วิกปฺปนโต จ ‘‘ปุริสายา’’ติอาทีนิ น สิชฺฌนฺติ, สทฺทโยคาทิวิรหิเต ปน ฐาเน อวสฺสํ สิชฺฌนฺตีติ? เอตฺถ วุจฺจเต – ‘‘จตุตฺถีติ กิมตฺถํ ปุริสสฺส มุข’’นฺติ วทโนฺต ‘‘สเจ เทโส ภเวยฺย , จตุตฺถิยา เอว ภวติ, น ฉฎฺฐิยา’’ติ ทเสฺสโนฺต ‘‘มุข’’นฺติ ปทํ ทเสฺสสิ, น จ เตน สทฺทฎฺฐาเน เทตีติอาทิเก สมฺปทานวิสยภูเต กฺริยาปเท ฐิเต เทโส โหตี’’ติ ทเสฺสติฯ กวจนสฺสาติ กิมตฺถํ ปุริสานํ ททาตี’’ติ วทโนฺตปิ ‘‘เอกวจนเสฺสว เทโส โหติ, น พหุวจนสฺสา’’ติ ทเสฺสติฯ ‘‘ททาตี’’ติ อิทํ ปทํ ‘‘ปุริสาน’’นฺติ ปทสฺส สมฺปทานวจนตฺตํ ญาเปตุํ อโวจ, น จ ‘‘เทตีติอาทิเก สมฺปทานวิสยภูเต กฺริยาปเท สติ จตุเตฺถกวจนสฺส เทโส โหตี’’ติ อิมมตฺถํ วิญฺญาเปติฯ ‘‘วาติ กิมตฺถํ ทาตา โหติ สมณสฺส วา พฺราหฺมณสฺส วา’’ติ จ วทโนฺตปิ ‘‘สมฺปทาเนเยว วิกเปฺปน เทโส โหตี’’ติ วิญฺญาเปติ, น ทานาทิกฺริยํ ปฎิจฺจ เทสวิธานํ ญาเปติฯ</p>


<p>ยทิ ปน ทานาทิกฺริยํ ปฎิจฺจ เทสวิธานํ สิยา, วุตฺติการเกน ลกฺขณสฺส วุตฺติยํ มูโลทาหรเณเยว ‘‘อตฺถาย หิตายา’’ติ ตทตฺถปโยคานิ วิย ‘‘ปุริสาย ทียเต’’ติอาทิ วตฺตพฺพํ สิยา, น จ วุตฺตํฯ กสฺมาติ เจ? พุทฺธวจเน โปราณฎฺฐกถาสุ จ ตาทิสสฺส ปโยคสฺส อภาวาฯ  หิ ปภินฺนปฎิสมฺภิโท โส อายสฺมา  ‘‘ปุริสสฺส ทียเต’’ติ เทสรหิตานิเยว รูปานิ ทเสฺสติ, ‘‘อตฺถายาติ สมฺปทานวจน’’นฺติ ภณโนฺตปิ จ เถโร ทานาทิกฺริยาเปกฺขํ อกตฺวา จตุเตฺถกวจนสฺส เทสสหิตํ รูปเมว นิทฺทิสิฯ เตน โส ปโยโค ตทตฺถปฺปโยโคติ วิญฺญายติฯ อิติ อิเมหิ การเณหิ ชานิตพฺพํ ‘‘ทานาทิกฺริยํ ปฎิจฺจ เทสวิธานํ น กต’’นฺติฯ ยเชฺชวํ ‘‘อตฺถาย หิตายา’’ติอาทีนิเยว ตทตฺถปฺปโยคานิ ‘‘อาย จตุเตฺถกวจนสฺส ตู’’ติ ลกฺขณสฺส วิสยา ภเวยฺยุํ, นาญฺญานีติ? ตนฺน, อญฺญานิปิ วิสยาเยว ตสฺสฯ กตมานิ? ‘‘มูลาย ปฎิกเสฺสยฺย, อโปฺป  สคฺคาย คจฺฉติ, ทกาย เนติ, วิรมถายสฺมโนฺต มมวจนาย, คณาย ภตฺตา’’ติอาทีนิฯ ‘‘สคฺคสฺส คมเนน วา’’ติอาทีนิ ปน ธิการตฺตา อวิสยาวาติฯ</p>


<p>นนุ จ โภ เอวํ สเนฺต วุตฺติการเกน มูโลทาหรเณสุ ‘‘อตฺถาย หิตาย สุขาย เทวมนุสฺสาน’’นฺติ วตฺวา ‘‘มูลาย ปฎิกเสฺสยฺยา’’ติอาทีนิปิ วตฺตพฺพานิ, กิมุทาหรเณ ปน ‘‘วาติ กิมตฺถํ สคฺคสฺส คมเนน วา’’ติ วตฺตพฺพนฺติ? สจฺจํ, อวจเน การณมตฺถิ, ตํ สุณาถ – ‘‘มูลาย ปฎิกเสฺสยฺย, อโปฺป สคฺคาย คจฺฉตี’’ติ เอตฺถ หิ ‘‘มูลาย, สคฺคายา’’ติ ปทานิ สุทฺธสมฺปทานวจนานิ น โหนฺติ คตฺยตฺถกมฺมนิ วตฺตนโต, ตสฺมา มูโลทาหรเณสุ น วุตฺตานิฯ ตถา ‘‘ทกาย เนตี’’ติ เอตฺถ ‘‘ทกายา’’ติ ปทํ นยนตฺถกมฺมนิ วตฺตนโต สุทฺธสมฺปทานวจนํ น โหตีติ น วุตฺตํฯ ‘‘วิรมถายสฺมโนฺต มม วจนายา’’ติ เอตฺถ ปน ‘‘วจนายา’’ติ ปทํ นิสฺสกฺกวจนเตฺถ วตฺตนโต, ‘‘คณาย ภตฺตา’’ติ เอตฺถ ‘‘คณายา’’ติ ปทํ สามิวจนเตฺถ วตฺตนโต, ‘‘อสกฺกตา จสฺม ธนญฺจยายา’’ติ เอตฺถ ‘‘ธนญฺจยายา’’ติ ปทํ กตฺตุวเสน สามิอเตฺถ วตฺตนโต สุทฺธสมฺปทานวจนํ น โหตีติ น วุตฺตํฯ กิมุทาหรเณปิ ‘‘สคฺคสฺสา’’ติ ปทํ สทฺทสนฺนิธานโต คตฺยตฺถกมฺมนิ วตฺตนโต สุทฺธสมฺปทานวจนํ น โหตีติ ‘‘วาติ กิมตฺถํ สคฺคสฺส คมเนน วา’’ติ น วุตฺตํฯ เอวเญฺหตฺถ วุตฺตนเยน พุทฺธวจนํ โปราณฎฺฐกถานยญฺจ ปตฺวา จตุเตฺถกวจนสฺส เทสสหิตานิ รูปานิ คตฺยตฺถกมฺมาทีสุ จตูสุเยว ฐาเนสุ ทิสฺสนฺติ, น ปน ทานโรจนาทิเภเท ยตฺถ กตฺถจิ สมฺปทานวิสเยติ ทฎฺฐพฺพํฯ</p>


<p>นนุ จ โภ ‘‘จนฺทนสารํ เชฎฺฐิกาย อทาสิ สุวณฺณมาลํ กนิฎฺฐายา’’ติ ทานปฺปโยเค จตุเตฺถกวจนสฺส เทสสหิตรูปทสฺสนโต ‘‘ราชกญฺญาย ทียเต, ราชกญฺญาย  รุจฺจติ อลงฺกาโร, ราชกญฺญาย ฉตฺตํ ธาเรติ, ราชกญฺญาย นโม กโรหิ, ราชกญฺญาย โสตฺถิ ภวตุ, ราชกญฺญาย สิลาฆเต’’ติอาทีหิปิ ปโยเคหิ ภวิตพฺพํ, อถ กสฺมา ‘‘พุทฺธวจนํ โปราณฎฺฐกถานยญฺจ ปตฺวา จตุเตฺถกวจนสฺส เทสสหิตานิ รูปานิ คตฺยตฺถกมฺมาทีสุ จตูสุเยว ฐาเนสุ ทิสฺสนฺติ, น ปน ทานโรจนาทิเภเท ยตฺถ กตฺถจิ สมฺปทานวิสเย’’ติ วทถาติ? อุปฺปถมวติโณฺณ ภวํ, น หิ ภวํ อมฺหากํ วจนตฺถํ ชานาติฯ อยเญฺหตฺถ อมฺหากํ วจนโตฺถ – สพฺพานิปิ อิตฺถิลิงฺคานิ เอกวจนวเสน ตติยาจตุตฺถีปญฺจมีฉฎฺฐีสตฺตมีฐาเนสุ สมสมานิ โหนฺติ, อปฺปานิ อสมานิ, ตสฺมา ตานิ ฐเปตฺวา ปุลฺลิงฺคนปุํสกลิเงฺคสุ ทิ ทิสทฺทานํ การนฺตปกติภาเว ฐิตานํ จตุเตฺถกวจนสฺส เทสสหิตานิ รูปานิ พุทฺธวจนาทีสุ ทานโรจนาทิเภเท ยตฺถ กตฺถจิ สมฺปทานวิสเย น ทิสฺสนฺติฯ เตเนว หิ ‘‘มูลาย, สคฺคาย, ทกาย, วจนาย, คณายา’’ติอาทีนิ คตฺยตฺถกมฺมาทีสุ ตีสุ ‘‘อภิญฺญาย, สโมฺพธาย, นิพฺพานายา’’ติ เอวมาทีนิ ปน อเนกสตานิ ติลิงฺคปทานิ ตทเตฺถเยวาติ อิเมสุ จตูสุ ฐาเนสุ ทิสฺสนฺติฯ ‘‘เทติ, โรจติ, ธาเรตี’’ติอาทีสุ ปน สุทฺธสมฺปทานวิสเยสุ น ทิสฺสนฺติฯ ภวนฺติ จตฺร –</p>


<p>
จตุเตฺถกวจนสฺส,  
อายา  
เทเสน สํยุตํ;  
  
รูปํ อนิตฺถิลิงฺคานํ, ฐาเนสุ จตุสุฎฺฐิตํฯ  
</p>
  
<p>
คตฺยตฺถกมฺมนิ เจว, นยนตฺถสฺส กมฺมนิ;  
  
วิภตฺติยา วิปลฺลาเส, ตทเตฺถ จาติ นิทฺทิเสฯ  
</p>
  
<p>
‘‘มูลาย ปฎิกเสฺสยฺย, อโปฺป สคฺคาย คจฺฉติ’’;  
  
เอวํ คตฺยตฺถกมฺมสฺมิํ, ทิฎฺฐมเมฺหหิ สาสเนฯ  
</p>
  
<p>
‘‘ทกาย  
เนติ’’ อิเจฺจวํ, นยนตฺถสฺส กมฺมนิ;  
  
‘‘วจนายา’’ติ นิสฺสเกฺก, วิรมณปฺปโยคโตฯ  
</p>
  
<p>
‘‘คณาย’’อิติ สามิสฺมิํ, ‘‘ภตฺตา’’ติ สทฺทโยคโต;  
  
‘‘ธนญฺจยายา’’ติ ปทํ, กตฺตุเตฺถ สามิสูจกํฯ  
</p>
  
<p>
‘‘อสกฺกตา’’ติ สทฺทสฺส, โยคโตติ วินิทฺทิเส;  
  
อโญฺญ จาปิ วิปลฺลาโส, มคฺคิตโพฺพ วิภาวินาฯ  
</p>
  
<p>
‘‘อภิญฺญาย สโมฺพธาย, นิพฺพานายา’’ติมานิ ตุ;  
  
ลิงฺคตฺตยวเสเนว, ตทตฺถสฺมิํ วินิทฺทิเสฯ  
</p>
  
<p>
เอวํ ปาฐานุโลเมน, กถิโต  
อาย  
สมฺภโว;  
  
อิทนฺตุ สุขุมํ ฐานํ, จิเนฺตตพฺพํ ปุนปฺปุนํฯ  
</p>
  
<p>
โอ  
การนฺตวเสเนว, นานานยสุมณฺฑิตา;  
  
ปทมาลา มเหสิสฺส, สาสนตฺถํ ปกาสิตาฯ  
</p>
  
<p>
อิ  
มมติมธุรเญฺจ จิตฺติกตฺวา สุเณยฺยุํ,  
  
วิวิธนยวิจิตฺตํ สาธโว สทฺทนีติํ;  
  
ชินวรวจเนเต สทฺทโต ชาตกงฺขํ,  
  
กุมุทมิว’สินา เว สุฎฺฐุ ฉิเนฺทยฺยุเมตฺถฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
สวินิจฺฉโย  
โอ  
การนฺตปุลฺลิงฺคานํ ปกติรูปสฺส  
</p>
  
นามิกปทมาลาวิภาโค นาม  
</p>
  
ปญฺจโม ปริเจฺฉโทฯ  
</p>
  
อ  
การ  
โนฺต  
การนฺตตาปกติก  
โอ  
การนฺตปุลฺลิงฺคํ นิฎฺฐิตํฯ  
</p>
  
  
  
  
  