<h1>๑๐. ทสโม ปริเจฺฉโท</h1>
<h3>รูปวิภาควณฺณนา</h3>
<p> ติ   อุเทฺทสคาถายํฯ ติ จิตฺตเจตสิกวิภาวนานนฺตรํฯ นฺติ นิเทฺทสปฎินิเทฺทสวเสน สรูปโต ปกาสนํฯ</p>


<p> ติ สีตุณฺหาทีหิ วิการมาปชฺชติ, อาปาทียตีติ วา อโตฺถฯ วิการาปตฺติ จ สีตาทิวิโรธิปจฺจยสนฺนิธาเน วิสทิสุปฺปตฺติเยวฯ น หิ ยถาสกํ ปจฺจเยหิ อุปฺปชฺชิตฺวา ฐิตธมฺมานํ อเญฺญน เกนจิ วิการาปาทนํ สกฺกา กาตุํ, ตสฺมา ปุริมุปฺปนฺนรูปสนฺตติ วิย อหุตฺวา ปจฺฉา อุปฺปชฺชมานานํ วิสภาคปจฺจยสมวาเยน วิสทิสุปฺปตฺติเยว อิธ ‘‘รุปฺปน’’นฺติ ทฎฺฐพฺพํฯ เอวญฺจ กตฺวา สงฺฆิยานํ วิปริณามวาโท ปจฺจกฺขโต โหติฯ นนุ จ อรูปธมฺมานมฺปิ วิโรธิปจฺจยสมวาเย วิสทิสุปฺปตฺติ ลพฺภตีติ? สจฺจํ ลพฺภติ, น ปน วิภูตตราฯ วิภูตตรา เหตฺถ วิสทิสุปฺปตฺติ อธิเปฺปตา อุกฺกฎฺฐคติวเสน ยถา ‘‘อภิรูปสฺส กญฺญา ทาตพฺพา’’ติ (สํ. นิ. ๓.๗๘)ฯ</p>


<p>กุโต เอตํ วิญฺญายตีติ เจ? สีตาทิคฺคหณโตฯ ตถา หิ วุตฺตํ –</p>

</p>


<p>เอตฺถ หิ สีตาทิคฺคหณํ สีตาทินา ผุฎฺฐสฺส รุปฺปนํ วิภูตตรํ, ตสฺมา ตเทเวตฺถ คหิตนฺติ ญาปนตฺถํฯ อิตรถา รุปฺปตีติ สามญฺญวจเนเนว สิเทฺธ สีตาทิคฺคหณํ นิรตฺถกํ สิยาติฯ</p>


<p>ยทิ   เอวํ, กถํ พฺรหฺมโลเก รูปสมญฺญา? น หิ ตตฺถ อุปฆาตโก สีตาทิผสฺสวิเสโส ลพฺภตีติ? สจฺจํ, ตตฺถาปิ ตํสภาวานติวตฺตนโตฯ อรุปฺปนสฺสาปิ หิ รุปฺปนสภาวานติวตฺตนโต รูปสมญฺญา โหติฯ ยถา อทุทฺธมฺปิ ขีรํ ตํสภาวานติวตฺตนโต ‘‘ทุทฺธ’’นฺติ วุจฺจตีติฯ อถ วา กิญฺจาปิ ตตฺถ อุปฆาตโก สีตาทิผสฺสวิเสโส นตฺถิ, อนุคฺคาหโก ปน อตฺถิฯ ตถา หิ พฺรหฺมานํ อุตุชรูปํ อตฺถิ, ตสฺมา อเตฺถว ตตฺถ รุปฺปนนฺติ น โกจิ ตตฺถ รูปสมญฺญาย วิพโนฺธติฯ</p>


<p>ติ สยํ วิชฺชมานเมว อตฺตโน สนฺตานํ วิการมาปาทยตีติ อโตฺถฯ อิติ ปุริมวิคฺคเหน วิการุปฺปตฺติ ‘‘รุปฺปน’’นฺติ ทีปิตํฯ อิมินา ปน วิโรธิปจฺจยสนฺนิปาเต วิชฺชมานเสฺสว โย อตฺตโน สนฺตาเน วิสทิสุปฺปตฺติเหตุภาโว, ตํ รุปฺปนนฺติ ทีปิตํ โหติฯ อิมสฺมิํ ปเกฺข อรูปสฺส รูปสมญฺญาปสโงฺค เอว นตฺถิฯ นิรุทฺธเมว หิ ตํ อนนฺตราทิปจฺจเยหิ อรูปํ อุปฺปาเทติ, น วิชฺชมานนฺติฯ ฆฎฺฎเน วิการาปตฺติยํ รูป-สทฺทสฺส รุฬฺหี, ตสฺมา อรูปธมฺมานํ ฆฎฺฎนาภาวโต น เตสุ รูปสมญฺญาติ เกจิฯ ปฎิฆาโต รุปฺปนนฺติ อปเร, เตสํ มเตน กิญฺจาปิ สปฺปฎิฆรูปานเมว รูปสมญฺญาปสโงฺค, อถ โข อวยวโวหาเรน สมุทาโยปิ โวหรียตีติ สพฺพเมว รูปํ รูปสมญฺญํ ลภติฯ เกจิ ปเนตฺถ ‘‘รูปยตีติ วณฺณายตนวเสน วุตฺต’’นฺติ วทนฺติฯ ตญฺหิ วณฺณวิการํ อาปชฺชมานํ รูปยติ, หทยงฺคตภาวํ ปกาเสตีติฯ ตยิทํ อุปริ วณฺณายตนนิเทฺทเส วิสุํเยว วุจฺจตีติ น ตสฺส อิธ สํวณฺณเน ปโยชนํ อตฺถิฯ ติ ทฺวตฺติํสมหาปุริสลกฺขณอสีติอนุพฺยญฺชนพฺยามปฺปภาเกตุมาลาทีหิ อลงฺกตตฺตา โสภนรูปกาโย, สภาวโตฺถ วา รูป-สโทฺท ‘‘ยํ โลเก  ปิยรูปํ สาตรูป’’นฺติอาทีสุ (ปฎิ. ม. ๑.๑๑๔) วิย, ตสฺมา ติ โสภนสภาโว, เตน ทสพลจตุเวสารชฺชาทิอสาธารณคุณวิเสสสมาโยคทีปนโต สตฺถุ ธมฺมกายสมฺปตฺติยาปิ โสภนตา ทสฺสิตา โหติฯ</p>


<p> ติ เอตฺถ ตทธีนวุตฺติตาย ภวติ เอตฺถ อุปาทารูปนฺติ ภูตํฯ อถ วา มหาภูตาเยว อิธ ปุริมปทโลปวเสน ภูต-สเทฺทน วุตฺตาฯ เตนาห ‘‘จตุพฺพิธา มหาภูตา’’ติฯ ภูตานิ อุปาทิยเตว, น ปน สยํ เตหิ อเญฺญหิ วา อุปาทิยตีติ ฯ เอวญฺจ กตฺวา จตุนฺนํ มหาภูตานํ อญฺญมญฺญํ นิสฺสาย ปวตฺตมานานมฺปิ อุปาทายรูปตาปสโงฺค นตฺถิฯ น หิ เต เกวลํ อญฺญมญฺญํ อุปาทิยเนฺตว, อถ โข สยํ อุปาทายรูเปหิ  อุปาทิยนฺติ, ตสฺมา อุปาทาย-สทฺทคฺคหณสามตฺถิยโต น มหาภูตานํ อุปาทายรูปตาปสโงฺคติฯ อถ วา ‘‘จตุนฺนํ มหาภูตานํ อุปาทายรูป’’นฺติ (ธ. ส. ๕๘๔) วจนโต จตุมหาภูตสนฺนิสฺสิตตาว อุปาทายรูปลกฺขณํ, น ภูตตฺตยาทิสนฺนิสฺสิตตาปีติ น เตสํ อุปาทายรูปตาติฯ ภูตญฺจ อุปาทายญฺจ  เตสํ วเสน เภทโตติ ฯ ภูตสทฺทสฺส อุภยลิงฺคตฺตา อาห ติฯ ติ อุปาทายรูปานิ ‘‘ปฎิสงฺขา โยนิโส’’ติอาทีสุ วิย เอตฺถ ย-การโลโป ทฎฺฐโพฺพฯ</p>


<p> กตเม ปน จตฺตาโร มหาภูตา, กถญฺจ เต มหาภูตสญฺญิตา, กานิ จ อุปาทายรูปานิ, กถญฺจ ตานิ ‘‘อุปาทายรูปานี’’ติ วุจฺจนฺตีติ อิทํ โจทนํ หทเย กตฺวา กเมน โสเธโนฺต อาห ติอาทิฯ ติ  จตฺตาโร อิเมฯ มหา จ โส ภูโต จาติ มหาภูโต, เตน  สเทวเก โลเก มหนฺตภาเวน ปาตุภูเตน สมฺมาสมฺพุเทฺธนาติ อโตฺถฯ อถ วา –</p>


<p>
‘‘กาโล ฆสติ ภูตานิ,  
  
สพฺพาเนว สหตฺตนา;  
  
โย จ กาลฆโส ภูโต,  
  
ส ภูตปจนิํ ปจี’’ติฯ (ชา. ๑.๒.๑๙๐) –  
</p>
  
<p>อาทีสุ วิย ภูต-สทฺทสฺส สเตฺตสุ, ขีณาสเวสุ จ ปวตฺตนโต ติ มหตา สเตฺตน, มหาขีณาสเวนาติ วา อโตฺถฯ ขีณาสโวปิ หิ ปริกฺขีณปฎิสนฺธิกตฺตา ภูโตเยว น ภวติ, น จ ภวิสฺสตีติ ภูโตติ วุจฺจติฯ</p>


<p> ติ อุปาทินฺนกสนฺตาเนปิ อนุปาทินฺนกสนฺตาเนปิ สสมฺภารธาตุวเสน มหนฺตา หุตฺวา ภูตา ชาตา นิพฺพตฺตาติ อโตฺถฯ เตสํ อนุปาทินฺนกสนฺตาเน –</p>


<p>
‘‘ทุเว สตสหสฺสานิ, จตฺตาริ นหุตานิ จ;  
  
เอตฺตกํ พหลเตฺตน, สงฺขาตายํ วสุนฺธรา’’ติฯ (ธ. ส. อฎฺฐ. ๕๘๔) –  
</p>
  
<p>อาทินา  นเยน มหนฺตปาตุภูตตา วุตฺตาฯ อุปาทินฺนกสนฺตาเนปิ อเนกโยชนสติกมจฺฉกจฺฉปติคาวุตปฺปมาณเทวทานวาทิสรีรวเสน ทฎฺฐพฺพาฯ วุตฺตมฺปิ เหตํ ‘‘สนฺติ, ภิกฺขเว, มหาสมุเทฺท โยชนสติกาปิ อตฺตภาวา’’ติอาทิ (อ. นิ. ๘.๒๐; จูฬว. ๓๘๕; อุทา. ๔๕)ฯ</p>


<p>ติ  อเนกพฺภุตวิเสสทสฺสเนน, อเนกภูตทสฺสเนน จ มหนฺตา ภูตา, มหนฺตานิ อพฺภุตานิ วา เอเตสูติ มหาภูตา, มายาการา, ยกฺขาทโย วา ชาติวเสเนว มหนฺตา ภูตาติ มหาภูตา, เตหิ เอเต สมาติ มหาภูตสมาฯ เอเต หิ ยถา มายาการา อมณิํ เอว อุทกํ มณิํ กตฺวา ทเสฺสนฺติ, อสุวณฺณํเยว เลฑฺฑุอาทิกํ สุวณฺณํ กตฺวา ทเสฺสนฺติ, ยถา จ สยํ เนว ยกฺขา น ปกฺขิโน สมานา ยกฺขาทิภาวมฺปิ ทเสฺสนฺติ, เอวเมวํ สยํ อนีลาเนว หุตฺวา นีลํ อุปาทายรูปํ ทเสฺสนฺติ, สยํ อปีตาเยว…เป.… สยํ อโนทาตาเยว หุตฺวา โอทาตํ อุปาทายรูปํ ทเสฺสนฺตีติ มายาการมหาภูตสามญฺญโต มหาภูตาฯ</p>


<p>ยถา จ ยกฺขา มหาภูตา ยํ คณฺหนฺติ, เนวสฺส อโนฺตสรีเร ฐานํ อุปลพฺภติ, น สรีรโต พหิ, น จ ตสฺส องฺคมงฺคํ นิสฺสาย น ติฎฺฐนฺติฯ ยทิ หิ สรีรสฺส อโนฺต ฐิตา, สกลสรีเร พฺยาปนํ น สิยาฯ อถ พหิ ฐิตา, ยกฺขคฺคหิตเกน กตกุสลากุสลํ ยกฺขสฺส น สิยาฯ ยทิ จสฺส องฺคมงฺคํ นิสฺสาย น ฐิตา, ยกฺขคฺคหิตเก ปหเฎ ยกฺขสฺส ทุกฺขเวทนุปฺปตฺติ น สิยา, น จ สรีเร ราชิอุฎฺฐานํ ภเวยฺยฯ ยสฺมา ปเนตํ สพฺพํ อตฺถิ, ตสฺมา เต อนิทฺทิสิตพฺพฎฺฐานา, เอวเมเตปิ น อญฺญมญฺญสฺส อโนฺต น พหิ ฐิตา อุปลพฺภนฺติ, น จ อญฺญมญฺญํ นิสฺสาย น ติฎฺฐนฺติฯ ยทิ หิ เต อญฺญมญฺญสฺส อโนฺต ฐิตา, น สกสกกิจฺจกรา สิยุํ อญฺญมญฺญํ อนุปเวสนโตฯ อถ อญฺญมญฺญโต พหิ ฐิตา, วินิพฺภุตฺตา สิยุํ, ตถา จ สติ อวินิพฺภุตฺตวาโท ปริหาเยยฺย, ตสฺมา อนิทฺทิสิตพฺพฎฺฐานาติฯ ยกฺขมหาภูตสมานตาย มหาภูตสมาฯ อนิทฺทิสิตพฺพฎฺฐานาปิ เจเต ปติฎฺฐานาทินา ยถาสกกิจฺจวิเสเสน เสสานํ ติณฺณํ อุปการกา โหนฺตา สหชาตาทินา  ปจฺจเยน ปจฺจโย หุตฺวา อญฺญมญฺญํ นิสฺสาเยว ติฎฺฐนฺติฯ</p>


<p>ติ ยกฺขินีอาทโย วิย อภูเตน อตเจฺฉน มนาปวณฺณสณฺฐานาทินา สตฺตานํ วญฺจกตฺตา มหนฺตานิ อภูตานิ เอเตสูติ มหาภูตาติ สมฺมตา ฯ ยถา หิ ยกฺขินีอาทโย มนาเปหิ กาฬสามาทิวเณฺณหิ, ปุถุลปีวรกิสาทิสณฺฐาเนหิ, หตฺถภมุอาทิวิเกฺขเปหิ จ อตฺตโน ภยานกภาวํ ปฎิจฺฉาเทตฺวา สเตฺต วเญฺจนฺติ, อตฺตโน วสํ เนนฺติ, เอวเมเตปิ อิตฺถิปุริสาทีสุ มนาเปน ฉวิวเณฺณน, มนาเปน องฺคปจฺจงฺคสณฺฐาเนน, มนาเปน จ หตฺถปาทองฺคุลิภมุกวิเกฺขเปน อตฺตโน กกฺขฬตฺตาทิสรีรลกฺขณํ ปฎิจฺฉาเทตฺวา พาลชนํ วเญฺจนฺติ, อตฺตโน สภาวํ ทฎฺฐุํ น เทนฺตา ตํ อตฺตโน วสํ เนนฺติฯ</p>


<p> นฺติอาทีสุ รูปเมว รูปตาฯ หทยญฺจ ตํ วตฺถุ จ มโนธาตุมโนวิญฺญาณธาตูนนฺติ หทยวตฺถุ, หทยสฺส วา วิญฺญาณสฺส วตฺถูติ หทยวตฺถุ, ปุริมปทโลเปน ปน นฺติ วุตฺตํฯ กพฬีกาโร อาหาโรเยว ฯ กิญฺจาปิ  รูปนิเทฺทเส กพฬีกาโร อาหาโร โอสาเน อุทฺทิโฎฺฐ, อิธ ปน นิปฺผนฺนรูปานํ เอกฎฺฐาเน ทสฺสนตฺถํ หทยวตฺถุอนนฺตรํ อุทฺทิโฎฺฐติฯ ลหุตา อาทิ ยาสํ มุทุตากมฺมญฺญตานนฺติ ลหุตาทโย, ตาสํ ตยํ  ตตฺถ ลหุภาโว ลหุตา, ตถา มุทุตาปิฯ กมฺมนิ สาธุ กมฺมญฺญํ, ตสฺส ภาโว กมฺมญฺญตาฯ ลหุตาทีนํ สยํ อนิปฺผนฺนตฺตา นิปฺผนฺนรูปวิการภาวํ ทเสฺสตุํ ติ วิเสสนํ กตํฯ ติ คณนปริเจฺฉโท, พลวรูปาทีนํ นิเสธนโตฺถฯ ตตฺถ ยํ วตฺตพฺพํ, ตํ ปรโต อาวิ ภวิสฺสติ ฯ ติ นิสฺสาย เอว, น ปน นิสฺสยวเสนปิฯ จตูหิ อุปาทาเนหิ นิมุตฺตตาย นิกฺขนฺตํ อุปาทานโต มานสํ เอตสฺสาติ ฯ</p>


<p> ติ ปุถุตฺตา, เตน ปุถุภาวโต ปุถวี, ปุถวี เอว ปถวีติ นิรุตฺตินเยน สทฺทสิทฺธิ ทีปิตา โหติฯ อยํ ปน สมฺภารปถวิยา วเสน ยุชฺชติฯ สา หิ ปุถุภูตา ปตฺถฎาติฯ ลกฺขณปถวิยา วเสน ปน ปถนเฎฺฐน ปถวี, สหชรูปานํ ปติฎฺฐาภาเวน ปกฺขายติ อุปฎฺฐาตีติ อโตฺถฯ ปุริโมปิ วา อโตฺถ ลกฺขณปถวิยา วเสน ลพฺภติฯ ติ สมุทีรณโต, เทสนฺตรุปฺปตฺติเหตุภาเวน ภูตสงฺฆาฎสฺส ปาปนโตติ อโตฺถฯ  ปริปาเจติ, นิเสติ วา, ติกฺขภาเวน เสสภูตตฺตยํ อุสฺมาเปตีติ อโตฺถฯ คาถาพนฺธวเสน เจตฺถ อิติ-สทฺทโลปโต ‘‘เตเชติ’’เจฺจว วุตฺตํฯ เอวํ ‘‘อาเปตี’’ติ เอตฺถาปิฯ ตสฺมา เตเชตีติ  อาเปตีติ ติ วุตฺตํ โหติฯ ติ อนุปาเลตพฺพรูปปริโยสานํ อาเปติ ปตฺถรติฯ ตถา เหตํ ‘‘อาพนฺธนกิจฺจ’’นฺติ วุจฺจติฯ อาปียตีติ ฯ โสสียติ ปิวียตีติ  อโตฺถติ เกจิฯ อยํ ปนโตฺถ สสมฺภาราเป ยุชฺชตีติ วทนฺติ, ลกฺขณาเปปิ ยุชฺชเตวฯ โสปิ หิ ผรุสปาจนวิโสสนากาเรน เสสภูตตฺตเยน ปียมาโน วิย ปวตฺตตีติฯ อาปายตีติ วา  พฺรูเหติ วเฑฺฒตีติ อโตฺถฯ ตถา เหส ปริพฺรูหนรโสฯ นฺติ ยถาวุตฺตานํ ภูโตปาทายเภทานํ รูปานํฯ ติ กเถสฺสามิฯ กิํ การณาติ อาห ติอาทิฯ -สโทฺท เหตุอโตฺถฯ ยสฺมา ลกฺขณาทีสุ ญาเตสุ ธมฺมา อาวิ ภวิสฺสนฺติ, ตสฺมา เตสํ ปรโต อาวิภาวเหตูติ อโตฺถฯ</p>


<p> กานิ  ปน ตานิ ลกฺขณรสปจฺจุปฎฺฐานปทฎฺฐานานิ นาม, เยสุ ญาเตสุ ธมฺมา อาวิ ภวิสฺสนฺตีติ อิมํ โจทนํ โสเธตุํ ลกฺขณรสปจฺจุปฎฺฐานปทฎฺฐานานิ สรูปโต กเถโนฺต อาห ติอาทิฯ  สาธารโณ อนิจฺจาทิโกฯ  กกฺขฬาทิผุสนาทิโก อสาธารณภาโวฯ นฺติ สนฺธารณาทิกิจฺจํฯ ติ สมฺปนฺนภาโวฯ ‘‘สุรโส คนฺธโพฺพ’’ติอาทีสุ หิ คนฺธพฺพสมฺปตฺติยา รส-สเทฺทน วุจฺจมานตฺตา ติฯ นฺติ สหชาตนานกฺขณิกวเสน ฐิตํ ผลํฯ ติ คเหตพฺพภาเวน ญาณสฺส อุปฎฺฐานากาโรฯ นฺติ ปธานการณํฯ</p>


<p>ลกฺขียติ เอเตนาติ ลกฺขณํ, กกฺขฬตฺตํ ลกฺขณเมติสฺสาติ ฯ นนุ จ กกฺขฬตฺตเมว ปถวีธาตูติ? สจฺจเมตํฯ ตถา หิ วิญฺญาตาวิญฺญาตสทฺทตฺถตาวเสน อสมฺภิเนฺนปิ ธเมฺม กปฺปนาสิเทฺธน เภเทน เอวํ นิเทฺทโส กโตฯ เอวญฺหิ อตฺถวิเสสาวโพโธ โหตีติฯ อถ วา ลกฺขียตีติ ลกฺขณํ, กกฺขฬา หุตฺวา ลกฺขิยมานา ธาตุ ติ เอวเมตฺถ อโตฺถ ทฎฺฐโพฺพฯ เสสาสุปิ เอเสว นโยฯ ติ สหชาตธมฺมานํ ปติฎฺฐานภาวกิจฺจาฯ อสหชาตานมฺปิ สนฺตติวเสน ปติฎฺฐานภาโว โหเตวฯ ตโต เอว เนสํ สมฺปฎิจฺฉนากาเรน ญาณสฺส ปจฺจุปฎฺฐาตีติ ฯ อิมินา กิจฺจวเสเนเวตฺถ ‘‘ปจฺจุปฎฺฐาน’’นฺติ ทเสฺสติฯ  ปเนตฺถ จตุนฺนมฺปิ เอกโต กตฺวา วกฺขติฯ</p>


<p>ติ ทฺรวตาภาวโต วิสฺสนฺทนลกฺขณาฯ ติ สหชาตธมฺมานํ มิลาตภาวูปคมนํ อทตฺวา วฑฺฒนกิจฺจาฯ ตถา หิ สา เตสํ ปีณิตภาวํ ทเสฺสตีติ วุจฺจติฯ ติ พาหิรกอุทกํ  วิย นหานิยจุณฺณสฺส สหชาตธมฺมานํ วิปฺปกิริตุํ  อทตฺวา สมฺปิณฺฑนวเสน สงฺคณฺหนปจฺจุปฎฺฐานาฯ ติ ปริณตภาวกรณรสาฯ ติ พาหิรคฺคิ วิย ชตุโลหาทีนํ สหชาตธมฺมานํ มุทุภาวานุปฺปทานปจฺจุปฎฺฐานาฯ ติ ปูรณลกฺขณาฯ ติ กมฺปนรสาฯ  ภูตตฺตยสฺส เทสนฺตรุปฺปตฺติเหตุภาโว, นีหรณํ วา พีชโต องฺกุราทิกสฺส วิยฯ ติ ปถวีธาตุ อาปาทิภูตตฺตยปทฎฺฐานา, อาโปธาตุ ปถวีเตชาทิภูตตฺตยปทฎฺฐานาติ เอวํ เอเกกา ธาตุ อวสิฎฺฐภูตตฺตยปทฎฺฐานาฯ</p>


<p>อาโรหปริณาหวเสน หิ มชฺฌิเม อิมสฺมิํ สรีเร ปริคฺคยฺหมานา ปรมาณุเภทสญฺจุณฺณา สุขุมรชภูตา ปถวีธาตุ โทณมตฺตา สิยาฯ สา จ ตโต อุปฑฺฒปฺปมาณาย อาโปธาตุยา ยถา น วิกิรติ, เอวํ อาพนฺธนวเสน สงฺคหิตาฯ ยถา ปน ปคฺฆรณสภาวาย อาโปธาตุยา วเสน กิลินฺนภาวํ ปิจฺฉลภาวํ นาปชฺชติ, เอวํ เตโชธาตุยา อนุปาลิตาฯ ยถา ปน ตสฺสา วเสน น วิกิรียติ, เอวํ วาโยธาตุยา วิตฺถมฺภิตา สงฺฆาตภาวํ ปาปิตาฯ เอวํ สุขุมรชภูตาปิ อาพนฺธนปริปาจนสมุทีรณกิจฺจาหิ อาโปเตโชวาโยธาตูหิ ลทฺธปจฺจยา สิเนเหน เตมิตา, เตชสา ปริปกฺกา, วายุนา วิตฺถมฺภิตา ปิฎฺฐจุณฺณานิ วิย น อิโต จิโต จ วิกิรียติ วิทฺธํสียติ, อวิกิริยมานา อวิทฺธํสิยมานา นานปฺปการกํ อิตฺถิปุริสลิงฺคาทิภาววิภาคํ อุปคจฺฉติ, อณุถูลทีฆรสฺสถิรกถินาทิภาวญฺจ ปกาเสติฯ</p>


<p>ยูสคตา อาพนฺธนาการภูตา ปเนตฺถ อาโปธาตุ ปถวีปติฎฺฐิตา เตชานุปาลิตา วาโยวิตฺถมฺภิตา น คฬติ , น ปคฺฆรติ, น ปริสฺสวติฯ เอวํ ตีหิ ธาตูหิ อนุปาลิตา อปคฺฆรมานา อปริสฺสวมานา ปิณฺฑิตภาวํ ทเสฺสติฯ เอสา หิ อนุพฺรูหนรสาฯ</p>


<p>อสิตปีตาทิปริปาจิตา เจตฺถ อุสุมาการภูตา อุณฺหตฺตลกฺขณา เตโชธาตุ ปถวีปติฎฺฐิตา อาโปสงฺคหิตา วาโยวิตฺถมฺภิตา อิมํ กายํ ปริปาเจติ, วณฺณสมฺปตฺติญฺจสฺส อาวหติฯ สา หิ ยถานุภุตฺตสฺส อาหารสฺส สมฺมา ปริณามเนน รสาทิสมฺปตฺติยา เหตุภาวํ คจฺฉนฺตี อิมํ กายํ ปริปาเจติ, วณฺณสมฺปตฺติญฺจ อาวหติฯ กมฺมูปนิสฺสยาย หิ จิตฺตปสาทเหตุกาย จ สรีเร วณฺณสมฺปทาย เตโชธาตุ วิเสสปจฺจโย, ปเคว อุตุอาหารสมุฎฺฐานาย รูปสมฺปตฺติยาติฯ ตาย จ ปน ปริปาจิโต อยํ กาโย น ปูติภาวํ คจฺฉติฯ</p>


<p>องฺคมงฺคานุสฎา  เจตฺถ สมุทีรณวิตฺถมฺภนลกฺขณา วาโยธาตุ ปถวีธาตุยา อตฺตนิ ปติฎฺฐาปียติฯ ยถา สหชาตธเมฺมหิ วิสุํ น โหติ, เอวํ อาโปธาตุยา สงฺคยฺหติฯ ยถา สหชาตธมฺมา น ปริสฺสวนฺติ, เอวํ เตโชธาตุยา อนุปาลียติฯ สา เอวํ ตีหิ ธาตูหิ ยถารหํ อนุปาลิยมานา อิมํ กายํ วิตฺถเมฺภติฯ ตาย ปน วิตฺถมฺภิโต อยํ กาโย น ปริปตติ, อุชุกํ ติฎฺฐติ, อิเจฺจวํ เอเกกาย ธาตุยา ติสฺสนฺนํ ธาตูนํ วเสเนว ปวตฺตนโต วุตฺตํ ‘‘เอเกกา เจตฺถ เสสภูตตฺตยปทฎฺฐานาติ เวทิตพฺพา’’ติฯ</p>


<p>เอวํ ภูตรูปานํ สทฺธิํ วจนเตฺถหิ ลกฺขณาทโย ทเสฺสตฺวา อิทานิ อุปาทายรูปานิ ทเสฺสโนฺต อาห ติอาทิฯ อเนกตฺถตฺตา ธาตูนํ จกฺขติ-สทฺทสฺส วิภาวนตฺถตาปิ สมฺภวตีติ กตฺวา วุตฺตํ ติฯ ติ ปน วิญฺญาณาธิฎฺฐิตํ สมวิสมํ อาจิกฺขนฺตํ วิย, อภิพฺยตฺตํ วทนฺตํ วิย โหตีติ อโตฺถฯ อถ  วา ติ วิญฺญาณาธิฎฺฐิตํ รูปํ อสฺสาเทนฺตํ วิย โหตีติ อโตฺถฯ จกฺขตีติ หิ อยํ สโทฺท ‘‘มธุํ จกฺขติ, พฺยญฺชนํ จกฺขตี’’ติอาทีสุ วิย อสฺสาทโตฺถฯ วุตฺตเญฺหตํ – ‘‘จกฺขุํ โข, มาคณฺฑิย, รูปารามํ รูปรตํ รูปสมุทิต’’นฺติ (ม. นิ. ๒.๒๐๙)ฯ วกฺขติ จ ‘‘รูเปสุ อาวิญฺฉนรส’’นฺติฯ ยทิ เอวํ ‘‘โสตํ โข, มาคณฺฑิย, สทฺทาราม’’นฺติอาทิวจนโต (ม. นิ. ๒.๒๐๙) โสตาทีนมฺปิ สทฺทาทิอสฺสาทกภาโว อตฺถีติ เตสมฺปิ จกฺขุสทฺทาภิเธยฺยตา อาปชฺชตีติ? นาปชฺชติ นิรุฬฺหตฺตาฯ นิรุโฬฺห หิ เอส จกฺขุ-สโทฺท โลจเนเยว ปทุมาทีสุ ปงฺกชาทิสทฺทา วิยาติฯ</p>


<p> จกฺขุรูปสฺส นิเทฺทสปฺปกรเณปิ จกฺขุ-สทฺทสามญฺญโต อาคตํ สพฺพมฺปิ จกฺขุํ ปเภทโต ทเสฺสตุํ ติอาทิ วุตฺตํฯ ติ ตสฺมิํ จกฺขุนิเทฺทเสฯ ติ ปญฺญาจกฺขุ มํสจกฺขูติ เอวํ ปญฺญามํสานํ วเสน ปเภทโตฯ ติ ตสฺมิํ ทุวิเธ จกฺขุมฺหิฯ ปญฺญาเยว ฯ ติ นาเมหิ ปญฺจวิธนฺติ สมฺพโนฺธฯ กตเมหิ นาเมหีติ อาห ติอาทิฯ ตตฺถ ติ พุทฺธจกฺขุ ธมฺมจกฺขุ สมนฺตจกฺขูติ อิเมหิ นาเมหิฯ ติ ญาณจกฺขุ ทิพฺพจกฺขูติ จ นาเมหิฯ ติ ยถาวุตฺตอนุกฺกมโตฯ นฺติ เภทํฯ ติ มยฺหํ สนฺติกา, มยฺหํ วจนโตติ วา อโตฺถฯ  ชานาถฯ</p>


<p> ตตฺถ  ‘‘อทฺทสํ โข อหํ, ภิกฺขเว, พุทฺธจกฺขุนา โลกํ โวโลเกโนฺต สเตฺต อปฺปรชเกฺข มหารชเกฺข ติกฺขินฺทฺริเย’’ติอาทินา (ม. นิ. ๑.๒๘๓) อาคตํ พุทฺธจกฺขุ นามาติ ทเสฺสโนฺต อาห ติอาทิฯ ตตฺถ ติ สตฺตานํ อาสเย เจว อนุสเย จ, ตสฺมิํ ปวตฺตนฺติ อโตฺถ ฯ ตตฺถ อาคนฺตฺวา เสติ จิตฺตํ เอตฺถาติ อาสโยฯ พฺยคฺฆาสโย วิยฯ ยถา หิ พฺยโคฺฆ โคจรตฺถาย ปกฺกโนฺตปิ ปุน อาคนฺตฺวา วนคหเนเยว สยติ, เตเนว จ ตํ ตสฺส อาสโยติ วุจฺจติ, เอวํ อญฺญตฺถาปิ ปวตฺตํ จิตฺตํ อาคนฺตฺวา ยตฺถ สยติ, ตํ ตสฺส อาสโยติ เวทิตพฺพํฯ โส ปน สสฺสตทสฺสนาทิวเสน จตุพฺพิโธ โหติฯ วุตฺตเญฺหตํ –</p>


<p>
‘‘สสฺสตุเจฺฉททิฎฺฐี จ, ขนฺติ เจวานุโลมิกา;  
  
ยถาภูตญฺจ ยํ ญาณํ, เอตํ อาสยสญฺญิต’’นฺติฯ (วิสุทฺธิ. มหา. ๑.๑๓๖; ที. นิ. ฎี. ๑.ปฐมมหาสงฺคีติกถาวณฺณนา; สารตฺถ. ฎี. ๑. ปฐมมหาสงฺคีติวณฺณนา; วิ. วิ. ฎี. ๑.เวรญฺชกณฺฑวณฺณนา)  
</p>
  
<p>อนุสยกถา อุปริ อาคมิสฺสติฯ ติ สทฺธาปญฺจมกานํ อินฺทฺริยานํ ติกฺขมุทุภาเวฯ ติกฺขญฺหิ อินฺทฺริยํ อุกฺกฎฺฐคตตฺตา ปรํ, มุทุ อปรํ อนุกฺกฎฺฐคตตฺตาฯ อิทํ ปน  ฉสุ อสาธารณญาเณสุ ปุริมทฺวยนฺติ ทฎฺฐพฺพํฯ</p>


<p> นฺติ ‘‘ตสฺมิํเยว อาสเน วิรชํ วีตมลํ ธมฺมจกฺขุํ อุทปาที’’ติ เอวํ วุตฺตํ เหฎฺฐา ตีสุ มเคฺคสุ ญาณํ ธมฺมจกฺขุนฺติ สญฺญิตํฯ ติ สพฺพญฺญุภาวสงฺขาตํ ญาณํฯ ตญฺหิ สพฺพญฺญูติ อภิธานสฺส, พุทฺธิยา จ ปวตฺตินิมิตฺตตาย สพฺพญฺญุภาโว นาม โหติฯ นฺติ ขนฺธาทิวเสน สมนฺตโต สพฺพโส ทสฺสนเฎฺฐน สมนฺตจกฺขุนฺติ เญยฺยํฯ เตเนวาห –</p>


<p>
‘‘น ตสฺส อทฺทิฎฺฐมิธตฺถิ กิญฺจิ,  
  
อโถ อวิญฺญาตมชานิตพฺพํ;  
  
สพฺพํ  
อภิญฺญาสิ ยทตฺถิ เญยฺยํ,  
  
ตถาคโต เตน สมนฺตจกฺขู’’ติฯ (จูฬนิ. โมฆราชมาณวปุจฺฉานิเทฺทส ๘๕);  
</p>
  
<p> นฺติ ยํ ญาณํ ‘‘อิทํ ทุกฺขนฺติ, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ  อุทปาที’’ติ (มหาว. ๑๕) เอวํ ตตฺถ ตตฺถ สุเตฺตสุ อาคตํ, จตูสุ สเจฺจสุ เตปริวฎฺฎวเสน ‘‘ทุกฺขํ ปริเญฺญยฺยํ ปริญฺญาต’’นฺติ เอวมาทินา ทฺวาทสวิเธน อากาเรน ปวตฺตํ, อิทํ ฯ ยา ปน ‘‘อทฺทสํ โข อหํ, ภิกฺขเว, ทิเพฺพน จกฺขุนา วิสุเทฺธนา’’ติอาทินา (ม. นิ. ๑.๒๘๔) อาคตา ปญฺจมชฺฌานสงฺขาตอภิญฺญาจิตฺตสมฺปยุตฺตา ปญฺญา, อยํ ติ ทเสฺสตุํ ติอาทิ วุตฺตํฯ เอตฺถ จ ปฐมตติยญาณานิ กามาวจรานิเยวฯ จตุตฺถมฺปิ ปน ปุริมทฺวยมิว กามาวจรนฺติ  วุตฺตํฯ ญาณจกฺขุํ สหอริยมคฺควิปสฺสนาญาณนฺติปิ ยุชฺชตีติ อปเรฯ อคฺคมเคฺคน สห วิปสฺสนาปจฺจเวกฺขณญาณนฺติ ปน ยุตฺตํ วิย ทิสฺสติฯ</p>


<p> เอวํ ปญฺญาจกฺขุสฺส ปเภทํ ทเสฺสตฺวา ปุน มํสจกฺขุสฺสาปิ ปเภทํ ทเสฺสตุํ ติอาทิ วุตฺตํฯ ติ สสมฺภารจกฺขุ ปสาทจกฺขูติ อิเมสํ ทฺวินฺนํ วเสน สมฺภรียติ เอเตหีติ สมฺภารา, อวยวาฯ เต ปน อุปตฺถมฺภกภูตา จตุสมุฎฺฐานิกรูปสนฺตติโย ทฎฺฐพฺพาฯ สห สมฺภาเรหีติ ฯ สสมฺภารญฺจ นาม มํสปิโณฺฑ ปวุจฺจตีติ สมฺพโนฺธฯ ติ เหฎฺฐาคตอกฺขิกูปสฺส อฎฺฐินา ปริจฺฉิโนฺนติ สมฺพโนฺธฯ นฺติ อกฺขิกูปโต อุทฺธํฯ ติ อกฺขิกูปสฺส อุภยภาเค อกฺขิโกฎีหิฯ ติ อกฺขิกูปสฺส อพฺภนฺตเร ฐิเตน มตฺถลุเงฺคนฯ ติ นหารุรชฺชูหิ อโนฺต มตฺถลุเงฺคน สห อาพโนฺธฯ ติ สกโลปิ พาลปุถุชฺชนโลโกฯ นฺติ ยํ มํสปิณฺฑํฯ ติ ปุถุลวิปุลนีลตาย นีลุปฺปลทลํ วิยฯ ติ คณฺหาติฯ ติ ตถา คยฺหมานํ ตํ จกฺขุ นาม น โหติฯ กิญฺจรหิ ตนฺติ อาห  ติฯ ติ ตสฺส ยถาธิเปฺปตสฺส ปรมตฺถจกฺขุโนฯ ติ นิคมนํฯ</p>


<p> ตํ  ปน สสมฺภารจกฺขุ เยหิ สมฺภาเรหิ สมฺภรียติ, เต สรูปโต, คณนโต จ ทเสฺสตุํ ติอาทิ วุตฺตํฯ ติ อิตฺถิยา อิตฺถิภาโว, ปุริสสฺส ปุมฺภาโวติ ลพฺภมานกภาโวฯ ติ อาโปธาตุเมว สมฺภวภูตมาหฯ นฺติ จ เตน เตนากาเรน สนฺนิวิเฎฺฐสุ มหาภูเตสุ ตํตํสณฺฐานวเสน วิญฺญายมานํ วณฺณายตนมาหฯ อาโปธาตุวณฺณายตเนหิ จ อนตฺถนฺตรภูตานมฺปิ สมฺภวสณฺฐานานํ วิสุํ วจนํ ตถาภูตานํ, อตถาภูตานญฺจ อาปาทีนํ ยถาวุตฺตมํสปิเณฺฑ วิชฺชมานตฺตาฯ อาโปธาตุวณฺณายตนานญฺหิ สนฺตานวเสน ปวตฺตมานานํ อวตฺถาวิเสโส สมฺภโว สณฺฐานญฺจาติฯ ติ จตโสฺส ธาตุโย, ตนฺนิสฺสิตา วณฺณาทโย จาติ อิเม ทสฯ ติ อโนฺตคตเหตฺวตฺถมิทํ วิเสสนํ, จตุสมุฎฺฐานิกตฺตาติ วุตฺตํ โหติฯ</p>


<p> จกฺขุ…เป.… ชีวิตเมว จาติ อิมานิ เอกนฺตกมฺมสมุฎฺฐานานิ, ปุริมานิ จ จตุสมุฎฺฐานานีติ  รูปานิ ภวนฺติ, จตุจตฺตาลีส รูปานิ โหนฺตีติ อโตฺถฯ</p>


<p> ติ ยถาวุตฺตานํ สเงฺขปโต จุทฺทสนฺนํ, วิตฺถารโต จตุจตฺตาลีสานญฺจ รูปานํ วเสนฯ นฺติ สมนฺตโต ปิณฺฑิตํฯ ยตฺถ เสตมฺปิ อตฺถิ, กณฺหมฺปิ โลหิตมฺปิ ปถวีปิ อาโปปิ เตโชปิ วาโยปิ, อิทํ ปน เสมฺหุสฺสทตฺตา เสตํ โหติ, ปิตฺตุสฺสทตฺตา  กณฺหํ, รุหิรุสฺสทตฺตา โลหิตกํ, ปถวุสฺสทตฺตา ปตฺถินํ โหติ, อาปุสฺสทตฺตา ปคฺฆรติ, เตชุสฺสทตฺตา ปริฑยฺหติ, วายุสฺสทตฺตา สมฺภมติฯ อิทํ สมฺภารวนฺตตาย สมฺภารจกฺขูติ  พุทฺธาทีหิ  ปริทีปิตํฯ ติ เอตํ สสมฺภารจกฺขุํ นิสฺสิโต ตทายตฺตภูโตฯ เตนาห ‘‘เอตฺถ ปฎิพโทฺธ’’ติฯ ติ จตุนฺนํ ภูตานํ ปสนฺนตาสภาโว ปสาโท, ‘‘เสเตน มณฺฑเลนสฺสา’’ติ ปาโฐ ยุชฺชติฯ โปตฺถเกสุ ปน ‘‘เสเต ตุ มณฺฑเล ตสฺสา’’ติ ลิขนฺติฯ ติ อิธาปิ ‘‘กณฺหมณฺฑลสฺส มเชฺฌ’’ติ วตฺตเพฺพ ‘‘จตุตฺถทู’’ติอาทีสุ วิย ฉนฺทานุรกฺขณตฺถํ วิภตฺติโลปํ กตฺวา ‘‘กณฺหมณฺฑลมเชฺฌ’’ติ วุตฺตํฯ เอวญฺหิ อโตฺถ จ โยชนา จ สุฎฺฐุ อุปปนฺนา โหนฺติฯ  หิ ‘‘เสตมณฺฑลปริกฺขิตฺตสฺส กณฺหมณฺฑลสฺส มเชฺฌ’’ติ (ธ. ส. อฎฺฐ. ๕๙๖) วุตฺตํฯ อปเร ปน ยถาฐิตวเสเนว ปาฐํ คเหตฺวา ‘‘สพฺพโส ปริกฺขิตฺตสฺส ตสฺส สสมฺภารสฺส  จกฺขุโน มเชฺฌ เสตมณฺฑเล กณฺหมณฺฑเล มเชฺฌ’’ติ โยเชนฺติฯ ติ อภิมุเข ฐิตานํ สรีรสณฺฐานุปฺปตฺติเทสภูเต ทิฎฺฐมณฺฑเลฯ</p>


<p> ติ สนฺธารณนหาปนมณฺฑนพีชนกิจฺจาหิ จตูหิ ธาตีหิ ขตฺติยกุมาโร วิย สนฺธารณาพนฺธนปริปาจนสมุทีรณกิจฺจาหิ อตฺตนิสฺสยภูตาหิ จตูหิ ธาตูหิ กตูปการํ หุตฺวาฯ ติ ตีหิ สนฺตติสมุฎฺฐาปเกหิ อุตุจิตฺตาหาเรหิฯ เอตฺถ จ กลาปนฺตรคตา อุตุอาหารา อธิเปฺปตาติ วทนฺติฯ นฺติ จตุธาตุนิสฺสิเตเนว ชีวิตินฺทฺริเยน รกฺขิยมานํฯ ตถา เหตํ กมฺมชรูปปริปาลนลกฺขณํฯ ติ -คฺคหเณน โอชํ สงฺคณฺหาติ, ‘‘วณฺณคนฺธรโสชาหี’’ติ  วา ปาโฐฯ นฺติ ยถาโยคํ วตฺถุทฺวารภาวํ สาธยมานํฯ จกฺขุวิญฺญาณสฺส หิ นิสฺสยภาวโต วตฺถุภาวํ, ปวตฺติมุขภาวโต ทฺวารภาวญฺจ สาเธติฯ สมฺปฎิจฺฉนาทีนํ ปน ตทารมฺมณาวสานานํ อญฺญนิสฺสิตตฺตา ทฺวารภาวเมว สาเธติ, น วตฺถุภาวํฯ ติ อูกาสิรสมาเนน ปเทสปฺปมาเณน ลกฺขิตํ หุตฺวา อูกาสิรสมานปฺปมาเณ ฐาเนติ วา อโตฺถฯ ติ สตฺต อกฺขิปฎลานิ พฺยาเปตฺวา สตฺตสุ ปิจุปฎเลสุ อาสิตฺตเตลํ วิย ติฎฺฐติฯ เอวญฺจ กตฺวา จกฺขุสฺส อเนกกลาปคตตา สิทฺธา โหติฯ อุปทฺทวานํ ปฎลนิรากรเณปิ หิ จกฺขุ วิชฺชเตวาติฯ ยถา จ จกฺขุ, เอวมิมสฺส นิสฺสยภูตา จตโสฺส ธาตุโย, อายุวณฺณาทีนิ จ สตฺต อกฺขิปฎลานิ พฺยาเปตฺวา ฐิตาเนว อวินิโพฺภควุตฺติตฺตาติ คเหตพฺพํฯ</p>


<p> นฺติ ธมฺมเสนาปตินา วุตฺตํฯ ติ ม-กาโร ปทสนฺธิกโร ‘‘อญฺญมญฺญํ สมณมจโล’’ติอาทีสุ วิยฯ อถ วา ติ มโจฺจติ อโตฺถฯ กิญฺจาปิ จกฺขุ รูปํ น ปสฺสติ, กิญฺจรหิ ตนฺนิสฺสิตํ วิญฺญาณเมวฯ ตถา หิ ‘‘มญฺจา อุกฺกุฎฺฐิํ กโรนฺตี’’ติอาทีสุ วิย นิสฺสิตกิริยํ นิสฺสเย วิย กตฺวา โวหารสมฺภวโต ‘‘จกฺขุปสาเทน ปสฺสตี’’ติ วุตฺตํฯ เตฺถเรนาปิ หิ อิมินาว อธิปฺปาเยน อิทํ วุตฺตํฯ อิทเมตฺถ สนฺนิฎฺฐานํ, กิํ จกฺขุ รูปํ ปสฺสติ, อุทาหุ วิญฺญาณนฺติ, กิเญฺจตฺถ – ยทิ จกฺขุ ปเสฺสยฺย, อญฺญวิญฺญาณสมงฺคิโนปิ จกฺขุ ปเสฺสยฺยฯ อถ วิญฺญาณํ, กุฎฺฎาทิอนฺตริตมฺปิ ปเสฺสยฺย ตสฺส อปฺปฎิฆาตตฺตา? นายํ โทโสฯ ยสฺส ‘‘จกฺขุ ปสฺสตี’’ติ มตํ, ตสฺสาปิ น สพฺพํ จกฺขุ ปสฺสติ, อถ โข วิญฺญาณาธิฎฺฐิตเมวฯ ยสฺส ปน วิญฺญาณํ ปสฺสตีติ  มตํ, ตสฺสาปิ น สพฺพํ วิญฺญาณํ  ปสฺสติ, อถ โข จกฺขุนิสฺสิตเมว, ตญฺจ อนฺตริเต นุปฺปชฺชติฯ ยตฺถ อาโลกสฺส กุฎฺฎาทีหิ วินิพโนฺธ, ยตฺถ ปน โส นตฺถิ ผลิกอพฺภปฎลาทิมฺหิ, ตตฺถ อนฺตริเตปิ อุปฺปชฺชติ เอว, ตสฺมา ตํ อนุปฺปนฺนตฺตา อนฺตริตํ น ปสฺสติฯ อิทเมว จ สนฺนิฎฺฐานํ, ยํ โข จกฺขุวิญฺญาณํ ปสฺสตีติฯ ตญฺหิ ทสฺสนกิจฺจํฯ ยทิ เอวํ กถํ จกฺขุนา รูปํ ทิสฺวาติฯ เตน ทฺวาเรน กรณภูเตนาติ อยเมตฺถ อภิสนฺธิฯ อถ วา นิสฺสิตกิริยา นิสฺสยสฺส ปวุจฺจติ ยถา ‘‘มญฺจา อุกฺกุฎฺฐิํ กโรนฺตี’’ติฯ นฺติ อูกาสิรสมานูปมํ, อูกาสิรปฺปมาณนฺติ วุตฺตํ โหติฯ อิทญฺจสฺส ปติฎฺฐาโนกาสวเสน วุตฺตํ, น ปน อตฺตโน ปมาณวเสนฯ ตญฺหิ ปรมาณุปริยเนฺตน ปมาเณน อติสุขุมเมวาติฯ อูกาสิรปฺปมาเณ ปน ปเทเส อิทํ ปวตฺตติฯ น เกวลญฺจ อิทเมว, สพฺพานิปิ สพฺพฎฺฐานิกรูปานิ ตตฺถ ปวตฺตเนฺตวฯ อิทญฺจ ตตฺถ นิพฺพตฺตนฺตํ ตํ ปเทสํ ปูเรตฺวา เอว นิพฺพตฺตติฯ เอกูนปณฺณาสกลาปวเสน จ สเหว ปวตฺตติ, สตฺตรสจิตฺตกฺขณายุกตฺตา รูปานํ, เอเกกสฺส จ จิตฺตสฺส ตีสุ ตีสุ ขเณสุ กมฺมชรูปานํ อุปฺปชฺชมานตฺตาฯ</p>


<p> นฺติ เอตฺถ กิํ โสตํ สุณาติ, อุทาหุ วิญฺญาณนฺติอาทินา เหฎฺฐา วุตฺตนเยน ยถาสมฺภวํ โยเชตพฺพํฯ ติ สสมฺภารโสตพิลสฺส อโนฺต สุขุเมหิ ตมฺพวณฺณโลเมหิ สญฺจิเตฯ ติ องฺคุลิมุทฺทิกาสณฺฐานมํสยุเตฺต ปเทเสฯ ติ สนฺธารณาทิกิจฺจาหิฯ นฺติ เอตฺถ วณฺณาทีหิ ปริวาริตนฺติ สมฺพนฺธิตพฺพํฯ ติ ปุเพฺพ วุตฺตนเยน ตํ ปเทสํ ปูเรตฺวา ติฎฺฐติฯ เสสํ วุตฺตนเยน เวทิตพฺพํฯ ติ คโนฺธปาทานํ กโรติฯ ติ รสํ วินฺทติฯ ติ เอตฺถ รสคฺคหณมูลกตฺตา อโชฺฌหรณสฺส ชีวิตนิมิตฺตํ อโชฺฌหรณรโส ชีวิตํ, ตํ  อวฺหายติ ตสฺมิํ นินฺนตาย อวฺหายนฺตมิว โหติฯ ติ มเชฺฌ ฉินฺนสฺส อุปฺปลทลสฺส อคฺคภาคสณฺฐาเน ปเทเสฯ นฺติ กิเลสาทิมลานเญฺจว มลวิสยานญฺจ สาสวธมฺมานํ อนุตฺตริยภาวํ คจฺฉเนฺตสุ กามราคนิทานกมฺมชนิเตสุ กามราคสฺส จ วิเสสปจฺจเยสุ ฆานชิวฺหากาเยสุ กายสฺส วิเสสโต สาสวปจฺจยตฺตา โสเยว เตสํ อาโยติ วุจฺจติฯ เตน หิ โผฎฺฐพฺพสุขํ อสฺสาเทนฺตา สตฺตา เมถุนมฺปิ เสวนฺติฯ อถ วา กายินฺทฺริยวตฺถุกา จตฺตาโร ขนฺธา พลวกามราคาทิเหตุภาวโต วิเสสโต มลา, เตสมยํ อาโย เหตูติ กาโยติ วุโตฺตฯ ติ อิมสฺมิํ สสมฺภารกาเยฯ โสปิ หิ กุจฺฉิตานํ เกสาทิมลานํ อายภาวโต กาโยติ วุจฺจติฯ ติ อิมินา เกสคฺคนขคฺคาทีสุ  กายปสาทสฺส อภาวมาหฯ ติ อิมินาสฺส นิรนฺตรภาวํฯ อิเม จ ปน จกฺขาทโย รูปาทิโคจรนินฺนตาย วมฺมิกอุทกอากาสคามสิวถิกาสงฺขาตโคจรนินฺนตาย อหิสุํสุมารปกฺขิกุกฺกุรสิคาลา วิย ทฎฺฐพฺพาฯ วิสมชฺฌาสยตาย หิ จกฺขุ วมฺมิกจฺฉิทฺทาภิรตสโปฺป วิย, พิลชฺฌาสยตาย โสตํ อุทกพิลาภิรตสุํสุมาโร วิย, อากาสชฺฌาสยตาย ฆานํ อชฎากาสาภิรตปกฺขิ วิย, คามชฺฌาสยตาย ชิวฺหา คามาภิรตกุกฺกุโร วิย, อุปาทินฺนกชฺฌาสยตาย กาโย อามกสุสานาภิรตสิคาโล วิยาติฯ ติ จกฺขุสฺส วิสมชฺฌาสยํ วิย โหตีติ กตฺวา วุตฺตาฯ จกฺขุมโต วา ปุคฺคลสฺส อชฺฌาสยวเสน จกฺขุ วิสมชฺฌาสยํฯ เอส นโย เสเสสุปิฯ</p>


<p>นฺติ เอตฺถ ทฎฺฐุํ กาเมตีติ ทฎฺฐุกาโม ตสฺส ภาโว ทฎฺฐุกามตา, รูปตณฺหาเยตํ อธิวจนํฯ สา  ปน อนาคเต จกฺขาทีสุ อาทีนวปฎิจฺฉาทิกาวิชฺชามูลปตฺถนาสภาวา ปากฎา อปากฎาติ ทุวิธาฯ ตตฺถ ยา อยํ ‘‘อีทิสํ อีทิสญฺจ สุขุมตมวิสยคฺคหณสมตฺถํ จกฺขุ โหตู’’ติ เอวํ กมฺมายูหนโต ปุเพฺพ, ปจฺฉา วา อุปฺปนฺนา ปากฎาฯ อินฺทฺริยวิเสสํ ปน อนามสิตฺวา อวิเสเสน ปริปุณฺณายตนภวสมฺปตฺติํ ปเตฺถตฺวา, อปเตฺถตฺวา วา ตตฺถ อวิคตตณฺหาวเสน กมฺมํ กโรนฺตสฺส อปฺปหีนภาเวน อนุสยิตา อปิ กมฺมสามตฺถิยวิจิตฺตเหตุภูตา อปากฎาฯ สา ทุวิธาปิ นิทานํ อุปนิสฺสโย ยสฺส ตํ ทฎฺฐุกามตานิทานํ, ตเทว กมฺมํ, ตํ สมุฎฺฐานเมเตสนฺติ ทฎฺฐุกามตานิทานกมฺมสมุฎฺฐานานิ, เอวํวิธานํ ภูตานํ ปสาโท ทฎฺฐุกามตา…เป.… ปสาโท, ตํ ลกฺขณมสฺส, ตถา หุตฺวา ลกฺขียตีติ วา ฯ</p>


<p>เอตฺถ จ คพฺภเสยฺยกานํ ทินฺนปฎิสนฺธิกํ, อญฺญํ วา กมฺมํ จกฺขาทีนิ นิพฺพเตฺตติฯ โอปปาติกานํ ปน ปฎิสนฺธิกฺขเณว ปริปุณฺณายตนานํ นิพฺพตฺตมานานํ ปฎิสนฺธิชนกเมว กมฺมํ ปริปุณฺณสกลมตฺตภาวํ นิพฺพเตฺตตีติ คเหตพฺพํฯ กถํ ปน เอกกมฺมุนา นิพฺพตฺตมานานํ จกฺขาทีนํ วิเสโสติ? การณสฺส ภินฺนตฺตาฯ ตํตํภวปตฺถนาภูตา หิ ตณฺหา ตํตํภวปริยาปนฺนายตนาภิลาสตาย สยํ วิจิตฺตรูปา อุปนิสฺสยภาเวน ตํตํภวนิพฺพตฺตกกมฺมสฺสปิ วิจิตฺตเภทตํ วิทหติฯ ยโต ตทาหิตวิเสสํ ตถาวิธสมตฺถตาโยเคน อเนกรูปาปนฺนํ วิย อเนกวิสิฎฺฐสภาวํ ผลํ นิพฺพเตฺตติ, น เจตฺถ สมตฺถตาสมตฺถตาสภาวโต อญฺญา  เวทิตพฺพาฯ การณวิเสเสน อาหิตวิเสสสฺส วิสิฎฺฐผลนิปฺผาทนสมตฺถตาภาวโต เอกเสฺสว กมฺมสฺส โสฬสาทิวิปากนิพฺพตฺตนเหตุภาเวน จ อยมโตฺถ สมฺปฎิจฺฉิตโพฺพฯ โลเกปิ เอกเสฺสว สาลิพีชสฺส ปริปุณฺณาปริปุณฺณตณฺฑุลผลนิพฺพตฺติเหตุตา  ทิสฺสเตวฯ กิํ วา เอตาย ยุตฺติจินฺตาย, น จินฺติตพฺพเมเวตํฯ ยโต กมฺมผลํ จกฺขาทีนิ, กมฺมวิปาโก จ สพฺพโส พุทฺธานํเยว ญาณสฺส วิสโย, น อเญฺญสํ อตกฺกาวจรตฺตาฯ เตเนว ภควตา ‘‘กมฺมวิปาโก อจิเนฺตโยฺย, น จิเนฺตตโพฺพ, โย จิเนฺตยฺย, อุมฺมาทสฺส วิฆาตสฺส ภาคี อสฺสา’’ติอาทีนวํ (อ. นิ. ๔.๗๗) ทเสฺสตฺวา ปฎิกฺขิตฺตํฯ</p>


<p>นฺติ อาวิญฺฉนํ ปุคฺคลสฺส, อาวชฺชนาทิวิญฺญาณสฺส วา ตนฺนินฺนภาวปฺปตฺติยา เหตุภาโวฯ นฺติ นิสฺสยปจฺจยภาวโตฯ อาโลกาทิสนฺนิสฺสเยน กทาจิ อุปฺปชฺชมานานมฺปิ หิ จกฺขุวิญฺญาณํ อุปฺปชฺชนกาเล จกฺขุํ นิสฺสาย เอว อุปฺปชฺชตีติฯ เอตฺถาห – จกฺขุวิญฺญาณุปฺปตฺติสมเย สมฺภวเนฺตสุ มนฺทามนฺทมชฺฌิมายุเกสุ เอกูนปณฺณาสจกฺขูสุ กตมํ จกฺขุวิญฺญาณสฺส อาธารภาวํ ปจฺจนุโภตีติ? วุจฺจเต –</p>

</p>


<p> วุตฺตนเยน เอกจิตฺตกฺขณาตีตํ จกฺขุ รูเป ฆฎฺฎิตฺวา วิญฺญาณสฺส นิสฺสโย โหติ, ตสฺมา ทฺวีสุ ภวงฺคจลเนสุ ปุริมสฺส อนนฺตรปจฺจยภูเตน ภวงฺคจิเตฺตน สห อุปฺปนฺนนฺติ อยมโตฺถ อิธ สีหฬสํวณฺณนายํ, วิสุทฺธิมคฺคสฺส สีหฬสํวณฺณนายญฺจ วุโตฺตฯ</p>


<p> ปน ‘‘อาวชฺชเนน, ตสฺส อนนฺตรปจฺจยภูเตน ภวเงฺคน วา สห อุปฺปนฺนํ จกฺขุ’’นฺติ  วุตฺตํ, ตํ ทุวุตฺตํฯ เอวญฺหิ สติ อญฺญสฺมิํ ฆฎฺฎิเต อญฺญํ จกฺขุวิญฺญาณสฺส นิสฺสโย โหตีติ วุตฺตํ โหติ, เอวญฺจ ภวงฺคจลนโต เหฎฺฐา ตติยจตุเตฺถหิ ยาว เตรสมจิเตฺตน สห อุปฺปนฺนมฺปิ นิสฺสโย โหตีติ อาปเชฺชยฺย, น เจตํ วตฺตพฺพํ, ตติยจตุตฺถจิตฺตโต ปฎฺฐาย อุปฺปนฺนํ เกสญฺจิ วีถิจิตฺตานํ ทฺวารภาวํ น คจฺฉติ นิรุทฺธตฺตา , มโนทฺวารสฺส นิรุทฺธเสฺสว ทฺวารภาวสฺส ทสฺสนโตฯ ยทิ สิยา ‘‘ปฎิสนฺธิจิตฺตสฺส อุปฺปาทกฺขเณ อุปฺปนฺนํ วตฺถุํ นิสฺสาย ทุติยภวงฺคํ อุปฺปชฺชตี’’ติอาทิวจนโต ‘‘เอกจิตฺตกฺขณาตีตเมว นิสฺสโยติ อธิเปฺปต’’นฺติ อิทมฺปิ เอกจิตฺตกฺขณาตีตํ นิสฺสโยติ ยุชฺชตีติ, เอวํ สติ ‘‘ตสฺส อนนฺตรปจฺจยภูเตน ภวเงฺคน วา’’ติ วจนํ ยุเชฺชยฺย, เตน หิ ‘‘จิตฺตกฺขณทฺวยาตีตมฺปิ นิสฺสโย’’ติ ปฎิญฺญาตํ สิยา, ตสฺมา นายํ เถรสฺส อธิปฺปาโยติ ทิสฺสติฯ ‘‘เอกจิตฺตกฺขณาติกฺกโม’’ติ จ อนตีเตกจิตฺตกฺขณสฺส ทุพฺพลตาย เอกจิตฺตกฺขณาติกฺกเมน ตสฺส พลวภาวทีปนตฺถํ วุจฺจติ, น ปน ทฺวิติจตุจิตฺตกฺขณาตีตานํ นิสฺสยภาวาภาวโตฯ เอวญฺจ กตฺวา วุตฺตํ  ‘‘สมฺปฎิจฺฉนาทีนิ จุติอาสนฺนานิ ตทุทฺธํ กมฺมชรูปสฺส อนุปฺปตฺติโต เอกสฺมิํเยว หทยวตฺถุสฺมิํ วตฺตนฺตี’’ติ, ตสฺมา ตํ เถรสฺส มโนรถเมวาติ น สารโต ปเจฺจตพฺพํฯ</p>


<p>สหชาเตสุ พหูสุ ปสาเทสุ กิํ เอโก นิสฺสโย โหติ, อุทาหุ สเพฺพเยวาติ? นนุ วุตฺตํ ‘‘ปุเพฺพ เอกมฺปิ จกฺขุ วิญฺญาณสฺส ปจฺจโย โหตี’’ติ, กตมํ ปน ตนฺติ? ยํ ตตฺถ วิสทํ หุตฺวา รูปาภิฆฎฺฎนารหํฯ  ปน ‘‘สเพฺพเยว นิสฺสยา โหนฺตี’’ติ วตฺวา ‘‘ยทิ เอวํ ‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’นฺติ เอตฺถ ‘รูเป จา’ติ วจนํ วิย ‘จกฺขูนี’ติปิ พหุวจนํ กตฺตพฺพนฺติ  อนุโยคํ กตฺวา ตํวิโสธนตฺถํ ‘สสมฺภารจกฺขุทฺวยนิสฺสิตํ ปสาททฺวยํ นิสฺสาย เอกเมว วิญฺญาณํ อุปฺปชฺชตีติ คเณฺหยฺยุ’นฺติ อิมํ วิปฺปฎิปตฺติํ นิรากโรเนฺตน ภควตา พหุวจนมกตฺวา ‘รูปายตนํ จกฺขุวิญฺญาณธาตุยา ตํสมฺปยุตฺตกานญฺจ ธมฺมานํ อารมฺมณปจฺจเยน ปจฺจโย’ติอาทีสุ (ปฎฺฐา. ๑.๑.๒) วิย สามญฺญวเสน เอกวจนํ กต’’นฺติ วุตฺตํฯ  ปน ตเทว สีหฬสํวณฺณนาวจนํ อนิจฺฉเนฺตน ‘‘เอกมฺปิ จกฺขุ วิญฺญาณสฺส ปจฺจโย โหติ, รูปํ ปน อเนกเมว ปจฺจยภาววิเสสโต’’ติ วุตฺตํฯ ตถา เจว อเมฺหหิปิ เหฎฺฐา วิภาวิตนฺติฯ เยสํ ภูตานมยํ ปสาโท, เตเยว อิมสฺส อาสนฺนการณนฺติ วุตฺตํ ‘‘ทฎฺฐุ…เป.… ปทฎฺฐาน’’นฺติฯ โสตปสาทาทีนมฺปิ ลกฺขณาทินิเทฺทเส วุตฺตนยานุสาเรน อโตฺถ โยเชตโพฺพฯ</p>


<p> ติ มหาสงฺฆิเยสุ เอกเจฺจฯ จกฺขาทีสุ เตชาทิอธิกตา นาม ตนฺนิสฺสยภูตานํ ตทธิกตายาติ ทเสฺสโนฺต นฺติอาทิมาหฯ ตตฺถ นฺติ ปมาณวเสน จตุนฺนํ ธาตูนํ สมานภาเวปิ กิจฺจวเสน เตโชธาตุอธิกานํฯ เอวํ เสเสสุปิฯ   ติ อากาสาธิกานํ ภูตานํ ปสาโท โสตํ, วายุอธิกานํ ฆานํ, โตยาธิกานํ ชิวฺหา, โผฎฺฐพฺพสงฺขาตปถวาธิกานํ กาโยติ อโตฺถฯ</p>


<p> เอวํ ปน วทนฺตานํ กิํ อุตฺตรนฺติ อาห ติอาทิฯ ติ น ตุมฺหากํ วจนมเตฺตเนว อยมโตฺถ สกฺกา สทฺธาตุํ, ตสฺส ปน ปริทีปกํ สุตฺตมาหรถฯ สุเตฺต หิ อาหเฎ ตสฺส เนยฺยตฺถตํ นีตตฺถตํ วิจาเรตฺวา ยทิ ตสฺส วเสน อยมโตฺถ ปญฺญาเยถ , คเณฺหยฺยาม นนฺติ อธิปฺปาโยฯ ติ อิโต จิโต จ สุตฺตํ คเวสมานาปิ อทฺธา เอกเนฺตน กิญฺจิปิ เอกคาถาปทมตฺตมฺปิ ตทตฺถปริทีปกํ สุตฺตํ น ทกฺขิสฺสเนฺตว เตปิฎเก พุทฺธวจเน ตาทิสเสฺสว สุตฺตนฺตสฺส อภาวโตฯ</p>


<p> กิญฺจาปิ สุตฺตนฺตวเสน อยมโตฺถ น ทิสฺสติ, ยุตฺติโต ปน ทิสฺสตีติ เจ, ตมฺปิ นตฺถีติ ทเสฺสโนฺต อาห ติอาทิฯ ภูตานญฺหิ วิเสเส สติ ปสาโท กถํ ภเว, เนว ภเวยฺย, น จ ภเวยฺย, กิํ การณนฺติ อาห ติฯ ยสฺมา สมานานเมว ภูตานํ ปสาโท โปราเณหิ ปริทีปิโต, น วิสมานานํฯ ปถวีธาตุอธิกกลาปสฺส หิ กกฺขฬตฺตา, อาโปธาตุอธิกกลาปสฺส วิสฺสนฺทนโต, เตโชธาตุอธิกกลาปสฺส ปริคฺคยฺหมานตฺตา, วาโยธาตุอธิกกลาปสฺส จ วิสฺสรณโต น เตสุ ปสาโท ปติฎฺฐาตุํ สโกฺกติ, ตสฺมา เตสํ กิจฺจโต สมานานํเยว ปสาโท อุปฺปเชฺชยฺย, น วิสมานานนฺติฯ</p>


<p> ยทิ เอวํ กถํ ปสาทานํ วิเสสตาติ อาห ติอาทิฯ ยสฺมา วุตฺตปฺปกาเรน ปสาทวตฺถุกานํ ภูตานํ วิเสเสน น ภวิตพฺพํ, ตสฺมา  ปสาทนิสฺสยภูตานํ อิทมูนํ, อิทมธิกนฺติ เอตํ  สพฺพากาเรน ฯ ยถา อวิเสเสปิ ภูตานํ รูปานํ รสาทโย อญฺญมญฺญวิสทิสา โหนฺติ, เอวํ จกฺขาทโยปิ ภูตวิเสสาภาเวปิ อญฺญมญฺญวิสทิสา โหนฺติฯ โส ปนายํ วิสิฎฺฐภาโว กมฺมวิเสเสน วิญฺญาตโพฺพฯ เอกมฺปิ หิ กมฺมํ ปญฺจายตนิกตฺตภาวปตฺถนานิปฺผนฺนํ จกฺขาทิวิเสสเหตุตาย อญฺญมญฺญสฺส อสาธารณวิสิฎฺฐํ  สามตฺถิยวิเสสโตฯ น หิ เยน วิเสเสน จกฺขุสฺส ปจฺจโย, เตเนว โสตสฺส โหติ อินฺทฺริยนฺตรภาวปฺปตฺติโตฯ ‘‘ปฎิสนฺธิกฺขเณ มหคฺคตา เจตนา กฎตฺตารูปานํ กมฺมปจฺจเยน ปจฺจโย’’ติ วจนโต ปฎิสนฺธิกฺขเณ วิชฺชมานานํ  สเพฺพสํเยว กฎตฺตารูปานํ เอกา เจตนา กมฺมปจฺจโย โหตีติ วิญฺญายติฯ นานาเจตนาย หิ ตทา อินฺทฺริยุปฺปตฺติยํ สติ ปริเตฺตน จ มหคฺคเตน จ กเมฺมน กฎตฺตารูปํ อาปเชฺชยฺย, น เจกา ปฎิสนฺธิ อเนกกมฺมนิพฺพตฺตา โหตีติ สิทฺธเมเกน กเมฺมน อเนกินฺทฺริยุปฺปตฺติ โหตีติฯ ติ อิทํ นิคมนวเสน วุตฺตํฯ</p>


<p> เอวํ กมฺมวิเสสโต วิสิเฎฺฐสุ จ เอเตสุ อารมฺมณคฺคหเณปิ อยํ วิเสโสติ ทเสฺสตุํ ติอาทิ วุตฺตํฯ นฺติ อสมฺปตฺตคฺคาหกํ อตฺตโน นิสฺสเยน สห อนลฺลียนนิสฺสเย เอว รูปาทิวิสเย วิญฺญาณุปฺปตฺติเหตุภาวโตฯ เกจิ ปน ตมฺปิ ‘‘สมฺปตฺตคฺคาหกเมวา’’ติ วทนฺติ, ตํ น สุนฺทรํ สานฺตเร อธิเก จ วิสเย วิญฺญาณุปฺปตฺติเหตุภาวโตฯ ยทิ หิ จกฺขุโสตานิ สมฺปตฺตวิสยเมว คณฺหนฺติ, จกฺขุปสาทโต วิจฺฉินฺนเทเส ฐิเตสุ ตารกาทีสุ นิสฺสยวเสน จ ปมาณโต อธิเกสุ จนฺทมณฺฑลาทีสุ รูปายตเนสุ โสตปสาทโต จ วิจฺฉินฺนเทสสมฺภูเตสุ อุทรจมฺมสนฺธิจมฺมาทิอนฺตริเตสุ กุจฺฉิสทฺทสนฺธิสทฺทาทีสุ ปุถุเลสุ จ สมุทฺทสทฺทาทีสุ สทฺทายตเนสุ วิญฺญาณุปฺปตฺติ น สิยา สมฺปตฺตคฺคาหกานํ กายินฺทฺริยาทีนํ ตถา อทสฺสนโตฯ</p>


<p>เอตฺถ จ วเทยฺย – อธิฎฺฐานโต พหินฺทฺริยสฺส ปวตฺติ โหตีติ สมฺปตฺตวิสยเมว ยตฺตกํ วิสยํ, ตตฺตกํ วิสยํ คหณาการํ ผริตฺวา คณฺหาติ, ตสฺมา อสิทฺธเมตํ ‘‘สานฺตเร  อธิเก จ วิสเย วิญฺญาณุปฺปตฺติเหตุภาวโต’’ติ? ตํ น, อธิฎฺฐานโต พหิ อินฺทฺริยุปฺปตฺติยา เอว อภาวาฯ อธิฎฺฐานเทเส เอว หิ อินฺทฺริยํ ปวตฺตติ ตตฺถ กิจฺจาทิปฺปโยคทสฺสนโตฯ สติ จ เอตสฺส พหิ ปวตฺติยํ อธิฎฺฐาเน ปิหิเตปิ วิสยคฺคหณํ สิยา, ตสฺมา อธิฎฺฐานเทเส ฐิตานํเยว จกฺขุโสตานํ อสมฺปตฺตวิสยเสฺสว คหณโต นาสิทฺธเมตํ ‘‘สานฺตเร อธิเก จ วิญฺญาณุปฺปตฺติเหตุภาวโต’’ติฯ เตนาหุ โปราณา –</p>


<p>
‘‘สพฺพโคจรโยเคปิ, ทิฎฺฐํ รูปรเวสุ ยํ;  
  
วิจฺฉินฺนปุถุวิญฺญาณํ, สมฺปตฺตคฺคาหพาธก’’นฺติฯ  
</p>
  
<p>ตสฺสโตฺถ – สเพฺพสํ จกฺขาทีนํ โคจเรน รูปาทินา โยเค เอกการิยสาธกตฺตา สมฺพเนฺธ ฆฎฺฎเน  วา สมาเน สติ  รูปสทฺทายตเนสุ วิสยภูเตสุ จกฺขาทิโต ทูรภาเวน เจว เกนจิ อนนฺตริตภาเวน จ วิจฺฉิเนฺนสุ ปมาณโต ปุถุเลสุ จ วิสเยสุ อุปฺปชฺชมานํ ยํ วิญฺญาณํ, ตํ จกฺขุโสตานํ สมฺปตฺตคฺคาหสฺส สมฺปตฺตคฺคหณสฺส พาธกนฺติฯ</p>


<p>อปิจ ยทิ จกฺขุ สมฺปตฺตคฺคาหกํ สิยา, อตฺตโน มณฺฑเล ฐิตํ วณฺณมฺปิ ปเสฺสยฺยฯ ตถา อกฺขิปุเฎ อญฺชนํ ปขุมมูเล อกฺขิวณฺณํ ปขุมมูเล ฆฎฺฎิยมานํ อญฺชนสลากมฺปิ ปเสฺสยฺย, น จ ปเนตํ ทิสฺสติ, ตสฺมา ตนฺนิสฺสเย เทเส ฐิตเมว วิสยํ คณฺหาติฯ โสตายตนมฺปิ ยทิ สมฺปตฺตคฺคาหกํ อภวิสฺส, จิตฺตสมุฎฺฐานํ สทฺทายตนํ โสตวิญฺญาณสฺส กทาจิปิ อารมฺมณปจฺจโย น สิยาฯ น หิ พหิทฺธา จิตฺตสมุฎฺฐานานํ อุปฺปตฺติ อตฺถิฯ  จ ‘‘สทฺทายตนํ โสตวิญฺญาณธาตุยา อารมฺมณปจฺจเยน ปจฺจโย’’ติ (ปฎฺฐา. ๑.๑.๒) อวิเสเสเนว สทฺทสฺส โสตวิญฺญาณารมฺมณภาโว วุโตฺต ฯ กิญฺจ ยทิ โสตํ สมฺปตฺตคฺคาหกํ สิยา, อตฺตโน วิสยปเทเสเยว คเหตพฺพโต คนฺธสฺส วิย สทฺทสฺสาปิ ทิสาเทสววตฺถานํ น สิยาฯ เอวญฺจ สทฺทานุสาเรน กณฺฑํ ปาเตนฺตสฺส สทฺทเวธิโน อตฺตโน กณฺณพิเลเยว สรปาตนํ สิยา, ตสฺมา ยตฺถ อุปฺปโนฺน สโทฺท, ตเตฺถว ฐิโต โสตปเถ อาปาถมาคจฺฉติฯ</p>


<p>ยทิ เอวํ กถํ ทูเร ฐิเตหิ รชกาทิสทฺทา จิเรน สุยฺยนฺติฯ อสมฺปตฺตคฺคาหกเตฺต หิ ทูราสนฺนเทสวตฺตีนํ สมกเมว สวเนน ภวิตพฺพนฺติ? นยิทเมวํ ทูราสนฺนานํ ยถาปากเฎ สเทฺท คหณวิเสสโตฯ ยถา หิ ทูราสนฺนานํ วจนสเทฺท ยถาปากเฎว คหณวิเสสโต อกฺขรวิเสสนํ คหณํ, อคฺคหณญฺจ โหติ, เอวํ รชกาทิสเทฺทปิ อาสนฺนสฺส อาทิโต ปภุติ ยาว อวสานา กเมน ปากฎีภูเต, ทูรสฺส จ อวสาเน, มเชฺฌ วา ปิณฺฑวเสน ปวตฺติปากฎีภูเต ยถาปากฎํ นิจฺฉยคฺคาหกานํ โสตวิญฺญาณวีถิยา ปรโต ปวตฺตานํ มโนทฺวาริกชวนานํ คหณวิเสสโต ลหุกํ สุโต, จิเรน สุโตติ อภิมาโน โหติฯ โสตวิญฺญาณปฺปวตฺติ ปน อุภยตฺถ สมานา สทฺทสฺส อุปฺปนฺนเทเส ฐิตสฺส อตฺตโน วิชฺชมานกฺขเณเยว โสตาปาถคมนโตฯ ยทิ สทฺทสฺส ภูตปรมฺปราย สมนฺตโต ปวตฺติ นตฺถิ, กถํ ปฎิโฆสุปฺปตฺตีติ? ทูเร ฐิโตปิ สโทฺท อญฺญตฺถ ปฎิโฆสุปฺปตฺติยา, ภาชนาทิจลนสฺส จ ปจฺจโย โหติ อโยกโนฺต วิย อโยจลนสฺสาติ ทฎฺฐพฺพํฯ</p>


<p>นฺติ ยํ ปน อวเสสํ ฆานชิวฺหากายสงฺขาตํ ปสาทตฺตยํ, ตํ สมฺปตฺตคฺคาหกํ  โหติ นิสฺสยวเสน เจว สยญฺจ อตฺตโน นิสฺสเย อลฺลีเนเยว วิสเย วิญฺญาณุปฺปตฺติเหตุภาวโตฯ คนฺธรสานํ นิสฺสเยสุ ฆานชิวฺหานิสฺสเยหิ สห อลฺลีนาเยว คนฺธรสา วิญฺญายนฺติ ฯ โผฎฺฐพฺพญฺจ ภูตตฺตยรูปํ กายนิสฺสเยน อลฺลีนเมว วิญฺญายตีติฯ</p>


<p>นฺติ โทสาทีหิ การเณหิ อมนาปวณฺณสฺส อุปฺปตฺติวเสน วณฺณวิการํ อาปชฺชมานํฯ นฺติ จิตฺตคตํ อชฺฌาสยํฯ ติ รูปมิว ปกาสํ กโรติ, สวิคฺคหมิว ทเสฺสตีติ อโตฺถฯ อเนกตฺถตฺตา หิ ธาตูนํ ปกาสนโตฺถ เอว รูป-สโทฺท ทฎฺฐโพฺพฯ ตํ ปน รูปนฺติ สมฺพโนฺธฯ จกฺขุมฺหิ, จกฺขุสฺส วา ปฎิหนนํ ลกฺขณเมตสฺสาติ ฯ เอวํ นฺติอาทีสุปิฯ ปฎิหนนเญฺจตฺถ วิสยวิสยีนํ อญฺญมญฺญาภิมุขภาโว โยคฺยเทสาวฎฺฐานํ ปฎิฆาโต วิยาติ กตฺวาฯ ยถา ปฎิฆาเต สติ ทุพฺพลสฺส จลนํ โหติ, เอวํ วิสยาภิมุขภาเว สติ วิสยิโน ตํสมฺพนฺธสฺส จ วตฺถุรูปสฺส, ตนฺนิสฺสิตสฺส จ ภวงฺคสฺส จลนํ โหติฯ โส รูปสฺส จกฺขุมฺหิ, จกฺขุสฺส วา รูเป โหติฯ เตนาห ‘‘ยมฺหิ จกฺขุมฺหิ อนิทสฺสนมฺหิ สปฺปฎิฆมฺหิ รูปํ สนิทสฺสนํ สปฺปฎิฆํ ปฎิหญฺญิ วา, ยํ จกฺขุ อนิทสฺสนํ สปฺปฎิฆํ รูปมฺหิ สนิทสฺสนมฺหิ สปฺปฎิฆมฺหิ ปฎิหญฺญิ วา’’ติ (ธ. ส. ๕๙๗) จ อาทิฯ  อารมฺมณปจฺจยตาฯ นฺติ เอตฺถ อนญฺญถาภาโว วิสยตา, ตพฺพหุลตา โคจรภาโวติ อยํ วิสยโคจรานํ วิเสโสฯ ติ อุทาหรียติ, สเกหิ วา ปจฺจเยหิ โสตวิเญฺญยฺยภาวํ อุปนียตีติ อโตฺถฯ ติ สุคนฺธํ, ทุคฺคนฺธนฺติ วา อตฺตานํ ปกาเสติฯ เตนาห ติฯ</p>


<p> อิตฺถิยา เอว อินฺทฺริยํ ฯ ยถา จกฺขาทีนิ อินฺทฺริยานิ ปุริสสฺสปิ โหนฺติ, นยิทํ ตถาฯ อิทํ ปน นิยเมน อิตฺถิยา เอว โหติ, ตสฺมา ‘‘อิตฺถินฺทฺริย’’นฺติ วุจฺจติฯ เอวํ ปุริสินฺทฺริเยปิฯ อิตฺถิยา ภาโว, อิตฺถีติ ภวติ เอเตน จิตฺตํ , อภิธานํ วาติ ติ ปฎิสนฺธิยํเยว สมุฎฺฐิโต, ปฎิสนฺธิจิเตฺตน สห เอกกฺขเณ สมุฎฺฐิโตฯ เอเตน ฐเปตฺวา ลิงฺคปริวตฺตนํ จกฺขุนฺทฺริยาทีนิ วิย อิมสฺส อปาตุภาวมาหฯ ติ ยํ ปเนตํ อินฺทฺริยผลภูตํ อิตฺถิลิงฺคาทิฯ -คฺคหเณน อิตฺถินิมิตฺตอิตฺถิกุตฺตอิตฺถากปฺปานํ สงฺคโหฯ ตตฺถ วิสทอวิสทหตฺถปาทาทิตา สณฺฐานํ ฯ อิตฺถีนญฺหิ หตฺถปาทคีวาอุรอาทิสณฺฐานํ น ปุริสานํ วิย โหติฯ ตถา หิ  ตาสํ เหฎฺฐิมกาโย วิสโท, อุปริมกาโย อวิสโท, หตฺถปาทา ขุทฺทกา, มุขํ ขุทฺทกํ, ถนมํสา อวิสทา, ตา นิมฺมสฺสุทาฐิกาฯ เกสพนฺธวตฺถคฺคหณญฺจ ฯ ทหรกาเลปิ สุปฺปกมุสลกาทีหิ กีฬา มกจิวาเกน สุตฺตกนฺตนนฺติ จ เอวมาทิ  อิตฺถิกิริยาติ อโตฺถฯ อวิสทฎฺฐานคมนาทิอากาโร ฯ ปุริสมฺปิ หิ อวิสทํ ทิสฺวา มาตุคาโม วิย ติฎฺฐติ นิปชฺชติ นิสีทติ ขาทติ ภุญฺชตีติ วทนฺติฯ อิทํ ปน อิตฺถิลิงฺคาทิปริทีปนํ อกุสลนฺติ วตฺวา อญฺญถาปิ วเณฺณนฺติ อาจริยาฯ กถํ? โยนิปเทโส อิตฺถิลิงฺคํ, สราธิปฺปายา อิตฺถินิมิตฺตํ, อวิสทฎฺฐานคมนาทโย อิตฺถิกุตฺตํ, อิตฺถิสณฺฐานํ อิตฺถากโปฺปติฯ เอตฺถ จ อธิปฺปาโย นาม ปุริสสฺมิํ เมถุนตณฺหาฯ สา หิ ตาสํ นิจฺจํ พลวตรา ปวตฺตติ, อโต สาปิ อิตฺถีติ สญฺชานนสฺส นิมิตฺตตาย ‘‘อิตฺถินิมิตฺต’’นฺติ วุจฺจติฯ กิญฺจาปิ อิตฺถีติ สญฺญาณสฺส นิมิตฺตตาย กุตฺตากปฺปานมฺปิ นิมิเตฺตเยว อโนฺตคธตา, ตถาปิ เตสํ วิสุํ คหณโต สราธิปฺปายา เอว นิมิตฺตภาเวน อธิเปฺปตาฯ</p>


<p> กิํ ปเนตํ อิตฺถิลิงฺคาทิ อิตฺถินฺทฺริยํ วิย ปฎิสนฺธิสมุฎฺฐิตํ โหตีติ อาห ติอาทิฯ กิญฺจาปิ หิ อิตฺถิลิงฺคาทีนิ ยถาสกํ กมฺมาทินา ปจฺจเยน สมุฎฺฐหนฺติ , เยภุเยฺยน ปน อิตฺถินฺทฺริยสหิเตเยว สนฺตาเน ตํตทาการา หุตฺวา สมฺภวนฺติ, อิตรตฺถ จ น ภวนฺตีติ เตสํ ตพฺภาวภาวิตํ อุปาทาย ‘‘อิตฺถินฺทฺริยํ ปฎิเจฺจว ชายนฺตี’’ติ วุตฺตานิฯ เอวญฺจ กตฺวา วกฺขติ ‘‘อิตฺถิ…เป.… การณภาวปจฺจุปฎฺฐาน’’นฺติฯ อีทิเสเนว การณภาวสงฺขาเตน อธิปติภาเวน ตสฺส อินฺทฺริยตา วุตฺตา อินฺทฺริยสหิเต สนฺตาเน อิตฺถิลิงฺคาทิอาการรูปปจฺจยานํ อญฺญถา อนุปฺปาทนโต, น ปน อินฺทฺริยาทิปจฺจยสมฺภวโตฯ ตถา เหตํ ชีวิตินฺทฺริยํ วิย เอกกลาปคตานํ อาหาโร วิย กลาปนฺตรรูปานํ อุปตฺถมฺภกมนุปาลกํ วา น โหติฯ เอวญฺจ กตฺวา ชีวิตินฺทฺริยอาหารานํ วิย อิมสฺส อินฺทฺริยปจฺจยตา, อตฺถิอวิคตปจฺจยตา จ ปาฬิยํ น วุตฺตาฯ ยสฺมา ปจฺจยนฺตราธีนานิ อิตฺถิลิงฺคาทีนิ, ตสฺมา ยตฺถสฺส อาธิปจฺจํ, ตํสทิเสสุ มตจิตฺตกตรูเปสุปิ ตํสณฺฐานตา ทิสฺสติฯ ยสฺมา ปเนเต อิตฺถินฺทฺริยํ ปฎิจฺจ ชายนฺตาปิ คพฺภเสยฺยกานํ ปฎิสนฺธิยํ น สมุฎฺฐหนฺติ, ปวเตฺตเยว สมุฎฺฐหนฺติ, ตสฺมา อาห นฺติฯ</p>


<p> สํเสทชโอปปาติกานํ ปน กิญฺจิ อิตฺถินฺทฺริเยน สห ปฎิสนฺธิยเมว นิพฺพตฺตติฯ ติ จ-กาโร วจนียนฺตรสมุจฺจเยฯ ‘‘กิญฺจา’’ติ อิมสฺส อเตฺถ ทฎฺฐโพฺพฯ ยสฺมา  ลิงฺคาทิอากาเรสุ รูเปสุ รูปายตนํ จกฺขุวิเญฺญยฺยํ, ตสฺมา อาห ติฯ ยสฺมา ปน ตโต อญฺญานิ ยถาโยคํ โสตวิเญฺญยฺยานิ เจว มโนวิเญฺญยฺยานิ จ, ตสฺมา วุตฺตํ ติฯ ยถาวุโตฺต ปปโญฺจ ปุริสินฺทฺริเยปิ ยถาสมฺภวํ โยเชตโพฺพติ อติเทสํ กโรโนฺต อาห ติอาทิฯ ติ เอตฺตเกเยว วุเตฺต อิโต เสเสสุ สเพฺพสุปีติ กทาจิ โกจิ จิเนฺตยฺยาติ อาห ติ ฯ นฺติ ปฐมกปฺปิกนรานํฯ เตสญฺหิ อาภสฺสรโลกโต จวิตฺวา อิธูปปนฺนานํ ทีฆสฺส กาลสฺส อจฺจเยน โอฬาริกํ อาหารํ อาหรตํ มุตฺตกรีเสสุ สญฺชาเตสุ เตสํ นิกฺขมนตฺถาย วณมุขานิ ภิชฺชนฺติ, ปุริสสฺส ปุริสภาโว, อิตฺถิยา จ อิตฺถิภาโว ปาตุรโหสิฯ ตถา หิ ปุริมตฺตภาเวสุ ปวตฺตอุปจารฌานานุภาเวน ยาว สตฺตสนฺตาเน กามราควิกฺขมฺภนเวโค น ปฎิปสฺสมฺภติ, น ตาว พลวกามราคูปนิสฺสยานิ อิตฺถิปุริสินฺทฺริยานิ ปาตุรเหสุํฯ ยทา ปนสฺส วิจฺฉินฺนตาย พลวกามราโค ลทฺธาวสโร อโหสิ, ตทา ตทูปนิสฺสยานิ ตานิ สตฺตานํ สนฺตาเน สญฺชายนฺติฯ</p>


<p> ติ ปฐมกปฺปโต อปรภาเคฯ ติ ยถา ตํ โสเรยฺยกเสฎฺฐิปุตฺตสฺส วิยาติ อธิปฺปาโยฯ อปิ-สเทฺทน ปฐมปาราชิกายํ วินีตวตฺถุปาฬิยํ อาคตภิกฺขุสฺส, ภิกฺขุนิยา วิย จ ปฎิสนฺธิยํ สมุฎฺฐิตสฺสปิ ปวเตฺต ปริวตฺตนํ ทีเปติฯ ยถาห –</p>

</p>


<p>ยสฺส ปน ปฎิสนฺธิยํ ทฺวีสุ เอกมฺปิ น สมุฎฺฐิตํ, โส อภาวโก นาม, ตสฺส ปวตฺติยมฺปิ อินฺทฺริยุปฺปตฺติ น โหตีติ ทฎฺฐพฺพํฯ</p>


<p> กิํ ปเนตสฺส อุภยสฺสปิ นิพฺพตฺติยา, วินาสนสฺส จ การณํ, ยโต อิทํ สมุฎฺฐาติ, ปริวตฺตตีติ จ วุจฺจตีติ อิมํ อนุโยคํ มนสิ กตฺวา อาห ติอาทิฯ ตตฺถ ติ ปรทาริกกมฺมาทินา มหาพเลนฯ   อุปนิสฺสยภูเตน ฯ ติ อิทํ สุคติํ สนฺธาย วุตฺตํฯ ทุคฺคติยํ ปน อุภยมฺปิ อกุสลกเมฺมเนว ชายติฯ</p>


<p> อินฺทฺริเย วินเฎฺฐ เอกเนฺตเนว ลิงฺคมฺปิ วินสฺสเตวาติ อาห ติฯ อยํ ปเนตฺถ อธิปฺปาโย ทฎฺฐโพฺพ – อิเมสุ ทฺวีสุ ปุริสินฺทฺริยํ อุตฺตมํ, อิตฺถินฺทฺริยํ หีนํ, ปุริสินฺทฺริยสฺส อนฺตรธานํ มหเนฺตน อกุสเลน กเมฺมน โหติ, สมุฎฺฐานํ มหเนฺตน กุสลกเมฺมน, อิตฺถินฺทฺริยสฺส อนฺตรธานํ ทุพฺพลากุสเลน, สมุฎฺฐานมฺปิ ทุพฺพลกุสเลน, ทุคฺคติยํ ปน อุภยสฺสาปิ อนฺตรธานํ, สมุฎฺฐานญฺจ อกุสเลเนว โหตีติฯ ยทิ สุคติยํ อิตฺถินฺทฺริยมฺปิ กุสเลเนว นิพฺพตฺตติ, กถญฺจรหิ ‘‘ปรทาริกกมฺมํ กตฺวา นิรเย ปจฺจิตฺวา เตเนว ปาปกเมฺมน ปญฺจสตกฺขตฺตุํ มนุสฺสโลเก อิตฺถี หุตฺวา นิพฺพตฺตตี’’ติอาทิวจนนฺติ? นายํ วิโรโธ นิสฺสนฺทผลวเสน วุตฺตตฺตาฯ ตถา หิ ปฎิสนฺธิยํ ตาว ปุริสินฺทฺริยนิพฺพตฺตนารหมฺปิ กมฺมํ กทาจิ ปรทาริกาทินา พลวปาปกเมฺมน ปฎิพาหิตสามตฺถิยํ อสฺส, ตทา อตฺตโน ปุริสินฺทฺริยนิพฺพตฺตเน อสมตฺถตาย อิตฺถินฺทฺริยเมว นิพฺพเตฺตติฯ ปวตฺติยํ ปน อตฺตโน พลวภาเวน อิตฺถินฺทฺริยูปนิสฺสยํ ปรทาริกมกุสลกมฺมํ ปฎิพาหิตฺวา ปฎิสนฺธิโต ปฎฺฐาย ปุริสินฺทฺริยํ สมุฎฺฐาเปนฺตํ กทาจิ ลทฺธสามคฺคิตาสญฺชาตพลวิเสเสน ปรทาริกาทินา กเมฺมน ปฎิพาหิตสามตฺถิยํ ภเวยฺย, ตทา อตฺตโน ทุพฺพลตาย ปุริสินฺทฺริยํ น นิพฺพเตฺตติ , อิตฺถินฺทฺริยเมว นิพฺพเตฺตติฯ เอวํ ปรทาริกาทิกมฺมูปนิสฺสเยน อิตฺถินฺทฺริยสฺส นิพฺพตฺตนโต ตํ เตน นิพฺพตฺติตํ กตฺวา วุจฺจติฯ</p>


<p> ยทา ปน ตํ กมฺมํ ปุน สามคฺคิปฎิลาภโต, ปริกฺขีณปาปกมฺมตาย วา พลวปฺปตฺตํ อภวิสฺส, ตทา ทินฺนเวธํ วิย รุกฺขํ ตทปคเม อตฺตโน พลานุรูปํ ปุริสินฺทฺริยํ นิพฺพเตฺตติ, อิตฺถินฺทฺริยํ ปน อตฺตโน การณาภาวโต นุปฺปชฺชติฯ อุภยสฺส ปน นิพฺพตฺติยมฺปิ วิสทิสินฺทฺริยนิพฺพตฺตนโต ปุเร สตฺตรสมจิตฺตสฺส ฐิติกาลมุปาทาย ตํตํสมุฎฺฐาปกกมฺมํ ตํ ตํ อินฺทฺริยํ น ชเนติฯ สตฺตรสมจิเตฺตน สห อุปฺปนฺนํ วิสทิสินฺทฺริยุปฺปตฺติโต ปุริมจิเตฺตน สห นิรุชฺฌติฯ ยทิ หิ สตฺตรสมจิตฺตุปฺปาทโต ปรมฺปิ อุปฺปเชฺชยฺย, อิตรํ นุปฺปชฺชติ เอกสฺมิํ สนฺตาเน ทฺวินฺนํ สหุปฺปตฺติยา อนิจฺฉิตตฺตาฯ เตเนว หิ ‘‘ยสฺส วา ปน ปุริสินฺทฺริยํ อุปฺปชฺชติ, ตสฺส อิตฺถินฺทฺริยํ อุปฺปชฺชตี’’ติ (ยม. ๓.อินฺทฺริยยมก.๑๘๘) อิมสฺมิํ ปเญฺห ‘‘โน’’ติ (ยม. ๓.อินฺทฺริยยมก.๑๘๘) ปฎิเกฺขโป กโตติฯ เอวญฺจ กตฺวา วกฺขติ ติอาทิ ฯ เอกสฺมิญฺจ นิรุเทฺธ ตปฺปฎิพทฺธานิ ลิงฺคาทีนิ กติปยทิวเสหิ นิรุชฺฌนฺติ, เตสุ นิรุเทฺธสุ อิตรานิ อนุกฺกเมน ชายนฺตีติ อาจริยาฯ อิตฺถินิมิตฺตุปฺปาทกกมฺมโต, ปุริสนิมิตฺตุปฺปาทกกมฺมโต วาติ อุภโต ทุวิธํ พฺยญฺชนมสฺสาติ อุภโตพฺยญฺชโนฯ ติ ยสฺส ทุวิธํ พฺยญฺชนมตฺถิ, ตสฺสาปิ เอกเมว อินฺทฺริยํ สิยา, กิํ ปน อิตรสฺสาติ ทเสฺสติฯ</p>


<p>นนุ จ ทุวิเธ พฺยญฺชเน สติ อินฺทฺริยทฺวเยนาปิ ภวิตพฺพํ, พฺยญฺชนญฺหิ ตํ ตํ อินฺทฺริยํ ปฎิจฺจ ชายตีติ? สจฺจํ ชายติ, เอตฺถาปิ อิตฺถิอุภโตพฺยญฺชนสฺส อิตฺถินฺทฺริยํ ปฎิจฺจ อิตฺถินิมิตฺตเมว ยาวชีวํ ปวตฺตติ, ปุริสอุภโตพฺยญฺชนสฺส ปุริสินฺทฺริยํ ปฎิจฺจ ปุริสนิมิตฺตเมว, อิตรํ ปน น ตสฺส อิตฺถินฺทฺริยปุริสินฺทฺริยเหตุโต ชายติฯ ตํ ปน เยน การเณน โหติ, ตํ ทเสฺสตุํ ‘‘เอวํ สเนฺต’’ติ อนุโยคํ กตฺวา ติอาทินา โสธนํ ตุ วุตฺตํฯ ติ เอกสฺมิํเยว อินฺทฺริเย สติฯ ติ ยํ ปฎิจฺจ ชายติ, ตสฺส อภาวโต ปุริสอุภโตพฺยญฺชนสฺส อิตฺถิพฺยญฺชนาภาโว, อิตฺถิอุภโตพฺยญฺชนสฺส ปุริสพฺยญฺชนาภาโวติ อโตฺถ ฯ ติ เนว ทุติยพฺยญฺชนสฺส อภาโว สิยาฯ นฺติ ตํ อินฺทฺริยํ ทุติยพฺยญฺชนการณํ น โหติฯ กสฺมา? สทา อภาวโตฯ อิตฺถิอุภโตพฺยญฺชนสฺส หิ ยทา อิตฺถิยา ราคจิตฺตํ อุปฺปชฺชติ, ตทา ปุริสพฺยญฺชนํ ปากฎํ โหติ, อิตฺถิพฺยญฺชนํ ปฎิจฺฉนฺนํ คุฬฺหํ โหติ, ตถา อิตรสฺส อิตรํฯ ยทิ จ เตสํ อินฺทฺริยํ ทุติยพฺยญฺชนการณํ ภเวยฺย, สทาปิ พฺยญฺชนทฺวยํ ติเฎฺฐยฺย, น ปน ติฎฺฐติ, ตสฺมา เวทิตพฺพเมตํ ‘‘น ตสฺส ตํ พฺยญฺชนการณ’’นฺติฯ กิญฺจรหิ การณนฺติ เจ? อาห นฺติฯ ตตฺถ นฺติ ปุริมภวสิทฺธสฺส อินฺทฺริยนิพฺพตฺตกกมฺมสฺส สหายํฯ นฺติ อิตฺถิยา ปุริสสฺมิํ, ปุริสสฺส อิตฺถิยํ วา อุปฺปนฺนํ เมถุนราคจิตฺตํฯ ตสฺมิญฺหิ อุปฺปเนฺน ตํ ปากฎํ โหติ, ตสฺมิํ ปฎิปฺปสฺสเทฺธ ปฎิจฺฉนฺนํ โหติฯ ยสฺมา ปนิมสฺส เอกเมว อินฺทฺริยํ โหติ, ตสฺมา อิตฺถิอุภโตพฺยญฺชนโก สยมฺปิ ปรํ อุทฺทิสฺส คพฺภํ คณฺหาติ, อตฺตานํ อุทฺทิสฺส ปรมฺปิ คณฺหาเปติฯ โส หิ อิตฺถินฺทฺริยวนฺตตาย สยํ คณฺหาติ, ปเรสุ อุปกฺกมกรณโต ปรํ คณฺหาเปติฯ ปุริสอุภโตพฺยญฺชนโก ปเรสุ อุปกฺกมกรณโต ปรํ คพฺภํ คณฺหาเปติ, สยํ ปน ปุริสินฺทฺริยวนฺตตาย คพฺภํ น คณฺหาติฯ</p>


<p>ยสฺมา อิตฺถินฺทฺริเย สติ อิตฺถิลิงฺคาทโย โหนฺติ, เตสุ จ สเนฺตสุ อิตฺถีติ ปกาโส โหติ, ตสฺมา  ตํ ตสฺส ปกาสนการณนฺติ อาห นฺติฯ ทุวิธมฺปิ ปเนตํ อินฺทฺริยํ กายปสาโท วิย สกลสรีรพฺยาปกเมว, น จสฺส กายปสาเทน สงฺกโร ลกฺขณเภทโต, นิสฺสยเภทโต จฯ</p>


<p> นฺติ ยถา อตฺตนา สหชาตรูปานิ ตีสุ ขเณสุ ปวตฺตนฺติ, เอวํ อนุปาลนลกฺขณํฯ ชีวิตินฺทฺริยสฺส เอกนฺตกมฺมชตฺตา สหชคฺคหเณเนว อนุปาเลตพฺพานมฺปิ  กมฺมชภาโวว สิโทฺธติ กมฺมชคฺคหณํ น กตํฯ ยถาสกํ ขณตฺตยมตฺตฎฺฐายีนมฺปิ กมฺมชรูปานํ ปวตฺติเหตุภาเวเนว ตํ อนุปาลกํฯ เตนาห นฺติฯ ปวตฺตนเญฺจตฺถ วุตฺตนเยน เตสํ ยาปนํ ฐปนํ ฐิติเหตุกตาฯ น หิ กมฺมชานํ กมฺมเมว ฐิติเหตุ ภวิตุํ สโกฺกติ อาหารชาทีนํ อาหาราทิ วิยฯ กิํ การณํ? ตงฺขณาภาวโตฯ กมฺมญฺหิ นิรุทฺธํ รูปสฺส ปจฺจโย โหติ, ตโต ตํสมุฎฺฐานรูปานิ มตปิติกา วิย ปุตฺตา จูฬปิตุอาทินิสฺสเยน อญฺญนิสฺสเยเนว ปวตฺตนฺติ, อญฺญญฺจ เตสํ ยาปนสมตฺถํ นตฺถิ อญฺญตฺร ชีวิตินฺทฺริเยนาติ ตเทว เตสํ ปวตฺตนรสํฯ อาหารชาทโย ปน ธรมานกปิติกา วิย ปุตฺตา อญฺญนิรเปกฺขา สกสกปจฺจยวเสเนว ปวตฺตนฺติฯ อาหาราทโย หิ อตฺตโน อตฺถิกฺขเณเยว รูปานิ สมุฎฺฐาเปตฺวา เตสํ ฐิติปวตฺติยาว ติฎฺฐนฺติ, ตโต ตํสมุฎฺฐานานิ ชีวิตินฺทฺริยนิรเปกฺขานิฯ เสสานิปิ ตํตํปจฺจยวเสเนว ติฎฺฐนฺตีติ น อญฺญํ ฐปนการณํ ปจฺจาสีสนฺติฯ กมฺมสมุฎฺฐานมฺปิ เจตํ อุปฺปาทโต ปฎฺฐาเยว อนุปาลกํฯ ยาเปตพฺพานิ ปวเตฺตตพฺพานิ สหชาตภูตานิ ปทฎฺฐานเมตสฺสาติ ฯ</p>


<p> ติ ฐเปตฺวา อรูปาวจรวิปากมโนวิญฺญาณธาตุํ อวเสสา มโนวิญฺญาณธาตุฯ เตนาห ติฯ ปญฺจโวกาเร มโนธาตุ, มโนวิญฺญาณธาตุโย จ ยํ รูปํ นิสฺสาย ปวตฺตนฺติ, ตํ ‘‘วตฺถู’’ติ ปวุจฺจตีติ สมฺพโนฺธฯ ติ จ วิเสสนํ มโนวิญฺญาณธาตุวเสน กตํ, มโนธาตุ ปน จตุโวการภเว นเตฺถวฯ ปาฬิยํ อนาคตสฺสาปิ หทยวตฺถุโน อาคมโต, ยุตฺติโต จ อตฺถิภาโว วิญฺญาตโพฺพฯ ตตฺถ อาคโม ตาว –</p>

 รูปํ นิสฺสาย มโนธาตุ จ มโนวิญฺญาณธาตุ จ ปวตฺตนฺติ, ตํ รูปํ มโนธาตุยา จ มโนวิญฺญาณธาตุยา จ ตํสมฺปยุตฺตกานญฺจ ธมฺมานํ นิสฺสยปจฺจเยน ปจฺจโย’’ติ (ปฎฺฐา. ๑.๑.๘) –</p>


<p>เอวมาทิ  ปฎฺฐานวจนํฯ ยุตฺติ ปน เอวํ เวทิตพฺพา – นิปฺผนฺนอุปาทายรูปนิสฺสยํ ธาตุทฺวยํ ปญฺจโวการภเว รูปปฎิพทฺธวุตฺติตฺตาฯ ยํ ยญฺหิ รูปปฎิพทฺธวุตฺติ, ตํ ตํ นิปฺผนฺนอุปาทายรูปนิสฺสยํ ทิสฺสติ ยถา จกฺขุวิญฺญาณธาตุฯ ตตฺถ น ตาว รูปายตนาทีนํ, โอชาย จ ตนฺนิสฺสยตา ยุชฺชติ อินฺทฺริยปฎิพทฺธโต พหิปิ เตสํ ปวตฺติทสฺสนโต, นาปิ อิตฺถินฺทฺริยปุริสินฺทฺริยานํ ตทุภยวิรหิเต อภาวกสนฺตาเนปิ ธาตุทฺวยทสฺสนโตฯ ชีวิตินฺทฺริยสฺสาปิ สหชปริปาลนลกฺขณกิจฺจนฺตรํ วิชฺชตีติ น ตนฺนิสฺสยตา ยุชฺชติฯ ตญฺหิ กิจฺจนฺตเร ปสุตํ น อิมาสํ นิสฺสโย ภวิตุํ สโกฺกติ, ตสฺมา ปาริเสสโต เตสํ นิสฺสโย หทยวตฺถุ นาม อตฺถีติ วิญฺญาตพฺพํฯ โหตุ ตาว ธาตุทฺวยนิสฺสโย วตฺถุ, อุปาทายรูปญฺจ, ตํ ปเนตํ กมฺมสมุฎฺฐานํ ปฎินิยตกิจฺจํ หทยปฺปเทเส ฐิตเมกนฺติ ทฎฺฐพฺพํฯ กถเมตํ วิญฺญายตีติ? วุจฺจเต – วตฺถุรูปภาวโต กมฺมสมุฎฺฐานํ จกฺขุ วิยฯ ยญฺหิ วิญฺญาณสฺส วตฺถุภูตํ รูปํ, ตํ กมฺมสมุฎฺฐานํ ยถา จกฺขุปสาโท, ตโต เอว ปฎินิยตกิจฺจํ อฎฺฐิํ กตฺวา มนสิ กตฺวา สพฺพํ เจตสา สมนฺนาหริตฺวา กิญฺจิ จิเนฺตนฺตสฺส หทยปฺปเทสสฺส ขิชฺชนโต ตเตฺถทํ ติฎฺฐตีติ วิญฺญายติฯ ยถาหุ อาจริยา –</p>


<p>
‘‘กมฺมชํ วตฺถุภาวา ตํ, จกฺขุํว นิยตกฺริยํ;  
  
จินฺตาย จ อุโรเขทา, ตตฺร ติฎฺฐนฺติ วิชานิย’’นฺติฯ  
</p>
  
<p>ยทิ  มโนธาตุมโนวิญฺญาณธาตูนํ นิสฺสยภูตํ หทยวตฺถุ นาม อตฺถิ, กสฺมา ปเนตํ รูปกเณฺฑ น วุตฺตํฯ น หิ ลพฺภมานสฺส อวจเน การณํ อตฺถีติ? โน นตฺถิ การณนฺตรสมฺภวโตฯ กิํ ปน ตํ การณํ? เทสนาเภโทฯ ยถา หิ จกฺขุวิญฺญาณาทีนิ เอกนฺตโต จกฺขาทินิสฺสยานิ, น เอวํ มโนวิญฺญาณํ เอกเนฺตน หทยวตฺถุนิสฺสิตํ ปญฺจโวการภเวเยว ตนฺนิสฺสยตฺตา, เอกเนฺตน นิสฺสิตวเสเนว จ วตฺถุเทสนา ปวตฺตาฯ ‘‘อตฺถิ รูปํ จกฺขุวิญฺญาณสฺส วตฺถุ, อตฺถิ รูปํ จกฺขุวิญฺญาณสฺส น วตฺถู’’ติอาทินา (ธ. ส. ๕๘๔) จกฺขุวิญฺญาณาทีหิ นิสฺสิเตหิ วิเสสิตตฺตาฯ ยมฺปิ เอกเนฺตน หทยวตฺถุนิสฺสยํ ตสฺส วเสน ‘‘อตฺถิ รูปํ มโนวิญฺญาณสฺส วตฺถู’’ติอาทินา ทุกาทีสุ วุจฺจมาเนสุ น ตทนุคุณา อารมฺมณทุกาทโย สมฺภวนฺติฯ น หิ ‘‘อตฺถิ รูปํ มโนวิญฺญาณสฺส อารมฺมณํ, อตฺถิ รูปํ น มโนวิญฺญาณสฺส อารมฺมณ’’นฺติ สกฺกา วตฺตุนฺติ วตฺถารมฺมณทุกา ภินฺนคติกา สิยุํ, น เอกรสา เทสนา ภเวยฺย, เอกรสญฺจ เทสนํ เทเสตุํ ตตฺถ ภควโต อชฺฌาสโย, ตสฺมา ตตฺถ หทยวตฺถุ  น วุตฺตํ, น อลพฺภมานตฺตาฯ เอสา หิ ภควโต ปกติ, ยํ เอกรเสเนว เทสนํ เทเสตุํ ลพฺภมานสฺสาปิ กสฺสจิ อคฺคหณํฯ ตถา หิ นิเกฺขปกเณฺฑปิ จิตฺตุปฺปาทวิภาเคน อวุจฺจมานตฺตา อวิตกฺกาวิจารปทวิสชฺชเน วิตโกฺก วิจาโร จาติ วตฺตุํ น สกฺกาติ อวิตกฺกวิจารมตฺตปทวิสชฺชเน ลพฺภมาโนปิ วิตโกฺก น อุทฺธโฎ, อญฺญถา ‘‘วิตโกฺก จา’’ติ วตฺตพฺพํ สิยาติฯ นิสฺสยภาวโต อุปริ อาโรเปตฺวา วหนฺตํ วิย ปจฺจุปฎฺฐาตีติ ฯ</p>


<p> จตูสุ อาหาเรสุ อิธ รูปาธิการโต กพฬีกาโร อาหาโร คเหตโพฺพติ อาห ติฯ ตตฺถ กพฬํ กรียตีติ  ฯ อาหรียตีติ  กพฬํ กตฺวา อโชฺฌหรียตีติ อโตฺถฯ อิทญฺจ สวตฺถุกํ กตฺวา อาหารํ ทเสฺสตุํ วุตฺตํฯ กพฬีการาหารสฺส ปน โอชา อิธ อาหาโร นามฯ เตนาห ติอาทิฯ โส จ รูปาหรณสภาโว อุปตฺถมฺภนพลกโร องฺคมงฺคานุสารีรสาหรณภูโต ภูตนิสฺสิโต เอโก วิเสโสฯ พาหิราหารปจฺจยํ ปฎิลภิตฺวา เอว อชฺฌตฺติกาหาโร รูปํ อุปฺปาเทตีติ อยํ อชฺฌตฺติกาหารสฺส อุปนิสฺสยภาเวนาปิ รูปํ อาหรตีติ อาห ติฯ โอชา อฎฺฐมี ยสฺส ตํ ฯ ติ อตฺตโน อุทยานนฺตรํ รูปชนนโต โอชาสงฺขาตาย โอทนกุมฺมาสาทิวตฺถุคตาย ยาย ผรณโอชายฯ ติ ยมฺหิ ยมฺหิ ชนปเท, นคราทีสุ จฯ  ตพฺพตฺถุกตฺตาติ อธิปฺปาโยฯ</p>


<p> กิํ ปน วตฺถุโน กิจฺจํ, กิํ โอชายาติ เจ? ปริสฺสยหรณํ วตฺถุสฺส กิจฺจํ, ปาลนํ โอชายาติ ทเสฺสโนฺต อาห นฺติอาทิฯ นฺติ กมฺมชเตชํ คณฺหาติฯ อโนฺตกุจฺฉิยญฺหิ โอทนาทิวตฺถุสฺมิํ อสติ กมฺมชเตโช อุฎฺฐหิตฺวา อุทรปฎลสงฺขาตมุปาทินฺนรูปํ คณฺหาติ, ‘‘ฉาโตมฺหิ, อาหารํ เม เทถา’’ติ วทาเปติ, ภุตฺตกาเล อุทรปฎลํ มุญฺจิตฺวา อนุปาทินฺนกวตฺถุํ คณฺหาติ, อถ สโตฺต เอกโคฺค โหติฯ ยถา หิ ฉายารกฺขโส ฉายาปวิฎฺฐํ ทิสฺวา คเหตฺวา เทวสงฺขลิกาย พนฺธิตฺวา อตฺตโน ภวเน โมทโนฺต ฉาตกาเล อาคนฺตฺวา สีเส ทํสติ, โส ทฎฺฐตฺตา วิรวติ, ตํ วิรวํ สุตฺวา สเจ อเญฺญปิ มนุสฺสา อาคจฺฉนฺติ, โส อาคตาคเต คเหตฺวา ขาทิตฺวา สกภวเน โมทติ , เอวํ ยํ ยํ อนฺนปานาทิกํ วตฺถุ, ตํ ตํ กมฺมชเตโช คเหตฺวา ชีราเปตฺวา ปุน อุทรปฎลํ คณฺหาติ, ตสฺมา อนฺนปานาทิกํ  วตฺถุ อตฺตโน อุทรปฎลํ ปวิฎฺฐกาเล อุปาทินฺนกายํ คเหตฺวา ฐิตํ ตโต โมเจตฺวา อตฺตานํ คณฺหาปนวเสน ตํ อตฺตโน สนฺติกํ หรติฯ นฺติ โอชาวิยุตฺตํ วตฺถุ ชีวิตํ กมฺมชภูตํ ตํ ปาเลตุํ น สโกฺกติฯ</p>


<p> นฺติ โอชา ชีวิตํ ปาเลตุํ สโกฺกติ, กมฺมชํ เตชํ หริตุํ น สโกฺกติ อามาสยสฺส อปุณฺณโตติ อธิปฺปาโยฯ ติ โอชฎฺฐมกรูปหรณวเสเนว อิมสฺส กายสฺส อุปตฺถมฺภนวเสน ปจฺจุปฎฺฐาติฯ ติ รูปกาเยนฯ นฺติ อตฺตโน อธิปฺปายํฯ นฺติ ปเรสํ สญฺญาเปนฺตานํฯ ติ ผนฺทมานกายคตวณฺณสฺส คหณภูตานํ จกฺขุทฺวาริกชวนานนฺตรปฺปวตฺตานํ นิจฺฉยคฺคหณสงฺขาตานํ มโนทฺวาริกชวนานํ อนุสฺสรเณน เตสํ อนนฺตรนฺติ อโตฺถฯ ปญฺจทฺวาเร หิ รูปาทิอารมฺมเณ อาปาถคเต ยถาปจฺจยํ กุสลากุสลชวเน อุปฺปชฺชิตฺวา ภวงฺคํ โอติเณฺณ มโนทฺวาริกชวนํ ตเทวารมฺมณํ กตฺวา ภวงฺคํ โอตรติ, ปุน ตสฺมิํเยว ทฺวาเร วิสยํ ววตฺถาเปตฺวา ชวนํ ภวงฺคํ โอตรติ, ตสฺมา จกฺขุทฺวาริกชวนานนฺตรปฺปวตฺตานํ ทฺวินฺนํ ชวนวารานมนนฺตรํ ตติยวาเร ปวตฺตาย มโนทฺวารชวนวีถิยา เอว  กรณภูตาย จตุตฺถวาเร มโนทฺวาเร ชวเนเนว ภาโว วิญฺญายติฯ เอเตน วิญฺญตฺติ-สทฺทสฺส กรณสาธนตา วุตฺตาฯ ติอาทินา ปน กมฺมสาธนตฺตมาหฯ</p>


<p>เอวํ วิญฺญตฺติ-สทฺทสฺส การกทฺวเย สมฺภวํ ทเสฺสตฺวา อิทานิ กาย-สเทฺทน สห กมฺมธารยสมาสํ ทเสฺสตุํ, ‘‘กาโย’’ติ โวหารสฺส วิญฺญตฺติยมฺปิ จ ปวตฺติํ ทเสฺสโนฺต   ติอาทิสุตฺตมาหฯ ติ วิปฺผนฺทมานกาเยน กรณภูเตน อธิปฺปายวิญฺญาปนเหตุภาวโต กาเยน วิญฺญตฺตีติปิ กายวิญฺญตฺตีติ สมฺพโนฺธฯ อยํ ปเนตฺถ อโตฺถ – วิญฺญตฺติยา กายวิปฺผนฺทนสฺส เหตุภาวโต ตํเหตุกํ กายวิปฺผนฺทนสงฺขาตํ กายํ คเหตฺวา อธิปฺปายชานนโต วิญฺญตฺติ อธิปฺปายวิญฺญาปนสฺส การณภาเวน คยฺหตีติ กาเยน อธิปฺปายํ วิญฺญาเปตีติฯ ตถา กายวิปฺผนฺทนํ คเหตฺวา ตสฺส การณเมตฺถ อตฺถีติ วิญฺญตฺติยา คยฺหมานตฺตา สยญฺจ กาเยน วิญฺญายติ, ตสฺมา กาเยน วิญฺญตฺตีติปิ กายวิญฺญตฺตีติฯ</p>


<p> ติ อภิกฺกมาทิปวตฺตกจิตฺตสมุฎฺฐานวาโยธาตุยาฯ ติ  อาการภูโต วิกาโรฯ กสฺส ปน สา อาการวิการตาติ? สามตฺถิยโต วาโยธาตุอธิกานํ จิตฺตชมหาภูตานํฯ กิํ ตํ สามตฺถิยํ? จลนเหตุตา, จิตฺตชตา, อุปาทายรูปตา จฯ อถ วา จิตฺตชานิลธาตุยา เอกา อาการวิการตาติ สมฺพโนฺธฯ น เกวลญฺหิ สามิวจนํ จลนสมฺพนฺธาเปกฺขาย เอว, อถ โข อาการวิการสมฺพนฺธาเปกฺขายปีติฯ</p>


<p>ยทิ เอวํ, กถํ วิญฺญตฺติยา อุปาทายรูปตฺตํฯ ‘‘จิตฺตชานิลธาตุยา’’ติ หิ วจเนน วาโยธาตุยาว อาการวิการตา วิญฺญตฺติ อาปชฺชติ, น จ เอกภูตนิสฺสิตํ อุปาทายรูปํ นาม อตฺถิ ‘‘จตุนฺนํ มหาภูตานํ อุปาทายรูป’’นฺติ (ธ. ส. ๕๘๔) วจนโตติ? นายํ โทโส, จตุนฺนํ วิการตา จตูสุ เอกสฺสปิ โหติ จตุสาธารณธนํ วิยฯ อนิลธาตุอธิกกลาโป วา อิธ ‘‘อนิลธาตู’’ติ วุจฺจติ, ตทธิเก ตํโวหารโต  ยถา สมฺภารธาตุยา อธิกภาเวน ปถวีโวหาโร, ตสฺมา วาโยธาตุอธิกานํ จิตฺตชมหาภูตานํ เอกา อาการวิการตา กายวิญฺญตฺตีติ น โกจิ วิโรโธฯ อธิกตา จสฺสา สามตฺถิยโต ทฎฺฐพฺพา, น ปมาณโตฯ อิตรถา หิ เตสํ อวินิโพฺภควุตฺติตา น ยุเชฺชยฺยฯ อธิกตา หิ อตฺตโน อธิกวเสน อิตเรหิ วินิโพฺภคปฺปวตฺติโต โหติฯ สามตฺถิยาธิกญฺจ การณานุการิตายฯ การณญฺหิ อภิกฺกมาทิปวตฺตกํ จิตฺตํ, ตํ จลนาธิปฺปายสภาวํ ตโต สมุฎฺฐิเต กลาเป อนุกโรเนฺต วาโยธาตุยา เอว อธิกตฺตํ ยุตฺตนฺติฯ เกจิ ปน ‘‘วาโยธาตุยา เอว อาการวิการตา’’ติ คณฺหนฺติ, เตสํ มเตน อุปาทารูปตฺตํ ทุรูปปนฺนํฯ น หิ เอกสฺส วิกาโร จตุนฺนํ อุปาทารูปนฺติ สกฺกา วตฺตุํฯ</p>


<p>กีทิสี ปนายํ วิการตาติ อาห ติฯ ตตฺถ ติ อตฺตนา สหชาตสฺสฯ ยสฺมา อุตุจิตฺตาหารชานํ จลนํ จิตฺตชรูปสมฺพเนฺธเนว โหติ, นทีโสตจลเนน ตตฺถ ปกฺขิตฺตสุกฺขโคมยปิณฺฑาทีนํ วิยฯ วิญฺญตฺติวเสน ปน จิตฺตชานเมว จลนํ, ตสฺมา วุตฺตํ ‘‘สหชาตสฺสา’’ติฯ ติ รูปกายสฺสฯ ติ สนฺถมฺภนสนฺธารณจลนสงฺขาเต จลิตภาเวฯ สนฺถมฺภนาทิกมฺปิ หิ จลนาภิมุขตาย จลนนฺติ ยุชฺชติฯ ติ เหตุภูตา สหการีการณภูตาฯ เอตฺตาวตา จ กิํ วุตฺตํ โหติ? กายวิญฺญตฺติ นาม เนว ผนฺทมานรูปกาโย, น จ ผนฺทมานา วาโยธาตุ, อถ โข มหนฺตํ ปาสาณํ อุกฺขิปนฺตสฺส สพฺพถาเมน คหณกาเล สรีรสฺส อุสฺสาหนวิกาโร วิย รูปกายสฺส ปริปฺผนฺทนปจฺจยภาเวน ลพฺภมาโน เอโก อาการวิกาโร กายวิญฺญตฺติ นามาติ วุตฺตํ โหติฯ</p>


<p>นนุ   จ ผนฺทมานวณฺณาทิวินิมุโตฺต โกจิ วิกาโร อตฺถิ, ตสฺส วณฺณคฺคหณานนฺตรํ คหณํ โหตีติ กถเมตํ วิญฺญายตีติ? อธิปฺปายคฺคหณโตฯ น หิ วิญฺญตฺติวิการรหิเตสุ รุกฺขจลนาทีสุ อธิปฺปายคฺคหณํ ทิฎฺฐํ, หตฺถจลนาทีสุ ปน ทิฎฺฐํ, ตสฺมา ผนฺทมานวณฺณาทิวินิมุโตฺต โกจิ วิกาโร อตฺถิ อธิปฺปายสฺส วิญฺญาปโกติ สมฺปฎิจฺฉิตพฺพเมตํ เอกเนฺตนฯ ญาปโก จ เหตุ สยํ คหิโตเยว อตฺตโน ญาเปตพฺพมตฺถํ ญาเปติ, น วิชฺชมานมเตฺตนาติฯ ญาเปตพฺพวณฺณคฺคหณานนฺตรํ วิการคฺคหณมฺปิ อนุมานโต สิทฺธํฯ ตถา หิ วทนฺติ –</p>


<p>
‘‘วิสยตฺตมนาปนฺนา,  
  
สทฺทา เนวตฺถโพธกา;  
  
น สตฺตามตฺตโต อเตฺถ,  
  
เต อญฺญาตา ปกาสกา’’ติฯ  
</p>
  
<p>ยทิ วิการคฺคหณเมว การณมธิปฺปายคฺคหณสฺส, กสฺมา อคฺคหิตสเงฺกตานํ อธิปฺปายคฺคหณํ น โหตีติ? น เกวลํ วิการคฺคหณเมว อธิปฺปายสฺส คหณสฺส การณํ, อถ โข ปุริมสิทฺธสมฺพนฺธคฺคหณญฺจ อิมสฺส อุปนิสฺสโยติ ทฎฺฐพฺพํฯ ยถา หิ อรเญฺญ อุทกติเตฺถ อุสฺสาเปตฺวา ฐปิตโคสีสาทีนิ อุทกนิมิตฺตานิ ทิสฺวา ตทนนฺตรปฺปวตฺตาย อวิญฺญายมานนฺตราย มโนทฺวารชวนวีถิยา โคสีสาทีนํ อุทกสหจารีปการสญฺญาณาการํ คเหตฺวา ‘‘อุทกเมตฺถ อตฺถี’’ติ ชานนํ, เอวํ ผนฺทมานวณฺณํ คเหตฺวา ตทนนฺตปฺปวตฺตาย อวิญฺญายมานนฺตราย มโนทฺวารวีถิยา ปุริมคฺคหิตสมฺพนฺธูปนิสฺสยสหิตาย สาธิปฺปายวิการคฺคหณํ โหตีติฯ</p>


<p> สหชรูปจลนสฺส วิญฺญตฺติวิการสหิตาย วาโยธาตุยา เหตุภาโว ยุโตฺต, กิํ สพฺพา เอว วาโยธาตุ  สหชรูปํ จาเลตีติ อิมํ โจทนํ โสเธตุํ นฺติอาทิ วุตฺตํฯ อุปตฺถเมฺภตีติ  อุปตฺถมฺภกปจฺจยนฺติ อโตฺถฯ นฺติ มโนทฺวาริกชวนวีถิํ สนฺธายาห ปญฺจทฺวาริกวีถิยา วิญฺญตฺติสมุฎฺฐาปกตฺตาภาวโตฯ ติ สตฺตสุ ชวเนสุ เหฎฺฐิเมหิ ฉหิ ชวเนหิ สมุฎฺฐิตํ วาโยธาตุํ อุปตฺถมฺภํ ลภิตฺวาติ สมฺพโนฺธฯ เกจิ ปน โปตฺถเกสุ ‘‘วาโยธาตุสมุฎฺฐิต’’นฺติ ปาฐํ ทิสฺวา อุปตฺถมฺภนฺติ ภาวสาธนวเสน คเหตฺวา เหฎฺฐา ฉหิ จิเตฺตหิ อุปฺปนฺนวาโยธาตุสมุฎฺฐิตํ  อุปตฺถมฺภํ ลภิตฺวาติ โยเชนฺติฯ ติ สยํ วิญฺญตฺติสหิตา อตฺตนา สหชาตํ จิตฺตชรูปํ เทสนฺตรุปฺปตฺติเหตุภาเวน จลยติ, น อิตราติ อโตฺถฯ</p>


<p>อยํ ปเนตฺถาธิปฺปาโย – ยถา นาม สตฺตหิ ยุเคหิ อากฑฺฒิตพฺพสกเฎ สตฺตมยุคยุตฺตา เอว โคณา เหฎฺฐา ฉสุ ยุเคสุ ยุตฺตโคเณหิ ลทฺธุปตฺถมฺภา สกฎํ จาเลนฺติ, ปฐมยุคาทิยุตฺตา ปน สนฺถมฺภนสนฺธารณมตฺตเมว สาเธนฺตา เตสํ อุปตฺถมฺภกา โหนฺติ, เอวเมวํ สตฺตมชวนสมุฎฺฐิตา วาโยธาตุ เหฎฺฐา ฉหิ ชวเนหิ สมุฎฺฐิตวาโยธาตุโต ลทฺธุปตฺถมฺภา จิตฺตชรูปํ จาเลติฯ ปฐมชวนาทิสมุฎฺฐิตา ปน สนฺถมฺภนสนฺธารณมตฺตํ สาเธนฺตา ตสฺส อุปตฺถมฺภกา โหนฺติ, เทสนฺตรุปฺปตฺติเยว เจตฺถ จลนํ อุปฺปนฺนเทสโต เกสคฺคมตฺตมฺปิ ธมฺมานํ จลนาภาวโต, อิตรถา ธมฺมานํ อพฺยาปารตา, ขณิกตา จ น สิยาฯ กถํ ปนสฺส สหชรูปานํ เทสนฺตรุปฺปตฺติยา เหตุภาโวติ? ยถา อตฺตนา สหชรูปานิ เหฎฺฐิมชวนาทิสมุฎฺฐิตรูเปหิ ปติฎฺฐิตฎฺฐานโต อญฺญตฺถ อุปฺปชฺชนฺติ, เอวํ เตหิ สห ตตฺถ อุปฺปตฺติเยวสฺส เทสนฺตรุปฺปตฺติเหตุภาโวติ ทฎฺฐพฺพํฯ</p>


<p>อถ  ผนฺทมานวณฺณคฺคหณานนฺตรํ วิญฺญตฺติคฺคหณสฺส วุตฺตตฺตา วิญฺญตฺติสหิตาติ สตฺตมชวนสมุฎฺฐิตาย เอว จ วิเสสิตตฺตา จลนาการสหิตาเยว วาโยธาตุ วิการสหิตาติ? นยิทเมวํ เทสนฺตรุปฺปตฺติเหตุภาเวน จลยิตุมสโกฺกนฺติโยปิ สนฺถมฺภนสนฺธารณมตฺตกรเณน ปฐมชวนาทิสมุฎฺฐานวาโยธาตุโยปิ วิญฺญตฺติวิการสหิตา เอวฯ เยน ทิสาภาเคน คนฺตฺวา อภิกฺกมาทีนิ ปวเตฺตตุกาโม ตทภิมุขภาววิการสมฺภวโตฯ อธิปฺปายสหภาวินญฺหิ วิการํ วิญฺญตฺติมาจิกฺขนฺติฯ เตเนว หิ ภควตา ‘‘กตมํ ตํ รูปํ กายวิญฺญตฺติ? ยา กุสลจิตฺตสฺส วา…เป.… อพฺยากตจิตฺตสฺส วา อภิกฺกมนฺตสฺส วา…เป.… ปสาเรนฺตสฺส วา กายสฺส ถมฺภนา สนฺถมฺภนา สนฺถมฺภิตตฺตํ วิญฺญตฺติ วิญฺญาปนา วิญฺญาปิตตฺตํฯ อิทํ ตํ รูปํ กายวิญฺญตฺตี’’ติ (ธ. ส. ๗๒๐) สนฺถมฺภนสนฺธารณานมฺปิ ปจฺจยภาวากาโร กายวิญฺญตฺตีติ วุโตฺตฯ เอวญฺจ กตฺวา มโนทฺวาราวชฺชนสฺสาปิ วิญฺญตฺติสมุฎฺฐาปกตาวจนํ สุฎฺฐุ อุปปนฺนํ โหติฯ</p>


<p> จิตฺตชาตาย ปถวีธาตุยา อุปาทินฺนกฆฎฺฎเน ปจฺจโย โย อาการวิกาโร, อยํ วจีวิญฺญตฺติ วิเญฺญยฺยาติ สมฺพโนฺธฯ ตตฺถ ติ วจีเภทปฺปวตฺตกจิตฺตสมุฎฺฐานาย ฯ ติ อุปาทินฺนกกลาปสงฺขาตสฺส อกฺขรุปฺปตฺติฎฺฐานสฺส ฆฎฺฎนสญฺญิเต กิเจฺจ ฆฎฺฎนสฺสาติ อโตฺถฯ ติ ตสฺส สหการีการณภูโตฯ ติ ฆฎฺฎิยมานอุปาทินฺนรูปโต, ฆฎฺฎนฺติ ยา ปถวีธาตุโต จ วินิวโฎฺฎ ปถวีธาตุยา อุปาทินฺนฆฎฺฎนปจฺจยสภาวรูโป เอโก อาการวิการวิเสโสติ อโตฺถฯ ติ สามิวจนํ ‘‘อุภยสมฺพนฺธาเปกฺข’’นฺติอาทิ กายวิญฺญตฺติยํ วุตฺตนเยน เวทิตพฺพํฯ อยํ ปน วิเสโส – ยถา ตตฺถ ผนฺทมานวณฺณคฺคหณานนฺตรํ  คยฺหติ, เอวมิธ สุยฺยมานสทฺทสวนานนฺตรนฺติ ทฎฺฐพฺพํฯ อิทญฺจ สนฺถมฺภนาทีนํ อภาเวน ฆฎฺฎเนน สทฺธิํเยว สทฺทสฺส อุปฺปชฺชนโต ‘‘ลภิตฺวา ปนุปตฺถมฺภ’’นฺติอาทินโย น ลพฺภติฯ ฆฎฺฎนญฺหิ ปฐมชวนาทีสุปิ ลพฺภเตวฯ เตนาห ติฯ อถ ฆฎฺฎนจลนานํ โก วิเสโสติ? ฆฎฺฎนํ ปจฺจยวิเสเสน ภูตกลาปานํ อญฺญมญฺญํ อาสนฺนตรุปฺปาทตา, จลนํ เอกสฺสาปิ เทสนฺตรุปฺปาทนปรมฺปรตาติ อยเมเตสํ วิเสโสฯ โคสีสาทิอุปมาเปตฺถ ยถาสมฺภวํ โยเชตพฺพาฯ ติ สา เอว สหสทฺทา วิญฺญตฺติฯ ติ สุปริสุทฺธคคนตลสฺส สกฺกราชกุลสฺส อวภาสกเฎฺฐน ตสฺส นิสากรภูเตนฯ อถ วา อินฺทติ ปรมิสฺสริยํ กโรตีติ อินฺทุฯ อินฺทุ-สทฺทสฺส อุตฺตมวาจกตฺตา สกฺกกุลุตฺตเมนาติ อโตฺถฯ</p>


<p> อถ วิญฺญตฺติ ตาว สหสทฺทาว, สโทฺท ปน จิตฺตโช อวิญฺญตฺติโก อตฺถีติ เจ? นตฺถีติ ทเสฺสโนฺต อาห ติอาทิฯ นฺติ วิญฺญตฺติปจฺจยํ ปถวีธาตุยา ฆฎฺฎนํฯ ติอาทินา วุตฺตเมวตฺถํ สมเตฺถติฯ ยสฺมา ธาตุสงฺฆฎฺฎเนเนว สโทฺท ชายติ, น เตน วินา, ตสฺมาติ อโตฺถฯ อเนน จ เย วทนฺติ ‘‘วิตกฺกวิปฺผารสโทฺท น โสตวิเญฺญโยฺยติ มหาอฎฺฐกถายํ วุตฺตตฺตา จิตฺตสมุฎฺฐาโน วิตกฺกวิปฺผารสโทฺท วิญฺญตฺติยา วินาปิ อุปฺปชฺชติฯ ‘ยา ตาย วาจาย วิญฺญตฺติ วิญฺญาปนา’ติ (ธ. ส. ๖๓๖) หิ วจนโต อโสตวิเญฺญเยฺยน สเทฺทน สห วิญฺญตฺติ น อุปฺปชฺชติ, ตโตว จิตฺตโชปิ สทฺทนวโก อตฺถี’’ติ, เตสํ วาทํ ปฎิกฺขิปติฯ มหาอฎฺฐกถาวาโทปิ หิ สโทฺทว โหติ, น โสตวิเญฺญโยฺยติ วิรุทฺธเมตนฺติ มญฺญมาเนหิ สงฺคหกาเรหิ ปฎิกฺขิโตฺตวฯ อานนฺทาจริโย ปน มหาอฎฺฐกถาวาทํ  อปฺปฎิกฺขิปิตฺวาว ตตฺถ อธิปฺปายํ วเณฺณติฯ กถํ? ‘‘ชิวฺหาตาลุจลนาทิกรวิตกฺกสมุฎฺฐิตํ วิญฺญตฺติสหชเมว สุขุมสทฺทํ ทิพฺพโสเตน สุตฺวา อาทิสตี’’ติ สุเตฺต, ปฎฺฐาเน จ โอฬาริกํ สทฺทํ สนฺธาย โสตวิญฺญาณสฺส อารมฺมณปจฺจยภาโว  วุโตฺตติ อิมินา อธิปฺปาเยน วิตกฺกวิปฺผารสทฺทสฺส อโสตวิเญฺญยฺยตา วุตฺตาติฯ</p>


<p> ติ วจีโฆเสน อธิปฺปายวิญฺญาปนเหตุตฺตาฯ ติ คหณานุสาเรน วจีโฆเสน วา เหตุนา สยํ วิเญฺญยฺยตฺตาฯ ติ วิญฺญตฺติสทฺทสฺสฯ ติ วิญฺญาปยตีติ วิญฺญตฺติ, วิญฺญายตีติ วิญฺญตฺตีติ เอวํ เหตุมฺหิ, กมฺมนิ วา ตสฺส สมฺภโว นิพฺพตฺติ โหตีติ อโตฺถฯ กิํ ปเนตํ วิญฺญตฺติทฺวยํ จิตฺตสมุฎฺฐานํ, อุทาหุ กมฺมาทิสมุฎฺฐานนฺติ อาห นฺติอาทิฯ ติ สกสกกลาปคตอฎฺฐรูปานิ วิย, วิญฺญตฺติทฺวยสฺส เอกโต วุจฺจมานตฺตา กายวิญฺญตฺติสหชกลาเป สโทฺท น ลพฺภตีติ วจีวิญฺญตฺติกลาเป ลพฺภมานมฺปิ ตํ หิตฺวา ‘‘อฎฺฐ’’อิเจฺจว วุตฺตํฯ</p>


<p>ยถาวุตฺตวิการคฺคหณมุเขน ‘‘อยํ อิทํ นาม กาตุกาโม’’ติ ตํสมงฺคิโน อธิปฺปาโย วิญฺญายตีติ อาห ติฯ กายวิปฺผนฺทนเหตุภูตาย วาโยธาตุยา วิการตฺตา ตสฺสา กายวิปฺผนฺทนสฺส เหตุภาวากาเรน ปจฺจุปฎฺฐานนฺติ วุตฺตํ ติฯ วาโยธาตุยา กิจฺจาธิกตาย อาห ติฯ ติ วุตฺตนเยเนว วจีโฆสสงฺขาตสฺส จิตฺตชสทฺทสฺส เหตุภาวปจฺจุปฎฺฐานาฯ</p>


<p>เกจิ ปเนตฺถ ‘‘ฆฎฺฎเน ปจฺจโยติ วุตฺตตฺตา ฆฎฺฎนานนฺตรํ สทฺทสฺส อุปฺปตฺติ โหตีติ คเหตฺวา จิตฺตสมุฎฺฐานปถวีธาตุ อุปาทินฺนฆฎฺฎนมตฺตํ  กโรติ, ฆฎฺฎิตกฺขเณ อุตุสมุฎฺฐาโนว สโทฺท อุปฺปชฺชติ, โส ปน จิตฺตปจฺจยตฺตา ปริยาเยน จิตฺตสมุฎฺฐาโนติ วุจฺจตี’’ติ วทนฺติฯ เตสํ มเตน จิตฺตชสโทฺทเยว น ลพฺภติ, ตสฺมา เอวํ อคฺคเหตฺวา อุทกตาปนกาเล อโนฺตอุทเกเยว อุปฺปชฺชนกสโทฺท วิย อุปาทิเนฺน ฆเฎฺฎตฺวา อุปฺปชฺชมานจิตฺตสมุฎฺฐานปถวีธาตุยา อุปฺปตฺติสมกาลเมว ตสฺมิํ กลาเป นวมํ หุตฺวา อโนฺตเยว ภูติกสโทฺท อุปฺปชฺชตีติ คเหตพฺพํ, ตสฺมา จิตฺตสมุฎฺฐานสโทฺทปิ วจีวิญฺญตฺติวเสเนว อุปฺปชฺชติ, อจฺฉราปหรณาทิสโทฺท ปน วจีวิญฺญตฺติยา อภาวโต จิตฺตปจฺจยอุตุสมุฎฺฐาโนเยวาติฯ</p>


<p> วิคฺคหาภาวโต  น กสฺสติ, กสิตุํ ฉินฺทิตุํ น สโกฺกตีติ อกาโส, โสเยว อากาโสติ อาห ติ, โก ปเนโสติ อาห ติ, กณฺณจฺฉิทฺทาทิรูปานํ อนฺตรนฺติ อโตฺถฯ อเนน อชฎากาสมาหฯ ติ ปน อิมินา อิธาธิเปฺปตมากาสํ, โส ปน รุฬฺหีวเสน อากาโสติ ปวุจฺจติฯ</p>


<p>รูปานิ ปริจฺฉินฺทติ, สยํ วา เตหิ ปริจฺฉิชฺชติ, เตสํ วา ปริเจฺฉทมตฺตนฺติ รูปปริเจฺฉโท, ตํ ลกฺขณเมตสฺสาติ ฯ อยญฺหิ ตํ ตํ รูปกลาปํ ปริจฺฉินฺทโนฺต วิย โหติฯ เตนาห ติฯ ‘‘อยํ รูปานํ เหฎฺฐิโม ปริยโนฺต, อยํ อุปริโม’’ติ เอวํ วิภาวนกิโจฺจติ อโตฺถฯ อตฺถโต ปน ยสฺมา รูปานํ ปริเจฺฉทมตฺตํ หุตฺวา คยฺหติ, ตสฺมา วุตฺตํ ติฯ เอตฺถาห – กิํ ปเนส รูเป ปริจฺฉินฺทโนฺต จตุสมุฎฺฐานกลาปโต ปริจฺฉินฺทติ, อถ เอกสมุฎฺฐานพหุกลาปโต, อุทาหุ เอเกกสมุฎฺฐานเอเกกกลาปโต, เอเกกรูปโต วาติ? เอเกกสมุฎฺฐานเอเกกกลาปโตติ ทฎฺฐพฺพํฯ</p>


<p>ยทิ  หิ จตุสมุฎฺฐานกลาปโต, เอกสมุฎฺฐานพหุกลาปโต วา ปริจฺฉินฺทติ, เอวํ สติ สมฺผุฎฺฐภาวปจฺจุปฎฺฐาโน วา ปริจฺฉิเนฺทยฺย, เอกกลาปคตรูปานํ วิย นานากลาปคตรูปานมฺปิ อวินิโพฺภควุตฺติตา วา อาปเชฺชยฺยฯ อถ วา เอเกกรูปโต ปริจฺฉินฺทติ, เอวํ สติ เอเกกกลาปคตรูปานมฺปิ นานากลาปคตรูปานํ วิย อญฺญมญฺญวินิโพฺภควุตฺติตาปสโงฺค สิยา, อุภยมฺปิ ปเนตํ อนิฎฺฐํ, ตสฺมา เอเกกสมุฎฺฐานเอเกกกลาปโต ปริจฺฉินฺทตีติ ทฎฺฐพฺพํฯ</p>


<p>ติ อสมฺผุฎฺฐภาวปจฺจุปฎฺฐาโน วา ฉิทฺทวิวรภาวปจฺจุปฎฺฐาโน วาติ วุตฺตํ โหติฯ ตตฺถ ยสฺมิํ กลาเป ภูตานํ ปริเจฺฉโท, เตเหว อสมฺผุฎฺฐภาเวน ปจฺจุปฎฺฐานโต อสมฺผุฎฺฐภาวปจฺจุปฎฺฐาโนฯ กิญฺจาปิ หิ กลาปนฺตรภูตา กลาปนฺตรภูเตหิ สมฺผุฎฺฐาว เอกฆนปิณฺฑภาเวน ปวตฺตตฺตา, ตถาปิ ธมฺมโต อญฺญมญฺญํ วิวิตฺตตฺตา อสํกิณฺณา เอวฯ เตสํ ยา วิวิตฺตตา อญฺญมญฺญํ อสํกิณฺณตา, อยํ ปริเจฺฉโทฯ ภูตนฺตเรหิ วิย เตหิ โส อสมฺผุโฎฺฐว, อิตรถา ปริจฺฉินฺนตา น สิยา เตสํ ภูตานํ พฺยาปิภาวาปตฺติโตฯ อพฺยาปิภาโว หิ อสมฺผุฎฺฐตาฯ เตนาห ภควา อิมสฺส นิเทฺทเส ‘‘อสมฺผุฎฺฐํ จตูหิ มหาภูเตหี’’ติ (ธ. ส. ๖๓๗)ฯ</p>


<p>อถ  วา กลาปนฺตรภูตานํ อญฺญมญฺญํ อสํกิณฺณภาเวน ปจฺจุปฎฺฐานโต อสมฺผุฎฺฐตาปจฺจุปฎฺฐานภาโว วุโตฺต, กณฺณจฺฉิทฺทมุขวิวราทิวเสน ฉิทฺทวิวรภาวสฺส ปจฺจุปฎฺฐานโต ฉิทฺทวิวรภาวปจฺจุปฎฺฐานตา วุตฺตาฯ รูปปริเจฺฉเท หิ สติ ฉิทฺทวิวรภาโว โหติฯ เยสํ รูปานํ ปริเจฺฉโท, ตเตฺถว เตสํ  ปริเจฺฉทภาเวน ลพฺภตีติ วุตฺตํ ติฯ</p>


<p> ติ รูปสฺสลหุตา รูปสฺสมุทุตา รูปสฺสกมฺมญฺญตาติ อิมสฺส รูปลหุตาทิตฺตยสฺส นิเทฺทเส สมฺปเตฺต อิทํ วุจฺจตีติ อธิปฺปาโยฯ ติ อรูปสฺส ลหุตาทีสุ ‘‘กายลหุภาโว กายลหุตา’’ติอาทินา วุตฺตนยานุสาเรเนว ‘‘รูปสฺส ลหุภาโว ลหุตา’’ติอาทินา รูปสมฺพนฺธีภาเวน รูปวิการาปิ วิญฺญาตพฺพาฯ รูปสฺส ลหุภาโว ลหุตา, สา รูปสฺส ครุภาววูปสมลกฺขณา, ครุภาวนิมฺมทฺทนรสา, อทนฺธตาปจฺจุปฎฺฐานา, ลหุรูปปทฎฺฐานาฯ รูปสฺส มุทุภาโว มุทุตา, สา รูปสฺส ถทฺธภาววูปสมลกฺขณา, ถทฺธภาวนิมฺมทฺทนรสา, สพฺพกิริยาสุ อวิโรธิตาปจฺจุปฎฺฐานา, มุทุรูปปทฎฺฐานาฯ รูปสฺส กมฺมญฺญภาโว กมฺมญฺญตา, สา รูปสฺส อกมฺมญฺญภาววูปสมลกฺขณา, อกมฺมญฺญภาวนิมฺมทฺทนรสา, สรีรกิริยาสุ อนุกูลภาวปจฺจุปฎฺฐานา, กมฺมญฺญรูปปทฎฺฐานาติฯ อโตฺถ ปเนตฺถ ตตฺถ ตตฺถ อเมฺหหิ วุตฺตานุสาเรน เวทิตโพฺพฯ อิมา ปน ติโสฺส รูปานํ วิการภาวโต ‘‘รูปวิการา’’ติ วุจฺจนฺตีติ ทเสฺสตุํ ติ วุตฺตํฯ</p>


<p>ยถากฺกมํ ปเนตา รูปสฺส ทนฺธตฺตกรธาตุโกฺขภปฎิปกฺขปจฺจยสมุฎฺฐานา, ถทฺธตฺตกรธาตุโกฺขภปฎิปกฺขปจฺจยสมุฎฺฐานา, รูปานํ สรีรกิริยาสุ อนนุกูลภาวกรธาตุโกฺขภปฎิปกฺขปจฺจยสมุฎฺฐานาติ เวทิตพฺพํฯ ตตฺถ ติ วาตปิตฺตเสมฺหปโกโป, รสาทิธาตูนํ วา วิการาวตฺถา, ทฺวิธา วุตฺตาปิ อตฺถโต ปถวีธาตุอาทีนํเยว วิกาโรติ ทฎฺฐพฺพํฯ ปฎิปกฺขปจฺจยา สปฺปายอุตุอาหาราวิกฺขิตฺตจิตฺตตา, สา จ ตํตํวิการสฺส วิเสสปจฺจยภาวโต วุตฺตา, อวิเสเสน ปน สเพฺพสํ ปจฺจยา, ตถา  หิ เต กทาจิปิ อญฺญมญฺญํ น วิชหนฺติฯ ตถา อวิชหนฺตานํ ปน ทุพฺพิชานียํ นานตฺตนฺติ ตํปกาสนตฺถํ นฺติอาทิ วุตฺตํฯ กมโตว นิทสฺสนนฺติ สมฺพโนฺธฯ ลหุตาย หิ  มุทุตาย  กมฺมญฺญตาย ฯ</p>


<p>นนุ เจตฺถ อโรคิโน ตาว นิทสฺสนํ ยุตฺตํ ตสฺส อินฺทฺริยพทฺธสนฺตานตฺตา, สุปริมทฺทิตจมฺมสุธนฺตสุวณฺณานํ  ปน กถํฯ น หิ อนินฺทฺริยพทฺธรูปสนฺตาเน ลหุตาทีนิ สมฺภวนฺติ ตถา ธาตุโกฺขภปฎิปกฺขปจฺจยาภาวโต? สจฺจํ, มุทุกมฺมญฺญสทิสรูปนิทสฺสนมตฺตเมตํ, น ปน ตตฺถ อิธาธิเปฺปตมุทุตากมฺมญฺญตาสภาวโตฯ ยทิ เอวํ, กถํ ตูลปิจุอาทีสุ ลหุภาวาทิกนฺติ? น ตตฺถ ปรมตฺถโต ลหุภาวาทิกํ อตฺถิ, ครุภาวาทิเหตูนํ ปน อภาวโต ตตฺถ ลหุภาวาทิโวหาโรฯ</p>


<p> เอกเนฺตน ตาสํ ปจฺจุปฺปนฺนปจฺจยาเปกฺขตฺตา, อิตรถา สพฺพทาภาวินีหิ ลหุตาทีหิ ภวิตพฺพํ สิยาติฯ ติ อครุภาวลกฺขณาฯ ครุภาวสฺส วิโนทนํ ขิปนํ อปนยนํ กิจฺจเมติสฺสาติ ฯ กิญฺจาปิ หิ อยํ รูปานํ ครุภาวํ วิโนเทตุํ น สโกฺกติ, ครุรูปปฎิปกฺขานํ ปน อทนฺธรูปานํ วิการตฺตา ‘‘ชาติ นํ อุปฺปาเทตี’’ติอาทีสุ วิย ปริยาเยน ครุภาวํ วิโนเทติ นามฯ ตสฺสญฺหิ วิชฺชมานายํ อุปฺปนฺนรูปานํ อครุภาโวเยวาติฯ เอส นโย ฯ เจตสิกลหุตาทโย ปน อตฺตโน อตฺตโน ปจฺจนีกานํ ตํตํอกุสลธมฺมานํ วิทฺธํสกภาเวน ปวตฺตนฺตีติ วิการมตฺตภาวโต นิปฺปริยาเยเนว ตาสํ ตํกิจฺจตา ลพฺภตีติ ทฎฺฐพฺพํฯ ติ อทนฺธสฺส อโรคีปุริสสฺส อปราปรํ สงฺกนฺติ ปริวตฺตนํ วิย อทนฺธปริวตฺตนํ หุตฺวา ปจฺจุปฎฺฐานาติ อโตฺถฯ ยสฺส รูปสฺส ลหุตา, ตเตฺถว  วิการภาเวน อุปลพฺภนโต ฯ เอวมิตราสุปิฯ ติ อกถินตาฯ อตฺตโน มุทุภาเวเนว สพฺพกิริยาสุ อวิรุทฺธา หุตฺวา ปจฺจุปฎฺฐาตีติ ฯ มุทุ หิ กตฺถจิ น วิรุชฺฌติฯ ตีสุปิ ฐาเนสุ ปฎิปกฺขเตฺถ อ-กาโรฯ ทนฺธตาทิเหตูนํ ปฎิปกฺขสมุฎฺฐานตฺตา ลหุตาทีนนฺติ เกจิฯ อปเร ปน สตฺตาปฎิเสเธติ วทนฺติฯ สรีเรน กตฺตพฺพกิริยานํ อนุกูลตาสงฺขาโต กมฺมญฺญภาโว ลกฺขณเมติสฺสาติ ฯ อกมฺมญฺญํ ทุพฺพลํ นาม โหตีติ กมฺมญฺญตา  วุตฺตาฯ</p>


<p> ติอาทีสุ โย นิปฺผนฺนรูปานํ อาทิโต จโย, ยถาปจฺจยํ ตโต ตโต อาคตสฺส วิย จโยติ วา อาจยสงฺขาโต รูปานํ ปฐมุปฺปาโท วฑฺฒิ จ, โส ติ อุเทฺทเส วุโตฺต ‘‘อุปญฺญตฺตํ อุปสิตฺต’’นฺติอาทีสุ วิย อุป-สทฺทสฺส ปฐมูปริอตฺถทสฺสนโตฯ ยา ปน เยว รูปานํ  อนุปฺปพนฺธวเสน ปวตฺติ, สา ฯ ปฎิสนฺธิกฺขเณ หิ รูปุปฺปตฺติอาทิจยภาวโต อาจโย นาม, ตโต ปรํ ยาว  สตฺตรสมจิตฺตุปฺปาทา วฑฺฒิภาวโต อุปจโย นามฯ ตทา หิ รูปสฺส กมฺมจิตฺตอุตูหิ จโยเยว, น หานิฯ อถ วา ยาว อาหารสมุฎฺฐาน รูปุปฺปาโท, จกฺขาทิอุปฺปาโท วา, ตาว อุปจโย นาม, ตโต ปรํ ปน จุติปริโยสานํ สนฺตติ นามฯ เอวญฺจ กตฺวา –</p>

</p>


<p>เอวํ  อุปจยสนฺตตีนํ อตฺถโต นานตฺตาภาวทีปนตฺถํ วุตฺตาย  –</p>

</p>


<p>อุปมา วุตฺตาฯ ‘‘รูปานมาจโย’’ติ เจตฺถ พหุวจนนิเทฺทเสน อุปฺปาโท นาม อุปฺปชฺชมานานํ วิกาโรฯ วิการเตฺต จ สติ อตฺตโน วิการวนฺตธมฺมเภทภินฺนตฺตา เอกกฺขเณปิ อุปฺปชฺชมานานํ พหูนมฺปิ รูปานํ วิสุํ วิสุํเยว อุปฺปาทวิการภาโว, น ปิณฺฑเสฺสวาติ ทีปิตํ โหติฯ น เกวลญฺจ รูปานเมว อุปฺปตฺติ อีทิสี, อถ โข อรูปธมฺมานมฺปิ อุปฺปาโท รูปารูปธมฺมานํ ชรตา, อนิจฺจตา, รูปสฺส ลหุมุทุกมฺมญฺญตา จาติ ทฎฺฐพฺพํฯ</p>


<p>  อฎฺฐกถาสุ อุภยสฺสปิ รูปุปฺปาทสภาวตฺตาติ อธิปฺปาโยฯ ยทิ เอวํ, กสฺมา วิภชฺช วุตฺตํ? ภควตา ตเถว เทสิตตฺตาฯ ภควตาปิ กสฺมา ตถา เทสิตนฺติ อาห ติอาทิฯ อาการนานตฺตํ เหฎฺฐา วิภาวิตเมวฯ อกฺขรสฺส ปฐมุปฺปตฺติ อุปจโย, ปุนปฺปุนํ อุปฺปตฺติ สนฺตติฯ เอวํ ติสมุฎฺฐานรูปานมฺปิ ทฎฺฐพฺพนฺติ เอวํ เตสํ อาการนานตฺตํ วเณฺณนฺติฯ ติ ตทา กิร โสตูนํ เอวํ จิตฺตํ อุปฺปนฺนํ, อยํ ชาติ สเพฺพสํ ธมฺมานํ ปภโว, สยํ ปน น กุโตจิ ชายติ, ยถา ตํ ‘‘ปกติวาทีนํ ปกตี’’ติฯ เตสํ มิจฺฉาคาหํ วิธเมโนฺต ‘‘ชาติ นาม น อญฺญา, อุปจยสนฺตติวเสน ฐิตา รูปุปฺปตฺติเยว  ปน ตถา วุจฺจติ, สา จ ยสฺส อุปฺปาโท , ตสฺส ปจฺจเยเหว ชาตปริยายํ ลพฺภตี’’ติ ทสฺสนตฺถํ อุปจโย สนฺตตีติ ทฺวิธา ภินฺทิตฺวา เทเสตีติ อาจริยาฯ</p>


<p> ปุพฺพโกฎฺฐาสโต, อนาคตภาวโตติ อโตฺถฯ อุปฺปชฺชมาเน รูปธเมฺม อุปฺปาโท อนาคตกฺขณโต อุมฺมุชฺชาเปโนฺต วิย โหตีติ วุตฺตํ ติฯ ‘‘อิเม รูปธมฺมา สมฺปฎิจฺฉถ เน’’ติ นิยฺยาเตโนฺต วิย คยฺหตีติ วุตฺตํ ติฯ  อุปริ จโย อุปจโยติ อิมสฺส อตฺถสฺส วเสน เวทิตพฺพาฯ ยถา อุปฺปาทกฺขณปฺปตฺตํ อุปฺปนฺนํ นาม โหติ อาทิกเมฺม ตปฺปจฺจยวเสน, เอวํ อุปฺปาทกฺขณคตํ อุปจิตํ นาม โหตีติ วุตฺตํ ติฯ</p>


<p>ติ อนุปฺปพนฺธโต อุปฺปตฺติวเสน ปวตฺตมานรูปานํ ปวตฺตนนฺติ ลกฺขิตพฺพาฯ ติ ปุพฺพาปรวเสน อนุปฺปพนฺธนกิจฺจาฯ อสติ หิ อุปฺปาเท ปุพฺพาปรวเสน อนุปฺปพโนฺธ น สิยาฯ อนุปฺปพนฺธรสตฺตาเยว อนุปเจฺฉทวเสน คเหตพฺพโต อาห ติฯ ปุพฺพาปรวเสน ฆฎิตรูเปสุ อุปลพฺภนโต วุตฺตํ ติฯ</p>


<p> นฺติ ชิณฺณภาโว, อภินวภาวหานีติ อโตฺถฯ</p>


<p> ขณฺฑิจฺจาทิภาเวน ทนฺตาทีสุ วิการทสฺสนโต, อิตรา ตทภาวโต ฯ กามํ รูปธมฺมานมฺปิ ขณิกชรา ปฎิจฺฉนฺนา เอว, ยา ‘‘อวีจิชรา’’ติ วา วุจฺจติฯ อรูปธมฺมานํ ปน ชราย สุฎฺฐุ ปฎิจฺฉนฺนภาวทสฺสนตฺถํ ‘‘ปากฎา รูปธเมฺมสู’’ติ อวิเสเสน วุตฺตํฯ ขณฺฑิจฺจาทิวิกาโร ปน ขณิกชราย นตฺถิฯ รูปปริปาโก รูปธมฺมานํ ชิณฺณตา, ชรํ ปตฺตสฺส ภโงฺค อวสฺสํภาวีติ วุตฺตํ  ติ, ภงฺคูปนยนกิจฺจาติ อโตฺถฯ ติกกฺขฬตฺตาทิสภาวานปคเมปิ, ฐิติกฺขเณ หิ ชรา นาม, น จ ตทา ธมฺมสภาวํ วิชหติฯ นวภาโว อุปฺปาทาวตฺถา, ตสฺสา อปคมภาเวน คยฺหตีติ อาห ติฯ ติ วีหิภาวานปคเมปิ อภินวภาวาปคมนกโร วีหิปุราณภาโว วิยฯ วีหิปุราณภาโว สพฺพาวตฺถานิ อปเนติ, อยํ ปน เกวลํ อุปฺปาทาวตฺถเมว อปเนติฯ ปริโต สพฺพโต ภิชฺชนนฺติ ลกฺขิตพฺพาติ  ฯ นิจฺจํ นาม ธุวํ, รูปํ ปน ขณภงฺคิตาย น นิจฺจนฺติ อนิจฺจํ, ตสฺส ภาโว ฯ สา ปน ฐิติปฺปตฺตรูปํ ฐิติยเมว วินาสนภาเวน สํสีเทนฺตี วิย โหตีติ ฯ ยสฺมา จ สา ภงฺคภาวโต ขยวยากาเรเนว คยฺหติ, ตสฺมา วุตฺตํ ติฯ อนุกฺกเมน วินาโส  นาม, ทีปวฎฺฎิกาย สห เตลสฺส วิย สห นิโรโธ ติ วทนฺติฯ</p>


<p> ติ ราสิโตฯ ติ อภยคิริวาสิโนฯ มิทฺธรูปสฺส วทนสีลา, มิทฺธวาโท วา เอเตสนฺติ ติ อุตุจิตฺตาหารวเสน ติสมุฎฺฐานํ มิทฺธํ นาม รูปํฯ เต ปฎิกฺขิปิตพฺพาติ สมฺพโนฺธฯ กถํ ปฎิกฺขิปิตพฺพาติ อาห ติอาทิฯ ติ โสตาปตฺติมเคฺคน วิจิกิจฺฉานีวรณสฺส, อนาคามิมเคฺคน กามจฺฉนฺทพฺยาปาทกุกฺกุจฺจนีวรณานํ, อรหตฺตมเคฺคน ถินมิทฺธนีวรณานญฺจ ปหีนตฺตาฯ อยเญฺหตฺถ อธิปฺปาโย – ยทิ มิทฺธํ รูปํ สิยา, อปฺปหาตพฺพํ ภเวยฺยฯ รูปกฺขโนฺธ อภิเญฺญโยฺย ปริเญฺญโยฺย น ปหาตโพฺพ น ภาเวตโพฺพ น สจฺฉิกาตโพฺพฯ ‘‘กตเม ธมฺมา เนวทสฺสเนนนภาวนายปหาตพฺพาฯ จตูสุ ภูมีสุ กุสลํ, จตูสุ ภูมีสุ  วิปาโก, ตีสุ ภูมีสุ กิริยาพฺยากตํ, รูปญฺจ นิพฺพานญฺจ, อิเม ธมฺมา เนวทสฺสเนนนภาวนายปหาตพฺพา’’ติ (ธ. ส. ๑๔๐๗) วจเนน รูปธมฺมานํ ปหานาภาวโตฯ เอวญฺจ สติ ตสฺส นีวรณภาโว วิรุเชฺฌยฺย นีวรณานํ ปหาตพฺพตฺตาฯ น หิ นีวรณานํ อปฺปหาตพฺพเตฺต –</p>


<p>
‘‘ยา เม กงฺขา ปุเร อาสิ, ตํ เม อกฺขาสิ จกฺขุมา;  
  
อทฺธา มุนีสิ สมฺพุโทฺธ, นตฺถิ นีวรณา ตวา’’ติฯ (สุ. นิ. ๕๔๖) –  
</p>
  
<p>นีวรณปฺปหาเนน ภควโต โถมนํ ยุเชฺชยฺยฯ ยทิ สิยา, ‘‘รูปํ, ภิกฺขเว, น ตุมฺหากํ, ตํ ปชหถาติอาทิวจนโต (ม. นิ. ๑.๒๔๗; สํ. นิ. ๓.๓๓-๓๔) รูปสฺส ปหาตพฺพตาปิ ปญฺญายตีติ? ตํ น, ตพฺพิสยฉนฺทราคปฺปหานสฺส ตตฺถ อธิเปฺปตตฺตาฯ เตนาห ภควา ‘‘โย, ภิกฺขเว, รูเป ฉนฺทราควินโย, ตํ ตตฺถ ปหาน’’นฺติฯ น จ ปเนตํ น สกฺกา วตฺตุํ เอตฺถาปิ ‘‘ตพฺพิสยฉนฺทราคปฺปหานวเสเนว วุตฺต’’นฺติ สาธกวจนภาวโต, กามจฺฉนฺทาทีนํ ตตฺถ ปหานสฺส อนธิเปฺปตตฺตา จ, ตสฺมา ‘‘นตฺถิ นีวรณา ตวา’’ติอาทิวจเนหิ วิรุชฺฌนโต น มิทฺธํ รูปนฺติฯ</p>


<p>ยทิ  ปน ปโร ทฬฺหมูฬฺหคฺคาหิตาย ตํวิสยฉนฺทราคปฺปหานวเสเนว นีวรณปฺปหานํ อธิเปฺปตนฺติ สกวาทํ โอเฑฺฑยฺย, ตสฺส ตนฺนิเสธนตฺถํ ปุน ถินมิทฺธนีวรณสฺส อวิชฺชานีวรเณน สห สมฺปโยควจนญฺจ อาหรโนฺต อาห นฺติอาทิฯ ถินมิทฺธนีวรณเญฺจว อวิชฺชานีวรณญฺจ นีวรเณน สมฺปยุตฺตนฺติ สมฺพโนฺธฯ อิทํ วุตฺตํ โหติ – ‘‘จตูหิ สมฺปโยโค’’ติ (ธาตุ. ๓) วจนโต อรูปธมฺมานเมว อญฺญมญฺญสฺส สมฺปโยโค ลพฺภติ, น รูปธมฺมานํ อญฺญมญฺญํ อรูเปน วา, ตสฺมา ยทิ มิทฺธํ รูปํ สิยา, น ตํ สมฺปโยควจนมรหตีติฯ อถ สิยา – ยถาลาภวจนเมตฺถ สกฺกา  วิญฺญาตุํ, ‘‘สกฺขรกถลมฺปิ มจฺฉคุมฺพมฺปิ จรนฺตมฺปิ ติฎฺฐนฺตมฺปี’’ติอาทีสุ (ที. นิ. ๑.๒๔๙) วิยฯ ยถา หิ ‘‘สกฺขรกถลิกํ มจฺฉคุมฺพมฺปิ จรนฺตมฺปิ ติฎฺฐนฺตมฺปี’’ติอาทีสุ สกฺขรกถลิกสฺส จรณาโยคโต มจฺฉคุมฺพาเปกฺขาย จรณํ, อุภยาเปกฺขาย ฐานนฺติ เอวํ ยถาลาโภ โยชียติ, เอวมิธาปิ ถินาเปกฺขาย สมฺปโยควจนํ, อุภยาเปกฺขาย นีวรณวจนนฺติ? ตมฺปิ น, รูปภาวเสฺสว อสิทฺธตฺตาฯ สิเทฺธ หิ รูปภาเว อสมฺภวโต ยถาลาภโยชนา ยุเชฺชยฺยาติฯ เอตฺตเกเนว มิทฺธสฺส อรูปภาเว สิเทฺธปิ ยถา ทฺวิกฺขตฺตุํ พนฺธํ สุพนฺธํ โหติ, เอวมเนกสุตฺตสาธิตํ อปฺปธํสิยํ โหตีติ  ‘‘นีวรณํ ธมฺมํ ปฎิจฺจ…เป.… ปจฺจยา’’ติ (ปฎฺฐา. ๓.๘.๘) อิมสฺส วิภเงฺค ‘‘อรูเป…เป.… อุปฺปชฺชตี’’ติ (ปฎฺฐา. ๓.๘.๘) วุตฺตํ อรูปภวุปฺปตฺติมฺปิ อาหรโนฺต อาห ติอาทิฯ ฌานนิกนฺติอาทีนมฺปิ ธมฺมโต โลภาทิภาวโต กามจฺฉนฺทนีวรณาทีหิ อภินฺนตฺตา วุตฺตํ นฺติอาทิฯ</p>


<p>เอตฺถ สิยา – ‘‘ปญฺจิเม, ภิกฺขเว, อาวรณา นีวรณา’’ติอาทีสุ (อ. นิ. ๕.๕๑) ถินมิทฺธสฺส นีวรณภาเวน เอกโต อาคตตฺตา อิธาปิ ‘‘ถินมิทฺธนีวรณ’’นฺติ เอกโต วุตฺตํ, ถินเมว จ ปน อรูปภเว อุปฺปชฺชติ ถินมิทฺธนฺติ? ตยิทมสารํ, กุกฺกุจฺจสฺส น คหิตตฺตาฯ ยทิ หิ เอกโต คหิตมเตฺตเนว อิธาปิ เอกโต คหณํ สิยา, กุกฺกุจฺจสฺสปิ ตตฺถ เอกโต วุตฺตสฺส อิธ คหณํ สมฺภเวยฺย, น จ ปเนวํ อตฺถิ อุทฺธจฺจนีวรณเนฺตฺวว วุตฺตตฺตา, ตสฺมา น ตสฺส อรูปภวุปฺปตฺติํ สกฺกา ปฎิพาหิตุนฺติฯ อาทิ-สเทฺทน ‘‘เกวโล หายํ, ภิกฺขเว, อกุสลราสิ, ยทิทํ ปญฺจ นีวรณา (อ. นิ. ๕.๕๒), อิเม ปญฺจ นีวรเณ ปหาย, วิคตถินมิโทฺธติ ตสฺส ถินมิทฺธสฺส จตฺตตฺตา  วนฺตตฺตา มุตฺตตฺตา ปหีนตฺตา ปฎินิสฺสฎฺฐตฺตา, เตน วุจฺจติ วิคตถินมิโทฺธติ, อิทํ จิตฺตํ อิมมฺหา ถินมิทฺธมฺหา  โสเธติ วิโสเธติ ปริโสเธติ โมเจติ วิโมเจติ ปริโมเจติ วา’’ติ (วิภ. ๕๕๑) เอวมาทิํ ปาฬิํ สงฺคณฺหาติฯ</p>


<p>ยทิปิ สิยา ทุวิธํ มิทฺธํ รูปํ, อรูปญฺจฯ ตตฺถ ยํ อรูปํ, ตํ นีวรเณสุ เทสิตํ, น รูปนฺติ? ตมฺปิ น, วิเสสวจนาภาวโตฯ น หิ วิเสเสตฺวา มิทฺธํ นีวรเณสุ เทสิตํ ‘‘ยทปิ, ภิกฺขเว, ถินํ, ตทปิ นีวรณํ, ยทปิ มิทฺธํ, ตทปิ นีวรณํ, ถินมิทฺธํ นีวรณนฺติ อิติ หิทํ อุเทฺทสํ อาคจฺฉตี’’ติ อวิเสเสน วุตฺตตฺตา, ตสฺมา มิทฺธสฺส ทุวิธตํ ปริกเปฺปตฺวาปิ น สกฺกา นีวรณภาวํ นิวเตฺตตุํฯ สกฺกา หิ วตฺตุํ ยํ ตํ อรูปโต อญฺญํ มิทฺธํ ปริกปฺปิตํ, ตมฺปิ นีวรณํ มิทฺธสภาวตฺตา อิตรํ นีวรณํ วิยาติฯ ยทิ มิทฺธสฺส รูปภาวํ น สมฺปฎิจฺฉถ, กถํ ภควโต นิทฺทา โหติ, นนุ มิทฺธสฺส ‘‘นิทฺทา ปจลายิกา’’ติอาทินา วิภเงฺค วุตฺตตฺตา นิทฺทาภาโว สิโทฺธติ? นยิทเมวํ, อิตฺถิลิงฺคาทีสุ วิย นิทฺทาเหตุโน มิทฺธสฺส นิทฺทาภาเวน วิภตฺตตฺตาฯ เอวมฺปิ นิทฺทาเหตุโน มิทฺธสฺส อภาวโต กถํ ภควโต นิทฺทาติ เจ? สา ภควโต นตฺถีติ น สกฺกา วตฺตุํ ‘‘อภิชานามิ โข ปนาหํ อคฺคิเวสฺสน…เป.… ทิวา สุปิตา’’ติอาทิวจนโต (ม. นิ. ๑.๓๘๗) น นิทฺทา ภควโต มิเทฺธน, อถ โข สรีรเคลเญฺญน, ตญฺจ ภควโต นตฺถีติ น สกฺกา วตฺตุํ ‘‘ปิฎฺฐิ เม อาคิลายติ, ตมหํ อายมิสฺสามี’’ติ (ม. นิ. ๒.๒๒; สํ. นิ. ๔.๒๔๓) วจนโตฯ น เจตฺถ เอวมวธารณํ ทฎฺฐพฺพํ ‘‘มิทฺธเมว นิทฺทาเหตู’’ติ, ตสฺมา อโญฺญปิ อตฺถิ นิทฺทาเหตุฯ โก ปน โสติ? สรีรเคลญฺญํ, ตสฺมา น ภควโต นิทฺทา มิทฺธเหตุกาติ ทฎฺฐพฺพํฯ</p>


<p> ติ วาโยธาตุอาทิโต วิสุํ วิสุํ นตฺถิภาวํ ทเสฺสตฺวาฯ กถํ ปน โส ทสฺสิตโพฺพติ  อาห ติอาทิฯ ตตฺถ กายพลํ นาม อตฺถโต วาโยธาตุยา ปวตฺติอาการวิเสโส ตสฺสา วิปฺผารภาวโตฯ ยโต พาลานํ พลนฺติ วทนฺตีติ วุตฺตํ ติฯ สมฺภโว กามธาตุยํ เอกจฺจสตฺตานํ อินฺทฺริยปริปากปจฺจโย อาโปธาตุยา ปวตฺติอาการวิเสโสติ อาห นฺติฯ คหิตาย คหิตเมวาติ สมฺพโนฺธฯ อุปจยสนฺตติวินิมุโตฺต รูปุปฺปาโท นตฺถิ, อุปฺปาทาวตฺถาย จ อญฺญา ชาติ นาม นเตฺถวาติ วุตฺตํ นฺติฯ กมฺมสมุฎฺฐานสฺสปิ โรคสฺส วิสภาคปจฺจยสมุปฺปโนฺน ธาตุโกฺขโภ อาสนฺนการณํ , ปเคว อิตรสฺสฯ โส อตฺถโต รูปธมฺมานํ ปากาวตฺถา ฐิติภงฺคกฺขเณสุ เอว สิยาติ วุตฺตํ นฺติฯ</p>


<p> รูปานิ สมุฎฺฐหนฺติ ชายนฺติ เอเตหีติ ฯ กานิ ปน ตานีติ อาห ติฯ</p>


<p>ติ เอตฺถ อิติ-สโทฺท ปกฺขิปิตโพฺพ, กมฺมํ, อุตุ จ จิตฺตญฺจ อาหาโรติ อิเม รูปเหตุโยติฯ ติ จ รูปสฺส ชนกปจฺจยาติ อโตฺถฯ เตนาห ติอาทิฯ เอกเมกํเยว สมุฎฺฐานํ เอเตสนฺติ ฯ นนุ เอกโต เอว ปจฺจยโต ปจฺจยุปฺปนฺนสฺส อุปฺปตฺติ นตฺถีติ? สจฺจํ นตฺถิ, รูปชนกปจฺจเยสุ เอกโตติ อยเมตฺถ อภิสนฺธิฯ ติ จกฺขาทีนิ ปญฺจ, อิตฺถิปุริสินฺทฺริยทฺวยํ, ชีวิตญฺจาติ อฎฺฐินฺทฺริยานิฯ กายวจีวิญฺญตฺติวเสน ฯ</p>


<p>ติ  โกจิ  โกจิ ติ เอวํ ทฺวีหิฯ น หิ เอกเสฺสว เทฺว เอกกฺขเณ ปจฺจยา โหนฺติฯ เอวํ เสเสสุปิฯ นฺติ เอเกกํ อุตุนา, อาหาเรน, จิเตฺตน จาติ ตีหิ กตํฯ ติ จตฺตาริ มหาภูตานิฯ ตานิ หิ นิสฺสตฺตนิชฺชีวเฎฺฐน ธาตูติ วุจฺจนฺติฯ กมฺมาทีหิ จตูหิ ภวนฺตีติ ติ ชรตา อนิจฺจตาฯ</p>


<p> อิทานิ มิสฺสกสมุฎฺฐานานิปิ คเหตฺวา ตํตํปจฺจยชาตานํ คณนปริเจฺฉทํ ทเสฺสตุํ ติอาทิ วุตฺตํฯ ตตฺถ อฎฺฐินฺทฺริยานิ วตฺถุ สุทฺธฎฺฐกํ สนฺตตฺยูปจยากาสาติ  กมฺมชาฯ วิญฺญตฺติทฺวยํ สโทฺท ลหุตาทิตฺตยํ สุทฺธฎฺฐกาทโย เอกาทสาติ  ชายเร, จิตฺตชาติ อโตฺถฯ สโทฺท ลหุตาทิตฺตยํ สุทฺธฎฺฐกาทโย เอกาทสาติ  ปนฺนรส  ชายเรฯ ลหุตาทิตฺตยํ สุทฺธฎฺฐกาทโย เอกาทสาติ ฯ ชรตาอนิจฺจตาหิ เต  โหเนฺตวาติ สมฺพโนฺธฯ</p>


<p> ‘‘ชรตา…เป.… สมุฎฺฐิตา’’ติ วตฺวา ปุน ตตฺถ การณํ ทเสฺสตุํ ติอาทิ วุตฺตํฯ ตตฺถ ติ ชรตาย ชาตธมฺมสฺส ปากตฺตา, อนิจฺจตาย  จ เภทตฺตาติ อโตฺถฯ อิทํ วุตฺตํ โหติ – ชรตาอนิจฺจตา นาม อุปฺปนฺนธมฺมสฺส โหนฺติ, โน อุปฺปชฺชมานสฺสฯ ยทิ หิ อุปฺปชฺชมานสฺส สิยุํ, ตทา ตาสมฺปิ ชายมานตฺตปริยาโย ยุเชฺชยฺยฯ อุปฺปนฺนธมฺมสฺส ปน ชาติโต ปรํ อิมาสํ สมฺภวโต น ชายนฺตีติ วตฺตุํ วฎฺฎตีติฯ ยทิ ปน โกจิ เตสมฺปิ ชาตภาเว โก วิโรโธติ ปฎิปเชฺชยฺย, ตสฺส ตํ ทุคฺคาหํ วิธเมโนฺต อาห นฺติอาทิฯ โหนฺตุ นาม  , ตทาปิ โก วิโรโธติ อาห ติอาทิฯ ปาโก น ปริปจฺจตีติ สมฺพโนฺธ, เอเตน น ภิชฺชตีติ ทีปิตํ โหติฯ ปกฺกสฺส หิ ภโงฺค นิยโตฯ ติ เอตฺถาปิ ปากภาโวปิ วุโตฺตวฯ น หิ อปกฺกํ ภิชฺชตีติ, อญฺญถา อุปฺปาทภงฺคานํ อนญฺญตฺตปฺปสงฺคโตฯ นฺติ ปากเภทานํ ปจฺจนํ ภิชฺชนํ นตฺถีติ วุตฺตเมวตฺถํ สงฺขิปิตฺวา อาหฯ</p>


<p>เอตฺตาวตา จ กิํ วุตฺตํ โหติ? ยทิ ชรตาอนิจฺจตา เกนจิ ปจฺจเยน ชาเยยฺยุํ, ตทา อุปฺปนฺนสฺส นาม ชราย, ภเงฺคน จ ภวิตพฺพนฺติ เตสํ ชรตาอนิจฺจตาปิ สิยุํ, น จ ปเนตา อุปลพฺภนฺติฯ กสฺมา? ยสฺมา น ชรตา อญฺญชราย ชีรติ, ภิชฺชติ วา, น จ ภโงฺค อเญฺญน ภเงฺคน ภิชฺชติ, ชีรติ วา, อิตรถา สาปิ ชรา อปราย ชราย, ภเงฺคน จ ชีรติ, ภิชฺชติ, โส จ ภโงฺค อญฺญาย ชราย, อเญฺญน ภเงฺคน ชีรติ, ภิชฺชตีติ อนวฎฺฐานปฺปสงฺคโตติ วุตฺตํ โหติฯ</p>


<p> ติอาทิ นิคมนํฯ อถ วา อุตฺตริ วตฺตพฺพโจทนาย ผลฐปนํฯ ติอาทิ ปรมตาสงฺกนํฯ ติ เอตสฺมิํ ‘‘ชรตาอนิจฺจตาทฺวยํ น ปจฺจติ, น ภิชฺชติ วา’’ติ อธิกาเรฯ ติ -สโทฺท อาทิอโตฺถ, เตน ‘‘รูปสฺส อุปจโย สนฺตตี’’ติ วจเนนาติ อโตฺถฯ เอวํ ปาโกปิ ปจฺจตุ, เภโทปิ ปริภิชฺชตูติ สมฺพโนฺธฯ อยํ ปเนตฺถ อธิปฺปาโย – ยถา กมฺมาทีหิ อุปฺปชฺชนกรูปนิเทฺทเส ‘‘กตมํ ตํ รูปํ อุปาทินฺนํ? จกฺขายตนํ…เป.… กายายตนํ อิตฺถินฺทฺริยํ ปุริสินฺทฺริยํ ชีวิตินฺทฺริยํ, ยํ วา ปนญฺญมฺปิ อตฺถิ รูปํ กมฺมสฺส กตตฺตา รูปายตนํ…เป.… โผฎฺฐพฺพายตนํ อากาสธาตุ รูปสฺส อุปจโย รูปสฺส สนฺตติ กพฬีกาโร อาหาโร’’ติอาทินา (ธ. ส. ๖๕๒) อุปจยสนฺตตีนํ นิทฺทิฎฺฐตฺตา ชาติ  ชายตีติ ทีปิตํ โหติ ตสฺสา อปรชาติยา อภาเวปิฯ เอวํ ชราภงฺคานํ อปรชราภงฺคาภาเวปิ ชีรณํ, ภิชฺชนญฺจ สมฺปฎิจฺฉิตพฺพํ, อิตรถา ชาติยาปิ เภทนา ตทวตฺถาเยวาติฯ</p>


<p>   ติอาทิ ยถาสงฺกิตปรมตสฺส ปฎิกฺขิปนํฯ ยทิ ชายตีติ น วิญฺญาตพฺพํ, เอวญฺจ สติ นิเทฺทเส กสฺมา วุตฺตนฺติ อาห ติอาทิฯ อิทํ วุตฺตํ โหติ – อสติปิ ชาติยา ชายมานเตฺต ชายมานานํ ธมฺมานํ อภินิพฺพตฺติภาวโต ตสฺสา ตปฺปจฺจยภาวโวหาโร อนุมโตติ ตตฺถ วุตฺตา, น ปน ปรมตฺถโต ชายมานตฺตาฯ ชายมานสฺส หิ อภินิพฺพตฺติมตฺตํ ชาติ, ตสฺมา อสิเทฺธน อสิทฺธสาธนเมตนฺติฯ</p>


<p> ติอาทินา ปุนปิ ปรมตาสงฺกํ กตฺวา ปฎิกฺขิปติฯ ตตฺถ เยสํ ธมฺมานํ ยา ชาติ, สา ตปฺปจฺจยตฺตโวหารํ, อภินิพฺพตฺติสมฺมุติญฺจ ลภเตวาติ สมฺพโนฺธฯ ติ ยถา ลภเตว, ตถาฯ ยํตํ-สทฺทา หิ อพฺยภิจาริตสมฺพนฺธาฯ เตสํ ธมฺมานํ ปจฺจยา เอติสฺสาติ ตปฺปจฺจยา, ตสฺสา ภาโว ตปฺปจฺจยตฺตํ, ตปฺปจฺจยเตฺตน ปวโตฺต โวหาโร  ตํ กมฺมปจฺจยภาวาทิโวหารนฺติ อโตฺถฯ นฺติ อภินิพฺพตฺตติ ชายตีติ เอวํ อภินิพฺพตฺติวเสน ปวตฺตสมฺมุติํฯ นฺติ กมฺมาทิจตุปจฺจยสมุฎฺฐานํฯ ชนกานํ ปจฺจยานํ อานุภาวกฺขณุปฺปาเท อภาวโตติ สมฺพโนฺธฯ อยํ ปเนตฺถ อโตฺถ – เย เต รูปานํ ชนกปจฺจยา, เตสํ ตทุปฺปาทนํ ปติ อนุปรตพฺยาปารานํ โย โส ปจฺจยูปลกฺขณิโย กิจฺจานุภาวกฺขโณ, ตทา ชายมานานํ ธมฺมานํ วิการภาเวน ลพฺภมานตํ สนฺธาย วิเนยฺยปุคฺคลวเสน ชาติยา ปจฺจยโต ชาตตฺตํ อนุญฺญาตํ ตโต ปุเร , ปจฺฉา จ อนุปลพฺภมานตฺตา, เอวญฺจ กตฺวา วุตฺตํ ติฯ ชราภงฺคานํ ปน ปจฺจยานุภาวกฺขณโต อุตฺตริ ฐิติภงฺคกฺขเณสุ ลพฺภมานตฺตา น เอวํ อนุญฺญาตุํ สกฺกาติ, ชาติยา ปน ลพฺภติ โส โวหาโรติ อธิปฺปาโยฯ ตปฺปจฺจยตฺตโวหารนฺติอาทิคาถาทฺวยํ นิคมนวเสน วุตฺตํฯ</p>


<p> อถ กิํ อิมาย คีวากณฺฑูยาย, นนุ วุตฺตํ ภควตา สุตฺตเนฺต ‘‘ชรามรณํ, ภิกฺขเว, อนิจฺจํ สงฺขตํ ปฎิจฺจสมุปฺปนฺน’’นฺติ (สํ. นิ. ๒.๒๐), ตสฺมา กถเมตํ วุจฺจติ, ชรตา อนิจฺจตา เจว น เกหิจิ สมุฎฺฐิตาติ โย วเทยฺย, ตสฺส วิตกฺกํ ทเสฺสตฺวา ปฎิกฺขิปิตุํ นฺติอาทิ วุตฺตํฯ กสฺมา น วตฺตพฺพนฺติ อาห ติฯ ปริยายเทสนตฺตเมว วิภาเวตุํ นฺติอาทิ วุตฺตํฯ -สเทฺทน ‘‘สงฺขตาน’’นฺติ สงฺคณฺหาติฯ</p>


<p>   ติ จ-สเทฺทน ‘‘ปฎิจฺจสมุปฺปนฺน’’นฺติ สงฺคณฺหาติฯ อยเญฺหตฺถ อธิปฺปาโย – อนิจฺจสงฺขตธมฺมานํ ชรามรณตฺตา เตสุ สเนฺตสุ โหติ, อสเนฺตสุ น โหติฯ น หิ อชาตํ ปริปจฺจติ, ภิชฺชติ วา, ตสฺมา ตํ ชาติปจฺจยตํ สนฺธาย ‘‘ชรามรณํ สงฺขตํ ปฎิจฺจสมุปฺปนฺนํ, ตโตเยว จ อนิจฺจ’’นฺติ ปริยาเยน สุเตฺต อาคตํฯ ยถา วิญฺญตฺติอาทีนํ นิปฺปริยายโต จิตฺตสมุฎฺฐานตาภาเวปิ จิตฺตชานํ วิการตฺตา จิตฺตสมุฎฺฐานภาโวติฯ ติ จ นิทสฺสนมตฺตํ ทฎฺฐพฺพํ ลหุตาทีนมฺปิ จิตฺตชาทิภาวสฺส ปริยาเยเนว อิจฺฉิตตฺตาฯ นิปฺปริยาเยน อฎฺฐารเสว นิปฺผนฺนรูปานิ กมฺมาทิสมุฎฺฐานานีติฯ นฺติ ชาติชราภงฺคสงฺขาตานํ ลกฺขณรูปตฺตยํฯ</p>


<p>ติ  อากาสกุสุมํ วิยฯ ยถา อากาสกุสุมํ สพฺพโส อชาตตฺตา นตฺถิ, เอวมิทมฺปิ นตฺถีติ อโตฺถฯ ติ ยถา อสงฺขตํ นิพฺพานํ เกนจิ อสงฺขตตฺตา นิจฺจํ ธุวํ, เอวมิทมฺปิ เกนจิ อสงฺขตตฺตา นิจฺจํ สสฺสตํ วาติ อโตฺถฯ นฺติ อิทํ ปน อุภยมฺปิ ขํปุปฺผํ วิย โน นตฺถิ, น จ นิพฺพานํ วิย อสงฺขตํ วาติ อโตฺถฯ ติ ชายมานปริปจฺจมานภิชฺชมานานํ ชาติอาทิมตฺตภาเวน ชายมานาทินิสฺสยปฎิพทฺธวุตฺติตฺตาฯ ตเมว นิสฺสยายตฺตวุตฺติตํ สมเตฺถตุํ นฺติอาทิ วุตฺตํฯ อยํ ปเนตฺถ สเงฺขปโตฺถ – ปถวีอาทีนํ นิสฺสยานํ ภาเว ชาติอาทิตฺตยํ ปญฺญายติ, ตสฺมา  ยสฺมา จ เตสํ อภาเว น ปญฺญายติ, นฺติ อิมเมว จ อภินิเวสํ นิเสเธตุํ ภควตา ชาติยา จตุชตฺตํ, ชรามรณสฺส จ อนิจฺจาทิปริยาโย วุโตฺตติ ทฎฺฐพฺพํฯ</p>


<p> ติ ‘‘รูปสฺส ปริเจฺฉโท, รูปสฺส วิกาโร, รูปสฺส ลกฺขณ’’นฺติอาทินา ปริเจฺฉทาทิภาวํ อติกฺกมิตฺวา อตฺตโน กกฺขฬตฺตาทินา สภาเวน ปริจฺฉิชฺช คเหตพฺพตฺตา, อปริยาเยเนว กมฺมาทิปจฺจเยหิ นิปฺผนฺนตฺตา วา นิปฺผนฺนานิ นามฯ ตพฺพิปรีตโต ฯ</p>


<p>เสสกา อนิปฺผนฺนาติ สุตฺวา ปโร อนิฎฺฐํ อาปาเทโนฺต อาห ติอาทิฯ ติอาทินา ปน ตํ ปฎิกฺขิปติฯ กายวิกาโร กายวิญฺญตฺติ นาม, วจีวิกาโร วจีวิญฺญตฺติ นาม, ฉิทฺทํ วิวรํ อากาสธาตุ นาม, ลหุภาโว ลหุตา นาม, มุทุภาโว มุทุตา นาม , กมฺมญฺญภาโว กมฺมญฺญตา นาม, นิพฺพตฺติ อุปจโย นาม, ปวตฺติ สนฺตติ นาม, ชีรณากาโร ชรตา นาม, หุตฺวา อภาวากาโร อนิจฺจตา นามาติ เอวํ เตสํเยว อฎฺฐารสนฺนํ นิปฺผนฺนรูปานํ  วิการภูตตฺตา นิปฺผนฺนา เจว สงฺขตา จ, เตสํเยว จ รูปานํ วิการตฺตา เต อสงฺขตา นาม กถํ ภเวยฺยุํ, นิปฺผนฺนา เจว สงฺขตาติ สมฺพนฺธํ กตฺวา ยทิ อนิปฺผนฺนรูปานํ นิสฺสยภูตา นิปฺผนฺนรูปา สงฺขตา, เตสํ ปน วิการภูตา กถํ อสงฺขตา นาม โหนฺตีติ อตฺถํ วเณฺณนฺติฯ เตสํ อธิปฺปาเยน นิปฺผนฺนา เจวาติ ว-กาโร อาคมสิโทฺธติ ทฎฺฐพฺพํฯ</p>


<p> ติ ผลฐปนํฯ ติอาทิ โจทนาฯ ติอาทิ ปริหาโรฯ ตตฺถ ติ จกฺขุปสาเท กายปสาทภาวสฺส, กายปสาเท จกฺขุปสาทภาวสฺส สพฺภาวโต ปุริมสฺส โผฎฺฐพฺพาวภาสนํ, อิตรสฺส จ รูปาวภาสนํ โหตีติ จกฺขุกายปสาทานํ เอกีภาโว ภเวยฺยาติ อโตฺถฯ นิทสฺสนมตฺตเญฺจตํฯ โสตกายปสาทาทีนมฺปิ หิ วุตฺตนเยน เอกตฺตํเยวาติฯ</p>


<p> ติ ฐเปตฺวา อญฺญมญฺญาวินิโพฺภควเสน ปวตฺติํ อญฺญํ รูปํ อญฺญสฺมิํ รูเป ปรมตฺถโต เนวตฺถิ ภินฺนนิสฺสยภาเวน กลาปนฺตรคตตฺตาฯ จกฺขุปสาโท หิ ทฎฺฐุกามตานิทานกมฺมสมุฎฺฐิตภูตนิสฺสิโต, กายปสาโท ผุสิตุกามตานิทานกมฺมชภูตนิสฺสิโตฯ นฺติ อสํกิณฺณํฯ ยทิ เอวํ, น สพฺพตฺถ กายายตนาทิกนฺติ? ตมฺปิ นตฺถิ ปรมตฺถโตฯ วินิพฺภุชิตฺวา หิ เนสํ นานากรณํ ปญฺญาเปตุํ น สกฺกา, ตํ ทเสฺสตุํ ติอาทิ วุตฺตํฯ ติ อญฺญมญฺญํ สนฺตานโต อวินิพฺภุชฺชนวเสน อวิสํสฎฺฐวเสน ปวตฺตนโตฯ อวินิโพฺภครูปวเสนาติ ปน อโตฺถ น โหติฯ น หิ จกฺขุกายปสาทานํ เอกกลาปคตอวินิโพฺภครูปา ฐานนฺตรํ วตฺตุํ สกฺกาติ ฯ ยถา รูปรสาทีนํ วิเวเจตุํ อสกฺกุเณยฺยตาย อญฺญมญฺญพฺยาปิตา วุจฺจติ, น จ ปรมตฺถโต รูเป รโส อตฺถิฯ ยทิ สิยา, รูปคฺคหเณเนว รสคฺคหณํ คเจฺฉยฺยฯ เอวํ กายายตนาทีนมฺปิ ปรมตฺถโต น สพฺพตฺถ อตฺถิตา, ‘‘อิทํ เอตฺถ, อิทํ เอตฺถา’’ติ ฐานนฺตรํ ปน สมยญฺญุนา เกนจิ น สกฺกา วตฺตุนฺติฯ ติ อิติสโทฺท ‘‘ตสฺมา’’ติ อิมสฺส อเตฺถฯ เตนาห ‘‘ตสฺมา’’ติฯ นฺติ สพฺพฎฺฐานิกนฺติ เอวมุทีริตํฯ</p>


<p> ติ ยถาวุตฺตลกฺขณรสปจฺจุปฎฺฐานปทฎฺฐานวเสนาปิฯ   ติ ปญฺจวณฺณานํ นีลาทิปญฺจวณฺณสุตฺตมยานํ เอกเมกสฺส วา เอเกกวณฺณวเสน ธชานํ ฉายา เตสํ อุปมตํ อุปมาภาวํ คตา สมฺปตฺตาติ อโตฺถฯ เกจิ ปน ‘‘ฉายา อุปมา เอเตสนฺติ ฉายาอุปมา, ฉายาอุปมานํ ภาโว ฉายาอุปมตา, ตํ คตา เอเต ธมฺมา’’ติ วทนฺติฯ ตํ ปน เตหิ ‘‘ฉายาอุปมตํ คตา’’ติ เอตฺถ พหุพฺพีหิวเสเนว รสฺสตฺตนฺติ มญฺญมาเนหิ วุตฺตํ ภเวยฺยฯ คาถาพนฺธตฺถํ ปน รสฺสตฺตนฺติ ทฎฺฐพฺพํฯ ‘‘จตุตฺถทู’’ติอาทีสุ หิ วิภตฺติโลปมฺปิ กตฺวา ทเสฺสโนฺต อาจริโย น อีทิเสสุ ฐาเนสุ พฺยญฺชเน อาทรํ ชเนติฯ ยํ ปน ‘‘เตส’’นฺติ เหฎฺฐาปทํ, ‘‘ธมฺมาน’’นฺติ อุปริปทํ วา สมฺพนฺธิตุํ อนิจฺฉเนฺตหิ วุจฺจติ ตตฺถ นฺติฯ ตํ เอตฺถ อกามาปิ สมฺพนฺธิตพฺพเมวฯ น หิ นานตฺตํ สมุปาคตํ เตสนฺติ นาเปกฺขตีติฯ อถาปิ ตตฺถ ‘‘นานตฺตํ สมุปาคตา’’ติ ปาฐํ ปริกเปฺปยฺยุํ, โหตุ ตาว โปตฺถเกสุ อทิสฺสมานมฺปิ ปาฐํ ปริกเปฺปตฺวา เตสํ ตุฎฺฐิฯ อยํ ปเนตฺถ อธิปฺปาโย – ยถา ปญฺจวณฺณานํ ธชานํ เอกโต กตฺวา อุสฺสาปิตานํ กิญฺจาปิ ฉายา เอกาพทฺธา วิย โหติ, อญฺญมญฺญํ ปน อสมฺมิสฺสาว, เอวเมว อิเม สพฺพฎฺฐานิกรูปา  กิญฺจาปิ เอกาพทฺธา วิย โหนฺติ, ลกฺขณโต ปน อญฺญมญฺญํ ภินฺนสภาวา อสมฺมิสฺสาเยวฯ เอกกลาปฎฺฐาปิ หิ ลกฺขณโต ภินฺนสภาวา, กิํ ปน นานากลาปฎฺฐาติฯ</p>


<p> อตฺตโน ปจฺจเยหิ โลเก นิยุตฺตํ, วิทิตนฺติ วา โลกิกํ, ตสฺส ภาโว ฯ หิโนติ ปติฎฺฐหติ สมฺปยุตฺตธมฺมราสิ เอเตนาติ เหตุ, มูลเฎฺฐน อุปการโก โลภาทิโก จ อโลภาทิโก จ, ตาทิโส เหตุ น โหตีติ ฯ อตฺตโน ปจฺจเยหิ สงฺขตํ อภิสงฺขตนฺติ ฯ อาภวคฺคา, อาโคตฺรภุ วา สวนฺตีติ อาสวา, สห อาสเวหีติ  อาสเวหิ อาลมฺพิตพฺพนฺติ อโตฺถฯ ติ อตฺตโน อตฺตโน ปจฺจยาธีนปฺปวตฺติตาย สปฺปจฺจยตฺตาติ วุตฺตํ โหติฯ นิทสฺสนมตฺตเมตํฯ กามาวจรตฺตา อเหตุกตฺตา เหตุวิปฺปยุตฺตตฺตา สํโยชนิยตฺตา คนฺถนิยตฺตา อุปาทานิยตฺตา โอฆนิยตฺตา โยคนิยตฺตา นีวรณิยตฺตา สํกิเลสิกตฺตา ปรามฎฺฐตฺตา อเจตสิกตฺตา จิตฺตวิปฺปยุตฺตตฺตา น รูปาวจรตฺตา น อรูปาวจรตฺตา น อปริยาปนฺนตฺตา อนิยฺยานิกตฺตา อนิจฺจตฺตาติ เอวมาทินาปิ การเณน เอกวิธเมวาติฯ</p>


<p> เอวํ เอกวิธนยํ ทเสฺสตฺวา อิทานิ อาทิ-สเทฺทน สงฺคหิตทุวิธตาทินยํ ทเสฺสตุํ ติอาทินา อชฺฌตฺติกทุกาทโย อารทฺธาฯ ตตฺถ อชฺฌตฺติกทุเก ตาว อาหิโต  อหํ มาโน เอตฺถาติ อตฺตา, อตฺตภาโว, ตํ อตฺตานํ อธิกิจฺจ อุทฺทิสฺส ปวตฺตตฺตา อชฺฌตฺตา, อินฺทฺริยพทฺธธมฺมา, เตสุ ภวานิ, อตฺตนิ วา ภวานิ ฯ กามํ อเญฺญปิ อชฺฌตฺตสมฺภูตา อตฺถิ, รุฬฺหีวเสน ปน จกฺขาทีเนว ‘‘อชฺฌตฺติกานี’’ติ วุจฺจนฺติฯ อถ วา ‘‘ยทิ มยํ น โหม, ตฺวํ กฎฺฐกลิงฺครูปโม ภวิสฺสสี’’ติ วทนฺตา  วิย อตฺตภาวสฺส สาติสยํ อุปการกานีติ ตาเนว วิเสสโต อชฺฌตฺติกนามํ ลภนฺติฯ ติ อาธิปจฺจเฎฺฐน  เสสํ ตทภาวโต ฯ ตตฺถ จกฺขาทีนํ ปญฺจนฺนํ จกฺขุวิญฺญาณาทีสุ อธิปเตยฺยํ เตสํ ปฎุมนฺทภาวาทิอนุวตฺตนโต, อิตฺถินฺทฺริยปุริสินฺทฺริยทฺวยสฺส อิตฺถิลิงฺคาทิเหตุภาเว, ชีวิตินฺทฺริยสฺส จ สหชรูปานุปาลเนติ ทฎฺฐพฺพํฯ วิสยวิสยีภาวโต ฆฎฺฎนวเสน คเหตพฺพตฺตา  ตพฺพิปรีตตฺตา นฺติ กมฺมุนา คหิตํฯ กมฺมนิพฺพตฺตญฺหิ ‘‘มเมตํ ผล’’นฺติ เตน กมฺมุนา คหิตํ วิย โหติฯ</p>


<p>นฺติ จกฺขุวิญฺญาณาวิเญฺญยฺยตฺตา สนิทสฺสนตฺตาภาวโต อนิทสฺสนํ, อญฺญมญฺญํ ปตนวเสน ปน ปฎิฆสพฺภาวโต สปฺปฎิฆํ, อุภยปฎิเกฺขเปน ฯ นฺติ เอตฺถ ยํ เอกนฺตโต กมฺมสมุฎฺฐานํ อฎฺฐินฺทฺริยานิ, วตฺถุ จาติ นววิธํ รูปํฯ ยญฺจ เอกาทสวิเธ จตุสมุฎฺฐาเน กมฺมสมุฎฺฐานํ เอกาทสวิธเมว รูปนฺติ เอวํ วีสติวิธมฺปิ กมฺมโต อุปฺปชฺชนโต ฯ ยญฺหิ ชาตํ, ยญฺจ ชายติ, ยญฺจ ชายิสฺสติ, ตํ สพฺพมฺปิ ‘‘กมฺมช’’นฺติ วุจฺจติ ยถา ‘‘ทุทฺธ’’นฺติฯ กมฺมโต อญฺญํ อกมฺมํ, อกมฺมโต ชาตํ ฯ อญฺญเตฺถ หิ อยํ -กาโรฯ เตนาห นฺติฯ กมฺมโต อญฺญปจฺจยโต ชาตํ, อุตุจิตฺตาหารชนฺติ อโตฺถฯ จิตฺตชตฺติกาทีนิ วุตฺตานุสาเรน โยเชตุํ สกฺกาติ น ทสฺสิตานิฯ</p>


<p>ทิฎฺฐจตุเกฺก ทฎฺฐพฺพนฺติ ทิฎฺฐํฯ ยํ รูปายตนํ อทกฺขิ, ยญฺจ ทกฺขิสฺสติ, ยญฺจ ทกฺขติ, ยญฺจ ปเสฺสยฺย, ตํ สพฺพํ  นาม ตํสภาวานติวตฺตนโต ยถา ‘‘อิฎฺฐ’’นฺติฯ เอส นโย ทีสุปิฯ  จกฺขุวิญฺญาณวิเญฺญยฺยตฺตาฯ  โสตวิญฺญาณวิเญฺญยฺยตฺตาฯ  มุตฺวา ปตฺวา คเหตพฺพโต , ปสาเทน สห สมฺพนฺธนโต วาฯ ตถา เหตํ สมฺปตฺตคฺคาหกวิสยํ วุตฺตํฯ  เกวลํ มโนวิญฺญาณวิเญฺญยฺยตฺตาฯ</p>


<p>  ติ อตฺตนิสฺสิตานํ จกฺขุวิญฺญาณาทีนํ, อญฺญนิสฺสิตานํ สมฺปฎิจฺฉนาทีนญฺจ ปวตฺติมุขภาวโต ทฺวารเญฺจว อตฺตนิสฺสิตานํ อาธารภาวโต วตฺถุ จฯ ติ เกวลํ กมฺมทฺวารภาวโต ทฺวารเมว, ตนฺนิสฺสิตสฺส จิตฺตุปฺปาทสฺส อภาวโต น วตฺถุฯ นฺติ มโนธาตุมโนวิญฺญาณธาตูนํ นิสฺสยภาวโต วตฺถุเมว, จกฺขาทโย วิย สปรนิสฺสิตานํ ปวตฺติทฺวาราภาวโต น ทฺวารํฯ เสสํ เอกวีสติวิธํ รูปํ วุตฺตวิปริยายโต ติ วตฺถุจตุเกฺกฯ นฺติ ‘‘วตฺถุเมว หุตฺวา เนวินฺทฺริย’’นฺติ ปทํฯ</p>


<p> ปุน ปญฺจวิธนฺติ สมฺพโนฺธฯ นฺติ ปกาสิตํ จตูหิเยว สมุฎฺฐานโตฯ</p>


<p>จกฺขุวิญฺญาณวิเญฺญยฺยํ รูปายตนํ เตน คเหตพฺพโต, น ปน จกฺขุวิญฺญาเณเนว วิเญฺญยฺยโตฯ ตถา เหตํ อาวชฺชนาทีหิ เจว มโนทฺวาริกชวเนหิ จ วิญฺญายตีติฯ เอส นโย โสตวิเญฺญยฺยาทีสุปิฯ มโนวิญฺญาณวิเญฺญยฺยํ ปน เกวลํ มโนวิญฺญาเณเนว วิญฺญาตพฺพํฯ น หิ รูปาทิโต อญฺญตฺถ จกฺขุวิญฺญาณาทีนิ ปวตฺตนฺติฯ</p>


<p>ติ ฉนฺนํ วตฺถูนํ, อวตฺถุสฺส จ เภทโตฯ มโนธาตุวิเญฺญยฺยํ รูปาทิปญฺจกํฯ</p>


<p>มนายตนสฺส อรูปตฺตา, ธมฺมายตนสฺส จ เอกเทสโต รูปตฺตา อาห นฺติฯ</p>


<p> อรูปภเว  รูปุปฺปตฺติยา อภาวโต, อสญฺญีภวสฺส จ รูปภวปริยาปนฺนตฺตา วุตฺตํ ติฯ ติ ภุมฺมเทวานํ วชฺชนํ โยนิวิภาคํ ปตฺวา เตสํ มนุสฺสสทิสตฺตาฯ ติ อณฺฑชชลาพุชสํเสทชโยนิโยฯ ตา หิ ยถาวุตฺตปฺปเภเทสุ น ลพฺภนฺติ, ตาสญฺจ ปฎิเกฺขเปน ปจฺฉิมา โอปปาติกโยนิ อนุญฺญาตาติ อตฺถโต อาปนฺนเมว โหตีติฯ ตตฺถ ติ อุสฺสทานมฺปิ คหณโต อวีจิมหานิรเย กีฎปาณกานมฺปิ สรีรํ ปจฺฉา วฑฺฒนกํ หุตฺวาว นิพฺพตฺตติ, นิชฺฌามตณฺหิกเปตานํ นิจฺจาตุรตาย กามสฺส อภาวโต คพฺภคฺคหณํ น โหติ, ตสฺมา อณฺฑชชลาพุชโยนิโย ตตฺถ น  สนฺติ, อาทิตฺตตฺตา กุจฺฉิยํ คพฺภํ น ปติฎฺฐาตีติ เกจิฯ นิพฺพตฺตมานานญฺจ ปาปกมฺมานุภาเวน มหาทุกฺขสฺส ปตฺตพฺพตาย มหเนฺตเนว สรีเรน ภวิตพฺพนฺติ สํเสทชโยนิปิ เตสํ น โหติ, อคฺคิชาลาย สนฺตปฺปมานสรีรตฺตา เตสํ นิพฺพตฺตกาเล อลฺลฎฺฐาเน ปุปฺผาทีสุ สมฺภวาภาวโต สํเสทชตา นเตฺถวาติปิ วทนฺติฯ เตน เตสํ โอปปาติกาว โยนีติ อาห ติฯ อถ สํเสทชโอปปาติกโยนีนํ โก วิเสโสติ? สํเสทโช ตาว ขุทฺทกสรีโร หุตฺวา ปทุมคพฺภาทิํ นิสฺสาย นิพฺพโตฺต กเมน วฑฺฒติฯ อิตโร ปน ยตฺถ ยตฺถ นิพฺพตฺตติ, ตตฺถ ตตฺถ ปริจฺฉินฺนปฺปมาณสรีโรว โสฬสวสฺสุเทฺทสิโก วิย ปริปุณฺณงฺคปจฺจโงฺค ปาตุรโหสิฯ</p>


<p>ติ ฐเปตฺวา เทวคติํ, นิรยคติญฺจ อวเสสมนุสฺสเปตติรจฺฉานสญฺญิเต คติตฺตเยฯ มนุเสฺสสุ หิ เกจิ อณฺฑชาปิ โหนฺติ กุนฺตปุตฺตเทฺวภาติกเตฺถรา วิย, เกจิ สํเสทชาปิ โหนฺติ ปทุมคเพฺภ นิพฺพตฺตโปกฺขรสาติพฺราหฺมณาทโย วิย, เกจิ โอปปาติกาปิ  โหนฺติ อมฺพปาลิคณิกาทโย วิยฯ นิชฺฌามตณฺหิกาวเสสเปตา ปน สพฺพจตุปฺปทปกฺขิชาติทีฆชาติอาทโย สเพฺพปิ ติรจฺฉานา จ จตุโยนิกาวาติฯ</p>


<p> คเพฺภ มาตุกุจฺฉิยํ เสตีติ คพฺภเสยฺยโก, โสเยว รูปาทีสุ สตฺตตาย คพฺภเสยฺยกสโตฺตฯ ตสฺส ติ กายภาววตฺถุทสกวเสน สมติํส กมฺมชรูปานิเยวฯ ตทา หิ เนว จิตฺตชรูปมตฺถิ ปฎิสนฺธิจิตฺตสฺส รูปสมุฎฺฐาปกตฺตาภาวโต, นาปิ อุตุชํ ปุริมุปฺปนฺนอุตุโน อภาวาฯ อุตุ หิ ฐานปฺปตฺตํ รูปํ สมุฎฺฐาเปติ, น จ อาหารชํ ตสฺมิํ กาเย อโชฺฌหฎสฺส อภาวโต, ตสฺมา กมฺมสมุฎฺฐานานิเยว ติํส รูปานิ ปฎิสนฺธิกฺขเณ นิพฺพตฺตนฺติ, ยานี ‘‘กลลรูป’’นฺติ ปวุจฺจนฺติ, ปริปิณฺฑิตานิ จ ตานิ ชาติอุณฺณาย เอกสฺส อํสุโน ปสนฺนติลเตเล ปกฺขิปิตฺวา อุทฺธฎสฺส ปคฺฆริตฺวา อเคฺค ฐิตพินฺทุมตฺตานิ อจฺฉานิ วิปฺปสนฺนานิ ปสนฺนเตลพินฺทุสมานานิ โหนฺติฯ ยถาหุ –</p>


<p>
‘‘ติลเตลสฺส ยถา พินฺทุ,  
  
สปฺปิมโณฺฑ อนาวิโล;  
  
เอวํ วณฺณปฎิภาคํ,  
  
กลลนฺติ ปวุจฺจตี’’ติฯ (วิภ. อฎฺฐ. ๒๖);  
</p>
  
<p>ติ  อวธารเณน อภาวกสฺส ภาวทสกาภาวโต ติํสรูปานํ อสมฺภวํ ทีเปติฯ เตนาห ติฯ นฺติ อิมินา อภาวโอปปาติกานํ น เอวนฺติ ทเสฺสตีติ เกจิฯ ปุเพฺพ สภาวกคพฺภเสยฺยกสฺส ปน วตฺวา ตโต นิวตฺตนตฺถํ ‘‘อภาวคพฺภเสยฺยกสตฺตาน’’นฺติ วุตฺตนฺติ ทฎฺฐพฺพํฯ ปุเพฺพ คพฺภเสยฺยก-คฺคหเณน อณฺฑชานมฺปิ คหเณ อิธ  วิสุํ วจนํ โคพลีพทฺทญายวเสนาติ ทฎฺฐพฺพํ, น ปน เตสํ อภาวกภาวนิวตฺตนตฺถนฺติฯ อิตรถา หิ วีสติรูปานํ วจนํ วิรุชฺฌติฯ อภาวกภาโว ปเนตฺถ อณฺฑชานํ ปกรณโต ทฎฺฐโพฺพฯ น หิ คพฺภเสยฺยก-สเทฺทน สมาสภูตํ อภาว-สทฺทํ อิธ อาเนตุํ สกฺกาติฯ</p>


<p> ติ เอกสฺมิํ กลาเป คหิตรูปานํ อปรกลาเป อคฺคหณวเสน สุทฺธฎฺฐกํ, ชีวิตํ, กายปสาโท, วตฺถุรูปนฺติ อภาวกสฺส ปฎิสนฺธิกฺขเณ เอกาทส รูปานิ ภวนฺติ, สภาวกสฺส ปน ทฺวีสุ ภาเวสุ เอเกน สห ทฺวาทส รูปานิ โหนฺติฯ ติ วุเตฺตสุ, วกฺขมาเนสุ จ ปฎิสนฺธิกฺขณิกกลาเปสุ อคฺคหิตคฺคหเณน รูปคฺคหเณ นโย เอเสว เญโยฺยฯ</p>


<p> นนุ จ ‘‘สเพฺพสุ ทสเกสู’’ติ วุตฺตํ, กถํ ปน เต ทสกา ชานิตพฺพาติ อาห ติอาทิฯ นฺติ จตฺตาริ มหาภูตานิ, ตนฺนิสฺสิตา จ วณฺณคนฺธรสโอชาติ อิทํ ชีวิตาทินา อสมฺมิสฺสํ สุทฺธฎฺฐกํฯ อิมานิเยว หิ อฎฺฐ กตฺถจิ อวินิโพฺภควเสนปิ ปวตฺติโต อวินิโพฺภครูปานิ อวกํสโต เอโก กลาโปติ จ วุจฺจติฯ  ปน ‘‘นิปฺผนฺนานิปฺผนฺนวเสน ทส รูปานิ อวินิโพฺภควุตฺติกานิ เอโก กลาโป’’ติ วตฺวา ปุน ตํสมตฺถนตฺถํ อิทํ วุตฺตํ –</p>


<p>
‘‘อวินิโพฺภควุตฺตีนิ, จตุชาเนกลกฺขณา;  
  
นิปฺผนฺนานฎฺฐ วา เตสุ, หิตฺวาน กายลกฺขเณ’’ติฯ  
</p>
  
<p> นฺติ กาโย ทสโม เอตฺถาติ กายทสกํ, อสาธารเณน วา กาเยน ลกฺขิตํ ทสกํ กายทสกํฯ เอส นโย จกฺขุทสกาทีสุฯ  ญาตํ, กถิตนฺติ วา อโตฺถฯ</p>


<p> กามาวจรเทเวสุ   สพฺพกาลํ ปฎิสนฺธิปวตฺตีสุ สตฺตติยา รูปานํ ลพฺภนโต วุตฺตํ ติฯ น หิ เต กทาจิปิ วิกลินฺทฺริยา, อภาวกา วา โหนฺติฯ ‘‘มนุเสฺสสุ โอปปาติกสตฺตาน’’นฺติ อวิเสเสน วุเตฺตปิ อาทิกปฺปิกานํ ภาวทสกสฺส ปฎิสนฺธิกฺขเณ อภาวโต เตสํ สฎฺฐิ รูปานีติ เวทิตพฺพํฯ ชีวิตนวกมฺปิ โอปปาติกานํ, สํเสทชานญฺจ กามาวจรสตฺตานํ ปวเตฺตเยว โหติ ตสฺส ปาจกคฺคินา สหวุตฺติตฺตา, ตสฺส จ อโชฺฌหฎาหารสนฺนิสฺสเยน สมฺภวโตฯ สํเสทชานมฺปิ ปริปุณฺณงฺคปจฺจงฺคานํ นิพฺพตฺตนโต โอปปาติเกหิ วิเสโส นตฺถีติ เตสํ วิสุํ อคฺคหณํฯ  หิ –</p>

</p>


<p>อิมสฺส นิเทฺทเส ‘‘โอปปาติกสตฺตาน’’นฺติอาทินา โอปปาติก-คฺคหณเมว กตํ, น สํเสทช-คฺคหณํฯ ตญฺจ ปริปุณฺณายตนานํ สํเสทชานํ โอปปาติเกสุ สงฺคณฺหนโตฯ ตถา หิ วุตฺตํ  ‘‘สํเสทชโยนิกา ปริปุณฺณายตนภาเวน โอปปาติกสงฺคหํ กตฺวา วุตฺตา’’ติฯ ปธานาย วา โยนิยา สพฺพปริปุณฺณายตนโยนิํ ทเสฺสตุํ นฺติ วุตฺตํฯ</p>


<p> ติ จกฺขุทสกโสตทสกวตฺถุทสกวสาฯ  ปเนตฺถ ‘‘รูปธาตุยํ ปฎิสนฺธิวิญฺญาเณน สห จกฺขุโสตวตฺถุสตฺตกานํ ชีวิตฉกฺกสฺสาติ จตุนฺนํ กลาปานํ วเสน สตฺตวีสติ  รูปานิ อุปฺปชฺชนฺติ, ตตฺถ คนฺธรสาหารานํ ปฎิกฺขิตฺตตฺตา’’ติ วตฺวา ปุน ตํ สมเตฺถโนฺต ญฺหิ ‘รูปธาตุยา อุปปตฺติกฺขเณ ฐเปตฺวา อสญฺญสตฺตานํ เทวานํ ปญฺจายตนานิ ปาตุภวนฺติ, ปญฺจ ธาตุโย ปาตุภวนฺตี’ติ (วิภ. ๑๐๑๕) วุตฺตํฯ ตถา ‘รูปธาตุยา ฉ อายตนานิ นว ธาตุโย’ติ (วิภ. ๙๙๔) สพฺพสงฺคาหกวเสน ตตฺถ วิชฺชมานายตนธาตุโย ทเสฺสตุํ วุตฺตํฯ  จ ฆานายตนาทีนํ วิย คนฺธายตนาทีนญฺจ ตตฺถ ภาโว ปฎิกฺขิโตฺต ‘อตฺถิ ตตฺถ ฆานายตนนฺติ? อามนฺตาฯ อตฺถิ ตตฺถ คนฺธายตนนฺติ? น เหวํ วตฺตเพฺพ’ติอาทินา (กถา. ๕๒๐)ฯ น จ อโผฎฺฐพฺพายตนานํ ปถวีธาตุอาทีนํ วิย อคนฺธรสายตนานํ คนฺธรสานํ ตตฺถ ภาโว สกฺกา วตฺตุํ ผุสิตุํ สกฺกุเณยฺยตาวินิมุตฺตสฺส ปถวีอาทิสภาวสฺส วิย คนฺธรสายตนภาววินิมุตฺตสฺส คนฺธรสภาวสฺส  อภาวาฯ ยทิ จ ฆานสมฺผสฺสาทีนํ การณภาโว นตฺถีติ ตานิ อายตนานีติ น วุเจฺจยฺยุํ, ธาตุสโทฺท ปน นิสฺสตฺตนิชฺชีววิภาวโกติ คนฺธธาตุรสธาตูติ อวจเน การณํ นตฺถิฯ ธมฺมสภาโว จ เนสํ เอกเนฺตน อิจฺฉิตโพฺพ สภาวธารณาทิลกฺขณโต อญฺญสฺส อภาวาฯ ธมฺมานญฺจ อายตนภาโว เอกนฺตโต  วุโตฺต ‘ธโมฺม อายตนนฺติ? อามนฺตา’ติ (ยม. ๑.อายตนยมก.๑๓), ตสฺมา เตสํ คนฺธรสายตนภาวาภาเวปิ โกจิ อายตนภาโว วตฺตโพฺพฯ ยทิ จ โผฎฺฐพฺพภาวโต อโญฺญ ปถวีอาทิภาโว วิย คนฺธรสภาวโต อโญฺญ เตสํ โกจิ สภาโว สิยา, เตสํ ธมฺมายตนสงฺคโหฯ คนฺธรสภาเว, ปน อายตนภาเว จ สติ คโนฺธ จ โส อายตนญฺจ คนฺธายตนํ, รโส จ โส อายตนญฺจ รสายตนนฺติ อิทมาปนฺนเมวาติ คนฺธรสายตนภาโว จ น สกฺกา นิวาเรตุํ, ‘ตโย อาหารา’ติ  (วิภ. ๑๐๑๕) วจนโต กพฬีการาหารสฺส ตตฺถ อภาโว วิญฺญายติ, ตสฺมา ยถา ปาฬิยา อวิโรโธ โหติ, ตถา คนฺธรโสชา หิตฺวา รูปคณนา กาตพฺพาฯ เอวญฺหิ ธมฺมตา น วิโลมตา โหตี’’ติ วทติฯ</p>


<p> ปน ตํ ปฎิกฺขิปนฺติฯ ตถา จ วุตฺตํ เตหิ ‘‘รูปาวจรสตฺตานํ ฆานชิวฺหายตนาภาวโต วิชฺชมานาปิ คนฺธรสา อายตนกิจฺจํ น กโรนฺตี’’ติ, เต อนามสิตฺวา  ‘‘ปญฺจายตนานิ ปาตุภวนฺตี’’ติ ‘‘ฉ อายตนานี’’ติ (วิภ. ๙๙๓-๙๙๔) จ อาทิ วุตฺตํฯ ‘‘ตโย อาหารา’’ติ จ อโชฺฌหริตพฺพสฺส อาหารสฺส อภาเวน โอชฎฺฐมกรูปสมุฎฺฐาปนสงฺขาตสฺส อาหารกิจฺจสฺส อกรณโต, น สเพฺพน สพฺพํ คนฺธรสานํ, โอชาย จ อภาวโตฯ อิติ วิสยิโน กิจฺจสฺส อภาเวน วิสโย กิจฺจภาวธโมฺม น วุโตฺตฯ ยสฺมิญฺหิ ภเว วิสยี นตฺถิ, ตสฺมิํ ตํเหตุโก นิปฺปริยาเยน วิสยสฺส อายตนภาโว นตฺถีติ วิชฺชมานสฺสาปิ อวจนํ, ยถา ตเตฺถว รูปภเว ปถวีเตโชวาโยธาตูนํ โผฎฺฐพฺพายตนภาเวนฯ ยสฺส ปน ยตฺถ วจนํ, ตสฺส ตตฺถ วิสยีสพฺภาวเหตุโก นิปฺปริยาเยน อายตนภาโว วุโตฺต, ยถา ตเตฺถว รูปายตนสฺสฯ ยทิ วิสยีสพฺภาวเหตุโก วิสยสฺส นิปฺปริยาเยน อายตนภาโว, กถมสญฺญสตฺตานํ เทฺว อายตนานิ ปาตุภวนฺติฯ อสญฺญสตฺตานญฺหิ จกฺขายตนํ นตฺถิฯ อถ ตทภาเวน รูปายตนํ อเญฺญสํ อวิสโยติ? นายํ วิโรโธฯ เยน อธิปฺปาเยน รูปธาตุยํ สญฺญีนํ คนฺธายตนาทีนํ อวจนํ, เตน น รูปายตนสฺสาปิ อวจนนฺติ อสญฺญีนํ เอกํ อายตนํ น วตฺตพฺพํฯ ยถาสกญฺหิ อินฺทฺริยโคจรภาวาเปกฺขาย เยสํ นิปฺปริยาเยน อายตนภาโว อตฺถิ, เตสุ  นิทฺทิสิยมาเนสุ  ตทภาวโต รูปธาตุยํ สญฺญีนํ คนฺธาทิเก วิสุํ อายตนภาเวน อวตฺวา ธมฺมสภาวานติวตฺตนโต, มโนวิญฺญาณสฺส จ วิสยภาวูปคมนโต ธมฺมายตนโนฺตคเธ กตฺวา ‘‘ปญฺจายตนานี’’ติ  วุตฺตํฯ เอตทตฺถญฺหิ ธมฺมายตนนฺติ สามญฺญโต นามกรณํ ปิฎฺฐิวฎฺฎกานิ วา ตานิ กตฺวา ‘‘ปญฺจายตนานี’’ติ วุตฺตํฯ เยน จ ปน อธิปฺปาเยน อสญฺญีนํ รูปายตนํ วุตฺตํ, เตน สญฺญีนํ, อสญฺญีนมฺปิ คนฺธายตนาทีนํ วิสุํ คหณํ กาตพฺพนฺติ อิมสฺส นยสฺส ทสฺสนตฺถํ ‘‘อสญฺญสตฺตานํ เทวานํ เทฺว อายตนานิ ปาตุภวนฺตี’’ติ (วิภ. ๑๐๑๗) วุตฺตํฯ</p>


<p>อสติปิ หิ ตตฺถ อตฺตโน อินฺทฺริเยสุ รูปสฺส วณฺณายตนสภาวาติกฺกโม นเตฺถวาติ ตํ รูปายตนเนฺตฺวว วุจฺจติฯ อิมินา จ นยทสฺสเนน คนฺธาทีนิ ตีณิ ปกฺขิปิตฺวา สญฺญีนํ อฎฺฐ อายตนานิ, อสญฺญีนํ ปญฺจาติ อยมโตฺถ ทสฺสิโต โหติฯ เอวเญฺจตํ สมฺปฎิจฺฉิตพฺพํ, อญฺญถา รูปโลเก ผุสิตุํ อสกฺกุเณยฺยตาย ปถวีอาทีนํ พฺรหฺมูนํ วจีโฆโส เอว จ น สิยาฯ น หิ ปฎิฆฎฺฎนนิฆํสนมนฺตเรน สทฺทปฺปวตฺติ อตฺถิ, น จ ผุสนสภาวานํ กตฺถจิ อผุสนสภาวตา สกฺกา วิญฺญาตุํ, โผฎฺฐพฺพายตนสฺส จ ภูตตฺตยสฺส อภาเว รูปภเว รูปายตนาทีนมฺปิ สมฺภโว เอว น สิยา, ตสฺมา ผุสิตุํ สกฺกุเณยฺยตายปิ ปถวีอาทีนํ ตตฺถ กายินฺทฺริยาภาเวน เตสํ โผฎฺฐพฺพภาโว น วุโตฺตฯ เอวญฺจ กตฺวา รูปธาตุยํ เตสํ สปฺปฎิฆตาวจนญฺจ สมตฺถิตํ โหติฯ วุตฺตญฺหิ ‘‘อสญฺญสตฺตานํ อนิทสฺสนสปฺปฎิฆํ เอกํ มหาภูตํ ปฎิจฺจ…เป.… เทฺว มหาภูตา’’ติอาทิฯ</p>


<p>ปฎิโฆ จ นาม ภูตตฺตยสฺส กายปสาทํ ปติ ตนฺนิสฺสยภูตฆฎฺฎนํ ทฺวาเรน อภิมุขภาโว, อิธ ปน ตํสภาวตา, โส จ ผุสิตุํ อสกฺกุเณยฺยภาโว ฆฎฺฎนาย  อภาวโต นตฺถิฯ ยทิ ตตฺถ อสติปิ วิสยิมฺหิ รูปายตนมฺปิ คเหตฺวา ‘‘เทฺว อายตนานี’’ติ วุตฺตํ, อถ กสฺมา คนฺธายตนาทีนิ คเหตฺวา ‘‘ปญฺจายตนานี’’ติ น วุตฺตนฺติ? นยทสฺสนวเสน เทสนา ปวตฺตาติ วุโตฺตวายมโตฺถฯ อถ วา ตตฺถ รูปายตนเสฺสว วจนํ กทาจิ อญฺญภูมิกานํ ปสาทสฺส วิสยภาวํ สนฺธาย, น ปน อิตเรสํ อภาวโต, นาปิ ปริยาเยน คนฺธายตนาทีนํ อายตนภาวาภาวโตฯ</p>


<p>อสญฺญีนญฺหิ รูปายตนํ สมานตลวาสีนํ เวหปฺผลานํ, อุปริภูมิกานญฺจ สุทฺธาวาสานํ ปสาทสฺส  วิสยภาวํ คจฺฉติ, น ปน คนฺธรสาติ เตสํเยว ตตฺถ อวจนํ ยุตฺตํฯ  จ นิปฺปริยาเยน คนฺธายตนาทีนํ อตฺถิภาวํ ปริชานนฺตํ สนฺธาย ปฎิเสโธ กโตฯ ยทิปิ เจตํ วจนํ ตตฺถ คนฺธายตนาทีนํ อภาววิภาวนํ น โหติ, อตฺถิภาวทีปนมฺปิ ปน อญฺญวจนํ นเตฺถวาติ? นยิทเมวํ อฎฺฐกถาสุ ตตฺถ เตสํ อตฺถิภาวสฺส นิทฺธาเรตฺวา วุตฺตตฺตาฯ ยญฺหิ อฎฺฐกถาวจนํ ปาฬิยา น วิรุชฺฌติ, ตํ ปาฬิ วิย ปมาณภูตํ อวิครหิตาย อาจริยปรมฺปราย ยาวชฺชตนา อาคตตฺตาฯ ตตฺถ สิยา ‘‘ยํ ปาฬิยา น วิรุชฺฌติ อฎฺฐกถาวจนํ, ตํ ปมาณํ, อิทํ ปน วิรุชฺฌตี’’ติ? นยิทเมวํ, ยถา น วิรุชฺฌติ, ตถา ปฎิปาทิตตฺตาฯ จกฺขาทีนํ อายตนานํ, ตนฺนิสฺสยานญฺจ วิญฺญาณานํ สตฺตสุญฺญตาสนฺทสฺสนตฺถํ ภควโต ธาตุเทสนาติ อายตนภาเวน วุตฺตานํเยว ธาตุภาวทีปนโต ธาตุภาวสฺสาปิ เตสํ อวจนํ ยุชฺชติ เอว, ตสฺมา ยถา ปาฬิยา อวิโรโธ โหติ, ตถา จกฺขุทสกาทิวเสน อิธ รูปคณนา กตาติ น เอตฺถ ธมฺมตาวิโลมนาสงฺกาย โอกาโสติ เวทิตพฺพนฺติฯ</p>


<p> ติ  ฉนฺทานุรกฺขณตฺถํ ทีฆกรณํฯ น หิ ชจฺจนฺธพธิรอฆานรหิเต นปุํสเก ทสกวเสน อิธ ติ ยุชฺชติ, อิทญฺจ ‘‘โอปปาติกสฺส ชจฺจนฺธพธิรฆานรหิเต นปุํสเก ชิวฺหากายวตฺถุทสกานํ วเสน ติํส รูปานิ อุปฺปชฺชนฺตี’’ติ อฎฺฐกถาวาทํ คเหตฺวา วุตฺตํฯ  ปน ตํ ‘‘ปาฬิยา น สเมตี’’ติ วตฺวา ปฎิกฺขิปติฯ ตถา จาห ‘‘เนตํ ปาฬิยา สเมตี’’ติฯ น หิ ปาฬิยํ กามาวจรานํ สํเสทโชปปาติกานํ อฆานกานํ อุปฺปตฺติ วุตฺตาฯ</p>


<p> หิ –</p>

</p>


<p>วุตฺตํ, น วุตฺตํ ‘‘อฎฺฐายตนานิ ปาตุภวนฺตี’’ติฯ ยทิ หิ อฆานกสฺสาปิ อุปปตฺติ สิยา, ติกฺขตฺตุํ ‘‘ทสายตนานิ ปาตุภวนฺตี’’ติ วตฺตพฺพํ สิยา, ติกฺขตฺตุญฺจ ‘‘นวายตนานิ ปาตุภวนฺตี’’ติ, น เจตํ วุตฺตํฯ  จ ฆานชิวฺหานํ สหปฺปวตฺติ วุตฺตาติ ตํ อุปปริกฺขิตฺวา  คเหตพฺพนฺติฯ อยเญฺหตฺถ อาจริยสฺส อธิปฺปาโย – ญฺหิ ‘‘เอกาทสา’’ติ ปริปุณฺณายตนสฺส สทฺทายตนวชฺชานิ เอกาทสายตนานิ วุตฺตานิ, ‘‘กสฺสจิ ทสายตนานี’’ติ อนฺธสฺส จกฺขายตนวชฺชานิ, ‘‘อปรานิ ทสายตนานี’’ติ พธิรสฺส โสตายตนวชฺชานิ, ‘‘นวายตนานี’’ติ อนฺธพธิรสฺส จกฺขุโสตวชฺชานิ, ‘‘สตฺตายตนานี’’ติ คพฺภเสยฺยกสฺส รูปคนฺธรสกายโผฎฺฐพฺพมนธมฺมายตนวเสน วุตฺตํฯ ยทิ จกฺขุโสตฆานวิกโลปิ อุปฺปเชฺชยฺย, ตสฺส อเฎฺฐวายตนานิ  วตฺตพฺพานิ สิยุํ, น จ วุตฺตํ ‘‘อฎฺฐายตนานิ ปาตุภวนฺตี’’ติ, ตสฺมา นเตฺถว จกฺขุโสตฆานวิกโลฯ สติ อฆานกอุปปตฺติยํ ปุนปิ ‘‘กสฺสจิ อปรานิ ทสายตนานิ ปาตุภวนฺตี’’ติ วตฺตพฺพํ สิยาฯ ตถา จ สติ ยถา อนฺธพธิรสฺส วเสน ‘‘กสฺสจิ นวายตนานิ ปาตุภวนฺตี’’ติ เอกวารํ วุตฺตํ, เอวํ อนฺธาฆานกสฺส, พธิราฆานกสฺส จ วเสน ‘‘กสฺสจิ อปรานิ นวายตนานิ, กสฺสจิ อปรานิ นวายตนานี’’ติ วตฺตพฺพํ สิยาฯ กามภเว อชิวฺหสฺส สตฺตสฺสาภาวโต, ฆานชิวฺหายตนานํ สหปฺปวตฺติวจนโต จ ตเตฺถว กามธาตุยํ อฆานกสฺสาสมฺภโวติฯ</p>


<p>ทโย ปน ‘‘สํเสทชสฺส ชจฺจนฺธพธิรอฆานกนปุํสกสฺส ชิวฺหากายวตฺถุทสกานํ วเสน ติํสรูปานิ อุปฺปชฺชนฺตีติ วุตฺตํ, น โอปปาติกสฺสฯ  ‘อุปปตฺติกฺขเณ’ติ วุตฺตตฺตา โอปปาติกเสฺสว วเสน นโย นีโตฯ  วุตฺตํ ‘กามธาตุยํ อฆานโก โอปปาติโก นตฺถิฯ ยทิ ภเวยฺย, กสฺสจิ อฎฺฐายตนานิ ปาตุภวนฺตีติ วเทยฺยา’ติ, ยมฺปิ  ‘กามธาตุยา อุปปตฺติกฺขเณ กสฺสจิ เอกาทสายตนานิ ปาตุภวนฺตี’ติอาทีนํ นิเทฺทเส ‘โอปปาติกานํ เปตาน’นฺติอาทินา โอปปาติก-คฺคหณเมว กตํ, น ปน สํเสทช-คฺคหณํ, ตํ ปริปุณฺณายตนานํเยว สํเสทชานํ โอปปาติเกสุ สงฺคหวเสน วุตฺตนฺติ เวทิตพฺพํฯ ตถา หิ วุตฺตํ  ‘สํเสทชโยนิกา ปริปุณฺณายตนภาเวน โอปปาติกสงฺคหํ กตฺวา วุตฺตา’ติ, ปธานาย วา โยนิยา สพฺพํ ปริปุณฺณายตนํ โยนิํ สงฺคเหตฺวา ทเสฺสตุํ ‘โอปปาติกาน’นฺติ วุตฺตนฺติ จ, ตสฺมา น โกจิ ปาฬิวิโรโธ’’ติ วทนฺติฯ</p>


<p>อปเร ปนาหุ – ‘‘กามธาตุยํ อฆานโก โอปปาติโก นตฺถิฯ ยทิ ภเวยฺย, กสฺสจิ อฎฺฐายตนานิ ปาตุภวนฺตีติ  วเทยฺยาติ อิทํ มนุเสฺสสุ สํเสทโชปปาติกานํ วเสน วุตฺตํ, เต ปริปุณฺณายตนาว ฯ เกสญฺจิ ปน อฆานกกีฎานํ อตฺถิภาวโต อปาเยสุ สํเสทโชปปาติเก สนฺธาเยตํ วุตฺต’’นฺติ วทนฺติฯ ตํ  มเตน ปฎิเกฺขปารหเมวาติฯ</p>


<p> ติ ‘‘สตฺตตี’’ติ วุตฺตอุกฺกํสปริเจฺฉทสฺส, ‘‘ติํสา’’ติ วุตฺตอวกํสปริเจฺฉทสฺส จ มเชฺฌฯ ติ ชาติอนฺธสฺส สฎฺฐิ รูปานิ จกฺขุทสกาภาวโต, ตถา พธิรสฺส โสตทสกาภาวโต, อนฺธพธิรสฺส ปน ปณฺณาส จกฺขุโสตทสกาภาวโตติอาทินา นเยน อญฺญมญฺญาเปกฺขาย ปริปุณฺณา  วิญฺญาตพฺพาติ อโตฺถฯ ยํ ปเนตฺถ วตฺตพฺพํ, ตํ วุตฺตเมวาติฯ</p>


<p> เอวํ ตีสุ ภเวสุ ปฎิสนฺธิยํ รูปปฺปวตฺติํ ทเสฺสตฺวา อิทานิ ปวตฺติยํ ทเสฺสตุํ ติอาทิ วุตฺตํฯ กามาวจรสตฺตสฺส หิ ปริปุณฺณายตนสฺส อสติ อนฺธพธิราทิปสาทวิฆาเต ยาว มรณจิตฺตสฺส เหฎฺฐา สตฺตรสมจิตฺตํ, ตาว สตฺตวีสติ รูปานิ ปวตฺตนฺติฯ อปริปุณฺณายตนสฺส ปน ชจฺจนฺธาทิกสฺส เหฎฺฐา วุตฺตนเยน รูปานํ หายนวฑฺฒนานิ เวทิตพฺพานิฯ นนุ อฎฺฐวีสติเยว รูปานิ กามภเว ปวตฺตนฺตีติ อาห ติอาทิฯ</p>


<p>ติ กามวิราคภาวนาวเสน คนฺธาทิคฺคาหเกสุ ปสาเทสุ วิรตฺตา โหนฺตีติ ฆานาทิตฺตยํ นตฺถิฯ จกฺขุโสเตสุ ปน อนุตฺตรทสฺสนาทิอตฺถํ วิรตฺตา น โหนฺตีติ ตานิ เตสํ อุปฺปชฺชนฺติฯ  กามราคูปนิสฺสยตฺตา น อุปฺปชฺชติฯ เกจิ ปน ‘‘ลหุตาทิตฺตยมฺปิ รูปภเว  นตฺถิ ทนฺธตฺตกราทิธาตุโกฺขภาภาวโตฯ สติ หิ ตาทิเส ธาตุโกฺขเภ ตปฺปฎิปเกฺขหิ ลหุตาทีหิ ภวิตพฺพ’’นฺติ วทนฺติ, ตํ อการณํฯ น หิ วูปสเมตพฺพปจฺจนีกาเปโกฺข ตพฺพิโรธิธมฺมุปฺปาโทฯ ตถา สติ สเหตุกกิริยจิตฺตุปฺปาเทสุ กายลหุตาทีนํ อภาโว เอว สิยา, ตสฺมา ปเญฺจว รูปานิ สญฺญีพฺรหฺมานํ น อุปฺปชฺชนฺติ, อวเสสานิ เตวีสติ รูปานิ อุปฺปชฺชนฺติฯ อสญฺญีพฺรหฺมานํ ปน ปญฺจ ปสาทรูปานิ, ภาวทฺวยํ, หทยวตฺถุ, วิญฺญตฺติทฺวยํ, ลหุตาทิตฺตยนฺติ เตรส รูปานิ วเชฺชตฺวา อวเสสานิ ปนฺนรส อุปฺปชฺชนฺติฯ</p>


<p> ติ  จตุนฺนํ ปจฺจยานํ วเสน จตุสนฺตติรูปานิฯ ติ พฺรหฺมานํ อนาหารภาเวน อาหารชรูปานํ อภาวโต ติโสฺส สนฺตติโยฯ ติ จิตฺตชาหารชานํ อภาวโต เทฺว สนฺตติโยฯ ติ กมฺมชาทีนํ ติสฺสนฺนมฺปิ อภาวโต อุตุชสนฺตติเยวฯ</p>


<p> เอวํ ปฎิสนฺธิปวตฺตีสุ รูปานํ คณนปริเจฺฉทํ วตฺวา อิทานิ ตตฺถ เนสํ อุปฺปตฺติกฺกมํ ทเสฺสตุํ นฺติอาทิ วุตฺตํฯ นฺติ กามรูปภวิกานํ สพฺพสตฺตานํฯ ติ เอตฺถ ทสกตฺตยํ โหตีติ ปาฐเสโสฯ เตนาห ติอาทิฯ ปฎิสนฺธิกฺขเณ ทสกตฺตยํ เหฎฺฐา วุตฺตมฺปิ ติอาทิกํ วิเสสํ ทเสฺสตุํ ปุน วุตฺตํฯ จิตฺตสฺส ตีสุ ขเณสุ กมฺมชรูปานํ สมุปฺปตฺติโต อาห ติอาทิฯ ติ ติํส ติํเสว กมฺมชรูปานิฯ</p>


<p> ปน ‘‘จิตฺตสฺส ฐิติกฺขณเมว นตฺถิ, ภงฺคกฺขเณ จ รูปุปฺปาโท นตฺถีติ จตุสมุฎฺฐานิกานิปิ รูปานิ จิตฺตสฺส อุปฺปาทกฺขเณเยว โหนฺตี’’ติ อาหฯ วุตฺตญฺหิ เตน  – โย เจตฺถ จิตฺตสฺส ฐิติกฺขโณ วุโตฺต, โส จ อตฺถิ นตฺถีติ วิจาเรตโพฺพฯ  หิ ‘‘อุปฺปนฺนํ อุปฺปชฺชมาน’’นฺติ (ยม. ๒.จิตฺตยมก.๘๑) เอตสฺส วิภเงฺค ‘‘ภงฺคกฺขเณ อุปฺปนฺนํ โน จ อุปฺปชฺชมาน’’นฺติ (ยม. ๒.จิตฺตยมก.๘๑) เอตฺตกเมว วุตฺตํ, น วุตฺตํ ‘‘ฐิติกฺขเณ ภงฺคกฺขเณ จา’’ติฯ ตถา’’น อุปฺปชฺชมานํ น อุปฺปนฺน’’นฺติ เอตฺถ ‘‘ภงฺคกฺขเณ น อุปฺปชฺชมานํ โน จ น อุปฺปนฺน’’นฺติ เอตฺตกเมว วุตฺตํ, น วุตฺตํ ‘‘ฐิติกฺขเณ ภงฺคกฺขเณ จา’’ติฯ เอวํ ‘‘น นิรุทฺธํ น นิรุชฺฌมาน’’นฺติ เอเตสํ ปริปุณฺณวิสฺสชฺชเน ‘‘อุปฺปาทกฺขเณ อนาคตญฺจา’’ติ วตฺวา ‘‘ฐิติกฺขเณ’’ติ อวจนํ, อติกฺกนฺตกาลวาเร จ ‘‘ภงฺคกฺขเณ จิตฺตํ อุปฺปาทกฺขณํ วีติกฺกนฺต’’นฺติ (ยม. ๒.จิตฺตยมก.๘๓) วตฺวา ‘‘ฐิติกฺขเณ’’ติ อวจนํ ฐิติกฺขณาภาวํ จิตฺตสฺส ทีเปติฯ ปิ หิ ‘‘ฐิตสฺส อญฺญถตฺตํ ปญฺญายตี’’ติ (อ. นิ. ๓.๔๗) ตเสฺสว เอกสฺส อญฺญถตฺตาภาวโต ยสฺสา อญฺญถตฺตํ ปญฺญายติ, สา สนฺตติฎฺฐิตีติ น น สกฺกา วตฺตุํฯ วิชฺชมานํ ตํขณทฺวยสมงฺคี ฐิตนฺติฯ โย เจตฺถ จิตฺตสฺส นิโรธกฺขเณ รูปุปฺปาโท วุโตฺต, โส จ วิจาเรตโพฺพฯ กสฺมา? ‘‘ยสฺส วา ปน สมุทยสจฺจํ นิรุชฺฌติ, ตสฺส ทุกฺขสจฺจํ อุปฺปชฺชตีติ? โน’’ติ (ยม. ๑.สจฺจยมก.๑๓๖) วุตฺตนฺติ, น  จ จิตฺตสมุฎฺฐานรูปเมว สนฺธาย ปฎิเกฺขโป กโตติ สกฺกา วิญฺญาตุํ จิตฺตสมุฎฺฐานรูปาธิการสฺส อภาวาติฯ</p>


<p>อาจริยสฺส หิ อยมธิปฺปาโย – อุปฺปนฺนอุปฺปชฺชมานวาราทีสุ ‘‘ฐิติกฺขเณ’’ติ อวจนํ ‘‘จิตฺตสฺส ฐิติกฺขณํ นาม นตฺถี’’ติ อิมมตฺถํ ทีเปติฯ น หิ ยถาธมฺมสาสเน อภิธเมฺม ลพฺภมานสฺส อวจเน การณํ ทิสฺสติฯ น เกวลํ อภิธเมฺม อวจนเมว จิตฺตสฺส ฐิติกฺขณภาวโชตกํ, อปิจ โข ‘‘ฐิตสฺส อญฺญถตฺตํ ปญฺญายตี’’ติ เอวมาคตา สุตฺตนฺตปาฬิปิฯ อญฺญถตฺตํ นาม ปุพฺพาปรวิเสโสฯ อปิจ ยถา ภูโต ธโมฺม อุปฺปชฺชติ, กิํ ตถา ภูโตว ภิชฺชติ, อุทาหุ  อญฺญถา ภูโตฯ ยทิ ตถา ภูโตว ภิชฺชติ, น ชรตาย สมฺภโวฯ อญฺญถา ภูโต, อโญฺญ เอว โสติ สพฺพถาปิ ฐิติกฺขณสฺส อภาโวเยวฯ ยทิ จ จิตฺตสฺส ภงฺคกฺขเณ รูปํ อุปฺปเชฺชยฺย, ตํ ทุกฺขสจฺจนฺติ กตฺวา ‘‘โน’’ติ วตฺตุํ น สกฺกา, วุตฺตญฺจ, ตสฺมา วิญฺญายติ ‘‘จิตฺตสฺส นิโรธกฺขเณ รูปุปฺปาโท นตฺถี’’ติฯ</p>


<p> ปเนตํ นกฺขมติฯ เตหิ ‘‘เอกธมฺมาธารภาเวปิ อุปฺปาทนิโรธานํ อโญฺญ อุปฺปาทกฺขโณ, อโญฺญ นิโรธกฺขโณฯ อุปฺปาทาวตฺถญฺหิ อุปาทาย อุปฺปาทกฺขโณ, นิโรธาวตฺถํ อุปาทาย นิโรธกฺขโณฯ อุปฺปาทาวตฺถาย จ ภินฺนา นิโรธาวตฺถาติ เอกสฺมิํเยว จ สภาวธเมฺม ยถา อิจฺฉิตพฺพา, อญฺญถา อโญฺญเยว ธโมฺม อุปฺปชฺชติ, อโญฺญ นิรุชฺฌตีติ อาปเชฺชยฺย, เอวํ นิโรธาวตฺถาย วิย นิโรธาภิมุขาวตฺถายปิ ภวิตพฺพํ, สา ฐิติ ชรตา จา’’ติ สมฺปฎิจฺฉิตพฺพเมตํฯ</p>


<p>ยทิ เอวํ, กสฺมา ปาฬิยํ ฐิติกฺขโณ น วุโตฺตติ? วิเนยฺยชฺฌาสยานุโรเธน นยทสฺสนวเสน ปาฬิคตีติ เวทิตพฺพาติฯ อภิธมฺมเทสนาปิ หิ กทาจิ วิเนยฺยชฺฌาสยานุโรเธน ปวตฺตติ, ยถา รูปสฺส อุปฺปาโท ‘‘อุปจโย สนฺตตี’’ติ ภินฺทิตฺวา เทสิโตฯ เหตุสมฺปยุตฺตทุกาทิเทสนา เจตฺถ นิทสฺสิตพฺพาฯ ‘‘ยสฺส วา ปนา’’ติอาทิปุจฺฉาย วิสฺสชฺชเน จ อรูปโลกํ จิตฺตสมุฎฺฐานรูปํ วา สนฺธาย ‘‘โน’’ติ สกฺกา วตฺตุํฯ อยญฺหิ ยมกเทสนาย ปกติ, ยทิทํ ยถาสมฺภวโยชนาติฯ อถ วา ปจฺจาสตฺติญาเยน ยํ สมุทยสจฺจํ นิรุชฺฌติ, เตน ยํ ทุกฺขสจฺจํ อุปฺปาเทตพฺพํ จิตฺตเจตสิกตปฺปฎิพทฺธรูปสงฺขาตํ, ตสฺส  ตทา อุปฺปตฺติ นตฺถีติ ‘‘โน’’ติ วิสฺสชฺชนํ, น สพฺพสฺส วจนโต, ตสฺมา น  สกฺกา จิตฺตสฺส ฐิติกฺขเณ, ภงฺคกฺขเณ จ รูปุปฺปาทนํ ปฎิกฺขิปิตุนฺติ วทนฺติฯ</p>


<p>อุตุชรูปานิ ปน ปฎิสนฺธิจิตฺตสฺส ฐิติกฺขณโต ปฎฺฐาย อฎฺฐกนวกวเสน อุปฺปชฺชนฺติฯ ปฎิสนฺธิกฺขเณ หิ อุปฺปนฺนานํ กมฺมชรูปานํ อพฺภนฺตเร สหุปฺปาทเอกนิโรธเตโชธาตุ ฐานํ ปตฺวา ตสฺส ฐิติกฺขเณ อฎฺฐ รูปานิ สมุฎฺฐาเปติ, ตตฺถ อุปฺปนฺนา เตโชธาตุ ปฎิสนฺธิจิตฺตสฺส ภงฺคกฺขเณ, ตตฺถ อุปฺปนฺนา ปฐมภวงฺคสฺส อุปฺปาทกฺขเณติ เอวมาทินา อฎฺฐกํ, กทาจิ สทฺทปาตุภาวกาเล เตน สห สทฺทนวกญฺจ อุปฺปชฺชติฯ จิตฺตชรูปานิ จ ปฎิสนฺธิโต อนนฺตรํ ปฐมภวงฺคโต ปฎฺฐาย รูปชนกจิตฺตานํ อุปฺปาทกฺขเณ อฎฺฐกวเสน, สทฺทปาตุภาวาทิกาเล สทฺทนวกาทิวเสน จ ปวตฺตนฺติฯ อาหารชานิ ปน เอกสฺส, ทฺวินฺนํ วา สตฺตาหานํ อติกฺกเมน นิพฺพตฺตนฺติฯ นนุ จ อโชฺฌหฎาหารปจฺจเยน อาหาโร รูปํ สมุฎฺฐาเปติ, คเพฺภ สยนฺตสฺส จ กุโต อโชฺฌหรณาหาโรติ? สมาติโตฯ มาตรา หิ ภุตฺตํ กุจฺฉิคตสฺส สรีเร อพฺภญฺชนํ วิย อาหารกิจฺจํ กโรติฯ เตนาหุ โปราณา –</p>


<p>
‘‘ยญฺจสฺส ภุญฺชตี มาตา,  
  
อนฺนํ ปานญฺจ โภชนํ;  
  
เตน โส ตตฺถ ยาเปติ,  
  
มาตุกุจฺฉิคโต นโร’’ติฯ (สํ. นิ. ๑.๒๓๕);  
</p>
  
<p>ตสฺมา มาตรา อโชฺฌหฎาหาเรน อนุคฺคหิเต สรีเร อพฺภนฺตริกา โอชา ลทฺธปฺปจฺจยา รูปํ สมุฎฺฐาเปติ, จกฺขุโสตฆานชิวฺหาทสกา ปน ปญฺจปสาทาวตฺถํ อติกฺกมฺม ปจฺฉา สตฺตเม สตฺตาเห อุปฺปชฺชนฺติ, ‘‘เอกาทสเม สตฺตาเห’’ติ (ยม. มูลฎี. อายตนยมก ๒๒-๒๕๔)  อโวจฯ อยเมตฺถ คพฺภเสยฺยกานํ รูปปฺปวตฺตินโยฯ</p>


<p>โอปปาติกานมฺปิ  ปฎิสนฺธิจิตฺตสฺส อุปฺปาทกฺขเณ กมฺมสมุฎฺฐานานิ สตฺตติ รูปานิ อุปฺปชฺชนฺติ, ตเถวสฺส ฐิติกฺขเณ, ภงฺคกฺขเณ จ สตฺตติ สตฺตตีติอาทินา วุตฺตนเยน อุกฺกํสาวกํสโต กามภวิกสตฺตานํ, รูปีพฺรหฺมานญฺจ ยถาวุตฺตนเยเนว ยถานุรูปํ กมฺมสมุฎฺฐานานํ, อุตุสมุฎฺฐานานญฺจ ปวตฺติ เวทิตพฺพาฯ อาหารชรูปํ ปน กามาวจรานํ สพฺพปฐมํ  อตฺตโน มุขคตเขฬํ อโชฺฌหรณกาเล อุปฺปชฺชติฯ สญฺญีพฺรหฺมานํ ตํ สเพฺพน สพฺพํ นตฺถิฯ อสญฺญีนญฺจ จิตฺตชาหารชานิ นเตฺถวาติ อยํ วิเสโสฯ เอวํ อุปฺปชฺชมาเนสุ จ ปเนเตสุ รูเปสุ ยํ จิตฺตสฺส อุปฺปาทกฺขเณ อุปฺปนฺนํ, ตํ อตฺตนา สหุปฺปนฺนจิตฺตํ อาทิํ กตฺวา สตฺตรสมจิตฺตสฺส นิโรธกฺขเณ นิรุชฺฌติ, ฐิติกฺขเณ อุปฺปนฺนํ อฎฺฐารสมสฺส อุปฺปาทกฺขเณ นิรุชฺฌติ, ภงฺคกฺขเณ อุปฺปนฺนํ อิมสฺส ฐิติกฺขเณ นิรุชฺฌตีติ เอวํ อุปฺปชฺชนฺตํ, นิรุชฺฌนฺตญฺจ ยาว มรณจิตฺตสฺส เหฎฺฐา สตฺตรสมจิตฺตํ, ตาว ยถารหํ จตุสนฺตติอาทิวเสน ปวตฺตตีติฯ อาสนฺนมรณสฺส ปน จุติโต สตฺตรสมจิตฺตสฺส ฐิติกฺขณมาทิํ กตฺวา กมฺมชรูปํ น สมุฎฺฐาติฯ ยทิ สมุฎฺฐาติ, มรณํ น สิยา อนุปจฺฉินฺนตฺตา กมฺมชรูปานํฯ กมฺมชรูปสมุเจฺฉเท หิ ‘‘มโต’’ติ วุจฺจติฯ วุตฺตญฺหิ –</p>


<p>
‘‘อายุ อุสฺมา จ วิญฺญาณํ, ยทา กายํ ชหนฺติมํ;  
  
อปวิโทฺธ ตทา เสติ, นิรตฺถํว กลิงฺคร’’นฺติฯ (สํ. นิ. ๓.๙๕);  
</p>
  
<p>สตฺตรสเมน สห อุปฺปนฺนญฺจ ตํ จุติจิเตฺตน สห นิรุชฺฌติ, อปรญฺจ น อุปฺปชฺชติฯ อายุกฺขยา, กมฺมกฺขยา, อุภยกฺขยา, อุปกฺกเมน วา กสฺสจีติ เอวํ กมฺมชรูปเสฺสว หิ มรณํ โหติ สติปิ อาหารเช, อฎฺฐกถามเตน จิตฺตเช จฯ ตมฺปิ อปคตชีวสฺส น อุปฺปชฺชติฯ อุตุชรูปํ ปน ปวตฺตติ เอวฯ ตถา สํเสทชานํ, โอปปาติกานํ ปน สรีรนิเกฺขปาภาวโต ตมฺปิ น ปวตฺตติฯ</p>


<p> อุปฺปาทวยวนฺตตาย  นิโจฺจ ธุโว น โหตีติ  นิจฺจขณิกตาย วา น อิโจฺจ สสฺสตาทิวเสน อนุปคนฺตโพฺพติ ฯ อยญฺหิ วินาโส ชนกปจฺจยโต อญฺญเหตุนิรเปกฺขตาย นิจฺจขณิโกว โหติฯ ธุวสารวิรหิตตฺตา ฯ อวสวตฺตนเฎฺฐน ฯ อุทยวยปฎิปีฬเนน, ทุกฺขวตฺถุตาย จ ทุกฺขานํ ขโนฺธ สมูโหติ ฯ เอวํวิโธ ปน สุเขหิ อสมฺมิโสฺสเยวาติ อาห ติฯ กสฺสจิปิ วา รูปสฺส สุขสภาวสฺส อภาวโต สกโลปิ ทุกฺขกฺขโนฺธติ วุตฺตํ ‘‘ทุกฺขกฺขโนฺธ จ เกวโล’’ติฯ ปจฺจยยาปนิยตาย จ โรคมูลตาย จ ฯ โส หิ ยถารหํ ปจฺจเยหิ ยาเปตพฺพตาย ยาปฺยโรโค วิยาติ โรคโต ทฎฺฐโพฺพฯ ยาปฺยพฺยาธิ หิ โรโค, อิตโร อาพาโธ, มูลพฺยาธิ วิย เจส อนุพทฺธพฺยาธีนํ กิเลสโรคาทีนํ มูลภาวโต โรคโต ทฎฺฐโพฺพฯ ทุกฺขตาสูลโยคิตาย, กิเลสาสุจิปคฺฆรณตาย , อุปฺปาทชราภเงฺคหิ อุทฺธุมาตปริปกฺกปภินฺนตาย จ ฯ โส หิ ทุกฺขทุกฺขตา สงฺขารทุกฺขตา วิปริณามทุกฺขตาติ ติวิธทุกฺขตาสงฺขาเตน รุชฺชเนน ยุตฺตตาย, ยถารหมารมฺมณวเสน จ สมนฺนาคมวเสน จ ราคาทิกิเลสาสุจิวิสฺสนฺทนโต, อหุตฺวา สมฺภวนโต, อุปฺปตฺติยา อุทฺธุมาตตฺตา ชราภเงฺคหิ จ ยถากฺกมํ ปริปกฺกปภินฺนภาวโต คณฺฑสทิโสติ คณฺฑโต ทฎฺฐโพฺพฯ อวสวตฺตนตาย, อวิเธยฺยตาย จ ฯ ยถา หิ ปโร ปตโนฺต ปรสฺส วสํ น คจฺฉติ, เอวเมตํ สุภสุขาทิภาเวน วเส วเตฺตตุํ อสกฺกุเณยฺยตาย อวสวตฺตนโต ‘‘มา ชีรถ, มา มรถา’’ติอาทินา วิธาตุํ อสกฺกุเณยฺยตาย อวิเธยฺยภาวโต ปรโต ทฎฺฐพฺพํฯ พฺยาธิชรามรเณหิ ปลุชฺชนโต, อาพฺยาสนโต จ ฯ อิทํ พฺยาธิอาทีหิ ปกาเรหิ  ภิชฺชนโต, วินสฺสนโต, เอเตหิ เอว วา อาพฺยาสนโต พฺยสนตฺถสฺส โลก-สทฺทสฺส ปวิสิฎฺฐสฺส อาพฺยาสนตฺถตาย ปโลกโต ทฎฺฐพฺพํฯ นฺติ รชฺชนวเสน ปวตฺตํ ฉนฺทํฯ</p>


<p> ติ ธมฺมเสนาย ปติ นายโกติ  สาริปุตฺตเตฺถโร, เตนฯ หิตสงฺขาโต อโตฺถ เอตสฺสาติ  เตนฯ ติ อุคฺคหณธารณาทีสุ อตนฺทิโต หุตฺวาฯ</p>

</p>

</p>

</p>





