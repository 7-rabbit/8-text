<h1>๖. อาการนฺตปุลฺลิงฺคนามิกปทมาลา</h1>
<p>อถ ปุพฺพาจริยมตํ ปุเรจรํ กตฺวา การนฺตปุลฺลิงฺคานํ ปกติรูเปสุ  อิเจฺจตสฺส ปกติรูปสฺส นามิกปทมาลํ  วกฺขาม – สตฺถา, สตฺถา, สตฺถาโรฯ สตฺถารํ, สตฺถาโรฯ สตฺถารา, สตฺถาเรหิ, สตฺถาเรภิฯ สตฺถุ, สตฺถุสฺส, สตฺถุโน, สตฺถานํ, สตฺถารานํฯ สตฺถารา, สตฺถาเรหิ, สตฺถาเรภิฯ สตฺถุ, สตฺถุสฺส, สตฺถุโน, สตฺถานํ, สตฺถารานํฯ สตฺถริ, สตฺถาเรสุฯ โภ สตฺถ, โภ สตฺถา, ภวโนฺต สตฺถาโรฯ</p>


<p>อยํ  กตาย  อาคโต นโยฯ เอตฺถ จ  จ ‘‘สตฺถุนา’’ติ ปทํ อนาคตมฺปิ คเหตพฺพเมว ‘‘ธมฺมราเชน สตฺถุนา’’ติ ทสฺสนโตฯ ‘‘สตฺถารา, สตฺถุนา, สตฺถาเรหิ, สตฺถาเรภี’’ติ กโม จ เวทิตโพฺพฯ เอตฺถ จ อสติปิ อตฺถวิเสเส พฺยญฺชนวิเสสวเสน, พฺยญฺชนวิเสสาภาเวปิ อตฺถนานตฺถตาวเสน สทฺทนฺตรสนฺทสฺสนํ นิรุตฺติกฺกโมติ ‘‘สตฺถา’’ติ ปทํ เอกวจนพหุวจนวเสน ทฺวิกฺขตฺตุํ วุตฺตนฺติ เวทิตพฺพํฯ ทีสุ ปน ‘‘สตฺถา’’ติ ปฐมาพหุวจนํ น อาคตํฯ กิญฺจาปิ น อาคตํ, ตถาปิ ‘‘อวิตกฺกิตา มจฺจุมุปพฺพชนฺตี’’ติ  ‘‘อวิตกฺกิตา’’ติ ปฐมาพหุวจนสฺส ทสฺสนโต ‘‘สตฺถา’’ติ ปทสฺส ปฐมาพหุวจนตฺตํ อวสฺสมิจฺฉิตพฺพํฯ ตถา ทีนมฺปิ ตคฺคติกตฺตาฯ ตถา  ‘‘สตฺถาเร’’ติ ทุติยาพหุวจนญฺจ ‘‘สตฺถุสฺส, สตฺถาน’’นฺติ จตุตฺถีฉเฎฺฐกวจนพหุวจนานิ จ อาคตานิ,  ปน น อาคตานิฯ ตตฺถ ‘‘มาตาปิตโร โปเสติฯ ภาตโร อติกฺกมตี’’ติ ทสฺสนโต ‘‘สตฺถาเร’’ติ ทุติยาพหุวจนรูปํ อยุตฺตํ วิย ทิสฺสติฯ ทีสุ ‘‘โภ สตฺถ, โภ สตฺถา’’ อิติ รสฺสทีฆวเสน อาลปเนกวจนทฺวยํ วุตฺตํฯ  ‘‘โภ สตฺถ’’ อิติรสฺสวเสน อาลปเนกวจนํ วตฺวา ‘‘ภวโนฺต สตฺถาโร’’ติ เทสวเสน อาลปนพหุวจนํ วุตฺตํฯ   ‘‘โภ สตฺถ’’ อิติ รสฺสวเสน อาลปเนกวจนํ วตฺวา ‘‘โภ สตฺถา’’ อิติ ทีฆวเสน อาลปนพหุวจนํ ลปิตํฯ สพฺพเมตํ อาคเม อุปปริกฺขิตฺวา ยถา น วิรุชฺฌติ, ตถา คเหตพฺพํฯ</p>


<p>อิทานิ สทฺทสฺส ยํ รูปนฺตรํ อเมฺหหิ ทิฎฺฐํ, ตํ ทเสฺสสฺสาม – ตถา หิ ‘‘อิเมสํ มหานาม ติณฺณํ สตฺถูนํ เอกา นิฎฺฐา อุทาหุ ปุถุ นิฎฺฐา’’ติ  ‘‘สตฺถูน’’นฺติ ปทํ ทิฎฺฐํ, ตสฺมา อยมฺปิ กโม เวทิตโพฺพ ‘‘สตฺถุ, สตฺถุสฺส, สตฺถุโน, สตฺถานํ, สตฺถารานํ, สตฺถูน’’นฺติฯ อภิภวิตา, อภิภวิตา, อภิภวิตาโรฯ อภิภวิตารํ, อภิภวิตาโรฯ อภิภวิตารา, อภิภวิตุนา, อภิภวิตาเรหิ, อภิภวิตาเรภิฯ อภิภวิตุ, อภิภวิตุสฺส, อภิภวิตุโน, อภิภวิตานํ, อภิภวิตารานํ, อภิภวิตูนํฯ อภิภวิตารา, อภิภวิตาเรหิ, อภิภวิตาเรภิฯ อภิภวิตุ, อภิภวิตุสฺส, อภิภวิตุโน, อภิภวิตานํ, อภิภวิตารานํฯ อภิภวิตริ, อภิภวิตาเรสุฯ โภ อภิภวิต, โภ อภิภวิตา, ภวโนฺต อภิภวิตาโรฯ ยถา ปเนตฺถ  อิเจฺจตสฺส ปกติรูปสฺส นามิกปทมาลา นเยน โยชิตา, เอวํ อาทีนญฺจ อเญฺญสญฺจ ตํสทิสานํ นามิกปทมาลา นเยน โยเชตพฺพาฯ เอตฺถญฺญานิ ตํสทิสานิ นาม ‘‘วตฺตา, ธาตา’’อิจฺจาทีนํ ปทานํ  อิจฺจาทีนิ ปกติรูปานิฯ</p>


<p>
วตฺตา ธาตา คนฺตา เนตา,  
  
ทาตา กตฺตา เจตา ตาตา;  
  
เฉตฺตา เภตฺตา หนฺตา เมตา,  
  
เชตา โพทฺธา ญาตา โสตาฯ  
</p>
  
<p>
คชฺชิตา วสฺสิตา ภตฺตา, มุจฺฉิตา ปฎิเสธิตา;  
  
ภาสิตา ปุจฺฉิตา ขนฺตา, อุฎฺฐาโตกฺกมิตา ตตาฯ  
</p>
  
<p>
นตฺตา  
ปนตฺตา อกฺขาตา, สหิตา ปฎิเสวิตา;  
  
เนตา วิเนตา อิจฺจาที, วตฺตเร สุทฺธกตฺตริฯ  
</p>
  
<p>
อุปฺปาเทตา วิญฺญาเปตา, สนฺทเสฺสตา ปพฺรูเหตา;  
  
โพเธตาที จเญฺญ สทฺทา, เญยฺยา เหตุสฺมิํ อตฺถสฺมิํฯ  
</p>
  
<p>
กตฺตา ขตฺตา เนตฺตา ภตฺตา, ปิตา ภาตาติเม ปน;  
  
กิญฺจิ ภิชฺชนฺติ  
สุตฺตสฺมิํ,  
ตํ ปเภทํ กเถสฺสหํฯ  
</p>
  
<p>
สตฺถาติอาทีสุ เกจิ, อุปโยเคน สามินา;  
  
สเหว นิจฺจํ วตฺตนฺติ, เนว วตฺตนฺติ เกจิ ตุฯ  
</p>
  
<p>ตตฺร สทฺทาทโย รูปนฺตรวเสน สทฺทโต กิญฺจิ ภิชฺชนฺติฯ ตถา หิ ‘‘อุเฎฺฐหิ กเตฺต ตรมาโน, คนฺตฺวา เวสฺสนฺตรํวทา’’ติ เอตฺถ ‘‘กเตฺต’’ติ อิทํ อาลปเนกวจนรูปํ, เอวญฺหิ ‘‘โภ กตฺตา’’ติ รูปโต รูปนฺตรํ นามฯ ‘‘เตน หิ โภ ขเตฺต เยน จเมฺปยฺยกา พฺราหฺมณคหปติกา เตนุปสงฺกมา’’ติ เอตฺถ ‘‘ขเตฺต’’ติ อิทญฺจาลปเนกวจนรูปํฯ เอวมฺปิ ‘‘โภ ขตฺตา’’ติ รูปโต รูปนฺตรํ นามฯ ‘‘เนเตฺต อุชุํ คเต สตี’’ติ เอตฺถ ‘‘เนเตฺต’’ติ อิทํ สตฺตมิยา เอกวจนรูปํ, เอตมฺปิ ‘‘เนตฺตรี’’ติ รูปโต รูปนฺตรํฯ ‘‘อาราธยติ ราชานํ, ปูชํ ลภติ ภตฺตุสู’’ติ เอตฺถ ‘‘ภตฺตูสู’’ติ อิทํ สตฺตมิยา พหุวจนรูปํฯ ‘‘ภตฺตาเรสู’’ติ รูปโต รูปนฺตรํ, อตฺร ‘‘ภตฺตูสู’’ติ ทสฺสนโต, ‘‘มาตาปิตูสุ ปณฺฑิตา’’ติ เอตฺถ ‘‘ปิตูสู’’ติ ทสฺสนโต จ ‘‘วตฺตูสุ ธาตูสุ คนฺตูสุ เนตูสุ ทาตูสุ กตฺตูสู’’ติ เอวมาทินโยปิ คเหตโพฺพฯ อยํ นโย สเทฺทปิ อิจฺฉิตโพฺพ วิย อเมฺห ปฎิภาติฯ</p>


<p>ปิตา, ปิตา, ปิตโรฯ ปิตรํ, ปิตโรฯ ปิตรา, ปิตุนา, เปตฺยา, ปิตเรหิ, ปิตเรภิ, ปิตูหิ, ปิตูภิฯ ปิตุ, ปิตุสฺส, ปิตุโน , ปิตานํ, ปิตรานํ, ปิตูนํฯ ปิตรา, เปตฺยา, ปิตเรหิ, ปิตเรภิ, ปิตูหิ, ปิตูภิฯ ปิตุ, ปิตุสฺส, ปิตุโน, ปิตานํ, ปิตรานํ, ปิตูนํฯ ปิตริ, ปิตเรสุ, ปิตูสุฯ โภ ปิต, โภ ปิตา, ภวโนฺต ปิตโรฯ เอตฺถ ปน ‘‘เปตฺยา, ปิตูน’’นฺติ อิมํ นยทฺวยํ วเชฺชตฺวา สทฺทสฺส จ ปทมาลา โยเชตพฺพาฯ ตตฺถ ‘‘มตฺยา จ เปตฺยา จ กตํ สุสาธุ, อนุญฺญาโตสิ มาตาปิตูหิ, มาตาปิตูนํ อจฺจเยนา’’ติ จ ทสฺสนโต สทฺทสฺส ‘‘เปตฺยา, ปิตูหิ, ปิตูภิฯ ปิตูน’’นฺติ รูปเภโท จ, ‘‘ปิตโร’’ อิจฺจาทีสุ รสฺสตฺตญฺจ สทฺทโต วิเสโสฯ ตตฺถ จ ‘‘เปตฺยา’’ติ อิทํ ‘‘ชนฺตุโย, เหตุโย, เหตุยา, อธิปติยา’’ติ ปทานิ วิย อจิเนฺตยฺยํ ปุลฺลิงฺครูปนฺติ ทฎฺฐพฺพํฯ</p>


<p>โจทนา โสธนา จาตฺร ภวติ –  อิเจฺจวมาทีนิ นิปฺผนฺนตฺตมุปาทาย การนฺตานีติ จ, ปฐมํ ฐเปตพฺพํ ปกติรูปมุปาทาย การนฺตานีติ จ ตุเมฺห ภณถ, ‘‘เหตุ สตฺถารทสฺสนํฯ อมาตาปิตรสํวโฑฺฒฯ กตฺตารนิเทฺทโส’’ติอาทีสุ ปน  อิจฺจาทีนิ กถํ ตุเมฺห ภณถาติ? เอตานิปิ มยํ ปกติรูปมุปาทาย การนฺตานีติ ภณามาติฯ นนุ จ โภ เอตานิ การนฺตานีติ? น, การนฺตานิเยว ตานิฯ นนุ จ โภ ทีนิ ปรภูตานิ วจนานิ น ทิสฺสนฺติ เยหิ การนฺตสทฺทานมนฺตสฺส เทโส สิยา, ตสฺมา การนฺตานีติ? น, อีทิเส ฐาเน ปรภูตานํ ทีนํ วจนานมโนกาสตฺตาฯ ตถา หิ สมาสวิสโย เอโสฯ สมาสวิสยสฺมิญฺหิ อจิเนฺตยฺยานิปิ รูปานิ ทิสฺสนฺตีติฯ เอวํ สเนฺตปิ โภ ‘‘คามโต นิกฺขมตี’’ติ ปโยคสฺส วิย อสมาสวิสเย ‘‘สตฺถารโต สตฺถารํ คจฺฉตี’’ติ ทสฺสนโต ‘‘เหตุ  สตฺถารทสฺสน’’นฺติอาทีสุ  อิจฺจาทีนิ การนฺตานีติ จิเนฺตตพฺพานีติ? น จิเนฺตตพฺพานิ ‘‘สตฺถารโต สตฺถารํ คจฺฉตี’’ติ เอตฺถาปิ การนฺตตฺตาฯ เอตฺถ หิ อสมาสเตฺตปิ ปจฺจยํ ปฎิจฺจ สทฺทสฺส กาโร เทสํ ลภติฯ ยานิ ปน ตุเมฺห การสฺส เทสนิมิตฺตานิ ทีนิ วจนานิ อิจฺฉถ, ตานิ อีทิเส ฐาเน วิญฺญูนํ ปมาณํ น โหนฺติฯ กานิ ปน โหนฺตีติ เจ? อสมาสวิสเย ปจฺจโย จ สมาสวิสเย ปรปทานิ จ ปรปทาภาเว สฺยาทิวิภตฺติโย จาติ อิมาเนว อีทิเส ฐาเน เอกเนฺตน ปมาณํ โหนฺติฯ ตถา หิ  ‘‘ยาวเทว อนตฺถาย, ญตฺตํ พาลสฺส ชายตี’’ติ อิมิสฺสา ปาฬิยา อตฺถสํวณฺณนายํ ‘‘อยํ นิมฺมาตาปิตโรติ อิมสฺมิํ ปหเฎ ทโณฺฑ นตฺถี’’ติ เอตฺถ นิมฺมาตาปิตโรติ อิมสฺส สมาสวิสยตฺตา สิมฺหิ ปเร กาโร เทสํ ลภติ, ตโต สฺส การาเทโส, อิเจฺจตํ ปทํ ปกติรูปวเสน การนฺตํ ภวติฯ นิปฺผนฺนตฺตมุปาทาย ‘‘ปุริโส, อุรโค’’ติ ปทานิ วิย การนฺตญฺจ ภวติฯ อยํ ปเนตฺถ สมาสวิคฺคโห ‘‘มาตา จ ปิตา จ มาตาปิตโร, นตฺถิ มาตาปิตโร เอตสฺสาติ นิมฺมาตาปิตโร’’ติฯ ปกติรูปวเสน หิ ‘‘นิมฺมาตาปิตุ’’ อิติ ฐิเต วจนสฺมิํ ปเร การสฺส เทโส โหติฯ กตฺถจิ ปน ธมฺมปทฎฺฐกถาโปตฺถเก ‘‘อยํ นิมฺมาตาปิติโก’’ติ ปาโฐ ทิสฺสติ, เอโส ปน ‘‘อยํ นิมฺมาตาปิตโร’’ติ ปทสฺส อยุตฺตตํ มญฺญมาเนหิ ฐปิโตติ มญฺญาม, น โส อยุโตฺต อฎฺฐกถาปาโฐฯ โส หิ อุมงฺคชาตกฎฺฐกถายํ เอกปิตโรติ มฺหิ เทสปโยเคน สเมติฯ ตถา หิ –</p>


<p>
‘‘ยถาปิ  
นิยโก ภาตา,  
  
สอุทริโย เอกมาตุโก;  
  
เอวํ ปญฺจาลจโนฺท เต,  
  
ทยิตโพฺพ รเถสภา’’ติ  
</p>
  
<p>อิมิสฺสา ปาฬิยา อตฺถํ สํวเณฺณเนฺตหิ ปาฬินยญฺญูหิ ครูหิ ‘‘นิยโกติ อชฺฌตฺติโก เอกปิตโร เอกมาตุยา ชาโต’’ติ มฺหิ เทสปโยครจนา กตาฯ น เกวลญฺจ มฺหิ เทเส ปุลฺลิงฺคปฺปโยโคเยวเมฺหหิ ทิโฎฺฐ, อถ โข อิตฺถิลิงฺคปฺปโยโคปิ สาสเน ทิโฎฺฐฯ ตถา หิ วินยปิฎเก  ‘‘อสฺสมณี โหติ อสกฺยธีตรา’’ติ ปทํ ทิสฺสติฯ อยํ ปเนตฺถ สมาสวิคฺคโห ‘‘สกฺยกุเล อุปฺปนฺนตฺตา สกฺยสฺส ภควโต ธีตา สกฺยธีตรา, น สกฺยธีตรา อสกฺยธีตรา’’ติฯ อิธาปิ มฺหิ ปเร การสฺส เทโส กโต, อิตฺถิลิงฺคภาวสฺส อิจฺฉิตตฺตา ปจฺจโย, ตโต โลโป จ ทฎฺฐโพฺพฯ เอวํ สมาสปทเตฺต สทฺทานํ นามิกปทมาลายํ วุตฺตรูปโต โกจิ โกจิ รูปวิเสโส ทิสฺสติฯ อเญฺญสมฺปิ รูปวิเสโส นยญฺญุนา มคฺคิตโพฺพ สุตฺตเนฺตสุฯ โก หิ นาม สมโตฺถ นิเสฺสสโต พุทฺธวจนสาคเร สํกิณฺณานิ วิจิตฺรานิ ปณฺฑิตชนานํ หทยวิมฺหาปนกรานิ ปทรูปรตนานิ สมุทฺธริตฺวา ทเสฺสตุํ, ตสฺมา อเมฺหหิ อปฺปมตฺตกานิเยว ทสฺสิตานิฯ</p>


<p>
อทนฺธชาติโก วิญฺญุ-ชาติโก สตตํ อิธ;  
  
โยคํ กโรติ เจ สตฺถุ, ปาฬิยํ โส น กงฺขติฯ  
</p>
  
<p>เย ปนิธ อเมฺหหิ ‘‘สตฺถา, อภิภวิตา, วตฺตา, กตฺตา’’ทโย สทฺทา ปกาสิตา, เตสุ เกจิ อุปโยควจเนน สทฺธิํ นิจฺจํ วตฺตนฺติ ‘‘ปุจฺฉิตา, โอกฺกมิตา’’อิจฺจาทโยฯ ตถา หิ ‘‘อภิชานาสิ  โน ตฺวํ มหาราช อิมํ ปญฺหํ อเญฺญ สมณพฺราหฺมเณ ปุจฺฉิตาฯ นิทฺทํ โอกฺกมิตา’’ติอาทิปโยคา พหู ทิสฺสนฺติฯ เกจิ สามิวจเนน สทฺธิํ นิจฺจํ วตฺตนฺติ ‘‘อภิภวิตา, วตฺตา’’อิจฺจาทโยฯ ตถา หิ ‘‘ปจฺจามิตฺตานํ อภิภวิตา, ตสฺส ภวนฺติ วตฺตาโรฯ อมตสฺส ทาตาฯ ปริสฺสยานํ สหิตาฯ อนุปฺปนฺนสฺส มคฺคสฺส, อุปฺปาเทตา นรุตฺตโม’’ติอาทิปโยคา พหู ทิสฺสนฺติฯ เกจิ ปน อุปโยควจเนนปิ สทฺธิํ เนว วตฺตนฺติ นิโยคา ปญฺญตฺติยํ ปวตฺตนโตฯ ตํ ยถา? ‘‘สตฺถา, ปิตา, ภาตา, นตฺตา’’อิจฺจาทโยฯ เอตฺถ ปน ‘‘อุปโยควจเนน สทฺธิํ นิจฺจํ วตฺตนฺตี’’ติอาทิวจนํ กมฺมภูตํ อตฺถํ สนฺธาย กตนฺติ เวทิตพฺพํฯ</p>


<p>เอวํ การนฺตตาปกติกานํ การนฺตปทานํ ปวตฺติํ วิทิตฺวา สเทฺทสุ อเตฺถสุ จ โกสลฺลมิจฺฉเนฺตหิ ปุน ลิงฺคอนฺตวเสน ‘‘สตฺถา, สโตฺถ, สตฺถ’’นฺติ ติกํ กตฺวา ปทานมโตฺถ จ ปกติรูปสฺส นามิกปทมาลา จ ปทานํ สทิสาสทิสตา จ ววตฺถเปตพฺพาฯ ตตฺร หิ ‘‘สตฺถา’’ติ อิทํ ปฐมํ การนฺตตาปกติยํ ฐตฺวา ปจฺฉา การนฺตภูตํ ปุลฺลิงฺคํ, ‘‘สโตฺถ’’ติ อิทํ ปฐมํ การนฺตตาปกติยํ ฐตฺวา ปจฺฉา การนฺตภูตํ ปุลฺลิงฺคํ, ‘‘สตฺถ’’นฺติทํ ปน ปฐมํ การนฺตตาปกติยํ ฐตฺวา ปจฺฉา นิคฺคหีตนฺตภูตํ นปุํสกลิงฺคํฯ ตตฺร ติ สเทวกํ โลกํ สาสติ อนุสาสตีติ สตฺถา, โก โส? ภควาฯ ติ สห อเตฺถนาติ สโตฺถ, ภณฺฑมูลํ คเหตฺวา วาณิชฺชาย เทสนฺตรํ คโต ชนสมูโหฯ นฺติ สาสติ อาจิกฺขติ อเตฺถ เอเตนาติ สตฺถํ, พฺยากรณาทิคโนฺถ, อถ วา สสติ หิํสติ สเตฺต เอเตนาติ สตฺถํ, อสิอาทิฯ ‘‘สตฺถา, สตฺถา, สตฺถาโรฯ สตฺถารํ, สตฺถาโร’’ติ ปุเร วิย  ปทมาลาฯ ‘‘สโตฺถ, สตฺถาฯ สตฺถํ, สเตฺถ’’ติ นเยน ปทมาลาฯ ‘‘สตฺถํ, สตฺถานิ, สตฺถาฯ สตฺถํ, สตฺถานิ, สเตฺถ’’ติ นปุํสเก วตฺตมาน นเยน ปทมาลา โยเชตพฺพาฯ เอวํ ติธา ภินฺนาสุ นามิกปทมาลาสุ ปทานํ สทิสาสทิสตา ววตฺถเปตพฺพาฯ</p>


<p>
สตฺถา ติฎฺฐติ สพฺพญฺญู, สตฺถา ยนฺติ ธนตฺถิกา;  
  
สตฺถา อเปติ ปุริโส, โภโนฺต สตฺถา ททาถ สํฯ  
</p>
  
<p>เอวํ สุติสามญฺญวเสน สทิสตา ภวติฯ</p>


<p>
สตฺถํ ยํ ติขิณํ เตน, สโตฺถ กตฺวาน กปฺปิยํ;  
  
ผลํ สตฺถุสฺส ปาทาสิ, สตฺถา ตํ ปริภุญฺชติฯ  
</p>
  
<p>เอวํ อสุติสามญฺญวเสน อสทิสตา ภวติ, ตถา ลิงฺคอนฺตวเสนฯ ‘‘เจตา เจโต’’ติ จ ‘‘ตาตา ตาโต’’ติ จ ทุกํ กตฺวา ปทานมโตฺถ จ ปกติรูปสฺส นามิกปทมาลา จ ปทานํ สทิสาสทิสตา จ ววตฺถเปตพฺพาฯ</p>


<p>ตตฺร หิ ‘‘เจตา’’ติ ปฐมํ การนฺตตาปกติยํ ฐตฺวา ปจฺฉา การนฺตภูตํ ปุลฺลิงฺคํ, ตถา ‘‘ตาตา’’ติ ปทมฺปิฯ ‘‘เจโต’’ติ อิทํ ปน ปฐมํ การนฺตตาปกติยํ ฐตฺวา ปจฺฉา การนฺตภูตํ ปุลฺลิงฺคํ, ตถา ‘‘ตาโต’’ติ ปทมฺปิฯ ตตฺร ติ จิโนติ ราสิํ กโรตีติ เจตา, ปาการจินนโก ปุคฺคโล, อิฎฺฐกวฑฺฒกีติ อโตฺถฯ ติ จิตฺตํ, เอวํนามโก วา ลุโทฺทฯ เอตฺถ จ จิตฺตํ ‘‘เจตยติ จิเนฺตตี’’ติ อตฺถวเสน เจโต, ลุโทฺท ปน ปณฺณตฺติวเสนฯ ติ ตายตีติ ตาตาฯ ‘‘อฆสฺส ตาตา หิตสฺส วิธาตา’’ติสฺส ปโยโคฯ ‘‘ตาโต’’ติ เอตฺถาปิ ตายตีติ ตาโต, ปุตฺตานํ ปิตูสุ, ปิตรานํ ปุเตฺตสุ, อเญฺญสญฺจ อเญฺญสุ ปิยปุคฺคเลสุ วตฺตพฺพโวหาโร  เอโสฯ ‘‘โส นูน กปโณ ตาโต, จิรํ รุจฺจติ อสฺสเมฯ กิเจฺฉนาธิคตา โภคา, เต ตาโต วิธมํ ธมํฯ เอหิ ตาตา’’ติอาทีสุ จสฺส ปโยโค เวทิตโพฺพฯ ‘‘เจตา, เจตา, เจตาโรฯ เจตารํ, เจตาโร’’ติ นเยน ปทมาลาฯ ‘‘เจโต, เจตาฯ เจตํ, เจเตฯ เจตสา, เจเตนา’’ติ คณนเยน เญยฺยาฯ อยํ จิตฺตวาจกสฺส สทฺทสฺส นามิกปทมาลาฯ ‘‘เจโต, เจตาฯ เจตํ, เจเตฯ เจเตนา’’ติ นเยน เญยฺยาฯ อยํ ปณฺณตฺติวาจกสฺส สทฺทสฺส นามิกปทมาลาฯ ‘‘ตาตา, ตาตา, ตาตาโรฯ ตาตาร’’นฺติ สตฺถุนเยน เญยฺยาฯ ‘‘ตาโต, ตาตา, ตาต’’นฺติ นเยน เญยฺยาฯ เอวมิมาสุปิ นามิกปทมาลาสุ ปทานํ สทิสาสทิสตา ววตฺถเปตพฺพา, ตถา ลิงฺคอนฺตวเสน ‘‘ญาตา, ญาโต, ญาตํ, ญาตา’’ติ จตุกฺกํ กตฺวา ปทานมโตฺถ จ ปกติรูปสฺส นามิกปทมาลา จ ปทานํ สทิสาสทิสตา จ ววตฺถเปตพฺพาฯ</p>


<p>ตตฺร หิ ‘‘ญาตา’’ติ อิทํ ปฐมํ การนฺตตาปกติยํ ฐตฺวา ปจฺฉา การนฺตภูตํ ปุลฺลิงฺคํฯ ‘‘ญาโต ญาต’’นฺติ อิมานิ ยถากฺกมํ ปฐมํ การนฺตตาปกติยํ ฐตฺวา ปการนฺตนิคฺคหีตนฺตภูตานิ วาจฺจลิเงฺคสุ ปุนฺนปุํสกลิงฺคานิฯ ตถา หิ ‘‘ญาโต อโตฺถ สุขาวโหฯ ญาตเมตํ กุรงฺคสฺสา’’ติ เนสํ ปโยคา ทิสฺสนฺติฯ ‘‘ญาตา’’ติ อิทํ ปน ปฐมํ การนฺตตาปกติยํ ฐตฺวา ปจฺฉาปิ การนฺตภูตํ วาจฺจลิเงฺคสุ อิตฺถิลิงฺคํฯ ตถา หิ ‘‘เอสา อิตฺถิมยา ญาตา’’ติ ปโยโคฯ ตตฺร ปุลฺลิงฺคปเกฺข ‘‘ชานาตีติ ญาตา’’ติ กตฺตุการกวตฺตมานกาลวเสน อโตฺถ คเหตโพฺพฯ อิตฺถิลิงฺคาทิปเกฺข ‘‘ญายิตฺถาติ ญาตา ญาโต  ญาต’’นฺติ กมฺมการกาตีตกาลวเสน อโตฺถ คเหตโพฺพฯ เอส นโย อญฺญตฺถาปิ ยถาสมฺภวํ ทฎฺฐโพฺพฯ ‘‘ญาตา, ญาตา, ญาตาโรฯ ญาตาร’’นฺติ นเยน เญยฺยาฯ ‘‘ญาโต, ญาตาฯ ญาต’’นฺติ นเยน เญยฺยาฯ ‘‘ญาตํ, ญาตานิ, ญาตาฯ ญาตํ, ญาตานิ, ญาเต’’ติ วกฺขมานนเยน เญยฺยาฯ ‘‘ญาตา, ญาตา, ญาตาโยฯ ญาตํ, ญาตา, ญาตาโย’’ติ วกฺขมานนเยน เญยฺยาฯ เอวมิมาสุปิ นามิกปทมาลาสุ ปทานํ สทิสาสทิสตา ววตฺถเปตพฺพาฯ อเญฺญสุปิ ฐาเนสุ ยถารหํ อิมินา นเยน สทิสาสทิสตา อุปปริกฺขิตพฺพาฯ ทีนมฺปิ ‘‘วทตีติ วตฺตา, ธาเรตีติ ธาตา, คจฺฉตีติ คนฺตา’’ติอาทินา ยถาสมฺภวํ นิพฺพจนานิ เญยฺยานิฯ</p>


<p>ยํ ปเนตฺถ อเมฺหหิ ปกิณฺณกวจนํ กถิตํ, ตํ ‘‘อฎฺฐาเน อิทํ กถิต’’นฺติ น วตฺตพฺพํฯ ยสฺมา อยํ สทฺทนีติ นาม สทฺทานมตฺถานญฺจ ยุตฺตายุตฺติปกาสนตฺถํ กตารมฺภตฺตา นานปฺปกาเรน สพฺพํ มาคธโวหารํ สโงฺขเภตฺวา กถิตาเยว โสภติ, น อิตรถา, ตสฺมา นานปฺปเภเทน วตฺตุมิจฺฉาย สมฺภวโต ‘‘อฎฺฐาเน อิทํ กถิต’’นฺติ น วตฺตพฺพํฯ นานาอุปาเยหิ วิญฺญูนํ ญาปนตฺถํ กตารมฺภตฺตา จ ปน ปุนรุตฺติโทโสเปตฺถ น จิเนฺตตโพฺพ, อญฺญทตฺถุ สทฺธาสมฺปเนฺนหิ กุลปุเตฺตหิ อยํ สทฺทนีติ ปิฎกตฺตโยปการาย สกฺกจฺจํ ปริยาปุณิตพฺพาฯ</p>


<p>อิติ ปทสทิสานิ ทีนิ ปทานิ ทสฺสิตานิฯ อิทานิ อตํสทิสานิ ทเสฺสสฺสามฯ เสยฺยถิทํ –</p>


<p>
คุณวา คณวา เจว, พลวา ยสวา ตถา;  
  
ธนวา สุตวา วิทฺวา, ธุตวา กตวาปิ จฯ  
</p>
  
<p>
หิตวา  
ภควา เจว, ธิตวา ถามวา ตถา;  
  
ยตวา จาควา จาถ, หิมวิจฺจาทโย รวาฯ  
</p>
  
<p>
ปุนฺนปุํสกลิเงฺคหิ,  
อ  
การเนฺตหิ ปายโต;  
  
วนฺตุ  
สโทฺท ปโร โหติ, ตทนฺตา คุณวาทโยฯ  
</p>
  
<p>
สญฺญาวา รสฺมิวา เจว, มสฺสุวา จ ยสสฺสิวา;  
  
อิจฺจาทิทสฺสนาเปโส,  
อาการิวณฺณุการ  
โต;  
  
อิตฺถิลิงฺคาทีสุ โหติ, กตฺถจีติ ปกาสเยฯ  
</p>
  
<p>
สติมา คติมา อตฺถ-ทสฺสิมา ธิติมา ตถา;  
  
มุติมา มติมา เจว, ชุติมา หิริมาปิ จฯ  
</p>
  
<p>
ถุติมา รติมา เจว, ยติมา พลิมา ตถา;  
  
กสิมา สุจิมา ธีมา, รุจิมา จกฺขุมาปิ จฯ  
</p>
  
<p>
พนฺธุมา เหตุมา’ยสฺมา, เกตุมา ราหุมา ตถา;  
  
ขาณุมา ภาณุมา โคมา, วิชฺชุมา วสุมาทโยฯ  
</p>
  
<p>
ปาปิมา ปุตฺติมา เจว, จนฺทิมิจฺจาทโยปิ จ;  
  
อตํสทิสสทฺทาติ, วิญฺญาตพฺพา วิภาวินาฯ  
</p>
  
<p>
อิวณฺณุกาโรกาเร  
หิ,  
มนฺตุ  
สโทฺท ปโร ภเว;  
  
อา  
การนฺตา  
จิ  
การนฺตา,  
อิมนฺตู  
ติ วิภาวเยฯ  
</p>
  
<p>คุณวา, คุณวา, คุณวโนฺตฯ คุณวนฺตํ, คุณวเนฺตฯ คุณวตา, คุณวเนฺตน, คุณวเนฺตหิ, คุณวเนฺตภิฯ คุณวโต, คุณวนฺตสฺส, คุณวตํ, คุณวนฺตานํฯ คุณวตา, คุณวนฺตา, คุณวนฺตสฺมา, คุณวนฺตมฺหา, คุณวเนฺตหิ, คุณวเนฺตภิฯ คุณวโต, คุณวนฺตสฺส, คุณวตํ, คุณวนฺตานํฯ คุณวติ, คุณวเนฺต, คุณวนฺตสฺมิํ, คุณวนฺตมฺหิ, คุณวเนฺตสุฯ โภ คุณวา, ภวโนฺต คุณวา, โภโนฺต คุณวโนฺตฯ</p>


<p>เอตฺถ  ปน ‘‘เอถ ตุเมฺห อาวุโส สีลวาโหถา’’ติ จ,</p>


<p>
‘‘พลวโนฺต ทุพฺพลา โหนฺติ, ถามวโนฺตปิ หายเร;  
  
จกฺขุมา อนฺธิกา โหนฺติ, มาตุคามวสํ คตา’’ติ จ  
</p>
  
<p> ‘‘สีลวา, จกฺขุมา’’ติ ปฐมาพหุวจนสฺส ทสฺสนโต ‘‘คุณวา’’ติ ปจฺจตฺตาลปนฎฺฐาเน พหุวจนํ วุตฺตํฯ ‘‘คุณวา สติมา’’ติอาทีสุปิ เอเสว นโยฯ  หิ ‘‘คุณวา’’ติ ปจฺจตฺตาลปนพหุวจนานิ อาคตานิ,  ปจฺจเตฺตกวจนภาเวเนว อาคตํ, จูฬนิรุตฺติยํ ปน นิรุตฺติปิฎเก จ ‘‘โภ คุณว’’อิติ รสฺสวเสน อาลปเนกวจนํ อาคตํฯ มยํ ปน ‘‘ตคฺฆ ภควา โพชฺฌงฺคาฯ กถํ นุ ภควา ตุยฺหํ สาวโก สาสเน รโต’’ติเอวมาทีสุ อเนกสเตสุ ปาเฐสุ ‘‘ภควา’’อิติ อาลปเนกวจนสฺส ทีฆภาวทสฺสนโต ปจฺจยฎฺฐาเน ‘‘โภ คุณวา’’อิจฺจาทิ ทีฆวเสน วจนํ ยุตฺตตรํ วิย มญฺญาม, ปจฺจยฎฺฐาเน ปน ปจฺจยฎฺฐาเน จ ‘‘สพฺพเวรภยาตีต, ปาเท วนฺทามิ จกฺขุมฯ เอวํ ชานาหิ ปาปิม’’อิจฺจาทีสุ ปาฬิปเทเสสุ ‘‘จกฺขุม’’อิจฺจาทิอาลปเนกวจนสฺส รสฺสภาวทสฺสนโต ‘‘โภ สติม, โภ คติม’’อิจฺจาทิ รสฺสวเสน วจนํ ยุตฺตตรํ วิย มญฺญาม, อถ วา  ‘‘อายสฺมา ติสฺส’’ อิติทีฆวเสน วุตฺตาลปเนกวจนสฺส ทสฺสนโต ‘‘ภควา, อายสฺมา’’ อิติทีฆวเสน วุตฺตปทมตฺตํ ฐเปตฺวา ปจฺจยฎฺฐาเนปิ ปจฺจยนโย เนตโพฺพ, ปจฺจยฎฺฐาเนปิ ปจฺจยนโย เนตโพฺพฯ ตถา หิ ทีสุ ‘‘โภ คุณวํ, โภ คุณว, โภ คุณวา’’อิติ นิคฺคหีตรสฺสทีฆวเสน ตีณิ อาลปเนกวจนานิ วุตฺตานิ, อิมินา ‘‘โภ สติมํ, โภ สติม, โภ สติมา’’ติ เอวมาทินโยปิ ทสฺสิโต ฯ ปฐมาพหุวจนฎฺฐาเน ปน ‘‘คุณวโนฺต, คุณวนฺตา, คุณวนฺตี’’ติ ตีณิ ปทานิ วุตฺตานิ, อิมินาปิ ‘‘สติมโนฺต, สติมนฺตา, สติมนฺตี’’ติ เอวมาทินโยปิ ทสฺสิโตฯ เตสุ ‘‘โภ คุณวํ โภ สติมํ, คุณวนฺตา, คุณวนฺตี’’ติ อิมานิ ปทานิ เอวํคติกานิ จ อญฺญานิ ปทานิ ปาฬิยํ อปฺปสิทฺธานิ ยถา ‘‘อายสฺมนฺตา’’ติ ปทํ ปสิทฺธํ, ตสฺมา ยํ จูฬนิรุตฺติยํ วุตฺตํ, ยญฺจ นิรุตฺติปิฎเก, ยญฺจ กจฺจายนาทีสุ, ตํ สพฺพํ ปาฬิยา อฎฺฐกถาหิ จ สทฺธิํ ยถา น วิรุชฺฌติ, คโงฺคทเกน ยมุโนทกํ วิย อญฺญทตฺถุ สํสนฺทติ สเมติ, ตถา คเหตพฺพํฯ</p>


<p>อปิเจตฺถ อยมฺปิ วิเสโส คเหตโพฺพฯ ตํ ยถา? ‘‘ตุยฺหํ ธีตา มหาวีร, ปญฺญวนฺต ชุตินฺธรา’’ติ  ‘‘ปญฺญวนฺต’’อิติ อาลปเนกวจนสฺส ทสฺสนโตฯ</p>


<p>
‘‘สพฺพา กิเรวํ ปรินิฎฺฐิตานิ,  
  
ยสสฺสิ นํ ปญฺญวนฺตํ วิสยฺห;  
  
ยโส จ ลทฺธา ปุริมํ อุฬารํ,  
  
นปฺปชฺชเห วณฺณพลํ ปุราณ’’นฺติฯ  
</p>
  
<p>อิมิสฺสา ชาตกปาฬิยา  ‘‘ปญฺญวนฺต’’อิติ อาลปเนกวจนสฺส ทสฺสนโต จ ‘‘โภ คุณวนฺต, โภ คุณวนฺตา, โภ สติมนฺต, โภ สติมนฺตา’’ติอาทีนิปิ อาลปเนกวจนานิ อวสฺสมิจฺฉิตพฺพานิฯ ตถา หิ ติสฺสํ ปาฬิยํ ‘‘ยสสฺสิ ปญฺญวนฺต’’ อิจฺจาลปนวจนํ อฎฺฐกถาจริยา อิจฺฉนฺติฯ นฺติ หิ ปทปูรเณ นิปาตมตฺตํฯ นฺติ ปน ฉนฺทานุรกฺขณตฺถํ อนุสาราคมํ กตฺวา วุตฺตํฯ เอวํ ปาวจเน ปจฺจยาทิสหิตานํ สทฺทานํ ‘‘ภควา, อายสฺมา, ปญฺญวนฺต, จกฺขุม, ปาปิม’’อิติทสฺสิตนเยน อาลปนปฺปวตฺติ เวทิตพฺพาฯ เอตฺถ จ ‘‘คงฺคาภาคีรถี นาม, หิมวนฺตา ปภาวิตา’’ติ จ ‘‘กุโต อาคตตฺถ ภเนฺตติ, หิมวนฺตา มหาราชา’’ติ จ ทสฺสนโต  ‘‘คุณวนฺตา’’ติ ปญฺจมิยา เอกวจนํ กถิตํฯ ยถา  สทฺทสฺส นามิกปทมาลา โยชิตา, เอวํ ทีนํ ทีนญฺจ นามิกปทมาลา โยเชตพฺพาฯ</p>


<p>อิทานิ ทิปทานํ ปเทน สมานคติกตฺตมฺปิ โสตูนํ ปโยเคสุ สโมฺมหาปคมตฺถํ เอกเทสโต นิพฺพจนาทีหิ สทฺธิํ อิจฺจาทิปกติรูปสฺส นามิกปทมาลา วุจฺจเต – ญาณสงฺขาโต เวโท อสฺส อตฺถีติ วิทฺวา, ปณฺฑิโตฯ เอตฺถ จ สทฺทสฺส อตฺถิภาเว ‘‘อิติ วิทฺวา สมํ จเร’’ติอาทิ อาหจฺจปาโฐ นิทสฺสนํฯ อตฺรายํ ปทมาลา – วิทฺวา, วิทฺวา, วิทฺวโนฺตฯ วิทฺวนฺตํ, วิทฺวเนฺตฯ วิทฺวตา, วิทฺวเนฺตนฯ เสสํ สพฺพํ เนยฺยํฯ เวทนาวา, เวทนาวา, เวทนาวโนฺตฯ เวทนาวนฺตํ, เวทนาวเนฺตฯ เวทนาวตา, เวทนาวเนฺตนฯ เสสํ สพฺพํ เนยฺยํฯ เอวํ ‘‘สญฺญาวาเจตนาวา สทฺธาวา ปญฺญวา สพฺพาวา’’อิจฺจาทีสุปิฯ เอตฺถ จ ‘‘เวทนาวนฺตํ วา อตฺตานํ สพฺพาวนฺตํ โลก’’นฺติอาทีนิ นิทสฺสนปทานิฯ ตตฺถ นฺติ สพฺพสตฺตวนฺตํ, สพฺพสตฺตยุตฺตนฺติ อโตฺถฯ มเชฺฌทีฆญฺหิ อิทํ ปทํฯ เยภุเยฺยน ปน ‘‘ปญฺญวาปญฺญวโนฺต’’ติอาทีนิ มเชฺฌรสฺสานิปิ ภวนฺติฯ ยสสฺสิโน ปริวารภูตา ชนา อสฺส อตฺถีติ ยสสฺสิวา, อถ วา ยสสฺสี จ ยสสฺสิวา จาติ ยสสฺสิวาฯ เอกเทสสรูเปกเสโสยํฯ ‘‘ยสสฺสิวา’’ติ ปทสฺส ปน อตฺถิภาเว –</p>


<p>
‘‘ขตฺติโย ชาติสมฺปโนฺน, อภิชาโต ยสสฺสิวา;  
  
ธมฺมราชา วิเทหานํ, ปุโตฺต อุปฺปชฺชเต ตวา’’ติ  
</p>
  
<p>อิทํ นิทสฺสนํฯ ‘‘ยสสฺสิวา, ยสสฺสิวา, ยสสฺสิวโนฺตฯ ยสสฺสิวนฺตํ’’ อิจฺจาทิ เนตพฺพํฯ อเตฺถ ทสฺสนสีลํ อตฺถทสฺสิ, กิํ  ตํ? ญาณํฯ อตฺถทสฺสิ อสฺส อตฺถีติ  เอตฺถ จ –</p>


<p>
‘‘ตํ ตตฺถ คติมา ธิติมา, มุติมา อตฺถทสฺสิมา;  
  
สงฺขาตา สพฺพธมฺมานํ, วิธุโร เอตทพฺรวี’’ติ  
</p>
  
<p>อิทเมตสฺสตฺถสฺส สาธกํ วจนํฯ ‘‘อตฺถทสฺสิมา, อตฺถทสฺสิมา, อตฺถทสฺสิมโนฺตฯ อตฺถทสฺสิมนฺตํ’’ อิจฺจาทิ เนตพฺพํฯ ปาปํ อสฺส อตฺถีติ  อกุสลราสิสมนฺนาคโต มาโรฯ ปุตฺตา อสฺส อตฺถีติ  พหุปุโตฺตฯ ‘‘โสจติ ปุเตฺตหิ ปุตฺติมา’’ติ เอตฺถ หิ พหุปุโตฺต ‘‘ปุตฺติมา’’ติ วุจฺจติฯ จโนฺท อสฺส อตฺถีติ ฯ จโนฺทติ เจตฺถ จนฺทวิมานมธิเปฺปตํ, จนฺทวิมานวาสี ปน เทวปุโตฺต ‘‘จนฺทิมา’’ติฯ ตถา หิ ‘‘จโนฺท อุคฺคโต, ปมาณโต จโนฺท อายามวิตฺถารโต อุเพฺพธโต จ เอกูนปญฺญาสโยชโน, ปริเกฺขปโต ตีหิ โยชเนหิ อูนทิยฑฺฒสตโยชโน’’ติอาทีสุ จนฺทวิมานํ ‘‘จโนฺท’’ติ วุตฺตํฯ ‘‘ตถาคตํ อรหนฺตํ, จนฺทิมา สรณํ คโต’’ติอาทีสุ ปน จนฺทเทวปุโตฺต ‘‘จนฺทิมา’’ติฯ อปโร นโย – จโนฺท อสฺส อตฺถีติ ฯ จโนฺทติ เจตฺถ จนฺทเทวปุโตฺต อธิเปฺปโต, ตนฺนิวาสฎฺฐานภูตํ ปน จนฺทวิมานํ ‘‘จนฺทิมา’’ติฯ ตถา หิ ‘‘ราหุ จนฺทํ ปมุญฺจสฺสุ, จโนฺท มณิมยวิมาเน วสตี’’ติอาทีสุ จนฺทเทวปุโตฺต ‘‘จโนฺท’’ติ วุโตฺตฯ</p>


<p>
‘‘โย หเว ทหโร ภิกฺขุ, ยุญฺชติ พุทฺธสาสเน;  
  
โสมํโลกํปภาเสติ, อพฺภา มุโตฺตว จนฺทิมา’’ติ  
</p>
  
<p>อาทีสุ ปน ตนฺนิวาสฎฺฐานภูตํ จนฺทวิมานํ ‘‘จนฺทิมา’’ติ วุตฺตํฯ อิติ ‘‘จโนฺท’’ติ จ ‘‘จนฺทิมา’’ติ จ จนฺทเทวปุตฺตสฺสปิ จนฺทวิมานสฺสปิ  นามนฺติ เวทิตพฺพํฯ ตตฺร ‘‘ปาปิมา ปุตฺติมา จนฺทิมา’’ติ อิมานิ สทฺทาทิโต ‘‘ตทสฺสตฺถิ’’ อิเจฺจตสฺมิํ อเตฺถ ปวตฺตสฺส ปจฺจยสฺส วเสน สิทฺธิมุปาคตานีติ คเหตพฺพานิฯ</p>


<p>นนุ จ โภ ปจฺจยวเสเนว สาเธตพฺพานีติ? น, กตฺถจิปิ การนฺตโต โน อภาวาฯ นนุ จ โภ เอวํ สเนฺตปิ โต ปฐมํ การาคมํ กตฺวา ตโต ปจฺจยํ กตฺวา สกฺกา สาเธตุนฺติ? สกฺกา รูปมตฺตสิชฺฌนโต, นโย ปน โสภโน น โหติฯ ตถา หิ ทิโต การนฺตโต การาคมํ กตฺวา ปจฺจเย วิธิยมาเน อเญฺญหิ ทีหิ การเนฺตหิ การาคมํ กตฺวา ปจฺจยสฺส กาตพฺพตาปสโงฺค สิยาฯ น หิ อเนเกสุ ปาฬิสตสหเสฺสสุ กตฺถจิปิ การนฺตโต ทิโต อิการาคเมน สทฺธิํ ปจฺจโย ทิสฺสติ, อฎฺฐานตฺตา ปน ทิโต การนฺตโต การาคมํ อกตฺวา ปจฺจเย กเตเยว ‘‘ปาปิมา ปุตฺติมา’’ติอาทีนิ สิชฺฌนฺตีติฯ</p>


<p>เอวํ สเนฺตปิ โภ กสฺมา ปฺปกรเณ ปจฺจโยว วุโตฺต, น ปจฺจโยติ? ทฺวยมฺปิ วุตฺตเมวฯ กถํ ญายตีติ เจ? ยสฺมา ตตฺถ ‘‘ตปาทิโต สี, ทณฺฑาทิโต อิก อี, มธฺวาทิโต โร, คุณาทิโต วนฺตู’’ติ อิมานิ จตฺตาริ สุตฺตานิ สนฺนิหิตทนฺตสทฺทภาเวน วตฺวา มเชฺฌ ‘‘สตฺยาทีหิ มนฺตู’’ติ อญฺญถา สุตฺตํ วตฺวา ตโต สนฺนิหิตทนฺตวเสน ‘‘สทฺธาทิโต ณา’’ติ สุตฺตํ วุตฺตํ, ตสฺมา ตตฺถ ‘‘สตฺยาทีหิมนฺตู’’ติ วิสทิสํ กตฺวา วุตฺตสฺส สุตฺตสฺส วเสน  ปจฺจโย จ วุโตฺตติ วิญฺญายติฯ ฯ เอตฺถ จ ทุติโย อโตฺถ สรสนฺธิวเสน คเหตโพฺพฯ ตถา หิสฺส ‘‘สตฺยาทีหิ มนฺตู’’ติ  ปฐโม อโตฺถ, ‘‘สตฺยาทีหิ อิมนฺตู’’ติ ทุติโย อโตฺถฯ อิติ ‘‘เสโต ธาวตี’’ติ ปโยเค วิย ‘‘สตฺยาทีหิ มนฺตู’’ติ สุเตฺต ภินฺนสตฺติสมเวตวเสน อตฺถทฺวยปฎิปตฺติ ภวติ, ตสฺมา ปรมสุขุมสุคมฺภีรตฺถวตา อเนน สุเตฺตน กตฺถจิ อิจฺจาทิโต ปจฺจโย อิจฺฉิโตฯ กตฺถจิ อิจฺจาทิโต ปจฺจโย อิจฺฉิโตติ ทฎฺฐพฺพํฯ</p>


<p>ยสฺมา ปน สโทฺท วเสน  อิจฺจาทีหิ, วเสน ทีหิ จ สมานคติกตฺตา เตสํ ปการภาเวน คหิโต, ตสฺมา เอวํ สุตฺตโตฺถ ภวติ ‘‘สตฺยาทีหิ มนฺตุ สติปฺปกาเรหิ สเทฺทหิ ปจฺจโย โหติ ปจฺจโย จ ยถารหํ ‘ตทสฺสตฺถิ’ อิเจฺจตสฺมิํ อเตฺถ’’ติฯ อยํ ปเนตฺถ อธิปฺปาโย – ยถา ‘‘สติมา’’ติ เอตฺถ สตีติ การนฺตโต ปจฺจโย โหติ, ตถา ‘‘คติมา, ธีมา, เสตุมา, โคมา’’ติอาทีสุ การนฺต การนฺต การนฺตนิการนฺตโต ปจฺจโย โหติฯ ยถา จ ‘‘สติมา’’ติ เอตฺถ ‘‘สตี’’ติ การนฺตโต ปจฺจโย โหติ, ตถา ‘‘คติมา, ปาปิมา, ปุตฺติมา’’ติอาทีสุ การนฺต การนฺตโต ปจฺจโย โหติฯ เอวํ สติปฺปกาเรหิ สเทฺทหิ ยถาสมฺภวํ ปจฺจยา โหนฺตีติฯ</p>


<p>ยเชฺชวํ ปจฺจยทฺวยวิธายกํ ‘‘ทณฺฑาทิโต อิก อี’’ติ สุตฺตํ วิย ‘‘สตฺยาทิโต อิมนฺตุ มนฺตู’’ติ วตฺตพฺพํ, กสฺมา นาโวจาติ? ตถา อวจเน การณมตฺถิฯ ยทิ หิ ‘‘ทณฺฑาทิโต อิก อี’’ติ สุตฺตํ วิย ‘‘สตฺยาทิโต อิมนฺตุ มนฺตู’’ติ สุตฺตํ วุตฺตํ สิยา, เอกกฺขเณเยว  วจเนน สทฺทโต สมฺภูตํ ‘‘ทณฺฑิโก ทณฺฑี’’ติ รูปทฺวยมิว อาทิโตปิ วิสทิสรูปทฺวยมิจฺฉิตพฺพํ สิยา, ตญฺจ นตฺถิ, ตสฺมา  ‘‘สตฺยาทิโต อิมนฺตุ มนฺตู’’ติ น วุตฺตํฯ อปิจ ตถา วุเตฺต พวฺหกฺขรตาย คนฺถครุตา สิยาฯ ยสฺมา จ สุเตฺตน นาม อปฺปกฺขเรน อสนฺทิเทฺธน สารวเนฺตน คูฬฺหนินฺนเยน สพฺพโตมุเขน อนวเชฺชน ภวิตพฺพํฯ  จ เยภุเยฺยน ตาทิสานิ คมฺภีรตฺถานิ สุวิสทญาณวิสยภูตานิ สุตฺตานิ ทิสฺสนฺติ ‘‘อุปาฌธิกิสฺสรวจเน, สรา สเร โลป’’นฺติอาทีนิ, อิทมฺปิ เตสมญฺญตรํ, ตสฺมา ‘‘สตฺยาทิโต อิมนฺตุ มนฺตู’’ติ น วุตฺตํฯ เอวํ สุโตฺตปเทเส อกเตปิ โนปิ คหณตฺถํ ภินฺนสตฺติสมเวตวเสน ‘‘สตฺยาทีหิ มนฺตู’’ติ วุตฺตนฺติ ทฎฺฐพฺพํฯ</p>


<p>ปโร นโย – ‘‘ตปาทิโต สี’’ติอาทีสุ ทนฺตสทฺทสฺส พหุวจนนฺตตา น สุฎฺฐุ ปากฎา ปจฺจยสฺส เอกตฺถพวฺหเตฺถสุ วตฺตนโต, ‘‘สตฺยาทีหิ มนฺตู’’ติ เอตฺถ ปน สทฺทสฺส พหุวจนตฺถตา อตีว ปากฎา, ตสฺมา พหุวจนคฺคหเณน  ปจฺจโย โหตีติปิ ทฎฺฐพฺพํฯ นนุ จ โภ วินาปิ ปจฺจเยน ปาปมสฺสตฺถีติ ปาปี, ปาปี เอว ปาปิมาติ สกเตฺถ ปจฺจเย กเตเยว ‘‘ปาปิมา ปุตฺติมา’’ติอาทีนิ สิชฺฌนฺติ ‘‘ฉฎฺฐโม โส ปราภโว’’ติ เอตฺถ ปจฺจเยน ‘‘ฉฎฺฐโม’’ติ ปทํ วิยาติ? อตินยญฺญู ภวํ, อตินยญฺญู นามาติ ภวํ วตฺตโพฺพ, น ปน ภวํ สทฺทคติํ ชานาติ, สทฺทคติโย จ นาม พหุวิธาฯ ตถา หิ ฉโฎฺฐเยว ฉฎฺฐโม, ‘‘สุตฺตเมว สุตฺตโนฺต’’ติอาทีสุ นเยน โยเชตพฺพา สทฺทคติ, ‘‘เทโวเยว เทวตา’’ติอาทีสุ นเยน โยเชตพฺพา สทฺทคติ, ‘‘ทิฎฺฐิ เอว ทิฎฺฐิคต’’นฺติอาทีสุ นเยน โยเชตพฺพา สทฺทคติฯ เอวํวิธาสุ สทฺทคตีสุ ‘‘ปาปี เอว ปาปิมา’’ติอาทิกํ กตรํ สทฺทคติํ วเทสิ? ‘‘สตฺถา ราชา พฺรหฺมา สขา อตฺตา สา ปุมา’’ติอาทีสุ  จ กตรํ สทฺทคติํ วเทสิ? กตรสทฺทโนฺตคธํ กตราย จ นามิกปทมาลายํ โยเชตพฺพํ มญฺญสีติ? โส เอวํ ปุโฎฺฐ อทฺธา อุตฺตริ กิญฺจิ อทิสฺวา ตุณฺหี ภวิสฺสติ, ตสฺมา ตาทิโส นโย น คเหตโพฺพฯ ตาทิสสฺมิญฺหิ นเย ‘‘ปาปิมตา ปาปิมโต’’ติอาทีนิ รูปานิ น สิชฺฌนฺติ, ปจฺจยนเยน ปน สิชฺฌนฺติ, ตสฺมา อยเมว นโย ปสตฺถตโร อายสฺมเนฺตหิ สมฺมา จิเตฺต ฐเปตโพฺพฯ อตฺริทํ นิทสฺสนํ –</p>


<p>
‘‘ชโย หิ พุทฺธสฺส สิรีมโต อยํ,  
  
มารสฺส จ ปาปิมโต ปราชโย;  
  
อุโคฺฆสยุํ โพธิมเณฺฑ ปโมทิตา,  
  
ชยํ ตทา เทวคณา มเหสิโน’’ติ จ,  
</p>
  
<p>‘‘สาขาปตฺตผลูเปโต, ขนฺธิมาวมหาทุโม’’ติ จฯ</p>


<p>ปาปิมา, ปาปิมา, ปาปิมโนฺตฯ ปาปิมนฺตํฯ เสสํ เนยฺยํ, เอส นโย ‘‘ขนฺธิมา, ปุตฺติมา’’ติอาทีสุปิฯ</p>


<p>อิทานิ ยถาปาวจนํ กิญฺจิเทว ทีนํ วิเสสํ พฺรูมฯ หิมวโนฺตว ปพฺพโตฯ สติมํ ภิกฺขุํฯ พนฺธุมํ ราชานํฯ จนฺทิมํ เทวปุตฺตํฯ สติมสฺส ภิกฺขุโนฯ พนฺธุมสฺส รโญฺญฯ อิทฺธิมสฺส จ ปรสฺส จ เอกกฺขเณ จิตฺตํ อุปฺปชฺชติฯ อิจฺจาทิ วิเสโส เวทิตโพฺพฯ อปิเจตฺถ ‘‘อายสฺมนฺตา’’ติ ทฺวินฺนํ วตฺตพฺพวจนํ, ‘‘อายสฺมโนฺต’’ติ พหูนํ วตฺตพฺพวจนนฺติ อยมฺปิ วิเสโส เวทิตโพฺพฯ ตถา หิ ‘‘ทฺวินฺนํ อาโรเจเนฺตน ‘อายสฺมนฺตา ธาเรนฺตู’ติ, ติณฺณํ อาโรเจเนฺตน ‘อายสฺมโนฺต ธาเรนฺตู’ติ วตฺตพฺพ’’นฺติ วุตฺตํฯ ‘‘ติณฺณ’’นฺติ เจตฺถ กถาสีสมตฺตํ, เตน จตุนฺนมฺปิ ปญฺจนฺนมฺปิ อติเรกสตานมฺปีติ ทสฺสิตํ  โหติฯ พหโวหิ อุปาทาย ‘‘อุทฺทิฎฺฐา โข อายสฺมโนฺต จตฺตาโร ปาราชิกา ธมฺมา’’ติอาทิกา ปาฬิโย ฐปิตาฯ ตตฺถ ‘‘อายสฺมนฺตา’’ติทํ วินยโวหารวเสน เทฺวเยว สนฺธาย วุตฺตตฺตา น สพฺพสาธารณํฯ วินยโวหารญฺหิ วเชฺชตฺวา อญฺญสฺมิํ โวหาเร น ปวตฺตติฯ ‘‘อายสฺมโนฺต’’ติทํ ปน สพฺพตฺถ ปวตฺตตีติ ทฺวินฺนํ วิเสโส เวทิตโพฺพฯ</p>


<p>ตตฺร ‘‘หิมวโนฺต’’ติ อิทํ เยภุเยฺยเนกวจนํ ภวติ, กตฺถจิ พหุวจนมฺปิ, เตนาห  เถโร ‘‘หิมวา ติฎฺฐติ, หิมวโนฺต ติฎฺฐนฺตี’’ติฯ ‘‘หิมวโนฺตว ปพฺพโต’’ติ อยํ เอกวจนนโย ยถารุตปาฬิวเสน คเหตโพฺพฯ ยถารุตปาฬิ จ นาม –</p>


<p>
‘‘ทูเร สโนฺต ปกาสนฺติ, หิมวโนฺตว ปพฺพโต;  
  
อสเนฺตตฺถ น ทิสฺสนฺติ, รตฺติํ ขิตฺตา ยถา สราฯ  
</p>
  
<p>
อหํ เตน สมเยน, นาคราชา มหิทฺธิโก;  
  
อตุโล นาม นาเมน, ปุญฺญวโนฺต ชุตินฺธโรฯ  
</p>
  
<p>
คติมโนฺต สติมโนฺต, ธิติมโนฺต จ โส อิสิ;  
  
สทฺธมฺมธารโก เถโร, อานโนฺท รตนากโร’’  
</p>
  
<p>อิจฺจาทิฯ เอตฺถ ‘‘ปุญฺญวโนฺต’’ติอาทีนิ อเนเกสุ ฐาเนสุ พหุวจนภาเวน ปุนปฺปุนํ วทนฺตานิปิ กตฺถจิ เอกวจนานิ โหนฺติ, เอกวจนภาโว จ เนสํ คาถาวิสเย ทิสฺสติ, ตสฺมา ตานิ ยถาปาวจนํ คเหตพฺพานิฯ</p>


<p>เอวํ สทฺทาทีนํ วิเสสํ ญตฺวา ปุน ลิงฺคนฺตวเสน ทฺวิลิงฺคกปทานมโตฺถ จ ปกติรูปสฺส นามิกปทมาลา จ ปทานํ สทิสาสทิสตา จ ววตฺถเปตพฺพาฯ</p>


<p>ตตฺร  หิ ‘‘สิริมา’’ติ ปทํ สุติสามญฺญวเสน ลิงฺคทฺวเย วตฺตนโต ทฺวิธา ภิชฺชติฯ ‘‘สิริมา ปุริโส’’ติ หิ อเตฺถ การนฺตํ ปุลฺลิงฺคํ, ‘‘สิริมา นาม เทวี’’ติ อเตฺถ การนฺตํ อิตฺถิลิงฺคํ, อุภยเมฺปตํ การนฺตตาปกติกาฯ อถ วา ปน ปจฺฉิมํ การนฺตตาปกติกํ, สิรี ยสฺส อตฺถิ โส สิริมาติ ปุลฺลิงฺควเสน นิพฺพจนํ, สิรี ยสฺสา อตฺถิ สา สิริมาติ อิตฺถิลิงฺควเสน นิพฺพจนํฯ อตฺริมานิ กิญฺจาปิ สุติวเสน นิพฺพจนตฺถวเสน จ อญฺญมญฺญํ สมานตฺถานิ, ตถาปิ ปุริสปทตฺถอิตฺถิปทตฺถวาจกตฺตา ภินฺนตฺถานีติ เวทิตพฺพานิฯ เอส นโย อเญฺญสุปิ อีทิเสสุ ฐาเนสุ เนตโพฺพฯ สิริมา, สิริมา, สิริมโนฺตฯ สิริมนฺตํ, สิริมเนฺตฯ สิริมตา, สิริมเนฺตนฯ สทฺทเสฺสว นามิกปทมาลาฯ สิริมา, สิริมา, สิริมาโยฯ สิริมํ, สิริมา, สิริมาโยฯ สิริมายฯ วกฺขมานนเยน เญยฺยาฯ เอวํ ทฺวิธา ภินฺนานํ สมานสุติกสทฺทานํ นามิกปทมาลาสุ ปทานํ สทิสาสทิสตา ววตฺถเปตพฺพาฯ สมานนิพฺพจนตฺถสฺสปิ หิ อสมานสุติกสฺส ‘‘สิริมา’’ติ สทฺทสฺส นามิกปทมาลายํ ปทานํ อิเมหิ ปเทหิ กาจิปิ สมานตา น ลพฺภติฯ อตฺริทํ วุจฺจติ –</p>


<p>
‘‘สิริมา’’ติ ปทํ เทฺวธา, ปุมิตฺถีสุ ปวตฺติโต;  
  
ภิชฺชตีติ วิภาเวยฺย, เอตฺถ ปุลฺลิงฺคมิจฺฉิตํฯ  
</p>
  
<p>อิติ  ปเทน วิสทิสานิ ทีนิ ปทานิ ทสฺสิตานิ สทฺธิํ นามิกปทมาลาหิฯ อิทานิ อปรานิปิ ตพฺพิสทิสานิ ปทานิ ทเสฺสสฺสาม สทฺธิํ นามิกปทมาลาหิฯ เสยฺยถิทํ?</p>


<p>
ราชา พฺรหฺมา สขา อตฺตา, อาตุมา สา ปุมา รหา;  
  
ทฬฺหธมฺมา จ ปจฺจกฺข-ธมฺมา จ วิวฎจฺฉทาฯ  
</p>
  
<p>
วตฺตหา  
จ ตถา วุตฺต-สิรา เจว ยุวาปิ จ;  
  
มฆว อทฺธ มุทฺธาทิ, วิญฺญาตพฺพา วิภาวินาฯ  
</p>
  
<p>เอตฺถ ‘‘สา’’ติ ปทเมว การนฺตตาปกติกมาการนฺตํ, เสสานิ ปน การนฺตตาปกติกานิ การนฺตานิฯ</p>


<p>ราชา, ราชา, ราชาโนฯ ราชานํ, ราชํ, ราชาโนฯ รญฺญา, ราชินา, ราชูหิ, ราชูภิฯ รโญฺญ, ราชิโน, รญฺญํ, ราชูนํ, ราชานํฯ รญฺญา, ราชูหิ, ราชูภิฯ รโญฺญ, ราชิโน, รญฺญํ, ราชูนํ, ราชานํฯ รเญฺญ, ราชินิ, ราชูสุฯ โภ ราช, ภวโนฺต ราชาโน, ภวโนฺต ราชา อิติ วา, อยมมฺหากํ รุจิฯ</p>


<p>ทีสุ ‘‘ราชา’’ติ พหุวจนํ น อาคตํ,  ปน อาคตํฯ กิญฺจาปิ นิรุตฺติปิฎกาทีสุ น อาคตํ, ตถาปิ ‘‘เนตาทิสา สขา โหนฺติ, ลพฺภา เม ชีวโต สขา’’ติ ปาฬิยํ พหุวจเนกวจนวเสน ‘‘สขา’’ติ ปทสฺส ทสฺสนโต ‘‘ราชา’’ติ พหุวจนํ อิจฺฉิตพฺพเมวฯ ตถา ‘‘พฺรหฺมา, อตฺตา’’อิจฺจาทีนิปิ พหุวจนานิ ตคฺคติกตฺตา วินา เกนจิ รูปวิเสเสนฯ</p>


<p>เอตฺถ จ ‘‘คหปติโก นาม ฐเปตฺวา ราชํ ราชโภคํ พฺราหฺมณํ อวเสโส คหปติโก นามา’’ติ ทสฺสนโต ราชนฺติ วุตฺตํ, อิทํ ปน นิรุตฺติปิฎเก น อาคตํฯ ‘‘สพฺพทเตฺตน ราชินา’’ติ ทสฺสนโต ‘‘ราชินา’’ติ วุตฺตํฯ ‘‘อาราธยติ ราชานํ, ปูชํ ลภติ ภตฺตุสู’’ติ ทสฺสนโต จตุตฺถีฉฎฺฐีวเสน ‘‘ราชาน’’นฺติ วุตฺตํฯ คเนฺถสุ ปน ‘‘ราเชน, ราเชหิ, ราเชภิฯ ราเชสู’’ติ ปทานิ วุตฺตานิฯ จูฬนิรุตฺตินิรุตฺติปิฎเกสุ ตานิ นาคตานิ, อนาคตภาโวเยว เตสํ ยุตฺตตโร ปาฬิยํ อทสฺสนโต, ตสฺมา เอเตฺถตานิ  อเมฺหหิ น วุตฺตานิฯ ปาฬินเย หิ อุปปริกฺขิยมาเน อีทิสานิ ปทานิ สมาเสเยว ปสฺสาม, น ปนาญฺญตฺร, อตฺริเม ปโยคา – ‘‘อาวุตฺถํ ธมฺมราเชนา’’ติ จ, ‘‘สิวิราเชน เปสิโต’’ติ จ, ‘‘ปชาปติสฺส เทวราชสฺส ธชคฺค’’นฺติ จ, ‘‘นิกฺขมเนฺต มหาราเช, สิวีนํ รฎฺฐวฑฺฒเน’’ติ จ, เอวํ ปาฬินเย อุปปริกฺขิยมาเน ‘‘ราเชนา’’ติอาทีนิ สมาเสเยว ปสฺสาม, น เกวลํ ปาฬินเย โปราณฎฺฐกถานเยปิ อุปปริกฺขิยมาเน สมาเสเยว ปสฺสาม, น ปนาญฺญตฺร, เอวํ สเนฺตปิ สุฎฺฐุ อุปปริกฺขิตพฺพมิทํ ฐานํฯ โก หิ นาม สาฎฺฐกเถ เตปิฎเก พุทฺธวจเน สพฺพโส นยํ สลฺลเกฺขตุํ สมโตฺถ อญฺญตฺร ปภินฺนปฎิสมฺภิเทหิ ขีณาสเวหิฯ</p>


<p>เอตฺถ จ สมาสนฺตคต-สทฺทสฺส นามิกปทมาลาโย ทฺวิธา วุจฺจเนฺต วเสนฯ ตการนฺตา ‘‘มหาราโช ยุวราโช สิวิราโช ธมฺมราโช’’อิเจฺจวมาทโย ภวนฺติฯ การนฺตา ปน ‘‘มหาราชา ยุวราชา สิวิราชา ธมฺมราชา’’อิเจฺจวมาทโยฯ เอตฺถ กิญฺจาปิ ปาฬิยํ โปราณฎฺฐกถาสุ จ ‘‘มหาราโช’’ติอาทีนิ น สนฺติ, ตถาปิ ‘‘สพฺพมิโตฺต สพฺพสโข, สพฺพภูตานุกมฺปโก’’ติ ปาฬิยํ ‘‘สพฺพสโข’’ติ ทสฺสนโต ‘‘มหาราโช’’ติอาทีนิปิ อวสฺสมิจฺฉิตพฺพานิฯ ตถา หิ สมาเสสุ ‘‘ธมฺมราเชน, ธมฺมราชสฺสา’’ติอาทีนิ ทิสฺสนฺติฯ เอตานิ โอการนฺตรูปานิ เอว, การนฺตรูปานิฯ มหาราโช, มหาราชาฯ มหาราชํ, มหาราเชฯ มหาราเชน, มหาราเชหิ, มหาราเชภิฯ มหาราชสฺส, มหาราชานํฯ มหาราชา, มหาราชสฺมา, มหาราชมฺหา, มหาราเชหิ, มหาราเชภิฯ มหาราชสฺส, มหาราชานํฯ มหาราเช, มหาราชสฺมิํ, มหาราชมฺหิ, มหาราเชสุฯ โภ มหาราช, ภวโนฺต มหาราชา ฯ นเยหิ ปน ‘‘โภ มหาราชา’’อิติ เอกวจนพหุวจนานิปิ ทฎฺฐพฺพานิฯ ยถา ‘‘มหาราโช’’ติ การนฺตปทสฺส วเสน, เอวํ ‘‘สิวิราโช ธมฺมราโช เทวราโช’’ติอาทีนมฺปิ การนฺตปทานํ วเสน ปกติรูปสฺส นามิกปทมาลา โยเชตพฺพาฯ</p>


<p>อยํ การนฺตวเสน นามิกปทมาลา –</p>


<p>มหาราชา, มหาราชา, มหาราชาโนฯ มหาราชานํ, มหาราชํ, มหาราชาโนฯ มหารญฺญา, มหาราชินา, มหาราชูหิ, มหาราชูภิฯ มหารโญฺญ, มหาราชิโน, มหารญฺญํ, มหาราชูนํฯ มหารญฺญา, มหาราชูหิ, มหาราชูภิฯ มหารโญฺญ, มหาราชิโน, มหารญฺญํ, มหาราชูนํฯ มหารเญฺญ, มหาราชินิ, มหาราชูสุฯ โภ มหาราช, ภวโนฺต มหาราชาโนฯ</p>


<p>อิธาปิ ปกรณทฺวยนเยน ‘‘โภ มหาราชา’’ อิติ เอกวจนพหุวจนานิปิ ทฎฺฐพฺพานิฯ ยถา จ ‘‘มหาราชา’’ติ การนฺตปทสฺส วเสน, เอวํ ‘‘สิวิราชา, ธมฺมราชา, เทวราชา’’ติอาทีนมฺปิ การนฺตปทานํ วเสน ปกติรูปสฺส นามิกปทมาลา โยเชตพฺพาฯ</p>


<p>อิธ อปราปิ อตฺถสฺส ปากฎีกรณตฺถํ กฺริยาปเทหิ สทฺธิํ โยเชตฺวา  มิสฺสกวเสน นามิกปทมาลา วุจฺจเต –</p>


<p>มหาราชา, มหาราโช ติฎฺฐติ, มหาราชาโน, มหาราชา ติฎฺฐนฺติฯ มหาราชานํ, มหาราชํ ปสฺสติ, มหาราชาโน, มหาราเช ปสฺสติฯ มหารญฺญา, มหาราชินา, มหาราเชน กตํ, มหาราชูหิ, มหาราชูภิ, มหาราเชหิ, มหาราเชภิ กตํฯ มหารโญฺญ, มหาราชิโน, มหาราชสฺส ทียเต, มหารญฺญา, มหาราชา, มหาราชสฺมา, มหาราชมฺหา นิสฺสฎํ, มหาราชูหิ, มหาราชูภิ, มหาราเชหิ , มหาราเชภิ นิสฺสฎํฯ มหารโญฺญ, มหาราชิโน, มหาราชสฺส ปริคฺคโห, มหารญฺญํ, มหาราชูนํ, มหาราชานํ ปริคฺคโหฯ มหารเญฺญ, มหาราชินิ, มหาราเช, มหาราชสฺมิํ, มหาราชมฺหิ ปติฎฺฐิตํ, มหาราชูสุ, มหาราเชสุ ปติฎฺฐิตํฯ โภ มหาราช ตฺวํ ติฎฺฐ, โภโนฺต มหาราชาโน, มหาราชา ตุเมฺห ติฎฺฐถาติฯ เอวํ ‘‘ยุวราชา, ยุวราโช’’ติอาทีสุปิฯ</p>


<p>เกเจตฺถ วเทยฺยุํ ‘‘กสฺมา ปกรณกตฺตุนา อิมสฺมิํ ฐาเน มหโนฺต วายาโม จ มหโนฺต จ ปรกฺกโม กโต, นเนฺวเตสุปิ ปเทสุ กานิจิ พุทฺธวจเน วิชฺชนฺติ, กานิจิ น วิชฺชนฺตีติ? วิญฺญูหิ เต เอวํ วตฺตพฺพา ‘‘ปกรณกตฺตาเรเนตฺถ โส จ มหโนฺต วายาโม โส จ มหโนฺต ปรกฺกโม สาฎฺฐกเถ นวเงฺค สตฺถุสาสเน สเทฺทสุ จ อเตฺถสุ จ โสตารานํ สุฎฺฐุ โกสลฺลุปฺปาทเนน สาสนโสฺสปการตฺถํ กโต, ยานิ เจตานิ เตน ปทานิ ทสฺสิตานิ, เอเตสุ กานิจิ พุทฺธวจเน วิชฺชนฺติ, กานิจิ น วิชฺชนฺติฯ เอตฺถ ยานิ พุทฺธวจเน วิชฺชนฺติ, ตานิ วิชฺชมานวเสน คหิตานิฯ ยานิ น วิชฺชนฺติ, ตานิ โปราณฎฺฐกถาทีสุ วิชฺชมานวเสน ปาฬินยวเสน จ คหิตานี’’ติฯ อตฺรายํ สเงฺขปโต อธิปฺปายวิภาวนา –</p>


<p>
‘‘อิทํ วตฺวา มหาราชา, กํโส พาราณสิคฺคโห;  
  
ธนุํ ตูณิญฺจ นิกฺขิปฺป, สํยมํ อชฺฌุปาคมี’’ติ  
</p>
  
<p>อิทํ การนฺตสฺส สทฺทสฺส นิทสฺสนํฯ ยสฺมา ‘‘สพฺพสโข’’ติ ปาฬิ วิชฺชติ, ตสฺมา เตน นเยน ‘‘มหาราโช’’ติปิ การโนฺต ทิโฎฺฐ นาม โหติ นเยน โยเชตโพฺพ จฯ เตเนว จ ‘‘ตมพฺรวิ มหาราชาฯ นิกฺขมเนฺต มหาราเช’’ติอาทีนิ ทิสฺสนฺติฯ</p>


<p>เอวํ  สทฺทสฺส การนฺตเตฺต สิเทฺธ ‘‘มหาราชา, มหาราชสฺมา, มหาราชมฺหา’’ติ ปญฺจมิยา เอกวจนญฺจ ‘‘มหาราเช, มหาราชสฺมิํ, มหาราชมฺหี’’ติ สตฺตมิยา เอกวจนญฺจ สิทฺธานิ เอว โหนฺติ ปาฬิยํ อวิชฺชมานานมฺปิ นยวเสน คเหตพฺพตฺตาฯ ‘‘ราเชน, ราชสฺสา’’ติอาทีนิ ปน นยวเสน คเหตพฺพานิ น โหนฺติฯ กสฺมาติ เจ? ยสฺมา ‘‘ราชา พฺรหฺมา สขา อตฺตา’’อิเจฺจวมาทีนิ ‘‘ปุริโส อุรโค’’ติอาทีนิ วิย อญฺญมญฺญํ สพฺพถา สทิสานิ น โหนฺติฯ ตถา หิ เนสํ ‘‘รญฺญา พฺรหฺมุนา สขินา อตฺตนา อเตฺตน สานา ปุมุนา’’ติอาทีนิ วิสทิสานิปิ รูปานิ ภวนฺติ, ตสฺมา ตานิ น สกฺกา นยวเสน ชานิตุํฯ เอวํ ทุชฺชานตฺตา ปน ปาฬิยํ โปราณฎฺฐกถาสุ จ ยถารุตปทาเนว คเหตพฺพานิฯ สทฺทาทีนํ ปน การนฺตภาเว สิเทฺธเยว นโยคธา อิเม สทฺทา’’ติ นยคฺคหณํ ทิสฺสติ, ตสฺมา อเมฺหหิ นยวเสน ‘‘มหาราชา, มหาราชสฺมา’’ติอาทีนิ วุตฺตานิฯ ยถา หิ –</p>


<p>
‘‘เอตญฺหิ เต ทุราชานํ, ยํ เสสิ มตสายิกํ;  
  
ยสฺส เต กฑฺฒมานสฺส, หตฺถา ทโณฺฑน มุจฺจตี’’ติ  
</p>
  
<p>เอตฺถ ‘‘หตฺถา’’ติ, ‘‘อตฺตทณฺฑา ภยํ ชาต’’นฺติ เอตฺถ ปน ‘‘ทณฺฑา’’ติ จ การนฺตสฺส ปญฺจมิเยกวจนสฺส ทสฺสนโต ‘‘อุรคา, ปฎงฺคา, วิหคา’’ติอาทีนิปิ การนฺตานิ ปญฺจมิเยกวจนานิ คเหตพฺพานิ โหนฺติฯ ยถา จ ‘‘ทาฐินิ มาติมญฺญโวฺห, สิงฺคาโล มม ปาณโท’’ติ เอตฺถ ‘‘มญฺญโวฺห’’ติ, ‘‘สุทฺธา สุเทฺธหิ สํวาสํ, กปฺปยโวฺห ปติสฺสตา’’ติ เอตฺถ ปน ‘‘กปฺปยโวฺห’’ติ จ กฺริยาปทสฺส ทสฺสนโต ‘‘คจฺฉโวฺห, ภุญฺชโวฺห, สยโวฺห’’ติอาทีนิปิ คเหตพฺพานิ โหนฺติฯ คณฺหนฺติ จ ตาทิสานิ ปทรูปานิ สาสเน สุกุสลา กุสลา, ตสฺมา อเมฺหหิปิ นยคฺคาหวเสน ‘‘มหาราชา , มหาราชสฺมา’’ติอาทีนิ วุตฺตานิฯ นยคฺคาหวเสน ปน คหเณ อสติ กถํ นามิกปทมาลา ปริปุณฺณา ภวิสฺสนฺติ, สติเยว ตสฺมิํ ปริปุณฺณา ภวนฺติฯ</p>


<p>ตถา หิ พุทฺธวจเน อเนกสตสหสฺสานิ นามิกปทานิ กฺริยาปทานิ จ ปาฎิเอกฺกํ ปาฎิเอกฺกํ เอกวจนพหุวจนกาหิ สตฺตหิ อฎฺฐหิ วา นามวิภตฺตีหิ ฉนฺนวุติยา จ อาขฺยาติกวจเนหิ โยชิตานิ น สนฺติ, นยวเสน ปน สนฺติเยว, อิติ นยวเสน ‘‘มหาราชา, มหาราชสฺมา’’ติอาทีนิ อเมฺหหิ ฐปิตานิฯ ‘‘มหาราชา ติฎฺฐนฺติ, มหาราชา ตุเมฺห ติฎฺฐถา’’ติ อิมานิ ปน ‘‘อถ โข จตฺตาโร มหาราชา มหติยา จ ยกฺขเสนาย มหติยา จ กุมฺภณฺฑเสนายา’’ติ ทสฺสนโต,</p>


<p>
‘‘จตฺตาโร เต มหาราชา, สมนฺตา จตุโร ทิสา;  
  
ททฺทฬฺหมานา อฎฺฐํสุ, วเน กาปิลวตฺถเว’’ติ  
</p>
  
<p>ทสฺสนโต จ วุตฺตานิฯ ‘‘มหาราช’’นฺติอาทีนิปิ ปาฬิญฺจ ปาฬินยญฺจ ทิสฺวา เอว วุตฺตานิฯ อสมาเส ‘‘ราชํ, ราเชนา’’ติอาทีนิ น ปสฺสาม, ตสฺมา สุฎฺฐุ วิจาเรตพฺพมิทํ ฐานํฯ อิทญฺหิ ทุทฺทสํ วีรชาตินา ชานิตพฺพฎฺฐานํฯ สเจ ปนายสฺมโนฺต พุทฺธวจเน วา โปราณิกาสุ วา อฎฺฐกถาสุ อสมาเส ‘‘ราชํ, ราเชนา’’ติอาทีนิ ปเสฺสยฺยาถ, ตทา สาธุกํ มนสิ กโรถฯ โก หิ นาม สพฺพปฺปกาเรน พุทฺธวจเน โวหารปฺปเภทํ ชานิตุํ สมโตฺถ อญฺญตฺร ปภินฺนปฎิสมฺภิเทหิ มหาขีณาสเวหิฯ</p>


<p>วุตฺตเญฺหตํ ภควตา –</p>


<p>
‘‘วีตตโณฺห อนาทาโน, นิรุตฺติปทโกวิโท;  
  
อกฺขรานํ สนฺนิปาตํ, ชญฺญา ปุพฺพาปรานิ จา’’ติฯ  
</p>
  
<p>พฺรหฺมา , พฺรหฺมา, พฺรหฺมาโนฯ พฺรหฺมานํ, พฺรหฺมํ, พฺรหฺมาโนฯ พฺรหฺมุนา, พฺรเหฺมหิ, พฺรเหฺมภิ, พฺรหฺมูหิ, พฺรหฺมูภิฯ พฺรหฺมสฺส, พฺรหฺมุโน, พฺรหฺมานํ, พฺรหฺมูนํฯ พฺรหฺมุนา, พฺรเหฺมหิ, พฺรเหฺมภิ, พฺรหฺมูหิ, พฺรหฺมูภิฯ พฺรหฺมสฺส, พฺรหฺมุโน, พฺรหฺมานํ, พฺรหฺมูนํฯ พฺรหฺมนิ, พฺรเหฺมสุ, โภ พฺรหฺม, โภ พฺรเหฺม, ภวโนฺต พฺรหฺมาโนฯ</p>


<p>รุจิยา ‘‘โภ พฺรหฺมา’’อิติ พหุวจนํ วาฯ เอตฺถ ปน ‘‘ปณฺฑิตปุริเสหิ เทเวหิ พฺรหฺมูหี’’ติ วจนสฺส ทสฺสนโต, ‘‘พฺรหฺมูนํ วจีโฆโส โหตี’’ติ จ ‘‘พฺรหฺมูนํ วิมานาทีสุ ฉนฺทราโค กามาสโว น โหตี’’ติ จ วจนสฺส ทสฺสนโต, ‘‘วิหิํสสญฺญี ปคุณํ น ภาสิํ, ธมฺมํ ปณีตํ มนุเชสุ พฺรเหฺม’’ติ อาหจฺจภาสิตสฺส จ ทสฺสนโต ‘‘พฺรหฺมูหิ, พฺรหฺมูภิ, พฺรหฺมูนํ, พฺรเหฺม’’ติ ปทานิ วุตฺตานิ, เอตานิ จูฬนิรุตฺตินิรุตฺติปิฎกกจฺจายเนสุ น อาคตานิฯ</p>


<p>สขา, สขา, สขิโน, สขาโน, สขาโยฯ สขํ, สขารํ, สขานํ, สขิโน, สขาโน, สขาโยฯ สขินา, สขาเรหิ, สขาเรภิ, สเขหิ, สเขภิฯ สขิสฺส, สขิโน, สขีนํ, สขารานํ, สขานํฯ สขารสฺมา, สขินา, สขาเรหิ, สขาเรภิ, สเขหิ, สเขภิฯ สขิสฺส, สขิโน, สขีนํ, สขารานํ, สขานํฯ สเข, สเขสุ, สขาเรสุฯ โภ สข, โภ สขา, โภ สขิ, โภ สขี, โภ สเข, ภวโนฺต สขิโน, สขาโน, สขาโยฯ</p>


<p>มเตน ‘‘โภ สขา’’อิติ พหุวจนํ วาฯ ปาฬิยํ ปน  ‘‘หเร สขา กิสฺส นุ มํ ชหาสี’’ติ ทีฆวเสน วุโตฺต สโทฺท อาลปเนกวจนํ, ตสฺมา ยมกมหาเถรนโย น ยุชฺชตีติ เจ ? โน น ยุชฺชติฯ ยสฺมา ‘‘เนตาทิสา สขา โหนฺติ, ลพฺภา เม ชีวโต สขา’’ติ สโทฺท เอกวจนมฺปิ โหติ พหุวจนมฺปิฯ ตถา หิ ตตฺถ ปฐมปาเท พหุวจนํ, ทุติยปาเท ปเนกวจนํ, ตสฺมา ยมกมหาเถเรน ปจฺจตฺตาลปนพหุวจนฎฺฐาเน สโทฺท วุโตฺตฯ เอตฺถ จ ‘‘สพฺพมิโตฺต สพฺพสโข, สพฺพภูตานุกมฺปโก’’ติ ปาฐานุโลเมน สมาเส ลพฺภมานสฺส สทฺทสฺส นามิกปทมาลา ภวติ ‘‘สพฺพสโข, สพฺพสขา, สพฺพสขํ, สพฺพสเข’’ติอาทินา นเยนฯ ตตฺรายํ สมาสวิคฺคโห – สเพฺพสํ ชนานํ สขา, สเพฺพ วา ชนา สขิโน เอตสฺสาติ สพฺพสโข, ยถา สพฺพเวรีติฯ</p>


<p>อตฺตา, อตฺตา, อตฺตาโนฯ อตฺตานํ, อตฺตํ, อตฺตาโนฯ อตฺตนา, อเตฺตน, อตฺตเนหิ, อตฺตเนภิฯ อตฺตโน, อตฺตานํฯ อตฺตนา, อตฺตเนหิ, อตฺตเนภิฯ อตฺตโน, อตฺตานํฯ อตฺตนิ, อตฺตเนสุฯ โภ อตฺต, ภวโนฺต อตฺตา, โภโนฺต อตฺตาโนฯ</p>


<p>เอตฺถ ปน อตฺตํ นิรงฺกตฺวาน ปิยานิ เสวติฯ</p>


<p>
‘‘สเจ คจฺฉสิ ปญฺจาลํ, ขิปฺป’มตฺตํ ชหิสฺสสิ;  
  
มิคํ ปนฺถานุปนฺนํว, มหนฺตํ ภยเมสฺสตี’’ติ  
</p>
  
<p>ปาฬีสุ ‘‘อตฺต’’นฺติ ทสฺสนโต ‘‘อตฺต’’นฺติ อิธ วุตฺตํ, ‘‘อเตฺตน วา อตฺตนิเยน วา’’ติ ปาฬิทสฺสนโต ปน ‘‘อเตฺตนา’’ติฯ  ปน ‘‘อตฺตสฺสา’’ติ จตุตฺถีฉฎฺฐีนเมกวจนํ อาคตํ, เอตํ กจฺจายเน นิรุตฺติปิฎเก จ น ทิสฺสติฯ กตฺถจิ ปน ‘‘อเตฺตสู’’ติ อาคตํฯ สพฺพาเนตานิ สาฎฺฐกถํ ชินตนฺติํ โอโลเกตฺวา คเหตพฺพานิฯ</p>


<p>‘‘อาตุมา , อาตุมา, อาตุมาโนฯ อาตุมานํ, อาตุมํ, อาตุมาโนฯ อาตุเมน, อาตุเมหิ, อาตุเมภี’’ติอาทินา นเยน วตฺวา ‘‘โภ อาตุม, ภวโนฺต อาตุมา, อาตุมาโน’’ติ วตฺตพฺพํฯ</p>


<p>ตตฺร สทฺทสฺส สมาเส ‘‘ภาวิตโตฺต, ภาวิตตฺตาฯ ภาวิตตฺตํ, ภาวิตเตฺตฯ ภาวิตเตฺตน, ภาวิตเตฺตหิ, ภาวิตเตฺตภี’’ติ นเยเนว นามิกปทมาลา โยเชตพฺพาฯ</p>


<p>สา, สา, สาโนฯ สานํ, สาเนฯ สานา, สาเนหิ, สาเนภิฯ สาสฺส, สานํฯ สานา, สาเนหิ, สาเนภิฯ สาสฺส, สานํฯ สาเน, สาเนสุฯ โภ สา, ภวโนฺต สาโนฯ  วุจฺจติ สุนโขฯ</p>


<p>เอตฺถ จ ‘‘น ยตฺถ สา อุปฎฺฐิโต โหติฯ สาว วาเรนฺติ สูกร’’นฺติ นิทสฺสนปทานิฯ เกจิ ปน สทฺทสฺส ทุติยาตติยาทีสุ ‘‘สํ, เสฯ เสนา’’ติอาทีนิ รูปานิ วทนฺติ, ตํ น ยุตฺตํฯ น หิ ตานิ ‘‘สํ, เสฯ เสนา’’ติอาทีนิ รูปานิ พุทฺธวจเน เจว อฎฺฐกถาทีสุ จ นิรุตฺติปิฎเก จ ทิสฺสนฺติฯ เอวํ ปน  วุตฺตํ ‘‘สา ติฎฺฐติ, สาโน ติฎฺฐนฺติฯ สานํ ปสฺสติ, สาเน ปสฺสติฯ สานา กตํ, สาเนหิ กตํ, สาเนภิ กตํฯ สาสฺส ทียเต, สานํ ทียเตฯ สานา นิสฺสฎํ, สาเนหิ นิสฺสฎํ, สาเนภิ นิสฺสฎํฯ สาสฺส ปริคฺคโห, สานํ ปริคฺคโหฯ สาเน ปติฎฺฐิตํ, สาเนสุ ปติฎฺฐิตํฯ โภ สา, ภวโนฺต สาโน’’ติ, ตสฺมา นิรุตฺติปิฎเก วุตฺตนเยเนว นามิกปทมาลา คเหตพฺพาฯ</p>


<p>อตฺริทํ  วตฺตพฺพํ – ยถา ‘‘เสหิ ทาเรหิ อสนฺตุโฎฺฐ’’ติอาทีสุ ปุลฺลิเงฺค วตฺตมานสฺส ‘‘สโก’’อิติ อตฺถวาจกสฺส สสทฺทสฺส ‘‘อตฺตโน อยนฺติ โส’’ติ เอตสฺมิํ อเตฺถ ‘‘โส, สาฯ สํ, เสฯ เสน, เสหิ, เสภิฯ สสฺส, สานํฯ สา, สสฺมา, สมฺหา, เสหิ, เสภิฯ สสฺส, สานํฯ เส, สสฺมิํ, สมฺหิ, เสสู’’ติ นเยน รูปานิ ภวนฺติ, น ตถา สุนขวาจกสฺส สทฺทสฺส รูปานิ ภวนฺติฯ ยถา วา ‘‘หิํสนฺติ อตฺตสมฺภูตา, ตจสารํว สํ ผลํฯ สานิ กมฺมานิ ตเปฺปนฺติ, โกสลํ เสน’สนฺตุฎฺฐํ, ชีวคฺคาหํ อคาหยี’’ติอาทีสุ นปุํสกลิเงฺค วตฺตมานสฺส สกมิจฺจตฺถวาจกสฺส สทฺทสฺส ‘‘สํ, สานิ, สาฯ สํ, สานิ, เสฯ เสน, เสหิ, เสภิฯ สสฺส, สานํฯ สา, สสฺมา, สมฺหา, เสหิ, เสภิฯ สสฺส, สานํฯ เส, สสฺมิํ, สมฺหิ, เสสู’’ติ นเยน รูปานิ ภวนฺติ, น ตถา สุนขวาจกสฺส สทฺทสฺส รูปานิ ภวนฺติฯ เอวํ สเนฺต กสฺมา เตหิ อาจริเยหิ ทุติยาตติยาฐาเน ‘‘สํ, เสฯ เสนา’’ติ วุตฺตํ, กสฺมา จ ปญฺจมีฐาเน ‘‘สา, สสฺมา, สมฺหา’’ติ วุตฺตํ, สตฺตมีฐาเน จ ‘‘เส, สสฺมิํ, สมฺหี’’ติ จ วุตฺตํ? สพฺพเมตํ อการณํ, ตกฺกคาหมเตฺตน คหิตํ อการณํฯ สุนขวาจโก หิ สโทฺท การนฺตตาปกติโก, น สทฺทาทโย วิย การนฺตตาปกติโกฯ ยาย อิมสฺส อีทิสานิ รูปานิ สิยุํ, สา จ ปกติ นตฺถิฯ น เจโส ‘‘ราชา, พฺรหฺมา, สขา, อตฺตา’’ อิเจฺจวมาทโย วิย ปฐมํ การนฺตภาเว ฐตฺวา ปจฺฉา ปฎิลทฺธการนฺตตา, อถ โข นิจฺจการนฺตตาปกติโก สโทฺท วิย นิจฺจการนฺตตาปกติโกฯ นิจฺจการนฺตตาปกติกสฺส จ วรูปานิ รูปานิ น ภวนฺติ, ตสฺมา  ปภินฺนปฎิสมฺภิเทน อายสฺมตา  น วุตฺตานิฯ สเจปิ มเญฺญยฺยุํ ‘‘อตฺตํ, อเตฺตนา’ติ  จ ทสฺสนโต ‘สํ, เสนา’ติ อิมานิ ปน คเหตพฺพานี’’ติฯ น คเหตพฺพานิ ‘‘ราชา, พฺรหฺมา, สขา, อตฺตา, สา, ปุมา’’อิเจฺจวมาทีนํ อญฺญมญฺญํ ปทมาลาวเสน วิสทิสตฺตา นยวเสน คเหตพฺพาการสฺส อสมฺภวโตฯ อีทิเส หิ ฐาเน นยคฺคาหวเสน คหณํ นาม สโทสํเยว สิยา, ตสฺมา นยคฺคาหวเสนปิ น คเหตพฺพานิฯ</p>


<p>อปรมฺปิ อตฺร วตฺตพฺพํ – ยถา หิ ‘‘สาหิ นารีหิ เต ยนฺตี’’ติ วุเตฺต ‘‘อตฺตโน นารี’’ติ, ‘‘สา นารี’’ติ เอวํ อตฺถวโต อิตฺถิลิงฺคสฺส สเทฺทน สทิสสฺส สทฺทสฺส ‘‘สา, สา, สาโยฯ สํ, สา, สาโยฯ สาย, สาหิ, สาภิฯ สาย, สานํฯ สาย, สาหิ, สาภิฯ สาย, สานํฯ สาย, สายํ, สาสู’’ติ นเยน รูปานิ ภวนฺติ, น ตถา อิมสฺส สุนขวาจกสฺส สทฺทสฺส รูปานิ ภวนฺติฯ เอวํ สเนฺต กสฺมา เต อาจริยา ตติยาพหุวจนฎฺฐาเน จ ‘‘สาหิ, สาภี’’ติ รูปานิ อิจฺฉนฺติ, กสฺมา จ สตฺตมีพหุวจนฎฺฐาเน ‘‘สาสู’’ติ? อิทมฺปิ อการณํ การนฺตปุลฺลิงฺคตฺตาฯ กสฺมา จ ปน จตุตฺถีฉเฎฺฐกวจนฎฺฐาเน ปุพฺพกฺขรสฺส รสฺสวเสน ‘‘สสฺส’’อิติ รูปํ อิจฺฉนฺติ? อิทมฺปิ อการณํ สุนขวาจกสฺส สทฺทสฺส การนฺตตาปกติกตฺตาฯ การนฺตตาปกติกสฺส จ สทฺทสฺส ยถา การนฺตตาปกติกสฺส สทฺทสฺส ‘‘ปุริสสฺสา’’ติ จตุตฺถีฉเฎฺฐกวจนรูปํ ภวติ เอวรูปสฺส รูปสฺส อภาวโตฯ เตเนว อายสฺมา กจฺจาโน  สุนขวาจกสฺส สทฺทสฺส รูปํ ทเสฺสโนฺต จตุตฺถีฉเฎฺฐกวจนฎฺฐาเน ปุพฺพกฺขรสฺส ทีฆวเสน ‘‘สาสฺส’’อิติ รูปมาหฯ กสฺมา จ ปน เต อาจริยา จตุเตฺถกวจนฎฺฐาเน ‘‘สาย’’อิติ รูปํ อิจฺฉนฺติ? อิทมฺปิ อการณํ, ฐเปตฺวา หิ การนฺติตฺถิลิเงฺค สญฺญโต การโต ปเรสํ ทีนํ เทสญฺจ การนฺตโต ปุนฺนปุํสกลิงฺคโต  ปรสฺส จตุเตฺถกวจนสฺส เทสญฺจ การนฺตปุลฺลิเงฺค อโต การนฺตโต ปรสฺส จตุเตฺถกวจนสฺส กตฺถจิปิ เทโส น ทิสฺสติฯ  จ ตาทิสํ รูปํ น วุตฺตํ, อวจนํเยว ยุตฺตตรํ พุทฺธวจเน อฎฺฐกถาทีสุ จ อนาคมนโตฯ ยา ปนเมฺหหิ นิรุตฺติปิฎกํ นิสฺสาย พุทฺธวจนญฺจ สุนขวาจกสฺส สทฺทสฺส นามิกปทมาลา วุตฺตา, สาเยว สารโต ปเจฺจตพฺพาฯ เอตฺถาปิ นานาอเตฺถสุ วตฺตมานานํ ลิงฺคตฺตยปริยาปนฺนานํ อิเจฺจเตสํ ติณฺณํ ปทานํ ปกติรูปสฺส นามิกปทมาลาสุ ปทานํ สทิสาสทิสตา ทฎฺฐพฺพาฯ</p>


<p>เอตฺถ สิยา – โย ตุเมฺหหิ สโทฺท สทฺทเตฺถ จ สุนเข จ สกมิจฺจเตฺถ จ วตฺตตี’’ติ อิจฺฉิโต, กถํ ตํ ‘‘สา’’ติ วุเตฺตเยว ‘‘อิมสฺส อตฺถสฺส วาจโก’’ติ ชานนฺตีติ? น ชานนฺติ, ปโยควเสน ปน ชานนฺติ โลกิยชนา เจว ปณฺฑิตา จฯ ปโยควเสน หิ ‘‘สา มทฺที นาคมารุหิ, นาติพทฺธํว กุญฺชร’’นฺติอาทีสุ สทฺทสฺส ตํสทฺทตฺถตา วิญฺญายติ, เอวํ สโทฺท สทฺทเตฺถ จ วตฺตติฯ ‘‘น ยตฺถ สา อุปฎฺฐิโต โหติฯ ภควโต สาชาติมฺปิ สุตฺวา สตฺตา อมตรสภาคิโน ภวนฺตี’’ติอาทีสุ สทฺทสฺส สุนขวาจกตา วิญฺญายติฯ</p>


<p>
‘‘อนฺนํ ตเวทํ ปกตํ ยสสฺสิ,  
  
ตํ ขชฺชเร ภุญฺชเร ปิยฺยเร จ;  
  
ชานาสิ มํ ตฺวํ ปรทตฺตูปชีวิํ,  
  
อุตฺติฎฺฐปิณฺฑํ ลภตํ สปาโก’’ติ  
</p>
  
<p>เอตฺถ ปน สทฺทสฺส รสฺสภาวกรเณน ‘‘สปาโก’’ติ ปาฬิ ฐิตาติ อตฺถํ อคฺคเหตฺวา ‘‘สานํ สุนขานํ อิทํ มํสนฺติ ส’’มิติ อตฺถํ คเหตฺวา ‘‘สํ ปจตีติ สปาโก’’ติ วุตฺตนฺติ  ทฎฺฐพฺพํฯ  ปน ‘‘สปาโกติ สปากจณฺฑาโล’’ อิเจฺจว วุตฺตํฯ ตมฺปิ เอตเทวตฺถํ ทีเปติฯ เอวํ สโทฺท สุนเข จ วตฺตติฯ ‘‘สา ทารา ชนฺตูนํ ปิยา’’ติ วุเตฺต ปน ‘‘สกา ทารา สตฺตานํ ปิยา’’ติ อตฺถทีปนวเสน สทฺทสฺส สกวาจกตา ปญฺญายติฯ เอวํ สโทฺท สกมิจฺจเตฺถ จ วตฺตติฯ อิติ สทฺทํ ปโยควเสน อีทิสตฺถสฺส วาจโกติ ชานนฺติฯ อตฺริทํ วุจฺจติ –</p>


<p>
ตํ  
สทฺทเตฺถ จ สุนเข,  
  
สกสฺมิมฺปิ จ วตฺตติ;  
  
สา  
สโทฺท โส จ โข เญโยฺย,  
  
ปโยคานํ วเสน เวฯ  
</p>
  
<p>เอตฺถ จ ปาฬิยํ ‘‘น ยตฺถ สา อุปฎฺฐิโต โหตี’’ติ เอกวจนปฺปโยคทสฺสนโต จ,</p>


<p>
‘‘อสนฺตา กิร มํ ชมฺมา, ตาต ตาตาติ ภาสเร;  
  
รกฺขสา ปุตฺตรูเปน, สาว วาเรนฺติ สูกร’’นฺติ  
</p>
  
<p>พหุวจนปฺปโยคทสฺสนโต จ,  ‘‘สาโน’’อิจฺจาทิทสฺสนโต จ ‘‘สา, สา, สาโนฯ สานํ, สาเนฯ สานา’’ติอาทินา สุนขวาจกสฺส สทฺทสฺส นามิกปทมาลา กถิตาฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>ปุมา, ปุมา, ปุมาโนฯ ปุมานํ, ปุมาเนฯ ปุมานา, ปุมุนา, ปุเมน, ปุมาเนหิ, ปุมาเนภิฯ ปุมสฺส, ปุมุโน, ปุมานํฯ ปุมานา, ปุมุนา, ปุมาเนหิ, ปุมาเนภิฯ ปุมสฺส, ปุมุโน, ปุมานํฯ ปุมาเน, ปุมาเนสุฯ โภ ปุม, ภวโนฺต ปุมา, ปุมาโนฯ ‘‘โภ ปุมา’’อิติ พหุวจเน นโยปิ เญโยฺยฯ</p>


<p>เอตฺถ  ปน –</p>


<p>
‘‘ถิโย ตสฺส ปชายนฺติ, น ปุมา ชายเร กุเล;  
  
โย ชานํ ปุจฺฉิโต ปญฺหํ, อญฺญถา นํ วิยากเร’’ติ  
</p>
  
<p>อยํ ปาฬิ สทฺทสฺส พหุวจนภาวสาธิกา,  ‘‘เห ปุมํ’’อิติ สานุสารํ อาลปเนกวจนํ ทิสฺสติฯ ตทเนเกสุ ปาฬิปฺปเทเสสุ จ อฎฺฐกถาสุ จ สานุสารานํ อาลปนวจนานํ อทสฺสนโต อิธ น วทามิฯ อุปปริกฺขิตฺวา ยุตฺตํ เจ, คเหตพฺพํฯ ‘‘ยสสฺสิ นํ ปญฺญวนฺตํ วิสยฺหา’’ติ เอตฺถ ปน ฉนฺทานุรกฺขณตฺถํ อาคมวเสเนวานุสาโร โหติ, น สภาวโตติ ทฎฺฐพฺพํฯ อยการนฺตวเสน นามิกปทมาลาฯ</p>


<p>
‘‘โสฬสิตฺถิสหสฺสานํ,  
  
น วิชฺชติ ปุโม ตทา;  
  
อโหรตฺตานมจฺจเยน,  
  
นิพฺพโตฺต อหเมกโก’’ติ จ,  
</p>
  
<p>
‘‘ยถา พลากโยนิมฺหิ, น วิชฺชติ ปุโม สทา;  
  
เมเฆสุ คชฺชมาเนสุ, คพฺภํ คณฺหนฺติ ตา ตทา’’ติ จ  
</p>
  
<p>ปาฬิทสฺสนโต ปน การนฺตวเสนปิ นามิกปทมาลา เวทิตพฺพาฯ</p>


<p>ปุโม, ปุมาฯ ปุมํ, ปุเมฯ ปุเมน, ปุเมหิ, ปุเมภิฯ ปุมสฺส, ปุมานํฯ ปุมา, ปุมสฺมา, ปุมมฺหา, ปุเมหิ, ปุเมภิฯ ปุมสฺส, ปุมานํฯ ปุเม, ปุมสฺมิํ, ปุมมฺหิ, ปุเมสุฯ โภ ปุม, ภวโนฺต ปุมาฯ ‘‘โภ ปุมา’’อิติ วา, เอวํ สทฺทสฺส ทฺวิธา นามิกปทมาลา ภวติฯ</p>


<p>อิทานิ มิสฺสกนโย วุจฺจเต –</p>


<p>ปุมา , ปุโม, ปุมา, ปุมาโนฯ ปุมานํ, ปุมํ, ปุมาเน, ปุเมฯ ปุมานา, ปุมุนา, ปุเมน, ปุมาเนหิ, ปุมาเนภิ, ปุเมหิ, ปุเมภิฯ ปุมสฺส, ปุมุโน, ปุมานํฯ ปุมานา, ปุมุนา, ปุมา, ปุมสฺมา, ปุมมฺหา, ปุมาเนหิ, ปุมาเนภิ, ปุเมหิ, ปุเมภิฯ ปุมสฺส, ปุมุโน, ปุมานํฯ ปุมาเน, ปุเม, ปุมสฺมิํ, ปุมมฺหิ, ปุมาเนสุ, ปุเมสุฯ โภ ปุม, ภวโนฺต ปุมาโน, ภวโนฺต ปุมาฯ ‘‘โภ ปุมาโน, โภ ปุมา’’อิติ วาฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p> วุจฺจติ ปาปธโมฺมฯ รหา, รหา, รหิโนฯ รหานํ, รหาเนฯ รหินา, รหิเนหิ, รหิเนภิฯ รหสฺส, รหานํฯ รหา, รหาเนหิ, รหาเนภิฯ รหสฺส, รหานํฯ รหาเน, รหาเนสุฯ โภ รห, ภวโนฺต รหิโน, ภวโนฺต รหาฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>ทฬฺหธมฺมา, ทฬฺหธมฺมา, ทฬฺหธมฺมาโนฯ ทฬฺหธมฺมานํ, ทฬฺหธมฺมาเนฯ ทฬฺหธมฺมินา, ทฬฺหธเมฺมหิ, ทฬฺหธเมฺมภิฯ ทฬฺหธมฺมสฺส, ทฬฺหธมฺมานํฯ ทฬฺหธมฺมินา, ทฬฺหธเมฺมหิ, ทฬฺหธเมฺมภิฯ ทฬฺหธมฺมสฺส, ทฬฺหธมฺมานํฯ ทฬฺหธเมฺม ทฬฺหธเมฺมสุฯ โภ ทฬฺหธมฺม, ภวโนฺต ทฬฺหธมฺมาโน, ภวโนฺต ทฬฺหธมฺมาฯ ‘‘โภ ทฬฺหธมฺมาโน, โภ ทฬฺหธมฺมา’’อิติ ปุถุวจนมฺปิ เญยฺยํ, เอวํ สทฺทสฺส นามิกปทมาลา โยเชตพฺพาฯ</p>


<p>เอตฺถ จ ‘‘เสยฺยถาปิ ภิกฺขเว จตฺตาโร ธนุคฺคหา ทฬฺหธมฺมา’’ติ อิทํ นิทสฺสนํฯ อิมิสฺสํ ปน ปาฬิยํ ‘‘ทฬฺหธมฺมา’’ อิติ พหุวจนวเสน อาคตตฺตา สโทฺท การโนฺตติปิ การโนฺตติปิ อปฺปสิโทฺธ ตทนฺตานํ พหุวจนภาเว ตุลฺยรูปตฺตาฯ ตถาปิ อเมฺหหิ ปทมาลา การนฺตวเสเนว โยชิตาฯ อีทิเสสุ หิ ฐาเนสุ สโทฺท การโนฺตติปิ การโนฺตติปิ วตฺตุํ ยุชฺชเตว  อปริพฺยตฺตรูปตฺตาฯ อญฺญสฺมิํ ปน ปาฬิปฺปเทเส อตีว ปริพฺยโตฺต หุตฺวา การนฺต สโทฺท ทฺวิธา ทิสฺสติ คุณสทฺทปณฺณตฺติวาจกสทฺทวเสนฯ ตตฺถ ‘‘อิสฺสเตฺต จสฺมิ กุสโล, ทฬฺหธโมฺมติ วิสฺสุโต’’ติ เอตฺถ สโทฺท การโนฺต คุณสโทฺทฯ ‘‘พาราณสิยํ ทฬฺหธโมฺม นาม ราชา รชฺชํ กาเรสี’’ติ เอตฺถ ปน ปณฺณตฺติวาจกสโทฺทฯ เอวํ การโนฺต สโทฺท ทฺวิธา ทิโฎฺฐฯ ตสฺส ปน ‘‘ทฬฺหธโมฺม, ทฬฺหธมฺมาฯ ทฬฺหธมฺมํ, ทฬฺหธเมฺม’’ติ นเยน นามิกปทมาลา เญยฺยา, นํ วเสน มิสฺสกปทมาลา จฯ กถํ?</p>


<p>ทฬฺหธมฺมา, ทฬฺหธโมฺม, ทฬฺหธมฺมาโน, ทฬฺหธมฺมาฯ ทฬฺหธมฺมานํ, ทฬฺหธมฺมํ, ทฬฺหธมฺมาเน, ทฬฺหธเมฺมฯ ทฬฺหธมฺมินา, ทฬฺหธเมฺมน, ทฬฺหธเมฺมหิ, ทฬฺหธเมฺมภิฯ ทฬฺหธมฺมสฺส, ทฬฺหธมฺมานํฯ ทฬธมฺมินา, ทฬฺหธมฺมา, ทฬฺหธมฺมสฺมา, ทฬฺหธมฺมมฺหา, ทฬฺหธเมฺมหิ, ทฬฺหธเมฺมภิฯ ทฬฺหธมฺมสฺส, ทฬฺหธมฺมานํฯ ทฬฺหธเมฺม, ทฬฺหธมฺมสฺมิํ, ทฬฺหธมฺมมฺหิ, ทฬฺหธเมฺมสุฯ โภ ทฬฺหธมฺม, ภวโนฺต ทฬฺหธมฺมาโน, ภวโนฺต ทฬฺหธมฺมาติฯ เอวํ ปจฺจกฺขธมฺมา, ปจฺจกฺขธโมฺมติ มิสฺสกปทมาลา จ โยเชตพฺพาฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>วิวฎจฺฉทา, วิวฎจฺฉทา, วิวฎจฺฉทาโนฯ วิวฎจฺฉทานํ, วิวฎจฺฉทาเนฯ วิวฎจฺฉเทน, วิวฎจฺฉเทหิ, วิวฎจฺฉเทภิฯ วิวฎจฺฉทสฺส, วิวฎจฺฉทานํฯ วิวฎจฺฉทา, วิวฎจฺฉเทหิ, วิวฎจฺฉเทภิฯ วิวฎจฺฉทสฺส, วิวฎจฺฉทานํฯ วิวฎจฺฉเท, วิวฎจฺฉเทสุฯ โภ วิวฎจฺฉท, ภวโนฺต วิวฎจฺฉทา, ภวโนฺต วิวฎจฺฉทาโนฯ</p>


<p>อยํ นามิกปทมาลา ‘‘สเจ ปน อคารสฺมา อนคาริยํ ปพฺพชติ อรหํ โหติ สมฺมาสมฺพุโทฺธ โลเก วิวฎจฺฉทา’’ติ  ปาฬิทสฺสนโต การนฺตวเสน กถิตาฯ ‘‘โลเก วิวฎจฺฉโท’’ติปิ ปาฬิทสฺสนโต ปน การนฺตวเสนปิ กเถตพฺพา ‘‘วิวฎจฺฉโท, วิวฎจฺฉทา, วิวฎจฺฉทํ, วิวฎจฺฉเท’’ติฯ มิสฺสกวเสนปิ กเถตพฺพา ‘‘วิวฎจฺฉทา, วิวฎจฺฉโท, วิวฎจฺฉทาโน, วิวฎจฺฉทาฯ วิวฎจฺฉทานํ, วิวฎจฺฉทํ, วิวฎจฺฉทาเน, วิวฎจฺฉเท’’อิติฯ</p>


<p>อิทานิ สทฺทสฺส นามิกปทมาลา วุจฺจเต – ติ สโกฺกฯ</p>


<p>วตฺตหา, วตฺตหาโนฯ วตฺตหานํ, วตฺตหาเนฯ วตฺตหานา, วตฺตหาเนหิ, วตฺตหาเนภิฯ วตฺตหิโน, วตฺตหานํฯ วตฺตหานา, วตฺตหาเนหิ, วตฺตหาเนภิฯ วตฺตหิโน, วตฺตหานํฯ วตฺตหาเน, วตฺตหาเนสุฯ โภ วตฺตห, ภวโนฺต วตฺตหาโนฯ อถ วา ‘‘โภ วตฺตหา, โภ วตฺตหาโน’’อิจฺจปิฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>วุตฺตสิรา, วุตฺตสิรา, วุตฺตสิราโนฯ วุตฺตสิรานํ, วุตฺตสิราเนฯ วุตฺตสิรานา, วุตฺตสิราเนหิ, วุตฺตสิราเนภิฯ วุตฺตสิรสฺส, วุตฺตสิรานํ, วุตฺตสิรา, วุตฺตสิเรหิ, วุตฺตสิเรภิฯ วุตฺตสิรสฺส, วุตฺตสิรานํฯ วุตฺตสิเร, วุตฺตสิเรสุฯ โภ วุตฺตสิร, ภาโนฺต วุตฺตสิราโนติฯ ‘‘วุตฺตสิโร’’ติ การนฺตปาโฐปิ ทิสฺสติฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>ยุวา, ยุวา, ยุวาโน, ยุวานาฯ ยุวานํ, ยุวํ, ยุวาเน, ยุเวฯ ยุวานา, ยุเวน, ยุวาเนน, ยุวาเนหิ, ยุวาเนภิ, ยุเวหิ, ยุเวภิฯ ยุวานสฺส, ยุวสฺส, ยุวานานํ, ยุวานํฯ ยุวานา , ยุวานสฺมา, ยุวานมฺหา, ยุวาเนหิ, ยุวาเนภิ, ยุเวหิ, ยุเวภิฯ ยุวานสฺส, ยุวสฺส, ยุวานานํ, ยุวานํฯ ยุวาเน, ยุวานสฺมิํ, ยุวานมฺหิ, ยุเว, ยุวสฺมิํ, ยุวมฺหิ, ยุวาเนสุ, ยุวาสุ, ยุเวสุฯ โภ ยุว, ยุวาน, ภวโนฺต ยุวานาฯ</p>


<p>อิมสฺมิํ ฐาเน เอกเทเสน การนฺตนโย จ สพฺพถา การนฺตนโย จ เอกเทเสน จ การนฺตนโยติ ตโย นยา ทิสฺสนฺติฯ</p>


<p>สทฺทสฺสปิ ‘‘มฆวา, มฆวา, มฆวาโน, มฆวานา’’ติอาทินา สทฺทเสฺสว นามิกปทมาลาโยชนํ กุพฺพนฺติ ครูฯ  ปน ‘‘มฆวา ติฎฺฐติ, มฆวโนฺต ติฎฺฐนฺติฯ มฆวนฺตํ ปสฺสติ, มฆวเนฺต ปสฺสติฯ มฆวตา กตํ, มฆวเนฺตหิ กตํ, มฆวเนฺตภิ กตํฯ มฆวโต ทียเต, มฆวนฺตานํ ทียเตฯ มฆวตา นิสฺสฎํ, มฆวเนฺตหิ นิสฺสฎํ, มฆวเนฺตภิ นิสฺสฎํฯ มฆวโต ปริคฺคโห, มฆวนฺตานํ ปริคฺคโหฯ มฆวติ ปติฎฺฐิตํ, มฆวเนฺตสุ ปติฎฺฐิตํฯ โภ มฆวา, ภวโนฺต มฆวโนฺต’’ติ ปทนเยน วุตฺตํ, ตถา มฺปิฯ ตํ ปาฬิยา สํสนฺทติ สเมติฯ ปาฬิยญฺหิ ‘‘สโกฺก มหาลิ เทวานมิโนฺท ปุเพฺพ มนุสฺสภูโต สมาโน มโฆ นาม มาณโว อโหสิ, ตสฺมา มฆวาติ วุจฺจตี’’ติ วุตฺตํฯ เอเตน ‘‘มโฆติ นามํ อสฺส อตฺถีติ มฆวา’’ติ อตฺถิ อตฺถวาจกปจฺจยวเสน ปทสิทฺธิ ทสฺสิตา โหติ, ตสฺมาสฺส สทฺทสฺส วิย จ นามิกปทมาลา โยเชตพฺพาฯ</p>


<p>อิทานิ สทฺทสฺส นามิกปทมาลา วุจฺจเต – สทฺทสฺส หิ ยํ กาเล มเคฺค จ วตฺตมานสฺส ‘‘อตีโต อทฺธาฯ ทีโฆ อทฺธา สุทุคฺคโม’’ติอาทีสุ ‘‘อทฺธา’’ติ ปฐมนฺตํ รูปํ ทิสฺสติ, ตํ ‘‘อทฺธา อิทํ มนฺตปทํ สุทุทฺทส’’นฺติอาทีสุ เอกํสเตฺถ  วตฺตมาเนน ‘‘อทฺธา’’ติ นิปาตปเทน สมานํฯ นิปาตานํ ปน ปทมาลา น รูหติ, นามิกานํเยว รูหติฯ</p>


<p>อทฺธา, อทฺธา, อทฺธาโนฯ อทฺธานํ, อทฺธาเนฯ อทฺธุนา, อทฺธาเนหิ, อทฺธาเนภิฯ อทฺธุโน, อทฺธานํฯ อทฺธุนา, อทฺธาเนหิ, อทฺธาเนภิฯ อทฺธุโน, อทฺธานํฯ อทฺธนิ, อทฺธาเน, อทฺธาเนสุฯ โภ อทฺธ, ภวโนฺต อทฺธา, อทฺธาโนฯ</p>


<p>เอตฺถ กิญฺจิ ปโยคํ ทเสฺสสฺสาม – ตโย อทฺธาฯ อทฺธานํ วีติวโตฺตฯ อิมินา ทีเฆน อทฺธุนาฯ ทีฆสฺส อทฺธุโน อจฺจเยนฯ ปถทฺธุโน ปนฺนรเสว จโนฺทฯ อหู อตีตมทฺธาเน, สมโณ ขนฺติทีปโนฯ อทฺธาเน คจฺฉเนฺต ปญฺญายิสฺสติฯ อิจฺจาทโย เญยฺยาฯ อยมฺปิ ปเนตฺถ นีติ เวทิตพฺพา ‘‘อทฺธานนฺติ ทุติเยกวจนนฺตวเสน จตุตฺถีฉฎฺฐีพหุวจนวเสน จ วุตฺตํ รูปํฯ ‘‘อทฺธานมคฺคปฎิปฺปโนฺน โหตี’’ติอาทีสุ ทีฆมคฺควาจเกน ‘‘อทฺธาน’’นฺติ นปุํสเกน สทิสํ สุติสามญฺญวเสนาติฯ</p>


<p>อิทานิ สทฺทสฺส นามิกปทมาลา วุจฺจเต –</p>


<p>มุทฺธา, มุทฺธา, มุทฺธาโนฯ มุทฺธํ, มุเทฺธ, มุทฺธาเนฯ มุทฺธานา, มุเทฺธหิ, มุเทฺธภิฯ มุทฺธสฺส, มุทฺธานํฯ มุทฺธานา, มุเทฺธหิ, มุเทฺธภิฯ มุทฺธสฺส, มุทฺธานํฯ มุทฺธนิ, มุทฺธเนสุฯ โภ มุทฺธ, ภวโนฺต มุทฺธา, มุทฺธาโนฯ</p>


<p>เอวํ ปเทน วิสทิสปทานิ ภวนฺติฯ อิติ นานานเยหิ ปเทน สทิสานิ ทีนิ วิสทิสานิ ทีนิ อิจฺจาทีนิ จ การนฺตปทานิ ทสฺสิตานิ สทฺธิํ นามิกปทมาลาหิฯ</p>


<p>
เอตฺถ  
โยคํ สเจ โปโส, กเร ปณฺฑิตชาติโก;  
  
ตสฺส โวหารเภเทสุ, วิชเมฺภ ญาณมุตฺตมํฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
สวินิจฺฉโย  
อา  
การนฺตปุลฺลิงฺคานํ ปกติรูปสฺส  
</p>
  
นามิกปทมาลาวิภาโค นาม  
</p>
  
ฉโฎฺฐ ปริเจฺฉโทฯ  
</p>
  
อุ  
การนฺต  
อ  
วณฺณนฺตตาปกติกํ  
</p>
  
<p>การนฺตปุลฺลิงฺคํ นิฎฺฐิตํฯ</p>





