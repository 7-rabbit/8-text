<h1>๓. ปกิณฺณกวินิจฺฉย</h1>
<p>
อิโต ปรํ ปวกฺขามิ, ปกิณฺณกวินิจฺฉยํ;  
  
สปฺปโยเคสุ อเตฺถสุ, วิญฺญูนํ ปาฎวตฺถยาฯ  
</p>
  
<p>ตตฺถ อตฺถุทฺธาโร, อตฺถสทฺทจินฺตา, อตฺถาติสยโยโค, สมานาสมานวเสนวจนสงฺคโห, อาคมลกฺขณวเสน วิภตฺติวจนสงฺคโห, กาลวเสน วิภตฺติวจนสงฺคโห, กาลสงฺคโห, ปกรณสํสนฺทนา, วตฺตมานาทีนํ วจนตฺถวิภาวนา จาติ นวธา วินิจฺฉโย เวทิตโพฺพฯ</p>


<p>อตฺถุทฺธาเร ตาว สมานสุติกปทานมตฺถุทฺธารณํ กริสฺสามฯ เอตฺถาขฺยาตปทสญฺญิตานํ สทฺท สทฺทานมโตฺถ อุทฺธริตโพฺพฯ ตถา เหเต นามิกปทสญฺญิเตหิ อปเรหิ สทฺท สเทฺทหิ สมานสุติกาปิ อสมานตฺถา เจว โหนฺติ อสมานวิภตฺติกา จฯ สาสนสฺมิญฺหิ  เกจิ สทฺทา อญฺญมญฺญํ สมานสุติกา สมานาปิ อสมานตฺถา อสมานปวตฺตินิมิตฺตา อสมานลิงฺคา อสมานวิภตฺติกา อสมานวจนกา อสมานนฺตา อสมานกาลิกา อสมานปทชาติกา จ ภวนฺติฯ</p>


<p>เตสมสมานตฺถเตฺต ‘‘สพฺพญฺหิ ตํ ชีรติ เทหนิสฺสิตํฯ อปฺปสฺสุตายํ ปุริโส, พลิพโทฺทว ชีรติฯ สโนฺต ตสิโตฯ ปหุ สโนฺต น ภรติฯ สโนฺต อาจิกฺขเต มุนิฯ สโนฺต สปฺปุริสา โลเกฯ สโนฺต สํวิชฺชมานา โลกสฺมิ’’นฺติ เอวมาทโย ปโยคาฯ เอตฺถ สทฺททฺวยํ ยถาสมฺภวํ นวภาวาปคมวฑฺฒนวาจกํฯ สทฺทปญฺจกํ ยถาสมฺภวํ ปริสฺสมปฺปตฺตสมาโนปสโนฺตปลพฺภมานวาจกนฺติ ทฎฺฐพฺพํฯ</p>


<p>อสมานปวตฺตินิมิตฺตเตฺต ปน ‘‘อกตญฺญู มิตฺตทุพฺภี, อสฺสโทฺธ อกตญฺญูจา’’ติเอวมาทโยฯ เอตฺถ จ สทฺททฺวยํ กตากตาชานนชานนปวตฺตินิมิตฺตํ ปฎิจฺจ สมฺภูตตฺตา อสมานปวตฺตินิมิตฺตกนฺติ ทฎฺฐพฺพํฯ</p>


<p>อสมานลิงฺคเตฺต ‘‘สุขี โหตุ ปญฺจสิข สโกฺก เทวานมิโนฺทฯ ตฺวญฺจ ภเทฺท สุขี โหหิฯ ยตฺถ สา อุปฎฺฐิโต โหติฯ มาตา เม อตฺถิ, สา มยา โปเสตพฺพา’’ติ เอวมาทโยฯ เอตฺถ สทฺททฺวยํ สทฺททฺวยญฺจ ปุมิตฺถิลิงฺควเสน อสมานลิงฺคนฺติ ทฎฺฐพฺพํฯ</p>


<p>อสมานวิภตฺติกเตฺต ‘‘อาหาเร อุทเร ยโตฯ ยโต ปชานาติ สเหตุธมฺม’’นฺติ เอวมาทโยฯ เอตฺถ ทฺททฺวยํ  ปฐมาปญฺจมีวิภตฺติสหิตตฺตา อสมานวิภตฺติกนฺติ ทฎฺฐพฺพํฯ</p>


<p>อสมานวจนกเตฺต อิเม ปโยคา –</p>


<p>
‘‘ยาย มาตุ ภโต โปโส, อิมํ โลกํ อเวกฺขติ;  
  
ตมฺปิ ปาณททิํ สนฺติํ, หนฺติ กุโทฺธ ปุถุชฺชโน’’ติ  
</p>
  
<p>อาทีสุ สโทฺท เอกวจโนฯ</p>


<p>
‘‘อิเม นูน อรญฺญสฺมิํ, มิคสงฺฆานิ ลุทฺทกา;  
  
วากุราหิ ปริกฺขิปฺป, โสพฺภํ ปาเตตฺวา ตาวเท;  
  
วิโกฺกสมานา ติพฺพาหิ, หนฺติ เนสํ วรํ วร’’นฺติฯ  
</p>
  
<p>อาทีสุ ปน พหุวจโนฯ ‘‘สีลวา วตฺตสมฺปโนฺนฯ เอถ ตุเมฺห อายสฺมโนฺต สีลวา โหถฯ สโนฺต ทโนฺต นิยโต พฺรหฺมจารีฯ สโนฺต หเว สพฺภิ ปเวทยนฺติฯ มหาราชา ยสสฺสี โสฯ จตฺตาโร มหาราชา’’ติ เอวมาทีสุ สทฺทาทโย เอกวจนพหุวจนกาฯ</p>


<p>อสมานนฺตเตฺต ปน ยตฺถ สมานสุติกานํ อสมานวิภตฺติกตฺตํ วา อสมานวจนตฺตํ วา อุปลพฺภติฯ เตเยว ปโยคาฯ ตํ ยถา? ‘‘สตํ สมฺปชานํ, สตํ ธโมฺม, สโนฺต ทโนฺต, สโนฺต สปฺปุริสา’’ อิเจฺจวมาทโยฯ</p>


<p>อสมานกาลเตฺต ‘‘นนุ เต สุตํ พฺราหฺมณ ภญฺญมาเน, เทวา น อิสฺสนฺติ ปุริสปรกฺกมสฺสฯ เต ชนา ปารมิสฺสนฺติ, มจฺจุเธยฺยํ สุทุตฺตร’’นฺติ เอวมาทโยฯ เอตฺถ สทฺททฺวยํ วตฺตมานาภวิสฺสนฺตีกาลวเสน อสมานกาลนฺติ ทฎฺฐพฺพํฯ วตฺตมานาภวิสฺสนฺตีวิภตฺติวเสน ปน อสมานวิภตฺติกนฺติปิฯ</p>


<p>อสมานปทชาติกเตฺต  ‘‘สยํ สมาหิโต นาโค, สยํ อภิญฺญาย กมุทฺทิเสยฺยํฯ ปเถ ธาวนฺติยา ปติ, เอกํสํ อชินํ กตฺวา, ปาเทสุ สิรสา ปติฯ คิริํ จโณฺฑรณํ ปตี’’ติ เอวมาทโยฯ เอตฺถ สทฺททฺวยํ นามนิปาตวเสน สทฺทตฺตยํ นามาขฺยาโตปสคฺควเสน อสมานปทชาติกนฺติ ทฎฺฐพฺพํฯ</p>


<p>อิมินา นเยน สพฺพตฺถ วิตฺถาเรตพฺพํฯ เอวํ สาสนสฺมิํ เกจิ สทฺทา อญฺญมญฺญํ สมานสุติกา สมานาปิ อสมานตฺถา อสมานปวตฺตินิมิตฺตา อสมานลิงฺคา อสมานวิภตฺติกา อสมานวจนกา อสมานนฺตา อสมานกาลิกา อสมานปทชาติกา จ ภวนฺติฯ เอตาทิเสสุ สเทฺทสุ โย กฺริยาปทตฺตํ ปกาเสติ, น โส นามิกปทตฺตํฯ โย จ นามิกปทตฺตํ ปกาเสติ, น โส กฺริยาปทตฺตํฯ เอวํ สเนฺตปิ สุติสามญฺญโต เอกเตฺตน คเหตฺวา อตฺถุทฺธาโร กรณีโยติ ยถาวุตฺตกฺริยาปทานํ นามปเทหิ สมานสุติกานํ สทฺท  สทฺทานมตฺถุทฺธารํ วทามฯ</p>


<p>กถํ? สโทฺท กตฺตุโยเค กฺริยาปทํ, กฺริยาโยเค นามิกปทํ, ตสฺมา โส ทฺวีสุ อเตฺถสุ วตฺตติ กฺริยาปทเตฺถ นามิกปทเตฺถ จฯ ตตฺถ กฺริยาปทเตฺถ วตฺตมานวเสน, นามิกปทเตฺถ ปนาลปนวเสนฯ กฺริยาปทเตฺถ ตาว ‘‘เอโก โภติ’’, นามิกปทเตฺถ ‘‘มา โภติ ปริเทเวสิ’’ฯ อตฺริทํ วุจฺจติ –</p>


<p>
ภาเว นามปทเตฺถ จ, อาลปนวิเสสิเต;  
  
อิเมสุ ทฺวีสุ อเตฺถสุ,  
โภติ  
สโทฺท ปวตฺตติฯ  
</p>
  
<p>สโทฺท  ปน ‘‘ภวามี’’ติมสฺส วตฺตมานาวิภตฺติยุตฺตสฺส สทฺทสฺสเตฺถปิ วตฺตติฯ ‘‘ภวามี’’ติมสฺส ปญฺจมีวิภตฺติยุตฺตสฺส สทฺทสฺส อาณตฺยาสีสนเตฺถสุปิ วตฺตติฯ ‘‘ภเวยฺยามี’’ติมสฺส สตฺตมีวิภตฺติสหิตสฺส สทฺทสฺส อนุมติปริกปฺปเตฺถสุปิ วตฺตติฯ ตตฺริทํ ปฐมตฺถสฺส สาธกํ อาหจฺจวจนํ –</p>


<p>
‘‘เทวานํ อธิโก โหมิ, ภวามิ มนุชาธิโป;  
  
รูปลกฺขณสมฺปโนฺน, ปญฺญาย อสโม ภเว’’ติฯ  
</p>
  
<p>อยํ ปน สเพฺพสํ เตสมตฺถานํ สาธิกา อมฺหากํ คาถารจนา –</p>


<p>
‘‘สุขี ภวติ เอโส จ, อหญฺจาปิ สุขี ภเว;  
  
สุขี ภวตุ เอโส จ, อหญฺจาปิ สุขี ภเวฯ  
</p>
  
<p>
อิมาย พุทฺธปูชาย, ภวนฺตุ สุขิตา ปชา;  
  
ภเว’หญฺจ สุขปฺปโตฺต, สามโจฺจ สห ญาติภิฯ  
</p>
  
<p>
สุขี ภเวยฺย เอโส จ, อหญฺจาปิ สุขี ภเว;  
  
สุขี ภเวยฺย เจ เอโส, อหญฺจาปิ สุขี ภเว’’ติฯ  
</p>
  
<p>อิเจฺจวํ –</p>


<p>
วตฺตมานาย ปญฺจมฺยํ, สตฺตมฺยญฺจ วิภตฺติยํ;  
  
เอเตสุ ตีสุ ฐาเนสุ,  
ภเว  
สโทฺท ปวตฺตติฯ  
</p>
  
<p>
เอกธา วตฺตมานายํ, ปญฺจมีสตฺตมีสุ จ;  
  
เทฺวธา เทฺวธาติมสฺสตฺถํ, ปญฺจธา ปริทีปเยฯ  
</p>
  
<p>
เทฺวธา วา วตฺตมานาย-มาทิปุริสวาจโก;  
  
อโตฺถ ‘‘ภเว’’ติ เอตสฺส, ‘‘ภวตี’’ติปิยุชฺชติฯ  
</p>
  
<p>
อิทานิ ปน เอตสฺส, วุตฺตสฺสตฺถสฺส สาธกํ;  
  
เอตฺถ ปาฬิปฺปเทสํ ตุ, อาหริสฺสํ สุณาถ เมฯ  
</p>
  
<p>
โก’ยํ  
มเชฺฌสมุทฺทสฺมิํ, อปสฺสํ ตีรมายุเห;  
  
กํ ตฺวํ อตฺถวสํ ญตฺวา, เอวํ วายมเส ภุสํฯ  
</p>
  
<p>
นิสมฺม วตฺตํ โลกสฺส, วายามสฺส จ เทวเต;  
  
ตสฺมา มเชฺฌสมุทฺทสฺมิํ, อปสฺสํ ตีรมายุเหฯ  
</p>
  
<p>
อสฺสํ ปุริมคาถายํ, ‘‘อายุเห’’ติปทสฺส หิ;  
  
‘‘อายูหตี’’ติ อโตฺถติ, วิญฺญาตโพฺพ วิภาวินาฯ  
</p>
  
<p>
วิภตฺติยา วิปลฺลาส-วเสนายํ สมีริโต;  
  
วตฺตมาเน สตฺตมีติ, ติเสฺสการวเสน วาฯ  
</p>
  
<p>
ปจฺฉิมาย จ คาถายํ, ‘‘อายุเห’’ติปทสฺส ตุ;  
  
‘‘อายูหามี’’ติ อโตฺถติ, สทฺทตฺถญฺญู วิภาวเยฯ  
</p>
  
<p>
ตถา ‘‘ภเว’’ติเอตสฺส, วตฺตมานาวิภตฺติยํ;  
  
‘‘ภวตี’’ติ, ‘‘ภวามี’’ติ, จตฺถํ เทฺวธา วิภาวเยฯ  
</p>
  
<p>
เอวํวิเธสุ อเญฺญสุ, ปาเฐสุปิ อยํ นโย;  
  
เนตโพฺพ นยทเกฺขน, นยสาครสาสเนฯ  
</p>
  
<p>เอวมยํ สโทฺท ปญฺจสุ ฉสุ วา กฺริยาปทเตฺถสุ ปวตฺตติฯ ตถา สตฺตมีวิภตฺยนฺตนามิกปทสฺส วุทฺธิสํสารกมฺมภวูปปตฺติภวสงฺขาเตสุ อเตฺถสุปิฯ ตถา หิ ‘‘อภเว นนฺทติ ตสฺส, ภเว ตสฺส น นนฺทตี’’ติอาทีสุ วุทฺธิมฺหิฯ ‘‘ภเว วิจรโนฺต’’ติอาทีสุ สํสาเรฯ ‘‘ภเว โข สติ ชาติ โหติ, ชาติปจฺจยา ชรามรณ’’นฺติอาทีสุ กมฺมภเวฯ ‘‘เอวํ ภเววิชฺชมาเน’’ติอาทีสุ อุปปตฺติภเวติ ทฎฺฐพฺพํฯ อิมินา นเยน ธาตุโต นิปฺผนฺนานํ อญฺญโตปิ อเญฺญสํ กฺริยาปทานํ ยถาสมฺภวมโตฺถ อุทฺธริตโพฺพฯ</p>


<p>
อาขฺยาตตฺถมฺหิเม  
อตฺถา, น ลาตพฺพา กุทาจนํ;  
  
อตฺถุทฺธารวเสเนเต, อุทฺธฎา นามโต ยโตฯ  
</p>
  
<p>อิทเมตฺถ สเงฺขปโต อตฺถุทฺธารนยนิทสฺสนํฯ</p>


<p>อตฺถสทฺทจินฺตายํ ปน เอวมุปลเกฺขตพฺพํ – ‘‘ภวเนฺต, ปราภวเนฺต, ปราภเว’’อิจฺจาทโย สทฺทาทโย วิย วิเสสสทฺทา, น ยาจโนปตาปนตฺถาทิวาจโก สโทฺท วิย, น จ ราชเทวตาทิวาจโก สโทฺท วิย สามญฺญสทฺทาฯ เย เจตฺถ วิเสสสทฺทา, เต สพฺพกาลํ วิเสสสทฺทาวฯ เย จ สามญฺญสทฺทา, เตปิ สพฺพกาลํ สามญฺญสทฺทาวฯ</p>


<p>ตตฺร ติอาทีนํ วิเสสสทฺทตา เอวํ ทฎฺฐพฺพา – ติ เอกํ นามปทํ, เอกมาขฺยาตํฯ ตถา นฺติ เอกํ นามปทํ, เอกมาขฺยาตํฯ ติ เอโก กิตโนฺต, อปโร รูฬฺหีสโทฺทฯ สติปิ วิเสสสทฺทเตฺต สทิสตฺตา สุติสามญฺญโต ตพฺพิสยํ พุทฺธิํ นุปฺปาเทติ วินาว’ตฺถปฺปกรณสทฺทนฺตราภิสมฺพเนฺธนฯ ตถา หิ สทฺทนฺตราภิสมฺพเนฺธน ‘‘คจฺฉติ ปติฎฺฐิต’’นฺติ วุเตฺต สตฺตมฺยนฺตํ นามปทนฺติ วิญฺญายติฯ ‘‘คจฺฉติ ติโสฺส’’ติ วุเตฺต ปนาขฺยาตนฺติฯ ตถา ‘‘ส คจฺฉํ น นิวตฺตตี’’ติ วุเตฺต ปฐมนฺตํ นามปทนฺติ วิญฺญายติฯ ‘‘คจฺฉํ ปุตฺตนิเวทโก’’ติ วุเตฺต อาขฺยาตนฺติ วิญฺญายติฯ ‘‘คจฺฉโต หยโต ปติโต’’ติ วุเตฺต กิตโนฺตติ วิญฺญายติฯ ‘‘คจฺฉโต ปณฺณปุปฺผานิ ปตนฺตี’’ติ วุเตฺต รุกฺขวาจโก รูฬฺหีสโทฺทติฯ อิติ วิเสสสทฺทานํ อาขฺยาตนามานํ นามาขฺยาเตหิ สมานสุติกานํ อตฺถาภิสมฺพนฺธาทีสุ โย โกจิ อตฺถวิเสสญาปโก สมฺพโนฺธ อวสฺสมิจฺฉิตโพฺพฯ เอวํ ‘‘คจฺฉตี’’ติอาทีนํ อาขฺยาตนามตฺตาทิวเสน ปเจฺจกํ ฐิตานํ เอเกกตฺถวาจกานํ วิเสสสทฺทตา ทฎฺฐพฺพาฯ</p>


<p>‘‘นาถติ  เทโว’’ติอาทีนํ ปน อาขฺยาตนามานํ นามาขฺยาเตหิ อสมานสุติกานํ อเนกตฺถวาจกานํ สามญฺญสทฺทตา เอว ทฎฺฐพฺพาฯ อตฺถสมฺพนฺธาทีสุ หิ วินา เยน เกนจิ สมฺพเนฺธน ‘‘นาถตี’’ติ วุเตฺต ‘‘ยาจตี’’ติ วา ‘‘อุปตาเปตี’’ติ วา ‘‘อิสฺสริยํ กโรตี’’ติ วา ‘‘อาสีสตี’’ติ วา อโตฺถ ปฎิภาติ, ตถา ‘‘เทโว’’ติ วุเตฺต ‘‘เมโฆ’’ติ วา ‘‘อากาโส’’ติ วา ‘‘ราชา’’ติ วา ‘‘เทวตา’’ติ วา ‘‘วิสุทฺธิเทโว’’ติ วา อโตฺถ ปฎิภาติฯ ยทา ปน สทฺทนฺตราภิสมฺพเนฺธน ‘‘นาถติ สุปฺปฎิปตฺติ’’นฺติ วุเตฺต ตทา ‘‘นาถตี’’ติ กฺริยาปทสฺส ‘‘ยาจตี’’ติ อโตฺถ วิญฺญายติ, ‘‘นาถติ สพฺพกิเลเส’’ติ วุเตฺต ‘‘อุปตาเปตี’’ติ อโตฺถ วิญฺญายติฯ ‘‘นาถติ สกจิเตฺต’’ติ วุเตฺต ‘‘อิสฺสริยํ กโรตี’’ติ อโตฺถ วิญฺญายติฯ ‘‘นาถติ โลกสฺส หิต’’นฺติ วุเตฺต ‘‘อาสีสตี’’ติ อโตฺถ วิญฺญายติฯ ตถา ‘‘เทโว คชฺชตี’’ติ วุเตฺต ‘‘เทโว’’ติ นามปทสฺส ‘‘เมโฆ’’ติ อโตฺถ วิญฺญายติฯ ‘‘วิโทฺธ วิคตวลาหโก เทโว’’ติ วุเตฺต ‘‘อากาโส’’ติ อโตฺถ วิญฺญายติฯ ‘‘ปิวตุ เทโว ปานีย’’นฺติ วุเตฺต ‘‘ราชา’’ติ อโตฺถ วิญฺญายติฯ ‘‘เทโว เทวกายา จวติ อายุสงฺขยา’’ติ วุเตฺต ‘‘เทวตา’’ติ อโตฺถ วิญฺญายติฯ ‘‘เทวาติเทโว สตปุญฺญลกฺขโณ’’ติ วุเตฺต ‘‘วิสุทฺธิเทโว’’ติ อโตฺถ วิญฺญายติฯ อิมินา นเยน อเญฺญปิ สามญฺญสทฺทา ญาตพฺพาฯ</p>


<p>สพฺพเมตํ ญตฺวา ยถา อโตฺถ สเทฺทน, สโทฺท จเตฺถน น วิรุชฺฌติ, ตถาตฺถสทฺทา จินฺตนียาฯ ตตฺริทํ อุปลกฺขณมตฺตํ จินฺตาการนิทสฺสนํ – ‘‘อตฺถกุสลา ภวเนฺต’’ติ วา ‘‘กิจฺจานิ ภวเนฺต’’ติ วา วุเตฺต ‘‘ภวเนฺต’’ติ อิทํ ‘‘ภวนฺตี’’ติมินา สมานตฺถมาขฺยาตปทนฺติ เอวมโตฺถ จ สโทฺท จ จินฺตนีโยฯ ‘‘ภวเนฺต ปสฺสามี’’ติ วา ‘‘อิจฺฉามี’’ติ วา วุเตฺต อุปโยคตฺถวํ  นามปทนฺติ เอวมโตฺถ จ สโทฺท จ จินฺตนีโยฯ ‘‘ภวเนฺต ชเน ปสํสตี’’ติ วา ‘‘กาเมตี’’ติ วา วุเตฺต ปจฺจโตฺตปโยคตฺถวนฺตานิ เทฺว นามปทานีติ เอวมโตฺถ จ สโทฺท จ จินฺตนีโยฯ ‘‘โจรา ปราภวเนฺต’’ติ วุเตฺต ‘‘ปราภวเนฺต’’ติ อิทํ ‘‘ปราภวนฺตี’’ติมินา สมานตฺถมาขฺยาติกปทนฺติ เอวมโตฺถ จ สโทฺท จ จินฺตนีโยฯ ‘‘ปราภวเนฺต ชนา อิจฺฉนฺติ อมิตฺตาน’’นฺติ วุเตฺต ‘‘ปราภวเนฺต’’ติ อิมานิ อุปโยคปจฺจตฺตตฺถวนฺตานิ เทฺว นามปทานีติ เอวมโตฺถ จ สโทฺท จ จินฺตนีโยฯ ‘‘เอโส ปราภเว’’ติ วุเตฺต ‘‘ปราภเว’’ติ อิทํ ‘‘ปราภเวยฺยา’’ติมินา สมานตฺถมาขฺยาตปทนฺติ เอวมโตฺถ จ สโทฺท จ จินฺตนีโยฯ ‘‘เอเต ปราภเว โลเก, ปณฺฑิโต สมเวกฺขิยา’’ติ วุเตฺต ‘‘ปราภเว’’ติ อิทํ อุปโยคตฺถวํ พหุวจนํ นามปทนฺติ เอวมโตฺถ จ สโทฺท จ จินฺตนีโยฯ ‘‘ปราภเว สตี’’ติ วุเตฺต ภาวลกฺขณภุมฺมเตฺถกวจนกํ นามปทนฺติ เอวมโตฺถ จ สโทฺท จ จินฺตนีโยฯ ‘‘ตุเมฺห เม ปสาทา สมฺภเว’’ติ วุเตฺต ‘‘สมฺภเว’’ติ อิทํ ‘‘สมฺภวถา’’ติมินา สมานตฺถมาขฺยาตปทนฺติ เอวมโตฺถ จ สโทฺท จ จินฺตนีโยฯ ‘‘เอหิ ตฺวํ สมฺภวเวฺห’’ติ วุเตฺต ‘‘สมฺภวเวฺห’’ติ อิทํ สมฺภวาย นาม อิตฺถิยา วาจกํ อิตฺถิลิงฺคํ สาลปนํ นามิกปทนฺติ เอวมโตฺถ จ สโทฺท จ จินฺตนีโยฯ ‘‘เอหิ ตฺวํ สมฺภวเวฺหปติฎฺฐิต’’นฺติ วุเตฺต สมฺภวนามกสฺส ปุริสสฺส วาจกํ ปุลฺลิงฺคํ ภุมฺมวจนนฺติ เอวมโตฺถ จ สโทฺท จ จินฺตนีโยฯ</p>


<p>
‘‘วรุโณ พฺรหฺมเทโว จ, อเหสุํ อคฺคสาวกา;  
  
สมฺภโว นามุปฎฺฐาโก, เรวตสฺส มเหสิโน’’ติ –  
</p>
  
<p>หิ ปาฬิฯ ‘‘ธมฺมา ปาตุภวเนฺต’’ติ วุเตฺต ‘‘ปาตุภวเนฺต’’ติ อิทํ ‘‘ปาตุภวนฺตี’’ติมินา สมานตฺถํ สนิปาตมาขฺยาตปทนฺติ เอวมโตฺถ จ สโทฺท จ จินฺตนีโยฯ ‘‘ปาตุ ภวเนฺต ชเน’’ติ วุเตฺต ‘‘เต ชเน ภวํ รกฺขตู’’ติ อตฺถวาจกานิ อาขฺยาตกิตนฺตสพฺพนามิกปทานีติ  เอวมโตฺถ จ สโทฺท จ จินฺตนีโยฯ ‘‘ปาตุภวเส ตฺวํ คุเณหี’’ติ วุเตฺต ‘‘ปาตุภวเส’’ติ อิทํ ‘‘ปาตุภวสี’’ติมินา สมานตฺถมาขฺยาตปทนฺติ เอวมโตฺถ จ สโทฺท จ จินฺตนีโยฯ ‘‘ปาตุภวเส คุเณ โย ตฺว’’นฺติ วุเตฺต ‘‘ปาตุภวาหิ อตฺตโน คุณเหตุ ตฺว’’นฺติ อตฺถวาจกานินิปาตยุตฺตาขฺยาตนามปทานีติ เอวมโตฺถ จ สโทฺท จ จินฺตนีโยฯ ‘‘อหมตฺตโน คุเณหิ ปาตุภเว’’ติ วุเตฺต ‘‘ปาตุภเว’’ติ อิทํ ‘‘ปาตุภวามี’’ติมินา สมานตฺถํ สนิปาตมาขฺยาตปทนฺติ เอวมโตฺถ จ สโทฺท จ จินฺตนีโยฯ ‘‘มํ ปาตุ ภเว อิทํ ปุญฺญกมฺม’’นฺติ วุเตฺต ‘‘มํ รกฺขตุ สํสาเร อิทํ ปุญฺญกมฺม’’นฺติ อตฺถวาจกานิ อาขฺยาตนามปทานีติ เอวมโตฺถ จ สโทฺท จ จินฺตนีโยฯ อิมินา นเยน สพฺพตฺถ ยถารหมตฺถสทฺทา จินฺตนียาฯ ตตฺถ สมานสุติกานํ เกสญฺจิ สทฺทานํ ‘‘น เตสํ โกเฎฺฐ โอเปนฺติฯ น เตสํ อนฺตรา คเจฺฉฯ สตฺต โว ลิจฺฉวี อปริหานีเย ธเมฺม เทเสสฺสามิ, อิเม เต เทว สตฺตโว, ตฺวญฺจ อุตฺตมสตฺตโว’’ติอาทีสุ สมานสุติกานํ วิย อุจฺจารณวิเสโส อิจฺฉนีโยฯ อุจฺจารณวิเสเส หิ สติ ปทานิ ปริพฺยตฺตานิ, ปเทสุ ปริพฺยเตฺตสุ อโตฺถ ปริพฺยโตฺต โหติ, อตฺถปริคฺคาหกานํ อตฺถาธิคโม อกิโจฺฉ โหติ, สุปริสุทฺธาทาสตเล ปฎิพิมฺพทสฺสนํ วิย, โส จ คหิตปุพฺพสเงฺกตสฺส อตฺถสมฺพนฺธาทีสุ อญฺญตรสฺมิํ ญาเตเยว โหติ, น อิตรถาฯ วุตฺตเญฺหตํ โปราเณหิ –</p>


<p>
‘‘วิสยตฺตมนาปนฺนา, สทฺทา เนวตฺถโพธกา;  
  
น ปทมตฺตโต อเตฺถ, เต อญฺญาตา ปกาสกา’’ติฯ  
</p>
  
<p>ยทิทเมตฺถ วุตฺตมเมฺหหิ ‘‘อุจฺจารณวิเสโส อิจฺฉนีโย’’ติฯ อตฺรายมุจฺจารณวิเสสทีปนี คาถา สหตฺถปฺปกาสนนยทานคาถายฯ</p>


<p>
‘‘น  
เต สํ โกเฎฺฐ โอเปนฺติ’’, อิติ ปาเฐ สุเมธโส;  
  
ปทํ ‘‘น เต’’ติ ฉินฺทิตฺวา, ‘‘สํ โกเฎฺฐ’’ติ ปเฐยฺย เวฯ  
</p>
  
<p>
‘‘สํ น โอเปนฺติ โกเฎฺฐ เต, ภิกฺขู’’ติ อตฺถมีรเย;  
  
เอวมิเมสุ อเญฺญสุ, ปาเฐสุปิ อยํ นโยฯ  
</p>
  
<p>อถ ยํ ปนิทมฺปิ วุตฺตํ ‘‘เกสญฺจี’’ติ, ตํ กิมตฺถํ? ‘‘คจฺฉติ ปติฎฺฐิตํ, คจฺฉติ ติโสฺส, ภวเนฺต ปสฺสามิ, อตฺถกุสลา ภวเนฺต, วทนฺตํ เอกโปกฺขรา, วทนฺตํ ปฎิวทตี’’ติอาทีสุ สมานสุติกานมุจฺจารณวิเสโส น ลพฺภตีติ ทสฺสนตฺถํฯ ตสฺมา อิทเมตฺถ สลฺลเกฺขตพฺพํ – ยตฺถ สมานสุติกานมุจฺจารณวิเสโส ลพฺภติ อตฺถวิเสโส จ ปทานํ วิภาควเสน วา อวิภาควเสน วา, ตตฺถ ปโยเค สมานสุติกเมกจฺจํ ปทํ วิจฺฉินฺทิตฺวา อุจฺจาเรตพฺพํฯ เสยฺยถิทํ? ‘‘เหตุ เหตุสมฺปยุตฺตกานํ ธมฺมานํ ตํสมุฎฺฐานานญฺจ รูปานํ เหตุปจฺจเยน ปจฺจโยฯ โส เตน สทฺธิํ ภาสติ, โสเตน วุยฺหติฯ ภวเนฺต ชเน ปสํสติ, ภวเนฺต ปสฺสามี’’ติ เอวมาทโย ปโยคาฯ เอตฺถ ‘‘เหตู’’ติ อีสกํ วิจฺฉินฺทิตฺวา ‘‘เหตุสมฺปยุตฺตาน’’นฺติ อุจฺจาเรตพฺพํฯ ตถา ‘‘โส’’ติ วิจฺฉินฺทิตฺวา ‘‘เตน สทฺธิ’’นฺติ อุจฺจาเรตพฺพํฯ ‘‘ภว’’นฺติ วิจฺฉินฺทิตฺวา ‘‘เต ชเน’’ติ อุจฺจาเรตพฺพํฯ</p>


<p>เสสํ ปน สมานสุติกํ วิจฺฉินฺทิตฺวา น อุจฺจาเรตพฺพํฯ อวิจฺฉินฺทนียสฺมิญฺหิ ฐาเน วิจฺฉินฺทิตฺวา ปฐิตสฺส อโตฺถ ทุโฎฺฐ โหติฯ เอวํ ปทวิภาคาวิภาควเสน สมานสุติกานมตฺถุจฺจารณวิเสโส เวทิตโพฺพฯ เอตฺถ หิ ‘‘โส เตนา’’ติอาทีสุ ทฺวิปทตฺถคฺคหณํ วิภาโค, เอกปทตฺถคฺคหณมวิภาโคติ อธิเปฺปโตฯ เอตฺถ จ วิสุํ ววตฺถิตานํ อสมานสุติกานํ เอกโต กตฺวา สมานสุติกภาวปริกปฺปนํ อตฺถนฺตรวิญฺญาปนตฺถเญฺจว อุจฺจารณวิเสสทสฺสนตฺถญฺจฯ น หิ เอตานิ  ‘‘สโปฺป สโปฺป’’ติอาทีสุ วิย เอกสฺมิํเยวเตฺถ สมานสุติกานิฯ เอวํ สเนฺตปิ เอกชฺฌกรเณน ลทฺธํ สมานสุติเลสํ คเหตฺวา อตฺถนฺตรวิญฺญาปนตฺถํ อุจฺจารณวิเสสทสฺสนตฺถญฺจ ‘‘สมานสุติกานี’’ติ วุตฺตานิฯ เอส นโย อญฺญตฺราปิ อีทิเสสุ ฐาเนสุฯ อิทเมตฺถ สลฺลเกฺขตพฺพํ –</p>


<p>ยตฺถ สมานสุติกานํ อฎฺฐารสากาเรสุ เยน เกนจิ อากาเรน อตฺถวิเสโส ลพฺภติ, วิจฺฉินฺทิตฺวา ปน อุจฺจารเณ สทฺทวิลาโส น โหติ, อโตฺถ วา ทุโฎฺฐ โหติ, น ตาทิเสสุ ปโยเคสุ สมานสุติกานิ ปทานิ วิจฺฉินฺทิตฺวา อุจฺจาเรตพฺพานิฯ ตตฺร กตเมน จากาเรน อตฺถวิเสสลาโภ ภวติ? ปทานํ วิภาควเสน วา อวิภาควเสน วา อกฺขรสนฺนิธานวเสน วา ปทสนฺนิธานวเสน วา ปทกฺขรสนฺนิธานวเสน วา วิจฺฉาวเสน วา กมฺมปฺปวจนียวเสน วา ภยโกธาทีสุ อุปฺปเนฺนสุ กถิตาเมฑิตวจนวเสน วา คุณวาจกสทฺทสฺส ทฺวิรุตฺตวเสน วา กฺริยาปทสฺส ทฺวิรุตฺตวเสน วา สํหิตาปทเจฺฉทวเสน วา อคารวตฺถปริทีปนวเสน วา นิรนฺตรตฺถปริทีปนวเสน วา นนิรนฺตรตฺถปริทีปนวเสน วา ‘‘ปุนปฺปุน’’มิจฺจตฺถปริทีปนวเสน วา อุปมาเน  สทฺทวเสน วา สทฺทํ ปฎิจฺจ สทฺทปทตฺถวาจกตฺถปริทีปนวเสน วา ตถาปวตฺตจิตฺตปริทีปนวเสน วาติ อิเมสุฎฺฐารสากาเรสุ, วิตฺถารโต ปน ฉพฺพีสาย อากาเรสุ ตโต วาธิเกสุ เยน เกนจิ อากาเรน อตฺถวิเสสลาโภ ภวติฯ</p>


<p>เอตฺถ ปทานํ ตาว วิภาควเสน วา อวิภาควเสน วา สมานสุติกานมตฺถวิเสสลาเภ ‘‘สา นํ สงฺคติ ปาเลติ, อภิกฺกโม สานํ ปญฺญายติฯ มา โน เทว อวธิ, มาโน มยฺหํ น วิชฺชตี’’ติ เอวมาทโย ปโยคาฯ</p>


<p>อกฺขรสนฺนิธานวเสน  ปน อตฺถวิเสสลาเภ ‘‘สเนฺตหิ มหิโต หิโตฯ สงฺคา สงฺคามชิํ มุตฺตํ, ตมหํ พฺรูมิ พฺราหฺมณํฯ ทาฐี ทาฐีสุ ปกฺขนฺทิ, มญฺญมาโน ยถา ปุเรฯ สพฺพาภิภุํว สิรสาสิรสา นมามิฯ ภูมิโต อุฎฺฐิตา ยาว, พฺรหฺมโลกา วิธาวติฯ อจฺจิ อจฺจิมโต โลเก, ฑยฺหมานมฺหิ เตชสา’’ติ เอวมาทโย ปโยคาฯ</p>


<p>ปทสนฺนิธานวเสน อตฺถวิเสสลาเภ ‘‘อาโป อาโปคตํฯ ราชราชมหามตฺตาทโย, สุโข’โลกสฺส โลกสฺส, การโก ญาณจกฺขุโท, นิราปเท ปเท นิโนฺน, อนนฺตญาณํ กรุณาลยํ ลยํ, มลสฺส พุทฺธํ สุสมาหิตํ หิตํฯ นมามิ ธมฺมํ ภวสํวรํ วรํ, คุณากรเญฺจว นิรงฺคณํ คณ’’นฺติ เอวมาทโย ปโยคาฯ</p>


<p>ปทกฺขรสนฺนิธานวเสน อตฺถวิเสสลาเภ ‘‘ปมาณรหิตํ หิตํ, สิทฺธโตฺถ สพฺพสิทฺธโตฺถ, ติโลกมหิโต หิโตฯ อุปคนฺตฺวาน สมฺพุโทฺธ, อิทํ วจนมพฺรวี’’ติ เอวมาทโย ปโยคาฯ ตตฺริมา อกฺขรสนฺนิธานาทีสุ อธิปฺปายวิญฺญาปนิโย คาถา –</p>


<p>
มหิโต  
อิติ สทฺทมฺหา,  
ม  
กาโร เจ วิเวจิโต;  
  
สโทฺท นิรตฺถโก เอตฺถ, ‘‘อกฺขร’’นฺติ วเท พุโธฯ  
</p>
  
<p>
เญยฺยา อกฺขรโยเคน,  
  
‘‘สเนฺตหิ มหิโต หิโต’’;  
  
อิจฺจาทีสุ สรูปานํ,  
  
โหติ อตฺถวิเสสตาฯ  
</p>
  
<p>
อุปสคฺคา นิปาตา จ, ยญฺจญฺญํ อตฺถโชตกํ;  
  
เอกกฺขรมฺปิ วิญฺญูหิ, ตํ ‘‘ปท’’นฺติ สมีริตํฯ  
</p>
  
<p>
ปทานํ  
สนฺนิธานญฺจ, ปทกฺขรานเมว จ;  
  
สมาเส ลพฺภมานตฺตํ, สนฺธาย ลปิตํ มยาฯ  
</p>
  
<p>วิจฺฉาวเสน อตฺถวิเสสลาเภ ‘‘คาเม คาเม สตํ กุมฺภา, คาโม คาโม รมณีโย’’ติ เอวมาทโย ปโยคาฯ เอตฺถ หิ วิจฺฉาวเสน สเพฺพปิ คามา ปริคฺคหิตาฯ</p>


<p>
นานาธิกรณานํ ตุ, วตฺตุเมกกฺขณมฺหิ ยา;  
  
อิจฺฉโต พฺยาปิตุํ อิจฺฉา, สา  
วิจฺฉา  
ติ ปกิตฺติตาฯ  
</p>
  
<p>กมฺมปฺปวจนียวเสน อตฺถวิเสสลาเภ ‘‘รุกฺขํ รุกฺขํ ปติ วิโชฺชตเต จโนฺท, รุกฺขํ รุกฺขํ ปริ วิโชฺชตเต จโนฺท’’ติ ปโยคา, รุกฺขานํ อุปริ อุปริ วิโชฺชตเตติ อโตฺถฯ</p>


<p>ภยโกธาทีสุ อุปฺปเนฺนสุ กถิตาเมฑิตวจนวเสน ปน อตฺถวิเสสลาเภ อิเม ปโยคา – ภเย ตาว ‘‘โจโร โจโร, สโปฺป สโปฺป’’อิจฺจาทโยฯ โกเธ ‘‘วสล วสล, จณฺฑาล จณฺฑาล, วิชฺฌ วิชฺฌ, ปหร ปหร’’อิจฺจาทโยฯ ปสํสายํ ‘‘สาธุ สาธุ สาริปุตฺต, อภิกฺกนฺตํ ภเนฺต อภิกฺกนฺตํ ภเนฺต’’อิจฺจาทโยฯ ตุริเต ‘‘อภิกฺกม วาเสฎฺฐ อภิกฺกม วาเสฎฺฐ, คจฺฉ คจฺฉ, ลุนาหิ ลุนาหิ’’อิจฺจาทโยฯ โกตูหเล ‘‘อาคจฺฉ อาคจฺฉ’’อิจฺจาทโยฯ อจฺฉริเย ‘‘อโห พุโทฺธ อโห พุโทฺธ’’อิจฺจาทโยฯ หาเส ‘‘อโห สุขํ อโห สุขํ, อโห มนาปํ อโห มนาปํ’’อิจฺจาทโยฯ โสเก ‘‘กหํ เอกปุตฺตก กหํ เอกปุตฺตก’’อิจฺจาทโยฯ ปสาเท ‘‘ภวิสฺสนฺติ วชฺชี ภวิสฺสนฺติ วชฺชี’’อิจฺจาทโยฯ เอวํ ภยโกธาทีสุ อุปฺปเนฺนสุ กถิตาเมฑิตวจนวเสน อตฺถวิเสสลาโภ ภวติฯ เอตฺถ ปน อตฺถนฺตราภาเวปิ ทฬฺหีกมฺมวเสน ปทานมตฺถโชตกภาโวเยว อตฺถวิเสสลาโภฯ</p>


<p>
ภเย  
โกเธ ปสํสายํ,  
  
ตุริเต โกตูหล’จฺฉเร;  
  
หาเส โสเก ปสาเท จ,  
  
กเร อาเมฑิตํ พุโธฯ  
</p>
  
<p>สโทฺท อวุตฺตสมุจฺจยโตฺถ, เตน ครหาอสมฺมานาทีนํ สงฺคโห ทฎฺฐโพฺพฯ ‘‘ปาโป ปาโป’’ติอาทีสุ หิ ครหายํฯ ‘‘อภิรูปก อภิรูปกา’’ติอาทีสุ อสมฺมาเนฯ ‘‘กฺวายํ อพลพโล วิยา’’ติอาทีสุ อติสยเตฺถ อาเมฑิตํ ทฎฺฐพฺพํฯ คุณวาจกสฺส ทฺวิรุตฺตวเสน อตฺถวิเสสลาเภ ‘‘กโณฺห กโณฺห จ โฆโร จา’’ติ เอวมาทโยฯ ‘‘กโณฺห กโณฺห’’ติ หิ อตีว กโณฺหติ อโตฺถฯ กฺริยาปทสฺส ทฺวิรุตฺตวเสน อตฺถวิเสสลาเภ ‘‘ธเม ธเม นาติธเม’’ติ เอวมาทโยฯ ตตฺถ ติ ธเมยฺย โน น ธเมยฺยฯ ติ ปมาณาติกฺกนฺตํ ปน น ธเมยฺยฯ สํหิตาปทเจฺฉทวเสน อตฺถวิเสสลาเภ ‘‘นรานรา, สุราสุรา, กตากตกุสลากุสลวิสยํ วิปฺปฎิสารากาเรน ปวตฺตํ อนุโสจนํ กุกฺกุจฺจ’’นฺติ เอวมาทโยฯ เอตฺถ ปน วิญฺญูนํ ปรมโกสลฺลชนนตฺถํ สิโลกํ รจยาม –</p>


<p>
หิตาหิตา หิตํหิตํ, อานุภาเวน เต ชิน;  
  
ปวราปวราหจฺจ, ภวามา’นามยา มยนฺติฯ  
</p>
  
<p>อคารวตฺถปริทีปนวเสน อตฺถวิเสสลาเภ ‘‘ตุวํตุวํ เปสุญฺญกลหวิคฺคหวิวาทา’’ติ เอวมาทโยฯ นิรนฺตรตฺถปริทีปนวเสน อตฺถวิเสสลาเภ ‘‘ทิวเส ทิวเส ปริภุญฺชตี’’ติ เอวมาทโยฯ นนิรนฺตรตฺถปริทีปนวเสน อตฺถวิเสสลาเภ  ‘‘ขเณ ขเณ ปีติ อุปฺปชฺชตี’’ติ เอวมาทโยฯ ‘‘ปุนปฺปุน’’มิจฺจตฺถปริทีปนวเสน อตฺถวิเสสลาเภ ‘‘มุหุํ มุหุํ ภายยเต กุมาเร’’ติ เอวมาทโยฯ อุปมาเน สทฺทวเสน อตฺถวิเสสลาเภ ‘‘ราชา รกฺขตุ ธเมฺมน, อตฺตโนว ปชํ ปช’’นฺติ เอวมาทโยฯ สทฺทํ ปฎิจฺจ สทฺทปทตฺถวาจกตฺตปริทีปนวเสน อตฺถวิเสสลาเภ ‘‘พุโทฺธ พุโทฺธติ กถยโนฺต, โสมนสฺสํ ปเวทยิ’’นฺติ เอวมาทโยฯ ตถาปวตฺตจิตฺตปริทีปนวเสน อตฺถวิเสสลาเภ ‘‘พุโทฺธ พุโทฺธติ จิเนฺตโนฺต, มคฺคํ โสเธมหํ ตทา’’ติ เอวมาทโยฯ เอวํ อีทิเสสุ ปโยเคสุ สมานสุติกปทํ วิจฺฉินฺทิตฺวา น อุจฺจาเรตพฺพํฯ วิจฺฉินฺทิตฺวา หิ อุจฺจารเณ สติ สทฺทวิลาโส น ภวติ, กตฺถจิ ปน ‘‘กตากตากุสลากุสลวิสย’’นฺติ เอวมาทีสุ วิจฺฉินฺทิตฺวา อุจฺจาริตสฺส อโตฺถ ทุโฎฺฐ โหติ, ตสฺมา วิจฺฉินฺทิตฺวา น อุจฺจาเรตพฺพํ, เอกาพทฺธํเยว กตฺวา อุจฺจาเรตพฺพํฯ อิติ สมานสุติเกสุ วินิจฺฉโย ฉพฺพีสาย อากาเรหิ อธิเกหิ จ มเณฺฑตฺวา ทสฺสิโตฯ</p>


<p>ยสฺมา ปน สมานสุติเกสุ วินิจฺฉเย ทสฺสิเต อสมานสุติเกสุปิ วินิจฺฉโย ทเสฺสตโพฺพ โหติ, ตสฺมา ตมฺปิ ทเสฺสสฺสาม – ยตฺถ นิคฺคหีตมฺหา ปราการโลโปปิ ปาโฐ ปญฺญายติ, สํโยคพฺยญฺชนสฺส วิสํโยคตฺตมฺปิฯ เตสุ ปโยเคสุ นิคฺคหีตปทํ อนนฺตรปเทน สทฺธิํ เอกาพทฺธํเยว กตฺวา อุจฺจาเรตพฺพํฯ กตมานิ ตานิ? ‘‘สเจ ภุโตฺต ภเวยฺยาหํ-สา’ชีโว ครหิโต มมฯ ปุปฺผํ’สา อุปฺปชฺชิฯ ขยมตฺตํ น นิพฺพานํ’ส คมฺภีราทิวาจโต’’ติ เอวมาทโยฯ เอตฺถ หิ ‘‘สเจ ภุโตฺต ภเวยฺยาห’’นฺติอาทินา วิเจฺฉทมกตฺวา  อนนฺตเร ทฺวีสุ คาถาปเทสุ อนฺตรีภูตานํ ทฺวินฺนํ สมานสุติกปทานํ เอกโต อุจฺจารณมิว อนนฺตรปเทหิ สทฺธิํ เอกาพทฺธุจฺจารณวเสน ‘‘สเจ ภุโตฺต ภเวยฺยาหํ-สา’ชีโว ครหิโต มมา’’ติอาทินา อุจฺจาเรตพฺพํฯ เอวรูโปเยว หิ อุจฺจารณวิเสโส สกเลหิปิ โปราเณหิ วิญฺญูหิ อนุมโต อุจฺจาริโต จ ‘‘อสฺส อาชีโว ครหิโต มม, อสฺสา อุปฺปชฺชิ, อสฺส คมฺภีราทิวาจโต’’ติเอวมาทิอตฺถปฺปฎิปาทนสฺสานุรูปตฺตาฯ</p>


<p>ยตฺถ ปน ยาทิเส อุจฺจารเณ กริยมาเน อโตฺถ ปริพฺยโตฺต โหติ, เตสุ ปโยเคสุ กฺวจิ สทฺท สทฺทาทิโยคฎฺฐาเน อีสกํ วิจฺฉินฺทิตฺวา ปทมุจฺจาเรตพฺพํฯ เสยฺยถิทํ? ‘‘วาฬา จ ลปสกฺขราฯ อจฺจนฺตสนฺตา ปน ยา, อยํ นิพฺพานสมฺปทา, ‘‘อิทํ ทุกฺข’’นฺติ วาจํ ภาสโต ‘‘อิทํ ทุกฺข’’นฺติ ญาณํ ปวตฺตตีติ? อามนฺตาฯ ติ จ นฺติ จ ติ จ นฺติ จ ญาณํ ปวตฺตตีติ? น เหวํ วตฺตเพฺพ’’ติ เอวมาทโย ปโยคาฯ</p>


<p>เอเตสุ หิ ปฐมปโยเค ‘‘วาฬา จา’’ติ อีสกํ วิจฺฉินฺทิตฺวา ‘‘ลปสกฺขรา’’ติ อุจฺจาเรตพฺพํฯ ตตฺถ ติ สกฺขรสทิสมธุรวจนาฯ  ปน ‘‘นิรตฺถกวจเนหิ สกฺขรา วิย มธุรา’’ติ วุตฺตํ, ตสฺมาตฺร พหุพฺพีหิตปฺปุริสวเสน ทฺวิธา สมาโส ทฎฺฐโพฺพ ‘‘ลปา สกฺขรา วิย ยาสํ ตา ลปสกฺขรา, ลเปหิ วา สกฺขรา วิยาติ ลปสกฺขรา’’ติฯ</p>


<p>ทุติยปโยเค ‘‘อจฺจนฺตสนฺตา ปน’’อิติ อีสกํ วิจฺฉินฺทิตฺวา ‘‘ยา’’ติ อุจฺจาเรตพฺพํฯ ยา ปน อยํ นิพฺพานสมฺปทา อจฺจนฺตสนฺตาติ หิ อโตฺถฯ</p>


<p>ตติยปโยเค  ติ จ นฺติ จ ติ จ นฺติ จาติ เอเตสุ จตูสุ ฐาเนสุ อิการญฺจ การญฺจ การญฺจ การญฺจ อีสกํ วิจฺฉินฺทิตฺวา ตทนนฺตรํ  สทฺทา อุจฺจาเรตพฺพาฯ</p>


<p>เอตฺถ หิ อวิจฺฉินฺทิตฺวา อุจฺจารเณ สติ อญฺญถา คเหตพฺพตฺตา อโตฺถ ทุโฎฺฐ ภวติฯ กถํ? อีทิเสสุ ฐาเนสุ อวิจฺฉินฺทิตฺวา อุจฺจารเณ สติ สโทฺท เอวนฺติ อตฺถวาจโก นิปาโต สิยา, สนฺธิวเสน ปน การตฺถวาจโก รูฬฺหีสโทฺท น สิยาฯ สโทฺท ทมนโตฺถ สิยา, การวาจโก น สิยาฯ สโทฺท นิรตฺถโก สิยา, การวาจโก น สิยาฯ สโทฺท ขมนโตฺถ สิยา, การวาจโก น สิยาฯ ตสฺมา การ การ การ การานิ อีสกํ วิจฺฉินฺทิตพฺพานิฯ</p>


<p>เอตฺถ หิ อิติ อิติ อิติ อิตีติอาทินา สํหิตาปทเจฺฉโท เวทิตโพฺพ, ปรภูตสฺส จ การสฺส โลโปฯ น ปเนตฺถ อิทํ วตฺตพฺพํ ‘‘สรูปสรานํ วิสเย ปรภูตสฺส สรูปสรสฺส โลโป น โหติ, ปุพฺพสรเสฺสว โลโป โหติ ตตฺรายนฺติ เอตฺถ วิยา’’ติ ‘‘อกิลาสุโน วณฺณปเถ ขณนฺตา, อุทงฺคเณ ตตฺถ ปปํ อวินฺทุ’’นฺติ ปาฬิยํ สรูปปรสรสฺส โลปทสฺสนโตฯ ตถา หิ อฎฺฐกถาจริเยหิ ‘‘ปวทฺธํ อาปํ ปป’’นฺติ อโตฺถ สํวณฺณิโตฯ ตสฺมา ‘‘อิติ จา’’ติ เอตฺถาปิ อิติ จาติ เฉทํ กตฺวา ทฺวีสุ อิกาเรสุ ปรสฺส การสฺส โลโป กาตโพฺพ, น ปุพฺพสฺสฯ</p>


<p>ปุพฺพสฺมิญฺหิ การวาจเก กาเร นเฎฺฐ สติ นิปาตภูเตน สเทฺทน การสงฺขาโต อโตฺถ น วิญฺญาเยยฺย, นิปาตภูตสฺส ปน สทฺทสฺส กาเร นเฎฺฐปิ โส อโตฺถ วิญฺญายเตว ‘‘เทวทโตฺตติ เม สุต’’นฺติ เอตฺถ  เทวทตฺตปทโตฺถ วิยฯ ตสฺมา สทฺทสฺส ปรภูตสฺส การเสฺสว โลโป กาตโพฺพ, น ปุพฺพสฺส การวาจกสฺส การสฺสฯ กจฺจายเน ปน เยภุยฺยปฺปวตฺติํ สนฺธาย อสรูปสรโต ปรเสฺสว อสรูปสรสฺส โลโป วุโตฺต, น สรูปสรโต ปรสฺส สรูปสรสฺสฯ มหาปเทสสุเตฺตหิ วา สรูปสฺส ปรสรสฺส โลโป วุโตฺตติ ทฎฺฐพฺพํฯ</p>


<p>‘‘อนฺตรา จ ราชคหํ อนฺตรา จ นาฬนฺท’’นฺติอาทีสุ ปน สทฺทาทิโยคฎฺฐาเนปิ สติ วิจฺฉินฺทิตฺวา ปทํ น อุจฺจาเรตพฺพํฯ ยตฺถ จ อาคมกฺขราทีนิ ทิสฺสนฺติ, เตสุ ปโยเคสุ ปุพฺพปทานิ วิจฺฉินฺทิตฺวา น อุจฺจาเรตพฺพานิ, อาคมกฺขรวเนฺตหิ ปรปเทหิ สทฺธิํเยว อุจฺจาเรตพฺพานิฯ เสยฺยถิทํ? ‘‘นกฺขตฺตราชาริว ตารกานํฯ ภควา เอตทโวจ’’อิเจฺจวมาทโย ปโยคาฯ ยตฺถ เยสํ วิสุํ วิสุํ สมฺพโนฺธ ทิสฺสติ, อโตฺถ จ ยุชฺชติ, ตตฺถ ตานิ อตฺถานุรูปํ วิจฺฉินฺทิตฺวา อุจฺจาเรตพฺพานิฯ เสยฺยถิทํ? ‘‘นหาเน อุสฺสุกฺกํ อกาสิ, อุสฺสุกฺกมฺปิ อกาสิ ยาคุยา ขาทนีเย ภตฺตสฺมิํ’’ อิเจฺจวมาทโย ปโยคาฯ เอตฺถ หิ ‘‘นหาเน อุสฺสุกฺกํ อกาสี’’ติ วิจฺฉินฺทิตฺวา ‘‘อุสฺสุกฺกมฺปิ อกาสิ ยาคุยา ขาทนีเย ภตฺตสฺมิ’’นฺติ อุจฺจาเรตพฺพํฯ เอวญฺหิ สติ น เกวลํ โส ภิกฺขุ นหาเนเยว อุสฺสุกฺกํ อกาสิ, อถ โข ยาคุยาปิ ขาทนีเยปิ ภตฺตสฺมิมฺปิ อุสฺสุกฺกํ อกาสีติ อตฺถปฺปกาสเน สมโตฺถ ภวติ, อฎฺฐานปฺปยุโตฺต สมุจฺจยตฺถวาจโก สโทฺทฯ</p>


<p>ยตฺถ ปน เยสมิตเรน วา อิตเรน วา เอเกกปเทน อุภยปเทหิ วา สมฺพโนฺธ ทิสฺสติ สเหวตฺถยุตฺติยา, ตตฺถ ตานิ ยถารหํ วิจฺฉินฺทิตฺวา อุจฺจาเรตพฺพานิฯ เสยฺยถิทํ? ‘‘โส ธมฺมํ เทเสติอาทิกลฺยาณํ มเชฺฌกลฺยาณํ ปริโยสานกลฺยาณํ สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ  ปกาเสติฯ ปฎิจฺจสมุปฺปาทํ โว ภิกฺขเว เทเสสฺสามิ, ตํ สุณาถ สาธุกํ มนสิกโรถฯ อชฺฌตฺตํ สมฺปสาทนํ เจตโส เอโกทิภาว’’นฺติ เอวมาทโย ปโยคาฯ ตตฺริมา อธิปฺปายวิญฺญาปิกา คาถา –</p>


<p>
ธมฺม  
สเทฺทน วา  
พฺรหฺม-จริย  
สเทฺทน วา ปทํ;  
  
โยเชตฺวา อีรเย วิญฺญู, ‘‘สาตฺถํ สพฺยญฺชน’’นฺติทํฯ  
</p>
  
<p>
‘‘สาธุก’’นฺติ ปทํ วิญฺญู, ‘‘สุณาถา’’ติ ปเทน วา;  
  
ตถา ‘‘มนสิกโรถ’’, อิติ วุตฺตปเทน วา;  
  
อีรเย โยชยิตฺวาน, อุภเยหิ ปเทหิ วาฯ  
</p>
  
<p>
เอกเมเกน สมฺพโนฺธ, สมฺพโนฺธ อุภเยหิ วา;  
  
ทิสฺสตีติ วิชาเนยฺย, สทฺธิเมวตฺถยุตฺติยาฯ  
</p>
  
<p>
นตฺตโนมติยา เอโส, อโตฺถ เอตฺถ มยา รุโต;  
  
ปุพฺพาจริยสีหานํ, นยํ นิสฺสาย เม รุโตฯ  
</p>
  
<p>
เอวํวิเธสุ อเญฺญสุ, ปาเฐสุปิ อยํ นโย;  
  
เนตโพฺพ นยทเกฺขน, สาสนตฺถคเวสินาฯ  
</p>
  
<p>
อตฺถานุรูปโต สทฺทํ, อตฺถํ สทฺทานุรูปโต;  
  
จินฺตยิตฺวาน เมธาวี, โวหเร น ยถา ตถาติฯ  
</p>
  
<p>อยเมตฺถ อตฺถสทฺทจินฺตาฯ</p>


<p>อตฺถาติสยโยเค เอวํ อุปลเกฺขตพฺพํ – ธาตุอตฺถาติสยโยคโต วฑฺฒเน ทิฎฺฐา ‘‘เอกมนฺตํ นิสิโนฺน โข มหานาโม ลิจฺฉวี อุทานํ อุทาเนสิ ‘ภวิสฺสนฺติ วชฺชี ภวิสฺสนฺติ วชฺชี’ติ’’ อิติ วา ‘‘อหเมว ทูสิยา ภูนหตา, รโญฺญ มหาปตาปสฺสา’’ติ วา ‘‘เวทา น ตาณาย ภวนฺติทสฺส, มิตฺตทฺทุโน ภูนหุโน นรสฺสา’’ติ วา ‘‘ภูนหจฺจํ กตํ มยา’’ติ วา เอวํ วฑฺฒเน ทิฎฺฐาฯ</p>


<p>วจนสงฺคเห  เอวํ อุปลเกฺขตพฺพํ – วตฺตมานาย วิภตฺติยา ปรสฺสปทํ มชฺฌิมปุริสพหุวจนํ ปญฺจมิยา ปรสฺสปเทน มชฺฌิมปุริสพหุวจเนน สทิสํฯ ตุเมฺห ภวถฯ</p>


<p>วตฺตมานปญฺจมีนํ ปรสฺสปเท อุตฺตมปุริสจตุเกฺก เอกวจนํ เอกวจเนน, พหุวจนมฺปิ พหุวจเนน สทิสํฯ อหํ ภวามิ, มยํ ภวามฯ</p>


<p>วตฺตมานาย อตฺตโนปทํ มชฺฌิมปุริเสกวจนํ หิยฺยตฺตนชฺชตนีนํ อตฺตโนปเทหิ ทฺวีหิ มชฺฌิมปุริเสกวจเนหิ สทิสํ กตฺถจิ วณฺณสมุทายวเสน กิญฺจิ วิเสสํ วเชฺชตฺวา, เอส นโย อุตฺตรตฺราปิ โยเชตโพฺพฯ ตฺวํ ภวเส, อิทํ วตฺตมานาย รูปํฯ ตฺวํ อภวเส, อิทํ หิยฺยตฺตนชฺชตนีนํ รูปํฯ</p>


<p>วตฺตมานาย อตฺตโนปทํ อุตฺตมปุริเสกวจนํ ปญฺจมิยา อตฺตโนปเทนุตฺตมปุริเสกวจเนน จ ปโรกฺขาย ปรสฺสปเทน มชฺฌิมปุริเสกวจเนน จาติ ทฺวีหิ วจเนหิ สทิสํฯ อหํ ภเว, อิทํ วตฺตมานปญฺจมีนํ รูปํฯ ตฺวํ พภูเว, อิทํ ปโรกฺขาย รูปํฯ</p>


<p>วตฺตมานาย อตฺตโนปทํ อุตฺตมปุริสพหุวจนํ ปโรกฺขชฺชตนีนํ อตฺตโนปเทหิ ทฺวีหิ อุตฺตมปุริสพหุวจเนหิ สทิสํฯ มยํ ภวาเมฺห, อิทํ วตฺตมานาย รูปํฯ มยํ พภูวิเมฺห, อิทํ ปโรกฺขาย รูปํฯ มยํ อภวิเมฺห, อิทมชฺชตนิยา รูปํฯ</p>


<p>ปญฺจมิยา อตฺตโนปทํ มชฺฌิมปุริสพหุวจนํ ปโรกฺขาย อตฺตโนปเทน มชฺฌิมปุริสพหุวจเนน สทิสํฯ ตุเมฺห ภวโวฺห, อิทํ ปญฺจมิยา รูปํฯ ตุเมฺห พภูวิโวฺห, อิทํ ปโรกฺขาย รูปํฯ</p>


<p>ปโรกฺขาย ปรสฺสปทํ ปฐมปุริสพหุวจนํ หิยฺยตฺตนิยา ปรสฺสปเทน ปฐมปุริสพหุวจเนน จ อชฺชตนิยา อตฺตโนปเทน ปฐมปุริสพหุวจเนน จาติ ทฺวีหิ วจเนหิ สทิสํฯ เต พภูวุ, อิทํ ปโรกฺขาย รูปํฯ เต อภวุ, อิทํ หิยฺยตฺตนชฺชตนีนํ รูปํฯ</p>


<p>ปโรกฺขาย  ปรสฺสปทํ มชฺฌิมปุริสพหุวจนํ อตฺตโนปเทน ปฐมปุริเสกวจเนน จ หิยฺยตฺตนิยา ปรสฺสปเทน มชฺฌิมปุริสพหุวจเนน จ อตฺตโนปเทน ปฐมปุริเสกวจเนน จ อชฺชตนิยา ปรสฺสปเทน มชฺฌิมปุริสพหุวจเนน จาติ จตูหิ วจเนหิ สทิสํฯ ตุเมฺห พภูวิตฺถ, โส พภูวิตฺถ, อิมานิ ปโรกฺขาย รูปานิฯ ตุเมฺห อภวตฺถ, โส อภวตฺถ, อิมานิ หิยฺยตฺตนิยา รูปานิฯ ตุเมฺห อภวิตฺถ, อิทมชฺชตนิยา รูปํฯ</p>


<p>ปโรกฺขาย ปรสฺสปทํ อุตฺตมปุริเสกวจนํ หิยฺยตฺตนิยา ปรสฺสปเทนุตฺตมปุริเสกวจเนน จ อชฺชตนิยา อตฺตโนปเทนุตฺตมปุริเสกวจเนน จาติ ทฺวีหิ วจเนหิ สทิสํฯ อหํ พภูวํ, อิทํ ปโรกฺขาย รูปํฯ อหํ อภวํ, อิทํ หิยฺยตฺตนชฺชตนีนํ รูปํฯ</p>


<p>ปโรกฺขาย ปรสฺสปทํ อุตฺตมปุริสพหุวจนํ หิยฺยตฺตนิยา ปรสฺสปเทนุตฺตมปุริสพหุวจเนน สทิสํฯ มยํ พภูวิมฺห, อิทํ ปโรกฺขาย รูปํฯ มยํ อภวมฺห, อิทํ หิยฺยตฺตนิยา รูปํฯ</p>


<p>ปโรกฺขาย อตฺตโนปทอุตฺตมปุริเสกวจนํ หิยฺยตฺตนิยา อตฺตโนปเทนุตฺตมปุริเสกวจเนน จ อชฺชตนิยา ปรสฺสปเทนุตฺตมปุริเสกวจเนน จาติ ทฺวีหิ วจเนหิ สทิสํฯ อหํ พภูวิํ, อิทํ ปโรกฺขาย รูปํฯ อหํ อภวิํ, อิทํ หิยฺยตฺตนชฺชตนีนํ รูปํฯ</p>


<p>หิยฺยตฺตนิยา ปรสฺสปทํ ปฐมปุริเสกวจนํ อชฺชตนิยา อตฺตโนปเทน ปฐมปุริเสกวจเนน สทิสํฯ โส อภวาฯ</p>


<p>หิยฺยตฺตนิยา ปรสฺสปทํ มชฺฌิมปุริเสกวจนํ อชฺชตนิยา ปรสฺสปเทน มชฺฌิมปุริเสกวจเนน สทิสํฯ ตฺวํ อภโวฯ</p>


<p>ภวิสฺสนฺติยา ปรสฺสปทํ มชฺฌิมปุริสพหุวจนํ กาลาติปตฺติยา ปรสฺสปเทน มชฺฌิมปุริสพหุวจเนน อตฺตโนปเทน ปฐมปุริเสกวจเนน จาติ ทฺวีหิ วจเนหิ สทิสํฯ ตุเมฺห  ภวิสฺสถ, อิทํ ภวิสฺสนฺติยา รูปํฯ ตุเมฺห อภวิสฺสถ, โส อภวิสฺสถ, อิมานิ กาลาติปตฺติยา รูปานิฯ</p>


<p>ภวิสฺสนฺติยา อตฺตโนปทํ มชฺฌิมปุริเสกวจนํ กาลาติปตฺติยา อตฺตโนปเทน มชฺฌิมปุริเสกวจเนน สทิสํฯ ตฺวํ ภวิสฺสเส, อิทํ ภวิสฺสนฺติยา รูปํฯ ตฺวํ อภวิสฺสเส, อิทํ กาลาติปตฺติยา รูปํฯ</p>


<p>ภวิสฺสนฺติยา อตฺตโนปทํ มชฺฌิมปุริสพหุวจนํ กาลาติปตฺติยา อตฺตโนปเทน มชฺฌิมปุริสพหุวจเนน สทิสํฯ ตุเมฺห ภวิสฺสเวฺห, อิทํ ภวิสฺสนฺติยา รูปํฯ ตุเมฺห อภวิสฺสเวฺห, อิทํ กาลาติปตฺติยา รูปํฯ</p>


<p>ภวิสฺสนฺติยา อตฺตโนปทํ อุตฺตมปุริเสกวจนํ กาลาติปตฺติยา ปรสฺสปเทนุตฺตมปุริเสกวจเนน สทิสํฯ อหํ ภวิสฺสํ, อิทํ ภวิสฺสนฺติยา รูปํฯ อหํ อภวิสฺสํ, อิทํ กาลาติปตฺติยา รูปํฯ เสสานิ สพฺพาสมฎฺฐนฺนํ วิภตฺตีนํ วจนานิ อญฺญมญฺญํ วิสทิสานีติ ทฎฺฐพฺพํฯ ภวนฺติ จตฺร –</p>


<p>
วตฺตมานาปญฺจมีสุ,  
ถ  
ทฺวยํ สมุทีริตํ;  
  
‘‘ตุเมฺห ภวถ’’อิจฺจตฺร, อุทาหรณกํ ทฺวิธาฯ  
</p>
  
<p>
มิ  
ทฺวยํ  
ม  
ทฺวยเญฺจว, ตาสุ วุตฺตํ ทฺวิธา ทฺวิธา;  
  
‘‘ภวามี’’ติ ‘‘ภวามา’’ติ, เจตฺถ รูปานิ นิทฺทิเสฯ  
</p>
  
<p>
วตฺตมานกหิยฺยตฺต-นชฺชตนีวิภตฺติสุ;  
  
เส  
ตฺตยํ ‘‘ภวเส ตฺว’’นฺติ, วตฺตมานาวิภตฺติโต;  
  
‘‘อภวเส’’ติ หิยฺยตฺต-นชฺชตนีวิภตฺติโตฯ  
</p>
  
<p>
วตฺตมานาปญฺจมิกา-ปโรกฺขาสุ วิภตฺติสุ;  
  
เอ  
ตฺตยํ ลปิตํ ตตฺถ, อาโท ทฺวินฺนํ วเสน ตุฯ  
</p>
  
<p>
ชญฺญา ‘‘อหํ ภเว’’ติ ‘‘ตฺวํ, พภูเว’’ติ ปโรกฺขโต;  
  
วตฺตมานาปโรกฺขชฺช-ตนีสุ ตีสุ สทฺทิตํฯ  
</p>
  
<p>
เมฺห  
ตฺตยํ  
กมโต รูปํ,  
มยํ  
สทฺทวิเสสิยํ;  
  
‘‘สมฺภวาเมฺห พภูวิเมฺห, อภวิเมฺห’’ติ นิทฺทิเสฯ  
</p>
  
<p>
ปญฺจมิกาปโรกฺขาสุ,  
โวฺห  
ทฺวยํ รูปเมตฺถ หิ;  
  
‘‘ภวโวฺห พภูวิโวฺห’’ติ,  
ตุเมฺห  
สทฺทวิเสสิยํฯ  
</p>
  
<p>
ปโรกฺขมฺหิ วา หิยฺยตฺต-นชฺชตนีวิภตฺติสุ;  
  
อุ  
ตฺตยํ ‘‘เต พภูวู’’ติ, รูปํ ชญฺญา ปโรกฺขโต;  
</p>
  
หิยฺยตฺตนชฺชตนิโต, ชญฺญา ‘‘เต อภวู’’อิติฯ  
</p>
  
<p>
ปโรกฺขมฺหิ วา หิยฺยตฺต-นชฺชตนีวิภตฺติสุ;  
  
สทฺทิตํ  
ตถ  
สํโยค- ปญฺจกํ อิติ นิทฺทิเสฯ  
</p>
  
<p>
พภูวิตฺถ  
ทฺวยํ ตตฺถ, รูปํ ชญฺญา ปโรกฺขชํ;  
  
พวฺหเตฺตกตฺตโต วุตฺตํ, มชฺฌิมปฐมวฺหยํฯ  
</p>
  
<p>
อภวตฺถ  
ทฺวยํ เญยฺยํ, หิยฺยตฺตนีวิภตฺติชํ;  
  
พวฺหเตฺตกตฺตโต วุตฺตํ, มชฺฌิโม ปฐโม จ โส;  
  
‘‘อภวิตฺถา’’ติทํ รูปํ, อชฺชตนีวิภตฺติชํฯ  
</p>
  
<p>
ตญฺจ โข พหุกตฺตมฺหิ,  
ตุเมฺห  
สเทฺทน โยชเย;  
  
ปโรกฺขาวฺหยหิยฺยตฺต-นชฺชตนีสุ กิตฺติตํฯ  
</p>
  
<p>
อํ  
ตยํ ตตฺถ อาทิยํ, ‘‘พภูวํ’’รูปมีริตํ;  
  
ทุวินฺนํ  
อภวํ  
รูปํ,  
อหํ  
สเทฺทน โยชเยฯ  
</p>
  
<p>
ปโรกฺขกาหิยฺยตฺตนี-วเสน  
มฺห  
ทุกํ ‘‘มยํ;  
  
พภูวิมฺห อภวิมฺห’’, อิติ รูปทฺวยํ กมาฯ  
</p>
  
<p>
ปโรกฺขาวฺหยหิยฺยตฺต-นชฺชตนีวิภตฺติสุ;  
  
อิํตยํ ตุ ตหิํ รูปํ, ‘‘พภูวิ’’นฺติ ปโรกฺขชํ;  
  
‘‘อภวิ’’นฺตีตราสํ ตุ,  
อหํ  
สทฺทยุตาขิลํฯ  
</p>
  
<p>
หิยฺยตฺตนชฺชตนีสุ  
,  
อา  
ทฺวยํ มตเมตฺถ หิ;  
  
‘‘อภวา’’ อิติ เอกเตฺต, รูปํ ปฐมโปริสํฯ  
</p>
  
<p>
หิยฺยตฺตนชฺชตนีสุ,  
โอ  
ทฺวยํ วุตฺตเมตฺถ ตุ;  
  
‘‘อภโว’’อิติ เอกเตฺต, รูปํ มชฺฌิมโปริสํฯ  
</p>
  
<p>
ภวิสฺสนฺติยกาลาติ-ปตฺตีสุ ทฺวีสุ ภาสิตํ;  
  
พวฺหเตฺต พหุเอกเตฺต, สสํโยคํ  
สฺสถ  
ตฺตยํฯ  
</p>
  
<p>
‘‘ตุเมฺห ภวิสฺสถิ’’เจฺจตํ, ภวิสฺสนฺติยโต มตํ;  
  
‘‘อภวิสฺสถ ตุเมฺห’’ติ, ‘‘อภวิสฺสถ โส’’ติ จ;  
  
กาลาติปตฺติโต วุตฺตํ, เอตญฺหิ วจนทฺวยํฯ  
</p>
  
<p>
ภวิสฺสนฺติยกาลาติ-ปตฺตีสุ สมุทีริตํ;  
  
มชฺฌิมปุริสฎฺฐาเน, สสํโยคํ  
สฺสเส  
ยุคํฯ  
</p>
  
<p>
‘‘ภวิสฺสเส ตฺว’’มิเจฺจตํ, ‘‘ตฺวํ อภวิสฺสเส’’ติ จ;  
  
อิมานิ ตุ ปโยคานิ, ตตฺถ วิญฺญู ปกาสเยฯ  
</p>
  
<p>
สฺสเวฺห  
ทฺวยํ เสน ยุตํ,  
สฺสํ  
ทฺวยญฺจ จตุกฺกกํ;  
  
อิทมฺปิ กถิตํ ทฺวีสุ, ยถารุตวิภตฺติสุฯ  
</p>
  
<p>
‘‘ภวิสฺสเวฺห’’ติ พวฺหเตฺต, ภวิสฺสนฺติกมชฺฌิโม;  
  
พวฺหเตฺต ‘‘อภวิสฺสเวฺห’’, กาลาติปตฺติมชฺฌิโมฯ  
</p>
  
<p>
‘‘ภวิสฺสํ’’ อิติ เอกเตฺต, ภวิสฺสนฺติกมุตฺตโม;  
  
‘‘อภวิสฺส’’นฺติ เอกเตฺต, กาลาติปตฺติกุตฺตโมฯ  
</p>
  
<p>
อิติ วุตฺตานิ วุเตฺตหิ, วจเนหิ สมานตํ;  
  
ยเนฺต’กเจฺจหิ ตํ สพฺพํ, เอกตาลีสธา ฐิตํฯ  
</p>
  
<p>
เสสานิ ปญฺจปญฺญาส, อสมานานิ สพฺพถา;  
  
เอตํ นยํ คเหตฺวาน, วเท สพฺพตฺถ สมฺภวาติฯ  
</p>
  
<p>อยเมตฺถ สมานาสมานวเสน วจนสงฺคโหฯ</p>


<p>อาคมลกฺขณวเสน  วิภตฺติวจนสงฺคเห เอวํ อุปลเกฺขตพฺพํ –</p>


<p>
ภวิสฺสนฺตีปโรกฺขชฺช-ตนีกาลาติปตฺติสุ;  
  
นิจฺจํ กฺวจิ กฺวจา’นิจฺจํ,  
อิ  
การาคมนํ ภเวฯ  
</p>
  
<p>
อิ  
การาคมนํ ตญฺหิ, ปโรกฺขายํ วิภตฺติยํ;  
  
พวฺหเตฺต มชฺฌิมฎฺฐาเน, พวฺหเตฺต จุตฺตเม สิยา;  
  
ปรสฺสปทํ สนฺธาย, อิทํ วจนมีริตํฯ  
</p>
  
<p>
อุตฺตเมกวโจ จาปิ, เนตสฺส อตฺตโนปเท;  
  
โหตีติ อวคนฺตพฺพํ, ภวิสฺสนฺติมฺหิ สพฺพโสฯ  
</p>
  
<p>
หิยฺยตฺตนชฺชตนิก-กาลาติปตฺตีสุ ปน;  
  
อ  
การาคมนํ โหติ, สพฺพโส อิติ ลกฺขเยฯ  
</p>
  
<p>
อชฺชตนิมฺหิ พวฺหเตฺต, มชฺฌิเม อุตฺตเม ตถา;  
  
พวฺหตฺตมฺหิ  
อ  
กาเรน,  
อิ  
การาคมนํ ภเวฯ  
</p>
  
<p>
อิ  
การาคมนํ นิจฺจํ, กาลาติปตฺติยํ ภเว;  
  
อ  
การาคมนํ ตตฺถ, อเนกนฺติกมีริตํฯ  
</p>
  
<p>
อ  
การาคมนํเยว, หิยฺยตฺตนฺยํ ปกาสติ;  
  
ปโรกฺขายํ ภวิสฺสนฺตฺย-ญฺจิกาโรเยว ทิสฺสติฯ  
</p>
  
<p>
อ  
การาคมนเญฺจว,  
อิ  
การาคมนมฺปิ จ;  
  
อชฺชตนิกกาลาติ-ปตฺตีสุ ปน ทิสฺสติฯ  
</p>
  
<p>
ตีสุ เสสวิภตฺตีสุ, นา’การตฺตยมีริตํ;  
  
วตฺตมานาย ปญฺจมฺยํ, สตฺตมิยนฺติ สพฺพโสฯ  
</p>
  
<p>
อิ  
กาเรเนว สหิตา, เทฺว ภวนฺติ วิภตฺติโย;  
  
สตฺต ทฺวาทส โหเนฺตตฺถ, วจนานีติ ลกฺขเยฯ  
</p>
  
<p>
อ  
กาเรเนว สหิตา, เอกาเยว วิภตฺติ ตุ;  
  
ทฺวาทส วจนาเนตฺถ, ภวนฺตีติ จ ลกฺขเยฯ  
</p>
  
<p>
อการิการ  
สหิตา  
, ทุเวเยว วิภตฺติโย;  
  
จตฺตาริ ทฺวาทสเญฺจว, วจนานิ ภวนฺติธฯ  
</p>
  
<p>
อาการตฺตยมุตฺตา ตุ, ติโสฺสเยว วิภตฺติโย;  
  
วจนาเนตฺถ ฉตฺติํส, โหนฺตีติ ปริทีปเยฯ  
</p>
  
<p>
ปโรกฺขาอชฺชตนีสุ, ปญฺจฎฺฐ จ ยถากฺกมํ;  
  
อิ  
การโต วิมุตฺตานิ, วจนานิ ภวนฺติติฯ  
</p>
  
<p>
เอวเมตฺถ วิภตฺตีนํ, ฉนฺนวุติวิธาน จ;  
  
สงฺคโห วจนานนฺติ, วิญฺญาตโพฺพ วิภาวินาติฯ  
</p>
  
<p>อยเมตฺถ อาคมลกฺขณวเสน วิภตฺติวจนสงฺคโหฯ</p>


<p>กาลวเสน ปน วิภตฺติวจนสงฺคเห ทุวิโธ สงฺคโห กาลตฺตยวเสน สงฺคโห, กาลฉกฺกวเสน สงฺคโห จาติฯ ตตฺถ วตฺตมานาปญฺจมีสตฺตมีวิภตฺติโย ปจฺจุปฺปนฺนกาลิกา, วตฺตมานาปญฺจมีสตฺตมีวิภตฺยนฺตานิ ปทานิ ปจฺจุปฺปนฺนวจนานิฯ ปโรกฺขาหิยฺยตฺตนชฺชตนีวิภตฺติโย อตีตกาลิกา, ปโรกฺขาหิยฺยตฺตนชฺชตนีวิภตฺยนฺตานิ ปทานิ อตีตวจนานิฯ ภวิสฺสนฺตีวิภตฺติ อนาคตกาลิกา, ภวิสฺสนฺตีวิภตฺยนฺตานิ ปทานิ อนาคตวจนานิฯ กาลาติปตฺติวิภตฺติ ปน กตฺถจิ อตีตกาลิกา กตฺถจิ อนาคตกาลิกา, ตสฺมา ตทนฺตานิ ปทานิ อตีตวจนานิปิ อนาคตวจนานิปิ โหนฺติฯ อยํ กาลตฺตยวเสน วิภตฺติวจนสงฺคโหฯ</p>


<p>อยํ ปน กาลฉกฺกวเสน วิภตฺติวจนสงฺคโห – ปโรกฺขาหิยฺยตฺตนชฺชตนีวิภตฺติโย อตีตกาลิกา, ปโรกฺขาหิยฺยตฺตนชฺชตนีวิภตฺยนฺตานิ ปทานิ อตีตวจนานิฯ ภวิสฺสนฺตีวิภตฺติ อนาคตกาลิกา, ภวิสฺสนฺตีวิภตฺยนฺตานิ ปทานิ อนาคตวจนานิฯ วตฺตมานาวิภตฺติ ปจฺจุปฺปนฺนกาลิกา, วตฺตมานาวิภตฺยนฺตานิ ปทานิ ปจฺจุปฺปนฺนวจนานิฯ ปญฺจมีวิภตฺติ อาณตฺติกาลิกา , ปญฺจมีวิภตฺยนฺตานิ ปทานิ อาณตฺติวจนานิฯ สตฺตมีวิภตฺติ ปริกปฺปกาลิกา, สตฺตมีวิภตฺยนฺตานิ ปทานิ ปริกปฺปวจนานิฯ เอตฺถ ปน ‘‘อาณตฺติวจนานี’’ติ จ ‘‘ปริกปฺปวจนานี’’ติ จ อิทํ ตถาสีสมตฺตํ อาสิฎฺฐานุมตฺยาทีสุ ปญฺจมฺยาทีนํ ทิสฺสนโตฯ กาลาติปตฺติวิภตฺติ กาลาติปตฺติกาลิกา, กาลาติปตฺติวิภตฺยนฺตานิ ปทานิ กาลาติปตฺติวจนานิฯ เอวํ กาลฉกฺกวเสน วิภตฺติวจนสงฺคโห เวทิตโพฺพฯ</p>


<p>กาลสงฺคเห ติวิโธ กาลสงฺคโห กาลตฺตยสงฺคโห กาลจตุกฺกสงฺคโห กาลฉกฺกสงฺคโห จาติฯ</p>


<p>
ปจฺจุปฺปเนฺน วตฺตมานา, ปญฺจมี สตฺตมี จิมา;  
  
โหนฺตาตีเต ปโรกฺขาที, สห กาลาติปตฺติยาฯ  
</p>
  
<p>
อนาคเต ภวิสฺสนฺตี, กาลาติปตฺติกาปิ วา;  
  
เอวํ กาลตฺตยํ เญยฺยํ, อาขฺยาตํ ตปฺปกาสกํฯ  
</p>
  
<p>
นนุ กจฺจายเน คเนฺถ, กาโล วุโตฺต จตุพฺพิโธ;  
  
ปจฺจุปฺปเนฺนนุตฺตกาเล, อตีเตนาคเต อิติฯ  
</p>
  
<p>
สจฺจํ วุโตฺต นุตฺตกาโล, ปจฺจุปฺปโนฺนติ อิจฺฉิโต;  
  
สมีเป วุตฺตกาโลติ, อตฺถสมฺภวโต ปนฯ  
</p>
  
<p>
ตถา หิ ‘‘ยํ ติกาล’’นฺติ, วุตฺตมาจริเยหิปิ;  
  
น กาลโต วินิมุตฺตํ, อาขฺยาตํ กิญฺจิ ทิสฺสติฯ  
</p>
  
<p>
นนุ จาวุตฺตกาเลติ, อโตฺถ ตตฺร ตุ ยุชฺชติ;  
  
ตถา หิ ฉพฺพิโธ กาโล,  
นิรุตฺติมฺหิ  
ปกาสิโตฯ  
</p>
  
<p>
อตีตานาคโต ปจฺจุ-ปฺปโนฺน อาณตฺติเมว จ;  
  
ปริกโปฺป จ กาลสฺส, อติปตฺตีติ ฉพฺพิโธฯ  
</p>
  
<p>
ทุเว วิภตฺติโย ตตฺถ, อาณตฺติปริกปฺปิกา;  
  
กาลมนามสิตฺวาปิ, นิรุตฺตญฺญูหิ ภาสิตาฯ  
</p>
  
<p>
‘‘คจฺฉตุ  
คเจฺฉยฺยิ’’จฺจาทิ-วจเน กถิเต น หิ;  
  
กฺริยา นิปฺผชฺชติ นิฎฺฐํ, นาคตา นาติปนฺนิกาฯ  
</p>
  
<p>
กาลาติปตฺติกา สทฺทา, อตีเตนาคเตปิ จ;  
  
ภวนฺตีติ ยถาวุตฺตา,  
นิรุตฺติมฺหิ  
วิทูหิ เวฯ  
</p>
  
<p>
ปญฺจมีสตฺตมีวฺหิตา, อาณตฺติปริกปฺปิกา;  
  
ปจฺจุปฺปเนฺน ภวนฺตีติ, น ตถา ตตฺถ ภาสิตาฯ  
</p>
  
<p>
ตสฺมา กจฺจายเน คเนฺถ, ‘‘นุตฺตกาเล’’ติ ยํ ปทํ;  
  
อโตฺถ ‘‘อวุตฺตกาเล’’ติ, ตสฺส ญายติเมวิทํฯ  
</p>
  
<p>
สจฺจเมวํ ตุ สเนฺตปิ, อาณตฺติปริกปฺปิกา;  
  
ปจฺจุปฺปเนฺนปิ ทฎฺฐพฺพา, ปณฺฑิเตน นยญฺญุนาฯ  
</p>
  
<p>
กสฺมาติ เจ อาณาปนํ, ปริกโปฺป จ สจฺจโต;  
  
ปจฺจุปฺปเนฺน ยโต อตฺถา, นิปฺผนฺนา ทิสฺสเร อิเมฯ  
</p>
  
<p>
‘‘อนุตฺตกาเล’’ติ ปทํ, เอตสฺสตฺถสฺส โชตกํ;  
  
‘‘สมีเป วุตฺตกาเล’’ติ, อตฺถทีปนโตถ วาฯ  
</p>
  
<p>
อตฺถานํ คมนาทีนํ, นิปฺผตฺติ น ตุ ทิสฺสติ;  
  
‘‘คจฺฉตุ คเจฺฉยฺยิ’’จฺจาทิ, วุตฺตกาเล ยโต ตโต;  
  
อวุตฺตกาเล นิทฺทิฎฺฐา, ตทฺทีปกวิภตฺติโยฯ  
</p>
  
<p>
กาโล วา วุตฺตกาโลติ, อิเจฺจวํ คหิโต อิธ;  
  
ทกฺขิณาสุทฺธิ  
ปาฐมฺหิ, กตาว ตติยา อยํ;  
  
กาลทีปนตา ตาสํ, อิติ ยุชฺชติ นาญฺญถาฯ  
</p>
  
<p>
อตฺถทฺวยํ ปกาเสตุํ, คเนฺถ  
กจฺจายนวฺหเย  
;  
  
เถโร กจฺจายโน ‘‘นุตฺต-กาเล’’ติ ปทมพฺรวิฯ  
</p>
  
<p>
เอวํ ติธา จตุธาปิ, วุโตฺต กาลาน สงฺคโห;  
  
ฉธา อิทานิ กาลานํ, สงฺคโห นาม นิยฺยเตฯ  
</p>
  
<p>
วิภตฺติโย  
ปโรกฺขา จ, หิยฺยตฺตนีวิภตฺติโย;  
  
อถ อชฺชตนี จาติ, ติโสฺส’ตีเต ปกาสิตาฯ  
</p>
  
<p>
อนาคเต ภวิสฺสนฺตี, ภวตีติ ปกิตฺติตา;  
  
ปจฺจุปฺปเนฺน วตฺตมานา, ติกาเล ปญฺจธา กตาฯ  
</p>
  
<p>
ปญฺจมีสตฺตมีวฺหิตา, อาณตฺติปริกปฺปิกา;  
  
สงฺคยฺหมานา ตา ยนฺติ, ปจฺจุปฺปนฺนมฺหิ สงฺคหํฯ  
</p>
  
<p>
ยสฺมา ปญฺจมิภูตาย, วตฺตมานาย ฐานโต;  
  
สมานา ปญฺจมี โหติ, ตสฺมา สา ปญฺจมี มตาฯ  
</p>
  
<p>
สตฺตมี ปน กิญฺจาปิ, สมานา ตาหิ สตฺตมา;  
  
โหติ ยสฺมา ตโต วุตฺตา, สตฺตมีเตฺวว โน มติฯ  
</p>
  
<p>
กาลาติปตฺติยาทีหิ, ยเชฺชวํ วตฺตมานิกา;  
  
ฉฎฺฐี ภเวยฺย กาลาติ-ปตฺติกาตีตวาจิกาฯ  
</p>
  
<p>
ปญฺจมี ตาย ฉฎฺฐสฺส, ตุลฺยตฺตา ฐานโต นนุ;  
  
ตาหิ สตฺตวิภตฺตีหิ, สตฺตมี อฎฺฐมี สิยาฯ  
</p>
  
<p>
อิติ เจ โกจิ ภาเสยฺย, ‘‘ตนฺนา’’ติ ปฎิเสธเย;  
  
อตีเตนาคเต จาปิ, กาลาติปตฺติสมฺภวาฯ  
</p>
  
<p>
ตถา หิ ภาสิตา  
จูฬ-นิรุตฺติมฺหิ  
วิสุํ อยํ;  
  
กาลาติปตฺยตีตมฺหา-นาคเต จาติ ทีปเยฯ  
</p>
  
<p>
กฺริยาติปเนฺนตีเตติ, กสฺมา กจฺจายเน รุตํ;  
  
อถาปิ เจ วเทยฺยตฺร, ‘‘ปาเยนา’’ติ ปกาสเยฯ  
</p>
  
<p>
เยภุเยฺยน หิ โลกสฺมิํ, อตีตมฺหิ ปวตฺตติ;  
  
กาลาติปตฺติสํยุโตฺต, โวหาโร อิติ ลกฺขเยฯ  
</p>
  
<p>อตฺริทํ กาลาติปตฺติยา อตีตวจนํ – ‘‘สจายํ ภิกฺขเว ราชา ปิตรํ ธมฺมิกํ ธมฺมราชานํ ชีวิตา น โวโรเปสฺสถ, อิมสฺมิํเยวสฺส อาสเน วิรชํ วีตมลํ ธมฺมจกฺขุ  อุปฺปชฺชิสฺสถา’’ติฯ ‘‘ปสฺสานนฺท อิมํ มหาธนเสฎฺฐิปุตฺตํ อิมสฺมิํเยว นคเร เทฺวอสีติโกฎิธนํ เขเปตฺวา ภริยํ อาทาย ภิกฺขาย จรนฺตํฯ สเจ หิ อยํ ปฐมวเย โภเค อเขเปตฺวา กมฺมเนฺต ปโยชยิสฺสา, อิมสฺมิํเยว นคเร อคฺคเสฎฺฐิ อภวิสฺสาฯ สเจ ปน นิกฺขมิตฺวา ปพฺพชิสฺสา, อรหตฺตํ ปาปุณิสฺสา, ภริยาปิสฺส อนาคามิผเล ปติฎฺฐหิสฺสาฯ สเจ มชฺฌิมวเย โภเค อเขเปตฺวา กมฺมเนฺต ปโยชยิสฺสา, ทุติยเสฎฺฐิ อภวิสฺสาฯ นิกฺขมิตฺวา ปพฺพชโนฺต อนาคามี อภวิสฺสา, ภริยาปิสฺส สกทาคามิผเล ปติฎฺฐหิสฺสาฯ สเจ ปจฺฉิมวเย โภเค อเขเปตฺวา กมฺมเนฺต ปโยชยิสฺสา, ตติยเสฎฺฐิ อภวิสฺสาฯ นิกฺขมิตฺวา ปพฺพชโนฺต สกทาคามี อภวิสฺสา, ภริยาปิสฺส โสตาปตฺติผเล ปติฎฺฐหิสฺสา’’ อิติ วา, ‘‘สเจ สตฺถา อคารํ อชฺฌาวสิสฺสา, จกฺกวตฺติราชา อภวิสฺสาฯ ราหุลสามเณโร ปริณายกรตนํ, เถรี อิตฺถิรตนํ, สกลจกฺกวาฬรชฺชํ เอเตสเญฺญว อภวิสฺสา’’ อิติ วา เอวํ กาลาติปตฺติยา อตีตวจนํ ภวติฯ</p>


<p>กถํ กาลาติปตฺติยา อนาคตวจนํ ภวติ? ‘‘จิรมฺปิ ภโกฺข อภวิสฺสา, สเจ น วิวทามเสฯ อสีสกํ อนงฺคุฎฺฐํ, สิงฺคาโล หรติ โรหิตํ’’อิติวา, ‘‘สเจ อานนฺท นาลภิสฺสา มาตุคาโม ตถาคตปฺปเวทิเต ธมฺมวินเย อคารสฺมา อนคาริยํ ปพฺพชฺชํ, จิรฎฺฐิติกํ อานนฺท พฺรหฺมจริยํ อภวิสฺสา’’ติ อิติ วา, ‘‘อยํ องฺคุลิมาลสฺส มาตา ‘องฺคุลิมาลํ อาเนสฺสามี’ติ คจฺฉติ, สเจ สมาคมิสฺสติ, องฺคุลิมาโล ‘องฺคุลิสหสฺสํ ปูเรสฺสามี’ติ มาตรํ มาเรสฺสติฯ สจาหํ น คมิสฺสามิ, มหาชานิโก อภวิสฺสา’’ อิติ วา เอวํ กาลาติปตฺติยา อนาคตวจนํ ภวติ ฯ กจฺจายเน ปน เยภุเยฺยน อตีตปฺปวตฺติํ สนฺธาย กาลาติปตฺติวิภตฺติยา อตีตกาลิกตา วุตฺตาติ ทฎฺฐพฺพํฯ</p>


<p>
กจฺจายเนปิ วา เอสา, กาลาติปตฺติกา ปน;  
  
อนาคเตปิ โหตีติ, อยมโตฺถปิ ทิสฺสติฯ  
</p>
  
<p>
อปฺปจฺจเกฺข ปโรกฺขาย-ตีเต อิติ หิ ลกฺขเณ;  
  
สเนฺตปฺย  
ตีต  
คฺคหเณ, อนเปกฺขิย ตํ อิทํฯ  
</p>
  
<p>
อนาคเต ภวิสฺสนฺตี, อิติ สุตฺตสฺสนนฺตรํ;  
  
กาลาติปตฺติวจนา, อนาคตานุกฑฺฒนํ;  
  
ตสฺมา อนิยตํ กาลํ, กาลาติปตฺติกํ วินาฯ  
</p>
  
<p>
อตีตานาคตปจฺจุ-ปฺปนฺนิกาหิ วิภตฺติหิ;  
  
สตฺตมี สตฺตมีเยว, ภวเต น ตุ อฎฺฐมีฯ  
</p>
  
<p>
ปญฺจมีสตฺตมีนํ ตุ, ปจฺจุปฺปนฺนวิภตฺติยํ;  
  
สงฺคณฺหนตฺถเมตาสํ, มเชฺฌ ฉฎฺฐี น วุจฺจติฯ  
</p>
  
<p>
ตถา ปญฺจ อุปาทาย, ภวิตพฺพญฺจ ฉฎฺฐิยา;  
  
ปญฺจมิยา ตุ สา เอสา, ‘‘ฉฎฺฐี’’ติ น สมีริตาฯ  
</p>
  
<p>
ฉฎฺฐีภาวมฺหิ สเนฺตปิ, ‘‘ปญฺจมี’’ติ วโจ ปน;  
  
ปญฺจมิยา วิภตฺติยา, ปจฺจุปฺปนฺนวิภตฺติยํฯ  
</p>
  
<p>
สงฺคณฺหนตฺถํ วุตฺตนฺติ, วิญฺญาตพฺพา วิภาวินา;  
  
ปญฺจมิํ ตุ อุปาทาย, สตฺตมิยา วิภตฺติยาฯ  
</p>
  
<p>
ฉฎฺฐิยา จ ภวิตพฺพํ, น สา ‘‘ฉฎฺฐี’’ติ อีริตา;  
  
ฉฎฺฐิํ ปน อุปาทาย, ‘‘สตฺตมี’’เตฺวว อีริตาฯ  
</p>
  
<p>
มเชฺฌ ฉฎฺฐิํ อทเสฺสตฺวา, เอวํ ตุ กถนมฺปิ จ;  
  
สตฺตมิยา วิภตฺติยา, ปจฺจุปฺปนฺนวิภตฺติยํ;  
  
สงฺคณฺหนตฺถํ วุตฺตนฺติ, อธิปฺปายํ วิภาวเยฯ  
</p>
  
<p>
สภาโว เหส วตฺถูนํ, คมฺภีรเตฺถสุ อตฺตโน;  
  
เยน เกนจากาเรน, อธิปฺปายสฺส ญาปนํฯ  
</p>
  
<p>
ยเชฺชวํ  
ปฐมํตีเต-นาคเต จ วิภตฺติโย;  
  
วตฺวา ตโต ปจฺจุปฺปเนฺน, กเถตพฺพา วิภตฺติโยฯ  
</p>
  
<p>
กจฺจายน  
วฺหเย คเนฺถ, กสฺมา เอวํ น ภาสิตา;  
  
ปจฺจุปฺปนฺนวิภโตฺยว, กสฺมา อาทิมฺหิ ภาสิตา?  
</p>
  
<p>
ยสฺมา วทนฺติ โวหาร-ปเถ เอตาว ปายโต;  
  
ตสฺมา พหุปฺปโยคตฺตํ, โหเตตาสํ วิภตฺตินํฯ  
</p>
  
<p>
อาโทพหุปฺปโยโคว, กเถตโพฺพติ ญายโต;  
  
ปจฺจุปฺปนฺนมฺหิ สมฺภูตา, วิภโตฺยวาทิโต มตาฯ  
</p>
  
<p>
อตีตานาคตํ วตฺวา, ปจฺจุปฺปเนฺน ตโต ปรํ;  
  
ยสฺมา วุตฺตมฺหิ โลกสฺมิํ, โหติ วาจาสิลิฎฺฐตาฯ  
</p>
  
<p>
ตสฺมา สิลิฎฺฐกถเน, อตีตาทิมเปกฺขิย;  
  
ปญฺจมี สตฺตมี เจตา, วตฺตมานายนนฺตรํ;  
  
สงฺคณฺหนตฺถมกฺขาตา, ปจฺจุปฺปนฺนวิภตฺติสุฯ  
</p>
  
<p>เอตฺถ หิ ยถา ‘‘มาตาปิตโร’’ติ วุเตฺต สิลิฎฺฐกถนํ โหติ, ตสฺมิํเยว วจเน วิปริยยํ กตฺวา สมาสวเสน ‘‘ปิตามาตโร’’ติ วุเตฺต สิลิฎฺฐกถนํ น โหติ, ตสฺมา ตาทิสี สทฺทรจนา อปูชนียา, ‘‘ปิตา มาตา จ เม ทชฺชุ’’นฺติ ปาโฐ ปน พฺยาสวเสน ยถิจฺฉิตปฺปโยคตฺตา ปูชนีโย, เอวเมว ‘‘อตีตานาคตปจฺจุปฺปนฺน’’นฺติ วุเตฺต สิลิฎฺฐกถนํ โหติ, ‘‘อตีตปจฺจุปฺปนฺนานาคต’’นฺติ เอวมาทินา วุเตฺต สิลิฎฺฐกถนํ น โหติ, ตสฺมา ตาทิสี สทฺทรจนา อปูชนียา สิยาฯ ‘‘อตีตารมฺมณา ปจฺจุ-ปฺปนฺนานาคตโคจรา’’ติ วจนํ ปน คาถาพนฺธสุขตฺถํ ยถิจฺฉิตปฺปโยคตฺตา ปูชนียเมวฯ อยเมตฺถ ปาฬิ เวทิตพฺพา –</p>


<p>‘‘ยํกิญฺจิ รูปํ อตีตานาคตปจฺจุปฺปนฺน’’นฺติ จ,</p>


<p>
‘‘เอกายนํ  
ชาติขยนฺตทสฺสี,  
  
มคฺคํ ปชานาติ หิตานุกมฺปี;  
  
เอเตน มเคฺคน อตํสุ ปุเพฺพ,  
  
ตริสฺสนฺติ เย จ ตรนฺติ โอฆ’’นฺติ จ,  
</p>
  
<p>
‘‘เย จพฺภตีตา สมฺพุทฺธา, เย จ พุทฺธา อนาคตา;  
  
เย เจตรหิ สมฺพุทฺธา, พหูนํ โสกนาสกาฯ  
</p>
  
<p>
สเพฺพ สทฺธมฺมครุโน, วิหํสุ วิหรนฺติ จ;  
  
อโถปิ วิหริสฺสนฺติ, เอสา พุทฺธาน ธมฺมตา’’ติ จ  
</p>
  
<p>เอวมเนเกสุ สทฺทปฺปโยเคสุฯ อิธ ยถิจฺฉิตปฺปโยควเสน อตีตานาคตปจฺจุปฺปนฺนกาลิกาสุ อฎฺฐสุ วิภตฺตีสุ ติโสฺส ปจฺจุปฺปนฺนกาลิกา วิภตฺติโย อาทิมฺหิ กถิตา, ตญฺจ กถนํ ตาสเญฺญว โวหารปเถ เยภุเยฺยน ปวตฺติโต พหุปฺปโยคตาญาปนตฺถํฯ ตาสุ ปน ทฺวินฺนํ วิภตฺตีนํ ‘‘ปญฺจมีสตฺตมี’’ติสญฺญา สิลิฎฺฐกถนิจฺฉายํ กเมน วตฺตพฺพา, อตีตานาคตกาลิกา วิภตฺติโย อเปกฺขิตฺวา กตาฯ อิเจฺจวํ</p>


<p>
ยถิจฺฉิตปฺปโยเคน, ปจฺจุปฺปนฺนวิภตฺติโย;  
  
ติธา กตฺวาน อาทิมฺหิ, กจฺจาเนน อุทีริตาฯ  
</p>
  
<p>
อาทิมฺหิ กถนํ ตญฺจ, ตาสํ ปาเยน วุตฺติโต;  
  
พหุปฺปโยคภาวสฺส, ญาปนตฺถนฺติ นิทฺทิเสฯ  
</p>
  
<p>
อตีตาทิมเปกฺขิตฺวา, สิลิฎฺฐกถเน ธุวํ;  
  
‘‘ปญฺจมี สตฺตมิ’’เจฺจว, ทฺวินฺนํ นามํ กตนฺติ จ;  
  
กาลาติปตฺติํ วเชฺชตฺวา, อิทํ วจนมีริตํฯ  
</p>
  
<p>
ยทิ เอวํ อยํ โทโส, อาปชฺชติ น สํสโย;  
  
อิติ เจ โกจิ ภาเสยฺย, อเตฺถ อกุสโลนโรฯ  
</p>
  
<p>
เตกาลิกาขฺยาตปเท  
, กาลาติปตฺติยา ปน;  
  
อสงฺคโหว โหตีติ, ‘‘ตนฺนา’’ติ ปฎิเสธเยฯ  
</p>
  
<p>
เตกาลิกาขฺยาตปเท, น โน กาลาติปตฺติยา;  
  
อิโฎฺฐ อสงฺคโห ตตฺถ, สงฺคโหเยว อิจฺฉิโตฯ  
</p>
  
<p>
ปญฺจมีสตฺตมีสญฺญา, กาลาติปตฺติกํ ปน;  
  
วิภตฺติมนเปกฺขิตฺวา, กตา อิเจฺจว โน มติฯ  
</p>
  
<p>
นานานยํ คเหตฺวาน,  
  
ปเจฺจตพฺพํ ตุ สารโต;  
  
ยาย เอโส รุโต อโตฺถ,  
  
ตสฺมา เอสา น ทุพฺพลาฯ  
</p>
  
<p>
อโตฺถ ลพฺภติ ปาสํโส,  
  
ยตฺถ ยตฺถ ยถา ยถา;  
  
ตถา ตถา คเหตโพฺพ,  
  
ตตฺถ ตตฺถ วิภาวินาฯ  
</p>
  
<p>วุตฺตเญฺหตํ  ‘‘ยตฺถ ยตฺถ ยถา ยถา อโตฺถ ลพฺภติ, ตตฺถ ตตฺถ ตถา ตถา คเหตโพฺพ’’ติฯ</p>


<p>
ปญฺจมีสตฺตมีสญฺญา, รูฬฺหีสญฺญาติ เกจน;  
  
น ปเนวํ คเหตพฺพํ, อชานิตฺวา วทนฺติ เตฯ  
</p>
  
<p>
เนสา ปุริสสญฺญาทิ,  
ฌล  
สญฺญาทโย วิย;  
  
รูฬฺหิยา ภาสิตา สญฺญา, ภูเตนเตฺถน ภาสิตาฯ  
</p>
  
<p>
อุปนิธาย ปญฺญตฺติ, เอสา สญฺญา ยโต ตโต;  
  
อนฺวตฺถสญฺญา ฐปิตา, โปราเณหีติ ลกฺขเยฯ  
</p>
  
<p>
อิเจฺจวํ กาลฉกฺกํ ตุ, สเงฺขเปน ติธา มตํ;  
  
เอตมตฺถญฺหิ สนฺธาย, ‘‘ยํ ติกาล’’นฺติ ภาสิตํฯ  
</p>
  
อยเมตฺถ กาลฉกฺกสงฺคโหฯ  
</p>
  
<p>
เอวํ  
ติธา จตุธา วา, ฉธา วาปิ สุเมธโส;  
  
กาลเภทํ วิภาเวยฺย, กาลญฺญูหิ วิภาวิตํฯ  
</p>
  
<p>
อตีตานาคตํ กาลํ, วิสุํ กาลาติปตฺติกํ;  
  
คเหตฺวา ปญฺจธา โหติ, เอวญฺจาปิ วิภาวเยฯ  
</p>
  
<p>
เอตฺถ นโยว ‘‘อชฺฌตฺต-พหิทฺธา วา’’ติ ปาฬิยํ;  
  
อตีตานาคตกาลี, วิภตฺติ สมุทีริตาฯ  
</p>
  
<p>อิเจฺจวํ สพฺพถาปิ กาลสงฺคโห สมโตฺตฯ</p>


<p>อิทานิ วิญฺญูนํ อตฺถคฺคหเณ โกสลฺลชนนตฺถํ ปกรณนฺตรวเสนปิ อิมสฺมิํ ปกรเณ วตฺตมานานนฺตรํ วุตฺตานํ อาณตฺติปริกปฺปกาลิกานํ ‘‘ปญฺจมีสตฺตมี’’ติสงฺขาตานํ ทฺวินฺนํ วิภตฺตีนํ ปฎิปาฎิฎฺฐปเน ปกรณสํสนฺทนํ กถยาม – ปฺปกรณสฺมิญฺหิ สกฺกตภาสานุรูเปน ทสธา อาขฺยาตวิภตฺติโย ฐปิตา, ปฺปกรเณ ปน มาคธภาสานุรูเปน อฎฺฐธา ฐปิตา,  ปน มาคธภาสานุรูเปเนว อตีตานาคตปจฺจุปฺปนฺนาณตฺติปริกปฺปกาลาติปตฺติวเสน ฉธา ฐปิตาฯ เตสุ หิ กาตเนฺต วตฺตมานา, สตฺตมี, ปญฺจมี, หิยฺยตฺตนี, อชฺชตนี, ปโรกฺขา, สฺวาตนี, อาสี, ภวิสฺสนฺตี, กฺริยาติปตฺติ จาติ ทสธา วิภตฺตาฯ กจฺจายเน ปน วตฺตมานา, ปญฺจมี, สตฺตมี, ปโรกฺขา, หิยฺยตฺตนี, อชฺชตนี, ภวิสฺสนฺตี, กาลาติปตฺติ จาติ อฎฺฐธา วิภตฺตาฯ อิติ เอเตสุ ทฺวีสุ กาตนฺตกจฺจายเนสุ วิภตฺติโย วิสทิสาย ปฎิปาฎิยา ฐปิตาฯ กิญฺจาเปตฺถ วิสทิสา ปฎิปาฎิ, ตถาเปตา นิรุตฺติยํ วุตฺตาตีตาทิกาลวิภาควเสน เอกโต สํสนฺทนฺติ สเมนฺติ กิญฺจิ วิเสสํ ฐเปตฺวาฯ</p>


<p>กถํ ? กาตเนฺต ตาว หิยฺยตฺตนี อชฺชตนี ปโรกฺขา จาติ อิมา ติโสฺส เอกเนฺตน อตีตกาลิกา, สฺวาตนี อาสี ภวิสฺสนฺติ จาติ อิมา ติโสฺส เอกเนฺตน อนาคตกาลิกา, วตฺตมานา เอกาเยว ปจฺจุปฺปนฺนกาลิกา, สตฺตมี ปน ปญฺจมี จ ปจฺจุปฺปนฺนานาคตกาลวเสน ทฺวิกาลิกา ‘‘อชฺช ปุญฺญํ กเรยฺย, เสฺวปิ กเรยฺยฯ อชฺช คจฺฉตุ, เสฺว วา คจฺฉตู’’ติ ปโยคารหตฺตาฯ กฺริยาติปตฺติ อนิยตกาลิกา ‘‘โส เจ หิโยฺย ยานํ อลภิสฺสา, อคจฺฉิสฺสาฯ โส เจ อชฺช อนตฺถงฺคเต สูริเย ยานํ อลภิสฺสา, อคจฺฉิสฺสาฯ โส เจ เสฺว ยานํ อลภิสฺสา, อคจฺฉิสฺสา’’ติ ปโยคารหตฺตาฯ เอวํ อสงฺกรโต ววตฺถเปตพฺพํฯ</p>


<p>เอวํ ววตฺถเปตฺวา อยมเมฺหหิ วุจฺจมาโน นโย สาธุกํ สลฺลเกฺขตโพฺพฯ กถํ? หิยฺยตฺตนชฺชตนีปโรกฺขาสฺวาตนฺยาสีภวิสฺสนฺติวเสน เอกนฺตาตีตานาคตกาลิกา วิภตฺติโย ฉ, วตฺตมานวเสน เอกนฺตปจฺจุปฺปนฺนกาลิกา วิภตฺติ เอกาเยว, สา ปฎิปาฎิยา คณิยมานา สตฺตมํ ฐานํ ภชติฯ เอวํ เอตสฺมิํ วตฺตมานาสงฺขาเต สตฺตมฎฺฐาเน ปกฺขิปิตุํ นิรุตฺตินเยน ‘‘ปริกปฺปกาลิกา’’ติ สงฺขํ คตํ สตฺถนเยน ‘‘ปจฺจุปฺปนฺนานาคตกาลิกา’’ติวตฺตพฺพํ เอกํ วิภตฺติํ สตฺตมีภูตาย วตฺตมานาย สมานฎฺฐานตฺตา สตฺตมีสญฺญํ กตฺวา ฐเปสิฯ ตโต ปุนเทว สฺวาตนฺยาสีภวิสฺสนฺติวเสน เอกนฺตานาคตกาลิกา ติโสฺส วิภตฺติโย คเณตฺวา ตํ ปจฺจุปฺปนฺนานาคตกาลิกํ ‘‘สตฺตมี’’ติ ลทฺธสญฺญํ วิภตฺติํ อนาคตกาลิกภาเวน ตาหิ ตีหิ สทฺธิํ สมานฎฺฐานตฺตา จตุตฺถํ กตฺวา นิรุตฺตินเยน ‘‘อาณตฺติกาลิกา’’ติ สงฺขํ คตํ สตฺถนเยน ‘‘ปจฺจุปฺปนฺนานาคตกาลิกา’’ติ วตฺตพฺพํ เอกํ วิภตฺติํ ปญฺจนฺนํ สงฺขฺยานํ ปูรเณน ปญฺจมีสญฺญํ กตฺวา ฐเปสิฯ</p>


<p>กฺริยาติปตฺติยา  ปน อนิยตกาลิกตฺตา ตํ วเชฺชตฺวา อยํ วินิจฺฉโย กโต, โส จ โข นิรุตฺตินยํเยว นิสฺสายฯ อยํ ตาว กาตเนฺต วตฺตมานานนฺตรํ วุตฺตานํ สตฺตมีปญฺจมีนํ อนฺวตฺถสญฺญํ อิจฺฉนฺตานํ อมฺหากํ รุจิ, เอสา สทฺธมฺมวิทูหิ ครูหิ อปฺปฎิโกฺกสิตา อนุมตา สมฺปฎิจฺฉิตา ‘‘เอวเมวํ อาวุโส, เอวเมวํ อาวุโส’’ติฯ เวยฺยากรเณหิปิ อปฺปฎิโกฺกสิตา อนุมตา สมฺปฎิจฺฉิตา ‘‘เอวเมวํ ภเนฺต, เอวเมวํ ภเนฺต’’ติฯ เอวํ สเพฺพหิปิ เตหิ ปุพฺพาจริเยหิ อพฺภนุโมทิตา อปฺปฎิโกฺกสิตาฯ</p>


<p>กจฺจายนปฺปกรเณ ปน พุทฺธวจนานุรูเปน อฎฺฐธา วิภตฺตีนํ วุตฺตตฺตา วตฺตมานาวิภตฺติ ปญฺจมฎฺฐาเน ฐิตาฯ กถํ? ปโรกฺขาหิยฺยตฺตนชฺชตนีภวิสฺสนฺติวเสน เอกนฺตาตีตานาคตกาลิกา จตโสฺส วิภตฺติโย, วตฺตมานวเสน เอกนฺตปจฺจุปฺปนฺนกาลิกา วิภตฺติ เอกาเยว, สา ปฎิปาฎิยา คณิยมานา ปญฺจมํ ฐานํ ภชติฯ เอวํ เอตสฺมิํ วตฺตมานาสงฺขาเต ปญฺจมฎฺฐาเน ปกฺขิปิตุํ นิรุตฺตินเยน ‘‘อาณตฺติกาลิกา’’ติ สงฺขํ คตํ ‘‘อนุตฺตกาลิกา’’ติ วุตฺตํ วิภตฺติํ ปญฺจมีภูตาย วตฺตมานาย สมานฎฺฐานตฺตา ปญฺจมีสญฺญํ กตฺวา ฐเปสิฯ ตโต ปรํ ตํ ปญฺจมํ ฉฎฺฐิฎฺฐาเน ฐเปตฺวา ปโรกฺขา หิยฺยตฺตนี อชฺชตนี ภวิสฺสนฺตี วตฺตมานา ปญฺจมีติ เอวํ คณนาวเสน ฉ วิภตฺติโย อุปาทาย นิรุตฺตินเยน ‘‘ปริกปฺปกาลิกา’’ติ สงฺขํ คตํ ‘‘อนุตฺตกาลิกา’’ติ วุตฺตํ วิภตฺติํ สตฺตนฺนํ สงฺขฺยานํ ปูรเณน สตฺตมีสญฺญํ กตฺวา ฐเปสิฯ</p>


<p>กาลาติปตฺติยา ปน อตีตานาคตกาลิกตฺตา ตํ วเชฺชตฺวา อยํ วินิจฺฉโย กโต, โส จ โข นิรุตฺตินยํเยว นิสฺสายฯ อยํ กจฺจายเน วตฺตมานานนฺตรํ วุตฺตานํ ปญฺจมีสตฺตมีนํ อนฺวตฺถสญฺญํ อิจฺฉนฺตานํ อมฺหากํ รุจิ, เอสา จ สทฺธมฺมวิทูหิ ครูหิ อปฺปฎิโกฺกสิตา อนุมตา สมฺปฎิจฺฉิตา  ‘‘เอวเมวํ อาวุโส, เอวเมวํ อาวุโส’’ติฯ เวยฺยากรเณหิปิ อปฺปฎิโกฺกสิตา อนุมตา สมฺปฎิจฺฉิตา ‘‘เอวเมวํ ภเนฺต, เอวเมวํ ภเนฺต’’ติฯ เอวํ สเพฺพหิปิ เตหิ ปุพฺพาจริเยหิ อพฺภนุโมทิตา อปฺปฎิโกฺกสิตาฯ</p>


<p>ยสฺมา หิ กาตนฺตกจฺจายนานิ อญฺญมญฺญํ วิสทิสวิภตฺติกฺกมานิปิ อนฺตเรน กิญฺจิ วิเสสํ นิรุตฺติยํ วุตฺตาตีตาทิกาลวิภาควเสเนกชฺฌํ สํสนฺทนฺติ สเมนฺติ, ตสฺมา นิรุตฺตินยเญฺญว สารโต คเหตฺวา ปญฺจมีสตฺตมีวิภตฺตีนํ อนฺวตฺถสญฺญาปริกปฺปเน อมฺหากํ รุจิ ปุพฺพาจริเยหิ อพฺภนุโมทิตา อปฺปฎิโกฺกสิตา, ตสฺมา เอว โย โกจิ อิมํ วาทํ มทฺทิตฺวา อญฺญํ วาทํ ปติฎฺฐาเปตุํ สกฺขิสฺสตีติ เนตํ ฐานํ วิชฺชติฯ อยญฺหิ นโย อตีว สุขุโม ทุทฺทโส จ ปรมาณุริว, ทุโกฺขคาโฬฺห จ มหาคหนมิว, อติคมฺภีโร จ มหาสมุโทฺท วิย, ตสฺมา อิมิสฺสํ สทฺทนีติยํ สทฺธาสมฺปเนฺนหิ กุลปุเตฺตหิ สาสโนปการตฺถํ โยโค สุฎฺฐุ กรณีโยฯ ตถา หิ อิธ กตโยเคหิ นามาขฺยาตาทีสุ จตูสุ ปเทสุ อุปฺปนฺนวาทา ปรวาทิโน ชิตาว โหนฺติฯ</p>


<p>
มุนินา มุนินาเคน, ทุฎฺฐา ปพฺพชิตา ชิตา;  
  
ยถา ยถา อสทฺธมฺม-ปูรณา ปูรณาทโยฯ  
</p>
  
<p>
ตถา ตถาคตาทายา-นุคายํ สทฺทนีติยํ;  
  
กตโยเคหิปิ ชิตา, สวนฺติ ปรวาทิโนติฯ  
</p>
  
<p>อยํ ปญฺจมีสตฺตมีนํ ปฎิปาฎิฎฺฐปเน ปกรณสํสนฺทนาฯ</p>


<p>อถ วตฺตมานาทีนํ วจนตฺถํ กถยาม – ตตฺถ ติ เกนเฎฺฐน วตฺตมานา? วตฺตมานกาลวจนเฎฺฐนฯ ปจฺจุปฺปนฺนภาเวน หิ วตฺตตีติ วตฺตมาโน, ปจฺจุปฺปนฺนกฺริยาสงฺขาโต กาโลฯ ตพฺพาจกวเสน วตฺตมาโน กาโล เอติสฺสา อตฺถีติ อยํ อาทิวิภตฺติ วตฺตมานาฯ ตถา  หิ ‘‘คจฺฉติ เทวทโตฺต’’ติ เอตฺถ เทวทตฺตสฺส ปจฺจุปฺปนฺนํ คมนกฺริยํ วิภตฺติภูโต สโทฺทเยว วทติ, ตสฺมา ตพฺพาจกวเสน วตฺตมาโน กาโล เอติสฺสา อตฺถีติ วตฺตมานาติ วุจฺจติฯ ติ เกนเฎฺฐน ปญฺจมี? ปญฺจมํ วตฺตมานฎฺฐานํ คมนเฎฺฐน, ปญฺจนฺนญฺจ สงฺขฺยานํ ปูรณเฎฺฐนฯ ตถา หิ นิโยคา อตีตานาคตปจฺจุปฺปนฺนกาลิกานํ ปโรกฺขาหิยฺยตฺตนชฺชตนีภวิสฺสนฺตีวตฺตมานาสงฺขาตานํ ปญฺจนฺนํ วิภตฺตีนมนฺตเร ปญฺจมีภูตาย วตฺตมานาย สยมฺปิ ปจฺจุปฺปนฺนกาลิกภาเวน สมานฎฺฐานตฺตา ปญฺจมํ วตฺตมานฎฺฐานํ คจฺฉตีติ ปญฺจมีฯ ยถา นทนฺตี คจฺฉตีติ นทีฯ ตถา นิโยคา อตีตานาคตกาลิกา ปโรกฺขาหิยฺยตฺตนชฺชตนีภวิสฺสนฺตีสงฺขาตา จตโสฺส วิภตฺติโย อุปาทาย สยมฺปิ วตฺตมานาวิภตฺติ วิย ปญฺจนฺนํ สงฺขฺยานํ ปูรณีติ ปญฺจมีฯ ติ เกนเฎฺฐน สตฺตมี? สตฺตนฺนํ สงฺขฺยานํ ปูรณเฎฺฐนฯ ตถา หิ อตีตานาคตปจฺจุปฺปนฺนกาลิกา ปโรกฺขาหิยฺยตฺตนชฺชตนีภวิสฺสนฺตีวตฺตมานาปญฺจมีสงฺขาตา ฉ วิภตฺติโย อุปาทาย สยมฺปิ ปจฺจุปฺปนฺนกาลิกา หุตฺวา สตฺตนฺนํ สงฺขฺยานํ ปูรณีติ สตฺตมีฯ</p>


<p>ติ เกนเฎฺฐน ปโรกฺขา? ปโรเกฺข ภวาติ อเตฺถนฯ ตถา หิ จกฺขาทินฺทฺริยสงฺขาตสฺส อกฺขสฺส ปโร ติโรภาโว ปโรกฺขํ, ตพฺพาจกภาเวน ปโรเกฺข ภวาติ ปโรกฺขาฯ ติ เกนเฎฺฐน หิยฺยตฺตนี? หิโยฺย ปภุติ อตีเต กาเล ภวา ตพฺพาจกภาเวนาติ อเตฺถนฯ ติ เกนเฎฺฐน อชฺชตนี? อชฺช ปภุติ อตีเต กาเล ภวา ตพฺพาจกภาเวนาติ อเตฺถนฯ ติ เกนเฎฺฐน ภวิสฺสนฺตี? ‘‘เอวํ อนาคเต ภวิสฺสตี’’ติ อตฺถํ ปกาเสนฺตี เอติ คจฺฉตีติ อเตฺถนฯ ติ เกนเฎฺฐน กาลาติปตฺติ? กาลสฺสาติปตนวจนเฎฺฐนฯ ตถา หิ กาลสฺส อติปตนํ อจฺจโย อติกฺกมิตฺวา ปวตฺติ กาลาติปตฺติ, ลภิตพฺพสฺส อตฺถสฺส นิปฺผตฺติรหิตํ กฺริยาติกฺกมนํ ฯ ติ เจตฺถ กฺริยา อธิเปฺปตาฯ กรณํ กาโร, กาโร เอว กาโล การสฺส การํ กตฺวา อุจฺจารณวเสนฯ อยํ ปน วิภตฺติ ตพฺพาจกตฺตา กาลาติปตฺตีติฯ อยํ ปน วตฺตมานาทีนํ วจนตฺถวิภาวนาฯ</p>


<p>
วิปฺปกิณฺณวิวิธนเย, สํกิณฺณลกฺขณธรวรสาสเน;  
  
สุมติมติวฑฺฒนตฺถํ, กถิโต ปกิณฺณกวินิจฺฉโยฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
ปกิณฺณกวินิจฺฉโย นาม  
</p>
  
ตติโย ปริเจฺฉโทฯ  
</p>
  
  
  
  
  