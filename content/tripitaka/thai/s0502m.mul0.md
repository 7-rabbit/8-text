<h2>ขุทฺทกนิกาเย</h2>
<h2>ธมฺมปทปาฬิ</h2>
<h1>๑. ยมกวโคฺค</h1>
<ol>
<li>
มโนปุพฺพงฺคมา  
  
  
  
ธมฺมา, มโนเสฎฺฐา มโนมยา;  
  
มนสา เจ ปทุเฎฺฐน, ภาสติ วา กโรติ วา;  
  
ตโต นํ ทุกฺขมเนฺวติ, จกฺกํว วหโต ปทํฯ  
</li>
  
<li>
มโนปุพฺพงฺคมา ธมฺมา, มโนเสฎฺฐา มโนมยา;  
  
มนสา เจ ปสเนฺนน, ภาสติ วา กโรติ วา;  
  
ตโต นํ สุขมเนฺวติ, ฉายาว อนปายินี  
อนุปายินี (ก.)  
ฯ  
</li>
  
<li>
อโกฺกจฺฉิ  
มํ อวธิ มํ, อชินิ  
อชินี (?)  
มํ อหาสิ เม;  
  
เย จ ตํ อุปนยฺหนฺติ, เวรํ เตสํ น สมฺมติฯ  
</li>
  
<li>
อโกฺกจฺฉิ มํ อวธิ มํ, อชินิ มํ อหาสิ เม;  
  
เย จ ตํ นุปนยฺหนฺติ, เวรํ เตสูปสมฺมติฯ  
</li>
  
<li>
น  
  
หิ เวเรน เวรานิ, สมฺมนฺตีธ กุทาจนํ;  
  
อเวเรน จ สมฺมนฺติ, เอส ธโมฺม สนนฺตโนฯ  
</li>
  
<li>
ปเร  
จ น วิชานนฺติ, มยเมตฺถ ยมามเส;  
  
เย จ ตตฺถ วิชานนฺติ, ตโต สมฺมนฺติ เมธคาฯ  
</li>
  
<li>
สุภานุปสฺสิํ วิหรนฺตํ, อินฺทฺริเยสุ อสํวุตํ;  
  
โภชนมฺหิ จามตฺตญฺญุํ, กุสีตํ หีนวีริยํ;  
  
ตํ เว ปสหติ มาโร, วาโต รุกฺขํว ทุพฺพลํฯ  
</li>
  
<li>
อสุภานุปสฺสิํ วิหรนฺตํ, อินฺทฺริเยสุ สุสํวุตํ;  
  
โภชนมฺหิ จ มตฺตญฺญุํ, สทฺธํ อารทฺธวีริยํ;  
  
ตํ เว นปฺปสหติ มาโร, วาโต เสลํว ปพฺพตํฯ  
</li>
  
<li>
อนิกฺกสาโว กาสาวํ, โย วตฺถํ ปริทหิสฺสติ;  
  
อเปโต ทมสเจฺจน, น โส กาสาวมรหติฯ  
</li>
  
<li>
โย จ วนฺตกสาวสฺส, สีเลสุ สุสมาหิโต;  
  
อุเปโต ทมสเจฺจน, ส เว กาสาวมรหติฯ  
</li>
  
<li>
อสาเร สารมติโน, สาเร จาสารทสฺสิโน;  
  
เต สารํ นาธิคจฺฉนฺติ, มิจฺฉาสงฺกปฺปโคจราฯ  
</li>
  
<li>
สารญฺจ  
สารโต ญตฺวา, อสารญฺจ อสารโต;  
  
เต สารํ อธิคจฺฉนฺติ, สมฺมาสงฺกปฺปโคจราฯ  
</li>
  
<li>
ยถา อคารํ ทุจฺฉนฺนํ, วุฎฺฐี สมติวิชฺฌติ;  
  
เอวํ อภาวิตํ จิตฺตํ, ราโค สมติวิชฺฌติฯ  
</li>
  
<li>
ยถา  
  
อคารํ สุฉนฺนํ, วุฎฺฐี น สมติวิชฺฌติ;  
  
เอวํ สุภาวิตํ จิตฺตํ, ราโค น สมติวิชฺฌติฯ  
</li>
  
<li>
อิธ  
โสจติ เปจฺจ โสจติ, ปาปการี อุภยตฺถ โสจติ;  
  
โส โสจติ โส วิหญฺญติ, ทิสฺวา กมฺมกิลิฎฺฐมตฺตโนฯ  
</li>
  
<li>
อิธ โมทติ เปจฺจ โมทติ, กตปุโญฺญ อุภยตฺถ โมทติ;  
  
โส โมทติ โส ปโมทติ, ทิสฺวา กมฺมวิสุทฺธิมตฺตโนฯ  
</li>
  
<li>
อิธ ตปฺปติ เปจฺจ ตปฺปติ, ปาปการี  
ปาปการิ (?)  
อุภยตฺถ ตปฺปติ;  
  
‘‘ปาปํ เม กต’’นฺติ ตปฺปติ, ภิโยฺย  
ภีโย (สี.)  
ตปฺปติ ทุคฺคติํ คโตฯ  
</li>
  
<li>
อิธ นนฺทติ เปจฺจ นนฺทติ, กตปุโญฺญ อุภยตฺถ นนฺทติ;  
  
‘‘ปุญฺญํ เม กต’’นฺติ นนฺทติ, ภิโยฺย นนฺทติ สุคฺคติํ คโตฯ  
</li>
  
<li>
พหุมฺปิ เจ สํหิต  
สหิตํ (สี. สฺยา. กํ. ปี.)  
ภาสมาโน, น ตกฺกโร โหติ นโร ปมโตฺต;  
  
โคโปว  
คาโว คณยํ ปเรสํ, น ภาควา สามญฺญสฺส โหติฯ  
</li>
  
<li>
อปฺปมฺปิ เจ สํหิต ภาสมาโน, ธมฺมสฺส โหติ  
โหตี (สี. ปี.)  
อนุธมฺมจารี;  
  
ราคญฺจ โทสญฺจ ปหาย โมหํ, สมฺมปฺปชาโน สุวิมุตฺตจิโตฺต;  
  
อนุปาทิยาโน อิธ วา หุรํ วา, ส ภาควา สามญฺญสฺส โหติฯ  
</li>
  
ยมกวโคฺค ปฐโม นิฎฺฐิโตฯ  
</li>
  
  
  
  
  