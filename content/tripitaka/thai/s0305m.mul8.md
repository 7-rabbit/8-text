<h1>๙. ฌานสํยุตฺตํ</h1>
<h2>๑. คงฺคาเปยฺยาลวโคฺค</h2>
<h3>๑-๑๒. ฌานาทิสุตฺตทฺวาทสกํ</h3>
<p> สาวตฺถินิทานํ     ‘‘จตฺตาโร เม, ภิกฺขเว, ฌานาฯ กตเม จตฺตาโร? อิธ, ภิกฺขเว, ภิกฺขุ วิวิเจฺจว กาเมหิ วิวิจฺจ อกุสเลหิ ธเมฺมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ อุปสมฺปชฺช วิหรติฯ ปีติยา จ วิราคา อุเปกฺขโก จ วิหรติ สโต จ สมฺปชาโน สุขญฺจ กาเยน ปฎิสํเวเทติ, ยํ ตํ อริยา อาจิกฺขนฺติ – ‘อุเปกฺขโก สติมา สุขวิหารี’ติ ตติยํ ฌานํ อุปสมฺปชฺช วิหรติฯ สุขสฺส จ ปหานา ทุกฺขสฺส จ ปหานา ปุเพฺพว โสมนสฺสโทมนสฺสานํ อตฺถงฺคมา อทุกฺขมสุขํ อุเปกฺขาสติปาริสุทฺธิํ จตุตฺถํ ฌานํ อุปสมฺปชฺช วิหรติฯ อิเม โข, ภิกฺขเว, จตฺตาโร ฌานา’’ติฯ</p>


<p>‘‘เสยฺยถาปิ, ภิกฺขเว, คงฺคา นที ปาจีนนินฺนา ปาจีนโปณา ปาจีนปพฺภารา; เอวเมว โข, ภิกฺขเว, ภิกฺขุ จตฺตาโร  ฌาเน ภาเวโนฺต จตฺตาโร ฌาเน พหุลีกโรโนฺต นิพฺพานนิโนฺน โหติ นิพฺพานโปโณ นิพฺพานปพฺภาโรฯ กถญฺจ, ภิกฺขเว, ภิกฺขุ จตฺตาโร ฌาเน ภาเวโนฺต จตฺตาโร ฌาเน พหุลีกโรโนฺต นิพฺพานนิโนฺน โหติ นิพฺพานโปโณ นิพฺพานปพฺภาโร? อิธ, ภิกฺขเว, ภิกฺขุ วิวิเจฺจว กาเมหิ วิวิจฺจ อกุสเลหิ ธเมฺมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช  วิหรติฯ วิตกฺกวิจารานํ วูปสมา…เป.… ทุติยํ ฌานํ…เป.…  ตติยํ ฌานํ…เป.… จตุตฺถํ ฌานํ อุปสมฺปชฺช วิหรติฯ เอวํ โข, ภิกฺขเว, ภิกฺขุ จตฺตาโร ฌาเน ภาเวโนฺต จตฺตาโร ฌาเน พหุลีกโรโนฺต นิพฺพานนิโนฺน โหติ นิพฺพานโปโณ นิพฺพานปพฺภาโร’’ติฯ ทฺวาทสมํฯ</p>

</p>


<p>ตสฺสุทฺทานํ –</p>


<p>
ฉ  
ปาจีนโต นินฺนา, ฉ นินฺนา จ สมุทฺทโต;  
  
เทฺวเต ฉ ทฺวาทส โหนฺติ, วโคฺค เตน ปวุจฺจตีติฯ  
</p>
  
อปฺปมาทวโคฺค วิตฺถาเรตโพฺพฯ  
</p>
  
<p>ตสฺสุทฺทานํ –</p>


<p>
ตถาคตํ ปทํ กูฎํ, มูลํ สาโร จ วสฺสิกํ;  
  
ราชา จนฺทิมสูริยา, วเตฺถน ทสมํ ปทนฺติฯ  
</p>
  
พลกรณียวโคฺค วิตฺถาเรตโพฺพฯ  
</p>
  
<p>ตสฺสุทฺทานํ –</p>


<p>
พลํ  
  
พีชญฺจ นาโค จ, รุโกฺข กุเมฺภน สูกิยา;  
  
อากาเสน จ เทฺว เมฆา, นาวา อาคนฺตุกา นทีติฯ  
</p>
  
เอสนาวโคฺค วิตฺถาเรตโพฺพฯ  
</p>
  
<p>ตสฺสุทฺทานํ –</p>


<p>
เอสนา วิธา อาสโว, ภโว จ ทุกฺขตา ติโสฺส;  
  
ขิลํ มลญฺจ นีโฆ จ, เวทนา ตณฺหา ตสินา จาติฯ  
</p>
  
<h2>๕. โอฆวโคฺค</h2>
<h3>๑-๑๐. โอฆาทิสุตฺตํ</h3>
<p> ‘‘ปญฺจิมานิ, ภิกฺขเว, อุทฺธมฺภาคิยานิ สํโยชนานิฯ กตมานิ ปญฺจ? รูปราโค, อรูปราโค, มาโน, อุทฺธจฺจํ, อวิชฺชา – อิมานิ โข, ภิกฺขเว, ปญฺจุทฺธมฺภาคิยานิ  สํโยชนานิฯ อิเมสํ โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย จตฺตาโร ฌานา ภาเวตพฺพาฯ กตเม จตฺตาโร? อิธ, ภิกฺขเว, ภิกฺขุ วิวิเจฺจว กาเมหิ วิวิจฺจ อกุสเลหิ ธเมฺมหิ สวิตกฺกํ สวิจารํ วิเวกชํ ปีติสุขํ ปฐมํ ฌานํ อุปสมฺปชฺช วิหรติฯ วิตกฺกวิจารานํ วูปสมา อชฺฌตฺตํ สมฺปสาทนํ เจตโส เอโกทิภาวํ อวิตกฺกํ อวิจารํ สมาธิชํ ปีติสุขํ ทุติยํ ฌานํ…เป.…  ตติยํ ฌานํ…เป.… จตุตฺถํ ฌานํ อุปสมฺปชฺช วิหรติฯ อิเมสํ  โข, ภิกฺขเว, ปญฺจนฺนํ อุทฺธมฺภาคิยานํ สํโยชนานํ อภิญฺญาย ปริญฺญาย ปริกฺขยาย ปหานาย อิเม จตฺตาโร ฌานา ภาเวตพฺพา’’ติ วิตฺถาเรตพฺพํฯ ทสมํฯ (ยถา มคฺคสํยุตฺตํ ตถา วิตฺถาเรตพฺพํ)ฯ</p>

</p>


<p>ตสฺสุทฺทานํ –</p>


<p>
โอโฆ โยโค อุปาทานํ, คนฺถา อนุสเยน จ;  
  
กามคุณา นีวรณา, ขนฺธา โอรุทฺธมฺภาคิยาติฯ  
</p>
  
ฌานสํยุตฺตํ นวมํฯ  
</p>
  
  
  
  
  