<h2>สุตฺตนฺตปิฎเก</h2>
<h2>ทีฆนิกาเย</h2>
<h1>สีลกฺขนฺธวคฺคสุตฺต</h1>
<h2>สํคายนสฺส ปุจฺฉา วิสฺสชฺชนา</h2>
<p> ปฐมมหาธมฺมสํคีติกาเล  อาวุโส ธมฺมสํคาหกา มหากสฺสปาทโย มหาเถรวรา ปฐมํ วินยํ สํคายิตฺวา ตทนนฺตรํ กํ นาม ปาวจนํ สํคายิํสุฯ</p>


<p> ปฐมมหาธมฺมสํคีติยํ ภเนฺต ธมฺมสํคาหกา มหากสฺสปาทโย มหาเถรวรา ปฐมํ วินยํ สํคายิตฺวา ตทนนฺตรํ ธมฺมํ สํคายิํสุฯ</p>


<p> ธโมฺม  นาม อาวุโส สุตฺตนฺตาภิธมฺมวเสน ทุวิโธ, ตตฺถ กตรํ ธมฺมํ ปฐมํ สํคายิํสุฯ</p>


<p> ทฺวีสุ ภเนฺต ธเมฺมสุ สุตฺตนฺตาภิธมฺมปิฎเกสุ ปฐมํ สุตฺตนฺตํ ปิฎกํ ธมฺมํ สํคายิํสุฯ</p>


<p> สุตฺตนฺตปิฎเก ปิ อาวุโส ทีฆมชฺฌิมสํยุตฺตองฺคุตฺตรขุทฺทกนิกายวเสน ปญฺจ นิกายา, เตสุ ปฐมํ กตรํ นิกายํ สํคายิํสุฯ</p>


<p> ปญฺจสุ ภเนฺต นิกาเยสุ ปฐมํ ทีฆนิกายํ สํคายิํสุฯ</p>


<p> ทีฆนิกาเยปิ อาวุโส ตโย วคฺคา จตุตฺติํสา จ สุตฺตานิ, เตสุ กตรํ วคฺคํ กตรญฺจ สุตฺตํ ปฐมํ สํคายิํสุฯ</p>


<p> ทีฆนิกาเยปิ ภเนฺต ตีสุ วเคฺคสุ ปฐมํ สีลกฺขนฺธวคฺคํ, จตุตฺติํสติยา จ สุเตฺตสุ ปฐมํ พฺรหฺมชาลสุตฺตํ สํคายิํสุฯ</p>





