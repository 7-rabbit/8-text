<h1>๑๑. เอกาทสนิปาโต</h1>
<h3>๑. สํกิจฺจเตฺถรคาถาวณฺณนา</h3>
<p>เอกาทสนิปาเต   ติอาทิกา อายสฺมโต สํกิจฺจเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท สาวตฺถิยํ พฺราหฺมณมหาสาลกุเล ปฎิสนฺธิํ คณฺหิฯ ตสฺมิํ กุจฺฉิคเตเยว มาตา พฺยาธิตา หุตฺวา กาลมกาสิฯ ตสฺสา สุสานํ เนตฺวา ฌาปิยมานาย คพฺภาสโย น ฌายิฯ มนุสฺสา สูเลหิ กุจฺฉิํ วิชฺฌนฺตา ทารกสฺส อกฺขิโกฎิํ ปหริํสุฯ เต ตํ วิชฺฌิตฺวา องฺคาเรหิ ปฎิจฺฉาเทตฺวา ปกฺกมิํสุฯ กุจฺฉิปเทโสปิ ฌายิ, องฺคารมตฺถเก ปน สุวณฺณพิมฺพสทิโส ทารโก ปทุมคเพฺภ นิปโนฺน วิย อโหสิฯ ปจฺฉิมภวิกสตฺตสฺส หิ สิเนรุนา โอตฺถริยมานสฺสปิ อรหตฺตํ อปฺปตฺวา ชีวิตกฺขโย นาม นตฺถิฯ</p>


<p>ปุนทิวเส อาฬาหนฎฺฐานํ คตา มนุสฺสา ตถานิปนฺนํ ทารกํ ทิสฺวา อจฺฉริยพฺภุตจิตฺตชาตา ทารกํ อาทาย คามํ ปวิสิตฺวา เนมิตฺตเก ปุจฺฉิํสุฯ เนมิตฺตกา ‘‘สเจ อยํ ทารโก อคารํ อชฺฌาวสิสฺสติ, ยาว สตฺตมา กุลปริวฎฺฎา ทุคฺคตา ภวิสฺสนฺติฯ สเจ ปพฺพชิสฺสติ, ปญฺจหิ สมณสเตหิ ปริวุโต วิจริสฺสตี’’ติ อาหํสุฯ ญาตกา ‘‘โหตุ, วฑฺฒิตกาเล อมฺหากํ อยฺยสฺส สาริปุตฺตเตฺถรสฺส สนฺติเก ตํ ปพฺพาเชสฺสามา’’ติ วตฺวา สงฺกุนา ฉินฺนกฺขิโกฎิตาย ติ วทนฺตา อปรภาเค ติ โวหริํสุฯ โส สตฺตวสฺสิกกาเล อตฺตโน คพฺภคตเสฺสว มาตุ มรณํ, คเพฺภ จ อตฺตโน  ปวตฺติํ สุตฺวา สํเวคชาโต ‘‘ปพฺพชิสฺสามี’’ติ อาหฯ ญาตกา ‘‘สาธุ, ตาตา’’ติ ธมฺมเสนาปติสฺส สนฺติกํ เนตฺวา, ‘‘ภเนฺต, อิมํ ปพฺพาเชถา’’ติ อทํสุฯ เถโร ตํ ตจปญฺจกกมฺมฎฺฐานํ ทตฺวา ปพฺพาเชสิฯ โส ขุรเคฺคเยว สห ปฎิสมฺภิทาหิ อรหตฺตํ ปตฺวา ติํสมเตฺตหิ ภิกฺขูหิ สทฺธิํ อรเญฺญ วิหรโนฺต เจ โจรหตฺถโต โมเจตฺวา สยมฺปิ เต โจเร ทเมตฺวา ปพฺพาเชตฺวา อญฺญตรสฺมิํ วิหาเร พหูหิ ภิกฺขูหิ สทฺธิํ วิหรโนฺต  เต วิวาทปสุเต ทิสฺวา ‘‘อญฺญตฺถ คจฺฉามี’’ติ ภิกฺขู อาปุจฺฉิฯ อยเมตฺถ สเงฺขโป, วิตฺถาโร ปน  (ธ. ป. อฎฺฐ. ๑.สงฺกิจฺจสามเณรวตฺถุ)  อาคตนเยเนว เวทิตโพฺพฯ อถ นํ อญฺญตโร อุปาสโก อุปฎฺฐาตุกาโม อาสนฺนฎฺฐาเน วาสํ ยาจโนฺต –</p>


<ol>
<li>
‘‘กิํ ตวโตฺถ วเน ตาต, อุชฺชุหาโนว ปาวุเส;  
  
เวรมฺภา รมณียา เต, ปวิเวโก หิ ฌายิน’’นฺติฯ –  
</li>
  
<p>ปฐมํ คาถมาหฯ ตํ สุตฺวา เถโร –
</ol></p>


<ol>
<li>
‘‘ยถา อพฺภานิ เวรโมฺภ, วาโต นุทติ ปาวุเส;  
  
สญฺญา เม อภิกิรนฺติ, วิเวกปฎิสญฺญุตาฯ  
</li>
  
<li>
‘‘อปณฺฑโร อณฺฑสมฺภโว, สีวถิกาย นิเกตจาริโก;  
  
อุปฺปาทยเตว เม สติํ, สเนฺทหสฺมิํ วิราคนิสฺสิตํฯ  
</li>
  
<li>
‘‘ยญฺจ อเญฺญ น รกฺขนฺติ, โย จ อเญฺญ น รกฺขติ;  
  
ส เว ภิกฺขุ สุขํ เสติ, กาเมสุ อนเปกฺขวาฯ  
</li>
  
<li>
‘‘อโจฺฉทิกา ปุถุสิลา, โคนงฺคลมิคายุตา;  
  
อมฺพุเสวาลสญฺฉนฺนา, เต เสลา รมยนฺติ มํฯ  
</li>
  
<li>
‘‘วสิตํ เม อรเญฺญสุ, กนฺทราสุ คุหาสุ จ;  
  
เสนาสเนสุ ปเนฺตสุ, วาฬมิคนิเสวิเตฯ  
</li>
  
<li>
‘‘‘อิเม หญฺญนฺตุ วชฺฌนฺตุ, ทุกฺขํ ปโปฺปนฺตุ ปาณิโน’;  
  
สงฺกปฺปํ นาภิชานามิ, อนริยํ โทสสํหิตํฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘นาภินนฺทามิ  
มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, นิพฺพิสํ ภตโก ยถาฯ  
</li>
  
<li>
‘‘นาภินนฺทามิ มรณํ, นาภินนฺทามิ ชีวิตํฯ  
  
กาลญฺจ ปฎิกงฺขามิ, สมฺปชาโน ปติสฺสโต’’ติฯ – อิมา คาถา อภาสิ;  
</li>
  
<p>ตตฺถ ติ นฺติ ลิงฺควิปลฺลาเสน วุตฺตํฯ วเน โก ตวโตฺถ, กิํ ปโยชนนฺติ อโตฺถฯ ติ ทหรสามเณรตาย นํ อตฺตโน ปุตฺตฎฺฐาเน ฐเปตฺวา อาลปติฯ ติ  อุชฺชุหาโน กิร นาม เอโก ปพฺพโต, โส ปน คหนสญฺฉโนฺน พหุโสณฺฑิกนฺทโร, ตหํ ตหํ สนฺทมานสลิโล , วสฺสกาเล อสปฺปาโย, ตสฺมา อุชฺชุหาโน วา ปพฺพโต เอตรหิ ปาวุสกาเล ตว กิมตฺถิโยติ อโตฺถฯ เกจิ ปเนตฺถ ‘‘อุชฺชุหาโน นาม เอโก สกุโณ สีตํ น สหติ, วสฺสกาเล วนคุเมฺพ นิลีโน อจฺฉตี’’ติ วทนฺติฯ เตสํ มเตน อุชฺชุหานสฺส วิย สกุณสฺส ปาวุสกาเล โก ตว อโตฺถ วเนติ? ติ เวรมฺภวาตา วายนฺตา กิํ เต รมณียาติ โยชนาฯ เกจิ ‘‘เวรมฺภา นาม เอกา ปพฺพตคุหา, ปพฺภาโร’’ติ จ วทนฺติฯ ตญฺจ ฐานํ คมนาคมนยุตฺตํ ชนสมฺพาธรหิตํ ฉายูทกสมฺปนฺนญฺจ, ตสฺมา เวรมฺภา รมณียา, วเน วสิตุํ ยุตฺตรูปาฯ กสฺมา?  ยสฺมา ตาทิสานํ ฌายีนํ ยตฺถ กตฺถจิ ปวิเวโกเยว อิจฺฉิตโพฺพ, ตสฺมา ‘‘ทูรํ อรญฺญฎฺฐานํ อคนฺตฺวา เวรมฺภายํ วส, ตาตา’’ติ วทติฯ อยเญฺหตฺถ อธิปฺปาโย – ยสฺมา ฌายีนํ ปวิเวกกฺขเม นิวาสผาสุเก เสนาสเน ลเทฺธเยว ฌานาทโย สมฺปชฺชนฺติ, น อลเทฺธ, ตสฺมา น เอวรูเป สีตกาเล ยตฺถ กตฺถจิ วเน วสิตุํ สกฺกา, คุหาปพฺภาราทีสุ ปน สกฺกาติฯ
</ol></p>


<p>เอวํ อุปาสเกน วุเตฺต เถโร วนาทโย เอว มํ รเมนฺตีติ ทเสฺสโนฺต ติอาทิมาหฯ ตสฺสโตฺถ – ยถา ปาวุเส กาเล อพฺภานิ วลาหกานิ เวรมฺภวาโต  ขิปติ นีหรติ, เอวเมว เม จิตฺตํ วิเวกปฎิสญฺญุตา สญฺญา อภิกิรนฺติ วิเวกฎฺฐานํเยว อากฑฺฒนฺติฯ</p>


<p>กิญฺจ ?  กาฬวโณฺณ,  อณฺฑโช กาโก,  สุสานฎฺฐาเน,  ตเมว นิวาสนฎฺฐานํ กตฺวา วิจรณโก นฺติ, กายสฺมิํ วิราคูปสํหิตํ กายคตาสติกมฺมฎฺฐานํ มยฺหํ อุปฺปาทยติเยวฯ เอกทิวสํ กิร เถโร กาเกน ขชฺชมานํ มนุสฺสกุณปํ ปสฺสิตฺวา อสุภสญฺญํ ปฎิลภิ, ตํ สนฺธาย เอวมาหฯ เตน กาเย สพฺพโส ฉนฺทราคสฺส นตฺถิตาย วเนเยว วสิตุกาโมมฺหีติ ทเสฺสติฯ ติ -สโทฺท สมุจฺจยโตฺถ, เตน อญฺญมฺปิ มม อรญฺญวาสการณํ สุณาหีติ ทเสฺสติฯ  ปพฺพชิตํ เมตฺตาวิหาริตาย อโลภนิยปริกฺขารตาย จ รกฺขิตพฺพสฺส อภาวโต  เสวกาทโย น รกฺขนฺติฯ  จ ปพฺพชิโต  เกนจิ กิญฺจนปลิโพธภูเต น รกฺขติ ตาทิสานํเยว อภาวโตฯ ติ, โส ภิกฺขุ สมุจฺฉินฺนกิเลสกามตาย สพฺพโส วตฺถุกาเมสุ  อเปกฺขารหิโต ยตฺถ กตฺถจิ  สุขํ เสติฯ ตสฺส อนุสงฺกิตปริสงฺกิตาภาวโต อรญฺญมฺหิ คามมฺหิ สทิสเมวาติ อโตฺถฯ</p>


<p>อิทานิ  ปพฺพตวนาทีนํ รมณียตํ วสิตปุพฺพตญฺจ ทเสฺสตุํ ติอาทิ วุตฺตํฯ ตตฺถ ติ, วุฎฺฐปุพฺพํ มยาฯ ติ, สีหพฺยคฺฆาทีหิ วาฬมิเคหิ อุปเสวิเต วเนฯ</p>


<p>ติ, อิเม เย เกจิ ปาณิโน สตฺตา อุสุสตฺติอาทีหิ ปหรเณหิ  มาริยนฺตุ มุฎฺฐิปฺปหาราทีหิ  พาธียนฺตุ, อเญฺญน วา เยน เกนจิ อากาเรน ทุกฺขํ  ปาปุณนฺตูติ; เอวํ  ปฎิฆสํยุตฺตํ ตโต เอว  พฺยาปาทวิหิํสาทิปฺปเภทํ ปาปสงฺกปฺปํ อุปฺปาทิตํ นาภิชานามิ, มิจฺฉาวิตโกฺก น อุปฺปนฺนปุโพฺพติ เมตฺตาวิหาริตํ ทเสฺสติฯ</p>


<p>อิทานิ ติอาทินา อตฺตโน กตกิจฺจตํ ทเสฺสติฯ ตตฺถ ติ อุปาสิโต โอวาทานุสาสนีกรณวเสนฯ ติ โอโรหิโตฯ ติ ครุตโร ขนฺธภาโรฯ</p>


<p>  นฺติ ‘‘กถํ นุ โข เม มรณํ สิยา’’ติ มรณํ น อิจฺฉามิฯ นฺติ ‘‘กถํ นุ โข อหํ จิรํ ชีเวยฺย’’นฺติ ชีวิตมฺปิ น อิจฺฉามิฯ เอเตน มรเณ ชีวิเต จ สมานจิตฺตตํ ทเสฺสติฯ ติ ปรินิพฺพานกาลํว อาคเมมิฯ นฺติ นิพฺพิสโนฺต, ภติยา กมฺมํ กโรโนฺตฯ ติ ยถา ภตโก ปรสฺส กมฺมํ กโรโนฺต กมฺมสิทฺธิํ อนภินนฺทโนฺตปิ กมฺมํ กโรโนฺตว ทิวสกฺขยํ อุทิกฺขติ, เอวํ อหมฺปิ ชีวิตํ อนภินนฺทโนฺตปิ อตฺตภาวสฺส ยาปเนน มรณํ อนภินนฺทโนฺตปิ ปริโยสานกาลํ ปฎิกงฺขามีติฯ เสสํ วุตฺตนยเมวฯ</p>

</p>

</p>





