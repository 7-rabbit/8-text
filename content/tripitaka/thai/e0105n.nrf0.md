<h2>วิสุทฺธิมคฺค นิทานกถา</h2>
<p>  นามายํ คโนฺถ ปิฎกตฺตยสารภูโต สกลโลเก ปฎิปตฺติทีปกคนฺถานํ อโคฺค โหติ เสโฎฺฐ ปมุโข ปาโมโกฺข อุตฺตโม ปวโร จาติ วิญฺญูหิ ปสโตฺถฯ ตตฺถ หิ สงฺคีติตฺตยารูฬฺหสฺส เตปิฎกพุทฺธวจนสฺส อตฺถํ สํขิปิตฺวา สิกฺขตฺตยสงฺคหิตํ พฺรหฺมจริยํ ปริปุณฺณํ ปกาสิตํ สุวิสทญฺจฯ เอวํ ปสตฺถเสฺสตสฺส วิสุทฺธิมคฺคสฺส ปิ ภวิตพฺพเมวฯ ตสฺมาทานิ ตมฺปกาสนตฺถมิทํ ปญฺหกมฺมํ วุจฺจติ –</p>

 เกน กโต, กทา กโต, กตฺถ กโต, กสฺมา กโต, กิมตฺถํ กโต, กิํ นิสฺสาย กโต, เกน ปกาเรน กโต, กิสฺส สกลโลเก ปตฺถโฎ’’ติฯ</p>


<p>ตตฺถ ติ อาจริยวเรน เตปิฎกสงฺคหฎฺฐกถากาเรน กโตฯ</p>


<p>ติ อมฺหากํ ภควโต สมฺมาสมฺพุทฺธสฺส สกลโลกนาถสฺส ปรินิพฺพุติกาลโต ปจฺฉา ทสเม วสฺสสตเก (๙๗๓ -พุทฺธวเสฺส) กโตฯ</p>


<p>ติ สีหฬทีเป อนุราธปุเร มหาวิหาเร กโตฯ</p>


<p>ติ วิสุทฺธิกามานํ สาธุชนานํ ตทธิคมุปายํ สมฺมาปฎิปตฺตินยํ ญาเปตุกามตาสงฺขาเตน อตฺตโน อชฺฌาสเยน สโญฺจทิตตฺตา,  จ อเชฺฌสิตตฺตา กโตฯ</p>


<p>เอตฺถ ปน ฐตฺวา อาจริยพุทฺธโฆสเตฺถรสฺส อุปฺปตฺติ กเถตพฺพา, สา จ  (จูฬวํโสติปิ โวหริเต ทุติยภาเค) สตฺตติํสมปริเจฺฉเท ปนฺนรสาธิกทฺวิสตคาถาโต (๓๗, ๒๑๕) ปฎฺฐาย พาตฺติํสาย คาถาหิ ปกาสิตาเยวฯ กถํ? –</p>


<h1>มหาวํส-พุทฺธโฆสกถา</h1>
<ol>
<li>
  
โพธิมณฺฑสมีป  
มฺหิ,  
ชาโต  
พฺราหฺมณมาณโว;  
  
วิชฺชา-สิปฺป-กลา-เวที, ตีสุ เวเทสุ ปารคูฯ  
</li>
  
<li>
สมฺมา วิญฺญาตสมโย, สพฺพวาทวิสารโท;  
  
วาทตฺถี ชมฺพุทีปมฺหิ, อาหิณฺฑโนฺต ปวาทิโกฯ  
</li>
  
<li>
วิหารเมก’มาคมฺม, รตฺติํ ปาตญฺชลีมตํ;  
  
ปริวเตฺตติ สมฺปุณฺณ-ปทํ สุปริมณฺฑลํฯ  
</li>
  
<li>
ตเตฺถโก  
เรวโต  
นาม, มหาเถโร วิชานิย;  
  
‘‘มหาปโญฺญ อยํ สโตฺต, ทเมตุํ วฎฺฎตี’’ติ, โสฯ  
</li>
  
<li>
‘‘โก นุ คทฺรภราเวน, วิรวโนฺต’’ติ อพฺรวิ;  
  
‘‘คทฺรภานํ รเว อตฺถํ, กิํ ชานาสี’’ติ อาห ตํฯ  
</li>
  
<li>
‘‘อหํ ชาเน’’ติ วุโตฺต โส, โอตาเรสิ สกํ มตํ;  
  
ปุฎฺฐํ ปุฎฺฐํ วิยากาสิ, วิรทฺธมฺปิ จ ทสฺสยิฯ  
</li>
  
<li>
‘‘เตน หิ ตฺวํ สกํ วาท-โมตาเรหี’’ติ โจทิโต;  
  
ปาฬิ’มาหา’ภิธมฺมสฺส, อตฺถ’มสฺส น โส’ธิคาฯ  
</li>
  
<li>
อาห‘‘กเสฺส’ส มโนฺต’’ติ,‘‘พุทฺธมโนฺต’’ติ โส’พฺรวิ;  
  
‘‘เทหิ เมตํ’’ติ วุเตฺต หิ, ‘‘คณฺห ปพฺพชฺช ตํ’’อิติฯ  
</li>
  
<li>
มนฺตตฺถี ปพฺพชิตฺวา โส, อุคฺคณฺหิ ปิฎกตฺตยํ;  
  
เอกายโน อยํ มโคฺค, อิติ ปจฺฉา ต’มคฺคหิฯ  
</li>
  
<li>
พุทฺธสฺส วิย คมฺภีร-โฆสตฺตา นํ วิยากรุํ;  
  
พุทฺธโฆโส  
ติ โฆโส หิ, พุโทฺธ วิย มหีตเลฯ  
</li>
  
<li>
ตตฺถ  
ญาโณทยํ  
  
ญาโณทยํ นามปกรณํ อิทานิ กุหิญฺจิปิ น ทิสฺสติ;  
นาม, กตฺวา ปกรณํ ตทา;  
  
ธมฺมสงฺคณิยากาสิ, กจฺฉํ โส  
อฎฺฐสาลินิํ  
  
อิทานิ ทิสฺสมานา ปน อฎฺฐสาลินี สีหฬทีปิกาเยว; น ชมฺพุทีปิกา; ปรโต (๕๔-๕๕ ปิเฎฺฐสุ) เอส อาวิภวิสฺสติ  
ฯ  
</li>
  
<li>
  
ปริตฺตฎฺฐกถ  
เญฺจว  
  
ปริตฺตฎฺฐกถนฺติ ปิฎกตฺตยสฺส สเงฺขปโต อตฺถวณฺณนาภูตา ขุทฺทกฎฺฐกถาติ อธิเปฺปตา ภเวสุ  
, กาตุํ อารภิ พุทฺธิมา;  
  
ตํ ทิสฺวา เรวโต เถโร, อิทํ วจนมพฺรวิฯ  
</li>
  
<li>
‘‘ปาฬิมตฺตํ อิธานีตํ, นตฺถิ อฎฺฐกถา อิธ  
เอตฺถ สคีภิตฺตยารูฬฺหา โมคฺคลิปุตฺตติสฺสเตฺถรสฺส สนฺติกา อุคฺคหิตา สิสฺสานุสิสฺสปรมฺปราตตา มูลฎฺฐกถา กสฺมา ชมฺพุทีเป สพฺพโส อนฺตรหิตาติ วิมํสิตพฺพํ  
;  
  
ตถาจริยวาทา จ, ภินฺนรูปา น วิชฺชเรฯ  
</li>
  
<li>
สีหฬฎฺฐกถา สุทฺธา,  
มหิเนฺทน  
มตีมตา;  
  
สงฺคีติตฺตยมารูฬฺหํ, สมฺมาสมฺพุทฺธเทสิตํฯ  
</li>
  
<li>
สาริปุตฺตาทิคีตญฺจ, กถามคฺคํ สเมกฺขิย;  
  
กตา สีหฬภาสาย, สีหเฬสุ ปวตฺตติฯ  
</li>
  
<li>
ตํ ตตฺถ คนฺตฺวา สุตฺวา ตฺวํ, มาคธานํ นิรุตฺติยา;  
  
ปริวเตฺตหิ, สา โหติ, สพฺพโลกหิตาวหา’’ฯ  
</li>
  
<li>
เอวํ วุเตฺต ปสโนฺน โส, นิกฺขมิตฺวา ตโต อิมํ;  
  
ทีปํ อาคา อิมเสฺสว  
อิทเสฺสวาติ อิมเสฺสว มหานามรโญฺญ กาเล ๙๕๓-๙๗๕ พุทฺธวเสฺส; อยญฺจ วสฺสปริเจฺฉโท สีหฬราชวํสํ นิสฺสาย ทสฺสิโต; ยุโรปิยวิจกฺขณานํ ปน มเตน ๙๔๑-๙๖๔ พุทฺธวเสฺส อิติ เวทิตโพฺพ; เอวมุปริปิ;  
, รโญฺญ กาเล มหามติฯ  
</li>
  
<li>
มหาวิหารํ สมฺปโตฺต, วิหารํ สพฺพสาธุนํ;  
  
มหาปธานฆรํ คนฺตฺวา,  
สงฺฆปาลสฺส  
สนฺติกาฯ  
</li>
  
<li>
สีหฬฎฺฐกถํ สุตฺวา, เถรวาทญฺจ สพฺพโส;  
  
‘‘ธมฺมสฺสามิสฺส เอโสว, อธิปฺปาโย’’ติ นิจฺฉิยฯ  
</li>
  
<li>
ตตฺถ สงฺฆํ สมาเนตฺวา, ‘‘กาตุํ อฎฺฐกถํ มม;  
  
โปตฺถเก เทถ สเพฺพ’’ติ, อาห, วีมํสิตุํ ส ตํฯ  
</li>
  
<li>
สโงฺฆ  
คาถาทฺวยํ ตสฺสา’ทาสิ ‘‘สามตฺถิยํ ตว;  
  
เอตฺถ ทเสฺสหิ, ตํ ทิสฺวา, สเพฺพ เทมาติ โปตฺถเก’’  
๒๓๔-๕ คาถาสุ อยมตฺถโยชนา– ‘‘ตตฺถ มหาวิหาเร สํฆํ มหาเนตฺวา สํฆ สนฺนิปาตํ กาเรตฺวา อาจริยปุพฺพทฺธโฆโส เอวมาห ‘อฎฺฐกถํ กาตุํ สเพฺพ ปาฬิ-อฎฺฐกถา-โปตฺถเก มม เทถา’ติ; โส สํโฆ ตํ วีมํสิตุํ สํยุตฺตนิกายโต ‘อโนฺตชฎา’ติอาทิกํ จ ‘สีเล ปติฎฺฐายา’ติอาทิกํ จาติ คาถาทฺวยํ ตสฺส อทาสิ ‘เอตฺถ ตว สามตฺถิยํ ญาณปฺปภาวํ ทเสฺสติ; ตํ ทิสฺวา สเพฺพ โปตฺถเก เทมา’ติวตฺวา’’ติ; อิมินา ปน อยมตฺถา ทสฺสิโต โหติ ‘‘อาจริย พุทฺธโฆโส วิสุทฺธิมคฺคํ กโรโนฺต ตเทว คาถาทฺวยํ โอโลเกตฺวา, กิญฺจิปิ อญฺญํ โปตฺถกํ อโนโลเกตฺวา อกาสี’’ติ; ตสฺส ปนตฺถสฺส ยุตฺตายุตฺตวิจารณา ปรโต (๓๙-๔๙-ปิเฎฺฐสุ) อาคมิสฺสติ  
ฯ  
</li>
  
<li>
ปิฎกตฺตย’เมเตฺถว, สทฺธิํ อฎฺฐกถาย โส;  
  
วิสุทฺธิมคฺคํ  
นามา’กา, สงฺคเหตฺวา สมาสโตฯ  
</li>
  
<li>
ตโต สงฺฆํ สมูเหตฺวา, สมฺพุทฺธมตโกวิทํ;  
  
มหาโพธิสมีปมฺหิ, โส ตํ วาเจตุ มารภิฯ  
</li>
  
<li>
เทวตา ตสฺส เนปุญฺญํ, ปกาเสตุํ มหาชเน;  
  
ฉาเทสุํ โปตฺถกํ โสปิ, ทฺวตฺติกฺขตฺตุมฺปิ ตํ อกา  
๒๓๘ คาถาย อยมโตฺถ– ‘‘เทวตา ตสฺส พุทฺธโฆสสฺส เนปุญฺญํ นิปุณญฺญาปฺปสาวํ มหาชนสฺส ปกาเสตุํ เตน ลิขิตํ วิสุทฺธิมคฺคโปตฺถกํ ฉาเทสุํ ปฎิจฺฉาเทตฺวา อปสฺสิยภาวํ ปาเปตฺวา ฐเปสุํ; โสปิ พุทฺธโฆโส ทุติยมฺปิ ตํ ลิขิ, ตมฺปิ เทวตา ฉเทสุํ; ตติยมฺปิ ลิขี’’ติ; เตน วุตฺตํ ‘‘ทฺวตฺติกฺขตฺตุมฺปิ ตํ อกา’’ติ; อิทเมว มหาวํสวจนํ นิสฺสาย วิตฺตาเรตฺวา กถิตาย พุทฺธโฆสุปฺปตฺติยา นาม กถาล เอกรเตฺตเนว วิสุทฺธิมคฺคสฺส ติกฺขตฺตุมฺปิ ลิขิตฺวา นิฎฺฐาปิตภาโว ปกาสิโต; อีทิสี ปน กถา พหูนํ วิมฺหยชนนีปิ ปริกฺขกานํ สํสยชนนี โหติ; ตสฺมา อิมิสฺสาปิ วิจารณา ปรโต (๔๗-๘-ปิเฎฺฐสุ) ทสฺสิยิสฺสติ  
ฯ  
</li>
  
<li>
วาเจตุํ ตติเย วาเร, โปตฺถเก สมุทาหเฎ;  
  
โปตฺถกทฺวย’มญฺญมฺปิ, สณฺฐเปสุํ ตหิํ มรูฯ  
</li>
  
<li>
วาจยิํสุ ตทา ภิกฺขู, โปตฺถกตฺตย’เมกโต;  
  
คนฺถโต อตฺถโต วาปิ, ปุพฺพาปรวเสน วาฯ  
</li>
  
<li>
เถรวาเทหิ ปาฬีหิ, ปเทหิ พฺยญฺชเนหิ วา;  
  
อญฺญถตฺตมหู เนว, โปตฺถเกสุปิ ตีสุปิฯ  
</li>
  
<li>
อถ  
อุโคฺฆสยี สโงฺฆ, ตุฎฺฐหโฎฺฐ วิเสสโต;  
  
นิสฺสํสยํ’ส  
เมเตฺตโยฺย,  
อิติ วตฺวา ปุนปฺปุนํฯ  
</li>
  
<li>
สทฺธิํ อฎฺฐกถายา’ทา, โปตฺถเก ปิฎกตฺตเย;  
  
คนฺถากเร วสโนฺต โส, วิหาเร ทูรสงฺกเรฯ  
</li>
  
<li>
ปริวเตฺตสิ สพฺพาปิ, สีหฬฎฺฐกถา ตทา;  
  
สเพฺพสํ มูลภาสาย, มาคธาย นิรุตฺติยาฯ  
</li>
  
<li>
สตฺตานํ สพฺพภาสานํ, สา อโหสิ หิตาวหา;  
  
เถริยาจริยา สเพฺพ, ปาฬิํ วิย ต’มคฺคหุํฯ  
</li>
  
<li>
อถ กตฺตพฺพกิเจฺจสุ, คเตสุ ปรินิฎฺฐิติํ;  
  
วนฺทิตุํ โส  
มหาโพธิํ,  
ชมฺพุทีปํ อุปาคมี’’ติ  
โส มหาโพธิ วนฺทิตุํ ชมฺพุทีปํ อุปาคมีติ อิทํ วจนํ ปุริมวจเนหิ อสํสฎฺฐํ วิย โหติ; ปุเพฺพ หิ ‘‘อาจริยพุทฺธโฆโส โพธิมณฺฑสมีเป ชาโต’’ติ จ, ‘‘สีหฬทีปํ คนฺตฺวา สีหฬฎฺฐกถาโย มาคธภาสาย ปริวเตฺตหีติ ตสฺสาจริเยน เรวตเตฺถเรน วุโตฺต’’ติ จ วุตฺตํ; ตสฺมา อิธาปิ อาจริยพุทฺธโฆสสฺส ปวตฺติ ตทนุรูปา ‘‘ตา ภาสาปริวตฺติตฎฺฐกถาโย อาทาย สาสนุโชฺชตนตฺถํ ชมฺพุทีปํ อุปาคมี’’ติ เอวมาทินา สาสนุโชฺชตนมูลิกา เอว ภวิตุํ อรหติ, น ปน มหาโพธิวนฺทนมูลิกาติ  
ฯ  
</li>
  
<p>อยญฺจ ปน มหาวํสกถา ๑๙๕๐ - ขริสฺตวเสฺส  โรมกฺขเรน มุทฺทิตสฺส วิสุทฺธิมคฺคโปตฺถกสฺส ปุเรจาริกกถายํ ‘‘อเนกาเนตฺถ อตฺถิ วิจาเรตพฺพานี’’ติ วตฺวา นามเกน วิจกฺขเณน วิจาริตาฯ ตเมตฺถ ยุตฺตายุตฺตวิจินนาย ทเสฺสตฺวา อนุวิจารณมฺปิสฺส กริสฺสามฯ
</ol></p>





