<h1>๕. ตทฺธิต</h1>
<p>อถ  ตทฺธิตวิธานํ ทีปิยเตฯ</p>


<p>ตทฺธิตวุตฺติ นาม วิจิตฺรา โหติ, สาติสเยน วิจิตฺรญาณหิตํ วหติ, ตสฺมา เตสํ เตสํ กุลปุตฺตานํ หิตนฺติ  อิมสฺมิํ กเณฺฑ สพฺพวิธานสฺส นามํฯ ตํ ปน อฎฺฐวิธํ โหติ อปจฺจํ, อเนกตฺถํ, อสฺสตฺถิ, ภาวกมฺมํ, ปริมาณํ, สงฺขฺยา, ขุทฺทกํ, นานาตฺตนฺติฯ</p>


<h3>อปจฺจราสิ</h3>
<p>  ฯ</p>


<p>ฉฎฺฐฺยนฺตา นามมฺหา ตสฺส อปจฺจนฺติ อเตฺถ วิกเปฺปน ณปจฺจโย โหติฯ วาสโทฺท วากฺย, สมาสานํ วิกปฺปนโตฺถ, อิโต ปรํ อนุวตฺตเต, เตน สพฺพตฺถ วิกปฺปวิธิ สิชฺฌติฯ ณานุพโนฺธ วุทฺธฺยโตฺถ, โส ปโยคอปฺปโยคีฯ วสิฎฺฐสฺส อปจฺจนฺติ อเตฺถ อิมินา สุเตฺตน วสิฎฺฐมฺหา ณปจฺจโย, โส สามฺยตฺถญฺจ อปจฺจตฺถญฺจ อุภยํ วทติ, ฉฎฺฐี จ อปจฺจปทญฺจ เตน วุตฺตตฺถา นาม โหนฺติ, วสิฎฺฐปทํ ปจฺจเยน สห เอกตฺถํ โหติ, อุภยํ เอกโต หุตฺวา ปุตฺตสฺส นามํ โหตีติ อโตฺถฯ ตโต ‘เอกตฺถตาย’นฺติ ฉฎฺฐิยา โลโป, อปจฺจปทํ ปน วุตฺตตฺถมเตฺตน ลุปฺปติฯ ตญฺหิ สุเตฺต ปธานภาเวน นิทฺทิฎฺฐํ โหติ, น ฉฎฺฐีติ, มหาวุตฺตินา วา ปทานํ โลโปฯ เอวํ สพฺพตฺถฯ</p>


<p>  ฯ</p>


<p>ปทานํ อาทิภูตสฺส อการสฺส จ อิวณฺณุ’วณฺณสฺส จ อา, เอ, โอ วุทฺธิโย โหนฺติ ณานุพเนฺธ ปจฺจเย ปเรติ ปทาทิอ-การสฺส อาวุทฺธิ, สฺยาทฺยุปฺปตฺติฯ</p>


<p>วาสิโฎฺฐ,  ปุริโส, วาสิฎฺฐี, อิตฺถี, วาสิฎฺฐํ, กุลํ, วสิฎฺฐสฺส ปุโตฺต วาสิโฎฺฐ, วสิฎฺฐสฺส ธีตา วาสิฎฺฐี, วสิฎฺฐสฺส กุลํ วาสิฎฺฐนฺติ เอวมฺปิ โยเชตุํ ยุชฺชติฯ</p>


<p>ตตฺถ ‘วสิฎฺฐสฺสา’ติ เอเตน โคตฺตเสฺสว ปิตุภูตํ อาทิปุริสํ วทติฯ กสฺมา? โคตฺตสทฺทตฺตาฯ เอวญฺหิ สติ ตสฺมิํ โคเตฺต ปจฺจาชาตา สเพฺพปิ ชนา ตสฺส อปจฺจา นาม โหนฺติฯ</p>


<p>  ฯ</p>


<p>มเชฺฌ ปวตฺตานํ อ, ยุวณฺณานํ อา, เอ, โอวุทฺธิโย โหนฺติ วา กฺวจิฯ</p>


<p>วาเสโฎฺฐ, วาเสฎฺฐี, วาเสฎฺฐํฯ วาสเทฺทน ‘‘วสิฎฺฐสฺส ปุโตฺต ธีตา กุล’’นฺติ วากฺยํ วา ‘‘วสิฎฺฐปุโตฺต วสิฎฺฐธีตา วสิฎฺฐกุล’’นฺติ สมาสํ วา วิกเปฺปติฯ เอวํ สพฺพตฺถฯ</p>


<p>ภรทฺวาชสฺส อปจฺจํ ภารทฺวาโช, วิสามิตฺตสฺส  อปจฺจํ เวสามิโตฺต, โคตมสฺส อปจฺจํ โคตโม, กสฺสปสฺส อปจฺจํ กสฺสโป, วสุเทวสฺส อปจฺจํ วาสุเทโวฯ เอวํ พาลเทโวฯ</p>


<p>อุปคุสฺส อปจฺจนฺติ เอตฺถ ‘อุวณฺณสฺสาวง…’ติ ณานุพเนฺธ ปจฺจเย ปเร อุวณฺณสฺส อวง โหติฯ โอปคโว, โอปควี, โอปควํ, มนุโน อปจฺจํ มานโว, ภคฺคุโน อปจฺจํ ภคฺคโว, ปณฺฑุโน อปจฺจํ ปณฺฑโว, อุปวินฺทุสฺส อปจฺจํ โอปวินฺทโว อิจฺจาทิฯ</p>


<p>  ฯ</p>


<p>ฉฎฺฐุเนฺตหิ  วจฺฉาทีหิ โคตฺตสทฺทคเณหิ ตสฺส อปจฺจนฺติ อเตฺถ ณานุพนฺธา อาน, อายนปจฺจยา โหนฺติ วาฯ</p>


<p>วจฺฉสฺส อปจฺจํ วจฺฉาโน, วจฺฉายโน, วจฺฉานี, วจฺฉายนี, วจฺฉานํ, วจฺฉายนํฯ เอวํ กจฺจาโน, กจฺจายโน, กาติยาโน, กาติยายโน, สากฎาโน, สากฎายโน, กณฺหาโน, กณฺหายโน, โมคฺคลฺลาโน, โมคฺคลฺลายโน, อคฺคิเวสฺสาโน , อคฺคิเวสฺสายโน, มุญฺจาโน, มุญฺจายโน, กุญฺจาโน, กุญฺจายโน อิจฺจาทิฯ</p>


<p>  ฯ</p>


<p>ฉฎฺฐฺยเนฺตหิ กตฺติกาทีหิ วิธวาทีหิ จ ตสฺส อปจฺจนฺติ อเตฺถ กเมน ณานุพนฺธา เอยฺย, เอรปจฺจยา โหนฺติ วาฯ</p>


<p>เณเยฺย – กตฺติกาย นาม เทวธีตาย อปจฺจํ กตฺติเกโยฺย, วินตาย นาม เทวิยา อปจฺจํ เวนเตโยฺย, โรหิณิยา นาม เทวิยา อปจฺจํ โรหิเณโยฺย, ภคินิยา อปจฺจํ ภาคิเนโยฺย, นทิยา นาม อิตฺถิยา อปจฺจํ นาเทโยฺยฯ เอวํ อเนฺตโยฺย, อาเหโยฺย, กาเมโยฺย, สุจิยา อปจฺจํ โสเจโยฺย, พาลาย อปจฺจํ พาเลโยฺย อิจฺจาทิฯ</p>


<p>เณเร – วิธวาย อปจฺจํ เวธเวโร, วิธวา นาม มตปติกา อิตฺถีฯ พนฺธุกิยา อปจฺจํ พนฺธุเกโร, นาฬิกิยา นาม อิตฺถิยา ปุโตฺต นาฬิเกโร, สมณสฺส อุปชฺฌายสฺส ปุโตฺต สามเณโร, สมณิยา ปวตฺตินิยา ธีตา สามเณรี อิจฺจาทิฯ</p>


<p>  ฯ</p>


<p>ฉฎฺฐุเนฺตหิ  ทิติอิจฺจาทีหิ ตสฺส อปจฺจนฺติ อเตฺถ ณานุพโนฺธ ยปจฺจโย โหติ วาฯ</p>


<p>  ฯ</p>


<p>เย ปเร อวณฺณสฺส อิวณฺณสฺส จ โลโป โหตีติ ณฺยมฺหิ ปเร อวณฺณิ’วณฺณานํ โลโปฯ</p>


<p>ทิติยา นาม เทวธีตาย อปจฺจํ เทโจฺจ, อทิติยา อปจฺจํ อาทิโจฺจฯ</p>


<p>ตตฺถ อิวณฺณโลเป ‘ตวคฺควรณานํ เย จวคฺคพยญา’ติ ยมฺหิ ปเร ตวคฺคสฺส จวคฺคตฺตํ, ปุน ‘วคฺคลเสหิ เต’ติ ยสฺส ปุพฺพรูปตฺตํ, กุณฺฑนิยา อปจฺจํ โกณฺฑโญฺญฯ</p>


<p>  ฯ</p>


<p>สเร ปเร อุวณฺณสฺส อวง โหตีติ อุวณฺณสฺส อวตฺตํฯ ‘ตวคฺควรณาน…’นฺติ สุเตฺตน วสฺส พตฺตํ, ปุน ‘วคฺคลเสหิ เต’ติ สุเตฺตน ยสฺส ปุพฺพรูปตฺตํ, ภาตุโน อปจฺจํ ภาตโพฺยฯ</p>


<p>  ฯ</p>


<p>รสฺสา’การนฺตโต อปจฺจเตฺถ ณานุพโนฺธ รสฺสิ’ปจฺจโย โหติ วาฯ</p>


<p>ทกฺขสฺส อปจฺจํ ทกฺขิฯ เอวํ โทณิ, วาสวิ, สกฺยปุตฺติ, นาฎปุตฺติ, ทาสปุตฺติ, ทารุโน อปจฺจํ ทารวิ , วรุณสฺส อปจฺจํ วารุณิ ฯ เอวํ กณฺฑิ, พาลเทวิ, ปาวกิ, ชินทตฺตสฺส อปจฺจํ เชนทตฺติ, สุโทฺธทนิ, อนุรุทฺธิ อิจฺจาทิฯ</p>


<p>  ฯ</p>


<p>ชาติยํ คมฺยมานายํ ราชสทฺทมฺหา อปจฺจเตฺถ ญปจฺจโย โหติ วาฯ</p>


<p>รโญฺญ อปจฺจํ ราชโญฺญ, ราชกุลสฺส ปุโตฺตติ อโตฺถฯ</p>


<p>ชาติยนฺติ กิํ? ราชปุโตฺตฯ</p>


<p>  ฯ</p>


<p>ชาติยํ คมฺยมานายํ ขตฺตสทฺทมฺหา อปจฺจเตฺถ ย, อิยปจฺจยา โหนฺติฯ</p>


<p>ขตฺตกุลสฺส อปจฺจํ ขโตฺย, ขตฺติโยฯ</p>


<p>ชาติยเนฺตฺวว? ขตฺติฯ</p>


<p>  ฯ</p>


<p>ชาติยํ คมฺยมานายํ มนุสทฺทมฺหา อปจฺจเตฺถ สฺส, สณปจฺจยา โหนฺติฯ</p>


<p>มนุโน อปจฺจํ มนุโสฺส, มานุโส, มนุ นาม กเปฺป อาทิขตฺติโย มหาสมฺมตราชา, อิตฺถิยํ มนุสฺสี, มานุสี,</p>


<p>ชาติยเนฺตฺวว? มาณโวฯ</p>


<p>  ฯ</p>


<p>ชนวาจินา  จ ขตฺติยวาจินา จ ชนปทนามมฺหา รเญฺญ จ อปเจฺจ จ โณ โหติฯ</p>


<p>ปญฺจาลานํ ชนานํ ราชา ปญฺจาโล, ปญฺจาลสฺส ขตฺติยสฺส อปจฺจํ ปญฺจาโลฯ เอวํ โกสโล, มาคโธ, โอกฺกาโก ฯ</p>


<p>ชนปทนามสฺมาติ กิํ? ทสรถรโญฺญ ปุโตฺต ทาสรถิ ฯ</p>


<p>ชนขตฺติยาติ กิํ? ปญฺจาลสฺส พฺราหฺมณสฺส อปจฺจํ ปญฺจาลิฯ</p>


<p>  ฯ</p>


<p>กุรุ, สิวิสเทฺทหิ อปเจฺจ รเญฺญ จ โณฺย โหติฯ</p>


<p>กุรุรโญฺญ อปจฺจํ โกรโพฺย , กุรุรฎฺฐวาสีนํ ราชา โกรโพฺย, โกรโพฺพ, ปุพฺพรูปตฺตํ, สิวิรโญฺญ อปจฺจํ เสโพฺย, สิวิรฎฺฐวาสีนํ ราชา เสโพฺยฯ</p>

</p>


<h3>อเนกตฺถราสิ</h3>
<p>  ฯ</p>


<p>รชฺชนฺติ วตฺถํ เอเตนาติ ราโค, รชนวตฺถุ, ราควาจิมฺหา เตน รตฺตนฺติ อเตฺถ โณ โหติฯ</p>


<p>กสาเวน รตฺตํ วตฺถํ กาสาวํ , กาสายํ วาฯ เอวํ โกสุมฺภํ, หลิทฺทิยา รตฺตํ หาลิทฺทํ, ปาฎเงฺคน รตฺตํ ปาฎงฺคํ, มญฺชิฎฺฐํ, กุงฺกุมํ อิจฺจาทิฯ</p>


<p>‘‘นีลํ  วตฺถํ, ปีตํ วตฺถ’’นฺติอาทีสุ ปน นีล, ปีตาทิสทฺทา คุณสทฺทตฺตา ปจฺจเยน วินา คุณนิสฺสยํ ทพฺพํ วทนฺติฯ เอวํ สเพฺพสุ คุณสทฺท, ชาติสทฺท, นามสเทฺทสุฯ</p>


<p>  ฯ</p>


<p>อินฺทุยุเตฺตน นกฺขเตฺตน ลกฺขิเต กาเล ตนฺนกฺขตฺตวาจีหิ โณ โหติฯ</p>


<p>ปุณฺณจนฺทยุเตฺตน ผุสฺสนกฺขเตฺตน ลกฺขิตา ผุสฺสา, รตฺติ, ผุโสฺส, อโหฯ เอวํ มาโฆ อิจฺจาทิฯ</p>


<p>นกฺขเตฺตนาติ กิํ? ครุคเหน ลกฺขิตา รตฺติฯ</p>


<p>อินฺทุยุเตฺตนาติ กิํ? ผุเสฺสน ลกฺขิโต มุหุโตฺตฯ</p>


<p>กาเลติ กิํ? ผุเสฺสน ลกฺขิตา อตฺถสิทฺธิฯ</p>


<p>  ฯ</p>


<p>สา อสฺส เทวตา, สา อสฺส ปุณฺณมาสีติ อเตฺถ ปฐมนฺตา โณ โหติฯ</p>


<p>พุโทฺธ อสฺส เทวตาติ พุโทฺธ, โย พุทฺธํ อตฺตโน อารกฺขเทวตํ วิย ครุํ กตฺวา วิจรติ, นิรนฺตรํ วา ‘‘พุโทฺธ พุโทฺธ’’ติ วาจํ นิจฺฉาเรติ, ตเสฺสตํ นามํฯ สุคโต อสฺส เทวตาติ โสคโต, มหินฺทเทโว อสฺส เทวตาติ มาหิโนฺทฯ เอวํ ยาโม, โสโม, วารุโณฯ</p>


<p>ผุสฺสี อสฺส ปุณฺณมาสีติ ผุโสฺส, มาโสฯ เอวํ มาโฆ, ผคฺคุโน, จิโตฺต, เวสาโข, เชฎฺฐมูโล, อาสโฬฺห, สาวโณ, โปฎฺฐปาโท, อสฺสยุโช, กตฺติโก, มาคสิโรฯ</p>


<p>ปุณฺณมาสีติ กิํ? ผุสฺสี อสฺส ปญฺจมี ติถีฯ</p>


<p>  ฯ</p>


<p>เอเตสุ  อเตฺถสุ ทุติยนฺตา โณ จ โก จ ณิโก จาติ เอเต ปจฺจยา โหนฺติฯ</p>


<p>ณมฺหิ – พฺยากรณํ อธีเต ชานาติ วา เวยฺยากรโณ ฯ ปเกฺข ‘‘เวยฺยากรณิโก, พฺยญฺชนํ อธีเต ชานาติ วา เวยฺยญฺชนิโก’’ติ อิมานิ ณิเกน สิชฺฌนฺติฯ</p>


<p>กมฺหิ-ฉนฺทํ อธีเต ชานาติ วา ฉโนฺทฯ เอวํ ปทโก , นามโกฯ</p>


<p>ณิกมฺหิ-วินยํ อธีเต ชานาติ วา เวนยิโก, สุตฺตนฺติโก, อาภิธมฺมิโกฯ</p>


<p>เอตฺถ จ ‘เวยฺยากรโณ’ติ ปเท วิยฺยากรณํ อธีเตติ วากฺยํ, ‘เวยญฺชนิโก’ติ ปเท วิยญฺชนํ อธีเตติฯ อุปริ ‘โทวาริโก, โสวคฺคิก’นฺติ ปเทสุปิ ‘ทุวาเร นิยุโตฺต, สุวคฺคาย สํวตฺตตี’ติ วากฺยํ, อตฺถํ กเถเนฺตน ปน ทุวาร, สุวคฺคสทฺทานํ ตทฺธิตภาเว เอว สิทฺธตฺตา ทฺวาเรติ จ สคฺคายาติ จ กเถตโพฺพฯ</p>


<p>  ฯ</p>


<p>ตสฺส เทสรูเป วิสเย ฉฎฺฐุนฺตา โณ โหติฯ</p>


<p>ถูยมิคา วสาติโน นาม, วสาตีนํ วิสโย เทโส วาสาโตฯ อิธ อเทสรูปตฺตา โณ น โหติ, จกฺขุสฺส วิสโย รูปํฯ</p>


<p>  ฯ</p>


<p>ตนฺนามภูเต  นิวาเส ฉฎฺฐฺยนฺตา โณ โหติฯ</p>


<p>สิวีนํ นิวาโส เทโส เสโพฺยฯ วสํ อเทนฺติ ภกฺขนฺตีติ วสาทา, พฺยคฺฆา สีหา วา, วสาทานํ นิวาโส เทโส วาสาโทฯ</p>


<p>  ฯ</p>


<p>สมีเป ภวํ อนุภวํ, ‘‘อทูรภเว’’ติปิ ปาโฐ, ตนฺนาเม อนุภเว เทเส ฉฎฺฐฺยนฺตา โณ โหติฯ</p>


<p>วิทิสาย อนุภวํ เวทิสํ, นครํ, อุทุมฺพรสฺส อนุภวํ โอทุมฺพรํ, วิมานํฯ</p>


<p>  ฯ</p>


<p>ตนฺนาเม เตน นิพฺพเตฺต เทเส ตติยนฺตา โณ โหติฯ</p>


<p>กุสเมฺพน นาม อิสินา นิพฺพตฺตา โกสมฺพี, อิตฺถิยํ อี, นครีฯ เอวํ กากนฺที, มากนฺที, สหเสฺสน ธเนน นิพฺพตฺตา สาหสฺสี, ปริขา, อยญฺจ ตติยา เหตุมฺหิ กตฺตริ กรเณ จ ยถาโยคํ ยุชฺชติฯ</p>


<p>  ฯ</p>


<p>ตํ อิธ อตฺถีติ อเตฺถ ตนฺนาเม เทเส ปฐมนฺตา โณ โหติฯ</p>


<p>อุทุมฺพรา  อสฺมิํ เทเส สนฺตีติ โอทุมฺพโร, พทรา อสฺมิํ เทเส สนฺตีติ พาทโรฯ เอวํ ปพฺพโชฯ</p>


<p>  ฯ</p>


<p>ตตฺร ภวเตฺถ สตฺตมฺยนฺตา โณ โหติฯ</p>


<p>อุทเก ภโว โอทโก, มโจฺฉ, อุรสิ ภโว โอรโส, ปุโตฺต, สาคโมฯ นคเร ภโว นาคโรฯ เอวํ ชานปโท, มาคโธ, กปิลวตฺถุมฺหิ ภโว กาปิลวตฺถโว, ‘อุวณฺณสฺสาวง…’ติ อุสฺส อวตฺตํฯ โกสมฺพิยํ ภโว โกสโมฺพ, มิเตฺต ภวา เมตฺตา, ปุเร ภวา โปรี , วาจา, มนสฺมิํ ภโว มานโสฯ เอตฺถ ปน –</p>


<p>  ฯ</p>


<p>ณานุพเนฺธ ปจฺจเย ปเร มนาทีนํ อเนฺต สาคโม โหตีติ สพฺพตฺถ มโนคณาทีนํ อเนฺต สาคโมฯ</p>


<p>มานโส, ราโค, มานสา, ตณฺหา, มานสํ, สุขํฯ เอวํ เจตโส, เจตสา, เจตสํฯ กฺวจิ มโน เอว มานสํ, เจโต เอว เจตโสติปิ ยุชฺชติฯ</p>


<p>  ฯ</p>


<p>ตตฺร ภโวติ อเตฺถ อชฺชาทีหิ ตโน โหติฯ</p>


<p>อชฺช ภโว อชฺชตโน, อโตฺถ, อชฺชตฺตนี, วิภตฺติ, ทฺวิตฺตํ, อชฺชตนํ, หิตํ, เสฺว ภโว สฺวาตโน, มหาวุตฺตินา เอสฺส อาตฺตํฯ หิโยฺย ภโว หิยฺยตฺตโน, หิยฺยตฺตโน, หิยฺยตฺตนํ, โอสฺส อตฺตํ ทฺวิตฺตญฺจฯ</p>


<p>  ฯ</p>


<p>ตตฺร  ภโวติ อเตฺถ ปุราสทฺทมฺหา โณ จ ตโน จ โหนฺติฯ</p>


<p>ปุเร ภโว ปุราโณ, อิธ โณ อนุพโนฺธ น โหติ, โปราโณ วา, ปุราตโนฯ</p>


<p>  ฯ</p>


<p>อมาสทฺทมฺหา ภวเตฺถ อโจฺจ โหติฯ ‘อมา’ติ สหตฺถวาจีฯ</p>


<p>ราชกิเจฺจสุ รญฺญา สห ภวตีติ อมโจฺจ ฯ</p>


<p>  ฯ</p>


<p>มชฺฌาทีหิ ภวเตฺถ อิโม โหติฯ</p>


<p>มเชฺฌ ภโว มชฺฌิโมฯ เอวํ อนฺติโม, เหฎฺฐิโม, อุปริโม, โอริโม, ปจฺฉิโม, อพฺภนฺตริโม, ปจฺจนฺติโม, ปุรตฺถิโมฯ</p>


<p>  ฯ</p>


<p>ภวเตฺถ สตฺตมฺยนฺตา เอเต ปญฺจ ปจฺจยา โหนฺติฯ</p>


<p>กณ-กุสินารายํ ภโว โกสินารโก, มคเธสุ ภโว มาคธโก, อารญฺญโก, วิหาโรฯ</p>


<p>เณยฺย-คงฺคายํ ภโว คเงฺคโยฺย, ปพฺพเตโยฺย, วเน ภโว วาเนโยฺยฯ</p>


<p>เณยฺยก-โกสเลยฺยโก , พาราณเสยฺยโก, จเมฺปยฺยโก, มิถิเลยฺยโก, อิธ น วุทฺธิฯ</p>


<p>ย-คาเม ภโว คโมฺม, ทิเว ภโว ทิโพฺพ,</p>


<p>อิย-คามิโย, คามิโก, ยสฺส กตฺตํ, อุทเร ภโว โอทริโย, โอทริโก, ทิเว ภโว ทิวิโย, ปญฺจาลิโย, โพธิปกฺขิโย, โลกิโยฯ</p>


<p>  ฯ</p>


<p>ภวเตฺถ สตฺตมฺยนฺตา ณิโก โหติฯ</p>


<p>สารทิโก, ทิวโส, สารทิกา, รตฺติ, สารทิกํ, ปุปฺผํฯ ภวสเทฺทน เจตฺถ อเญฺญปิ อเตฺถ อุปลเกฺขติ, ปพฺพตโต ปกฺขนฺทา นที ปพฺพเตยฺยา, กิมีนํ โกเส ชาตํ โกเสยฺยํ, วตฺถํฯ เอวํ สิเวยฺยํ, พาราณเสยฺยํฯ</p>


<p>  ฯ</p>


<p>ตมสฺส สิปฺปํ, ตมสฺส สีลํ, ตมสฺส ปณฺยํ, ตมสฺส ปหรณํ, ตมสฺส ปโยชนนฺติ อเตฺถสุ ปฐมนฺตา ณิโก โหติฯ</p>


<p>สิเปฺป – วีณาวาทนมสฺส สิปฺปํ เวณิโกฯ เอตฺถ จ วีณาสเทฺทน วีณาวาทนํ วุจฺจติฯ เอกตฺถีภาวสามตฺถิยเญฺหตํฯ เอวํ สพฺพตฺถฯ เอวํ โมทิงฺคิโก, ปาณวิโก, วํสิโกฯ</p>


<p>สีเล-ปํสุกูลธารณํ อสฺส สีลํ ปํสุกูลิโก, ปํสุกูลํ ธาเรตุํ สีลมสฺสาติ วา ปํสุกูลิโกฯ สีลสเทฺทน เจตฺถ วต, ธมฺม, สาธุการาปิ คยฺหนฺติ, ปํสุกูลํ ธาเรติ สีเลนาติ ปํสุกูลิโกติปิ ยุชฺชติฯ เอวํ เตจีวริโก , ปิณฺฑํ ปิณฺฑํ ปตตีติ ปิณฺฑปาโต, ปิณฺฑาจาเรน ลทฺธโภชนํ, ปิณฺฑปาตยาปนํ อสฺส สีลนฺติ ปิณฺฑปาติโก, ปิณฺฑปาเตน ยาเปตุํ สีลญฺจ วตญฺจ ธโมฺม จ ครุกาโร จ อสฺสาติ ปิณฺฑปาติโกฯ</p>


<p>‘ปณฺย’นฺติ วิเกฺกยฺยวตฺถุ วุจฺจติ, คโนฺธ ปณฺยํ อสฺสาติ คนฺธิโกฯ เอวํ เตลิโก, โคฬิโกฯ</p>


<p>ปหรนฺติ เอเตนาติ ปหรณํ, อาวุธภณฺฑํ, จาโป ปหรณมสฺสาติ จาปิโกฯ เอวํ โตมริโก, มุคฺคริโกฯ</p>


<p>ปโยชนํ วุจฺจติ ผลํ, อุปธิ ปโยชนมสฺสาติ โอปธิกํ , ปุญฺญํ, สตํ ปโยชนมสฺสาติ สาติกํฯ เอวํ สาหสฺสิกํ ฯ</p>


<p>  ฯ</p>


<p>ตํ หนฺติ, ตํ อรหติ, ตํ คจฺฉติ, ตํ อุญฺฉติ, ตํ จรตีติ อเตฺถสุ ทุติยนฺตา ณิโก โหติฯ</p>


<p>ปกฺขีหิ ปกฺขิโน หนฺตีติ ปกฺขิโกฯ เอวํ สากุณิโก , มายูริโก, มเจฺฉหิ มเจฺฉ หนตีติ มจฺฉิโกฯ เอวํ เธนุโก, มเคหิ มเค หนตีติ มาควิโก, มเชฺฌ วาคโมฯ เอวํ หาริณิโก, ‘หริโณ’ติ มโค เอวฯ สูกริโก, อิธ น วุทฺธิฯ</p>


<p>สตํ อรหตีติ สาติกํฯ เอวํ สาหสฺสิกํฯ</p>


<p>ปรทารํ คจฺฉตีติ ปารทาริโก, ปรทาริโก วาฯ เอวํ ปถิโก, มคฺคิโกฯ</p>


<p>พทเร  อุญฺฉติ คเวสตีติ พาทริโกฯ เอวํ อามลกิโกฯ</p>


<p>ธมฺมํ จรตีติ ธมฺมิโกฯ เอวํ อธมฺมิโกฯ</p>


<p>  ฯ</p>


<p>เตน กตํ, เตน กีตํ…เป.… เตน ชีวติ อิจฺจเตฺถสุ ตติยนฺตา ณิโก โหติฯ</p>


<p>กาเยน กตํ กายิกํฯ เอวํ วาจสิกํ, มานสิกํ, วาเตน กโต วาติโก, อาพาโธฯ</p>


<p>สเตน มูเลน กีตํ ภณฺฑํ สาติกํฯ เอวํ สาหสฺสิกํฯ</p>


<p>วรตฺตาย โยตฺตาย พนฺธิโต วารตฺติโก, อยสา พนฺธิโต อายสิโก, สาคโมฯ เอวํ ปาสิโกฯ</p>


<p>ฆเตน อภิสงฺขตํ สํสฎฺฐํ วา ฆาติกํฯ เอวํ โคฬิกํ, ทาธิกํ, มาริจิกํฯ</p>


<p>ชาเลน หโต ชาลิโก, มโจฺฉฯ</p>


<p>ชาเลน หนฺตีติ ชาลิโก, ชาลเกวโฎฺฎฯ เอวํ พาฬิสิโก ฯ</p>


<p>อเกฺขหิ ชิตํ ธนํ อกฺขิกํฯ เอวํ สาลากิกํฯ</p>


<p>อเกฺขหิ ชยติ ทิพฺพตีติ วา อกฺขิโกฯ</p>


<p>ขณิตฺติยา ขณตีติ ขาณิตฺติโกฯ เอวํ กุทฺทาลิโก, อิธ น วุทฺธิฯ</p>


<p>อุฬุเมฺปน  ตรตีติ โอฬุมฺปิโก, อุฬุมฺปิโก วาฯ เอวํ นาวิโก , โคปุจฺฉิโกฯ</p>


<p>สกเฎน จรตีติ สากฎิโกฯ เอวํ รถิโก, ยานิโก, ทณฺฑิโก,</p>


<p>ขเนฺธน วหตีติ ขนฺธิโกฯ เอวํ อํสิโก, สีสิโก, อิธ น วุทฺธิฯ</p>


<p>เวตเนน ชีวตีติ เวตนิโกฯ เอวํ ภติโก, กสิโก, กยิโก, วิกฺกยิโก, ภติกาทีสุ น วุทฺธิฯ</p>


<p>  ฯ</p>


<p>ตสฺส สํวตฺตตีติ อเตฺถ จตุตฺถฺยนฺตา ณิโก โหติฯ</p>


<p>ปุน ภวาย สํวตฺตตีติ โปโนพฺภวิโก, ปุนสฺส โอตฺตํ, ภสฺส ทฺวิตฺตํ, โปโนพฺภวิกา , ตณฺหา, โลกาย สํวตฺตตีติ โลกิโก, สุฎฺฐุ อโคฺคติ สโคฺค, สคฺคาย สํวตฺตตีติ โสวคฺคิกํ , ปุญฺญํฯ เอวํ ทิฎฺฐธมฺมิกํ, สมฺปรายิกํฯ</p>


<p>  ฯ</p>


<p>ตโต สมฺภูตํ, ตโต อาคตํ อิจฺจเตฺถสุ ปญฺจมฺยนฺตา ณิโก โหติฯ</p>


<p>มาติโต สมฺภูตํ อาคตํ วา มตฺติกํ , ทฺวิตฺตํ รโสฺส จฯ เอวํ เปตฺติกํฯ ณฺย, ณิยาปิ ทิสฺสนฺติ, สุรภิโต สมฺภูตํ โสรภฺยํ, ถนโต สมฺภูตํ ถญฺญํ, ปิติโต สมฺภูโต เปตฺติโยฯ เอวํ มตฺติโยฯ ณฺยมฺหิ-มโจฺจฯ</p>


<p>  ฯ</p>


<p>เอเตสฺวเตฺถสุ  สตฺตมฺยนฺตา ณิโก โหติฯ</p>


<p>รุกฺขมูเล วสตีติ รุกฺขมูลิโกฯ เอวํ อารญฺญิโก, โสสานิโกฯ</p>


<p>เอตฺถ จ วสตีติ สามญฺญวจเนปิ ตสฺสีล, ตพฺพต, ตทฺธมฺม, ตสฺสาธุการิตานํ วเสน อโตฺถ เวทิตโพฺพ ตทฺธิตปจฺจยานํ ปสิทฺธตฺถทีปกตฺตาฯ น หิ รุกฺขมูเล มุหุตฺตมตฺตํ วสโนฺต รุกฺขมูลิโกติ โวหรียติฯ</p>


<p>โลเก วิทิโต โลกิโกฯ</p>


<p>จตุมหาราเชสุ ภตฺตา จาตุมหาราชิกา ฯ</p>


<p>ทฺวาเร นิยุโตฺต โทวาริโกฯ เอวํ ภณฺฑาคาริโก, นวกมฺมิโก, อิธ น วุทฺธิฯ ‘‘ชาติกิโย, อนฺธกิโย’’ อิจฺจาทีสุ มหาวุตฺตินา กิโยฯ</p>


<p>  ฯ</p>


<p>ตสฺส อิทนฺติ อเตฺถ ฉฎฺฐุนฺตา ณิโก โหติฯ</p>


<p>สงฺฆสฺส อยํ สงฺฆิโก, วิหาโร, สงฺฆิกา, ภูมิ, สงฺฆสฺส อิทํ สงฺฆิกํ, ภณฺฑํฯ เอวํ ปุคฺคลิกํ, คณิกํ, มหาชนิกํ, สกฺยปุตฺตสฺส เอโสติ สกฺยปุตฺติโกฯ เอวํ นาฎปุตฺติโก, ทาสปุตฺติโกฯ</p>


<p>  ฯ</p>


<p>ณิกปจฺจยสฺส อิโย โหติ วาฯ</p>


<p>สกฺยปุตฺติโย, สกฺยปุตฺติโก อิจฺจาทิฯ</p>


<p>  ฯ</p>


<p>ตสฺสิทนฺติ  อเตฺถ ฉฎฺฐุนฺตา โณ โหติฯ</p>


<p>กจฺจายนสฺส อิทํ กจฺจายนํ, พฺยากรณํฯ เอวํ โสคตํ, สาสนํ, มาหิํสํ, มํสาทิฯ</p>


<p>  ฯ</p>


<p>ตสฺสิทนฺติ อเตฺถ ควาทีหิ โย โหติฯ</p>


<p>  ฯ</p>


<p>ยวเนฺต ปจฺจเย ปเร โคสฺส จ อุวณฺณานญฺจ อวง โหตีติ อวาเทโสฯ ‘ตวคฺควรณาน…’นฺติ สุเตฺตน วสฺส พตฺตํ, คุนฺนํ อิทํ คพฺยํ, มํสาทิ, ทุ วุจฺจติ รุโกฺข, ตสฺส อิทํ ทพฺยํ, ทพฺพํ, มูลาทิฯ</p>

</p>


<h3>อสฺสตฺถิราสิ</h3>
<p>  ฯ</p>


<p>ตํ เอตฺถ อตฺถิ, ตํ อสฺส อตฺถีติ อเตฺถสุ ปฐมนฺตา มนฺตุปจฺจโย โหติ, อิวณฺณุ’วโณฺณ’กาเรหิ มนฺตุฯ ตตฺถ อิวณฺณเนฺตหิ นิจฺจํ, อุปฎฺฐิตา สติ เอตสฺมิํ อตฺถิ, เอตสฺส วา อตฺถีติ สติมาฯ เอวํ คติมา, มติมา, ธิติมา , อตฺถทสฺสิมา , สิรีมา  อิจฺจาทิฯ</p>


<p>อุวณฺณเนฺตหิ ปน  –</p>


<p>  ฯ</p>


<p>มนฺตุมฺหิ ปเร อายุสฺส อายสาเทโส โหติฯ</p>


<p>ทีฆํ อายุ อสฺมิํ อตฺถิ, อสฺส วา อตฺถีติ อายสฺมา ฯ เอวํ จกฺขุมา, พนฺธุมา, ภาณุมา อิจฺจาทิฯ</p>


<p>พหู คาโว อสฺมิํ สนฺติ, อสฺส วา สนฺตีติ โคมาฯ จนฺทิมา, ปาปิมาปเทสุ จ มหาวุตฺตินา อิมนฺตุปจฺจยํ อิจฺฉนฺติฯ ตตฺถ จนฺทสงฺขาตํ วิมานํ อสฺส อตฺถีติ จนฺทิมา , เทวปุโตฺต, อุปจาเรน ปน วิมานมฺปิ จนฺทิมาติ วุจฺจติ, เทวปุโตฺตปิ จโนฺทติ วุจฺจติฯ อติ วิย ปาโป อชฺฌาสโย อสฺส อตฺถีติ ปาปิมา , มาโรฯ น หิ อปฺปเกน ปาเปน ปาปิมาติ วุจฺจติ ปหูตาทิวเสน ปสิเทฺธ เอว มนฺตาทีนํ ปวตฺตนโตฯ วุตฺตญฺหิ วุตฺติยํ –</p>


<p>‘‘ปหูเต จ ปสํสายํ, นินฺทายญฺจาติสายเนฯ</p>


<p>นิจฺจโยเค จ สํสเคฺค, โหนฺติเม มนฺตุอาทโย’’ติ ฯ</p>


<p>ตตฺถ ปหูเต-โคมา , ธนวาติฯ</p>


<p>ปสํสายํ-ชาติมา, คุณวาติฯ</p>


<p>นินฺทายํ-วลิมาติฯ</p>


<p>อติสายเน – พุทฺธิมา, วณฺณวาติฯ</p>


<p>นิจฺจโยเค-สติมา, สีลวา, ทณฺฑีติฯ</p>


<p>สํสเคฺค – หลิทฺทิมาติฯ</p>


<p>ตถา วิชฺชมาเนหิ เอว สติอาทีหิ สติมา อิจฺจาทโย วุจฺจนฺติ, น อตีเตหิ อนาคเตหิ จ อวิชฺชมาเนหิ, กสฺมา ? อตฺถิสเทฺทน ปจฺจุปฺปเนฺนน นิทฺทิฎฺฐตฺตาฯ เอวํ ปน สติ กถํ ปุเพฺพปิ ตฺวํ สติมา อาสิ, อนาคเตปิ สติมา ภวิสฺสสีติ อิทํ สิทฺธนฺติ? ตทปิ ตทา วิชฺชมานาย เอว สติยา สิทฺธนฺติฯ</p>


<p>โค, อโสฺส, มนุโสฺส อิจฺจาทีสุ ชาติสเทฺทสุ เตสํ ทพฺพาภิธานสมตฺถตฺตา มนฺตาทโย น โหนฺติ, ตถา นีโล ปโฎ, สุโกฺก ปโฎอิจฺจาทีสุ คุณสเทฺทสุ ติโสฺส, ผุโสฺสอิจฺจาทีสุ นามสเทฺทสุ จฯ เยสํ ปน ทพฺพาภิธานสามตฺถิยํ นตฺถิ, เตเสฺวว โหนฺติ, พุทฺธิมา, ปญฺญวา, รูปวา, วณฺณวา อิจฺจาทิฯ</p>


<p>  ฯ</p>


<p>ปฐมนฺตา มนฺตฺวเตฺถ อิม, อิยา โหนฺติฯ</p>


<p>พหโว ปุตฺตา อสฺส อสฺมิํ วา สนฺตีติ ปุตฺติโม, ปตฺถฎา กิตฺติ อสฺส อสฺมิํ วา อตฺถีติ กิตฺติโมฯ เอวํ ผลิโม, ขนฺธิโม, รุโกฺข, ปุตฺติโย, กปฺปิโม, กปฺปิโย, ชฎิโม, ชฎิโย, ถิรํ คุณชาตํ อสฺส อสฺมิํ วา อตฺถีติ เถริโย, หานภาโค อสฺส อตฺถิ, อสฺมิํ วา วิชฺชตีติ หานภาคิโยฯ เอวํ ฐิติภาคิโย, วิเสสภาคิโย, นิเพฺพธภาคิโย อิจฺจาทิฯ</p>


<p>เอตฺถ จ ปาฬิยํ จนฺทิมา, ปุตฺติมาสทฺทานํ สิมฺหิ ราชาทิคณรูปํ ทิสฺสติ, รตฺติมาภาติ จนฺทิมา , ปุเตฺตหิ นนฺทติ ปุตฺติมาติ ฯ กิตฺติมาสทฺทสฺส ปน กิตฺติมสฺส กิตฺติมโตติ รูปนฺติฯ</p>


<p>  ฯ</p>


<p>อวณฺณภูตา ปฐมนฺตา มนฺตฺวเตฺถ วนฺตุ โหติฯ</p>


<p>นิจฺจสีลวเสน  วิสุทฺธํ สีลํ อสฺส อตฺถิ, อสฺมิํ วา วิชฺชตีติ สีลวา, ปสโตฺถ คุโณ อสฺส อตฺถิ, อสฺมิํ วา วิชฺชตีติ คุณวาฯ</p>


<p>เอวํ สพฺพตฺถ ปทตฺถานุรูปํ มนฺตฺวตฺถวิเสโส วตฺตโพฺพ, ปฎิสนฺธิสหคตา ปญฺญา อสฺส อตฺถีติ ปญฺญวา, ปจฺจเย ปเร ทีฆานํ กฺวจิ รสฺสตฺตํฯ วิทติ เอเตนาติ วิโท, ญาณํ, วิโท เอตสฺส อตฺถิ, เอตสฺมิํ วา วิชฺชตีติ วิทฺวา, พฺยญฺชเน ปุพฺพสฺสรโลโปฯ</p>


<p>อวณฺณาติ กิํ? สติมา, พนฺธุมาฯ</p>


<p>พหุลาธิการา รสฺมิวา, ลกฺขิวา, ยสสฺสิวา, ภยทสฺสิวา, มสฺสุวา, คาณฺฑีวธนฺวาติปิ สิชฺฌนฺติฯ ตตฺถ คาณฺฑีวธนุ อสฺส อตฺถิ, อสฺมิํ วา วิชฺชตีติ คาณฺฑีวธนฺวา, พฺยญฺชเน ปุพฺพสฺสรโลโปฯ</p>


<p>  ฯ</p>


<p>เตหิ มนฺตฺวเตฺถ อิก, อี โหนฺติ วาฯ</p>


<p>นิจฺจํ คหิโต ทโณฺฑ อสฺส อตฺถิ, อสฺมิํ วา วิชฺชตีติ ทณฺฑิโก, ทณฺฑี, ทณฺฑวาฯ เอวํ คนฺธิโก, คนฺธี, คนฺธวา, รูปิโก, รูปี, รูปวาฯ อิณสามิเก วตฺตเพฺพ ธนา อิโก, ธนิโก, อญฺญตฺร ธนี, ธนวา, อตฺถิโก, อตฺถี, อตฺถวาฯ</p>


<p>เอตฺถ จ อสนฺนิหิเตน อเตฺถน อโตฺถ อสฺส อตฺถีติ อตฺถิโก, มหเคฺฆน อตฺถิโก มหคฺฆตฺถิโกฯ เอวํ ธนตฺถิโก, ปุญฺญตฺถิโก, เสยฺยตฺถิโก, อยํ อโตฺถ เอตสฺสาติ อิทมตฺถี, ปาฎเวน อโตฺถ อสฺสาติ ปาฎวตฺถีฯ เอวํ เฉกตฺถี, กุสลตฺถีอิจฺจาทีนิ สิชฺฌนฺติฯ</p>


<p>วณฺณสทฺทนฺตา ปน อีเยว โหติ, พฺรหฺมุโน วโณฺณ สณฺฐานํ อสฺส อตฺถีติ พฺรหฺมวณฺณีฯ อถ วา พฺรหฺมุโน วโณฺณ พฺรหฺมวโณฺณ , พฺรหฺมวโณฺณ วิย วโณฺณ ยสฺส โส พฺรหฺมวณฺณีฯ เอวํ พฺรหฺมวจฺฉสี, ‘วจฺฉส’นฺติ สีสํ, ตทฺธิตนฺตสมาสปทํ นาเมตํฯ เอวํ เทววณฺณีฯ</p>


<p>หตฺถ, ทนฺตาทีหิ ชาติยํ อี, หตฺถี, ทนฺตี, คโช, ทาฐี, เกสรี, สีโห, อญฺญตฺร หตฺถวา, ทนฺตวาฯ พฺรหฺมจาริมฺหิ วตฺตเพฺพ วณฺณโต อีเยว, วณฺณี, อญฺญตฺร วณฺณวาฯ โปกฺขราทีหิ เทเส อีเยว, โปกฺขรํ วุจฺจติ กมลํ, โปกฺขรณี, ปุน อิตฺถิยํ นี, ปุพฺพอี-การสฺส อตฺตํ, อุปฺปลินี, กุมุทินี, ภิสินี, มุฬาลินี, สาลุกินี, ปทุมํ เอตฺถ เทเส อตฺถีติ ปทุมี, ตโต อิตฺถิยํ นี, ปทุมินี, ปุพฺพอี-การสฺส รสฺสตฺตํ, สพฺพํ กมลากรสฺส วา กมลคจฺฉสฺส วา นามํ, อญฺญตฺร โปกฺขรวา หตฺถี, อิธ โสณฺฑา โปกฺขรํ นามฯ</p>


<p>สิขี, สิขาวา, มาลี, มาลาวา, สีลี, สีลวา, พลี, พลวาฯ สมาสเนฺตปิ อี, นิทฺทาสีลี, สภาสีลี, พาหุพลี, อูรุพลีฯ สุข, ทุเกฺขหิ อีเยว, สุขี, ทุกฺขี อิจฺจาทิฯ</p>


<p>  ฯ</p>


<p>ตปาทีหิ มนฺตฺวเตฺถ สี โหติ วาฯ</p>


<p>ตโป อสฺส อสฺมิํ วา วิชฺชตีติ ตปสฺสี, ทฺวิตฺตํฯ เอวํ ยสสฺสี, เตชสฺสี, มโน อสฺส อตฺถีติ มนสฺสีฯ</p>


<p>วาเตฺวว? ยสวาฯ</p>


<p>  ฯ</p>


<p>ตปมฺหา มนฺตฺวเตฺถ โณ โหติฯ</p>


<p>ตโป อสฺส อตฺถีติ ตาปโส, อิตฺถิยํ ตาปสีฯ</p>


<p>  ฯ</p>


<p>มุขาทีหิ  มนฺตฺวเตฺถ โร โหติฯ</p>


<p>อสํยตํ มุขํ อสฺส อตฺถีติ มุขโร, สุสิ อสฺส อตฺถีติ สุสิโร, รุโกฺข, อูโส ขาโร ยสฺมิํ อตฺถีติ อูสโร, ขารภูมิปฺปเทโส, มธุ รโส อสฺส อตฺถีติ มธุโร, คุโฬ, นคา เอตฺถ สนฺตีติ นคโร, พหุปพฺพตปฺปเทโส, ‘‘นคร’’นฺติปิ ปาโฐ, กุโญฺช วุจฺจติ หนุ, กุญฺชโร, หตฺถี, อุณฺณตา ทนฺตา อสฺส สนฺตีติ ทนฺตุโร, หตฺถีเยว, มหาวุตฺตินา อสฺส อุตฺตํฯ</p>


<p>  ฯ</p>


<p>ตุนฺทิอิจฺจาทีหิ มนฺตฺวเตฺถ โภ โหติ วาฯ</p>


<p>ตุนฺทิ วุจฺจติ วุทฺธา นาภิ, ตุนฺทิโภ, วลิโย เอตสฺมิํ อตฺถีติ วลิโภฯ</p>


<p>วาเตฺวว? ตุนฺทิมาฯ</p>


<p>  ฯ</p>


<p>สทฺธาทีหิ มนฺตฺวเตฺถ อ โหติฯ</p>


<p>สทฺธา อสฺส อตฺถิ, อสฺมิํ วา วิชฺชตีติ สโทฺธฯ เอวํ ปโญฺญ, สโตฯ</p>


<p>วาเตฺวว? ปญฺญวา, สติมาฯ</p>


<p>  ฯ</p>


<p>อภิชฺฌาทีหิ มนฺตฺวเตฺถ อาลุ โหติ วาฯ</p>


<p>อภิชฺฌา  อธิกา อสฺส อตฺถีติ อภิชฺฌาลุ, สีตลทุกฺขํ อธิกํ อสฺส อตฺถีติ สีตาลุ, ธชา พหุลา อสฺมิํ รเถ สนฺตีติ ธชาลุ, ทยา พหุลา อสฺสาติ ทยาลุ, ปุริสจิตฺตํ พหุลํ อสฺสาติ ปุริสาลุ, ปุริสโลลา อิตฺถีฯ</p>


<p>วาเตฺวว? ทยาวาฯ</p>


<p>  ฯ</p>


<p>ปิจฺฉาทิโต มนฺตฺวเตฺถ อิโล โหติ วาฯ</p>


<p>ปิจฺฉํ ตูลํ อสฺส อตฺถิ, ตสฺมิํ วา วิชฺชตีติ ปิจฺฉิโล, ปิจฺฉวา, ตูลรุโกฺข, ปิจฺฉิลา สิปฺปลิ , เผนิโล , เผนวา, อทฺทาริฎฺฐโก, ชฎิโล, ชฎาวา, ตาปโส, ตุณฺฑิโล, ตุณฺฑวา, อธิกา วาจา อสฺส อตฺถีติ วาจาโล, มหาวุตฺตินา อิโลโปฯ</p>


<p>  ฯ</p>


<p>สีลาทีหิ มนฺตฺวเตฺถ โว โหติฯ</p>


<p>นิจฺจรกฺขิตสีลํ อสฺส อตฺถิ, อสฺมิํ วา วิชฺชตีติ สีลโว, ปุริโส, สีลวา, อิตฺถี, เกสา อติทีฆา อสฺมิํ สนฺตีติ เกสโว, เกสวา, อปริมาณา อณฺณา อุทกา อสฺมิํ สนฺตีติ อณฺณโว, มหนฺตํ พลํ อสฺส อตฺถีติ พลโว, พลวา, พลวํฯ คาณฺฑี วุจฺจติ สนฺธิ, พหโว คาณฺฑี อสฺมิํ อตฺถีติ คาณฺฑีวํ, ธนุ , พหุกา ราชี อสฺส อตฺถีติ ราชีวํ, ปงฺกชํฯ</p>


<p>  ฯ</p>


<p>เอเตหิ  มนฺตฺวเตฺถ วี โหติฯ</p>


<p>มายาวี, เมธาวีฯ</p>


<p>  ฯ</p>


<p>อิสฺสรภูเต มนฺตฺวเตฺถ อามี, อุวามี โหนฺติฯ</p>


<p>อิสฺสริยฎฺฐานภูตํ สํ อสฺส อตฺถีติ สามี, สุวามี , อิตฺถิยํ สามินี, สุวามินี, พินฺทุโลโป, กาคเม สามิโกฯ</p>


<p>  ฯ</p>


<p>ลกฺขีมฺหา มนฺตฺวเตฺถ โณ โหติ, อีการสฺส อตฺตญฺจ โหติฯ</p>


<p>ลกฺขี สิรี เอตสฺส อตฺถีติ ลกฺขโณฯ</p>


<p>  ฯ</p>


<p>กลฺยาเณ วตฺตเพฺพ องฺคมฺหา มนฺตฺวเตฺถ โน โหติฯ</p>


<p>กลฺยาณํ องฺคํ เอติสฺสา อิตฺถิยา อตฺถีติ องฺคนาฯ</p>


<p>  ฯ</p>


<p>โลมมฺหา มนฺตฺวเตฺถ สปจฺจโย โหติฯ</p>


<p>พหูนิ โลมานิ อสฺส สนฺตีติ โลมโสฯ เอตฺถ ‘โส’ติ สุตฺตวิภาเคน ‘‘สุเมธโส, ภูริเมธโส’’ อิจฺจาทีนิปิ สิชฺฌนฺติฯ</p>

</p>


<h3>ภาว, กมฺมราสิ</h3>
<p>    ฯ</p>


<p>ตสฺส ภาโว, ตสฺส กมฺมนฺติ อเตฺถ ฉฎฺฐุนฺตา เอเต อฎฺฐ ปจฺจยา พหุลํ ภวนฺติฯ</p>


<p>ตตฺถ ภวนฺติ พุทฺธิ, สทฺทา เอตสฺมาติ ภาโว, สทฺทานํ อตฺตโน อเตฺถสุ อาทิมฺหิ อุปฺปตฺติการณํ, จิรกาลํ ปวตฺติการณญฺจฯ ตตฺถ อาทิมฺหิ ปวตฺติการณํ  นามฯ จิรกาลํ ปวตฺติการณํ  นามฯ ตทุภยมฺปิ ชาติ, ทพฺพ, คุณ, กฺริยา, นามวเสน ปญฺจวิธํ โหติฯ</p>


<p>ตตฺถ ‘‘โคสฺส ภาโว โคตฺต’’นฺติ เอตฺถ โคชาติ ภาโว นามฯ</p>


<p>‘‘ทณฺฑิโน ภาโว ทณฺฑิตฺต’’นฺติ เอตฺถ ทณฺฑทพฺพํ ภาโว นามฯ</p>


<p>‘‘นีลสฺส ปฎสฺส ภาโว นีลตฺต’’นฺติ เอตฺถ นีลคุโณ ภาโว นามฯ</p>


<p>‘‘ปาจกสฺส ภาโว ปาจกตฺต’’นฺติ เอตฺถ ปจนกฺริยา ภาโว นามฯ</p>


<p>‘‘ติสฺสนามสฺส ชนสฺส ภาโว ติสฺสตฺต’’นฺติ เอตฺถ ติสฺสนามํ ภาโว นามฯ</p>


<p>ตตฺถ โคสฺส ภาโวติ โคสทฺทํ สุตฺวา โคทเพฺพ โคพุทฺธิยา วา โคทพฺพํ ทิสฺวา ตสฺมิํ ทเพฺพ โคโวหารสฺส วา ปวตฺติการณนฺติ อโตฺถฯ เอวํ เสเสสุปิ ยถานุรูปํ อโตฺถ เวทิตโพฺพฯ</p>


<p>ตฺตมฺหิ-โคตฺตํ, ทณฺฑิตฺตํ, ปาจกตฺตํ, ติสฺสตฺตํ อิจฺจาทิฯ</p>


<p>ตามฺหิ-สงฺคณิการามตา , นิทฺทารามตา, ภสฺสารามตา อิจฺจาทิฯ</p>


<p>ตฺตนมฺหิ-ปุถุชฺชนตฺตนํ, เวทนตฺตนํ, ชารตฺตนํ, ชายตฺตนํ อิจฺจาทิฯ</p>


<p>ณฺยมฺหิ-อลสสฺส ภาโว อาลสฺยํ, สมณสฺส ภาโว สามญฺญํ, พฺราหฺมณสฺส ภาโว พฺราหฺมญฺญํ, สีลสมาธิปญฺญาคุโณ สามญฺญญฺจ พฺราหฺมญฺญญฺจ นามฯ ตาปสสฺส ภาโว ตาปสฺยํ, นิปุณสฺส ภาโว เนปุญฺญํ, วิปุลสฺส ภาโว เวปุลฺลํ, รโญฺญ ภาโว รชฺชํ, อาปพฺพตสฺส เขตฺตสฺส ภาโว อาปพฺพตฺยํ, ทายาทสฺส ภาโว ทายชฺชํ, วิสมสฺส ภาโว เวสมฺมํ, สขิโน ภาโว สขฺยํ, วาณิชานํ ภาโว วาณิชฺชํ อิจฺจาทิฯ</p>


<p>เณยฺยมฺหิ – สุจิสฺส ภาโว โสเจยฺยํฯ เอวํ อาธิปเตยฺยํ อิจฺจาทิฯ</p>


<p>ณิยมฺหิ-อาลสิยํ, มทภาโว มทิยํฯ เอวํ ทกฺขิยํ, ปุโรหิตภาโว โปโรหิติยํ, พฺยตฺตสฺส ภาโว เวยฺยตฺติยํ, พฺยาวฎสฺส ภาโว เวยฺยาวฎิยํ, อิมานิ เทฺว ปุเพฺพ เวยฺยากรณปทํ วิย สิทฺธานิฯ</p>


<p>ณมฺหิ-ครุโน ภาโว คารโว, ปฎุภาโว ปาฎวํ อิจฺจาทิฯ</p>


<p>อิยมฺหิ-อธิปติภาโว อธิปติยํ, ปณฺฑิตภาโว ปณฺฑิติยํ, พหุสฺสุตภาโว พหุสฺสุติยํ, นคฺคสฺส ภาโว นคฺคิยํ, สูรภาโว สูริยํ, วีรภาโว วีริยํ อิจฺจาทิฯ</p>


<p>กมฺมเตฺถ กมฺมํ นาม กฺริยา, อลสสฺส กมฺมํ อลสตฺตํ, อลสตา, อลสตฺตนํ, อาลสฺยํ, อาลเสยฺยํ, อาลสิยํ, อาลสํ, อลสิยํ อิจฺจาทิฯ</p>


<p>  ฯ</p>


<p>ภาว , กเมฺมสุ วทฺธ, ทาเสหิ โพฺย โหติ วาฯ</p>


<p>วทฺธสฺส ภาโว กมฺมํ วา วทฺธพฺยํ, วทฺธตา, ทาสพฺยํ, ทาสตา, ‘วทฺธว’นฺติ อิธ เณ ปเร วาคโมฯ</p>


<p>  ฯ</p>


<p>วเย คมฺยมาเน ภาว, กเมฺมสุ ยุวโต นณ โหติ วา พาคโม จฯ</p>


<p>ยุวสฺส ภาโว โยพฺพนํฯ</p>


<p>วาเตฺวว? ยุวตฺตํ, ยุวตาฯ</p>


<p>  ฯ</p>


<p>เตหิ ภาเว อิโม โหติ วาฯ</p>


<p>อณุโน ภาโว อณิมา, ลฆุโน ภาโว ลฆิมาฯ</p>


<p>  ฯ</p>


<p>อิมปจฺจเย ปเร กสฺส, มหนฺตสทฺทานํ กเมน กส, มหา โหนฺติฯ</p>


<p>กสฺสกสฺส กมฺมํ กสิมา , มหนฺตสฺส ภาโว มหิมาฯ สุมนสฺส ภาโว โสมนสฺสํ, ณฺยมฺหิ สาคโม, ‘วคฺคลเสหิ เต’ติ ยสฺส ปรรูปตฺตํฯ เอวํ โทมนสฺสํ, สุนฺทรํ วโจ  เอตสฺมินฺติ สุวโจ, สุวจสฺส ภาโว โสวจสฺสํฯ เอวํ โทวจสฺสํฯ</p>


<p>‘‘อารามรามเณยฺยกํ, อุยฺยานรามเณยฺยกํ, ภูมิรามเณยฺยกํ’’ อิจฺจาทีสุ รมิตพฺพนฺติ รมณํ, รมณํ เอตฺถ อตฺถีติ รามโณ, อาราโม, อารามรามณสฺส ภาโว อารามรามเณยฺยกํ, เณโยฺย, สกเตฺถ จ โก , อารามสมฺปตฺติ, อารามสิรีติ วุตฺตํ โหติฯ เอวํ เสเสสุฯ</p>

</p>


<h3>ปริมาณราสิ</h3>
<p>  ฯ</p>


<p>ตํ อสฺส ปริมาณนฺติ อเตฺถ ปฐมนฺตา ณิโก โหติ โก จฯ ปริมียเต อเนนาติ ปริมาณํฯ</p>


<p>โทโณ ปริมาณมสฺสาติ โทณิโกฯ เอวํ ขาริโก, กุมฺภิโก, อสีติวสฺสานิ ปริมาณมสฺสาติ อาสีติโก, วโยฯ เอวํ นาวุติโก, อุปฑฺฒกาโย ปริมาณมสฺสาติ อุปฑฺฒกายิกํ, พิโมฺพหนํ, เทฺว ปริมาณมสฺสาติ ทุกํฯ เอวํ ติกํ, จตุกฺกํ, ปญฺจกํ, ฉกฺกํ, ทฺวิตฺตํฯ ทสกํ, สตกํฯ</p>


<p>  </p>


<p>ตมสฺส ปริมาณนฺติ อเตฺถ ย, ต, เอตสเทฺทหิ สทิสทฺวิภูโต ตฺตโก โหติฯ</p>


<p>ยํ ปริมาณมสฺสาติ ยตฺตกํฯ เอวํ ตตฺตกํฯ</p>


<p>  ฯ</p>


<p>ตฺตเก  ปเร เอตสทฺทสฺส เอฎ โหติฯ</p>


<p>เอตํ ปริมาณมสฺสาติ เอตฺตกํ, ยาว ปริมาณมสฺสาติ ยาวตฺตกํฯ เอวํ ตาวตฺตกํ, เอตาวตฺตกํฯ ‘ยเตเตหี’ติ วจเนน ยาว, ตาว, เอตาวาปิ คยฺหนฺติฯ</p>


<p>  ฯ</p>


<p>ตมสฺส ปริมาณนฺติ อเตฺถ ย, เต’เตหิ จ สพฺพโต จ ฎาวนฺตุ โหติ, เอตสฺส ทฺวิตฺตํฯ</p>


<p>สพฺพํ ปริมาณํ อสฺสาติ สพฺพาวนฺตํ, สพฺพาวา, อโตฺถ, สพฺพาวโนฺต, สพฺพาวนฺตา, อตฺถา, สพฺพาวติ, อเตฺถ, สพฺพาวเนฺตสุ, อเตฺถสุ, อิตฺถิยํ สพฺพาวตี, สพฺพาวนฺตี, ปริสาฯ เอวํ ยาวา, ยาวนฺตา, ยาวโนฺต, ตาวา, ตาวนฺตา, ตาวโนฺต, เอตฺตาวา, เอตฺตาวนฺตา, เอตฺตาวโนฺต อิจฺจาทิฯ</p>


<p>กฺวจิ มหาวุตฺตินา เอกสฺส ต-การสฺส โลโป, ยาวตโก กาโย, ตาวตโก พฺยาโม , ยาวติกา ยานสฺส ภูมิฯ</p>


<p>  ฯ</p>


<p>ตํ อสฺส ปริมาณนฺติ อเตฺถ กิํสทฺทโต เอเต จตฺตาโร ปจฺจยา ภวนฺติฯ</p>


<p>  ฯ</p>


<p>รานุพเนฺธ  ปจฺจเย ปเร ปทนฺตสราทิสฺส โลโป โหติฯ อาทิสเทฺทน ปทนฺตพฺยญฺชนํ คยฺหติ, สุตฺตวิภเตฺตน รีวนฺตุ, ริตฺตาวนฺตุปจฺจยา จ โหนฺติฯ</p>


<p>กิํ ปริมาณมสฺสาติ กติฯ ปญฺจกฺขนฺธา กติ กุสลา, กติ อกุสลา , กติวโสฺสสิ ตฺวํ ภิกฺขุ, เอกวโสฺส อหํ ภควา , กิํ ปริมาณํ อสฺสาติ กีวํ, กิํว ทูโร อิโต คาโมฯ เอวํ กีวตกํ, กิตฺตกํฯ</p>


<p>รีวนฺตุมฺหิ – กีวโนฺต โหนฺตุ ยาจกา  ติฯ</p>


<p>ริตฺตาวนฺตุมฺหิ – กิตฺตาวตา ขนฺธานํ ขนฺธปญฺญตฺติ , กิตฺตาวตา นุ โข ภเนฺต รูปนฺติ วุจฺจติ, กิตฺตาวตา นุ โข ภเนฺต มาโรติ วุจฺจติ ฯ</p>


<p>ปุพฺพสุเตฺตน ฎาวนฺตุมฺหิ – เอตฺตาวตา ขนฺธานํ ขนฺธปญฺญตฺติ, เอตฺตาวตา รูปนฺติ วุจฺจติ, เอตฺตาวตา มาโรติ วุจฺจติฯ</p>


<p>  ฯ</p>


<p>มียเต เอเตนาติ มานํ, ตํ อุมฺมานํ, ปริมาณนฺติ ทุวิธํ, อุทฺธํ มานํ อุมฺมานํ, ตทญฺญํ มานํ ปริมาณํ, อิมสฺมิํ สุเตฺต ปน สามญฺญวจนตฺตา ทุวิธมฺปิ ลพฺภติ, ทุวิเธ มาเน ปวตฺตา หตฺถาทิสทฺทมฺหา ตมสฺส ปริมาณนฺติ อเตฺถ มตฺตปจฺจโย โหติฯ</p>


<p>หโตฺถ ปริมาณํ อสฺสาติ หตฺถมตฺตํ, เทฺว หตฺถา ปริมาณํ อสฺสาติ ทฺวิหตฺถมตฺตํ, เทฺว องฺคุลิโย ปริมาณํ อสฺสาติ ทฺวงฺคุลมตฺตํฯ เอวํ จตุรงฺคุลมตฺตํ, วิทตฺถิมตฺตํ, โยชนมตฺตํ , ตีณิ โยชนานิ ปริมาณํ อสฺสาติ ติโยชนมตฺตํ, นาฬิมตฺตํ, ปตฺถมตฺตํ, โทณมตฺตํ, ปลํ วุจฺจติ อุมฺมานสงฺขาโต ปาติวิเสโส, ปลํ ปริมาณํ อสฺสาติ ปลมตฺตํ, ปญฺจมตฺตํ, ปญฺจมเตฺตหิ ภิกฺขุสเตหิ สทฺธิํ , ติํสมตฺตํ, สฎฺฐิมตฺตํ, สตมตฺตํ, สหสฺสมตฺตํ, โกฎิมตฺตํ, กุมฺภมตฺตํ, จาฎิมตฺตํ, หตฺถิมตฺตํ, ปพฺพตมตฺตํ อิจฺจาทิฯ</p>


<p>‘มตฺตา’ติ วา ปริมาณวาจิสทฺทนฺตรํ, หโตฺถ มตฺตา เอตสฺสาติ หตฺถมตฺตํฯ เอวํ ทฺวิหตฺถมตฺตํ, อิจฺจาทินา สมาโสปิ ยุชฺชติฯ อเภทูปจาเรน ปน หตฺถปริมาณํ หโตฺถติ กตฺวา ‘‘ทฺวิหตฺถํ วตฺถํ, โทโณ วีหิ, โทโณ มาโส’’ติ สิชฺฌติฯ</p>


<p>  ฯ</p>


<p>อุทฺธํมาเน ปวตฺตา สทฺทา ตมสฺส ปริมาณนฺติ อเตฺถ ตคฺฆปจฺจโย โหติ มโตฺต จฯ</p>


<p>ชณฺณุ ปริมาณมสฺสาติ ชณฺณุตคฺฆํ, ชณฺณุมตฺตํฯ</p>


<p>  ฯ</p>


<p>อุทฺธํมาเน ปวตฺตา ปุริสมฺหา โณ จ โหติ ตโคฺฆ จ มโตฺต จฯ</p>


<p>จตุหโตฺถ ปุริโส ปริมาณมสฺสาติ โปริสํ, ติโปริสํ, สตโปริสํ, คมฺภีรํฯ เอวํ ปุริสตคฺฆํ, ปุริสมตฺตํ, อุทฺธํ ปสาริตหเตฺถน สทฺธิํ ปญฺจหตฺถํ ปุริสปมาณํ โปริสนฺติ วทนฺติ, ‘‘เอกูนตีโส วยสา’’ติ  เอตฺถ เอกูนตีส วสฺสานิ อายุปริมาณํ อสฺสาติ เอกูนตีโสฯ เอวํ  วีโส, ตีโส, จตฺตาลีโส, ปญฺญาโส, สหโสฺส พฺรหฺมา, ทฺวิสหโสฺส พฺรหฺมา, ทสสหโสฺส พฺรหฺมาฯ เอตฺถ จ ‘‘สหสฺสปริมาณํ จกฺกวาฬํ อสฺสาติ สหโสฺส’’-อิจฺจาทินา ณปจฺจเยน สิชฺฌติฯ</p>

</p>


<h3>สงฺขฺยาราสิ</h3>
<p>  ฯ</p>


<p>อสหายเตฺถ เอกมฺหา ก, อากี โหนฺติ วาฯ</p>


<p>อสหาโย เอโก, เอกโก, เอกากี, เอโก วาฯ</p>


<p>อิตฺถิยํ เอกิกา, เอกากินี, เอกา วา, ‘อธาตุสฺส เก’ติ สุเตฺตน อิตฺถิยํ กมฺหิ ปเร อสฺส อิตฺตํฯ</p>


<p>  ฯ</p>


<p>เตหิ ตสฺส ปูรณนฺติ อเตฺถ ตีโย จ โตฺถ จ โหนฺติฯ</p>


<p>  ฯ</p>


<p>ตีเย ปเร ทฺวิ, ติสทฺทานํ ทุ, ตาเทสา โหนฺติฯ</p>


<p>ทฺวินฺนํ ปูรโณ ทุตีโย , ทฺวินฺนํ ปูรณี ทุตียา, ทฺวินฺนํ ปูรณํ ทุตียํฯ เอวํ ตตีโย, ตตียา, ตตียํฯ จตุนฺนํ ปูรโณ จตุโตฺถ, จตุตฺถี, จตุตฺถํฯ</p>


<p>  ฯ</p>


<p>ปญฺจาทีหิ  จ กติมฺหา จ ตสฺส ปูรณนฺติ อเตฺถ โม โหติฯ</p>


<p>ปญฺจโม, ปญฺจมี, ปญฺจมํฯ เอวํ สตฺตม, อฎฺฐม, นวม, ทสม, เอกาทสมาทิฯ กตินฺนํ ปูรโณ กติโม, กติมี, ติถีฯ</p>


<p>  ฯ</p>


<p>ปูรเต อเนนาติ ปูรณํ, เอกาทสาทิโต ตสฺส ปูรณนฺติ อเตฺถ ฎานุพโนฺธ อปจฺจโย โหติ วาฯ</p>


<p>เอกาทสนฺนํ ปูรโณ เอกาทโส, เอกาทสี, เอกาทสํ, เอกาทสโม วาฯ เอวํ ทฺวาทโส, ทฺวาทสโม, เตรโส, เตรสโม, จุทฺทโส, จุทฺทสโม, ปญฺจทโส, ปญฺจทสโม, ปนฺนรโส, ปนฺนรสโม, โสฬโส, โสฬสโม, สตฺตรโส, สตฺตรสโม, อฎฺฐารโส, อฎฺฐารสโมฯ</p>


<p>  ฯ</p>


<p>เฎ ปเร สติสฺส ติ-การสฺส โลโป โหตีติ วีสติ, ตีสตีนํ ติสฺส โลโปฯ</p>


<p>เอกูนวีโส, เอกูนวีสติโม, วีโส, วีสติโม, ตีโส, ตีสติโม, จตฺตาลีโส, จตฺตาลีสโม, ปญฺญาโส, ปญฺญาสโมฯ สฎฺฐฺยาทิโต ปุริมสุเตฺตน โม, สฎฺฐิโม, สตฺตติโม, อสีติโม, นวุติโมฯ</p>


<p>  ฯ</p>


<p>สตาทิโต ตสฺส ปูรณเตฺถ โม โหติ, สตาทีนํ อนฺตสฺส อิตฺตญฺจ โหติฯ</p>


<p>สตสฺส  ปูรโณ สติโม, ทฺวิสติโม, ติสติโม, สหสฺสิโมฯ</p>


<p>  ฯ</p>


<p>ฉมฺหา ตสฺส ปูรณนฺติ อเตฺถ ฎฺฐ, ฎฺฐมา โหนฺติฯ</p>


<p>ฉโฎฺฐ, ฉฎฺฐี, ฉฎฺฐํ, ฉฎฺฐโม, ฉฎฺฐมี, ฉฎฺฐมํฯ</p>


<p>  ฯ</p>


<p>สติ, อุติ, อีส, อาส, ทสนฺตาหิ สงฺขฺยาหิ เต อธิกา อสฺมิํ สตสหเสฺสติ อเตฺถ ฎานุพโนฺธ อปจฺจโย โหติฯ</p>


<p>เอตฺถ จ ‘สตสหเสฺส’ติ สเต วา สหเสฺส วาติ อโตฺถฯ</p>


<p>ตตฺถ สหสฺสสเทฺทน สหสฺสํ ทสสหสฺสํ สตสหสฺสํ ทสสตสหสฺสญฺจ คยฺหติฯ</p>


<p>ทสนฺต, สตฺยนฺต, อีสนฺต, อาสนฺต, อุตฺยนฺตาติ เอวํ อนุกฺกโม เวทิตโพฺพฯ</p>


<p>ตตฺถ ทส, เอกาทสโต ปฎฺฐาย ยาว อฎฺฐารสา นวสงฺขฺยา  นามฯ</p>


<p>วีสติ, เอกวีสติโต ปฎฺฐาย ยาว อฎฺฐวีสติยา นวสงฺขฺยา จ ตีสติ, เอกตีสติโต ปฎฺฐาย ยาว อฎฺฐตีสติยา นวสงฺขฺยา จ  นามฯ</p>


<p>จตฺตาลีส, เอกจตฺตาลีสโต ปฎฺฐาย ยาว อฎฺฐจตฺตาลีสาย นวสงฺขฺยา  นามฯ</p>


<p>ปญฺญาส , เอกปญฺญาสโต ปฎฺฐาย ยาว อฎฺฐปญฺญาสาย นวสงฺขฺยา  นามฯ</p>


<p>นวุติ, เอกนวุติโต ปฎฺฐาย ยาว อฎฺฐนวุติยา นว สงฺขฺยา  นามฯ</p>


<p>เสสา ฎฺฐุนฺต, ตฺยนฺตาปิ อิธ สงฺคยฺหนฺติฯ  นาม สฎฺฐิ,-เอกสฎฺฐฺยาทิกา นวสงฺขฺยาฯ  นาม สตฺตติ, เอกสตฺตตฺยาทิกา นวสงฺขฺยา จ อสีติ, เอกาสีตฺยาทิกา นวสงฺขฺยา จฯ</p>


<p>ทสนฺตาสุ ตาว – ทส อธิกา ยสฺมิํ สเต ตยิทํ ทสสตํฯ เอวํ ทสสหสฺสํ, ทสสตสหสฺสํ, เอกาทส อธิกา ยสฺมิํ สเต ตยิทํ เอกาทสสตํฯ เอวํ เอกาทสสหสฺสํ, เอกาทสสตสหสฺสํฯ เอวํ ทฺวาทสสตมิจฺจาทีนิฯ</p>


<p>สตฺยนฺตาสุ – ฎมฺหิ ติ-การโลโป, วีสติ อธิกา ยสฺมิํ สเต ตยิทํ วีสสตํฯ เอวํ เอกวีสสตํ, ทฺวาวีสสตํ อิจฺจาทิ, ตีสติ อธิกา ยสฺมิํ สเต ตยิทํ ตีสสตํฯ เอวํ เอกตีสสตํ, ทฺวตฺตีสสตํ อิจฺจาทิฯ เอส นโย สหเสฺสปิฯ</p>


<p>อีสนฺตาสุ – จตฺตาลีสํ อธิกา ยสฺมิํ สเต ตยิทํ จตฺตาลีสสตํฯ เอวํ เอกจตฺตาลีสสตํ, เทฺวจตฺตาลีสสตํ อิจฺจาทิฯ เอส นโย สหเสฺสปิฯ</p>


<p>อาสนฺตาสุ – ปญฺญาสํ อธิกา ยสฺมิํ สเต ตยิทํ ปญฺญาสสตํฯ เอวํ เอกปญฺญาสสตํ, เทฺวปญฺญาสสตํ อิจฺจาทิฯ เอส นโย สหเสฺสปิฯ</p>


<p>ฎฺฐุนฺตาสุ – สฎฺฐิ อธิกา ยสฺมิํ สเต ตยิทํ สฎฺฐิสตํฯ เอวํ เอกสฎฺฐิสตํ, ทฺวาสฎฺฐิสตํ อิจฺจาทิฯ เอส นโย สหเสฺสปิฯ</p>


<p>ตฺยนฺตาสุ  – สตฺตติ อธิกา, เอกสตฺตติ อธิกา, อสีติ อธิกา, เอกาสีติ อธิกา อิจฺจาทินา วตฺตพฺพาฯ</p>


<p>อุตฺยนฺตาสุ – นวุติ อธิกา ยสฺมิํ สเต ตยิทํ นวุติสตํฯ เอวํ เอกนวุติสตํ, เทฺวนวุติสตํ อิจฺจาทิฯ เอส นโย สหเสฺสปิฯ</p>


<p>อถ วา  นาม เอกโต ปฎฺฐาย ทสสงฺขฺยาฯ</p>


<p> นาม เอกาทสโต ปฎฺฐาย วีสสงฺขฺยาฯ</p>


<p> นาม เอกตีสโต ปฎฺฐาย ทสสงฺขฺยาฯ</p>


<p> นาม เอกจตฺตาลีสโต ปฎฺฐาย ทสสงฺขฺยาฯ</p>


<p>เอวํ ปิ เวทิตพฺพาฯ</p>


<p>เอโก อธิโก ยสฺมิํ สเต ตยิทํ เอกสตํ, ‘‘อเถเตฺถกสตํ ขตฺยา, อนุยนฺตา ยสสฺสิโน’’ติ  ปาฬิฯ ‘‘เทฺว อธิกา ยสฺมิํ สเต ตยิทํ ทฺวิสตํ’’ อิจฺจาทินา สพฺพํ วตฺตพฺพํ, สุวิจิตฺตมิทํ วิธานนฺติฯ</p>


<p>ยถา ปน ‘‘เอโก จ ทส จ เอกาทส, เอกาธิกา วา ทส เอกาทสา’’ติ สิชฺฌติ, ตถา อิธปิ ‘‘ทส จ สตญฺจ ทสสตํ, ทสาธิกํ วา สตํ ทสสต’’นฺติอาทินา วุเตฺต สพฺพํ ตํ วิธานํ สมาสวเสน สิชฺฌติฯ</p>


<p>ตตฺถ ปน ‘‘เทฺว สตานิ ทฺวิสตํ, ตีณิ สตานิ ติสต’’มิจฺจาทีนิ จ ‘‘เทฺว สหสฺสานิ ทฺวิสหสฺสํ, ตีณิ สหสฺสานิ ติสหสฺส’’มิจฺจาทีนิ จ ‘‘เทฺว สตสหสฺสานิ ทฺวิสตสหสฺสํ, ตีณิ สตสหสฺสานิ ติสตสหสฺส’’มิจฺจาทีนิ จ ทิคุสมาเส สิชฺฌนฺติฯ</p>


<p>  ฯ</p>


<p>วารสมฺพนฺธิภูตา สงฺขฺยาสทฺทา กฺขตฺตุํปจฺจโย โหติฯ</p>


<p>เทฺว  วารา ทฺวิกฺขตฺตุํฯ เอวํ ติกฺขตฺตุํ, จตุกฺขตฺตุํ, ปญฺจกฺขตฺตุํ, ทสกฺขตฺตุํ, สตกฺขตฺตุํ, สหสฺสกฺขตฺตุํฯ</p>


<p>  ฯ</p>


<p>วารสมฺพนฺธิภูตา กติสทฺทา กฺขตฺตุํ โหติฯ กติ วารา กติกฺขตฺตุํฯ</p>


<p>  ฯ</p>


<p>วารสมฺพนฺธิภูตา พหุสทฺทา ปจฺจาสตฺติยา สติ ธา จ โหติ กฺขตฺตุญฺจฯ</p>


<p>พหุวารา พหุกฺขตฺตุํ, พหุสเทฺทน อเนกวารํ อุปลเกฺขติ, อเนกวารา อเนกกฺขตฺตุํฯ เอวํ พหุวารา พหุธา, อเนกวารา อเนกธาฯ ปจฺจาสตฺติ นาม วารานํ อจฺจาสนฺนตา วุจฺจติ, ทิวสสฺส พหุกฺขตฺตุํ ภุญฺชติ, พหุธา ภุญฺชติ, วารานํ ทูรภาเว สติ เต ปจฺจยา น โหนฺติ, มาสสฺส พหุวาเร ภุญฺชติฯ</p>


<p>  ฯ</p>


<p>เอกวารนฺติ อเตฺถ สกินฺติ นิปจฺจเต วาฯ</p>


<p>สกิํ ภุญฺชติ, เอกวารํ ภุญฺชติฯ</p>

</p>


<h3>ขุทฺทกราสิ</h3>
<h3>ปการราสิ</h3>
<p>    ฯ</p>


<p>สงฺขฺยาวาจีหิ ปกาเร ธา โหติฯ</p>


<p>ทฺวีหิ ปกาเรหิ ทฺวิธาฯ เอวํ ติธา, จตุธา, ปญฺจธา, ทสธา, สตธา, สหสฺสธา, พหุธา, เอกธา, อเนกธาฯ</p>


<p>  ฯ</p>


<p>เอกมฺหา ปกาเร ชฺฌํ โหติ วาฯ</p>


<p>เอเกน ปกาเรน เอกชฺฌํ, เอกธา วาฯ</p>


<p>  ฯ</p>


<p>ทฺวิติสเทฺทหิ ปกาเร เอธา โหติ วาฯ</p>


<p>เทฺวธา, เตธา, ทฺวิธา, ติธา วาฯ</p>


<p>  ฯ</p>


<p>พหุเภโท วา สามญฺญสฺส เภทโก วิเสโส วา ปกาโร, สพฺพาทีหิ ปกาเร ถา โหติฯ</p>


<p>สเพฺพน ปกาเรน สพฺพถา, สเพฺพหิ ปกาเรหิ สพฺพถา, ยาทิเสน ปกาเรน ยถา, ยาทิเสหิ ปกาเรหิ ยถาฯ เอวํ ตถา, อญฺญถา, อุภยถา, อิตรถาฯ</p>


<p>  ฯ</p>


<p>เอเต  สทฺทา ปกาเร นิปจฺจนฺติฯ</p>


<p>เกน ปกาเรน กถํ, อิมินา ปกาเรน อิตฺถํฯ อิมินา สุเตฺตน กิํ, อิมสเทฺทหิ ถํ, ตฺถํปจฺจเย กตฺวา กิํสฺส กตฺตํ, อิมสฺส อิตฺตญฺจ กริยติฯ</p>


<p>  ฯ</p>


<p>โส ปกาโร อสฺส อตฺถีติ ตพฺพา, ตสฺมิํ ตพฺพติ, ปการวเนฺต ทเพฺพติ อโตฺถฯ ตํสามญฺญวาจิมฺหา ตพฺพติ ชาติยปจฺจโย โหติฯ</p>


<p>วิเสเสน ปฎุรูโป ปณฺฑิโต ปฎุชาติโยฯ วิเสเสน มุทุรูปํ วตฺถุ มุทุชาติยํฯ</p>


<p>  ฯ</p>


<p>วีจฺฉายํ ปกาเร จ โสปจฺจโย โหติฯ</p>


<p>วีจฺฉายํ –</p>


<p>ปทํ ปทํ วาเจติ ปทโส วาเจติฯ ขณฺฑํ ขณฺฑํ กโรติ ขณฺฑโส กโรติ, พิลํ พิลํ วิภชฺชติ พิลโส วิภชฺชติ อิจฺจาทิฯ เอตฺถ จ ‘ปทํ ปทํ’ อิจฺจาทีสุ กฺริยาวิเสสเน ทุติยาฯ</p>


<p>ปกาเร –</p>


<p>พหูหิ ปกาเรหิ ปุถุโส, สเพฺพหิ ปกาเรหิ สพฺพโส อิจฺจาทิฯ</p>


<p>‘‘โยนิโส  อุปายโส, ฐานโส, เหตุโส, อตฺถโส, ธมฺมโส, สุตฺตโส, อนุพฺยญฺชนโส’’ อิจฺจาทีสุ ปน มหาวุตฺตินา ตติเยกวจนสฺส โสตฺตํฯ ตถา ทีฆโส, โอรโส อิจฺจาทิฯ</p>

</p>


<h3>กุลราสิ</h3>
<p>  ฯ</p>


<p>ปิตุสทฺทมฺหา ตสฺส ภาตาติ อเตฺถ เรยฺยณ โหติฯ</p>


<p>ปิตุ ภาตา เปเตฺตโยฺย ฯ ‘รานุพเนฺธนฺตสราทิสฺสา’ติ อุสฺส โลโป, ตสฺส ทฺวิตฺตํฯ</p>


<p>  ฯ</p>


<p>มาติโต ปิติโต จ ภคินิยํ โฉ โหติฯ</p>


<p>มาตุ ภคินี มาตุจฺฉา , ปิตุ ภคินี ปิตุจฺฉา ฯ</p>


<p>  ฯ</p>


<p>มาตาปิตูหิ เตสํ มาตาปิตูสุ อามโห โหติฯ</p>


<p>มาตุ มาตา มาตามหี, มาตุ ปิตา มาตามโห , ปิตุ มาตา ปิตามหี, ปิตุ ปิตา ปิตามโหฯ</p>

</p>


<h3>หิต, สาธุ, อรหราสิ</h3>
<p>    ฯ</p>


<p>มาตาปิตูหิ เตสํ หิเต เรยฺยณ โหติฯ</p>


<p>มาตุ หิโต เมเตฺตโยฺย, ปิตุ หิโต เปเตฺตโยฺยฯ มาตาปิตูสุ สุปฺปฎิปโนฺนฯ</p>


<p>  ฯ</p>


<p>ตสฺส หิตนฺติ อเตฺถ อิโย โหติฯ</p>


<p>อุปาทานานํ หิตํ อุปาทานิยํฯ เอวํ โอฆนิยํ, โยคนิยํ, คนฺถนิยํ, นีวรณิยํ, สุตฺตวิภตฺติยา อญฺญเตฺถสุปิ อิโย, สมาโนทเร สยิโต โสทริโยฯ</p>


<p>  ฯ</p>


<p>ตสฺส หิตนฺติ อเตฺถ จกฺขฺวาทีหิ โสฺส โหติฯ</p>


<p>จกฺขุสฺส หิตํ จกฺขุสฺสํ , สุภรูปํ จกฺขุเภสชฺชญฺจฯ อายุโน หิตํ อายุสฺสํ , อายุวฑฺฒนวิธิฯ</p>


<p>  ฯ</p>


<p>ตสฺมิํ สาธูติ อเตฺถ โณฺย โหติฯ</p>


<p>สภายํ สาธุ สโพฺภ, ‘สาธู’ติ กุสโล โยโคฺย หิโต วาฯ มิตฺตานํ หิตํ เมตฺตํฯ สุตฺตวิภาคา อญฺญตฺรปิ โณฺย, รถํ วหตีติ รจฺฉา, รถวีถิฯ</p>


<p>  ฯ</p>


<p>ตสฺมิํ  สาธูติ อเตฺถ กมฺมมฺหา นิย, ญฺญา โหนฺติฯ</p>


<p>กเมฺม สาธุ กมฺมนิยํ, กมฺมญฺญํฯ</p>


<p>  ฯ</p>


<p>ตตฺถ สาธูติ อเตฺถ กถาทีหิ อิโก โหติฯ</p>


<p>กถายํ สาธุ กถิโก, ธมฺมกถายํ สาธุ ธมฺมกถิโก, สงฺคาเม สาธุ สงฺคามิโก, คามวาเส สาธุ คามวาสิโก, อุปวาเส สาธุ อุปวาสิโกฯ</p>


<p>  ฯ</p>


<p>ตตฺถ สาธูติ อเตฺถ ปถาทีหิ เณโยฺย โหติฯ</p>


<p>ปเถ สาธุ ปาเถยฺยํ, สํ วุจฺจติ ธนํ, ตสฺส ปติ สปติ, สปติมฺหิ สาธุ สาปเตยฺยํฯ</p>


<p>  ฯ</p>


<p>ทกฺขิณาสทฺทมฺหา อรหเตฺถ เณโยฺย โหติฯ</p>


<p>ทกฺขิณํ อรหตีติ ทกฺขิเณโยฺยฯ</p>


<p>  ฯ</p>


<p>ตุมนฺตมฺหา อรหเตฺถ อาโย โหติฯ</p>


<p>ฆาเตตุํ  อรหตีติ ฆาเตตาโย, ชาเปตุํ อรหตีติ ชาเปตาโย, ‘ชาเปตุ’นฺติ หาเปตุํ, ปพฺพาเชตุํ อรหตีติ ปพฺพาเชตาโย, มหาวุตฺตินา อายมฺหิ สพินฺทุโน อุสฺส โลโปฯ</p>

</p>


<h3>วิกติราสิ</h3>
<p>  ฯ</p>


<p>ตสฺส วิกาโร, ตสฺส อวยโวติ อเตฺถสุ ณาทโย โหนฺติ, ปกติยา อุตฺตริ อวตฺถนฺตราปตฺติ วิกาโรฯ</p>


<p>อุทุมฺพรสฺส วิกติ โอทุมฺพรํ, ภสฺมา, อุทุมฺพรสฺส อวยโว โอทุมฺพรํ, ปณฺณาทิฯ กโปตาวยโว กาโปตํ, มํสโลหิตปตฺตาทิฯ</p>


<p>ณิกมฺหิ-กปฺปาสสฺส วิกติ กปฺปาสิกํ, สุตฺตํ วตฺถญฺจฯ</p>


<p>เณยฺยมฺหิ-เอณิสฺส อวยโว เอเณยฺยํ, มํสํฯ โกสกิมีนํ วิกติ โกเสยฺยํ, สุตฺตํ วตฺถญฺจฯ</p>


<p>มยมฺหิ-ติณานํ วิกติ ติณมยํฯ เอวํ ทารุมยํ, นฬมยํ, มตฺติกามยํ, คุนฺนํ วิกติ โคมยํ, กรีสํฯ</p>


<p>  ฯ</p>


<p>ตสฺส วิการาวยเวสุ ชตุโต มยณ โหติ วาฯ</p>


<p>ชตุโน วิกาโร ชตุมยํฯ</p>

</p>


<h3>วิเสสราสิ</h3>
<p>  ฯ</p>


<p>อติสยเตฺถ  เอเต ปจฺจยา ภวนฺติฯ</p>


<p>ปาปานํ อติสเยน ปาโปติ ปาปตโร, ปาปตโม, ปาปิสฺสิโก, ปาปิโย, ปาปิโฎฺฐ, อิตฺถิยํ ปาปตรา, อติสยโตปิ อติสยปจฺจโย โหติ, อติสเยน ปาปิโฎฺฐ ปาปิฎฺฐตโรฯ</p>


<p>  ฯ</p>


<p>วจฺฉาทีหิ สพฺพตนุภาเว ตโร โหติฯ</p>


<p>อติตรุโณ วโจฺฉ วจฺฉตโร, อิตฺถิยํ วจฺฉตรีฯ โยพฺพนสฺส ตนุเตฺต โยพฺพนปตฺตานํ สุสุตฺตสฺส ตนุเตฺต อติตรุโณ อุสโภ อุกฺขตโร, อสฺสภาวสฺส ตนุเตฺต ตรุณอโสฺส อสฺสตโร, อิตฺถิยํ อสฺสตรีฯ สามตฺถิยสฺส ตนุเตฺต ตรุณอุสโภ อุสภตโรฯ</p>


<p>  ฯ</p>


<p>กิํสทฺทา นิทฺธารเณ คมฺยมาเน ตร, ตมา โหนฺติฯ</p>


<p>กตโร ภวตํ เทวทโตฺต, กตโร ภวตํ ยญฺญทโตฺต, กตโม ภวตํ เทวทโตฺต, กตโม ภวตํ ยญฺญทโตฺต, ‘กิสฺส โก’ติ สุเตฺตน ตร, ตเมสุ กิสฺส กตฺตํฯ</p>

</p>


<h3>สมูหราสิ</h3>
<p>    ฯ</p>


<p>ตสฺส สมูโหติ อเตฺถ กณ, ณ, ณิกา โหนฺติฯ</p>


<p>โคตฺตปจฺจยเนฺตหิ ตาว – ราชญฺญานํ สมูโห ราชญฺญกํ, มานุสฺสกํฯ</p>


<p>อุกฺขาทีหิ-อุกฺขานํ อุสภานํ สมูโห โอกฺขกํ, โอฎฺฐานํ สมูโห โอฎฺฐกํ, อุรพฺภานํ สมูโห โอรพฺภกํฯ เอวํ ราชกํ, ราชปุตฺตกํ, หตฺถิกํ, เธนุกํ, สสํ อเทนฺติ ภกฺขนฺตีติ สสาทกา, เตสํ สมูโห สสาทกกํฯ อิกฺขณิกํฯ</p>


<p>ณมฺหิ-อมิตฺตานํ สมูโห อมิตฺตํฯ</p>


<p>ณิกมฺหิ-อปูปานํ สมูโห อาปูปิกํ, สกุณานํ สมูโห สากุณิโก ฯ</p>


<p>  ฯ</p>


<p>ตสฺส สมูโหติ อเตฺถ ตา โหติฯ</p>


<p>ชนตา, ราชตา, พนฺธุตา, คามตา, สหายตา, นครวาสีนํ สมูโห นาครตา อิจฺจาทิฯ</p>


<p>  ฯ</p>


<p>อุภ, ทฺวิ, ตีหิ ตสฺส อํสเตฺถ อโย โหติฯ</p>


<p>อุโภ อํสา ภาคา อสฺสาติ อุภยํ, เทฺว อํสา อสฺสาติ ทฺวยํ, ตโย อํสา อสฺสาติ ตยํ, วตฺถุตฺตยํ, รตนตฺตยํ, เทฺว วา ตโย วา อํสา อสฺสาติ ทฺวตฺตยํฯ</p>

</p>


<h3>ทตฺต, นิพฺพตฺตราสิ</h3>
<p>    ฯ</p>


<p>เตน ทโตฺตติ อเตฺถ ล, อิยา โหนฺติฯ มหาวุตฺตินา ทินฺนสทฺทสฺส ทตฺตตฺตํฯ</p>


<p>เทเวน ทโตฺตติ เทวโล ฯ ‘เทวิโล’ติปิ  ปาฬิฯ เทวิโย, เทวทโตฺต วาฯ</p>


<p>เอวํ พฺรหฺมโล, พฺรหฺมิโย, พฺรหฺมทโตฺต, สิเวน พิสฺสนุเทวราเชน ทโตฺต สีวโล, สีวิโย, อิตฺถิยํ สีวลิ, สีวิยิ, สิสฺส ทีโฆฯ</p>


<p>  ฯ</p>


<p>เตน นิพฺพเตฺต อิโม โหติฯ</p>


<p>ปาเกน นิพฺพตฺตํ ปากิมํ, เผเณน นิพฺพตฺตํ เผณิมํ, เวฐเนน นิพฺพตฺตํ เวฐิมํฯ เอวํ เวธิมํ, โคปฺผเนน นิพฺพตฺตํ โคปฺผิมํ , ปุปฺผทามํ, กรเณน นิพฺพตฺตํ กิตฺติมํ, กุตฺติมํ วา, มหาวุตฺตินา กรณสฺส กิตฺตํ กุตฺตญฺจฯ สุตฺตวิภเตฺตน สํหาริมํ, อาหาริมํ อิจฺจาทีนิ สิชฺฌนฺติฯ</p>

</p>


<h3>ล, อิต, กราสิ</h3>
<p>  ฯ</p>


<p>ตนฺนิสฺสิตเตฺถ โล โหติฯ</p>


<p>เวทํ ญาณํ นิสฺสิตํ เวทลฺลํ, ลสฺส ทฺวิตฺตํ, ทุฎฺฐุ นิสฺสิตํ ทุฎฺฐุลฺลํฯ ‘‘มทนียํ, พนฺธนียํ, มุจฺฉนียํ, รชนียํ, คมนียํ, ทสฺสนียํ’’  อิจฺจาทีนิ กรเณ วา อธิกรเณ วา อนียปจฺจเยน สิชฺฌนฺติฯ</p>


<p>‘ธูมายิตตฺต’นฺติอาทีสุ ธูโม วิย อตฺตานํ อาจรตีติ ธูมายิตํ, คคนํ, ธูมายิตํ เอว ธูมายิตตฺตํ, สกเตฺถ ตฺตฯ เอวํ ติมิรายิตตฺตํ, นามธาตุโต  อายปจฺจเยน สิทฺธํฯ</p>


<p>  ฯ</p>


<p>ตารกาทีหิ เต อสฺส สญฺชาตาติ อเตฺถ อิโต โหติฯ</p>


<p>ตารกา สญฺชาตา อสฺสาติ ตารกิตํ, คคนํฯ ปุปฺผานิ สญฺชาตานิ อสฺสาติ ปุปฺผิโตฯ เอวํ ผลิโต, รุโกฺขฯ ปลฺลวานิ สญฺชาตานิ อสฺสาติ ปลฺลวิตา, ลตาฯ ทุกฺขํ สญฺชาตํ อสฺสาติ ทุกฺขิโต, สุขํ สญฺชาตํ อสฺสาติ สุขิโตฯ</p>


<p>ปณฺฑา วุจฺจติ ปญฺญา, ปณฺฑา สญฺชาตา อสฺสาติ ปณฺฑิโต, ทโณฺฑ สญฺชาโต อสฺสาติ ทณฺฑิโตฯ มหาวุตฺตินา ตสฺส นเตฺต มลํ สญฺชาตํ อสฺสาติ มลินํฯ ตถา ปิปาสา สญฺชาตา อสฺสาติ ปิปาสิโต, ชิฆจฺฉา สญฺชาตา อสฺสาติ ชิฆจฺฉิโต, พุภุกฺขา สญฺชาตา อสฺสาติ พุภุกฺขิโต, มุจฺฉา สญฺชาตา อสฺสาติ มุจฺฉิโต, วิสญฺญา สญฺชาตา อสฺสาติ วิสญฺญิโต, นินฺทา สญฺชาตา อสฺสาติ นินฺทิโตฯ</p>


<p>เอวํ คพฺพ-ถเมฺภ คพฺพิโตฯ ทพฺพ-ปาฎเว ทพฺพิโตฯ อนฺตรํ สญฺชาตํ อสฺสาติ อนฺตริโต, วจฺจํ สญฺชาตํ อสฺสาติ วจฺจิโตฯ</p>


<p>  ฯ</p>


<p>นินฺทาทีสุ  โชตนิเยสุ นามสฺมา โก โหติฯ</p>


<p>นินฺทายํ – กุจฺฉิโต สมโณ สมณโกฯ เอวํ มุณฺฑโก, อสฺสโก, อุทฺธุมาตกํ, วินีลกํ, วิปุพฺพกํ, อฎฺฐิกํ อิจฺจาทิฯ</p>


<p>อญฺญาเต – อญฺญาโต อโสฺส อสฺสโก, กสฺส อยํ อโสฺสติ วา อสฺสโก อิจฺจาทิฯ</p>


<p>อปฺปเตฺถ – อปฺปกํ เตลํ เตลกํฯ เอวํ ฆตกํ, ขุทฺทกํ ธนุ ธนุกํ, รถกํ, คามกํ อิจฺจาทิฯ</p>


<p>ปฎิภาคเตฺถ – หตฺถิรูปกํ หตฺถิกํฯ เอวํ อสฺสกํ, พลีพทฺทโก อิจฺจาทิฯ</p>


<p>รเสฺส-รโสฺส มนุโสฺส มนุสฺสโกฯ เอวํ รุกฺขโก, ปิลกฺขโก อิจฺจาทิฯ</p>


<p>ทยายํ-อนุกมฺปิโต ปุโตฺต ปุตฺตโกฯ เอวํ วจฺฉโก, อิตฺถิกา, อมฺพกา, กุมาริกา อิจฺจาทิฯ</p>


<p>สญฺญายํ-นามมเตฺตน โมโร วิย โมรโก อิจฺจาทิฯ</p>

</p>


<h3>อภูตตพฺภาวราสิ</h3>
<p>  ฯ</p>


<p>ปุเพฺพ ตสฺส อภูตสฺส วตฺถุโน กทาจิ ตถา ภวนํ อภูตตพฺภาโว, ตสฺมิํ อภูตตพฺภาเว โชตนิเย สติ กรา’ส, ภูธาตูนํ โยเค วิการวาจิมฺหา นามสฺมา จานุพโนฺธ อีปจฺจโย โหติฯ</p>


<p>อธวลํ  ธวลํ กโรติ ธวลีกโรติ, อธวโล ธวโล สิยา ธวลีสิยา, อธวโล ธวโล ภวติ ธวลีภวติฯ เอวํ ธวลีกาโร, ธวลีภูโตฯ</p>


<p>อภูตตพฺภาเวติ กิํ? ฆฎํ กโรติ, ฆโฎ อตฺถิ, ฆโฎ ภวติฯ</p>


<p>กราสภูโยเคติ กิํ? อธวโล ธวโล ชายเตฯ</p>


<p>วิการาติ กิํ? ปกติยา มา โหตุ, สุวณฺณํ กุณฺฑลํ กโรติ, สุวณฺณสฺส กุณฺฑลกรณํ นาม โลเก ปกติรูปนฺติ วุตฺตํ โหติฯ เอวํ สุวณฺณํ กุณฺฑลํ สิยา, สุวณฺณํ กุณฺฑลํ ภวตีติฯ</p>

</p>


<h3>สกตฺถราสิ</h3>
<p>  ฯ</p>


<p>สกเตฺถปิ ปจฺจยา ทิสฺสนฺติฯ ‘สกโตฺถ’ติ สกปทโตฺถ, ปกติลิงฺคปทโตฺถติ วุตฺตํ โหติฯ</p>


<p>หีโน เอว หีนโก, โปโต เอว โปตโก, เทโว เอว เทวตา, ยถาภูตเมว ยถาภุจฺจํ, กรุณา เอว การุญฺญํ, ปตฺตกาลเมว ปตฺตกลฺลํ, อากาสานนฺตเมว อากาสานญฺจํ, ปาคุญฺญเมว ปาคุญฺญตา, กมฺมญฺญเมว กมฺมญฺญตา, ทานํ เอว ทานมยํ, สีลํ เอว สีลมยํฯ เอวํ ภาวนามยํ อิจฺจาทิฯ</p>


<p>ยถา จ อมจฺจปุตฺตา เอว ‘อมจฺจปุตฺติยา’ติ วุจฺจนฺติ, เอวํ ‘‘สกฺยปุโตฺต เอว สกฺยปุตฺติโย, อสมโณ โหติ อสกฺยปุตฺติโย  , เอวํ นาฎปุตฺติโย, ทาสปุตฺติโย’’ติปิ ยุชฺชติฯ</p>


<p>‘ภยทสฺสิวา, อตฺถทสฺสิมา’ติ วนฺตุ, มนฺตุปจฺจยาสกเตฺถปิ ยุชฺชนฺติฯ ‘พฺรหฺมวณฺณี, เทววณฺณี’ติ เอตฺถ พฺรหฺมุโน วโณฺณ พฺรหฺมวโณฺณ, พฺรหฺมวโณฺณ วิย วโณฺณ อสฺส อตฺถีติ อเตฺถ สติ อีปจฺจโย ปจฺจยโตฺถ เอว โหติ, น สกโตฺถฯ พฺรหฺมวโณฺณ วิย วโณฺณ ยสฺส โสยํ พฺรหฺมวณฺณีติ อเตฺถ สติ สกโตฺถเยวฯ อปิ จ เอกสฺมิํ อญฺญปทเตฺถ เทฺว สมาส, ตทฺธิตา วตฺตนฺตีติปิ ยุชฺชติ, ตถา ‘ปคุณสฺส ภาโว ปาคุญฺญตา’ติอาทีสุ เทฺว ตทฺธิตปจฺจยา ภาวเตฺถติฯ</p>

</p>


<h3>นิทฺทิฎฺฐปจฺจยราสิ</h3>
<p>  ฯ</p>


<p>ปุเพฺพ นิทฺทิฎฺฐา ณาทโย ปจฺจยา นิทฺทิฎฺฐตฺถโต อเญฺญสุปิ อเตฺถสุ ทิสฺสนฺติฯ</p>


<p>มคเธสุ ชาโต มาคโธ, มคเธสุ สํวฑฺฒิโต มาคโธ, มคเธสุ นิวุโตฺถ มาคโธ, มคธานํ มคเธสุ วา อิสฺสโร มาคโธ อิจฺจาทิ, โณฯ</p>


<p>กาสิํ อคฺฆตีติ กาสิโย , ‘กาสี’ติ สตํ วา สหสฺสํ วา วุจฺจติ, อิโยฯ</p>


<p>เอวมเญฺญปิ ปจฺจยา ยถานุรูปํ เวทิตพฺพาฯ</p>


<p>  ฯ</p>


<p>ปุเพฺพ  นิทฺทิฎฺฐปจฺจเยหิ อเญฺญปิ ปจฺจยา นิทฺทิเฎฺฐสุ อนิทฺทิเฎฺฐสุ จ อเตฺถสุ ทิสฺสนฺติฯ</p>


<p>วิสทิสา  มาตโร วิมาตโร, ตาสํ ปุตฺตา เวมาติกา , อิกณฯ</p>


<p>ปเถ คจฺฉนฺตีติ ปถาวิโน , อฆํ ทุกฺขํ ปาปํ วา คจฺฉตีติ อฆาวี, อาวีฯ</p>


<p>อิสฺสา อสฺส อตฺถีติ อิสฺสุกี , อุกีฯ</p>


<p>ธุรํ วหนฺตีติ โธรยฺหา , ยฺหณฯ</p>


<p>โลภสฺส หิตา โลภเนยฺยาฯ เอวํ โทสเนยฺยา, โมหเนยฺยา, อเนโยฺยฯ</p>


<p>ทสฺสนํ อรหตีติ ทสฺสเนโยฺยฯ เอวํ วนฺทเนโยฺย, ปูชเนโยฺย, นมสฺสเนโยฺย, เอโยฺยฯ</p>


<p>โอฆานํ หิตา โอฆนิยา, โยคนิยา, คนฺถนิยา, กมฺมนิยํ, อตฺตนิยํ, ทสฺสนิยํ, ปูชนิโย, นมสฺสนิโย อิจฺจาทิ, อนิโยฯ</p>


<p>ยํ ปริมาณํ อสฺสาติ ยาวํ, ยาวนฺตสฺส ภาโว ยาวตฺวํฯ เอวํ ตาวตฺวํ, ตฺวฯ</p>


<p>ปรมานํ อุตฺตมปุริสานํ ภาโว กมฺมํ วา ปารมี, สมคฺคานํ ภาโว กมฺมํ วา สามคฺคี, ณีฯ</p>


<p>‘‘นาควตา, สีหวตา, อาชญฺญวตา’’ อิจฺจาทีสุ ภาเว วนฺตุปจฺจยํ อิจฺฉนฺติฯ</p>


<p>มาตุ ภาตา มาตุโล, อุโลฯ</p>

</p>


<h3>วุทฺธิราสิ</h3>
<p>‘ปทานมาทิสฺสายุวณฺณสฺสาเอโอ  ณานุพเนฺธ’ติ ปทาทิภูตานํ อการ, อิวณฺณุ’วณฺณานํ อา, เอ, โอวุทฺธิฯ</p>


<p>อาทิโจฺจ, วาสิโฎฺฐ, เวนเตโยฺย, เมนิโก, เปตฺติกํ, โอทุมฺพรํ, โอฬุมฺปิโก, โอทคฺยํ, โทภคฺคํ, โสภคฺคํ อิจฺจาทิฯ</p>


<p>ณานุพเนฺธติ กิํ? นามโก, ปทโก, ปุราตโนฯ</p>


<p>‘มเชฺฌ’ติ สุเตฺตน ปทมเชฺฌปิ วุทฺธิ, วาเสโฎฺฐ, อฑฺฒเตโยฺย อิจฺจาทิฯ</p>


<p>  ฯ</p>


<p>ณานุพเนฺธ ปจฺจเย ปเร สํโยเคปิ กฺวจิ วุทฺธิ โหติฯ</p>


<p>เปเตฺตโยฺย, เปตฺติกํ, เทโจฺจ, ปมุเข สาธุ ปาโมกฺขํ, ปมุทิตสฺส ภาโว ปาโมชฺชํ, วตฺตพฺพนฺติ วากฺยํ, ภชิตพฺพนฺติ ภาคฺยํ, โภคฺคํ, โยคฺคํ อิจฺจาทิฯ</p>

</p>


<h3>โลปราสิ</h3>
<p>‘โลโปวณฺณิวณฺณาน’นฺติ สุเตฺตน ณฺยมฺหิ ปเร อวณฺณิ’วณฺณานํ โลโปฯ</p>


<p>ตตฺถ อวเณฺณ-ปณฺฑิจฺจํ, ตจฺฉํ, ทายชฺชํ, ทฺวิธา ภาโว เทฺวชฺฌํ, กรุณาเยว การุญฺญํ อิจฺจาทิฯ</p>


<p>อิวเณฺณ-อธิปติสฺส ภาโว อาธิปจฺจํฯ เอวํ อาทิโจฺจ, โกณฺฑโญฺญ อิจฺจาทิฯ</p>


<p>‘อุวณฺณสฺสาวง  สเร’ติ สเร ปเร อุวณฺณสฺส อวง โหติฯ</p>


<p>ณมฺหิ-ลหุโน ภาโว ลาฆวํ, ราฆวํ, ชมฺพุรุเกฺข ภวํ ชมฺพวํฯ ตถา กปิลวตฺถุมฺหิ ภวํ กาปิลวตฺถวํ, วนํฯ ภาตุโน อปจฺจํ ภาตโพฺย, คพฺยํ, ทพฺยํฯ</p>


<p>‘เฎ สติสฺสา…’ติ ฎมฺหิ ปจฺจเย วีสติ, ตีสตีนํ ติโลโปฯ</p>


<p>วีสติยา ปูรโณ วีโส, เอกูนวีโสฯ เอวํ ตีโส, เอกูนตีโสฯ</p>


<p>‘รานุพเนฺธนฺตสราทิสฺสา’ติ รานุพเนฺธ ปจฺจเย ปทนฺตสราทีนํ โลโปฯ</p>


<p>เมเตฺตโยฺย, เปเตฺตโยฺย, กิวํ, กิตฺตกํ, อีที, อีทิโกฺข, อีทิโส, อาหจฺจ, อุปหจฺจ, สกฺกจฺจ, อธิกิจฺจ, กิริยา, เวทคู, ปารคู อิจฺจาทิฯ</p>


<p>  ฯ</p>


<p>ปจฺจยานํ กฺวจิ โลโป โหติฯ</p>


<p>พุเทฺธ รตนํ ปณีตํ, จกฺขุ สุญฺญํ อเตฺตน วา อตฺตนิเยน วา ฯ เอตฺถ จ รตนสฺส ภาโว รตนํ, อตฺตโน ภาโว อตฺตา, อตฺตโน สกสฺส ภาโว อตฺตนิยนฺติ เอวํ ภาวปจฺจยโลโปฯ</p>


<p>‘‘พุทฺธานุสฺสติ ธมฺมานุสฺสติ’’อาทีสุ ‘‘พุทฺธสฺส ภาโว พุโทฺธ, พุทฺธสฺส อยํ คุโณ พุโทฺธ’’ติอาทินา นเยน ปจฺจยโลโป เวทิตโพฺพฯ</p>


<p>  ฯ</p>


<p>อิยิ’เฎฺฐสุ  ปเรสุ วี, มนฺตุ, วนฺตูนํ โลโป โหติฯ</p>


<p>เมธาวีนํ อติสเยน เมธาวีติ เมธิโย, เมธิโฎฺฐ, สติมนฺตานํ อติสเยน สติมาติ สติโย, สติโฎฺฐ, คุณวนฺตานํ อติสเยน คุณวาติ คุณิโย, คุณิโฎฺฐฯ</p>

</p>

</p>


<h3>นานาตฺตราสิ</h3>
<p>  ฯ</p>


<p>อิยิ’ฎฺฐปจฺจเยสุ ปเรสุ วุทฺธสทฺทสฺส โช โหติฯ</p>


<p>วุทฺธานํ อติสเยน วุโทฺธติ เชโยฺย, เชโฎฺฐฯ</p>


<p>  ฯ</p>


<p>อิย, อิฎฺฐปจฺจเยสุ ปเรสุ พาฬฺห, อนฺติก, ปสตฺถสทฺทานํ สาธ, เนท, ส, ชาเทสา โหนฺติฯ</p>


<p>พาฬฺหานํ อติสเยน พาโฬฺหติ สาธิโย, สาธิโฎฺฐ, อนฺติกานํ อติสเยน อนฺติโกติ เนทิโย, เนทิโฎฺฐ, ปสตฺถานํ อติสเยน ปสโตฺถติ เสโยฺย, เสโฎฺฐ, เชโยฺย, เชโฎฺฐฯ</p>


<p>  ฯ</p>


<p>อิย , อิฎฺฐปจฺจเยสุ ปเรสุ อปฺป, ยุวสทฺทานํ กณ, กนอาเทสา โหนฺติฯ</p>


<p>อปฺปานํ นวานํ อติสเยน อโปฺป นโวติ กณิโย, กณิโฎฺฐ, ยุวานํ ตรุณานํ อติสเยน ยุวา ตรุโณติ กนิโย, กนิโฎฺฐ, กนิเย วเย ภวา กญฺญาฯ</p>


<p>  ฯ</p>


<p>ภาว, กเมฺมสุ ณานุพเนฺธ ปจฺจเย ปเร เอเต สทฺทา นิปจฺจเนฺตฯ ตตฺถ อชฺชว, มทฺทวา’สภสทฺทา ณมฺหิ สิชฺฌนฺติ, เสสา ณฺยมฺหิฯ</p>


<p>ตตฺถ อุชุโน ภาโว อชฺชวํ, อิมินา สุเตฺตน ณมฺหิ อุสฺส อตฺตํ, ‘อุวณฺณสฺสาวง…’ อิติ อุสฺส อวตฺตํฯ เอวํ มุทุโน ภาโว มทฺทวํ, อุสภสฺส ภาโว อาสภํ, อุสฺส อาตฺตํฯ กุสิตสฺส  ภาโว โกสชฺชํ, อิมินา อิโลโป, ตฺยสฺส ชฺชตฺตํ, ปริสาสุ อุปฺปโนฺน ปาริสโชฺช , ทาคโม, สุหทโยว สุหโท, ยโลโป, สุหทสฺส ภาโว โสหชฺชํ , อิสิโน อิทํ อาริสฺยํ, อิสฺส อาริตฺตํ, อาชานิยสฺส  ภาโว อาชญฺญํ, ยโลโป, ปุน ‘โลโปวณฺณิวณฺณาน’นฺติ อิโลโป, ตโต ปรํ สนฺธิรูปํ, อาชานิโย เอว วา อาชโญฺญ , สกเตฺถ โณฺย, เถนสฺส ภาโว, กมฺมํ วา เถยฺยํ, นสฺส ยตฺตํ, พหุสุตสฺส ภาโว พาหุสจฺจํ, อุสฺส อตฺตํ, ปุน สนฺธิรูปํฯ</p>


<p>    ฯ</p>


<p>‘เฆสฺสี’ติ  เฆ+อสฺส+อิ, ฉปทมิทํ สุตฺตํฯ</p>


<p>อธาตุสฺส อวยวภูเต กกาเร ปเร ปุพฺพสฺส อการสฺส พหุลํ อิ โหติ กนิสฺสิเต เฆ อสฺยาทิโต ปเร สติฯ</p>


<p>พาลิกา, เอกิกา, หตฺถิโปติกา, มหลฺลิกา, กุมฺภการิกา, กมฺมการิกา, อนฺนทายิกา, อุปาสิกา, สาวิกา, ธมฺมวาจิกาฯ</p>


<p>อธาตุสฺสาติ กิํ? กุลุปกา- ภิกฺขุนี, เธนุปกา, ขีรุปกา-วจฺฉี, อิธ ธาตฺวาเทโสปิ กกาโร ธาตุสญฺญํ ลภติเยวฯ</p>


<p>เกติ กิํ? เวทนา, เจตนาฯ</p>


<p>อสฺยาทิโตติ กิํ? พหุปริพฺพาชกา-ราชธานีฯ</p>


<p>อสฺสาติ กิํ? พหุกตฺตุกา-สาลาฯ</p>


<p>เอตฺถ จ พหโว ปริพฺพาชกา ยสฺสา สา พหุปริพฺพาชกาติ วิคฺคโหฯ ปริพฺพาชกสโทฺท ปกติสฺยาทิสโทฺท โหติ, ตสฺมา กนิสฺสิตสฺส ฆสญฺญสฺส อาการสฺส สฺยาทิโต ปรตฺตา ปุพฺพสฺส อสฺส อิตฺตํ น ภวติฯ ยทิ ภเวยฺย, พหุกา ปริพฺพาชิกาโย ยสฺสนฺติ อตฺถปฺปสโงฺค สิยาติฯ</p>

</p>

</p>

</p>





