<h1>๘. สหสฺสวโคฺค</h1>
<ol>
<li>
สหสฺสมปิ  
เจ วาจา, อนตฺถปทสํหิตา;  
  
เอกํ อตฺถปทํ เสโยฺย, ยํ สุตฺวา อุปสมฺมติฯ  
</li>
  
<li>
สหสฺสมปิ เจ คาถา, อนตฺถปทสํหิตา;  
  
เอกํ คาถาปทํ เสโยฺย, ยํ สุตฺวา อุปสมฺมติฯ  
</li>
  
<li>
โย จ คาถา สตํ ภาเส, อนตฺถปทสํหิตา  
อนตฺถปทสญฺหิตํ (ก.) วิเสสนํ เหตํ คาถาติปทสฺส  
;  
  
เอกํ ธมฺมปทํ เสโยฺย, ยํ สุตฺวา อุปสมฺมติฯ  
</li>
  
<li>
โย สหสฺสํ สหเสฺสน, สงฺคาเม มานุเส ชิเน;  
  
เอกญฺจ เชยฺยมตฺตานํ  
อตฺตานํ (สี. ปี.)  
, ส เว สงฺคามชุตฺตโมฯ  
</li>
  
<li>
อตฺตา  
หเว ชิตํ เสโยฺย, ยา จายํ อิตรา ปชา;  
  
อตฺตทนฺตสฺส โปสสฺส, นิจฺจํ สญฺญตจาริโนฯ  
</li>
  
<li>
เนว เทโว น คนฺธโพฺพ, น มาโร สห พฺรหฺมุนา;  
  
ชิตํ อปชิตํ กยิรา, ตถารูปสฺส ชนฺตุโนฯ  
</li>
  
<li>
มาเส  
  
มาเส สหเสฺสน, โย ยเชถ สตํ สมํ;  
  
เอกญฺจ ภาวิตตฺตานํ, มุหุตฺตมปิ ปูชเย;  
  
สาเยว ปูชนา เสโยฺย, ยเญฺจ วสฺสสตํ หุตํฯ  
</li>
  
<li>
โย จ วสฺสสตํ ชนฺตุ, อคฺคิํ ปริจเร วเน;  
  
เอกญฺจ ภาวิตตฺตานํ, มุหุตฺตมปิ ปูชเย;  
  
สาเยว ปูชนา เสโยฺย, ยเญฺจ วสฺสสตํ หุตํฯ  
</li>
  
<li>
ยํ  
กิญฺจิ ยิฎฺฐํ ว หุตํ ว  
ยิฎฺฐญฺจ หุตญฺจ (ก.)  
โลเก, สํวจฺฉรํ ยเชถ ปุญฺญเปโกฺข;  
  
สพฺพมฺปิ ตํ น จตุภาคเมติ, อภิวาทนา อุชฺชุคเตสุ เสโยฺยฯ  
</li>
  
<li>
อภิวาทนสีลิสฺส, นิจฺจํ วุฑฺฒาปจายิโน  
วทฺธาปจายิโน (สี. ปี.)  
;  
  
จตฺตาโร ธมฺมา วฑฺฒนฺติ, อายุ วโณฺณ สุขํ พลํฯ  
</li>
  
<li>
โย จ วสฺสสตํ ชีเว, ทุสฺสีโล อสมาหิโต;  
  
เอกาหํ ชีวิตํ เสโยฺย, สีลวนฺตสฺส ฌายิโนฯ  
</li>
  
<li>
โย จ วสฺสสตํ ชีเว, ทุปฺปโญฺญ อสมาหิโต;  
  
เอกาหํ ชีวิตํ เสโยฺย, ปญฺญวนฺตสฺส ฌายิโนฯ  
</li>
  
<li>
โย  
จ วสฺสสตํ ชีเว, กุสีโต หีนวีริโย;  
  
เอกาหํ ชีวิตํ เสโยฺย, วีริยมารภโต ทฬฺหํฯ  
</li>
  
<li>
โย  
จ วสฺสสตํ ชีเว, อปสฺสํ อุทยพฺพยํ;  
  
เอกาหํ ชีวิตํ เสโยฺย, ปสฺสโต อุทยพฺพยํฯ  
</li>
  
<li>
โย  
จ วสฺสสตํ ชีเว, อปสฺสํ อมตํ ปทํ;  
  
เอกาหํ ชีวิตํ เสโยฺย, ปสฺสโต อมตํ ปทํฯ  
</li>
  
<li>
โย จ วสฺสสตํ ชีเว, อปสฺสํ ธมฺมมุตฺตมํ;  
  
เอกาหํ ชีวิตํ เสโยฺย, ปสฺสโต ธมฺมมุตฺตมํฯ  
</li>
  
สหสฺสวโคฺค อฎฺฐโม นิฎฺฐิโตฯ  
</li>
  
  
  
  
  