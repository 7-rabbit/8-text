<h1>๔. ราชวโคฺค</h1>
<h3>๑. ฆฎิการสุตฺตวณฺณนา</h3>
<p>    นฺติ ฆฎิการสุตฺตํฯ ตตฺถ ติ มหามเคฺคน คจฺฉโนฺต อญฺญตรํ ภูมิปฺปเทสํ โอโลเกตฺวา – ‘‘อตฺถิ นุ โข มยา จริยํ จรมาเนน อิมสฺมิํ ฐาเน นิวุตฺถปุพฺพ’’นฺติ อาวชฺชโนฺต อทฺทส  – ‘‘กสฺสปพุทฺธกาเล อิมสฺมิํ ฐาเน เวคฬิงฺคํ นาม คามนิคโม อโหสิ, อหํ ตทา  นาม มาณโว อโหสิํ, มยฺหํ สหาโย ฆฎิกาโร นาม กุมฺภกาโร อโหสิ, เตน สทฺธิํ มยา อิธ เอกํ สุการณํ กตํ, ตํ ภิกฺขุสงฺฆสฺส อปากฎํ ปฎิจฺฉนฺนํ, หนฺท นํ ภิกฺขุสงฺฆสฺส ปากฎํ กโรมี’’ติ มคฺคา โอกฺกมฺม อญฺญตรสฺมิํ ปเทเส ฐิตโกว สิตปาตุกมฺมมกาสิ, อคฺคคฺคทเนฺต ทเสฺสตฺวา มนฺทหสิตํ หสิฯ ยถา หิ โลกิยมนุสฺสา อุรํ ปหรนฺตา – ‘‘กุหํ กุห’’นฺติ หสนฺติ, น เอวํ พุทฺธา, พุทฺธานํ ปน หสิตํ หฎฺฐปหฎฺฐาการมตฺตเมว โหติฯ</p>


<p>หสิตญฺจ นาเมตํ เตรสหิ โสมนสฺสสหคตจิเตฺตหิ โหติฯ ตตฺถ โลกิยมหาชโน อกุสลโต จตูหิ, กามาวจรกุสลโต จตูหีติ อฎฺฐหิ จิเตฺตหิ หสติ, เสกฺขา อกุสลโต ทิฎฺฐิสมฺปยุตฺตานิ เทฺว อปเนตฺวา ฉหิ จิเตฺตหิ หสนฺติ, ขีณาสวา จตูหิ สเหตุกกิริยจิเตฺตหิ เอเกน อเหตุกกิริยจิเตฺตนาติ ปญฺจหิ จิเตฺตหิ หสนฺติฯ เตสุปิ พลวารมฺมเณ อาปาถคเต ทฺวีหิ ญาณสมฺปยุตฺตจิเตฺตหิ หสนฺติ, ทุพฺพลารมฺมเณ ทุเหตุกจิตฺตทฺวเยน จ อเหตุกจิเตฺตน จาติ ตีหิ จิเตฺตหิ หสนฺติฯ อิมสฺมิํ ปน ฐาเน กิริยาเหตุกมโนวิญฺญาณธาตุโสมนสฺสสหคตจิตฺตํ ภควโต หฎฺฐปหฎฺฐาการมตฺตํ หสิตํ อุปฺปาเทสิฯ</p>


<p>ตํ  ปเนตํ หสิตํ เอวํ อปฺปมตฺตกมฺปิ เถรสฺส ปากฎํ อโหสิฯ กถํ? ตถารูเป หิ กาเล ตถาคตสฺส จตูหิ ทาฐาหิ จตุทฺทีปิกมหาเมฆมุขโต สเตรตาวิชฺชุลตา วิย วิโรจมานา มหาตาลกฺขนฺธปมาณา รสฺมิวฎฺฎิโย  อุฎฺฐหิตฺวา ติกฺขตฺตุํ สีสวรํ ปทกฺขิณํ กตฺวา  ทาฐเคฺคสุเยว อนฺตรธายนฺติฯ เตน สญฺญาเณน อายสฺมา อานโนฺท ภควโต ปจฺฉโต คจฺฉมาโนปิ สิตปาตุภาวํ ชานาติฯ</p>


<p>ติ – ‘‘เอตฺถ กิร กสฺสโป ภควา ภิกฺขุสงฺฆํ โอวทิ, จตุสจฺจปฺปกาสนํ อกาสิ, ภควโตปิ เอตฺถ นิสีทิตุํ รุจิํ อุปฺปาเทสฺสามิ, เอวมยํ ภูมิภาโค ทฺวีหิ พุเทฺธหิ ปริภุโตฺต ภวิสฺสติ, มหาชโน คนฺธมาลาทีหิ ปูเชตฺวา เจติยฎฺฐานํ กตฺวา ปริจรโนฺต สคฺคมคฺคปรายโณ ภวิสฺสตี’’ติ จิเนฺตตฺวา เอตํ ‘‘เตน หิ, ภเนฺต,’’ติอาทิวจนํ อโวจฯ</p>


<p> ติ มุณฺฑํ มุโณฺฑติ, สมณํ วา สมโณติ วตฺตุํ วฎฺฎติ, อยํ ปน อปริปกฺกญาณตฺตา พฺราหฺมณกุเล อุคฺคหิตโวหารวเสเนว หีเฬโนฺต เอวมาหฯ นฺติ สินานตฺถาย กตโสตฺติํฯ โสตฺติ นาม กุรุวินฺทปาสาณจุณฺณานิ ลาขาย พนฺธิตฺวา กตคุฬิกกลาปกา วุจฺจติ, ยํ สนฺธาย – ‘‘เตน โข ปน สมเยน ฉพฺพคฺคิยา ภิกฺขู กุรุวินฺทกสุตฺติยา นหายนฺตี’’ติ (จูฬว. ๒๔๓) วุตฺตํฯ ตํ อุโภสุ อเนฺตสุ คเหตฺวา สรีรํ ฆํสนฺติฯ ติ ยถา เอตรหิปิ มนุสฺสา ‘‘เจติยวนฺทนาย คจฺฉาม, ธมฺมสฺสวนตฺถาย คจฺฉามา’’ติ วุตฺตา อุสฺสาหํ น กโรนฺติ, ‘‘นฎสมชฺชาทิทสฺสนตฺถาย คจฺฉามา’’ติ วุตฺตา ปน เอกวจเนเนว สมฺปฎิจฺฉนฺติ, ตเถว  สินฺหายิตุนฺติ วุเตฺต เอกวจเนน สมฺปฎิจฺฉโนฺต เอวมาหฯ</p>


<p> ติ เอกปเสฺส อริยปริหาเรน ปฐมตรํ นฺหายิตฺวา ปจฺจุตฺตริตฺวา ฐิโต ตสฺส มหเนฺตน อิสฺสริยปริหาเรน นฺหายนฺตสฺส นฺหานปริโยสานํ อาคเมตฺวา ตํ นิวตฺถนิวาสนํ เกเส โวทเก กุรุมานํ อามเนฺตสิฯ นฺติ อาสนฺนตฺตา ทเสฺสโนฺต อาหฯ ติ นาคพโล โพธิสโตฺต ‘‘อเปหิ สมฺมา’’ติ อีสกํ ปริวตฺตมาโนว เตน คหิตคหณํ วิสฺสชฺชาเปตฺวาติ อโตฺถฯ ติ โส กิร จิเนฺตสิ – ‘‘อยํ  โชติปาโล ปญฺญวา, สกิํ ทสฺสนํ ลภมาโน ตถาคตสฺส ทสฺสเนปิ ปสีทิสฺสติ, ธมฺมกถายปิ ปสีทิสฺสติ, ปสโนฺน จ ปสนฺนาการํ กาตุํ สกฺขิสฺสติ, มิตฺตา นาม เอตทตฺถํ โหนฺติ, ยํกิญฺจิ กตฺวา มม สหายํ คเหตฺวา ทสพลสฺส สนฺติกํ คมิสฺสามี’’ติฯ ตสฺมา นํ เกเสสุ ปรามสิตฺวา เอตทโวจฯ</p>


<p>ติ  อญฺญชาติโก, มยา สทฺธิํ อสมานชาติโก, ลามกชาติโกติ อโตฺถฯ นฺติ อิทํ อมฺหากํ คมนํ น วต โอรกํ ภวิสฺสติ น ขุทฺทกํ, มหนฺตํ ภวิสฺสติฯ อยญฺหิ น อตฺตโน ถาเมน คณฺหิ, สตฺถุ ถาเมน คณฺหีติ คหณสฺมิํเยว นิฎฺฐํ อคมาสิฯ ติ เอตฺถ โทการหิการปิการา นิปาตา, ยาวตุปริมนฺติ อโตฺถฯ อิทํ วุตฺตํ โหติ – ‘‘วาจาย อาลปนํ โอวฎฺฎิกาย คหณญฺจ อติกฺกมิตฺวา ยาว เกสคฺคหณมฺปิ ตตฺถ คมนตฺถํ ปโยโค กตฺตโพฺพ’’ติฯ</p>


<p>   ติ อิธ สติปฎิลาภตฺถาย ปุเพฺพนิวาสปฎิสํยุตฺตา ธมฺมี กถา เวทิตพฺพาฯ ตสฺส หิ ภควา, – ‘‘โชติปาล, ตฺวํ น ลามกฎฺฐานํ โอติณฺณสโตฺต, มหาโพธิปลฺลเงฺก ปน สพฺพญฺญุตญฺญาณํ ปเตฺถตฺวา โอติโณฺณสิ, ตาทิสสฺส นาม ปมาทวิหาโร น ยุโตฺต’’ติอาทินา นเยน สติปฎิลาภาย ธมฺมํ กเถสิฯ ปรสมุทฺทวาสีเถรา ปน วทนฺติ – ‘‘โชติปาล, ยถา อหํ ทสปารมิโย ปูเรตฺวา สพฺพญฺญุตญฺญาณํ ปฎิวิชฺฌิตฺวา วีสติสหสฺสภิกฺขุปริวาโร โลเก วิจรามิ, เอวเมวํ ตฺวมฺปิ ทสปารมิโย ปูเรตฺวา สพฺพญฺญุตญฺญาณํ ปฎิวิชฺฌิตฺวา สมณคณปริวาโร โลเก วิจริสฺสสิฯ เอวรูเปน นาม ตยา ปมาทํ อาปชฺชิตุํ น ยุตฺต’’นฺติ ยถาสฺส ปพฺพชฺชาย จิตฺตํ นมติ, เอวํ กาเมสุ อาทีนวํ เนกฺขเมฺม จ อานิสํสํ กเถสีติฯ</p>


<p> นฺติ ปพฺพชิตฺวา กิมกาสิ? ยํ โพธิสเตฺตหิ กตฺตพฺพํฯ โพธิสตฺตา หิ พุทฺธานํ สมฺมุเข ปพฺพชนฺติฯ ปพฺพชิตฺวา จ ปน อิตฺตรสตฺตา วิย ปติตสิงฺคา น โหนฺติ, จตุปาริสุทฺธิสีเล ปน สุปติฎฺฐาย เตปิฎกํ พุทฺธวจนํ อุคฺคณฺหิตฺวา เตรส ธุตงฺคานิ สมาทาย อรญฺญํ ปวิสิตฺวา คตปจฺจาคตวตฺตํ ปูรยมานา  สมณธมฺมํ กโรนฺตา วิปสฺสนํ วเฑฺฒตฺวา ยาว อนุโลมญาณํ อาหจฺจ ติฎฺฐนฺติ, มคฺคผลตฺถํ วายามํ น กโรนฺติฯ โชติปาโลปิ ตเถว อกาสิฯ</p>


<p> ติ กุลทารกญฺหิ ปพฺพาเชตฺวา อฑฺฒมาสมฺปิ อวสิตฺวา คเต มาตาปิตูนํ โสโก น  วูปสมฺมติ, โสปิ ปตฺตจีวรคฺคหณํ  น ชานาติ, ทหรภิกฺขุสามเณเรหิ สทฺธิํ วิสฺสาโส น อุปฺปชฺชติ, เถเรหิ สทฺธิํ สิเนโห น ปติฎฺฐาติ, คตคตฎฺฐาเน อนภิรติ อุปฺปชฺชติฯ เอตฺตกํ ปน กาลํ นิวาเส สติ มาตาปิตโร ปสฺสิตุํ ลภนฺติฯ เตน เตสํ โสโก ตนุภาวํ คจฺฉติ, ปตฺตจีวรคฺคหณํ ชานาติ, สามเณรทหรภิกฺขูหิ สทฺธิํ วิสฺสาโส ชายติ, เถเรหิ สทฺธิํ สิเนโห ปติฎฺฐาติ, คตคตฎฺฐาเน อภิรมติ, น อุกฺกณฺฐติฯ ตสฺมา เอตฺตกํ วสิตุํ วฎฺฎตีติ อฑฺฒมาสํ วสิตฺวา ปกฺกามิฯ</p>


<p>ติ ปุฎเก กตฺวา สุกฺขาปิตสฺส รตฺตสาลิโนฯ ตสฺส กิร สาลิโน วปฺปกาลโต ปฎฺฐาย อยํ ปริหาโร – เกทารา สุปริกมฺมกตา โหนฺติ, ตตฺถ พีชานิ ปติฎฺฐาเปตฺวา คโนฺธทเกน สิญฺจิํสุ, วปฺปกาเล วิตานํ วิย อุปริ วตฺถกิลญฺชํ พนฺธิตฺวา ปริปกฺกกาเล วีหิสีสานิ ฉินฺทิตฺวา มุฎฺฐิมเตฺต ปุฎเก กตฺวา โยตฺตพเทฺธ เวหาสํเยว สุกฺขาเปตฺวา คนฺธจุณฺณานิ อตฺถริตฺวา โกฎฺฐเกสุ ปูเรตฺวา ตติเย วเสฺส วิวริํสุฯ เอวํ ติวสฺสํ ปริวุตฺถสฺส สุคนฺธรตฺตสาลิโน อปคตกาฬเก สุปริสุเทฺธ ตณฺฑุเล คเหตฺวา ขชฺชกวิกติมฺปิ ภตฺตมฺปิ ปฎิยาทิยิํสุฯ ตํ สนฺธาย วุตฺตํ ติฯ</p>


<p> ติ กิํ สนฺธาย วทติ? เวคฬิงฺคโต  นิกฺขมนกาเล ฆฎิกาโร อตฺตโน สนฺติเก วสฺสาวาสํ วสนตฺถาย ปฎิญฺญํ อคฺคเหสิ, ตํ สนฺธาย วทติฯ นฺติ เตมาสํ ทานํ ทาตุํ, ธมฺมญฺจ โสตุํ, อิมินา จ นิยาเมน วีสติ ภิกฺขุสหสฺสานิ ปฎิชคฺคิตุํ นาลตฺถนฺติ อลาภํ อารพฺภ จิตฺตญฺญถตฺตํ จิตฺตโทมนสฺสํ อโหสิ, น ตถาคตํ อารพฺภฯ กสฺมา? โสตาปนฺนตฺตาฯ โส กิร ปุเพฺพ พฺราหฺมณภโตฺต อโหสิฯ อเถกสฺมิํ สมเย ปจฺจเนฺต กุปิเต วูปสมนตฺถํ คจฺฉโนฺต อุรจฺฉทํ นาม ธีตรมาห – ‘‘อมฺม อมฺหากํ เทเว มา ปมชฺชี’’ติฯ พฺราหฺมณา ตํ ราชธีตรํ ทิสฺวา วิสญฺญิโน อเหสุํฯ เก อิเม จาติ  วุเตฺต ตุมฺหากํ ภูมิเทวาติฯ ภูมิเทวา นาม เอวรูปา โหนฺตีติ นิฎฺฐุภิตฺวา ปาสาทํ อภิรุหิฯ สา เอกทิวสํ วีถิํ โอโลเกนฺตี ฐิตา กสฺสปสฺส ภควโต อคฺคสาวกํ ทิสฺวา ปโกฺกสาเปตฺวา  ปิณฺฑปาตํ ทตฺวา อนุโมทนํ สุณมานาเยว โสตาปนฺนา หุตฺวา ‘‘อเญฺญปิ ภิกฺขู อตฺถี’’ติ ปุจฺฉิตฺวา ‘‘สตฺถา วีสติยา ภิกฺขุสหเสฺสหิ สทฺธิํ อิสิปตเน วสตี’’ติ จ สุตฺวา นิมเนฺตตฺวา ทานํ อทาสิฯ</p>


<p>ราชา ปจฺจนฺตํ วูปสเมตฺวา อาคโตฯ อถ นํ ปฐมตรเมว พฺราหฺมณา อาคนฺตฺวา ธีตุ อวณฺณํ วตฺวา ปริภินฺทิํสุฯ ราชา ปน ธีตุ ชาตกาเลเยว วรํ อทาสิฯ ตสฺสา ‘‘สตฺต ทิวสานิ รชฺชํ ทาตพฺพ’’นฺติ วรํ คณฺหิํสุฯ อถสฺสา ราชา สตฺต ทิวสานิ รชฺชํ นิยฺยาเตสิฯ สา สตฺถารํ โภชยมานา ราชานํ ปโกฺกสาเปตฺวา พหิสาณิยํ นิสีทาเปสิฯ ราชา สตฺถุ อนุโมทนํ สุตฺวาว โสตาปโนฺน ชาโตฯ โสตาปนฺนสฺส จ นาม ตถาคตํ อารพฺภ อาฆาโต นตฺถิฯ เตน วุตฺตํ – ‘‘น ตถาคตํ อารพฺภา’’ติฯ</p>


<p>ติ โส กิร ภาชนานิ ปจิตฺวา กยวิกฺกยํ  น กโรติ, เอวํ ปน วตฺวา ทารุตฺถาย วา มตฺติกตฺถาย วา ปลาลตฺถาย วา อรญฺญํ คจฺฉติฯ มหาชนา ‘‘ฆฎิกาเรน ภาชนานิ ปกฺกานี’’ติ สุตฺวา ปริสุทฺธตณฺฑุลโลณทธิเตลผาณิตาทีนิ คเหตฺวา อาคจฺฉนฺติฯ สเจ ภาชนํ มหคฺฆํ โหติ, มูลํ อปฺปํ, ยํ วา ตํ วา ทตฺวา คณฺหามาติ ตํ น คณฺหนฺติฯ ธมฺมิโก วาณิโช มาตาปิตโร ปฎิชคฺคติ, สมฺมาสมฺพุทฺธํ อุปฎฺฐหติ, พหุ โน อกุสลํ ภวิสฺสตีติ ปุน คนฺตฺวา มูลํ อาหรนฺติฯ สเจ ปน ภาชนํ อปฺปคฺฆํ โหติ, อาภตํ มูลํ พหุ, ธมฺมิโก วาณิโช, อมฺหากํ ปุญฺญํ ภวิสฺสตีติ ยถาภตํ ฆรสามิกา วิย สาธุกํ ปฎิสาเมตฺวา คจฺฉนฺติฯ เอวํคุโณ ปน กสฺมา น ปพฺพชตีติฯ รโญฺญ วจนปถํ ปจฺฉินฺทโนฺต อเนฺธ ชิเณฺณ มาตาปิตโร โปเสตีติ อาหฯ</p>


<p> ติ กุหิํ นุ โขฯ ติ อุกฺขลิโตฯ ติ สูปภาชนโตฯ ติ ภุญฺชฯ กสฺมา ปเนเต เอวํ วทนฺติ? ฆฎิกาโร กิร ภตฺตํ ปจิตฺวา สูปํ สมฺปาเทตฺวา มาตาปิตโร โภเชตฺวา สยมฺปิ ภุญฺชิตฺวา ภควโต วฑฺฒมานกํ ภตฺตสูปํ ปฎฺฐเปตฺวา อาสนํ ปญฺญเปตฺวา อาธารกํ อุปฎฺฐเปตฺวา อุทกํ ปจฺจุปฎฺฐเปตฺวา มาตาปิตูนํ สญฺญํ  ทตฺวา อรญฺญํ คจฺฉติฯ ตสฺมา เอวํ วทนฺติฯ ติ  อติวิสฺสโตฺถฯ   ติ น นิรนฺตรํ วิชหติ, อถ โข รตฺติภาเค วา ทิวสภาเค วา คาเม วา อรเญฺญ วา ยสฺมิํ ยสฺมิํ ขเณ – ‘‘สเทวเก นาม โลเก อคฺคปุคฺคโล มยฺหํ เคหํ ปวิสิตฺวา สหเตฺถน อามิสํ คเหตฺวา ปริภุญฺชติ, ลาภา วต เม’’ติ อนุสฺสรติ, ตสฺมิํ ตสฺมิํ ขเณ ปญฺจวณฺณา ปีติ อุปฺปชฺชติฯ ตํ สนฺธาย เอวํ วุตฺตํฯ</p>


<p> ติ ปจฺฉิโตฯ กิํ ปน ภควา เอวมกาสีติฯ ปจฺจโย ธมฺมิโก, ภิกฺขูนํ ปเตฺต ภตฺตสทิโส, ตสฺมา เอวมกาสิฯ สิกฺขาปทปญฺญตฺติปิ จ สาวกานํเยว โหติ, พุทฺธานํ สิกฺขาปทเวลา นาม นตฺถิฯ ยถา หิ รโญฺญ อุยฺยาเน ปุปฺผผลานิ โหนฺติ, อเญฺญสํ ตานิ คณฺหนฺตานํ นิคฺคหํ กโรนฺติ, ราชา ยถารุจิยา ปริภุญฺชติ, เอวํสมฺปทเมตํฯ ปรสมุทฺทวาสีเถรา ปน ‘‘เทวตา กิร ปฎิคฺคเหตฺวา อทํสู’’ติ วทนฺติฯ</p>


<p> ติ อมฺหากํ ปุโตฺต ‘‘กุหิํ คโตสี’’ติ วุเตฺต – ‘‘ทสพลสฺส สนฺติก’’นฺติ วทติ, กุหิํ นุ โข คจฺฉติ, สตฺถุ วสนฎฺฐานสฺส โอวสฺสกภาวมฺปิ น ชานาตีติ ปุเตฺต อปราธสญฺญิโน คหเณ ตุฎฺฐจิตฺตา เอวมาหํสุฯ</p>


<p>ติ ภควา กิร จตุนฺนํ วสฺสิกานํ มาสานํ เอกํ มาสํ อติกฺกมิตฺวา ติณํ อาหราเปสิ, ตสฺมา เอวมาหฯ อยํ ปเนตฺถ ปทโตฺถ – อากาสํ ฉทนมสฺสาติ ติ เกวลํ นาติวสฺสิ, ยถา ปเนตฺถ  ปกติยา จ นิพฺพโกสสฺส อุทกปาตฎฺฐานพฺภนฺตเร เอกมฺปิ อุทกพินฺทุ นาติวสฺสิ, เอวํ ฆนฉทนเคหพฺภนฺตเร วิย น วาตาตปาปิ อาพาธํ อกํสุ, ปกติยา อุตุผรณเมว อโหสิฯ อปรภาเค ตสฺมิํ นิคเม ฉฑฺฑิเตปิ ตํ ฐานํ อโนวสฺสกเมว อโหสิฯ มนุสฺสา กมฺมํ กโรนฺตา เทเว วสฺสเนฺต ตตฺถ สาฎเก ฐเปตฺวา กมฺมํ กโรนฺติฯ ยาว กปฺปุฎฺฐานา ตํ ฐานํ ตาทิสเมว ภวิสฺสติฯ ตญฺจ โข ปน น ตถาคตสฺส อิทฺธานุภาเวน, เตสํเยว ปน คุณสมฺปตฺติยาฯ เตสญฺหิ – ‘‘สมฺมาสมฺพุโทฺธ กตฺถ น ลเภยฺย, อมฺหากํ นาม ทฺวินฺนํ อนฺธกานํ นิเวสนํ อุตฺติณํ กาเรสี’’ติ น ตปฺปจฺจยา โทมนสฺสํ อุทปาทิ – ‘‘สเทวเก โลเก อคฺคปุคฺคโล อมฺหากํ  นิเวสนา ติณํ อาหราเปตฺวา คนฺธกุฎิํ ฉาทาเปสี’’ติ ปน เตสํ อนปฺปกํ  พลวโสมนสฺสํ อุทปาทิฯ อิติ เตสํเยว คุณสมฺปตฺติยา อิทํ ปาฎิหาริยํ ชาตนฺติ เวทิตพฺพํฯ</p>


<p> ติ เอตฺถ เทฺว สกฎานิ เอโก วาโหติ เวทิตโพฺพฯ นฺติ สูปตฺถาย ตทนุรูปํ เตลผาณิตาทิํฯ วีสติภิกฺขุสหสฺสสฺส เตมาสตฺถาย ภตฺตํ ภวิสฺสตีติ กิร สญฺญาย ราชา เอตฺตกํ เปเสสิฯ ติ กสฺมา ปฎิกฺขิปิ? อธิคตอปฺปิจฺฉตายฯ เอวํ กิรสฺส อโหสิ – ‘‘นาหํ รญฺญา ทิฎฺฐปุโพฺพ, กถํ นุ โข เปเสสี’’ติฯ ตโต จิเนฺตสิ – ‘‘สตฺถา พาราณสิํ คโต, อทฺธา โส รโญฺญ วสฺสาวาสํ ยาจิยมาโน มยฺหํ ปฎิญฺญาตภาวํ อาโรเจตฺวา มม คุณกถํ กเถสิ, คุณกถาย ลทฺธลาโภ ปน นเฎน นจฺจิตฺวา ลทฺธํ วิย  คายเกน คายิตฺวา ลทฺธํ วิย จ โหติฯ กิํ มยฺหํ อิมินา, กมฺมํ กตฺวา อุปฺปเนฺนน มาตาปิตูนมฺปิ สมฺมาสมฺพุทฺธสฺสปิ อุปฎฺฐานํ สกฺกา กาตุ’’นฺติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๒. รฎฺฐปาลสุตฺตวณฺณนา</h3>
<p>   นฺติ รฎฺฐปาลสุตฺตํฯ ตตฺถ นฺติ ถุลฺลโกฎฺฐํ ปริปุณฺณโกฎฺฐาคารํฯ โส กิร ชนปโท นิจฺจสโสฺส สทา พีชภณฺฑํ นิกฺขมติ, ขลภณฺฑํ ปวิสติฯ เตน ตสฺมิํ นิคเม โกฎฺฐา นิจฺจปูราว โหนฺติฯ ตสฺมา โส ถุลฺลโกฎฺฐิกเนฺตว สงฺขํ คโตฯ</p>


<p> ติ กสฺมา รฎฺฐปาโล? ภินฺนํ รฎฺฐํ สนฺธาเรตุํ ปาเลตุํ สมโตฺถติ รฎฺฐปาโลฯ กทา ปนเสฺสตํ นามํ อุปฺปนฺนนฺติฯ ปทุมุตฺตรสมฺมาสมฺพุทฺธกาเลฯ อิโต หิ ปุเพฺพ สตสหสฺสกปฺปมตฺถเก วสฺสสตสหสฺสายุเกสุ มนุเสฺสสุ ปทุมุตฺตโร นาม สตฺถา อุปฺปชฺชิตฺวา ภิกฺขุสตสหสฺสปริวาโร  โลกหิตาย จาริกํ จริ, ยํ สนฺธาย วุตฺตํ –</p>


<p>
‘‘นครํ หํสวตี นาม, อานโนฺท นาม ขตฺติโย;  
  
สุชาตา นาม ชนิกา, ปทุมุตฺตรสฺส สตฺถุโน’’ติฯ (พุ. วํ. ๑๒.๑๙);  
</p>
  
<p>ปทุมุตฺตเร ปน อนุปฺปเนฺน เอว หํสวติยา เทฺว กุฎุมฺพิกา สทฺธา ปสนฺนา กปณทฺธิกยาจกาทีนํ ทานํ ปฎฺฐปยิํสุฯ ตทา ปพฺพตวาสิโน ปญฺจสตา ตาปสา หํสวติํ อนุปฺปตฺตาฯ เต เทฺวปิ ชนา ตาปสคณํ มเชฺฌ ภินฺทิตฺวา  อุปฎฺฐหิํสุฯ ตาปสา กิญฺจิกาลํ วสิตฺวา ปพฺพตปาทเมว คตาฯ เทฺว สงฺฆเตฺถรา โอหียิํสุฯ ตทา เตสํ เต ยาวชีวํ อุปฎฺฐานํ อกํสุฯ ตาปเสสุ ภุญฺชิตฺวา อนุโมทนํ กโรเนฺตสุ เอโก สกฺกภวนสฺส วณฺณํ กเถสิ, เอโก ภูมินฺธรนาคราชภวนสฺสฯ</p>


<p>กุฎุมฺพิเกสุ เอโก สกฺกภวนํ ปตฺถนํ กตฺวา สโกฺก หุตฺวา นิพฺพโตฺต, เอโก นาคภวเน ปาลิตนาคราชา นามฯ ตํ สโกฺก อตฺตโน อุปฎฺฐานํ อาคตํ ทิสฺวา นาคโยนิยํ อภิรมสีติ ปุจฺฉิฯ โส นาภิรมามีติ อาหฯ เตน หิ ปทุมุตฺตรสฺส ภควโต ทานํ ทตฺวา อิมสฺมิํ  ฐาเน ปตฺถนํ กโรหิ, อุโภ สุขํ วสิสฺสามาติฯ นาคราชา สตฺถารํ นิมเนฺตตฺวา ภิกฺขุสตสหสฺสปริวารสฺส ภควโต สตฺตาหํ มหาทานํ ททมาโน ปทุมุตฺตรสฺส ทสพลสฺส ปุตฺตํ อุปเรวตํ นาม สามเณรํ ทิสฺวา สตฺตเม ทิวเส พุทฺธปฺปมุขสฺส สงฺฆสฺส ทิพฺพวตฺถานิ ทตฺวา สามเณรสฺส ฐานนฺตรํ ปเตฺถสิฯ ภควา อนาคตํ โอโลเกตฺวา – ‘‘อนาคเต โคตมสฺส นาม พุทฺธสฺส ปุโตฺต ราหุลกุมาโร ภวิสฺสตี’’ติ ทิสฺวา ‘‘สมิชฺฌิสฺสติ เต ปตฺถนา’’ติ กเถสิฯ นาคราชา ตมตฺถํ สกฺกสฺส กเถสิฯ สโกฺก ตสฺส วจนํ สุตฺวา ตเถว สตฺตาหํ ทานํ ทตฺวา ภินฺนํ รฎฺฐํ สนฺธาเรตุํ ปาเลตุํ สมตฺถกุเล นิพฺพตฺติตฺวา สทฺธาปพฺพชิตํ รฎฺฐปาลํ นาม กุลปุตฺตํ ทิสฺวา – ‘‘อหมฺปิ อนาคเต โลกสฺมิํ ตุมฺหาทิเส พุเทฺธ อุปฺปเนฺน ภินฺนํ รฎฺฐํ สนฺธาเรตุํ ปาเลตุํ สมตฺถกุเล นิพฺพตฺติตฺวา อยํ กุลปุโตฺต วิย สทฺธาปพฺพชิโต รฎฺฐปาโล นาม ภเวยฺย’’นฺติ ปตฺถนมกาสิฯ สตฺถา สมิชฺฌนกภาวํ ญตฺวา อิมํ คาถมาห –</p>


<p>
‘‘สราชิกํ  
  
จาตุวณฺณํ, โปเสตุํ ยํ ปโหสฺสติ;  
  
รฎฺฐปาลกุลํ นาม, ตตฺถ ชายิสฺสเต อย’’นฺติฯ –  
</p>
  
<p>เอวํ ปทุมุตฺตรสมฺมาสมฺพุทฺธกาเล ตเสฺสตํ นามํ อุปฺปนฺนนฺติ เวทิตพฺพํฯ</p>


<p>ติ กิํ อโหสิ? ติอาทิฯ ตตฺรายํ สเงฺขปกถา – อหํ โข เยน เยน การเณน ภควตา ธมฺมํ เทสิตํ อาชานามิ, เตน เตน เม อุปปริกฺขโต เอวํ โหติ – ‘‘ยเทตํ สิกฺขตฺตยพฺรหฺมจริยํ เอกทิวสมฺปิ อขณฺฑํ กตฺวา จริมกจิตฺตํ ปาเปตพฺพตาย เอกนฺตปริปุณฺณํ จริตพฺพํ, เอกทิวสมฺปิ จ กิเลสมเลน อมลีนํ กตฺวา จริมกจิตฺตํ ปาเปตพฺพตาย เอกนฺตปริสุทฺธํ, สงฺขลิขิตํ วิลิขิตสงฺขสทิสํ โธตสงฺขสปฺปฎิภาคํ กตฺวา จริตพฺพํ, นยิทํ สุกรํ อคารํ อชฺฌาวสตา อคารมเชฺฌ วสเนฺตน เอกนฺตปริปุณฺณํ…เป.… จริตุํ, ยํนูนาหํ เกสญฺจ มสฺสุญฺจ โอหาเรตฺวา กาสายรสปีตตาย กาสายานิ พฺรหฺมจริยํ จรนฺตานํ อนุจฺฉวิกานิ วตฺถานิ อจฺฉาเทตฺวา อคารสฺมา นิกฺขมิตฺวา อนคาริยํ ปพฺพเชยฺย’’นฺติฯ</p>


<p>ติ รฎฺฐปาโล อนุฎฺฐิเตสุ  เตสุ น ภควนฺตํ ปพฺพชฺชํ ยาจิฯ กสฺมา? ตตฺถสฺส  พหู ญาติสาโลหิตา มิตฺตามจฺจา สนฺติ, เต – ‘‘ตฺวํ มาตาปิตูนํ เอกปุตฺตโก, น ลพฺภา ตยา ปพฺพชิตุ’’นฺติ พาหายมฺปิ คเหตฺวา อากเฑฺฒยฺยุํ, ตโต ปพฺพชฺชาย อนฺตราโย ภวิสฺสตีติ สเหว ปริสาย อุฎฺฐหิตฺวา โถกํ คนฺตฺวา ปุน เกนจิ สรีรกิจฺจเลเสน นิวตฺติตฺวา ภควนฺตํ อุปสงฺกมฺม ปพฺพชฺชํ ยาจิฯ เตน วุตฺตํ – ‘‘อถ โข รฎฺฐปาโล กุลปุโตฺต อจิรปกฺกเนฺตสุ ถุลฺลโกฎฺฐิเกสุ…เป.… ปพฺพาเชตุ มํ ภควา’’ติฯ ภควา ปน ยสฺมา ราหุลกุมารสฺส ปพฺพชิตโต ปภุติ มาตาปิตูหิ อนนุญฺญาตํ ปุตฺตํ น ปพฺพาเชติ, ตสฺมา นํ ปุจฺฉิ ติฯ</p>


<p> ติ เอตฺถ ติ มาตรํ อาลปติ, ติ ปิตรํฯ ติ เอโกว ปุตฺตโก, อโญฺญ โกจิ เชโฎฺฐ วา กนิโฎฺฐ วา นตฺถิฯ เอตฺถ จ เอกปุโตฺตติ วตฺตเพฺพ อนุกมฺปาวเสน เอกปุตฺตโกติ วุตฺตํฯ ติ ปีติชนโกฯ ติ มนวฑฺฒนโกฯ ติ  สุเขน เอธิโต, สุขสํวฑฺฒิโตติ อโตฺถฯ ติ สุเขน ปริภโต, ชาตกาลโต ปภุติ ธาตีหิ องฺกโต องฺกํ อาหริตฺวา ธาริยมาโน อสฺสกรถกาทีหิ พาลกีฬนเกหิ กีฬยมาโน สาทุรสโภชนํ โภชยมาโน สุเขน ปริหโฎฯ ติ ตฺวํ , ตาต รฎฺฐปาล อปฺปมตฺตกมฺปิ กลภาคํ ทุกฺขสฺส น ชานาสิ น สรสีติ อโตฺถฯ ติ สเจปิ ตว อเมฺหสุ ชีวมาเนสุ มรณํ ภเวยฺย, เตน เต มรเณนปิ มยํ อกามกา อนิจฺฉกา น อตฺตโน รุจิยา วินา ภวิสฺสาม, ตยา วิโยคํ ปาปุณิสฺสามาติ อโตฺถฯ นฺติ เอวํ สเนฺต กิํ ปน กิํ นาม ตํ การณํ, เยน มยํ ตํ ชีวนฺตํ อนุชานิสฺสามฯ อถ วา นฺติ เกน ปน การเณน มยํ ตํ ชีวนฺตํ อนุชานิสฺสามาติ เอวเมตฺถ อโตฺถ ทฎฺฐโพฺพฯ</p>


<p> ติ ยตฺถ นํ ฐิตํ มาตาปิตโร นานุชานิํสุ, ตเตฺถว ฐาเนฯ ติ เกนจิ อตฺถรเณน อนตฺถตายฯ ติ คนฺธพฺพนฎนาฎกาทีนิ ปจฺจุปฎฺฐเปตฺวา ตตฺถ สหายเกหิ สทฺธิํ ยถาสุขํ อินฺทฺริยานิ จาเรหิ สญฺจาเรหิ, อิโต จิโต จ อุปเนหีติ วุตฺตํ โหติฯ อถ วา ติ คนฺธพฺพนฎนาฎกาทีนิ ปจฺจุปฎฺฐเปตฺวา สหายเกหิ สทฺธิํ  ลฬ อุปลฬ รม, กีฬสฺสูติปิ วุตฺตํ โหติฯ ติ อตฺตโน ปุตฺตทาเรหิ สทฺธิํ โภเค ภุญฺชโนฺตฯ ติ พุทฺธญฺจ ธมฺมญฺจ สงฺฆญฺจ อารพฺภ ทานปฺปทานาทีนิ สุคติมคฺคสํโสธกานิ กุสลกมฺมานิ กโรโนฺตฯ ติ กถานุปฺปพนฺธวิเจฺฉทนตฺถํ นิราลาปสลฺลาโป อโหสิฯ</p>


<p>อถสฺส มาตาปิตโร ติกฺขตฺตุํ  วตฺวา ปฎิวจนมฺปิ อลภมานา สหายเก ปโกฺกสาเปตฺวา ‘‘เอส โว สหายโก ปพฺพชิตุกาโม, นิวาเรถ น’’นฺติ อาหํสุฯ เตปิ ตํ อุปสงฺกมิตฺวา ติกฺขตฺตุํ อโวจุํ, เตสมฺปิ ตุณฺหี อโหสิฯ เตน วุตฺตํ – ติฯ อถสฺส สหายกานํ ติกฺขตฺตุํ วตฺวา เอตทโหสิ – ‘‘สเจ อยํ ปพฺพชฺชํ อลภมาโน มริสฺสติ, น โกจิ คุโณ  ลพฺภติฯ ปพฺพชิตํ ปน นํ มาตาปิตโรปิ กาเลน กาลํ ปสฺสิสฺสนฺติ, มยมฺปิ ปสฺสิสฺสาม, ปพฺพชฺชาปิ จ นาเมสา ภาริยา, ทิวเส ทิวเส มตฺติกาปตฺตํ คเหตฺวา ปิณฺฑาย จริตพฺพํ, เอกเสยฺยํ เอกภตฺตํ พฺรหฺมจริยํ อติทุกฺกรํ, อยญฺจ สุขุมาโล นาคริกชาติโย, โส ตํ จริตุํ อสโกฺกโนฺต ปุน อิเธว อาคมิสฺสติ, หนฺทสฺส มาตาปิตโร อนุชานาเปสฺสามา’’ติฯ เต ตถา อกํสุฯ มาตาปิตโรปิ นํ ‘‘ปพฺพชิเตน จ ปน เต มาตาปิตโร อุทฺทเสฺสตพฺพา’’ติ อิมํ กติกํ กตฺวา อนุชานิํสุฯ เตน วุตฺตํ – ‘‘อถ โข รฎฺฐปาลสฺส กุลปุตฺตสฺส สหายกา เยน รฎฺฐปาลสฺส กุลปุตฺตสฺส มาตาปิตโร…เป.… อนุญฺญาโตสิ มาตาปิตูหิ…เป.… อุทฺทเสฺสตพฺพา’’ติฯ ตตฺถ ติ อุทฺธํ ทเสฺสตพฺพา, ยถา ตํ กาเลน กาลํ ปสฺสนฺติ, เอวํ อาคนฺตฺวา อตฺตานํ ทเสฺสตพฺพาฯ</p>


<p> ติ สปฺปายโภชนานิ ภุญฺชโนฺต อุจฺฉาทนาทีหิ จ กายํ ปริหรโนฺต กายพลํ ชเนตฺวา มาตาปิตโร วนฺทิตฺวา อสฺสุมุขํ ญาติปริวฎฺฎํ ปหาย เยน ภควา เตนุปสงฺกมิ…เป.… ปพฺพาเชตุ มํ, ภเนฺต, ภควาติฯ ภควา สมีเป ฐิตํ อญฺญตรํ ภิกฺขุํ  อามเนฺตสิ – ‘‘เตน หิ ภิกฺขุ รฎฺฐปาลํ ปพฺพาเชหิ เจว อุปสมฺปาเทหิ จา’’ติฯ สาธุ, ภเนฺตติ โข โส ภิกฺขุ ภควโต ปฎิสฺสุตฺวา รฎฺฐปาลํ กุลปุตฺตํ ชินทตฺติยํ สทฺธิวิหาริกํ ลทฺธา ปพฺพาเชสิ เจว อุปสมฺปาเทสิ จฯ เตน วุตฺตํ – ‘‘อลตฺถ โข รฎฺฐปาโล กุลปุโตฺต ภควโต สนฺติเก ปพฺพชฺชํ, อลตฺถ อุปสมฺปท’’นฺติฯ</p>


<p>  ติ ทฺวาทส สํวจฺฉรานิ เอวํ วิหรโนฺตฯ เนยฺยปุคฺคโล หิ อยมายสฺมา, ตสฺมา ปุญฺญวา อภินีหารสมฺปโนฺนปิ สมาโน ‘‘อชฺช อเชฺชว อรหตฺต’’นฺติ สมณธมฺมํ กโรโนฺตปิ ทฺวาทสเม วเสฺส อรหตฺตํ ปาปุณิฯ</p>


<p>ติ มยฺหํ มาตาปิตโร ปพฺพชฺชํ อนุชานมานา – ‘‘ตยา กาเลน กาลํ อาคนฺตฺวา อมฺหากํ ทสฺสนํ ทาตพฺพ’’นฺติ วตฺวา อนุชานิํสุ, ทุกฺกรการิกา โข ปน มาตาปิตโร, อหญฺจ เยนชฺฌาสเยน ปพฺพชิโต, โส เม มตฺถกํ ปโตฺต, อิทานิ ภควนฺตํ อาปุจฺฉิตฺวา อตฺตานํ  มาตาปิตูนํ ทเสฺสสฺสามีติ จิเนฺตตฺวา อาปุจฺฉิตุกาโม อุปสงฺกมิฯ ติ ‘‘กิํ นุ โข รฎฺฐปาเล คเต โกจิ อุปทฺทโว ภวิสฺสตี’’ติ มนสิ อกาสิฯ ตโต ‘‘ภวิสฺสตี’’ติ ญตฺวา ‘‘สกฺขิสฺสติ นุ โข รฎฺฐปาโล ตํ มทฺทิตุ’’นฺติ โอโลเกโนฺต ตสฺส อรหตฺตสมฺปตฺติํ ทิสฺวา ‘‘สกฺขิสฺสตี’’ติ อญฺญาสิฯ เตน วุตฺตํ – ติฯ</p>


<p>ติ เอวํนามเก อุยฺยาเนฯ ตญฺหิ รญฺญา – ‘‘อกาเล สมฺปตฺตปพฺพชิตานํ ทินฺนเมว อิทํ, ยถาสุขํ ปริภุญฺชนฺตู’’ติ เอวมนุญฺญาตเมว อโหสิ, ตสฺมา เถโร – ‘‘มม อาคตภาวํ มาตาปิตูนํ อาโรเจสฺสามิ, เต เม ปาทโธวนอุโณฺหทกปาทมกฺขนเตลาทีนิ  เปสิสฺสนฺตี’’ติ จิตฺตมฺปิ อนุปฺปาเทตฺวา อุยฺยานเมว ปาวิสิฯ ติ ทุติยทิวเส ปาวิสิฯ</p>


<p>ติ สตฺตทฺวารโกฎฺฐกสฺส ฆรสฺส มชฺฌิเม ทฺวารโกฎฺฐเกฯ ติ กปฺปเกน เกเส ปหราเปติฯ ติ – ‘‘อิเม สมณกา อมฺหากํ ปิยปุตฺตกํ ปพฺพาเชตฺวา โจรานํ หเตฺถ นิกฺขิปิตฺวา วิย เอกทิวสมฺปิ น ทสฺสาเปนฺติ, เอวํ ผรุสการกา เอเต ปุน อิมํ ฐานํ อุปสงฺกมิตพฺพํ มญฺญนฺติ, เอโตฺตว นิกฑฺฒิตพฺพา เอเต’’ติ จิเนฺตตฺวา เอตํ ‘‘อิเมหิ มุณฺฑเกหี’’ติอาทิวจนํ อโวจฯ ติ ญาตกานํ ทาสีฯ นฺติ ปาริวาสิกํ เอกรตฺตาติกฺกนฺตํ ปูติภูตํฯ ตตฺถายํ ปทโตฺถ – ปูติภาวโทเสน อภิภูโตติ อภิโทโส, อภิโทโสว อาภิโทสิโกฯ เอกรตฺตาติกฺกนฺตเสฺสว นามสญฺญา เอสา ยทิทํ อาภิโทสิโกติ, ตํ นฺติ ยวกุมฺมาสํฯ ติ ยสฺมา อนฺตมโส ทาสกมฺมการานํ โครูปานมฺปิ อปริโภคารโห, ตสฺมา นํ กจวรํ วิย พหิ ฉเฑฺฑตุกามา  โหติฯ นฺติ สเจ เอตํฯ ติ อริยโวหาเรน อตฺตโน ธาติํ ญาติทาสิํ อาลปติฯ  ฉเฑฺฑตพฺพสภาวํฯ อิทํ วุตฺตํ โหติ – ‘‘ภคินิ เอตํ สเจ พหิ ฉฑฺฑนียธมฺมํ นิสฺสฎฺฐปริคฺคหํ, อิธ เม ปเตฺต อากิราหี’’ติฯ กิํ ปน เอวํ วตฺตุํ ลพฺภติ , วิญฺญตฺติ วา ปยุตฺตวาจา วา น โหตีติฯ น โหติฯ กสฺมา? นิสฺสฎฺฐปริคฺคหตฺตาฯ ยญฺหิ ฉฑฺฑนียธมฺมํ นิสฺสฎฺฐปริคฺคหํ, ยตฺถ สามิกา อนาลยา โหนฺติ, ตํ สพฺพํ ‘‘เทถ อาหรถ  อากิรถา’’ติ วตฺตุํ วฎฺฎติฯ เตเนว หิ อยมายสฺมา อคฺคอริยวํสิโก สมาโนปิ เอวมาหฯ</p>


<p>นฺติ ภิกฺขาคหณตฺถํ ปตฺตํ อุปนามยโต มณิพนฺธโต ปภุติ ทฺวินฺนมฺปิ หตฺถานํฯ นฺติ นิวาสนนฺตโต ปฎฺฐาย ทฺวินฺนมฺปิ ปาทานํฯ ติ สเจ ตํ ภคินีติ วาจํ นิจฺฉารยโต สรสฺส จฯ ติ หตฺถปิฎฺฐิอาทีนิ โอโลกยมานา – ‘‘ปุตฺตสฺส เม รฎฺฐปาลสฺส วิย สุวณฺณกจฺฉปปิฎฺฐิสทิสา อิมา หตฺถปาทปิฎฺฐิโย, หริตาลวฎฺฎิโย วิย สุวฎฺฎิตา องฺคุลิโย, มธุโร สโร’’ติ คิหิกาเล สลฺลกฺขิตปุพฺพํ อาการํ อคฺคเหสิ สญฺชานิ สลฺลเกฺขสิฯ ตสฺส หายสฺมโต ทฺวาทสวสฺสานิ อรญฺญาวาสเญฺจว ปิณฺฑิยาโลปโภชนญฺจ ปริภุญฺชนฺตสฺส อญฺญาทิโส สรีรวโณฺณ อโหสิ, เตน นํ สา ญาติทาสี ทิสฺวาว น สญฺชานิ, นิมิตฺตํ ปน อคฺคเหสีติฯ</p>


<p> ติ เถรสฺส องฺคปจฺจงฺคานิ สณฺฐาเปตฺวา ถญฺญํ ปาเยตฺวา สํวฑฺฒิตธาตีปิ สมานา ปพฺพชิตฺวา มหาขีณาสวภาวปฺปเตฺตน สามิปุเตฺตน สทฺธิํ – ‘‘ตฺวํ นุ โข, เม ภเนฺต, ปุโตฺต รฎฺฐปาโล’’ติอาทิวจนํ วตฺตุํ อวิสหนฺตี เวเคน ฆรํ ปวิสิตฺวา รฎฺฐปาลสฺส มาตรํ เอตทโวจฯ ติ อาโรจนเตฺถ นิปาโตฯ   นฺติ เอตฺถ เชติ อาลปเน นิปาโตฯ เอวญฺหิ ตสฺมิํ เทเส ทาสิชนํ อาลปนฺติ, ตสฺมา ‘‘ตฺวญฺหิ, โภติ ทาสิ, สเจ สจฺจํ ภณสี’’ติ เอวเมตฺถ อโตฺถ ทฎฺฐโพฺพฯ</p>


<p>ติ กสฺมา อุปสงฺกมิ? มหากุเล อิตฺถิโย พหิ นิกฺขมนฺตา ครหํ ปาปุณนฺติ, อิทญฺจ อจฺจายิกกิจฺจํ, เสฎฺฐิสฺส นํ อาโรเจสฺสามีติ จิเนฺตติฯ ตสฺมา อุปสงฺกมิฯ นฺติ ตสฺมิํ กิร เทเส ทานปตีนํ ฆเรสุ สาลา โหนฺติ, อาสนานิ เจตฺถ ปญฺญตฺตานิ โหนฺติ, อุปฎฺฐาปิตํ อุทกกญฺชิยํฯ ตตฺถ ปพฺพชิตา ปิณฺฑาย จริตฺวา นิสีทิตฺวา ภุญฺชนฺติ ฯ สเจ อิจฺฉนฺติ, ทานปตีนมฺปิ สนฺตกํ คณฺหนฺติฯ ตสฺมา ตมฺปิ อญฺญตรสฺส กุลสฺส อีทิสาย สาลาย อญฺญตรํ กุฎฺฎมูลนฺติ เวทิตพฺพํฯ น หิ ปพฺพชิตา กปณมนุสฺสา วิย อสารุเปฺป ฐาเน นิสีทิตฺวา ภุญฺชนฺตีติฯ</p>


<p>  ติ เอตฺถ ติ วิชฺชมานเตฺถ, ติ ปุจฺฉนเตฺถ มญฺญนเตฺถ วา นิปาโตฯ อิทญฺหิ วุตฺตํ โหติ – อตฺถิ นุ โข, ตาต รฎฺฐปาล, อมฺหากํ ธนํ, นนุ มยํ นิทฺธนาติ วตฺตพฺพา, เยสํ โน ตฺวํ อีทิเส ฐาเน นิสีทิตฺวา อาภิโทสิกํ กุมฺมาสํ ปริภุญฺชิสฺสสิฯ ตถา อตฺถิ นุ โข, ตาต รฎฺฐปาล, อมฺหากํ ชีวิตํ, นนุ มยํ มตาติ วตฺตพฺพา, เยสํ โน ตฺวํ อีทิเส ฐาเน นิสีทิตฺวา อาภิโทสิกํ กุมฺมาสํ ปริภุญฺชิสฺสสิฯ ตถา อตฺถิ มเญฺญ, ตาต รฎฺฐปาล, ตว อพฺภนฺตเร สาสนํ นิสฺสาย ปฎิลโทฺธ สมณคุโณ, ยํ ตฺวํ สุโภชนรสสํวฑฺฒิโตปิ อิมํ ชิคุจฺฉเนยฺยํ อาภิโทสิกํ กุมฺมาสํ อมตมิว นิพฺพิกาโร ปริภุญฺชิสฺสสีติฯ โส ปน คหปติ ทุกฺขาภิตุนฺนตาย เอตมตฺถํ ปริปุณฺณํ กตฺวา วตฺตุมสโกฺกโนฺต – ‘‘อตฺถิ นาม, ตาต รฎฺฐปาล, อาภิโทสิกํ กุมฺมาสํ ปริภุญฺชิสฺสสี’’ติ เอตฺตกเมว อวจฯ อกฺขรจินฺตกา ปเนตฺถ อิทํ ลกฺขณํ วทนฺติ – อโนกปฺปนามริสนตฺถวเสเนตํ  อตฺถิสเทฺท อุปปเท ‘‘ปริภุญฺชิสฺสสี’’ติ อนาคตวจนํ กตํฯ ตสฺสายมโตฺถ – ‘‘อตฺถิ นาม…เป.… ปริภุญฺชิสฺสสิ, อิทํ ปจฺจกฺขมฺปิ อหํ น สทฺทหามิ น มริสยามี’’ติฯ อิทํ เอตฺตกํ วจนํ คหปติ เถรสฺส ปตฺตมุขวฎฺฎิยํ คเหตฺวา ฐิตโกว กเถสิฯ เถโรปิ ปิตริ ปตฺตมุขวฎฺฎิยํ คเหตฺวา ฐิเตเยว ตํ ปูติกุมฺมาสํ ปริภุญฺชิ สุนขวนฺตสทิสํ ปูติกุกฺกุฎณฺฑมิว ภินฺนฎฺฐาเน ปูติกํ วายนฺตํฯ ปุถุชฺชเนน กิร ตถารูปํ กุมฺมาสํ ปริภุญฺชิตุํ น สกฺกาฯ เถโร ปน อริยิทฺธิยํ ฐตฺวา ทิโพฺพชํ อมตรสํ ปริภุญฺชมาโน วิย ปริภุญฺชิตฺวา ธมกรเณน อุทกํ คเหตฺวา ปตฺตญฺจ มุขญฺจ หตฺถปาเท จ โธวิตฺวา ติอาทิมาหฯ</p>


<p>ตตฺถ ติ กุโต นุฯ นฺติ เทยฺยธมฺมวเสน เนว ทานํ อลตฺถมฺหฯ นฺติ ‘‘กิํ, ตาต รฎฺฐปาล, กจฺจิ เต ขมนียํ, กจฺจิสิ อปฺปกิลมเถน อาคโต, น ตาว ตาต เคเห ภตฺตํ สมฺปาทิยตี’’ติ เอวํ ปฎิสนฺถารวเสน ปจฺจกฺขานมฺปิ น อลตฺถมฺหฯ กสฺมา ปน เถโร เอวมาห? ปิตุ อนุคฺคเหนฯ เอวํ กิรสฺส อโหสิ – ‘‘ยถา เอส มํ วทติ , อเญฺญปิ ปพฺพชิเต เอวํ วทติ มเญฺญฯ พุทฺธสาสเน จ ปตฺตนฺตเร ปทุมํ วิย ภสฺมาฉโนฺน อคฺคิ วิย เผคฺคุปฎิจฺฉโนฺน จนฺทนสาโร วิย สุตฺติกาปฎิจฺฉนฺนํ มุตฺตรตนํ วิย วลาหกปฎิจฺฉโนฺน  จนฺทิมา วิย มาทิสานํ  ปฎิจฺฉนฺนคุณานํ ภิกฺขูนํ อโนฺต นตฺถิ, เตสุปิ น เอวรูปํ วจนํ ปวเตฺตสฺสติ, สํวเร ฐสฺสตี’’ติ อนุคฺคเหน เอวมาหฯ</p>


<p>ติ ตาต ตุยฺหํ ฆรํ มา โหตุ, เอหิ ฆรํ คมิสฺสามาติ วทติฯ นฺติ เถโร อุกฺกฎฺฐเอกาสนิกตาย ปฎิกฺขิปโนฺต เอวมาหฯ ติ เถโร ปน ปกติยา อุกฺกฎฺฐสปทานจาริโก สฺวาตนายภิกฺขํ นาม นาธิวาเสติ, มาตุ อนุคฺคเหน ปน อธิวาเสสิฯ มาตุ กิรสฺส เถรํ อนุสฺสริตฺวา มหาโสโก อุปฺปชฺชิ, โรทเนเนว ปกฺกกฺขิ วิย ชาตา, ตสฺมา เถโร ‘‘สจาหํ ตํ อปสฺสิตฺวา คมิสฺสามิ, หทยมฺปิสฺสา ผาเลยฺยา’’ติ อนุคฺคเหน อธิวาเสสิฯ ติ เอกํ หิรญฺญสฺส, เอกํ สุวณฺณสฺสาติ เทฺว ปุเญฺช การาเปตฺวาฯ กีวมหนฺตา ปน ปุญฺชา อเหสุนฺติฯ ยถา โอรโต ฐิโต ปุริโส ปารโต ฐิตํ มชฺฌิมปฺปมาณํ ปุริสํ น ปสฺสติ, เอวํมหนฺตาฯ</p>


<p> ติ กหาปณปุญฺชญฺจ สุวณฺณปุญฺชญฺจ ทเสฺสโนฺต อาหฯ นฺติ มาติโต อาคตํ, อิทํ เต มาตามหิยา มาตุ อิมํ เคหํ อาคจฺฉนฺติยา คนฺธมาลาทีนํ อตฺถาย ทินฺนํ ธนนฺติ อโตฺถฯ นฺติ ยํ ปน เต ปิตุ จ ปิตามหานญฺจ สนฺตกํ, ตํ อญฺญํเยว, นิหิตญฺจ ปยุตฺตญฺจ อติวิย พหุฯ เอตฺถ จ ‘‘ปิตามห’’นฺติ ตทฺธิตโลปํ กตฺวา วุตฺตนฺติ เวทิตพฺพํฯ ‘‘เปตามห’’นฺติ วา ปาโฐฯ  นฺติ ธนเหตุ ธนปจฺจยาฯ ตํ ตํ ธนํ รกฺขนฺตสฺส จ ราชาทีนํ วเสน ธนปริกฺขยํ ปาปุณนฺตสฺส กสฺสจิ อุปฺปชฺชมานโสกาทโย สนฺธาย เอวมาหฯ เอวํ วุเตฺต เสฎฺฐิ คหปติ – ‘‘อหํ อิมํ อุปฺปพฺพาเชสฺสามีติ อาเนสิํ, โส ทานิ เม ธมฺมกถํ กาตุํ อารโทฺธ, อยํ น เม วจนํ กริสฺสตี’’ติ อุฎฺฐาย คนฺตฺวา อสฺส โอโรธานํ ทฺวารํ วิวราเปตฺวา – ‘‘อยํ โว สามิโก, คจฺฉถ ยํ กิญฺจิ กตฺวา นํ คณฺหิตุํ วายมถา’’ติ อุโยฺยเชสิฯ สุวเย ฐิตา นาฎกิตฺถิโย นิกฺขมิตฺวา เถรํ ปริวารยิํสุ , ตาสุ เทฺว เชฎฺฐกิตฺถิโย สนฺธาย ติอาทิ วุตฺตํฯติ เอเกกมฺหิ ปาเท นํ คเหตฺวาฯ</p>


<p>  ติ กสฺมา เอวมาหํสุ? ตทา กิร สมฺพหุเล ขตฺติยกุมาเรปิ พฺราหฺมณกุมาเรปิ เสฎฺฐิปุเตฺตปิ มหาสมฺปตฺติโย ปหาย ปพฺพชเนฺต ทิสฺวา ปพฺพชฺชาคุณํ อชานนฺตา กถํ สมุฎฺฐาเปนฺติ ‘‘กสฺมา เอเต ปพฺพชนฺตี’’ติฯ อถเญฺญ วทนฺติ ‘‘เทวจฺฉราเทวนาฎกานํ การณา’’ติฯ สา กถา วิตฺถาริกา อโหสิฯ ตํ คเหตฺวา สพฺพา เอวมาหํสุฯ อถ เถโร ปฎิกฺขิปโนฺต ติอาทิมาหฯ ติ  โวหรติ วทติฯ ติ ตํ ภคินิวาเทน สมุทาจรนฺตํ ทิสฺวา ‘‘มยํ อชฺช อาคมิสฺสติ, อชฺช อาคมิสฺสตี’’ติ ทฺวาทส วสฺสานิ พหิ น นิกฺขนฺตา, เอตํ นิสฺสาย โน ทารกา น ลทฺธา, เยสํ อานุภาเวน ชีเวยฺยาม, อิโต จมฺหา ปริหีนา อญฺญโต จฯ อยํ โลโก นาม อตฺตโนว จิเนฺตสิ, ตสฺมา ตาปิ ‘‘อิทานิ มยํ อนาถา ชาตา’’ติ อตฺตโนว จินฺตยมานา – ‘‘อนตฺถิโก ทานิ อเมฺหหิ อยํ, โส อเมฺห ปชาปติโย สมานา อตฺตนา สทฺธิํ เอกมาตุกุจฺฉิยา สยิตทาริกา วิย มญฺญตี’’ติ สมุปฺปนฺนพลวโสกา หุตฺวา ตสฺมิํเยว ปเทเส มุจฺฉิตา ปปติํสุ, ปติตาติ อโตฺถฯ</p>


<p>ติ มา อเมฺห ธนํ ทเสฺสตฺวา มาตุคาเม จ อุโยฺยเชตฺวา วิเหฐยิตฺถ, วิเหสา เหสา ปพฺพชิตานนฺติฯ กสฺมา เอวมาห? มาตาปิตูนํ อนุคฺคเหนฯ โส กิร เสฎฺฐิ – ‘‘ปพฺพชิตลิงฺคํ นาม กิลิฎฺฐํ, ปพฺพชฺชาเวสํ หาเรตฺวา นฺหายิตฺวา ตโย ชนา เอกโต ภุญฺชิสฺสามา’’ติ มญฺญมาโน เถรสฺส ภิกฺขํ น เทติฯ เถโร – ‘‘มาทิสสฺส ขีณาสวสฺส อาหารนฺตรายํ กตฺวา เอเต พหุํ อปุญฺญํ ปสเวยฺยุ’’นฺติ เตสํ อนุคฺคเหน เอวมาหฯ</p>


<p> ติ คาถาโย อภาสิฯ ตตฺถ ติ สนฺติเก ฐิตชนํ สนฺธาย วทติฯ นฺติ จิตฺตวิจิตฺตํฯ นฺติ อตฺตภาวํฯ นฺติ  นวนฺนํ วณมุขานํ วเสน วณกายํฯ นฺติ ตีณิ อฎฺฐิสตานิ นวหิ นฺหารุสเตหิ พนฺธิตฺวา นวหิ มํสเปสิสเตหิ ลิมฺปิตฺวา สมนฺตโต อุสฺสิตํฯ นฺติ ชราตุรตาย โรคาตุรตาย กิเลสาตุรตาย จ นิจฺจาตุรํฯ นฺติ ปเรสํ อุปฺปนฺนปตฺถนาสงฺกเปฺปหิ พหุสงฺกปฺปํ ฯ อิตฺถีนญฺหิ กาเย ปุริสานํ สงฺกปฺปา อุปฺปชฺชนฺติ, เตสํ กาเย อิตฺถีนํฯ สุสาเน ฉฑฺฑิตกเฬวรภูตมฺปิ เจตํ กากกุลลาทโย ปตฺถยนฺติเยวาติ พหุสงฺกโปฺป นาม โหติฯ   ติ ยสฺส กายสฺส มายามรีจิเผณปิณฺฑ อุทกปุปฺผุฬาทีนํ วิย เอกํเสเนว ฐิติ นาม นตฺถิ, ภิชฺชนธมฺมตาว นิยตาฯ</p>


<p>นฺติ อลฺลมนุสฺสจเมฺมน โอนทฺธํฯ ติ คนฺธาทีหิ มณิกุณฺฑเลหิ จ จิตฺตกตมฺปิ รูปํ วเตฺถหิ สเหว โสภติ, วินา วเตฺถหิ เชคุจฺฉํ โหติ อโนโลกนกฺขมํฯ</p>


<p>อลตฺตกกตาติ อลตฺตเกน รญฺชิตาฯ นฺติ สาสปกเกฺกน มุขปีฬกาทีนิ นีหริตฺวา โลณมตฺติกาย ทุฎฺฐโลหิตํ วิลิยาเปตฺวา ติลปิเฎฺฐน โลหิตํ ปสาเทตฺวา หลิทฺทิยา วณฺณํ สมฺปาเทตฺวา จุณฺณกคณฺฑิกาย มุขํ ปหรนฺติ, เตเนส อติวิย วิโรจติฯ ตํ สนฺธาเยตํ วุตฺตํฯ</p>


<p>ติ  รโสทเกน มกฺขิตฺวา นลาฎปริยเนฺต อาวตฺตนปริวเตฺต กตฺวา อฎฺฐปทกรจนาย รจิตาฯ ติ อญฺชนนาฬิกาฯ</p>


<p>ติ ฐเปสิฯ นฺติ วากราชาลํฯ ติ น ฆฎฺฎยิฯ นฺติ นิวาปสุเตฺต วุตฺตนิวาปติณสทิสโภชนํฯ ติ วิรวมาเน ปริเทวมาเนฯ อิมาย หิ คาถาย เถโร มาตาปิตโร มิคลุทฺทเก วิย กตฺวา ทเสฺสสิ, อวเสสญาตเก มิคลุทฺทกปริสํ วิย, หิรญฺญสุวณฺณํ วากราชาลํ วิย, อตฺตนา ภุตฺตโภชนํ นิวาปติณํ วิย, อตฺตานํ มหามิคํ วิย กตฺวา ทเสฺสสิฯ ยถา หิ มหามิโค ยาวทตฺถํ นิวาปติณํ ขาทิตฺวา ปานียํ ปิวิตฺวา คีวํ อุกฺขิปิตฺวา ทิสํ โอโลเกตฺวา ‘‘อิมํ นาม ฐานํ คตสฺส โสตฺถิ ภวิสฺสตี’’ติ มิคลุทฺทกานํ ปริเทวนฺตานํเยว วากรํ อฆฎฺฎยมาโนว อุปฺปติตฺวา อรญฺญํ ปวิสิตฺวา ฆนจฺฉายสฺส ฉตฺตสฺส วิย คุมฺพสฺส เหฎฺฐา มนฺทมเนฺทน วาเตน พีชยมาโน อาคตมคฺคํ โอโลเกโนฺต ติฎฺฐติ, เอวเมว เถโร อิมา คาถา ภาสิตฺวา อากาเสเนว คนฺตฺวา มิคจีเร ปจฺจุปฎฺฐาสิฯ</p>


<p>กสฺมา ปน เถโร อากาเสน คโตติฯ ปิตา กิรสฺส เสฎฺฐิ สตฺตสุ ทฺวารโกฎฺฐเกสุ อคฺคฬํ  ทาเปตฺวา มเลฺล อาณาเปสิ – ‘‘สเจ นิกฺขมิตฺวา  คจฺฉติ , หตฺถปาเทสุ นํ คเหตฺวา กาสายานิ หริตฺวา คิหิเวสํ คณฺหาเปถา’’ติฯ ตสฺมา เถโร – ‘‘เอเต มาทิสํ มหาขีณาสวํ หเตฺถ วา ปาเท วา คเหตฺวา อปุญฺญํ ปสเวยฺยุํ, ตํ เนสํ มา อโหสี’’ติ จิเนฺตตฺวา อากาเสน อคมาสิฯ ปรสมุทฺทวาสิเตฺถรานํ ปน – ‘‘ฐิตโกว อิมา คาถา ภาสิตฺวา เวหาสํ อพฺภุคฺคนฺตฺวา รโญฺญ โกรพฺยสฺส มิคจีเร ปจฺจุปฎฺฐาสี’’ติ อยํ วาจนามโคฺคเยวฯ</p>


<p> ติ ตสฺส อุยฺยานปาลสฺส นามํฯ ติ อุยฺยานมคฺคํ สมํ กาเรตฺวา อโนฺตอุยฺยาเน ตจฺฉิตพฺพยุตฺตฎฺฐานานิ ตจฺฉาเปโนฺต สมฺมชฺชิตพฺพยุตฺตานิ ฐานานิ สมฺมชฺชาเปโนฺต วาลุกาโอกิรณ-ปุปฺผวิกิรณ-ปุณฺณฆฎฎฺฐปน-กทลิกฺขนฺธฐปนาทีนิ จ กโรโนฺตติ อโตฺถฯ ติ อมฺหากํ ราชา สทา อิมสฺส กุลปุตฺตสฺส วณฺณํ กเถสิ, ปสฺสิตุกาโม เอตํ, อาคตภาวํ ปนสฺส น ชานาติ, มหา โข ปนายํ ปณฺณากาโร, คนฺตฺวา รโญฺญ อาโรเจสฺสามีติ จิเนฺตตฺวา เยน ราชา โกรโพฺย เตนุปสงฺกมิฯ</p>


<p>ติ โส กิร ราชา เถรํ อนุสฺสริตฺวา พลมเชฺฌปิ นาฎกมเชฺฌปิ – ‘‘ทุกฺกรํ กตํ กุลปุเตฺตน ตาว มหนฺตํ สมฺปตฺติํ ปหาย ปพฺพชิตฺวา ปุนนิวตฺติตฺวา อนปโลเกเนฺตนา’’ติ คุณํ กเถสิ, ตํ คเหตฺวา อยํ เอวมาหฯ   ติ โอโรธมหามตฺตพลกายาทีสุ ยสฺส ยํ อนุจฺฉวิกํ, ตสฺส ตํ ทาเปตฺวาติ อโตฺถฯ ติ อุสฺสิตาย อุสฺสิตาย, มหามตฺตมหารฎฺฐิกาทีนํ วเสน อุคฺคตุคฺคตเมว ปริสํ คเหตฺวา อุปสงฺกมีติ อโตฺถฯ ติ หตฺถตฺถโร ตนุโก พหลปุปฺผาทิคุณํ กตฺวา อตฺถโต อภิลกฺขิโต โหติ, ตาทิเส อนาปุจฺฉิตฺวา นิสีทิตุํ น ยุตฺตนฺติ มญฺญมาโน เอวมาหฯ</p>


<p> ติ ปาริชุญฺญภาวา ปริกฺขยาฯ ติ ชราชิโณฺณฯ ติ วโยวุโฑฺฒฯ ติ ชาติมหลฺลโกฯ ติ อทฺธานํ อติกฺกโนฺตฯ ติ ปจฺฉิมวยํ อนุปฺปโตฺตฯ ติ ธุรวิหารํ คนฺตฺวา ภิกฺขู วนฺทิตฺวา, – ‘‘ภเนฺต, มยา ทหรกาเล  พหุํ กุสลํ กตํ, อิทานิ มหลฺลโกมฺหิ, มหลฺลกสฺส เจสา ปพฺพชฺชา นาม, เจติยงฺคณํ สมฺมชฺชิตฺวา อปฺปหริตํ กตฺวา ชีวิสฺสามิ, ปพฺพาเชถ มํ, ภเนฺต,’’ติ การุญฺญํ อุปฺปาเทโนฺต  ยาจติ, เถรา อนุกมฺปาย ปพฺพาเชนฺติฯ ตํ สนฺธาเยตํ วุตฺตํฯ ทุติยวาเรปิ เอเสว นโยฯ</p>


<p>ติ อโรโคฯ ติ  นิทฺทุโกฺขฯ ติ สมวิปาจนิยาฯ ติ กมฺมชเตโชธาตุยาฯ ตตฺถ ยสฺส ภุตฺตภุโตฺต อาหาโร ชีรติ, ยสฺส วา ปน ปุฎภตฺตํ วิย ตเถว ติฎฺฐติ, อุโภเปเต น สมเวปากินิยา คหณิยา สมนฺนาคตาฯ ยสฺส ปน ภุตฺตกาเล ภตฺตจฺฉโนฺท อุปฺปชฺชเตว, อยํ สมเวปากินิยา สมนฺนาคโตฯ ติ เตเนว การเณน นาติสีตาย นจฺจุณฺหายฯ ติ ราชาโน วา หรนฺตีติอาทินา อนุกฺกเมนฯ ทุติยวาเร ราชภยโจรภยฉาตกภยาทินา อนุกฺกเมนฯ</p>


<p> ติ ธมฺมนิเทฺทสา อุทฺทิฎฺฐาฯ ติ ชรามรณสนฺติกํ คจฺฉติ, อายุกฺขเยน วา ตตฺถ นิยฺยติฯ ติ ธุวฎฺฐานวิรหิโตฯ ติ ตายิตุํ สมเตฺถน วิรหิโตฯ ติ อสรโณ อภิสริตฺวา อภิคนฺตฺวา อสฺสาเสตุํ สมเตฺถน วิรหิโตฯ ติ นิสฺสโก สกภณฺฑวิรหิโตฯ นฺติ สกภณฺฑนฺติ สลฺลกฺขิตํ สพฺพํ ปหาย โลเกน คนฺตพฺพํฯ ติ ตณฺหาย ทาโสฯ</p>


<p> นฺติ หตฺถิสิเปฺปฯ ติ  กตกรณีโย, สิกฺขิตสิโกฺข ปคุณสิโปฺปติ อโตฺถฯ เอส นโย สพฺพตฺถฯ ติ อูรุพลสมฺปโนฺนฯ ยสฺส หิ ผลกญฺจ อาวุธญฺจ คเหตฺวา ปรเสนํ ปวิสิตฺวา อภินฺนํ ภินฺทโต ภินฺนํ สนฺธารยโต ปรหตฺถคตํ รชฺชํ อาหริตุํ อูรุพลํ อตฺถิ, อยํ อูรุพลี นามฯ ติ พาหุพลสมฺปโนฺนฯ เสสํ ปุริมสทิสเมวฯ ติ สมตฺถอตฺตภาโวฯ</p>


<p>ติ อุปฺปนฺนํ อุปฺปทฺทวํ โอธาย อวตฺถริตฺวา วตฺติสฺสนฺตีติ สลฺลเกฺขตฺวา คหิตาฯ</p>


<p>  นฺติ อิทํ โส ราชา อุปริ ธมฺมุเทฺทสสฺส การณํ อาหรโนฺต อาหฯ</p>


<p>  ติ เอตํ ‘‘ปสฺสามิ โลเก’’ติอาทินา นเยน จตุนฺนํ ธมฺมุเทฺทสานํ อนุคีติํ อโวจฯ</p>


<p> ตตฺถ ติ เอกํ ลภิตฺวา เทฺว ปตฺถยนฺติ, เทฺว ลภิตฺวา จตฺตาโรติ เอวํ อุตฺตรุตฺตริ วตฺถุกามกิเลสกาเม ปตฺถยนฺติเยวฯ</p>


<p>ติ สปตฺตคณํ อภิภวิตฺวาฯ นฺติ สทฺธิํ สาครเนฺตนฯ ติ ยํ สมุทฺทสฺส โอรโต สกรฎฺฐํ, เตน อติตฺตรูโปติ อโตฺถฯ ติ น หิ อตฺถิฯ</p>


<p>ติ อโห วต นุ, อยเมว วา ปาโฐฯ   ติ อมรํ อิติ จ อาหุฯ อิทํ วุตฺตํ โหติ – ยํ มตํ ญาตี ปริวาเรตฺวา กนฺทนฺติ, ตํ – ‘‘อโห วต อมฺหากํ ภาตา มโต, ปุโตฺต มโต’’ติอาทีนิปิ วทนฺติฯ</p>


<p>นฺติ มรณผสฺสํ ผุสนฺติฯ ติ ยถา พาโล, ธีโรปิ ตเถว มรณผเสฺสน ผุโฎฺฐ, อผุโฎฺฐ นาม นตฺถิ, อยํ ปน วิเสโสฯ ติ พาโล พาลภาเวน มรณผสฺสํ อาคมฺม วธิโตว เสติ อภิหโตว สยติฯ อกตํ วต เม กลฺยาณนฺติอาทิวิปฺปฎิสารวเสน จลติ เวธติ วิปฺผนฺทติฯ ติ ธีโร สุคตินิมิตฺตํ ปสฺสโนฺต น เวธติ น จลติฯ</p>


<p>ติ ยาย ปญฺญาย อิมสฺมิํ โลเก สพฺพกิจฺจโวสานํ อรหตฺตํ อธิคจฺฉติ, สาว ธนโต อุตฺตมตราฯ ติ อปริโยสิตตฺตา, อรหตฺตปตฺติยา, อภาเวนาติ อโตฺถฯ ติ หีนปฺปณีเตสุ ภเวสุฯ</p>


<p>นฺติ เตสุ ปาปํ กโรเนฺตสุ โย โกจิ สโตฺต ปรมฺปราย สํสารํ อาปชฺชิตฺวา คพฺภญฺจ ปรญฺจ โลกํ อุเปติฯ ติ ตสฺส ตาทิสสฺส อปฺปปญฺญสฺส อโญฺญ อปฺปปโญฺญ อภิสทฺทหโนฺตฯ</p>


<p>   ติ อตฺตนา กตกมฺมวเสน ‘‘กสาหิปิ ตาเลตี’’ติอาทีหิ กมฺมการณาหิ หญฺญติฯ ติ อิโต คนฺตฺวา ปรมฺหิ อปายโลเกฯ</p>


<p>ติ  วิวิธรูเปน, นานาสภาเวนาติ อโตฺถฯ ติ ทิฎฺฐธมฺมิกสมฺปรายิเกสุ สพฺพกามคุเณสุ อาทีนวํ ทิสฺวาฯ ติ อนฺตมโส กลลมตฺตภาวํ อุปาทาย ตรุณาฯ ติ วสฺสสตาติกฺกนฺตาฯ ติ อวิรุทฺธํ อทฺวชฺฌคามิํ เอกนฺตนิยฺยานิกํ สามญฺญเมว ‘‘เสโยฺย, อุตฺตริตรญฺจ ปณีตตรญฺจา’’ติ อุปธาเรตฺวา ปพฺพชิโตสฺมิ มหาราชาติฯ ตสฺมา ยํ ตฺวํ วทสิ – ‘‘กิํ ทิสฺวา วา สุตฺวา วา’’ติ, อิทํ ทิสฺวา จ สุตฺวา จ ปพฺพชิโตสฺมีติ มํ ธาเรหีติ เทสนํ นิฎฺฐาเปสีติฯ</p>

</p>

</p>


<h3>๓. มฆเทวสุตฺตวณฺณนา</h3>
<p>   นฺติ มฆเทวสุตฺตํฯ ตตฺถ ติ ปุเพฺพ มฆเทโว นาม ราชา ตํ อมฺพวนํ โรเปสิฯ เตสุ รุเกฺขสุ ปลุชฺชมาเนสุ อปรภาเค อเญฺญปิ ราชาโน โรเปสุํเยวฯ ตํ ปน ปฐมโวหารวเสน มฆเทวมฺพวนเนฺตว สงฺขํ คตํฯ ติ สายนฺหสมเย วิหารจาริกํ จรมาโน รมณียํ ภูมิภาคํ ทิสฺวา – ‘‘วสิตปุพฺพํ นุ โข เม อิมสฺมิํ โอกาเส’’ติ อาวชฺชโนฺต – ‘‘ปุเพฺพ อหํ มฆเทโว นาม ราชา หุตฺวา อิมํ อมฺพวนํ โรเปสิํ, เอเตฺถว  ปพฺพชิตฺวา จตฺตาโร พฺรหฺมวิหาเร ภาเวตฺวา พฺรหฺมโลเก นิพฺพตฺติํฯ ตํ โข ปเนตํ การณํ ภิกฺขุสงฺฆสฺส อปากฎํ, ปากฎํ กริสฺสามี’’ติ อคฺคคฺคทเนฺต ทเสฺสโนฺต สิตํ ปาตุ อกาสิฯ</p>


<p>ธโมฺม อสฺส อตฺถีติ ฯ ธเมฺมน ราชา ชาโตติ ติ ทสกุสลกมฺมปถธเมฺม ฐิโตฯ ติ สมํ จรติ ฯ ตตฺร ติ โยปิ โส ปุพฺพราชูหิ พฺราหฺมณานํ ทินฺนปริหาโร, ตํ อหาเปตฺวา ปกตินิยาเมเนว อทาสิ, ตถา คหปติกานํฯ ตํ สนฺธาเยตํ วุตฺตํฯ ติ อิมินา ปาฎิหาริกปโกฺขปิ สงฺคหิโตฯ อฎฺฐมีอุโปสถสฺส หิ ปจฺจุคฺคมนานุคฺคมนวเสน สตฺตมิยญฺจ นวมิยญฺจ, จาตุทฺทสปนฺนรสานํ ปจฺจุคฺคมนานุคฺคมนวเสน เตรสิยญฺจ ปาฎิปเท จาติ อิเม ทิวสา ติ เวทิตพฺพาฯ เตสุปิ อุโปสถํ อุปวสิฯ</p>


<p> ติ เทโวติ มจฺจุ, ตสฺส ทูตาติ เทวทูตาฯ สิรสฺมิญฺหิ ปลิเตสุ ปาตุภูเตสุ มจฺจุราชสฺส สนฺติเก ฐิโต วิย โหติ, ตสฺมา ปลิตานิ มจฺจุเทวสฺส ทูตาติ วุจฺจนฺติฯ เทวา วิย ทูตาติปิ เทวทูตาฯ ยถา หิ อลงฺกตปฎิยตฺตาย เทวตาย อากาเส ฐตฺวา ‘‘อสุกทิวเส มริสฺสตี’’ติ วุเตฺต ตํ ตเถว โหติ, เอวํ สิรสฺมิํ ปลิเตสุ ปาตุภูเตสุ เทวตาพฺยากรณสทิสเมว  โหติฯ ตสฺมา ปลิตานิ เทวสทิสา ทูตาติ วุจฺจนฺติฯ วิสุทฺธิเทวานํ ทูตาติปิ ฯ สพฺพโพธิสตฺตา หิ ชิณฺณพฺยาธิตมตปพฺพชิเต ทิสฺวาว สํเวคมาปชฺชิตฺวา นิกฺขมฺม ปพฺพชนฺติฯ ยถาห –</p>


<p>
‘‘ชิณฺณญฺจ  
ทิสฺวา ทุขิตญฺจ พฺยาธิตํ,  
  
มตญฺจ ทิสฺวา คตมายุสงฺขยํ;  
  
กาสายวตฺถํ ปพฺพชิตญฺจ ทิสฺวา,  
  
ตสฺมา อหํ ปพฺพชิโตมฺหิ ราชา’’ติฯ  
</p>
  
<p>อิมินา ปริยาเยน ปลิตานิ วิสุทฺธิเทวานํ ทูตตฺตา เทวทูตาติ วุจฺจนฺติฯ</p>


<p>ติ สตสหสฺสุฎฺฐานกํ เชฎฺฐกคามํ ทตฺวาฯ กสฺมา อทาสิ? สํวิคฺคมานสตฺตาฯ ตสฺส หิ อญฺชลิสฺมิํ ฐปิตานิ ปลิตานิ ทิสฺวาว สํเวโค อุปฺปชฺชติฯ อญฺญานิ จตุราสีติวสฺสสหสฺสานิ อายุ อตฺถิ, เอวํ สเนฺตปิ มจฺจุราชสฺส สนฺติเก ฐิตํ วิย อตฺตานํ มญฺญมาโน สํวิโคฺค ปพฺพชฺชํ โรเจติฯ เตน วุตฺตํ –</p>


<p>
‘‘สิเร  
ทิสฺวาน ปลิตํ, มฆเทโว ทิสมฺปติ;  
  
สํเวคํ อลภี ธีโร, ปพฺพชฺชํ สมโรจยี’’ติฯ  
</p>
  
<p>อปรมฺปิ วุตฺตํ –</p>


<p>
‘‘อุตฺตมงฺครุหา มยฺหํ, อิเม ชาตา วโยหรา;  
  
ปาตุภูตา เทวทูตา, ปพฺพชฺชาสมโย มมา’’ติฯ  
</p>
  
<p>ติ วํสสมฺภเว ปุริเสฯ ติ ตาปสปพฺพชฺชํ ปพฺพชนฺตาปิ หิ ปฐมํ เกสมสฺสุํ โอหาเรตฺวา ปพฺพชนฺติ, ตโต ปฎฺฐาย วฑฺฒิเต เกเส พนฺธิตฺวา ชฎากลาปธรา หุตฺวา วิจรนฺติฯ โพธิสโตฺตปิ ตาปสปพฺพชฺชํ ปพฺพชิฯ ปพฺพชิโต ปน อเนสนํ  อนนุยุญฺชิตฺวา ราชเคหโต อาหฎภิกฺขาย ยาเปโนฺต พฺรหฺมวิหารํ ภาเวสิฯ ตสฺมา โส ติอาทิ วุตฺตํฯ</p>


<p>ติ อเงฺกน องฺกํ ปริหริยมาโน กีฬิฯ มาลากลาปํ วิย หิ นํ อุกฺขิปิตฺวาว  วิจริํสุฯ ติ อิมสฺส ปพฺพชิตทิวเส ปญฺจ มงฺคลานิ อเหสุํฯ มฆเทวรโญฺญ มตกภตฺตํ, ตสฺส รโญฺญ ปพฺพชิตมงฺคลํ, ตสฺส ปุตฺตสฺส ฉตฺตุสฺสาปนมงฺคลํ, ตสฺส ปุตฺตสฺส อุปรชฺชมงฺคลํ, ตสฺส ปุตฺตสฺส นามกรณมงฺคลนฺติ เอกสฺมิํเยว สมเย ปญฺจ มงฺคลานิ อเหสุํ, สกลชมฺพุทีปตเล อุนฺนงฺคลมโหสิฯ</p>


<p> ติ ปุตฺตา จ ปุตฺตปุตฺตา จาติ เอวํ ปวตฺตา ตสฺส ปรมฺปราฯ ติ ปพฺพชฺชาปจฺฉิมโก อโหสิฯ โพธิสโตฺต กิร พฺรหฺมโลเก นิพฺพโตฺต – ‘‘ปวตฺตติ นุ โข ตํ มยา มนุสฺสโลเก นิหตํ กลฺยาณวตฺต’’นฺติ อาวชฺชโนฺต อทฺทส – ‘‘เอตฺตกํ อทฺธานํ ปวตฺตติ, อิทานิ น ปวตฺติสฺสตี’’ติฯ น โข ปนาหํ มยฺหํ ปเวณิยา อุจฺฉิชฺชิตุํ ทสฺสามีติ อตฺตโน วํเส ชาตรโญฺญเยว อคฺคมเหสิยา กุจฺฉิสฺมิํ ปฎิสนฺธิํ คเหตฺวา อตฺตโน วํสสฺส เนมิํ ฆเฎโนฺต วิย นิพฺพโตฺต, เตเนวสฺส นิมีติ นามํ อโหสิฯ อิติ โส ปพฺพชิตราชูนํ  สพฺพปจฺฉิมโก หุตฺวา ปพฺพชิโตติ ปพฺพชฺชาปจฺฉิมโก อโหสิฯ คุเณหิ ปน อติเรกตโรฯ ตสฺส หิ สพฺพราชูหิ อติเรกตรา เทฺว คุณา อเหสุํ ฯ จตูสุ ทฺวาเรสุ สตสหสฺสํ สตสหสฺสํ วิสฺสเชฺชตฺวา เทวสิกํ ทานํ อทาสิ, อนุโปสถิกสฺส จ ทสฺสนํ นิวาเรสิฯ อนุโปสถิเกสุ หิ ราชานํ ปสฺสิสฺสามาติ คเตสุ โทวาริโก ปุจฺฉติ ‘‘ตุเมฺห อุโปสถิกา โน วา’’ติฯ เย อนุโปสถิกา โหนฺติ, เต นิวาเรติ ‘‘อนุโปสถิกานํ ราชา ทสฺสนํ น เทตี’’ติฯ ‘‘มยํ ชนปทวาสิโน กาเล โภชนํ กุหิํ ลภิสฺสามา’’ติปิ ตตฺถ วจโนกาโส นตฺถิฯ จตูสุ หิ ทฺวาเรสุ ราชงฺคเณ จ อเนกานิ ภตฺตจาฎิสหสฺสานิ ปฎิยตฺตาเนว โหนฺติฯ ตสฺมา มหาชโน อิจฺฉิติจฺฉิตฎฺฐาเน มสฺสุํ กาเรตฺวา นฺหายิตฺวา วตฺถานิ ปริวเตฺตตฺวา ยถารุจิตํ โภชนํ ภุญฺชิตฺวา อุโปสถงฺคานิ อธิฎฺฐาย รโญฺญ เคหทฺวารํ คจฺฉติฯ โทวาริเกน ‘‘อุโปสถิกา ตุเมฺห’’ติ ปุจฺฉิตปุจฺฉิตา ‘‘อาม อามา’’ติ วทนฺติฯ เตน หิ อาคจฺฉถาติ ปเวเสตฺวา รโญฺญ ทเสฺสติฯ อิติ อิเมหิ ทฺวีหิ คุเณหิ อติเรกตโร อโหสิฯ</p>


<p> นฺติ ตาวติํสภวเน นิพฺพตฺตเทวานํฯ เต กิร เทวา วิเทหรเฎฺฐ มิถิลนครวาสิโน รโญฺญ โอวาเท ฐตฺวา ปญฺจ สีลานิ รกฺขิตฺวา อุโปสถกมฺมํ กตฺวา ตตฺถ นิพฺพตฺตา รโญฺญ คุณกถํ กเถนฺติฯ เต สนฺธาย วุตฺตํ ‘‘เทวานํ ตาวติํสาน’’นฺติฯ</p>


<p>  ติ ปาสาทวรสฺส อุปริคโต ทานญฺจ สีลญฺจ อุปปริกฺขมาโน นิสิโนฺน โหติฯ เอวํ กิรสฺส อโหสิ – ‘‘ทานํ นุ โข มหนฺตํ อุทาหุ สีลํ, ยทิ ทานํ มหนฺตํ, อโชฺฌตฺถริตฺวา ทานเมว ทสฺสามิฯ อถ สีลํ, สีลเมว ปูริสฺสามี’’ติฯ ตสฺส ‘‘อิทํ มหนฺตํ อิทํ มหนฺต’’นฺติ นิจฺฉิตุํ อสโกฺกนฺตเสฺสว สโกฺก คนฺตฺวา ปุรโต ปาตุรโหสิฯ เตน วุตฺตํ ติฯ เอวํ กิรสฺส อโหสิ – ‘‘รโญฺญ กงฺขา อุปฺปนฺนา, ตสฺส กงฺขเจฺฉทนตฺถํ ปญฺหญฺจ กเถสฺสามิ, อิธาคมนตฺถาย ปฎิญฺญญฺจ คณฺหิสฺสามี’’ติ ฯ ตสฺมา คนฺตฺวา สมฺมุเข ปาตุรโหสิฯ ราชา อทิฎฺฐปุพฺพํ รูปํ ทิสฺวา ภีโต อโหสิ โลมหฎฺฐชาโตฯ อถ นํ สโกฺก – ‘‘มา ภายิ, มหาราช, วิสฺสโตฺถ ปญฺหํ ปุจฺฉ, กงฺขํ เต ปฎิวิโนเทสฺสามี’’ติ อาหฯ</p>


<p>ราชา  –</p>


<p>
‘‘ปุจฺฉามิ ตํ มหาราช, สพฺพภูตานมิสฺสร;  
  
ทานํ วา พฺรหฺมจริยํ วา, กตมํ สุ มหปฺผล’’นฺติฯ –  
</p>
  
<p>ปญฺหํ ปุจฺฉิฯ สโกฺก – ‘‘ทานํ นาม กิํ, สีลเมว คุณวิสิฎฺฐตาย มหนฺตํฯ อหญฺหิ ปุเพฺพ, มหาราช, ทสวสฺสสหสฺสานิ ทสนฺนํ ชฎิลสหสฺสานํ ทานํ ทตฺวา เปตฺติวิสยโต น มุโตฺต, สีลวนฺตา ปน มยฺหํ ทานํ ภุญฺชิตฺวา พฺรหฺมโลเก นิพฺพตฺตา’’ติ วตฺวา อิมา คาถา อโวจ –</p>


<p>
‘‘หีเนน พฺรหฺมจริเยน, ขตฺติเย อุปปชฺชติ;  
  
มชฺฌิเมน จ เทวตฺตํ, อุตฺตเมน วิสุชฺฌติฯ  
</p>
  
<p>
น เหเต สุลภา กายา, ยาจโยเคน เกนจิ;  
  
เย กาเย อุปปชฺชนฺติ, อนาคารา ตปสฺสิโน’’ติฯ (ชา. ๒.๒๒.๔๒๙-๔๓๐);  
</p>
  
<p>เอวํ  รโญฺญ กงฺขํ วิโนเทตฺวา เทวโลกคมนาย ปฎิญฺญาคหณตฺถํ ติอาทิมาหฯ ตตฺถ ติ อภายมาโนฯ ติ อหํ มหาชนํ กุสลํ สมาทเปมิ, ปุญฺญวนฺตานํ ปน วสนฎฺฐานํ ทิสฺวา อาคเตน มนุสฺสปเถ สุขํ กเถตุํ โหตีติ อธิวาเสสิฯ</p>


<p> ติ เอวํ โหตุ ภทฺทกํ ตว วจนนฺติ วตฺวาฯ ติ เอกสฺมิํเยว ยุเค สหสฺสอสฺสาชานีเย  โยเชตฺวาฯ เตสํ ปน ปาฎิเยกฺกํ โยชนกิจฺจํ นตฺถิ, มนํ อาคมฺม ยุตฺตาเยว โหนฺติฯ โส ปน ทิพฺพรโถ ทิยฑฺฒโยชนสติโก โหติ, นทฺธิโต ปฎฺฐาย รถสีสํ ปญฺญาสโยชนานิ, อกฺขพโนฺธ ปณฺณาสโยชนานิ, อกฺขพนฺธโต ปฎฺฐาย ปจฺฉาภาโค ปณฺณาสโยชนานิ, สโพฺพ สตฺตวณฺณรตนมโยฯ เทวโลโก นาม อุทฺธํ, มนุสฺสโลโก อโธ, ตสฺมา เหฎฺฐามุขํ รถํ เปเสสีติ น สลฺลเกฺขตพฺพํฯ ยถา ปน ปกติมคฺคํ เปเสติ, เอวเมว มนุสฺสานํ สายมาสภเตฺต นิฎฺฐิเต จเนฺทน สทฺธิํ ยุคนทฺธํ กตฺวา เปเสสิ, ยมกจนฺทา อุฎฺฐิตา วิย อเหสุํฯ มหาชโน ทิสฺวา ‘‘ยมกจนฺทา อุคฺคตา’’ติ อาหฯ อาคจฺฉเนฺต อาคจฺฉเนฺต น ยมกจนฺทา, เอกํ วิมานํ, น วิมานํ, เอโก รโถติฯ รโถปิ อาคจฺฉโนฺต อาคจฺฉโนฺต  ปกติรถปฺปมาโณว, อสฺสาปิ ปกติอสฺสปฺปมาณาว อเหสุํฯ เอวํ รถํ อาหริตฺวา รโญฺญ ปาสาทํ ปทกฺขิณํ กตฺวา ปาจีนสีหปญฺชรฎฺฐาเน รถํ นิวเตฺตตฺวา อาคตมคฺคาภิมุขํ กตฺวา สีหปญฺชเร ฐตฺวาว อาโรหนสชฺชํ ฐเปสิฯ</p>


<p>ติ ราชา – ‘‘ทิพฺพยานํ เม ลทฺธ’’นฺติ น ตาวเทว อภิรุหิ, นาครานํ ปน โอวาทํ อทาสิ ‘‘ปสฺสถ ตาตา, ยํ เม สเกฺกน เทวรญฺญา ทิพฺพรโถ เปสิโต, โส จ โข น ชาติโคตฺตํ วา กุลปฺปเทสํ วา ปฎิจฺจ เปสิโต, มยฺหํ  ปน สีลาจารคุเณ ปสีทิตฺวา เปสิโตฯ สเจ ตุเมฺหปิ สีลํ รกฺขิสฺสถ, ตุมฺหากมฺปิ เปเสสฺสติ, เอวํ รกฺขิตุํ ยุตฺตํ นาเมตํ สีลํฯ นาหํ เทวโลกํ คนฺตฺวา จิรายิสฺสามิ, อปฺปมตฺตา โหถา’’ติ มหาชนํ โอวทิตฺวา ปญฺจสุ สีเลสุ ปติฎฺฐาเปตฺวา รถํ อภิรุหิฯ ตโต มาตลิ สงฺคาหโก ‘‘อหมฺปิ มหาราชสฺส มมานุจฺฉวิกํ กริสฺสามี’’ติ อากาสมฺหิ เทฺว มเคฺค ทเสฺสตฺวา ติอาทิมาหฯ</p>


<p>ตตฺถ  ติ, มหาราช, อิเมสุ มเคฺคสุ เอโก นิรยํ คจฺฉติ, เอโก เทวโลกํ, เตสุ ตํ กตเมน เนมิฯ ติ เยน มเคฺคน คนฺตฺวา ยตฺถ ปาปกมฺมนฺตา ปาปกานํ กมฺมานํ วิปากํ ปฎิสํเวทิยนฺติ, ตํ ฐานํ สกฺกา โหติ ปสฺสิตุนฺติ อโตฺถฯ ทุติยปเทปิ เอเสว นโยฯ ชาตเกปิ –</p>


<p>
‘‘เกน ตํ เนมิ มเคฺคน, ราชเสฎฺฐ ทิสมฺปติ;  
  
เยน วา ปาปกมฺมนฺตา, ปุญฺญกมฺมา จ เย นรา’’ติฯ (ชา. ๒.๒๒.๔๕๐) –  
</p>
  
<p>คาถาย อยเมวโตฺถฯ เตเนวาห –</p>


<p>
‘‘นิรเย ตาว ปสฺสามิ, อาวาเส ปาปกมฺมินํ;  
  
ฐานานิ ลุทฺทกมฺมานํ, ทุสฺสีลานญฺจ ยา คตี’’ติฯ (ชา. ๒.๒๒.๔๕๑);  
</p>
  
<p>ติ มาตลิ ทฺวีหิ มเคฺคหิ มํ เนหิ, อหํ นิรยํ ปสฺสิตุกาโม เทวโลกมฺปีติฯ ปฐมํ กตเมน เนมีติฯ ปฐมํ นิรยมเคฺคน เนหีติฯ ตโต มาตลิ อตฺตโน อานุภาเวน ราชานํ ปญฺจทส มหานิรเย ทเสฺสสิฯ วิตฺถารกถา ปเนตฺถ –</p>


<p>
‘‘ทเสฺสสิ  
  
มาตลิ รโญฺญ, ทุคฺคํ เวตรณิํ นทิํ;  
  
กุถิตํ ขารสํยุตฺตํ, ตตฺตํ อคฺคิสิขูปม’’นฺติฯ (ชา. ๒.๒๒.๔๕๒) –  
</p>
  
<p>ชาตเก วุตฺตนเยน เวทิตพฺพาฯ นิรยํ ทเสฺสตฺวา รถํ นิวเตฺตตฺวา เทวโลกาภิมุขํ คนฺตฺวา พีรณีเทวธีตาย โสณทินฺนเทวปุตฺตสฺส คณเทวปุตฺตานญฺจ วิมานานิ ทเสฺสโนฺต เทวโลกํ เนสิฯ ตตฺราปิ วิตฺถารกถา –</p>


<p>
‘‘ยทิ เต สุตา พีรณี ชีวโลเก,  
  
อามายทาสี อหุ พฺราหฺมณสฺส;  
  
สา ปตฺตกาเล อติถิํ วิทิตฺวา,  
  
มาตาว  
ปุตฺตํ สกิมาภินนฺที;  
  
สํยมา สํวิภาคา จ,  
  
สา วิมานสฺมิ โมทตี’’ติฯ (ชา. ๒.๒๒.๕๐๗) –  
</p>
  
<p>ชาตเก วุตฺตนเยเนว เวทิตพฺพาฯ</p>


<p>เอวํ คจฺฉโต ปน ตสฺส รถเนมิ วฎฺฎิยา จิตฺตกูฎทฺวารโกฎฺฐกสฺส อุมฺมาเร ปหตมเตฺตว เทวนคเร โกลาหลํ อโหสิฯ สกฺกํ เทวราชานํ เอกกํเยว โอหาย เทวสโงฺฆ มหาสตฺตํ ปจฺจุคฺคมนมกาสิ, ตํ เทวตานํ อาทรํ ทิสฺวา สโกฺก จิตฺตํ สนฺธาเรตุํ อสโกฺกโนฺต – ‘‘อภิรม, มหาราช, เทเวสุ เทวานุภาเวนา’’ติ อาหฯ เอวํ กิรสฺส อโหสิ – ‘‘อยํ ราชา อชฺช อาคนฺตฺวา เอกทิวเสเนว เทวคณํ อตฺตโน อภิมุขมกาสิฯ สเจ เอกํ เทฺว ทิวเส วสิสฺสติ, น มํ เทวา โอโลเกสฺสนฺตี’’ติฯ โส อุสูยมาโน, ‘‘มหาราช, ตุยฺหํ อิมสฺมิํ เทวโลเก วสิตุํ ปุญฺญํ นตฺถิ, อเญฺญสํ ปุเญฺญน วสาหี’’ติ อิมินา อธิปฺปาเยน เอวมาหฯ โพธิสโตฺต – ‘‘นาสกฺขิ ชรสโกฺก มนํ สนฺธาเรตุํ, ปรํ นิสฺสาย ลทฺธํ โข ปน ยาจิตฺวา ลทฺธภณฺฑกํ  วิย โหตี’’ติ ปฎิกฺขิปโนฺต ติอาทิมาหฯ ชาตเกปิ วุตฺตํ –</p>


<p>
‘‘ยถา ยาจิตกํ ยานํ, ยถา ยาจิตกํ ธนํ;  
  
<p>
เอวํสมฺปทเมเว ตํ, ยํ ปรโต ทานปจฺจยา;  
  
น จาหเมตมิจฺฉามิ, ยํ ปรโต ทานปจฺจยา’’ติฯ (ชา. ๒.๒๒.๕๘๕-๕๘๖) –  
</p>
  
<p>สพฺพํ  วตฺตพฺพํฯ โพธิสโตฺต ปน มนุสฺสตฺตภาเวน กติวาเร เทวโลกํ คโตติฯ จตฺตาโร – มนฺธาตุราชกาเล สาธินราชกาเล คุตฺติลวีณาวาทกกาเล นิมิมหาราชกาเลติฯ โส มนฺธาตุกาเล เทวโลเก อสเงฺขฺยยฺยํ กาลํ วสิ, ตสฺมิญฺหิ วสมาเนเยว ฉตฺติํส สกฺกา จวิํสุฯ สาธินราชกาเล สตฺตาหํ วสิ, มนุสฺสคณนาย สตฺต วสฺสสตานิ โหนฺติฯ คุตฺติลวีณาวาทกกาเล จ นิมิราชกาเล จ มุหุตฺตมตฺตํ วสิ, มนุสฺสคณนาย สตฺต ทิวสานิ โหนฺติฯ</p>


<p>   ติ ปฎิเนตฺวา ปกติสิริคเพฺภเยว ปติฎฺฐาเปสิฯ</p>


<p> ติ ตสฺส นามํฯ กฬารทนฺตตาย ปน กฬารชนโกติ วุโตฺตฯ ติ เอตฺตกมตฺตเมว น อกาสิ, เสสํ สพฺพํ ปากติกเมว อโหสิฯ</p>


<p> ติ เอตฺถ กลฺยาณวตฺตํ โก สมุจฺฉินฺทติ, เกน สมุจฺฉินฺนํ, โก ปวเตฺตติ, เกน ปวตฺติตํ นาม โหตีติ อยํ วิภาโค เวทิตโพฺพฯ ตตฺถ สีลวา ภิกฺขุ  ‘‘น สกฺกา มยา อรหตฺตํ ลทฺธุ’’นฺติ วีริยํ อกโรโนฺต สมุจฺฉินฺทติฯ ทุสฺสีเลน สมุจฺฉินฺนํ นาม โหติฯ สตฺต เสขา ปวเตฺตนฺติฯ ขีณาสเวน ปวตฺติตํ นาม โหติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๔. มธุรสุตฺตวณฺณนา</h3>
<p>   นฺติ มธุรสุตฺตํฯ ตตฺถ ติ คิหิกาเล อุเชฺชนิกรโญฺญ ปุโรหิตปุโตฺต อภิรูโป ทสฺสนีโย ปาสาทิโก สุวณฺณวโณฺณ จฯ นฺติ เอวํนามเก นคเรฯ ติ กณฺหกคุนฺทาวเน ฯ ติ อวนฺติรเฎฺฐ รโญฺญ ธีตาย ปุโตฺตฯ ติ ทหรํ อรหนฺตมฺปิ น ตถา สมฺภาเวนฺติ ยถา มหลฺลกํ, เถโร ปน วุโทฺธ เจว อโหสิ อรหา จฯ ติ โส กิร ราชา พฺราหฺมณลทฺธิโก, ตสฺมา เอวมาหฯ ติอาทีสุ ชาติโคตฺตาทีนํ ปญฺญาปนฎฺฐาเน พฺราหฺมณาว เสฎฺฐาติ ทเสฺสติฯ ติ อิตเร ตโย วณฺณา หีนา ลามกาติ วทติฯ ติ  ปณฺฑโรฯ ติ กาฬโกฯ ติ ชาติโคตฺตาทิปญฺญาปนฎฺฐาเนสุ สุชฺฌนฺติฯ ติ มหาพฺรหฺมุโน ปุตฺตาฯ ติ อุเร วสิตฺวา มุขโต นิกฺขนฺตา, อุเร กตฺวา สํวทฺธิตาติ วา โอรสาฯ ติ พฺรหฺมโต นิพฺพตฺตาฯ ติ พฺรหฺมุนา นิมฺมิตาฯ ติ พฺรหฺมุโน ทายาทาฯ ติ โวหารมตฺตเมเวตํฯ</p>


<p> ติ สมิเชฺฌยฺย, ยตฺตกานิ ธนาทีนิ ปเตฺถยฺย, ตตฺตเกหิสฺส มโนรโถ ปูเรยฺยาติ อโตฺถฯ ติ ขตฺติโยปิ อสฺส อิสฺสริยสมฺปตฺตสฺส ปุพฺพุฎฺฐายี อสฺสฯ ติ น เอเตสํ เอตฺถ กิญฺจิฯ</p>


<p> ติ นิสินฺนาสนํ ปโปฺผเฎตฺวา อิธ นิสีทาติ วเทยฺยามฯ นฺติ อภิหริตฺวา ตํ นิมเนฺตยฺยามฯ ตตฺถ ทุวิโธ อภิหาโร วาจาย เจว กาเยน จฯ ‘‘ตุมฺหากํ อิจฺฉิติจฺฉิตกฺขเณ มมํ จีวราทีหิ วเทยฺยาถ เยนโตฺถ’’ติ วทโนฺต หิ วาจาย อภิหริตฺวา นิมเนฺตติ นามฯ จีวราทิเวกลฺลํ สลฺลเกฺขตฺวา ‘‘อิทํ คณฺหถา’’ติ ตานิ เทโนฺต ปน กาเยน อภิหริตฺวา นิมเนฺตติ นามฯ ตทุภยมฺปิ  สนฺธาย ‘‘อภินิมเนฺตยฺยามปิ น’’นฺติ อาหฯ นฺติ รกฺขาสงฺขาตเญฺจว อาวรณสงฺขาตญฺจ  คุตฺติํฯ ยา ปเนสา อาวุธหเตฺถ ปุริเส ฐเปเนฺตน รกฺขา, สา ธมฺมิกา นาม สํวิหิตา น โหติฯ ยถา ปน อเวลาย กฎฺฐหาริกาปณฺณหาริกาทโย วิหารํ น ปวิสนฺติ, มิคลุทฺทกาทโย วิหารสีมาย มิเค วา มเจฺฉ วา น คณฺหนฺติ, เอวํ สํวิทหเนฺตน ธมฺมิกา นาม สํวิหิตา โหติฯ ตํ สนฺธายาห ‘‘ธมฺมิก’’นฺติฯ</p>


<p>  ติ เอวํ จตุนฺนมฺปิ วณฺณานํ ปพฺพชิตานํ ปพฺพชิตสกฺกาเรน สเม สมาเนฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๕. โพธิราชกุมารสุตฺตวณฺณนา</h3>
<p>   นฺติ โพธิราชกุมารสุตฺตํฯ ตตฺถ ติ โกกนทํ วุจฺจติ ปทุมํฯ โส จ มงฺคลปาสาโท โอโลกนกปทุมํ ทเสฺสตฺวา กโต, ตสฺมา โกกนโทติ สงฺขํ ลภิฯ</p>


<p> ติ เอตฺถ นฺติ ปฐมํ โสปานผลกํ วุตฺตํฯ   ติ โอโลกนตฺถํเยว ทฺวารโกฎฺฐเก ฐิโต อทฺทสฯติ ‘‘กิสฺส นุ โข อตฺถาย ราชกุมาเรน อยํ มหาสกฺกาโร กโต’’ติ อาวชฺชโนฺต ปุตฺตปตฺถนาย กตภาวํ อญฺญาสิฯ โส หิ ราชกุมาโร อปุตฺตโก, สุตญฺจาเนน อโหสิ – ‘‘พุทฺธานํ กิร อธิการํ กตฺวา มนสา อิจฺฉิตํ ลภนฺตี’’ติฯ โส – ‘‘สจาหํ ปุตฺตํ ลภิสฺสามิ, สมฺมาสมฺพุโทฺธ มม เจลปฺปฎิกํ อกฺกมิสฺสติฯ โน เจ ลภิสฺสามิ, น อกฺกมิสฺสตี’’ติ ปตฺถนํ กตฺวา สนฺถราเปสิฯ อถ ภควา ‘‘นิพฺพตฺติสฺสติ นุ โข เอตสฺส ปุโตฺต’’ติ อาวเชฺชตฺวา ‘‘น นิพฺพตฺติสฺสตี’’ติ อทฺทสฯ</p>


<p>ปุเพฺพ กิร โส เอกสฺมิํ ทีเป วสมาโน สมจฺฉเนฺทน สกุณโปตเก ขาทิฯ สจสฺส มาตุคาโม อโญฺญว ภเวยฺย, ปุตฺตํ ลเภยฺยฯ อุโภหิ ปน สมานจฺฉเนฺทหิ หุตฺวา ปาปกมฺมํ กตํ, เตนสฺส ปุโตฺต น นิพฺพตฺติสฺสตีติ อญฺญาสิฯ ทุเสฺส ปน อกฺกเนฺต – ‘‘พุทฺธานํ อธิการํ กตฺวา ปตฺถิตปตฺถิตํ ลภนฺตีติ โลเก อนุสฺสโว, มยา จ มหาอภินีหาโร กโต, น จ ปุตฺตํ ลภามิ, ตุจฺฉํ อิทํ วจน’’นฺติ มิจฺฉาคหณํ คเณฺหยฺยฯ ติตฺถิยาปิ – ‘‘นตฺถิ สมณานํ อกตฺตพฺพํ นาม, เจลปฺปฎิกํ มทฺทนฺตา อาหิณฺฑนฺตี’’ติ อุชฺฌาเยยฺยุํ ฯ เอตรหิ จ อกฺกมเนฺตสุ พหู ภิกฺขู ปรจิตฺตวิทุโน, เต ภพฺพํ ชานิตฺวา อกฺกมิสฺสนฺติ, อภพฺพํ ชานิตฺวา น อกฺกมิสฺสนฺติฯ อนาคเต ปน อุปนิสฺสโย มโนฺท ภวิสฺสติ, อนาคตํ น ชานิสฺสนฺติฯ เตสุ อกฺกมเนฺตสุ สเจ ปตฺถิตํ อิชฺฌิสฺสติ, อิเจฺจตํ กุสลํ ฯ โน เจ อิชฺฌิสฺสติ, – ‘‘ปุเพฺพ ภิกฺขุสงฺฆสฺส อภินีหารํ กตฺวา อิจฺฉิติจฺฉิตํ ลภนฺติ, ตํ อิทานิ น ลภนฺติ ฯ เตเยว มเญฺญ ภิกฺขู ปฎิปตฺติปูรกา อเหสุํ, อิเม ปฎิปตฺติํ ปูเรตุํ น สโกฺกนฺตี’’ติ มนุสฺสา วิปฺปฎิสาริโน ภวิสฺสนฺตีติ อิเมหิ การเณหิ ภควา อกฺกมิตุํ อนิจฺฉโนฺต ตุณฺหี อโหสิฯ สิกฺขาปทํ ปญฺญเปสิ ‘‘น, ภิกฺขเว, เจลปฺปฎิกา อกฺกมิตพฺพา’’ติ (จูฬว. ๒๖๘)ฯ มงฺคลตฺถาย ปญฺญตฺตํ อนกฺกมเนฺตสุ ปน อกฺกมนตฺถาย อนุปญฺญตฺติํ ฐเปสิ – ‘‘คิหี, ภิกฺขเว, มงฺคลิกา, อนุชานามิ, ภิกฺขเว, คิหีนํ มงฺคลตฺถายา’’ติ (จูฬว. ๒๖๘)ฯ</p>


<p> ติ อิทํ เถโร วุเตฺตสุ การเณสุ ตติยํ การณํ สนฺธายาหฯ นฺติ กสฺมา อาห? กามสุขลฺลิกานุโยคสญฺญี หุตฺวา สมฺมาสมฺพุโทฺธ น อกฺกมิ, ตสฺมา อหมฺปิ สตฺถารา สมานจฺฉโนฺท ภวิสฺสามีติ มญฺญมาโน เอวมาหฯ</p>


<p> นฺติอาทิ ‘‘ยาว รตฺติยา ปจฺฉิเม ยาเม’’ติ ตาว มหาสจฺจเก (ม. นิ. ๑.๓๖๔ อาทโย) วุตฺตนเยน เวทิตพฺพํฯ ตโต ปรํ ยาว ปญฺจวคฺคิยานํ อาสวกฺขยา ปาสราสิสุเตฺต (ม. นิ. ๑.๒๗๒ อาทโย) วุตฺตนเยน เวทิตพฺพํฯ</p>


<p> ติ องฺกุสคหณสิเปฺปฯ นฺติ เฉโก อหํฯ กสฺส  ปนายํ สนฺติเก สิปฺปํ อุคฺคณฺหีติ? ปิตุ สนฺติเก, ปิตาปิสฺส ปิตุ สนฺติเกว อุคฺคณฺหิฯ โกสมฺพิยํ กิร ปรนฺตปราชา นาม รชฺชํ กาเรสิฯ ราชมเหสี ครุภารา อากาสตเล รญฺญา สทฺธิํ พาลาตปํ ตปฺปมานา รตฺตกมฺพลํ ปารุปิตฺวา นิสินฺนา โหติ, เอโก หตฺถิลิงฺคสกุโณ ‘‘มํสเปสี’’ติ มญฺญมาโน คเหตฺวา อากาสํ ปกฺขนฺทิฯ สา ‘‘ฉเฑฺฑยฺย ม’’นฺติ ภเยน นิสฺสทฺทา อโหสิ, โส ตํ ปพฺพตปาเท รุกฺขวิฎเป ฐเปสิฯ สา ปาณิสฺสรํ กโรนฺตี มหาสทฺทมกาสิฯ สกุโณ  ปลายิ, ตสฺสา ตเตฺถว คพฺภวุฎฺฐานํ อโหสิฯ ติยามรตฺติํ เทเว วสฺสเนฺต กมฺพลํ ปารุปิตฺวา นิสีทิฯ ตโต จ อวิทูเร ตาปโส วสติฯ โส ตสฺสา สเทฺทน อรุเณ อุคฺคเต รุกฺขมูลํ อาคโต ชาติํ ปุจฺฉิตฺวา นิเสฺสณิํ พนฺธิตฺวา โอตาเรตฺวา อตฺตโน วสนฎฺฐานํ เนตฺวา ยาคุํ ปาเยสิฯ ทารกสฺส เมฆอุตุญฺจ ปพฺพตอุตุญฺจ คเหตฺวา ชาตตฺตา อุเทโนติ นามํ อกาสิฯ ตาปโส ผลาผลานิ อาหริตฺวา เทฺวปิ ชเน โปเสสิฯ</p>


<p>สา  เอกทิวสํ ตาปสสฺส อาคมนเวลาย ปจฺจุคฺคมนํ กตฺวา อิตฺถิกุตฺตํ ทเสฺสตฺวา ตาปสํ สีลเภทํ อาปาเทสิฯ เตสํ เอกโต วสนฺตานํ กาเล คจฺฉเนฺต ปรนฺตปราชา กาลํ อกาสิฯ ตาปโส รตฺติภาเค นกฺขตฺตํ โอโลเกตฺวา รโญฺญ มตภาวํ ญตฺวา – ‘‘ตุยฺหํ ราชา มโต, ปุโตฺต เต กิํ อิธ วสิตุํ อิจฺฉติ, อุทาหุ เปตฺติเก รเชฺช ฉตฺตํ อุสฺสาเปตุ’’นฺติ ปุจฺฉิฯ สา ปุตฺตสฺส อาทิโต ปฎฺฐาย สพฺพํ ปวตฺติํ อาจิกฺขิตฺวา ฉตฺตํ อุสฺสาเปตุกามตญฺจสฺส ญตฺวา ตาปสสฺส อาโรเจสิฯ ตาปโส จ หตฺถิคนฺถสิปฺปํ ชานาติ, กุโตเนน ลทฺธํ? สกฺกสฺส  สนฺติกาฯ ปุเพฺพ กิรสฺส สโกฺก อุปฎฺฐานํ อาคนฺตฺวา ‘‘เกน กิลมถา’’ติ ปุจฺฉิฯ โส ‘‘หตฺถิปริสฺสโย อตฺถี’’ติ อาโรเจสิฯ ตสฺส สโกฺก หตฺถิคนฺถเญฺจว วีณกญฺจ ทตฺวา ‘‘ปลาเปตุกามตาย สติ อิมํ ตนฺติํ วาเทตฺวา อิมํ สิโลกํ วเทยฺยาถ, ปโกฺกสิตุกามตาย สติ อิมํ สิโลกํ วเทยฺยาถา’’ติ อาหฯ ตาปโส ตํ สิปฺปํ กุมารสฺส อทาสิฯ โส เอกํ วฎรุกฺขํ อภิรุหิตฺวา หตฺถีสุ อาคเตสุ ตนฺติํ วาเทตฺวา สิโลกํ วทติ, หตฺถี ภีตา ปลายิํสุฯ</p>


<p>โส สิปฺปสฺส อานุภาวํ ญตฺวา ปุนทิวเส ปโกฺกสนสิปฺปํ ปโยเชสิฯ เชฎฺฐกหตฺถี อาคนฺตฺวา ขนฺธํ อุปนาเมสิฯ โส ตสฺส ขนฺธคโต ยุทฺธสมเตฺถ ตรุณหตฺถี อุจฺจินิตฺวา กมฺพลญฺจ มุทฺทิกญฺจ คเหตฺวา มาตาปิตโร วนฺทิตฺวา นิกฺขโนฺต อนุปุเพฺพน ตํ ตํ คามํ ปวิสิตฺวา – ‘‘อหํ รโญฺญ ปุโตฺต, สมฺปตฺติํ อตฺถิกา อาคจฺฉนฺตู’’ติ ชนสงฺคหํ กตฺวา นครํ ปริวาเรตฺวา – ‘‘อหํ รโญฺญ ปุโตฺต, มยฺหํ ฉตฺตํ เทถา’’ติ อสทฺทหนฺตานํ กมฺพลญฺจ มุทฺทิกญฺจ ทเสฺสตฺวา ฉตฺตํ อุสฺสาเปสิฯ โส หตฺถิวิตฺตโก หุตฺวา ‘‘อสุกฎฺฐาเน สุนฺทโร หตฺถี อตฺถี’’ติ วุเตฺต คนฺตฺวา คณฺหาติฯ จณฺฑปโชฺชโต  ‘‘ตสฺส สนฺติเก สิปฺปํ คณฺหิสฺสามี’’ติ กฎฺฐหตฺถิํ ปโยเชตฺวา ตสฺส อโนฺต โยเธ นิสีทาเปตฺวา ตํ หตฺถิํ คหณตฺถาย อาคตํ คณฺหิตฺวา ตสฺส สนฺติเก สิปฺปํ คหณตฺถาย ธีตรํ อุโยฺยเชสิฯ โส ตาย สทฺธิํ สํวาสํ กเปฺปตฺวา ตํ คเหตฺวา อตฺตโน นครํเยว อคมาสิฯ ตสฺสา กุจฺฉิยํ อุปฺปโนฺน อยํ โพธิราชกุมาโร อตฺตโน ปิตุ สนฺติเก สิปฺปํ อุคฺคณฺหิฯ</p>


<p> ติ ปธานํ วุจฺจติ ปทหนภาโว, ปธานมสฺส อตฺถีติ ปธานิโยฯ ปธานิยสฺส ภิกฺขุโน องฺคานีติ ปธานิยงฺคานิฯ ติ สทฺธาย สมนฺนาคโตฯ สา ปเนสา  อาคมนสทฺธา  อธิคมสทฺธา โอกปฺปนสทฺธา ปสาทสทฺธาติ จตุพฺพิธาฯ ตตฺถ สพฺพญฺญุโพธิสตฺตานํ สทฺธา อภินีหารโต ปฎฺฐาย อาคตตฺตา  นามฯ อริยสาวกานํ ปฎิเวเธน อธิคตตฺตา  นามฯ พุโทฺธ ธโมฺม สโงฺฆติ วุเตฺต อจลภาเวน โอกปฺปนํ  นามฯ ปสาทุปฺปตฺติ  นาม, อิธ ปน โอกปฺปนสทฺธา อธิเปฺปตาฯ นฺติ จตุมคฺคญาณํฯ ตํ สุปฺปฎิวิทฺธํ ตถาคเตนาติ สทฺทหติ, เทสนาสีสเมว เจตํ, อิมินา ปน อเงฺคน ตีสุปิ รตเนสุ สทฺธา อธิเปฺปตาฯ ยสฺส หิ พุทฺธาทีสุ ปสาโท พลวา, ตสฺส ปธานํ วีริยํ อิชฺฌติฯ</p>


<p>ติ อโรโคฯ ติ นิทฺทุโกฺขฯ ติ สมวิปาจนิยาฯ ติ กมฺมชเตโชธาตุยาฯ ติ อติสีตคหณิโก หิ สีตภีรู โหติ, อจฺจุณฺหคหณิโก อุณฺหภีรู, เตสํ ปธานํ น อิชฺฌติฯ มชฺฌิมคหณิกสฺส อิชฺฌติฯ เตนาห ‘‘มชฺฌิมาย ปธานกฺขมายา’’ติฯ ติ ยถาภูตํ อตฺตโน อคุณํ ปกาเสตาฯ ติ อุทยญฺจ อตฺถญฺจ คนฺตุํ ปริจฺฉินฺทิตุํ สมตฺถาย, เอเตน ปญฺญาสลกฺขณปริคฺคาหิกํ อุทยพฺพยญาณํ วุตฺตํฯ ติ ปริสุทฺธายฯ ติ อนิพฺพิทฺธปุเพฺพ โลภกฺขนฺธาทโย นิพฺพิชฺฌิตุํ สมตฺถายฯ ติ  ตทงฺควเสน กิเลสานํ ปหีนตฺตา ยํ ทุกฺขํ ขียติ, ตสฺส ทุกฺขสฺส ขยคามินิยาฯ อิติ สเพฺพหิปิ อิเมหิ ปเทหิ วิปสฺสนาปญฺญาว กถิตาฯ ทุปฺปญฺญสฺส หิ ปธานํ น อิชฺฌติฯ อิมานิ จ ปญฺจ ปธานิยงฺคานิ โลกิยาเนว เวทิตพฺพานิฯ</p>


<p>   ติ อตฺถงฺคเต สูริเย อนุสิโฎฺฐ อรุณุคฺคมเน วิเสสํ อธิคมิสฺสติฯ นฺติ อรุณุคฺคมเน อนุสิโฎฺฐ สูริยตฺถงฺคมนเวลายํฯ อยญฺจ ปน เทสนา เนยฺยปุคฺคลวเสน วุตฺตาฯ ทนฺธปโญฺญ หิ เนยฺยปุคฺคโล สตฺตหิ ทิวเสหิ อรหตฺตํ ปาปุณาติ, ติกฺขปโญฺญ เอกทิวเสน, เสสทิวเส มชฺฌิมปญฺญาวเสน เวทิตพฺพํฯ ติ ยสฺมา พุทฺธธมฺมานํ อุฬารตาย ธมฺมสฺส จ สฺวากฺขาตตาย ปาโต กมฺมฎฺฐานํ กถาเปตฺวา สายํ อรหตฺตํ ปาปุณาติ, ตสฺมา ปสํสโนฺต เอวมาหฯ ติ วิมฺหยเตฺถ นิปาโตฯ</p>


<p> ติ  อาปนฺนสตฺตาฯ ติ กิํ ปเนวํ สรณํ คหิตํ โหตีติฯ น โหติฯ อจิตฺตกสรณคมนํ นาม นตฺถิ, อารโกฺข ปนสฺส ปจฺจุปฎฺฐิโตว โหติฯ อถ นํ ยทา มหลฺลกกาเล มาตาปิตโร, – ‘‘ตาต, กุจฺฉิคตเมว ตํ สรณํ คณฺหาปยิมฺหา’’ติ สาเรนฺติ, โส จ สลฺลเกฺขตฺวา ‘‘อหํ สรณํ คโต อุปาสโก’’ติ สติํ อุปฺปาเทติ, ตทา สรณํ คหิตํ นาม โหติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๖. องฺคุลิมาลสุตฺตวณฺณนา</h3>
<p>    นฺติ องฺคุลิมาลสุตฺตํฯ ตตฺถ ติ กสฺมา ธาเรติ? อาจริยวจเนนฯ ตตฺรายํ อนุปุพฺพิกถา –</p>


<p>อยํ กิร โกสลรโญฺญ ปุโรหิตสฺส มนฺตาณิยา นาม พฺราหฺมณิยา กุจฺฉิสฺมิํ ปฎิสนฺธิํ อคฺคเหสิฯ พฺราหฺมณิยา รตฺติภาเค คพฺภวุฎฺฐานํ อโหสิฯ ตสฺส มาตุกุจฺฉิโต นิกฺขมนกาเล สกลนคเร อาวุธานิ ปชฺชลิํสุ, รโญฺญ มงฺคลสกุโนฺตปิ สิริสยเน ฐปิตา อสิลฎฺฐิปิ  ปชฺชลิฯ พฺราหฺมโณ นิกฺขมิตฺวา นกฺขตฺตํ โอโลเกโนฺต โจรนกฺขเตฺตน ชาโตติ รโญฺญ สนฺติกํ คนฺตฺวา สุขเสยฺยภาวํ ปุจฺฉิฯ</p>


<p>ราชา ‘‘กุโต, เม อาจริย, สุขเสยฺยา? มยฺหํ มงฺคลาวุธํ ปชฺชลิ, รชฺชสฺส วา ชีวิตสฺส วา อนฺตราโย ภวิสฺสติ มเญฺญ’’ติฯ มา ภายิ, มหาราช, มยฺหํ ฆเร กุมาโร ชาโต, ตสฺสานุภาเวน น เกวลํ ตุยฺหํ นิเวสเน, สกลนคเรปิ อาวุธานิ ปชฺชลิตานีติฯ กิํ ภวิสฺสติ อาจริยาติ? โจโร ภวิสฺสติ มหาราชาติฯ กิํ เอกโจรโก, อุทาหุ รชฺชทูสโก โจโรติ? เอกโจรโก เทวาติฯ เอวํ วตฺวา จ ปน รโญฺญ มนํ คณฺหิตุกาโม อาห – ‘‘มาเรถ นํ เทวา’’ติฯ เอกโจรโก สมาโน กิํ กริสฺสติ? กรีสสหสฺสเขเตฺต เอกสาลิสีสํ วิย โหติ, ปฎิชคฺคถ นนฺติฯ ตสฺส นามคฺคหณํ คณฺหนฺตา สยเน ฐปิตมงฺคลอสิลฎฺฐิ, ฉทเน ฐปิตา สรา, กปฺปาสปิจุมฺหิ  ฐปิตํ ตาลวณฺฎกรณสตฺถกนฺติ เอเต ปชฺชลนฺตา กิญฺจิ น หิํสิํสุ, ตสฺมา ติ นามํ อกํสุฯ ตํ สิปฺปุคฺคหณกาเล ตกฺกสีลํ เปสยิํสุฯ</p>


<p>โส ธมฺมเนฺตวาสิโก หุตฺวา สิปฺปํ ปฎฺฐเปสิฯ วตฺตสมฺปโนฺน กิํการปฎิสฺสาวี มนาปจารี ปิยวาที อโหสิฯ เสสอเนฺตวาสิกา พาหิรกา อเหสุํฯ เต – ‘‘อหิํสกมาณวกสฺส อาคตกาลโต ปฎฺฐาย มยํ น ปญฺญายาม, กถํ นํ ภิเนฺทยฺยามา’’ติ? นิสีทิตฺวา มนฺตยนฺตา  – ‘‘สเพฺพหิ อติเรกปญฺญตฺตา ทุปฺปโญฺญติฯ น สกฺกา วตฺตุํ, วตฺตสมฺปนฺนตฺตา ทุพฺพโตฺตติฯ น สกฺกา วตฺตุํ, ชาติสมฺปนฺนตฺตา ทุชฺชาโตติ น สกฺกา วตฺตุํ, กินฺติ กริสฺสามา’’ติ? ตโต เอกํ ขรมนฺตํ มนฺตยิํสุ ‘‘อาจริยสฺส อนฺตรํ กตฺวา นํ ภินฺทิสฺสามา’’ติ ตโย ราสี หุตฺวา ปฐมํ เอกเจฺจ อาจริยํ อุปสงฺกมิตฺวา วนฺทิตฺวา อฎฺฐํสุฯ กิํ ตาตาติ? อิมสฺมิํ เคเห เอกา กถา สุยฺยตีติฯ กิํ ตาตาติ? อหิํสกมาณโว ตุมฺหากํ อนฺตเร ทุพฺภตีติ มญฺญามาติฯ อาจริโย สนฺตเชฺชตฺวา – ‘‘คจฺฉถ วสลา, มา เม ปุตฺตํ มยฺหํ อนฺตเร ปริภินฺทถา’’ติ นิฎฺฐุภิฯ ตโต อิตเร, อถ อิตเรหิ ตโยปิ โกฎฺฐาสา อาคนฺตฺวา ตเถว วตฺวา – ‘‘อมฺหากํ อสทฺทหนฺตา อุปปริกฺขิตฺวา ชานาถา’’ติ อาหํสุฯ</p>


<p>อาจริโย  สิเนเหน วทเนฺต ทิสฺวา ‘‘อตฺถิ มเญฺญ สนฺถโว’’ติ ปริภิชฺชิตฺวา จิเนฺตสิ ‘‘ฆาเตมิ น’’นฺติฯ ตโต จิเนฺตสิ – ‘‘สเจ ฆาเตสฺสามิ ‘ทิสาปาโมโกฺข อาจริโย อตฺตโน สนฺติกํ สิปฺปุคฺคหณตฺถํ อาคเต มาณวเก โทสํ อุปฺปาเทตฺวา ชีวิตา โวโรเปตี’ติฯ ปุน โกจิ สิปฺปุคฺคหณตฺถํ น อาคมิสฺสติ, เอวํ เม ลาโภ ปริหายิสฺสติ, อถ  นํ สิปฺปสฺส ปริโยสานุปจาโรติ วตฺวา ชงฺฆสหสฺสํ ฆาเตหีติ วกฺขามิฯ อวสฺสํ เอตฺถ เอโก อุฎฺฐาย ตํ ฆาเตสฺสตี’’ติฯ</p>


<p>อถ นํ อาห – ‘‘เอหิ ตาต ชงฺฆสหสฺสํ ฆาเตหิ, เอวํ เต สิปฺปสฺส อุปจาโร กโต ภวิสฺสตี’’ติฯ มยํ อหิํสกกุเล ชาตา, น สกฺกา อาจริยาติฯ อลทฺธุปจารํ สิปฺปํ ผลํ น เทติ ตาตาติฯ โส ปญฺจาวุธํ คเหตฺวา อาจริยํ วนฺทิตฺวา อฎวิํ ปวิโฎฺฐฯ อฎวิํ ปวิสนฎฺฐาเนปิ อฎวิมเชฺฌปิ อฎวิโต นิกฺขมนฎฺฐาเนปิ ฐตฺวา มนุเสฺส ฆาเตติฯ วตฺถํ วา เวฐนํ วา น คณฺหาติฯ เอโก เทฺวติ คณิตมตฺตเมว กโรโนฺต คจฺฉติ, คณนมฺปิ น อุคฺคณฺหาติฯ ปกติยาปิ ปญฺญวา เอส, ปาณาติปาติโน ปน จิตฺตํ น ปติฎฺฐาติ, ตสฺมา อนุกฺกเมน คณนมฺปิ น สลฺลเกฺขสิ, เอเกกํ องฺคุลิํ ฉินฺทิตฺวา ฐเปติฯ ฐปิตฎฺฐาเน องฺคุลิโย วินสฺสนฺติ, ตโต วิชฺฌิตฺวา องฺคุลีนํ มาลํ กตฺวา ธาเรสิ, เตเนว จสฺส องฺคุลิมาโลติ สงฺขา อุทปาทิฯ โส สพฺพํ อรญฺญํ นิสฺสญฺจารมกาสิ, ทารุอาทีนํ อตฺถาย อรญฺญํ คนฺตุํ สมโตฺถ นาม นตฺถิฯ</p>


<p>รตฺติภาเค  อโนฺตคามมฺปิ อาคนฺตฺวา ปาเทน ปหริตฺวา ทฺวารํ อุคฺฆาเตติฯ ตโต สยิเตเยว มาเรตฺวา เอโก เอโกติ คเหตฺวา คจฺฉติฯ คาโม โอสริตฺวา นิคเม อฎฺฐาสิ, นิคโม นคเรฯ มนุสฺสา ติโยชนโต ปฎฺฐาย ฆรานิ ปหาย ทารเก หเตฺถสุ คเหตฺวา อาคมฺม สาวตฺถิํ ปริวาเรตฺวา ขนฺธาวารํ พนฺธิตฺวา ราชงฺคเณ สนฺนิปติตฺวา – ‘‘โจโร, เต เทว, วิชิเต องฺคุลิมาโล นามา’’ติอาทีนิ  วทนฺตา กนฺทนฺติฯ ภคฺคโว ‘‘มยฺหํ ปุโตฺต ภวิสฺสตี’’ติ ญตฺวา พฺราหฺมณิํ อาห – โภติ องฺคุลิมาโล นาม โจโร อุปฺปโนฺน, โส น อโญฺญ, ตว ปุโตฺต อหิํสกกุมาโรฯ อิทานิ ราชา ตํ คณฺหิตุํ นิกฺขมิสฺสติ, กิํ กตฺตพฺพนฺติ? คจฺฉ  สามิ, ปุตฺตํ เม คเหตฺวา เอหีติฯ นาหํ ภเทฺท อุสฺสหามิ, จตูสุ หิ ชเนสุ วิสฺสาโส นาม นตฺถิ, โจโร เม ปุราณสหาโยติ อวิสฺสาสนีโย, สาขา เม ปุราณสนฺถตาติ อวิสฺสาสนียา, ราชา มํ ปูเชตีติ อวิสฺสาสนีโย, อิตฺถี เม วสํ คตาติ อวิสฺสาสนียาติฯ มาตุ หทยํ ปน มุทุกํ โหติฯ ตสฺมา อหํ ปน คนฺตฺวา มยฺหํ ปุตฺตํ อาเนสฺสามีติ นิกฺขนฺตาฯ</p>


<p>ตํทิวสญฺจ ภควา ปจฺจูสสมเย โลกํ โวโลเกโนฺต องฺคุลิมาลํ ทิสฺวา – ‘‘มยิ คเต เอตสฺส โสตฺถิ ภวิสฺสติฯ อคามเก อรเญฺญ ฐิโต จตุปฺปทิกํ คาถํ สุตฺวา มม สนฺติเก ปพฺพชิตฺวา ฉ อภิญฺญา สจฺฉิกริสฺสติฯ สเจ น คมิสฺสามิ, มาตริ อปรชฺฌิตฺวา อนุทฺธรณีโย ภวิสฺสติ, กริสฺสามิสฺส สงฺคห’’นฺติ ปุพฺพณฺหสมยํ นิวาเสตฺวา ปิณฺฑาย ปวิสิตฺวา กตภตฺตกิโจฺจ ตํ สงฺคณฺหิตุกาโม วิหารา นิกฺขมิฯ เอตมตฺถํ ทเสฺสตุํ ‘‘อถ โข ภควา’’ติอาทิ วุตฺตํฯ</p>


<p> ติ สเงฺกตํ กตฺวา วคฺควคฺคา หุตฺวาฯ ติ หเตฺถ อตฺถํ วินาสํ คจฺฉนฺติฯ กิํ ปน เต ภควนฺตํ สญฺชานิตฺวา เอวํ วทนฺติ อสญฺชานิตฺวาติ? อสญฺชานิตฺวาฯ อญฺญาตกเวเสน หิ ภควา  เอกโกว อคมาสิฯ โจโรปิ ตสฺมิํ สมเย ทีฆรตฺตํ ทุโพฺภชเนน จ ทุกฺขเสยฺยาย จ อุกฺกณฺฐิโต โหติฯ กิตฺตกา ปนาเนน มนุสฺสา มาริตาติ? เอเกนูนสหสฺสํฯ โส ปน อิทานิ เอกํ ลภิตฺวา สหสฺสํ ปูเรสฺสตีติ สญฺญี หุตฺวา ยเมว ปฐมํ ปสฺสามิ, ตํ ฆาเตตฺวา คณนํ ปูเรตฺวา สิปฺปสฺส อุปจารํ กตฺวา เกสมสฺสุํ โอหาเรตฺวา นฺหายิตฺวา วตฺถานิ ปริวเตฺตตฺวา มาตาปิตโร ปสฺสิสฺสามีติ อฎวิมชฺฌโต อฎวิมุขํ  อาคนฺตฺวา เอกมนฺตํ ฐิโตว ภควนฺตํ อทฺทสฯ เอตมตฺถํ ทเสฺสตุํ ‘‘อทฺทสา โข’’ติอาทิ วุตฺตํฯ</p>


<p>ติ มหาปถวิํ อุมฺมิโย อุฎฺฐเปโนฺต วิย สํหริตฺวา อปรภาเค อกฺกมติ, โอรภาเค วลิโย นิกฺขมนฺติ, องฺคุลิมาโล สรเกฺขปมตฺตํ มุญฺจิตฺวา คจฺฉติฯ ภควา ปุรโต มหนฺตํ องฺคณํ ทเสฺสตฺวา สยํ มเชฺฌ โหติ, โจโร อเนฺตฯ โส ‘‘อิทานิ นํ ปาปุณิตฺวา คณฺหิสฺสามี’’ติ สพฺพถาเมน ธาวติฯ ภควา องฺคณสฺส ปาริมเนฺต  โหติ, โจโร มเชฺฌฯ โส ‘‘เอตฺถ นํ ปาปุณิตฺวา คณฺหิสฺสามี’’ติ เวเคน ธาวติฯ ภควา ตสฺส ปุรโต มาติกํ วา ถลํ วา ทเสฺสติ, เอเตนุปาเยน ตีณิ โยชนานิ คเหตฺวา อคมาสิฯ โจโร กิลมิ, มุเข เขโฬ สุสฺสิ, กเจฺฉหิ เสทา มุจฺจิํสุฯ อถสฺส ‘‘อจฺฉริยํ วต โภ’’ติ เอตทโหสิฯ ติ มิคํ กสฺมา คณฺหาติ? ฉาตสมเย อาหารตฺถํฯ โส กิร เอกํ คุมฺพํ ฆเฎฺฎตฺวา มิเค อุฎฺฐาเปติฯ ตโต จิตฺตรุจิยํ มิคํ อนุพนฺธโนฺต คณฺหิตฺวา ปจิตฺวา ขาทติฯ นฺติ เยน การเณนายํ คจฺฉโนฺตว ฐิโต นาม , อหญฺจ ฐิโตว อฎฺฐิโต นาม, ยํนูนาหํ อิมํ สมณํ ตํ การณํ ปุเจฺฉยฺยนฺติ อโตฺถฯ</p>


<p> ติ โย วิหิํสนตฺถํ ภูเตสุ ทโณฺฑ ปวตฺตยิตโพฺพ สิยา, ตํ นิธาย อปเนตฺวา เมตฺตาย ขนฺติยา ปฎิสงฺขาย อวิหิํสาย สารณียธเมฺมสุ จ ฐิโต อหนฺติ อโตฺถฯ ติ ปาเณสุ อสญฺญตตฺตา เอตฺตกานิ ปาณสหสฺสานิ ฆาเตนฺตสฺส ตว เมตฺตา วา ขนฺติ วา ปฎิสงฺขา วา อวิหิํสา วา สารณียธโมฺม วา นตฺถิ, ตสฺมา ตุวํ อฎฺฐิโตสิ, อิทานิ อิริยาปเถน ฐิโตปิ นิรเย ธาวิสฺสสิ, ติรจฺฉานโยนิยํ เปตฺติวิสเย อสุรกาเย วา ธาวิสฺสสีติ วุตฺตํ โหติฯ</p>


<p>ตโต โจโร – ‘‘มหา อยํ สีหนาโท, มหนฺตํ คชฺชิตํ, น อิทํ อญฺญสฺส ภวิสฺสติ, มหามายาย ปุตฺตสฺส สิทฺธตฺถสฺส สมณรโญฺญ เอตํ คชฺชิตํ, ทิโฎฺฐ วตมฺหิ มเญฺญ ติขิณจกฺขุนา สมฺมาสมฺพุเทฺธน, สงฺคหกรณตฺถํ เม ภควา อาคโต’’ติ จิเนฺตตฺวา ติอาทิมาหฯ ตตฺถ ติ เทวมนุสฺสาทีหิ จตุปจฺจยปูชาย ปูชิโตฯ ติ จิรสฺสํ  กาลสฺส อจฺจเยน มยฺหํ สงฺคหตฺถาย อิมํ มหาวนํ ปฎิปชฺชิฯ นฺติ ปชหิตฺวา ปาปํฯ</p>


<p>ติ เอวํ วตฺวาเยวฯ นฺติ  ปญฺจาวุธํฯ ติ สมนฺตโต ฉิเนฺนฯ ติ เอกโต ฉิเนฺนฯ ติ ผลิตฎฺฐาเนฯ อิธ ปน ตีหิปิ อิเมหิ ปเทหิ อรญฺญเมว วุตฺตํฯ ติ ขิปิ ฉเฑฺฑสิฯ</p>


<p>  ติ ภควโต อิมํ ปพฺพาเชโนฺต กุหิํ สตฺถกํ ลภิสฺสามิ, กุหิํ ปตฺตจีวรนฺติ ปริเยสนกิจฺจํ นตฺถิ, กมฺมํ ปน โอโลเกสิฯ อถสฺส ปุเพฺพ สีลวนฺตานํ อฎฺฐปริกฺขารภณฺฑกสฺส ทินฺนภาวํ ญตฺวา ทกฺขิณหตฺถํ ปสาเรตฺวา – ‘‘เอหิ ภิกฺขุ สฺวากฺขาโต ธโมฺม, จร พฺรหฺมจริยํ สมฺมา ทุกฺขสฺส อนฺตกิริยายา’’ติ อาหฯ โส สห วจเนเนว อิทฺธิมยปตฺตจีวรํ ปฎิลภิฯ ตาวเทวสฺส คิหิลิงฺคํ อนฺตรธายิ, สมณลิงฺคํ ปาตุรโหสิฯ</p>


<p>
‘‘ติจีวรญฺจ ปโตฺต จ, วาสิ สูจิ จ พนฺธนํ;  
  
ปริสฺสาวเนน อเฎฺฐเต, ยุตฺตโยคสฺส ภิกฺขุโน’’ติฯ –  
</p>
  
<p>เอวํ วุตฺตา อฎฺฐ ปริกฺขารา สรีรปฎิพทฺธาว หุตฺวา นิพฺพตฺติํสุฯ ติ เอส เอหิภิกฺขุภาโว ตสฺส อุปสมฺปนฺนภิกฺขุภาโว อโหสิ, น หิ เอหิภิกฺขูนํ วิสุํ อุปสมฺปทา นาม อตฺถิฯ</p>


<p> ติ ภณฺฑคฺคาหเกน ปจฺฉาสมเณน, เตเนว อตฺตโน ปตฺตจีวรํ คาหาเปตฺวา ตํ ปจฺฉาสมณํ กตฺวา คโตติ อโตฺถฯ มาตาปิสฺส อฎฺฐอุสภมเตฺตน ฐาเนน อนฺตริตา, – ‘‘ตาต, อหิํสก กตฺถ ฐิโตสิ, กตฺถ นิสิโนฺนสิ, กุหิํ คโตสิ? มยา สทฺธิํ น กเถสิ ตาตา’’ติ วทนฺตี อาหิณฺฑิตฺวา อปสฺสมานา เอโตฺตว คตาฯ</p>


<p>  ติ สเจ โจรสฺส ปราชโย ภวิสฺสติ, อนุพนฺธิตฺวา นํ คณฺหิสฺสามิฯ สเจ มยฺหํ ปราชโย ภวิสฺสติ, เวเคน ปลายิสฺสามีติ สลฺลหุเกน พเลน นิกฺขมิ ฯ ติ กสฺมา อารามํ อคมาสิ? โส กิร โจรสฺส ภายติ, จิเตฺตน คนฺตุกาโม น คจฺฉติ, ครหาภเยน นิกฺขมิฯ เตนสฺส เอตทโหสิ – ‘‘สมฺมาสมฺพุทฺธํ วนฺทิตฺวา นิสีทิสฺสามิ, โส ปุจฺฉิสฺสติ ‘กสฺมา พลํ คเหตฺวา นิกฺขโนฺตสี’ติฯ อถาหํ อาโรเจสฺสามิ, ภควา หิ มํ น เกวลํ สมฺปรายิเกเนว อเตฺถน สงฺคณฺหาติ, ทิฎฺฐธมฺมิเกนปิ สงฺคณฺหาติเยวฯ โส สเจ มยฺหํ ชโย ภวิสฺสติ, อธิวาเสสฺสติฯ สเจ ปราชโย ภวิสฺสติ ‘กิํ เต, มหาราช, เอกํ โจรํ อารพฺภ คมเนนา’ติ วกฺขติฯ ตโต  มํ ชโน เอวํ สญฺชานิสฺสติ – ‘ราชา โจรํ คเหตุํ นิกฺขโนฺต, สมฺมาสมฺพุเทฺธน ปน นิวตฺติโต’ติ’’ ครหโมกฺขํ สมฺปสฺสมาโน อคมาสิฯ</p>


<p>ติ กสฺมา อาห? อปิ นาม ภควา ตสฺส อุปนิสฺสยํ โอโลเกตฺวา ตํ อาเนตฺวา ปพฺพาเชยฺยาติ ภควโต ปริคณฺหนตฺถํ อาหฯ ติ น เกวลํ รโญฺญเยว ภยํ อโหสิ, อวเสโสปิ มหาชโน ภีโต ผลกาวุธานิ ฉเฑฺฑตฺวา สมฺมุขสมฺมุขฎฺฐาเนว ปลายิตฺวา นครํ ปวิสิตฺวา ทฺวารํ ปิธาย อฎฺฎาลเก อารุยฺห โอโลเกโนฺต อฎฺฐาสิฯ เอวญฺจ อโวจ – ‘‘องฺคุลิมาโล ‘ราชา มยฺหํ สนฺติกํ อาคจฺฉตี’ติ ญตฺวา ปฐมตรํ อาคนฺตฺวา เชตวเน นิสิโนฺน, ราชา เตน คหิโต, มยํ ปน ปลายิตฺวา มุตฺตา’’ติฯ นฺติ อยญฺหิ อิทานิ กุนฺถกิปิลฺลิกํ ชีวิตา น โวโรเปติ, นตฺถิ เต อิมสฺส สนฺติกา ภยนฺติ อโตฺถฯ</p>


<p>ติ? กสฺมา ปุจฺฉติ? ปพฺพชิตํ ทารุณกเมฺมน  อุปฺปนฺนนามํ คเหตฺวา โวหริตุํ น ยุตฺตํ, มาตาปิตูนํ โคตฺตวเสน นํ สมุทาจริสฺสามีติ มญฺญมาโน ปุจฺฉิฯ นฺติ เอเตสํ อตฺถาย อหํ อุสฺสุกฺกํ กริสฺสามีติ อโตฺถฯ กเถโนฺตเยว จ อุทเร พทฺธสาฎกํ มุญฺจิตฺวา เถรสฺส ปาทมูเล ฐเปสิฯ</p>


<p> ติอาทีนิ จตฺตาริ ธุตงฺคานิ ปาฬิยํ อาคตานิฯ เถเรน ปน เตรสปิ สมาทินฺนาเนว อเหสุํ, ตสฺมา อลนฺติ อาหฯ ติ กิํ สนฺธาย วทติ? ‘‘หตฺถิมฺปิ ธาวนฺตํ อนุพนฺธิตฺวา คณฺหามี’’ติ อาคตฎฺฐาเน รญฺญา เปสิตหตฺถาทโย โส เอวํ อคฺคเหสิฯ ราชาปิ – ‘‘หตฺถีหิเยว นํ ปริกฺขิปิตฺวา คณฺหถ, อเสฺสเหว, รเถเหวา’’ติ เอวํ  อเนกวารํ พหู หตฺถาทโย เปเสสิฯ เอวํ คเตสุ ปน เตสุ – ‘‘อหํ อเร องฺคุลิมาโล’’ติ ตสฺมิํ อุฎฺฐาย สทฺทํ กโรเนฺต เอโกปิ อาวุธํ ปริวเตฺตตุํ นาสกฺขิ, สเพฺพว โกเฎฺฎตฺวา มาเรสิฯ หตฺถี อรญฺญหตฺถี, อสฺสา อรญฺญอสฺสา, รถาปิ ตเตฺถว ภิชฺชนฺตีติ อิทํ สนฺธาย ราชา เอวํ วทติฯ</p>


<p>ติ น อิทํ ปฐมํ ปาวิสิฯ อิตฺถิทสฺสนทิวสํ สนฺธาย ปเนตํ วุตฺตํฯ เทวสิกมฺปิ ปเนส ปวิสเตว, มนุสฺสา จ นํ ทิสฺวา อุตฺตสนฺติปิ ปลายนฺติปิ ทฺวารมฺปิ ถเกนฺติ, เอกเจฺจ องฺคุลิมาโลติ สุตฺวาว ปลายิตฺวา อรญฺญํ วา ปวิสนฺติ, ฆรํ วา ปวิสิตฺวา ทฺวารํ ถเกนฺติฯ ปลายิตุํ  อสโกฺกนฺตา ปิฎฺฐิํ ทตฺวา ติฎฺฐนฺติ ฯ เถโร อุฬุงฺคยาคุมฺปิ กฎจฺฉุภิกฺขมฺปิ น ลภติ, ปิณฺฑปาเตน กิลมติฯ พหิ อลภโนฺต นครํ สพฺพสาธารณนฺติ นครํ ปวิสติฯ เยน ทฺวาเรน ปวิสติ, ตตฺถ องฺคุลิมาโล อาคโตติ กูฎสหสฺสานํ ภิชฺชนการณํ โหติฯ ติ การุญฺญปฺปตฺติยา อโหสิฯ เอเกน อูนมนุสฺสสหสฺสํ ฆาเตนฺตสฺส เอกทิวสมฺปิ การุญฺญํ นาโหสิ, คพฺภมูฬฺหาย อิตฺถิยา ทสฺสนมเตฺตเนว กถํ อุปฺปนฺนนฺติ? ปพฺพชฺชาพเลน, ปพฺพชฺชาพลญฺหิ เอตํฯ</p>


<p>ติ ยสฺมา เต การุญฺญํ อุปฺปนฺนํ, ตสฺมาติ อโตฺถฯ ติ, องฺคุลิมาล, เอตํ ตฺวํ มา คณฺหิ, เนสา ตว ชาติฯ คิหิกาโล เอส, คิหี นาม ปาณมฺปิ หนนฺติ, อทินฺนาทานาทีนิปิ กโรนฺติฯ อิทานิ ปน เต อริยา นาม ชาติฯ ตสฺมา ตฺวํ ‘‘ยโต อหํ, ภคินิ, ชาโต’’ติ สเจ เอวํ วตฺตุํ กุกฺกุจฺจายสิ, เตน หิ ‘‘อริยาย ชาติยา’’ติ เอวํ วิเสเสตฺวา วทาหีติ อุโยฺยเชสิฯ</p>


<p>ติ อิตฺถีนํ คพฺภวุฎฺฐานฎฺฐานํ นาม น สกฺกา ปุริเสน อุปสงฺกมิตุํฯ เถโร กิํ กโรสีติ? องฺคุลิมาลเตฺถโร สจฺจกิริยํ กตฺวา โสตฺถิกรณตฺถาย อาคโตติ อาโรจาเปสิฯ ตโต เต สาณิยา ปริกฺขิปิตฺวา เถรสฺส พหิสาณิยํ ปีฐกํ ปญฺญาเปสุํฯ เถโร ตตฺถ นิสีทิตฺวา – ‘‘ยโต อหํ ภคินิ สพฺพญฺญุพุทฺธสฺส อริยาย ชาติยา ชาโต’’ติ สจฺจกิริยํ อกาสิ, สห สจฺจวจเนเนว ธมกรณโต มุตฺตอุทกํ วิย ทารโก นิกฺขมิฯ มาตาปุตฺตานํ โสตฺถิ อโหสิฯ อิมญฺจ ปน ปริตฺตํ น กิญฺจิ ปริสฺสยํ น มทฺทติ,  นาเมตนฺติ  วุตฺตํฯ เถเรน  นิสีทิตฺวา สจฺจกิริยกตฎฺฐาเน ปีฐกํ อกํสุฯ คพฺภมูฬฺหํ ติรจฺฉานคติตฺถิมฺปิ อาเนตฺวา ตตฺถ นิสชฺชาเปนฺติ, ตาวเทว สุเขน คพฺภวุฎฺฐานํ โหติฯ ยา ทุพฺพลา โหติ น สกฺกา อาเนตุํ, ตสฺสา ปีฐกโธวนอุทกํ เนตฺวา สีเส สิญฺจนฺติ, ตงฺขณํเยว คพฺภวุฎฺฐานํ โหติ, อญฺญมฺปิ โรคํ วูปสเมติฯ ยาว กปฺปา ติฎฺฐนกปาฎิหาริยํ กิเรตํฯ</p>


<p>กิํ ปน ภควา เถรํ เวชฺชกมฺมํ การาเปสีติ? น การาเปสิฯ เถรญฺหิ ทิสฺวา มนุสฺสา ภีตา ปลายนฺติฯ เถโร ภิกฺขาหาเรน กิลมติ, สมณธมฺมํ กาตุํ น สโกฺกติฯ ตสฺส อนุคฺคเหน สจฺจกิริยํ กาเรสิฯ เอวํ กิรสฺส อโหสิ – ‘‘อิทานิ กิร องฺคุลิมาลเตฺถโร เมตฺตจิตฺตํ  ปฎิลภิตฺวา สจฺจกิริยาย มนุสฺสานํ โสตฺถิภาวํ กโรตีติ มนุสฺสา เถรํ อุปสงฺกมิตพฺพํ มญฺญิสฺสนฺติ, ตโต ภิกฺขาหาเรน อกิลมโนฺต สมณธมฺมํ กาตุํ สกฺขิสฺสตี’’ติ อนุคฺคเหน สจฺจกิริยํ กาเรสิฯ น หิ สจฺจกิริยา เวชฺชกมฺมํ โหติฯ เถรสฺสาปิ จ ‘‘สมณธมฺมํ กริสฺสามี’’ติ มูลกมฺมฎฺฐานํ คเหตฺวา รตฺติฎฺฐานทิวาฎฺฐาเน นิสินฺนสฺส จิตฺตํ กมฺมฎฺฐานาภิมุขํ น คจฺฉติ, อฎวิยํ ฐตฺวา มนุสฺสานํ ฆาติตฎฺฐานเมว ปากฎํ โหติฯ ‘‘ทุคฺคโตมฺหิ, ขุทฺทกปุโตฺตมฺหิ, ชีวิตํ เม เทหิ สามีติ มรณภีตานํ วจนากาโร จ หตฺถปาทวิกาโร จ อาปาถํ อาคจฺฉติ, โส วิปฺปฎิสารี หุตฺวา ตโตว อุฎฺฐาย คจฺฉติ, อถสฺส ภควา ตํ ชาติํ อโพฺพหาริกํ กตฺวาวายํ วิปสฺสนํ วเฑฺฒตฺวา อรหตฺตํ คณฺหิสฺสตีติ อริยาย ชาติยา สจฺจกิริยํ กาเรสิฯ ติอาทิ วตฺถสุเตฺต (ม. นิ. ๑.๘๐) วิตฺถาริตํฯ</p>


<p> ติ กากสุนขสูกราทีนํ ปฎิกฺกมาปนตฺถาย สมนฺตา สรเกฺขปมเตฺต ฐาเน เยน เกนจิ  ทิสาภาเคน ขิโตฺต อาคนฺตฺวา เถรเสฺสว กาเย ปตติฯ กิตฺตเก ฐาเน เอวํ โหติ? คณฺฐิกํ ปฎิมุญฺจิตฺวา ปิณฺฑาย จริตฺวา ปฎินิวเตฺตตฺวา ยาว คณฺฐิกปฎิมุกฺกฎฺฐานํ อาคจฺฉติ, ตาว โหติฯ ติ มหาจมฺมํ ฉินฺทิตฺวา ยาว อฎฺฐิมริยาทา ภิเนฺนนฯ</p>


<p>ติ ขีณาสวภาวํ สนฺธาย อาหฯ ติ อิทํ สภาคทิฎฺฐธมฺมเวทนียกมฺมํ สนฺธาย วุตฺตํฯ กมฺมญฺหิ กริยมานเมว ตโย โกฎฺฐาเส ปูเรติฯ สตฺตสุ  จิเตฺตสุ กุสลา วา อกุสลา วา ปฐมชวนเจตนา  นาม โหติฯ ตํ อิมสฺมิํเยว อตฺตภาเว วิปากํ เทติฯ ตถา อสโกฺกนฺตํ อโหสิกมฺมํ, นาโหสิ กมฺมวิปาโก, น ภวิสฺสติ กมฺมวิปาโก, นตฺถิ กมฺมวิปาโกติ อิมสฺส ติกสฺส วเสน  นาม โหติฯ อตฺถสาธิกา สตฺตมชวนเจตนา  นามฯ ตํ อนนฺตเร อตฺตภาเว วิปากํ เทติฯ ตถา อสโกฺกนฺตํ วุตฺตนเยเนว ตํ อโหสิกมฺมํ นาม โหติฯ อุภินฺนมนฺตเร ปญฺจชวนเจตนา  นาม โหติฯ ตํ อนาคเต ยทา โอกาสํ ลภติ, ตทา  วิปากํ เทติฯ สติ สํสารปฺปวตฺติยา อโหสิกมฺมํ นาม น โหติฯ เถรสฺส ปน อุปปชฺชเวทนียญฺจ อปราปริยเวทนียญฺจาติ อิมานิ เทฺว กมฺมานิ กมฺมกฺขยกเรน อรหตฺตมเคฺคน สมุคฺฆาฎิตานิ, ทิฎฺฐธมฺมเวทนียํ อตฺถิ ฯ ตํ อรหตฺตปฺปตฺตสฺสาปิ วิปากํ เทติเยวฯ ตํ สนฺธาย ภควา ‘‘ยสฺส โข ตฺว’’นฺติอาทิมาหฯ ตสฺมา ติ เอตฺถ ยาทิสสฺส โข ตฺวํ, พฺราหฺมณ, กมฺมสฺส วิปาเกนาติ เอวํ อโตฺถ เวทิตโพฺพฯ</p>


<p>ติ เทสนาสีสมตฺตเมตํ, อพฺภา มหิกา ธูโม รโช ราหูติ อิเมหิ ปน อุปกฺกิเลเสหิ มุโตฺต จนฺทิมา อิธ อธิเปฺปโตฯ ยถา หิ เอวํ นิรุปกฺกิเลโส จนฺทิมา โลกํ ปภาเสติ, เอวํ ปมาทกิเลสวิมุโตฺต อปฺปมโตฺต ภิกฺขุ อิมํ อตฺตโน ขนฺธายตนธาตุโลกํ ปภาเสติ, วิหตกิเลสนฺธการํ กโรติฯ</p>


<p>ติ มคฺคกุสเลน ปิธียติ อปฺปฎิสนฺธิกํ กรียติฯ ติ พุทฺธสาสเน กาเยน วาจาย มนสา จ ยุตฺตปฺปยุโตฺต วิหรติฯ อิมา ติโสฺส เถรสฺส อุทานคาถา นามฯ</p>


<p>ติ อิทํ กิร เถโร อตฺตโน ปริตฺตาณาการํ กโรโนฺต อาหฯ ตตฺถ ติ มม สปตฺตาฯ เย มํ เอวํ อุปวทนฺติ – ‘‘ยถา มยํ องฺคุลิมาเลน มาริตานํ ญาตกานํ วเสน ทุกฺขํ เวทิยาม, เอวํ องฺคุลิมาโลปิ เวทิยตู’’ติ, เต มยฺหํ ทิสา จตุสจฺจธมฺมกถํ สุณนฺตูติ อโตฺถฯ ติ กายวาจามเนหิ ยุตฺตปฺปยุตฺตา วิหรนฺตุฯ   ติ เย สโนฺต สปฺปุริสา ธมฺมํเยว อาทเปนฺติ สมาทเปนฺติ คณฺหาเปนฺติ, เต มนุชา มยฺหํ สปตฺตา ภชนฺตุ เสวนฺตุ ปยิรุปาสนฺตูติ อโตฺถฯ</p>


<p>นฺติ  อวิโรโธ วุจฺจติ เมตฺตา, เมตฺตาปสํสกานนฺติ อโตฺถฯ ติ ขเณ ขเณ ขนฺติเมตฺตาปฎิสงฺขาสารณียธมฺมํ สุณนฺตุฯ ติ ตญฺจ ธมฺมํ อนุกโรนฺตุ ปูเรนฺตุฯ</p>


<p>ติ โย มยฺหํ ทิโส, โส มํ เอกํเสเนว น หิํเสยฺยฯ นฺติ น เกวลํ มํ, อญฺญมฺปิ ปน  กญฺจิ ปุคฺคลํ มา หิํสนฺตุ มา วิเหเฐนฺตุฯ นฺติ ปรมํ สนฺติภูตํ นิพฺพานํ ปาปุณิตฺวาฯ ติ  วุจฺจนฺติ สตณฺหา,  นิตฺตณฺหาฯ อิทํ วุตฺตํ โหติ – โย นิพฺพานํ ปาปุณาติ, โส สพฺพํ ตสถาวรํ รกฺขิตุํ สมโตฺถ โหติฯ ตสฺมา มยฺหมฺปิ ทิสา นิพฺพานํ ปาปุณนฺตุ, เอวํ มํ เอกํเสเนว น หิํสิสฺสนฺตีติฯ อิมา ติโสฺส คาถา อตฺตโน ปริตฺตํ กาตุํ อาหฯ</p>


<p>อิทานิ อตฺตโนว ปฎิปตฺติํ ทีเปโนฺต   ติ อาหฯ ตตฺถ ติ เย มาติกํ โสเธตฺวา พนฺธิตพฺพฎฺฐาเน พนฺธิตฺวา อุทกํ นยนฺติฯ ติ อุสุการกาฯ ติ เตลกญฺชิเกน มเกฺขตฺวา กุกฺกุเฬ ตาเปตฺวา อุนฺนตุนฺนตฎฺฐาเน นเมนฺตา อุชุํ กโรนฺติฯ นฺติ กณฺฑํฯ ตญฺหิ อิสฺสาโส เตชํ กโรติ, ปรญฺจ ตเชฺชติ, ตสฺมา เตชนนฺติ วุจฺจติฯ ติ ยถา เนตฺติกา อุชุมเคฺคน อุทกํ นยนฺติ, อุสุการา เตชนํ, ตจฺฉกา จ ทารุํ อุชุํ กโรนฺติ, เอวเมวํ ปณฺฑิตา อตฺตานํ ทเมนฺติ อุชุกํ กโรนฺติ นิพฺพิเสวนํ กโรนฺติฯ</p>


<p>ติ อิฎฺฐานิฎฺฐาทีสุ นิพฺพิกาเรน – ‘‘ปญฺจหากาเรหิ ภควา ตาที, อิฎฺฐานิเฎฺฐ ตาที, วนฺตาวีติ ตาที, จตฺตาวีติ ตาที, ติณฺณาวีติ ตาที, ตนฺนิเทฺทสาติ ตาที’’ติ (มหานิ. ๓๘; ๑๙๒) เอวํ ตาทิลกฺขณปฺปเตฺตน สตฺถาราฯ ติ ภวรชฺชุ, ตณฺหาเยตํ นามํฯ ตาย หิ โคณา วิย คีวาย รชฺชุยา, สตฺตา หทเย พทฺธา ตํ ตํ ภวํ นียนฺติ, ตสฺมา ภวเนตฺตีติ วุจฺจติฯ   ติ มคฺคเจตนาย ผุโฎฺฐฯ ยสฺมา หิ มคฺคเจตนาย  กมฺมํ ปจฺจติ วิปจฺจติ ฑยฺหติ, ปริกฺขยํ คจฺฉติ, ตสฺมา สา กมฺมวิปาโกติ วุตฺตาฯ ตาย หิ ผุฎฺฐตฺตา เอส  นิกฺกิเลโส ชาโต, น ทุกฺขเวทนาย อณโณฯ ติ เจตฺถ เถยฺยปริโภโค อิณปริโภโค ทายชฺชปริโภโค สามิปริโภโคติ จตฺตาโร ปริโภคา เวทิตพฺพาฯ ตตฺถ ทุสฺสีลสฺส ปริโภโค เถยฺยปริโภโค นามฯ โส หิ จตฺตาโร ปจฺจเย เถเนตฺวา ภุญฺชติฯ วุตฺตมฺปิ เจตํ ‘‘เถยฺยาย โว, ภิกฺขเว, รฎฺฐปิโณฺฑ ภุโตฺต’’ติ (ปารา. ๑๙๕)ฯ สีลวโต ปน อปจฺจเวกฺขณปริโภโค อิณปริโภโค นามฯ สตฺตนฺนํ เสกฺขานํ ปริโภโค ทายชฺชปริโภโค นามฯ ขีณาสวสฺส ปริโภโค สามิปริโภโค  นามฯ อิธ กิเลสอิณานํ อภาวํ สนฺธาย ‘‘อณโณ’’ติ วุตฺตํฯ ‘‘อนิโณ’’ติปิ ปาโฐฯ สามิปริโภคํ สนฺธาย ‘‘ภุญฺชามิ โภชน’’นฺติ วุตฺตํฯ</p>


<p>นฺติ ทุวิเธสุปิ กาเมสุ ตณฺหารติสนฺถวํ มา อนุยุญฺชถ มา กริตฺถฯ ติ ยํ มยา สมฺมาสมฺพุทฺธํ ทิสฺวา ปพฺพชิสฺสามีติ มนฺติตํ, ตํ มม มนฺติตํ น ทุมฺมนฺติตํฯ ติ อหํ สตฺถาติ เอวํ โลเก อุปฺปเนฺนหิ เย ธมฺมา สํวิภตฺตา, เตสุ ธเมฺมสุ ยํ เสฎฺฐํ นิพฺพานํ, ตเทว อหํ อุปคมํ อุปคโต สมฺปโตฺต, ตสฺมา มยฺหํ อิทํ อาคมนํ สฺวาคตํ นาม คตนฺติฯ ติ ปุเพฺพนิวาสทิพฺพจกฺขุอาสวกฺขยปญฺญาฯ   นฺติ ยํ พุทฺธสฺส สาสเน กตฺตพฺพกิจฺจํ อตฺถิ, ตํ สพฺพํ มยา กตํฯ ตีหิ วิชฺชาหิ นวหิ จ โลกุตฺตรธเมฺมหิ เทสนํ มตฺถกํ ปาเปสีติฯ</p>

</p>

</p>


<h3>๗. ปิยชาติกสุตฺตวณฺณนา</h3>
<p>   นฺติ ปิยชาติกสุตฺตํฯ ตตฺถ ติ น สเพฺพน สพฺพํ ปฎิภนฺติ, ปกตินิยาเมน ปน น ปฎิภนฺติฯ ทุติยปเทปิ เอเสว นโยฯ เอตฺถ จ ติ น รุจฺจติฯ นฺติ สุสานํฯ นฺติ วิวณฺณตาย อญฺญถาภาโวฯ  นาม มโนวิเญฺญยฺยา ธมฺมา, ปติฎฺฐิโตกาสํ ปน สนฺธาย อิทํ วุตฺตํฯ ติ ปิยโต ชายนฺติฯ ติ ปิยโต ปภวนฺติฯ</p>


<p> ติ ตสฺส อตฺถํ อสลฺลกฺขยมานาปิ สตฺถริ สทฺธาย เอวํ วทติฯ ติ อเปหิ อมฺหากํ ปเร, อนชฺฌตฺติกภูเตติ อโตฺถฯ อถ วา ติ ปรโต คจฺฉ, มา อิธ ติฎฺฐาติปิ อโตฺถฯ</p>


<p>   ติ อสินา เทฺว โกฎฺฐาเส กโรโนฺต ฉินฺทิตฺวาฯ   ติ เตเนว อสินา อตฺตโน อุทรํ ผาเลสิฯ ยทิ หิ ตสฺส สา อปฺปิยา ภเวยฺย, อิทานิ อญฺญํ มาตุคามํ คณฺหิสฺสามีติ อตฺตานํ น ฆาเตยฺยฯ ยสฺมา ปนสฺส สา ปิยา อโหสิ, ตสฺมา ปรโลเกปิ ตาย สทฺธิํ สมงฺคิภาวํ ปตฺถยมาโน เอวมกาสิฯ</p>


<p> ติ เอวํ กิรสฺสา อโหสิ – ‘‘สจาหํ, ‘ภูตปุพฺพํ, มหาราช, อิมิสฺสาเยว สาวตฺถิยํ อญฺญตริสฺสา อิตฺถิยา’ติอาทิกถํ กเถยฺยํ, ‘โก เต เอวํ อกาสิ, อเปหิ นตฺถิ เอต’นฺติ มํ ปฎิเสเธยฺย, วตฺตมาเนเนว นํ สญฺญาเปสฺสามี’’ติ จิเนฺตตฺวา เอวมาหฯ ติ เอตฺถ มรณวเสน วิปริณาโม, เกนจิ สทฺธิํ ปลายิตฺวา คมนวเสน อญฺญถาภาโว เวทิตโพฺพฯ</p>


<p>ติ วาสภา นาม รโญฺญ เอกา เทวี, ตํ สนฺธายาหฯ</p>


<p>  นฺติ กสฺมา สพฺพปจฺฉา อาห? เอวํ กิรสฺสา อโหสิ – ‘‘อยํ ราชา มยฺหํ กุปิโต, สจาหํ สพฺพปฐมํ ‘ปิยา เต อห’นฺติ ปุเจฺฉยฺยํ, ‘น เม ตฺวํ ปิยา, จร ปิเร’ติ วเทยฺย, เอวํ สเนฺต กถา ปติฎฺฐานํ น ลภิสฺสตี’’ติ กถาย ปติฎฺฐานตฺถํ สพฺพปจฺฉา ปุจฺฉิฯ  ฉฑฺฑิตภาเวน วิปริณาโม, ปฎิราชูนํ หตฺถคมนวเสน อญฺญถาภาโว เวทิตโพฺพฯ</p>


<p>ติ  อาจมโนทกํ เทหิฯ อาจมิตฺวา หตฺถปาเท โธวิตฺวา มุขํ วิกฺขาเลตฺวา สตฺถารํ นมสฺสิตุกาโม เอวมาหฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๘. พาหิติกสุตฺตวณฺณนา</h3>
<p>   นฺติ พาหิติกสุตฺตํฯ ตตฺถ นฺติ เอวํนามกํ หตฺถิํฯ ตสฺส กิร ผาสุกานํ อุปริ ตาลผลมตฺตํ ปณฺฑรฎฺฐานํ อตฺถิ , เตนสฺส เอกปุณฺฑรีโกติ นามํ อกํสุฯ นฺติ ปเจฺจกหตฺถิํ อภิรุหิตฺวา กถาผาสุกตฺถํ สทฺธิํ คจฺฉนฺตํ เอวํนามกํ มหามตฺตํฯ ติ เอตฺถ ติ ปุจฺฉาย นิปาโตฯ มหามโตฺต เถรสฺส สงฺฆาฎิปตฺตธารณาการํ สลฺลเกฺขตฺวา ‘‘เอวํ, มหาราชา’’ติ อาหฯ</p>


<p> ติ อุปารมฺภํ โทสํ อาโรปนารโหฯ กิํ ปุจฺฉามีติ ราชา ปุจฺฉติฯ สุนฺทริวตฺถุสฺมิํ อุปฺปนฺนมิทํ สุตฺตํ, ตํ ปุจฺฉามีติ ปุจฺฉติฯ ติ, ภเนฺต, ยํ มยํ วิญฺญูหีติ อิทํ ปทํ คเหตฺวา ปเญฺหน ปริปูเรตุํ นาสกฺขิมฺหา, ตํ การณํ อายสฺมตา เอวํ วทเนฺตน ปริปูริตํฯ</p>


<p> ติ อโกสลฺลสมฺภูโตฯ ติ  สโทโสฯ ติ สทุโกฺขฯ ติ อิธ นิสฺสนฺทวิปาโก กถิโตฯ ติ ตสฺส เอวํ อตฺตพฺยาพาธาทีนํ อตฺถาย ปวตฺตกายสมาจารสฺสฯ</p>


<p>ติ เอตฺถ สเพฺพสํเยว อกุสลานํ ธมฺมานํ ปหานํ วเณฺณตีติฯ อาม วเณฺณตีติ วุเตฺต ยถา ปุจฺฉา, ตถา อโตฺถ วุโตฺต ภเวยฺยฯ เอวํ พฺยากรณํ ปน น ภาริยํฯ อปฺปหีนอกุสโลปิ หิ ปหานํ วเณฺณยฺย, ภควา ปน ปหีนากุสลตาย ยถาการี ตถาวาทีติ ทเสฺสตุํ เอวํ พฺยากาสิฯ สุกฺกปเกฺขปิ เอเสว นโยฯ</p>


<p> ติ พาหิติรเฎฺฐ อุฎฺฐิตวตฺถเสฺสตํ นามํฯ ติ อายาเมน สมโสฬสหตฺถาฯ ติ วิตฺถาเรน สมอฎฺฐหตฺถาฯ</p>


<p>   ติ ภควโต นิยฺยาเตสิฯ ทตฺวา จ ปน คนฺธกุฎิยํ วิตานํ กตฺวา พนฺธิฯ ตโต ปฎฺฐาย คนฺธกุฎิ ภิโยฺยโสมตฺตาย  โสภิฯ เสสํ สพฺพตฺถ อุตฺตานเมวฯ เนยฺยปุคฺคลสฺส ปน วเสน อยํ เทสนา นิฎฺฐิตาติฯ</p>

</p>

</p>


<h3>๙. ธมฺมเจติยสุตฺตวณฺณนา</h3>
<p>    นฺติ ธมฺมเจติยสุตฺตํฯ ตตฺถ นฺติ นาเมตํ ตสฺส, ตสฺส หิ นิคมสฺส เมทวณฺณา ปาสาณา กิเรตฺถ อุสฺสนฺนา อเหสุํ, ตสฺมา เมทาฬุปนฺติ สงฺขํ คตํฯ เสนาสนํ ปเนตฺถ อนิยตํ, ตสฺมา น ตํ วุตฺตํฯ นฺติ เอวํนามกํ สกฺยานํ นิคมํฯ ติ น อเญฺญน กรณีเยน, อยํ ปน พนฺธุลเสนาปติํ สทฺธิํ ทฺวตฺติํสาย ปุเตฺตหิ เอกทิวเสเนว คณฺหถาติ อาณาเปสิ, ตํทิวสญฺจสฺส ภริยาย มลฺลิกาย ปญฺจหิ ภิกฺขุสเตหิ สทฺธิํ ภควา นิมนฺติโต, พุทฺธปฺปมุเข ภิกฺขุสเงฺฆ ฆรํ อาคนฺตฺวา นิสินฺนมเตฺต ‘‘เสนาปติ กาลงฺกโต’’ติ สาสนํ อาหริตฺวา มลฺลิกาย อทํสุฯ สา ปณฺณํ คเหตฺวา มุขสาสนํ ปุจฺฉิฯ ‘‘รญฺญา อเยฺย เสนาปติ สทฺธิํ ทฺวตฺติํสาย ปุเตฺตหิ เอกปฺปหาเรเนว คหาปิโต’’ติ อาโรเจสุํฯ มหาชนคตํ มา กริตฺถาติ โอวฎฺฎิกาย ปณฺณํ กตฺวา ภิกฺขุสงฺฆํ ปริวิสิฯ ตสฺมิํ สมเย เอกา สปฺปิจาฎิ นีหริตา, สา อุมฺมาเร อาหจฺจ ภินฺนา, ตํ อปเนตฺวา อญฺญํ อาหราเปตฺวา ภิกฺขุสงฺฆํ ปริวิสิฯ</p>


<p>สตฺถา กตภตฺตกิโจฺจ กถาสมุฎฺฐาปนตฺถํ – ‘‘สปฺปิจาฎิยา ภินฺนปจฺจยา น จิเนฺตตพฺพ’’นฺติ อาหฯ ตสฺมิํ สมเย มลฺลิกา ปณฺณํ นีหริตฺวา  ภควโต ปุรโต ฐเปตฺวา – ‘‘ภควา อิมํ ทฺวตฺติํสาย ปุเตฺตหิ สทฺธิํ เสนาปติโน มตสาสนํ, อหํ เอตมฺปิ น จินฺตยามิ, สปฺปิจาฎิปจฺจยา กิํ จิเนฺตยฺยามี’’ติ อาหฯ ภควา – ‘‘มลฺลิเก, มา จินฺตยิ, อนมตเคฺค สํสาเร นาม วตฺตมานานํ โหติ เอต’’นฺติ อนิจฺจตาทิปฎิสํยุตฺตํ ธมฺมกถํ กตฺวา อคมาสิฯ มลฺลิกา ทฺวตฺติํสสุณิสาโย ปโกฺกสาเปตฺวา โอวาทํ อทาสิฯ ราชา มลฺลิกํ ปโกฺกสาเปตฺวา ‘‘เสนาปติโน อมฺหากํ อนฺตเร  ภินฺนโทโส อตฺถิ นตฺถี’’ติ ปุจฺฉิฯ นตฺถิ สามีติฯ โส ตสฺสา วจเนน ตสฺส นิโทฺทสภาวํ ญตฺวา วิปฺปฎิสารี พลวโทมนสฺสํ อุปฺปาเทสิฯ โส – ‘‘เอวรูปํ นาม อโทสการกํ มํ สมฺภาวยิตฺวา อาคตํ สหายกํ วินาเสสิ’’นฺติ ตโต ปฎฺฐาย ปาสาเท วา นาฎเกสุ วา รชฺชสุเขสุ วา จิตฺตสฺสาทํ อลภมาโน ตตฺถ ตตฺถ วิจริตุํ อารโทฺธฯ เอตเทว กิจฺจํ อโหสิฯ อิทํ สนฺธาย วุตฺตํ ‘‘เกนจิเทว กรณีเยนา’’ติฯ</p>


<p>  นฺติ ทีฆการายโน นาม พนฺธุลเสนาปติสฺส ภาคิเนโยฺย ‘‘เอตสฺส เม มาตุโล อโทสการโก นิกฺการเณน ฆาติโต’’ติ รญฺญา เสนาปติฎฺฐาเน ฐปิโตฯ ตํ สนฺธาเยตํ วุตฺตํฯ ติ มหตา ราชานุภาเวน , ธรณิตลํ ภินฺทโนฺต วิย สาครํ ปริวเตฺตโนฺต วิย วิจิตฺตเวสโสเภน มหตา พลกาเยนาติ อโตฺถฯ ติ ทสฺสเนเนว สห รญฺชนกานิฯ ติ ตเสฺสว เววจนํฯ อถ วา ติ ปสาทชนกานิฯ ติ นิสฺสทฺทานิฯ ติ อวิภาวิตเตฺถน นิโคฺฆเสน รหิตานิฯ ติ วิคตชนวาตานิฯ ติ มนุสฺสานํ รหสฺสกมฺมานุจฺฉวิกานิ, รหสฺสมนฺตํ มเนฺตนฺตานํ อนุรูปานีติ อโตฺถฯ ติ นิลียนภาวสฺส เอกีภาวสฺส อนุจฺฉวิกานิฯ นฺติ น เตน ตตฺถ ภควา ปยิรุปาสิตปุโพฺพ, ตาทิเสสุ ปน ปยิรุปาสิตปุโพฺพ, ตสฺมา ยาทิเสสุ สุทํ มยนฺติ อยเมตฺถ อโตฺถฯ</p>


<p>ติ ปณฺฑิโต เสนาปติ ‘‘ราชา ภควนฺตํ มมายตี’’ติ ชานาติ, โส สเจ มํ ราชา ‘‘กหํ ภควา’’ติ วเทยฺย, อทนฺธายเนฺตน อาจิกฺขิตุํ ยุตฺตนฺติ จรปุริเส ปโยเชตฺวา ภควโต นิวาสนฎฺฐานํ ญตฺวาว วิหรติฯ ตสฺมา เอวมาหฯ ติ พหินิคเม ขนฺธาวารํ พนฺธาเปตฺวา การายเนน สทฺธิํ ปาวิสิฯ</p>


<p> ติ คนฺธกุฎิํ สนฺธายาหํสุฯ นฺติ  ปมุขํฯ ติ อุกฺกาสิตสทฺทํ กตฺวาฯ นฺติ กวาฎํฯ ติ อคฺคนเขน อีสกํ กุญฺจิกจฺฉิทฺทสมีเป โกเฎหีติ วุตฺตํ โหติฯ ทฺวารํ กิร อติอุปริ อมนุสฺสา, อติเหฎฺฐา ทีฆชาติกา โกเฎนฺติฯ ตถา อโกเฎตฺวา  มเชฺฌ ฉิทฺทสมีเป โกเฎตพฺพํ, อิทํ ทฺวารโกฎฺฎกวตฺตนฺติ ทีเปนฺตา วทนฺติฯ ติ ภิกฺขูหิ วุตฺตฎฺฐาเนเยวฯ ติ เทสนามตฺตเมตํ,</p>


<p>
วาลพีชนิมุณฺหีสํ, ขคฺคํ ฉตฺตญฺจุปาหนํ;  
  
โอรุยฺห ราชา ยานมฺหา, ฐปยิตฺวา ปฎิจฺฉทนฺติฯ –  
</p>
  
<p>อาคตานิ ปน ปญฺจปิ ราชกกุธภณฺฑานิ อทาสิฯ กสฺมา ปน อทาสีติฯ อติครุโน สมฺมาสมฺพุทฺธสฺส  สนฺติกํ อุทฺธตเวเสน คนฺตุํ น ยุตฺตนฺติ จ, เอกโกว อุปสงฺกมิตฺวา อตฺตโน รุจิวเสน สโมฺมทิสฺสามิ จาติฯ ปญฺจสุ หิ ราชกกุธภเณฺฑสุ นิวตฺติเตสุ ตฺวํ นิวตฺตาติ วตฺตพฺพํ น โหติ, สเพฺพ สยเมว นิวตฺตนฺติฯ อิติ อิเมหิ ทฺวีหิ การเณหิ อทาสิฯ ติ รหสฺสํ กโรติ นิคูหติฯ อยํ กิรสฺส อธิปฺปาโย ‘‘ปุเพฺพปิ อยํ ราชา สมเณน โคตเมน สทฺธิํ จตุกฺกณฺณมนฺตํ มเนฺตตฺวา มยฺหํ มาตุลํ สทฺธิํ ทฺวตฺติํสาย ปุเตฺตหิ คณฺหาเปสิ, อิทานิปิ จตุกฺกณฺณมนฺตํ มเนฺตตุกาโม, กจฺจิ นุ โข มํ คณฺหาเปสฺสตี’’ติฯ เอวํ โกปวเสนสฺส เอตทโหสิฯ</p>


<p>  นฺติ น ภควา อุฎฺฐาย ทฺวารํ วิวริ, วิวรตูติ ปน หตฺถํ ปสาเรสิฯ ตโต – ‘‘ภควา ตุเมฺหหิ อเนเกสุ กปฺปโกฎีสุ ทานํ ททมาเนหิ น สหตฺถา ทฺวารวิวรณกมฺมํ กต’’นฺติ สยเมว ทฺวารํ วิวฎํฯ ตํ ปน ยสฺมา ภควโต มเนน วิวฎํ, ตสฺมา ‘‘วิวริ ภควา ทฺวาร’’นฺติ วตฺตุํ วฎฺฎติฯ ติ คนฺธกุฎิํ ปวิสิตฺวาฯ ตสฺมิํ ปน ปวิฎฺฐมเตฺตเยว การายโน ปญฺจ ราชกกุธภณฺฑานิ คเหตฺวา ขนฺธาวารํ คนฺตฺวา วิฎฎูภํ อามเนฺตสิ ‘‘ฉตฺตํ สมฺม อุสฺสาเปหี’’ติฯ มยฺหํ ปิตา กิํ คโตติ? ปิตรํ มา ปุจฺฉ, สเจ ตฺวํ น อุสฺสาเปสิ, ตํ คณฺหิตฺวา อหํ อุสฺสาเปมีติฯ ‘‘อุสฺสาเปมิ สมฺมา’’ติ สมฺปฎิจฺฉิฯ การายโน รโญฺญ เอกํ อสฺสญฺจ อสิญฺจ เอกเมว จ ปริจาริกํ อิตฺถิํ ฐเปตฺวา – ‘‘สเจ ราชา ชีวิเตน อตฺถิโก, มา อาคจฺฉตู’’ติ วิฎฎูภสฺส ฉตฺตํ อุสฺสาเปตฺวา ตํ คเหตฺวา สาวตฺถิเมว คโตฯ</p>


<p> ติ  ปจฺจกฺขญาณสงฺขาตสฺส ธมฺมสฺส อนุนโย อนุมานํ, อนุพุทฺธีติ อโตฺถฯ อิทานิ เยนสฺส ธมฺมนฺวเยน ‘‘สมฺมาสมฺพุโทฺธ ภควา’’ติอาทิ โหติ, ตํ ทเสฺสตุํ ติอาทิมาหฯ ตตฺถ นฺติ ปาโณติ ชีวิตํ, ตํ มริยาทํ อโนฺต กริตฺวา, มรณสมเยปิ จรนฺติเยว, ตํ น วีติกฺกมนฺตีติ วุตฺตํ โหติฯ ‘‘อปาณโกฎิก’’นฺติปิ ปาโฐ, อาชีวิตปริยนฺตนฺติ อโตฺถฯ ยถา  เอกเจฺจ ชีวิตเหตุ อติกฺกมนฺตา ปาณโกฎิกํ กตฺวา จรนฺติ, น เอวนฺติ อโตฺถฯ ติ พุทฺธสุพุทฺธตาย ธมฺมสฺวากฺขาตตาย สงฺฆสุปฺปฎิปนฺนตาย จ เอตํ เอวํ โหติ, เอวญฺหิ เม, ภเนฺต, อยํ ภควติ ธมฺมนฺวโย โหตีติ ทีเปติฯ เอเสว นโย สพฺพตฺถฯ</p>


<p>   ติ จกฺขุํ อพนฺธเนฺต วิยฯ อปาสาทิกญฺหิ ทิสฺวา ปุน โอโลกนกิจฺจํ น โหติ, ตสฺมา โส จกฺขุํ น พนฺธติ นามฯ ปาสาทิกํ ทิสฺวา ปุนปฺปุนํ โอโลกนกิจฺจํ โหติ, ตสฺมา โส จกฺขุํ พนฺธติ นามฯ อิเม จ อปาสาทิกา, ตสฺมา เอวมาหฯ ติ กุลโรโคฯ อมฺหากํ กุเล ชาตา เอวรูปา โหนฺตีติ วทนฺติฯ นฺติ มเหสกฺขํฯ นฺติ ปุพฺพโต อปรํ วิเสสํฯ ตตฺถ กสิณปริกมฺมํ กตฺวา สมาปตฺติํ นิพฺพเตฺตโนฺต อุฬารํ ปุเพฺพ วิเสสํ สญฺชานาติ นาม, สมาปตฺติํ ปทฎฺฐานํ กตฺวา วิปสฺสนํ วเฑฺฒตฺวา อรหตฺตํ คณฺหโนฺต อุฬารํ ปุพฺพโต อปรํ วิเสสํ สญฺชานาติ นามฯ</p>


<p> นฺติ ฆาเตตพฺพยุตฺตกํ ฆาเตตุํฯ นฺติ ธเนน วา ชาเปตพฺพยุตฺตกํ ชาเปตุํ ชานิตุํ อธนํ กาตุํฯ นฺติ รฎฺฐโต วา ปพฺพาเชตพฺพยุตฺตกํ ปพฺพาเชตุํฯ</p>


<p> ติ  อิสิทโตฺต จ ปุราโณ จฯ เตสุ เอโก พฺรหฺมจารี, เอโก สทารสนฺตุโฎฺฐฯ ติ มม สนฺตกํ ภตฺตํ  เอเตสนฺติ มมภตฺตาฯ ติ มม สนฺตกํ ยานํ เอเตสนฺติ มมยานาฯ ติ ชีวิตวุตฺติํ ทาตาฯ ติ อุปปริกฺขมาโนฯ ตทา กิร ราชา นิทฺทํ อโนกฺกโนฺตว โอกฺกโนฺต วิย หุตฺวา นิปชฺชิฯ อถ เต ถปตโย ‘‘กตรสฺมิํ ทิสาภาเค ภควา’’ติ ปุจฺฉิตฺวา ‘‘อสุกสฺมิํ นามา’’ติ สุตฺวา มนฺตยิํสุ – ‘‘เยน สมฺมาสมฺพุโทฺธ, เตน สีเส กเต ราชา ปาทโต โหติฯ เยน ราชา, เตน สีเส กเต สตฺถา ปาทโต โหติ, กิํ กริสฺสามา’’ติ? ตโต เนสํ เอตทโหสิ – ‘‘ราชา กุปฺปมาโน ยํ อมฺหากํ เทติ, ตํ อจฺฉิเนฺทยฺยฯ น โข ปน มยํ สโกฺกม ชานมานา สตฺถารํ ปาทโต กาตุ’’นฺติ ราชานํ ปาทโต กตฺวา นิปชฺชิํสุฯ ตํ สนฺธาย อยํ ราชา เอวมาหฯ</p>


<p> ติ คนฺธกุฎิโต นิกฺขมิตฺวา การายนสฺส ฐิตฎฺฐานํ คโต, ตํ ตตฺถ อทิสฺวา ขนฺธาวารฎฺฐานํ คโต, ตตฺถาปิ อญฺญํ อทิสฺวา ตํ อิตฺถิํ ปุจฺฉิฯ สา สพฺพํ ปวตฺติํ อาจิกฺขิฯ ราชา – ‘‘น อิทานิ มยา เอกเกน ตตฺถ คนฺตพฺพํ, ราชคหํ คนฺตฺวา ภาคิเนเยฺยน สทฺธิํ อาคนฺตฺวา มยฺหํ รชฺชํ คณฺหิสฺสามี’’ติ ราชคหํ คจฺฉโนฺต อนฺตรามเคฺค กณาชกภตฺตเญฺจว  ภุญฺชิ, พหลอุทกญฺจ ปิวิฯ ตสฺส สุขุมาลปกติกสฺส อาหาโร น สมฺมา ปริณามิฯ โส ราชคหํ ปาปุณโนฺตปิ วิกาเล ทฺวาเรสุ ปิหิเตสุ  ปาปุณิฯ ‘‘อชฺช สาลายํ สยิตฺวา เสฺว มยฺหํ ภาคิเนยฺยํ ปสฺสิสฺสามี’’ติ พหินคเร สาลาย นิปชฺชิฯ ตสฺส รตฺติภาเค อุฎฺฐานานิ ปวตฺติํสุ, กติปยวาเร พหิ นิกฺขมิฯ ตโต ปฎฺฐาย ปทสา คนฺตุํ อสโกฺกโนฺต ตสฺสา อิตฺถิยา อเงฺก นิปชฺชิตฺวา พลวปจฺจูเส กาลมกาสิฯ สา ตสฺส มตภาวํ ญตฺวา – ‘‘ทฺวีสุ รเชฺชสุ รชฺชํ กาเรตฺวา อิทานิ ปรสฺส พหินคเร อนาถสาลาย อนาถกาลกิริยํ กตฺวา นิปโนฺน มยฺหํ สามิ โกสลราชา’’ติอาทีนิ วทมานา อุจฺจาสเทฺทน ปริเทวิตุํ อารภิฯ มนุสฺสา สุตฺวา รโญฺญ อาโรเจสุํฯ ราชา อาคนฺตฺวา ทิสฺวา สญฺชานิตฺวา อาคตการณํ ญตฺวา มหาปริหาเรน สรีรกิจฺจํ กริตฺวา ‘‘วิฎฎูภํ คณฺหิสฺสามี’’ติ เภริํ จราเปตฺวา พลกายํ สนฺนิปาเตสิฯ อมจฺจา ปาเทสุ ปติตฺวา – ‘‘สเจ, เทว, ตุมฺหากํ มาตุโล อโรโค อสฺส, ตุมฺหากํ คนฺตุํ ยุตฺตํ ภเวยฺย, อิทานิ ปน วิฎฎูโภปิ ตุเมฺห  นิสฺสาย ฉตฺตํ อุสฺสาเปตุํ อรหติเยวา’’ติ สญฺญาเปตฺวา นิวาเรสุํฯ</p>


<p>ติ ธมฺมสฺส จิตฺตีการวจนานิฯ ตีสุ หิ รตเนสุ ยตฺถ กตฺถจิ จิตฺตีกาเร กเต สพฺพตฺถ กโตเยว โหติ, ตสฺมา ภควติ จิตฺตีกาเร กเต ธโมฺมปิ กโตว โหตีติ ภควา ‘‘ธมฺมเจติยานี’’ติ อาหฯ ติ มคฺคพฺรหฺมจริยสฺส อาทิภูตานิ, ปุพฺพภาคปฎิปตฺติภูตานีติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๑๐. กณฺณกตฺถลสุตฺตวณฺณนา</h3>
<p>    นฺติ กณฺณกตฺถลสุตฺตํฯ ตตฺถ นฺติ ติ ตสฺส รฎฺฐสฺสปิ นครสฺสปิ เอตเทว นามํ, ภควา อุรุญฺญานครํ อุปนิสฺสาย วิหรติฯ ติ ตสฺส นครสฺส อวิทูเร กณฺณกตฺถลํ นาม เอโก รมณีโย ภูมิภาโค อตฺถิ, โส มิคานํ อภยตฺถาย ทินฺนตฺตา มิคทาโยติ วุจฺจติ, ตสฺมิํ กณฺณกตฺถเล มิคทาเยฯ ติ น อเญฺญน, อนนฺตรสุเตฺต วุตฺตกรณีเยเนวฯ ติ อิมา เทฺว ภคินิโย รโญฺญ ปชาปติโยฯ ติ ภตฺตํ อภิหรณฎฺฐาเนฯ รโญฺญ ภุญฺชนฎฺฐานญฺหิ สพฺพาปิ โอโรธา กฎจฺฉุอาทีนิ คเหตฺวา ราชานํ อุปฎฺฐาตุํ คจฺฉนฺติ, ตาปิ ตเถว อคมํสุฯ</p>


<p> ติ กสฺมา เอวมาห? รโญฺญ ครหปริโมจนตฺถํฯ เอวญฺหิ ปริสา จิเนฺตยฺย – ‘‘อยํ ราชา อาคจฺฉมาโนว มาตุคามานํ สาสนํ อาโรเจติ, มยํ อตฺตโน ธมฺมตาย ภควนฺตํ ทฎฺฐุํ อาคโตติ มญฺญาม, อยํ ปน มาตุคามานํ สาสนํ คเหตฺวา อาคโต, มาตุคามทาโส มเญฺญ, เอส ปุเพฺพปิ อิมินาว การเณน อาคจฺฉตี’’ติฯ ปุจฺฉิโต ปน โส อตฺตโน อาคมนการณํ กเถสฺสติ, เอวมสฺส อยํ ครหา น อุปฺปชฺชิสฺสตีติ ครหโมจนตฺถํ เอวมาหฯ</p>


<p> ติ  กเถสิฯ   ติ โย เอกาวชฺชเนน เอกจิเตฺตน อตีตานาคตปจฺจุปฺปนฺนํ สพฺพํ อุสฺสติ วา ทกฺขิติ วา, โส นตฺถีติ อโตฺถฯ เอเกน หิ จิเตฺตน อตีตํ สพฺพํ ชานิสฺสามีติ อาวชฺชิตฺวาปิ อตีตํ สพฺพํ ชานิตุํ น สกฺกา, เอกเทสเมว ชานาติฯ อนาคตปจฺจุปฺปนฺนํ ปน เตน จิเตฺตน สเพฺพเนว สพฺพํ น ชานาตีติฯ เอส นโย อิตเรสุฯ เอวํ เอกจิตฺตวเสนายํ ปโญฺห กถิโตฯ นฺติ เหตุสภาวํ การณชาติกํฯ นฺติ สการณชาติกํฯ ติ สมฺปรายคุณํ อหํ, ภเนฺต, ปุจฺฉามิฯ</p>


<p> ติ  อิมสฺมิํ สุเตฺต ปญฺจ ปธานิยงฺคานิ โลกุตฺตรมิสฺสกานิ กถิตานิฯ กถินงฺคณวาสีจูฬสมุทฺทเตฺถโร ปน ‘‘ตุมฺหากํ, ภเนฺต, กิํ รุจฺจตี’’ติ วุเตฺต ‘‘มยฺหํ โลกุตฺตราเนวาติ รุจฺจตี’’ติ อาหฯ นฺติ ปธานนานตฺตํฯ อญฺญาทิสเมว หิ ปุถุชฺชนสฺส ปธานํ, อญฺญาทิสํ โสตาปนฺนสฺส, อญฺญาทิสํ สกทาคามิโน, อญฺญาทิสํ อนาคามิโน, อญฺญาทิสํ อรหโต, อญฺญาทิสํ อสีติมหาสาวกานํ, อญฺญาทิสํ ทฺวินฺนํ อคฺคสาวกานํ, อญฺญาทิสํ ปเจฺจกพุทฺธานํ, อญฺญาทิสํ สพฺพญฺญุพุทฺธานํฯ ปุถุชฺชนสฺส ปธานํ โสตาปนฺนสฺส ปธานํ น ปาปุณาติ…เป.… ปเจฺจกพุทฺธสฺส ปธานํ สพฺพญฺญุพุทฺธสฺส ปธานํ น ปาปุณาติฯ อิมมตฺถํ สนฺธาย ‘‘ปธานเวมตฺตตํ วทามี’’ติ อาหฯ นฺติ ยํ อกูฎกรณํ, อนวจฺฉินฺทนํ , ธุรสฺส อจฺฉินฺทนนฺติ ทเนฺตสุ การณํ ทิสฺสติ, ตํ การณํ อุปคเจฺฉยฺยุนฺติ อโตฺถฯ นฺติ ทเนฺตหิ คนฺตพฺพภูมิํฯ ติอาทีสุ ปุถุชฺชนโสตาปนฺนสกทาคามิอนาคามิโน จตฺตาโรปิ อสฺสทฺธา นามฯ ปุถุชฺชโน หิ โสตาปนฺนสฺส สทฺธํ อปฺปโตฺตติ อสฺสโทฺธ, โสตาปโนฺน สกทาคามิสฺส, สกทาคามี อนาคามิสฺส, อนาคามี อรหโต สทฺธํ อปฺปโตฺตติ อสฺสโทฺธ, อาพาโธ อรหโตปิ อุปฺปชฺชตีติ ปญฺจปิ  โหนฺติฯ อริยสาวกสฺส ปน สโฐ มายาวีติ นามํ นตฺถิฯ เตเนว เถโร – ‘‘ปญฺจ ปธานิยงฺคานิ โลกุตฺตรานิ กถิตานีติ มยฺหํ รุจฺจตี’’ติ อาหฯ อสฺสขฬุงฺกสุตฺตเนฺต ปน – ‘‘ตโย จ, ภิกฺขเว, อสฺสขฬุเงฺก ตโย จ ปุริสขฬุเงฺก เทเสสฺสามี’’ติ (อ. นิ. ๓.๑๔๑) เอตฺถ อริยสาวกสฺสาปิ สโมฺพธินามํ อาคตํ , ตสฺส วเสน โลกุตฺตรมิสฺสกา กถิตาติ วุตฺตํฯ ปุถุชฺชโน ปน โสตาปตฺติมคฺควีริยํ อสมฺปโตฺต…เป.… อนาคามี อรหตฺตมคฺควีริยํ อสมฺปโตฺตติ กุสีโตปิ อสฺสโทฺธ วิย จตฺตาโรว โหนฺติ, ตถา ทุปฺปโญฺญฯ</p>


<p>เอวํ ปเนตฺถ โอปมฺมสํสนฺทนํ เวทิตพฺพํ – อทนฺตหตฺถิอาทโย วิย หิ มคฺคปธานรหิโต ปุคฺคโลฯ ทนฺตหตฺถิอาทโย วิย มคฺคปธานวาฯ ยถา อทนฺตา หตฺถิอาทโย กูฎาการํ อกตฺวา อวิจฺฉินฺทิตฺวา ธุรํ อปาเตตฺวา ทนฺตคมนํ วา คนฺตุํ ทนฺตภูมิํ วา ปตฺตุํ น สโกฺกนฺติ, เอวเมวํ มคฺคปธานรหิโต มคฺคปธานวตา ปตฺตพฺพํ ปาปุณิตุํ นิพฺพเตฺตตพฺพํ คุณํ นิพฺพเตฺตตุํ น สโกฺกติฯ ยถา ปน ทนฺตหตฺถิอาทโย กูฎาการํ อกตฺวา อวิจฺฉินฺทิตฺวา ธุรํ อปาเตตฺวา ทนฺตคมนํ วา คนฺตุํ ทนฺตภูมิํ วา ปตฺตุํ สโกฺกนฺติ , เอวเมวํ มคฺคปธานวา มคฺคปธานวตา ปตฺตพฺพํ  ปาปุณิตุํ นิพฺพเตฺตตพฺพํ คุณํ นิพฺพเตฺตตุํ สโกฺกติฯ อิทํ วุตฺตํ โหติ – ‘‘โสตาปตฺติมคฺคปธานวา โสตาปตฺติมคฺคปธานวตา ปโตฺตกาสํ ปาปุณิตุํ นิพฺพเตฺตตพฺพํ คุณํ นิพฺพเตฺตตุํ สโกฺกติ…เป.… อรหตฺตมคฺคปธานวา อรหตฺตมคฺคปธานวตา ปโตฺตกาสํ ปาปุณิตุํ นิพฺพเตฺตตพฺพํ คุณํ นิพฺพเตฺตตุํ สโกฺกตี’’ติฯ</p>


<p> ติ มคฺคปธาเนน สมฺมปฺปธานาฯ นฺติ ยํ เอกสฺส ผลวิมุตฺติยา อิตรสฺส ผลวิมุตฺติํ อารพฺภ นานากรณํ วตฺตพฺพํ สิยา, ตํ น กิญฺจิ วทามีติ อโตฺถฯ นฺติ อจฺจิยา วา อจฺจิมฺหิฯ เสสปททฺวเยปิ เอเสว นโย, ภุมฺมเตฺถ หิ เอตํ อุปโยควจนํฯ ติ, มหาราช, กิํ ตฺวํ? ‘‘สนฺติ เทวา จาตุมหาราชิกา, สนฺติ เทวา ตาวติํสา…เป.… สนฺติ เทวา ปรนิมฺมิตวสวตฺติโน, สนฺติ เทวา ตตุตฺตริ’’นฺติ เอวํ เทวานํ อตฺถิภาวํ น ชานาสิ, เยน เอวํ วเทสีติฯ ตโต อตฺถิภาวํ ชานามิ, มนุสฺสโลกํ ปน อาคจฺฉนฺติ  นาคจฺฉนฺตีติ อิทํ ปุจฺฉโนฺต ติอาทิมาหฯ ติ สทุกฺขา, สมุเจฺฉทปฺปหาเนน อปฺปหีนเจตสิกทุกฺขาฯ ติ อุปปตฺติวเสน อาคนฺตาโรฯ ติ สมุจฺฉินฺนทุกฺขาฯ ติ อุปปตฺติวเสน อนาคนฺตาโรฯ</p>


<p> ติ  สโกฺกติฯ ราชา หิ ปุญฺญวนฺตมฺปิ ลาภสกฺการสมฺปนฺนํ ยถา น โกจิ อุปสงฺกมติ, เอวํ กโรโนฺต ตมฺหา ฐานา จาเวตุํ สโกฺกติฯ ตํ อปุญฺญวนฺตมฺปิ สกลคามํ ปิณฺฑาย จริตฺวา ยาปนมตฺตํ อลภนฺตํ ยถา ลาภสกฺการสมฺปโนฺน โหติ, เอวํ กโรโนฺต ตมฺหา ฐานา จาเวตุํ สโกฺกติฯ พฺรหฺมจริยวนฺตมฺปิ อิตฺถีหิ สทฺธิํ สมฺปโยเชตฺวา สีลวินาสํ ปาเปโนฺต พลกฺกาเรน วา อุปฺปพฺพาเชโนฺต ตมฺหา ฐานา จาเวตุํ สโกฺกติฯ อพฺรหฺมจริยวนฺตมฺปิ สมฺปนฺนกามคุณํ อมจฺจํ พนฺธนาคารํ ปเวเสตฺวา อิตฺถีนํ มุขมฺปิ ปสฺสิตุํ อเทโนฺต ตมฺหา ฐานา จาเวติ นามฯ รฎฺฐโต ปน ยํ อิจฺฉติ, ตํ ปพฺพาเชติ นามฯ</p>


<p>ติ กามาวจเร ตาว อพฺยาพเชฺฌ เทเว สพฺยาพชฺฌา เทวา จกฺขุวิญฺญาณทสฺสนายปิ นปฺปโหนฺติฯ กสฺมา? อรหโต ตตฺถ ฐานาภาวโตฯ รูปาวจเร ปน เอกวิมานสฺมิํเยว ติฎฺฐนฺติ จ นิสีทนฺติ จาติ จกฺขุวิญฺญาณทสฺสนาย ปโหนฺติ, เอเตหิ ทิฎฺฐํ  ปน สลฺลกฺขิตํ ปฎิวิทฺธํ ลกฺขณํ ทฎฺฐุํ สลฺลกฺขิตุํ ปฎิวิชฺฌิตุํ  น สโกฺกนฺตีติ ญาณจกฺขุนา ทสฺสนาย นปฺปโหนฺติ, อุปริเทเว จ จกฺขุวิญฺญาณทสฺสเนนาปีติฯ</p>


<p> ติ ราชา เถรํ ชานโนฺตปิ อชานโนฺต วิย ปุจฺฉติฯ กสฺมา? ปสํสิตุกามตายฯ ติ อานนฺทสภาโวฯ พฺรหฺมปุจฺฉาปิ วุตฺตนเยเนว เวทิตพฺพาฯ ติ สา กิร กถา วิฎฎูเภเนว กถิตา, เต ‘‘ตยา กถิตา, ตยา กถิตา’’ติ กุปิตา อญฺญมญฺญํ อิมสฺมิํเยว ฐาเน อตฺตโน อตฺตโน พลกายํ อุฎฺฐาเปตฺวา กลหมฺปิ กเรยฺยุนฺติ นิวารณตฺถํ โส ราชปุริโส เอตทโวจฯ เสสํ สพฺพตฺถ อุตฺตานเมวฯ อยํ ปน เทสนา เนยฺยปุคฺคลสฺส วเสน นิฎฺฐิตาติฯ</p>

</p>

</p>

</p>





