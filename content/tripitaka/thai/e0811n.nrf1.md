<h1>๒. โทสปริหาราวโพธ-ทุติยปริเจฺฉท</h1>
<ol>
<li>
กทาจิ กวิโกสลฺลา, วิโรโธ สกโล ปฺย’ยํ;  
  
โทสสงฺขฺย มติกฺกมฺม, คุณวีถิํ วิคาหเตฯ  
</li>
  
<li>
เตน วุตฺตวิโรธาน, มวิโรโธ ยถา สิยา;  
  
ตถา โทสปริหารา, วโพโธ ทานิ นียเตฯ  
</li>
  
ตตฺถ วิรุทฺธตฺถนฺตรสฺส ปริหาโร ยถา  
</li>
  
<li>
วินฺทนฺตํ ปากสาลีนํ, สาลีนํ ทสฺสนา สุขํ;  
  
ตํ กถํ นาม เมโฆ’ยํ,  
วิสโท  
สุขเย ชนํ?  
</li>
  
ยถา วา  
</li>
  
<li>
  
วินายโก  
ปิ นาโค สิ,  
โคตโม  
ปิ มหามติ;  
  
ปณีโต  
ปิ รสา’เปโต, จิตฺตา เม สามิ เต คติฯ  
</li>
  
อฌ’ตฺถสฺส ยถา  
</li>
  
<li>
กถํ ตาทิคุณาภาเว, โลกํ โตเสติ ทุชฺชโน?  
  
โอภาสิตาเสสทิโส,  
ขโชฺชโต นาม กิํ ภเว?  
</li>
  
<li>
ปเหลิกาย  
ปเหฬิกาย (ก.)  
มารุฬฺหา, น หิ ทุฎฺฐา กิลิฎฺฐตา;  
  
ปิยา  
สุขา’ลิงฺคิตํ ก, มาลิงฺคติ นุ โน อิติฯ  
</li>
  
<li>
ยมเก โน ปโยเชยฺย, กิลิฎฺฐปท มิจฺฉิเต;  
  
ตโต ยมก มญฺญํ ตุ, สพฺพ เมตํมยํ วิยฯ  
</li>
  
เทสวิโรธิโน ยถา  
</li>
  
<li>
โพธิสตฺตปฺปภาเวน  
,  
ถเลปิ ชลชานฺย’หุํ;  
  
นุทนฺตานิ’ว สุจิรา, วาสเกฺลสํ ตหิํ ชเลฯ  
</li>
  
กาลวิโรธิโน ยถา  
</li>
  
<li>
มหานุภาว ปิสุโน, มุนิโน มนฺท มารุโต;  
  
สโพฺพตุกมยํ  
วายิ, ธุนโนฺต  
กุสุมํ  
สมํฯ  
</li>
  
กลาวิโรธิโน ยถา  
</li>
  
<li>
นิมุคฺคมานโส พุทฺธ, คุเณ ปญฺจสิขสฺสปิ;  
  
ตนฺติสฺสร วิโรโธ  
โส, น สมฺปีเณติ กํ ชนํ?  
</li>
  
โลกวิโรธิโน ยถา  
</li>
  
<li>
คณเย จกฺกวาฬํ โส, จนฺทนายปิ สีตลํ;  
  
สโมฺพธิ สตฺต หทโย,  
ปทิตฺต’งฺคารปูริตํฯ  
</li>
  
ญายวิโรธิโน ยถา  
</li>
  
<li>
  
ปริจฺจตฺตภโว  
ปิ ตฺว, มุปนีตภโว อสิ;  
  
อจินฺตฺยคุณสาราย, นโม เต มุนิปุงฺควฯ  
</li>
  
อาคมวิโรธิโน ยถา  
</li>
  
<li>
เนวา’ลปติ เกนา’ปิ,  
วจีวิญฺญตฺติโต  
ยติ;  
  
สมฺปชานมุสาวาทา, ผุเสยฺยา’ปตฺติทุกฺกฎํฯ  
</li>
  
เนยฺยสฺส ยถา  
</li>
  
<li>
มรีจิจนฺทนา’เลป, ลาภา สีตมรีจิโน;  
  
อิมา สพฺพาปิ  
ธวลา,  
ทิสา โรจนฺติ นิพฺภรํฯ  
</li>
  
ยถา วา  
</li>
  
<li>
มโนนุรญฺชโน มาร, งฺคนาสิงฺคารวิพฺภโม;  
  
ชิเนนา’สมนุญฺญาโต, มารสฺส  
หทยา’นโลฯ  
</li>
  
วิเสสนาเปกฺขสฺส ยถา  
</li>
  
<li>
อปยาตา’ปราธมฺปิ, อยํ เวรี ชนํ ชโน;  
  
โกธปาฎลภูเตน, ภิโยฺย ปสฺสติ  
จกฺขุนาฯ  
</li>
  
หีนตฺถสฺส ยถา  
</li>
  
<li>
  
อปฺปกานมฺปิ  
ปาปานํ, ปภาวํ นาสเย พุโธ;  
  
อปิ  
นิปฺปภาตา’นีต, ขโชฺชโต  
โหติ ภาณุมาฯ  
</li>
  
อนตฺถสฺส ยถา  
</li>
  
<li>
น  
ปาทปูรณตฺถาย, ปทํ โยเชยฺย กตฺถจิ,  
  
ยถา วเนฺท มุนินฺทสฺส, ปาทปเงฺกรุหํ  
วรํฯ  
</li>
  
<li>
ภยโกธปสํสาทิ, วิเสโส ตาทิโส ยทิ;  
  
วตฺตุํ กามียเต โทโส, น ตเตฺถ’กตฺถตากโตฯ  
</li>
  
ยถา  
</li>
  
<li>
  
สโปฺป สโปฺป  
! อยํ หนฺท, นิวตฺตตุ ภวํ ตโต,  
  
ยทิ ชีวิตุกาโม’สิ, กถํ ต มุปสปฺปสิ?  
</li>
  
ภคฺครีติโน ยถา  
</li>
  
<li>
โยโกจิ รูปา’ติสโย, กนฺติ  
กาปิ  
มโนหรา;  
  
วิลาสา’ติสโย  
โกปิ,  
  
อโห! พุทฺธมโห’ทโยฯ  
</li>
  
<li>
อพฺยาโมหกรํ พนฺธํ, อพฺยากิณฺณํ มโนหรํ;  
  
อทูรปท วินฺยาสํ, ปสํสนฺติ กวิสฺสราฯ  
</li>
  
ยถา  
</li>
  
<li>
  
นีลุปฺปลา’ภํ นยนํ, พนฺธุกรุจิโร’ธโร;  
  
นาสา เหม’งฺกุโส  
เตน, ชิโน’ยํ ปิยทสฺสโนฯ  
</li>
  
<li>
สมติกฺกนฺต คามฺมตฺตํ, กนฺต วาจา’ภิสงฺขตํ;  
  
พนฺธนํ รสเหตุตฺตา,  
คามฺมตฺตํ  
อติวตฺตติฯ  
</li>
  
ยถา  
</li>
  
<li>
  
ทุโนติ กามจณฺฑาโล,  
โส มํ สทย นิทฺทโย;  
  
อีทิสํ พฺยสนา’ปนฺนํ, สุขีปิ กิ มุเปกฺขเส?  
</li>
  
<li>
  
ยติหีนปริหาโร,  
น ปุเน’ทานิ นียเต;  
  
ยโต น สวนุ’เพฺพคํ, เหฎฺฐา เยสํ วิจาริตํฯ  
</li>
  
กมจฺจุตสฺส ยถา  
</li>
  
<li>
อุทารจริโต’สิ ตฺวํ, เตเน’วา’ราธนา ตฺวยิ;  
  
เทสํ  
วา เทหิ  
คามํ  
วา,  
เขตฺตํ  
วา มม โสภนํฯ  
</li>
  
อติวุตฺตสฺส ยถา  
</li>
  
<li>
มุนินฺทจนฺทสมฺภูต, ยโสราสิมรีจินํ;  
  
สกโลปฺย’ย มากาโส, นา’วกาโส วิชมฺภเนฯ  
</li>
  
<li>
วากฺยํ  
พฺยาปนฺนจิตฺตานํ,  
อเปตตฺถํ  
อนินฺทิตํ;  
  
เตนุ’มฺมตฺตาทิกานํ ตํ, วจนา’ญฺญตฺร ทุสฺสติฯ  
</li>
  
ยถา  
</li>
  
<li>
  
สมุโทฺท ปียเต โส’ย, มห’มชฺช ชราตุโร;  
  
อิเม คชฺชนฺติ ชีมูตา, สกฺกเสฺส’ราวโณ ปิโยฯ  
</li>
  
<li>
สุขุมาลา’วิโรธิตฺต, ทิตฺตภาวปฺปภาวิตํ;  
  
พนฺธนํ  
พนฺธผรุส, โทสํ  
สํทูสเยยฺย ตํฯ  
</li>
  
ยถา  
</li>
  
<li>
  
ปสฺสนฺตา รูปวิภวํ, สุณนฺตา มธุรํ คิรํ;  
  
จรนฺติ สาธู สมฺพุทฺธ, กาเล เกฬิปรมฺมุขาฯ  
</li>
  
อปกฺกมสฺส ยถา  
</li>
  
<li>
  
ภาวนา, ทาน, สีลานิ,  
สมฺมา สมฺปาทิตานิ’ห;  
  
นิพฺพาน, โภค, สคฺคาทิ,  
สาธนานิ น สํสโยฯ  
</li>
  
<li>
อุทฺทิฎฺฐวิสโย โกจิ, วิเสโส ตาทิโส ยทิ;  
  
อนุ’ทฺทิเฎฺฐสุ เนว’ตฺถิ, โทโส กมวิลงฺฆเนฯ  
</li>
  
ยถา  
</li>
  
<li>
  
กุสลา’กุสลํ อพฺยา, กต’มิเจฺจสุ ปจฺฉิมํ;  
  
อพฺยากตํ ปากทํ น, ปากทํ ปฐมทฺวยํฯ  
</li>
  
<li>
สคุณานา’วิกรเณ, การเณ สติ ตาทิเส;  
  
โอจิตฺยหีนตา’ปตฺติ, นตฺถิ ภูตตฺถสํสิโนฯ  
</li>
  
<li>
โอจิตฺยํ นาม วิเญฺญยฺยํ, โลเก วิขฺยาต มาทรา;  
  
ตโตฺถ’ปเทสปภวา, สุชนา กวิปุงฺควาฯ  
</li>
  
<li>
วิญฺญาโตจิตฺยวิภโว, จิตฺยหีนํ ปริหเร;  
  
ตโต’จิตฺยสฺส สโมฺปเส,  
  
รสโปโส สิยา กเตฯ  
</li>
  
ยถา  
</li>
  
<li>
  
โย มารเสน มาสนฺน, มาสนฺนวิชยุ’สฺสโว;  
  
ติณายปิ น มญฺญิตฺถ, โส โว เทตุ ชยํ ชิโนฯ  
</li>
  
<li>
อารทฺธกตฺตุกมฺมาทิ, กมา’ติกฺกมลงฺฆเน;  
  
ภคฺครีติวิโรโธ’ยํ, คติํ น กฺวา’ปิ วินฺทติฯ  
</li>
  
ยถา  
</li>
  
<li>
  
สุชน’ญฺญาน มิตฺถีนํ,  
  
วิสฺสาโส โน’ปปชฺชเต;  
  
วิสสฺส สิงฺคิโน โรค, นทีราชกุลสฺส  
จฯ  
</li>
  
ยถา  
</li>
  
<li>
  
เภสเชฺช วิหิเต สุทฺธ, พุทฺธาทิรตนตฺตเย;  
  
ปสาท มาจเร นิจฺจํ,  
สชฺชเน สคุเณ  
ปิ จฯ  
</li>
  
สสํสยสฺส ยถา  
</li>
  
<li>
มุนินฺทจนฺทิมา’โลก, รส โลล วิโลจโน;  
  
ชโน’วกฺกนฺตปโนฺถ’ว,  
รํสิ  
ทสฺสนปีณิโตฯ  
</li>
  
<li>
สํสยาเย’ว ยํกิญฺจิ, ยทิ กีฬาทิเหตุนา;  
  
ปยุชฺชเต น โทโส’ว, สสํสยสมปฺปิโตฯ  
</li>
  
ยถา  
</li>
  
<li>
  
ยาเต ทุติยํ นิลยํ, ครุมฺหิ สกเคหโต;  
  
ปาปุเณยฺยาม นิยตํ, สุข’มชฺฌยนา’ทินาฯ  
</li>
  
<li>
  
สุภคา  
ภคินี สา’ยํ, เอตสฺสิ’เจฺจวมาทิกํ;  
  
น ‘คามฺม’มิติ นิทฺทิฎฺฐํ, กวีหิ สกเลหิปิฯ  
</li>
  
<li>
ทุฎฺฐา’ลงฺการวิคเม, โสภนา’ลงฺกติกฺกโม;  
  
อลงฺการปริเจฺฉเท, อาวิภาวํ คมิสฺสติฯ  
</li>
  
<li>
โทเส ปรีหริตุ เมส วโร’ปเทโส,  
  
สตฺถนฺตรานุสรเณน กโต มเยวํ;  
  
วิญฺญายิ’มํ ครุวราน’ธิก’ปฺปสาทา,  
  
โทเส ปรํ ปริหเรยฺย ยโสภิลาสีฯ  
</li>
  
อิติ สงฺฆรกฺขิตมหาสามิวิรจิเต สุโพธาลงฺกาเร  
</li>
  
โทสปริหาราวโพโธ นาม  
</li>
  
ทุติโย ปริเจฺฉโทฯ  
</li>
  
  
  
  
  