<h1>ฆราวาส-นิเทฺทส</h1>
<ol>
<li>
ทุกฺขํ  
คหพฺพตํ สาธุ,  
  
สํวิภชฺชญฺจ โภชนํ;  
  
อ-หาโส อตฺถ-โลเภสุ,  
  
อตฺถ-พฺยาปตฺติ อพฺยโถฯ  
</li>
  
<li>
โยธ  
สีตญฺจ อุณฺหญฺจ,  
  
ติณา ภิโยฺย น มญฺญติ;  
  
กรํ ปุริส-กิจฺจานิ,  
  
โส สุขา น วิหายติฯ  
</li>
  
<li>
ปณฺฑิโต  
สีล-สมฺปโนฺน,  
  
สณฺหา จ ปฎิภานวา;  
  
นิวาต-วุตฺติ อตฺถโทฺธ,  
  
ตาทิโส ลภเต ยสํฯ  
</li>
  
<li>
อุฎฺฐานโก  
อนลโส,  
  
อาปทาสุ น เวธติ;  
  
อจฺฉินฺนวุตฺติ เมธาวี,  
  
ตาทิโส ลภเต ยสํฯ  
</li>
  
<li>
สงฺคาหโก  
มิตฺต-กโร,  
  
วทญฺญู วีตฺต-มจฺฉโร;  
  
เนตา วิ-เนตา อนุ-เนตา,  
  
ตาทิโส ลภเต ยสํฯ  
</li>
  
<li>
อุฎฺฐานวโก  
สตีมโต,  
  
สุจิ-กมฺมสฺส นิสมฺมการิโน;  
  
สญฺญตสฺส ธมฺม-ชีวิโน,  
  
อ-ปฺปมตฺตสฺส ยโสภิ-วฑฺฒติฯ  
</li>
  
<li>
เทฺวว  
ตาต ปทากานิ,  
  
ยตฺถ สพฺพํ ปติฎฺฐิตํ;  
  
อ-ลทฺธสฺส จ โย ลาโภ,  
  
ลทฺธสฺส อนุรกฺขณาฯ  
</li>
  
<li>
จตุธา  
วิภเช โภเค,  
  
ปณฺฑิโต ฆรมาวสํ;  
  
เอเกน โภคํ ภุเญฺชยฺย,  
  
ทฺวีหิ กมฺมํ ปโยชเย;  
  
จตุตฺถญฺจ นิธาเปยฺย,  
  
อาปทาสุ ภวิสฺสติฯ  
</li>
  
<li>
อญฺชนานํ  
ขยํ ทิสฺวา,  
  
อุปจิกานญฺจ อาจยํ;  
  
มธูนญฺจ สมาหารํ,  
  
ปณฺฑิโตฺต ฆรมาวเสฯ  
</li>
  
<li>
วิภวํ  
รกฺขโต ลทฺธํ,  
  
ปริหานิ น วิชฺชติ;  
  
อารกฺขมฺหิ อ-สนฺตมฺหิ,  
  
ลทฺธํ ลทฺธํ วินสฺสติฯ  
</li>
  
<li>
ปญฺญา  
นตฺถิ ธนํ นตฺถิ,  
  
ยสฺส โลเก น วินฺทติ;  
  
ปุตฺต-ทารา น ปียนฺติ,  
  
ตสฺส มิตฺตํ สุขาวหํฯ  
</li>
  
<li>
จตฺตาโร  
จ เวทิตพฺพา,  
  
มิตฺตา เจว สุหทา จ;  
  
อุปกาโร สุหโทปิ,  
  
สมาน-สุข-ทุโกฺข จ;  
  
อตฺถกฺขายีนุกมฺปโก,  
  
ตถา มิโตฺต เวทิตโพฺพฯ  
</li>
  
<li>
โภคา  
นเฎฺฐน ชิเณฺณน,  
  
อ-มิเตน จ โภชเน;  
  
น ติฎฺฐนฺติ จิรํ ทิสฺวา,  
  
ตํ ปณฺฑิโต ฆเร วเสฯ  
</li>
  
<li>
อติ-สีตํ  
อติ-อุณฺหํ,  
  
อติ-สายมิทํ อหุ;  
  
อิติ วิสฺสฎฺฐ-กมฺมเนฺตฺต,  
  
อตฺถา อเจฺจนฺติ มาณเวฯ  
</li>
  
<li>
น  
ทิวา สุปฺป-สีเลน,  
  
รตฺตินฎฺฐานเทสฺสินา;  
  
นิจฺจํ มเตฺตน โสเณฺฑน,  
  
สกฺกา อาวสิตุํ ฆรํฯ  
</li>
  
<li>
หนนฺติ  
โภคา ทุเมฺมธํ,  
  
โน เจ ปาร-คเวสิโน;  
  
โภค-ตณฺหาย ทุเมฺมโธ,  
  
หนฺติ อเญฺญว อตฺตนํฯ  
</li>
  
<li>
ทุชฺชีวิตมชีวิมฺหา  
,  
  
เยสํ โน น ททามเส;  
  
วิชฺชมาเนสุ โภเคสุ,  
  
ทีปํ นา กมฺห มตฺตโนฯ  
</li>
  
<li>
สฎฺฐิ-วสฺส-สหสฺสานิ  
,  
  
ปริปุณฺณานิ สพฺพโส;  
  
นิรเย ปจฺจมานานํ,  
  
กทา อโนฺต ภวิสฺสติฯ  
</li>
  
<li>
นตฺถิ  
อโนฺต กุโต อโนฺต,  
  
น อโนฺต ปติทิสฺสติ;  
  
ตทา หิ ปกตํ ปาปํ,  
  
มม ตุยฺหเญฺจ มาริสา;  
</li>
  
<li>
โสหํ  
นูน อิโต คนฺตา,  
  
โยนิ ลทฺธาน มานุสํ;  
  
วทญฺญู สีล-สมฺปโนฺน,  
  
กาหามิ กุสลํ พหุํฯ  
</li>
  
<li>
มา  
คิเชฺฌ ปจฺจเย มโจฺจ,  
  
พหุ-โทสา หิ ปจฺจยา;  
  
จรโนฺต ปจฺจเย ญายา,  
  
อุภยตฺถาปิ วฑฺฒติฯ  
</li>
  
<li>
อ-ลทฺธา  
วิตฺตํ ตปฺปติ,  
  
ปุเพฺพ อ-สมุทานิตํ;  
  
น ปุเพฺพ ธนเมสิสฺสํ,  
  
อิติ ปจฺฉานุตปฺปติฯ  
</li>
  
<li>
กูฎเวที  
ปุเร อาสิํ,  
  
ปิสุโณ ปิฎฺฐิ-มํสิโก;  
  
จโณฺฑ จ ผรุโส จาปิ,  
  
อิติ ปจฺฉานุตปฺปติฯ  
</li>
  
<li>
ปาณาติปาตี  
ปุเร อาสิํ,  
  
ลุโทฺท จาปิ อนริโย;  
  
ภูตานํ นานุกมฺปิยํ,  
  
อิติ ปจฺฉานุตปฺปติฯ  
</li>
  
<li>
พหูสุ  
วต สนฺตีสุ,  
  
อนาปาทาสุ อิตฺถิสุ;  
  
ปร-ทารํ อเสวิสฺสํ,  
  
อิติ ปจฺฉานุตปฺปติฯ  
</li>
  
<li>
พหุมฺหิ  
ตว สนฺตมฺหิ,  
  
อนฺน-ปาเน อุปฎฺฐิเต;  
  
น ปุเพฺพ อททํ ทานํ,  
  
อิติ ปจฺฉานุตปฺปติฯ  
</li>
  
<li>
มาตรํ  
ปิตรญฺจาปิ,  
  
ชิณฺณกํ คต-โยพฺพนํ;  
  
ปหุ สโนฺต น โปสิสฺสํ,  
  
อิติ ปจฺฉานุกปฺปติฯ  
</li>
  
<li>
อาจริยมนุสตฺถารํ  
,  
  
สพฺพ-กาม-รสาหรํ;  
  
ปิตรํ อติมญฺญิสฺสํ,  
  
อิติ ปจฺฉานุตปฺปติฯ  
</li>
  
<li>
สมเณ  
พฺราหฺมเณ จาปิ,  
  
สีลวเนฺต พหุสฺสุเต;  
  
น ปุเพฺพ ปยิรุปาสิสฺสํ,  
  
อิติ ปจฺฉานุตปฺปติฯ  
</li>
  
<li>
สาธุ  
โหติ ตโป จิโณฺณ,  
  
สโนฺต จ ปยิรุปาสิโต;  
  
น ปุเพฺพว ตโปจิโณฺณ,  
  
อิติ ปจฺฉานุตปฺปติฯ  
</li>
  
<li>
โย  
จ เอตานิ ฐานานิ,  
  
โยนิโส ปฎิปชฺชติ;  
  
กรํ ปุริส-กิจฺจานิ,  
  
ส ปจฺฉา นานุตปฺปติฯ  
</li>
  
<li>
น  
สาธารณ-ทารสฺส,  
  
น ภุเญฺช สาธุเมกโก;  
  
น เสเว โลกายติกํ,  
  
เนตํ ปญฺญาย วฑฺฒนํฯ  
</li>
  
<li>
สีลวา  
วตฺต-สมฺปโนฺน,  
  
อ-ปฺปมโตฺต วิจกฺขโณ;  
  
นิวาตฺต-วุตฺติ อตฺถโทฺธ,  
  
สุรโต สขิโต มุทุฯ  
</li>
  
<li>
สงฺคเหตา  
จ มิตฺตานํ,  
  
สํวิภาคี วีธานวา;  
  
ตเปฺปยฺย อนฺน-ปาเนน,  
  
สทา สมณ-พฺราหฺมเณฯ  
</li>
  
<li>
ธมฺม-กาโม  
สุตา-ธาโร,  
  
ภเวยฺย ปริปุจฺฉโก;  
  
สกฺกจฺจํ ปยิรุปาเสยฺย,  
  
สีลวเนฺต พหุสฺสุเตฺตฯ  
</li>
  
<li>
ฆรมาวสมานสฺส  
,  
  
คหฎฺฐสฺส สกํ ฆรํ;  
  
เขมา วุตฺติ สิยา เอวํ,  
  
เอวํ นุ อสฺส สงฺคโหฯ  
</li>
  
<li>
อ-พฺยปโชฺช  
สิยา เอวํ,  
  
สจฺจ-วาที จ มาณโว;  
  
อสฺมา โลกา ปรํ โลกํ,  
  
เอวํ เปจฺจ น โสจติฯ  
</li>
  
<li>
สุขา  
มเตฺตยฺยตา โลเก,  
  
อโถ เปเตฺตยฺยตา สุขา;  
  
สุขา สามญฺญตา โลเก,  
  
อโถ พฺรหฺมญฺญตา สุขาฯ  
</li>
  
<li>
ปถวี  
เวฬุกํ ปตฺตํ,  
  
จกฺกวาฬํ สุจิปฺผลํ;  
  
สิเนรุ วมฺมิโก ขุโทฺท,  
  
สมุโทฺท ปาติโก ยถาฯ  
</li>
  
<li>
พฺรหฺมาติ  
มาตา-ปิตโร,  
  
ปุพฺพาจริยาติ วุจฺจเร;  
  
อาหุเนยฺยา จ ปุตฺตานํ,  
  
ปชานมนุกมฺปกาฯ  
</li>
  
<li>
ตสฺมา  
หิ เน นมเสยฺย,  
  
สกฺกเรยฺย จ ปณฺฑิโต;  
  
อเนฺนน อโถ ปาเนน,  
  
วเตฺถน สยเนน จฯ  
</li>
  
  
  
  
  