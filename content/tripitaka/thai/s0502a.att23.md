<h1>๒๓. นาควโคฺค</h1>
<h3>๑. อตฺตทนฺตวตฺถุ</h3>
<p>    ติ อิมํ ธมฺมเทสนํ สตฺถา โกสมฺพิยํ วิหรโนฺต อตฺตานํ อารพฺภ กเถสิฯ วตฺถุ อปฺปมาทวคฺคสฺส อาทิคาถาวณฺณนาย วิตฺถาริตเมวฯ วุตฺตเญฺหตํ ตตฺถ (ธ. ป. อฎฺฐ. ๑.สามาวติวตฺถุ) –</p>


<p>มาคณฺฑิยา ตาสํ กิญฺจิ กาตุํ อสกฺกุณิตฺวา ‘‘สมณสฺส โคตมเสฺสว กตฺตพฺพํ กริสฺสามี’’ติ นาครานํ ลญฺชํ ทตฺวา ‘‘สมณํ โคตมํ อโนฺตนครํ ปวิสิตฺวา จรนฺตํ ทาสกมฺมกรโปริเสหิ สทฺธิํ อโกฺกเสตฺวา ปริภาเสตฺวา ปลาเปถา’’ติ อาณาเปสิฯ มิจฺฉาทิฎฺฐิกา ตีสุ รตเนสุ อปฺปสนฺนา อโนฺตนครํ ปวิฎฺฐํ สตฺถารํ อนุพนฺธิตฺวา ‘‘โจโรสิ พาโลสิ มูโฬฺหสิ เถโนสิ โอโฎฺฐสิ โคโณสิ คทฺรโภสิ เนรยิโกสิ ติรจฺฉานคโตสิ, นตฺถิ ตุยฺหํ  สุคติ, ทุคฺคติเยว ตุยฺหํ ปาฎิกงฺขา’’ติ ทสหิ อโกฺกสวตฺถูหิ อโกฺกสนฺติ ปริภาสนฺติฯ ตํ สุตฺวา อายสฺมา อานโนฺท สตฺถารํ เอตทโวจ – ‘‘ภเนฺต, อิเม นาครา อเมฺห อโกฺกสนฺติ ปริภาสนฺติ, อิโต อญฺญตฺถ คจฺฉามา’’ติฯ ‘‘กุหิํ, อานนฺทา’’ติ? ‘‘อญฺญํ นครํ, ภเนฺต’’ติฯ ‘‘ตตฺถ มนุเสฺสสุ อโกฺกสเนฺตสุ ปริภาสเนฺตสุ ปุน กตฺถ คมิสฺสามานนฺทา’’ติฯ ‘‘ตโตปิ อญฺญํ นครํ, ภเนฺต’’ติฯ ‘‘ตตฺถ มนุเสฺสสุ อโกฺกสเนฺตสุ ปริภาสเนฺตสุ กุหิํ คมิสฺสามานนฺทา’’ติฯ ‘‘ตโตปิ อญฺญํ นครํ, ภเนฺต’’ติฯ ‘‘อานนฺท, น เอวํ กาตุํ วฎฺฎติ, ยตฺถ อธิกรณํ อุปฺปนฺนํ, ตเตฺถว ตสฺมิํ วูปสเนฺต อญฺญตฺถ คนฺตุํ วฎฺฎติ, เก ปน เต, อานนฺท, อโกฺกสนฺตี’’ติฯ ‘‘ภเนฺต, ทาสกมฺมกเร อุปาทาย สเพฺพ อโกฺกสนฺตี’’ติฯ ‘‘อหํ, อานนฺท, สงฺคามํ โอติณฺณหตฺถิสทิโสฯ สงฺคามํ โอติณฺณหตฺถิโน หิ จตูหิ ทิสาหิ อาคเต สเร สหิตุํ ภาโร, ตเถว พหูหิ ทุสฺสีเลหิ กถิตกถานํ สหนํ นาม  มยฺหํ ภาโร’’ติ วตฺวา อตฺตานํ อารพฺภ ธมฺมํ เทเสโนฺต อิมา คาถา อภาสิ –</p>


<ol>
<li>
‘‘อหํ นาโคว สงฺคาเม, จาปโต ปติตํ สรํ;  
  
อติวากฺยํ ติติกฺขิสฺสํ, ทุสฺสีโล หิ พหุชฺชโนฯ  
</li>
  
<li>
‘‘ทนฺตํ  
  
นยนฺติ สมิติํ, ทนฺตํ ราชาภิรูหติ;  
  
ทโนฺต เสโฎฺฐ มนุเสฺสสุ, โยติวากฺยํ ติติกฺขติฯ  
</li>
  
<li>
‘‘วรมสฺสตรา ทนฺตา, อาชานียา จ สินฺธวา;  
  
กุญฺชรา จ มหานาคา, อตฺตทโนฺต ตโต วร’’นฺติฯ  
</li>
  
<p>ตตฺถ ติ หตฺถี วิยฯ นฺติ ธนุโต มุตฺตํฯ นฺติ อฎฺฐอนริยโวหารวเสน ปวตฺตํ วีติกฺกมวจนํฯ นฺติ ยถา สงฺคามาวจโร สุทโนฺต มหานาโค ขโม สตฺติปหาราทีนิ จาปโต มุจฺจิตฺวา อตฺตนิ ปติเต สเร อวิหญฺญมาโน ติติกฺขติ, เอวเมว เอวรูปํ อติวากฺยํ ติติกฺขิสฺสํ, สหิสฺสามีติ อโตฺถฯ ติ อยญฺหิ โลกิยมหาชโน พหุทุสฺสีโล อตฺตโน อตฺตโน รุจิวเสน วาจํ นิจฺฉาเรตฺวา ฆเฎฺฎโนฺต จรติ, ตตฺถ อธิวาสนํ อชฺฌุเปกฺขนเมว มม ภาโรฯ นฺติ อุยฺยานกีฬมณฺฑลาทีสุ มหาชนมชฺฌํ คจฺฉนฺตา  ทนฺตเมว โคณชาติํ วา อสฺสชาติํ วา ยาเน โยเชตฺวา นยนฺติฯ ติ ตถารูเปเหว วาหเนหิ คจฺฉโนฺต ราชาปิ ทนฺตเมว อภิรูหติฯ ติ มนุเสฺสสุปิ จตูหิ อริยมเคฺคหิ ทโนฺต นิพฺพิเสวโนว เสโฎฺฐฯ นฺติ โย เอวรูปํ อติกฺกมวจนํ ปุนปฺปุนํ วุจฺจมานมฺปิ ติติกฺขติ น ปฎิปฺผรติ น วิหญฺญติ, เอวรูโป ทโนฺต เสโฎฺฐติ อโตฺถฯ
</ol></p>


<p>ติ วฬวาย คทฺรเภน ชาตาฯ ติ ยํ อสฺสทมสารถิ การณํ กาเรติ, ตสฺส ขิปฺปํ ชานนสมตฺถาฯ ติ สินฺธวรเฎฺฐ ชาตา อสฺสาฯ ติ กุญฺชรสงฺขาตา มหาหตฺถิโนฯ ติ เอเต อสฺสตรา จ สินฺธวา จ กุญฺชรา จ ทนฺตาว วรํ, น อทนฺตาฯ โย ปน จตูหิ อริยมเคฺคหิ อตฺตโน ทนฺตตาย อตฺตทโนฺต นิพฺพิเสวโน, อยํ ตโตปิ วรํ, สเพฺพหิปิ เอเตหิ อุตฺตริตโรติ อโตฺถฯ</p>


<p>เทสนาวสาเน ลญฺชํ คเหตฺวา วีถิสิงฺฆาฎกาทีสุ ฐตฺวา  อโกฺกสโนฺต ปริภาสโนฺต สโพฺพปิ โส มหาชโน โสตาปตฺติผลาทีนิ ปาปุณีติฯ</p>

</p>


<h3>๒. หตฺถาจริยปุพฺพกภิกฺขุวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต เอกํ หตฺถาจริยปุพฺพกํ ภิกฺขุํ อารพฺภ กเถสิฯ</p>


<p>โส กิร เอกทิวสํ อจิรวตีนทีตีเร หตฺถิทมกํ ‘‘เอกํ หตฺถิํ ทเมสฺสามี’’ติ อตฺตนา อิจฺฉิตํ การณํ สิกฺขาเปตุํ อสโกฺกนฺตํ ทิสฺวา สมีเป ฐิเต ภิกฺขู อามเนฺตตฺวา อาห – ‘‘อาวุโส, สเจ อยํ หตฺถาจริโย อิมํ หตฺถิํ อสุกฎฺฐาเน นาม วิเชฺฌยฺย, ขิปฺปเมว อิมํ การณํ สิกฺขาเปยฺยา’’ติฯ โส ตสฺส กถํ สุตฺวา ตถา กตฺวา ตํ หตฺถิํ สุทนฺตํ ทเมสิฯ เต ภิกฺขู ตํ ปวตฺติํ สตฺถุ อาโรเจสุํฯ สตฺถา ตํ ภิกฺขุํ ปโกฺกสาเปตฺวา ‘‘สจฺจํ กิร ตยา เอวํ วุตฺต’’นฺติ ปุจฺฉิตฺวา ‘‘สจฺจํ, ภเนฺต’’ติ วุเตฺต วิครหิตฺวา ‘‘กิํ เต, โมฆปุริส, หตฺถิยาเนน วา อเญฺญน วา ทเนฺตนฯ น หิ เอเตหิ ยาเนหิ อคตปุพฺพํ ฐานํ คนฺตุํ สมตฺถา  นาม อตฺถิ, อตฺตนา ปน สุทเนฺตน สกฺกา อคตปุพฺพํ ฐานํ คนฺตุํ, ตสฺมา อตฺตานเมว ทเมหิ, กิํ เต เอเตสํ ทมเนนา’’ติ วตฺวา อิมํ คาถมาห –</p>


<ol>
<li>
‘‘น หิ เอเตหิ ยาเนหิ, คเจฺฉยฺย อคตํ ทิสํ;  
  
ยถาตฺตนา สุทเนฺตน, ทโนฺต ทเนฺตน คจฺฉตี’’ติฯ  
</li>
  
<p>ตสฺสโตฺถ – ยานิ ตานิ หตฺถิยานาทีนิ ยานานิ, น หิ เอเตหิ ยาเนหิ โกจิ ปุคฺคโล สุปินเนฺตนปิ อคตปุพฺพตฺตา ‘‘อคต’’นฺติ สงฺขาตํ นิพฺพานทิสํ ตถา คเจฺฉยฺย, ยถา ปุพฺพภาเค อินฺทฺริยทเมน อปรภาเค อริยมคฺคภาวนาย สุทเนฺตน ทโนฺต นิพฺพิเสวโน สปฺปโญฺญ ปุคฺคโล ตํ อคตปุพฺพํ ทิสํ คจฺฉติ, ทนฺตภูมิํ ปาปุณาติฯ ตสฺมา อตฺตทมนเมว ตโต วรนฺติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. ปริชิณฺณพฺราหฺมณปุตฺตวตฺถุ</h3>
<p>ติ    อิมํ ธมฺมเทสนํ สตฺถา สาวตฺถิยํ วิหรโนฺต อญฺญตรสฺส ปริชิณฺณพฺราหฺมณสฺส ปุเตฺต อารพฺภ กเถสิฯ</p>


<p>สาวตฺถิยํ กิเรโก พฺราหฺมโณ อฎฺฐสตสหสฺสวิภโว วยปฺปตฺตานํ จตุนฺนํ ปุตฺตานํ อาวาหํ กตฺวา จตฺตาริ สตสหสฺสานิ อทาสิฯ อถสฺส พฺราหฺมณิยา กาลกตาย ปุตฺตา สมฺมนฺตยิํสุ – ‘‘สเจ อยํ อญฺญํ พฺราหฺมณิํ อาเนสฺสติ, ตสฺสา กุจฺฉิยํ นิพฺพตฺตานํ วเสน กุลสนฺตกํ ภิชฺชิสฺสติ, หนฺท นํ มยํ สงฺคณฺหิสฺสามา’’ติ เต ตํ ปณีเตหิ ฆาสจฺฉาทนาทีหิ อุปฎฺฐหนฺตา หตฺถปาทสมฺพาหนาทีนิ กโรนฺตา อุปฎฺฐหิตฺวา เอกทิวสมสฺส ทิวา นิทฺทายิตฺวา วุฎฺฐิตสฺส หตฺถปาเท สมฺพาหนฺตา ปาฎิเยกฺกํ ฆราวาเส อาทีนวํ วตฺวา ‘‘มยํ ตุเมฺห อิมินา นีหาเรน ยาวชีวํ อุปฎฺฐหิสฺสาม, เสสธนมฺปิ โน เทถา’’ติ ยาจิํสุฯ พฺราหฺมโณ ปุน เอเกกสฺส สตสหสฺสํ ทตฺวา อตฺตโน นิวตฺถปารุปนมตฺตํ ฐเปตฺวา สพฺพํ อุปโภคปริโภคํ จตฺตาโร โกฎฺฐาเส กตฺวา นิยฺยาเทสิฯ ตํ เชฎฺฐปุโตฺต กติปาหํ อุปฎฺฐหิฯ อถ นํ เอกทิวสํ นฺหตฺวา อาคจฺฉนฺตํ ทฺวารโกฎฺฐเก  ฐตฺวา สุณฺหา เอวมาห – ‘‘กิํ ตยา เชฎฺฐปุตฺตสฺส สตํ วา สหสฺสํ วา อติเรกํ ทินฺนํ อตฺถิ, นนุ สเพฺพสํ เทฺว เทฺว สตสหสฺสานิ ทินฺนานิ, กิํ เสสปุตฺตานํ ฆรสฺส มคฺคํ น ชานาสี’’ติฯ โสปิ ‘‘นสฺส วสลี’’ติ กุชฺฌิตฺวา อญฺญสฺส ฆรํ อคมาสิฯ ตโตปิ กติปาหจฺจเยน อิมินาว อุปาเยน ปลาปิโต อญฺญสฺสาติ เอวํ เอกฆรมฺปิ ปเวสนํ อลภมาโน ปณฺฑรงฺคปพฺพชฺชํ ปพฺพชิตฺวา ภิกฺขาย จรโนฺต กาลานมจฺจเยน ชราชิโณฺณ ทุโพฺภชนทุกฺขเสยฺยาหิ มิลาตสรีโร ภิกฺขาย จรโนฺต อาคมฺม ปีฐิกาย นิปโนฺน นิทฺทํ โอกฺกมิตฺวา อุฎฺฐาย นิสิโนฺน อตฺตานํ โอโลเกตฺวา ปุเตฺตสุ อตฺตโน ปติฎฺฐํ อปสฺสโนฺต จิเนฺตสิ – ‘‘สมโณ กิร โคตโม อพฺภากุฎิโก อุตฺตานมุโข สุขสมฺภาโส ปฎิสนฺถารกุสโล, สกฺกา สมณํ โคตมํ อุปสงฺกมิตฺวา ปฎิสนฺถารํ ลภิตุ’’นฺติฯ โส นิวาสนปารุปนํ สณฺฐาเปตฺวา ภิกฺขภาชนํ คเหตฺวา ทณฺฑมาทาย ภควโต สนฺติกํ อคมาสิฯ วุตฺตมฺปิ เจตํ (สํ. นิ. ๑.๒๐๐) –</p>


<p>อถ  โข อญฺญตโร พฺราหฺมณมหาสาโล ลูโข ลูขปาวุรโณ เยน ภควา เตนุปสงฺกมิ, อุปสงฺกมิตฺวา เอกมนฺตํ นิสีทิฯ สตฺถา เอกมนฺตํ นิสิเนฺนน เตน สทฺธิํ ปฎิสนฺถารํ กตฺวา เอตทโวจ – ‘‘กินฺนุ ตฺวํ , พฺราหฺมณ, ลูโข ลูขปาวุรโณ’’ติฯ อิธ เม, โภ โคตม, จตฺตาโร ปุตฺตา , เต มํ ทาเรหิ สํปุจฺฉ ฆรา นิกฺขาเมนฺตีติฯ เตน หิ ตฺวํ, พฺราหฺมณ, อิมา คาถาโย ปริยาปุณิตฺวา สภายํ มหาชนกาเย สนฺนิปติเต ปุเตฺตสุ จ สนฺนิสิเนฺนสุ ภาสสฺสุ –</p>


<p>
‘‘เยหิ ชาเตหิ นนฺทิสฺสํ, เยสญฺจ ภวมิจฺฉิสํ;  
  
เต มํ ทาเรหิ สํปุจฺฉ, สาว วาเรนฺติ สูกรํฯ  
</p>
  
<p>
‘‘อสนฺตา กิร มํ ชมฺมา, ตาต ตาตาติ ภาสเร;  
  
รกฺขสา ปุตฺตรูเปน, เต ชหนฺติ วโยคตํฯ  
</p>
  
<p>
‘‘อโสฺสว ชิโณฺณ นิโพฺภโค, ขาทนา อปนียติ;  
  
พาลกานํ ปิตา เถโร, ปราคาเรสุ ภิกฺขติฯ  
</p>
  
<p>
‘‘ทโณฺฑว กิร เม เสโยฺย, ยเญฺจ ปุตฺตา อนสฺสวา;  
  
จณฺฑมฺปิ โคณํ วาเรติ, อโถ จณฺฑมฺปิ กุกฺกุรํฯ  
</p>
  
<p>
‘‘อนฺธกาเร ปุเร โหติ, คมฺภีเร คาธเมธติ;  
  
ทณฺฑสฺส อานุภาเวน, ขลิตฺวา ปติติฎฺฐตี’’ติฯ (สํ. นิ. ๑.๒๐๐);  
</p>
  
<p>โส  ภควโต สนฺติเก ตา คาถาโย อุคฺคณฺหิตฺวา ตถารูเป พฺราหฺมณานํ สมาคมทิวเส สพฺพาลงฺการปฎิมณฺฑิเตสุ ปุเตฺตสุ ตํ สภํ โอคาหิตฺวา พฺราหฺมณานํ มเชฺฌ มหารเหสุ อาสเนสุ นิสิเนฺนสุ ‘‘อยํ เม กาโล’’ติ สภาย มเชฺฌ ปวิสิตฺวา หตฺถํ อุกฺขิปิตฺวา ‘‘อหํ, โภ, ตุมฺหากํ คาถาโย ภาสิตุกาโม, สุณิสฺสถา’’ติ วตฺวา ‘‘ภาสสฺสุ, พฺราหฺมณ, สุโณมา’’ติ วุเตฺต ฐิตโกว อภาสิฯ เตน จ สมเยน มนุสฺสานํ วตฺตํ โหติ ‘‘โย มาตาปิตูนํ สนฺตกํ ขาทโนฺต มาตาปิตโร น โปเสติ, โส มาเรตโพฺพ’’ติฯ ตสฺมา เต พฺราหฺมณปุตฺตา ปิตุ ปาเทสุ ปติตฺวา ‘‘ชีวิตํ โน, ตาต, เทถา’’ติ ยาจิํสุฯ โส ปิตุ หทยมุทุตาย ‘‘มา เม, โภ, ปุตฺตเก วินาสยิตฺถ, โปเสสฺสนฺติ ม’’นฺติ อาหฯ อถสฺส ปุเตฺต มนุสฺสา อาหํสุ – ‘‘สเจ, โภ , อชฺช ปฎฺฐาย ปิตรํ น สมฺมา ปฎิชคฺคิสฺสถ, ฆาเตสฺสาม โว’’ติฯ เต ภีตา ปิตรํ ปีเฐ นิสีทาเปตฺวา สยํ อุกฺขิปิตฺวา เคหํ เนตฺวา  สรีรํ เตเลน อพฺภญฺชิตฺวา อุพฺพเฎฺฎตฺวา คนฺธจุณฺณาทีหิ นฺหาเปตฺวา พฺราหฺมณิโย ปโกฺกสาเปตฺวา ‘‘อชฺช ปฎฺฐาย อมฺหากํ ปิตรํ สมฺมา ปฎิชคฺคถ, สเจ ตุเมฺห ปมาทํ อาปชฺชิสฺสถ, นิคฺคณฺหิสฺสาม โว’’ติ วตฺวา ปณีตโภชนํ โภเชสุํฯ</p>


<p>พฺราหฺมโณ  สุโภชนญฺจ สุขเสยฺยญฺจ อาคมฺม กติปาหจฺจเยน สญฺชาตพโล ปีณินฺทฺริโย อตฺตภาวํ โอโลเกตฺวา ‘‘อยํ เม สมฺปตฺติ สมณํ โคตมํ นิสฺสาย ลทฺธา’’ติ ปณฺณาการตฺถาย เอกํ ทุสฺสยุคํ อาทาย ภควโต สนฺติกํ คนฺตฺวา กตปฎิสนฺถาโร เอกมนฺตํ นิสิโนฺน ตํ ทุสฺสยุคํ ภควโต ปาทมูเล ฐเปตฺวา ‘‘มยํ, โภ โคตม, พฺราหฺมณา นาม อาจริยสฺส อาจริยธนํ ปริเยสาม, ปฎิคฺคณฺหาตุ เม ภวํ โคตโม อาจริโย อาจริยธน’’นฺติ อาหฯ ภควา ตสฺส อนุกมฺปาย ตํ ปฎิคฺคเหตฺวา ธมฺมํ เทเสสิฯ เทสนาวสาเน พฺราหฺมโณ สรเณสุ ปติฎฺฐาย เอวมาห – ‘‘โภ โคตม, มยฺหํ ปุเตฺตหิ จตฺตาริ ธุวภตฺตานิ ทินฺนานิ, ตโต อหํ เทฺว ตุมฺหากํ ทมฺมี’’ติฯ อถ นํ สตฺถา ‘‘กลฺยาณํ, พฺราหฺมณ, มยํ ปน รุจฺจนฎฺฐานเมว คมิสฺสามา’’ติ วตฺวา อุโยฺยเชสิฯ พฺราหฺมโณ ฆรํ คนฺตฺวา ปุเตฺต อาห – ‘‘ตาตา, สมโณ โคตโม  มยฺหํ สหาโย, ตสฺส เม เทฺว ธุวภตฺตานิ ทินฺนานิ, ตุเมฺห ตสฺมิํ สมฺปเตฺต มา ปมชฺชิตฺถา’’ติฯ เต ‘‘สาธู’’ติ สมฺปฎิจฺฉิํสุฯ</p>


<p>สตฺถา ปุนทิวเส ปิณฺฑาย จรโนฺต เชฎฺฐปุตฺตสฺส ฆรทฺวารํ อคมาสิฯ โส สตฺถารํ ทิสฺวา ปตฺตมาทาย ฆรํ ปเวเสตฺวา มหารเห ปลฺลเงฺก นิสีทาเปตฺวา ปณีตโภชนมทาสิฯ สตฺถา ปุนทิวเส อิตรสฺส อิตรสฺสาติ ปฎิปาฎิยา สเพฺพสํ ฆรานิ อคมาสิฯ สเพฺพ เต ตเถว สกฺการํ อกํสุฯ เอกทิวสํ เชฎฺฐปุโตฺต มงฺคเล ปจฺจุปฎฺฐิเต ปิตรํ อาห – ‘‘ตาต, กสฺส มงฺคลํ เทมา’’ติ? ‘‘นาหํ อเญฺญ ชานามิ, สมโณ โคตโม มยฺหํ สหาโย’’ติฯ ‘‘เตน หิ ตํ สฺวาตนาย ปญฺจหิ ภิกฺขุสเตหิ สทฺธิํ นิมเนฺตถา’’ติฯ พฺราหฺมโณ ตถา อกาสิฯ สตฺถา ปุนทิวเส สปริวาโร ตสฺส เคหํ อคมาสิฯ โส หริตุปลิเตฺต สพฺพาลงฺการปฎิมณฺฑิเต เคเห พุทฺธปฺปมุขํ ภิกฺขุสงฺฆํ นิสีทาเปตฺวา อโปฺปทกมธุปายเสน  เจว ปณีเตน ขาทนีเยน จ ปริวิสิฯ อนฺตราภตฺตสฺมิํเยว พฺราหฺมณสฺส จตฺตาโร ปุตฺตา สตฺถุ สนฺติเก นิสีทิตฺวา อาหํสุ – ‘‘โภ โคตม, มยํ อมฺหากํ ปิตรํ ปฎิชคฺคาม น ปมชฺชาม , ปสฺสถิมสฺส อตฺตภาว’’นฺติฯ</p>


<p>สตฺถา ‘‘กลฺยาณํ โว กตํ, มาตาปิตุโปสนํ นาม โปราณกปณฺฑิตานํ อาจิณฺณเมวา’’ติ วตฺวา ‘‘ตสฺส นาคสฺส วิปฺปวาเสน, วิรูฬฺหา สลฺลกี จ กุฎชา จา’’ติ อิมํ เอกาทสนิปาเต  (จริยา. ๒.๑ อาทโย; ชา. ๑.๑๑.๑ อาทโย) วิตฺถาเรน กเถตฺวา อิมํ คาถํ อภาสิ –</p>


<ol>
<li>
‘‘ธนปาโล นาม กุญฺชโร,  
  
กฎุกเภทโน ทุนฺนิวารโย;  
  
พโทฺธ  
กพฬํ น ภุญฺชติ,  
  
สุมรติ นาควนสฺส กุญฺชโร’’ติฯ  
</li>
  
<p>ตตฺถ ติ ตทา กาสิกรญฺญา หตฺถาจริยํ เปเสตฺวา รมณีเย นาควเน คาหาปิตสฺส หตฺถิโน เอตํ นามํฯ ติ ติขิณมโทฯ หตฺถีนญฺหิ มทกาเล กณฺณจูฬิกา ปภิชฺชนฺติ, ปกติยาปิ หตฺถิโน ตสฺมิํ กาเล องฺกุเส วา  กุนฺตโตมเร วา น คเณนฺติ, จณฺฑา ภวนฺติฯ โส ปน อติจโณฺฑเยวฯ เตน วุตฺตํ – ติฯ ติ โส พโทฺธ หตฺถิสาลํ ปน เนตฺวา วิจิตฺรสาณิยา ปริกฺขิปาเปตฺวา กตคนฺธปริภณฺฑาย อุปริ พทฺธวิจิตฺรวิตานาย ภูมิยา ฐปิโต รญฺญา ราชารเหน นานคฺครเสน โภชเนน อุปฎฺฐาปิโตปิ กิญฺจิ ภุญฺชิตุํ น อิจฺฉิ, ตมตฺถํ สนฺธาย ‘‘พโทฺธ กพฬํ น ภุญฺชตี’’ติ วุตฺตํฯ ติ โส รมณียํ เม วสนฎฺฐานนฺติ นาควนํ สรติฯ ‘‘มาตา ปน เม อรเญฺญ ปุตฺตวิโยเคน ทุกฺขปฺปตฺตา อโหสิ, มาตาปิตุอุปฎฺฐานธโมฺม น เม ปูรติ, กิํ เม อิมินา โภชเนนา’’ติ ธมฺมิกํ มาตาปิตุอุปฎฺฐานธมฺมเมว สริฯ ตํ ปน ยสฺมา ตสฺมิํ นาควเนเยว  ฐิโต สกฺกา ปูเรตุํ, เตน วุตฺตํ – ติฯ สตฺถริ อิมํ อตฺตโน ปุพฺพจริยํ  อาเนตฺวา กเถเนฺต กเถเนฺตเยว สเพฺพปิ เต อสฺสุธารา ปวเตฺตตฺวา มุทุหทยา โอหิตโสตา ภวิํสุฯ อถ เนสํ ภควา สปฺปายํ วิทิตฺวา สจฺจานิ ปกาเสตฺวา ธมฺมํ เทเสสิฯ
</ol></p>


<p>เทสนาวสาเน สทฺธิํ ปุเตฺตหิ เจว สุณิสาหิ จ พฺราหฺมโณ โสตาปตฺติผเล ปติฎฺฐหีติฯ</p>

</p>


<h3>๔. ปเสนทิโกสลวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ราชานํ ปเสนทิโกสลํ อารพฺภ กเถสิฯ</p>


<p>เอกสฺมิญฺหิ สมเย ราชา ตณฺฑุลโทณสฺส โอทนํ ตทุปิเยน สูปพฺยญฺชเนน ภุญฺชติฯ โส เอกทิวสํ ภุตฺตปาตราโส ภตฺตสมฺมทํ อวิโนเทตฺวาว สตฺถุ สนฺติกํ คนฺตฺวา กิลนฺตรูโป อิโต จิโต จ สมฺปริวตฺตติ, นิทฺทาย อภิภุยฺยมาโนปิ  อุชุกํ นิปชฺชิตุํ อสโกฺกโนฺต เอกมนฺตํ  นิสีทิฯ อถ นํ สตฺถา อาห – ‘‘กิํ, มหาราช, อวิสฺสมิตฺวาว อาคโตสี’’ติ? ‘‘อาม, ภเนฺต, ภุตฺตกาลโต ปฎฺฐาย เม มหาทุกฺขํ โหตี’’ติฯ อถ นํ สตฺถา, ‘‘มหาราช, อติพหุโภชนํ เอวํ ทุกฺขํ โหตี’’ติ วตฺวา อิมํ คาถมาห –</p>


<ol>
<li>
‘‘มิทฺธี ยทา โหติ มหคฺฆโส จ,  
  
นิทฺทายิตา สมฺปริวตฺตสายี;  
  
มหาวราโหว นิวาปปุโฎฺฐ,  
  
ปุนปฺปุนํ คพฺภมุเปติ มโนฺท’’ติฯ  
</li>
  
<p>ตตฺถ ติ ถินมิทฺธาภิภูโตฯ ติ มหาโภชโน อาหรหตฺถกอลํสาฎกตตฺรวฎฺฎกกากมาสกภุตฺตวมิตกานํ อญฺญตโร วิยฯ ติ กุณฺฑกาทินา สูกรภเตฺตน ปุโฎฺฐฯ ฆรสูกโร หิ ทหรกาลโต ปฎฺฐาย โปสิยมาโน ถูลสรีรกาเล เคหา พหิ นิกฺขมิตุํ อลภโนฺต เหฎฺฐามญฺจาทีสุ สมฺปริวตฺติตฺวา  อสฺสสโนฺต ปสฺสสโนฺต สยเตวฯ อิทํ วุตฺตํ โหติ – ยทา ปุริโส มิทฺธี จ  โหติ มหคฺฆโส จ, นิวาปปุโฎฺฐ มหาวราโห วิย จ อเญฺญน อิริยาปเถน ยาเปตุํ อสโกฺกโนฺต นิทฺทายนสีโล สมฺปริวตฺตสายี, ตทา โส ‘‘อนิจฺจํ ทุกฺขํ อนตฺตา’’ติ ตีณิ ลกฺขณานิ มนสิกาตุํ น สโกฺกติฯ เตสํ อมนสิการา มนฺทปโญฺญ ปุนปฺปุนํ คพฺภมุเปติ, คพฺภวาสโต น ปริมุจฺจตีติฯ เทสนาวสาเน สตฺถา รโญฺญ อุปการวเสน –
</ol></p>


<p>
‘‘มนุชสฺส สทา สตีมโต, มตฺตํ ชานโต ลทฺธโภชเน;  
  
ตนุกสฺส ภวนฺติ เวทนา, สณิกํ ชีรติ อายุ ปาลย’’นฺติฯ (สํ. นิ. ๑.๑๒๔);  
</p>
  
<p>อิมํ คาถํ วตฺวา อุตฺตรมาณวํ อุคฺคณฺหาเปตฺวา ‘‘อิมํ คาถํ รโญฺญ โภชนเวลาย ปเวเทยฺยาสิ, อิมินา อุปาเยน โภชนํ ปริหาเปยฺยาสี’’ติ อุปายํ อาจิกฺขิ, โส ตถา อกาสิฯ ราชา อปเรน สมเยน นาฬิโกทนปรมตาย สณฺฐิโต สุสลฺลหุกสรีโร สุขปฺปโตฺต สตฺถริ อุปฺปนฺนวิสฺสาโส สตฺตาหํ อสทิสทานํ ปวเตฺตสิฯ ทานานุโมทนาย มหาชโน มหนฺตํ วิเสสํ ปาปุณีติฯ</p>

</p>


<h3>๕. สานุสามเณรวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต สานุํ นาม สามเณรํ อารพฺภ กเถสิฯ</p>


<p>โส กิร เอกิสฺสา อุปาสิกาย เอกปุตฺตโก อโหสิฯ อถ นํ สา ทหรกาเลเยว ปพฺพาเชสิฯ โส ปพฺพชิตกาลโต ปฎฺฐาย สีลวา อโหสิ วตฺตสมฺปโนฺน, อาจริยุปชฺฌายอาคนฺตุกานํ วตฺตํ กตเมว โหติฯ มาสสฺส อฎฺฐเม ทิวเส ปาโตว อุฎฺฐาย อุทกมาฬเก อุทกํ อุปฎฺฐาเปตฺวา ธมฺมสฺสวนคฺคํ สมฺมชฺชิตฺวา อาสนํ ปญฺญาเปตฺวา ทีปํ ชาเลตฺวา มธุรสฺสเรน ธมฺมสฺสวนํ โฆเสติฯ ภิกฺขู ตสฺส ถามํ ญตฺวา  ‘‘สรภญฺญํ ภณ สามเณรา’’ติ อเชฺฌสนฺติฯ โส ‘‘มยฺหํ หทยวาโต รุชติ, กาโย วา พาธตี’’ติ กิญฺจิ ปจฺจาหารํ อกตฺวา ธมฺมาสนํ อภิรูหิตฺวา อากาสคงฺคํ โอตาเรโนฺต วิย สรภญฺญํ วตฺวา โอตรโนฺต ‘‘มยฺหํ มาตาปิตูนํ อิมสฺมิํ สรภเญฺญ ปตฺติํ ทมฺมี’’ติ วทติฯ ตสฺส มนุสฺสา มาตาปิตโร ปตฺติยา ทินฺนภาวํ  น ชานนฺติฯ อนนฺตรตฺตภาเว ปนสฺส มาตา ยกฺขินี หุตฺวา นิพฺพตฺตา, สา เทวตาหิ สทฺธิํ อาคนฺตฺวา ธมฺมํ สุตฺวา ‘‘สามเณเรน ทินฺนปตฺติํ อนุโมทามิ, ตาตา’’ติ วทติฯ ‘‘สีลสมฺปโนฺน จ นาม ภิกฺขุ สเทวกสฺส โลกสฺส ปิโย โหตี’’ติ ตสฺมิํ สามเณเร เทวตา สลชฺชา สคารวา มหาพฺรหฺมานํ วิย อคฺคิกฺขนฺธํ วิย จ นํ มญฺญนฺติฯ สามเณเร คารเวน ตญฺจ ยกฺขินิํ ครุกํ กตฺวา ปสฺสนฺติฯ ตา ธมฺมสฺสวนยกฺขสมาคมาทีสุ ‘‘สานุมาตา สานุมาตา’’ติ ยกฺขินิยา อคฺคาสนํ อโคฺคทกํ อคฺคปิณฺฑํ เทนฺติฯ มเหสกฺขาปิ ยกฺขา ตํ ทิสฺวา มคฺคา โอกฺกมนฺติ, อาสนา วุฎฺฐหนฺติฯ</p>


<p>อถ โข สามเณโร วุฑฺฒิมนฺวาย ปริปกฺกินฺทฺริโย อนภิรติยา ปีฬิโต อนภิรติํ วิโนเทตุํ อสโกฺกโนฺต ปรุฬฺหเกสนโข กิลิฎฺฐนิวาสนปารุปโน กสฺสจิ อนาโรเจตฺวา ปตฺตจีวรมาทาย เอกโกว มาตุฆรํ อคมาสิฯ อุปาสิกา ปุตฺตํ ทิสฺวา วนฺทิตฺวา อาห – ‘‘กิํ, ตาต, ตฺวํ ปุเพฺพ  อาจริยุปชฺฌาเยหิ วา ทหรสามเณเรหิ วา สทฺธิํ อิธาคจฺฉสิ, กสฺมา เอกโกว อชฺช อาคโตสี’’ติ? โส อุกฺกณฺฐิตภาวํ อาโรเจสิฯ สา อุปาสิกา นานปฺปกาเรน ฆราวาเส อาทีนวํ ทเสฺสตฺวา ปุตฺตํ โอวทมานาปิ สญฺญาเปตุํ อสโกฺกนฺตี ‘‘อเปฺปว นาม อตฺตโน ธมฺมตายปิ สลฺลเกฺขยฺยา’’ติ อนุโยฺยเชตฺวา ‘‘ติฎฺฐ, ตาต, ยาว เต ยาคุภตฺตํ สมฺปาเทมิ, ยาคุํ ปิวิตฺวา กตภตฺตกิจฺจสฺส เต มนาปานิ วตฺถานิ นีหริตฺวา ทสฺสามี’’ติ วตฺวา อาสนํ ปญฺญาเปตฺวา อทาสิฯ นิสีทิ สามเณโรฯ อุปาสิกา มุหุเตฺตเนว ยาคุขชฺชกํ  สมฺปาเทตฺวา อทาสิฯ อถ ‘‘ภตฺตํ สมฺปาเทสฺสามี’’ติ อวิทูเร นิสินฺนา ตณฺฑุเล โธวติฯ ตสฺมิํ สมเย สา ยกฺขินี ‘‘กหํ นุ โข สามเณโร, กจฺจิ ภิกฺขาหารํ ลภติ, โน’’ติ อาวชฺชมานา ตสฺส วิพฺภมิตุกามตาย นิสินฺนภาวํ ญตฺวา ‘‘สามเณโร เม มเหสกฺขานํ เทวตานํ อนฺตเร ลชฺชํ อุปฺปาเทยฺย, คจฺฉามิสฺส วิพฺภมเน อนฺตรายํ กริสฺสามี’’ติ อาคนฺตฺวา ตสฺส สรีเร อธิมุจฺจิตฺวา  คีวํ ปริวเตฺตตฺวา เขเฬน ปคฺฆรเนฺตน ภูมิยํ  นิปติฯ อุปาสิกา ปุตฺตสฺส ตํ วิปฺปการํ ทิสฺวา เวเคน คนฺตฺวา ปุตฺตํ อาลิเงฺคตฺวา อูรูสุ นิปชฺชาเปสิฯ สกลคามวาสิโน อาคนฺตฺวา พลิกมฺมาทีนิ กริํสุฯ อุปาสิกา ปน ปริเทวมานา อิมา คาถา อภาสิ –</p>


<p>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</p>
  
<p>
‘‘อุโปสถํ อุปวสนฺติ, พฺรหฺมจริยํ จรนฺติ เย;  
  
น เตหิ ยกฺขา กีฬนฺติ, อิติ เม อรหตํ สุตํ;  
  
สา ทานิ อชฺช ปสฺสามิ, ยกฺขา กีฬนฺติ สานุนา’’ติฯ (สํ. นิ. ๑.๒๓๙);  
</p>
  
<p>อุปาสิกาย วจนํ สุตฺวา –</p>


<p>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</p>
  
<p>
‘‘อุโปสถํ อุปวสนฺติ, พฺรหฺมจริยํ จรนฺติ เย;  
  
น เตหิ ยกฺขา กีฬนฺติ, สาหุ เต อรหตํ สุต’’นฺติฯ (สํ. นิ. ๑.๒๓๙) –  
</p>
  
<p>วตฺวา อาห –</p>


<p>
‘‘สานุํ ปพุทฺธํ วชฺชาสิ, ยกฺขานํ วจนํ อิทํ;  
  
มากาสิ ปาปกํ กมฺมํ, อาวิ วา ยทิ วา รโหฯ  
</p>
  
<p>
‘‘สเจ  
จ ปาปกํ กมฺมํ, กริสฺสสิ กโรสิ วา;  
  
น เต ทุกฺขา ปมุตฺยตฺถิ, อุปฺปจฺจาปิ ปลายโต’’ติฯ (สํ. นิ. ๑.๒๓๙);  
</p>
  
<p>เอวํ  ปาปกํ กมฺมํ กตฺวา สกุณสฺส วิย อุปฺปติตฺวา ปลายโตปิ เต โมโกฺข นตฺถีติ วตฺวา สา ยกฺขินี สามเณรํ มุญฺจิฯ โส อกฺขีนิ อุมฺมีเลตฺวา มาตรํ เกเส วิกิริย อสฺสสนฺติํ ปสฺสสนฺติํ โรทมานํ สกลคามวาสิโน จ สนฺนิปติเต ทิสฺวา อตฺตโน ยเกฺขน คหิตภาวํ อชานโนฺต ‘‘อหํ ปุเพฺพ ปีเฐ นิสิโนฺน, มาตา เม อวิทูเร นิสีทิตฺวา ตณฺฑุเล โธวิ, อิทานิ ปนมฺหิ ภูมิยํ นิปโนฺน, กิํ นุ โข เอต’’นฺติ นิปนฺนโกว มาตรํ อาห –</p>


<p>
‘‘มตํ  
วา อมฺม โรทนฺติ, โย วา ชีวํ น ทิสฺสติ;  
  
ชีวนฺตํ อมฺม ปสฺสนฺตี, กสฺมา มํ อมฺม โรทสี’’ติฯ (เถรคา. ๔๔; สํ. นิ. ๑.๒๓๙);  
</p>
  
<p>อถสฺส มาตา วตฺถุกามกิเลสกาเม ปหาย ปพฺพชิตสฺส ปุน วิพฺภมนตฺถํ อาคมเน อาทีนวํ ทเสฺสนฺตี อาห –</p>


<p>
‘‘มตํ วา ปุตฺต โรทนฺติ, โย วา ชีวํ น ทิสฺสติ;  
  
โย จ กาเม จชิตฺวาน, ปุนราคจฺฉเต อิธ;  
  
ตํ วาปิ ปุตฺต โรทนฺติ, ปุน ชีวํ มโต หิ โส’’ติฯ (สํ. นิ. ๑.๒๓๙);  
</p>
  
<p>เอวญฺจ  ปน วตฺวา ฆราวาสํ กุกฺกุฬสทิสเญฺจว นรกสทิสญฺจ กตฺวา ฆราวาเส อาทีนวํ ทเสฺสนฺตี ปุน อาห –</p>


<p>
‘‘กุกฺกุฬา อุพฺภโต ตาต, กุกฺกุฬํ ปติตุมิจฺฉสิ;  
  
นรกา อุพฺภโต ตาต, นรกํ ปติตุมิจฺฉสี’’ติฯ (สํ. นิ. ๑.๒๓๙);  
</p>
  
<p>อถ นํ, ‘‘ปุตฺต, ภทฺทํ ตว โหตุ, มยา ปน ‘อยํ โน ปุตฺตโก ฑยฺหมาโน’ติ เคหา ภณฺฑํ  วิย นีหริตฺวา พุทฺธสาสเน ปพฺพาชิโต, ฆราวาเส ปุน ฑยฺหิตุํ อิจฺฉสิฯ อภิธาวถ ปริตฺตายถ โนติ อิมมตฺถํ กสฺส อุชฺฌาปยาม กํ นิชฺฌาปยามา’’ติ ทีเปตุํ อิมํ คาถมาห –</p>


<p>
‘‘อภิธาวถ ภทฺทเนฺต, กสฺส อุชฺฌาปยามเส;  
  
อาทิตฺตา นีหตํ ภณฺฑํ, ปุน ฑยฺหิตุมิจฺฉสี’’ติฯ (สํ. นิ. ๑.๒๓๙);  
</p>
  
<p>โส มาตริ กเถนฺติยา กเถนฺติยา สลฺลเกฺขตฺวา ‘‘นตฺถิ มยฺหํ คิหิภาเวน อโตฺถ’’ติ อาหฯ อถสฺส มาตา ‘‘สาธุ, ตาตา’’ติ ตุฎฺฐา ปณีตโภชนํ โภเชตฺวา ‘‘กติวโสฺสสิ, ตาตา’’ติ ปุจฺฉิตฺวา ปริปุณฺณวสฺสภาวํ ญตฺวา ติจีวรํ ปฎิยาเทสิฯ โส ปริปุณฺณปตฺตจีวโร อุปสมฺปทํ ลภิฯ อถสฺส อจิรูปสมฺปนฺนสฺส สตฺถา จิตฺตนิคฺคเห อุสฺสาหํ ชเนโนฺต ‘‘จิตฺตํ  นาเมตํ นานารมฺมเณสุ ทีฆรตฺตํ จาริกํ จรนฺตํ อนิคฺคณฺหนฺตสฺส โสตฺถิภาโว นาม นตฺถิ, ตสฺมา องฺกุเสน มตฺตหตฺถิโน วิย จิตฺตสฺส นิคฺคณฺหเน โยโค กรณีโย’’ติ วตฺวา อิมํ คาถมาห –</p>


<ol>
<li>
‘‘อิทํ  
ปุเร จิตฺตมจาริ จาริกํ,  
  
เยนิจฺฉกํ ยตฺถกามํ ยถาสุขํ;  
  
ตทชฺชหํ นิคฺคเหสฺสามิ โยนิโส,  
  
หตฺถิปฺปภินฺนํ วิย องฺกุสคฺคโห’’ติฯ  
</li>
  
<p>ตสฺสโตฺถ – อิทํ จิตฺตํ นาม อิโต ปุเพฺพ รูปาทีสุ จ อารมฺมเณสุ ราคาทีนํ เยน การเณน อิจฺฉติ, ยเตฺถวสฺส กาโม อุปฺปชฺชติ, ตสฺส วเสน ยตฺถ กามํ ยถารุจิ จรนฺตสฺส สุขํ โหติ, ตเถว วิจรณโต ยถาสุขํ ทีฆรตฺตํ จาริกํ จริ, ตํ อชฺช อหํ ปภินฺนํ มตฺตหตฺถิํ หตฺถาจริยสงฺขาโต เฉโก องฺกุสคฺคโห องฺกุเสน วิย โยนิโสมนสิกาเรน นิคฺคเหสฺสามิ, นาสฺส วีติกฺกมิตุํ ทสฺสามีติฯ
</ol></p>


<p>เทสนาวสาเน สานุนา สทฺธิํ ธมฺมสฺสวนาย อุปสงฺกมนฺตานํ  พหูนํ เทวตานํ ธมฺมาภิสมโย อโหสิฯ โสปายสฺมา เตปิฎกํ พุทฺธวจนํ อุคฺคณฺหิตฺวา มหาธมฺมกถิโก หุตฺวา วีสวสฺสสตํ ฐตฺวา สกลชมฺพุทีปํ สโงฺขเภตฺวา ปรินิพฺพายีติฯ</p>

</p>


<h3>๖. ปาเวยฺยกหตฺถิวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต โกสลรโญฺญ ปาเวยฺยกํ นาม หตฺถิํ อารพฺภ กเถสิฯ</p>


<p>โส กิร หตฺถี ตรุณกาเล มหาพโล หุตฺวา อปเรน สมเยน ชราวาตเวคพฺภาหโต หุตฺวา เอกํ มหนฺตํ สรํ โอรุยฺห กลเล ลคฺคิตฺวา อุตฺตริตุํ นาสกฺขิฯ มหาชโน ตํ ทิสฺวา ‘‘เอวรูโปปิ นาม หตฺถี อิมํ ทุพฺพลภาวํ ปโตฺต’’ติ กถํ สมุฎฺฐาเปสิฯ ราชา ตํ ปวตฺติํ สุตฺวา หตฺถาจริยํ อาณาเปสิ – ‘‘คจฺฉ, อาจริย, ตํ หตฺถิํ กลลโต อุทฺธราหี’’ติฯ โส คนฺตฺวา ตสฺมิํ ฐาเน สงฺคามสีสํ ทเสฺสตฺวา สงฺคามเภริํ อาโกฎาเปสิฯ มานชาติโก หตฺถี เวเคนุฎฺฐาย ถเล ปติฎฺฐหิฯ ภิกฺขู ตํ การณํ ทิสฺวา สตฺถุ อาโรเจสุํฯ สตฺถา ‘‘เตน, ภิกฺขเว , หตฺถินา  ปกติปงฺกทุคฺคโต อตฺตา อุทฺธโฎ, ตุเมฺห ปน กิเลสทุเคฺค ปกฺขนฺทาฯ ตสฺมา โยนิโส ปทหิตฺวา ตุเมฺหปิ ตโต อตฺตานํ อุทฺธรถา’’ติ วตฺวา อิมํ คาถมาห –</p>


<ol>
<li>
‘‘อปฺปมาทรตา โหถ, สจิตฺตมนุรกฺขถ;  
  
ทุคฺคา อุทฺธรถตฺตานํ, ปเงฺก สโนฺนว กุญฺชโร’’ติฯ  
</li>
  
<p>ตตฺถ ติ สติยา อวิปฺปวาเส อภิรตา โหถฯ นฺติ รูปาทีสุ อารมฺมเณสุ อตฺตโน จิตฺตํ ยถา วีติกฺกมํ น กโรติ, เอวํ รกฺขถฯ ติ ยถา โส ปเงฺก สโนฺน กุญฺชโร หเตฺถหิ จ ปาเทหิ จ วายามํ กตฺวา ปงฺกทุคฺคโต อตฺตานํ อุทฺธริตฺวา ถเล ปติฎฺฐิโต, เอวํ ตุเมฺหปิ กิเลสทุคฺคโต อตฺตานํ อุทฺธรถ, นิพฺพานถเล ปติฎฺฐาเปถาติ อโตฺถฯ
</ol></p>


<p>เทสนาวสาเน เต ภิกฺขู อรหเตฺต ปติฎฺฐหิํสูติฯ</p>

</p>


<h3>๗. สมฺพหุลภิกฺขุวตฺถุ</h3>
<p>ติ อิมํ ธมฺมเทสนํ สตฺถา ปาลิเลยฺยกํ นิสฺสาย รกฺขิตวนสเณฺฑ วิหรโนฺต สมฺพหุเล  ภิกฺขู อารพฺภ กเถสิฯ วตฺถุ  ยมกวเคฺค ‘‘ปเร จ น วิชานนฺตี’’ติ คาถาวณฺณนาย อาคตเมวฯ วุตฺตเญฺหตํ (ธ. ป. อฎฺฐ. ๑.๕ โกสมฺพกวตฺถุ) –</p>


<p>ตถาคตสฺส ตตฺถ หตฺถินาเคน อุปฎฺฐิยมานสฺส วสนภาโว สกลชมฺพุทีเป ปากโฎ อโหสิฯ สาวตฺถินครโต ‘‘อนาถปิณฺฑิโก วิสาขา มหาอุปาสิกา’’ติ เอวมาทีนิ มหากุลานิ อานนฺทเตฺถรสฺส สาสนํ ปหิณิํสุ ‘‘สตฺถารํ โน, ภเนฺต, ทเสฺสถา’’ติฯ ทิสาวาสิโนปิ ปญฺจสตา ภิกฺขู วุฎฺฐวสฺสา อานนฺทเตฺถรํ อุปสงฺกมิตฺวา ‘‘จิรสฺสุตา โน, อาวุโส อานนฺท, ภควโต สมฺมุขา ธมฺมี กถา, สาธุ มยํ, อาวุโส อานนฺท, ลเภยฺยาม ภควโต สมฺมุขา ธมฺมิํ กถํ สวนายา’’ติ ยาจิํสุฯ เถโร เต ภิกฺขู อาทาย ตตฺถ คนฺตฺวา ‘‘เตมาสํ  เอกวิหาริโน ตถาคตสฺส สนฺติกํ เอตฺตเกหิ ภิกฺขูหิ สทฺธิํ อุปสงฺกมนํ อยุตฺต’’นฺติ จิเนฺตตฺวา เต ภิกฺขู พหิ ฐเปตฺวา เอกโกว สตฺถารํ อุปสงฺกมิฯ ปาลิเลยฺยโก ตํ ทิสฺวา ทณฺฑมาทาย ปกฺขนฺทิฯ ตํ สตฺถา โอโลเกตฺวา ‘‘อเปหิ, อเปหิ, ปาลิเลยฺยก, มา วารยิ, พุทฺธุปฎฺฐาโก เอโส’’ติ อาหฯ โส ตเตฺถว ทณฺฑํ ฉเฑฺฑตฺวา ปตฺตจีวรปฎิคฺคหณํ อาปุจฺฉิฯ เถโร นาทาสิฯ นาโค ‘‘สเจ อุคฺคหิตวโตฺต ภวิสฺสติ, สตฺถุ นิสีทนปาสาณผลเก อตฺตโน ปริกฺขารํ น ฐเปสฺสตี’’ติ จิเนฺตสิฯ เถโร ปตฺตจีวรํ ภูมิยํ ฐเปสิฯ วตฺตสมฺปนฺนา หิ ครูนํ อาสเน วา สยเน วา อตฺตโน ปริกฺขารํ น ฐเปนฺติฯ</p>


<p>เถโร สตฺถารํ วนฺทิตฺวา เอกมนฺตํ  นิสีทิฯ สตฺถา ‘‘เอกโกว อาคโตสี’’ติ ปุจฺฉิตฺวา ปญฺจหิ ภิกฺขุสเตหิ อาคตภาวํ สุตฺวา ‘‘กหํ ปน เต’’ติ ปุจฺฉิตฺวา ‘‘ตุมฺหากํ จิตฺตํ อชานโนฺต พหิ ฐเปตฺวา อาคโตมฺหี’’ติ วุเตฺต ‘‘ปโกฺกสาหิ เน’’ติ อาหฯ เถโร ตถา อกาสิฯ สตฺถา เตหิ ภิกฺขูหิ สทฺธิํ ปฎิสนฺถารํ กตฺวา เตหิ ภิกฺขูหิ, ‘‘ภเนฺต, ภควา พุทฺธสุขุมาโล เจว ขตฺติยสุขุมาโล จ, ตุเมฺหหิ เตมาสํ เอกเกหิ ติฎฺฐเนฺตหิ นิสีทเนฺตหิ จ ทุกฺกรํ กตํ, วตฺตปฎิวตฺตการโกปิ มุโขทกาทิทายโกปิ นาโหสิ มเญฺญ’’ติ วุเตฺต, ‘‘ภิกฺขเว, ปาลิเลยฺยกหตฺถินา มม สพฺพกิจฺจานิ กตานิฯ เอวรูปญฺหิ สหายํ ลภเนฺตน เอกโกว วสิตุํ ยุตฺตํ, อลภนฺตสฺส เอกจาริกภาโวว เสโยฺย’’ติ วตฺวา นาควเคฺค อิมา คาถา อภาสิ –</p>


<ol>
<li>
‘‘สเจ ลเภถ นิปกํ สหายํ,  
  
สทฺธิํจรํ สาธุวิหาริ ธีรํ;  
  
อภิภุยฺย สพฺพานิ ปริสฺสยานิ,  
  
จเรยฺย เตนตฺตมโน สตีมาฯ  
</li>
  
<li>
‘‘โน  
เจ ลเภถ นิปกํ สหายํ,  
  
สทฺธิํจรํ สาธุวิหาริ ธีรํ;  
  
ราชาว รฎฺฐํ วิชิตํ ปหาย,  
  
เอโก จเร มาตงฺครเญฺญว นาโคฯ  
</li>
  
<li>
‘‘เอกสฺส  
  
จริตํ เสโยฺย,  
  
นตฺถิ พาเล สหายตา;  
  
เอโก จเร น จ ปาปานิ กยิรา,  
  
อโปฺปสฺสุโกฺก มาตงฺครเญฺญว นาโค’’ติฯ  
</li>
  
<p>ตตฺถ นฺติ เนปกฺกปญฺญาย สมนฺนาคตํฯ นฺติ ภทฺทกวิหาริํ ปณฺฑิตํฯ ติ ตาทิสํ เมตฺตาวิหาริํ สหายํ ลภโนฺต สีหพฺยคฺฆาทโย ปากฎปริสฺสเย จ ราคภยโทสภยโมหภยาทโย ปฎิจฺฉนฺนปริสฺสเย จาติ สเพฺพว ปริสฺสเย อภิภวิตฺวา เตน สทฺธิํ อตฺตมโน อุปฎฺฐิตสตี หุตฺวา จเรยฺย, วิหเรยฺยาติ อโตฺถฯ
</ol></p>


<p>นฺติ รฎฺฐํ หิตฺวา คโต มหาชนกราชา วิยฯ อิทํ วุตฺตํ โหติ – ยถา วิชิตภูมิปเทโส ราชา ‘‘อิทํ รชฺชํ นาม มหนฺตํ ปมาทฎฺฐานํ, กิํ เม รเชฺชน การิเตนา’’ติ วิชิตํ รฎฺฐํ ปหาย เอกโกว มหารญฺญํ ปวิสิตฺวา ตาปสปพฺพชฺชํ ปพฺพชิตฺวา จตูสุ อิริยาปเถสุ เอกโกว จรติ, เอวํ เอกโกว จเรยฺยาติฯ ติ ยถา จ ‘‘อหํ โข อากิโณฺณ วิหรามิ หตฺถีหิ หตฺถินีหิ  หตฺถิกฬเภหิ หตฺถิจฺฉาเปหิ, ฉินฺนคฺคานิ เจว ติณานิ ขาทามิ, โอภโคฺคภคฺคญฺจ เม สาขาภงฺคํ ขาทนฺติ, อาวิลานิ จ ปานียานิ ปิวามิ, โอคาหา จ เม อุตฺติณฺณสฺส หตฺถินิโย กายํ อุปนิฆํสนฺติโย คจฺฉนฺติ, ยํนูนาหํ เอกโกว คณมฺหา วูปกโฎฺฐ วิหเรยฺย’’นฺติ (มหาว. ๔๖๗; อุทา. ๓๕) เอวํ ปฎิสญฺจิกฺขิตฺวา คมนโต มาตโงฺคติ ลทฺธนาโม อิมสฺมิํ อรเญฺญ อยํ หตฺถินาโค ยูถํ ปหาย สพฺพิริยาปเถสุ เอกโกว สุขํ จรติ, เอวมฺปิ เอโกว จเรยฺยาติ อโตฺถฯ</p>


<p>ติ ปพฺพชิตสฺส หิ ปพฺพชิตกาลโต ปฎฺฐาย เอกีภาวาภิรตสฺส เอกกเสฺสว จริตํ เสโยฺยฯ ติ จูฬสีลํ มชฺฌิมสีลํ มหาสีลํ ทส กถาวตฺถูนิ เตรส ธุตงฺคคุณานิ วิปสฺสนาญาณํ จตฺตาโร มคฺคา จตฺตาริ ผลานิ ติโสฺส วิชฺชา ฉ อภิญฺญา อมตมหานิพฺพานนฺติ อยญฺหิ สหายตา นามฯ สา พาเล  นิสฺสาย อธิคนฺตุํ  น สกฺกาติ  นตฺถิ พาเล สหายตาฯ ติ อิมินา การเณน สพฺพิริยาปเถสุ เอกโกว จเรยฺย, อปฺปมตฺตกานิปิ น จ ปาปานิ กยิราฯ ยถา โส อโปฺปสฺสุโกฺก นิราลโย อิมสฺมิํ อรเญฺญ มาตงฺคนาโค อิจฺฉิติจฺฉิตฎฺฐาเน สุขํ จรติ, เอวํ เอกโกว หุตฺวา จเรยฺย, อปฺปมตฺตกานิปิ น จ ปาปานิ กเรยฺยาติ อโตฺถฯ ตสฺมา ตุเมฺหหิ ปติรูปํ สหายํ อลภเนฺตหิ เอกจารีเหว ภวิตพฺพนฺติ อิมมตฺถํ ทเสฺสโนฺต สตฺถา เตสํ ภิกฺขูนํ อิมํ ธมฺมเทสนํ เทเสสิฯ</p>


<p>เทสนาวสาเน ปญฺจสตาปิ เต ภิกฺขู อรหเตฺต ปติฎฺฐหิํสูติฯ</p>

</p>


<h3>๘. มารวตฺถุ</h3>
<p>ติ อิมํ ธมฺมเทสนํ สตฺถา หิมวนฺตปเทเส อรญฺญกุฎิกายํ วิหรโนฺต มารํ อารพฺภ กเถสิฯ</p>


<p>ตสฺมิํ กิร กาเล ราชาโน มนุเสฺส ปีเฬตฺวา รชฺชํ กาเรนฺติฯ อถ ภควา อธมฺมิกราชูนํ รเชฺช ทณฺฑกรณปีฬิเต มนุเสฺส ทิสฺวา การุเญฺญน เอวํ จิเนฺตสิ  – ‘‘สกฺกา นุ โข รชฺชํ กาเรตุํ อหนํ อฆาตยํ, อชินํ อชาปยํ, อโสจํ อโสจาปยํ ธเมฺมนา’’ติ, มาโร ปาปิมา ตํ ภควโต ปริวิตกฺกํ ญตฺวา ‘‘สมโณ โคตโม ‘สกฺกา นุ โข รชฺชํ กาเรตุ’นฺติ จิเนฺตสิ, อิทานิ รชฺชํ กาเรตุกาโม ภวิสฺสติ, รชฺชญฺจ นาเมตํ ปมาทฎฺฐานํ, ตํ กาเรเนฺต สกฺกา โอกาสํ ลภิตุํ, คจฺฉามิ อุสฺสาหมสฺส ชเนสฺสามี’’ติ จิเนฺตตฺวา สตฺถารํ อุปสงฺกมิตฺวา อาห – ‘‘กาเรตุ, ภเนฺต, ภควา รชฺชํ, กาเรตุ สุคโต รชฺชํ อหนํ อฆาตยํ, อชินํ อชาปยํ, อโสจํ อโสจาปยํ ธเมฺมนา’’ติฯ อถ นํ สตฺถา ‘‘กิํ ปน เม ตฺวํ, ปาปิม, ปสฺสสิ, ยํ มํ ตฺวํ เอวํ วเทสี’’ติ วตฺวา ‘‘ภควตา โข, ภเนฺต, จตฺตาโร อิทฺธิปาทา สุภาวิตาฯ อากงฺขมาโน หิ ภควา หิมวนฺตํ ปพฺพตราชํ ‘สุวณฺณ’นฺติ อธิมุเจฺจยฺย, ตญฺจ สุวณฺณเมว อสฺส, อหมฺปิ โข ธเนน ธนกรณียํ กริสฺสามิ, ตุเมฺห ธเมฺมน รชฺชํ กาเรสฺสถา’’ติ เตน วุเตฺต –</p>


<p>
‘‘ปพฺพตสฺส  
สุวณฺณสฺส, ชาตรูปสฺส เกวโล;  
  
ทฺวิตฺตาว นาลเมกสฺส, อิติ วิทฺวา สมญฺจเรฯ  
</p>
  
<p>
‘‘โย  
  
ทุกฺขมทกฺขิ ยโตนิทานํ,  
  
กาเมสุ โส ชนฺตุ กถํ นเมยฺย;  
  
อุปธิํ วิทิตฺวา สโงฺคติ โลเก,  
  
ตเสฺสว ชนฺตุ วินยาย สิเกฺข’’ติฯ (สํ. นิ. ๑.๑๕๖) –  
</p>
  
<p>อิมาหิ คาถาหิ สํเวเชตฺวา ‘‘อโญฺญ เอว โข, ปาปิม, ตว โอวาโท, อโญฺญ มม, ตยา สทฺธิํ ธมฺมสํสนฺทนา นาม นตฺถิ, อหญฺหิ เอวํ โอวทามี’’ติ วตฺวา อิมา คาถา อภาสิ –</p>


<ol>
<li>
‘‘อตฺถมฺหิ ชาตมฺหิ สุขา สหายา,  
  
ตุฎฺฐี สุขา ยา อิตรีตเรน;  
  
ปุญฺญํ สุขํ ชีวิตสงฺขยมฺหิ,  
  
สพฺพสฺส ทุกฺขสฺส สุขํ ปหานํฯ  
</li>
  
<li>
‘‘สุขา มเตฺตยฺยตา โลเก,  
  
อโถ เปเตฺตยฺยตา สุขา;  
  
สุขา สามญฺญตา โลเก,  
  
อโถ พฺรหฺมญฺญตา สุขาฯ  
</li>
  
<li>
‘‘สุขํ ยาว ชราสีลํ, สุขา สทฺธา ปติฎฺฐิตา;  
  
สุโข ปญฺญาย ปฎิลาโภ, ปาปานํ อกรณํ สุข’’นฺติฯ  
</li>
  
<p>ตตฺถ ติ ปพฺพชิตสฺสาปิ หิ จีวรกรณาทิเก วา อธิกรณวูปสมาทิเก วา คิหิโนปิ  กสิกมฺมาทิเก วา พลวปกฺขสนฺนิสฺสิเตหิ อภิภวนาทิเก วา กิเจฺจ อุปฺปเนฺน เย ตํ กิจฺจํ นิปฺผาเทตุํ วา วูปสเมตุํ วา สโกฺกนฺติ, เอวรูปา สุขา สหายาติ อโตฺถฯ ติ ยสฺมา ปน คิหิโนปิ สเกน อสนฺตุฎฺฐา สนฺธิเจฺฉทาทีนิ อารภนฺติ, ปพฺพชิตาปิ นานปฺปการํ อเนสนํฯ อิติ เต สุขํ น วินฺทนฺติเยวฯ ตสฺมา ยา อิตรีตเรน ปริเตฺตน วา วิปุเลน วา อตฺตโน สนฺตเกน สนฺตุฎฺฐิ, อยเมว สุขาติ อโตฺถฯ นฺติ มรณกาเล ปน ยถาชฺฌาสเยน ปตฺถริตฺวา กตปุญฺญกมฺมเมว  สุขํฯ ติ สกลสฺสปิ ปน วฎฺฎทุกฺขสฺส ปหานสงฺขาตํ อรหตฺตเมว อิมสฺมิํ โลเก สุขํ นามฯ
</ol></p>


<p>ติ  มาตริ สมฺมา ปฎิปตฺติฯ ติ ปิตริ สมฺมา ปฎิปตฺติฯ อุภเยนปิ มาตาปิตูนํ อุปฎฺฐานเมว กถิตํฯ มาตาปิตโร หิ ปุตฺตานํ อนุปฎฺฐหนภาวํ ญตฺวา อตฺตโน สนฺตกํ ภูมิยํ วา นิทหนฺติ, ปเรสํ วา วิสฺสเชฺชนฺติ, ‘‘มาตาปิตโร น อุปฎฺฐหนฺตี’’ติ เนสํ นินฺทาปิ วฑฺฒติ, กายสฺส เภทา คูถนิรเยปิ นิพฺพตฺตนฺติฯ เย ปน มาตาปิตโร สกฺกจฺจํ อุปฎฺฐหนฺติ, เต  เตสํ สนฺตกํ ธนมฺปิ ปาปุณนฺติ, ปสํสมฺปิ ลภนฺติ, กายสฺส เภทา สเคฺค นิพฺพตฺตนฺติฯ ตสฺมา อุภยเมฺปตํ สุขนฺติ วุตฺตํฯ ติ ปพฺพชิเตสุ สมฺมา ปฎิปตฺติฯ ติ พาหิตปาเปสุ พุทฺธปเจฺจกพุทฺธสาวเกสุ สมฺมา ปฎิปตฺติเยวฯ อุภเยนปิ เตสํ จตูหิ ปจฺจเยหิ ปฎิชคฺคนภาโว กถิโต, อิทมฺปิ โลเก สุขํ นาม กถิกํฯ</p>


<p>นฺติ มณิกุณฺฑลรตฺตวตฺถาทโย หิ อลงฺการา ตสฺมิํ ตสฺมิํ วเย ฐิตานํเยว โสภนฺติฯ น ทหรานํ อลงฺกาโร มหลฺลกกาเล, มหลฺลกานํ วา อลงฺกาโร ทหรกาเล โสภติ, ‘‘อุมฺมตฺตโก เอส มเญฺญ’’ติ ครหุปฺปาทเนน ปน โทสเมว ชเนติฯ ปญฺจสีลทสสีลาทิเภทํ ปน สีลํ ทหรสฺสาปิ มหลฺลกสฺสาปิ สพฺพวเยสุ โสภติเยว, ‘‘อโห วตายํ สีลวา’’ติ ปสํสุปฺปาทเนน โสมนสฺสเมว อาวหติฯ เตน วุตฺตํ – นฺติฯ ติ โลกิยโลกุตฺตรโต ทุวิธาปิ สทฺธา นิจฺจลา หุตฺวา ปติฎฺฐิตาฯ ติ โลกิยโลกุตฺตรปญฺญาย ปฎิลาโภ สุโขฯ   นฺติ เสตุฆาตวเสน ปน ปาปานํ อกรณํ อิมสฺมิํ โลเก สุขนฺติ อโตฺถฯ</p>


<p>เทสนาวสาเน พหูนํ เทวตานํ ธมฺมาภิสมโย อโหสีติฯ</p>

</p>

</p>

</p>





