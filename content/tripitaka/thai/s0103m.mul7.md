<h1>๘. สิงฺคาลสุตฺตํ</h1>
<p> เอวํ     เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน สิงฺคาลโก  คหปติปุโตฺต กาลเสฺสว อุฎฺฐาย ราชคหา นิกฺขมิตฺวา อลฺลวโตฺถ อลฺลเกโส ปญฺชลิโก ปุถุทิสา  นมสฺสติ – ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฎฺฐิมํ ทิสํ อุปริมํ ทิสํฯ</p>


<p> อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ อทฺทสา โข ภควา สิงฺคาลกํ คหปติปุตฺตํ กาลเสฺสว วุฎฺฐาย ราชคหา นิกฺขมิตฺวา อลฺลวตฺถํ อลฺลเกสํ ปญฺชลิกํ ปุถุทิสา นมสฺสนฺตํ – ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฎฺฐิมํ ทิสํ อุปริมํ ทิสํฯ ทิสฺวา สิงฺคาลกํ คหปติปุตฺตํ เอตทโวจ – ‘‘กิํ นุ โข ตฺวํ, คหปติปุตฺต, กาลเสฺสว อุฎฺฐาย ราชคหา นิกฺขมิตฺวา อลฺลวโตฺถ อลฺลเกโส ปญฺชลิโก ปุถุทิสา  นมสฺสสิ – ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฎฺฐิมํ ทิสํ อุปริมํ ทิส’’นฺติ? ‘‘ปิตา มํ, ภเนฺต, กาลํ กโรโนฺต เอวํ อวจ – ‘ทิสา, ตาต, นมเสฺสยฺยาสี’ติฯ โส โข อหํ, ภเนฺต, ปิตุวจนํ สกฺกโรโนฺต ครุํ กโรโนฺต มาเนโนฺต ปูเชโนฺต กาลเสฺสว อุฎฺฐาย ราชคหา นิกฺขมิตฺวา อลฺลวโตฺถ อลฺลเกโส ปญฺชลิโก ปุถุทิสา นมสฺสามิ – ปุรตฺถิมํ ทิสํ ทกฺขิณํ ทิสํ ปจฺฉิมํ ทิสํ อุตฺตรํ ทิสํ เหฎฺฐิมํ ทิสํ อุปริมํ  ทิส’’นฺติฯ</p>


<h3>ฉ ทิสา</h3>
<p> ‘‘น โข, คหปติปุตฺต, อริยสฺส วินเย เอวํ ฉ ทิสา  นมสฺสิตพฺพา’’ติฯ ‘‘ยถา กถํ ปน, ภเนฺต, อริยสฺส วินเย ฉ ทิสา  นมสฺสิตพฺพา? สาธุ เม, ภเนฺต, ภควา ตถา ธมฺมํ เทเสตุ, ยถา อริยสฺส วินเย ฉ ทิสา  นมสฺสิตพฺพา’’ติฯ</p>


<p>‘‘เตน  หิ, คหปติปุตฺต สุโณหิ สาธุกํ มนสิกโรหิ ภาสิสฺสามี’’ติฯ ‘‘เอวํ, ภเนฺต’’ติ โข สิงฺคาลโก คหปติปุโตฺต ภควโต ปจฺจโสฺสสิฯ ภควา เอตทโวจ –</p>


<p>‘‘ยโต  โข, คหปติปุตฺต, อริยสาวกสฺส จตฺตาโร กมฺมกิเลสา ปหีนา โหนฺติ, จตูหิ จ ฐาเนหิ ปาปกมฺมํ น กโรติ, ฉ จ โภคานํ อปายมุขานิ น เสวติ, โส เอวํ จุทฺทส ปาปกาปคโต ฉทฺทิสาปฎิจฺฉาที  อุโภโลกวิชยาย ปฎิปโนฺน โหติฯ ตสฺส อยเญฺจว โลโก อารโทฺธ โหติ ปโร จ โลโกฯ โส กายสฺส เภทา ปรํ มรณา สุคติํ สคฺคํ โลกํ อุปปชฺชติฯ</p>


<h3>จตฺตาโรกมฺมกิเลสา</h3>
<p> ‘‘กตมสฺส จตฺตาโร กมฺมกิเลสา ปหีนา โหนฺติ? ปาณาติปาโต โข, คหปติปุตฺต, กมฺมกิเลโส, อทินฺนาทานํ กมฺมกิเลโส, กาเมสุมิจฺฉาจาโร กมฺมกิเลโส, มุสาวาโท กมฺมกิเลโสฯ อิมสฺส จตฺตาโร กมฺมกิเลสา ปหีนา โหนฺตี’’ติฯ อิทมโวจ ภควา, อิทํ วตฺวาน  สุคโต อถาปรํ เอตทโวจ สตฺถา –</p>


<p>
‘‘ปาณาติปาโต  
อทินฺนาทานํ, มุสาวาโท จ วุจฺจติ;  
  
ปรทารคมนเญฺจว, นปฺปสํสนฺติ ปณฺฑิตา’’ติฯ  
</p>
  
<h3>จตุฎฺฐานํ</h3>
<p> ‘‘กตเมหิ จตูหิ ฐาเนหิ ปาปกมฺมํ น กโรติ? ฉนฺทาคติํ คจฺฉโนฺต  ปาปกมฺมํ กโรติ, โทสาคติํ คจฺฉโนฺต ปาปกมฺมํ กโรติ, โมหาคติํ คจฺฉโนฺต ปาปกมฺมํ กโรติ, ภยาคติํ คจฺฉโนฺต ปาปกมฺมํ กโรติฯ ยโต โข, คหปติปุตฺต, อริยสาวโก เนว ฉนฺทาคติํ คจฺฉติ, น โทสาคติํ คจฺฉติ, น โมหาคติํ คจฺฉติ, น ภยาคติํ คจฺฉติ; อิเมหิ จตูหิ ฐาเนหิ ปาปกมฺมํ น กโรตี’’ติฯ อิทมโวจ ภควา, อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘ฉนฺทา โทสา ภยา โมหา, โย ธมฺมํ อติวตฺตติ;  
  
นิหียติ ยโส ตสฺส  
ตสฺส เยโส (พหูสุ, วินเยปิ)  
, กาฬปเกฺขว จนฺทิมาฯ  
</p>
  
<p>
‘‘ฉนฺทา  
โทสา ภยา โมหา, โย ธมฺมํ นาติวตฺตติ;  
  
อาปูรติ ยโส ตสฺส  
ตสฺส เยโส (พหูสุ, วินเยปิ)  
, สุกฺกปเกฺขว  
ชุณฺหปเกฺขว (ก.)  
จนฺทิมา’’ติฯ  
</p>
  
<h3>ฉ อปายมุขานิ</h3>
<p> ‘‘กตมานิ  ฉ โภคานํ อปายมุขานิ น เสวติ? สุราเมรยมชฺชปฺปมาทฎฺฐานานุโยโค โข, คหปติปุตฺต, โภคานํ อปายมุขํ, วิกาลวิสิขาจริยานุโยโค โภคานํ อปายมุขํ, สมชฺชาภิจรณํ โภคานํ อปายมุขํ, ชูตปฺปมาทฎฺฐานานุโยโค โภคานํ อปายมุขํ, ปาปมิตฺตานุโยโค โภคานํ อปายมุขํ, อาลสฺยานุโยโค  โภคานํ อปายมุขํฯ</p>


<h3>สุราเมรยสฺส ฉ อาทีนวา</h3>
<p> ‘‘ฉ โขเม, คหปติปุตฺต, อาทีนวา สุราเมรยมชฺชปฺปมาทฎฺฐานานุโยเคฯ สนฺทิฎฺฐิกา ธนชานิ , กลหปฺปวฑฺฒนี, โรคานํ อายตนํ, อกิตฺติสญฺชนนี, โกปีนนิทํสนี , ปญฺญาย ทุพฺพลิกรณีเตฺวว ฉฎฺฐํ ปทํ ภวติฯ อิเม โข, คหปติปุตฺต, ฉ อาทีนวา สุราเมรยมชฺชปฺปมาทฎฺฐานานุโยเคฯ</p>


<h3>วิกาลจริยาย ฉ อาทีนวา</h3>
<p> ‘‘ฉ  โขเม, คหปติปุตฺต, อาทีนวา วิกาลวิสิขาจริยานุโยเคฯ อตฺตาปิสฺส อคุโตฺต อรกฺขิโต โหติ, ปุตฺตทาโรปิสฺส อคุโตฺต อรกฺขิโต โหติ, สาปเตยฺยํปิสฺส อคุตฺตํ อรกฺขิตํ โหติ, สงฺกิโย จ โหติ ปาปเกสุ ฐาเนสุ , อภูตวจนญฺจ ตสฺมิํ รูหติ, พหูนญฺจ ทุกฺขธมฺมานํ ปุรกฺขโต โหติฯ อิเม โข, คหปติปุตฺต, ฉ อาทีนวา วิกาลวิสิขาจริยานุโยเคฯ</p>


<h3>สมชฺชาภิจรณสฺส ฉ อาทีนวา</h3>
<p> ‘‘ฉ โขเม, คหปติปุตฺต, อาทีนวา สมชฺชาภิจรเณฯ กฺว  นจฺจํ, กฺว คีตํ, กฺว วาทิตํ, กฺว อกฺขานํ, กฺว ปาณิสฺสรํ, กฺว กุมฺภถุนนฺติฯ อิเม โข, คหปติปุตฺต, ฉ อาทีนวา สมชฺชาภิจรเณฯ</p>


<h3>ชูตปฺปมาทสฺส ฉ อาทีนวา</h3>
<p> ‘‘ฉ   โขเม, คหปติปุตฺต, อาทีนวา ชูตปฺปมาทฎฺฐานานุโยเคฯ ชยํ เวรํ ปสวติ, ชิโน วิตฺตมนุโสจติ, สนฺทิฎฺฐิกา ธนชานิ, สภาคตสฺส  วจนํ น รูหติ, มิตฺตามจฺจานํ ปริภูโต โหติ, อาวาหวิวาหกานํ อปตฺถิโต โหติ – ‘อกฺขธุโตฺต อยํ ปุริสปุคฺคโล นาลํ ทารภรณายา’ติฯ อิเม โข, คหปติปุตฺต, ฉ อาทีนวา ชูตปฺปมาทฎฺฐานานุโยเคฯ</p>


<h3>ปาปมิตฺตตาย ฉ อาทีนวา</h3>
<p> ‘‘ฉ โขเม, คหปติปุตฺต, อาทีนวา ปาปมิตฺตานุโยเคฯ เย ธุตฺตา, เย โสณฺฑา, เย ปิปาสา, เย เนกติกา, เย วญฺจนิกา, เย สาหสิกาฯ ตฺยาสฺส มิตฺตา โหนฺติ เต สหายาฯ อิเม  โข, คหปติปุตฺต, ฉ อาทีนวา ปาปมิตฺตานุโยเคฯ</p>


<h3>อาลสฺยสฺส ฉ อาทีนวา</h3>
<p> ‘‘ฉ โขเม, คหปติปุตฺต, อาทีนวา อาลสฺยานุโยเคฯ อติสีตนฺติ  กมฺมํ น กโรติ, อติอุณฺหนฺติ กมฺมํ น กโรติ, อติสายนฺติ กมฺมํ น กโรติ, อติปาโตติ กมฺมํ น กโรติ, อติฉาโตสฺมีติ กมฺมํ น กโรติ, อติธาโตสฺมีติ กมฺมํ น กโรติฯ ตสฺส เอวํ กิจฺจาปเทสพหุลสฺส วิหรโต อนุปฺปนฺนา เจว โภคา นุปฺปชฺชนฺติ, อุปฺปนฺนา จ โภคา ปริกฺขยํ คจฺฉนฺติฯ อิเม โข, คหปติปุตฺต, ฉ อาทีนวา อาลสฺยานุโยเค’’ติฯ อิทมโวจ ภควา, อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘โหติ ปานสขา นาม,  
  
โหติ สมฺมิยสมฺมิโย;  
  
โย จ อเตฺถสุ ชาเตสุ,  
  
สหาโย โหติ โส สขาฯ  
</p>
  
<p>
‘‘อุสฺสูรเสยฺยา  
ปรทารเสวนา,  
  
เวรปฺปสโว  
เวรปฺปสโงฺค (สี. สฺยา. ปี.)  
จ อนตฺถตา จ;  
  
ปาปา  
จ มิตฺตา สุกทริยตา จ,  
  
เอเต ฉ ฐานา ปุริสํ ธํสยนฺติฯ  
</p>
  
<p>
‘‘ปาปมิโตฺต ปาปสโข,  
  
ปาปอาจารโคจโร;  
  
อสฺมา โลกา ปรมฺหา จ,  
  
อุภยา ธํสเต นโรฯ  
</p>
  
<p>
‘‘อกฺขิตฺถิโย วารุณี นจฺจคีตํ,  
  
ทิวา โสปฺปํ ปาริจริยา อกาเล;  
  
ปาปา จ มิตฺตา สุกทริยตา จ,  
  
เอเต ฉ ฐานา ปุริสํ ธํสยนฺติฯ  
</p>
  
<p>
‘‘อเกฺขหิ ทิพฺพนฺติ สุรํ ปิวนฺติ,  
  
ยนฺติตฺถิโย  
ปาณสมา ปเรสํ;  
  
นิหีนเสวี  
น จ วุทฺธเสวี  
วุทฺธิเสวี (สฺยา.), พุทฺธิเสวี (ก.)  
,  
  
นิหียเต กาฬปเกฺขว จโนฺทฯ  
</p>
  
<p>
‘‘โย วารุณี อทฺธโน อกิญฺจโน,  
  
ปิปาโส ปิวํ ปปาคโต  
ปิปาโสสิ อตฺถปาคโต (สฺยา.), ปิปาโสปิ สมปฺปปาคโต (ก.)  
;  
  
อุทกมิว อิณํ วิคาหติ,  
  
อกุลํ  
อากุลํ (สฺยา. ก.)  
กาหิติ ขิปฺปมตฺตโนฯ  
</p>
  
<p>
‘‘น ทิวา โสปฺปสีเลน, รตฺติมุฎฺฐานเทสฺสินา  
รตฺตินุฎฺฐานทสฺสินา (สี. ปี.), รตฺตินุฎฺฐานสีลินา (?)  
;  
  
นิจฺจํ มเตฺตน โสเณฺฑน, สกฺกา อาวสิตุํ ฆรํฯ  
</p>
  
<p>
‘‘อติสีตํ อติอุณฺหํ, อติสายมิทํ อหุ;  
  
อิติ วิสฺสฎฺฐกมฺมเนฺต, อตฺถา อเจฺจนฺติ มาณเวฯ  
</p>
  
<p>
‘‘โยธ  
  
สีตญฺจ อุณฺหญฺจ, ติณา ภิโยฺย น มญฺญติ;  
  
กรํ ปุริสกิจฺจานิ, โส สุขํ  
สุขา (สพฺพตฺถ) อฎฺฐกถา โอโลเกตพฺพา  
น วิหายตี’’ติฯ  
</p>
  
<h3>มิตฺตปติรูปกา</h3>
<p> ‘‘จตฺตาโรเม, คหปติปุตฺต, อมิตฺตา มิตฺตปติรูปกา เวทิตพฺพาฯ อญฺญทตฺถุหโร อมิโตฺต มิตฺตปติรูปโก เวทิตโพฺพ, วจีปรโม อมิโตฺต มิตฺตปติรูปโก เวทิตโพฺพ, อนุปฺปิยภาณี อมิโตฺต มิตฺตปติรูปโก เวทิตโพฺพ, อปายสหาโย อมิโตฺต มิตฺตปติรูปโก เวทิตโพฺพฯ</p>


<p> ‘‘จตูหิ โข, คหปติปุตฺต, ฐาเนหิ อญฺญทตฺถุหโร อมิโตฺต  มิตฺตปติรูปโก เวทิตโพฺพฯ</p>


<p>
‘‘อญฺญทตฺถุหโร โหติ, อเปฺปน พหุมิจฺฉติ  
;  
  
ภยสฺส กิจฺจํ กโรติ, เสวติ อตฺถการณาฯ  
</p>
  
<p>‘‘อิเมหิ โข, คหปติปุตฺต, จตูหิ ฐาเนหิ อญฺญทตฺถุหโร อมิโตฺต มิตฺตปติรูปโก เวทิตโพฺพฯ</p>


<p> ‘‘จตูหิ โข, คหปติปุตฺต, ฐาเนหิ วจีปรโม อมิโตฺต มิตฺตปติรูปโก เวทิตโพฺพฯ อตีเตน ปฎิสนฺถรติ , อนาคเตน ปฎิสนฺถรติ, นิรตฺถเกน สงฺคณฺหาติ, ปจฺจุปฺปเนฺนสุ กิเจฺจสุ พฺยสนํ ทเสฺสติฯ อิเมหิ โข, คหปติปุตฺต, จตูหิ ฐาเนหิ วจีปรโม อมิโตฺต มิตฺตปติรูปโก เวทิตโพฺพฯ</p>


<p> ‘‘จตูหิ โข, คหปติปุตฺต, ฐาเนหิ อนุปฺปิยภาณี อมิโตฺต มิตฺตปติรูปโก เวทิตโพฺพฯ ปาปกํปิสฺส  อนุชานาติ, กลฺยาณํปิสฺส อนุชานาติ, สมฺมุขาสฺส วณฺณํ ภาสติ, ปรมฺมุขาสฺส อวณฺณํ ภาสติฯ อิเมหิ โข, คหปติปุตฺต, จตูหิ ฐาเนหิ อนุปฺปิยภาณี อมิโตฺต มิตฺตปติรูปโก เวทิตโพฺพฯ</p>


<p> ‘‘จตูหิ  โข, คหปติปุตฺต, ฐาเนหิ อปายสหาโย อมิโตฺต มิตฺตปติรูปโก เวทิตโพฺพ ฯ สุราเมรย มชฺชปฺปมาทฎฺฐานานุโยเค สหาโย โหติ, วิกาล วิสิขา จริยานุโยเค สหาโย โหติ, สมชฺชาภิจรเณ สหาโย โหติ, ชูตปฺปมาทฎฺฐานานุโยเค สหาโย โหติฯ อิเมหิ โข, คหปติปุตฺต, จตูหิ ฐาเนหิ อปายสหาโย อมิโตฺต มิตฺตปติรูปโก เวทิตโพฺพ’’ติฯ</p>


<p> อิทมโวจ ภควา, อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘อญฺญทตฺถุหโร  
มิโตฺต, โย จ มิโตฺต วจีปโร  
วจีปรโม (สฺยา.)  
;  
  
อนุปฺปิยญฺจ โย อาห, อปาเยสุ จ โย สขาฯ  
</p>
  
<p>
เอเต อมิเตฺต จตฺตาโร, อิติ วิญฺญาย ปณฺฑิโต;  
  
อารกา ปริวเชฺชยฺย, มคฺคํ ปฎิภยํ ยถา’’ติฯ  
</p>
  
<h3>สุหทมิโตฺต</h3>
<p> ‘‘จตฺตาโรเม , คหปติปุตฺต, มิตฺตา สุหทา เวทิตพฺพาฯ อุปกาโร  มิโตฺต สุหโท เวทิตโพฺพ, สมานสุขทุโกฺข มิโตฺต สุหโท เวทิตโพฺพ, อตฺถกฺขายี มิโตฺต สุหโท เวทิตโพฺพ, อนุกมฺปโก มิโตฺต สุหโท เวทิตโพฺพฯ</p>


<p> ‘‘จตูหิ โข, คหปติปุตฺต, ฐาเนหิ อุปกาโร มิโตฺต สุหโท เวทิตโพฺพฯ ปมตฺตํ รกฺขติ, ปมตฺตสฺส สาปเตยฺยํ รกฺขติ, ภีตสฺส สรณํ โหติ, อุปฺปเนฺนสุ กิจฺจกรณีเยสุ ตทฺทิคุณํ โภคํ อนุปฺปเทติฯ อิเมหิ โข, คหปติปุตฺต, จตูหิ ฐาเนหิ อุปกาโร มิโตฺต สุหโท เวทิตโพฺพฯ</p>


<p> ‘‘จตูหิ โข, คหปติปุตฺต, ฐาเนหิ สมานสุขทุโกฺข มิโตฺต สุหโท เวทิตโพฺพฯ คุยฺหมสฺส อาจิกฺขติ, คุยฺหมสฺส ปริคูหติ, อาปทาสุ น วิชหติ, ชีวิตํปิสฺส อตฺถาย ปริจฺจตฺตํ โหติฯ อิเมหิ โข, คหปติปุตฺต, จตูหิ ฐาเนหิ สมานสุขทุโกฺข มิโตฺต สุหโท เวทิตโพฺพฯ</p>


<p> ‘‘จตูหิ  โข, คหปติปุตฺต, ฐาเนหิ อตฺถกฺขายี มิโตฺต สุหโท เวทิตโพฺพฯ ปาปา นิวาเรติ, กลฺยาเณ นิเวเสติ, อสฺสุตํ สาเวติ, สคฺคสฺส  มคฺคํ อาจิกฺขติฯ อิเมหิ โข, คหปติปุตฺต, จตูหิ ฐาเนหิ อตฺถกฺขายี มิโตฺต สุหโท เวทิตโพฺพฯ</p>


<p> ‘‘จตูหิ  โข, คหปติปุตฺต, ฐาเนหิ อนุกมฺปโก มิโตฺต สุหโท เวทิตโพฺพฯ อภเวนสฺส น นนฺทติ, ภเวนสฺส นนฺทติ, อวณฺณํ ภณมานํ นิวาเรติ, วณฺณํ ภณมานํ ปสํสติฯ อิเมหิ โข, คหปติปุตฺต, จตูหิ ฐาเนหิ อนุกมฺปโก มิโตฺต สุหโท เวทิตโพฺพ’’ติฯ</p>


<p> อิทมโวจ ภควา, อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘อุปกาโร  
จ โย มิโตฺต, สุเข ทุเกฺข  
สุขทุโกฺข (สฺยา. ก.)  
จ โย สขา  
โย จ มิโตฺต สุเข ทุเกฺข (สี. ปี.)  
;  
  
อตฺถกฺขายี จ โย มิโตฺต, โย จ มิตฺตานุกมฺปโกฯ  
</p>
  
<p>
‘‘เอเตปิ มิเตฺต จตฺตาโร, อิติ วิญฺญาย ปณฺฑิโต;  
  
สกฺกจฺจํ ปยิรุปาเสยฺย, มาตา ปุตฺตํ ว โอรสํ;  
  
ปณฺฑิโต สีลสมฺปโนฺน, ชลํ อคฺคีว ภาสติฯ  
</p>
  
<p>
‘‘โภเค สํหรมานสฺส, ภมรเสฺสว อิรียโต;  
  
โภคา สนฺนิจยํ ยนฺติ, วมฺมิโกวุปจียติฯ  
</p>
  
<p>
‘‘เอวํ โภเค สมาหตฺวา  
สมาหริตฺวา (สฺยา.)  
, อลมโตฺต กุเล คิหี;  
  
จตุธา วิภเช โภเค, ส เว มิตฺตานิ คนฺถติฯ  
</p>
  
<p>
‘‘เอเกน โภเค ภุเญฺชยฺย, ทฺวีหิ กมฺมํ ปโยชเย;  
  
จตุตฺถญฺจ นิธาเปยฺย, อาปทาสุ ภวิสฺสตี’’ติฯ  
</p>
  
<h3>ฉทฺทิสาปฎิจฺฉาทนกณฺฑํ</h3>
<p> ‘‘กถญฺจ, คหปติปุตฺต, อริยสาวโก ฉทฺทิสาปฎิจฺฉาที โหติ? ฉ  อิมา, คหปติปุตฺต, ทิสา เวทิตพฺพาฯ ปุรตฺถิมา ทิสา มาตาปิตโร เวทิตพฺพา, ทกฺขิณา  ทิสา อาจริยา เวทิตพฺพา, ปจฺฉิมา ทิสา  ปุตฺตทารา เวทิตพฺพา, อุตฺตรา ทิสา มิตฺตามจฺจา เวทิตพฺพา, เหฎฺฐิมา ทิสา ทาสกมฺมกรา เวทิตพฺพา, อุปริมา ทิสา สมณพฺราหฺมณา เวทิตพฺพาฯ</p>


<p> ‘‘ปญฺจหิ  โข, คหปติปุตฺต, ฐาเนหิ ปุเตฺตน ปุรตฺถิมา ทิสา มาตาปิตโร ปจฺจุปฎฺฐาตพฺพา – ภโต เน  ภริสฺสามิ, กิจฺจํ เนสํ กริสฺสามิ, กุลวํสํ ฐเปสฺสามิ, ทายชฺชํ ปฎิปชฺชามิ, อถ วา ปน เปตานํ กาลงฺกตานํ ทกฺขิณํ อนุปฺปทสฺสามีติฯ อิเมหิ โข, คหปติปุตฺต, ปญฺจหิ ฐาเนหิ ปุเตฺตน ปุรตฺถิมา ทิสา มาตาปิตโร ปจฺจุปฎฺฐิตา ปญฺจหิ ฐาเนหิ ปุตฺตํ อนุกมฺปนฺติฯ ปาปา นิวาเรนฺติ, กลฺยาเณ นิเวเสนฺติ, สิปฺปํ สิกฺขาเปนฺติ, ปติรูเปน ทาเรน สํโยเชนฺติ, สมเย ทายชฺชํ นิยฺยาเทนฺติ ฯ อิเมหิ โข, คหปติปุตฺต, ปญฺจหิ ฐาเนหิ ปุเตฺตน ปุรตฺถิมา ทิสา มาตาปิตโร ปจฺจุปฎฺฐิตา อิเมหิ ปญฺจหิ ฐาเนหิ ปุตฺตํ อนุกมฺปนฺติฯ เอวมสฺส เอสา ปุรตฺถิมา ทิสา ปฎิจฺฉนฺนา โหติ เขมา อปฺปฎิภยาฯ</p>


<p> ‘‘ปญฺจหิ โข, คหปติปุตฺต, ฐาเนหิ อเนฺตวาสินา ทกฺขิณา ทิสา อาจริยา ปจฺจุปฎฺฐาตพฺพา – อุฎฺฐาเนน อุปฎฺฐาเนน สุสฺสุสาย ปาริจริยาย สกฺกจฺจํ สิปฺปปฎิคฺคหเณน ฯ อิเมหิ โข, คหปติปุตฺต, ปญฺจหิ ฐาเนหิ อเนฺตวาสินา ทกฺขิณา ทิสา อาจริยา ปจฺจุปฎฺฐิตา ปญฺจหิ  ฐาเนหิ อเนฺตวาสิํ อนุกมฺปนฺติ – สุวินีตํ วิเนนฺติ, สุคฺคหิตํ คาหาเปนฺติ, สพฺพสิปฺปสฺสุตํ สมกฺขายิโน ภวนฺติ, มิตฺตามเจฺจสุ ปฎิยาเทนฺติ , ทิสาสุ ปริตฺตาณํ กโรนฺติฯ อิเมหิ โข, คหปติปุตฺต, ปญฺจหิ ฐาเนหิ อเนฺตวาสินา  ทกฺขิณา ทิสา อาจริยา ปจฺจุปฎฺฐิตา อิเมหิ ปญฺจหิ ฐาเนหิ อเนฺตวาสิํ อนุกมฺปนฺติฯ เอวมสฺส เอสา ทกฺขิณา ทิสา ปฎิจฺฉนฺนา โหติ เขมา อปฺปฎิภยาฯ</p>


<p> ‘‘ปญฺจหิ โข, คหปติปุตฺต, ฐาเนหิ สามิเกน ปจฺฉิมา ทิสา ภริยา ปจฺจุปฎฺฐาตพฺพา – สมฺมานนาย อนวมานนาย  อนติจริยาย อิสฺสริยโวสฺสเคฺคน อลงฺการานุปฺปทาเนนฯ อิเมหิ โข, คหปติปุตฺต, ปญฺจหิ ฐาเนหิ สามิเกน ปจฺฉิมา ทิสา ภริยา ปจฺจุปฎฺฐิตา ปญฺจหิ ฐาเนหิ  สามิกํ อนุกมฺปติ – สุสํวิหิตกมฺมนฺตา จ โหติ, สงฺคหิตปริชนา  จ, อนติจารินี จ, สมฺภตญฺจ อนุรกฺขติ, ทกฺขา จ โหติ อนลสา สพฺพกิเจฺจสุฯ อิเมหิ โข, คหปติปุตฺต, ปญฺจหิ ฐาเนหิ สามิเกน ปจฺฉิมา ทิสา ภริยา ปจฺจุปฎฺฐิตา อิเมหิ ปญฺจหิ ฐาเนหิ สามิกํ อนุกมฺปติฯ เอวมสฺส เอสา ปจฺฉิมา ทิสา ปฎิจฺฉนฺนา โหติ เขมา อปฺปฎิภยาฯ</p>


<p> ‘‘ปญฺจหิ โข, คหปติปุตฺต, ฐาเนหิ กุลปุเตฺตน อุตฺตรา ทิสา มิตฺตามจฺจา ปจฺจุปฎฺฐาตพฺพา – ทาเนน เปยฺยวเชฺชน  อตฺถจริยาย สมานตฺตตาย อวิสํวาทนตายฯ อิเมหิ โข, คหปติปุตฺต, ปญฺจหิ ฐาเนหิ กุลปุเตฺตน อุตฺตรา ทิสา มิตฺตามจฺจา ปจฺจุปฎฺฐิตา ปญฺจหิ  ฐาเนหิ  กุลปุตฺตํ อนุกมฺปนฺติ – ปมตฺตํ รกฺขนฺติ, ปมตฺตสฺส สาปเตยฺยํ รกฺขนฺติ, ภีตสฺส สรณํ โหนฺติ, อาปทาสุ น วิชหนฺติ, อปรปชา จสฺส ปฎิปูเชนฺติฯ อิเมหิ โข, คหปติปุตฺต, ปญฺจหิ ฐาเนหิ กุลปุเตฺตน อุตฺตรา ทิสา มิตฺตามจฺจา ปจฺจุปฎฺฐิตา อิเมหิ ปญฺจหิ ฐาเนหิ กุลปุตฺตํ อนุกมฺปนฺติฯ เอวมสฺส เอสา อุตฺตรา ทิสา ปฎิจฺฉนฺนา โหติ เขมา อปฺปฎิภยาฯ</p>


<p> ‘‘ปญฺจหิ โข, คหปติปุตฺต, ฐาเนหิ อยฺยิรเกน  เหฎฺฐิมา  ทิสา ทาสกมฺมกรา ปจฺจุปฎฺฐาตพฺพา – ยถาพลํ กมฺมนฺตสํวิธาเนน ภตฺตเวตนานุปฺปทาเนน คิลานุปฎฺฐาเนน อจฺฉริยานํ รสานํ สํวิภาเคน สมเย โวสฺสเคฺคนฯ อิเมหิ โข, คหปติปุตฺต, ปญฺจหิ ฐาเนหิ อยฺยิรเกน เหฎฺฐิมา ทิสา ทาสกมฺมกรา ปจฺจุปฎฺฐิตา ปญฺจหิ ฐาเนหิ อยฺยิรกํ อนุกมฺปนฺติ – ปุพฺพุฎฺฐายิโน จ โหนฺติ, ปจฺฉา นิปาติโน จ, ทินฺนาทายิโน จ, สุกตกมฺมกรา จ, กิตฺติวณฺณหรา จฯ อิเมหิ โข, คหปติปุตฺต, ปญฺจหิ ฐาเนหิ อยฺยิรเกน เหฎฺฐิมา ทิสา ทาสกมฺมกรา ปจฺจุปฎฺฐิตา อิเมหิ ปญฺจหิ ฐาเนหิ อยฺยิรกํ อนุกมฺปนฺติฯ เอวมสฺส เอสา เหฎฺฐิมา ทิสา ปฎิจฺฉนฺนา โหติ เขมา อปฺปฎิภยาฯ</p>


<p> ‘‘ปญฺจหิ โข, คหปติปุตฺต, ฐาเนหิ กุลปุเตฺตน อุปริมา ทิสา สมณพฺราหฺมณา ปจฺจุปฎฺฐาตพฺพา – เมเตฺตน กายกเมฺมน เมเตฺตน วจีกเมฺมน เมเตฺตน  มโนกเมฺมน อนาวฎทฺวารตาย อามิสานุปฺปทาเนนฯ อิเมหิ โข, คหปติปุตฺต, ปญฺจหิ ฐาเนหิ กุลปุเตฺตน อุปริมา  ทิสา สมณพฺราหฺมณา ปจฺจุปฎฺฐิตา ฉหิ ฐาเนหิ กุลปุตฺตํ อนุกมฺปนฺติ – ปาปา นิวาเรนฺติ, กลฺยาเณ นิเวเสนฺติ, กลฺยาเณน มนสา อนุกมฺปนฺติ, อสฺสุตํ สาเวนฺติ, สุตํ ปริโยทาเปนฺติ, สคฺคสฺส มคฺคํ อาจิกฺขนฺติฯ อิเมหิ โข, คหปติปุตฺต, ปญฺจหิ ฐาเนหิ กุลปุเตฺตน อุปริมา ทิสา สมณพฺราหฺมณา ปจฺจุปฎฺฐิตา อิเมหิ ฉหิ ฐาเนหิ กุลปุตฺตํ อนุกมฺปนฺติฯ เอวมสฺส เอสา อุปริมา ทิสา ปฎิจฺฉนฺนา โหติ เขมา อปฺปฎิภยา’’ติฯ</p>


<p> อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘มาตาปิตา ทิสา ปุพฺพา, อาจริยา ทกฺขิณา ทิสา;  
  
ปุตฺตทารา  
ทิสา ปจฺฉา, มิตฺตามจฺจา จ อุตฺตราฯ  
</p>
  
<p>
‘‘ทาสกมฺมกรา  
เหฎฺฐา, อุทฺธํ สมณพฺราหฺมณา;  
  
เอตา ทิสา นมเสฺสยฺย, อลมโตฺต กุเล คิหีฯ  
</p>
  
<p>
‘‘ปณฺฑิโต สีลสมฺปโนฺน, สโณฺห จ ปฎิภานวา;  
  
นิวาตวุตฺติ อตฺถโทฺธ, ตาทิโส ลภเต ยสํฯ  
</p>
  
<p>
‘‘อุฎฺฐานโก อนลโส, อาปทาสุ น เวธติ;  
  
อจฺฉินฺนวุตฺติ เมธาวี, ตาทิโส ลภเต ยสํฯ  
</p>
  
<p>
‘‘สงฺคาหโก มิตฺตกโร, วทญฺญู วีตมจฺฉโร;  
  
เนตา วิเนตา อนุเนตา, ตาทิโส ลภเต ยสํฯ  
</p>
  
<p>
‘‘ทานญฺจ เปยฺยวชฺชญฺจ, อตฺถจริยา จ ยา อิธ;  
  
สมานตฺตตา จ ธเมฺมสุ, ตตฺถ ตตฺถ ยถารหํ;  
  
เอเต  
โข สงฺคหา โลเก, รถสฺสาณีว ยายโตฯ  
</p>
  
<p>
‘‘เอเต จ สงฺคหา นาสฺสุ, น มาตา ปุตฺตการณา;  
  
ลเภถ มานํ ปูชํ วา, ปิตา วา ปุตฺตการณาฯ  
</p>
  
<p>
‘‘ยสฺมา จ สงฺคหา  
สงฺคเห (ก.) อฎฺฐกถายํ อิจฺฉิตปาโฐ  
เอเต, สมฺมเปกฺขนฺติ  
สมเวกฺขนฺติ (สี. ปี. ก.)  
ปณฺฑิตา;  
  
ตสฺมา  
มหตฺตํ ปโปฺปนฺติ, ปาสํสา จ ภวนฺติ เต’’ติฯ  
</p>
  
<p> เอวํ  วุเตฺต, สิงฺคาลโก คหปติปุโตฺต ภควนฺตํ เอตทโวจ – ‘‘อภิกฺกนฺตํ, ภเนฺต! อภิกฺกนฺตํ, ภเนฺต! เสยฺยถาปิ, ภเนฺต, นิกฺกุชฺชิตํ วา อุกฺกุเชฺชยฺย, ปฎิจฺฉนฺนํ วา วิวเรยฺย, มูฬฺหสฺส วา มคฺคํ อาจิเกฺขยฺย, อนฺธกาเร วา เตลปโชฺชตํ ธาเรยฺย ‘จกฺขุมโนฺต รูปานิ ทกฺขนฺตี’ติฯ เอวเมวํ ภควตา อเนกปริยาเยน ธโมฺม ปกาสิโตฯ เอสาหํ, ภเนฺต, ภควนฺตํ สรณํ คจฺฉามิ ธมฺมญฺจ ภิกฺขุสํฆญฺจฯ อุปาสกํ มํ ภควา ธาเรตุ, อชฺชตเคฺค ปาณุเปตํ สรณํ คต’’นฺติฯ</p>

 นิฎฺฐิตํ อฎฺฐมํฯ</p>





