<h1>๔. วิภงฺควโคฺค</h1>
<h3>๑. ภเทฺทกรตฺตสุตฺตวณฺณนา</h3>
<p>     นฺติ ภเทฺทกรตฺตสุตฺตํฯ ตตฺถ ติ วิปสฺสนานุโยคสมนฺนาคตตฺตา ภทฺทกสฺส เอกรตฺตสฺสฯ นฺติ มาติกํฯ นฺติ วิตฺถารภาชนียํฯ</p>


<p>นฺติ อตีเต ปญฺจกฺขเนฺธฯ ติ ตณฺหาทิฎฺฐีหิ นานุคเจฺฉยฺยฯ ติ ตณฺหาทิฎฺฐีหิ น ปเตฺถยฺยฯ นฺติ อิทเมตฺถ การณวจนํฯ ยสฺมา ยํ อตีตํ, ตํ ปหีนํ นิรุทฺธํ อตฺถงฺคตํ, ตสฺมา ตํ ปุน นานุคเจฺฉยฺยฯ ยสฺมา จ ยํ อนาคตํ, ตํ อปฺปตฺตํ อชาตํ อนิพฺพตฺตํ, ตสฺมา ตมฺปิ น ปเตฺถยฺยฯ</p>


<p>ติ ปจฺจุปฺปนฺนมฺปิ ธมฺมํ ยตฺถ ยเตฺถว อุปฺปโนฺน, ตตฺถ ตเตฺถว จ นํ อนิจฺจานุปสฺสนาทีหิ สตฺตหิ อนุปสฺสนาหิ โย วิปสฺสติ อรญฺญาทีสุ วา ตตฺถ ตเตฺถว วิปสฺสติฯ   นฺติ อิทํ วิปสฺสนาปฎิวิปสฺสนาทสฺสนตฺถํ วุตฺตํฯ วิปสฺสนา หิ ราคาทีหิ น สํหีรติ น สํกุปฺปตีติ อสํหีรํ อสํกุปฺปํ, ตํ อนุพฺรูหเย วเฑฺฒยฺย, ปฎิวิปเสฺสยฺยาติ วุตฺตํ โหติฯ อถ วา นิพฺพานํ ราคาทีหิ น สํหีรติ น สํกุปฺปตีติ อสํหีรํ อสํกุปฺปํฯ ตํ  ปณฺฑิโต ภิกฺขุ อนุพฺรูหเย, ปุนปฺปุนํ ตทารมฺมณํ ตํ ตํ ผลสมาปตฺติํ อเปฺปโนฺต วเฑฺฒยฺยาติ อโตฺถฯ</p>


<p>ตสฺส ปน อนุพฺรูหนฺตสฺส อตฺถาย – นฺติ กิเลสานํ อาตาปนปริตาปเนน อาตปฺปนฺติ ลทฺธนามํ วีริยํ อเชฺชว กาตพฺพํฯ ติ  เสฺว ชีวิตํ วา มรณํ วา โก ชานาติฯ อเชฺชว ทานํ วา ทสฺสามิ, สีลํ วา รกฺขิสฺสามิ, อญฺญตรํ วา ปน กุสลํ กริสฺสามีติ หิ ‘‘อชฺช ตาว ปปโญฺจ อตฺถิ, เสฺว วา ปุนทิวเส วา กริสฺสามี’’ติ จิตฺตํ อนุปฺปาเทตฺวา อเชฺชว กริสฺสามีติ เอวํ วีริยํ กาตพฺพนฺติ ทเสฺสติฯ ติ อคฺคิวิสสตฺถาทีนิ อเนกานิ มรณการณานิ ตสฺส เสนา, ตาย มหติยา เสนาย วเสน มหาเสเนน เอวรูเปน มจฺจุนา สทฺธิํ ‘‘กติปาหํ ตาว อาคเมหิ ยาวาหํ พุทฺธปูชาทิํ อตฺตโน อวสฺสยกมฺมํ กโรมี’’ติ ฯ เอวํ มิตฺตสนฺถวาการสงฺขาโต วา, ‘‘อิทํ สตํ วา สหสฺสํ วา คเหตฺวา กติปาหํ อาคเมหี’’ติ เอวํ ลญฺชานุปฺปทานสงฺขาโต วา, ‘‘อิมินาหํ พลราสินา ปฎิพาหิสฺสามี’’ติ เอวํ พลราสิสงฺขาโต วา สงฺคโร นตฺถิฯ ติ หิ มิตฺตสนฺถวาการลญฺชานุปฺปทานพลราสีนํ  นามํ, ตสฺมา อยมโตฺถ วุโตฺตฯ</p>


<p>นฺติ อนลสํ อุฎฺฐาหกํฯ เอวํ ปฎิปนฺนตฺตา ภโทฺท เอกรโตฺต อสฺสาติ ฯ อิติ ตํ เอวํ ปฎิปนฺนปุคฺคลํ ‘‘ภเทฺทกรโตฺต อย’’นฺติฯ ราคาทีนํ สนฺตตาย  อาจิกฺขติฯ</p>


<p> ติอาทีสุ กาโฬปิ สมาโน อินฺทนีลมณิวโณฺณ อโหสินฺติ เอวํ มนุญฺญรูปวเสเนว เอวํรูโป อโหสิํฯ กุสลสุขโสมนสฺสเวทนาวเสเนว เอวํเวทโนฯ ตํสมฺปยุตฺตานํเยว สญฺญาทีนํ วเสน เอวํสโญฺญ เอวํสงฺขาโร เอวํวิญฺญาโณ อโหสิํ อตีตมทฺธานนฺติฯ</p>


<p>ติ เตสุ รูปาทีสุ ตณฺหํ สมนฺวาเนติ อนุปวเตฺตติฯ หีนรูปาทิวเสน ปน เอวํรูโป อโหสิํ…เป.… เอวํวิญฺญาโณ อโหสินฺติ น มญฺญติฯ</p>


<p>ติ ตณฺหํ วา ตณฺหาสมฺปยุตฺตทิฎฺฐิํ วา นานุปวตฺตยติฯ</p>


<p> นฺติอาทีสุปิ ตํมนุญฺญรูปาทิวเสเนว ตณฺหาทิฎฺฐิปวตฺตสงฺขาตา นนฺทิสมนฺวานยนาว เวทิตพฺพาฯ</p>


<p>  , ติ อิทํ ‘‘ปจฺจุปฺปนฺนญฺจ โย ธมฺมํ, ตตฺถ ตตฺถ วิปสฺสติฯ อสํหีรํ อสํกุปฺป’’นฺติ อุเทฺทสสฺส นิเทฺทสตฺถํ วุตฺตํฯ กามเญฺจตฺถ ‘‘กถญฺจ, ภิกฺขเว, ปจฺจุปฺปนฺนํ ธมฺมํ  น วิปสฺสตี’’ติอาทิ วตฺตพฺพํ สิยา, ยสฺมา ปน อสํหีราติ จ อสํกุปฺปาติ จ วิปสฺสนา วุตฺตา, ตสฺมา ตสฺสา เอว อภาวญฺจ ภาวญฺจ ทเสฺสตุํ สํหีรตีติ มาติกํ อุทฺธริตฺวา วิตฺถาโร วุโตฺตฯ ตตฺถ ติ วิปสฺสนาย อภาวโต ตณฺหาทิฎฺฐีหิ  อากฑฺฒิยติฯ ติ วิปสฺสนาย ภาเวน ตณฺหาทิฎฺฐีหิ นากฑฺฒิยติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๒. อานนฺทภเทฺทกรตฺตสุตฺตวณฺณนา</h3>
<p>   นฺติ อานนฺทภเทฺทกรตฺตสุตฺตํฯ ตตฺถ ติ ผลสมาปตฺติโต วุฎฺฐิโตฯ ติ ชานโนฺตว กถาสมุฎฺฐาปนตฺถํ ปุจฺฉิฯ</p>


<p> ติ เถรสฺส สาธุการมทาสิฯ นฺติ ปริมณฺฑเลหิ ปทพฺยญฺชเนหิ ปริสุเทฺธหิ กถิตตฺตา เทสนํ ปสํสโนฺต อาหฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๓. มหากจฺจานภเทฺทกรตฺตสุตฺตวณฺณนา</h3>
<p>   นฺติ มหากจฺจานภเทฺทกรตฺตสุตฺตํฯ ตตฺถ ติ ตโตฺตทกสฺส รหทสฺส วเสน เอวํลทฺธนาเม อาราเมฯ เวภารปพฺพตสฺส  กิร เหฎฺฐา ภูมฎฺฐกนาคานํ ปญฺจโยชนสติกํ นาคภวนํ เทวโลกสทิสํ มณิมเยน ตเลน อารามอุยฺยาเนหิ จ สมนฺนาคตํ, ตตฺถ นาคานํ กีฬนฎฺฐาเน มหาอุทกรหโท, ตโต ตโปทา นาม นที สนฺทติ กุถิตา อุโณฺหทกาฯ กสฺมา ปเนสา เอทิสา ชาตา? ราชคหํ กิร ปริวาเรตฺวา มหา เปตโลโก, ตตฺถ ทฺวินฺนํ มหาโลหกุมฺภินิรยานํ อนฺตเรน อยํ ตโปทา อาคจฺฉติ, ตสฺมา สา กุถิตา สนฺทติฯ วุตฺตมฺปิ เจตํ – ‘‘ยตายํ, ภิกฺขเว, ตโปทา สนฺทติ, โส ทโห อโจฺฉทโก สีโตทโก สาโตทโก เสโตทโก สุปฺปติโตฺถ รมณีโย ปหูตมจฺฉกจฺฉโป, จกฺกมตฺตานิ จ ปทุมานิ ปุปฺผนฺติ ฯ อปิจายํ, ภิกฺขเว, ตโปทา ทฺวินฺนํ มหานิรยานํ อนฺตริกาย อาคจฺฉติ, เตนายํ ตโปทา กุถิตา สนฺทตี’’ติ (ปารา. ๒๓๑)ฯ อิมสฺส ปน อารามสฺส อภิสมฺมุขฎฺฐาเน ตโต มหาอุทกรหโท ชาโต, ตสฺส นามวเสนายํ วิหาโร ติ วุจฺจติฯ</p>


<p> ติ ตสฺส กิร เถรสฺส อตฺตภาโว สมิโทฺธ อภิรูโป ปาสาทิโก, ตสฺมา สมิทฺธิเตฺวว สงฺขํ คโตฯ ติ มคฺคพฺรหฺมจริยสฺส อาทิ ปุพฺพภาคปฺปฎิปตฺติภูโตฯ ติ มธุปิณฺฑิกสุเตฺต (ม. นิ. ๑.๑๙๙ อาทโย) วุตฺตนเยเนว วิตฺถาเรตพฺพํฯ</p>


<p> นฺติ อิมสฺมิํ กิร สุเตฺต ภควา ทฺวาทสายตนวเสเนว มาติกํ ฐเปสิฯ เถโรปิ ‘‘ภควตา เหฎฺฐา  ทฺวีสุ, อุปริ จตุเตฺถ จาติ อิเมสุ ตีสุ สุเตฺตสุ ปญฺจกฺขนฺธวเสน มาติกา จ วิภโงฺค จ กโต, อิธ ปน ทฺวาทสายตนวเสเนว วิภชนตฺถํ มาติกา ฐปิตา’’ติ นยํ ปฎิลภิตฺวา เอวมาหฯ อิมํ ปน นยํ ลภเนฺตน เถเรน ภาริยํ กตํ, อปเท ปทํ ทสฺสิตํ, อากาเส ปทํ กตํ, เตน นํ ภควา อิมเมว สุตฺตํ สนฺธาย – ‘‘เอตทคฺคํ , ภิกฺขเว, มม สาวกานํ ภิกฺขูนํ สํขิเตฺตน ภาสิตสฺส วิตฺถาเรน อตฺถํ วิภชนฺตานํ ยทิทํ มหากจฺจาโน’’ติ (อ. นิ. ๑.๑๙๗) เอตทเคฺค ฐเปสิฯ เอตฺถ ปน ติ จกฺขุปสาโทฯ ติ จตุสมุฎฺฐานิกรูปาฯ อิมินา นเยน เสสายตนานิปิ เวทิตพฺพานิฯ นฺติ นิกนฺติวิญฺญาณํฯ ติ ตํ จกฺขุเญฺจว รูปญฺจ ตณฺหาทิฎฺฐิวเสน อภินนฺทติฯ ติ ตณฺหาทิฎฺฐีหิ อนุคจฺฉติฯ</p>


<p>ติ เอตฺถ ปน ติ ภวงฺคจิตฺตํฯ ติ เตภูมกธมฺมารมฺมณํฯ</p>


<p> ติ ปตฺถนาวเสน ฐเปสิฯ ติ ปตฺถนาฎฺฐปนการณาฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๔. โลมสกงฺคิยภเทฺทกรตฺตสุตฺตวณฺณนา</h3>
<p>    นฺติ โลมสกงฺคิยภเทฺทกรตฺตสุตฺตํฯ ตตฺถ ติ องฺคเถโร กิร นาเมส, กายสฺส ปน อีสกโลมสาการตาย โลมสกงฺคิโยติ ปากโฎ ชาโตฯ   ติ กสฺสปสมฺมาสมฺพุทฺธกาเล กิเรส จนฺทโน นาม อุปาสโก อโฑฺฒ มหทฺธโน ตีณิ รตนานิ จตูหิ ปจฺจเยหิ ปูเชตฺวา เทวโลเก นิพฺพโตฺต, ปุริมนาเมน จนฺทโน เทวปุโตฺตเตฺวว สงฺขํ คโตฯ นฺติ รตฺตกมฺพลสิลายํฯ ตสฺสา กิร รตฺตกมฺพลเสฺสว ชยสุมนปุปฺผราสิ วิย วโณฺณ, ตสฺมา ‘‘ปณฺฑุกมฺพลสิลา’’ติ วุจฺจติฯ</p>


<p>กทา ปน ตตฺถ ภควา วิหาสีติ? โพธิปตฺติโต สตฺตเม สํวจฺฉเร สาวตฺถิยํ อาสาฬฺหีมาสปุณฺณมาย ทฺวาทสโยชนาย ปริสาย มเชฺฌ ยมกปาฎิหาริยํ กตฺวา โอรุยฺห กณฺฑมฺพมูเล ปญฺญตฺตวรพุทฺธาสเน นิสีทิตฺวา ธมฺมเทสนาย มหาชนํ มหาวิทุคฺคโต อุทฺธริตฺวา พุทฺธา นาม ยสฺมา ปาฎิหาริยํ กตฺวา มนุสฺสปเถ น วสนฺติ, ตสฺมา ปสฺสมานเสฺสว ตสฺส ชนสฺส ปทวีกฺกมํ กตฺวา ตาวติํสภวเน ปาริจฺฉตฺตกมูเล ปณฺฑุกมฺพลสิลายํ วสฺสํ อุปคโต, ตสฺมิํ สมเย วิหาสิฯ</p>


<p>ติ ตตฺร วิหรโนฺต ภควา เยภุเยฺยน ทสหิ จกฺกวาฬสหเสฺสหิ สนฺนิปติตาหิ เทวตาหิ ปริวุโต มาตรํ กายสกฺขิํ กตฺวา  กเถโนฺต คมฺภีรํ นิปุณํ ติลกฺขณาหตํ รูปารูปปริเจฺฉทกถํ ปฎิวิชฺฌิตุํ อสโกฺกนฺตานํ เทวานํ สํเวคชนนตฺถํ อนฺตรนฺตรา ภเทฺทกรตฺตสฺส อุเทฺทสญฺจ วิภงฺคญฺจ อภาสิฯ ตตฺรายํ เทวปุโตฺต อุคฺคณฺหโนฺต อิมา คาถา สทฺธิํ วิภเงฺคน อุคฺคณฺหิ, เทวตฺตสฺส ปน ปมาทาธิฎฺฐานตฺตา ทิเพฺพหิ อารมฺมเณหิ นิปฺปีฬิยมาโน อนุปุเพฺพน สุตฺตํ สมฺมุโฎฺฐ คาถามตฺตเมว ธาเรสิฯ เตนาห  ‘‘เอวํ โข อหํ ภิกฺขุ ธาเรมิ ภเทฺทกรตฺติโย คาถา’’ติฯ</p>


<p>   นฺติอาทีสุ ตุณฺหีภูโต นิสีทิตฺวา สุณโนฺต อุคฺคณฺหาติ นาม, วาจาย สชฺฌายํ กโรโนฺต ปริยาปุณาติ นาม, อเญฺญสํ วาเจโนฺต ธาเรติ นามฯ เสสเมตฺถ อุตฺตานเมวาติฯ</p>

</p>

</p>


<h3>๕. จูฬกมฺมวิภงฺคสุตฺตวณฺณนา</h3>
<p>   นฺติ จูฬกมฺมวิภงฺคสุตฺตํฯ ตตฺถ ติ โส กิร ทสฺสนีโย อโหสิ ปาสาทิโก, เตนสฺส องฺคสุภตาย สุโภเตฺวว นามํ อกํสุฯ ติ ปน ตํ ตรุณกาเล โวหริํสุ, โส มหลฺลกกาเลปิ เตเนว โวหาเรน โวหริยติฯ ติ โตเทยฺยสฺส นาม ปเสนทิรโญฺญ ปุโรหิตพฺราหฺมณสฺส ปุโตฺตฯ โส กิร สาวตฺถิยา อวิทูเร ตุทิคาโม นาม อตฺถิ, ตสฺส อธิปติตฺตา โตเทโยฺยติ สงฺขํ คโตฯ มหาธโน ปน โหติ สตฺตาสีติโกฎิวิภโว ปรมมจฺฉรี, ‘‘ททโต โภคานํ อปริกฺขโย นาม นตฺถี’’ติ จิเนฺตตฺวา กสฺสจิ กิญฺจิ น เทติฯ วุตฺตมฺปิ เจตํ –</p>


<p>
‘‘อญฺชนานํ ขยํ ทิสฺวา, วมฺมิกานญฺจ สญฺจยํ;  
  
มธูนญฺจ สมาหารํ, ปณฺฑิโต ฆรมาวเส’’ติฯ  
</p>
  
<p>เอวํ อทานเมว สิกฺขาเปสิฯ ธุรวิหาเร วสโต สมฺมาสมฺพุทฺธสฺส ยาคุอุฬุงฺคมตฺตํ วา ภตฺตกฎจฺฉุมตฺตํ วา อทตฺวา ธนโลเภน กาลํ กตฺวา ตสฺมิํเยว ฆเร สุนโข หุตฺวา นิพฺพโตฺตฯ สุโภ ตํ สุนขํ อติวิย ปิยายติ , อตฺตโน ภุญฺชนกภตฺตํเยว โภเชติ, อุกฺขิปิตฺวา วรสยเน สยาเปติฯ อถ ภควา เอกทิวสํ ปจฺจูสสมเย โลกํ โวโลเกโนฺต ตํ สุนขํ ทิสฺวา – ‘‘โตเทยฺยพฺราหฺมโณ ธนโลเภน อตฺตโนว ฆเร สุนโข หุตฺวา นิพฺพโตฺต, อชฺช มยิ สุภสฺส ฆรํ คเต มํ ทิสฺวา สุนโข ภุกฺการํ กริสฺสติ, อถสฺสาหํ เอกํ วจนํ วกฺขามิ, โส ‘ชานาติ มํ สมโณ โคตโม’ติ คนฺตฺวา อุทฺธนฎฺฐาเน  นิปชฺชิสฺสติฯ ตโตนิทานํ สุภสฺส มยา สทฺธิํ เอโก กถาสลฺลาโป ภวิสฺสติ, โส ธมฺมํ สุตฺวา สรเณสุ ปติฎฺฐหิสฺสติ, สุนโข ปน กาลํ กตฺวา นิรเย นิพฺพตฺติสฺสตี’’ติ อิมํ มาณวสฺส สรเณสุ ปติฎฺฐานภาวํ ญตฺวา ภควา ตํ ทิวสํ สรีรปฎิชคฺคนํ กตฺวา เอกโกว คามํ ปวิสิตฺวา นิกฺขเนฺต มาณเว ตํ ฆรํ ปิณฺฑาย ปาวิสิฯ</p>


<p>สุนโข  ภควนฺตํ ทิสฺวา ภุกฺการํ กโรโนฺต ภควโต สมีปํ คโตฯ ตโต นํ ภควา เอตทโวจ – ‘‘โตเทยฺย ตฺวํ ปุเพฺพปิ มํ โภ โภติ ปริภวิตฺวา สุนโข ชาโต, อิทานิปิ ภุกฺการํ กตฺวา อวีจิํ คมิสฺสสี’’ติฯ สุนโข ตํ สุตฺวา – ‘‘ชานาติ มํ สมโณ โคตโม’’ติ วิปฺปฎิสารี หุตฺวา คีวํ โอนาเมตฺวา อุทฺธนนฺตเร ฉาริกายํ นิปโนฺนฯ มนุสฺสา อุกฺขิปิตฺวา สยเน สยาเปตุํ นาสกฺขิํสุฯ สุโภ อาคนฺตฺวา – ‘‘เกนายํ สุนโข สยนา โอโรปิโต’’ติ อาหฯ มนุสฺสา น เกนจีติ วตฺวา ตํ ปวตฺติํ อาโรเจสุํฯ มาณโว สุตฺวา – ‘‘มม ปิตา พฺรหฺมโลเก นิพฺพโตฺต, โตเทโยฺย นาม สุนโข นตฺถิฯ สมโณ ปน โคตโม ปิตรํ สุนขํ กโรติ, ยํกิญฺจิ เอส มุขารุฬฺหํ ภาสตี’’ติ กุชฺฌิตฺวา ภควนฺตํ มุสาวาเทน นิคฺคเหตุกาโม วิหารํ คนฺตฺวา ตํ ปวตฺติํ ปุจฺฉิฯ</p>


<p>ภควาปิ ตสฺส ตเถว วตฺวา อวิสํวาทนตฺถํ อาห – ‘‘อตฺถิ ปน เต มาณว ปิตรา อนกฺขาตํ ธน’’นฺติ ฯ อตฺถิ, โภ โคตม, สตสหสฺสคฺฆนิกา สุวณฺณมาลา สตสหสฺสคฺฆนิกา สุวณฺณปาทุกา สตสหสฺสคฺฆนิกา สุวณฺณปาติ สตสหสฺสญฺจ กหาปณนฺติฯ คจฺฉ ตํ สุนขํ อโปฺปทกปายาสํ โภชาเปตฺวา สยเน อาโรเปตฺวา อีสกํ นิทฺทํ โอกฺกนฺตกาเล ปุจฺฉ, สพฺพํ เต อาจิกฺขิสฺสติฯ อถ นํ ชาเนยฺยาสิ ‘‘ปิตา เม เอโส’’ติฯ มาณโว – ‘‘สเจ สจฺจํ ภวิสฺสติ, ธนํ ลจฺฉามิ, โน เจ, สมณํ โคตมํ มุสาวาเทน นิคฺคณฺหิสฺสามี’’ติ ทฺวีหิปิ การเณหิ ตุโฎฺฐ คนฺตฺวา ตถา อกาสิฯ สุนโข – ‘‘ญาโตมฺหิ อิมินา’’ติ โรทิตฺวา หุํ หุนฺติ กโรโนฺต ธนนิธานฎฺฐานํ คนฺตฺวา ปาเทน ปถวิํ ขณิตฺวา สญฺญํ อทาสิ, มาณโว ธนํ คเหตฺวา – ‘‘ภวปฎิจฺฉนฺนํ นาม เอวํ สุขุมํ ปฎิสนฺธิอนฺตรํ ปากฎํ สมณสฺส โคตมสฺส, อทฺธา เอส สพฺพญฺญู’’ติ ภควติ ปสนฺนจิโตฺต จุทฺทส ปเญฺห อภิสงฺขริฯ องฺควิชฺชาปาฐโก กิเรส, เตนสฺส  เอตทโหสิ – ‘‘อิทํ ธมฺมปณฺณาการํ คเหตฺวา สมณํ โคตมํ ปเญฺห ปุจฺฉิสฺสามี’’ติ ทุติยคมเนน เยน ภควา เตนุปสงฺกมิ, เตน ปุฎฺฐปเญฺห ปน ภควา เอกปฺปหาเรเนว วิสฺสเชฺชโนฺต ติอาทิมาหฯ</p>


<p>ตตฺถ กมฺมํ เอเตสํ สกํ อตฺตโน ภณฺฑกนฺติ ฯ กมฺมสฺส ทายาทาติ  กมฺมํ เอเตสํ ทายชฺชํ ภณฺฑกนฺติ อโตฺถฯ กมฺมํ เอเตสํ โยนิ การณนฺติ ฯ กมฺมํ เอเตสํ พนฺธูติ  กมฺมญาตกาติ อโตฺถฯ กมฺมํ เอเตสํ ปฎิสรณํ ปติฎฺฐาติ    ติ ยํ อิทํ ‘‘ตฺวํ หีโน ภว, ตฺวํ ปณีโต, ตฺวํ อปฺปายุโก, ตฺวํ ทีฆายุโก…เป.… ตฺวํ ทุปฺปโญฺญ ภว, ตฺวํ ปญฺญวา’’ติ เอวํ หีนปฺปณีตตาย วิภชนํ, ตํ น อโญฺญ โกจิ กโรติ, กมฺมเมว เอวํ สเตฺต วิภชตีติ อโตฺถฯ น มาณโว กถิตสฺส อตฺถํ สญฺชานาสิ, ฆนทุสฺสปเฎฺฎนสฺส มุขํ พนฺธิตฺวา มธุรํ ปุรโต ฐปิตํ วิย อโหสิฯ มานนิสฺสิโต กิเรส ปณฺฑิตมานี, อตฺตนา สมํ น ปสฺสติฯ อถสฺส ‘‘กิํ สมโณ โคตโม กเถติ, ยมหํ ชานามิ, ตเทว กเถตีติ อยํ มาโน มา อโหสี’’ติ มานภญฺชนตฺถํ ภควา ‘‘อาทิโตว ทุปฺปฎิวิชฺฌํ กตฺวา กเถสฺสามิ, ตโต ‘นาหํ โภ โคตม ชานามิ, วิตฺถาเรน เม ปากฎํ กตฺวา กเถถา’ติ มํ ยาจิสฺสติ, อถสฺสาหํ ยาจิตกาเล กเถสฺสามิ, เอวญฺจสฺส สาตฺถกํ ภวิสฺสตี’’ติ ทุปฺปฎิวิชฺฌํ กตฺวา กเถสิฯ</p>


<p>อิทานิ โส อตฺตโน อปฺปฎิวิทฺธภาวํ ปกาเสโนฺต นฺติอาทิมาหฯ</p>


<p> ติ ปริปุเณฺณนฯ ติ คหิเตน ปรามเฎฺฐนฯ ติ ยํ อิทํ ปาณาติปาตกมฺมํ, เอสา อปฺปายุกสํวตฺตนิกา ปฎิปทาติฯ</p>


<p>กถํ ปเนสา อปฺปายุกตํ กโรติ? จตฺตาริ หิ กมฺมานิ อุปปีฬกํ อุปเจฺฉทกํ ชนกํ อุปตฺถมฺภกนฺติฯ พลวกเมฺมน หิ นิพฺพตฺตํ ปวเตฺต อุปปีฬกํ อาคนฺตฺวา  อตฺถโต เอวํ วทติ นาม – ‘‘สจาหํ ปฐมตรํ ชาเนยฺยํ, น เต อิธ นิพฺพตฺติตุํ ทเทยฺยํ, จตูสุเยว ตํ อปาเยสุ นิพฺพตฺตาเปยฺยํฯ โหตุ, ตฺวํ ยตฺถ  กตฺถจิ นิพฺพตฺต, อหํ อุปปีฬกกมฺมํ นาม ตํ ปีเฬตฺวา นิโรชํ นิยูสํ กสฎํ กริสฺสามี’’ติฯ ตโต ปฎฺฐาย ตํ ตาทิสํ กโรติฯ กิํ กโรติ? ปริสฺสยํ อุปเนติ, โภเค วินาเสติฯ</p>


<p>ตตฺถ ทารกสฺส มาตุกุจฺฉิยํ นิพฺพตฺตกาลโต ปฎฺฐาย มาตุ อสฺสาโท วา สุขํ วา น โหติ, มาตาปิตูนํ ปีฬาว อุปฺปชฺชติฯ เอวํ ปริสฺสยํ อุปเนติฯ ทารกสฺส ปน มาตุกุจฺฉิมฺหิ นิพฺพตฺตกาลโต ปฎฺฐาย เคเห โภคา อุทกํ ปตฺวา โลณํ วิย ราชาทีนํ วเสน นสฺสนฺติ, กุมฺภโทหนเธนุโย ขีรํ น เทนฺติ, สูรตา โคณา จณฺฑา โหนฺติ, กาณา โหนฺติ, ขุชฺชา  โหนฺติ, โคมณฺฑเล โรโค ปตติ, ทาสาทโย วจนํ น กโรนฺติ, วาปิตํ สสฺสํ น ชายติ, เคหคตํ เคเห, อรญฺญคตํ อรเญฺญ นสฺสติ, อนุปุเพฺพน ฆาสจฺฉาทนมตฺตํ ทุลฺลภํ โหติ, คพฺภปริหาโร น โหติ, วิชาตกาเล มาตุถญฺญํ ฉิชฺชติ, ทารโก ปริหารํ อลภโนฺต ปีฬิโต นิโรโช นิยูโส กสโฎ โหติ, อิทํ  นามฯ</p>


<p>ทีฆายุกกเมฺมน ปน นิพฺพตฺตสฺส อุปเจฺฉทกกมฺมํ อาคนฺตฺวา อายุํ ฉินฺทติฯ ยถา หิ ปุริโส อฎฺฐุสภคมนํ กตฺวา สรํ ขิเปยฺย ตมโญฺญ ธนุโต วิมุตฺตมตฺตํ มุคฺคเรน ปหริตฺวา ตเตฺถว ปาเตยฺย, เอวํ ทีฆายุกกเมฺมน นิพฺพตฺตสฺส อุปเจฺฉทกกมฺมํ อายุํ ฉินฺทติฯ กิํ กโรติ? โจรานํ อฎวิํ ปเวเสติ, วาฬมโจฺฉทกํ โอตาเรติ, อญฺญตรํ วา ปน สปริสฺสยฎฺฐานํ อุปเนติ, อิทํ  นาม, ‘‘อุปฆาตก’’นฺติปิ เอตเสฺสว นามํฯ</p>


<p>ปฎิสนฺธินิพฺพตฺตกํ ปน กมฺมํ  นามฯ อปฺปโภคกุลาทีสุ นิพฺพตฺตสฺส โภคสมฺปทาทิกรเณน อุปตฺถมฺภกกมฺมํ   นามฯ</p>


<p>อิเมสุ จตูสุ ปุริมานิ เทฺว อกุสลาเนว, ชนกํ กุสลมฺปิ อกุสลมฺปิ, อุปตฺถมฺภกํ กุสลเมวฯ ตตฺถ ปาณาติปาตกมฺมํ อุปเจฺฉทกกเมฺมน อปฺปายุกสํวตฺตนิกํ โหติฯ ปาณาติปาตินา วา กตํ กุสลกมฺมํ  อุฬารํ น โหติ, ทีฆายุกปฎิสนฺธิํ ชเนตุํ น สโกฺกติฯ เอวํ ปาณาติปาโต อปฺปายุกสํวตฺตนิโก โหติฯ ปฎิสนฺธิเมว วา นิยาเมตฺวา อปฺปายุกํ กโรติ, สนฺนิฎฺฐานเจตนาย วา นิรเย นิพฺพตฺตติ, ปุพฺพาปรเจตนาหิ วุตฺตนเยน อปฺปายุโก โหติฯ</p>


<p>ติ เอตฺถ ปริตฺตกเมฺมนปิ นิพฺพตฺตํ ปวเตฺต เอตํ ปาณาติปาตา วิรติกมฺมํ อาคนฺตฺวา อตฺถโต เอวํ วทติ นาม – ‘‘สจาหํ ปฐมตรํ ชาเนยฺยํ, น เต อิธ นิพฺพตฺติตุํ ทเทยฺยํ, เทวโลเกเยว ตํ นิพฺพตฺตาเปยฺยํฯ โหตุ, ตฺวํ ยตฺถ กตฺถจิ นิพฺพตฺติ, อหํ อุปตฺถมฺภกกมฺมํ นาม ถมฺภํ เต กริสฺสามี’’ติ อุปตฺถมฺภํ กโรติฯ กิํ กโรติ? ปริสฺสยํ นาเสติ, โภเค อุปฺปาเทติฯ</p>


<p>ตตฺถ  ทารกสฺส มาตุกุจฺฉิยํ นิพฺพตฺตกาลโต ปฎฺฐาย มาตาปิตูนํ สุขเมว สาตเมว โหติฯ เยปิ ปกติยา มนุสฺสามนุสฺสปริสฺสยา โหนฺติ, เต สเพฺพ อปคจฺฉนฺติฯ เอวํ ปริสฺสยํ นาเสติฯ ทารกสฺส ปน มาตุกุจฺฉิมฺหิ นิพฺพตฺตกาลโต ปฎฺฐาย เคเห โภคานํ ปมาณํ น โหติ, นิธิกุมฺภิโย ปุรโตปิ ปจฺฉโตปิ เคหํ ปวฎฺฎมานา ปวิสนฺติฯ มาตาปิตโร ปเรหิ ฐปิตธนสฺสาปิ สมฺมุขีภาวํ คจฺฉนฺติฯ เธนุโย พหุขีรา โหนฺติ, โคณา สุขสีลา โหนฺติ, วปฺปฎฺฐาเน สสฺสานิ สมฺปชฺชนฺติฯ วฑฺฒิยา วา สมฺปยุตฺตํ, ตาวกาลิกํ วา ทินฺนํ ธนํ อโจทิตา สยเมว อาหริตฺวา เทนฺติ, ทาสาทโย สุวจา โหนฺติ, กมฺมนฺตา น ปริหายนฺติฯ ทารโก  คพฺภโต ปฎฺฐาย ปริหารํ ลภติ, โกมาริกเวชฺชา สนฺนิหิตาว โหนฺติฯ คหปติกุเล ชาโต เสฎฺฐิฎฺฐานํ, อมจฺจกุลาทีสุ ชาโต เสนาปติฎฺฐานาทีนิ ลภติฯ เอวํ โภเค อุปฺปาเทติฯ โส อปริสฺสโย สโภโค จิรํ ชีวตีติฯ เอวํ อปาณาติปาตกมฺมํ ทีฆายุกสํวตฺตนิกํ โหติฯ</p>


<p>อปาณาติปาตินา วา กตํ อญฺญมฺปิ กุสลํ อุฬารํ โหติ, ทีฆายุกปฎิสนฺธิํ ชเนตุํ สโกฺกติ, เอวมฺปิ ทีฆายุกสํวตฺตนิกํ โหติฯ ปฎิสนฺธิเมว วา นิยาเมตฺวา ทีฆายุกํ กโรติฯ สนฺนิฎฺฐานเจตนาย วา เทวโลเก นิพฺพตฺตติ, ปุพฺพาปรเจตนาหิ วุตฺตนเยน ทีฆายุโก โหติฯ อิมินา นเยน สพฺพปญฺหวิสฺสชฺชเนสุ อโตฺถ เวทิตโพฺพฯ</p>


<p>วิเหฐนกมฺมาทีนิปิ  หิ ปวเตฺต อาคนฺตฺวา อตฺถโต ตเถว วทมานานิ วิย อุปปีฬเนน นิโพฺภคตํ อาปาเทตฺวา ปฎิชคฺคนํ อลภนฺตสฺส โรคุปฺปาทนาทีหิ วา, วิเหฐกาทีหิ กตสฺส กุสลสฺส อนุฬารตาย วา, อาทิโตว ปฎิสนฺธินิยามเนน วา, วุตฺตนเยเนว ปุพฺพาปรเจตนาวเสน วา พหฺวาพาธตาทีนิ กโรนฺติ, อปาณาติปาโต วิย จ อวิเหฐนาทีนิปิ อปฺปาพาธตาทีนีติฯ</p>


<p> เอตฺถ ปน ติ อิสฺสาสมฺปยุตฺตจิโตฺตฯ ติ อิสฺสาวเสเนว อุปโกฺกสโนฺต ทุสฺสติฯ ติ ยวกลาปํ พนฺธโนฺต วิย ยถา น นสฺสติ เอวํ พนฺธิตฺวา วิย ฐเปติฯ ติ อปฺปปริวาโร, รตฺติํ ขิโตฺต วิย สโร น ปญฺญายติ, อุจฺฉิฎฺฐหโตฺถ นิสีทิตฺวา อุทกทายกมฺปิ น ลภติฯ</p>


<p>   ติ มจฺฉริยวเสน น ทาตา โหติฯ ติ เตน มจฺฉริยกเมฺมนฯ</p>


<p> นฺติ  อภิวาทนารหํ พุทฺธํ วา ปเจฺจกพุทฺธํ วา อริยสาวกํ วาฯ ทีสุปิ เอเสว นโยฯ อิมสฺมิํ ปน ปญฺหวิสฺสชฺชเน อุปปีฬกอุปตฺถมฺภกกมฺมานิ น คเหตพฺพานิฯ น หิ ปวเตฺต นีจกุลินํ วา อุจฺจากุลินํ วา สกฺกา กาตุํ, ปฎิสนฺธิเมว ปน นิยาเมตฺวา นีจกุลิยํ กมฺมํ นีจกุเล นิพฺพเตฺตติ, อุจฺจากุลิยํ กมฺมํ อุจฺจากุเลฯ</p>


<p> ติ เอตฺถ ปน อปริปุจฺฉเนน นิรเย น นิพฺพตฺตติฯ อปริปุจฺฉโก ปน ‘‘อิทํ กาตพฺพํ, อิทํ น กาตพฺพ’’นฺติ น ชานาติ, อชานโนฺต กาตพฺพํ น กโรติ, อกาตพฺพํ กโรติฯ เตน นิรเย นิพฺพตฺตติ, อิตโร สเคฺคฯ ติ สตฺถา เทสนํ ยถานุสนฺธิํ ปาเปสิฯ เสสํ สพฺพตฺถ อุตฺตานเมวาติฯ</p>

</p>

</p>

</p>


<h3>๖. มหากมฺมวิภงฺคสุตฺตวณฺณนา</h3>
<p>    นฺติ มหากมฺมวิภงฺคสุตฺตํฯ ตตฺถ นฺติ ตุจฺฉํ อผลํฯ นฺติ ตถํ ภูตํฯ อิทญฺจ เอเตน น สมฺมุขา สุตํ, อุปาลิสุเตฺต (ม. นิ. ๒.๕๖) ปน – ‘‘มโนกมฺมํ มหาสาวชฺชตรํ ปญฺญเปมิ ปาปสฺส กมฺมสฺส กิริยาย ปาปสฺส กมฺมสฺส  ปวตฺติยา, โน ตถา กายกมฺมํ โน ตถา วจีกมฺม’’นฺติ ภควตา วุตฺตํ อตฺถิ, สา กถา ติตฺถิยานํ อนฺตเร ปากฎา ชาตา, ตํ คเหตฺวา เอส วทติฯ ติ อิทํ – ‘‘กถํ นุ โข, โภ, อภิสญฺญานิโรโธ โหตี’’ติ โปฎฺฐปาทสุเตฺต (ที. นิ. ๑.๔๐๖ อาทโย) อุปฺปนฺนํ อภิสญฺญานิโรธกถํ สนฺธาย วทติฯ ติ เอกเวทนมฺปิ น เวทิยติฯ ติ เถโร นิโรธสมาปตฺติํ สนฺธาย อนุชานาติฯ นฺติ ครหโต โมจเนน รกฺขิตพฺพํฯ สเญฺจตนา อสฺส อตฺถีติ  สาภิสนฺธิกํ สเญฺจตนิกกมฺมํ กตฺวาติ อโตฺถฯ ติ เถโร ‘‘อกุสลเมว สนฺธาย ปริพฺพาชโก ปุจฺฉตี’’ติ สญฺญาย เอวํ วทติฯ</p>


<p>นฺติ ภควา จตุรเงฺคปิ อนฺธกาเร สมนฺตา โยชนฎฺฐาเน ติลมตฺตมฺปิ สงฺขารํ มํสจกฺขุนาว ปสฺสติ, อยญฺจ ปริพฺพาชโก น ทูเร คาวุตมตฺตพฺภนฺตเร วสติ, กสฺมา ภควา เอวมาหาติ? สมาคมทสฺสนํ สนฺธาเยวมาหฯ</p>


<p> ติ ลาลุทายีฯ นฺติ สพฺพํ ตํ ทุกฺขเมวฯ อิติ อิมํ วฎฺฎทุกฺขํ กิเลสทุกฺขํ สงฺขารทุกฺขํ สนฺธาย ‘‘สเจ ภาสิตํ ภเวยฺย ภควา’’ติ ปุจฺฉติฯ</p>


<p> นฺติ ปญฺหาอุมฺมงฺคํฯ ติ สีสํ นีหรมาโนฯ ติ อนุปาเยน สีสํ นีหริสฺสติฯ อิทญฺจ ปน ภควา ชานโนฺต เนว ทิพฺพจกฺขุนา น เจโตปริยญาเณน น สพฺพญฺญุตญาเณน ชานิ, อธิปฺปาเยเนว  ปน อญฺญาสิฯ กเถนฺตสฺส หิ อธิปฺปาโย นาม สุวิชาโน โหติ, กเถตุกาโม คีวํ ปคฺคณฺหาติ, หนุกํ  จาเลติ, มุขมสฺส ผนฺทติ, สนฺนิสีทิตุํ น สโกฺกติฯ ภควา ตสฺส ตํ อาการํ  ทิสฺวา ‘‘อยํ อุทายี สนฺนิสีทิตุํ น สโกฺกติ, ยํ อภูตํ, ตเทว กเถสฺสตี’’ติ โอโลเกตฺวาว อญฺญาสิฯ ติอาทิมฺหิเยวฯ ติ ‘‘กิํ โส เวทิยตี’’ติ? ปุจฺฉเนฺตน ‘‘ติโสฺส เวทนา ปุจฺฉามี’’ติ เอวํ ววตฺถเปตฺวาว ติโสฺส เวทนา ปุจฺฉิตาฯ นฺติ สุขเวทนาย ปจฺจยภูตํฯ เสเสสุปิ เอเสว นโยฯ</p>


<p>เอตฺถ จ กามาวจรกุสลโต โสมนสฺสสหคตจิตฺตสมฺปยุตฺตา จตโสฺส เจตนา, เหฎฺฐา ติกชฺฌานเจตนาติ เอวํ ปฎิสนฺธิปวเตฺตสุ สุขเวทนาย ชนนโต  นามฯ กามาวจรเญฺจตฺถ ปฎิสนฺธิยํเยว เอกเนฺตน สุขํ ชเนติ, ปวเตฺต อิฎฺฐมชฺฌตฺตารมฺมเณ อทุกฺขมสุขมฺปิฯ</p>


<p>อกุสลเจตนา ปฎิสนฺธิปวเตฺตสุ ทุกฺขเสฺสว ชนนโต  นามฯ กายทฺวาเร ปวเตฺตเยว เจตํ เอกเนฺตน ทุกฺขํ ชเนติ, อญฺญตฺถ อทุกฺขมสุขมฺปิ, สา ปน เวทนา อนิฎฺฐานิฎฺฐมชฺฌเตฺตสุเยว อารมฺมเณสุ อุปฺปชฺชนโต ทุกฺขาเตฺวว สงฺขํ คตาฯ</p>


<p>กามาวจรกุสลโต ปน อุเปกฺขาสหคตจิตฺตสมฺปยุตฺตา จตโสฺส เจตนา, รูปาวจรกุสลโต จตุตฺถชฺฌานเจตนาติ เอวํ ปฎิสนฺธิปวเตฺตสุ ตติยเวทนาย ชนนโต  นามฯ เอตฺถ จ กามาวจรํ ปฎิสนฺธิยํเยว เอกเนฺตน อทุกฺขมสุขํ ชเนติ, ปวเตฺต อิฎฺฐารมฺมเณ สุขมฺปิฯ อปิจ สุขเวทนิยกมฺมํ ปฎิสนฺธิปวตฺติวเสน วฎฺฎติ, ตถา อทุกฺขมสุขเวทนิยํ,  ทุกฺขเวทนิยํ ปวตฺติวเสเนว วฎฺฎติฯ เอตสฺส ปน วเสน สพฺพํ ปวตฺติวเสเนว วฎฺฎติฯ</p>


<p>ติ เถโร ตถาคเตน มหากมฺมวิภงฺคกถนตฺถํ อาลโย ทสฺสิโต, ตถาคตํ ยาจิตฺวา มหากมฺมวิภงฺคญาณํ ภิกฺขุสงฺฆสฺส ปากฎํ กริสฺสามีติ จิเนฺตตฺวา อนุสนฺธิกุสลตาย เอวมาหฯ ตตฺถ นฺติ มหากมฺมวิภชนํฯ ติ อิทํ น มหากมฺมวิภงฺคญาณภาชนํ, มหากมฺมวิภงฺคญาณภาชนตฺถาย ปน มาติกาฎฺฐปนํฯ</p>


<p>   , ติ ปาฎิเยโกฺก อนุสนฺธิฯ อิทญฺหิ ภควา – ‘‘ทิพฺพจกฺขุกา สมณพฺราหฺมณา อิทํ อารมฺมณํ กตฺวา อิมํ ปจฺจยํ ลภิตฺวา อิทํ ทสฺสนํ คณฺหนฺตี’’ติ ปกาสนตฺถํ อารภิฯ ตตฺถ นฺติอาทีนิ ปญฺจปิ วีริยเสฺสว นามานิฯ นฺติ ทิพฺพจกฺขุสมาธิํฯ ติ ‘‘โส สโตฺต กุหิํ นิพฺพโตฺต’’ติ โอโลเกโนฺต ปสฺสติฯ ติ เย ‘‘ทสนฺนํ กุสลานํ กมฺมปถานํ ปูริตตฺตา นิรยํ อุปปชฺชตี’’ติ ชานนฺติ, มิจฺฉา เตสํ ญาณนฺติ วทติฯ อิมินา นเยน สพฺพวาเรสุ อโตฺถ เวทิตโพฺพฯ นฺติ ปากฎํฯ ติ ทิฎฺฐิถาเมนฯ ติ ทิฎฺฐิปรามาเสนฯ ติ อธิฎฺฐหิตฺวา อาทิยิตฺวา โวหรติฯ</p>


<p> ติ  อิทมฺปิ น มหากมฺมวิภงฺคญาณสฺส ภาชนํ, อถ ขฺวาสฺส มาติกาฎฺฐปนเมวฯ เอตฺถ ปน เอเตสํ ทิพฺพจกฺขุกานํ วจเน เอตฺตกา อนุญฺญาตา, เอตฺตกา อนนุญฺญาตาติ อิทํ ทสฺสิตํฯ ตตฺถ ติ เตสุ จตูสุ สมณพฺราหฺมเณสุฯ ติ อิทํ วจนํ อสฺสฯ ติ อเญฺญนากาเรนฯ อิติ อิเมสํ สมณพฺราหฺมณานํ วาเท ทฺวีสุ ฐาเนสุ อนุญฺญาตา, ตีสุ อนนุญฺญาตาติ เอวํ สพฺพตฺถ อนุญฺญา นานุญฺญา เวทิตพฺพาฯ</p>


<p> เอวํ ทิพฺพจกฺขุกานํ วจเน อนุญฺญา จ อนนุญฺญา จ ทเสฺสตฺวา อิทานิ มหากมฺมวิภงฺคญาณํ วิภชโนฺต ติอาทิมาหฯ</p>


<p>ติ ยํ อิมินา ทิพฺพจกฺขุเกน กมฺมํ กโรโนฺต ทิโฎฺฐ, ตโต ปุเพฺพ กตํฯ ปุเพฺพ กเตนปิ หิ นิรเย นิพฺพตฺตติ, ปจฺฉา กเตนปิ นิพฺพตฺตติ, มรณกาเล วา ปน – ‘‘ขโนฺท เสโฎฺฐ สิโว เสโฎฺฐ, ปิตามโห เสโฎฺฐ, อิสฺสราทีหิ วา โลโก วิสโฎฺฐ’’ติอาทินา มิจฺฉาทสฺสเนนปิ นิพฺพตฺตเตวฯ ติ ยํ ตตฺถ ทิฎฺฐธมฺมเวทนียํ โหติ, ตสฺส ทิเฎฺฐว ธเมฺม, ยํ อุปปชฺชเวทนียํ, ตสฺส อุปปชฺชิตฺวา, ยํ อปราปริยเวทนียํ, ตสฺส อปรสฺมิํ ปริยาเย วิปากํ ปฎิสํเวเทติฯ</p>


<p>อิติ  อยํ สมโณ วา พฺราหฺมโณ วา เอกํ กมฺมราสิํ เอกญฺจ วิปากราสิํ อทฺทส, สมฺมาสมฺพุโทฺธ อิมินา อทิเฎฺฐ ตโย กมฺมราสี, เทฺว จ วิปากราสี อทฺทสฯ อิมินา ปน ทิเฎฺฐ  อทิเฎฺฐ จ จตฺตาโร กมฺมราสี ตโย จ วิปากราสี อทฺทสฯ อิมานิ สตฺต ฐานานิ ชานนญาณํ ตถาคตสฺส มหากมฺมวิภงฺคญาณํ นามฯ ทุติยวาเร ทิพฺพจกฺขุเกน กิญฺจิ น ทิฎฺฐํ , ตถาคเตน ปน ตโย กมฺมราสี, เทฺว จ วิปากราสี ทิฎฺฐาติฯ อิมานิปิ ปญฺจ ปจฺจตฺตฎฺฐานานิ ชานนญาณํ ตถาคตสฺส มหากมฺมวิภงฺคญาณํ นามฯ เสสวารทฺวเยปิ เอเสว นโยฯ</p>


<p>นฺติ ภูตวิรหิตํ อกุสลํฯ นฺติ อภพฺพํ อาภาสติ อภิภวติ ปฎิพาหตีติ อโตฺถฯ พหุกสฺมิญฺหิ อกุสลกเมฺม อายูหิเต พลวกมฺมํ ทุพฺพลกมฺมสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติ อิทํ อภพฺพเญฺจว อภพฺพาภาสญฺจฯ กุสลํ ปน อายูหิตฺวา อาสเนฺน อกุสลํ กตํ โหติ, ตํ กุสลสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติ, อิทํ อภพฺพํ ภพฺพาภาสํฯ พหุมฺหิ กุสเล อายูหิเตปิ พลวกมฺมํ ทุพฺพลกมฺมสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติ, อิทํ ภพฺพเญฺจว ภพฺพาภาสญฺจฯ อกุสลํ ปน อายูหิตฺวา อาสเนฺน กุสลํ กตํ โหติ, ตํ อกุสลสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติ, อิทํ ภพฺพํ อภพฺพาภาสํฯ</p>


<p>อปิจ อุปฎฺฐานากาเรนเปตฺถ อโตฺถ เวทิตโพฺพฯ อิทญฺหิ วุตฺตํ โหติ, อภพฺพโต อาภาสติ อุปฎฺฐาตีติ ฯ ตตฺถ ‘‘ยฺวายํ ปุคฺคโล อิธ ปาณาติปาตี’’ติอาทินา นเยน จตฺตาโร ปุคฺคลา วุตฺตา, เตสุ ปฐมสฺส กมฺมํ อภพฺพํ อภพฺพาภาสํ, ตญฺหิ อกุสลตฺตา อภพฺพํ, ตสฺส จ นิรเย นิพฺพตฺตตฺตา ตตฺถ นิพฺพตฺติการณภูตํ อกุสลํ หุตฺวา อุปฎฺฐาติฯ ทุติยสฺส กมฺมํ อภพฺพํ ภพฺพาภาสํ, ตญฺหิ อกุสลตฺตา อภพฺพํฯ ตสฺส ปน สเคฺค นิพฺพตฺตตฺตา  อญฺญติตฺถิยานํ สเคฺค นิพฺพตฺติการณภูตํ  กุสลํ หุตฺวา อุปฎฺฐาติฯ อิตรสฺมิมฺปิ กมฺมทฺวเย เอเสว นโยฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๗. สฬายตนวิภงฺคสุตฺตวณฺณนา</h3>
<p>   นฺติ สฬายตนวิภงฺคสุตฺตํฯ ตตฺถ ติ สหวิปสฺสเนน มเคฺคน ชานิตพฺพานิฯ ติ วิตกฺกวิจาราฯ วิตกฺกุปฺปาทกญฺหิ มโน อิธ มโนติ อธิเปฺปตํ, มนสฺส อุปวิจาราติ มโนปวิจาราฯ ติ วฎฺฎวิวฎฺฎนิสฺสิตานํ สตฺตานํ ปทาฯ เอตฺถ หิ อฎฺฐารส วฎฺฎปทา นาม, อฎฺฐารส วิวฎฺฎปทา นาม, เตปิ สหวิปสฺสเนน มเคฺคเนว เวทิตพฺพาฯ นฺติ หตฺถิโยคฺคาทิอาจารสิกฺขาปกานํ, ทเมตพฺพทมกานนฺติ อโตฺถฯ เสสํ วิภเงฺคเยว อาวิภวิสฺสติฯ ติ อิทํ มาติกาฎฺฐปนํฯ</p>


<p> ทีนิ วิสุทฺธิมเคฺค วิตฺถาริตานิฯ นฺติ กุสลากุสลวิปากโต เทฺว จกฺขุวิญฺญาณานิฯ เสสปสาทวิญฺญาเณสุปิ เอเสว นโยฯ อิมานิ ปน ทส ฐเปตฺวา เสสํ อิธ มโนวิญฺญาณํ นามฯ</p>


<p>ติ จกฺขุมฺหิ สมฺผโสฺสฯ จกฺขุวิญฺญาณสมฺปยุตฺตสมฺผสฺสเสฺสตํ อธิวจนํฯ เสเสสุปิ เอเสว นโยฯ</p>


<p>  ติ จกฺขุวิญฺญาเณน รูปํ ทิสฺวาฯ เอเสว นโย สพฺพตฺถฯ นฺติ โสมนสฺสสฺส อารมฺมณวเสน การณภูตํฯ ติ ตตฺถ วิจารปวตฺตเนน อุปวิจรติ, วิตโกฺก ตํสมฺปยุโตฺต จาติ อิมินา นเยน อฎฺฐารส วิตกฺกวิจารสงฺขาตา มโนปวิจารา เวทิตพฺพาฯ ติ เอตฺถ ปน โสมนเสฺสน สทฺธิํ อุปวิจรนฺตีติ โสมนสฺสูปวิจาราฯ เสสปททฺวเยปิ เอเสว นโยฯ</p>


<p> ติ  กามคุณนิสฺสิตานิฯ ติ วิปสฺสนานิสฺสิตานิฯ นฺติ ปริเยสิตานํฯ นฺติ กามิตานํฯ นฺติ มโน เอเตสุ รมตีติ มโนรมานิ, เตสํ มโนรมานํฯ นฺติ ตณฺหาปฎิสํยุตฺตานํฯ นฺติ ปฎิลทฺธํ ฯ ปจฺจุปฺปนฺนํ ตาว อารพฺภ โสมนสฺสํ อุปฺปชฺชตุ, อตีเต กถํ อุปฺปชฺชตีติฯ อตีเตปิ – ‘‘ยถาหํ เอตรหิ อิฎฺฐารมฺมณํ อนุภวามิ, เอวํ ปุเพฺพปิ อนุภวิ’’นฺติ อนุสฺสรนฺตสฺส พลวโสมนสฺสํ อุปฺปชฺชติฯ</p>


<p>นฺติ อนิจฺจาการํฯ นฺติ ปกติวิชหเนน วิปริณามํ, วิคจฺฉเนน วิราคํ, นิรุชฺฌเนน นิโรธํฯ ติ วิปสฺสนาปญฺญายฯ นฺติ อิทํ รโญฺญ วิย อตฺตโน สิริสมฺปตฺติํ โอโลเกนฺตสฺส วิปสฺสนํ ปฎฺฐเปตฺวา นิสินฺนสฺส สงฺขารานํ เภทํ ปสฺสโต สงฺขารคตมฺหิ  ติเกฺข สูเร วิปสฺสนาญาเณ วหเนฺต อุปฺปนฺนโสมนสฺสํ ‘‘เนกฺขมฺมสิตํ โสมนสฺส’’นฺติ วุจฺจติฯ วุตฺตมฺปิ เจตํ –</p>


<p>
‘‘สุญฺญาคารํ ปวิฎฺฐสฺส, สนฺตจิตฺตสฺส ภิกฺขุโน;  
  
อมานุสี รตี โหติ, สมฺมา ธมฺมํ วิปสฺสโตฯ  
</p>
  
<p>
ยโต ยโต สมฺมสติ, ขนฺธานํ อุทยพฺพยํ;  
  
ลภตี ปีติปาโมชฺชํ, อมตนฺตํ วิชานต’’นฺติฯ (ธ. ป. ๓๗๓-๓๗๔);  
</p>
  
<p>ติ อิมานิ ฉสุ ทฺวาเรสุ อิฎฺฐารมฺมเณ อาปาถคเต อนิจฺจาทิวเสน วิปสฺสนํ ปฎฺฐเปตฺวา นิสินฺนสฺส อุปฺปนฺนานิ ฉ เนกฺขมฺมสิตานิ โสมนสฺสานิฯ</p>


<p> นฺติ ปจฺจุปฺปนฺนํ ตาว ปเตฺถตฺวา อลภนฺตสฺส โทมนสฺสํ อุปฺปชฺชตุ, อตีเต กถํ อุปฺปชฺชตีติฯ อตีเตปิ ‘‘ยถาหํ เอตรหิ อิฎฺฐารมฺมณํ ปเตฺถตฺวา น ลภามิ, เอวํ ปุเพฺพปิ ปเตฺถตฺวา น ลภิ’’นฺติ อนุสฺสรนฺตสฺส พลวโทมนสฺสํ อุปฺปชฺชติฯ</p>


<p>ติ อนุตฺตรวิโมโกฺข นาม อรหตฺตํ, อรหเตฺต ปตฺถนํ ปฎฺฐเปนฺตสฺสาติ อโตฺถฯ นฺติ อรหตฺตายตนํฯ ติ ปตฺถนํ ปฎฺฐเปนฺตสฺสฯ ตํ ปเนตํ ปตฺถนํ ปฎฺฐเปนฺตสฺส  อุปฺปชฺชติ, อิติ ปตฺถนามูลกตฺตา ‘‘ปิหํ อุปฎฺฐาปยโต’’ติ วุตฺตํฯ ติ อิมานิ เอวํ ฉสุ ทฺวาเรสุ อิฎฺฐารมฺมเณ อาปาถคเต อรหเตฺต ปิหํ ปฎฺฐเปตฺวา  ตทธิคมาย อนิจฺจาทิวเสน วิปสฺสนํ อุปฎฺฐเปตฺวา อุสฺสุกฺกาเปตุํ อสโกฺกนฺตสฺส – ‘‘อิมมฺปิ ปกฺขํ อิมมฺปิ มาสํ อิมมฺปิ สํวจฺฉรํ อรหตฺตํ ปาปุณิตุํ นาสกฺขิ’’นฺติ อนุโสจโต คามนฺตปพฺภารวาสิมหาสีวเตฺถรสฺส วิย อสฺสุธาราปวตฺตนวเสน อุปฺปนฺนโทมนสฺสานิ  ฉ เนกฺขมฺมสิตโทมนสฺสานีติ เวทิตพฺพานิฯ วตฺถุ ปน  สกฺกปญฺหวณฺณนายํ (ที. นิ. อฎฺฐ. ๒.๓๖๑) วิตฺถาริตํ, อิจฺฉเนฺตน ตโต คเหตพฺพํฯ</p>


<p> ติ เอตฺถ อุเปกฺขา นาม อญฺญาณุเปขาฯ ติ กิเลโสธิํ ชินิตฺวา ฐิตตฺตา ขีณาสโว โอธิชิโน นาม, ตสฺมา อขีณาสวสฺสาติ อโตฺถฯ ติ เอตฺถปิ อายติํ วิปากํ ชินิตฺวา ฐิตตฺตา ขีณาสโวว วิปากชิโน นาม, ตสฺมา อขีณาสวเสฺสวาติ อโตฺถฯ ติอาทีนวโต อุปทฺทวโต อปสฺสนฺตสฺสฯ ติ อิมา เอวํ ฉสุ ทฺวาเรสุ อิฎฺฐารมฺมเณ อาปาถคเต คุฬปิณฺฑเก นิลีนมกฺขิกา วิย รูปาทีนิ อนติวตฺตมานา ตตฺถ ลคฺคา ลคฺคิตา หุตฺวา อุปฺปนฺนา อุเปกฺขา ฉ เคหสิตา อุเปกฺขาติ เวทิตพฺพาฯ</p>


<p>ติ รูปํ สา อนติกฺกมติ, ตตฺถ นิกนฺติวเสน น ติฎฺฐติฯ ติ อิมา เอวํ ฉสุ ทฺวาเรสุ อิฎฺฐาทิอารมฺมเณ อาปาถคเต อิเฎฺฐ อรชฺชนฺตสฺส, อนิเฎฺฐ อทุสฺสนฺตสฺส, อสมเปกฺขเน อสมฺมุยฺหนฺตสฺส, อุปฺปนฺนวิปสฺสนา-ญาณสมฺปยุตฺตา ฉ เนกฺขมฺมสิตา อุเปกฺขาติ เวทิตพฺพาฯ</p>


<p> ติ เตสุ ฉตฺติํสสตฺตปเทสุ อฎฺฐารส นิสฺสาย อฎฺฐารส ปชหถาติ อโตฺถฯ เตเนว  – ‘‘ตตฺร, ภิกฺขเว, ยานิ ฉ เนกฺขมฺมสิตานี’’ติอาทิมาหฯ ติ ปวตฺตนวเสน นิสฺสาย เจว อาคมฺม จฯ   ติ เอวํ เนกฺขมฺมสิตานํ ปวตฺตเนน เคหสิตานิ อติกฺกนฺตานิ นาม โหนฺติฯ</p>


<p>เอวํ สริกฺขเกเนว สริกฺขกํ ชหาเปตฺวา อิทานิ พลวตา ทุพฺพลํ ชหาเปโนฺต – ‘‘ตตฺร, ภิกฺขเว, ยานิ ฉ เนกฺขมฺมสิตานิ โสมนสฺสานี’’ติอาทิมาหฯ เอวํ เนกฺขมฺมสิตโสมนเสฺสหิ เนกฺขมฺมสิตโทมนสฺสานิ , เนกฺขมฺมสิตอุเปกฺขาหิ จ เนกฺขมฺมสิตโสมนสฺสานิ ชหาเปเนฺตน พลวตา ทุพฺพลปฺปหานํ กถิตํฯ</p>


<p>เอตฺถ ปน ฐตฺวา อุเปกฺขากถา เวทิตพฺพา – อฎฺฐสุ หิ สมาปตฺตีสุ ปฐมาทีนิ จ ตีณิ ฌานานิ, สุทฺธสงฺขาเร จ ปาทเก กตฺวา วิปสฺสนํ อารทฺธานํ จตุนฺนํ ภิกฺขูนํ ปุพฺพภาควิปสฺสนา โสมนสฺสสหคตา วา โหติ อุเปกฺขาสหคตา วา, วุฎฺฐานคามินี ปน โสมนสฺสสหคตาวฯ จตุตฺถชฺฌานาทีนิ ปาทกานิ กตฺวา วิปสฺสนํ อารทฺธานํ ปญฺจนฺนํ ปุพฺพภาควิปสฺสนา ปุริมสทิสาวฯ วุฎฺฐานคามินี ปน อุเปกฺขาสหคตา โหติฯ อิทํ สนฺธาย – ‘‘ยา ฉ เนกฺขมฺมสิตา อุเปกฺขา, ตา นิสฺสาย ตา อาคมฺม, ยานิ ฉ เนกฺขมฺมสิตานิ โสมนสฺสานิ, ตานิ ปชหถา’’ติ วุตฺตํฯ น เกวลญฺจ เอวํปฎิปนฺนสฺส ภิกฺขุโน อยํ วิปสฺสนาย เวทนาวิเสโสว โหติ, อริยมเคฺคปิ ปน ฌานงฺคโพชฺฌงฺคมคฺคงฺคานมฺปิ วิเสโส โหติฯ</p>


<p>โก ปเนตํ วิเสสํ นิยเมติ? เกจิ ตาว เถรา วิปสฺสนาปาทกชฺฌานํ นิยเมตีติ วทนฺติ, เกจิ วิปสฺสนาย อารมฺมณภูตา ขนฺธา นิยเมนฺตีติ วทนฺติ, เกจิ ปุคฺคลชฺฌาสโย นิยเมตีติ วทนฺติฯ เตสมฺปิ วาเท อยเมว ปุพฺพภาเค วุฎฺฐานคามินีวิปสฺสนา นิยเมตีติ เวทิตพฺพาฯ วินิจฺฉยกถา  ปเนตฺถ  สงฺขารุเปกฺขานิเทฺทเส วุตฺตาวฯ</p>


<p> ติ นานา พหู อเนกปฺปการาฯ ติ นานารมฺมณนิสฺสิตาฯ ติ เอกาฯ ติ เอการมฺมณนิสฺสิตาฯ กตมา ปนายํ อุเปกฺขาติ? เหฎฺฐา ตาว อญฺญาณุเปกฺขา วุตฺตา, อุปริ ฉฬงฺคุเปกฺขา วกฺขติ, อิธ สมถอุเปกฺขา, วิปสฺสนุเปกฺขาติ เทฺว อุเปกฺขา คหิตาฯ</p>


<p>ตตฺถ ยสฺมา อญฺญาว รูเปสุ อุเปกฺขา, อญฺญาว สทฺทาทีสุ, น หิ ยา รูเป อุเปกฺขา, สา สทฺทาทีสุ โหติฯ รูเป อุเปกฺขา จ รูปเมว อารมฺมณํ กโรติ , น สทฺทาทโยฯ รูเป อุเปกฺขาภาวญฺจ อญฺญา สมถอุเปกฺขา ปถวีกสิณํ อารมฺมณํ กตฺวา อุปฺปชฺชติ, อญฺญา อาโปกสิณาทีนิฯ ตสฺมา นานตฺตํ นานตฺตสิตํ วิภชโนฺต ติอาทิมาห ฯ ยสฺมา ปน เทฺว วา ตีณิ วา อากาสานญฺจายตนานิ วา วิญฺญาณญฺจายตนาทีนิ วา นตฺถิ, ตสฺมา เอกตฺตํ เอกตฺตสิตํ วิภชโนฺต ติอาทิมาหฯ</p>


<p>ตตฺถ อากาสานญฺจายตนอุเปกฺขา สมฺปยุตฺตวเสน อากาสานญฺจายตนนิสฺสิตา, อากาสานญฺจายตนขเนฺธ วิปสฺสนฺตสฺส วิปสฺสนุเปกฺขา อารมฺมณวเสน อากาสานญฺจายตนนิสฺสิตาฯ เสสาสุปิ เอเสว นโยฯ</p>


<p>ติ เอตฺถ อรูปาวจรสมาปตฺติอุเปกฺขาย รูปาวจรสมาปตฺติอุเปกฺขํ ปชหาเปติ, อรูปาวจรวิปสฺสนุเปกฺขาย รูปาวจรวิปสฺสนุเปกฺขํฯ</p>


<p>นฺติ  เอตฺถ ตมฺมยตา นาม ตณฺหา, ตสฺสา ปริยาทานโต วุฎฺฐานคามินีวิปสฺสนา อตมฺมยตาติ วุจฺจติฯ ติ อิธ วุฎฺฐานคามินีวิปสฺสนาย อรูปาวจรสมาปตฺติอุเปกฺขญฺจ วิปสฺสนุเปกฺขญฺจ ปชหาเปติฯ</p>


<p> ติ เย สติปฎฺฐาเน อริโย สมฺมาสมฺพุโทฺธ เสวติฯ ตตฺถ ตีสุ ฐาเนสุ สติํ ปฎฺฐเปโนฺต สติปฎฺฐาเน เสวตีติ เวทิตโพฺพฯ ติ สทฺทหิตฺวา โสตุํ น อิจฺฉนฺติฯ ติ ชานนตฺถาย จิตฺตํ น อุปฎฺฐเปนฺติฯ ติ อติกฺกมิตฺวาฯ ติ สตฺถุ โอวาทํ คเหตพฺพํ ปูเรตพฺพํ น มญฺญนฺตีติ อโตฺถฯ ติ น สกมโนฯ เอตฺถ จ เคหสิตโทมนสฺสวเสน อปฺปตีโต โหตีติ น เอวมโตฺถ ทฎฺฐโพฺพ, อปฺปฎิปนฺนเกสุ ปน อตฺตมนตาการณสฺส อภาเวเนตํ วุตฺตํฯ ติ ปฎิฆอวสฺสเวน อนวสฺสุโตฯ ติ สติยา จ ญาเณน จ สมนฺนาคโต ฯ ติ ฉฬงฺคุเปกฺขาย อุเปกฺขโกฯ ติ อิธาปิ เคหสิตโสมนสฺสวเสน อุปฺปิลาวิโตติ น เอวมโตฺถ ทฎฺฐโพฺพ, ปฎิปนฺนเกสุ ปน อนตฺตมนตาการณสฺส อภาเวเนตํ วุตฺตํฯ ติ ราคาวสฺสเวน อนวสฺสุโตฯ</p>


<p> ติ  ทมิโตฯ ติ อนิวตฺติตฺวา ธาวโนฺต เอกํเยว ทิสํ ธาวติ, นิวตฺติตฺวา ปน อปรํ ธาวิตุํ สโกฺกติฯ   ติ เอกปลฺลเงฺกน นิสิโนฺน กาเยน อนิวตฺติตฺวาว วิโมกฺขวเสน เอกปฺปหาเรเนว อฎฺฐ ทิสา วิธาวติ, ปุรตฺถาภิมุโข วา ทกฺขิณาทีสุ อญฺญตรทิสาภิมุโข วา นิสีทิตฺวา อฎฺฐ สมาปตฺติโย สมาปชฺชติเยวาติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๘. อุเทฺทสวิภงฺคสุตฺตวณฺณนา</h3>
<p>   นฺติ อุเทฺทสวิภงฺคสุตฺตํฯ ตตฺถ นฺติ อุเทฺทสญฺจ วิภงฺคญฺจ, มาติกญฺจ วิภชนญฺจาติ อโตฺถฯ ติ ตุเลยฺย ตีเรยฺย ปริคฺคเณฺหยฺย ปริจฺฉิเนฺทยฺยฯ ติ พหิทฺธาอารมฺมเณสุฯ นฺติ นิกนฺติวเสน อารมฺมเณ ติฎฺฐมานํ วิกฺขิตฺตํ วิสฎํ นาม โหติ, ตํ ปฎิเสเธโนฺต เอวมาหฯ นฺติ โคจรชฺฌเตฺต นิกนฺติวเสน อสณฺฐิตํฯ ติ อนุปาทิยิตฺวา อคฺคเหตฺวา ตํ วิญฺญาณํ น ปริตเสฺสยฺยฯ ยถา วิญฺญาณํ พหิทฺธา อวิกฺขิตฺตํ อวิสฎํ, อชฺฌตฺตํ อสณฺฐิตํ อนุปาทาย น ปริตเสฺสยฺย, เอวํ ภิกฺขุ อุปปริเกฺขยฺยาติ วุตฺตํ โหติฯ ติ ชาติชรามรณสฺส เจว อวเสสสฺส จ ทุกฺขสฺส นิพฺพตฺติ น โหตีติ อโตฺถฯ</p>


<p> ติ  รูปนิมิตฺตํ อนุสฺสรติ อนุธาวตีติ รูปนิมิตฺตานุสารีฯ</p>


<p> นฺติ นิกนฺติวเสน  อสณฺฐิตํฯ นิกนฺติวเสน หิ อติฎฺฐมานํ หานภาคิยํ น โหติ, วิเสสภาคิยเมว โหติฯ</p>


<p> ติ สตฺถารา ขนฺธิยวเคฺค ‘‘อุปาทาปริตสฺสนญฺจ โว, ภิกฺขเว, เทเสสฺสามิ อนุปาทาอปริตสฺสนญฺจา’’ติ (สํ. นิ. ๓.๗) เอวํ คเหตฺวา ปริตสฺสนา, อคฺคเหตฺวาว อปริตสฺสนา จ กถิตา, ตํ มหาเถโร อุปาทาปริตสฺสนเมว อนุปาทาปริตสฺสนนฺติ กตฺวา ทเสฺสโนฺต เอวมาหฯ กถํ ปเนสา อนุปาทาปริตสฺสนา โหตีติฯ อุปาทาตพฺพสฺส อภาวโตฯ ยทิ หิ โกจิ สงฺขาโร นิโจฺจ วา ธุโว วา อตฺตา วา อตฺตนิโย วาติ คเหตพฺพยุตฺตโก อภวิสฺส, อยํ ปริตสฺสนา อุปาทาปริตสฺสนาว อสฺสฯ ยสฺมา ปน เอวํ อุปาทาตโพฺพ สงฺขาโร นาม นตฺถิ, ตสฺมา รูปํ อตฺตาติอาทินา นเยน รูปาทโย  อุปาทินฺนาปิ อนุปาทินฺนาว โหนฺติฯ เอวเมสา ทิฎฺฐิวเสน อุปาทาปริตสฺสนาปิ สมานา อตฺถโต อนุปาทาปริตสฺสนาเยว นาม โหตีติ เวทิตพฺพาฯ</p>


<p>ติ ปริวตฺตติ ปกติชหเนน นสฺสติ, ติ ‘‘มม รูปํ วิปริณต’’นฺติ วา, ‘‘ยํ อหุ, ตํ วต เม นตฺถี’’ติ วา อาทินา (ม. นิ. ๑.๒๔๒) นเยน กมฺมวิญฺญาณํ รูปสฺส เภทานุปริวตฺติ โหติฯ ติ วิปริณามสฺส อนุปริวตฺตนโต วิปริณามารมฺมณจิตฺตโต ชาตาฯ ติ ตณฺหาปริตสฺสนา จ อกุสลธมฺมสมุปฺปาทา จฯ ติ กุสลจิตฺตํ ปริยาทิยิตฺวา คเหตฺวา เขเปตฺวา ติฎฺฐนฺติฯ ติ ภยตาเสนปิ สอุตฺตาโส ตณฺหาตาเสนปิ สอุตฺตาโสฯ ติ  สวิฆาโต สทุโกฺขฯ ติ สาลโย สสิเนโหฯ ติ เอวํ มณิกรณฺฑกสญฺญาย ตุจฺฉกรณฺฑกํ คเหตฺวา ตสฺมิํ นเฎฺฐ ปจฺฉา วิฆาตํ อาปชฺชนฺตสฺส วิย ปจฺฉา อคฺคเหตฺวา ปริตสฺสนา โหติฯ</p>


<p>   ติ ขีณาสวสฺส กมฺมวิญฺญาณเมว นตฺถิ, ตสฺมา รูปเภทานุปริวตฺติ น โหติฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๙. อรณวิภงฺคสุตฺตวณฺณนา</h3>
<p>   นฺติ อรณวิภงฺคสุตฺตํฯ ตตฺถ ติ เคหสิตวเสน กญฺจิ ปุคฺคลํ เนว อุกฺขิเปยฺย น อวกฺขิเปยฺยฯ ติ สภาวเมว กเถยฺยฯ นฺติ วินิจฺฉิตสุขํฯ นฺติ ปรมฺมุขา อวณฺณํ, ปิสุณวาจนฺติ อโตฺถฯ นฺติ สมฺมุขาปิ ขีณํ อากิณฺณํ สํกิลิฎฺฐํ วาจํ น ภเณยฺยฯ ติ น อธิฎฺฐหิตฺวา อาทาย โวหเรยฺยฯ นฺติ โลกสมญฺญํ โลกปณฺณตฺติํฯ ติ นาติกฺกเมยฺยฯ</p>


<p> ติ  กามปฎิสนฺธินา กามูปสํหิเตน สุเขน สุขิตสฺสฯ ติ วิปากทุเกฺขน สํกิเลสทุเกฺขนปิ สทุโกฺขฯ ติ วิปากูปฆาตกิเลสูปฆาเตเหว สอุปฆาโตฯ ตถา ติ อยาถาวปฎิปทา อกุสลปฎิปทาฯ</p>


<p> ติ เอวํ เคหสิตวเสน เอกเจฺจ ปุคฺคเล อปสาเทติฯ อุสฺสาทเนปิ เอเสว นโยฯ นฺติ ภวพนฺธนํ, ตณฺหาเยตํ นามํฯ</p>


<p>สุภูติเตฺถโร กิร อิมํ จตุกฺกํ นิสฺสาย เอตทเคฺค ฐปิโตฯ ภควโต หิ ธมฺมํ เทเสนฺตสฺส ปุคฺคลานํ อุสฺสาทนาอปสาทนา ปญฺญายนฺติ, ตถา สาริปุตฺตเตฺถราทีนํฯ สุภูติเตฺถรสฺส ปน ธมฺมเทสนาย ‘‘อยํ ปุคฺคโล อปฺปฎิปนฺนโก อนาราธโก’’ติ วา, ‘‘อยํ สีลวา คุณวา ลชฺชิเปสโล อาจารสมฺปโนฺน’’ติ วา นตฺถิ, ธมฺมเทสนาย ปนสฺส ‘‘อยํ มิจฺฉาปฎิปทา, อยํ  สมฺมาปฎิปทา’’เตฺวว ปญฺญายติฯ ตสฺมา ภควา ‘‘เอตทคฺคํ, ภิกฺขเว, มม สาวกานํ ภิกฺขูนํ อรณวิหารีนํ ยทิทํ สุภูตี’’ติ อาหฯ</p>


<p>   ติ อสมฺปเตฺต จ อติกฺกเนฺต จ กาเล อกเถตฺวา ‘‘อิทานิ วุจฺจมานํ มหาชโน คณฺหิสฺสตี’’ติ ยุตฺตปตฺตกาลํ ญตฺวาว ปรมฺมุขา อวณฺณํ ภาเสยฺยฯ ขีณวาเทปิ เอเสว นโยฯ</p>


<p> ติ ฆาติยติฯ ติ สโทฺทปิ ภิชฺชติฯ ติ อาตุโร โหติ เคลญฺญปฺปโตฺต สาพาโธฯ นฺติ วิสฺสฎฺฐํ อปลิพุทฺธํ น โหติฯ</p>


<p> ติ  ตํเยว ภาชนํฯ ติ ปตฺตนฺติ สญฺชานนชนปทํ คนฺตฺวา ‘‘ปตฺตํ อาหรถ โธวถา’’ติ สุตฺวา ‘‘อนฺธพาลปุถุชฺชโน, นยิทํ ปตฺตํ, ปาติ นเมสา, เอวํ วทาหี’’ติ อภินิวิสฺส โวหรติฯ เอวํ สพฺพปเทหิ โยเชตพฺพํฯ ติ อติธาวนํฯ</p>


<p> นฺติ อมฺหากํ ชนปเท ภาชนํ ปาตีติ วุจฺจติ, อิเม ปน นํ ปตฺตนฺติ วทนฺตีติ ตโต ปฎฺฐาย ชนปทโวหารํ มุญฺจิตฺวา ปตฺตํ ปตฺตเนฺตว อปรามสโนฺต โวหรติฯ เสสปเทสุปิ เอเสว นโยฯ</p>


<p> อิทานิ มริยาทภาชนียํ กโรโนฺต ติอาทิมาหฯ ตตฺถ ติ สรโช สกิเลโสฯ ติ อรโช นิกฺกิเลโสฯ ติ อยํ เถโร ทฺวีสุ ฐาเนสุ เอตทคฺคํ อารุโฬฺห ‘‘ ยทิทํ สุภูติ,  ยทิทํ สุภูตี’’ติ (อ. นิ. ๑.๒๐๒)ฯ</p>


<p>ธมฺมเสนาปติ กิร วตฺถุํ โสเธติ, สุภูติเตฺถโร ทกฺขิณํ โสเธติฯ ตถา หิ ธมฺมเสนาปติ ปิณฺฑาย จรโนฺต เคหทฺวาเร ฐิโต ยาว ภิกฺขํ อาหรนฺติ, ตาว ปุพฺพภาเค ปริจฺฉินฺทิตฺวา นิโรธํ สมาปชฺชติ, นิโรธา วุฎฺฐาย เทยฺยธมฺมํ ปฎิคฺคณฺหาติฯ สุภูติเตฺถโร จ ตเถว เมตฺตาฌานํ สมาปชฺชติ, เมตฺตาฌานา วุฎฺฐาย เทยฺยธมฺมํ ปฎิคฺคณฺหาติฯ เอวํ ปน กาตุํ สกฺกาติฯ อาม สกฺกา, เนว อจฺฉริยเญฺจตํ, ยํ  มหาภิญฺญปฺปตฺตา สาวกา เอวํ กเรยฺยุํฯ อิมสฺมิมฺปิ  หิ ตมฺพปณฺณิทีเป  โปราณกราชกาเล ปิงฺคลพุทฺธรกฺขิตเตฺถโร นาม อุตฺตรคามํ นิสฺสาย วิหาสิฯ ตตฺถ สตฺต กุลสตานิ โหนฺติ, เอกมฺปิ ตํ กุลทฺวารํ นตฺถิ, ยตฺถ เถโร สมาปตฺติํ น สมาปชฺชิฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๑๐. ธาตุวิภงฺคสุตฺตวณฺณนา</h3>
<p>   นฺติ ธาตุวิภงฺคสุตฺตํฯ ตตฺถ นฺติ ตุริตคมนจาริกํฯ ติ สเจ ตุยฺหํ ภาริยํ อผาสุกํ กิญฺจิ นตฺถิฯ ติ ภคฺควสฺส กิร เอตทโหสิ – ‘‘ปพฺพชิตา นาม นานาอชฺฌาสยา, เอโก คณาภิรโต โหติ, เอโก เอกาภิรโตฯ สเจ โส เอกาภิรโต ภวิสฺสติ, ‘อาวุโส, มา ปาวิสิ, มยา สาลา ลทฺธา’ติ วกฺขติฯ สเจ อยํ เอกาภิรโต ภวิสฺสติ, ‘อาวุโส, นิกฺขม, มยา สาลา ลทฺธา’ติ วกฺขติฯ เอวํ สเนฺต อหํ อุภินฺนํ วิวาทกาเรตา นาม ภวิสฺสามิ, ทินฺนํ นาม ทินฺนเมว วฎฺฎติ, กตํ กตเมวา’’ติฯ ตสฺมา เอวมาหฯ</p>


<p>ติ ชาติกุลปุโตฺตปิ อาจารกุลปุโตฺตปิฯ ติ วาสํ อุปคโตฯ กุโต อาคนฺตฺวาติ? ตกฺกสีลนครโตฯ</p>


<p>ตตฺรายํ อนุปุพฺพิกถา – มชฺฌิมปฺปเทเส กิร ราชคหนคเร พิมฺพิสาเร รชฺชํ กาเรเนฺต ปจฺจเนฺต ตกฺกสีลนคเร ปุกฺกุสาติ ราชา รชฺชํ กาเรสิฯ อถ ตกฺกสีลโต ภณฺฑํ คเหตฺวา วาณิชา ราชคหํ อาคตา ปณฺณาการํ คเหตฺวา ราชานํ อทฺทสํสุฯ ราชา  เต วนฺทิตฺวา ฐิเต ‘‘กตฺถวาสิโน ตุเมฺห’’ติ ปุจฺฉิฯ ตกฺกสีลวาสิโน เทวาติฯ อถ เน ราชา ชนปทสฺส เขมสุภิกฺขตาทีนิ นครสฺส จ ปวตฺติํ ปุจฺฉิตฺวา ‘‘โก นาม ตุมฺหากํ ราชา’’ติ ปุจฺฉิฯ ปุกฺกุสาติ นาม เทวาติฯ ธมฺมิโกติ? อาม เทว ธมฺมิโกฯ จตูหิ สงฺคหวตฺถูหิ ชนํ สงฺคณฺหาติ, โลกสฺส มาตาปิติฎฺฐาเน  ฐิโต, อเงฺค นิปนฺนทารกํ วิย ชนํ โตเสตีติฯ กตรสฺมิํ วเย วตฺตตีติ? อถสฺส วยํ อาจิกฺขิํสุฯ วเยสุปิ พิมฺพิสาเรน สมวโย ชาโตฯ อถ เต ราชา อาห – ‘‘ตาตา ตุมฺหากํ ราชา ธมฺมิโก, วเยน จ เม สมาโน, สกฺกุเณยฺยาถ ตุมฺหากํ ราชานํ มม มิตฺตํ กาตุ’’นฺติฯ สโกฺกม เทวาติฯ ราชา เตสํ สุงฺกํ วิสฺสเชฺชตฺวา เคหญฺจ ทาเปตฺวา – ‘‘คจฺฉถ ภณฺฑํ วิกฺกิณิตฺวา คมนกาเล มํ ทิสฺวา คเจฺฉยฺยาถา’’ติ อาหฯ เต ตถา กตฺวา คมนกาเล ราชานํ อทฺทสํสุฯ ‘‘คจฺฉถ ตุมฺหากํ ราชานํ  มม วจเนน ปุนปฺปุนํ อาโรคฺยํ ปุจฺฉิตฺวา ‘ราชา ตุเมฺหหิ สทฺธิํ มิตฺตภาวํ อิจฺฉตี’ติ วทถา’’ติ อาหฯ</p>


<p>เต สาธูติ ปฎิสฺสุณิตฺวา คนฺตฺวา ภณฺฑํ ปฎิสาเมตฺวา ภุตฺตปาตราสา ราชานํ อุปสงฺกมิตฺวา วนฺทิํสุฯ ราชา ‘‘กหํ ภเณ ตุเมฺห เอตฺตเก อิเม ทิวเส น ทิสฺสถา’’ติ ปุจฺฉิฯ เต สพฺพํ ปวตฺติํ อาโรเจสุํฯ ราชา – ‘‘สาธุ, ตาตา, ตุเมฺห นิสฺสาย มยา มชฺฌิมปฺปเทเส ราชา มิโตฺต ลโทฺธ’’ติ อตฺตมโน อโหสิฯ อปรภาเค ราชคหวาสิโนปิ วาณิชา ตกฺกสีลํ อคมํสุฯ เต ปณฺณาการํ คเหตฺวา อาคเต ปุกฺกุสาติ ราชา ‘‘กุโต อาคตตฺถา’’ติ ปุจฺฉิตฺวา ‘‘ราชคหโต’’ติ สุตฺวา ‘‘มยฺหํ สหายสฺส นครโต อาคตา ตุเมฺห’’ติฯ อาม เทวาติฯ อาโรคฺยํ เม สหายสฺสาติ อาโรคฺยํ ปุจฺฉิตฺวา ‘‘อชฺช ปฎฺฐาย เย มยฺหํ สหายสฺส นครโต ชงฺฆสเตฺถน วา สกฎสเตฺถน วา วาณิชา อาคจฺฉนฺติ, สเพฺพสํ มม วิสยํ ปวิฎฺฐกาลโต  ปฎฺฐาย วสนเคหานิ, ราชโกฎฺฐาคารโต นิวาปญฺจ เทนฺตุ, สุงฺกํ วิสฺสเชฺชนฺตุ, กิญฺจิ อุปทฺทวํ มา กโรนฺตู’’ติ เภริํ จราเปสิฯ พิมฺพิสาโรปิ อตฺตโน นคเร ตเถว เภริํ จราเปสิฯ</p>


<p>อถ พิมฺพิสาโร ปุกฺกุสาติสฺส ปณฺณํ ปหิณิ – ‘‘ปจฺจนฺตเทเส นาม มณิมุตฺตาทีนิ รตนานิ อุปฺปชฺชนฺติ, ยํ มยฺหํ สหายสฺส รเชฺช ทสฺสนียํ วา สวนียํ วา รตนํ อุปฺปชฺชติ, ตตฺถ เม มา มจฺฉรายตู’’ติฯ ปุกฺกุสาติปิ – ‘‘มชฺฌิมเทโส นาม มหาชนปโท, ยํ ตตฺถ เอวรูปํ รตนํ อุปฺปชฺชติ, ตตฺถ เม สหาโย มา มจฺฉรายตู’’ติ ปฎิปณฺณํ ปหิณิฯ เอวํ เต คจฺฉเนฺต คจฺฉเนฺต กาเล อญฺญมญฺญํ อทิสฺวาปิ ทฬฺหมิตฺตา อเหสุํฯ</p>


<p>เอวํ  เตสํ กติกํ กตฺวา วสนฺตานํ ปฐมตรํ ปุกฺกุสาติสฺส ปณฺณากาโร อุปฺปชฺชิฯ ราชา กิร อฎฺฐ ปญฺจวเณฺณ อนคฺฆกมฺพเล ลภิฯ โส – ‘‘อติสุนฺทรา อิเม กมฺพลา, อหํ สหายสฺส เปสิสฺสามี’’ติ ลาขาคุฬมเตฺต อฎฺฐ สารกรณฺฑเก ลิขาเปตฺวา เตสุ เต กมฺพเล ปกฺขิปิตฺวา ลาขาย วฎฺฎาเปตฺวา เสตวเตฺถน เวเฐตฺวา สมุเคฺค ปกฺขิปิตฺวา วเตฺถน เวเฐตฺวา ราชมุทฺทิกาย ลเญฺฉตฺวา ‘‘มยฺหํ สหายสฺส เทถา’’ติ อมเจฺจ เปเสสิฯ สาสนญฺจ อทาสิ – ‘‘อยํ ปณฺณากาโร นครมเชฺฌ อมจฺจาทิปริวุเตน ทฎฺฐโพฺพ’’ติฯ เต คนฺตฺวา พิมฺพิสารสฺส อทํสุฯ</p>


<p>โส  สาสนํ สุตฺวา อมจฺจาทโย สนฺนิปตนฺตูติ เภริํ จราเปตฺวา นครมเชฺฌ อมจฺจาทิปริวุโต เสตจฺฉเตฺตน ธาริยมาเนน ปลฺลงฺกวเร นิสิโนฺน ลญฺฉนํ ภินฺทิตฺวา วตฺถํ อปเนตฺวา สมุคฺคํ วิวริตฺวา อโนฺต ภณฺฑิกํ มุญฺจิตฺวา ลาขาคุเฬ ทิสฺวา ‘‘มยฺหํ สหาโย ปุกฺกุสาติ ‘ชุตวิตฺตโก เม สหาโย’ติ มญฺญมาโน มเญฺญ อิมํ ปณฺณาการํ ปหิณี’’ติ เอกํ คุฬํ คเหตฺวา หเตฺถน  วเฎฺฎตฺวา ตุลยโนฺตว อโนฺต ทุสฺสภณฺฑิกํ อตฺถีติ อญฺญาสิฯ อถ นํ ปลฺลงฺกปาเท ปหริตฺวา ตาวเทว ลาขา ปริปติ, โส นเขน กรณฺฑกํ วิวริตฺวา อโนฺต กมฺพลรตนํ ทิสฺวา อิตเรปิ วิวราเปสิ, สเพฺพปิ กมฺพลา อเหสุํฯ อถ เน ปตฺถราเปสิ, เต วณฺณสมฺปนฺนา ผสฺสสมฺปนฺนา ทีฆโต โสฬสหตฺถา ติริยํ อฎฺฐหตฺถา อเหสุํฯ มหาชโน ทิสฺวา องฺคุลิโย โปเฐสิ, เจลุเกฺขปํ อกาสิ, – ‘‘อมฺหากํ รโญฺญ อทิฎฺฐสหาโย ปุกฺกุสาติ อทิสฺวาว เอวรูปํ ปณฺณาการํ เปเสสิ, ยุตฺตํ เอวรูปํ มิตฺตํ กาตุ’’นฺติ อตฺตมโน อโหสิฯ ราชา เอกเมกํ กมฺพลํ อคฺฆาเปสิ, สเพฺพ อนคฺฆา อเหสุํฯ เตสุ จตฺตาโร สมฺมาสมฺพุทฺธสฺส เปเสสิ, จตฺตาโร อตฺตโน ฆเร อกาสิฯ ตโต จิเนฺตสิ – ‘‘ปจฺฉา เปเสเนฺตน ปฐมํ เปสิตปณฺณาการโต อติเรกํ เปเสตุํ วฎฺฎติ, สหาเยน จ เม อนโคฺฆ ปณฺณากาโร เปสิโต, กิํ นุ โข เปเสมี’’ติ?</p>


<p>กิํ ปน ราชคเห ตโต อธิกํ รตนํ นตฺถีติ? โน นตฺถิ, มหาปุโญฺญ ราชา, อปิจ โข ปนสฺส โสตาปนฺนกาลโต ปฎฺฐาย ฐเปตฺวา ตีณิ รตนานิ อญฺญํ รตนํ โสมนสฺสํ ชเนตุํ สมตฺถํ นาม นตฺถิ ฯ โส รตนํ วิจินิตุํ อารโทฺธ – รตนํ นาม สวิญฺญาณกํ อวิญฺญาณกนฺติ ทุวิธํฯ ตตฺถ อวิญฺญาณกํ สุวณฺณรชตาทิ, สวิญฺญาณกํ อินฺทฺริยพทฺธํฯ อวิญฺญาณกํ สวิญฺญาณกเสฺสว อลงฺการาทิวเสน ปริโภคํ โหติ, อิติ อิเมสุ ทฺวีสุ รตเนสุ สวิญฺญาณกํ เสฎฺฐํฯ สวิญฺญาณกมฺปิ ทุวิธํ ติรจฺฉานรตนํ มนุสฺสรตนนฺติฯ ตตฺถ ติรจฺฉานรตนํ หตฺถิอสฺสรตนํ, ตมฺปิ มนุสฺสานํ อุปโภคตฺถเมว นิพฺพตฺตติ , อิติ อิเมสุปิ ทฺวีสุ มนุสฺสรตนํ เสฎฺฐํฯ มนุสฺสรตนมฺปิ ทุวิธํ อิตฺถิรตนํ ปุริสรตนนฺติฯ ตตฺถ จกฺกวตฺติโน รโญฺญ อุปฺปนฺนํ อิตฺถิรตนมฺปิ ปุริสเสฺสว อุปโภคํฯ อิติ อิเมสุปิ ทฺวีสุ ปุริสรตนเมว เสฎฺฐํฯ</p>


<p>ปุริสรตนมฺปิ ทุวิธํ อคาริยรตนํ อนคาริยรตนญฺจฯ ตตฺถ อคาริยรตเนสุปิ จกฺกวตฺติราชา อชฺช ปพฺพชิตสามเณรํ ปญฺจปติฎฺฐิเตน วนฺทติ, อิติ อิเมสุปิ ทฺวีสุ อนคาริยรตนเมว  เสฎฺฐํฯ อนคาริยรตนมฺปิ ทุวิธํ เสกฺขรตนญฺจ อเสกฺขรตนญฺจฯ ตตฺถ สตสหสฺสมฺปิ เสกฺขานํ อเสกฺขสฺส ปเทสํ น ปาปุณาติ, อิติ อิเมสุปิ ทฺวีสุ อเสกฺขรตนเมว เสฎฺฐํฯ ตมฺปิ ทุวิธํ พุทฺธรตนํ สาวกรตนนฺติฯ ตตฺถ สตสหสฺสมฺปิ สาวกรตนานํ พุทฺธรตนสฺส ปเทสํ น ปาปุณาติ, อิติ อิเมสุปิ ทฺวีสู พุทฺธรตนเมว เสฎฺฐํฯ</p>


<p>พุทฺธรตนมฺปิ ทุวิธํ ปเจฺจกพุทฺธรตนํ สพฺพญฺญุพุทฺธรตนนฺติฯ ตตฺถ สตสหสฺสมฺปิ ปเจฺจกพุทฺธานํ สพฺพญฺญุพุทฺธสฺส ปเทสํ น ปาปุณาติ, อิติ อิเมสุปิ ทฺวีสุ สพฺพญฺญุพุทฺธรตนํเยว เสฎฺฐํฯ สเทวกสฺมิญฺหิ โลเก พุทฺธรตนสมํ รตนํ นาม นตฺถิฯ ตสฺมา อสทิสเมว รตนํ มยฺหํ สหายสฺส เปเสสฺสามีติ จิเนฺตตฺวา ตกฺกสีลวาสิโน ปุจฺฉิ – ‘‘ตาตา ตุมฺหากํ ชนปเท พุโทฺธ ธโมฺม สโงฺฆติ อิมานิ ตีณิ รตนานิ ทิสฺสนฺตี’’ติฯ โฆโสปิ โส มหาราช ตาว ตตฺถ นตฺถิ, ทสฺสนํ ปน กุโตติฯ</p>


<p>‘‘สุนฺทรํ ตาตา’’ติ ราชา ตุโฎฺฐ จิเนฺตสิ – ‘‘สกฺกา ภเวยฺย ชนสงฺคหตฺถาย มยฺหํ สหายสฺส วสนฎฺฐานํ สมฺมาสมฺพุทฺธํ เปเสตุํ, พุทฺธา ปน  ปจฺจนฺติเมสุ ชนปเทสุ น อรุณํ อุฎฺฐเปนฺติฯ ตสฺมา สตฺถารา คนฺตุํ น สกฺกาฯ สาริปุตฺตโมคฺคลฺลานาทโย มหาสาวเก เปเสตุํ สกฺกา ภเวยฺยฯ มยา  ปน ‘เถรา ปจฺจเนฺต วสนฺตี’ติ สุตฺวาปิ มนุเสฺส เปเสตฺวา เต อตฺตโน สมีปํ อาณาเปตฺวา อุปฎฺฐาตุเมว ยุตฺตํฯ ตสฺมา น เถเรหิปิ สกฺกา คนฺตุํฯ เยน ปนากาเรน สาสเน เปสิเต สตฺถา จ มหาสาวกา จ คตา วิย โหนฺติ, เตนากาเรน สาสนํ ปหิณิสฺสามี’’ติฯ จิเนฺตตฺวา จตุรตนายามํ วิทตฺถิมตฺตปุถุลํ นาติตนุํ นาติพหลํ สุวณฺณปฎฺฎํ การาเปตฺวา ‘‘ตตฺถ อชฺช อกฺขรานิ ลิขิสฺสามี’’ติฯ ปาโตว สีสํ นฺหายิตฺวา อุโปสถงฺคานิ อธิฎฺฐาย ภุตฺตปาตราโส อปนีตคนฺธมาลาภรโณ สุวณฺณสรเกน ชาติหิงฺคุลิกํ อาทาย เหฎฺฐโต ปฎฺฐาย ทฺวารานิ ปิทหโนฺต ปาสาทมารุยฺห ปุพฺพทิสามุขํ สีหปญฺชรํ วิวริตฺวา อากาสตเล นิสีทิตฺวา สุวณฺณปเฎฺฎ อกฺขรานิ ลิขโนฺต – ‘‘อิธ ตถาคโต โลเก อุปฺปโนฺน อรหํ สมฺมาสมฺพุโทฺธ วิชฺชาจรณสมฺปโนฺน สุคโต โลกวิทู อนุตฺตโร ปุริสทมฺมสารถิ สตฺถา เทวมนุสฺสานํ พุโทฺธ ภควา’’ติฯ พุทฺธคุเณ ตาว เอกเทเสน ลิขิฯ</p>


<p>ตโต ‘‘เอวํ ทส ปารมิโย ปูเรตฺวา ตุสิตภวนโต จวิตฺวา มาตุกุจฺฉิมฺหิ ปฎิสนฺธิํ คณฺหิ , เอวํ โลกวิวรณํ อโหสิ, มาตุกุจฺฉิยํ วสมาเน อิทํ นาม อโหสิ, อคารมเชฺฌ วสมาเน อิทํ นาม อโหสิ, เอวํ มหาภินิกฺขมนํ นิกฺขโนฺต เอวํ มหาปธานํ ปทหิฯ เอวํ ทุกฺกรการิกํ กตฺวา มหาโพธิมณฺฑํ อารุยฺห อปราชิตปลฺลเงฺก นิสิโนฺน สพฺพญฺญุตญฺญาณํ ปฎิวิชฺฌิ, สพฺพญฺญุตญฺญาณํ ปฎิวิชฺฌนฺตสฺส  เอวํ โลกวิวรณํ อโหสิฯ สเทวเก โลเก อญฺญํ เอวรูปํ รตนํ นาม นตฺถีติฯ</p>


<p>
ยํกิญฺจิ วิตฺตํ อิธ วา หุรํ วา,  
  
สเคฺคสุ วา ยํ รตนํ ปณีตํ;  
  
น โน สมํ อตฺถิ ตถาคเตน,  
  
อิทมฺปิ พุเทฺธ รตนํ ปณีตํ;  
  
เอเตน สเจฺจน สุวตฺถิ โหตู’’ติฯ (ขุ. ปา. ๖.๓; สุ. นิ. ๒๒๖) –  
</p>
  
<p>เอวํ เอกเทเสน พุทฺธคุเณปิ ลิขิตฺวา ทุติยํ  โถเมโนฺต – ‘‘สฺวากฺขาโต ภควตา ธโมฺม…เป.… ปจฺจตฺตํ เวทิตโพฺพ วิญฺญูหี’’ติฯ ‘‘จตฺตาโร สติปฎฺฐานา…เป.… อริโย อฎฺฐงฺคิโก มโคฺค’’ติฯ ‘‘สตฺถารา เทสิตธโมฺม นาม เอวรูโป จ เอวรูโป จา’’ติ สตฺตติํส โพธิปกฺขิเย เอกเทเสน ลิขิตฺวา –</p>


<p>
‘‘ยํ  
พุทฺธเสโฎฺฐ ปริวณฺณยี สุจิํ,  
  
สมาธิมานนฺตริกญฺญมาหุ;  
  
สมาธินา เตน สโม น วิชฺชติ,  
  
อิทมฺปิ ธเมฺม รตนํ ปณีตํ;  
  
เอเตน สเจฺจน สุวตฺถิ โหตู’’ติฯ (ขุ. ปา. ๖.๕; สุ. นิ. ๒๒๘) –  
</p>
  
<p>เอวํ เอกเทเสน ธมฺมคุเณ ลิขิตฺวา ตติยํ  โถเมโนฺต – ‘‘สุปฺปฎิปโนฺน ภควโต สาวกสโงฺฆ…เป.… ปุญฺญเกฺขตฺตํ โลกสฺสา’’ติฯ ‘‘กุลปุตฺตา นาม สตฺถุ ธมฺมกถํ สุตฺวา เอวํ นิกฺขมิตฺวา ปพฺพชนฺติ, เกจิ เสตจฺฉตฺตํ ปหาย ปพฺพชนฺติ, เกจิ อุปรชฺชํ, เกจิ เสนาปติฎฺฐานาทีนิ ปหาย ปพฺพชนฺติฯ ปพฺพชิตฺวา จ ปน อิมญฺจ ปฎิปตฺติํ ปูเรนฺตี’’ติ จูฬสีลมชฺฌิมสีลมหาสีลาทีนิ  เอกเทเสน ลิขิตฺวา ฉทฺวารสํวรํ สติสมฺปชญฺญํ จตุปจฺจยสโนฺตสํ นววิธํ  เสนาสนํ, นีวรณปฺปหานํ ปริกมฺมํ ฌานาภิญฺญา อฎฺฐติํส กมฺมฎฺฐานานิ ยาว อาสวกฺขยา เอกเทเสน ลิขิ, โสฬสวิธํ อานาปานสฺสติกมฺมฎฺฐานํ วิตฺถาเรเนว ลิขิตฺวา ‘‘สตฺถุ สาวกสโงฺฆ นาม เอวรูเปหิ จ คุเณหิ สมนฺนาคโตฯ</p>


<p>
เย ปุคฺคลา อฎฺฐสตํ ปสฎฺฐา,  
  
จตฺตาริ เอตานิ ยุคานิ โหนฺติ;  
  
เต ทกฺขิเณยฺยา สุคตสฺส สาวกา,  
  
เอเตสุ ทินฺนานิ มหปฺผลานิ;  
  
อิทมฺปิ สเงฺฆ รตนํ ปณีตํ,  
  
เอเตน สเจฺจน สุวตฺถิ โหตู’’ติฯ (ขุ. ปา. ๖.๖; สุ. นิ. ๒๒๙) –  
</p>
  
<p>เอวํ เอกเทเสน สงฺฆคุเณ ลิขิตฺวา – ‘‘ภควโต สาสนํ สฺวากฺขาตํ นิยฺยานิกํ, สเจ มยฺหํ สหาโย สโกฺกติ, นิกฺขมิตฺวา ปพฺพชตู’’ติ ลิขิตฺวา สุวณฺณปฎฺฎํ สํหริตฺวา สุขุมกมฺพเลน เวเฐตฺวา สารสมุเคฺค ปกฺขิปิตฺวา ตํ สมุคฺคํ สุวณฺณมเย, สุวณฺณมยํ, รชตมเย รชตมยํ มณิมเย, มณิมยํ ปวาฬมเย, ปวาฬมยํ โลหิตงฺกมเย, โลหิตงฺกมยํ มสารคลฺลมเย, มสารคลฺลมยํ ผลิกมเย, ผลิกมยํ ทนฺตมเย, ทนฺตมยํ สพฺพรตนมเย, สพฺพรตนมยํ กิลญฺชมเย, กิลญฺชมยํ สมุคฺคํ สารกรณฺฑเก ฐเปสิฯ</p>


<p>ปุน  สารกรณฺฑกํ สุวณฺณกรณฺฑเกติ ปุริมนเยเนว หริตฺวา สพฺพรตนมยํ กรณฺฑกํ กิลญฺชมเย กรณฺฑเก ฐเปสิฯ ตโต กิลญฺชมยํ กรณฺฑกํ สารมยเปฬายาติ ปุน วุตฺตนเยเนว หริตฺวา สพฺพรตนมยํ เปฬํ กิลญฺชมยเปฬาย ฐเปตฺวา พหิ วเตฺถน เวเฐตฺวา ราชมุทฺทิกาย ลเญฺฉตฺวา อมเจฺจ อาณาเปสิ – ‘‘มม อาณาปวตฺติฎฺฐาเน มคฺคํ อลงฺการาเปถ มโคฺค อฎฺฐุสภวิตฺถโต โหตุ, จตุอุสภฎฺฐานํ โสธิตมตฺตกเมว  โหตุ, มเชฺฌ จตุอุสภํ ราชานุภาเวน ปฎิยาเทถา’’ติฯ ตโต มงฺคลหตฺถิํ อลงฺการาเปตฺวา ตสฺส อุปริ ปลฺลงฺกํ ปญฺญเปตฺวา เสตจฺฉตฺตํ อุสฺสาเปตฺวา นครวีถิโย สิตฺตสมฺมฎฺฐา สมุสฺสิตทฺธชปฎากา กทลิปุณฺณฆฎคนฺธธูมปุปฺผาทีหิ  สุปฺปฎิมณฺฑิตา กาเรตฺวา ‘‘อตฺตโน อตฺตโน วิสยปฺปเทเส เอวรูปํ ปูชํ กาเรนฺตู’’ติ อนฺตรโภคิกานํ ชวนทูเต เปเสตฺวา สยํ สพฺพาลงฺกาเรน อลงฺกริตฺวา – ‘‘สพฺพตาฬาวจรสมฺมิสฺสพลกายปริวุโต ปณฺณาการํ เปเสมี’’ติ อตฺตโน วิสยปริยนฺตํ คนฺตฺวา อมจฺจสฺส มุขสาสนํ อทาสิ – ‘‘ตาต มยฺหํ สหาโย ปุกฺกุสาติ อิมํ ปณฺณาการํ ปฎิจฺฉโนฺต โอโรธมเชฺฌ อปฎิจฺฉิตฺวา ปาสาทํ อารุยฺห ปฎิจฺฉตู’’ติฯ เอวํ สาสนํ ทตฺวา ปจฺจนฺตเทสํ สตฺถา คจฺฉตีติ ปญฺจปติฎฺฐิเตน วนฺทิตฺวา นิวตฺติฯ อนฺตรโภคิกา เตเนว นิยาเมน มคฺคํ ปฎิยาเทตฺวา ปณฺณาการํ นยิํสุฯ</p>


<p>ปุกฺกุสาติปิ อตฺตโน รชฺชสีมโต ปฎฺฐาย เตเนว นิยาเมน มคฺคํ ปฎิยาเทตฺวา นครํ อลงฺการาเปตฺวา ปณฺณาการสฺส ปจฺจุคฺคมนํ อกาสิฯ ปณฺณากาโร ตกฺกสีลํ ปาปุณโนฺต อุโปสถทิวเส ปาปุณิ, ปณฺณาการํ คเหตฺวา คตอมโจฺจปิ รโญฺญ วุตฺตสาสนํ อาโรเจสิฯ ราชา ตํ สุตฺวา ปณฺณากาเรน สทฺธิํ อาคตานํ กตฺตพฺพกิจฺจํ วิจาเรตฺวา ปณฺณาการํ อาทาย ปาสาทํ อารุยฺห ‘‘มา อิธ โกจิ ปวิสตู’’ติ ทฺวาเร อารกฺขํ กาเรตฺวา สีหปญฺชรํ วิวริตฺวา ปณฺณาการํ อุจฺจาสเน ฐเปตฺวา สยํ นีจาสเน นิสิโนฺน ลญฺฉนํ ภินฺทิตฺวา นิวาสนํ อปเนตฺวา กิลญฺชเปฬโต ปฎฺฐาย อนุปุเพฺพน วิวรโนฺต สารมยํ สมุคฺคํ ทิสฺวา จิเนฺตสิ – ‘‘มหาปริหาโร นายํ อญฺญสฺส รตนสฺส ภวิสฺสติ, อทฺธา มชฺฌิมเทเส โสตพฺพยุตฺตกํ รตนํ อุปฺปนฺน’’นฺติฯ อถ ตํ สมุคฺคํ วิวริตฺวา ราชลญฺฉนํ ภินฺทิตฺวา สุขุมกมฺพลํ อุภโต วิยูหิตฺวา สุวณฺณปฎฺฎํ อทฺทสฯ</p>


<p>โส  ตํ ปสาเรตฺวา – ‘‘มนาปานิ  วต อกฺขรานิ สมสีสานิ สมปนฺตีนิ จตุรสฺสานี’’ติอาทิโต ปฎฺฐาย วาเจตุํ อารภิฯ ตสฺส – ‘‘อิธ ตถาคโต โลเก อุปฺปโนฺน’’ติ พุทฺธคุเณ วาเจนฺตสฺส พลวโสมนสฺสํ อุปฺปชฺชิ, นวนวุติโลมกูปสหสฺสานิ อุทฺธคฺคโลมานิ อเหสุํฯ อตฺตโน ฐิตภาวํ วา นิสินฺนภาวํ วา น ชานาติฯ อถสฺส – ‘‘กปฺปโกฎิสตสหเสฺสหิปิ เอตํ ทุลฺลภสาสนํ สหายํ นิสฺสาย โสตุํ ลภามี’’ติ ภิโยฺย พลวปีติ อุทปาทิฯ โส หิ อุปริ วาเจตุํ อสโกฺกโนฺต ยาว ปีติเวคปสฺสทฺธิยา นิสีทิตฺวา ปรโต – ‘‘สฺวากฺขาโต ภควตา ธโมฺม’’ติ ธมฺมคุเณ อารภิฯ ตตฺราปิสฺส ตเถว อโหสิฯ โส ปุน ยาว ปีติเวคปสฺสทฺธิยา นิสีทิตฺวา ปรโต ‘‘สุปฺปฎิปโนฺน’’ติ สงฺฆคุเณ อารภิ ฯ ตตฺราปิสฺส ตเถว อโหสิฯ อถ สพฺพปริยเนฺต อานาปานสฺสติกมฺมฎฺฐานํ วาเจตฺวา จตุกฺกปญฺจกชฺฌานานิ นิพฺพเตฺตสิ, โส ฌานสุเขเนว วีตินาเมสิฯ อโญฺญ โกจิ ทฎฺฐุํ น ลภติ, เอโกว จูฬุปฎฺฐาโก ปวิสติฯ เอวํ อทฺธมาสมตฺตํ วีตินาเมสิฯ</p>


<p>นาครา ราชงฺคเณ สนฺนิปติตฺวา อุกฺกุฎฺฐิํ อกํสุ ‘‘ปณฺณาการํ ปฎิจฺฉิตทิวสโต ปฎฺฐาย พลทสฺสนํ วา นาฎกทสฺสนํ วา นตฺถิ, วินิจฺฉยทานํ นตฺถิ, ราชา สหาเยน ปหิตํ ปณฺณาการํ ยสฺสิจฺฉติ ตสฺส ทเสฺสตุ, ราชาโน นาม เอกจฺจสฺส ปณฺณาการวเสนปิ วเญฺจตฺวา รชฺชํ อตฺตโน กาตุํ วายมนฺติฯ กิํ นาม อมฺหากํ ราชา กโรตี’’ติ? ราชา อุกฺกุฎฺฐิสทฺทํ สุตฺวา – ‘‘รชฺชํ นุ โข ธาเรมิ, อุทาหุ  สตฺถาร’’นฺติ จิเนฺตสิฯ อถสฺส เอตทโหสิ – ‘‘รชฺชการิตอตฺตภาโว นาม เนว คณเกน, น คณกมหามเตฺตน คเณตุํ สโกฺกฯ สตฺถุสาสนํ ธาเรสฺสามี’’ติ สยเน ฐปิตํ อสิํ คเหตฺวา เกเส ฉินฺทิตฺวา สีหปญฺชรํ วิวริตฺวา – ‘‘เอตํ คเหตฺวา รชฺชํ กาเรถา’’ติ สทฺธิํ จูฬามณินา เกสกลาปํ ปริสมเชฺฌ ปาเตสิ, มหาชโน ตํ อุกฺขิปิตฺวา – ‘‘สหายกสนฺติกา ลทฺธปณฺณาการา นาม ราชาโน ตุมฺหาทิสา โหนฺติ เทวา’’ติ เอกปฺปหาเรเนว วิรวิฯ รโญฺญปิ ทฺวงฺคุลมตฺตํ เกสมสฺสุ อโหสิฯ โพธิสตฺตสฺส ปพฺพชฺชาสทิสเมว กิร ชาตํฯ</p>


<p>ตโต  จูฬุปฎฺฐากํ เปเสตฺวา อนฺตราปณา เทฺว กาสายวตฺถานิ มตฺติกาปตฺตญฺจ อาหราเปตฺวา – ‘‘เย โลเก อรหโนฺต, เต อุทฺทิสฺส มยฺหํ ปพฺพชฺชา’’ติ สตฺถารํ อุทฺทิสฺส เอกํ กาสาวํ นิวาเสตฺวา เอกํ ปารุปิตฺวา ปตฺตํ วามอํสกูเฎ กตฺวา กตฺตรทณฺฑํ คเหตฺวา – ‘‘โสภติ นุ โข เม ปพฺพชฺชา โน วา’’ติ มหาตเล กติปยวาเร อปราปรํ จงฺกมิตฺวา – ‘‘โสภติ เม ปพฺพชฺชา’’ติ ทฺวารํ วิวริตฺวา ปาสาทา โอตริฯ โอตรนฺตํ ปน นํ ตีสุ ทฺวาเรสุ ฐิตนาฎกาทีนิ ทิสฺวาปิ น สญฺชานิํสุฯ ‘‘เอโก ปเจฺจกพุโทฺธ อมฺหากํ รโญฺญ ธมฺมกถํ กเถตุํ อาคโต’’ติ กิร จินฺตยิํสุฯ อุปริปาสาทํ ปน อารุยฺห รโญฺญ ฐิตนิสินฺนฎฺฐานานิ ทิสฺวา ราชา คโตติ ญตฺวา สมุทฺทมเชฺฌ โอสีทมานาย นาวาย ชโน วิย เอกปฺปหาเรเนว วิรวิํสุฯ กุลปุตฺตํ ภูมิตลํ โอติณฺณมตฺตํ อฎฺฐารสเสนิโย สเพฺพ นาครา พลกายา จ ปริวาเรตฺวา มหาวิรวํ วิรวิํสุฯ อมจฺจาปิ ตํ เอตทโวจุํ – ‘‘เทว มชฺฌิมเทสราชาโน นาม พหุมายา, สาสนํ เปเสตฺวา พุทฺธรตนํ นาม โลเก อุปฺปนฺนํ วา โน วาติ ญตฺวา คมิสฺสถ , นิวตฺตถ  เทวา’’ติฯ สทฺทหามหํ มยฺหํ สหายกสฺส, ตสฺส มยา สทฺธิํ เทฺวชฺฌวจนํ นาม นตฺถิ, ติฎฺฐถ ตุเมฺหติฯ เต อนุคจฺฉนฺติเยวฯ</p>


<p>กุลปุโตฺต กตฺตรทเณฺฑน เลขํ กตฺวา – ‘‘อิทํ รชฺชํ กสฺสา’’ติ อาห? ตุมฺหากํ เทวาติฯ โย อิมํ เลขํ อนฺตรํ กโรติ, ราชาณาย กาเรตโพฺพติฯ มหาชนกชาตเก โพธิสเตฺตน กตเลขํ สีวลิเทวี อนฺตรํ กาตุํ อวิสหนฺตี วิวตฺตมานา อคมาสิฯ ตสฺสา คตมเคฺคน มหาชโน อคมาสิฯ ตํ ปน เลขํ มหาชโน อนฺตรํ กาตุํ น วิสหิ, เลขํ อุสฺสีสกํ กตฺวา วิวตฺตมานา วิรวิํสุฯ กุลปุโตฺต ‘‘อยํ เม คตฎฺฐาเน ทนฺตกฎฺฐํ วา มุโขทกํ วา ทสฺสตี’’ติ อนฺตมโส เอกเจฎกมฺปิ อคฺคเหตฺวา ปกฺกามิฯ เอวํ กิรสฺส อโหสิ ‘‘มม สตฺถา จ มหาภินิกฺขมนํ นิกฺขมิตฺวา เอกโกว ปพฺพชิโต’’ติ เอกโกว อคมาสิฯ ‘‘สตฺถุ ลชฺชามี’’ติ จ – ‘‘สตฺถา กิร เม ปพฺพชิตฺวา ยานํ นารุโฬฺห’’ติ จ อนฺตมโส เอกปฎลิกมฺปิ อุปาหนํ นารุหิ, ปณฺณจฺฉตฺตกมฺปิ น ธาเรสิฯ มหาชโน รุกฺขปาการฎฺฎาลกาทีนิ อารุยฺห เอส อมฺหากํ ราชา คจฺฉตีติ โอโลเกสิฯ กุลปุโตฺต – ‘‘ทูรํ คนฺตพฺพํ, น สกฺกา เอเกน มโคฺค นิตฺถริตุ’’นฺติ เอกํ สตฺถวาหํ อนุพนฺธิฯ สุขุมาลสฺส กุลปุตฺตสฺส กฐินตตฺตาย  ปถวิยา คฉนฺตสฺส ปาทตเลสุ โผฎา อุฎฺฐหิตฺวา ภิชฺชนฺติ, ทุกฺขา เวทนา อุปฺปชฺชนฺติฯ สตฺถวาเห ขนฺธาวารํ พนฺธิตฺวา นิสิเนฺน กุลปุโตฺต มคฺคา โอกฺกมฺม เอกสฺมิํ รุกฺขมูเล นิสีทติฯ นิสินฺนฎฺฐาเน ปาทปริกมฺมํ วา ปิฎฺฐิปริกมฺมํ  วา กตฺตา นาม นตฺถิ, กุลปุโตฺต อานาปานจตุตฺถชฺฌานํ สมาปชฺชิตฺวา มคฺคทรถกิลมถปริฬาหํ วิกฺขเมฺภตฺวา ฌานรติยา วีตินาเมติฯ</p>


<p>ปุนทิวเส อุฎฺฐิเต อรุเณ สรีรปฎิชคฺคนํ กตฺวา ปุน สตฺถวาหํ อนุพนฺธติฯ ปาตราสกาเล กุลปุตฺตสฺส ปตฺตํ คเหตฺวา ขาทนียํ โภชนียํ ปเตฺต ปกฺขิปิตฺวา เทนฺติฯ ตํ อุตฺตณฺฑุลมฺปิ โหติ กิลินฺนมฺปิ สมสกฺขรมฺปิ อโลณาติโลณมฺปิ, กุลปุโตฺต ปวิสนฎฺฐานํ ปจฺจเวกฺขิตฺวา อมตํ วิย ปริภุญฺชิตฺวา เอเตน นิยาเมน อฎฺฐหิ อูนกานิ เทฺว โยชนสตานิ คโตฯ เชตวนทฺวารโกฎฺฐกสฺส ปน สมีเปน คจฺฉโนฺตปิ – ‘‘กหํ สตฺถา วสตี’’ติ นาปุจฺฉิฯ กสฺมา? สตฺถุคารเวน เจว รโญฺญ เปสิตสาสนวเสน จฯ รโญฺญ หิ – ‘‘อิธ ตถาคโต โลเก อุปฺปชฺชตี’’ติ สตฺถารํ ราชคเห อุปฺปนฺนํ วิย กตฺวา สาสนํ เปสิตํ, ตสฺมา  นํ อปุจฺฉิตฺวาว ปญฺจจตฺตาลีสโยชนมตฺตํ มคฺคํ อติกฺกโนฺตฯ โส สูริยตฺถงฺคมนเวลาย ราชคหํ ปตฺวา สตฺถา กหํ วสตีติ ปุจฺฉิฯ กุโต นุ, ภเนฺต, อาคโตติ? อิโต อุตฺตรโตติฯ สตฺถา ตุยฺหํ อาคตมเคฺค อิโต ปญฺจจตฺตาลีสโยชนมเตฺต สาวตฺถิ นาม อตฺถิ, ตตฺถ วสตีติฯ กุลปุโตฺต จิเนฺตสิ – ‘‘อิทานิ อกาโล น สกฺกา คนฺตุํ, อชฺช อิเธว วสิตฺวา เสฺว สตฺถุ สนฺติกํ คมิสฺสามี’’ติฯ ตโต – ‘‘วิกาเล สมฺปตฺตปพฺพชิตา กหํ วสนฺตี’’ติ ปุจฺฉิฯ อิมาย กุมฺภการสาลาย, ภเนฺตติฯ อถ โส ตํ กุมฺภการํ ยาจิตฺวา ตตฺถ วาสตฺถาย ปวิสิตฺวา นิสีทิฯ</p>


<p>ภควาปิ ตํทิวสํ ปจฺจูสกาเล โลกํ โวโลเกโนฺต ปุกฺกุสาติํ ทิสฺวา จิเนฺตสิ – ‘‘อยํ กุลปุโตฺต สหาเยน เปสิตํ สาสนมตฺตกํ  วาเจตฺวา อติเรกติโยชนสติกํ มหารชฺชํ ปหาย มํ อุทฺทิสฺส ปพฺพชิตฺวา อฎฺฐหิ อูนกานิ เทฺว โยชนสตานิ อติกฺกมฺม ราชคหํ ปาปุณิสฺสติ, มยิ อคจฺฉเนฺต ปน ตีณิ สามญฺญผลานิ อปฺปฎิวิชฺฌิตฺวา เอกรตฺติวาเสน อนาถกาลกิริยํ กริสฺสติ, มยิ ปน คเต  ตีณิ สามญฺญผลานิ ปฎิวิชฺฌิสฺสติฯ ชนสงฺคหตฺถาเยว ปน มยา สตสหสฺสกปฺปาธิกานิ จตฺตาริ อสเงฺขฺยยฺยานิ ปารมิโย ปูริตา, กริสฺสามิ ตสฺส สงฺคห’’นฺติ ปาโตว สรีรปฎิชคฺคนํ กตฺวา ภิกฺขุสงฺฆปริวุโต สาวตฺถิยํ ปิณฺฑาย จริตฺวา ปจฺฉาภตฺตํ ปิณฺฑปาตปฺปฎิกฺกโนฺต คนฺธกุฎิํ ปวิสิตฺวา มุหุตฺตํ อตฺตทรถกิลมถํ ปฎิปสฺสเมฺภตฺวา – ‘‘กุลปุโตฺต มยิ คารเวน ทุกฺกรํ อกาสิ, อติเรกโยชนสตํ รชฺชํ ปหาย อนฺตมโส มุขโธวนทายกมฺปิ เจฎกํ อคฺคเหตฺวา เอกโกว นิกฺขโนฺต’’ติ สาริปุตฺตมหาโมคฺคลฺลานาทีสุ กญฺจิ อนามเนฺตตฺวา สยเมว อตฺตโน ปตฺตจีวรํ คเหตฺวา เอกโกว นิกฺขโนฺตฯ คจฺฉโนฺต จ เนว อากาเส อุปฺปติ, น ปถวิํ สํขิปิ, – ‘‘กุลปุโตฺต มม ลชฺชมาโน หตฺถิอสฺสรถสุวณฺณสิวิกาทีสุ เอกยาเนปิ อนิสีทิตฺวา อนฺตมโส เอกปฎลิกํ อุปาหนมฺปิ อนารุยฺห ปณฺณจฺฉตฺตกมฺปิ อคฺคเหตฺวา นิกฺขโนฺต, มยาปิ ปทสาว คนฺตุํ วฎฺฎตี’’ติ ปน จิเนฺตตฺวา ปทสาว อคมาสิฯ</p>


<p>โส อสีติ อนุพฺยญฺชนานิ พฺยามปฺปภา พาตฺติํส มหาปุริสลกฺขณานีติ อิมํ พุทฺธสิริํ ปฎิจฺฉาเทตฺวา วลาหกปฎิจฺฉโนฺน ปุณฺณจโนฺท วิย อญฺญตรภิกฺขุเวเสน คจฺฉโนฺต เอกปจฺฉาภเตฺตเนว ปญฺจจตฺตาลีส โยชนานิ อติกฺกมฺม สูริยตฺถงฺคมลีเวลาย กุลปุเตฺต ปวิฎฺฐมเตฺตเยว  ตํ กุมฺภการสาลํ ปาปุณิฯ ตํ สนฺธาย วุตฺตํ – ‘‘เตน โข ปน สมเยน, ปุกฺกุสาติ, นาม กุลปุโตฺต ภควนฺตํ อุทฺทิสฺส สทฺธาย  อคารสฺมา อนคาริยํ ปพฺพชิโต, โส ตสฺมิํ กุมฺภการาเวสเน ปฐมํ วาสูปคโต โหตี’’ติฯ</p>


<p>เอวํ คนฺตฺวาปิ ปน ภควา – ‘‘อหํ สมฺมาสมฺพุโทฺธ’’ติ ปสยฺห กุมฺภการสาลํ อปวิสิตฺวา ทฺวาเร ฐิโตว กุลปุตฺตํ โอกาสํ กาเรโนฺต ติอาทิมาหฯ นฺติ วิวิตฺตํ อสมฺพาธํฯ นฺติ เยน เยน อิริยาปเถน ผาสุ โหติ, เตน เตน ยถาสุขํ อายสฺมา วิหรตูติ โอกาสํ อกาสิฯ อติเรกติโยชนสตญฺหิ รชฺชํ ปหาย ปพฺพชิโต กุลปุโตฺต ปรสฺส ฉฑฺฑิตปติตํ  กุมฺภการสาลํ กิํ อญฺญสฺส สพฺรหฺมจาริโน มจฺฉรายิสฺสติฯ เอกเจฺจ ปน โมฆปุริสา สาสเน ปพฺพชิตฺวา อาวาสมจฺฉริยาทีหิ อภิภูตา อตฺตโน วสนฎฺฐาเน มยฺหํ กุฎิ มยฺหํ ปริเวณนฺติ อเญฺญสํ อวาสาย ปรกฺกมนฺติฯ ติ อจฺจนฺตสุขุมาโล โลกนาโถ เทววิมานสทิสํ คนฺธกุฎิํ ปหาย ตตฺถ ตตฺถ วิปฺปกิณฺณฉาริกาย ภินฺนภาชนติณปลาสกุกฺกุฎสูกรวจฺจาทิสํกิลิฎฺฐาย สงฺการฎฺฐานสทิสาย กุมฺภการสาลาย ติณสนฺถารํ สนฺถริตฺวา ปํสุกูลจีวรํ ปญฺญเปตฺวา เทววิมานสทิสํ ทิพฺพคนฺธสุคนฺธํ คนฺธกุฎิํ ปวิสิตฺวา นิสีทโนฺต วิย นิสีทิฯ</p>


<p>อิติ ภควาปิ อสมฺภินฺนมหาสมฺมตวํเส อุปฺปโนฺน, กุลปุโตฺตปิ ขตฺติยคเพฺภ วฑฺฒิโตฯ ภควาปิ อภินีหารสมฺปโนฺน, กุลปุโตฺตปิ อภินีหารสมฺปโนฺนฯ ภควาปิ รชฺชํ ปหาย ปพฺพชิโต, กุลปุโตฺตปิฯ ภควาปิ  สุวณฺณวโณฺณ, กุลปุโตฺตปิฯ ภควาปิ สมาปตฺติลาภี, กุลปุโตฺตปิฯ อิติ เทฺวปิ ขตฺติยา เทฺวปิ อภินีหารสมฺปนฺนา เทฺวปิ ราชปพฺพชิตา เทฺวปิ สุวณฺณวณฺณา เทฺวปิ สมาปตฺติลาภิโน กุมฺภการสาลํ ปวิสิตฺวา นิสินฺนาติ เตหิ กุมฺภการสาลา อติวิย โสภติ, ทฺวีหิ สีหาทีหิ ปวิฎฺฐคุหาทีหิ อาหริตฺวา ทีเปตพฺพํฯ เตสุ ปน ทฺวีสุ ภควา – ‘‘สุขุมาโล อหํ ปรมสุขุมาโล เอกปจฺฉาภเตฺตน ปญฺจจตฺตาลีส โยชนานิ อาคโต, มุหุตฺตํ ตาว สีหเสยฺยํ กเปฺปตฺวา มคฺคทรถํ ปฎิปสฺสเมฺภมี’’ติ จิตฺตมฺปิ อนุปฺปาเทตฺวา นิสีทโนฺตว ผลสมาปตฺติํ สมาปชฺชิฯ กุลปุโตฺตปิ – ‘‘ทฺวานวุติโยชนสตํ อาคโตมฺหิ, มุหุตฺตํ ตาว นิปชฺชิตฺวา มคฺคทรถํ วิโนเทมี’’ติ จิตฺตํ อนุปฺปาเทตฺวา นิสีทมาโนว  อานาปานจตุตฺถชฺฌานํ สมาปชฺชิฯ อิทํ สนฺธาย นฺติอาทิ วุตฺตํฯ</p>


<p>นนุ จ ภควา กุลปุตฺตสฺส ธมฺมํ เทเสสฺสามีติ อาคโต, กสฺมา น เทเสสีติ? กุลปุตฺตสฺส มคฺคทรโถ อปฺปฎิปสฺสโทฺธ, น สกฺขิสฺสติ ธมฺมเทสนํ สมฺปฎิจฺฉิตุํ, โส ตาวสฺส ปฎิปสฺสมฺภตูติ น เทเสสิฯ อปเร – ‘‘ราชคหํ นาม อากิณฺณมนุสฺสํ อวิวิตฺตํ ทสหิ สเทฺทหิ, โส สโทฺท ทิยฑฺฒยามมเตฺตน สนฺนิสีทติ, ตํ อาคเมโนฺต น เทเสสี’’ติ วทนฺติฯ ตํ อการณํ, พฺรหฺมโลกปฺปมาณมฺปิ หิ สทฺทํ ภควา อตฺตโน อานุภาเวน  วูปสเมตุํ สโกฺกติ, มคฺคทรถวูปสมํ อาคเมโนฺตเยว ปน น เทเสสิฯ</p>


<p>ตตฺถ นฺติ ทิยฑฺฒยามมตฺตํฯ ติ ภควา ผลสมาปตฺติโต วุฎฺฐาย สุวณฺณวิมาเน มณิสีหปญฺชรํ วิวรโนฺต วิย ปญฺจปสาทปฺปฎิมณฺฑิตานิ อกฺขีนิ อุมฺมีเลตฺวา โอโลเกสิ, อถสฺส หตฺถกุกฺกุจฺจปาทกุกฺกุจฺจสีสกมฺปนวิรหิตํ สุนิขาตอินฺทขีลํ วิย นิจฺจลํ อวิพฺภนฺตํ สุวณฺณปฎิมํ วิย นิสินฺนํ กุลปุตฺตํ ทิสฺวา เอตํ – ‘‘ปาสาทิกํ โข’’ติอาทิ อโหสิฯ ตตฺถ นฺติ ปสาทาวหํฯ ภาวนปุํสกํ  ปเนตํ, ปาสาทิเกน อิริยาปเถน อิริยติฯ ยถา อิริยโต อิริยาปโถ ปาสาทิโก โหติ, เอวํ อิริยตีติ อยเมตฺถ อโตฺถฯ จตูสุ หิ อิริยาปเถสุ ตโย อิริยาปถา น โสภนฺติฯ คจฺฉนฺตสฺส หิ ภิกฺขุโน หตฺถา จลนฺติ, ปาทา จลนฺติ, สีสํ จลติ, ฐิตสฺส กาโย ถโทฺธ โหติ, นิปนฺนสฺสาปิ อิริยาปโถ อมนาโป โหติ, ปจฺฉาภเตฺต ปน ทิวาฎฺฐานํ สมฺมชฺชิตฺวา จมฺมขณฺฑํ ปญฺญเปตฺวา สุโธตหตฺถปาทสฺส จตุสนฺธิกปลฺลงฺกํ อาภุชิตฺวา นิปนฺนเสฺสว อิริยาปโถ โสภติฯ อยญฺจ กุลปุโตฺต ปลฺลงฺกํ อาภุชิตฺวา อานาปานจตุตฺถชฺฌานํ อเปฺปตฺวา นิสีทิฯ อิติสฺส อิริยาปเถเนว ปสโนฺน ภควา – ‘‘ปาสาทิกํ โข’’ติ ปริวิตเกฺกสิฯ</p>


<p>นฺติ กสฺมา ปุจฺฉติ? กิํ ภควา อตฺตานํ อุทฺทิสฺส ปพฺพชิตภาวํ น ชานาตีติ? โน น ชานาติ, อปุจฺฉิเต ปน กถา น ปติฎฺฐาติ, อปติฎฺฐิตาย กถาย กถา น สญฺชายตีติ กถาปติฎฺฐาปนตฺถํ ปุจฺฉิฯ</p>


<p>  ติ ตถาคตํ พุทฺธสิริยา วิโรจนฺตํ อยํ พุโทฺธติ สเพฺพ ชานนฺติฯ อนจฺฉริยเมตํ ชานนํ, พุทฺธสิริํ ปน ปฎิจฺฉาเทตฺวา อญฺญตรปิณฺฑปาติกเวเสน จรโนฺต ทุชฺชาโน โหติฯ อิจฺจายสฺมา, ปุกฺกุสาติ, ‘‘น ชาเนยฺย’’นฺติ สภาวเมว กเถติฯ ตถา หิ นํ เอกกุมฺภการสาลาย นิสินฺนมฺปิ น ชานาติฯ</p>


<p>ติ มคฺคทรถสฺส วูปสมภาวํ ญตฺวา อโหสิฯ ติ กุลปุโตฺต สหาเยน เปสิตํ สาสนมตฺตํ วาเจตฺวา รชฺชํ  ปหาย ปพฺพชมาโน – ‘‘ทสพลสฺส มธุรธมฺมเทสนํ โสตุํ ลภิสฺสามี’’ติฯ ปพฺพชิโต, ปพฺพชิตฺวา  เอตฺตกํ อทฺธานํ อาคจฺฉโนฺต – ‘‘ธมฺมํ เต ภิกฺขุ เทเสสฺสามี’’ติ ปทมตฺตสฺส วตฺตารํ นาลตฺถ, โส ‘‘ธมฺมํ เต ภิกฺขุ เทเสสฺสามี’’ติ วุตฺตํ กิํ สกฺกจฺจํ น สุณิสฺสติฯ ปิปาสิตโสโณฺฑ วิย หิ ปิปาสิตหตฺถี วิย จายํ, ตสฺมา สกฺกจฺจํ สวนํ ปฎิชานโนฺต ‘‘เอวมาวุโส’’ติ อาหฯ</p>


<p> นฺติ ภควา กุลปุตฺตสฺส ปุพฺพภาคปฎิปทํ อกเถตฺวา อาทิโตว อรหตฺตสฺส ปทฎฺฐานภูตํ อจฺจนฺตสุญฺญตํ วิปสฺสนาลกฺขณเมว อาจิกฺขิตุํ อารโทฺธฯ ยสฺส หิ ปุพฺพภาคปฎิปทา อปริสุทฺธา โหติ, ตสฺส ปฐมเมว สีลสํวรํ อินฺทฺริเยสุ คุตฺตทฺวารตํ โภชเน มตฺตญฺญุตํ ชาคริยานุโยคํ สตฺต สทฺธเมฺม จตฺตาริ ฌานานีติ อิมํ ปุพฺพภาคปฎิปทํ อาจิกฺขติฯ ยสฺส ปเนสา ปริสุทฺธา, ตสฺส ตํ อกเถตฺวา อรหตฺตสฺส ปทฎฺฐานภูตํ วิปสฺสนเมว อาจิกฺขติฯ กุลปุตฺตสฺส จ ปุพฺพภาคปฎิปทา ปริสุทฺธาฯ ตถา หิ อเนน สาสนํ วาเจตฺวา ปาสาทวรคเตเนว อานาปานจตุตฺถชฺฌานํ นิพฺพตฺติตํ, ยทสฺส ทฺวานวุติโยชนสภํ อาคจฺฉนฺตสฺส ยานกิจฺจํ สาเธสิ, สามเณรสีลมฺปิสฺส ปริปุณฺณํฯ ตสฺมา ปุพฺพภาคปฎิปทํ อกเถตฺวา อรหตฺตสฺส ปทฎฺฐานภูตํ อจฺจนฺตสุญฺญตํ วิปสฺสนาลกฺขณเมวสฺส อาจิกฺขิตุํ อารโทฺธฯ</p>


<p>ตตฺถ ติ ธาตุโย วิชฺชมานา, ปุริโส อวิชฺชมาโนฯ ภควา หิ กตฺถจิ วิชฺชมาเนน อวิชฺชมานํ ทเสฺสติ, กตฺถจิ อวิชฺชมาเนน วิชฺชมานํ, กตฺถจิ วิชฺชมาเนน วิชฺชมานํ, กตฺถจิ อวิชฺชมาเนน อวิชฺชมานนฺติ สพฺพาสเว วุตฺตนเยเนว วิตฺถาเรตพฺพํฯ อิธ ปน วิชฺชมาเนน อวิชฺชมานํ ทเสฺสโนฺต เอวมาหฯ สเจ หิ ภควา  ปุริโสติ ปณฺณตฺติํ วิสฺสเชฺชตฺวา  ธาตุโย อิเจฺจว วตฺวา จิตฺตํ อุปฎฺฐาเปยฺย, กุลปุโตฺต สเนฺทหํ กเรยฺย, สโมฺมหํ อาปเชฺชยฺย, เทสนํ สมฺปฎิจฺฉิตุํ น สกฺกุเณยฺยฯ ตสฺมา ตถาคโต อนุปุเพฺพน ปุริโสติ ปณฺณตฺติํ ปหาย ‘‘สโตฺตติ วา ปุริโสติ วา ปุคฺคโลติ วา ปณฺณตฺติมตฺตเมว, ปรมตฺถโต สโตฺต นาม นตฺถิ, ธาตุมเตฺตเยว จิตฺตํ ฐปาเปตฺวา ตีณิ ผลานิ ปฎิวิชฺฌาเปสฺสามี’’ติ  อนงฺคณสุเตฺต (ม. นิ. ๑.๕๗ อาทโย) วุตฺตภาสนฺตรกุสโล ตาย ตาย ภาสาย สิปฺปํ อุคฺคณฺหาเปโนฺต อาจริโย วิย เอวมาหฯ</p>


<p>ตตฺถ ฉ ธาตุโย อสฺสาติ ฯ อิทํ วุตฺตํ โหติ – ยํ ตฺวํ ปุริโสติ สญฺชานาสิ, โส ฉธาตุโก, น เจตฺถ ปรมตฺถโต ปุริโส อตฺถิ, ปุริโสติ ปน ปณฺณตฺติมตฺตเมวาติฯ เสสปเทสุปิ เอเสว นโยฯ ติ เอตฺถ อธิฎฺฐานํ วุจฺจติ ปติฎฺฐา, จตุปติฎฺฐาโนติ อโตฺถฯ อิทํ วุตฺตํ โหติ – สฺวายํ ภิกฺขุ ปุริโส ฉธาตุโร ฉผสฺสายตโน อฎฺฐารสมโนปวิจาโร, โส เอโตฺตว วิวฎฺฎิตฺวา อุตฺตมสิทฺธิภูตํ อรหตฺตํ คณฺหมาโน อิเมสุ จตูสุ ฐาเนสุ ปติฎฺฐาย คณฺหาตีติ จตุราธิฎฺฐาโนติฯ นฺติ เยสุ อธิฎฺฐาเนสุ ปติฎฺฐิตํฯ ติ มญฺญสฺส วา มานสฺส วา นปฺปวตฺตนฺติฯ ติ ขีณาสวมุนิ อุปสโนฺต นิพฺพุโตติ วุจฺจติฯ ติ อรหตฺตผลปญฺญาย ปฎิวิชฺฌนตฺถํ  อาทิโตว สมาธิวิปสฺสนาปญฺญํ นปฺปมเชฺชยฺยฯ ติ ปรมตฺถสจฺจสฺส นิพฺพานสฺส สจฺฉิกิริยตฺถํ อาทิโตว วจีสจฺจํ รเกฺขยฺยฯ ติ อรหตฺตมเคฺคน สพฺพกิเลสปริจฺจาคกรณตฺถํ อาทิโตว กิเลสปริจฺจาคํ พฺรูเหยฺยฯ ติ อรหตฺตมเคฺคน สพฺพกิเลสวูปสมนตฺถํ อาทิโตว กิเลสวูปสมนํ สิเกฺขยฺยฯ อิติ ปญฺญาธิฎฺฐานาทีนํ อธิคมตฺถาย อิมานิ สมถวิปสฺสนาปญฺญาทีนิ ปุพฺพภาคาธิฎฺฐานานิ วุตฺตานิฯ</p>


<p> นฺติ ผสฺสสฺส อายตนํ, อากโรติ อโตฺถฯ นฺติอาทีนิ ปุเพฺพ วุตฺตานํ อรหตฺตผลปญฺญาทีนํ วเสน เวทิตพฺพานิฯ</p>


<p> อิทานิ นิกฺขิตฺตมาติกาวเสน ‘‘ยตฺถ ฐิตํ มญฺญสฺส วา นปฺปวตฺตนฺตี’’ติ วตฺตพฺพํ ภเวยฺย, อรหเตฺต ปน ปเตฺต ปุน ‘‘ปญฺญํ นปฺปมเชฺชยฺยา’’ติอาทีหิ กิจฺจํ นตฺถิฯ อิติ  ภควา มาติกํ อุปฺปฎิปาฎิธาตุกํ ฐเปตฺวาปิ ยถาธมฺมวเสเนว วิภงฺคํ วิภชโนฺต ติอาทิมาหฯ ตตฺถ โก ปญฺญํ ปมชฺชติ, โก นปฺปมชฺชติ? โย ตาว อิมสฺมิํ สาสเน ปพฺพชิตฺวา เวชฺชกมฺมาทิวเสน เอกวีสติวิธาย อเนสนาย  ชีวิกํ กเปฺปโนฺต ปพฺพชฺชานุรูเปน จิตฺตุปฺปาทํ ฐเปตุํ น สโกฺกติ, อยํ ปญฺญํ ปมชฺชติ นามฯ โย ปน สาสเน ปพฺพชิตฺวา สีเล ปติฎฺฐาย พุทฺธวจนํ อุคฺคณฺหิตฺวา สปฺปายํ ธุตงฺคํ สมาทาย จิตฺตรุจิตํ กมฺมฎฺฐานํ คเหตฺวา วิวิตฺตํ เสนาสนํ นิสฺสาย กสิณปริกมฺมํ กตฺวา สมาปตฺติํ ปตฺวา อเชฺชว อรหตฺตนฺติ วิปสฺสนํ วเฑฺฒตฺวา วิจรติ, อยํ ปญฺญํ นปฺปมชฺชติ นามฯ อิมสฺมิํ ปน สุเตฺต ธาตุกมฺมฎฺฐานวเสน เอส ปญฺญาย อปฺปมาโท วุโตฺตฯ ธาตุกมฺมฎฺฐาเน ปเนตฺถ ยํ วตฺตพฺพํ, ตํ เหฎฺฐา หตฺถิปโทปมสุตฺตาทีสุ วุตฺตเมวฯ</p>


<p>   ติ อยเมฺปตฺถ ปาฎิเยโกฺก อนุสนฺธิฯ เหฎฺฐโต หิ รูปกมฺมฎฺฐานํ กถิตํ, อิทานิ อรูปกมฺมฎฺฐานํ เวทนาวเสน นิพฺพเตฺตตฺวา ทเสฺสตุํ อยํ เทสนา อารทฺธาฯ ยํ วา ปเนตํ อิมสฺส ภิกฺขุโน ปถวีธาตุอาทีสุ อาคมนิยวิปสฺสนาวเสน กมฺมการกวิญฺญาณํ, ตํ วิญฺญาณธาตุวเสน ภาเชตฺวา ทเสฺสโนฺตปิ อิมํ เทสนํ อารภิฯ ตตฺถ ติ กิมตฺถาย อวสิสฺสติ? สตฺถุ กถนตฺถาย กุลปุตฺตสฺส จ ปฎิวิชฺฌนตฺถาย อวสิสฺสติฯ นฺติ นิรุปกฺกิเลสํฯ นฺติ ปภสฺสรํฯ ติ สุขเวทนํ เวทยมาโน สุขเวทนํ เวทยามีติ ปชานาติฯ เสสปททฺวเยสุปิ เอเสว นโยฯ สเจ ปนายํ เวทนากถา เหฎฺฐา น กถิตา ภเวยฺย, อิธ ฐตฺวา กเถตุํ วเฎฺฎยฺยฯ สติปฎฺฐาเน ปเนสา กถิตาวาติ ตตฺถ กถิตนเยเนว เวทิตพฺพาฯ นฺติ เอวมาทิ ปจฺจยวเสน อุทยตฺถงฺคมนทสฺสนตฺถํ วุตฺตํฯ ตตฺถ นฺติ สุขเวทนาย ปจฺจยภูตํฯ เสสปเทสุปิ เอเสว นโยฯ</p>


<p> ติ เอตฺตาวตา หิ ยถา นาม เฉเกน มณิการาจริเยน วชิรสูจิยา วิชฺฌิตฺวา จมฺมขเณฺฑ ปาเตตฺวา ปาเตตฺวา ทินฺนมุตฺตํ อเนฺตวาสิโก คเหตฺวา คเหตฺวา สุตฺตคตํ กโรโนฺต มุโตฺตลมฺพกมุตฺตชาลาทีนิ กโรติ, เอวเมว ภควตา กเถตฺวา กเถตฺวา ทินฺนํ กมฺมฎฺฐานํ อยํ กุลปุโตฺต มนสิกโรโนฺต มนสิกโรโนฺต ปคุณํ อกาสีติ รูปกมฺมฎฺฐานมฺปิสฺส อรูปกมฺมฎฺฐานมฺปิ ปคุณํ  ชาตํ, อถ ภควา ‘‘อถาปรํ อุเปกฺขาเยว อวสิสฺสตี’’ติ อาหฯ</p>


<p>กิมตฺถํ  ปน อวสิสฺสตีติ? สตฺถุ กถนตฺถํฯ กุลปุตฺตสฺส ปฎิวิชฺฌนตฺถนฺติปิ วทนฺติ , ตํ น คเหตพฺพํฯ กุลปุเตฺตน หิ สหายสฺส สาสนํ วาเจตฺวา ปาสาทตเล ฐิเตเนว อานาปานจตุตฺถชฺฌานํ นิพฺพตฺติตํ, ยทสฺส เอตฺตกํ มคฺคํ อาคจฺฉนฺตสฺส ยานกิจฺจํ สาเธติฯ สตฺถุ กถนตฺถํเยว อวสิสฺสติฯ อิมสฺมิญฺหิ ฐาเน สตฺถา กุลปุตฺตสฺส รูปาวจรชฺฌาเน วณฺณํ กเถสิฯ อิทญฺหิ วุตฺตํ โหติ ‘‘ภิกฺขุ ปคุณํ ตว อิทํ รูปาวจรจตุตฺถชฺฌาน’’นฺติฯ ติอาทิ ตสฺสาเยว อุเปกฺขาย วณฺณภณนํฯ ติ องฺคารกปลฺลํ สเชฺชยฺยฯ ติ ตตฺถ องฺคาเร ปกฺขิปิตฺวา อคฺคิํ ทตฺวา นาฬิกาย ธเมโนฺต อคฺคิํ ชาเลยฺยฯ ติ องฺคาเร วิยูหิตฺวา องฺคารมตฺถเก วา ฐเปยฺย, ตตฺตเก วา ปกฺขิเปยฺยฯ นฺติ นีหฎโทสํฯ นฺติ อปนีตกสาวํฯ ติ ยถา ตํ สุวณฺณํ อิจฺฉิติจฺฉิตาย ปิฬนฺธนวิกติยา สํวตฺตติ, เอวเมว อยํ ตาว จตุตฺถชฺฌานุเปกฺขา วิปสฺสนา อภิญฺญา นิโรโธ ภโวกฺกนฺตีติ อิเมสุ ยํ อิจฺฉติ, ตสฺสตฺถาย โหตีติ วณฺณํ กเถสิฯ</p>


<p>กสฺมา ปน ภควา อิมสฺมิํ รูปาวจรจตุตฺถชฺฌาเน นิกนฺติปริยาทานตฺถํ อวณฺณํ อกเถตฺวา วณฺณํ กเถสีติฯ กุลปุตฺตสฺส หิ จตุตฺถชฺฌาเน นิกนฺติปริยุฎฺฐานํ พลวํฯ สเจ อวณฺณํ กเถยฺย, – ‘‘มยฺหํ ปพฺพชิตฺวา  ทฺวานวุติโยชนสตํ อาคจฺฉนฺตสฺส อิมํ จตุตฺถชฺฌานํ ยานกิจฺจํ สาเธสิ, อหํ เอตฺตกํ มคฺคํ อาคจฺฉโนฺต ฌานสุเขน ฌานรติยา อาคโต, เอวรูปสฺส นาม ปณีตธมฺมสฺส อวณฺณํ กเถติ, ชานํ นุ โข กเถติ อชาน’’นฺติ กุลปุโตฺต สํสยํ สโมฺมหํ อาปเชฺชยฺย, ตสฺมา ภควา วณฺณํ กเถสิฯ</p>


<p> นฺติ เอตฺถ อรูปาวจรชฺฌานํ ธโมฺม นาม, ตํ อนุคตตฺตา รูปาวจรชฺฌานํ ติ วุตฺตํฯ วิปากชฺฌานํ วา ธโมฺม, กุสลชฺฌานํ อนุธโมฺมฯ ติ ตคฺคหณาฯ นฺติ วีสติกปฺปสหสฺสานิฯ วิปากวเสน เหตํ วุตฺตํฯ อิโต อุตฺตริมฺปิ เอเสว นโยฯ</p>


<p> เอวํ  จตูหิ วาเรหิ อรูปาวจรชฺฌานสฺส วณฺณํ กเถตฺวา อิทานิ ตเสฺสว อาทีนวํ ทเสฺสโนฺต ติอาทิมาหฯ ตตฺถ นฺติ กิญฺจาปิ เอตฺถ วีสติกปฺปสหสฺสานิ  อายุ อตฺถิ, เอตํ ปน สงฺขตํ ปกปฺปิตํ อายูหิตํ, กโรเนฺตน กรียติ, อนิจฺจํ อธุวํ อสสฺสตํ ตาวกาลิกํ, จวนปริเภทนวิทฺธํสนธมฺมํ, ชาติยา อนุคตํ, ชราย อนุสฎํ, มรเณน อพฺภาหตํ, ทุเกฺข ปติฎฺฐิตํ, อตาณํ อเลณํ อสรณํ อสรณีภูตนฺติฯ วิญฺญาณญฺจายตนาทีสุปิ เอเสว นโยฯ</p>


<p>อิทานิ อรหตฺตนิกูเฎน เทสนํ คณฺหโนฺต ติอาทิมาหฯ ยถา หิ เฉโก ภิสโกฺก วิสวิการํ ทิสฺวา วมนํ กาเรตฺวา วิสํ ฐานโต จาเวตฺวา อุปริ อาโรเปตฺวา ขนฺธํ วา สีสํ วา คเหตุํ อทตฺวา วิสํ โอตาเรตฺวา ปถวิยํ ปาเตยฺย, เอวเมว ภควา กุลปุตฺตสฺส  อรูปาวจรชฺฌาเน วณฺณํ กเถสิฯ ตํ สุตฺวา กุลปุโตฺต รูปาวจรชฺฌาเน นิกนฺติํ ปริยาทาย อรูปาวจรชฺฌาเน ปตฺถนํ ฐเปสิฯ</p>


<p>ภควา ตํ ญตฺวา ตํ อสมฺปตฺตสฺส อปฺปฎิลทฺธเสฺสว ภิกฺขุโน ‘‘อเตฺถสา อากาสานญฺจายตนาทีสุ สมฺปตฺติ นามฯ เตสญฺหิ ปฐมพฺรหฺมโลเก วีสติกปฺปสหสฺสานิ อายุ, ทุติเย จตฺตาลีสํ, ตติเย สฎฺฐิ, จตุเตฺถ จตุราสีติ กปฺปสหสฺสานิ อายุฯ ตํ ปน อนิจฺจํ อธุวํ อสสฺสตํ ตาวกาลิกํ, จวนปริเภทนวิทฺธํสนธมฺมํ, ชาติยา อนุคตํ, ชราย อนุสฎํ, มรเณน อพฺภาหตํ, ทุเกฺข ปติฎฺฐิตํ, อตาณํ อเลณํ อสรณํ อสรณีภูตํ, เอตฺตกํ กาลํ ตตฺถ สมฺปตฺติํ อนุภวิตฺวาปิ ปุถุชฺชนกาลกิริยํ กตฺวา ปุน จตูสุ อปาเยสุ ปติตพฺพ’’นฺติ สพฺพเมตํ อาทีนวํ เอกปเทเนว ‘‘สงฺขตเมต’’นฺติ กเถสิฯ กุลปุโตฺต ตํ สุตฺวา อรูปาวจรชฺฌาเน นิกนฺติํ ปริยาทิยิ, ภควา ตสฺส รูปาวจรารูปาวจเรสุ นิกนฺติยา ปริยาทินฺนภาวํ ญตฺวา อรหตฺตนิกูฎํ คณฺหโนฺต ‘‘โส เนว ตํ อภิสงฺขโรตี’’ติอาทิมาหฯ</p>


<p>ยถา วา ปเนโก มหาโยโธ เอกํ ราชานํ อาราเธตฺวา สตสหสฺสุฎฺฐานกํ คามวรํ ลเภยฺย, ปุน ราชา ตสฺสานุภาวํ สริตฺวา – ‘‘มหานุภาโว โยโธ, อปฺปกํ เตน ลทฺธ’’นฺติ – ‘‘นายํ ตาต คาโม  ตุยฺหํ อนุจฺฉวิโก, อญฺญํ จตุสตสหสฺสุฎฺฐานกํ คณฺหาหี’’ติ ทเทยฺย โส สาธุ เทวาติ ตํ วิสฺสเชฺชตฺวา อิตรํ คามํ คเณฺหยฺยฯ ราชา อสมฺปตฺตเมว จ นํ ปโกฺกสาเปตฺวา – ‘‘กิํ เต เตน, อหิวาตโรโค เอตฺถ อุปฺปชฺชติ? อสุกสฺมิํ ปน ฐาเน มหนฺตํ นครํ อตฺถิ, ตตฺถ ฉตฺตํ อุสฺสาเปตฺวา รชฺชํ กาเรหี’’ติ ปหิเณยฺย, โส ตถา กเรยฺยฯ</p>


<p>ตตฺถ  ราชา วิย สมฺมาสมฺพุโทฺธ ทฎฺฐโพฺพ, มหาโยโธ วิย ปุกฺกุสาติ กุลปุโตฺต, ปฐมลทฺธคาโม วิย อานาปานจตุตฺถชฺฌานํ, ตํ วิสฺสเชฺชตฺวา อิตรํ คามํ คณฺหาหีติ วุตฺตกาโล วิย อานาปานจตุตฺถชฺฌาเน นิกนฺติปริยาทานํ กตฺวา อารุปฺปกถนํ, ตํ คามํ อสมฺปตฺตเมว  ปโกฺกสาเปตฺวา ‘‘กิํ เต เตน, อหิวาตโรโค เอตฺถ อุปฺปชฺชติ? อสุกสฺมิํ ฐาเน นครํ อตฺถิ, ตตฺถ ฉตฺตํ อุสฺสาเปตฺวา รชฺชํ กาเรหี’’ติ วุตฺตกาโล วิย อรูเป สงฺขตเมตนฺติ อาทีนวกถเนน อปฺปตฺตาสุเยว ตาสุ สมาปตฺตีสุ ปตฺถนํ นิวตฺถาเปตฺวา อุปริ อรหตฺตนิกูเฎน เทสนาคหณํฯ</p>


<p>ตตฺถ ติ นายูหติ น ราสิํ กโรติฯ ติ น กเปฺปติฯ ติ วุทฺธิยา วา ปริหานิยา วา, สสฺสตุเจฺฉทวเสนปิ โยเชตพฺพํฯ ติ โลเก รูปาทีสุ กิญฺจิ เอกธมฺมมฺปิ ตณฺหาย น คณฺหาติ, น ปรามสติฯ ติ ภควา อตฺตโน พุทฺธวิสเย ฐตฺวา เทสนาย อรหตฺตนิกูฎํ คณฺหิฯ กุลปุโตฺต ปน อตฺตโน ยโถปนิสฺสเยน ตีณิ สามญฺญผลานิ ปฎิวิชฺฌิฯ ยถา นาม ราชา สุวณฺณภาชเนน นานารสโภชนํ ภุญฺชโนฺต อตฺตโน ปมาเณน ปิณฺฑํ วเฎฺฎตฺวา อเงฺก นิสิเนฺนน ราชกุมาเรน ปิณฺฑมฺหิ อาลเย ทสฺสิเต ตํ ปิณฺฑํ อุปนาเมยฺย, กุมาโร อตฺตโน มุขปฺปมาเณเนว กพฬํ กเรยฺย, เสสํ ราชา สยํ วา ภุเญฺชยฺย, ปาติยํ วา ปกฺขิเปยฺย, เอวํ ธมฺมราชา ตถาคโต อตฺตโน ปมาเณน อรหตฺตนิกูฎํ คณฺหโนฺต เทสนํ เทเสสิ, กุลปุโตฺต อตฺตโน ยโถปนิสฺสเยน ตีณิ สามญฺญผลานิ ปฎิวิชฺฌิฯ</p>


<p>อิโต ปุเพฺพ ปนสฺส ขนฺธา ธาตุโย อายตนานีติ เอวรูปํ อจฺจนฺตสุญฺญตํ ติลกฺขณาหตํ กถํ กเถนฺตสฺส เนว กงฺขา, น วิมติ, นาปิ – ‘‘เอวํ กิร ตํ, เอวํ เม อาจริเยน วุตฺต’’นฺติ อิติ กิร น ทนฺธายิตตฺตํ น วิตฺถายิตตฺตํ  อตฺถิ ฯ เอกเจฺจสุ จ กิร ฐาเนสุ พุทฺธา อญฺญาตกเวเสน วิจรนฺติ, สมฺมาสมฺพุโทฺธ นุ โข เอโสติ อหุเทว สํสโย, อหุ วิมติฯ ยโต อเนน อนาคามิผลํ ปฎิวิทฺธํ, อถ อยํ เม สตฺถาติ นิฎฺฐํ คโตฯ ยทิ เอวํ กสฺมา อจฺจยํ น เทเสสีติฯ โอกาสาภาวโตฯ ภควา หิ ยถานิกฺขิตฺตาย มาติกาย อจฺฉินฺนธารํ กตฺวา อากาสคงฺคํ โอตาเรโนฺต วิย เทสนํ เทเสสิเยวฯ</p>


<p> ติ  อรหาฯ ติ คิลิตฺวา ปรินิฎฺฐาเปตฺวา คเหตุํ น ยุตฺถาติ ปชานาติฯ ติ ตณฺหาทิฎฺฐิวเสน อภินนฺทิตุํ น ยุตฺตาติ ปชานาติฯ</p>


<p> ติ สเจ หิสฺส สุขเวทนํ อารพฺภ ราคานุสโย, ทุกฺขเวทนํ อารพฺภ ปฎิฆานุสโย, อิตรํ อารพฺภ อวิชฺชานุสโย อุปฺปเชฺชยฺย, สํยุโตฺต เวทิเยยฺย นามฯ อนุปฺปชฺชนโต ปน วิสํยุโตฺต นํ เวเทติ นิสฺสโฎ วิปฺปมุโตฺตฯ นฺติ กายโกฎิกํฯ ยาว กายปวตฺตา อุปฺปชฺชิตฺวา ตโต ปรํ อนุปฺปชฺชนเวทนนฺติ อโตฺถฯ ทุติยปเทปิ เอเสว นโยฯ ติ ทฺวาทสสุ อายตเนสุ กิเลสานํ วิเสวนสฺส นตฺถิตาย อนภินนฺทิตานิ หุตฺวา อิธ ทฺวาทสสุเยว อายตเนสุ นิรุชฺฌิสฺสนฺติฯ กิเลสา หิ นิพฺพานํ อาคมฺม นิรุทฺธาปิ ยตฺถ นตฺถิ, ตตฺถ นิรุทฺธาติ วุจฺจนฺติฯ สฺวายมโตฺถ – ‘‘เอเตฺถสา ตณฺหา นิรุชฺฌมานา นิรุชฺฌตี’’ติ สมุทยปเญฺหน ทีเปตโพฺพฯ ตสฺมา ภควา นิพฺพานํ อาคมฺม สีติภูตานิปิ อิเธว สีตีภวิสฺสนฺตีติ อาหฯ นนุ จ อิธ เวทยิตานิ วุตฺตานิ, น กิเลสาติฯ เวทยิตานิปิ กิเลสาภาเวเนว สีตีภวนฺติฯ อิตรถา เนสํ สีติภาโว นาม นตฺถีติ สุวุตฺตเมตํฯ</p>


<p>   ติ เอตฺถ อิทํ โอปมฺมสํสนฺทนํ – ยถา หิ เอโก ปุริโส เตลปทีปสฺส ฌายโต เตเล ขีเณ เตลํ อาสิญฺจติ, วฎฺฎิยา ขีณาย วฎฺฎิํ ปกฺขิปติ, เอวํ ทีปสิขาย อนุปเจฺฉโทว โหติ, เอวเมว ปุถุชฺชโน เอกสฺมิํ ภเว ฐิโต กุสลากุสลํ กโรติ, โส เตน สุคติยญฺจ อปาเยสุ จ นิพฺพตฺตติเยว, เอวํ เวทนานํ อนุปเจฺฉโทว  โหติฯ ยถา ปเนโก ทีปสิขาย อุกฺกณฺฐิโต – ‘‘อิมํ ปุริสํ อาคมฺม ทีปสิขา น อุปจฺฉิชฺชตี’’ติ นิลีโน ตสฺส ปุริสสฺส สีสํ ฉิเนฺทยฺย, เอวํ วฎฺฎิยา จ เตลสฺส จ อนุปหารา ทีปสิขา อนาหารา นิพฺพายติ, เอวเมว วเฎฺฎ อุกฺกณฺฐิโต โยคาวจโร อรหตฺตมเคฺคน กุสลากุสลํ สมุจฺฉินฺทติ, ตสฺส สมุจฺฉินฺนตฺตา ขีณาสวสฺส ภิกฺขุโน กายสฺส เภทา ปุน เวทยิตานิ น อุปฺปชฺชนฺตีติฯ</p>


<p>ติ ยสฺมา อาทิมฺหิ สมาธิวิปสฺสนาปญฺญาหิ อรหตฺตผลปญฺญา อุตฺตริตรา, ตสฺมาฯ ติ อิมินา อุตฺตเมน อรหตฺตผลปญฺญาธิฎฺฐาเนน สมนฺนาคโตฯ    นาม อรหตฺตมเคฺค ญาณํ, อิมสฺมิํ ปน สุเตฺต อรหตฺตผเล ญาณํ อธิเปฺปตํฯ เตเนวาห ติฯ</p>


<p> เอตฺถ หิ ติ อรหตฺตผลวิมุตฺติ, นฺติ ปรมตฺถสจฺจํ นิพฺพานํฯ อิติ อกุปฺปารมฺมณกรเณน ติ วุตฺตาฯ ติ วิตถํฯ นฺติ นสฺสนสภาวํฯ นฺติ ตํ อวิตถํ สภาโวฯ นฺติ อนสฺสนสภาวํฯ</p>


<p>ติ ยสฺมา อาทิโต สมถวิปสฺสนาวเสน วจีสจฺจโต ทุกฺขสจฺจสมุทยสเจฺจหิ จ ปรมตฺถสจฺจํ นิพฺพานเมว อุตฺตริตรํ, ตสฺมาฯ ติ อิมินา อุตฺตเมน ปรมตฺถสจฺจาธิฎฺฐาเนน สมนฺนาคโตฯ</p>


<p> ติ ปุถุชฺชนกาเลฯ   ติ ขนฺธูปธิ กิเลสูปธิ อภิสงฺขารูปธิ ปญฺจกามคุณูปธีติ อิเม อุปธโย โหนฺติฯ ติ ปริปูรา คหิตา ปรมฎฺฐาฯ ติ ยสฺมา อาทิโต สมถวิปสฺสนาวเสน กิเลสปริจฺจาคโต, โสตาปตฺติมคฺคาทีหิ จ กิเลสปริจฺจาคโต อรหตฺตมเคฺคเนว กิเลสปริจฺจาโค อุตฺตริตโร, ตสฺมาฯ ติ อิมินา อุตฺตเมน จาคาธิฎฺฐาเนน สมนฺนาคโตฯ</p>


<p> ติอาทีสุ อาฆาตกรณวเสน อาฆาโต, พฺยาปชฺชนวเสน  สมฺปทุสฺสนวเสน ติ ตีหิ ปเทหิ โทสากุสลมูลเมว วุตฺตํฯ ติ ยสฺมา อาทิโต สมถวิปสฺสนาวเสน  กิเลสวูปสมโต, โสตาปตฺติมคฺคาทีหิ กิเลสวูปสมโต จ อรหตฺตมเคฺคเนว กิเลสวูปสโม อุตฺตริตโร, ตสฺมาฯ ติ อิมินา อุตฺตเมน อุปสมาธิฎฺฐาเนน สมนฺนาคโตฯ</p>


<p> นฺติ ตณฺหามญฺญิตํ มานมญฺญิตํ ทิฎฺฐิมญฺญิตนฺติ ติวิธมฺปิ วฎฺฎติฯ ติ เอตฺถ ปน อยมหนฺติ เอกํ ตณฺหามญฺญิตเมว วฎฺฎติฯ ติอาทีสุ อาพาธเฎฺฐน  อโนฺตโทสเฎฺฐน  อนุปวิฎฺฐเฎฺฐน ติ ขีณาสวมุนิ สโนฺต นิพฺพุโตติ วุจฺจติฯ นฺติ ยสฺมิํ ฐาเน ฐิตํฯ ติ พุทฺธานํ  กิร สพฺพาปิ ธมฺมเทสนา สํขิตฺตาว, วิตฺถารเทสนา นาม นตฺถิ, สมนฺตปฎฺฐานกถาปิ  สํขิตฺตาเยวฯ อิติ ภควา เทสนํ ยถานุสนฺธิํ ปาเปสิฯ อุคฺฆาฎิตญฺญูติอาทีสุ ปน จตูสุ ปุคฺคเลสุ ปุกฺกุสาติ กุลปุโตฺต วิปญฺจิตญฺญู, อิติ วิปญฺจิตญฺญุวเสน ภควา อิมํ ธาตุวิภงฺคสุตฺตํ กเถสิฯ</p>


<p> นฺติ กสฺมา กุลปุตฺตสฺส อิทฺธิมยปตฺตจีวรํ น นิพฺพตฺตนฺติฯ ปุเพฺพ อฎฺฐนฺนํ ปริกฺขารานํ อทินฺนตฺตาฯ กุลปุโตฺต หิ ทินฺนทาโน กตาภินีหาโร, น ทินฺนตฺตาติ น วตฺตพฺพํฯ อิทฺธิมยปตฺตจีวรํ ปน ปจฺฉิมภวิกานํเยว นิพฺพตฺตติ, อยญฺจ ปุนปฎิสนฺธิโก, ตสฺมา น นิพฺพตฺตนฺติฯ อถ ภควา สยํ ปริเยสิตฺวา กสฺมา น อุปสมฺปาเทสีติฯ โอกาสาภาวโตฯ กุลปุตฺตสฺส อายุ ปริกฺขีณํ, สุทฺธาวาสิโก อนาคามี มหาพฺรหฺมา กุมฺภการสาลํ อาคนฺตฺวา นิสิโนฺน วิย อโหสิฯ ตสฺมา สยํ น ปริเยสิฯ</p>


<p>ติ กาย เวลาย ปกฺกามิ? อุฎฺฐิเต อรุเณฯ ภควโต กิร ธมฺมเทสนาปรินิฎฺฐานญฺจ อรุณุฎฺฐานญฺจ รสฺมิวิสฺสชฺชนญฺจ เอกกฺขเณ อโหสิฯ ภควา กิร เทสนํ นิฎฺฐเปตฺวาว ฉพฺพณฺณรสฺมิโย วิสฺสชฺชิ, สกลกุมฺภการนิเวสนํ เอกปโชฺชตํ อโหสิ, ฉพฺพณฺณรสฺมิโย ชาลชาลา ปุญฺชปุญฺชา หุตฺวา วิธาวนฺติโย สพฺพทิสาภาเค สุวณฺณปฎปริโยนเทฺธ วิย จ นานาวณฺณกุสุมรตนวิสรสมุชฺชเล วิย จ อกํสุฯ ภควา ‘‘นครวาสิโน มํ ปสฺสนฺตู’’ติ อธิฎฺฐาสิฯ นครวาสิโน ภควนฺตํ  ทิสฺวาว ‘‘สตฺถา กิร อาคโต, กุมฺภการสาลาย กิร นิสิโนฺน’’ติ อญฺญมญฺญสฺส อาโรเจตฺวา รโญฺญ อาโรเจสุํฯ</p>


<p>ราชา  อาคนฺตฺวา สตฺถารํ วนฺทิตฺวา, ‘‘ภเนฺต, กาย เวลาย อาคตตฺถา’’ติ ปุจฺฉิฯ หิโยฺย สูริยตฺถงฺคมนเวลาย มหาราชาติฯ เกน กเมฺมน ภควาติ? ตุมฺหากํ สหาโย ปุกฺกุสาติ ราชา ตุเมฺหหิ ปหิตํ สาสนํ สุตฺวา นิกฺขมิตฺวา ปพฺพชิตฺวา มํ อุทฺทิสฺส อาคจฺฉโนฺต สาวตฺถิํ อติกฺกมฺม ปญฺจจตฺตาลีส โยชนานิ อาคนฺตฺวา อิมํ กุมฺภการสาลํ ปวิสิตฺวา นิสีทิ, อหํ ตสฺส สงฺคหตฺถํ อาคนฺตฺวา ธมฺมกถํ กเถสิํ, กุลปุโตฺต ตีณิ ผลานิ ปฎิวิชฺฌิ มหาราชาติฯ อิทานิ กหํ, ภเนฺตติ? อุปสมฺปทํ ยาจิตฺวา อปริปุณฺณปตฺตจีวรตาย ปตฺตจีวรปริเยสนตฺถํ  คโต มหาราชาติฯ ราชา กุลปุตฺตสฺส คตทิสาภาเคน อคมาสิฯ ภควาปิ อากาเสนาคนฺตฺวา เชตวนคนฺธกุฎิมฺหิเยว ปาตุรโหสิฯ</p>


<p>กุลปุโตฺตปิ ปตฺตจีวรํ ปริเยสมาโน เนว พิมฺพิสารรโญฺญ น ตกฺกสีลกานํ ชงฺฆวาณิชานํ สนฺติกํ อคมาสิฯ เอวํ กิรสฺส อโหสิ – ‘‘น โข เม กุกฺกุฎสฺส วิย ตตฺถ ตตฺถ มนาปามนาปเมว วิจินิตฺวา ปตฺตจีวรํ ปริเยสิตุํ ยุตฺตํ, มหนฺตํ นครํ วชฺชิตฺวา อุทกติตฺถสุสานสงฺการฎฺฐานอนฺตรวีถีสุ ปริเยสิสฺสามี’’ติ อนฺตรวีถิยํ สงฺการกูเฎสุ ตาว ปิโลติกํ ปริเยสิตุํ อารโทฺธฯ</p>


<p>ติ เอตสฺมิํ สงฺการกูเฎ ปิโลติกํ โอโลเกนฺตํ วิพฺภนฺตา ตรุณวจฺฉา คาวี อุปธาวิตฺวา สิเงฺคน วิชฺฌิตฺวา ฆาเตสิฯ ฉาตกชฺฌโตฺต กุลปุโตฺต อากาเสเยว อายุกฺขยํ ปตฺวา ปติโตฯ สงฺการฎฺฐาเน อโธมุขฎฺฐปิตา สุวณฺณปฎิมา วิย อโหสิ, กาลงฺกโต จ ปน อวิหาพฺรหฺมโลเก นิพฺพตฺติ, นิพฺพตฺตมโตฺตว อรหตฺตํ ปาปุณิฯ อวิหาพฺรหฺมโลเก กิร นิพฺพตฺตมตฺตาว สตฺต ชนา อรหตฺตํ ปาปุณิํสุฯ วุตฺตเญฺหตํ –</p>


<p>
‘‘อวิหํ  
อุปปนฺนาเส, วิมุตฺตา สตฺต ภิกฺขโว;  
  
ราคโทสปริกฺขีณา, ติณฺณา โลเก วิสตฺติกํฯ  
</p>
  
<p>
เก จ เต อตรุํ ปงฺกํ, มจฺจุเธยฺยํ สุทุตฺตรํ;  
  
เก หิตฺวา มานุสํ เทหํ, ทิพฺพโยคํ อุปจฺจคุํฯ  
</p>
  
<p>
อุปโก  
ปลคโณฺฑ จ, ปุกฺกุสาติ จ เต ตโย;  
  
ภทฺทิโย ขณฺฑเทโว จ, พาหุรคฺคิ จ สิงฺคิโย;  
  
เต หิตฺวา มานุสํ เทหํ, ทิพฺพโยคํ อุปจฺจคุ’’นฺติฯ (สํ. นิ. ๑.๕๐, ๑๐๕);  
</p>
  
<p>พิมฺพิสาโรปิ ‘‘มยฺหํ สหาโย มยา เปสิตสาสนมตฺตํ วาเจตฺวา หตฺถคตํ รชฺชํ ปหาย เอตฺตกํ  อทฺธานํ อาคโต, ทุกฺกรํ กตํ กุลปุเตฺตน, ปพฺพชิตสกฺกาเรน ตํ สกฺกริสฺสามี’’ติ ‘‘ปริเยสถ เม สหายก’’นฺติ ตตฺถ ตตฺถ เปเสสิฯ เปสิตา ตํ อทฺทสํสุ สงฺการฎฺฐาเน ปติตํ, ทิสฺวา อาคมฺม รโญฺญ อาโรเจสุํฯ ราชา คนฺตฺวา กุลปุตฺตํ ทิสฺวา – ‘‘น วต, โภ, ลภิมฺหา สหายกสฺส สกฺการํ กาตุํ, อนาโถ เม ชาโต สหายโก’’ติฯ ปริเทวิตฺวา กุลปุตฺตํ มญฺจเกน คณฺหาเปตฺวา ยุโตฺตกาเส ฐเปตฺวา อนุปสมฺปนฺนสฺส สกฺการํ กาตุํ ชานนาภาเวน นฺหาปกกปฺปกาทโย ปโกฺกสาเปตฺวา กุลปุตฺตํ สีสํ นฺหาเปตฺวา สุทฺธวตฺถานิ นิวาสาเปตฺวา ราชเวเสน อลงฺการาเปตฺวา โสวณฺณสิวิกํ อาโรเปตฺวา สพฺพตาฬาวจรคนฺธมาลาทีหิ ปูชํ กโรโนฺต นครา นีหริตฺวา พหูหิ คนฺธกเฎฺฐหิ มหาจิตกํ กาเรตฺวา กุลปุตฺตสฺส สรีรกิจฺจํ กตฺวา ธาตุโย อาทาย เจติยํ ปติฎฺฐเปสิฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๑๑. สจฺจวิภงฺคสุตฺตวณฺณนา</h3>
<p>    นฺติ สจฺจวิภงฺคสุตฺตํฯ ตตฺถ ติ อิทํ ทุกฺขํ อริยสจฺจํ นาม…เป.… อยํ ทุกฺขนิโรธคามินี ปฎิปทา อริยสจฺจํ นามาติฯ เสสปเทสุปิ เอเสว นโยฯ อปิเจตฺถ  นาม ทุกฺขสจฺจาทีนํ ฐปนาฯ อาสนํ ฐเปโนฺต หิ อาสนํ ปญฺญเปตีติ วุจฺจติฯ ติ ปญฺญาปนาฯ ติ วิวฎกรณาฯ ติ วิภาคกิริยาฯ นฺติ ปากฎภาวกรณํฯ</p>


<p>ติ  อามิสสงฺคเหน ธมฺมสงฺคเหนาติ ทฺวีหิปิ สงฺคเหหิ อนุคฺคาหกาฯ ติ ชนิกา มาตาฯ ติ โปเสตาฯ โปสิกมาตา วิย โมคฺคลฺลาโนติ ทีเปติฯ ชนิกมาตา หิ นว วา ทส วา มาเส โลณมฺพิลาทีนิ ปริหรมานา กุจฺฉิยา ทารกํ ธาเรตฺวา กุจฺฉิโต นิกฺขนฺตํ โปสิกมาตรํ ธาติํ ปฎิจฺฉาเปติฯ สา ขีรนวนีตาทีหิ ทารกํ โปเสตฺวา วเฑฺฒติ, โส วุทฺธิมาคมฺม ยถาสุขํ วิจรติฯ เอวเมว สาริปุโตฺต อตฺตโน วา ปเรสํ วา สนฺติเก ปพฺพชิเต ทฺวีหิ สงฺคเหหิ สงฺคณฺหโนฺต คิลาเน ปฎิชคฺคโนฺต กมฺมฎฺฐาเน โยเชตฺวา โสตาปนฺนภาวํ ญตฺวา อปายภเยหิ วุฎฺฐิตกาลโต ปฎฺฐาย – ‘‘อิทานิ ปจฺจตฺตปุริสกาเรน อุปริมเคฺค นิพฺพเตฺตสฺสนฺตี’’ติ เตสุ อนเปโกฺข หุตฺวา อเญฺญ นเว นเว โอวทติฯ มหาโมคฺคลฺลาโนปิ อตฺตโน วา ปเรสํ วา สนฺติเก ปพฺพชิเต ตเถว สงฺคณฺหิตฺวา กมฺมฎฺฐาเน โยเชตฺวา เหฎฺฐา ตีณิ  ผลานิ ปเตฺตสุปิ อนเปกฺขตํ น อาปชฺชติฯ กสฺมา? เอวํ กิรสฺส โหติ – วุตฺตํ ภควตา – ‘‘เสยฺยถาปิ, ภิกฺขเว, อปฺปมตฺตโกปิ คูโถ ทุคฺคโนฺธ โหติ…เป.… อปฺปมตฺตกมฺปิ มุตฺตํ… เขโฬ… ปุโพฺพ… โลหิตํ ทุคฺคนฺธํ โหติ, เอวเมว โข อหํ, ภิกฺขเว, อปฺปมตฺตกมฺปิ ภวํ น วเณฺณมิ อนฺตมโส อจฺฉราสงฺฆตมตฺตมฺปี’’ติ (อ. นิ. ๑.๓๒๐-๓๒๑)ฯ ตสฺมา ยาว อรหตฺตํ น ปาปุณนฺติ, ตาว เตสุ อนเปกฺขตํ อนาปชฺชิตฺวา อรหตฺตํ ปเตฺตสุเยว อาปชฺชตีติฯ เตนาห ภควา – ‘‘เสยฺยถาปิ, ภิกฺขเว, ชเนตา เอวํ สาริปุโตฺตฯ เสยฺยถาปิ ชาตสฺส อาปาเทตา, เอวํ โมคฺคลฺลาโนฯ สาริปุโตฺต, ภิกฺขเว, โสตาปตฺติผเล วิเนติ, โมคฺคลฺลาโน อุตฺตมเตฺถ’’ติฯ ติ สโกฺกติฯ</p>


<p>  นฺติ สวนสมฺมสนปฎิเวธญาณํ, ตถา  สวนปฎิเวธญาณนฺติ วฎฺฎติ, ตถา  ปฎิปทายฯ เนกฺขมฺมสงฺกปฺปาทีสุ กามปจฺจนีกเฎฺฐน, กามโต นิสฺสฎภาเวน วา, กามํ สมฺมสนฺตสฺส อุปฺปโนฺนติ วา, กามปทฆาตํ กามวูปสมํ กโรโนฺต อุปฺปโนฺนติ วา, กามวิวิตฺตเนฺต อุปฺปโนฺนติ วา ฯ เสสปททฺวเยปิ เอเสว นโยฯ สเพฺพปิ เจเต ปุพฺพภาเค นานาจิเตฺตสุ, มคฺคกฺขเณ เอกจิเตฺต ลพฺภนฺติฯ ตตฺร หิ มิจฺฉาสงฺกปฺปเจตนาย สมุคฺฆาตโก เอโกว สงฺกโปฺป ลพฺภติ, น นานา ลพฺภติ ฯ สมฺมาวาจาทโยปิ ปุพฺพภาเค นานาจิเตฺตสุ, วุตฺตนเยเนว มคฺคกฺขเณ เอกจิเตฺต ลพฺภนฺติฯ อยเมตฺถ สเงฺขโป, วิตฺถาเรน ปน สจฺจกถา  จ สมฺมาทิฎฺฐิสุเตฺต (ม. นิ. ๑.๘๙ อาทโย) จ วุตฺตาเยวาติฯ</p>

</p>

</p>


<h3>๑๒. ทกฺขิณาวิภงฺคสุตฺตวณฺณนา</h3>
<p>    นฺติ ทกฺขิณาวิภงฺคสุตฺตํฯ ตตฺถ ติ ติ โคตฺตํฯ นามกรณทิวเส ปนสฺสา ลทฺธสกฺการา พฺราหฺมณา ลกฺขณสมฺปตฺติํ ทิสฺวา – ‘‘สเจ อยํ ธีตรํ ลภิสฺสติ, จกฺกวตฺติรโญฺญ อคฺคมเหสี ภวิสฺสติฯ สเจ ปุตฺตํ ลภิสฺสติ, จกฺกวตฺติราชา ภวิสฺสตีติ อุภยถาปิ มหตีเยวสฺสา ปชา ภวิสฺสตี’’ติ พฺยากริํสุฯ อถสฺสา ติ นามํ อกํสุฯ อิธ ปน โคเตฺตน สทฺธิํ สํสนฺทิตฺวา ติ วุตฺตํฯ นฺติ อหตํฯ นฺติ น สหเตฺถเนว วายิตํ, เอกทิวสํ ปน ธาติคณปริวุตา สิปฺปิกานํ วายนฎฺฐานํ อาคนฺตฺวา เวมโกฎิํ คเหตฺวา วายนาการํ อกาสิฯ ตํ สนฺธาเยตํ วุตฺตํฯ</p>


<p>กทา ปน โคตมิยา ภควโต ทุสฺสยุคํ ทาตุํ จิตฺตํ อุปฺปนฺนนฺติฯ อภิสโมฺพธิํ ปตฺวา ปฐมคมเนน กปิลปุรํ อาคตกาเลฯ ตทา หิ ปิณฺฑาย ปวิฎฺฐํ สตฺถารํ คเหตฺวา สุโทฺธทนมหาราชา สกํ นิเวสนํ ปเวเสสิ, อถ ภควโต รูปโสภคฺคํ ทิสฺวา มหาปชาปติโคตมี จิเนฺตสิ – ‘‘โสภติ วต เม ปุตฺตสฺส อตฺตภาโว’’ติฯ อถสฺสา พลวโสมนสฺสํ อุปฺปชฺชิฯ ตโต จิเนฺตสิ – ‘‘มม ปุตฺตสฺส เอกูนติํส วสฺสานิ อคารมเชฺฌ วสนฺตสฺส อนฺตมโส โมจผลมตฺตมฺปิ มยา ทินฺนกเมว อโหสิ, อิทานิปิสฺส จีวรสาฎกํ ทสฺสามี’’ติฯ ‘‘อิมสฺมิํ โข ปน ราชเคเห พหูนิ มหคฺฆานิ วตฺถานิ อตฺถิ, ตานิ มํ น โตเสนฺติ, สหตฺถา กตเมว มํ โตเสติ, สหตฺถา กตฺวา ทสฺสามี’’ติ จิตฺตํ อุปฺปาเทสิฯ</p>


<p>อถนฺตราปณา  กปฺปาสํ อาหราเปตฺวา สหเตฺถเนว  ปิสิตฺวา โปเถตฺวา สุขุมสุตฺตํ กนฺติตฺวา อโนฺตวตฺถุสฺมิํเยว สาลํ การาเปตฺวา สิปฺปิเก ปโกฺกสาเปตฺวา สิปฺปิกานํ อตฺตโน ปริโภคขาทนียโภชนียเมว ทตฺวา วายาเปสิ, กาลานุกาลญฺจ ธาติคณปริวุตา คนฺตฺวา เวมโกฎิํ อคฺคเหสิฯ นิฎฺฐิตกาเล สิปฺปิกานํ มหาสกฺการํ กตฺวา ทุสฺสยุคํ คนฺธสมุเคฺค ปกฺขิปิตฺวา วาสํ คาหาเปตฺวา – ‘‘มยฺหํ ปุตฺตสฺส จีวรสาฎกํ คเหตฺวา คมิสฺสามี’’ติ รโญฺญ อาโรเจสิ ฯ ราชา มคฺคํ ปฎิยาทาเปสิ, วีถิโย สมฺมชฺชิตฺวา ปุณฺณฆเฎ ฐเปตฺวา ธชปฎากา อุสฺสาเปตฺวา ราชฆรทฺวารโต ปฎฺฐาย ยาว นิโคฺรธารามา มคฺคํ ปฎิยาทาเปตฺวา ปุปฺผาภิกิณฺณํ อกํสุฯ มหาปชาปติปิ สพฺพาลงฺการํ อลงฺกริตฺวา ธาติคณปริวุตา สมุคฺคํ สีเส ฐเปตฺวา ภควโต สนฺติกํ คนฺตฺวา นฺติอาทิมาหฯ</p>


<p>ติ ‘‘สเงฺฆ โคตมิ เทหี’’ติ วุเตฺต – ‘‘ปโหมหํ, ภเนฺต, ทุสฺสโกฎฺฐาคารโต ภิกฺขุสตสฺสาปิ ภิกฺขุสหสฺสสฺสาปิ ภิกฺขุสตสหสฺสสฺสาปิ จีวรทุสฺสานิ ทาตุํ, อิทํ ปน เม ภควนฺตํ อุทฺทิสฺส สามํ กนฺตํ สามํ วายิตํ, ตํ เม, ภเนฺต, ภควา ปฎิคฺคณฺหาตู’’ติ นิมนฺตยมานา อาหฯ เอวํ ยาวตติยํ ยาจิ, ภควาปิ ปฎิกฺขิปิเยวฯ</p>


<p>กสฺมา ปน ภควา อตฺตโน ทิยฺยมานํ ภิกฺขุสงฺฆสฺส ทาเปตีติ? มาตริ อนุกมฺปายฯ เอวํ กิรสฺส อโหสิ – ‘‘อิมิสฺสา มํ อารพฺภ ปุพฺพเจตนา มุญฺจเจตนา ปรเจตนาติ ติโสฺส เจตนา อุปฺปนฺนา, ภิกฺขุสงฺฆมฺปิสฺสา อารพฺภ อุปฺปชฺชนฺตุ, เอวมสฺสา ฉ เจตนา เอกโต หุตฺวา ทีฆรตฺตํ หิตาย สุขาย ปวตฺติสฺสนฺตี’’ติฯ วิตณฺฑวาที ปนาห – ‘‘สเงฺฆ ทินฺนํ มหปฺผลนฺติ ตสฺมา เอวํ วุตฺต’’นฺติฯ โส วตฺตโพฺพ – ‘‘กิํ ตฺวํ สตฺถุ ทินฺนโต สเงฺฆ ทินฺนํ มหปฺผลตรํ วทสี’’ติ อาม วทามีติฯ สุตฺตํ อาหราติฯ สเงฺฆ โคตมิ เทหิ, สเงฺฆ เต ทิเนฺน อหเญฺจว ปูชิโต ภวิสฺสามิ สโงฺฆ จาติฯ กิํ ปนสฺส สุตฺตสฺส อยเมว อโตฺถติ ? อาม อยเมวาติฯ ยทิ เอวํ ‘‘เตน หานนฺท, วิฆาสาทานํ ปูวํ เทหี’’ติ จ (ปาจิ. ๒๖๙) ‘‘เตน หิ ตฺว, กจฺจาน, วิฆาสาทานํ คุฬํ เทหี’’ติ (มหาว. ๒๘๔) จ วจนโต วิฆาสาทานํ ทินฺนํ มหปฺผลตรญฺจ ภเวยฺยฯ เอวมฺปิ หิ ‘‘สตฺถา อตฺตโน ทิยฺยมานํ  ทาเปตี’’ติฯ ราชราชมหามตฺตาทโยปิ อตฺตโน อาคตํ ปณฺณาการํ หตฺถิโคปกาทีนํ ทาเปนฺติ, เต ราชาทีหิ มหนฺตตรา ภเวยฺยุํฯ ตสฺมา มา เอวํ คณฺห –</p>


<p>
‘‘นยิมสฺมิํ โลเก ปรสฺมิํ วา ปน,  
  
พุเทฺธน เสโฎฺฐ สทิโส วา วิชฺชติ;  
  
ยมาหุเนยฺยานมคฺคตํ คโต,  
  
ปุญฺญตฺถิกานํ วิปุลผเลสิน’’นฺติฯ –  
</p>
  
<p>วจนโต  หิ สตฺถารา อุตฺตริตโร ทกฺขิเณโยฺย นาม นตฺถิฯ เอวมสฺสา ฉ เจตนา เอกโต หุตฺวา ทีฆรตฺตํ หิตาย สุขาย ภวิสฺสนฺตีติ สนฺธาย ยาวตติยํ ปฎิพาหิตฺวา สงฺฆสฺส ทาเปสิฯ</p>


<p>ปจฺฉิมาย ชนตาย สเงฺฆ จิตฺตีการชนนตฺถํ จาปิ เอวมาหฯ เอวํ กิรสฺส อโหสิ – ‘‘อหํ น จิรฎฺฐิติโก, มยฺหํ ปน สาสนํ ภิกฺขุสเงฺฆ ปติฎฺฐหิสฺสติ, ปจฺฉิมา ชนตา สเงฺฆ จิตฺตีการํ ชเนตู’’ติ ยาวตติยํ ปฎิพาหิตฺวา สงฺฆสฺส ทาเปสิฯ เอวญฺหิ สติ – ‘‘สตฺถา อตฺตโน ทิยฺยมานมฺปิ สงฺฆสฺส ทาเปสิ, สโงฺฆ นาม ทกฺขิเณโยฺย’’ติ ปจฺฉิมา ชนตา สเงฺฆ จิตฺตีการํ อุปฺปาเทตฺวา จตฺตาโร ปจฺจเย ทาตเพฺพ มญฺญิสฺสติ, สโงฺฆ จตูหิ ปจฺจเยหิ อกิลมโนฺต พุทฺธวจนํ อุคฺคเหตฺวา สมณธมฺมํ กริสฺสติฯ เอวํ มม สาสนํ ปญฺจ วสฺสสหสฺสานิ ฐสฺสตีติฯ ‘‘ปฎิคฺคณฺหาตุ, ภเนฺต, ภควา’’ติ วจนโตปิ เจตํ เวทิตพฺพํ ‘‘สตฺถารา อุตฺตริตโร ทกฺขิเณโยฺย นาม นตฺถี’’ติฯ น หิ อานนฺทเตฺถรสฺส มหาปชาปติยา อาฆาโต วา เวรํ วา อตฺถิฯ น เถโร – ‘‘ตสฺสา ทกฺขิณา มา มหปฺผลา อโหสี’’ติ อิจฺฉติฯ ปณฺฑิโต หิ เถโร พหุสฺสุโต เสกฺขปฎิสมฺภิทาปโตฺต , โส สตฺถุ ทินฺนสฺส มหปฺผลภาเว สมฺปสฺสมาโนว ปฎิคฺคณฺหาตุ, ภเนฺต, ภควาติ คหณตฺถํ ยาจิฯ</p>


<p>ปุน วิตณฺฑวาที อาห – ‘‘สเงฺฆ เต ทิเนฺน อหเญฺจว ปูชิโต ภวิสฺสามิ สโงฺฆ จา’’ติ วจนโต สตฺถา สงฺฆปริยาปโนฺน วาติฯ โส วตฺตโพฺพ – ‘‘ชานาสิ ปน ตฺวํ กติ สรณานิ, กติ อเวจฺจปฺปสาทา’’ติ ชานโนฺต ตีณีติ วกฺขติ, ตโต วตฺตโพฺพ – ตว ลทฺธิยา สตฺถุ สงฺฆปริยาปนฺนตฺตา เทฺวเยว โหนฺติฯ เอวํ สเนฺต จ – ‘‘อนุชานามิ, ภิกฺขเว, อิเมหิ  ตีหิ สรณคมเนหิ ปพฺพชฺชํ อุปสมฺปท’’นฺติ (มหาว. ๓๔) เอวํ อนุญฺญาตา ปพฺพชฺชาปิ อุปสมฺปทาปิ น รุหติฯ ตโต ตฺวํ เนว ปพฺพชิโต อสิ, น คิหิฯ สมฺมาสมฺพุเทฺธ จ คนฺธกุฎิยํ นิสิเนฺน ภิกฺขู อุโปสถมฺปิ ปวารณมฺปิ สงฺฆกมฺมานิปิ กโรนฺติ, ตานิ สตฺถุ สงฺฆปริยาปนฺนตฺตา กุปฺปานิ ภเวยฺยุํ, น จ โหนฺติฯ ตสฺมา น วตฺตพฺพเมตํ ‘‘สตฺถา สงฺฆปริยาปโนฺน’’ติฯ</p>


<p> ติ สํวฑฺฒิกา, ตุมฺหากํ หตฺถปาเทสุ หตฺถปาทกิจฺจํ อสาเธเนฺตสุ หเตฺถ จ ปาเท  จ วเฑฺฒตฺวา ปฎิชคฺคิกาติ อโตฺถฯ ติ ทิวสสฺส เทฺว ตโย วาเร นฺหาเปตฺวา โภเชตฺวา ปาเยตฺวา ตุเมฺห โปเสสิฯ ติ นนฺทกุมาโร กิร โพธิสตฺตโต กติปาเหเนว ทหโร, ตสฺมิํ ชาเต มหาปชาปติ อตฺตโน ปุตฺตํ ธาตีนํ ทตฺวา สยํ โพธิสตฺตสฺส ธาติกิจฺจํ สาธยมานา อตฺตโน ถญฺญํ ปาเยสิฯ ตํ สนฺธาย เถโร เอวมาหฯ อิติ มหาปชาปติยา พหูปการตํ กเถตฺวา อิทานิ  ตถาคตสฺส พหูปการตํ ทเสฺสโนฺต ติอาทิมาหฯ ตตฺถ ติ ภควนฺตํ ปฎิจฺจ นิสฺสาย สนฺธายฯ</p>


<p> อถ ภควา ทฺวีสุ อุปกาเรสุ อติเรกตรํ อนุโมทโนฺต นฺติอาทิมาหฯ ตตฺถ ติ ยํ อาจริยปุคฺคลํ อเนฺตวาสิกปุคฺคโล อาคมฺมฯ ติ อิมสฺส อาจริยปุคฺคลสฺส อิมินา อเนฺตวาสิกปุคฺคเลนฯ ติ ปจฺจูปการํ น สุกรํ วทามิ, อภิวาทนาทีสุ อาจริยํ ทิสฺวา อภิวาทนกรณํ  นามฯ ยสฺมิํ วา ทิสาภาเค อาจริโย วสติ, อิริยาปเถ วา กเปฺปโนฺต ตทภิมุโข วนฺทิตฺวา คจฺฉติ, วนฺทิตฺวา นิสีทติ, วนฺทิตฺวา นิปชฺชติ, อาจริยํ ปน ทูรโตว ทิสฺวา ปจฺจุฎฺฐาย ปจฺจุคฺคมนกรณํ  นามฯ อาจริยํ ปน ทิสฺวา อญฺชลิํ ปคฺคยฺห สีเส ฐเปตฺวา อาจริยํ นมสฺสติ, ยสฺมิํ วา ทิสาภาเค โส วสติ, ตทภิมุโขปิ ตเถว นมสฺสติ, คจฺฉโนฺตปิ ฐิโตปิ นิสิโนฺนปิ อญฺชลิํ ปคฺคยฺห นมสฺสติเยวาติ อิทํ  นามฯ อนุจฺฉวิกกมฺมสฺส ปน กรณํ  นามฯ จีวราทีสุ จีวรํ เทโนฺต น ยํ วา ตํ วา เทติ, มหคฺฆํ สตมูลิกมฺปิ ปญฺจสตมูลิกมฺปิ สหสฺสมูลิกมฺปิ เทติเยว ฯ ปิณฺฑปาตาทีสุปิ เอเสว นโยฯ กิํ พหุนา, จตูหิ ปณีตปจฺจเยหิ จกฺกวาฬนฺตรํ ปูเรตฺวา สิเนรุปพฺพเตน กูฎํ คเหตฺวา เทโนฺตปิ อาจริยสฺส อนุจฺฉวิกํ กิริยํ กาตุํ น สโกฺกติเยวฯ</p>


<p> ติ กสฺมา อารภิ? อิทํ สุตฺตํ ปาฎิปุคฺคลิกํ ทกฺขิณํ อารพฺภ สมุฎฺฐิตํฯ อานนฺทเตฺถโรปิ ‘‘ปฎิคฺคณฺหาตุ, ภเนฺต, ภควา’’ติ ปาฎิปุคฺคลิกทกฺขิณํเยว  สมาทเปติ, จุทฺทสสุ จ ฐาเนสุ ทินฺนทานํ ปาฎิปุคฺคลิกํ นาม โหตีติ ทเสฺสตุํ อิมํ เทสนํ อารภิฯ ติ อยํ ทกฺขิณา คุณวเสนปิ ปฐมา เชฎฺฐกวเสนปิฯ อยญฺหิ ปฐมา อคฺคา เชฎฺฐิกา, อิมิสฺสา ทกฺขิณาย ปมาณํ นาม นตฺถิฯ ทุติยตติยาปิ  ปรมทกฺขิณาเยว, เสสา ปรมทกฺขิณภาวํ น ปาปุณนฺติฯ ติ กมฺมวาทิกิริยวาทิมฺหิ โลกิยปญฺจาภิเญฺญฯ ติ ปุถุชฺชนสีลวา นาม โคสีลธาตุโก โหติ, อสโฐ อมายาวี ปรํ อปีเฬตฺวา ธเมฺมน สเมน กสิยา วา วณิชฺชาย วา ชีวิกํ กเปฺปตาฯ ติ ปุถุชฺชนทุสฺสีลา นาม เกวฎฺฎมจฺฉพนฺธาทโย ปรํ ปีฬาย ชีวิกํ กเปฺปตาฯ</p>


<p>อิทานิ ปาฎิปุคฺคลิกทกฺขิณาย วิปากํ ปริจฺฉินฺทโนฺต ติอาทิมาหฯ ตตฺถ ติ ยํ คุณวเสน อุปการวเสน โปสนตฺถํ ทินฺนํ, อิทํ น คหิตํฯ ยมฺปิ อาโลปอฑฺฒอาโลปมตฺตํ ทินฺนํ, ตมฺปิ น คหิตํฯ ยํ ปน สุนขสูกรกุกฺกุฎกากาทีสุ ยสฺส กสฺสจิ สมฺปตฺตสฺส ผลํ ปฎิกงฺขิตฺวา ยาวทตฺถํ ทินฺนํ, อิทํ สนฺธาย วุตฺตํ ‘‘ติรจฺฉานคเต ทานํ ทตฺวา’’ติฯ ติ สตานิสํสาฯ ติ อิจฺฉิตพฺพาฯ อิทํ วุตฺตํ โหติ – อยํ ทกฺขิณา อายุสตํ วณฺณสตํ สุขสตํ พลสตํ ปฎิภานสตนฺติ ปญฺจ อานิสํสสตานิ เทติ, อตฺตภาวสเต  อายุํ เทติ, วณฺณํ, สุขํ, พลํ, ปฎิภานํ เทติ, นิปฺปริตสํ กโรติฯ ภวสเตปิ วุเตฺต อยเมว อโตฺถฯ อิมินา อุปาเยน สพฺพตฺถ นโย เนตโพฺพฯ</p>


<p>ติ เอตฺถ เหฎฺฐิมโกฎิยา ติสรณํ คโต อุปาสโกปิ โสตาปตฺติผลสจฺฉิกิริยาย ปฎิปโนฺน นาม, ตสฺมิํ ทินฺนทานมฺปิ อสเงฺขฺยยฺยํ อปฺปเมยฺยํฯ ปญฺจสีเล ปติฎฺฐิตสฺส ตโต อุตฺตริ มหปฺผลํ, ทสสีเล ปติฎฺฐิตสฺส ตโต  อุตฺตริ, ตทหุปพฺพชิตสฺส สามเณรสฺส ตโต อุตฺตริ, อุปสมฺปนฺนภิกฺขุโน ตโต อุตฺตริ, อุปสมฺปนฺนเสฺสว วตฺตสมฺปนฺนสฺส ตโต อุตฺตริ, วิปสฺสกสฺส ตโต อุตฺตริ, อารทฺธวิปสฺสกสฺส ตโต อุตฺตริ, อุตฺตมโกฎิยา ปน มคฺคสมงฺคี โสตาปตฺติผลสจฺฉิกิริยาย ปฎิปโนฺน นามฯ เอตสฺส ทินฺนทานํ ตโต อุตฺตริ มหปฺผลเมวฯ</p>


<p>กิํ ปน มคฺคสมงฺคิสฺส สกฺกา ทานํ ทาตุนฺติ? อาม สกฺกาฯ อารทฺธวิปสฺสโก หิ ปตฺตจีวรมาทาย คามํ ปิณฺฑาย ปวิสติ, ตสฺส เคหทฺวาเร ฐิตสฺส หตฺถโต ปตฺตํ คเหตฺวา ขาทนียโภชนียํ ปกฺขิปนฺติฯ ตสฺมิํ ขเณ ภิกฺขุโน มคฺควุฎฺฐานํ โหติ, อิทํ ทานํ มคฺคสมงฺคิโน ทินฺนํ นาม โหติฯ อถ วา ปเนส อาสนสาลาย นิสิโนฺน โหติ, มนุสฺสา คนฺตฺวา  ปเตฺต ขาทนียโภชนียํ ฐเปนฺติ, ตสฺมิํ ขเณ ตสฺส มคฺควุฎฺฐานํ โหติ, อิทมฺปิ ทานํ มคฺคสมงฺคิโน ทินฺนํ นามฯ อถ วา ปนสฺส วิหาเร วา อาสนสาลาย วา นิสินฺนสฺส อุปาสกา ปตฺตํ อาทาย อตฺตโน ฆรํ คนฺตฺวา ขาทนียโภชนียํ ปกฺขิปนฺติ, ตสฺมิํ ขเณ ตสฺส มคฺควุฎฺฐานํ โหติ, อิทมฺปิ ทานํ มคฺคสมงฺคิโน ทินฺนํ นามฯ ตตฺถ  โสณฺฑิยํ อุทกสฺส วิย โสตาปตฺติผลสจฺฉิกิริยาย ปฎิปเนฺน ทินฺนทานสฺส อสเงฺขฺยยฺยตา เวทิตพฺพาฯ ตาสุ ตาสุ มหานทีสุ มหาสมุเทฺท จ อุทกสฺส วิย โสตาปนฺนาทีสุ ทินฺนทานสฺส อุตฺตริตรวเสน อสเงฺขฺยยฺยตา เวทิตพฺพาฯ ปถวิยา ขยมณฺฑลมเตฺต ปเทเส ปํสุํ อาทิํ กตฺวา ยาว มหาปถวิยา ปํสุโน อปฺปเมยฺยตายปิ อยมโตฺถ ทีเปตโพฺพฯ</p>


<p> ติ กสฺมา อารภิ? ‘‘สเงฺฆ โคตมิ เทหิ, สเงฺฆ เต ทิเนฺน อหเญฺจว ปูชิโต ภวิสฺสามิ สโงฺฆ จา’’ติ หิ วุตฺตํ, ตตฺถ สตฺตสุ ฐาเนสุ ทินฺนทานํ สเงฺฆ ทินฺนํ นาม โหตีติ ทเสฺสตุํ อิมํ เทสนํ อารภิฯ ตตฺถ ติ เอกโต ภิกฺขุสโงฺฆ, เอกโต ภิกฺขุนิสโงฺฆ, สตฺถา มเชฺฌ นิสิโนฺน โหตีติ อยํ พุทฺธปฺปมุโข อุภโตสโงฺฆ นามฯ ติ อิมาย ทกฺขิณาย สมปฺปมาณา ทกฺขิณา นาม นตฺถิฯ ทุติยทกฺขิณาทโย ปน เอตํ ปรมทกฺขิณํ น ปาปุณนฺติฯ</p>


<p>กิํ  ปน ตถาคเต ปรินิพฺพุเต พุทฺธปฺปมุขสฺส อุภโตสงฺฆสฺส ทานํ ทาตุํ สกฺกาติ? สกฺกาฯ กถํ? อุภโตสงฺฆสฺส หิ ปมุเข สธาตุกํ ปฎิมํ อาสเน ฐเปตฺวา อาธารกํ ฐเปตฺวา ทกฺขิโณทกํ อาทิํ กตฺวา สพฺพํ สตฺถุ ปฐมํ ทตฺวา อุภโตสงฺฆสฺส ทาตพฺพํ, เอวํ พุทฺธปฺปมุขสฺส อุภโตสงฺฆสฺส ทานํ ทินฺนํ นาม โหติฯ ตตฺถ ยํ สตฺถุ ทินฺนํ, ตํ กิํ กาตพฺพนฺติ? โย สตฺถารํ ปฎิชคฺคติ วตฺตสมฺปโนฺน ภิกฺขุ, ตสฺส ทาตพฺพํฯ ปิตุสนฺตกญฺหิ ปุตฺตสฺส ปาปุณาติ, ภิกฺขุสงฺฆสฺส ทาตุมฺปิ วฎฺฎติ, สปฺปิเตลานิ ปน คเหตฺวา ทีปา ชลิตพฺพา, สาฎกํ คเหตฺวา ปฎากา อาโรเปตพฺพาติฯ ติ  อปริจฺฉินฺนกมหาภิกฺขุสเงฺฆฯ ภิกฺขุนิสเงฺฆปิ เอเสว นโยฯ</p>


<p>ติ โคตฺตมตฺตกเมว อนุภวมานา, นามมตฺตสมณาติ อโตฺถฯ ติ กาสาวกณฺฐนามกาฯ เต กิร เอกํ กาสาวขณฺฑํ หเตฺถ วา คีวาย วา พนฺธิตฺวา วิจริสฺสนฺติ ฯ ฆรทฺวารํ ปน เตสํ ปุตฺตภริยา กสิวณิชฺชาทิกมฺมานิ จ ปากติกาเนว ภวิสฺสนฺติฯ ติ เอตฺถ ทุสฺสีลสงฺฆนฺติ น วุตฺตํฯ สโงฺฆ หิ ทุสฺสีโล นาม นตฺถิฯ ทุสฺสีลา ปน อุปาสกา เตสุ ทุสฺสีเลสุ ภิกฺขุสงฺฆํ อุทฺทิสฺส สงฺฆสฺส เทมาติ ทานํ ทสฺสนฺติฯ อิติ ภควตา พุทฺธปฺปมุเข สเงฺฆ ทินฺนทกฺขิณาปิ คุณสงฺขาย อสเงฺขฺยยฺยาติ วุตฺตํฯ กาสาวกณฺฐสเงฺฆ ทินฺนทกฺขิณาปิ คุณสงฺขาเยว อสเงฺขฺยยฺยาติ วุตฺตาฯ สงฺฆคตา ทกฺขิณา หิ สเงฺฆ จิตฺตีการํ กาตุํ สโกฺกนฺตสฺส โหติ, สเงฺฆ ปน จิตฺตีกาโร ทุกฺกโร โหติฯ</p>


<p>โย หิ สงฺฆคตํ ทกฺขิณํ ทสฺสามีติ เทยฺยธมฺมํ ปฎิยาเทตฺวา วิหารํ คนฺตฺวา, – ‘‘ภเนฺต, สงฺฆํ อุทฺทิสฺส เอกํ เถรํ เทถา’’ติ วทติ, อถ สงฺฆโต สามเณรํ ลภิตฺวา ‘‘สามเณโร เม ลโทฺธ’’ติ อญฺญถตฺตํ อาปชฺชติ, ตสฺส ทกฺขิณา สงฺฆคตา น โหติฯ มหาเถรํ ลภิตฺวาปิ ‘‘มหาเถโร เม ลโทฺธ’’ติ โสมนสฺสํ อุปฺปาเทนฺตสฺสาปิ น โหติเยวฯ โย ปน สามเณรํ วา อุปสมฺปนฺนํ วา ทหรํ วา เถรํ วา พาลํ วา ปณฺฑิตํ วา ยํกิญฺจิ สงฺฆโต ลภิตฺวา นิเพฺพมติโก หุตฺวา สงฺฆสฺส เทมีติ สเงฺฆ จิตฺตีการํ กาตุํ สโกฺกติ, ตสฺส ทกฺขิณา สงฺฆคตา นาม โหติฯ ปรสมุทฺทวาสิโน  กิร เอวํ กโรนฺติฯ</p>


<p>ตตฺถ  หิ เอโก วิหารสามิ กุฎุมฺพิโก ‘‘สงฺฆคตํ ทกฺขิณํ ทสฺสามี’’ติ สงฺฆโต อุทฺทิสิตฺวา เอกํ ภิกฺขุํ เทถาติ ยาจิฯ โส เอกํ ทุสฺสีลภิกฺขุํ ลภิตฺวา นิสินฺนฎฺฐานํ โอปุญฺชาเปตฺวา อาสนํ ปญฺญาเปตฺวา อุปริ วิตานํ พนฺธิตฺวา คนฺธธูมปุเปฺผหิ ปูเชตฺวา ปาเท โธวิตฺวา เตเลน มเกฺขตฺวา พุทฺธสฺส นิปจฺจการํ กโรโนฺต วิย สเงฺฆ จิตฺตีกาเรน เทยฺยธมฺมํ อทาสิฯ โส ภิกฺขุ ปจฺฉาภตฺตํ วิหารชคฺคนตฺถาย กุทาลกํ เทถาติ ฆรทฺวารํ อาคโต, อุปาสโก นิสิโนฺนว กุทาลํ ปาเทน ขิปิตฺวา ‘‘คณฺหา’’ติ อทาสิฯ ตเมนํ มนุสฺสา อาหํสุ – ‘‘ตุเมฺหหิ ปาโตว เอตสฺส กตสกฺกาโร วตฺตุํ น สกฺกา, อิทานิ อุปจารมตฺตกมฺปิ นตฺถิ, กิํ นาเมต’’นฺติฯ อุปาสโก – ‘‘สงฺฆสฺส โส อยฺยา จิตฺตีกาโร, น เอตสฺสา’’ติ อาหฯ กาสาวกณฺฐสงฺฆสฺส ทินฺนทกฺขิณํ ปน โก โสเธตีติ? สาริปุตฺตโมคฺคลฺลานาทโย อสีติ มหาเถรา โสเธนฺตีติฯ อปิจ เถรา จิรปรินิพฺพุตา, เถเร อาทิํ กตฺวา ยาวชฺช ธรมานา ขีณาสวา โสเธนฺติเยวฯ</p>


<p> , ติ เอตฺถ อตฺถิ พุทฺธปฺปมุโข สโงฺฆ, อตฺถิ เอตรหิ สโงฺฆ, อตฺถิ อนาคเต กาสาวกณฺฐสโงฺฆฯ พุทฺธปฺปมุโข สโงฺฆ เอตรหิ สเงฺฆน น อุปเนตโพฺพ, เอตรหิ สโงฺฆ อนาคเต กาสาวกณฺฐสเงฺฆน สทฺธิํ น อุปเนตโพฺพฯ เตน เตเนว สมเยน กเถตพฺพํฯ สงฺฆโต อุทฺทิสิตฺวา คหิตสมณปุถุชฺชโน หิ ปาฎิปุคฺคลิโก โสตาปโนฺน, สเงฺฆ จิตฺตีการํ กาตุํ สโกฺกนฺตสฺส ปุถุชฺชนสมเณ ทินฺนํ มหปฺผลตรํฯ อุทฺทิสิตฺวา คหิโต โสตาปโนฺน ปาฎิปุคฺคลิโก สกทาคามีติอาทีสุปิ เอเสว นโยฯ สเงฺฆ จิตฺตีการํ กาตุํ สโกฺกนฺตสฺส หิ ขีณาสเว ทินฺนทานโต อุทฺทิสิตฺวา คหิเต ทุสฺสีเลปิ ทินฺนํ มหปฺผลตรเมว ฯ ยํ ปน วุตฺตํ ‘‘สีลวโต โข, มหาราช, ทินฺนํ มหปฺผลํ, โน ตถา ทุสฺสีเล’’ติ, ตํ อิมํ นยํ ปหาย ‘‘จตโสฺส โข อิมานนฺท, ทกฺขิณา วิสุทฺธิโย’’ติ อิมสฺมิํ จตุเกฺก ทฎฺฐพฺพํฯ</p>


<p> ติ มหปฺผลภาเวน วิสุชฺฌติ, มหปฺผลา โหตีติ อโตฺถฯ ติ สุจิธโมฺม, น ปาปธโมฺมฯ ติ เจตฺถ เวสฺสนฺตรมหาราชา กเถตโพฺพฯ โส หิ ชูชกพฺราหฺมณสฺส ทารเก ทตฺวา ปถวิํ กเมฺปสิฯ</p>


<p>  ติ เอตฺถ กลฺยาณีนทีมุขทฺวารวาสิเกวโฎฺฎ กเถตโพฺพฯ โส กิร ทีฆโสมเตฺถรสฺส ติกฺขตฺตุมฺปิ ปิณฺฑปาตํ ทตฺวา มรณมเญฺจ นิปโนฺน ‘‘อยฺยสฺส มํ ทีฆโสมเตฺถรสฺส ทินฺนปิณฺฑปาโต อุทฺธรตี’’ติ อาหฯ</p>


<p>ติ เอตฺถ วฑฺฒมานวาสิลุทฺทโก กเถตโพฺพฯ โส กิร เปตทกฺขิณํ เทโนฺต เอกสฺส ทุสฺสีลเสฺสว ตโย วาเร อทาสิ, ตติยวาเร ‘‘อมนุโสฺส ทุสฺสีโล มํ วิลุมฺปตี’’ติ วิรวิ, เอกสฺส สีลวนฺตภิกฺขุโน ทตฺวา ปาปิตกาเลเยวสฺส ปาปุณิฯ</p>


<p>ติ เอตฺถ อสทิสทานํ กเถตพฺพํฯ</p>


<p>ติ เอตฺถ ยถา นาม เฉโก กสฺสโก อสารมฺปิ เขตฺตํ ลภิตฺวา สมเย กสิตฺวา ปํสุํ อปเนตฺวา สารพีชานิ ปติฎฺฐเปตฺวา รตฺตินฺทิวํ อารเกฺข  ปมาทํ อนาปชฺชโนฺต  อญฺญสฺส สารเขตฺตโต อธิกตรํ ธญฺญํ ลภติ, เอวํ สีลวา ทุสฺสีลสฺส ทตฺวาปิ ผลํ มหนฺตํ อธิคจฺฉตีติฯ อิมินา อุปาเยน สพฺพปเทสุ วิสุชฺฌนํ เวทิตพฺพํฯ</p>


<p>ติ เอตฺถ  นาม อนาคามี, อรหา ปน เอกนฺตวีตราโคว, ตสฺมา อรหตา อรหโต ทินฺนทานเมว อคฺคํฯ กสฺมา? ภวาลยสฺส ภวปตฺถนาย อภาวโตฯ นนุ ขีณาสโว ทานผลํ น สทฺทหตีติ? ทานผลํ สทฺทหนฺตา ขีณาสวสทิสา น โหนฺติฯ ขีณาสเวน กตกมฺมํ ปน นิจฺฉนฺทราคตฺตา กุสลํ วา อกุสลํ วา น โหติ, กิริยฎฺฐาเน ติฎฺฐติ, เตเนวสฺส ทานํ อคฺคํ โหตีติ วทนฺติฯ</p>


<p>กิํ ปน สมฺมาสมฺพุเทฺธน สาริปุตฺตเตฺถรสฺส ทินฺนํ มหปฺผลํ, อุทาหุ สาริปุตฺตเตฺถเรน สมฺมาสมฺพุทฺธสฺส ทินฺนนฺติฯ สมฺมาสมฺพุเทฺธน สาริปุตฺตเตฺถรสฺส ทินฺนํ มหปฺผลนฺติ วทนฺติฯ สมฺมาสมฺพุทฺธญฺหิ ฐเปตฺวา อโญฺญ ทานสฺส วิปากํ ชานิตุํ สมโตฺถ นาม นตฺถิฯ ทานญฺหิ จตูหิ สมฺปทาหิ ทาตุํ สโกฺกนฺตสฺส ตสฺมิํเยว อตฺตภาเว วิปากํ เทติฯ ตตฺริมา สมฺปทา – เทยฺยธมฺมสฺส ธเมฺมน  สเมน ปรํ อปีเฬตฺวา อุปฺปนฺนตา, ปุพฺพเจตนาทิวเสน เจตนาย มหตฺตตา, ขีณาสวภาเวน คุณาติเรกตา, ตํทิวสํ นิโรธโต วุฎฺฐิตภาเวน วตฺถุสมฺปนฺนตาติฯ</p>

</p>

</p>

</p>





