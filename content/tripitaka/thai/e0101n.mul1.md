<h1>๑. สีลนิเทฺทโส</h1>
<h3>สีลสรูปาทิกถา</h3>
<p> เอวํ   อเนกคุณสงฺคาหเกน สีลสมาธิปญฺญามุเขน เทสิโตปิ ปเนส  อติสเงฺขปเทสิโตเยว โหติฯ ตสฺมา นาลํ สเพฺพสํ อุปการายาติ วิตฺถารมสฺส ทเสฺสตุํ สีลํ ตาว อารพฺภ อิทํ ปญฺหากมฺมํ โหติฯ</p>


<p>กิํ สีลํ, เกนเฎฺฐน สีลํ, กานสฺส ลกฺขณรสปจฺจุปฎฺฐานปทฎฺฐานานิ, กิมานิสํสํ สีลํ, กติวิธํ เจตํ สีลํ, โก จสฺส สํกิเลโส, กิํ โวทานนฺติฯ</p>


<p>ตตฺริทํ วิสฺสชฺชนํฯ นฺติ ปาณาติปาตาทีหิ วา วิรมนฺตสฺส วตฺตปฎิปตฺติํ วา ปูเรนฺตสฺส เจตนาทโย ธมฺมาฯ วุตฺตเญฺหตํ ปฎิสมฺภิทายํ ‘‘กิํ สีลนฺติ เจตนา สีลํ, เจตสิกํ สีลํ, สํวโร สีลํ, อวีติกฺกโม สีล’’นฺติ (ปฎิ. ม. ๑.๓๙)ฯ ตตฺถ  นาม ปาณาติปาตาทีหิ วา วิรมนฺตสฺส วตฺตปฎิปตฺติํ วา ปูเรนฺตสฺส เจตนาฯ  นาม ปาณาติปาตาทีหิ วิรมนฺตสฺส วิรติฯ อปิจ เจตนา สีลํ นาม ปาณาติปาตาทีนิ ปชหนฺตสฺส สตฺต กมฺมปถเจตนาฯ เจตสิกํ สีลํ นาม ‘‘อภิชฺฌํ ปหาย วิคตาภิเชฺฌน เจตสา วิหรตี’’ติ (ที. นิ. ๑.๒๑๗) อาทินา นเยน วุตฺตา อนภิชฺฌาพฺยาปาทสมฺมาทิฎฺฐิธมฺมาฯ นฺติ เอตฺถ ปญฺจวิเธน สํวโร เวทิตโพฺพ ปาติโมกฺขสํวโร, สติสํวโร, ญาณสํวโร, ขนฺติสํวโร, วีริยสํวโรติฯ ตตฺถ อิมินา ปาติโมกฺขสํวเรน อุเปโต โหติ สมุเปโตติ (วิภ. ๕๑๑) อยํ ฯ รกฺขติ จกฺขุนฺทฺริยํ, จกฺขุนฺทฺริเย สํวรํ อาปชฺชตีติ (ที. นิ. ๑.๒๑๓) อยํ ฯ</p>


<p>
ยานิ  
โสตานิ โลกสฺมิํ, (อชิตาติ ภควา;)  
  
สติ เตสํ นิวารณํ;  
  
โสตานํ สํวรํ พฺรูมิ, ปญฺญาเยเต ปิธิยฺยเรติฯ (สุ. นิ. ๑๐๔๑);  
</p>
  
<p>อยํ  ฯ ปจฺจยปฎิเสวนมฺปิ เอเตฺถว สโมธานํ คจฺฉติฯ โย ปนายํ ขโม โหติ สีตสฺส อุณฺหสฺสาติอาทินา (ม. นิ. ๑.๒๔; อ. นิ. ๖.๕๘) นเยน อาคโต, อยํ  นามฯ โย จายํ อุปฺปนฺนํ กามวิตกฺกํ นาธิวาเสตีติอาทินา (ม. นิ. ๑.๒๖; อ. นิ. ๖.๕๘) นเยน อาคโต, อยํ  นามฯ อาชีวปาริสุทฺธิปิ เอเตฺถว สโมธานํ คจฺฉติฯ อิติ อยํ ปญฺจวิโธปิ สํวโร, ยา จ ปาปภีรุกานํ กุลปุตฺตานํ สมฺปตฺตวตฺถุโต วิรติ, สพฺพเมฺปตํ สํวรสีลนฺติ เวทิตพฺพํฯ นฺติ สมาทินฺนสีลสฺส กายิกวาจสิโก อนติกฺกโมฯ อิทํ ตาว กิํ สีลนฺติ ปญฺหสฺส วิสฺสชฺชนํฯ</p>


<p> อวเสเสสุ นฺติ สีลนเฎฺฐน สีลํฯ กิมิทํ สีลนํ นามฯ สมาธานํ วา, กายกมฺมาทีนํ สุสีลฺยวเสน อวิปฺปกิณฺณตาติ อโตฺถฯ อุปธารณํ วา, กุสลานํ ธมฺมานํ ปติฎฺฐานวเสน อาธารภาโวติ อโตฺถฯ เอตเทว เหตฺถ อตฺถทฺวยํ สทฺทลกฺขณวิทู อนุชานนฺติฯ อเญฺญ ปน สิรโฎฺฐ สีลโตฺถ, สีตลโฎฺฐ สีลโตฺถติ เอวมาทินาปิ นเยเนตฺถ อตฺถํ วณฺณยนฺติฯ</p>


<p> อิทานิ ติ เอตฺถ –</p>


<p>
สีลนํ  
ลกฺขณํ  
ตสฺส, ภินฺนสฺสาปิ อเนกธา;  
  
สนิทสฺสนตฺตํ รูปสฺส, ยถา ภินฺนสฺสเนกธาฯ  
</p>
  
<p>ยถา หิ นีลปีตาทิเภเทน อเนกธา ภินฺนสฺสาปิ รูปายตนสฺส สนิทสฺสนตฺตํ ลกฺขณํ, นีลาทิเภเทน ภินฺนสฺสาปิ สนิทสฺสน ภาวานติกฺกมนโตฯ ตถา สีลสฺส เจตนาทิเภเทน อเนกธา ภินฺนสฺสาปิ ยเทตํ กายกมฺมาทีนํ สมาธานวเสน กุสลานญฺจ ธมฺมานํ ปติฎฺฐานวเสน วุตฺตํ สีลนํ, ตเทว ลกฺขณํ, เจตนาทิเภเทน ภินฺนสฺสาปิ สมาธานปติฎฺฐานภาวานติกฺกมนโตฯ เอวํ ลกฺขณสฺส ปนสฺส –</p>


<p>
ทุสฺสีลฺยวิทฺธํสนตา  
, อนวชฺชคุโณ ตถา;  
  
กิจฺจสมฺปตฺติอเตฺถน,  
รโส  
นาม ปวุจฺจติฯ  
</p>
  
<p>ตสฺมา  อิทํ สีลํ นาม กิจฺจเฎฺฐน รเสน ทุสฺสีลฺยวิทฺธํสนรสํ, สมฺปตฺติอเตฺถน รเสน อนวชฺชรสนฺติ เวทิตพฺพํฯ ลกฺขณาทีสุ หิ กิจฺจเมว สมฺปตฺติ วา รโสติ วุจฺจติฯ</p>


<p>
โสเจยฺยปจฺจุปฎฺฐานํ, ตยิทํ ตสฺส วิญฺญุหิ;  
  
โอตฺตปฺปญฺจ หิรี เจว,  
ปทฎฺฐาน  
นฺติ วณฺณิตํฯ  
</p>
  
<p>ตยิทํ สีลํ กายโสเจยฺยํ วจีโสเจยฺยํ มโนโสเจยฺยนฺติ (อ. นิ. ๓.๑๒๑) เอวํ วุตฺตโสเจยฺยปจฺจุปฎฺฐานํ, โสเจยฺยภาเวน ปจฺจุปฎฺฐาติ คหณภาวํ คจฺฉติฯ หิโรตฺตปฺปญฺจ ปนสฺส วิญฺญูหิ ปทฎฺฐานนฺติ วณฺณิตํ, อาสนฺนการณนฺติ อโตฺถฯ หิโรตฺตเปฺป หิ สติ สีลํ อุปฺปชฺชติ เจว ติฎฺฐติ จฯ อสติ เนว อุปฺปชฺชติ, น ติฎฺฐตีติฯ เอวํ สีลสฺส ลกฺขณรสปจฺจุปฎฺฐานปทฎฺฐานานิ เวทิตพฺพานิฯ</p>


<h3>สีลานิสํสกถา</h3>
<p> นฺติ อวิปฺปฎิสาราทิอเนกคุณปฎิลาภานิสํสํฯ วุตฺตเญฺหตํ – ‘‘อวิปฺปฎิสารตฺถานิ โข, อานนฺท, กุสลานิ สีลานิ อวิปฺปฎิสารานิสํสานี’’ติ (อ. นิ. ๑๑.๑)ฯ</p>


<p>อปรมฺปิ วุตฺตํ ‘‘ปญฺจิเม คหปตโย อานิสํสา สีลวโต สีลสมฺปทายฯ กตเม ปญฺจ? อิธ คหปตโย สีลวา สีลสมฺปโนฺน อปฺปมาทาธิกรณํ มหนฺตํ โภคกฺขนฺธํ อธิคจฺฉติ, อยํ ปฐโม อานิสํโส สีลวโต สีลสมฺปทายฯ ปุน จปรํ คหปตโย สีลวโต สีลสมฺปนฺนสฺส กลฺยาโณ กิตฺติสโทฺท อพฺภุคฺคจฺฉติ, อยํ ทุติโย อานิสํโส สีลวโต สีลสมฺปทายฯ ปุน จปรํ คหปตโย สีลวา สีลสมฺปโนฺน ยญฺญเทว ปริสํ อุปสงฺกมติ ยทิ ขตฺติยปริสํ ยทิ พฺราหฺมณปริสํ ยทิ คหปติปริสํ ยทิ สมณปริสํ, วิสารโท อุปสงฺกมติ อมงฺกุภูโต, อยํ ตติโย อานิสํโส สีลวโต สีลสมฺปทายฯ ปุน จปรํ  คหปตโย สีลวา สีลสมฺปโนฺน อสมฺมูโฬฺห กาลํ กโรติ, อยํ จตุโตฺถ อานิสํโส สีลวโต สีลสมฺปทายฯ ปุน จปรํ คหปตโย สีลวา สีลสมฺปโนฺน กายสฺส เภทา ปรํ มรณา  สุคติํ สคฺคํ โลกํ อุปปชฺชติ, อยํ ปญฺจโม อานิสํโส สีลวโต สีลสมฺปทายา’’ติ (ที. นิ. ๒.๑๕๐; อ. นิ. ๕.๒๑๓; มหาว. ๒๘๕)ฯ</p>


<p>อปเรปิ ‘‘อากเงฺขยฺย เจ, ภิกฺขเว, ภิกฺขุ สพฺรหฺมจารีนํ ปิโย จ อสฺสํ มนาโป จ ครุ จ ภาวนีโย จาติ, สีเลเสฺววสฺส ปริปูรการี’’ติอาทินา (ม. นิ. ๑.๖๕) นเยน ปิยมนาปตาทโย อาสวกฺขยปริโยสานา อเนกา สีลานิสํสา วุตฺตาฯ เอวํ อวิปฺปฎิสาราทิอเนกคุณานิสํสํ สีลํฯ อปิจ –</p>


<p>
สาสเน กุลปุตฺตานํ, ปติฎฺฐา นตฺถิ ยํ วินา;  
  
อานิสํสปริเจฺฉทํ, ตสฺส สีลสฺส โก วเทฯ  
</p>
  
<p>
น คงฺคา ยมุนา จาปิ, สรภู วา สรสฺวตี;  
  
นินฺนคา วาจิรวตี, มหี วาปิ มหานทีฯ  
</p>
  
<p>
สกฺกุณนฺติ วิโสเธตุํ, ตํ มลํ อิธ ปาณินํ;  
  
วิโสธยติ สตฺตานํ, ยํ เว สีลชลํ มลํฯ  
</p>
  
<p>
น ตํ สชลทา วาตา, น จาปิ หริจนฺทนํ;  
  
เนว หารา น มณโย, น จนฺทกิรณงฺกุราฯ  
</p>
  
<p>
สมยนฺตีธ สตฺตานํ, ปริฬาหํ สุรกฺขิตํ;  
  
ยํ สเมติ อิทํ อริยํ, สีลํ อจฺจนฺตสีตลํฯ  
</p>
  
<p>
สีลคนฺธสโม คโนฺธ, กุโต นาม ภวิสฺสติ;  
  
โย สมํ อนุวาเต จ, ปฎิวาเต จ วายติฯ  
</p>
  
<p>
สคฺคาโรหณโสปานํ  
, อญฺญํ สีลสมํ กุโต;  
  
ทฺวารํ วา ปน นิพฺพาน, นครสฺส ปเวสเนฯ  
</p>
  
<p>
โสภเนฺตวํ น ราชาโน, มุตฺตามณิวิภูสิตา;  
  
ยถา โสภนฺติ ยติโน, สีลภูสนภูสิตาฯ  
</p>
  
<p>
อตฺตานุวาทาทิภยํ, วิทฺธํสยติ สพฺพโส;  
  
ชเนติ กิตฺติหาสญฺจ, สีลํ สีลวตํ สทาฯ  
</p>
  
<p>
คุณานํ  
มูลภูตสฺส, โทสานํ พลฆาติโน;  
  
อิติ สีลสฺส วิเญฺญยฺยํ, อานิสํสกถามุขนฺติฯ  
</p>
  
<h3>สีลปฺปเภทกถา</h3>
<p> อิทานิ ยํ วุตฺตํ นฺติ, ตตฺริทํ วิสฺสชฺชนํฯ สพฺพเมว ตาว อิทํ สีลํ อตฺตโน สีลนลกฺขเณน ฯ</p>


<p>จาริตฺตวาริตฺตวเสน ฯ ตถา อาภิสมาจาริกอาทิพฺรหฺมจริยกวเสน, วิรติอวิรติวเสน, นิสฺสิตานิสฺสิตวเสน, กาลปริยนฺตอาปาณโกฎิกวเสน, สปริยนฺตาปริยนฺตวเสน, โลกิยโลกุตฺตรวเสน จฯ</p>


<p> หีนมชฺฌิมปณีตวเสนฯ ตถา อตฺตาธิปเตยฺยโลกาธิปเตยฺยธมฺมาธิปเตยฺยวเสน, ปรามฎฺฐาปรามฎฺฐปฎิปฺปสฺสทฺธิวเสน, วิสุทฺธาวิสุทฺธเวมติกวเสน, เสกฺขาเสกฺขเนวเสกฺขนาเสกฺขวเสน จฯ</p>


<p> หานภาคิยฐิติภาคิยวิเสสภาคิยนิเพฺพธภาคิยวเสนฯ ตถา ภิกฺขุภิกฺขุนีอนุปสมฺปนฺนคหฎฺฐสีลวเสน, ปกติอาจารธมฺมตาปุพฺพเหตุกสีลวเสน, ปาติโมกฺขสํวรอินฺทฺริยสํวรอาชีวปาริสุทฺธิปจฺจยสนฺนิสฺสิตสีลวเสน จฯ</p>


<p>  ปริยนฺตปาริสุทฺธิสีลาทิวเสนฯ วุตฺตมฺปิ เจตํ ปฎิสมฺภิทายํ ‘‘ปญฺจ สีลานิ – ปริยนฺตปาริสุทฺธิสีลํ, อปริยนฺตปาริสุทฺธิสีลํ, ปริปุณฺณปาริสุทฺธิสีลํ, อปรามฎฺฐปาริสุทฺธิสีลํ, ปฎิปฺปสฺสทฺธิปาริสุทฺธิสีล’’นฺติ (ปฎิ. ม. ๑.๓๗)ฯ ตถา ปหานเวรมณีเจตนาสํวราวีติกฺกมวเสนฯ</p>


<p> ตตฺถ เอกวิธโกฎฺฐาเส อโตฺถ วุตฺตนเยเนว เวทิตโพฺพฯ ทุวิธโกฎฺฐาเส ยํ ภควตา ‘‘อิทํ กตฺตพฺพ’’นฺติ ปญฺญตฺตสิกฺขาปทปูรณํ, ตํ ฯ ยํ ‘‘อิทํ น กตฺตพฺพ’’นฺติ ปฎิกฺขิตฺตสฺส อกรณํ, ตํ ฯ ตตฺรายํ วจนโตฺถฯ จรนฺติ ตสฺมิํ สีเลสุ ปริปูรการิตาย ปวตฺตนฺตีติ จาริตฺตํฯ วาริตํ ตายนฺติ รกฺขนฺติ เตนาติ วาริตฺตํฯ ตตฺถ สทฺธาวีริยสาธนํ จาริตฺตํ, สทฺธาสาธนํ วาริตฺตํฯ เอวํ จาริตฺตวาริตฺตวเสน ทุวิธํฯ</p>


<p>ทุติยทุเก  ติ อุตฺตมสมาจาโรฯ อภิสมาจาโร เอว ฯ อภิสมาจารํ วา อารพฺภ ปญฺญตฺตํ อาภิสมาจาริกํ, อาชีวฎฺฐมกโต อวเสสสีลเสฺสตํ อธิวจนํฯ มคฺคพฺรหฺมจริยสฺส อาทิภาวภูตนฺติ  อาชีวฎฺฐมกสีลเสฺสตํ อธิวจนํฯ ตญฺหิ มคฺคสฺส อาทิภาวภูตํ, ปุพฺพภาเคเยว ปริโสเธตพฺพโตฯ เตนาห – ‘‘ปุเพฺพว โข ปนสฺส กายกมฺมํ วจีกมฺมํ อาชีโว สุปริสุโทฺธ โหตี’’ติ (ม. นิ. ๓.๔๓๑)ฯ ยานิ วา สิกฺขาปทานิ ขุทฺทานุขุทฺทกานีติ วุตฺตานิ, อิทํ อาภิสมาจาริกสีลํฯ เสสํ อาทิพฺรหฺมจริยกํฯ อุภโตวิภงฺคปริยาปนฺนํ วา อาทิพฺรหฺมจริยกํฯ ขนฺธกวตฺตปริยาปนฺนํ อาภิสมาจาริกํฯ ตสฺส สมฺปตฺติยา อาทิพฺรหฺมจริยกํ สมฺปชฺชติฯ เตเนวาห – ‘‘โส วต, ภิกฺขเว, ภิกฺขุ อาภิสมาจาริกํ ธมฺมํ อปริปูเรตฺวา อาทิพฺรหฺมจริยกํ ธมฺมํ ปริปูเรสฺสตีติ เนตํ ฐานํ วิชฺชตี’’ติ (อ. นิ. ๕.๒๑)ฯ เอวํ อาภิสมาจาริกอาทิพฺรหฺมจริยกวเสน ทุวิธํฯ</p>


<p>ตติยทุเก ปาณาติปาตาทีหิ เวรมณิมตฺตํ ฯ เสสํ เจตนาทิ นฺติ เอวํ วิรติอวิรติวเสน ทุวิธํฯ</p>


<p>จตุตฺถทุเก นิสฺสโยติ เทฺว นิสฺสยา ตณฺหานิสฺสโย จ ทิฎฺฐินิสฺสโย จฯ ตตฺถ ยํ ‘‘อิมินาหํ สีเลน เทโว วา ภวิสฺสามิ เทวญฺญตโร วา’’ติ (ที. นิ. ๓.๓๒๐; ม. นิ. ๑.๑๘๖; อ. นิ. ๕.๒๐๖; ๗.๕๐) เอวํ  ภวสมฺปตฺติํ อากงฺขมาเนน ปวตฺติตํ, อิทํ ฯ ยํ ‘‘สีเลน สุทฺธี’’ติ เอวํ สุทฺธิทิฎฺฐิยา ปวตฺติตํ, อิทํ ฯ ยํ ปน โลกุตฺตรํ โลกิยญฺจ ตเสฺสว สมฺภารภูตํ, อิทํ นฺติ เอวํ นิสฺสิตานิสฺสิตวเสน ทุวิธํฯ</p>


<p>ปญฺจมทุเก กาลปริเจฺฉทํ กตฺวา สมาทินฺนํ สีลํ ฯ ยาวชีวํ สมาทิยิตฺวา ตเถว ปวตฺติตํ นฺติ เอวํ กาลปริยนฺตอาปาณโกฎิกวเสน ทุวิธํฯ</p>


<p>ฉฎฺฐทุเก ลาภยสญาติองฺคชีวิตวเสน ทิฎฺฐปริยนฺตํ  นามฯ วิปรีตํ ฯ วุตฺตมฺปิ เจตํ ปฎิสมฺภิทายํ ‘‘กตมํ ตํ สีลํ สปริยนฺตํ? อตฺถิ สีลํ ลาภปริยนฺตํ, อตฺถิ สีลํ ยสปริยนฺตํ, อตฺถิ  สีลํ ญาติปริยนฺตํ, อตฺถิ สีลํ องฺคปริยนฺตํ, อตฺถิ สีลํ ชีวิตปริยนฺตํฯ กตมํ ตํ สีลํ ลาภปริยนฺตํ? อิเธกโจฺจ ลาภเหตุ ลาภปจฺจยา ลาภการณา ยถาสมาทินฺนํ สิกฺขาปทํ วีติกฺกมติ, อิทํ ตํ สีลํ ลาภปริยนฺต’’นฺติ (ปฎิ. ม. ๑.๓๘)ฯ เอเตเนว อุปาเยน อิตรานิปิ วิตฺถาเรตพฺพานิฯ อปริยนฺตวิสฺสชฺชเนปิ วุตฺตํ ‘‘กตมํ ตํ สีลํ น ลาภปริยนฺตํ? อิเธกโจฺจ ลาภเหตุ ลาภปจฺจยา ลาภการณา ยถาสมาทินฺนํ สิกฺขาปทํ วีติกฺกมาย จิตฺตมฺปิ น อุปฺปาเทติ, กิํ โส วีติกฺกมิสฺสติ, อิทํ ตํ สีลํ น ลาภปริยนฺต’’นฺติ (ปฎิ. ม. ๑.๓๘)ฯ เอเตเนวุปาเยน อิตรานิปิ วิตฺถาเรตพฺพานิฯ เอวํ สปริยนฺตาปริยนฺตวเสน ทุวิธํฯ</p>


<p>สตฺตมทุเก สพฺพมฺปิ สาสวํ สีลํ ฯ อนาสวํ ฯ ตตฺถ โลกิยํ ภววิเสสาวหํ โหติ ภวนิสฺสรณสฺส จ สมฺภาโรฯ ยถาห – ‘‘วินโย สํวรตฺถาย, สํวโร อวิปฺปฎิสารตฺถาย, อวิปฺปฎิสาโร ปาโมชฺชตฺถาย, ปาโมชฺชํ ปีตตฺถาย, ปีติ ปสฺสทฺธตฺถาย, ปสฺสทฺธิ สุขตฺถาย, สุขํ สมาธตฺถาย, สมาธิ ยถาภูตญาณทสฺสนตฺถาย, ยถาภูตญาณทสฺสนํ นิพฺพิทตฺถาย, นิพฺพิทา วิราคตฺถาย, วิราโค วิมุตฺตตฺถาย, วิมุตฺติ วิมุตฺติญาณทสฺสนตฺถาย, วิมุตฺติญาณทสฺสนํ อนุปาทาปรินิพฺพานตฺถาย, เอตทตฺถา กถา, เอตทตฺถา มนฺตนา, เอตทตฺถา อุปนิสา, เอตทตฺถํ โสตาวธานํ, ยทิทํ อนุปาทาจิตฺตสฺส วิโมโกฺข’’ติ (ปริ. ๓๖๖)ฯ โลกุตฺตรํ ภวนิสฺสรณาวหํ โหติ ปจฺจเวกฺขณญาณสฺส จ ภูมีติ เอวํ โลกิยโลกุตฺตรวเสน ทุวิธํฯ</p>


<p> ติเกสุ  ปฐมตฺติเก หีเนน ฉเนฺทน จิเตฺตน วีริเยน วีมํสาย วา ปวตฺติตํ ฯ มชฺฌิเมหิ ฉนฺทาทีหิ ปวตฺติตํ ฯ ปณีเตหิ ฯ ยสกามตาย วา สมาทินฺนํ หีนํฯ ปุญฺญผลกามตาย มชฺฌิมํฯ กตฺตพฺพเมวิทนฺติ อริยภาวํ นิสฺสาย สมาทินฺนํ ปณีตํฯ ‘‘อหมสฺมิ สีลสมฺปโนฺน, อิเม ปนเญฺญ ภิกฺขู ทุสฺสีลา ปาปธมฺมา’’ติ เอวํ อตฺตุกฺกํสนปรวมฺภนาทีหิ อุปกฺกิลิฎฺฐํ วา หีนํฯ อนุปกฺกิลิฎฺฐํ โลกิยํ สีลํ มชฺฌิมํฯ โลกุตฺตรํ ปณีตํฯ ตณฺหาวเสน วา ภวโภคตฺถาย ปวตฺติตํ หีนํฯ อตฺตโน วิโมกฺขตฺถาย ปวตฺติตํ มชฺฌิมํฯ สพฺพสตฺตานํ วิโมกฺขตฺถาย ปวตฺติตํ ปารมิตาสีลํ ปณีตนฺติ เอวํ หีนมชฺฌิมปณีตวเสน ติวิธํฯ</p>


<p>ทุติยตฺติเก  อตฺตโน อนนุรูปํ ปชหิตุกาเมน อตฺตครุนา อตฺตนิคารเวน ปวตฺติตํ ฯ โลกาปวาทํ ปริหริตุกาเมน โลกครุนา โลเก คารเวน ปวตฺติตํ ฯ ธมฺมมหตฺตํ ปูเชตุกาเมน ธมฺมครุนา ธมฺมคารเวน ปวตฺติตํ นฺติ เอวํ อตฺตาธิปเตยฺยาทิวเสน ติวิธํฯ</p>


<p>ตติยตฺติเก ยํ ทุเกสุ นิสฺสิตนฺติ วุตฺตํ, ตํ ตณฺหาทิฎฺฐีหิ ปรามฎฺฐตฺตา ฯ ปุถุชฺชนกลฺยาณกสฺส มคฺคสมฺภารภูตํ เสกฺขานญฺจ มคฺคสมฺปยุตฺตํ ฯ เสกฺขาเสกฺขานํ ผลสมฺปยุตฺตํ นฺติ เอวํ ปรามฎฺฐาทิวเสน ติวิธํฯ</p>


<p>จตุตฺถตฺติเก ยํ อาปตฺติํ อนาปชฺชเนฺตน ปูริตํ, อาปชฺชิตฺวา วา ปุน กตปฎิกมฺมํ, ตํ ฯ อาปตฺติํ อาปนฺนสฺส อกตปฎิกมฺมํ ฯ วตฺถุมฺหิ วา อาปตฺติยา วา อชฺฌาจาเร วา เวมติกสฺส สีลํ  นามฯ ตตฺถ โยคินา อวิสุทฺธสีลํ วิโสเธตพฺพํ, เวมติเก วตฺถุชฺฌาจารํ อกตฺวา วิมติ ปฎิวิเนตพฺพา ‘‘อิจฺจสฺส ผาสุ ภวิสฺสตี’’ติ เอวํ วิสุทฺธาทิวเสน ติวิธํฯ</p>


<p>ปญฺจมตฺติเก จตูหิ อริยมเคฺคหิ ตีหิ จ สามญฺญผเลหิ สมฺปยุตฺตํ สีลํ ฯ อรหตฺตผลสมฺปยุตฺตํ ฯ เสสํ นฺติ เอวํ เสกฺขาทิวเสน ติวิธํฯ</p>


<p>ปฎิสมฺภิทายํ ปน ยสฺมา โลเก เตสํ เตสํ สตฺตานํ ปกติปิ สีลนฺติ วุจฺจติ, ยํ สนฺธาย  ‘‘อยํ สุขสีโล, อยํ ทุกฺขสีโล, อยํ กลหสีโล, อยํ มณฺฑนสีโล’’ติ ภณนฺติ, ตสฺมา เตน ปริยาเยน ‘‘ตีณิ สีลานิ, กุสลสีลํ อกุสลสีลํ อพฺยากตสีลนฺติ (ปฎิ. ม. ๑.๓๙)ฯ เอวํ กุสลาทิวเสนปิ ติวิธนฺติ วุตฺตํฯ ตตฺถ อกุสลํ อิมสฺมิํ อเตฺถ อธิเปฺปตสฺส สีลสฺส ลกฺขณาทีสุ เอเกนปิ น สเมตีติ อิธ น อุปนีตํ, ตสฺมา วุตฺตนเยเนวสฺส ติวิธตา เวทิตพฺพาฯ</p>


<p> จตุเกฺกสุ ปฐมจตุเกฺก –</p>


<p>
โยธ เสวติ ทุสฺสีเล, สีลวเนฺต น เสวติ;  
  
วตฺถุวีติกฺกเม โทสํ, น ปสฺสติ อวิทฺทสุฯ  
</p>
  
<p>
มิจฺฉาสงฺกปฺปพหุโล  
, อินฺทฺริยานิ น รกฺขติ;  
  
เอวรูปสฺส เว สีลํ, ชายเต  
หานภาคิยํ  
ฯ  
</p>
  
<p>
โย ปนตฺตมโน โหติ, สีลสมฺปตฺติยา อิธ;  
  
กมฺมฎฺฐานานุโยคมฺหิ, น อุปฺปาเทติ มานสํฯ  
</p>
  
<p>
ตุฎฺฐสฺส สีลมเตฺตน, อฆฎนฺตสฺส อุตฺตริ;  
  
ตสฺส ตํ  
ฐิติภาคิยํ,  
สีลํ ภวติ ภิกฺขุโนฯ  
</p>
  
<p>
สมฺปนฺนสีโล ฆฎติ, สมาธตฺถาย โย ปน;  
  
วิเสสภาคิยํ สีลํ, โหติ เอตสฺส ภิกฺขุโนฯ  
</p>
  
<p>
อตุโฎฺฐ สีลมเตฺตน, นิพฺพิทํ โยนุยุญฺชติ;  
  
โหติ  
นิเพฺพธภาคิยํ,  
สีลเมตสฺส ภิกฺขุโนติฯ  
</p>
  
<p>เอวํ หานภาคิยาทิวเสน จตุพฺพิธํฯ</p>


<p>ทุติยจตุเกฺก  ภิกฺขู อารพฺภ ปญฺญตฺตสิกฺขาปทานิ, ยานิ จ เนสํ ภิกฺขุนีนํ ปญฺญตฺติโต รกฺขิตพฺพานิ, อิทํ ฯ ภิกฺขุนิโย อารพฺภ ปญฺญตฺตสิกฺขาปทานิ, ยานิ จ ตาสํ ภิกฺขูนํ ปญฺญตฺติโต รกฺขิตพฺพานิ, อิทํ ฯ สามเณรสามเณรีนํ ทสสีลานิ ฯ อุปาสกอุปาสิกานํ นิจฺจสีลวเสน ปญฺจสิกฺขาปทานิ, สติ วา อุสฺสาเห ทส, อุโปสถงฺควเสน อฎฺฐาติ อิทํ นฺติ เอวํ ภิกฺขุสีลาทิวเสน จตุพฺพิธํฯ</p>


<p>ตติยจตุเกฺก อุตฺตรกุรุกานํ มนุสฺสานํ อวีติกฺกโม ฯ กุลเทสปาสณฺฑานํ อตฺตโน อตฺตโน มริยาทาจาริตฺตํ ฯ ‘‘ธมฺมตา เอสา, อานนฺท, ยทา โพธิสโตฺต มาตุกุจฺฉิํ โอกฺกโนฺต โหติ น โพธิสตฺตมาตุ ปุริเสสุ มานสํ อุปฺปชฺชิ กามคุณูปสํหิต’’นฺติ เอวํ วุตฺตํ โพธิสตฺตมาตุสีลํ ฯ มหากสฺสปาทีนํ ปน สุทฺธสตฺตานํ, โพธิสตฺตสฺส จ ตาสุ ตาสุ ชาตีสุ สีลํ นฺติ เอวํ ปกติสีลาทิวเสน จตุพฺพิธํฯ</p>


<p>จตุตฺถจตุเกฺก ยํ ภควตา ‘‘อิธ ภิกฺขุ ปาติโมกฺขสํวรสํวุโต วิหรติ อาจารโคจรสมฺปโนฺน อณุมเตฺตสุ วเชฺชสุ ภยทสฺสาวี สมาทาย  สิกฺขติ สิกฺขาปเทสู’’ติ (วิภ. ๕๐๘; ที. นิ. ๑.๑๙๓) วํ วุตฺตํ สีลํ, อิทํ  นามฯ ยํ ปน ‘‘โส จกฺขุนา รูปํ ทิสฺวา น นิมิตฺตคฺคาหี โหติ นานุพฺยญฺชนคฺคาหี, ยตฺวาธิกรณเมนํ จกฺขุนฺทฺริยํ อสํวุตํ วิหรนฺตํ อภิชฺฌาโทมนสฺสา ปาปกา อกุสลา ธมฺมา อนฺวาสฺสเวยฺยุํ, ตสฺส สํวราย ปฎิปชฺชติ, รกฺขติ จกฺขุนฺทฺริยํ, จกฺขุนฺทฺริเย สํวรํ อาปชฺชติฯ โสเตน สทฺทํ สุตฺวา…เป.… ฆาเนน คนฺธํ ฆายิตฺวา…เป.… ชิวฺหาย รสํ สายิตฺวา…เป.… กาเยน โผฎฺฐพฺพํ ผุสิตฺวา…เป.… มนสา ธมฺมํ วิญฺญาย น นิมิตฺตคฺคาหี…เป.… มนินฺทฺริเย สํวรํ อาปชฺชตี’’ติ (ม. นิ. ๑.๒๒, ๔๑๑; ที. นิ. ๑.๒๑๓; อ. นิ. ๔.๑๙๘) วุตฺตํ, อิทํ ฯ ยา ปน อาชีวเหตุปญฺญตฺตานํ ฉนฺนํ สิกฺขาปทานํ วีติกฺกมสฺส, ‘‘กุหนา ลปนา เนมิตฺติกตา นิเปฺปสิกตา ลาเภน ลาภํ นิชิคีสนตา’’ติ เอวมาทีนญฺจ ปาปธมฺมานํ วเสน ปวตฺตา มิจฺฉาชีวา วิรติ, อิทํ ฯ ‘‘ปฎิสงฺขา โยนิโส จีวรํ ปฎิเสวติ, ยาวเทว สีตสฺส ปฎิฆาตายา’’ติ (ม. นิ. ๑.๒๓; อ. นิ. ๖.๕๘) อาทินา นเยน วุโตฺต ปฎิสงฺขานปริสุโทฺธ จตุปจฺจยปริโภโค  นามฯ</p>


<h3>ปาติโมกฺขสํวรสีลํ</h3>
<p> ตตฺรายํ  อาทิโต ปฎฺฐาย อนุปุพฺพปทวณฺณนาย สทฺธิํ วินิจฺฉยกถาฯ ติ อิมสฺมิํ สาสเนฯ ติ สํสาเร ภยํ อิกฺขณตาย วา ภินฺนปฎธราทิตาย วา เอวํ ลทฺธโวหาโร สทฺธาปพฺพชิโต กุลปุโตฺตฯ ติ เอตฺถ ปาติโมกฺขนฺติ สิกฺขาปทสีลํฯ ตญฺหิ โย นํ ปาติ รกฺขติ, ตํ โมเกฺขติ โมจยติ อาปายิกาทีหิ ทุเกฺขหิ, ตสฺมา นฺติ วุจฺจติฯ สํวรณํ สํวโร, กายิกวาจสิกสฺส อวีติกฺกมเสฺสตํ นามํฯ ปาติโมกฺขเมว สํวโร ปาติโมกฺขสํวโรฯ เตน ปาติโมกฺขสํวเรน สํวุโต ปาติโมกฺขสํวรสํวุโต, อุปคโต สมนฺนาคโตติ อโตฺถฯ ติ อิริยติฯ ติอาทีนมโตฺถ ปาฬิยํ อาคตนเยเนว เวทิตโพฺพฯ วุตฺตเญฺหตํ –</p>


‘‘อาจารโคจรสมฺปโนฺน’’ติ อตฺถิ อาจาโร, อตฺถิ อนาจาโร;  
</p>
  
<p>ตตฺถ  กตโม ? กายิโก วีติกฺกโม วาจสิโก วีติกฺกโม กายิกวาจสิโก วีติกฺกโม, อยํ วุจฺจติ อนาจาโรฯ สพฺพมฺปิ ทุสฺสีลฺยํ อนาจาโรฯ อิเธกโจฺจ เวฬุทาเนน วา ปตฺตทาเนน วา ปุปฺผผลสินานทนฺตกฎฺฐทาเนน วา จาฎุกมฺยตาย วา มุคฺคสูปฺยตาย วา ปาริภฎฺยตาย วา ชงฺฆเปสนิเกน วา อญฺญตรญฺญตเรน วา พุทฺธปฎิกุเฎฺฐน มิจฺฉาอาชีเวน ชีวิกํ กเปฺปติ, อยํ วุจฺจติ อนาจาโรฯ</p>


<p>ตตฺถ กตโม ? กายิโก อวีติกฺกโม วาจสิโก อวีติกฺกโม กายิกวาจสิโก อวีติกฺกโม, อยํ วุจฺจติ อาจาโรฯ สโพฺพปิ สีลสํวโร อาจาโรฯ อิเธกโจฺจ น เวฬุทาเนน วา น ปตฺตน ปุปฺผน ผลน สินานน ทนฺตกฎฺฐทาเนน วา น จาฎุกมฺยตาย วา น มุคฺคสูปฺยตาย วา น ปาริภฎฺยตาย วา น ชงฺฆเปสนิเกน วา น อญฺญตรญฺญตเรน วา พุทฺธปฎิกุเฎฺฐน มิจฺฉาอาชีเวน ชีวิกํ กเปฺปติ, อยํ วุจฺจติ อาจาโรฯ</p>


<p>โคจโรติ อตฺถิ โคจโร อตฺถิ อโคจโรฯ</p>


<p>ตตฺถ  กตโม ? อิเธกโจฺจ เวสิยาโคจโร วา โหติ วิธวา, ถุลฺลกุมาริกา, ปณฺฑก, ภิกฺขุนี, ปานาคารโคจโร วา โหติ, สํสโฎฺฐ วิหรติ ราชูหิ ราชมหามเตฺตหิ ติตฺถิเยหิ ติตฺถิยสาวเกหิ อนนุโลมิเกน สํสเคฺคน, ยานิ วา ปน ตานิ กุลานิ อสฺสทฺธานิ อปฺปสนฺนานิ อโนปานภูตานิ อโกฺกสกปริภาสกานิ อนตฺถกามานิ อหิตกามานิ อผาสุกกามานิ อโยคเกฺขมกามานิ ภิกฺขูนํ ภิกฺขุนีนํ อุปาสกานํ อุปาสิกานํ, ตถารูปานิ กุลานิ เสวติ ภชติ ปยิรุปาสติ, อยํ วุจฺจติ อโคจโรฯ</p>


<p>ตตฺถ กตโม ? อิเธกโจฺจ น เวสิยาโคจโร วา โหติ…เป.… น ปานาคารโคจโร วา โหติ, อสํสโฎฺฐ วิหรติ ราชูหิ…เป.… ติตฺถิยสาวเกหิ อนนุโลมิเกน สํสเคฺคน, ยานิ วา ปน ตานิ กุลานิ สทฺธานิ ปสนฺนานิ โอปานภูตานิ กาสาวปโชฺชตานิ อิสิวาตปฎิวาตานิ อตฺถกามานิ…เป.… โยคเกฺขมกามานิ ภิกฺขูนํ…เป.… อุปาสิกานํ, ตถารูปานิ กุลานิ เสวติ ภชติ ปยิรุปาสติ, อยํ วุจฺจติ โคจโรฯ อิติ อิมินา จ อาจาเรน อิมินา จ โคจเรน อุเปโต  โหติ สมุเปโต อุปคโต สมุปคโต อุปปโนฺน สมฺปโนฺน สมนฺนาคโต, เตน วุจฺจติ ‘‘อาจารโคจรสมฺปโนฺน’’ติ (วิภ. ๕๑๑)ฯ</p>


<p>อปิ เจตฺถ อิมินาปิ นเยน อาจารโคจรา เวทิตพฺพาฯ ทุวิโธ หิ อนาจาโร กายิโก วาจสิโก จฯ ตตฺถ กตโม ? อิเธกโจฺจ สงฺฆคโตปิ อจิตฺตีการกโต เถเร ภิกฺขู ฆฎฺฎยโนฺตปิ ติฎฺฐติ, ฆฎฺฎยโนฺตปิ นิสีทติ, ปุรโตปิ ติฎฺฐติ, ปุรโตปิ นิสีทติ, อุเจฺจปิ อาสเน นิสีทติ, สสีสมฺปิ ปารุปิตฺวา นิสีทติ, ฐิตโกปิ ภณติ, พาหาวิเกฺขปโกปิ ภณติ, เถรานํ ภิกฺขูนํ อนุปาหนานํ จงฺกมนฺตานํ สอุปาหโน จงฺกมติ, นีเจ จงฺกเม จงฺกมนฺตานํ อุเจฺจ จงฺกเม จงฺกมติ, ฉมาย จงฺกมนฺตานํ จงฺกเม จงฺกมติ, เถเร ภิกฺขู อนุปขชฺชาปิ ติฎฺฐติ, อนุปขชฺชาปิ นิสีทติ, นเวปิ ภิกฺขู อาสเนน ปฎิพาหติ, ชนฺตาฆเรปิ เถเร ภิกฺขู อนาปุจฺฉา กฎฺฐํ ปกฺขิปติ, ทฺวารํ ปิทหติ, อุทกติเตฺถปิ เถเร ภิกฺขู ฆฎฺฎยโนฺตปิ โอตรติ, ปุรโตปิ โอตรติ, ฆฎฺฎยโนฺตปิ นฺหายติ, ปุรโตปิ นฺหายติ, ฆฎฺฎยโนฺตปิ อุตฺตรติ, ปุรโตปิ อุตฺตรติ, อนฺตรฆรํ ปวิสโนฺตปิ เถเร ภิกฺขู ฆฎฺฎยโนฺตปิ คจฺฉติ, ปุรโตปิ คจฺฉติ, โวกฺกมฺม จ เถรานํ ภิกฺขูนํ ปุรโต ปุรโต คจฺฉติ, ยานิปิ ตานิ โหนฺติ กุลานํ โอวรกานิ คูฬฺหานิ จ ปฎิจฺฉนฺนานิ จ ยตฺถ กุลิตฺถิโย  กุลกุมาริโย นิสีทนฺติ, ตตฺถปิ สหสา ปวิสติ, กุมารกสฺสปิ สีสํ ปรามสติ, อยํ วุจฺจติ กายิโก อนาจาโรฯ</p>


<p>ตตฺถ กตโม ? อิเธกโจฺจ สงฺฆคโตปิ อจิตฺตีการกโต เถเร ภิกฺขู อนาปุจฺฉา ธมฺมํ ภณติฯ ปญฺหํ วิสฺสเชฺชติ, ปาติโมกฺขํ อุทฺทิสติ, ฐิตโกปิ ภณติ, พาหาวิเกฺขปโกปิ ภณติ, อนฺตรฆรํ ปวิโฎฺฐปิ อิตฺถิํ วา กุมาริํ วา เอวมาห – ‘‘อิตฺถนฺนาเม อิตฺถํโคเตฺต กิํ อตฺถิ, ยาคุ อตฺถิ, ภตฺตํ อตฺถิ, ขาทนียํ อตฺถิ, กิํ ปิวิสฺสาม, กิํ ขาทิสฺสาม, กิํ ภุญฺชิสฺสามฯ กิํ วา เม ทสฺสถา’’ติ วิปฺปลปติ, อยํ วุจฺจติ วาจสิโก อนาจาโร (มหานิ. ๘๗)ฯ ปฎิปกฺขวเสน ปนสฺส อาจาโร เวทิตโพฺพฯ</p>


<p>อปิจ  ภิกฺขุ สคารโว สปฺปติโสฺส หิโรตฺตปฺปสมฺปโนฺน สุนิวโตฺถ สุปารุโต ปาสาทิเกน อภิกฺกเนฺตน ปฎิกฺกเนฺตน อาโลกิเตน วิโลกิเตน สมิญฺชิเตน ปสาริเตน โอกฺขิตฺตจกฺขุ อิริยาปถสมฺปโนฺน อินฺทฺริเยสุ คุตฺตทฺวาโร โภชเน มตฺตญฺญู ชาคริยมนุยุโตฺต สติสมฺปชเญฺญน สมนฺนาคโต อปฺปิโจฺฉ สนฺตุโฎฺฐ อารทฺธวีริโย อาภิสมาจาริเกสุ สกฺกจฺจการี ครุจิตฺตีการพหุโล วิหรติ, อยํ วุจฺจติ อาจาโรฯ เอวํ ตาว อาจาโร เวทิตโพฺพฯ</p>


<p>โคจโร ปน ติวิโธ อุปนิสฺสยโคจโร อารกฺขโคจโร อุปนิพนฺธโคจโรติฯ ตตฺถ กตโม ? ทสกถาวตฺถุคุณสมนฺนาคโต กลฺยาณมิโตฺต, ยํ นิสฺสาย อสฺสุตํ สุณาติ, สุตํ ปริโยทเปติ, กงฺขํ วิตรติ, ทิฎฺฐิํ อุชุํ กโรติ, จิตฺตํ ปสาเทติฯ ยสฺส วา ปน อนุสิกฺขมาโน สทฺธาย วฑฺฒติ, สีเลน, สุเตน, จาเคน, ปญฺญาย วฑฺฒติ, อยํ วุจฺจติ อุปนิสฺสยโคจโรฯ</p>


<p>กตโม ? อิธ ภิกฺขุ อนฺตรฆรํ ปวิโฎฺฐ วีถิํ ปฎิปโนฺน โอกฺขิตฺตจกฺขุ ยุคมตฺตทสฺสาวี สุสํวุโต คจฺฉติ, น หตฺถิํ โอโลเกโนฺต, น อสฺสํ, น รถํ, น ปตฺติํ, น อิตฺถิํ, น ปุริสํ โอโลเกโนฺต, น อุทฺธํ อุโลฺลเกโนฺต, น อโธ โอโลเกโนฺต, น ทิสาวิทิสํ เปกฺขมาโน คจฺฉติ, อยํ วุจฺจติ อารกฺขโคจโรฯ</p>


<p>กตโม ? จตฺตาโร สติปฎฺฐานา ยตฺถ จิตฺตํ อุปนิพนฺธติฯ วุตฺตเญฺหตํ ภควตา  – ‘‘โก จ, ภิกฺขเว, ภิกฺขุโน โคจโร สโก เปตฺติโก วิสโย? ยทิทํ จตฺตาโร สติปฎฺฐานา’’ติ (สํ. นิ. ๕.๓๗๒), อยํ วุจฺจติ อุปนิพนฺธโคจโรฯ อิติ อิมินา จ อาจาเรน อิมินา จ โคจเรน อุเปโต…เป.… สมนฺนาคโตฯ เตนปิ วุจฺจติ อาจารโคจรสมฺปโนฺนติฯ</p>


<p>ติ อณุปฺปมาเณสุ อสญฺจิจฺจ อาปนฺนเสขิยอกุสลจิตฺตุปฺปาทาทิเภเทสุ วเชฺชสุ ภยทสฺสนสีโลฯ ติ ยํกิญฺจิ สิกฺขาปเทสุ สิกฺขิตพฺพํ, ตํ สพฺพํ สมฺมา อาทาย สิกฺขติฯ เอตฺถ จ ‘‘ปาติโมกฺขสํวรสํวุโต’’ติ เอตฺตาวตา  จ ปุคฺคลาธิฎฺฐานาย เทสนาย ปาติโมกฺขสํวรสีลํ ทสฺสิตํฯ ‘‘อาจารโคจรสมฺปโนฺน’’ติอาทิ ปน สพฺพํ ยถาปฎิปนฺนสฺส ตํ สีลํ สมฺปชฺชติ, ตํ ปฎิปตฺติํ ทเสฺสตุํ วุตฺตนฺติ เวทิตพฺพํฯ</p>


<h3>อินฺทฺริยสํวรสีลํ</h3>
<p> ยํ ปเนตํ ตทนนฺตรํ ‘‘โส จกฺขุนา รูปํ ทิสฺวา’’ติอาทินา นเยน ทสฺสิตํ อินฺทฺริยสํวรสีลํ, ตตฺถ ติ ปาติโมกฺขสํวรสีเล ฐิโต ภิกฺขุฯ ติ การณวเสน จกฺขูติ ลทฺธโวหาเรน รูปทสฺสนสมเตฺถน จกฺขุวิญฺญาเณน รูปํ ทิสฺวาฯ โปราณา ปนาหุ ‘‘จกฺขุ รูปํ น ปสฺสติ, อจิตฺตกตฺตา, จิตฺตํ น ปสฺสติ, อจกฺขุกตฺตา, ทฺวารารมฺมณสงฺฆเฎฺฎ ปน จกฺขุปสาทวตฺถุเกน จิเตฺตน ปสฺสติฯ อีทิสี ปเนสา ‘ธนุนา วิชฺฌตี’ติอาทีสุ วิย สสมฺภารกถา นาม โหติ, ตสฺมา จกฺขุวิญฺญาเณน รูปํ ทิสฺวาติ อยเมเวตฺถ อโตฺถ’’ติฯ ติ อิตฺถิปุริสนิมิตฺตํ วา สุภนิมิตฺตาทิกํ วา กิเลสวตฺถุภูตํ นิมิตฺตํ น คณฺหาติ, ทิฎฺฐมเตฺตเยว สณฺฐาติฯ ติ กิเลสานํ อนุอนุพฺยญฺชนโต ปากฎภาวกรณโต อนุพฺยญฺชนนฺติ ลทฺธโวหารํ หตฺถปาทสิตหสิตกถิตวิโลกิตาทิเภทํ อาการํ น คณฺหาติ, ยํ ตตฺถ ภูตํ, ตเทว คณฺหาติ, เจติยปพฺพตวาสี ฯ</p>


<p>เถรํ กิร เจติยปพฺพตา อนุราธปุรํ ปิณฺฑจารตฺถาย อาคจฺฉนฺตํ อญฺญตรา กุลสุณฺหา สามิเกน สทฺธิํ ภณฺฑิตฺวา สุมณฺฑิตปสาธิตา เทวกญฺญา วิย กาลเสฺสว อนุราธปุรโต นิกฺขมิตฺวา  ญาติฆรํ คจฺฉนฺตี อนฺตรามเคฺค ทิสฺวา วิปลฺลตฺถจิตฺตา มหาหสิตํ หสิฯ เถโร กิเมตนฺติ โอโลเกโนฺต ตสฺสา ทนฺตฎฺฐิเก อสุภสญฺญํ ปฎิลภิตฺวา อรหตฺตํ ปาปุณิฯ เตน วุตฺตํ –</p>


<p>
‘‘ตสฺสา ทนฺตฎฺฐิกํ ทิสฺวา, ปุพฺพสญฺญํ อนุสฺสริ;  
  
ตเตฺถว โส ฐิโต เถโร, อรหตฺตํ อปาปุณี’’ติฯ  
</p>
  
<p>สามิโกปิ  โข ปนสฺสา อนุมคฺคํ คจฺฉโนฺต เถรํ ทิสฺวา ‘‘กิญฺจิ, ภเนฺต, อิตฺถิํ ปสฺสถา’’ติ ปุจฺฉิฯ ตํ เถโร อาห –</p>


<p>
‘‘นาภิชานามิ อิตฺถี วา, ปุริโส วา อิโต คโต;  
  
อปิจ อฎฺฐิสงฺฆาโฎ, คจฺฉเตส มหาปเถ’’ติฯ  
</p>
  
<p>นฺติอาทิมฺหิ ยํการณา ยสฺส จกฺขุนฺทฺริยาสํวรสฺส เหตุ เอตํ ปุคฺคลํ สติกวาเฎน จกฺขุนฺทฺริยํ อสํวุตํ อปิหิตจกฺขุทฺวารํ หุตฺวา วิหรนฺตํ เอเต อภิชฺฌาทโย ธมฺมา อนฺวาสฺสเวยฺยุํ อนุพเนฺธยฺยุํฯ ติ ตสฺส จกฺขุนฺทฺริยสฺส สติกวาเฎน ปิทหนตฺถาย ปฎิปชฺชติฯ เอวํ ปฎิปชฺชโนฺตเยว จ รกฺขติ จกฺขุนฺทฺริยํ, จกฺขุนฺทฺริเย สํวรํ อาปชฺชตีติปิ วุจฺจติฯ ตตฺถ กิญฺจาปิ จกฺขุนฺทฺริเย สํวโร วา อสํวโร วา นตฺถิฯ น หิ จกฺขุปสาทํ นิสฺสาย สติ วา มุฎฺฐสจฺจํ วา อุปฺปชฺชติฯ อปิจ ยทา รูปารมฺมณํ จกฺขุสฺส อาปาถํ อาคจฺฉติ, ตทา ภวเงฺค ทฺวิกฺขตฺตุํ อุปฺปชฺชิตฺวา นิรุเทฺธ กิริยมโนธาตุ อาวชฺชนกิจฺจํ สาธยมานา อุปฺปชฺชิตฺวา นิรุชฺฌติฯ ตโต จกฺขุวิญฺญาณํ ทสฺสนกิจฺจํฯ ตโต วิปากมโนธาตุ สมฺปฎิจฺฉนกิจฺจํฯ ตโต วิปากาเหตุกมโนวิญฺญาณธาตุ สนฺตีรณกิจฺจํฯ ตโต กิริยาเหตุกมโนวิญฺญาณธาตุ โวฎฺฐพฺพนกิจฺจํ สาธยมานา อุปฺปชฺชิตฺวา นิรุชฺฌติ, ตทนนฺตรํ ชวนํ ชวติฯ</p>


<p>ตตฺราปิ เนว ภวงฺคสมเย, น อาวชฺชนาทีนํ อญฺญตรสมเย สํวโร วา อสํวโร วา อตฺถิฯ ชวนกฺขเณ ปน สเจ ทุสฺสีลฺยํ วา มุฎฺฐสจฺจํ วา อญฺญาณํ วา อกฺขนฺติ วา โกสชฺชํ วา อุปฺปชฺชติ, อสํวโร โหติฯ เอวํ โหโนฺต ปน โส จกฺขุนฺทฺริเย อสํวโรติ วุจฺจติฯ กสฺมา? ยสฺมา ตสฺมิํ สติ ทฺวารมฺปิ อคุตฺตํ โหติ, ภวงฺคมฺปิ อาวชฺชนาทีนิปิ วีถิจิตฺตานิ ฯ ยถา กิํ? ยถา นคเร จตูสุ ทฺวาเรสุ อสํวุเตสุ กิญฺจาปิ อโนฺตฆรทฺวารโกฎฺฐกคพฺภาทโย สุสํวุตา โหนฺติ, ตถาปิ อโนฺตนคเร สพฺพํ ภณฺฑํ อรกฺขิตํ อโคปิตเมว โหติฯ นครทฺวาเรน หิ ปวิสิตฺวา โจรา ยทิจฺฉนฺติ, ตํ กเรยฺยุํ, เอวเมว ชวเน ทุสฺสีลฺยาทีสุ อุปฺปเนฺนสุ ตสฺมิํ อสํวเร สติ ทฺวารมฺปิ อคุตฺตํ โหติ, ภวงฺคมฺปิ อาวชฺชนาทีนิปิ วีถิจิตฺตานิฯ</p>


<p>ตสฺมิํ  ปน สีลาทีสุ อุปฺปเนฺนสุ ทฺวารมฺปิ คุตฺตํ โหติ, ภวงฺคมฺปิ อาวชฺชนาทีนิปิ วีถิจิตฺตานิฯ ยถา กิํ? ยถา นครทฺวาเรสุ สํวุเตสุ กิญฺจาปิ อโนฺตฆราทโย อสํวุตา โหนฺติ, ตถาปิ อโนฺตนคเร สพฺพํ ภณฺฑํ สุรกฺขิตํ สุโคปิตเมว โหติฯ นครทฺวาเรสุ หิ ปิหิเตสุ โจรานํ ปเวโส นตฺถิ, เอวเมว ชวเน สีลาทีสุ อุปฺปเนฺนสุ ทฺวารมฺปิ คุตฺตํ โหติ, ภวงฺคมฺปิ อาวชฺชนาทีนิปิ วีถิจิตฺตานิฯ ตสฺมา ชวนกฺขเณ อุปฺปชฺชมาโนปิ จกฺขุนฺทฺริเย สํวโรติ วุโตฺตฯ</p>


<p>โสเตน สทฺทํ สุตฺวาติอาทีสุปิ เอเสว นโยฯ เอวมิทํ สเงฺขปโต รูปาทีสุ กิเลสานุพนฺธนิมิตฺตาทิคฺคาหปริวชฺชนลกฺขณํ อินฺทฺริยสํวรสีลนฺติ เวทิตพฺพํฯ</p>


<h3>อาชีวปาริสุทฺธิสีลํ</h3>
<p> อิทานิ อินฺทฺริยสํวรสีลานนฺตรํ วุเตฺต อาชีวปาริสุทฺธิสีเล อาชีวเหตุ ปญฺญตฺตานํ ฉนฺนํ สิกฺขาปทานนฺติ ยานิ ตานิ ‘‘อาชีวเหตุ อาชีวการณา ปาปิโจฺฉ อิจฺฉาปกโต อสนฺตํ อภูตํ อุตฺตริมนุสฺสธมฺมํ อุลฺลปติ, อาปตฺติ ปาราชิกสฺสฯ อาชีวเหตุ อาชีวการณา สญฺจริตฺตํ สมาปชฺชติ, อาปตฺติ สงฺฆาทิเสสสฺสฯ อาชีวเหตุ อาชีวการณา ‘โย เต วิหาเร วสติ โส ภิกฺขุ อรหา’ติ ภณติ, ปฎิวิชานนฺตสฺส อาปตฺติ ถุลฺลจฺจยสฺสฯ อาชีวเหตุ อาชีวการณา ภิกฺขุ ปณีตโภชนานิ อคิลาโน อตฺตโน อตฺถาย วิญฺญาเปตฺวา ภุญฺชติ, อาปตฺติ ปาจิตฺติยสฺสฯ อาชีวเหตุ อาชีวการณา ภิกฺขุนี ปณีตโภชนานิ อคิลานา อตฺตโน อตฺถาย วิญฺญาเปตฺวา ภุญฺชติ, อาปตฺติ ปาฎิเทสนียสฺสฯ อาชีวเหตุ อาชีวการณา สูปํ วา โอทนํ วา อคิลาโน อตฺตโน อตฺถาย วิญฺญาเปตฺวา ภุญฺชติ , อาปตฺติ ทุกฺกฎสฺสา’’ติ (ปริ. ๒๘๗) เอวํ ปญฺญตฺตานิ ฉ สิกฺขาปทานิ, อิเมสํ ฉนฺนํ สิกฺขาปทานํฯ</p>


<p>กุหนาติอาทีสุ อยํ ปาฬิ, ‘‘ตตฺถ กตมา ? ลาภสกฺการสิโลกสนฺนิสฺสิตสฺส ปาปิจฺฉสฺส อิจฺฉาปกตสฺส ยา ปจฺจยปฎิเสวนสงฺขาเตน วา สามนฺตชปฺปิเตน วา อิริยาปถสฺส วา อฎฺฐปนา ฐปนา สณฺฐปนา ภากุฎิกา ภากุฎิยํ กุหนา กุหายนา กุหิตตฺตํ, อยํ วุจฺจติ กุหนาฯ</p>


<p>‘‘ตตฺถ  กตมา ? ลาภสกฺการสิโลกสนฺนิสฺสิตสฺส ปาปิจฺฉสฺส อิจฺฉาปกตสฺส ยา ปเรสํ อาลปนา ลปนา สลฺลปนา อุลฺลปนา สมุลฺลปนา อุนฺนหนา สมุนฺนหนา อุกฺกาจนา สมุกฺกาจนา อนุปฺปิยภาณิตา จาฎุกมฺยตา มุคฺคสูปฺยตา ปาริภฎฺยตา, อยํ วุจฺจติ ลปนาฯ</p>


<p>‘‘ตตฺถ กตมา ? ลาภสกฺการสิโลกสนฺนิสฺสิตสฺส ปาปิจฺฉสฺส อิจฺฉาปกตสฺส ยํ ปเรสํ นิมิตฺตํ นิมิตฺตกมฺมํ โอภาโส โอภาสกมฺมํ สามนฺตชปฺปา ปริกถา, อยํ วุจฺจติ เนมิตฺติกตาฯ</p>


<p>‘‘ตตฺถ กตมา ? ลาภสกฺการสิโลกสนฺนิสฺสิตสฺส ปาปิจฺฉสฺส อิจฺฉาปกตสฺส ยา ปเรสํ อโกฺกสนา วมฺภนา ครหนา อุเกฺขปนา สมุเกฺขปนา ขิปนา สํขิปนา ปาปนา สมฺปาปนา อวณฺณหาริกา ปรปิฎฺฐิมํสิกตา, อยํ วุจฺจติ นิเปฺปสิกตาฯ</p>


<p>‘‘ตตฺถ กตมา ? ลาภสกฺการสิโลกสนฺนิสฺสิโต ปาปิโจฺฉ อิจฺฉาปกโต อิโต ลทฺธํ อามิสํ อมุตฺร หรติ, อมุตฺร วา ลทฺธํ อามิสํ อิธ อาหรติฯ ยา เอวรูปา อามิเสน อามิสสฺส เอฎฺฐิ คเวฎฺฐิ ปริเยฎฺฐิ เอสนา คเวสนา ปริเยสนา, อยํ วุจฺจติ ลาเภน ลาภํ นิชิคีสนตา’’ติ (วิภ. ๘๖๒-๘๖๕)ฯ</p>


<p> อิมิสฺสา ปน ปาฬิยา เอวมโตฺถ เวทิตโพฺพฯ กุหนนิเทฺทเส ตาว ติ ลาภญฺจ สกฺการญฺจ กิตฺติสทฺทญฺจ สนฺนิสฺสิตสฺส, ปตฺถยนฺตสฺสาติ  อโตฺถฯ ติ อสนฺตคุณทีปนกามสฺสฯ ติ อิจฺฉาย อปกตสฺส, อุปทฺทุตสฺสาติ อโตฺถฯ</p>


<p>อิโต ปรํ ยสฺมา ปจฺจยปฎิเสวนสามนฺตชปฺปนอิริยาปถสนฺนิสฺสิตวเสน มหานิเทฺทเส ติวิธํ กุหนวตฺถุ อาคตํฯ ตสฺมา ติวิธเมฺปตํ ทเสฺสตุํ ปจฺจยปฎิเสวนสงฺขาเตน วาติ เอวมาทิ อารทฺธํฯ ตตฺถ จีวราทีหิ นิมนฺติตสฺส ตทตฺถิกเสฺสว สโต ปาปิจฺฉตํ นิสฺสาย ปฎิกฺขิปเนน, เต จ คหปติเก อตฺตนิ สุปฺปติฎฺฐิตสเทฺธ ญตฺวา ปุน เตสํ ‘‘อโห อโยฺย อปฺปิโจฺฉ น กิญฺจิ ปฎิคฺคณฺหิตุํ อิจฺฉติ, สุลทฺธํ วต โน อสฺส สเจ อปฺปมตฺตกมฺปิ กิญฺจิ ปฎิคฺคเณฺหยฺยา’’ติ นานาวิเธหิ อุปาเยหิ ปณีตานิ จีวราทีนิ  อุปเนนฺตานํ ตทนุคฺคหกามตํเยว อาวิกตฺวา ปฎิคฺคหเณน จ ตโต ปภุติ อปิ สกฎภาเรหิ อุปนามนเหตุภูตํ วิมฺหาปนํ ปจฺจยปฎิเสวนสงฺขาตํ กุหนวตฺถูติ เวทิตพฺพํฯ วุตฺตเญฺหตํ มหานิเทฺทเส –</p>

 ปสวติฯ เทยฺยธมฺมสฺส…เป.… ทกฺขิเณยฺยานํ สมฺมุขีภาวาสโทฺธกุลปุโตฺต พหุํ ปุญฺญํ ปสวติฯ ตุมฺหากเญฺจวายํ สทฺธา อตฺถิ, เทยฺยธโมฺม จ สํวิชฺชติ, อหญฺจ ปฎิคฺคาหโก, สเจหํ น ปฎิคฺคเหสฺสามิ, เอวํ ตุเมฺห ปุเญฺญน ปริพาหิรา ภวิสฺสนฺติ, น มยฺหํ อิมินา อโตฺถฯ อปิจ ตุมฺหากํเยว อนุกมฺปาย ปฎิคฺคณฺหามี’ติฯ ตทุปาทาย พหุมฺปิ จีวรํ ปฎิคฺคณฺหาติฯ พหุมฺปิ ปิณฺฑปาตํ…เป.… เภสชฺชปริกฺขารํ ปฎิคฺคณฺหาติ ฯ ยา เอวรูปา ภากุฎิกา ภากุฎิยํ กุหนา กุหายนา กุหิตตฺตํ, อิทํ ปจฺจยปฎิเสวนสงฺขาตํ กุหนวตฺถู’’ติ (มหานิ. ๘๗)ฯ</p>


<p>ปาปิจฺฉเสฺสว ปน สโต อุตฺตริมนุสฺสธมฺมาธิคมปริทีปนวาจาย ตถา ตถา วิมฺหาปนํ สามนฺตชปฺปนสงฺขาตํ กุหนวตฺถูติ เวทิตพฺพํฯ ยถาห –</p>

</p>


<p>ปาปิจฺฉเสฺสว ปน สโต สมฺภาวนาธิปฺปายกเตน อิริยาปเถน วิมฺหาปนํ อิริยาปถสนฺนิสฺสิตํ กุหนวตฺถูติ เวทิตพฺพํฯ ยถาห – ‘‘กตมํ อิริยาปถสงฺขาตํ กุหนวตฺถุฯ อิเธกโจฺจ ปาปิโจฺฉ อิจฺฉาปกโต สมฺภาวนาธิปฺปาโย ‘เอวํ มํ ชโน สมฺภาเวสฺสตี’ติ คมนํ สณฺฐเปติ , ฐานํ  สณฺฐเปติ, นิสชฺชํ สณฺฐเปติ, สยนํ สณฺฐเปติ, ปณิธาย คจฺฉติ, ปณิธาย ติฎฺฐติ, ปณิธาย นิสีทติ, ปณิธาย เสยฺยํ กเปฺปติ, สมาหิโต วิย คจฺฉติ, สมาหิโต วิย ติฎฺฐติ, นิสีทติ, เสยฺยํ กเปฺปติ, อาปาถกชฺฌายี จ โหติ, ยา เอวรูปา อิริยาปถสฺส อฎฺฐปนา ฐปนา สณฺฐปนา ภากุฎิกา ภากุฎิยํ กุหนา กุหายนา กุหิตตฺตํ, อิทํ วุจฺจติ อิริยาปถสงฺขาตํ กุหนวตฺถู’’ติ (มหานิ. ๘๗)ฯ</p>


<p>ตตฺถ ติ ปจฺจยปฎิเสวนนฺติ เอวํ สงฺขาเตน ปจฺจยปฎิเสวเนน วา สงฺขาเตนฯ ติ สมีปภณิเตนฯ ติ จตุอิริยาปถสฺสฯ ติอาทิ ฐปนา, อาทเรน วา ฐปนาฯ ติ ฐปนากาโรฯ ติ อภิสงฺขรณา, ปาสาทิกภาวกรณนฺติ วุตฺตํ โหติฯ ติ ปธานปุริมฎฺฐิตภาวทสฺสเนน ภากุฎิกรณํ, มุขสโงฺกโจติ วุตฺตํ โหติฯ ภากุฎิกรณํ สีลมสฺสาติ ภากุฎิโกฯ ภากุฎิกสฺส ภาโว ภากุฎิยํฯ ติ วิมฺหาปนาฯ กุหสฺส อายนา กุหายนาฯ กุหิตสฺส ภาโว กุหิตตฺตนฺติฯ</p>


<p>ลปนานิเทฺทเส ติ วิหารํ อาคเต มนุเสฺส ทิสฺวา ‘‘กิมตฺถาย โภโนฺต อาคตา, กิํ ภิกฺขู นิมนฺติตุํ, ยทิ เอวํ คจฺฉถ เร, อหํ ปจฺฉโต ปตฺตํ คเหตฺวา อาคจฺฉามี’’ติ เอวํ อาทิโตว ลปนาฯ อถ วา อตฺตานํ อุปเนตฺวา ‘‘อหํ ติโสฺส, มยิ ราชา ปสโนฺน, มยิ อสุโก จ อสุโก จ ราชมหามโตฺต ปสโนฺน’’ติ เอวํ อตฺตุปนายิกา ลปนา อาลปนาฯ ติ ปุฎฺฐสฺส สโต วุตฺตปฺปการเมว ลปนํฯ ติ คหปติกานํ อุกฺกณฺฐเน ภีตสฺส โอกาสํ ทตฺวา ทตฺวา สุฎฺฐุ ลปนาฯ ติ มหากุฎุมฺพิโก มหานาวิโก มหาทานปตีติ เอวํ อุทฺธํ กตฺวา ลปนาฯ ติ สพฺพโตภาเคน อุทฺธํ กตฺวา ลปนาฯ</p>


<p>ติ ‘‘อุปาสกา ปุเพฺพ อีทิเส กาเล นวทานํ เทถ, อิทานิ กิํ น เทถา’’ติ เอวํ ยาว ‘‘ทสฺสาม, ภเนฺต, โอกาสํ น ลภามา’’ติอาทีนิ วทนฺติ, ตาว อุทฺธํ อุทฺธํ นหนา, เวฐนาติ วุตฺตํ โหติฯ อถ วา อุจฺฉุหตฺถํ  ทิสฺวา ‘‘กุโต อาภตํ อุปาสกา’’ติ ปุจฺฉติฯ อุจฺฉุเขตฺตโต, ภเนฺตติฯ กิํ ตตฺถ อุจฺฉุ มธุรนฺติฯ ขาทิตฺวา, ภเนฺต, ชานิตพฺพนฺติฯ ‘‘น, อุปาสก, ภิกฺขุสฺส อุจฺฉุํ เทถา’’ติ วตฺตุํ วฎฺฎตีติฯ ยา เอวรูปา นิเพฺพเฐนฺตสฺสาปิ เวฐนกถา, สา อุนฺนหนาฯ สพฺพโตภาเคน ปุนปฺปุนํ อุนฺนหนา ฯ</p>


<p>ติ  ‘‘เอตํ กุลํ มํเยว ชานาติฯ สเจ เอตฺถ เทยฺยธโมฺม อุปฺปชฺชติ, มยฺหเมว เทตี’’ติ เอวํ อุกฺขิปิตฺวา กาจนา อุกฺกาจนา, อุทฺทีปนาติ วุตฺตํ โหติฯ เตลกนฺทริกวตฺถุ เจตฺถ วตฺตพฺพํฯ สพฺพโตภาเคน ปน ปุนปฺปุนํ อุกฺกาจนา ฯ</p>


<p>ติ สจฺจานุรูปํ ธมฺมานุรูปํ วา อนปโลเกตฺวา ปุนปฺปุนํ ปิยภณนเมวฯ ติ นีจวุตฺติตา อตฺตานํ เหฎฺฐโต เหฎฺฐโต ฐเปตฺวา วตฺตนํฯ ติ มุคฺคสูปสทิสตาฯ ยถา หิ มุเคฺคสุ ปจฺจมาเนสุ โกจิเทว น ปจฺจติ, อวเสสา ปจฺจนฺติ, เอวํ ยสฺส ปุคฺคลสฺส วจเน กิญฺจิเทว สจฺจํ โหติ, เสสํ อลีกํ, อยํ ปุคฺคโล มุคฺคสูโปฺยติ วุจฺจติฯ ตสฺส ภาโว มุคฺคสูปฺยตาฯ ติ ปาริภฎฺยภาโวฯ โย หิ กุลทารเก ธาติ วิย อเงฺกน วา ขเนฺธน วา ปริภฎติ, ธาเรตีติ อโตฺถฯ ตสฺส ปริภฎสฺส กมฺมํ ปาริภฎฺยุํฯ ปาริภฎฺยสฺส ภาโว ปาริภฎฺยตาติฯ</p>


<p>เนมิตฺติกตานิเทฺทเส นฺติ ยํกิญฺจิ ปเรสํ ปจฺจยทานสญฺญาชนกํ กายวจีกมฺมํฯ นฺติ ขาทนียํ คเหตฺวา คจฺฉเนฺต ทิสฺวา ‘‘กิํ ขาทนียํ ลภิตฺถา’’ติอาทินา นเยน นิมิตฺตกรณํฯ ติ ปจฺจยปฎิสํยุตฺตกถาฯ นฺติ วจฺฉปาลเก ทิสฺวา ‘‘กิํ อิเม วจฺฉา ขีรโควจฺฉา อุทาหุ ตกฺกโควจฺฉา’’ติ ปุจฺฉิตฺวา ‘‘ขีรโควจฺฉา, ภเนฺต’’ติ วุเตฺต ‘‘น ขีรโควจฺฉา, ยทิ ขีรโควจฺฉา สิยุํ, ภิกฺขูปิ ขีรํ ลเภยฺยุ’’นฺติ เอวมาทินา นเยน เตสํ ทารกานํ มาตาปิตูนํ นิเวเทตฺวา ขีรทาปนาทิกํ โอภาสกรณํฯ ติ สมีปํ กตฺวา ชปฺปนํฯ กุลูปกภิกฺขุ วตฺถุ เจตฺถ วตฺตพฺพํฯ</p>


<p>กุลูปโก  กิร ภิกฺขุ ภุญฺชิตุกาโม เคหํ ปวิสิตฺวา นิสีทิฯ ตํ ทิสฺวา อทาตุกามา ฆรณี ‘‘ตณฺฑุลา นตฺถี’’ติ ภณนฺตี ตณฺฑุเล อาหริตุกามา วิย ปฎิวิสฺสกฆรํ คตาฯ ภิกฺขุปิ อโนฺตคพฺภํ ปวิสิตฺวา โอโลเกโนฺต กวาฎโกเณ อุจฺฉุํ, ภาชเน คุฬํ, ปิฎเก โลณมจฺฉผาเล, กุมฺภิยํ ตณฺฑุเล, ฆเฎ ฆตํ ทิสฺวา นิกฺขมิตฺวา นิสีทิฯ ฆรณี ‘‘ตณฺฑุเล นาลตฺถ’’นฺติ อาคตาฯ ภิกฺขุ ‘‘อุปาสิเก ‘อชฺช ภิกฺขา น สมฺปชฺชิสฺสตี’ติ ปฎิกเจฺจว นิมิตฺตํ อทฺทส’’นฺติ อาหฯ กิํ, ภเนฺตติฯ กวาฎโกเณ นิกฺขิตฺตํ อุจฺฉุํ วิย สปฺปํ อทฺทสํ, ‘ตํ ปหริสฺสามี’ติ โอโลเกโนฺต ภาชเน ฐปิตํ คุฬปิณฺฑํ วิย ปาสาณํ, เลฑฺฑุเกน ปหเฎน สเปฺปน กตํ ปิฎเก นิกฺขิตฺตโลณมจฺฉผาลสทิสํ ผณํ, ตสฺส ตํ เลฑฺฑุํ ฑํสิตุกามสฺส  กุมฺภิยา ตณฺฑุลสทิเส ทเนฺต, อถสฺส กุปิตสฺส ฆเฎ ปกฺขิตฺตฆตสทิสํ มุขโต นิกฺขมนฺตํ วิสมิสฺสกํ เขฬนฺติฯ สา ‘‘น สกฺกา มุณฺฑกํ วเญฺจตุ’’นฺติ อุจฺฉุํ ทตฺวา โอทนํ ปจิตฺวา ฆตคุฬมเจฺฉหิ สทฺธิํ สพฺพํ อทาสีติฯ เอวํ สมีปํ กตฺวา ชปฺปนํ สามนฺตชปฺปาติ เวทิตพฺพํฯ ติ ยถา ตํ ลภติ ตสฺส ปริวเตฺตตฺวา กถนนฺติฯ</p>


<p>นิเปฺปสิกตานิเทฺทเส ติ ทสหิ อโกฺกสวตฺถูหิ อโกฺกสนํฯ ติ ปริภวิตฺวา กถนํฯ ติ อสฺสโทฺธ อปฺปสโนฺนติอาทินา นเยน โทสาโรปนาฯ ติ มา เอตํ เอตฺถ กเถถาติ วาจาย อุกฺขิปนํฯ สพฺพโตภาเคน สวตฺถุกํ สเหตุกํ กตฺวา อุเกฺขปนา ฯ อถ วา อเทนฺตํ ทิสฺวา ‘‘อโห ทานปตี’’ติ เอวํ อุกฺขิปนํ ฯ มหาทานปตีติ เอวํ สุฎฺฐุ อุเกฺขปนา ติ กิํ อิมสฺส ชีวิตํ พีชโภชิโนติ เอวํ อุปฺปณฺฑนาฯ ติ กิํ อิมํ อทายโกติ ภณถ, โย นิจฺจกาลํ สเพฺพสมฺปิ นตฺถีติ วจนํ เทตีติ สุฎฺฐุตรํ อุปฺปณฺฑนาฯ ติ อทายกตฺตสฺส อวณฺณสฺส วา ปาปนํฯ สพฺพโตภาเคน ปาปนา ติ เอวํ เม อวณฺณภยาปิ ทสฺสตีติ เคหโต เคหํ คามโต คามํ ชนปทโต ชนปทํ อวณฺณหรณํฯ ติ ปุรโต มธุรํ ภณิตฺวา ปรมฺมุเข อวณฺณภาสิตาฯ เอสา หิ อภิมุขํ โอโลเกตุํ  อสโกฺกนฺตสฺส ปรมฺมุขานํ ปิฎฺฐิมํสํ ขาทนมิว โหติ, ตสฺมา ปรปิฎฺฐิมํสิกตาติ วุตฺตาฯ ติ อยํ ยสฺมา เวฬุเปสิกาย วิย อพฺภงฺคํ ปรสฺส คุณํ นิเปฺปเสติ นิปุญฺฉติ, ยสฺมา วา คนฺธชาตํ นิปิสิตฺวา คนฺธมคฺคนา วิย ปรคุเณ นิปิสิตฺวา วิจุเณฺณตฺวา เอสา ลาภมคฺคนา โหติ, ตสฺมา นิเปฺปสิกตาติ วุจฺจตีติฯ</p>


<p>ลาเภน ลาภํ นิชิคีสนตานิเทฺทเส ติ มคฺคนาฯ นฺติ อิมมฺหา เคหา ลทฺธํฯ ติ อมุกมฺหิ เคเหฯ ติ อิจฺฉนาฯ ติ มคฺคนาฯ ติ ปุนปฺปุนํ มคฺคนาฯ อาทิโต ปฎฺฐาย ลทฺธํ ลทฺธํ ภิกฺขํ ตตฺร ตตฺร กุลทารกานํ ทตฺวา อเนฺต ขีรยาคุํ ลภิตฺวา คตภิกฺขุวตฺถุ เจตฺถ กเถตพฺพํฯ เอสนาติอาทีนิ เอฎฺฐิอาทีนเมว เววจนานิ, ตสฺมา เอฎฺฐีติ เอสนาฯ คเวฎฺฐีติ คเวสนา, ปริเยฎฺฐีติ ปริเยสนาฯ อิเจฺจวเมตฺถ โยชนา เวทิตพฺพาฯ อยํ กุหนาทีนํ อโตฺถฯ</p>


<p>อิทานิ นฺติ เอตฺถ อาทิสเทฺทน ‘‘ยถา วา ปเนเก โภโนฺต สมณพฺราหฺมณา  สทฺธาเทยฺยานิ โภชนานิ ภุญฺชิตฺวา เต เอวรูปาย ติรจฺฉานวิชฺชาย มิจฺฉาชีเวน ชีวิกํ กเปฺปนฺติฯ เสยฺยถิทํ, องฺคํ, นิมิตฺตํ, อุปฺปาตํ, สุปินํ, ลกฺขณํ, มูสิกจฺฉินฺนํ, อคฺคิโหมํ, ทพฺพิโหม’’นฺติ (ที. นิ. ๑.๒๑) อาทินา นเยน พฺรหฺมชาเล วุตฺตานํ อเนเกสํ ปาปธมฺมานํ คหณํ เวทิตพฺพํฯ อิติ ยฺวายํ อิเมสํ อาชีวเหตุ ปญฺญตฺตานํ ฉนฺนํ สิกฺขาปทานํ วีติกฺกมวเสน, อิเมสญฺจ ‘‘กุหนา ลปนา เนมิตฺติกตา นิเปฺปสิกตา ลาเภน ลาภํ นิชิคีสนตา’’ติ เอวมาทีนํ ปาปธมฺมานํ วเสน ปวโตฺต มิจฺฉาชีโว, ยา ตสฺมา สพฺพปฺปการาปิ มิจฺฉาชีวา วิรติ, อิทํ อาชีวปาริสุทฺธิสีลํฯ ตตฺรายํ วจนโตฺถฯ เอตํ อาคมฺม ชีวนฺตีติ อาชีโวฯ โก โส, ปจฺจยปริเยสนวายาโมฯ ปาริสุทฺธีติ ปริสุทฺธตาฯ อาชีวสฺส ปาริสุทฺธิ อาชีวปาริสุทฺธิฯ</p>


<h3>ปจฺจยสนฺนิสฺสิตสีลํ</h3>
<p> ยํ ปเนตํ ตทนนฺตรํ ปจฺจยสนฺนิสฺสิตสีลํ วุตฺตํ, ตตฺถ ติ อุปาเยน ปเถน ปฎิสงฺขาย ญตฺวา, ปจฺจเวกฺขิตฺวาติ อโตฺถ ฯ เอตฺถ จ สีตสฺส ปฎิฆาตายาติอาทินา นเยน วุตฺตปจฺจเวกฺขณเมว ‘‘โยนิโส ปฎิสงฺขา’’ติ เวทิตพฺพํฯ ตตฺถ นฺติ อนฺตรวาสกาทีสุ ยํกิญฺจิฯ ติ ปริภุญฺชติ, นิวาเสติ วา ปารุปติ วาฯ ติ ปโยชนาวธิปริเจฺฉทนิยมวจนํ, เอตฺตกเมว หิ โยคิโน จีวรปฎิเสวเน ปโยชนํ ยทิทํ สีตสฺส ปฎิฆาตายาติอาทิ, น อิโต ภิโยฺยฯ ติ อชฺฌตฺตธาตุโกฺขภวเสน วา พหิทฺธาอุตุปริณามนวเสน วา อุปฺปนฺนสฺส ยสฺส กสฺสจิ สีตสฺสฯ ติ ปฎิหนนตฺถํฯ ยถา สรีเร อาพาธํ น อุปฺปาเทติ, เอวํ ตสฺส วิโนทนตฺถํฯ สีตพฺภาหเต หิ สรีเร วิกฺขิตฺตจิโตฺต โยนิโส ปทหิตุํ น สโกฺกติ, ตสฺมา สีตสฺส ปฎิฆาตาย จีวรํ ปฎิเสวิตพฺพนฺติ ภควา อนุญฺญาสิฯ เอส นโย สพฺพตฺถฯ เกวลเญฺหตฺถ ติ อคฺคิสนฺตาปสฺสฯ ตสฺส วนทาหาทีสุ สมฺภโว เวทิตโพฺพฯ ฑํสมกสวาตาตปสรีสปสมฺผสฺสานนฺติ เอตฺถ ปน ติ ฑํสนมกฺขิกา, อนฺธมกฺขิกาติปิ วุจฺจนฺติฯ  มกสา เอวฯ ติ สรชอรชาทิเภทาฯ ติ สูริยาตโปฯ ติ เย เกจิ สรนฺตา คจฺฉนฺติ ทีฆชาติกา สปฺปาทโย, เตสํ ทฎฺฐสมฺผโสฺส จ ผุฎฺฐสมฺผโสฺส จาติ ทุวิโธ สมฺผโสฺส, โสปิ จีวรํ ปารุปิตฺวา นิสินฺนํ น พาธติ, ตสฺมา ตาทิเสสุ ฐาเนสุ เตสํ ปฎิฆาตตฺถาย ปฎิเสวติฯ ติ ปุน เอตสฺส วจนํ นิยตปโยชนาวธิปริเจฺฉททสฺสนตฺถํ , หิริโกปีนปฎิจฺฉาทนญฺหิ นิยตปโยชนํ, อิตรานิ กทาจิ กทาจิ โหนฺติฯ ตตฺถ นฺติ ตํ ตํ สมฺพาธฎฺฐานํฯ ยสฺมิํ ยสฺมิญฺหิ อเงฺค วิวริยมาเน หิรี กุปฺปติ วินสฺสติ, ตํ ตํ หิริํ โกปนโต หิริโกปีนนฺติ วุจฺจติฯ ตสฺส จ หิริโกปีนสฺส ปฎิจฺฉาทนตฺถนฺติ หิริโกปีนปฎิจฺฉาทนตฺถํฯ หิริโกปีนํ ปฎิจฺฉาทนตฺถนฺติปิ ปาโฐฯ</p>


<p>นฺติ ยํกิญฺจิ อาหารํฯ โย หิ โกจิ อาหาโร ภิกฺขุโน ปิโณฺฑเลฺยน ปเตฺต ปติตตฺตา ปิณฺฑปาโตติ วุจฺจติฯ ปิณฺฑานํ วา ปาโต ปิณฺฑปาโต, ตตฺถ ตตฺถ ลทฺธานํ ภิกฺขานํ สนฺนิปาโต สมูโหติ วุตฺตํ โหติฯ ติ น คามทารกาทโย วิย ทวตฺถํ, กีฬานิมิตฺตนฺติ วุตฺตํ โหติฯ ติ น มุฎฺฐิกมลฺลาทโย วิย มทตฺถํ, พลมทนิมิตฺตํ โปริสมทนิมิตฺตญฺจาติ วุตฺตํ โหติฯ ติ น อเนฺตปุริกเวสิยาทโย  วิย มณฺฑนตฺถํ, องฺคปจฺจงฺคานํ ปีณภาวนิมิตฺตนฺติ วุตฺตํ โหติฯ ติ น นฎนจฺจกาทโย วิย วิภูสนตฺถํ, ปสนฺนจฺฉวิวณฺณตานิมิตฺตนฺติ วุตฺตํ โหติฯ เอตฺถ จ เนว ทวายาติ เอตํ โมหูปนิสฺสยปฺปหานตฺถํ วุตฺตํฯ น มทายาติ เอตํ โทสูปนิสฺสยปฺปหานตฺถํฯ น มณฺฑนาย น วิภูสนายาติ เอตํ ราคูปนิสฺสยปฺปหานตฺถํฯ เนว ทวาย น มทายาติ เจตํ อตฺตโน สํโยชนุปฺปตฺติปฎิเสธนตฺถํฯ น มณฺฑนาย น วิภูสนายาติ เอตํ ปรสฺสปิ สํโยชนุปฺปตฺติปฎิเสธนตฺถํฯ จตูหิปิ เจเตหิ อโยนิโส ปฎิปตฺติยา กามสุขลฺลิกานุโยคสฺส จ ปหานํ วุตฺตนฺติ เวทิตพฺพํฯ</p>


<p>ติ วุตฺตตฺถเมวฯ ติ เอตสฺส จตุมหาภูติกสฺส รูปกายสฺสฯ ติ ปพนฺธฎฺฐิตตฺถํฯ ติ ปวตฺติยา อวิเจฺฉทตฺถํ, จิรกาลฎฺฐิตตฺถํ วาฯ ฆรูปตฺถมฺภมิว หิ ชิณฺณฆรสามิโก, อกฺขพฺภญฺชนมิว จ สากฎิโก กายสฺส ฐิตตฺถํ ยาปนตฺถเญฺจส ปิณฺฑปาตํ ปฎิเสวติ, น ทวมทมณฺฑนวิภูสนตฺถํฯ อปิจ ฐิตีติ ชีวิตินฺทฺริยเสฺสตํ อธิวจนํ, ตสฺมา อิมสฺส กายสฺส ฐิติยา ยาปนายาติ เอตฺตาวตา เอตสฺส กายสฺส ชีวิตินฺทฺริยปวตฺตาปนตฺถนฺติปิ วุตฺตํ โหตีติ เวทิตพฺพํฯ ติ วิหิํสา นาม ชิฆจฺฉา อาพาธเฎฺฐนฯ ตสฺสา อุปรมตฺถเมฺปส ปิณฺฑปาตํ ปฎิเสวติ, วณาเลปนมิว อุณฺหสีตาทีสุ ตปฺปฎิการํ วิย จฯ ติ สกลสาสนพฺรหฺมจริยสฺส จ มคฺคพฺรหฺมจริยสฺส จ อนุคฺคหตฺถํฯ อยญฺหิ ปิณฺฑปาตปฎิเสวนปจฺจยา กายพลํ นิสฺสาย สิกฺขตฺตยานุโยควเสน  ภวกนฺตารนิตฺถรณตฺถํ ปฎิปชฺชโนฺต พฺรหฺมจริยานุคฺคหาย ปฎิเสวติ, กนฺตารนิตฺถรณตฺถิกา ปุตฺตมํสํ (สํ. นิ. ๒.๖๓) วิย, นทีนิตฺถรณตฺถิกา กุลฺลํ (ม. นิ. ๑.๒๔๐) วิย, สมุทฺทนิตฺถรณตฺถิกา นาวมิว จฯ</p>


<p>ติ เอตํ อิมินา ปิณฺฑปาตปฎิเสวเนน ปุราณญฺจ ชิฆจฺฉาเวทนํ ปฎิหงฺขามิ, นวญฺจ เวทนํ อปริมิตโภชนปจฺจยํ อาหรหตฺถกอลํสาฎกตตฺรวฎฺฎกกากมาสกภุตฺตวมิตกพฺราหฺมณานํ อญฺญตโร วิย น อุปฺปาเทสฺสามีติปิ ปฎิเสวติ, เภสชฺชมิว คิลาโนฯ อถ วา ยา อธุนา อสปฺปายาปริมิตโภชนํ นิสฺสาย ปุราณกมฺมปจฺจยวเสน อุปฺปชฺชนโต ปุราณเวทนาติ  วุจฺจติฯ สปฺปายปริมิตโภชเนน ตสฺสา ปจฺจยํ วินาเสโนฺต ตํ ปุราณญฺจ เวทนํ ปฎิหงฺขามิฯ ยา จายํ อธุนา กตํ อยุตฺตปริโภคกมฺมูปจยํ นิสฺสาย อายติํ อุปฺปชฺชนโต นวเวทนาติ วุจฺจติฯ ยุตฺตปริโภควเสน ตสฺสา มูลํ อนิพฺพเตฺตโนฺต ตํ นวญฺจ เวทนํ น อุปฺปาเทสฺสามีติ เอวเมฺปตฺถ อโตฺถ ทฎฺฐโพฺพฯ เอตฺตาวตา ยุตฺตปริโภคสงฺคโห อตฺตกิลมถานุโยคปฺปหานํ ธมฺมิกสุขาปริจฺจาโค จ ทีปิโต โหตีติ เวทิตโพฺพฯ</p>


<p>ติ ปริมิตปริโภเคน ชีวิตินฺทฺริยุปเจฺฉทกสฺส อิริยาปถภญฺชกสฺส วา ปริสฺสยสฺส อภาวโต จิรกาลคมนสงฺขาตา ยาตฺรา จ เม ภวิสฺสติ อิมสฺส ปจฺจยายตฺตวุตฺติโน กายสฺสาติปิ ปฎิเสวติ, ยาปฺยโรคี วิย ตปฺปจฺจยํฯ ติ อยุตฺตปริเยสนปฎิคฺคหณปริโภคปริวชฺชเนน อนวชฺชตา, ปริมิตปริโภเคน ผาสุวิหาโรฯ อสปฺปายาปริมิตปริโภคปจฺจยา อรติตนฺทีวิชมฺภิตาฯ วิญฺญูครหาทิโทสาภาเวน วา อนวชฺชตา, สปฺปายปริมิตโภชนปจฺจยา กายพลสมฺภเวน ผาสุวิหาโรฯ ยาวทตฺถอุทราวเทหกโภชนปริวชฺชเนน วา เสยฺยสุขปสฺสสุขมิทฺธสุขานํ ปหานโต อนวชฺชตา, จตุปญฺจาโลปมตฺตอูนโภชเนน จตุอิริยาปถโยคฺยภาวปฎิปาทนโต ผาสุวิหาโร จ เม ภวิสฺสตีติปิ ปฎิเสวติฯ วุตฺตมฺปิ เหตํ –</p>


<p>
‘‘จตฺตาโร ปญฺจ อาโลเป, อภุตฺวา อุทกํ ปิเว;  
  
อลํ ผาสุวิหาราย, ปหิตตฺตสฺส ภิกฺขุโน’’ติฯ (เถรคา. ๙๘๓);  
</p>
  
<p>เอตฺตาวตา  จ ปโยชนปริคฺคโห มชฺฌิมา จ ปฎิปทา ทีปิตา โหตีติ เวทิตพฺพาฯ</p>


<p>นฺติ เสนญฺจ อาสนญฺจฯ ยตฺถ ยตฺถ หิ เสติ วิหาเร วา อฑฺฒโยคาทิมฺหิ วา, ตํ เสนํฯ ยตฺถ ยตฺถ อาสติ นิสีทติ, ตํ อาสนํฯ ตํ เอกโต กตฺวา เสนาสนนฺติ วุจฺจติฯ นฺติ ปริสหนเฎฺฐน อุตุเยว อุตุปริสฺสโยฯ อุตุปริสฺสยสฺส  วิโนทนตฺถญฺจ ปฎิสลฺลานารามตฺถญฺจฯ โย สรีราพาธจิตฺตวิเกฺขปกโร อสปฺปาโย อุตุ เสนาสนปฎิเสวเนน วิโนเทตโพฺพ โหติ, ตสฺส วิโนทนตฺถํ เอกีภาวสุขตฺถญฺจาติ วุตฺตํ โหติฯ กามญฺจ สีตปฎิฆาตาทินาว อุตุปริสฺสยวิโนทนํ วุตฺตเมวฯ ยถา ปน จีวรปฎิเสวเน หิริโกปีนปฎิจฺฉาทนํ นิยตปโยชนํ, อิตรานิ กทาจิ กทาจิ ภวนฺตีติ วุตฺตํ, เอวมิธาปิ นิยตํ อุตุปริสฺสยวิโนทนํ สนฺธาย อิทํ วุตฺตนฺติ เวทิตพฺพํฯ อถ วา อยํ วุตฺตปฺปกาโร อุตุ อุตุเยวฯ ปริสฺสโย ปน ทุวิโธ ปากฎปริสฺสโย จ, ปฎิจฺฉนฺนปริสฺสโย จ (มหานิ. ๕)ฯ ตตฺถ ปากฎปริสฺสโย สีหพฺยคฺฆาทโยฯ ปฎิจฺฉนฺนปริสฺสโย ราคโทสาทโยฯ เย ยตฺถ อปริคุตฺติยา จ อสปฺปายรูปทสฺสนาทินา จ อาพาธํ น กโรนฺติ, ตํ เสนาสนํ เอวํ ชานิตฺวา ปจฺจเวกฺขิตฺวา ปฎิเสวโนฺต ภิกฺขุ ปฎิสงฺขา โยนิโส เสนาสนํ อุตุปริสฺสยวิโนทนตฺถํ ปฎิเสวตีติ เวทิตโพฺพฯ</p>


<p>นฺติ เอตฺถ โรคสฺส ปฎิอยนเฎฺฐน ปจฺจโย, ปจฺจนีกคมนเฎฺฐนาติ อโตฺถฯ ยสฺส กสฺสจิ สปฺปายเสฺสตํ อธิวจนํฯ ภิสกฺกสฺส กมฺมํ เตน อนุญฺญาตตฺตาติ เภสชฺชํฯ คิลานปจฺจโยว เภสชฺชํ คิลานปจฺจยเภสชฺชํ, ยํกิญฺจิ คิลานสฺส สปฺปายํ ภิสกฺกกมฺมํ เตลมธุผาณิตาทีติ วุตฺตํ โหติฯ ปริกฺขาโรติ ปน ‘‘สตฺตหิ นครปริกฺขาเรหิ สุปริกฺขตํ โหตี’’ติ (อ. นิ. ๗.๖๗) อาทีสุ ปริวาโร วุจฺจติฯ ‘‘รโถ สีลปริกฺขาโร, ฌานโกฺข จกฺกวีริโย’’ติ (สํ. นิ. ๕.๔) อาทีสุ อลงฺกาโรฯ ‘‘เย จ โข อิเม ปพฺพชิเตน ชีวิตปริกฺขารา สมุทาเนตพฺพา’’ติ (ม. นิ. ๑.๑๙๑-๑๙๒) อาทีสุ สมฺภาโรฯ อิธ ปน สมฺภาโรปิ ปริวาโรปิ วฎฺฎติฯ ตญฺหิ คิลานปจฺจยเภสชฺชํ ชีวิตสฺส ปริวาโรปิ โหติ, ชีวิตนาสกาพาธุปฺปตฺติยา อนฺตรํ อทตฺวา รกฺขณโต สมฺภาโรปิฯ ยถา จิรํ ปวตฺตติ, เอวมสฺส การณภาวโต, ตสฺมา ปริกฺขาโรติ วุจฺจติฯ เอวํ คิลานปจฺจยเภสชฺชญฺจ ตํ ปริกฺขาโร จาติ คิลานปจฺจยเภสชฺชปริกฺขาโรฯ ตํ คิลานปจฺจยเภสชฺชปริกฺขารํฯ คิลานสฺส ยํกิญฺจิ สปฺปายํ ภิสกฺกานุญฺญาตํ เตลมธุผาณิตาทิ  ชีวิตปริกฺขารนฺติ วุตฺตํ โหติฯ นฺติ  ชาตานํ ภูตานํ นิพฺพตฺตานํฯ นฺติ เอตฺถ พฺยาพาโธติ ธาตุโกฺขโภ, ตํสมุฎฺฐานา จ กุฎฺฐคณฺฑปีฬกาทโยฯ พฺยาพาธโต อุปฺปนฺนตฺตา เวยฺยาพาธิกาฯ นฺติ ทุกฺขเวทนา อกุสลวิปากเวทนาฯ ตาสํ เวยฺยาพาธิกานํ เวทนานํฯ ติ นิทฺทุกฺขปรมตายฯ ยาว ตํ ทุกฺขํ สพฺพํ ปหีนํ โหติ ตาวาติ อโตฺถฯ</p>


<p>เอวมิทํ สเงฺขปโต ปฎิสงฺขา โยนิโส ปจฺจยปริโภคลกฺขณํ ปจฺจยสนฺนิสฺสิตสีลํ เวทิตพฺพํฯ วจนโตฺถ ปเนตฺถ – จีวราทโย หิ ยสฺมา เต ปฎิจฺจ นิสฺสาย ปริภุญฺชมานา ปาณิโน อยนฺติ ปวตฺตนฺติ, ตสฺมา ปจฺจยาติ วุจฺจนฺติฯ เต ปจฺจเย สนฺนิสฺสิตนฺติ ปจฺจยสนฺนิสฺสิตํฯ</p>


<h3>จตุปาริสุทฺธิสมฺปาทนวิธิ</h3>
<p> เอวเมตสฺมิํ จตุพฺพิเธ สีเล สทฺธาย  สมฺปาเทตโพฺพฯ  หิ โส, สาวกวิสยาตีตตฺตา สิกฺขาปทปญฺญตฺติยาฯ สิกฺขาปทปญฺญตฺติยาจนปฎิเกฺขโป เจตฺถ นิทสฺสนํฯ ตสฺมา ยถา ปญฺญตฺตํ สิกฺขาปทํ อนวเสสํ สทฺธาย สมาทิยิตฺวา ชีวิเตปิ อเปกฺขํ อกโรเนฺตน สาธุกํ สมฺปาเทตพฺพํฯ วุตฺตมฺปิ เหตํ –</p>


<p>
‘‘กิกีว อณฺฑํ จมรีว วาลธิํ,  
  
ปิยํว ปุตฺตํ นยนํว เอกกํ;  
  
ตเถว สีลํ อนุรกฺขมานกา,  
  
สุเปสลา โหถ สทา สคารวา’’ติฯ  
</p>
  
<p>อปรมฺปิ วุตฺตํ – ‘‘เอวเมว โข ปหาราท ยํ มยา สาวกานํ สิกฺขาปทํ ปญฺญตฺตํ, ตํ มม สาวกา ชีวิตเหตุปิ นาติกฺกมนฺตี’’ติ (อ. นิ. ๘.๑๙)ฯ อิมสฺมิํ จ ปนเตฺถ อฎวิยํ โจเรหิ พทฺธเถรานํ วตฺถูนิ เวทิตพฺพานิฯ</p>


<p>มหาวตฺตนิอฎวิยํ กิร เถรํ โจรา กาฬวลฺลีหิ พนฺธิตฺวา นิปชฺชาเปสุํฯ เถโร ยถานิปโนฺนว  สตฺตทิวสานิ วิปสฺสนํ วเฑฺฒตฺวา อนาคามิผลํ ปาปุณิตฺวา ตเตฺถว กาลํ กตฺวา พฺรหฺมโลเก นิพฺพตฺติฯ</p>


<p>อปรมฺปิ  เถรํ ตมฺพปณฺณิทีเป ปูติลตาย พนฺธิตฺวา นิปชฺชาเปสุํฯ โส วนทาเห อาคจฺฉเนฺต วลฺลิํ อจฺฉินฺทิตฺวาว วิปสฺสนํ ปฎฺฐเปตฺวา สมสีสี หุตฺวา ปรินิพฺพายิฯ ทีฆภาณกอภยเตฺถโร ปญฺจหิ ภิกฺขุสเตหิ สทฺธิํ อาคจฺฉโนฺต ทิสฺวา เถรสฺส สรีรํ ฌาเปตฺวา เจติยํ การาเปสิฯ ตสฺมา อโญฺญปิ สโทฺธ กุลปุโตฺต –</p>


<p>
ปาติโมกฺขํ วิโสเธโนฺต, อเปฺปว ชีวิตํ ชเห;  
  
ปญฺญตฺตํ โลกนาเถน, น ภิเนฺท สีลสํวรํฯ  
</p>
  
<p>ยถา จ ปาติโมกฺขสํวโร สทฺธาย, เอวํ สติยา  สมฺปาเทตโพฺพฯ  หิ โส, สติยา อธิฎฺฐิตานํ อินฺทฺริยานํ อภิชฺฌาทีหิ อนนฺวาสฺสวนียโตฯ ตสฺมา ‘‘วรํ, ภิกฺขเว, ตตฺตาย อโยสลากาย อาทิตฺตาย สมฺปชฺชลิตาย สโชติภูตาย จกฺขุนฺทฺริยํ สมฺปลิมฎฺฐํ, น เตฺวว จกฺขุวิเญฺญเยฺยสุ รูเปสุ อนุพฺยญฺชนโส นิมิตฺตคฺคาโห’’ติ (สํ. นิ. ๔.๒๓๕) อาทินา นเยน อาทิตฺตปริยายํ สมนุสฺสริตฺวา รูปาทีสุ วิสเยสุ จกฺขุทฺวาราทิปวตฺตสฺส วิญฺญาณสฺส อภิชฺฌาทีหิ อนฺวาสฺสวนียํ นิมิตฺตาทิคฺคาหํ อสมฺมุฎฺฐาย สติยา นิเสเธเนฺตน เอส สาธุกํ สมฺปาเทตโพฺพฯ เอวํ อสมฺปาทิเต หิ เอตสฺมิํ ปาติโมกฺขสํวรสีลมฺปิ อนทฺธนิยํ โหติ อจิรฎฺฐิติกํ, อสํวิหิตสาขาปริวารมิว สสฺสํฯ หญฺญเต จายํ กิเลสโจเรหิ, วิวฎทฺวาโร วิย คาโม ปรสฺส หารีหิฯ จิตฺตญฺจสฺส ราโค สมติวิชฺฌติ, ทุจฺฉนฺนมคารํ วุฎฺฐิ วิยฯ วุตฺตมฺปิ เหตํ –</p>


<p>
‘‘รูเปสุ สเทฺทสุ อโถ รเสสุ,  
  
คเนฺธสุ ผเสฺสสุ จ รกฺข อินฺทฺริยํ;  
  
เอเต หิ ทฺวารา วิวฎา อรกฺขิตา,  
  
หนนฺติ คามํว ปรสฺส หาริโน’’ฯ  
</p>
  
<p>
‘‘ยถา  
อคารํ ทุจฺฉนฺนํ, วุฎฺฐี สมติวิชฺฌติ;  
  
เอวํ อภาวิตํ จิตฺตํ, ราโค สมติวิชฺฌตี’’ติฯ (ธ. ป. ๑๓);  
</p>
  
<p>สมฺปาทิเต ปน ตสฺมิํ ปาติโมกฺขสํวรสีลมฺปิ อทฺธนิยํ โหติ จิรฎฺฐิติกํ, สุสํวิหิตสาขาปริวารมิว สสฺสํฯ น หญฺญเต จายํ กิเลสโจเรหิ , สุสํวุตทฺวาโร วิย คาโม ปรสฺส หารีหิฯ น จสฺส จิตฺตํ ราโค สมติวิชฺฌติ, สุจฺฉนฺนมคารํ วุฎฺฐิ วิยฯ วุตฺตมฺปิ เจตํ –</p>


<p>
‘‘รูเปสุ สเทฺทสุ อโถ รเสสุ,  
  
คเนฺธสุ ผเสฺสสุ จ รกฺข อินฺทฺริยํ;  
  
เอเต หิ ทฺวารา ปิหิตา สุสํวุตา,  
  
น หนฺติ คามํว ปรสฺส หาริโน’’ฯ  
</p>
  
<p>
‘‘ยถา อคารํ สุจฺฉนฺนํ, วุฎฺฐี น สมติวิชฺฌติ;  
  
เอวํ สุภาวิตํ จิตฺตํ, ราโค น สมติวิชฺฌตี’’ติฯ (ธ. ป. ๑๔);  
</p>
  
<p>อยํ ปน อติอุกฺกฎฺฐเทสนาฯ</p>


<p>จิตฺตํ นาเมตํ ลหุปริวตฺตํ, ตสฺมา อุปฺปนฺนํ ราคํ อสุภมนสิกาเรน วิโนเทตฺวา อินฺทฺริยสํวโร สมฺปาเทตโพฺพ, อธุนาปพฺพชิเตน วงฺคีสเตฺถเรน วิยฯ</p>


<p>เถรสฺส กิร อธุนาปพฺพชิตสฺส ปิณฺฑาย จรโต เอกํ อิตฺถิํ ทิสฺวา ราโค อุปฺปชฺชติฯ ตโต อานนฺทเตฺถรํ อาห –</p>


<p>
‘‘กามราเคน ฑยฺหามิ, จิตฺตํ เม ปริฑยฺหติ;  
  
สาธุ นิพฺพาปนํ พฺรูหิ, อนุกมฺปาย โคตมา’’ติฯ (สํ. นิ. ๑.๒๑๒; เถรคา. ๑๒๓๒);  
</p>
  
<p>เถโร  อาห –</p>


<p>
‘‘สญฺญาย วิปริเยสา, จิตฺตํ เต ปริฑยฺหติ;  
  
นิมิตฺตํ ปริวเชฺชหิ, สุภํ ราคูปสญฺหิตํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ (สํ. นิ. ๑.๒๑๒; เถรคา. ๑๒๓๓-๑๒๓๔);  
</p>
  
<p>
‘‘สงฺขาเร ปรโต ปสฺส, ทุกฺขโต โน จ อตฺตโต;  
  
นิพฺพาเปหิ มหาราคํ, มา ฑยฺหิโตฺถ ปุนปฺปุน’’นฺติฯ (สํ. นิ. ๑.๒๑๒);  
</p>
  
<p>เถโร ราคํ วิโนเทตฺวา ปิณฺฑาย จริฯ อปิจ อินฺทฺริยสํวรปูรเกน ภิกฺขุนา กุรณฺฑกมหาเลณวาสินา จิตฺตคุตฺตเตฺถเรน วิย โจรกมหาวิหารวาสินา มหามิตฺตเตฺถเรน วิย จ ภวิตพฺพํฯ กุรณฺฑกมหาเลเณ กิร สตฺตนฺนํ พุทฺธานํ อภินิกฺขมนจิตฺตกมฺมํ มโนรมํ อโหสิ, สมฺพหุลา ภิกฺขู เสนาสนจาริกํ อาหิณฺฑนฺตา จิตฺตกมฺมํ ทิสฺวา ‘‘มโนรมํ, ภเนฺต , จิตฺตกมฺม’’นฺติ อาหํสุฯ เถโร อาห ‘‘อติเรกสฎฺฐิ เม, อาวุโส, วสฺสานิ เลเณ วสนฺตสฺส จิตฺตกมฺมํ อตฺถีติปิ น ชานามิ, อชฺช ทานิ จกฺขุมเนฺต นิสฺสาย ญาต’’นฺติฯ เถเรน กิร เอตฺตกํ อทฺธานํ วสเนฺตน จกฺขุํ อุมฺมีเลตฺวา เลณํ น อุโลฺลกิตปุพฺพํฯ เลณทฺวาเร จสฺส มหานาครุโกฺขปิ อโหสิฯ โสปิ เถเรน อุทฺธํ น อุโลฺลกิตปุโพฺพฯ อนุสํวจฺฉรํ ภูมิยํ เกสรนิปาตํ ทิสฺวาวสฺส ปุปฺผิตภาวํ ชานาติฯ</p>


<p>ราชา เถรสฺส คุณสมฺปตฺติํ สุตฺวา วนฺทิตุกาโม ติกฺขตฺตุํ เปเสตฺวา อนาคจฺฉเนฺต เถเร ตสฺมิํ คาเม ตรุณปุตฺตานํ อิตฺถีนํ ถเน พนฺธาเปตฺวา ลญฺชาเปสิ ‘‘ตาว ทารกา ถญฺญํ มา ลภิํสุ, ยาว เถโร น อาคจฺฉตี’’ติฯ เถโร ทารกานํ อนุกมฺปาย มหาคามํ อคมาสิฯ ราชา สุตฺวา ‘‘คจฺฉถ ภเณ, เถรํ ปเวเสถ สีลานิ คณฺหิสฺสามี’’ติ อเนฺตปุรํ อภิหราเปตฺวา วนฺทิตฺวา โภเชตฺวา ‘‘อชฺช, ภเนฺต, โอกาโส นตฺถิ, เสฺว สีลานิ คณฺหิสฺสามีติ เถรสฺส ปตฺตํ คเหตฺวา โถกํ อนุคนฺตฺวา เทวิยา สทฺธิํ วนฺทิตฺวา นิวตฺติฯ เถโร ราชา วา วนฺทตุ เทวี วา, ‘‘สุขี โหตุ, มหาราชา’’ติ วทติฯ เอวํ สตฺตทิวสา คตาฯ ภิกฺขู อาหํสุ ‘‘กิํ, ภเนฺต, ตุเมฺห รเญฺญปิ  วนฺทมาเน เทวิยาปิ วนฺทมานาย ‘‘สุขี โหตุ, มหาราช’’อิเจฺจว วทถาติฯ เถโร ‘‘นาหํ, อาวุโส, ราชาติ วา เทวีติ วา ววตฺถานํ กโรมี’’ติ วตฺวา สตฺตาหาติกฺกเมน ‘‘เถรสฺส อิธ วาโส ทุโกฺข’’ติ รญฺญา วิสฺสชฺชิโต กุรณฺฑกมหาเลณํ คนฺตฺวา รตฺติภาเค จงฺกมํ อารูหิฯ นาครุเกฺข อธิวตฺถา เทวตา ทณฺฑทีปิกํ คเหตฺวา อฎฺฐาสิฯ อถสฺส กมฺมฎฺฐานํ อติปริสุทฺธํ ปากฎํ อโหสิฯ เถโร ‘‘กิํ นุ เม อชฺช กมฺมฎฺฐานํ อติวิย ปกาสตี’’ติ อตฺตมโน มชฺฌิมยามสมนนฺตรํ สกลํ ปพฺพตํ อุนฺนาทยโนฺต อรหตฺตํ ปาปุณิฯ ตสฺมา อโญฺญปิ อตฺตตฺถกาโม กุลปุโตฺต –</p>


<p>
มกฺกโฎว อรญฺญมฺหิ, วเน ภนฺตมิโค วิย;  
  
พาโล วิย จ อุตฺรโสฺต, น ภเว โลลโลจโนฯ  
</p>
  
<p>
อโธ ขิเปยฺย จกฺขูนิ, ยุคมตฺตทโส สิยา;  
  
วนมกฺกฎโลลสฺส, น จิตฺตสฺส วสํ วเชฯ  
</p>
  
<p>มหามิตฺตเตฺถรสฺสาปิ  มาตุ วิสคณฺฑกโรโค อุปฺปชฺชิ, ธีตาปิสฺสา ภิกฺขุนีสุ ปพฺพชิตา โหติฯ สา ตํ อาห – ‘‘คจฺฉ อเยฺย, ภาตุ สนฺติกํ คนฺตฺวา มม อผาสุกภาวํ อาโรเจตฺวา เภสชฺชมาหรา’’ติฯ สา คนฺตฺวา อาโรเจสิฯ เถโร อาห – ‘‘นาหํ มูลเภสชฺชาทีนิ สํหริตฺวา เภสชฺชํ ปจิตุํ ชานามิ, อปิจ เต เภสชฺชํ อาจิกฺขิสฺสํ – ‘‘อหํ ยโต ปพฺพชิโต, ตโต ปฎฺฐาย น มยา โลภสหคเตน จิเตฺตน อินฺทฺริยานิ ภินฺทิตฺวา วิสภาครูปํ โอโลกิตปุพฺพํ, อิมินา สจฺจวจเนน มาตุยา เม ผาสุ โหตุ, คจฺฉ อิทํ วตฺวา อุปาสิกาย สรีรํ ปริมชฺชา’’ติฯ สา คนฺตฺวา อิมมตฺถํ อาโรเจตฺวา ตถา อกาสิฯ อุปาสิกาย ตํขณํเยว คโณฺฑ เผณปิโณฺฑ วิย วิลียิตฺวา อนฺตรธายิ, สา อุฎฺฐหิตฺวา ‘‘สเจ สมฺมาสมฺพุโทฺธ ธเรยฺย, กสฺมา มม ปุตฺตสทิสสฺส ภิกฺขุโน ชาลวิจิเตฺรน หเตฺถน สีสํ น ปรามเสยฺยา’’ติ อตฺตมนวาจํ นิจฺฉาเรสิฯ ตสฺมา –</p>


<p>
กุลปุตฺตมานิ อโญฺญปิ, ปพฺพชิตฺวาน สาสเน;  
  
มิตฺตเตฺถโรว ติเฎฺฐยฺย, วเร อินฺทฺริยสํวเรฯ  
</p>
  
<p>ยถา  ปน อินฺทฺริยสํวโร สติยา, ตถา วีริเยน  สมฺปาเทตพฺพาฯ  หิ สา, สมฺมารทฺธวีริยสฺส มิจฺฉาชีวปฺปหานสมฺภวโตฯ ตสฺมา อเนสนํ อปฺปติรูปํ ปหาย วีริเยน ปิณฺฑปาตจริยาทีหิ สมฺมา เอสนาหิ เอสา สมฺปาเทตพฺพา ปริสุทฺธุปฺปาเทเยว ปจฺจเย ปฎิเสวมาเนน อปริสุทฺธุปฺปาเท อาสีวิเส วิย ปริวชฺชยตาฯ ตตฺถ อปริคฺคหิตธุตงฺคสฺส สงฺฆโต, คณโต, ธมฺมเทสนาทีหิ จสฺส คุเณหิ ปสนฺนานํ คิหีนํ สนฺติกา อุปฺปนฺนา ปจฺจยา ปริสุทฺธุปฺปาทา นามฯ ปิณฺฑปาตจริยาทีหิ ปน อติปริสุทฺธุปฺปาทาเยวฯ ปริคฺคหิตธุตงฺคสฺส ปิณฺฑปาตจริยาทีหิ ธุตคุเณ จสฺส ปสนฺนานํ สนฺติกา ธุตงฺคนิยมานุโลเมน อุปฺปนฺนา ปริสุทฺธุปฺปาทา นามฯ เอกพฺยาธิวูปสมตฺถญฺจสฺส ปูติหริฎกีจตุมธุเรสุ อุปฺปเนฺนสุ ‘‘จตุมธุรํ อเญฺญปิ สพฺรหฺมจาริโน ปริภุญฺชิสฺสนฺตี’’ติ จิเนฺตตฺวา หริฎกีขณฺฑเมว ปริภุญฺชมานสฺส ธุตงฺคสมาทานํ ปติรูปํ โหติฯ เอส หิ ‘‘อุตฺตมอริยวํสิโก ภิกฺขู’’ติ วุจฺจติฯ เย ปเนเต จีวราทโย ปจฺจยา, เตสุ ยสฺส กสฺสจิ ภิกฺขุโน อาชีวํ ปริโสเธนฺตสฺส  จีวเร จ ปิณฺฑปาเต จ นิมิโตฺตภาสปริกถาวิญฺญตฺติโย น วฎฺฎนฺติฯ เสนาสเน ปน อปริคฺคหิตธุตงฺคสฺส นิมิโตฺตภาสปริกถา วฎฺฎนฺติฯ ตตฺถ  นาม เสนาสนตฺถํ ภูมิปริกมฺมาทีนิ กโรนฺตสฺส ‘‘กิํ, ภเนฺต, กริยติ, โก การาเปตี’’ติ คิหีหิ วุเตฺต ‘‘น โกจิ’’ติ ปฎิวจนํ, ยํ วา ปนญฺญมฺปิ เอวรูปํ นิมิตฺตกมฺมํฯ  นาม ‘‘อุปาสกา ตุเมฺห กุหิํ วสถา’’ติฯ ปาสาเท, ภเนฺตติฯ ‘‘ภิกฺขูนํ ปน อุปาสกา ปาสาโท น วฎฺฎตี’’ติ วจนํ, ยํ วา ปนญฺญมฺปิ เอวรูปํ โอภาสกมฺมํฯ  นาม ‘‘ภิกฺขุสงฺฆสฺส เสนาสนํ สมฺพาธ’’นฺติ วจนํ, ยา วา ปนญฺญาปิ เอวรูปา ปริยายกถาฯ เภสเชฺช สพฺพมฺปิ วฎฺฎติฯ ตถา อุปฺปนฺนํ ปน เภสชฺชํ โรเค วูปสเนฺต ปริภุญฺชิตุํ วฎฺฎติ, น วฎฺฎตีติฯ</p>


<p>ตตฺถ วินยธรา ‘‘ภควตา ทฺวารํ ทินฺนํ, ตสฺมา วฎฺฎตี’’ติ วทนฺติฯ สุตฺตนฺติกา ปน ‘‘กิญฺจาปิ อาปตฺติ น โหติ, อาชีวํ ปน โกเปติ, ตสฺมา น วฎฺฎติ’’เจฺจว วทนฺติฯ</p>


<p>โย ปน ภควตา อนุญฺญาตาปิ นิมิโตฺตภาสปริกถาวิญฺญตฺติโย อกโรโนฺต อปฺปิจฺฉตาทิคุเณเยว นิสฺสาย ชีวิตกฺขเยปิ ปจฺจุปฎฺฐิเต อญฺญเตฺรว โอภาสาทีหิ อุปฺปนฺนปจฺจเย ปฎิเสวติ, เอส ‘‘ปรมสเลฺลขวุตฺตี’’ติ วุจฺจติ, เสยฺยถาปิ เถโร ฯ</p>


<p>โส กิรายสฺมา เอกสฺมิํ สมเย ปวิเวกํ พฺรูหยมาโน มหาโมคฺคลฺลานเตฺถเรน สทฺธิํ อญฺญตรสฺมิํ  อรเญฺญ วิหรติ, อถสฺส เอกสฺมิํ ทิวเส อุทรวาตาพาโธ อุปฺปชฺชิตฺวา อติทุกฺขํ ชเนสิฯ มหาโมคฺคลฺลานเตฺถโร สายนฺหสมเย ตสฺสายสฺมโต อุปฎฺฐานํ คโต เถรํ นิปนฺนํ ทิสฺวา ตํ ปวตฺติํ ปุจฺฉิตฺวา ‘‘ปุเพฺพ เต, อาวุโส, เกน ผาสุ โหตี’’ติ ปุจฺฉิฯ เถโร อาห, ‘‘คิหิกาเล เม, อาวุโส, มาตา สปฺปิมธุสกฺกราทีหิ โยเชตฺวา อสมฺภินฺนขีรปายาสํ อทาสิ, เตน เม ผาสุ อโหสี’’ติฯ โสปิ อายสฺมา ‘‘โหตุ, อาวุโส, สเจ มยฺหํ วา ตุยฺหํ วา ปุญฺญํ อตฺถิ, อเปฺปว นาม เสฺว ลภิสฺสามา’’ติ อาหฯ</p>


<p>อิมํ ปน เนสํ กถาสลฺลาปํ จงฺกมนโกฎิยํ รุเกฺข อธิวตฺถา เทวตา สุตฺวา ‘‘เสฺว อยฺยสฺส ปายาสํ อุปฺปาเทสฺสามี’’ติ ตาวเทว เถรสฺส อุปฎฺฐากกุลํ  คนฺตฺวา เชฎฺฐปุตฺตสฺส สรีรํ อาวิสิตฺวา ปีฬํ ชเนสิฯ อถสฺส ติกิจฺฉานิมิตฺตํ สนฺนิปติเต ญาตเก อาห – ‘‘สเจ เสฺว เถรสฺส เอวรูปํ นาม ปายาสํ ปฎิยาเทถ, ตํ มุญฺจิสฺสามี’’ติฯ เต ‘‘ตยา อวุเตฺตปิ มยํ เถรานํ นิพทฺธํ ภิกฺขํ เทมา’’ติ วตฺวา ทุติยทิวเส ตถารูปํ ปายาสํ ปฎิยาทิยิํสุฯ</p>


<p>มหาโมคฺคลฺลานเตฺถโร ปาโตว อาคนฺตฺวา ‘‘อาวุโส, ยาว อหํ ปิณฺฑาย จริตฺวา อาคจฺฉามิ, ตาว อิเธว โหหี’’ติ วตฺวา คามํ ปาวิสิฯ เต มนุสฺสา ปจฺจุคฺคนฺตฺวา เถรสฺส ปตฺตํ คเหตฺวา วุตฺตปฺปการสฺส ปายาสสฺส ปูเรตฺวา อทํสุฯ เถโร คมนาการํ ทเสฺสสิฯ เต ‘‘ภุญฺชถ – ภเนฺต, ตุเมฺห, อปรมฺปิ ทสฺสามา’’ติ เถรํ โภเชตฺวา ปุน ปตฺตปูรํ อทํสุฯ เถโร คนฺตฺวา ‘‘หนฺทาวุโส สาริปุตฺต, ปริภุญฺชา’’ติ อุปนาเมสิฯ เถโรปิ ตํ ทิสฺวา ‘‘อติมนาโป ปายาโส, กถํ นุ โข อุปฺปโนฺน’’ติ จิเนฺตโนฺต ตสฺส อุปฺปตฺติมูลํ ทิสฺวา อาห – ‘‘อาวุโส โมคฺคลฺลาน, อปริโภคารโห ปิณฺฑปาโต’’ติฯ โสปายสฺมา ‘‘มาทิเสน นาม อาภตํ ปิณฺฑปาตํ น ปริภุญฺชตี’’ติ จิตฺตมฺปิ อนุปฺปาเทตฺวา เอกวจเนเนว ปตฺตํ มุขวฎฺฎิยํ คเหตฺวา เอกมเนฺต นิกุเชฺชสิฯ ปายาสสฺส สห ภูมิยํ ปติฎฺฐานา เถรสฺส อาพาโธ อนฺตรธายิ, ตโต ปฎฺฐาย ปญฺจจตฺตาลีส วสฺสานิ น ปุน อุปฺปชฺชิฯ ตโต มหาโมคฺคลฺลานํ อาห – ‘‘อาวุโส, วจีวิญฺญตฺติํ นิสฺสาย อุปฺปโนฺน ปายาโส อเนฺตสุ นิกฺขมิตฺวา ภูมิยํ จรเนฺตสุปิ ปริภุญฺชิตุํ อยุตฺตรูโป’’ติฯ อิมญฺจ อุทานํ อุทาเนสิ –</p>


<p>
‘‘วจีวิญฺญตฺติวิปฺผารา, อุปฺปนฺนํ มธุปายสํ;  
  
สเจ ภุโตฺต ภเวยฺยาหํ, สาชีโว ครหิโต มมฯ  
</p>
  
<p>
‘‘ยทิปิ  
เม อนฺตคุณํ, นิกฺขมิตฺวา พหิ จเร;  
  
เนว ภิเนฺทยฺยํ อาชีวํ, จชมาโนปิ ชีวิตํฯ  
</p>
  
<p>
‘‘อาราเธมิ สกํ จิตฺตํ, วิวเชฺชมิ อเนสนํ;  
  
นาหํ พุทฺธปฺปฎิกุฎฺฐํ, กาหามิ จ อเนสน’’นฺติฯ  
</p>
  
<p>จิรคุมฺพวาสิกอมฺพขาทกมหาติสฺสเตฺถรวตฺถุปิ เจตฺถ กเถตพฺพํฯ เอวํ สพฺพถาปิฯ</p>


<p>
‘‘อเนสนาย  
จิตฺตมฺปิ, อชเนตฺวา วิจกฺขโณ;  
  
อาชีวํ ปริโสเธยฺย, สทฺธาปพฺพชิโต ยตี’’ติฯ  
</p>
  
<p>ยถา จ วีริเยน อาชีวปาริสุทฺธิ, ตถา  ปญฺญาย สมฺปาเทตพฺพํฯ  หิ ตํ, ปญฺญวโต ปจฺจเยสุ อาทีนวานิสํสทสฺสนสมตฺถภาวโตฯ ตสฺมา ปหาย ปจฺจยเคธํ ธเมฺมน สเมน อุปฺปเนฺน ปจฺจเย ยถาวุเตฺตน วิธินา ปญฺญาย ปจฺจเวกฺขิตฺวา ปริภุญฺชเนฺตน สมฺปาเทตพฺพํฯ</p>


<p>ตตฺถ ทุวิธํ ปจฺจเวกฺขณํ ปจฺจยานํ ปฎิลาภกาเล, ปริโภคกาเล จฯ ปฎิลาภกาเลปิ หิ ธาตุวเสน วา ปฎิกูลวเสน วา ปจฺจเวกฺขิตฺวา ฐปิตานิ จีวราทีนิ ตโต อุตฺตริ ปริภุญฺชนฺตสฺส อนวโชฺชว ปริโภโค, ปริโภคกาเลปิฯ ตตฺรายํ สนฺนิฎฺฐานกโร วินิจฺฉโย –</p>


<p>จตฺตาโร หิ ปริโภคา เถยฺยปริโภโค, อิณปริโภโค, ทายชฺชปริโภโค, สามิปริโภโคติฯ ตตฺร สงฺฆมเชฺฌปิ นิสีทิตฺวา ปริภุญฺชนฺตสฺส ทุสฺสีลสฺส ปริโภโค  นามฯ สีลวโต อปจฺจเวกฺขิตฺวา ปริโภโค  นามฯ ตสฺมา จีวรํ ปริโภเค ปริโภเค ปจฺจเวกฺขิตพฺพํ, ปิณฺฑปาโต อาโลเป อาโลเป, ตถา อสโกฺกเนฺตน ปุเรภตฺตปจฺฉาภตฺตปุริมยามมชฺฌิมยามปจฺฉิมยาเมสุฯ สจสฺส อปจฺจเวกฺขโตว อรุณํ อุคฺคจฺฉติ, อิณปริโภคฎฺฐาเน ติฎฺฐติฯ เสนาสนมฺปิ ปริโภเค ปริโภเค ปจฺจเวกฺขิตพฺพํฯ เภสชฺชสฺส ปฎิคฺคหเณปิ ปริโภเคปิ สติปจฺจยตาว วฎฺฎติฯ เอวํ สเนฺตปิ ปฎิคฺคหเณ สติํ กตฺวา  ปริโภเค อกโรนฺตเสฺสว อาปตฺติ, ปฎิคฺคหเณ ปน สติํ อกตฺวา ปริโภเค กโรนฺตสฺส อนาปตฺติฯ</p>


<p>จตุพฺพิธา หิ สุทฺธิ เทสนาสุทฺธิ, สํวรสุทฺธิ, ปริเยฎฺฐิสุทฺธิ, ปจฺจเวกฺขณสุทฺธีติฯ ตตฺถ  นาม ปาติโมกฺขสํวรสีลํฯ ตญฺหิ เทสนาย สุชฺฌนโต เทสนาสุทฺธีติ วุจฺจติฯ  นาม อินฺทฺริยสํวรสีลํฯ ตญฺหิ ‘‘น ปุน เอวํ กริสฺสามี’’ติ จิตฺตาธิฎฺฐานสํวเรเนว สุชฺฌนโต สํวรสุทฺธีติ วุจฺจติฯ  นาม อาชีวปาริสุทฺธิสีลํฯ ตญฺหิ อเนสนํ ปหาย ธเมฺมน สเมน ปจฺจเย อุปฺปาเทนฺตสฺส ปริเยสนาย สุทฺธตฺตา ปริเยฎฺฐิสุทฺธีติ  วุจฺจติฯ  นาม ปจฺจยสนฺนิสฺสิตสีลํฯ ตญฺหิ วุตฺตปฺปกาเรน ปจฺจเวกฺขเณน สุชฺฌนโต ปจฺจเวกฺขณสุทฺธีติ วุจฺจติฯ เตน วุตฺตํ ‘‘ปฎิคฺคหเณ ปน สติํ อกตฺวา ปริโภเค กโรนฺตสฺส อนาปตฺตี’’ติฯ</p>


<p>สตฺตนฺนํ เสกฺขานํ ปจฺจยปริโภโค  นามฯ เต หิ ภควโต ปุตฺตา, ตสฺมา ปิตุสนฺตกานํ ปจฺจยานํ ทายาทา หุตฺวา เต ปจฺจเย ปริภุญฺชนฺติฯ กิํปเนเต ภควโต ปจฺจเย ปริภุญฺชนฺติ, อุทาหุ คิหีนํ ปจฺจเย ปริภุญฺชนฺตีติฯ คิหีหิ ทินฺนาปิ ภควตา อนุญฺญาตตฺตา ภควโต สนฺตกา โหนฺติ, ตสฺมา ภควโต ปจฺจเย ปริภุญฺชนฺตีติ เวทิตพฺพาฯ ธมฺมทายาทสุตฺตเญฺจตฺถ สาธกํฯ</p>


<p>ขีณาสวานํ ปริโภโค  นามฯ เต หิ ตณฺหาย ทาสพฺยํ อตีตตฺตา สามิโน หุตฺวา ปริภุญฺชนฺติฯ</p>


<p>อิเมสุ ปริโภเคสุ สามิปริโภโค จ ทายชฺชปริโภโค จ สเพฺพสํ วฎฺฎติฯ อิณปริโภโค น วฎฺฎติฯ เถยฺยปริโภเค กถาเยว นตฺถิฯ โย ปนายํ สีลวโต ปจฺจเวกฺขิตปริโภโค, โส อิณปริโภคสฺส ปจฺจนีกตฺตา อาณณฺยปริโภโค วา โหติ, ทายชฺชปริโภเคเยว วา สงฺคหํ คจฺฉติฯ สีลวาปิ หิ อิมาย สิกฺขาย สมนฺนาคตตฺตา เสโกฺขเตฺวว สงฺขฺยํ คจฺฉติฯ อิเมสุ ปน ปริโภเคสุ ยสฺมา สามิปริโภโค อโคฺค, ตสฺมา ตํ ปตฺถยมาเนน ภิกฺขุนา วุตฺตปฺปการาย ปจฺจเวกฺขณาย ปจฺจเวกฺขิตฺวา ปริภุญฺชเนฺตน ปจฺจยสนฺนิสฺสิตสีลํ สมฺปาเทตพฺพํฯ เอวํ กโรโนฺต หิ กิจฺจการี โหติฯ วุตฺตมฺปิ เจตํ –</p>


<p>
‘‘ปิณฺฑํ  
วิหารํ สยนาสนญฺจ,  
  
อาปญฺจ สงฺฆาฎิรชูปวาหนํ;  
  
สุตฺวาน ธมฺมํ สุคเตน เทสิตํ,  
  
สงฺขาย เสเว วรปญฺญสาวโกฯ  
</p>
  
<p>
‘‘ตสฺมา  
หิ ปิเณฺฑ สยนาสเน จ,  
  
อาเป จ สงฺฆาฎิรชูปวาหเน;  
  
เอเตสุ ธเมฺมสุ อนูปลิโตฺต,  
  
ภิกฺขุ ยถา โปกฺขเร วาริพินฺทุฯ (สุ. นิ. ๓๙๓-๓๙๔);  
</p>
  
<p>
‘‘กาเลน ลทฺธา ปรโต อนุคฺคหา,  
  
ขเชฺชสุ โภเชฺชสุ จ สายเนสุ จ;  
  
มตฺตํ ส ชญฺญา สตตํ อุปฎฺฐิโต,  
  
วณสฺส อาเลปนรูหเน ยถาฯ  
</p>
  
<p>
‘‘กนฺตาเร ปุตฺตมํสํว, อกฺขสฺสพฺภญฺชนํ ยถา;  
  
เอวํ อาหาเร อาหารํ, ยาปนตฺถมมุจฺฉิโต’’ติฯ  
</p>
  
<p>อิมสฺส จ ปจฺจยสนฺนิสฺสิตสีลสฺส ปริปูรการิตาย ภาคิเนยฺยสงฺฆรกฺขิตสามเณรสฺส วตฺถุ กเถตพฺพํฯ โส หิ สมฺมา ปจฺจเวกฺขิตฺวา ปริภุญฺชิฯ ยถาห –</p>


<p>
‘‘อุปชฺฌาโย มํ ภุญฺชมานํ, สาลิกูรํ สุนิพฺพุตํ;  
  
มา เหว ตฺวํ สามเณร, ชิวฺหํ ฌาเปสิ อสญฺญโตฯ  
</p>
  
<p>
‘‘อุปชฺฌายสฺส วโจ สุตฺวา, สํเวคมลภิํ ตทา;  
  
เอกาสเน นิสีทิตฺวา, อรหตฺตํ อปาปุณิํฯ  
</p>
  
<p>
‘‘โสหํ  
ปริปุณฺณสงฺกโปฺป, จโนฺท ปนฺนรโส ยถา;  
  
สพฺพาสวปริกฺขีโณ, นตฺถิ ทานิ ปุนพฺภโว’’ติฯ  
</p>
  
<p>
‘‘ตสฺมา อโญฺญปิ ทุกฺขสฺส, ปตฺถยโนฺต ปริกฺขยํ;  
  
โยนิโส ปจฺจเวกฺขิตฺวา, ปฎิเสเวถ ปจฺจเย’’ติฯ  
</p>
  
<p>เอวํ ปาติโมกฺขสํวรสีลาทิวเสน จตุพฺพิธํฯ</p>


<h3>ปฐมสีลปญฺจกํ</h3>
<p> ปญฺจวิธโกฎฺฐาสสฺส ปฐมปญฺจเก อนุปสมฺปนฺนสีลาทิวเสน อโตฺถ เวทิตโพฺพฯ วุตฺตเญฺหตํ ปฎิสมฺภิทายํ –</p>


<p>‘‘กตมํ  ปริยนฺตปาริสุทฺธิสีลํ? อนุปสมฺปนฺนานํ ปริยนฺตสิกฺขาปทานํ, อิทํ ปริยนฺตปาริสุทฺธิสีลํฯ กตมํ อปริยนฺตปาริสุทฺธิสีลํ? อุปสมฺปนฺนานํ อปริยนฺตสิกฺขาปทานํ, อิทํ อปริยนฺตปาริสุทฺธิสีลํฯ กตมํ ปริปุณฺณปาริสุทฺธิสีลํ? ปุถุชฺชนกลฺยาณกานํ กุสลธเมฺม ยุตฺตานํ เสกฺขปริยเนฺต ปริปูรการีนํ กาเย จ ชีวิเต จ อนเปกฺขานํ ปริจฺจตฺตชีวิตานํ, อิทํ ปริปุณฺณปาริสุทฺธิสีลํฯ กตมํ อปรามฎฺฐปาริสุทฺธิสีลํ? สตฺตนฺนํ เสกฺขานํ, อิทํ อปรามฎฺฐปาริสุทฺธิสีลํฯ กตมํ ปฎิปฺปสฺสทฺธิปาริสุทฺธิสีลํ? ตถาคตสาวกานํ ขีณาสวานํ ปเจฺจกพุทฺธานํ ตถาคตานํ อรหนฺตานํ สมฺมาสมฺพุทฺธานํ, อิทํ ปฎิปฺปสฺสทฺธิปาริสุทฺธิสีล’’นฺติ (ปฎิ. ม. ๑.๓๗)ฯ</p>


<p>ตตฺถ อนุปสมฺปนฺนานํ สีลํ คณนวเสน สปริยนฺตตฺตา นฺติ เวทิตพฺพํฯ อุปสมฺปนฺนานํ –</p>


<p>
‘‘นว โกฎิสหสฺสานิ, อสีติสตโกฎิโย;  
  
ปญฺญาสสตสหสฺสานิ, ฉตฺติํสา จ ปุนาปเรฯ  
</p>
  
<p>
‘‘เอเต  
สํวรวินยา, สมฺพุเทฺธน ปกาสิตา;  
  
เปยฺยาลมุเขน นิทฺทิฎฺฐา, สิกฺขา วินยสํวเร’’ติฯ –  
</p>
  
<p>เอวํ คณนวเสน สปริยนฺตมฺปิ อนวเสสวเสน สมาทานภาวญฺจ ลาภยสญาติองฺคชีวิตวเสน อทิฎฺฐปริยนฺตภาวญฺจ สนฺธาย นฺติ วุตฺตํ, จิรคุมฺพวาสิกอมฺพขาทกมหาติสฺสเตฺถรสฺส สีลมิวฯ ตถา หิ โส อายสฺมา –</p>


<p>
‘‘ธนํ จเช องฺควรสฺส เหตุ, องฺคํ จเช ชีวิตํ รกฺขมาโน;  
  
องฺคํ ธนํ ชีวิตญฺจาปิ สพฺพํ, จเช นโร ธมฺมมนุสฺสรโนฺต’’ติฯ –  
</p>
  
<p>อิมํ สปฺปุริสานุสฺสติํ อวิชหโนฺต ชีวิตสํสเยปิ สิกฺขาปทํ อวีติกฺกมฺม ตเทว อปริยนฺตปาริสุทฺธิสีลํ นิสฺสาย อุปาสกสฺส ปิฎฺฐิคโตว อรหตฺตํ ปาปุณิฯ ยถาห –</p>


<p>
‘‘น ปิตา นปิ เต มาตา, น ญาติ นปิ พนฺธโว;  
  
กโรเตตาทิสํ กิจฺจํ, สีลวนฺตสฺส การณาฯ  
</p>
  
<p>
สํเวคํ  
ชนยิตฺวาน, สมฺมสิตฺวาน โยนิโส;  
  
ตสฺส ปิฎฺฐิคโต สโนฺต, อรหตฺตํ อปาปุณี’’ติฯ  
</p>
  
<p>ปุถุชฺชนกลฺยาณกานํ สีลํ อุปสมฺปทโต ปฎฺฐาย สุโธตชาติมณิ วิย สุปริกมฺมกตสุวณฺณํ วิย จ อติปริสุทฺธตฺตา จิตฺตุปฺปาทมตฺตเกนปิ มเลน วิรหิตํ อรหตฺตเสฺสว ปทฎฺฐานํ โหติ, ตสฺมา ติ วุจฺจติ, มหาสงฺฆรกฺขิตภาคิเนยฺยสงฺฆรกฺขิตเตฺถรานํ วิยฯ</p>


<p> กิร อติกฺกนฺตสฎฺฐิวสฺสํ มรณมเญฺจ นิปนฺนํ ภิกฺขุสโงฺฆ โลกุตฺตราธิคมํ ปุจฺฉิฯ เถโร ‘‘นตฺถิ เม โลกุตฺตรธโมฺม’’ติ อาหฯ อถสฺส อุปฎฺฐาโก ทหรภิกฺขุ อาห – ‘‘ภเนฺต, ตุเมฺห ปรินิพฺพุตาติ สมนฺตา ทฺวาทสโยชนา มนุสฺสา สนฺนิปติตา, ตุมฺหากํ ปุถุชฺชนกาลกิริยาย มหาชนสฺส วิปฺปฎิสาโร ภวิสฺสตี’’ติฯ อาวุโส, อหํ ‘‘เมเตฺตยฺยํ ภควนฺตํ ปสฺสิสฺสามี’’ติ น วิปสฺสนํ ปฎฺฐเปสิํฯ เตน หิ มํ นิสีทาเปตฺวา  โอกาสํ กโรหีติฯ โส เถรํ นิสีทาเปตฺวา พหิ นิกฺขโนฺตฯ เถโร ตสฺส สห นิกฺขมนาว อรหตฺตํ ปตฺวา อจฺฉริกาย สญฺญํ อทาสิฯ สโงฺฆ สนฺนิปติตฺวา อาห – ‘‘ภเนฺต, เอวรูเป มรณกาเล โลกุตฺตรธมฺมํ นิพฺพเตฺตนฺตา ทุกฺกรํ กริตฺถา’’ติฯ นาวุโส เอตํ ทุกฺกรํ, อปิจ โว ทุกฺกรํ อาจิกฺขิสฺสามิ – ‘‘อหํ, อาวุโส, ปพฺพชิตกาลโต ปฎฺฐาย อสติยา อญฺญาณปกตํ กมฺมํ นาม น ปสฺสามี’’ติฯ ภาคิเนโยฺยปิสฺส ปญฺญาสวสฺสกาเล เอวเมว อรหตฺตํ ปาปุณีติฯ</p>


<p>
‘‘อปฺปสฺสุโตปิ เจ โหติ, สีเลสุ อสมาหิโต;  
  
อุภเยน นํ ครหนฺติ, สีลโต จ สุเตน จฯ  
</p>
  
<p>
‘‘อปฺปสฺสุโตปิ เจ โหติ, สีเลสุ สุสมาหิโต;  
  
สีลโต นํ ปสํสนฺติ, ตสฺส สมฺปชฺชเต สุตํฯ  
</p>
  
<p>
‘‘พหุสฺสุโตปิ เจ โหติ, สีเลสุ อสมาหิโต;  
  
สีลโต นํ ครหนฺติ, นาสฺส สมฺปชฺชเต สุตํฯ  
</p>
  
<p>
‘‘พหุสฺสุโตปิ เจ โหติ, สีเลสุ สุสมาหิโต;  
  
อุภเยน นํ ปสํสนฺติ, สีลโต จ สุเตน จฯ  
</p>
  
<p>
‘‘พหุสฺสุตํ  
ธมฺมธรํ, สปฺปญฺญํ พุทฺธสาวกํ;  
  
เนกฺขํ ชโมฺพนทเสฺสว, โก ตํ นินฺทิตุมรหติ;  
  
เทวาปิ นํ ปสํสนฺติ, พฺรหฺมุนาปิ ปสํสิโต’’ติฯ (อ. นิ. ๔.๖);  
</p>
  
<p>เสกฺขานํ ปน สีลํ ทิฎฺฐิวเสน อปรามฎฺฐตฺตา, ปุถุชฺชนานํ วา ปน ราควเสน อปรามฎฺฐสีลํ ติ เวทิตพฺพํ, กุฎุมฺพิยปุตฺตติสฺสเตฺถรสฺส สีลํ วิยฯ โส หิ อายสฺมา ตถารูปํ สีลํ นิสฺสาย อรหเตฺต ปติฎฺฐาตุกาโม เวริเก อาห –</p>


<p>
‘‘อุโภ  
ปาทานิ ภินฺทิตฺวา, สญฺญเปสฺสามิ โว อหํ;  
  
อฎฺฎิยามิ หรายามิ, สราคมรณํ อห’’นฺติฯ  
</p>
  
<p>
‘‘เอวาหํ จินฺตยิตฺวาน, สมฺมสิตฺวาน โยนิโส;  
  
สมฺปเตฺต อรุณุคฺคมฺหิ, อรหตฺตํ อปาปุณิ’’นฺติฯ (ที. นิ. อฎฺฐ. ๒.๓๗๓);  
</p>
  
<p>อญฺญตโรปิ มหาเถโร พาฬฺหคิลาโน สหตฺถา อาหารมฺปิ ปริภุญฺชิตุํ อสโกฺกโนฺต สเก มุตฺตกรีเส ปลิปโนฺน สมฺปริวตฺตติ, ตํ ทิสฺวา อญฺญตโร ทหโร ‘‘อโห ทุกฺขา ชีวิตสงฺขารา’’ติ อาหฯ ตเมนํ มหาเถโร อาห – ‘‘อหํ, อาวุโส, อิทานิ มิยฺยมาโน สคฺคสมฺปตฺติํ ลภิสฺสามิ, นตฺถิ เม เอตฺถ สํสโย, อิมํ ปน สีลํ ภินฺทิตฺวา ลทฺธสมฺปตฺติ นาม สิกฺขํ ปจฺจกฺขาย ปฎิลทฺธคิหิภาวสทิสี’’ติ วตฺวา ‘‘สีเลเนว สทฺธิํ มริสฺสามี’’ติ ตเตฺถว นิปโนฺน ตเมว โรคํ สมฺมสโนฺต อรหตฺตํ ปตฺวา ภิกฺขุสงฺฆสฺส อิมาหิ คาถาหิ พฺยากาสิ –</p>


<p>
‘‘ผุฎฺฐสฺส เม อญฺญตเรน พฺยาธินา,  
  
โรเคน พาฬฺหํ ทุขิตสฺส รุปฺปโต;  
  
ปริสุสฺสติ ขิปฺปมิทํ กเฬวรํ,  
  
ปุปฺผํ ยถา ปํสุนิ อาตเป กตํฯ  
</p>
  
<p>
‘‘อชญฺญํ ชญฺญสงฺขาตํ, อสุจิํ สุจิสมฺมตํ;  
  
นานากุณปปริปูรํ, ชญฺญรูปํ อปสฺสโตฯ  
</p>
  
<p>
‘‘ธิรตฺถุ  
มํ อาตุรํ ปูติกายํ, ทุคฺคนฺธิยํ อสุจิ พฺยาธิธมฺมํ;  
  
ยตฺถปฺปมตฺตา อธิมุจฺฉิตา ปชา, หาเปนฺติ มคฺคํ สุคตูปปตฺติยา’’ติฯ  
</p>
  
<p>อรหนฺตาทีนํ ปน สีลํ สพฺพทรถปฺปฎิปฺปสฺสทฺธิยา ปริสุทฺธตฺตา ติ เวทิตพฺพํฯ เอวํ ปริยนฺตปาริสุทฺธิอาทิวเสน ปญฺจวิธํฯ</p>


<h3>ทุติยสีลปญฺจกํ</h3>
<p>ทุติยปญฺจเก  ปาณาติปาตาทีนํ ปหานาทิวเสน อโตฺถ เวทิตโพฺพฯ วุตฺตเญฺหตํ ปฎิสมฺภิทายํ –</p>


<p>‘‘ปญฺจ สีลานิ ปาณาติปาตสฺส ปหานํ สีลํ, เวรมณี สีลํ, เจตนา สีลํ, สํวโร สีลํ, อวีติกฺกโม สีลํฯ อทินฺนาทานสฺส, กาเมสุมิจฺฉาจารสฺส, มุสาวาทสฺส, ปิสุณาย วาจาย, ผรุสาย วาจาย, สมฺผปฺปลาปสฺส, อภิชฺฌาย, พฺยาปาทสฺส, มิจฺฉาทิฎฺฐิยา, เนกฺขเมฺมน กามจฺฉนฺทสฺส, อพฺยาปาเทน พฺยาปาทสฺส, อาโลกสญฺญาย ถินมิทฺธสฺส, อวิเกฺขเปน อุทฺธจฺจสฺส, ธมฺมววตฺถาเนน วิจิกิจฺฉาย, ญาเณน อวิชฺชาย, ปาโมเชฺชน อรติยา, ปฐเมน ฌาเนน นีวรณานํ, ทุติเยน ฌาเนน วิตกฺกวิจารานํ, ตติเยน ฌาเนน ปีติยา, จตุเตฺถน ฌาเนน สุขทุกฺขานํ, อากาสานญฺจายตนสมาปตฺติยา รูปสญฺญาย ปฎิฆสญฺญาย นานตฺตสญฺญาย, วิญฺญาณญฺจายตนสมาปตฺติยา อากาสานญฺจายตนสญฺญาย, อากิญฺจญฺญายตนสมาปตฺติยา วิญฺญาณญฺจายตนสญฺญาย, เนวสญฺญานาสญฺญายตนสมาปตฺติยา อากิญฺจญฺญายตนสญฺญาย, อนิจฺจานุปสฺสนาย นิจฺจสญฺญาย, ทุกฺขานุปสฺสนาย สุขสญฺญาย, อนตฺตานุปสฺสนาย อตฺตสญฺญาย, นิพฺพิทานุปสฺสนาย นนฺทิยา, วิราคานุปสฺสนาย ราคสฺส, นิโรธานุปสฺสนาย สมุทยสฺส, ปฎินิสฺสคฺคานุปสฺสนาย อาทานสฺส, ขยานุปสฺสนาย ฆนสญฺญาย, วยานุปสฺสนาย อายูหนสฺส, วิปริณามานุปสฺสนาย ธุวสญฺญาย, อนิมิตฺตานุปสฺสนาย นิมิตฺตสฺส, อปฺปณิหิตานุปสฺสนาย ปณิธิยา, สุญฺญตานุปสฺสนาย อภินิเวสสฺส, อธิปญฺญาธมฺมวิปสฺสนาย สาราทานาภินิเวสสฺส, ยถาภูตญาณทสฺสเนน สโมฺมหาภินิเวสสฺส, อาทีนวานุปสฺสนาย อาลยาภินิเวสสฺส, ปฎิสงฺขานุปสฺสนาย อปฺปฎิสงฺขาย, วิวฎฺฎนานุปสฺสนาย สโญฺญคาภินิเวสสฺส, โสตาปตฺติมเคฺคน ทิเฎฺฐกฎฺฐานํ  กิเลสานํ, สกทาคามิมเคฺคน โอฬาริกานํ กิเลสานํ, อนาคามิมเคฺคน อณุสหคตานํ กิเลสานํ, อรหตฺตมเคฺคน สพฺพกิเลสานํ ปหานํ สีลํ, เวรมณี, เจตนา, สํวโร, อวีติกฺกโม สีลํฯ เอวรูปานิ สีลานิ จิตฺตสฺส อวิปฺปฎิสาราย สํวตฺตนฺติ, ปาโมชฺชาย สํวตฺตนฺติ, ปีติยา สํวตฺตนฺติ, ปสฺสทฺธิยา สํวตฺตนฺติ, โสมนสฺสาย สํวตฺตนฺติ, อาเสวนาย สํวตฺตนฺติ, ภาวนาย สํวตฺตนฺติ, พหุลีกมฺมาย สํวตฺตนฺติ, อลงฺการาย สํวตฺตนฺติ, ปริกฺขาราย สํวตฺตนฺติ, ปริวาราย สํวตฺตนฺติ, ปาริปูริยา สํวตฺตนฺติ, เอกนฺตนิพฺพิทาย วิราคาย  นิโรธาย อุปสมาย อภิญฺญาย สโมฺพธาย นิพฺพานาย สํวตฺตนฺตี’’ติ (ปฎิ. ม. ๑.๔๑)ฯ</p>


<p>เอตฺถ จ ปหานนฺติ โกจิ ธโมฺม นาม นตฺถิ อญฺญตฺร วุตฺตปฺปการานํ ปาณาติปาตาทีนํ อนุปฺปาทมตฺตโตฯ ยสฺมา ปน ตํ ตํ ปหานํ ตสฺส ตสฺส กุสลธมฺมสฺส ปติฎฺฐานเฎฺฐน อุปธารณํ โหติ, วิกมฺปาภาวกรเณน จ สมาทานํฯ ตสฺมา ปุเพฺพ วุเตฺตเนว อุปธารณสมาธานสงฺขาเตน สีลนเฎฺฐน สีลนฺติ วุตฺตํฯ อิตเร จตฺตาโร ธมฺมา ตโต ตโต เวรมณิวเสน, ตสฺส ตสฺส สํวรวเสน, ตทุภยสมฺปยุตฺตเจตนาวเสน, ตํ ตํ อวีติกฺกมนฺตสฺส อวีติกฺกมนวเสน จ เจตโส ปวตฺติสพฺภาวํ สนฺธาย วุตฺตาฯ สีลโฎฺฐ ปน เตสํ ปุเพฺพ ปกาสิโตเยวาติฯ เอวํ ปหานสีลาทิวเสน ปญฺจวิธํฯ</p>


<p>เอตฺตาวตา จ กิํ สีลํ? เกนเฎฺฐน สีลํ? กานสฺส ลกฺขณรสปจฺจุปฎฺฐานปทฎฺฐานานิ? กิมานิสํสํ สีลํ? กติวิธํ เจตํ สีลนฺติ? อิเมสํ ปญฺหานํ วิสฺสชฺชนํ นิฎฺฐิตํฯ</p>


<h3>สีลสํกิเลสโวทานํ</h3>
<p> ยํ ปน วุตฺตํ ‘‘โก จสฺส สํกิเลโส, กิํ โวทาน’’นฺติฯ ตตฺร วทาม – ขณฺฑาทิภาโว สีลสฺส สํกิเลโส, อขณฺฑาทิภาโว โวทานํฯ โส ปน ขณฺฑาทิภาโว ลาภยสาทิเหตุเกน เภเทน จ สตฺตวิธเมถุนสํโยเคน จ สงฺคหิโตฯ</p>


<p>ตถา หิ ยสฺส สตฺตสุ อาปตฺติกฺขเนฺธสุ อาทิมฺหิ วา อเนฺต วา สิกฺขาปทํ ภินฺนํ โหติ, ตสฺส สีลํ ปริยเนฺต ฉินฺนสาฎโก วิย  นาม  โหติฯ ยสฺส ปน เวมเชฺฌ ภินฺนํ, ตสฺส มเชฺฌ ฉิทฺทสาฎโก วิย  นาม โหติฯ ยสฺส ปฎิปาฎิยา เทฺว ตีณิ ภินฺนานิ, ตสฺส ปิฎฺฐิยา วา กุจฺฉิยา วา อุฎฺฐิเตน วิสภาควเณฺณน กาฬรตฺตาทีนํ อญฺญตรสรีรวณฺณา คาวี วิย  นาม โหติฯ ยสฺส อนฺตรนฺตรา ภินฺนานิ, ตสฺส อนฺตรนฺตรา วิสภาควณฺณพินฺทุวิจิตฺรา คาวี วิย  นาม โหติฯ เอวํ ตาว ลาภาทิเหตุเกน เภเทน ขณฺฑาทิภาโว โหติฯ</p>


<p>เอวํ  สตฺตวิธเมถุนสํโยควเสนฯ วุตฺตญฺหิ ภควตา –</p>

</p>

</p>

</p>


<p>‘‘ปุน  จปรํ, พฺราหฺมณ, อิเธกโจฺจ สมโณ วา…เป.… น เหว โข มาตุคาเมน… นปิ มาตุคามสฺส… นปิ มาตุคาเมน… นปิ มาตุคามสฺส…เป.… เปกฺขติฯ อปิจ โข มาตุคามสฺส สทฺทํ สุณาติ ติโรกุฎฺฎา วา ติโรปาการา วา หสนฺติยา วา ภณนฺติยา วา คายนฺติยา วา โรทนฺติยา วา, โส ตทสฺสาเทติ…เป.… ทุกฺขสฺมาติ วทามิฯ</p>

 วาฯ อปิจ โข ยานิสฺส ตานิ ปุเพฺพ มาตุคาเมน สทฺธิํ หสิตลปิตกีฬิตานิ, ตานิ อนุสฺสรติ, โส ตทสฺสาเทติ…เป.… ทุกฺขสฺมาติ วทามิฯ</p>

</p>

</p>


<p>เอวํ ลาภาทิเหตุเกน เภเทน จ สตฺตวิธเมถุนสํโยเคน จ ขณฺฑาทิภาโว สงฺคหิโตติ เวทิตโพฺพฯ</p>


<p>อขณฺฑาทิภาโว ปน สพฺพโส สิกฺขาปทานํ อเภเทน, ภินฺนานญฺจ สปฺปฎิกมฺมานํ ปฎิกมฺมกรเณน, สตฺตวิธเมถุนสํโยคาภาเวน จ, อปราย  จ ‘‘โกโธ อุปนาโห มโกฺข ปฬาโส อิสฺสา มจฺฉริยํ มายา สาเถยฺยํ ถโมฺภ สารโมฺภ มาโน อติมาโน มโท ปมาโท’’ติอาทีนํ ปาปธมฺมานํ อนุปฺปตฺติยา, อปฺปิจฺฉตาสนฺตุฎฺฐิตาสเลฺลขตาทีนญฺจ คุณานํ อุปฺปตฺติยา สงฺคหิโตฯ</p>


<p>ยานิ หิ สีลานิ ลาภาทีนมฺปิ อตฺถาย อภินฺนานิ, ปมาทโทเสน วา ภินฺนานิปิ ปฎิกมฺมกตานิ , เมถุนสํโยเคหิ วา โกธุปนาหาทีหิ วา ปาปธเมฺมหิ อนุปหตานิ, ตานิ สพฺพโส ติ วุจฺจนฺติฯ ตานิเยว ภุชิสฺสภาวกรณโต จ  วิญฺญูหิ ปสตฺถตฺตา  ตณฺหาทิฎฺฐีหิ อปรามฎฺฐตฺตา  อุปจารสมาธิํ วา อปฺปนาสมาธิํ วา สํวตฺตยนฺตีติ  จ โหนฺติฯ ตสฺมา เนสํ เอส ‘อขณฺฑาทิภาโว โวทาน’นฺติ เวทิตโพฺพฯ</p>


<p>ตํ ปเนตํ โวทานํ ทฺวีหากาเรหิ สมฺปชฺชติ สีลวิปตฺติยา จ อาทีนวทสฺสเนน, สีลสมฺปตฺติยา จ อานิสํสทสฺสเนนฯ ตตฺถ ‘‘ปญฺจิเม, ภิกฺขเว, อาทีนวา ทุสฺสีลสฺส สีลวิปตฺติยา’’ติ (ที. นิ. ๒.๑๔๙; อ. นิ. ๕.๒๑๓) เอวมาทิสุตฺตนเยน สีลวิปตฺติยา อาทีนโว ทฎฺฐโพฺพฯ</p>


<p>อปิจ ทุสฺสีโล ปุคฺคโล ทุสฺสีลฺยเหตุ อมนาโป โหติ เทวมนุสฺสานํ, อนนุสาสนีโย สพฺรหฺมจารีนํ, ทุกฺขิโต ทุสฺสีลฺยครหาสุ, วิปฺปฎิสารี สีลวตํ ปสํสาสุ, ตาย จ ปน ทุสฺสีลฺยตาย สาณสาฎโก วิย ทุพฺพโณฺณ โหติฯ เย โข ปนสฺส ทิฎฺฐานุคติํ อาปชฺชนฺติ, เตสํ ทีฆรตฺตํ อปายทุกฺขาวหนโต ทุกฺขสมฺผโสฺสฯ เยสํ เทยฺยธมฺมํ ปฎิคฺคณฺหาติ, เตสํ นมหปฺผลกรณโต อปฺปโคฺฆฯ อเนกวสฺสคณิกคูถกูโป วิย ทุพฺพิโสธโนฯ ฉวาลาตมิว อุภโต ปริพาหิโรฯ ภิกฺขุภาวํ ปฎิชานโนฺตปิ อภิกฺขุเยว โคคณํ อนุพนฺธคทฺรโภ วิยฯ สตตุพฺพิโคฺค สพฺพเวริกปุริโส วิยฯ อสํวาสารโห มตกเฬวรํ วิยฯ สุตาทิคุณยุโตฺตปิ สพฺรหฺมจารีนํ อปูชารโห สุสานคฺคิ วิย พฺราหฺมณานํฯ อภโพฺพ วิเสสาธิคเม อโนฺธ วิย รูปทสฺสเนฯ นิราโส สทฺธเมฺม จณฺฑาลกุมารโก วิย รเชฺชฯ สุขิโตสฺมีติ มญฺญมาโนปิ ทุกฺขิโตว อคฺคิกฺขนฺธปริยาเย วุตฺตทุกฺขภาคิตายฯ</p>


<p>ทุสฺสีลานญฺหิ  ปญฺจกามคุณปริโภควนฺทนมานนาทิสุขสฺสาทคธิตจิตฺตานํ ตปฺปจฺจยํ อนุสฺสรณมเตฺตนาปิ หทยสนฺตาปํ ชนยิตฺวา อุณฺหโลหิตุคฺคารปฺปวตฺตนสมตฺถํ อติกฎุกํ ทุกฺขํ ทเสฺสโนฺต สพฺพากาเรน ปจฺจกฺขกมฺมวิปาโก ภควา อาห –</p>

 มหนฺตํ อคฺคิกฺขนฺธํ อาทิตฺตํ สมฺปชฺชลิตํ สโชติภูตํ อาลิเงฺคตฺวา อุปนิสีเทยฺย วา อุปนิปเชฺชยฺย วา, ยํ ขตฺติยกญฺญํ วา พฺราหฺมณกญฺญํ วา คหปติกญฺญํ วา มุทุตลุนหตฺถปาทํ อาลิเงฺคตฺวา อุปนิสีเทยฺย วา อุปนิปเชฺชยฺย วาติฯ เอตเทว, ภเนฺต, วรํ ยํ ขตฺติยกญฺญํ วา…เป.… อุปนิปเชฺชยฺย วาฯ ทุกฺขํ เหตํ, ภเนฺต, ยํ อมุํ มหนฺตํ อคฺคิกฺขนฺธํ…เป.… อุปนิปเชฺชยฺย วาติฯ อาโรจยามิ โว, ภิกฺขเว, ปฎิเวทยามิ โว, ภิกฺขเว, ยถา เอตเทว ตสฺส วรํ ทุสฺสีลสฺส ปาปธมฺมสฺส อสุจิสงฺกสฺสรสมาจารสฺส ปฎิจฺฉนฺนกมฺมนฺตสฺส อสฺสมณสฺส สมณปฎิญฺญสฺส อพฺรหฺมจาริสฺส พฺรหฺมจาริปฎิญฺญสฺส อโนฺตปูติกสฺส อวสฺสุตสฺส กสมฺพุชาตสฺส ยํ อมุํ มหนฺตํ อคฺคิกฺขนฺธํ…เป.… อุปนิปเชฺชยฺย วาฯ ตํ กิสฺส เหตุ? ตโตนิทานํ หิ โส, ภิกฺขเว, มรณํ วา นิคเจฺฉยฺย มรณมตฺตํ วา ทุกฺขํ, น เตฺวว ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺยา’’ติ (อ. นิ. ๗.๗๒)ฯ</p>


<p>เอวํ อคฺคิกฺขนฺธุปมาย อิตฺถิปฎิพทฺธปญฺจกามคุณปริโภคปจฺจยํ ทุกฺขํ ทเสฺสตฺวา เอเตเนว อุปาเยน –</p>

 วา พฺราหฺมณมหาสาลานํ วา คหปติมหาสาลานํ วา อภิวาทนํ สาทิเยยฺยา’’ติ จฯ</p>

</p>

 วา พฺราหฺมณมหาสาลานํ วา คหปติมหาสาลานํ วา สทฺธาเทยฺยํ จีวรํ ปริภุเญฺชยฺยา’’ติ จฯ</p>

</p>

</p>

, โส ตตฺถ เผณุเทฺทหกํ ปจฺจมาโน สกิมฺปิ อุทฺธํ คเจฺฉยฺย, สกิมฺปิ อโธ คเจฺฉยฺย, สกิมฺปิ ติริยํ คเจฺฉยฺย, ยํ วา ขตฺติย… พฺราหฺมณ… คหปติมหาสาลานํ วา สทฺธาเทยฺยํ วิหารํ ปริภุเญฺชยฺยา’’ติ จาติ (อ. นิ. ๗.๗๒)ฯ</p>


<p>อิมาหิ วาฬรชฺชุติณฺหสตฺติอโยปฎฺฎอโยคุฬอโยมญฺจอโยปีฐอโยกุมฺภีอุปมาหิ อภิวาทนอญฺชลิกมฺมจีวรปิณฺฑปาตมญฺจปีฐวิหารปริโภคปจฺจยํ ทุกฺขํ ทเสฺสสิฯ ตสฺมา –</p>


<p>
อคฺคิกฺขนฺธาลิงฺคนทุกฺขาธิกทุกฺขกฎุกผลํ;  
  
อวิชหโต กามสุขํ, สุขํ กุโต ภินฺนสีลสฺสฯ  
</p>
  
<p>
อภิวาทนสาทิยเน  
, กิํ นาม สุขํ วิปนฺนสีลสฺส;  
  
ทฬฺหวาฬรชฺชุฆํสนทุกฺขาธิกทุกฺขภาคิสฺสฯ  
</p>
  
<p>
สทฺธานมญฺชลิกมฺมสาทิยเน กิํ สุขํ อสีลสฺส;  
  
สตฺติปฺปหารทุกฺขาธิมตฺตทุกฺขสฺส ยํเหตุฯ  
</p>
  
<p>
จีวรปริโภคสุขํ, กิํ นาม อสํยตสฺส;  
  
เยน จิรํ อนุภวิตโพฺพ, นิรเย ชลิตอโยปฎฺฎสมฺผโสฺสฯ  
</p>
  
<p>
มธุโรปิ ปิณฺฑปาโต, หลาหลวิสูปโม อสีลสฺส;  
  
อาทิตฺตา คิลิตพฺพา, อโยคุฬา เยน จิรรตฺตํฯ  
</p>
  
<p>
สุขสมฺมโตปิ ทุโกฺข, อสีลิโน มญฺจปีฐปริโภโค;  
  
ยํ พาธิสฺสนฺติ จิรํ, ชลิตอโยมญฺจปีฐานิฯ  
</p>
  
<p>
ทุสฺสีลสฺส วิหาเร, สทฺธาเทยฺยมฺหิ กา นิวาส รติ;  
  
ชลิเตสุ นิวสิตพฺพํ, เยน อโยกุมฺภิมเชฺฌสุฯ  
</p>
  
<p>
สงฺกสรสมาจาโร, กสมฺพุชาโต อวสฺสุโต ปาโป;  
  
อโนฺตปูตีติ จ ยํ, นินฺทโนฺต อาห โลกครุฯ  
</p>
  
<p>
ธี ชีวิตํ อสญฺญตสฺส, ตสฺส สมณชนเวสธาริสฺส;  
  
อสฺสมณสฺส อุปหตํ, ขตมตฺตานํ วหนฺตสฺสฯ  
</p>
  
<p>
คูถํ  
วิย กุณปํ วิย, มณฺฑนกามา วิวชฺชยนฺตีธ;  
  
ยํ นาม สีลวโนฺต, สโนฺต กิํ ชีวิตํ ตสฺสฯ  
</p>
  
<p>
สพฺพภเยหิ  
อมุโตฺต, มุโตฺต สเพฺพหิ อธิคมสุเขหิ;  
  
สุปิหิตสคฺคทฺวาโร, อปายมคฺคํ สมารูโฬฺหฯ  
</p>
  
<p>
กรุณาย วตฺถุภูโต, การุณิกชนสฺส นาม โก อโญฺญ;  
  
ทุสฺสีลสโม ทุสฺสี, ลตาย อิติ พหุวิธา โทสาติฯ  
</p>
  
<p>เอวมาทินา ปจฺจเวกฺขเณน สีลวิปตฺติยํ อาทีนวทสฺสนํ วุตฺตปฺปการวิปรีตโต สีลสมฺปตฺติยา อานิสํสทสฺสนญฺจ เวทิตพฺพํฯ อปิจ –</p>


<p>
ตสฺส ปาสาทิกํ โหติ, ปตฺตจีวรธารณํ;  
  
ปพฺพชฺชา สผลา ตสฺส, ยสฺส สีลํ สุนิมฺมลํฯ  
</p>
  
<p>
อตฺตานุวาทาทิภยํ, สุทฺธสีลสฺส ภิกฺขุโน;  
  
อนฺธการํ วิย รวิํ, หทยํ นาวคาหติฯ  
</p>
  
<p>
สีลสมฺปตฺติยา ภิกฺขุ, โสภมาโน ตโปวเน;  
  
ปภาสมฺปตฺติยา จโนฺท, คคเน วิย โสภติฯ  
</p>
  
<p>
กายคโนฺธปิ ปาโมชฺชํ, สีลวนฺตสฺส ภิกฺขุโน;  
  
กโรติ อปิ เทวานํ, สีลคเนฺธ กถาว กาฯ  
</p>
  
<p>
สเพฺพสํ คนฺธชาตานํ, สมฺปตฺติํ อภิภุยฺยติ;  
  
อวิฆาตี ทิสา สพฺพา, สีลคโนฺธ ปวายติฯ  
</p>
  
<p>
อปฺปกาปิ กตา การา, สีลวเนฺต มหปฺผลา;  
  
โหนฺตีติ สีลวา โหติ, ปูชาสกฺการภาชนํฯ  
</p>
  
<p>
สีลวนฺตํ น พาธนฺติ, อาสวา ทิฎฺฐธมฺมิกา;  
  
สมฺปรายิกทุกฺขานํ, มูลํ ขนติ สีลวาฯ  
</p>
  
<p>
ยา มนุเสฺสสุ สมฺปตฺติ, ยา จ เทเวสุ สมฺปทา;  
  
น สา สมฺปนฺนสีลสฺส, อิจฺฉโต โหติ ทุลฺลภาฯ  
</p>
  
<p>
อจฺจนฺตสนฺตา  
ปน ยา, อยํ นิพฺพานสมฺปทา;  
  
มโน สมฺปนฺนสีลสฺส, ตเมว อนุธาวติฯ  
</p>
  
<p>
สพฺพสมฺปตฺติมูลมฺหิ  
, สีลมฺหิ อิติ ปณฺฑิโต;  
  
อเนกาการโวการํ, อานิสํสํ วิภาวเยติฯ  
</p>
  
<p>เอวญฺหิ วิภาวยโต สีลวิปตฺติโต อุพฺพิชฺชิตฺวา สีลสมฺปตฺตินินฺนํ มานสํ โหติฯ ตสฺมา ยถาวุตฺตํ อิมํ สีลวิปตฺติยา อาทีนวํ อิมญฺจ สีลสมฺปตฺติยา อานิสํสํ ทิสฺวา สพฺพาทเรน สีลํ โวทาเปตพฺพนฺติฯ</p>


<p>เอตฺตาวตา จ ‘‘สีเล ปติฎฺฐาย นโร สปโญฺญ’’ติ อิมิสฺสา คาถาย สีลสมาธิปญฺญามุเขน เทสิเต วิสุทฺธิมเคฺค  ตาว ปริทีปิตํ โหติฯ</p>

</p>

</p>





