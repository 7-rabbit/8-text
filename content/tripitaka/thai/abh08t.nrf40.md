<h1>๑๖. โสฬสโม ปริเจฺฉโท</h1>
<h3>อภิญฺญานิเทฺทสวณฺณนา</h3>
<p> นฺติ วิสิฎฺฐํ กตฺวา, วิเสสโตติ อโตฺถฯ ติ รูปาวจรจตุตฺถชฺฌานมเตฺตปิ, นาวสฺสํ อรูปชฺฌาเนหีติ อธิปฺปาโยฯ อรูปาวจรชฺฌานํ อปฺปฎิลโทฺธปิ หิ กตาธิกาโร ภิกฺขุ อภิญฺญา สมฺปาเทตุํ สมโตฺถ โหติฯ เอตฺถ จตุตฺถชฺฌานคฺคหเณเนว เหฎฺฐา ตีณิ ฌานานิ คหิตานิฯ เตสุ หิ อจิณฺณวสี จตุตฺถชฺฌานํ อุปฺปาเทตุมฺปิ น สโกฺกติฯ อภิญฺญาสุ อนุโยคํ  กาตุํ วฎฺฎตีติ วตฺวา ตตฺถ ปโยชนํ ทเสฺสตุํ   ติอาทิ วุตฺตํฯ ติ อธิคตานิสํสตาย เจว ภาวนาสุขตาย จ นิฎฺฐํ นิปฺผตฺติํ คตาฯ สมาธิภาวนาย หิ โลกิยาภิญฺญา อุทยผลภาเวน ปากฎาฯ โส อภิญฺญาย จ สมาธินา จ สมนฺนาคโต สุเขเนว ปญฺญาภาวนํ สมฺปาเทสฺสติฯ</p>


<p> ติอาทิ โลกิยาภิญฺญานํ สรูปโต อุทฺทิสนํฯ ติ ทิพฺพจกฺขุญาณํ, ทิพฺพโสตญาณญฺจาติ ทเสฺสติฯ ติ อิทฺธิวิธญาณํฯ อิมา ปน  อาทิกมฺมิเกน โยคินา ยสฺมา โอทาตกสิณปริยเนฺตสุ อฎฺฐสุ กสิเณสุ จตุตฺถชฺฌานํ, ตพฺพเสน จ อรูปสมาปตฺติโย นิพฺพเตฺตตฺวา วา น วา กสิณานุโลมตาทีหิ จุทฺทสหิ อากาเรหิ จิตฺตํ ทเมตพฺพํฯ น หิ เอวํ อทเมตฺวา ปุเพฺพ อภาวิตภาวโน อาทิกมฺมิโก โยคาวจโร ปญฺจ อภิญฺญาโย นิปฺผาเทสฺสตีติ ตสฺมา ตํ จิตฺตปริทมนํ อวสฺสํ กาตพฺพนฺติ ทเสฺสตุํ ติอาทิ วุตฺตํฯ ติ กสิณานุโลมตา กสิณปฎิโลมตา กสิณานุโลมปฎิโลมตา ฌานานุโลมตา ฌานปฎิโลมตา ฌานานุโลมปฎิโลมตา ฌานุกฺกนฺติกตา กสิณุกฺกนฺติกตา ฌานกสิณุกฺกนฺติกตา องฺคสงฺกนฺติกตา อารมฺมณสงฺกนฺติกตา องฺคารมฺมณสงฺกนฺติกตา องฺคววตฺถาปนตา อารมฺมณววตฺถาปนตาติ อิเมหิ จุทฺทสหิ อากาเรหิฯ</p>


<p>ตตฺถ อฎฺฐสุ กสิเณสุ ปฎิปาฎิยา สตกฺขตฺตุํ สหสฺสกฺขตฺตุมฺปิ สมาปชฺชนํ, ตเถว อุปฺปฎิปาฎิยา, ปฎิปาฎิอุปฺปฎิปาฎิวเสน จ สมาปชฺชนนฺติ อิเมสํ ติณฺณํ อาการานํ วเสน  วุตฺตาฯ ปฐมชฺฌานโต  ปฎฺฐาย ยาว เนวสญฺญานาสญฺญายตนํ, อยํ  นามฯ เตสํ ปฎิโลมโต  นามฯ อนุโลมปฎิโลมโต  นามฯ</p>


<p>ปถวีกสิเณ ปฐมชฺฌานํ สมาปชฺชิตฺวา ตเตฺถว ตติยํ สมาปชฺชติ, ตโต ตเทว อุคฺฆาเฎตฺวา อากาสานญฺจายตนํ, ตโต อากิญฺจญฺญายตนนฺติ เอวํ กสิณํ อโนกฺกมิตฺวา ฌานเสฺสว เอกนฺตริกภาเวน อุกฺกมนํ  นามฯ เอวํ อาโปกสิณาทิมูลิกาปิ โยชนา กาตพฺพาฯ ปถวีกสิเณ ปฐมชฺฌานํ สมาปชฺชิตฺวา ปุน ตเทว เตโชกสิเณ, ตโต นีลกสิเณ, ตโต โลหิตกสิเณติ ฌานํ อนุกฺกมิตฺวา กสิณเสฺสว เอกนฺตริกภาเวน อุกฺกมนํ  นามฯ ปถวีกสิเณ ปฐมชฺฌานํ สมาปชฺชิตฺวา, เตโชกสิเณ ตติยํ , นีลกสิณํ อุคฺฆาเฎตฺวา อากาสานญฺจายตนํ, โลหิตกสิณโต อากิญฺจญฺญายตนนฺติ อิมินา นเยน ฌานสฺส เจว กสิณสฺส จ อุกฺกมนํ  นามฯ</p>


<p>ปถวีกสิเณ ปฐมชฺฌานํ สมาปชฺชิตฺวา ตเตฺถว อิตเรสมฺปิ สมาปชฺชนํ  นามฯ สพฺพกสิเณสุ เอเกกเสฺสว สมาปชฺชนํ  นามฯ ปถวีกสิเณ ปฐมชฺฌานํ สมาปชฺชิตฺวา, อาโปกสิเณ ทุติยํ, เตโชกสิเณ ตติยํ, วาโยกสิเณ จตุตฺถํ, นีลกสิณํ อุคฺฆาเฎตฺวา อากาสานญฺจายตนํ, ปีตกสิณโต วิญฺญาณญฺจายตนํ, โลหิตกสิณโต อากิญฺจญฺญายตนํ, โอทาตกสิณโต เนวสญฺญานาสญฺญายตนนฺติ เอวํ องฺคานํ, อารมฺมณานญฺจ สมติกฺกมนํ  นามฯ</p>


<p>ปฐมชฺฌานํ นาม ปญฺจงฺคิกนฺติ ววตฺถเปตฺวา ทุติยํ จตุรงฺคิกํ, ตติยํ ติวงฺคิกํ, จตุตฺถํ ทุวงฺคิกํ, อากาสานญฺจายตนํ…เป.… เนวสญฺญานาสญฺญายตนนฺติ  เอวํ ฌานงฺคมตฺตเสฺสว ววตฺถาปนํ  นามฯ ตถา ‘‘อิทํ ปถวีกสิณํ, อิทํ อาโปกสิณ’’นฺติอาทินา อารมฺมณมตฺตเสฺสว ววตฺถาปนํ  นามฯ องฺคารมฺมณววตฺถาปนมฺปิ เอเก อิจฺฉนฺตีติฯ อฎฺฐกถาสุ ปน อนาคตตฺตา อทฺธา ตํ ภาวนาสุขํ น โหติฯ อิเมหิ ปน จุทฺทสหิ อากาเรหิ จิตฺตปริทมนํ กาตุํ อฎฺฐสมาปตฺติลาภีนํ สเตสุ, สหเสฺสสุ วา เอโกว สโกฺกติฯ</p>


<p> ติ จุทฺทสหิ อากาเรหิ ทเนฺตฯ ติ จตุตฺถชฺฌานสมาธินา สมาหิเตฯ ติ นีวรณทูรีภาเวน, ปจฺจนีกสมเนปิ อพฺยาวฎาย ตตฺรมชฺฌตฺตุเปกฺขาย สมฺปาทิตสติปาริสุทฺธิยา สพฺภาเวน วา สุปริสุเทฺธฯ ติ สุธนฺตสุวณฺณสฺส นิฆํสเนน วิย ปริสุทฺธตฺตาเยว ปริโยทาเต, ปภสฺสเรติ วุตฺตํ โหติฯ อถ วา วิตกฺกวิจารโกฺขภวิรหวเสน ปริโยทาเตติ วุตฺตํ โหติฯ ติ ‘‘มาทิสสฺส สมาธิสมฺปนฺนสฺส อีทิเสน ภวิตพฺพ’’นฺติ เอวํ ฌานปฎิลาภปจฺจยานํ ‘‘อโห วต มเมว สตฺถา ปฎิปุจฺฉิตฺวา ปฎิปุจฺฉิตฺวา ภิกฺขูนํ ธมฺมํ เทเสยฺยา’’ติอาทินยปฺปวตฺตานํ ปาปกานํ อิจฺฉาวจรานํ อภาเวน อนงฺคเณฯ ติ อุปคนฺตฺวา กิลิสฺสนเฎฺฐน อุปกฺกิเลสสงฺขาตานํ ราคาทีนํ, ‘‘อภิชฺฌา จิตฺตสฺส อุปกฺกิเลโส, พฺยาปาโท, โกโธ’’ติอาทินา อาคตานํ จิตฺตุปกฺกิเลสานํ วา วิคตตฺตา วิคตุปกฺกิเลเสฯ ติ ปคุณภาวาปาทเนน  สุภาวิตตฺตา มุทุภูเต, วสิภาวปฺปเตฺตติ วุตฺตํ โหติฯ วสิภาวปฺปตฺตญฺหิ จิตฺตํ สุปริมทฺทิตํ วิย จมฺมํ สุปริกมฺมกตา วิย จ ลาขา มุทูติ วุจฺจติฯ ติ มุทุตฺตาเยว อิทฺธิปาทภาวูปคมเนน กมฺมกฺขเม, วิกุพฺพนาทิอิทฺธิกมฺมโยเคฺยติ วุตฺตํ โหติฯ มุทุชาตญฺหิ จิตฺตํ กมฺมกฺขมํ โหติ, สุธนฺตมิว สุวณฺณํ, อุภยมฺปิ  เจตํ สุภาวิตตฺตาเยว โหติฯ ยถาห – ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ, ยํ เอวํ ภาวิตํ พหุลีกตํ มุทุญฺจ โหติ กมฺมนิยญฺจ, ยถยิทํ, ภิกฺขเว, จิตฺต’’นฺติ (อ. นิ. ๑.๔๗)ฯ ติ เอเตสุ ปริสุทฺธภาวาทีสุ นิจฺจลํ อวฎฺฐิเต, ภาวนาปาริปูริยา วา ปณีตภาวํ สมฺมสิตฺวา ฐิเตฯ ติ ฐิตตฺตาเยว อกเมฺป, อาเนญฺชปฺปเตฺตติ วุตฺตํ โหติฯ มุทุกมฺมญฺญภาเวหิ วา อตฺตโน วเส ฐิตตฺตา ฐิเต, สทฺธาทีหิ ปริคฺคหิตตฺตา อสฺสทฺธิยาทีหิ อกมฺปนโต อจเลฯ</p>


<p>ติ ฐิติอจลตานํ วิสุํ วิสุํ อคฺคหเณน สมาหิเตติ วิสุํ เอกงฺคํ กตฺวาฯ ตาสํ ปน วิสุํ วิสุํ คหเณ สุวิสุทฺธตาทีนํ สมาหิตจิตฺตสฺส องฺคภูตตฺตา สมาหิเตติ อิมํ องฺคภาเวน อคฺคเหตฺวา สุวิสุทฺธตาทีหิ อฎฺฐหิ อเงฺคหิ สมฺปนฺนตา เวทิตพฺพาฯ ติ อิทฺธิโกฎฺฐาสตฺถาย, อิทฺธิปฺปเภทาย วาฯ อตฺถโต ปน  นาม เอกสฺส พหุภาวาทิอเนกวิธานปจฺจยภูตํ อภิญฺญาญาณํฯ ติ อภิญฺญาธิคมตฺถาย ปริกมฺมจิตฺตํ กสิณารมฺมณโต อปเนตฺวา อภิญฺญาภิมุขํ เปเสติฯ นฺติ เอตฺถ อิชฺฌตีติ อิทฺธิ, นิปฺผชฺชติ ปฎิลพฺภตีติ วุตฺตํ โหติฯ ยญฺหิ นิปฺผชฺชติ, ปฎิลพฺภติ จ, ตํ อิชฺฌตีติ วุจฺจติฯ ยถาห –</p>


‘‘กามํ กามยมานสฺส, ตสฺส เจตํ สมิชฺฌตี’’ติอาทิ; (สุ. นิ. ๗๗๒; มหานิ. ๑; เนตฺติ. ๕,๔๔);  
</p>
  
<p>อิทฺธิเยว วิกุพฺพนํ ปกติวณฺณวิชหนกิริยนฺติ  อิทํ อิทฺธีสุ วิกุพฺพนิทฺธิยา ปธานภาวโต วุตฺตํ, อิทฺธิ จ วิกุพฺพนญฺจาติ วา ฯ วิสุํ คหณมฺปิ วุตฺตการเณเนว ทฎฺฐพฺพํฯ</p>


<p> ยถา ปน ตํ นิปฺผาเทตพฺพํ, ตํ วิธิํ ทเสฺสตุํ นฺติอาทิ  วุตฺตํฯ เอตฺถ จ ‘‘อนุปุเพฺพน จตฺตาริ  ฌานานิ สมาปชฺชิตฺวา จตุตฺถชฺฌานโต วุฎฺฐายา’’ติ เกจิ, ตํ อยุตฺตํฯ ยทิจฺฉกํ สมาปชฺชนตฺถญฺหิ จิตฺตปริทมนํ, จตุตฺถชฺฌานเมว จ อภิญฺญาปาทกํ, น อิตรานิฯ นฺติ สเจ สตํ อิจฺฉติ, ‘‘สตํ โหมิ, สตํ โหมี’’ติ, สเจ สหสฺสํ อิจฺฉติ, ‘‘สหสฺสํ โหมิ, สหสฺสํ โหมี’’ติ เอวํ ปริกมฺม กตฺวาฯ ‘‘ปริกมฺมมานส’’นฺติ จ ปาทกชฺฌานโต วุฎฺฐาย ‘‘สตํ โหมี’’ติอาทินา ปวตฺติตกามาวจรจิตฺตํ, ปาทกชฺฌานญฺจฯ ติ เอตฺถ ปุเพฺพ อภิญฺญาปาทกชฺฌานสมาปชฺชนํ ปริกมฺมจิตฺตสฺส สมาธานตฺถํ, ปุน สมาปชฺชนํ อธิฎฺฐานจิตฺตสฺส พลคฺคาหตฺถํฯ ติ สตํ อาวเชฺชตฺวา ตโต ปรํ ปวตฺตานํ ติณฺณํ, จตุนฺนํ วา ปุพฺพภาคจิตฺตานํ อนนฺตรา อุปฺปเนฺนน สนฺนิฎฺฐาปนวเสน อธิฎฺฐานนฺติ ลทฺธนาเมน อภิญฺญาญาเณน สนฺนิฎฺฐานํ กโรติ, สตํ นิปฺผาเทตีติ อโตฺถฯ ‘‘อธิฎฺฐาน’’นฺติ หิ สพฺพตฺถ อภิญฺญาญาณํ วุจฺจติฯ</p>


<p> นฺติ ปฎิภาคนิมิตฺตารมฺมณํฯ ติ เอตฺถ เอเตสุ ปริกมฺมาธิฎฺฐาเนสุ ปริกมฺมมานสานิ ‘‘สตํ โหมี’’ติ ปวตฺตานิ กามาวจรมานสานิ สตารมฺมณิกานิ เอเกกสฺส จิตฺตสฺส วเสน สตารมฺมณิกานิ โหนฺติ ปเจฺจกํ ‘‘สตํ โหมี’’ติ ปวตฺตนโตฯ สหสฺสารมฺมณาทีสุปิ เอเสว นโยฯ ติ ตสฺส สตาทิกสฺส อธิฎฺฐานจิตฺตมฺปิฯ สตารมฺมณิกตา จ ปน เนสํ วณฺณวเสน, โน สตฺตปญฺญตฺติวเสนฯ รูปญฺหิ สตํ วา สหสฺสํ วา กตฺวา ทเสฺสตพฺพํ, น ปญฺญตฺติฯ เอตฺถ จ ยทิ นีลวณฺณเมว สตํ อภินิปฺผาเทติ, วณฺณสฺส ตํตํสนฺตานวเสน นานเตฺตปิ นีลวเสน เอกตฺตา เอกเมกํ ปริกมฺมจิตฺตํ สพฺพํ นีลชาตํ อาลมฺพติฯ</p>


<p>ยทิ ปน นานาวณฺณนานากิริยปริกมฺมจิตฺตานมฺปิ พหุภาโว โหติ, เอกเมกํ เอเกกวณฺณํ, เอเกกวเณฺณสุ จ นานากิริยํ  อารมฺมณํ กโรติฯ อธิฎฺฐานจิตฺตํ ปน วณฺณสามญฺญํ คเหตฺวาปิ ปริกมฺมารมฺมณํ นานาวณฺณวนฺตํ อภินิปฺผาเทติ อจิเนฺตยฺยานุภาวตฺตา อิทฺธิวิสยสฺสฯ ติ -คฺคหณํ อภิญฺญาจิตฺตสฺส, ฌานจิตฺตสฺส จ ปฐมุปฺปตฺติยํ สทิสภาวโต วุตฺตํ, น ตสฺส อปฺปนาภาวโตฯ เตเนว หิ ปุเพฺพ วุตฺตคฺคหเณน วิเสสิตนฺติฯ นฺติ รูปาวจรจตุตฺถชฺฌานวนฺตํ, เตน สมฺปยุตฺตํฯ ยทิ เอวํ จตุตฺถชฺฌานสฺส, อิมสฺส จ โก วิเสโสติ อาห ติฯ น เหตฺถ ปริกมฺมวิเสสํ  วินา อโญฺญ วิเสโส อตฺถิฯ อปฺปนาย ปุพฺพภาคปฺปวตฺตานิปิ ตีณิ จตฺตาริ ชวนานิ คหิตคฺคหเณน, อคฺคหิตคฺคหเณน วา ปริกโมฺมปจารานุโลมานิ สพฺพปจฺฉิมํ โคตฺรภุนามกนฺติอาทิ เสสํ สมานเมวฯ เตนาห ติฯ อิทฺธิวิธญาณวณฺณนาฯ</p>


<p> นฺติ เทวตานํ ปิตฺตเสมฺหาทีหิ อปลิพุเทฺธหิ ทูเรปิ อารมฺมณคฺคหณสมเตฺถหิ ทิพฺพโสตปสาเทหิ สมานตฺตา, ทิพฺพวิหารวเสน ปฎิลทฺธตฺตา, อตฺตนา จ ทิพฺพวิหารสนฺนิสฺสิตตฺตา ทิพฺพํ, สวนเฎฺฐน โสตกิจฺจกรณโต, ตํสทิสตาย จ โสตํฯ นฺติ ยํ อุเทฺทเส ‘‘ทิพฺพานิ จกฺขุโสตานี’’ติ (อภิธ. ๑๐๔๘) ทิพฺพโสตํ อุทฺทิฎฺฐํ, ตํ อิทนฺติ อโตฺถฯ</p>


<p> ปฐมํ โอฬาริกสทฺทํ อาวเชฺชตฺวา ปจฺฉา สุขุมสทฺทสฺส อาวชฺชิตพฺพโต อาห ติฯ ปริจยกรณตฺถญฺหิ ปฐมํ อรเญฺญ สีหาทีนํ สเทฺท อาทิํ กตฺวา สเพฺพ โอฬาริกโต ปฎฺฐาย ยถานุกฺกเมน สุขุมสทฺทา อาวชฺชิตพฺพา, ตถา ปุรตฺถิมาทีสุ ทิสาสุ โอฬาริกานมฺปิ สุขุมานมฺปิ สทฺทานํ สทฺทนิมิตฺตํ มนสิ  กาตพฺพํฯ ตสฺส เต สทฺทา ปกติจิตฺตสฺสปิ ปากฎา โหนฺติ, ปริกมฺมจิตฺตสฺส ปน อติวิย ปากฎาฯ ติ ตสฺส โยคิโนฯ นฺติ โอฬาริกสฺส, สุขุมสฺส วา สทฺทสฺส ยถาวุตฺตํ อุปาทายุปาทาย ลพฺภมานโอฬาริกสุขุมาการํฯ ติ ‘‘อิมิสฺสา ทิสาย อยํ สโทฺท โอฬาริโก, สุขุโม วา’’ติ เอวํ ปริกมฺมจิเตฺตน มนสิ กโรนฺตสฺสฯ ติ เย ปริกมฺมจิตฺตสฺส วิสยภูตา โอฬาริกา, สุขุมา วา สทฺทา, เตสุฯ นฺติ ยตฺถ ปริกมฺมกรณวเสน อภิณฺหํ มนสิกาโร ปวโตฺต, ตํ เอกํ สทฺทํฯ ยทิ อภิญฺญาจิตฺตมฺปิ ปริกเมฺมน คหิตเมว อารมฺมณํ กโรติ, โก ปน ตสฺส, อิมสฺส วา วิเสโสติ? วุจฺจเต – ปริกมฺมจิตฺตํ อสุตสฺส คหณโต สทฺทมตฺตํ คณฺหาติ, อภิญฺญาจิตฺตํ ปน อสุตมฺปิ คณฺหนฺตํ สวนากาเรน คหณโต อตฺถาวโพธสฺส ปจฺจยภาเวเนว คณฺหาตีติ อยเมเตสํ วิเสโสฯ ติ ปริยตฺติยํ เฉกาฯ</p>


<p> นฺติ ชาตถามํ, ทฬฺหภาวปฺปตฺตนฺติ อโตฺถฯ วเฑฺฒตพฺพํ ปาทกชฺฌานารมฺมณํ กิตฺตกนฺติ อาห นฺติอาทิฯ ปาทกชฺฌานสฺส หิ อารมฺมณภูตํ  กสิณนิมิตฺตํ ‘‘เอตฺตกํ ฐานํ ผรตู’’ติ มนสิ กริตฺวา ปาทกชฺฌานํ สมาปชฺชนฺตสฺส กสิณนิมิตฺตํ ตตฺตกํ ฐานํ ผริตฺวา ติฎฺฐติฯ โส สมาปตฺติโต วุฎฺฐาย ปุน ปาทกชฺฌานํ อสมาปชฺชิตฺวาปิ อเนกปฺปเภเทปิ สเทฺท อาวชฺชติ สุภาวิตภาวนตฺตาฯ ตตฺถ อญฺญตรํ สทฺทํ อารพฺภ อุปฺปนฺนาวชฺชนานนฺตรํ จตฺตาริ, ปญฺจ วา ชวนานิ อุปฺปชฺชนฺติ, เตสุ ปจฺฉิมํ อิทฺธิจิตฺตํ โหติฯ เอวํ ยตฺตกํ สทฺทํ อิจฺฉติ, ตตฺตกํ ตตฺถ คตํ อาวชฺชิตฺวา อภิญฺญาญาเณน ชานาติฯ เยน ปน เอวํ กสิณนิมิตฺตํ อวฑฺฒิตํ, เตน ปุนปิ ปาทกชฺฌานํ สมาปชฺชิตพฺพเมวฯ โส หิ ตํ ฐานคตสทฺทํ ปาทกชฺฌานํ สมาปชฺชิตฺวาว ตโต  วุฎฺฐาย อภิญฺญาจิเตฺตน สุณาติฯ ตโต เอว หิ ‘‘ปาทการมฺมเณน…เป.… สุณาตีติ สาสงฺกํ วทตี’’ติ (วิสุทฺธิ. มหา. ๒.๔๐๐) วุตฺตํฯ อิทฺธิวิธลาภี ปน เสสาภิญฺญลาภิโน วิย วิชฺชมานสทฺทาทิอารมฺมณมตฺตเมว อกตฺวา อาคนฺตุกรูปนิมฺมาปนโต สพฺพถาปิ ทฺวิกฺขตฺตุํ ปาทกชฺฌานํ สมาปชฺชิตฺวาว ตํ นิปฺผาเทติฯ -คฺคหณเญฺจตฺถ สุขุมสทฺทาเปกฺขาย กตํฯ</p>


<p> ติ เอวํ ปริจฺฉินฺทิตฺวา ปริจฺฉินฺทิตฺวา สวเนน วสิกตาภิโญฺญ หุตฺวา ยถาวชฺชิเต สุณโนฺตฯ ติ เอกชฺฌํ ปวตฺตมาเนปิ ยาว พฺรหฺมโลกา เอกโกลาหลํ กตฺวา อุฎฺฐิเต สงฺขเภรีปณวาทิสเทฺท ปเจฺจกํ วตฺถุเภเทน ววตฺถาเปตุกามตาย สติ ‘‘อยํ สงฺขสโทฺท, อยํ เภรีสโทฺท, อยํ ปณวสโทฺท’’ติอาทินา ปเจฺจกํเยว ววตฺถาเปตุํ สโกฺกติเยวาติฯ ทิพฺพโสตญาณวณฺณนาฯ</p>


<p> นฺติ ปริยาตีติ ปริยํ, สราคาทิวเสน ปริจฺฉิชฺช ชานาตีติ อโตฺถฯ เยสญฺหิ ธาตูนํ คติ อโตฺถ, พุทฺธิปิ เตสํ อโตฺถ โหตีติฯ เจตโส ปริยํ เจโตปริยํ, มนสิ ภวนฺติ มานสํ, ญาณํ, เจโตปริยญฺจ ตํ มานสญฺจาติ ติ ทิพฺพจกฺขุอุปนิสฺสเยเนวฯ ตญฺหิ เอตสฺส อุปฺปาทเน ปริกมฺมํฯ ติ ยสฺมา อิทํ ทิพฺพจกฺขุวเสเนว ปวตฺตติ, ตสฺมาฯ ติ ทิพฺพสทิสตาทีหิ ‘‘ทิพฺพจกฺขู’’ติ ลทฺธโวหาเรน ทิพฺพจกฺขุญาเณน ทิสฺวาติ สมฺพโนฺธฯ นฺติ น หทยวตฺถุ, อถ โข หทยมํสเปสิฯ ยํ พหิ กมลมกุฬสณฺฐานํ อโนฺต โกสาตกีผลสทิสนฺติ วุจฺจติฯ ตญฺหิ นิสฺสาย อิทานิ  วุจฺจมานํ โลหิตํ ติฎฺฐติฯ หทยวตฺถุ ปน อิมํ โลหิตํ นิสฺสาย ปวตฺตติฯ ติ โลหิตสฺส วณฺณํ ทิสฺวาฯ ทิพฺพจกฺขุโนปิ หิ วณฺณเมว ทิสฺสติฯ เตเนว  หิ ตํ จกฺขุสทิสตฺตา ‘‘จกฺขู’’ติ วุจฺจติฯ ติ อญฺญสฺสฯ ยถา หิ โย ปโร น โหติ, โส อตฺตา, เอวํ โย อตฺตา น โหติ, โส ปโรฯ กถํ ปน ทิพฺพจกฺขุนา โลหิตสฺส วณฺณทสฺสเนน ปรจิตฺตํ วิเญฺญยฺยนฺติ อาห ติอาทิฯ นฺติ รตฺตํ นิโคฺรธผลสมานวณฺณํฯ นฺติ ชมฺพุสทิสวณฺณํฯ นฺติ อเนน ปสนฺนภาวมาหฯ</p>


<p>กถํ ปน จิเตฺต โสมนสฺส สหคตาทิมฺหิ สติ กมฺมชสฺส โลหิตสฺส วิวิธวณฺณภาวาปตฺตีติ? กิญฺจาปิ หทยวตฺถุสนฺนิสฺสิตภูตานิ กมฺมชาเนว, ตํ ปน โลหิตํ กมฺมชเมวาติ นตฺถิ จตุสนฺตติรูปสฺสปิ ตตฺถ ลพฺภมานตฺตาฯ เตเนว หิ  ‘‘อิทํ รูปํ โสมนสฺสินฺทฺริยสมุฎฺฐานํ, อิทํ โทมนสฺสินฺทฺริยสมุฎฺฐานํ, อิทํ อุเปกฺขินฺทฺริยสมุฎฺฐานนฺติ ปรสฺส หทยโลหิตวณฺณํ ปสฺสิตฺวา’’ติ (วิสุทฺธิ. ๒.๔๐๑) วุตฺตํฯ เอวมฺปิ ยํ ตตฺถ อจิตฺตชํ, ตสฺส ยถาวุตฺตวณฺณเภเทน น ภวิตพฺพนฺติ? ภวิตพฺพํ เสสสนฺตติรูปานํ ตทนุวตฺตนโตฯ ยถา หิ คมนาทีสุ จิตฺตชรูปานิ อุตุชกมฺมชาหารชรูเปหิ อนุวตฺตียนฺติ, อญฺญถา กายสฺส เทสนฺตรปฺปตฺติเยว น สิยาติ, เอวมิธาปิ จิตฺตชรูปํ เสสสนฺตติรูเปหิ อนุวตฺตียติ, ปสาทโกธเวลาสุ จ จกฺขุสฺส วณฺณเภทาปตฺติเยว ตสฺสตฺถสฺส นิทสฺสนํ ทฎฺฐพฺพํ, ตสฺมา โสมนสฺสาทิยุตฺตจิตฺตานุรูปํ อุปฺปนฺนจิตฺตสมุฎฺฐานรูปวเสน เสสติสมุฎฺฐานรูปานมฺปิ นานาวณฺณตา โหติเยวาติ สุฎฺฐุ วุตฺตํ ติอาทิฯ นฺติ ปฐมํ ตาว อนุมานญาเณน  โลหิตํ ทิสฺวาฯ นฺติ อุปฺปาเทตฺวา ถามภาวํ คตํ กาตพฺพํฯ</p>


<p>เจโตปริยญาณญฺหิ อุปฺปาเทตุกาเมน โยคินา ทิพฺพจกฺขุลาภินา เอว สตา เหฎฺฐา วุตฺตนเยน รูปาวจรจตุตฺถชฺฌานํ อฎฺฐงฺคสมนฺนาคตํ อภินีหารกฺขมํ กตฺวา อาโลกํ วเฑฺฒตฺวา ทิเพฺพน จกฺขุนา ปรสฺส หทยมํสเปสิํ นิสฺสาย วตฺตมานสฺส โลหิตสฺส วณฺณทสฺสเนน อิทานิ อิมสฺส จิตฺตํ ‘‘โสมนสฺสสหคต’’นฺติ วา ‘‘โทมนสฺสสหคต’’นฺติ วา ‘‘อุเปกฺขาสหคต’’นฺติ วา นยคฺคาหวเสน ววตฺถาเปตฺวา ปาทกชฺฌานํ สมาปชฺชิตฺวา วุฎฺฐาย ‘‘อิมสฺส จิตฺตํ ชานามี’’ติ ปริกมฺมํ กาตพฺพํฯ กาลสตมฺปิ กาลสหสฺสมฺปิ ปุนปฺปุนํ ปาทกชฺฌานํ สมาปชฺชิตฺวา วุฎฺฐาย ตเถว ปฎิปชฺชิตพฺพํฯ ตเสฺสวํ ทิเพฺพน จกฺขุนา หทยโลหิตวณฺณทสฺสนาทิวิธินา ปฎิปชฺชนฺตสฺส ‘‘อิทานิ เจโตปริยญาณํ อุปฺปชฺชิสฺสตี’’ติ ยํ ตทา ปวตฺตตีติ ววตฺถาปิตํ จิตฺตํ, ตํ อารมฺมณํ กตฺวา มโนทฺวาราวชฺชนํ ตีณิ จตฺตาริ วา ชวนานิ กามาวจรานิ ชวนฺติฯ จตุตฺถํ, ปญฺจมํ วา อภิญฺญาจิตฺตํ รูปาวจรจตุตฺถชฺฌานิกํ ฯ ตตฺถ ยํ เตน อปฺปนาจิเตฺตน สมฺปยุตฺตํ ญาณํ, อิทํ เจโตปริยญาณํฯ ตญฺหิ ยตฺถ อเนน ปริกมฺมํ กตํ, ตํ ปรสฺส จิตฺตํ ปจฺจกฺขโต ปฎิวิชฺฌนฺตํ วิภาเวนฺตเมว หุตฺวา ปวตฺตติ, รูปํ วิย จ ทิพฺพจกฺขุญาณํ, สทฺทํ วิย จ ทิพฺพโสตญาณํฯ ตโต ปรํ ปน กามาวจรจิเตฺตหิ สราคาทิววตฺถาปนํ โหติ นีลาทิววตฺถาปนํ วิยฯ</p>


<p> เอวมธิคตสฺส ปน เจโตปริยญาณสฺส ถามคมนวิธานมฺปิ อธิคมวิธานสทิสเมว, ตเทเวตฺถ อาจริเยน ทสฺสิตํฯ ติอาทิ ถามคมนานิสํสทสฺสนํฯ ติ อิทํ ‘‘กามาวจรจิตฺตํ, รูปารูเปสุ  มานส’’นฺติ อุภยปเทนปิ สมฺพนฺธิตพฺพํ, จตุปณฺณาสวิธํ กามาวจรจิตฺตํ, ปญฺจทสรูปาวจรจิตฺตํ, ทฺวาทสอรูปาวจรจิตฺตนฺติ สพฺพเมว, ปเจฺจกํ สราคาทิปฺปเภทกํ วิชานาตีติ อโตฺถฯ ปุถุชฺชนสฺส วเสนายํ อภิญฺญากถาติ โลกุตฺตรจิตฺตํ อิธ อนุทฺธฎํฯ ตมฺปิ หิ อุปริโม, สทิโส วา อริโย เหฎฺฐิมสฺส, สทิสสฺส จ จิตฺตํ ชานาติ, เหฎฺฐิโม ปน อุปริมสฺส จิตฺตํ น ชานาติฯ ยถา เจตํ, เอวํ อรูปาวจรชฺฌาเน อกตาภินิเวโส ปุถุชฺชโน, เสโขปิ วา อรูปาวจรจิตฺตํ น ชานาติฯ อฎฺฐสมาปตฺติกสฺส ปน วเสน อิธารูปาวจรจิตฺตสฺสาปิ ชานนํ วุตฺตํฯ อรหา ปน อารุเปฺป อกตาภินิเวโสปิ ตปฺปฎิจฺฉาทกอวิชฺชาย วิหตตฺตา ตมฺปิ ชานาติเยวฯ เจโตปริยญาณวณฺณนาฯ</p>


<p> ปุเพฺพ อตีตชาตีสุ นิวาสา นิวุตฺถา อตฺตโน สนฺตาเน ปวตฺตา, สปรวิญฺญาเณหิ โคจราเสวนาย อาเสวิตา จ ขนฺธา ปุเพฺพนิวาสาฯ ปรวิญฺญาณวิญฺญาตาปิ หิ ปุเพฺพ นิวสิํสุ เอตฺถาติ ปุเพฺพนิวาสาติ วุจฺจนฺติ, เต ปน ฉินฺนวฎุมกานุสฺสรณาทีสุ พุทฺธานํเยว วิสยา, ปุเพฺพ นิวาเสสุ สรูปวิภาวกํ ญาณํ ฯ เตนฯ ติ เตสํ ปุเพฺพนิวาสานํ อนุสฺสติฯ เหฎฺฐา ตีสุ ฌาเนสุ ยถารหํ ปีติสุเขหิ กายจิตฺตานํ สมฺปีณนาย จตฺตาริ ฌานานิ สมาปชฺชิตพฺพานีติ อาห ติอาทิฯ อญฺญถา ปาทกชฺฌานํ สมาปชฺชิตฺวาเยวาติ วุตฺตํ สิยาฯ ยาย นิสชฺชาย นิสินฺนสฺส อนุสฺสรณารโมฺภ, สา อิธ ฯ</p>


<p> ติ ตสฺมิํ ภเว ปุริมภวาทีสุ กตํ สพฺพมฺปิ สงฺคเหตฺวา นฺติอาทินา วิสุํ วิสุํ รตฺตินฺทิวาทิวเสน ทเสฺสติฯ   นฺติ สพฺพปจฺฉิมนิสชฺชาโต ปฎฺฐาย อาสนปญฺญาปนํ เสนาสนปฺปเวสนนฺติ ปฎิโลเมน  สกลํ รตฺตินฺทิวํ กตกิจฺจํ อาวชฺชิตพฺพํฯ นฺติ ยํ เอตฺถนฺตเร กตกิจฺจํ, สพฺพํ ตํ ปฎิโลมกฺกเมเนว อาวชฺชิตพฺพนฺติ อโตฺถฯ เอตฺตกํ ปน ปกติจิตฺตสฺสปิ ปากฎํ, ปริกมฺมจิตฺตสฺส ปน อติปากฎเมวฯ สเจ ปเนตฺถ กิญฺจิ น ปากฎํ โหติ, ปุน ปาทกชฺฌานํ สมาปชฺชิตฺวา วุฎฺฐาย อาวชฺชิตพฺพํ, เอตฺตเกน ทีเป ชลิเต วิย ปากฎํ โหติฯ ปาทกชฺฌานสมาปชฺชนญฺหิ สตฺถกสฺส วิย นิสานสิลา สติปญฺญานํ นิสิตภาวาวหํ, ตสฺมา ตา ตํสมาปชฺชเนน ปรมเนปกฺกปฺปตฺตา โหนฺติฯ ติ อิมมฺหา ภวา อนนฺตเร ปุริมสฺมิํ ภเวฯ</p>


<p> ติ อตฺตโน ปจฺจเยหิ นิพฺพตฺตนามรูปํฯ นฺติ สุฎฺฐุ อปริหาเปตฺวา อาวชฺชิตพฺพํฯ ปโหติ หิ อิมิสฺสา อภิญฺญาย กตาธิกาโร ภิกฺขุ ปฐมวาเรเนว ปฎิสนฺธิํ อุคฺฆาเฎตฺวา จุติกฺขเณ นามรูปํ อารมฺมณํ กาตุํ, ตถา อสโกฺกเนฺตนาปิ ธุรนิเกฺขปํ อกตฺวา ปาทกชฺฌานเมว ปุนปฺปุนํ สมาปชฺชิตพฺพํ, ตโต จ วุฎฺฐาย ปุนปฺปุนํ อาวชฺชิตพฺพํฯ อาวชฺชเนฺตน จ ปน ปฐมํ รูปํ อาวชฺชิตฺวา ปจฺฉา นามํ อาวชฺชิตพฺพนฺติ อาจริยาฯ อปเร ปน วิปริยาเยน วทนฺติฯ</p>


<p>ตตฺถ ปจฺฉิมนิสชฺชาโต ปภุติ ยาว ปฎิสนฺธิโต อารมฺมณํ กตฺวา ปวตฺตญาณํ อตีตชาตีสุ นิวุตฺถธมฺมารมฺมณาภาวโต ปุเพฺพนิวาสานุสฺสติญาณํ นาม น โหติ, ตํ ปน ปริกมฺมญาณเมวฯ ยทา ปนสฺส ปฎิสนฺธิํ อติกฺกมฺม จุติกฺขเณ อุปฺปนฺนํ นามรูปํ อารมฺมณํ กตฺวา มโนทฺวาราวชฺชนํ อุปฺปชฺชติ, ตสฺมิํ นิรุเทฺธ วุตฺตนเยน อปฺปนาจิตฺตํ  อุปฺปชฺชติ, เตน สมฺปยุตฺตํ ญาณํ ปุเพฺพนิวาสานุสฺสติญาณํ นามฯ เตนาห ติอาทิฯ</p>


<p>เอตฺถาห – กิํ เอเกเนว อภิญฺญาจิเตฺตน จุติกฺขเณ ปวตฺตนามรูปํ สพฺพมฺปิ อารมฺมณํ กโรติ, อุทาหุ อเญฺญน อเญฺญนาติฯ กิเญฺจตฺถ ยทิ เอเกเนว, ทูรโต จิตฺตปฎํ เปกฺขนฺตสฺส วิย อนิรูปิตรูเปน ววตฺถานํ โหติฯ ยทิ จ อเญฺญน อเญฺญน, วิสุํ วิสุํ ปาทกชฺฌานสมาปชฺชนาทินา ภวิตพฺพนฺติ? อุภยถาปิ น โทโสฯ อิทฺธิวิสยสฺส หิ อจิเนฺตยฺยตฺตา เอเกนปิ อภิญฺญาจิเตฺตน นามรูเป ปสฺสโนฺต นิรูปิตรูเปเนว ปสฺสติ, น อนิรูปิตรูเปเนว ปสฺสติ, อเญฺญนปิ วา ปฐมเมว ปาทกชฺฌานํ สมาปชฺชิตฺวา วุฎฺฐาย สมาหิตจิเตฺตน  กตปริกมฺมสฺส ปวตฺติตตฺตา ปุน สมาปชฺชนํ วินา อาวชฺชิตฺวา อารมฺมณํ กโรติเยวาติฯ ปุเพฺพนิวาสานุสฺสติญาณวณฺณนาฯ</p>


<p> ติ ทิพฺพสทิสตฺตา, ทิพฺพวิหารวเสน ปฎิลภิตพฺพตฺตา, อตฺตนา จ ทิพฺพวิหารสนฺนิสฺสิตตฺตา มหาชุติกตาทีหิ วา  รูปทสฺสนเฎฺฐน จกฺขุมิวาติ ฯ ยถา หิ มํสจกฺขุ วิญฺญาณาธิฎฺฐิตํ สมวิสมํ อาจิกฺขนฺตํ วิย ปวตฺตติ, อิทํ ปน ตโต สาติสยํ จกฺขุกิจฺจการีติ ทิพฺพญฺจ ตํ จกฺขุ จาติ ทิพฺพจกฺขุ, เตน นฺติ อฎฺฐนฺนมฺปิ กสิณานํ วเสน กสิณารมฺมณํฯ ติ จุทฺทสวิเธน จิตฺตปริทมเนน อฎฺฐงฺคสมฺปนฺนตากรเณน อภินีหารกฺขมํ ทิพฺพจกฺขุญาณาภิมุขํ เปสนารหํ เปสนโยคฺยํ กตฺวาฯ ‘‘เตโช…เป.… กสิณมฺปิ วา อาสนฺนํ กาตพฺพ’’นฺติ ปาฐเสโสฯ นฺติ ทิพฺพจกฺขุญาณุปฺปตฺติยา สมีปภูตํ การณภูตํ กาตพฺพํ, ตตฺถ อุปจารชฺฌานํ ปคุณตรํ กตฺวา  ตํ วเฑฺฒตฺวา อิจฺฉิตกฺขเณ อุปฎฺฐานโยคฺยํ กตฺวา ฐเปตพฺพนฺติ วุตฺตํ โหติฯ ติ อิมสฺมิํ ทิพฺพจกฺขุนา รูปทสฺสนวิสเยฯ นฺติ อาโลกกสิณเสฺสว ปภาวิสฺสชฺชนสภาเวน อาโลกกรเณน อิตเรหิ วิสิฎฺฐตฺตา วิสิฎฺฐนฺติ ปริทีปิตํฯ</p>


<p> ติ ปฐมชฺฌานนิเทฺทเส วุตฺตนเยน อุปจารชฺฌานุปฺปาทเนน อุปฺปาเทตฺวาฯ อุปจารชฺฌานุปฺปตฺติยา หิ สทฺธิํ ปฎิภาคนิมิตฺตุปฺปตฺติฯ ยสฺมา ปาทกชฺฌานํ วิชฺชมาเนเยว อาโลเก อปฺปนาวเสน ปวตฺติมตฺตํ วินา อตฺตโน พเลน อาโลกํ ผริตุํ น สโกฺกติ, นาปิ ยถาปตฺถฎํ ถาวรํ กาตุํ, ปริกมฺมํ ปน ตทุภยมฺปิ กาตุํ สมตฺถํ, ตสฺมา อุปจารภูมิยํเยว ตํ วเฑฺฒตพฺพนฺติ อาห นฺติอาทิฯ ติ เจตฺถ อาโลกสฺส ถาวรกรณวสปฺปวตฺตํ ปริกมฺมจิตฺตเมวาติ ทฎฺฐพฺพํฯ นฺติ ฌานวเสน อปฺปนํฯ น หิ อกตปริกมฺมสฺส อภิญฺญาวเสน อปฺปนา สิชฺฌติฯ เตนาห นฺติฯ นฺติ ปาทกชฺฌานารมฺมณํ โหติ, น ทิพฺพจกฺขุสฺส ปริกมฺมนิสฺสิตํ ปริกมฺมารมฺมณํ โหติ, ตถา จ สติ อาโลกวฑฺฒนาภาวโต รูปทสฺสนํ น สิยาติ อธิปฺปาโยฯ</p>


<p> ติ อโนฺตคตเมว รูปคตํ ปสฺสิตพฺพํ ภเว, น พหิทฺธา วิเกฺขปุปฺปตฺติเหตุภาวโต  ปสฺสิตพฺพํ ทิพฺพจกฺขุนาติ อธิปฺปาโยฯ น หิ อาโลเก ผริเตปิ มํสจกฺขุสฺส อาปาถํ โหติฯ ติ อิธ ปริกมฺมํ นาม ยถาวุตฺตกสิณารมฺมณํ อุปจารชฺฌานํ, ตํ รูปคตํ ปสฺสโต น ปวตฺตติ, กสิณาโลกวเสน จ รูปคตทสฺสนํ กสิณาโลโก จ ปริกมฺมวเสนาติ ตทุภยมฺปิ ปริกมฺมสฺส  อปฺปวตฺติยา น โหติฯ เตนาห ติอาทิฯ ตสฺมิํ อนฺตรหิเต รูปคตมฺปิ น จ ทิสฺสติ, รูปคตํ ปสฺสโต ปริกมฺมสฺส วาโร อติกฺกมติ, ปริกมฺมปสุตสฺส กสิณารมฺมณญาณํ โหตีติ รูปคตํ ทิสฺสติ, กถํ ปฎิปชฺชิตพฺพนฺติ อาห ติอาทิฯ</p>


<p> ติ ปุนปฺปุนํ ปาทกชฺฌานํ สมาปชฺชิตฺวา ตโต วุฎฺฐาย อภิณฺหํ อาโลกผรเณนฯ ติ อาโลกคโต จิรฎฺฐายี สิยา, ตถา จ สติ ตตฺถ สุจิรมฺปิ รูปคตํ ปสฺสเตวฯ เตน วุตฺตํ ติอาทิฯ สฺวายมโตฺถ ติณุกฺกูปมาย วิภาเวตโพฺพติ ทเสฺสโนฺต อาห ติอาทิฯ เอโก กิร รตฺติยํ ติณุกฺกาย มคฺคํ ปฎิปชฺชิ, ตสฺส สา ติณุกฺกา วิชฺฌายิ, อถสฺส สมวิสมานิ น ปญฺญายิํสุ, โส ตํ ติณุกฺกํ ภูมิยํ ฆํสิตฺวา ปุน อุชฺชาเลสิ, สา ปชฺชลิตฺวา ปุริมาโลกโต มหนฺตรมาโลกํ อกาสิ, เอวํ ปุนปฺปุนํ วิชฺฌาตํ อุชฺชาลยโต กเมน สูริโย อุฎฺฐาสิ, สูริเย อุฎฺฐิเต ‘‘อุกฺกาย กมฺมํ นตฺถี’’ติ ตํ ฉเฑฺฑตฺวา ทิวสมฺปิ อคมาสิฯ ตตฺถ อุกฺกาโลโก วิย ปริกมฺมกาเล กสิณาโลโก, อุกฺกาย วิชฺฌาตาย สมวิสมานํ อทสฺสนํ วิย รูปคตํ ปสฺสโต ปริกมฺมสฺส วาราติกฺกเมน อาโลเก อนฺตรหิเต รูปคตานํ อทสฺสนํ, อุกฺกาย ฆํสนํ วิย ปุนปฺปุนํ ปาทกชฺฌานสมาปชฺชนํ, อุกฺกาย ปุริมาโลกโต มหนฺตตราโลกกรณํ วิย ปุน ปริกมฺมํ กโรโต พลวตราโลกผรณํ, สูริยุฎฺฐานํ วิย ถามคตาโลกสฺส ยถาวฑฺฒิตปริเจฺฉทํ ผริตฺวา อวฎฺฐานํ, ติณุกฺกํ ฉเฑฺฑตฺวา ทิวสมฺปิ คมนํ วิย ปทิตฺตาโลกํ วเฑฺฒตฺวา ถามคเตนาโลเกน ทิวสมฺปิ รูปทสฺสนํฯ เอตฺตาวตา จ ทิพฺพจกฺขุสฺส นานาวชฺชนปริกมฺมเญฺจว ทิพฺพจกฺขุญาณญฺจ ทสฺสิตํ, น ตสฺส อุปฺปตฺติกฺกโมติ  ตํ ทเสฺสตุํ ติอาทิ วุตฺตํฯ ตํ เหฎฺฐา วุตฺตนยตฺตา สุวิเญฺญยฺยเมวฯ ติ โปตฺถเกสุ ลิขนฺติฯ ‘‘ตีณิ จตฺตาริ วา ปนา’’ติ ปาโฐฯ</p>


<p> ตตฺถ นฺติ ยทตฺถาเยส ปฎิปโนฺน, ตสฺส ตทตฺถสาธนโต อตฺถสาธกภูตํ  จิตฺตํฯ ตสฺมิญฺหิ อุปฺปเนฺน มํสจกฺขุสฺส อนาปาถโยคฺยํ อโนฺตกุจฺฉิคตํ หทยวตฺถุนิสฺสิตํ เหฎฺฐาปถวีตลนิสฺสิตํ ติโรกุฎฺฎปพฺพตปาการคตํ ปรจกฺกวาฬคตนฺติ อิทํ รูปํ อาปาถํ อาคจฺฉติ, มํสจกฺขุนา ทิสฺสมานํ วิย โหติฯ ตเทว เจตฺถ รูปํ สรูปโต วิภาวนสมตฺถํ จกฺขุวิญฺญาณํ วิยฯ น ปน อาวชฺชนปริกมฺมวเสน ปวตฺตานิ ปุพฺพภาคจิตฺตานิฯ ตานิ หิ อารมฺมณํ กโรนฺตานิปิ น ยาถาวโต ตํ วิภาเวตฺวา ปวตฺตนฺติ อาวชฺชนสมฺปฎิจฺฉนาทิจิตฺตานิ วิยาติฯ</p>


<p> นนุ จ อนาคตํสญาณํ ยถากมฺมูปคญาณนฺติ เทฺว อภิญฺญาญาณานิ อตฺถิ, กสฺมา ตานิ อิธ น ทสฺสิตานีติ อาห ติอาทิฯ ติ วิสุํ ปริกมฺมสฺส อภาวโต ทิพฺพจกฺขุญาณปฎิลาเภเนว ตสฺส ปริวารานิ หุตฺวา ปฎิลทฺธานิ โหนฺติฯ ตโตเยว หิ ตานิ ตสฺส ปริภณฺฑญาณานีติ วุจฺจนฺติฯ ยถา หิ สิเนรุสฺส ปริวารฎฺฐานิยานิ ตํสิทฺธิยา สิทฺธานิ เมขลฎฺฐานานิ ปริภณฺฑานีติ วุจฺจนฺติ, เอวํ อิมานิปิ ทิพฺพจกฺขุสิทฺธิยา สิทฺธานิ ตสฺส ปริภณฺฑานีติ เวทิตพฺพานิฯ</p>


<p>โหตุ ตาว เอวเมตํ, จุตูปปาตญาณํ ปน กิํ น ทสฺสิตนฺติ อาห ติอาทิฯ ทิพฺพจกฺขุญาณเมว หิ จุติยํ, อุปปตฺติยญฺจ รูปํ วิภาเวนฺตํ จุตูปปาเต ปวตฺตตฺตา ‘‘จุตูปปาตญาณ’’นฺติ วุจฺจติ, อวเสสรูปวิภาวนกาเล  ‘‘ทิพฺพจกฺขู’’ติ วุจฺจติ, ตสฺมา ปรมตฺถโต นามทฺวเยน อาคตํ เอกเมว ญาณํ, ทิพฺพจกฺขุญาณํ จุตูปปาตญาณนฺติ ปน พฺยญฺชนโตเยว นานนฺติฯ กตฺถจิ มโนมยญาณนฺติปิ วิสุํ อภิญฺญาญาณํ อาคตํ, ตํ อตฺถโต อิทฺธิวิธญาณเมวฯ ทิพฺพจกฺขุญาณวณฺณนาฯ</p>


<p> ติ อิมสฺมิํ สาสเนฯ ติ อเนน อภิธมฺมาวตารนามเกน ตเรนฯ</p>

</p>

</p>

</p>





