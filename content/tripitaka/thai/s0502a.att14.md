<h1>๑๔. พุทฺธวโคฺค</h1>
<h3>๑. มารธีตรวตฺถุ</h3>
<p>    นฺติ อิมํ ธมฺมเทสนํ สตฺถา โพธิมเณฺฑ วิหรโนฺต มารธีตโร อารพฺภ กเถสิฯ เทสนํ ปน สาวตฺถิยํ สมุฎฺฐาเปตฺวา ปุน กุรุรเฎฺฐ มาคณฺฑิยพฺราหฺมณสฺส กเถสิฯ</p>


<p>กุรุรเฎฺฐ กิร มาคณฺฑิยพฺราหฺมณสฺส ธีตา มาคณฺฑิยาเยว นาม อโหสิ อุตฺตมรูปธราฯ ตํ ปตฺถยมานา อเนกพฺราหฺมณมหาสาลา เจว ขตฺติยมหาสาลา จ ‘‘ธีตรํ โน เทตู’’ติ มาคณฺฑิยสฺส ปหิณิํสุฯ โสปิ ‘‘น ตุเมฺห มยฺหํ ธีตุ อนุจฺฉวิกา’’ติ สเพฺพ ปฎิกฺขิปเตวฯ อเถกทิวสํ สตฺถา ปจฺจูสสมเย โลกํ โวโลเกโนฺต อตฺตโน ญาณชาลสฺส อโนฺต ปวิฎฺฐํ มาคณฺฑิยพฺราหฺมณํ ทิสฺวา ‘‘กิํ นุ โข ภวิสฺสตี’’ติ อุปธาเรโนฺต พฺราหฺมณสฺส จ พฺราหฺมณิยา จ ติณฺณํ มคฺคผลานํ อุปนิสฺสยํ อทฺทสฯ พฺราหฺมโณปิ พหิคาเม นิพทฺธํ อคฺคิํ ปริจรติฯ สตฺถา ปาโตว ปตฺตจีวรมาทาย ตํ ฐานํ อคมาสิฯ พฺราหฺมโณ สตฺถุ รูปสิริํ โอโลเกโนฺต ‘‘อิมสฺมิํ โลเก อิมินา สทิโส ปุริโส นาม นตฺถิ, อยํ มยฺหํ  ธีตุ อนุจฺฉวิโก, อิมสฺส เม ธีตรํ ทสฺสามา’’ติ จิเนฺตตฺวา สตฺถารํ อาห – ‘‘สมณ, มม เอกา ธีตา อตฺถิ, อหํ ตสฺสา อนุจฺฉวิกํ ปุริสํ อปสฺสโนฺต ตํ น กสฺสจิ อทาสิํ, ตฺวํ ปนสฺสา อนุจฺฉวิโก, อหํ เต ธีตรํ ปาทปริจาริกํ กตฺวา ทาตุกาโม, ยาว นํ อาเนมิ, ตาว อิเธว ติฎฺฐาหี’’ติฯ สตฺถา ตสฺส กถํ สุตฺวา เนว อภินนฺทิ, น ปฎิโกฺกสิฯ</p>


<p>พฺราหฺมโณปิ เคหํ คนฺตฺวา พฺราหฺมณิํ อาห – ‘‘โภติ, อชฺช เม ธีตุ อนุจฺฉวิโก ปุริโส ทิโฎฺฐ, ตสฺส นํ ทสฺสามา’’ติ ธีตรํ อลงฺการาเปตฺวา อาทาย พฺราหฺมณิยา สทฺธิํ ตํ ฐานํ อคมาสิฯ มหาชโนปิ กุตูหลชาโต นิกฺขมิฯ สตฺถา พฺราหฺมเณน วุตฺตฎฺฐาเน อฎฺฐตฺวา ตตฺถ ปทเจติยํ ทเสฺสตฺวา อญฺญสฺมิํ ฐาเน อฎฺฐาสิฯ พุทฺธานํ กิร ปทเจติยํ ‘‘อิทํ อสุโก นาม ปสฺสตู’’ติ อธิฎฺฐหิตฺวา อกฺกนฺตฎฺฐาเนเยว ปญฺญายติ, เสสฎฺฐาเน ตํ ปสฺสโนฺต นาม นตฺถิฯ พฺราหฺมโณ อตฺตนา สทฺธิํ  คจฺฉมานาย พฺราหฺมณิยา ‘‘กหํ โส’’ติ ปุโฎฺฐ ‘‘อิมสฺมิํ ฐาเน ติฎฺฐาหีติ ตํ อวจ’’นฺติ โอโลเกโนฺต ปทวลญฺชํ ทิสฺวา ‘‘อิทมสฺส ปท’’นฺติ ทเสฺสสิฯ สา ลกฺขณมนฺตกุสลตาย  ‘‘น อิทํ, พฺราหฺมณ, กามโภคิโน ปท’’นฺติ วตฺวา พฺราหฺมเณน, ‘‘โภติ, ตฺวํ อุทกปาติมฺหิ สุสุมารํ ปสฺสสิ, มยา โส สมโณ ทิโฎฺฐ ‘ธีตรํ เต ทสฺสามี’ติ วุโตฺต, เตนาปิ อธิวาสิต’’นฺติ วุเตฺต, ‘‘พฺราหฺมณ, กิญฺจาปิ ตฺวํ เอวํ วเทสิ, อิทํ ปน นิกฺกิเลสเสฺสว ปท’’นฺติ วตฺวา อิมํ คาถมาห –</p>


<p>
‘‘รตฺตสฺส  
หิ อุกฺกุฎิกํ ปทํ ภเว,  
  
ทุฎฺฐสฺส โหติ สหสานุปีฬิตํ;  
  
มูฬฺหสฺส โหติ อวกฑฺฒิตํ ปทํ,  
  
วิวฎฺฎจฺฉทสฺส อิทมีทิสํ ปท’’นฺติฯ (วิสุทฺธิ. ๑.๔๕; อ. นิ. อฎฺฐ. ๑.๑.๒๖๐-๒๖๑; ธ. ป. อฎฺฐ. ๑.สามาวตีวตฺถุ);  
</p>
  
<p>อถ นํ พฺราหฺมโณ, ‘‘โภติ, มา วิรวิ, ตุณฺหีภูตาว เอหี’’ติ คจฺฉโนฺต สตฺถารํ ทิสฺวา ‘‘อยํ โส ปุริโส’’ติ ตสฺสา ทเสฺสตฺวา สตฺถารํ อุปสงฺกมิตฺวา, ‘‘สมณ, ธีตรํ เต ทสฺสามี’’ติ อาหฯ สตฺถา ‘‘น เม ตว ธีตาย อโตฺถ’’ติ อวตฺวา, ‘‘พฺราหฺมณ, เอกํ เต การณํ กเถสฺสามิ, สุณิสฺสสี’’ติ วตฺวา ‘‘กเถหิ, โภ สมณ, สุณิสฺสามี’’ติ วุเตฺต อภินิกฺขมนโต ปฎฺฐาย อตีตํ อาหริตฺวา ทเสฺสสิฯ</p>


<p>ตตฺรายํ สเงฺขปกถา – มหาสโตฺต รชฺชสิริํ ปหาย กณฺฎกํ อารุยฺห ฉนฺนสหาโย อภินิกฺขมโนฺต นครทฺวาเร ฐิเตน มาเรน ‘‘สิทฺธตฺถ, นิวตฺต, อิโต เต สตฺตเม ทิวเส จกฺกรตนํ ปาตุภวิสฺสตี’’ติ วุเตฺต, ‘‘อหเมตํ, มาร, ชานามิ, น เม เตนโตฺถ’’ติ อาหฯ อถ กิมตฺถาย นิกฺขมสีติ? สพฺพญฺญุตญฺญาณตฺถายาติฯ ‘‘เตน หิ สเจ อชฺชโต ปฎฺฐาย กามวิตกฺกาทีนํ เอกมฺปิ วิตกฺกํ วิตเกฺกสฺสสิ, ชานิสฺสามิ เต กตฺตพฺพ’’นฺติ อาหฯ โส ตโต ปฎฺฐาย โอตาราเปโกฺข สตฺต วสฺสานิ มหาสตฺตํ อนุพนฺธิฯ</p>


<p>สตฺถาปิ ฉพฺพสฺสานิ ทุกฺกรการิกํ จริตฺวา ปจฺจตฺตปุริสการํ นิสฺสาย โพธิมูเล สพฺพญฺญุตญฺญาณํ ปฎิวิชฺฌิตฺวา วิมุตฺติสุขํ ปฎิสํเวทยมาโน ปญฺจมสตฺตาเห อชปาลนิโคฺรธมูเล นิสีทิฯ ตสฺมิํ สมเย มาโร ‘‘อหํ  เอตฺตกํ กาลํ อนุพนฺธิตฺวา โอตาราเปโกฺขปิ  อิมสฺส กิญฺจิ ขลิตํ นาทฺทสํ, อติกฺกโนฺต อิทานิ เอส มม วิสย’’นฺติ โทมนสฺสปฺปโตฺต มหามเคฺค นิสีทิฯ อถสฺส ตณฺหา อรตี รคาติ อิมา ติโสฺส ธีตโร ‘‘ปิตา โน น ปญฺญายติ, กหํ นุ โข เอตรหี’’ติ โอโลกยมานา ตํ ตถา นิสินฺนํ ทิสฺวา อุปสงฺกมิตฺวา ‘‘กสฺมา , ตาต, ทุกฺขี ทุมฺมโนสี’’ติ ปุจฺฉิํสุฯ โส ตาสํ ตมตฺถํ อาโรเจสิฯ อถ นํ ตา อาหํสุ – ‘‘ตาต, มา จินฺตยิ, มยํ ตํ อตฺตโน วเส กตฺวา อาเนสฺสามา’’ติฯ ‘‘น สกฺกา อมฺมา, เอส เกนจิ วเส กาตุนฺติฯ ‘‘ตาต, มยํ อิตฺถิโย นาม อิทาเนว นํ ราคปาสาทีหิ พนฺธิตฺวา อาเนสฺสาม, ตุเมฺห มา จินฺตยิตฺถา’’ติ สตฺถารํ อุปสงฺกมิตฺวา ‘‘ปาเท เต, สมณ, ปริจาเรมา’’ติ อาหํสุฯ สตฺถา เนว ตาสํ วจนํ มนสากาสิ, น อกฺขีนิ อุมฺมีเลตฺวา โอโลเกสิฯ</p>


<p>ปุน มารธีตโร ‘‘อุจฺจาวจา โข ปุริสานํ อธิปฺปายา, เกสญฺจิ กุมาริกาสุ เปมํ โหติ, เกสญฺจิ ปฐมวเย ฐิตาสุ, เกสญฺจิ มชฺฌิมวเย ฐิตาสุ, เกสญฺจิ ปจฺฉิมวเย ฐิตาสุ, นานปฺปกาเรหิ ตํ ปโลเภสฺสามา’’ติ เอเกกา กุมาริกวณฺณาทิวเสน สตํ สตํ อตฺตภาเว อภินิมฺมินิตฺวา กุมาริโย, อวิชาตา, สกิํ วิชาตา, ทุวิชาตา, มชฺฌิมิตฺถิโย, มหลฺลกิตฺถิโย จ หุตฺวา ฉกฺขตฺตุํ ภควนฺตํ อุปสงฺกมิตฺวา ‘‘ปาเท เต, สมณ, ปริจาเรมา’’ติ อาหํสุฯ ตมฺปิ ภควา น มนสากาสิ ยถา ตํ อนุตฺตเร อุปธิสงฺขเย วิมุโตฺตติฯ อถ สตฺถา  เอตฺตเกนปิ ตา อนุคจฺฉนฺติโย ‘‘อเปถ, กิํ ทิสฺวา เอวํ วายมถ, เอวรูปํ นาม วีตราคานํ ปุรโต กาตุํ น วฎฺฎติฯ ตถาคตสฺส ปน ราคาทโย ปหีนาฯ เกน ตํ การเณน อตฺตโน วสํ เนสฺสถา’’ติ วตฺวา อิมา คาถา อภาสิ –</p>


<ol>
<li>
‘‘ยสฺส ชิตํ นาวชียติ,  
  
ชิตํ ยสฺส โนยาติ โกจิ โลเก;  
  
ตํ พุทฺธมนนฺตโคจรํ,  
  
อปทํ เกน ปเทน เนสฺสถฯ  
</li>
  
<li>
‘‘ยสฺส  
ชาลินี วิสตฺติกา,  
  
ตณฺหา นตฺถิ กุหิญฺจิ เนตเว;  
  
ตํ พุทฺธมนนฺตโคจรํ,  
  
อปทํ เกน ปเทน เนสฺสถา’’ติฯ  
</li>
  
<p>ตตฺถ ติ ยสฺส สมฺมาสมฺพุทฺธสฺส เตน เตน มเคฺคน ชิตํ ราคาทิกิเลสชาตํ ปุน อสมุทาจรณโต นาวชียติ, ทุชฺชิตํ นาม น โหติฯ ติ น อุยฺยาติ, ยสฺส ชิตํ กิเลสชาตํ ราคาทีสุ โกจิ เอโก กิเลโสปิ โลเก ปจฺฉโต วตฺตี นาม  น โหติ, นานุพนฺธตีติ อโตฺถฯ นฺติ อนนฺตารมฺมณสฺส สพฺพญฺญุตญฺญาณสฺส วเสน อปริยนฺต โคจรํฯ ติ ยสฺส หิ ราคปทาทีสุ เอกปทมฺปิ อตฺถิ, ตํ ตุเมฺห เตน ปเทน เนสฺสถฯ พุทฺธสฺส ปน เอกปทมฺปิ  นตฺถิ, ตํ อปทํ พุทฺธํ ตุเมฺห เกน ปเทน เนสฺสถฯ
</ol></p>


<p>ทุติยคาถาย ตณฺหา นาเมสา สํสิพฺพิตปริโยนนฺธนเฎฺฐน ชาลมสฺสา อตฺถีติปิ ชาลการิกาติปิ ชาลูปมาติปิ ฯ รูปาทีสุ อารมฺมเณสุ วิสตฺตตาย วิสตฺตมนตาย วิสาหรตาย วิสปุปฺผตาย วิสผลตาย วิสปริโภคตาย ฯ สา เอวรูปา ตณฺหา  ภเว  นตฺถิ, ตํ ตุเมฺห อปทํ พุทฺธํ เกน ปเทน เนสฺสถาติ อโตฺถฯ</p>


<p>เทสนาวสาเน พหูนํ เทวตานํ ธมฺมาภิสมโย อโหสิฯ มารธีตโรปิ ตเตฺถว อนฺตรธายิํสุฯ</p>


<p>สตฺถา อิมํ ธมฺมเทสนํ อาหริตฺวา, ‘‘มาคณฺฑิย, อหํ ปุเพฺพ อิมา ติโสฺส มารธีตโร อทฺทสํ เสมฺหาทีหิ อปลิพุเทฺธน สุวณฺณกฺขนฺธสทิเสน อตฺตภาเวน สมนฺนาคตา, ตทาปิ เมถุนสฺมิํ ฉโนฺท นาโหสิเยวฯ ตว ธีตุ สรีรํ ทฺวตฺติํสาการกุณปปริปูรํ พหิวิจิโตฺต วิย อสุจิฆโฎฯ สเจ หิ มม ปาโท อสุจิมกฺขิโต ภเวยฺย, อยญฺจ อุมฺมารฎฺฐาเน ติเฎฺฐยฺย, ตถาปิสฺสา สรีเร อหํ ปาเท น ผุเสยฺย’’นฺติ วตฺวา อิมํ คาถมาห –</p>


<p>
‘‘ทิสฺวาน  
  
ตณฺหํ อรติํ รคญฺจ,  
  
นาโหสิ ฉโนฺท อปิ เมถุนสฺมิํ;  
  
กิเมวิทํ มุตฺตกรีสปุณฺณํ,  
  
ปาทาปิ นํ สมฺผุสิตุํ น อิเจฺฉ’’ติฯ (สุ. นิ. ๘๔๑; มหานิ. ๗๐);  
</p>
  
<p>เทสนาวสาเน อุโภปิ ชยมฺปติกา อนาคามิผเล ปติฎฺฐหิํสูติฯ</p>

</p>


<h3>๒. เทโวโรหณวตฺถุ</h3>
<p>  ติ อิมํ ธมฺมเทสนํ สตฺถา สงฺกสฺสนครทฺวาเร พหู เทวมนุเสฺส อารพฺภ กเถสิฯ เทสนา ปน ราชคเห สมุฎฺฐิตาฯ</p>


<p>เอกสฺมิญฺหิ สมเย ราชคหเสฎฺฐิ ปริสฺสยโมจนตฺถเญฺจว ปมาเทน คลิตานํ อาภรณาทีนํ รกฺขณตฺถญฺจ ชาลกรณฺฑกํ ปริกฺขิปาเปตฺวา คงฺคาย อุทกกีฬํ กีฬิฯ อเถโก รตฺตจนฺทนรุโกฺข คงฺคาย อุปริตีเร ชาโต คโงฺคทเกน โธตมูโล ปติตฺวา ตตฺถ ตตฺถ ปาสาเณสุ สํภชฺชมาโน วิปฺปกิริฯ ตโต เอกา ฆฎปฺปมาณา ฆฎิกา ปาสาเณหิ ฆํสิยมานา อุทกอูมีหิ โปถิยมานา มฎฺฐา หุตฺวา อนุปุเพฺพน วุยฺหมานา เสวาลปริโยนทฺธา อาคนฺตฺวา ตสฺส ชาเล ลคฺคิฯ เสฎฺฐิ ‘‘กิเมต’’นฺติ วตฺวา ‘‘รุกฺขฆฎิกา’’ติ สุตฺวา ตํ อาหราเปตฺวา ‘‘กิํ นาเมต’’นฺติ อุปธารณตฺถํ วาสิกเณฺณน ตจฺฉาเปสิฯ ตาวเทว อลตฺตกวณฺณํ รตฺตจนฺทนํ  ปญฺญายิฯ เสฎฺฐิ ปน เนว สมฺมาทิฎฺฐิ น มิจฺฉาทิฎฺฐิ, มชฺฌตฺตธาตุโกฯ โส จิเนฺตสิ – ‘‘มยฺหํ เคเห รตฺตจนฺทนํ พหุ, กิํ นุ โข อิมินา กริสฺสามี’’ติฯ อถสฺส เอตทโหสิ – ‘‘อิมสฺมิํ โลเก ‘มยํ อรหโนฺต มยํ อรหโนฺต’ติ วตฺตาโร พหู, อหํ เอกํ อรหนฺตมฺปิ น ปสฺสามิฯ เคเห ภมํ โยเชตฺวา ปตฺตํ ลิขาเปตฺวา สิกฺกาย ฐเปตฺวา เวฬุปรมฺปราย สฎฺฐิหตฺถมเตฺต อากาเส โอลมฺพาเปตฺวา ‘สเจ อรหา อตฺถิ, อิมํ อากาเสนาคนฺตฺวา คณฺหาตู’ติ วกฺขามิฯ โย ตํ คเหสฺสติ, ตํ สปุตฺตทาโร สรณํ คมิสฺสามี’’ติฯ โส จินฺติตนิยาเมเนว ปตฺตํ ลิขาเปตฺวา เวฬุปรมฺปราย อุสฺสาเปตฺวา ‘‘โย อิมสฺมิํ โลเก อรหา, โส อากาเสนาคนฺตฺวา อิมํ ปตฺตํ คณฺหาตู’’ติ อาหฯ</p>


<p>ฉ  สตฺถาโร ‘‘อมฺหากํ เอส อนุจฺฉวิโก, อมฺหากเมว นํ เทหี’’ติ วทิํสุฯ โส ‘‘อากาเสนาคนฺตฺวา คณฺหถา’’ติ อาหฯ อถ ฉเฎฺฐ ทิวเส นิคโณฺฐ นาฎปุโตฺต อเนฺตวาสิเก เปเสสิ – ‘‘คจฺฉถ, เสฎฺฐิํ เอวํ วเทถ – ‘อมฺหากํ อาจริยเสฺสว อนุจฺฉวิโกยํ, มา อปฺปมตฺตกสฺส การณา อากาเสนาคมนํ กริ, เทหิ กิร เม ตํ ปตฺต’’’นฺติ ฯ เต คนฺตฺวา เสฎฺฐิํ ตถา วทิํสุฯ เสฎฺฐิ ‘‘อากาเสนาคนฺตฺวา คณฺหิตุํ สมโตฺถว คณฺหาตู’’ติ อาหฯ นาฎปุโตฺต สยํ คนฺตุกาโม อเนฺตวาสิกานํ สญฺญํ อทาสิ – ‘‘อหํ เอกํ หตฺถญฺจ ปาทญฺจ อุกฺขิปิตฺวา อุปฺปติตุกาโม วิย ภวิสฺสามิ, ตุเมฺห มํ, ‘อาจริย, กิํ กโรถ, ทารุมยปตฺตสฺส การณา ปฎิจฺฉนฺนํ อรหตฺตคุณํ มหาชนสฺส มา ทสฺสยิตฺถา’ติ วตฺวา มํ หเตฺถสุ จ ปาเทสุ จ คเหตฺวา อากฑฺฒนฺตา ภูมิยํ ปาเตยฺยาถา’’ติฯ โส ตตฺถ คนฺตฺวา เสฎฺฐิํ อาห, ‘‘มหาเสฎฺฐิ, มยฺหํ อยํ ปโตฺต อนุจฺฉวิโก, อเญฺญสํ นานุจฺฉวิโก, มา เต อปฺปมตฺตกสฺส การณา มม อากาเส อุปฺปตนํ  รุจฺจิ, เทหิ เม ปตฺต’’นฺติฯ ภเนฺต, อากาเส อุปฺปติตฺวาว คณฺหถาติฯ ตโต นาฎปุโตฺต ‘‘เตน หิ อเปถ อเปถา’’ติ อเนฺตวาสิเก อปเนตฺวา ‘‘อากาเส อุปฺปติสฺสามี’’ติ เอกํ หตฺถญฺจ ปาทญฺจ อุกฺขิปิฯ อถ นํ อเนฺตวาสิกา, ‘‘อาจริย, กิํ นาเมตํ กโรถ, ฉวสฺส ลามกสฺส ทารุมยปตฺตสฺส การณา ปฎิจฺฉนฺนคุเณน มหาชนสฺส ทสฺสิเตน โก อโตฺถ’’ติ ตํ หตฺถปาเทสุ คเหตฺวา อากฑฺฒิตฺวา ภูมิยํ ปาเตสุํฯ โส เสฎฺฐิํ อาห – ‘‘อิเม, มหาเสฎฺฐิ, อุปฺปติตุํ น เทนฺติ, เทหิ เม ปตฺต’’นฺติฯ อุปฺปติตฺวา คณฺหถ, ภเนฺตติฯ เอวํ ติตฺถิยา ฉ ทิวสานิ วายมิตฺวาปิ ตํ ปตฺตํ น ลภิํสุเยวฯ</p>


<p>สตฺตเม ทิวเส อายสฺมโต มหาโมคฺคลฺลานสฺส จ อายสฺมโต ปิโณฺฑลภารทฺวาชสฺส จ ‘‘ราชคเห ปิณฺฑาย จริสฺสามา’’ติ คนฺตฺวา เอกสฺมิํ ปิฎฺฐิปาสาเณ ฐตฺวา จีวรํ ปารุปนกาเล  ธุตฺตกา กถํ สมุฎฺฐาเปสุํ ‘‘อโมฺภ ปุเพฺพ ฉ สตฺถาโร โลเก ‘มยํ อรหนฺตมฺหา’ติ วิจริํสุฯ, ราชคหเสฎฺฐิโน ปน อชฺช สตฺตโม ทิวโส ปตฺตํ อุสฺสาเปตฺวา ‘สเจ อรหา อตฺถิ, อากาเสนาคนฺตฺวา คณฺหาตู’ติ วทนฺตสฺส, เอโกปิ ‘อหํ อรหา’ติ อากาเส อุปฺปตโนฺต นตฺถิฯ อชฺช โน โลเก อรหนฺตานํ นตฺถิภาโว ญาโต’’ติฯ ตํ กถํ สุตฺวา อายสฺมา  มหาโมคฺคลฺลาโน อายสฺมนฺตํ ปิโณฺฑลภารทฺวาชํ อาห – ‘‘สุตํ เต, อาวุโส ภารทฺวาช, อิเมสํ วจนํ, อิเม พุทฺธสฺส สาสนํ ปริคฺคณฺหนฺตา วิย วทนฺติฯ ตฺวญฺจ มหิทฺธิโก มหานุภาโว, คจฺฉ ตํ ปตฺตํ อากาเสน คนฺตฺวา คณฺหาหี’’ติฯ อาวุโส มหาโมคฺคลฺลาน, ตฺวํ อิทฺธิมนฺตานํ อโคฺค, ตฺวํ เอตํ คณฺหาหิ, ตยิ ปน อคฺคณฺหเนฺต อหํ คณฺหิสฺสามีติฯ ‘‘คณฺหาวุโส’’ติ วุเตฺต อายสฺมา ปิโณฺฑลภารทฺวาโช อภิญฺญาปาทกํ จตุตฺถชฺฌานํ สมาปชฺชิตฺวา อุฎฺฐาย ติคาวุตํ ปิฎฺฐิปาสาณํ ปาทเนฺตน ปฎิจฺฉาเทโนฺต ตุลปิจุ วิย อากาเส อุฎฺฐาเปตฺวา ราชคหนครสฺส อุปริ สตฺตกฺขตฺตุํ อนุปริยายิฯ โส ติคาวุตปมาณสฺส นครสฺส ปิธานํ วิย ปญฺญายิฯ นครวาสิโน ‘‘ปาสาโณ โน อวตฺถริตฺวา คณฺหาตี’’ติ ภีตา สุปฺปาทีนิ มตฺถเก กตฺวา ตตฺถ ตตฺถ นิลียิํสุ ฯ สตฺตเม วาเร เถโร ปิฎฺฐิปาสาณํ ภินฺทิตฺวา อตฺตานํ ทเสฺสสิฯ มหาชโน เถรํ ทิสฺวา, ‘‘ภเนฺต ปิโณฺฑลภารทฺวาช, ตว ปาสาณํ ทฬฺหํ กตฺวา คณฺห, มา โน สเพฺพ นาสยี’’ติฯ เถโร ปาสาณํ ปาทเนฺตน ขิปิตฺวา วิสฺสเชฺชสิฯ โส คนฺตฺวา ยถาฐาเนเยว ปติฎฺฐาสิฯ เถโร เสฎฺฐิสฺส เคหมตฺถเก อฎฺฐาสิฯ ตํ ทิสฺวา เสฎฺฐิ อุเรน นิปชฺชิตฺวา ‘‘โอตรถ สามี’’ติ วตฺวา อากาสโต โอติณฺณํ เถรํ นิสีทาเปตฺวา ปตฺตํ โอตาราเปตฺวา จตุมธุรปุณฺณํ กตฺวา เถรสฺส อทาสิฯ เถโร ปตฺตํ คเหตฺวา วิหาราภิมุโข ปายาสิฯ อถสฺส เย อรญฺญคตา วา สุญฺญาคารคตา วา ตํ ปาฎิหาริยํ นาทฺทสํสุฯ เต สนฺนิปติตฺวา, ‘‘ภเนฺต, อมฺหากมฺปิ ปาฎิหาริยํ ทเสฺสหี’’ติ เถรํ อนุพนฺธิํสุฯ โส เตสํ เตสํ ปาฎิหาริยํ ทเสฺสตฺวา วิหารํ อคมาสิฯ</p>


<p>สตฺถา  ตํ อนุพนฺธิตฺวา อุนฺนาเทนฺตสฺส มหาชนสฺส สทฺทํ สุตฺวา, ‘‘อานนฺท, กเสฺสโส สโทฺท’’ติ ปุจฺฉิตฺวา, ‘‘ภเนฺต, ปิโณฺฑลภารทฺวาเชน อากาเส อุปฺปติตฺวา จนฺทนปโตฺต คหิโต, ตสฺส สนฺติเก เอโส สโทฺท’’ติ สุตฺวา ภารทฺวาชํ ปโกฺกสาเปตฺวา ‘‘สจฺจํ กิร ตยา เอวํ กต’’นฺติ ปุจฺฉิตฺวา ‘‘สจฺจํ, ภเนฺต’’ติ วุเตฺต, ‘‘กสฺมา เต, ภารทฺวาช, เอวํ กต’’นฺติ เถรํ ครหิตฺวา ตํ ปตฺตํ ขณฺฑาขณฺฑํ เภทาเปตฺวา ภิกฺขูนํ อญฺชนปิสนตฺถาย ทาเปตฺวา ปาฎิหาริยสฺส อกรณตฺถาย สาวกานํ สิกฺขาปทํ (จูฬว. ๒๕๒) ปญฺญาเปสิฯ</p>


<p>ติตฺถิยา   ‘‘สมโณ กิร โคตโม ตํ ปตฺตํ เภทาเปตฺวา ปาฎิหาริยสฺส อกรณตฺถาย สาวกานํ สิกฺขาปทํ ปญฺญาเปสี’’ติ สุตฺวา ‘‘สมณสฺส โคตมสฺส สาวกา ปญฺญตฺตํ สิกฺขาปทํ ชีวิตเหตุปิ นาติกฺกมนฺติ, สมโณปิ โคตโม ตํ รกฺขิสฺสเตวฯ อิทานิ อเมฺหหิ โอกาโส ลโทฺธ’’ติ นครวีถีสุ อาโรเจนฺตา วิจริํสุ ‘‘มยํ อตฺตโน คุณํ รกฺขนฺตา ปุเพฺพ ทารุมยปตฺตสฺส การณา อตฺตโน คุณํ มหาชนสฺส น ทสฺสยิมฺหา, สมณสฺส โคตมสฺส สาวกา ปตฺตกมตฺตสฺส การณา อตฺตโน คุณํ มหาชนสฺส ทเสฺสสุํฯ สมโณ โคตโม อตฺตโน ปณฺฑิตตาย ปตฺตํ เภทาเปตฺวา สิกฺขาปทํ ปญฺญาเปสิ, อิทานิ มยํ เตเนว สทฺธิํ ปาฎิหาริยํ กริสฺสามา’’ติฯ</p>


<p>ราชา พิมฺพิสาโร ตํ กถํ สุตฺวา สตฺถุ สนฺติกํ คนฺตฺวา ‘‘ตุเมฺหหิ กิร, ภเนฺต, ปาฎิหาริยสฺส อกรณตฺถาย สาวกานํ สิกฺขาปทํ ปญฺญตฺต’’นฺติ? ‘‘อาม, มหาราชา’’ติฯ อิทานิ ติตฺถิยา ‘‘ตุเมฺหหิ สทฺธิํ ปาฎิหาริยํ กริสฺสามา’’ติ วทนฺติ, กิํ อิทานิ กริสฺสถาติ? ‘‘เตสุ กโรเนฺตสุ กริสฺสามิ, มหาราชา’’ติฯ นนุ ตุเมฺหหิ สิกฺขาปทํ ปญฺญตฺตนฺติฯ นาหํ, มหาราช, อตฺตโน สิกฺขาปทํ ปญฺญาเปสิํ, ตํ มเมว สาวกานํ ปญฺญตฺตนฺติฯ ตุเมฺห ฐเปตฺวา อญฺญตฺถ สิกฺขาปทํ ปญฺญตฺตํ นาม โหติ, ภเนฺตติฯ เตน หิ, มหาราช, ตเมเวตฺถ ปฎิปุจฺฉามิ, ‘‘อตฺถิ ปน เต, มหาราช, วิชิเต อุยฺยาน’’นฺติฯ ‘‘อตฺถิ, ภเนฺต’’ติฯ ‘‘สเจ เต, มหาราช, อุยฺยาเน มหาชโน อมฺพาทีนิ ขาเทยฺย, กิมสฺส กตฺตพฺพ’’นฺติ? ‘‘ทโณฺฑ, ภเนฺต’’ติฯ ‘‘ตฺวํ ปน ขาทิตุํ ลภสี’’ติ? ‘‘อาม, ภเนฺต, มยฺหํ ทโณฺฑ นตฺถิ, อหํ อตฺตโน สนฺตกํ ขาทิตุํ ลภามี’’ติฯ ‘‘มหาราช, ยถา ตว  ติโยชนสติเก รเชฺช อาณา ปวตฺตติ, อตฺตโน อุยฺยาเน อมฺพาทีนิ ขาทนฺตสฺส ทโณฺฑ นตฺถิ, อเญฺญสํ อตฺถิ, เอวํ มมปิ จกฺกวาฬโกฎิสตสหเสฺส อาณา ปวตฺตติ, อตฺตโน สิกฺขาปทปญฺญตฺติยา อติกฺกโม นาม นตฺถิ, อเญฺญสํ ปน อตฺถิ, กริสฺสามหํ ปาฎิหาริย’’นฺติฯ ติตฺถิยา ตํ กถํ สุตฺวา ‘‘อิทานมฺหา นฎฺฐา, สมเณน กิร โคตเมน สาวกานํเยว  สิกฺขาปทํ ปญฺญตฺตํ, น อตฺตโนฯ สยเมว กิร ปาฎิหาริยํ กตฺตุกาโม, กิํ นุ โข กโรมา’’ติ มนฺตยิํสุฯ</p>


<p>ราชา สตฺถารํ ปุจฺฉิ – ‘‘ภเนฺต, กทา ปาฎิหาริยํ กริสฺสถา’’ติฯ ‘‘อิโต จตุมาสจฺจเยน อาสาฬฺหิปุณฺณมายํ, มหาราชา’’ติฯ ‘‘กตฺถ กริสฺสถ, ภเนฺต’’ติ ? ‘‘สาวตฺถิํ นิสฺสาย, มหาราชา’’ติฯ ‘‘กสฺมา ปน สตฺถา เอวํ ทูรฎฺฐานํ อปทิสี’’ติ? ‘‘ยสฺมา ตํ สพฺพพุทฺธานํ มหาปาฎิหาริยกรณฎฺฐานํ, อปิจ มหาชนสฺส สนฺนิปาตนตฺถายปิ ทูรฎฺฐานเมว อปทิสี’’ติฯ ติตฺถิยา ตํ กถํ สุตฺวา ‘‘อิโต กิร จตุนฺนํ มาสานํ อจฺจเยน สมโณ โคตโม สาวตฺถิยํ ปาฎิหาริยํ กริสฺสติ, อิทานิ ตํ อมุญฺจิตฺวาว อนุพนฺธิสฺสาม, มหาชโน อเมฺห ทิสฺวา ‘กิํ อิท’นฺติ ปุจฺฉิสฺสติฯ อถสฺส วกฺขาม ‘มยํ สมเณน โคตเมน สทฺธิํ ปาฎิหาริยํ กริสฺสามา’ติ วทิมฺหาฯ โส ปลายติ, มยมสฺส ปลายิตุํ อทตฺวา อนุพนฺธามา’’ติฯ สตฺถา ราชคเห ปิณฺฑาย จริตฺวา นิกฺขมิฯ ติตฺถิยาปิสฺส ปจฺฉโตว นิกฺขมิตฺวา ภตฺตกิจฺจฎฺฐาเน วสนฺติฯ วสิตฎฺฐาเน ปุนทิวเส ปาตราสํ กโรนฺติฯ เต มนุเสฺสหิ ‘‘กิมิท’’นฺติ ปุจฺฉิตา เหฎฺฐา จินฺติตนิยาเมเนว อาโรเจสุํ ฯ มหาชโนปิ ‘‘ปาฎิหาริยํ ปสฺสิสฺสามา’’ติ อนุพนฺธิฯ</p>


<p>สตฺถา อนุปุเพฺพน สาวตฺถิํ ปาปุณิฯ ติตฺถิยาปิ เตน สทฺธิํเยว คนฺตฺวา อุปฎฺฐาเก สมาทเปตฺวา สตสหสฺสํ ลภิตฺวา ขทิรถเมฺภหิ มณฺฑปํ กาเรตฺวา นีลุปฺปเลหิ ฉาทาเปตฺวา ‘‘อิธ ปาฎิหาริยํ กริสฺสามา’’ติ นิสีทิํสุฯ ราชา ปเสนทิ โกสโล สตฺถารํ อุปสงฺกมิตฺวา, ‘‘ภเนฺต, ติตฺถิเยหิ มณฺฑโป การิโต, อหมฺปิ ตุมฺหากํ มณฺฑปํ กริสฺสามี’’ติฯ ‘‘อลํ, มหาราช, อตฺถิ มยฺหํ มณฺฑปการโก’’ติฯ ‘‘ภเนฺต, มํ ฐเปตฺวา โก อโญฺญ กาตุํ สกฺขิสฺสตี’’ติ? ‘‘สโกฺก, เทวราชา’’ติฯ ‘‘กหํ ปน, ภเนฺต, ปาฎิหาริยํ กริสฺสถา’’ติ? ‘‘กณฺฑมฺพรุกฺขมูเล, มหาราชา’’ติฯ ติตฺถิยา ‘‘อมฺพรุกฺขมูเล กิร ปาฎิหาริยํ กริสฺสตี’’ติ สุตฺวา อตฺตโน อุปฎฺฐากานํ อาโรเจตฺวา โยชนพฺภนฺตเร ฐาเน อนฺตมโส ตทหุชาตมฺปิ อมฺพโปตกํ อุปฺปาเฎตฺวา อรเญฺญ ขิปาเปสุํฯ</p>


<p>สตฺถา อาสาฬฺหิปุณฺณมทิวเส อโนฺตนครํ ปาวิสิฯ รโญฺญปิ อุยฺยานปาโล กโณฺฑ นาม เอกํ ปิงฺคลกิปิลฺลิเกหิ กตปตฺตปุฎสฺส อนฺตเร มหนฺตํ อมฺพปกฺกํ ทิสฺวา ตสฺส คนฺธรสโลเภน สมฺปตเนฺต วายเส ปลาเปตฺวา รโญฺญ ขาทนตฺถาย อาทาย คจฺฉโนฺต อนฺตรามเคฺค สตฺถารํ ทิสฺวา จิเนฺตสิ – ‘‘ราชา อิมํ อมฺพํ ขาทิตฺวา มยฺหํ อฎฺฐ วา โสฬส วา กหาปเณ ทเทยฺย, ตํ เม เอกตฺตภาเวปิ  ชีวิตวุตฺติยา นาลํฯ สเจ ปนาหํ สตฺถุ อิมํ  ทสฺสามิ, อวสฺสํ ตํ เม ทีฆกาลํ หิตาวหํ ภวิสฺสตี’’ติฯ โส ตํ อมฺพปกฺกํ สตฺถุ อุปนาเมสิฯ สตฺถา อานนฺทเตฺถรํ โอโลเกสิ ฯ อถสฺส เถโร จตุมหาราชทตฺติยํ ปตฺตํ นีหริตฺวา หเตฺถ ฐเปสิฯ สตฺถา ปตฺตํ อุปนาเมตฺวา อมฺพปกฺกํ ปฎิคฺคเหตฺวา ตเตฺถว นิสีทนาการํ ทเสฺสสิฯ เถโร จีวรํ ปญฺญาเปตฺวา อทาสิฯ อถสฺส ตสฺมิํ นิสิเนฺน เถโร ปานียํ ปริสฺสาเวตฺวา อมฺพปกฺกํ มทฺทิตฺวา ปานกํ กตฺวา อทาสิฯ สตฺถา อมฺพปานกํ ปิวิตฺวา กณฺฑํ อาห – ‘‘อิมํ อมฺพฎฺฐิํ อิเธว ปํสุํ วิยูหิตฺวา โรเปหี’’ติฯ โส ตถา อกาสิฯ สตฺถา ตสฺส อุปริ หตฺถํ โธวิฯ หเตฺถ โธวิตมเตฺตเยว นงฺคลสีสมตฺตกฺขโนฺธ หุตฺวา อุเพฺพเธน ปณฺณาสหโตฺถ อมฺพรุโกฺข อุฎฺฐหิฯ จตูสุ ทิสาสุ เอเกกา, อุทฺธํ เอกาติ ปญฺจ มหาสาขา ปณฺณาสหตฺถา อเหสุํฯ โส ตาวเทว ปุปฺผผลสญฺฉโนฺน หุตฺวา เอเกกสฺมิํ ฐาเน ปริปกฺกอมฺพปิณฺฑิธโร อโหสิฯ ปจฺฉโต อาคจฺฉนฺตา ภิกฺขู อมฺพปกฺกานิ ขาทนฺตา เอว อาคมิํสุฯ ราชา ‘‘เอวรูโป กิร อมฺพรุโกฺข อุฎฺฐิโต’’ติ สุตฺวา ‘‘มา นํ โกจิ ฉินฺที’’ติ อารกฺขํ ฐเปสิฯ โส ปน กเณฺฑน โรปิตตฺตา เตฺวว ปญฺญายิฯ ธุตฺตกาปิ อมฺพปกฺกานิ ขาทิตฺวา ‘‘หเร ทุฎฺฐติตฺถิยา ‘สมโณ กิร โคตโม กณฺฑมฺพรุกฺขมูเล ปาฎิหาริยํ กริสฺสตี’ติ ตุเมฺหหิ โยชนพฺภนฺตเร ตทหุชาตาปิ อมฺพโปตกา  อุปฺปาฎาปิตา, กณฺฑโมฺพ นาม อย’’นฺติ วตฺวา เต อุจฺฉิฎฺฐอมฺพฎฺฐีหิ ปหริํสุฯ</p>


<p>สโกฺก วาตวลาหกํ เทวปุตฺตํ อาณาเปสิ ‘‘ติตฺถิยานํ มณฺฑปํ วาเตหิ อุปฺปาเฎตฺวา อุกฺการภูมิยํ ขิปาเปหี’’ติฯ โส ตถา อกาสิฯ สูริยมฺปิ เทวปุตฺตํ อาณาเปสิ ‘‘สูริยมณฺฑลํ นิกฑฺฒโนฺต ตาเปหี’’ติฯ โส ตถา อกาสิฯ ปุน วาตวลาหกํ อาณาเปสิ ‘‘วาตมณฺฑลํ อุฎฺฐาเปโนฺต ยาหี’’ติฯ โส ตถา กโรโนฺต ติตฺถิยานํ ปคฺฆริตเสทสรีเร รโชวฎฺฎิยา โอกิริฯ เต ตมฺพมตฺติกสทิสา อเหสุํฯ วสฺสวลาหกมฺปิ อาณาเปสิ ‘‘มหนฺตานิ พินฺทูนิ ปาเตหี’’ติฯ โส ตถา อกาสิฯ อถ เนสํ กาโย กพรคาวิสทิโส อโหสิฯ เต นิคณฺฐา ลชฺชมานา หุตฺวา สมฺมุขสมฺมุขฎฺฐาเนเนว ปลายิํสุฯ เอวํ ปลายเนฺตสุ ปุราณกสฺสปสฺส อุปฎฺฐาโก เอโก กสฺสโก ‘‘อิทานิ เม อยฺยานํ ปาฎิหาริยกรณเวลา, คนฺตฺวา ปาฎิหาริยํ ปสฺสิสฺสามี’’ติ โคเณ วิสฺสเชฺชตฺวา ปาโตว อาภตํ ยาคุกุฎเญฺจว โยตฺตกญฺจ คเหตฺวา อาคจฺฉโนฺต ปุราณํ ตถา ปลายนฺตํ ทิสฺวา, ภเนฺต , อชฺช ‘อยฺยานํ ปาฎิหาริยํ ปสฺสิสฺสามี’ติ อาคจฺฉามิ, ตุเมฺห กหํ คจฺฉถา’’ติฯ กิํ เต ปาฎิหาริเยน, อิมํ กุฎญฺจ  โยตฺตญฺจ เทหีติฯ โส เตน ทินฺนํ กุฎญฺจ โยตฺตญฺจ อาทาย นทีตีรํ คนฺตฺวา กุฎํ โยเตฺตน อตฺตโน คีวาย พนฺธิตฺวา ลชฺชโนฺต กิญฺจิ อกเถตฺวา รหเท ปติตฺวา อุทกปุพฺพุเฬ อุฎฺฐาเปโนฺต กาลํ กตฺวา อวีจิมฺหิ นิพฺพตฺติฯ</p>


<p>สโกฺก  อากาเส รตนจงฺกมํ มาเปสิฯ ตสฺส เอกา โกฎิ ปาจีนจกฺกวาฬมุขวฎฺฎิยํ อโหสิ, เอกา ปจฺฉิมจกฺกวาฬมุขวฎฺฎิยํฯ สตฺถา สนฺนิปติตาย ฉตฺติํสโยชนิกาย ปริสาย วฑฺฒมานกจฺฉายาย ‘‘อิทานิ ปาฎิหาริยกรณเวลา’’ติ คนฺธกุฎิโต นิกฺขมิตฺวา ปมุเข อฎฺฐาสิฯ อถ นํ  นาม อิทฺธิมนฺตี เอกา อนาคามิอุปาสิกา อุปสงฺกมิตฺวา, ‘‘ภเนฺต, มาทิสาย ธีตริ วิชฺชมานาย ตุมฺหากํ กิลมนกิจฺจํ นตฺถิ, อหํ ปาฎิหาริยํ กริสฺสามี’’ติ อาหฯ ‘‘กถํ ตฺวํ กริสฺสสิ, ฆรณี’’ติ? ‘‘ภเนฺต, เอกสฺมิํ จกฺกวาฬคเพฺภ มหาปถวิํ อุทกํ กตฺวา อุทกสกุณิกา วิย นิมุชฺชิตฺวา ปาจีนจกฺกวาฬมุขวฎฺฎิยํ อตฺตานํ ทเสฺสสฺสามิ, ตถา ปจฺฉิมอุตฺตรทกฺขิณจกฺกวาฬมุขวฎฺฎิยํ, ตถา มเชฺฌ’’ฯ มหาชโน มํ ทิสฺวา ‘‘กา เอสา’’ติ วุเตฺต วกฺขติ ‘‘ฆรณี นาเมสา, อยํ ตาว เอกิสฺสา อิตฺถิยา อานุภาโว, พุทฺธานุภาโว ปน กีทิโส ภวิสฺสตี’’ติ ฯ เอวํ ติตฺถิยา ตุเมฺห อทิสฺวาว ปลายิสฺสนฺตีติฯ อถ นํ สตฺถา ‘‘ชานามิ เต ฆรณี เอวรูปํ ปาฎิหาริยํ กาตุํ สมตฺถภาวํ, น ปนายํ ตวตฺถาย พโทฺธ มาลาปุโฎ’’ติ วตฺวา ปฎิกฺขิปิฯ สา ‘‘น เม สตฺถา อนุชานาติ, อทฺธา มยา อุตฺตริตรํ ปาฎิหาริยํ กาตุํ สมโตฺถ อโญฺญ อตฺถี’’ติ เอกมนฺตํ อฎฺฐาสิฯ สตฺถาปิ ‘‘เอวเมว เตสํ คุโณ ปากโฎ ภวิสฺสตีติ เอวํ ฉตฺติํสโยชนิกาย ปริสาย มเชฺฌ สีหนาทํ นทิสฺสตี’’ติ มญฺญมาโน อปเรปิ ปุจฺฉิ – ‘‘ตุเมฺห กถํ ปาฎิหาริยํ กริสฺสถา’’ติฯ เต ‘‘เอวญฺจ เอวญฺจ กริสฺสาม, ภเนฺต’’ติ สตฺถุ ปุรโต ฐิตาว สีหนาทํ นทิํสุฯ เตสุ กิร  ‘‘มาทิเส อนาคามิอุปาสเก ปุเตฺต วิชฺชมาเน สตฺถุ กิลมนกิจฺจํ นตฺถี’’ติ จิเนฺตตฺวา ‘‘อหํ, ภเนฺต, ปาฎิหาริยํ กริสฺสามี’’ติ วตฺวา ‘‘กถํ กริสฺสสี’’ติ ปุโฎฺฐ ‘‘อหํ, ภเนฺต, ทฺวาทสโยชนิกํ พฺรหฺมตฺตภาวํ นิมฺมินิตฺวา อิมิสฺสา ปริสาย มเชฺฌ มหาเมฆคชฺชิตสทิเสน สเทฺทน พฺรหฺมอโปฺผฎนํ นาม อโปฺผเฎสฺสามี’’ติฯ มหาชโน ‘‘กิํ นาเมโส สโทฺท’’ติ ปุจฺฉิตฺวา ‘‘จูฬอนาถปิณฺฑิกสฺส กิร  พฺรหฺมอโปฺผฎนสโทฺท นามา’’ติ วกฺขติฯ ติตฺถิยา ‘‘คหปติกสฺส กิร ตาว เอโส อานุภาโว, พุทฺธานุภาโว กีทิโส ภวิสฺสตี’’ติ ตุเมฺห อทิสฺวาว ปลายิสฺสนฺตีติฯ สตฺถา ‘‘ชานามิ เต อานุภาว’’นฺติ ตสฺสปิ ตเถว วตฺวา ปาฎิหาริยกรณํ นานุชานิฯ</p>


<p>อเถกา ปฎิสมฺภิทปฺปตฺตา สตฺตวสฺสิกา  จีรสามเณรี กิร นาม สตฺถารํ วนฺทิตฺวา ‘‘อหํ, ภเนฺต, ปาฎิหาริยํ กริสฺสามี’’ติ อาหฯ ‘‘กถํ กริสฺสสิ จีเร’’ติ? ‘‘ภเนฺต, สิเนรุญฺจ จกฺกวาฬปพฺพตญฺจ หิมวนฺตญฺจ อาหริตฺวา อิมสฺมิํ ฐาเน ปฎิปาฎิยา ฐเปตฺวา อหํ หํสสกุณี วิย ตโต ตโต นิกฺขมิตฺวา อสชฺชมานา คมิสฺสามิ, มหาชโน มํ ทิสฺวา ‘กา เอสา’ติ ปุจฺฉิตฺวา ‘จีรสามเณรี’ติ วกฺขติฯ ติตฺถิยา ‘สตฺตวสฺสิกาย ตาว สามเณริยา  อยมานุภาโว, พุทฺธานุภาโว กีทิโส ภวิสฺสตี’ติ ตุเมฺห อทิสฺวาว ปลายิสฺสนฺตี’’ติฯ อิโต ปรํ เอวรูปานิ วจนานิ วุตฺตานุสาเรเนว เวทิตพฺพานิฯ ตสฺสาปิ ภควา ‘‘ชานามิ เต อานุภาว’’นฺติ วตฺวา ปาฎิหาริยกรณํ นานุชานิฯ อเถโก ปฎิสมฺภิทปฺปโตฺต ขีณาสโว  นาม ชาติยา สตฺตวสฺสิโก สตฺถารํ วนฺทิตฺวา ‘‘อหํ ภควา ปาฎิหาริยํ กริสฺสามี’’ติ วตฺวา ‘‘กถํ กริสฺสสี’’ติ ปุโฎฺฐ อาห – ‘‘อหํ, ภเนฺต, ชมฺพุทีปสฺส ธชภูตํ มหาชมฺพุรุกฺขํ ขเนฺธ คเหตฺวา จาเลตฺวา มหาชมฺพุเปสิโย อาหริตฺวา อิมํ ปริสํ ขาทาเปสฺสามิ, ปาริจฺฉตฺตกกุสุมานิ จ อาหริตฺวา ตุเมฺห วนฺทิสฺสามี’’ติฯ สตฺถา ‘‘ชานามิ เต อานุภาว’’นฺติ ตสฺส ปาฎิหาริยกรณํ ปฎิกฺขิปิฯ</p>


<p>อถ อุปฺปลวณฺณา เถรี สตฺถารํ วนฺทิตฺวา ‘‘อหํ, ภเนฺต, ปาฎิหาริยํ กริสฺสามี’’ติ วตฺวา ‘‘กถํ กริสฺสสี’’ติ ปุฎฺฐา อาห – ‘‘อหํ, ภเนฺต, สมนฺตา ทฺวาทสโยชนิกํ ปริสํ ทเสฺสตฺวา อาวฎฺฎโต ฉตฺติํสโยชนาย ปริสาย ปริวุโต จกฺกวตฺติราชา หุตฺวา อาคนฺตฺวา ตุเมฺห วนฺทิสฺสามี’’ติ ฯ สตฺถา ‘‘ชานามิ เต อานุภาว’’นฺติ ตสฺสาปิ ปาฎิหาริยกรณํ ปฎิกฺขิปิฯ อถ มหาโมคฺคลฺลานเตฺถโร ภควนฺตํ วนฺทิตฺวา ‘‘อหํ, ภเนฺต, ปาฎิหาริยํ กริสฺสามี’’ติ วตฺวา ‘‘กถํ กริสฺสสี’’ติ ปุโฎฺฐ อาห – ‘‘อหํ, ภเนฺต, สิเนรุปพฺพตราชานํ ทนฺตนฺตเร ฐเปตฺวา มาสสาสปพีชํ วิย ขาทิสฺสามี’’ติฯ ‘‘อญฺญํ กิํ กริสฺสสี’’ติ? ‘‘อิมํ มหาปถวิํ กฎสารกํ วิย สํเวลฺลิตฺวา องฺคุลนฺตเร นิกฺขิปิสฺสามี’’ติฯ ‘‘อญฺญํ กิํ กริสฺสสี’’ติ? ‘‘มหาปถวิํ กุลาลจกฺกํ วิย ปริวเตฺตตฺวา มหาชนํ ปถโวชํ  ขาทาเปสฺสามี’’ติฯ ‘‘อญฺญํ กิํ กริสฺสสี’’ติ? ‘‘วามหเตฺถ ปถวิํ กตฺวา อิเม สเตฺต ทกฺขิณหเตฺถน อญฺญสฺมิํ ทีเป ฐเปสฺสามี’’ติฯ ‘‘อญฺญํ กิํ กริสฺสสี’’ติ? ‘‘สิเนรุํ ฉตฺตทณฺฑํ วิย กตฺวา มหาปถวิํ อุกฺขิปิตฺวา ตสฺสุปริ ฐเปตฺวา ฉตฺตหโตฺถ ภิกฺขุ วิย เอกหเตฺถนาทาย อากาเส จงฺกมิสฺสามี’’ติฯ สตฺถา ‘‘ชานามิ เต อานุภาว’’นฺติ ตสฺสปิ ปาฎิหาริยกรณํ นานุชานิฯ โส ‘‘ชานาติ มเญฺญ สตฺถา มยา อุตฺตริตรํ ปาฎิหาริยํ กาตุํ สมตฺถ’’นฺติ เอกมนฺตํ อฎฺฐาสิฯ</p>


<p>อถ นํ สตฺถา ‘‘นายํ โมคฺคลฺลานํ ตวตฺถาย พโทฺธ พาลาปุโฎฯ อหญฺหิ อสมธุโร, มม ธุรํ อโญฺญ วหิตุํ สมโตฺถ นาม นตฺถิฯ อนจฺฉริยเมตํ, ยํ อิทานิ มม ธุรํ วหิตุํ สมโตฺถ นาม ภเวยฺยฯ อเหตุกติรจฺฉานโยนิยํ นิพฺพตฺตกาเลปิ มม ธุรํ อโญฺญ วหิตุํ สมโตฺถ นาม นาโหสิเยวา’’ติ วตฺวา ‘‘กทา  ปน, ภเนฺต’’ติ เถเรน ปุโฎฺฐ อตีตํ อาหริตฺวา –</p>


<p>
‘‘ยโต  
ยโต ครุ ธุรํ, ยโต คมฺภีรวตฺตนี;  
  
ตทาสฺสุ กณฺหํ ยุญฺชนฺติ, สฺวาสฺสุ ตํ วหเต ธุร’’นฺติฯ –  
</p>
  
<p>อิทํ  (ชา. ๑.๑.๒๙) วิตฺถาเรตฺวา ปุน ตเมว วตฺถุํ วิเสเสตฺวา ทเสฺสโนฺต –</p>


<p>
‘‘มนุญฺญเมว ภาเสยฺย, นามนุญฺญํ กุทาจนํ;  
  
มนุญฺญํ ภาสมานสฺส, ครุํ ภารํ อุททฺธริ;  
  
ธนญฺจ นํ อลาเภสิ, เตน จตฺตมโน อหู’’ติฯ –  
</p>
  
<p>อิทํ  วิตฺถาเรตฺวา กเถสิฯ กเถตฺวา จ ปน สตฺถา รตนจงฺกมํ อภิรุหิ, ปุรโต ทฺวาทสโยชนิกา ปริสา อโหสิ ตถา ปจฺฉโต จ อุตฺตรโต จ ทกฺขิณโต จฯ อุชุกํ ปน จตุวีสติโยชนิกาย ปริสาย มเชฺฌ ภควา ยมกปาฎิหาริยํ อกาสิฯ</p>


<p>ตํ ปาฬิโต ตาว เอวํ เวทิตพฺพํ (ปฎิ. ม. ๑.๑๑๖) – กตมํ ตถาคตสฺส ยมกปาฎิหาริเย ญาณํ? อิธํ ตถาคโต ยมกปาฎิหาริยํ กโรติ อสาธารณํ สาวเกหิ, อุปริมกายโต อคฺคิกฺขโนฺธ ปวตฺตติ, เหฎฺฐิมกายโต  อุทกธารา ปวตฺตติ ฯ เหฎฺฐิมกายโต อคฺคิกฺขโนฺธ ปวตฺตติ, อุปริมกายโต อุทกธารา ปวตฺตติฯ ปุรตฺถิมกายโต, ปจฺฉิมกายโต; ปจฺฉิมกายโต, ปุรตฺถิมกายโต; ทกฺขิณอกฺขิโต, วามอกฺขิโต; วามอกฺขิโต, ทกฺขิณอกฺขิโต; ทกฺขิณกณฺณโสตโต, วามกณฺณโสตโต; วามกณฺณโสตโต, ทกฺขิณกณฺณโสตโต; ทกฺขิณนาสิกาโสตโต, วามนาสิกาโสตโต; วามนาสิกาโสตโต, ทกฺขิณนาสิกาโสตโต; ทกฺขิณอํสกูฎโต, วามอํสกูฎโต; วามอํสกูฎโต, ทกฺขิณอํสกูฎโต; ทกฺขิณหตฺถโต, วามหตฺถโต; วามหตฺถโต, ทกฺขิณหตฺถโต; ทกฺขิณปสฺสโต, วามปสฺสโต; วามปสฺสโต, ทกฺขิณปสฺสโต; ทกฺขิณปาทโต, วามปาทโต; วามปาทโต, ทกฺขิณปาทโต; องฺคุลงฺคุเลหิ, องฺคุลนฺตริกาหิ; องฺคุลนฺตริกาหิ, องฺคุลงฺคุเลหิ; เอเกกโลมกูปโต อคฺคิกฺขโนฺธ ปวตฺตติ, เอเกกโลมโต อุทกธารา ปวตฺตติฯ เอเกกโลมโต อคฺคิกฺขโนฺธ ปวตฺตติ, เอเกกโลมกูปโต อุทกธารา ปวตฺตติ ฉนฺนํ วณฺณานํ นีลานํ ปีตกานํ โลหิตกานํ โอทาตานํ มเญฺชฎฺฐานํ ปภสฺสรานํฯ ภควา จงฺกมติ, พุทฺธนิมฺมิโต ติฎฺฐติ วา นิสีทติ วา เสยฺยํ วา กเปฺปติ…เป.… นิมฺมิโต เสยฺยํ กเปฺปติ, ภควา จงฺกมติ วา ติฎฺฐติ วา นิสีทติ วาฯ อิทํ ตถาคตสฺส ยมกปาฎิหาริเย ญาณนฺติฯ</p>


<p>อิทํ  ปน ปาฎิหาริยํ ภควา ตสฺมิํ จงฺกเม จงฺกมิตฺวา อกาสิฯ ตสฺส เตโชกสิณสมาปตฺติวเสน อุปริมกายโต อคฺคิกฺขโนฺธ ปวตฺตติ, อาโปกสิณสมาปตฺติวเสน เหฎฺฐิมกายโต  อุทกธารา ปวตฺตติฯ น ปน อุทกธาราย ปวตฺตนฎฺฐานโต อคฺคิกฺขโนฺธ ปวตฺตติ, อคฺคิกฺขนฺธสฺส ปวตฺตนฎฺฐานโต อุทกธารา ปวตฺตตีติ ทเสฺสตุํ ‘‘เหฎฺฐิมกายโต อุปริมกายโต’’ติ วุตฺตํฯ เอเสว นโย สพฺพปเทสุฯ อคฺคิกฺขโนฺธ ปเนตฺถ อุทกธาราย อสมฺมิโสฺส อโหสิ, ตถา อุทกธารา อคฺคิกฺขเนฺธนฯ อุภยมฺปิ กิร เจตํ ยาว พฺรหฺมโลกา อุคฺคนฺตฺวา จกฺกวาฬมุขวฎฺฎิยํ ปตติฯ ‘‘ฉนฺนํ วณฺณาน’’นฺติ วุตฺตา ปนสฺส ฉพฺพณฺณรํสิโย ฆเฎหิ อาสิญฺจมานํ วิลีนสุวณฺณํ วิย ยนฺตนาลิกโต นิกฺขนฺตสุวณฺณรสธารา วิย จ เอกจกฺกวาฬคพฺภโต อุคฺคนฺตฺวา พฺรหฺมโลกํ อาหจฺจ ปฎินิวตฺติตฺวา  จกฺกวาฬมุขวฎฺฎิเมว คณฺหิํสุฯ เอกจกฺกวาฬคพฺภํ วงฺกโคปานสิกํ วิย โพธิฆรํ อโหสิ เอกาโลกํฯ</p>


<p>ตํทิวสํ สตฺถา จงฺกมิตฺวา ปาฎิหาริยํ กโรโนฺต อนฺตรนฺตรา มหาชนสฺส ธมฺมํ กเถสิฯ กเถโนฺต จ ชนํ นิรสฺสาสํ อกตฺวา ตสฺส อสฺสาสวารํ เทติฯ ตสฺมิํ ขเณ มหาชโน สาธุการํ ปวเตฺตสิฯ ตสฺส สาธุการปวตฺตนกาเล สตฺถา ตาวมหติยา ปริสาย จิตฺตํ โอโลเกโนฺต เอเกกสฺส โสฬสนฺนํ อาการานํ วเสน จิตฺตาจารํ อญฺญาสิฯ เอวํ ลหุกปริวตฺตํ พุทฺธานํ จิตฺตํ ฯ โย โย ยสฺมิญฺจ ธเมฺม ยสฺมิญฺจ ปาฎิหีเร ปสโนฺน, ตสฺส ตสฺส อชฺฌาสยวเสเนว ธมฺมญฺจ กเถสิ, ปาฎิหีรญฺจ อกาสิฯ เอวํ ธเมฺม เทสิยมาเน ปาฎิหีเร จ กริยมาเน มหาชนสฺส ธมฺมาภิสมโย อโหสิฯ สตฺถา ปน ตสฺมิํ สมาคเม อตฺตโน มนํ คเหตฺวา อญฺญํ ปญฺหํ ปุจฺฉิตุํ สมตฺถํ อทิสฺวา นิมฺมิตพุทฺธํ มาเปสิฯ เตน ปุจฺฉิตํ ปญฺหํ สตฺถา วิสฺสเชฺชสิ, สตฺถารา ปุจฺฉิตํ โส วิสฺสเชฺชสิฯ ภควโต จงฺกมนกาเล นิมฺมิโต ฐานาทีสุ อญฺญตรํ กเปฺปสิ, นิมฺมิตสฺส จงฺกมนกาเล ภควา ฐานาทีสุ อญฺญตรํ กเปฺปสิฯ ตมตฺถํ ทเสฺสตุํ ‘‘นิมฺมิโต จงฺกมติ วา’’ติอาทิ วุตฺตํฯ เอวํ กโรนฺตสฺส สตฺถุ ปาฎิหาริยํ ทิสฺวา ธมฺมกถํ สุตฺวา ตสฺมิํ สมาคเม วีสติยา ปาณโกฎีนํ ธมฺมาภิสมโย อโหสิฯ</p>


<p>สตฺถา ปาฎิหีรํ กโรโนฺตว ‘‘กตฺถ นุ โข อตีตพุทฺธา อิทํ ปาฎิหีรํ กตฺวา วสฺสํ อุเปนฺตี’’ติ อาวเชฺชตฺวา ‘‘ตาวติํสภวเน วสฺสํ อุปคนฺตฺวา มาตุ อภิธมฺมปิฎกํ เทเสนฺตี’’ติ ทิสฺวา ทกฺขิณปาทํ อุกฺขิปิตฺวา ยุคนฺธรมตฺถเก ฐเปตฺวา อิตรํ ปาทํ อุกฺขิปิตฺวา สิเนรุมตฺถเก ฐเปสิฯ เอวํ อฎฺฐสฎฺฐิโยชนสตสหสฺสฎฺฐาเน ตโย ปทวารา อเหสุํ, เทฺว ปาทฉิทฺทานิฯ สตฺถา ปาทํ ปสาเรตฺวา อกฺกมีติ น สลฺลเกฺขตพฺพํฯ ตสฺส หิ ปาทุกฺขิปนกาเลเยว ปพฺพตา ปาทมูลํ  อาคนฺตฺวา สมฺปฎิจฺฉิํสุ, สตฺถารา อกฺกมนกาเล เต ปพฺพตา อุฎฺฐาย สกฎฺฐาเนเยว อฎฺฐํสุฯ สโกฺก สตฺถารํ  ทิสฺวา จิเนฺตสิ – ‘‘ปณฺฑุกมฺพลสิลาย มเญฺญ สตฺถา อิมํ วสฺสาวาสํ อุเปสฺสติ, พหูนญฺจ เทวตานํ อุปกาโร ภวิสฺสติ, สตฺถริ ปเนตฺถ วสฺสาวาสํ อุปคเต อญฺญา เทวตา หตฺถมฺปิ ฐเปตุํ น สกฺขิสฺสนฺติฯ อยํ โข  ปน ปณฺฑุกมฺพลสิลา ทีฆโต สฎฺฐิโยชนา, วิตฺถารโต ปณฺณาสโยชนา, ปุถุลโต ปนฺนรสโยชนา, สตฺถริ นิสิเนฺนปิ ตุจฺฉํ ภวิสฺสตี’’ติฯ สตฺถา ตสฺส อชฺฌาสยํ วิทิตฺวา อตฺตโน สงฺฆาฎิํ สิลาสนํ ปฎิจฺฉาทยมานํ ขิปิฯ สโกฺก จิเนฺตสิ – ‘‘จีวรํ ตาว ปฎิจฺฉาทยมานํ ขิปิ, สยํ ปน ปริตฺตเก ฐาเน นิสีทิสฺสตี’’ติฯ สตฺถา ตสฺส อชฺฌาสยํ วิทิตฺวา นีจปีฐกํ มหาปํสุกูลิโก วิย ปณฺฑุกมฺพลสิลํ อโนฺตจีวรโภเคเยว กตฺวา นิสีทิฯ มหาชโนปิ ตํขณเญฺญว สตฺถารํ โอโลเกโนฺต นาทฺทส, จนฺทสฺส อตฺถงฺคมิตกาโล วิย สูริยสฺส จ อตฺถงฺคมิตกาโล วิย อโหสิฯ มหาชโน –</p>


<p>
‘‘คโต นุ จิตฺตกูฎํ วา, เกลาสํ วา ยุคนฺธรํ;  
  
น โน ทเกฺขมุ สมฺพุทฺธํ, โลกเชฎฺฐํ นราสภ’’นฺติฯ –  
</p>
  
<p>อิมํ  คาถํ วทโนฺต ปริเทวิฯ อปเร ‘‘สตฺถา นาม ปวิเวกรโต, โส ‘เอวรูปาย เม ปริสาย เอวรูปํ ปาฎิหีรํ กต’นฺติ ลชฺชาย อญฺญํ รฎฺฐํ วา ชนปทํ วา คโต ภวิสฺสติ, น ทานิ ตํ ทกฺขิสฺสามา’’ติ ปริเทวนฺตา อิมํ คาถมาหํสุ –</p>


<p>
‘‘ปวิเวกรโต ธีโร, นิมํ โลกํ ปุเนหิติ;  
  
น โน ทเกฺขมุ สมฺพุทฺธํ, โลกเชฎฺฐํ นราสภ’’นฺติฯ  
</p>
  
<p>เต มหาโมคฺคลฺลานํ ปุจฺฉิํสุ – ‘‘กหํ, ภเนฺต, สตฺถา’’ติ? โส สยํ ชานโนฺตปิ ‘‘ปเรสมฺปิ คุณา ปากฎา โหนฺตู’’ติ อชฺฌาสเยน ‘‘อนุรุทฺธํ ปุจฺฉถา’’ติ อาหฯ เต เถรํ ตถา ปุจฺฉิํสุ – ‘‘กหํ, ภเนฺต, สตฺถา’’ติ? ตาวติํสภวเน ปณฺฑุกมฺพลสิลายํ วสฺสํ อุปคนฺตฺวา มาตุ อภิธมฺมปิฎกํ เทเสตุํ คโตติฯ ‘‘กทา อาคมิสฺสติ, ภเนฺต’’ติ? ‘‘ตโย มาเส อภิธมฺมปิฎกํ เทเสตฺวา มหาปวารณทิวเส’’ติฯ เต ‘‘สตฺถารํ อทิสฺวา น คมิสฺสามา’’ติ ตเตฺถว ขนฺธาวารํ พนฺธิํสุฯ อากาสเมว กิร เนสํ ฉทนํ อโหสิฯ ตาย จ มหติยา ปริสาย สรีรนิฆํโส นาม น ปญฺญายิ, ปถวี วิวรํ อทาสิ, สพฺพตฺถ ปริสุทฺธเมว ภูมิตลํ อโหสิฯ</p>


<p>สตฺถา ปฐมเมว โมคฺคลฺลานเตฺถรํ อโวจ – ‘‘โมคฺคลฺลาน, ตฺวํ เอติสฺสาย ปริสาย ธมฺมํ เทเสยฺยาสิ, จูฬอนาถปิณฺฑิโก อาหารํ ทสฺสตี’’ติฯ ตสฺมา  ตํ เตมาสํ จูฬอนาถปิณฺฑิโกว ตสฺสา  ปริสาย ยาปนํ ยาคุภตฺตํ  ขาทนียํ ตมฺพุลเตลคนฺธมาลาปิลนฺธนานิ จ อทาสิฯ มหาโมคฺคลฺลาโน ธมฺมํ เทเสสิ, ปาฎิหาริยทสฺสนตฺถํ อาคตาคเตหิ ปุฎฺฐปเญฺห จ วิสฺสเชฺชสิฯ สตฺถารมฺปิ มาตุ อภิธมฺมเทสนตฺถํ ปณฺฑุกมฺพลสิลายํ วสฺสํ อุปคตํ ทสสหสฺสจกฺกวาฬเทวตา ปริวารยิํสุฯ เตน วุตฺตํ –</p>


<p>
‘‘ตาวติํเส ยทา พุโทฺธ, สิลายํ ปณฺฑุกมฺพเล;  
  
ปาริจฺฉตฺตกมูลมฺหิ, วิหาสิ ปุริสุตฺตโมฯ  
</p>
  
<p>
‘‘ทสสุ โลกธาตูสุ, สนฺนิปติตฺวาน เทวตา;  
  
ปยิรุปาสนฺติ สมฺพุทฺธํ, วสนฺตํ นาคมุทฺธนิฯ  
</p>
  
<p>
‘‘น โกจิ เทโว วเณฺณน, สมฺพุทฺธสฺส วิโรจติ;  
  
สเพฺพ เทเว อติกฺกมฺม, สมฺพุโทฺธว วิโรจตี’’ติฯ (เป. ว. ๓๑๗-๓๑๙);  
</p>
  
<p>เอวํ สพฺพา เทวตา อตฺตโน สรีรปฺปภาย อภิภวิตฺวา นิสินฺนสฺส ปนสฺส มาตา ตุสิตวิมานโต อาคนฺตฺวา ทกฺขิณปเสฺส นิสีทิฯ อินฺทโกปิ เทวปุโตฺต อาคนฺตฺวา ทกฺขิณปเสฺสเยว นิสีทิ, องฺกุโร วามปเสฺส นิสีทิฯ โส มเหสกฺขาสุ เทวตาสุ สนฺนิปตนฺตีสุ อปคนฺตฺวา ทฺวาทสโยชนิเก ฐาเน โอกาสํ ลภิ, อินฺทโก ตเตฺถว นิสีทิฯ สตฺถา เต อุโภปิ โอโลเกตฺวา อตฺตโน สาสเน ทกฺขิเณยฺยปุคฺคลานํ ทินฺนทานสฺส มหปฺผลภาวํ ญาเปตุกาโม เอวมาห – ‘‘องฺกุร, ตยา ทีฆมนฺตเร ทสวสฺสสหสฺสปริมาณกาเล ทฺวาทสโยชนิกํ อุทฺธนปนฺติํ กตฺวา มหาทานํ  ทินฺนํ, อิทานิ มม สมาคมํ อาคนฺตฺวา ทฺวาทสโยชนิเก ฐาเน โอกาสํ ลภิ, กิํ นุ โข เอตฺถ การณ’’นฺติ? วุตฺตมฺปิ เจตํ –</p>


<p>
‘‘โอโลเกตฺวาน สมฺพุโทฺธ, องฺกุรญฺจาปิ อินฺทกํ;  
  
ทกฺขิเณยฺยํ สมฺภาเวโนฺต, อิทํ วจนมพฺรวิฯ  
</p>
  
<p>
‘‘มหาทานํ  
ตยา ทินฺนํ, องฺกุร ทีฆมนฺตเร;  
  
อติทูเร นิสิโนฺนสิ, อาคจฺฉ มม สนฺติเก’’ติฯ (เป. ว. ๓๒๑-๓๒๒);  
</p>
  
<p>โส สโทฺธ ปถวีตลํ ปาปุณิฯ สพฺพาปิ นํ สา ปริสา อโสฺสสิฯ เอวํ วุเตฺต –</p>


<p>
‘‘โจทิโต  
ภาวิตเตฺตน, องฺกุโร เอตมพฺรวิ;  
  
กิํ มยฺหํ เตน ทาเนน, ทกฺขิเณเยฺยน สุญฺญตํฯ  
</p>
  
<p>
‘‘อยํ โส อินฺทโก ยโกฺข, ทชฺชา ทานํ ปริตฺตกํ;  
  
อติโรจติ อเมฺหหิ, จโนฺท ตาราคเณ ยถา’’ติฯ (เป. ว. ๓๒๓-๓๒๔);  
</p>
  
<p>ตตฺถ ติ ทตฺวาฯ เอวํ วุเตฺต สตฺถา อินฺทกํ อาห – ‘‘อินฺทก, ตฺวํ มม ทกฺขิณปเสฺส นิสิโนฺน, กสฺมา อนปคนฺตฺวาว นิสีทสี’’ติ? โส ‘‘อหํ, ภเนฺต, สุเขเตฺต อปฺปกพีชํ วปนกสฺสโก วิย ทกฺขิเณยฺยสมฺปทํ อลตฺถ’’นฺติ ทกฺขิเณยฺยํ ปภาเวโนฺต อาห –</p>


<p>
‘‘อุชฺชงฺคเล ยถา เขเตฺต, พีชํ พหุมฺปิ โรปิตํ;  
  
น ผลํ วิปุลํ โหติ, นปิ โตเสติ กสฺสกํฯ  
</p>
  
<p>
‘‘ตเถว ทานํ พหุกํ, ทุสฺสีเลสุ ปติฎฺฐิตํ;  
  
น ผลํ วิปุลํ โหติ, นปิ โตเสติ ทายกํฯ  
</p>
  
<p>
‘‘ยถาปิ  
ภทฺทเก เขเตฺต, พีชํ อปฺปมฺปิ โรปิตํ;  
  
สมฺมา ธารํ ปเวจฺฉเนฺต, ผลํ โตเสติ กสฺสกํฯ  
</p>
  
<p>
‘‘ตเถว สีลวเนฺตสุ, คุณวเนฺตสุ ตาทิสุ;  
  
อปฺปกมฺปิ กตํ การํ, ปุญฺญํ โหติ มหปฺผล’’นฺติฯ (เป. ว. ๓๒๕-๓๒๘);  
</p>
  
<p>กิํ ปเนตสฺส ปุพฺพกมฺมนฺติ? โส กิร อนุรุทฺธเตฺถรสฺส อโนฺตคามํ ปิณฺฑาย ปวิฎฺฐสฺส อตฺตโน อาภตํ กฎจฺฉุภิกฺขํ ทาเปสิฯ ตทา ตสฺส ปุญฺญํ องฺกุเรน ทสวสฺสสหสฺสานิ ทฺวาทสโยชนิกํ อุทฺธนปนฺติํ กตฺวา ทินฺนทานโต มหปฺผลตรํ ชาตํฯ ตสฺมา เอวมาหฯ</p>


<p>เอวํ วุเตฺต สตฺถา, ‘‘องฺกุร, ทานํ นาม วิเจยฺย ทาตุํ วฎฺฎติ, เอวํ ตํ สุเขเตฺตสุ วุตฺตพีชํ วิย มหปฺผลํ โหติฯ ตฺวํ ปน น ตถา อกาสิ, เตน เต ทานํ มหปฺผลํ น ชาต’’นฺติ อิมมตฺถํ วิภาเวโนฺต –</p>


‘‘วิเจยฺย  
  
ทานํ ทาตพฺพํ, ยตฺถ ทินฺนํ มหปฺผลํ…เป.…ฯ  
</p>
  
<p>
‘‘วิเจยฺย ทานํ สุคตปฺปสตฺถํ,  
  
เย ทกฺขิเณยฺยา อิธ ชีวโลเก;  
  
เอเตสุ ทินฺนานิ มหปฺผลานิ,  
  
พีชานิ วุตฺตานิ ยถา สุเขเตฺต’’ติฯ (เป. ว. ๓๒๙-๓๓๐) –  
</p>
  
<p>วตฺวา อุตฺตริมฺปิ ธมฺมํ เทเสโนฺต อิมา คาถา อภาสิ –</p>


<p>
‘‘ติณโทสานิ เขตฺตานิ, ราคโทสา อยํ ปชา;  
  
ตสฺมา หิ วีตราเคสุ, ทินฺนํ โหติ มหปฺผลํฯ  
</p>
  
<p>
‘‘ติณโทสานิ เขตฺตานิ, โทสโทสา อยํ ปชา;  
  
ตสฺมา หิ วีตโทเสสุ, ทินฺนํ โหติ มหปฺผลํฯ  
</p>
  
<p>
‘‘ติณโทสานิ เขตฺตานิ, โมหโทสา อยํ ปชา;  
  
ตสฺมา หิ วีตโมเหสุ, ทินฺนํ โหติ มหปฺผลํฯ  
</p>
  
<p>
‘‘ติณโทสานิ  
เขตฺตานิ, อิจฺฉาโทสา อยํ ปชา;  
  
ตสฺมา หิ วิคติเจฺฉสุ, ทินฺนํ โหติ มหปฺผล’’นฺติฯ  
</p>
  
<p>เทสนาวสาเน องฺกุโร จ อินฺทโก จ โสตาปตฺติผเล ปติฎฺฐหิํสุ, มหาชนสฺสาปิ สาตฺถิกา ธมฺมเทสนา อโหสีติฯ</p>


<p>อถ สตฺถา เทวปริสาย มเชฺฌ นิสิโนฺน มาตรํ อารพฺภ ‘‘กุสลา ธมฺมา, อกุสลา ธมฺมา, อพฺยากตา ธมฺมา’’ติ อภิธมฺมปิฎกํ ปฎฺฐเปสิฯ เอวํ ตโย มาเส นิรนฺตรํ อภิธมฺมปิฎกํ กเถสิฯ กเถโนฺต ปน ภิกฺขาจารเวลาย ‘‘ยาว มมาคมนา เอตฺตกํ นาม ธมฺมํ เทเสตู’’ติ นิมฺมิตพุทฺธํ มาเปตฺวา หิมวนฺตํ คนฺตฺวา นาคลตาทนฺตกฎฺฐํ ขาทิตฺวา อโนตตฺตทเห มุขํ โธวิตฺวา อุตฺตรกุรุโต ปิณฺฑปาตํ อาหริตฺวา มหาสาลมาฬเก นิสิโนฺน ภตฺตกิจฺจํ อกาสิฯ สาริปุตฺตเตฺถโร ตตฺถ คนฺตฺวา สตฺถุ วตฺตํ กโรติฯ สตฺถา ภตฺตกิจฺจปริโยสาเน, ‘‘สาริปุตฺต , อชฺช มยา เอตฺตโก นาม ธโมฺม ภาสิโต, ตฺวํ อตฺตโน อเนฺตวาสิกานํ ภิกฺขูนํ วาเจหี’’ติ เถรสฺส กเถสิฯ ยมกปาฎิหีเร กิร ปสีทิตฺวา ปญฺจสตา กุลปุตฺตา เถรสฺส สนฺติเก  ปพฺพชิํสุฯ เต สนฺธาย เถรํ  เอวมาหฯ วตฺวา จ ปน เทวโลกํ คนฺตฺวา นิมฺมิตพุเทฺธน เทสิตฎฺฐานโต ปฎฺฐาย สยํ ธมฺมํ เทเสสิฯ เถโรปิ คนฺตฺวา เตสํ ภิกฺขูนํ ธมฺมํ เทเสสิฯ เต สตฺถริ เทวโลเก วิหรเนฺตเยว สตฺตปกรณิกา อเหสุํฯ</p>


<p>เต กิร กสฺสปพุทฺธกาเล ขุทฺทกวคฺคุลิโย หุตฺวา เอกสฺมิํ ปพฺภาเร โอลมฺพนฺตา ทฺวินฺนํ เถรานํ จงฺกมิตฺวา อภิธมฺมํ สชฺฌายนฺตานํ สทฺทํ สุตฺวา สเร นิมิตฺตํ อคฺคเหสุํฯ เต ‘‘อิเม ขนฺธา นาม, อิมา ธาตุโย นามา’’ติ อชานิตฺวา สเร นิมิตฺตคหณมเตฺตเนว ตโต จุตา เทวโลเก นิพฺพตฺตา, เอกํ พุทฺธนฺตรํ ทิพฺพสมฺปตฺติํ อนุภวิตฺวา ตโต จวิตฺวา สาวตฺถิยํ กุลฆเรสุ นิพฺพตฺตาฯ ยมกปาฎิหีเร อุปฺปนฺนปสาทา เถรสฺส สนฺติเก ปพฺพชิตฺวา สพฺพปฐมํ สตฺตปกรณิกา อเหสุํฯ สตฺถาปิ เตเนว นีหาเรน ตํ เตมาสํ อภิธมฺมํ เทเสสิฯ เทสนาวสาเน อสีติโกฎิสหสฺสานํ เทวตานํ ธมฺมาภิสมโย อโหสิ, มหามายาปิ โสตาปตฺติผเล ปติฎฺฐหิฯ</p>


<p>สาปิ  โข ฉตฺติํสโยชนปริมณฺฑลา ปริสา ‘‘อิทานิ สตฺตเม ทิวเส มหาปวารณา ภวิสฺสตี’’ติ มหาโมคฺคลฺลานเตฺถรํ อุปสงฺกมิตฺวา อาห – ‘‘ภเนฺต สตฺถุ, โอโรหณทิวสํ สญฺญาตุํ วฎฺฎติ, น หิ มยํ สตฺถารํ อทิสฺวา คมิสฺสามา’’ติฯ อายสฺมา มหาโมคฺคลฺลาโน ตํ กถํ สุตฺวา ‘‘สาธาวุโส’’ติ วตฺวา ตเตฺถว ปถวิยํ นิมุโคฺค สิเนรุปาทํ คนฺตฺวา ‘‘มํ อภิรุหนฺตํ ปริสา ปสฺสตู’’ติ อธิฎฺฐาย มณิรตเนน อาวุตํ ปณฺฑุกมฺพลสุตฺตํ วิย ปญฺญายมานรูโปว สิเนรุมเชฺฌน อภิรุหิฯ มนุสฺสาปิ นํ ‘‘เอกโยชนํ อภิรุโฬฺห, ทฺวิโยชนํ อภิรุโฬฺห’’ติ โอโลกยิํสุฯ เถโรปิ สตฺถุ ปาเท สีเสน อุกฺขิปโนฺต วิย อภิรุหิตฺวา วนฺทิตฺวา เอวมาห – ‘‘ภเนฺต, ปริสา ตุเมฺห ทิสฺวาว คนฺตุกามา, กทา โอโรหิสฺสถา’’ติฯ ‘‘กหํ ปน เต, โมคฺคลฺลาน, เชฎฺฐภาติโก สาริปุโตฺต’’ติฯ ‘‘ภเนฺต, สงฺกสฺสนคเร วสฺสํ อุปคโต’’ติฯ โมคฺคลฺลาน, อหํ อิโต สตฺตเม ทิวเส มหาปวารณาย สงฺกสฺสนครทฺวาเร โอตริสฺสามิ, มํ ทฎฺฐุกามา ตตฺถ อาคจฺฉนฺตุ, สาวตฺถิโต สงฺกสฺสนครทฺวารํ ติํสโยชนานิ, เอตฺตเก มเคฺค กสฺสจิ ปาเถยฺยกิจฺจํ นตฺถิ, อุโปสถิกา หุตฺวา ธุรวิหารํ ธมฺมสฺสวนตฺถาย  คจฺฉนฺตา วิย อาคเจฺฉยฺยาถาติ เตสํ อาโรเจยฺยาสีติฯ เถโร ‘‘สาธุ, ภเนฺต’’ติ คนฺตฺวา ตถา อาโรเจสิฯ</p>


<p>สตฺถา  วุฎฺฐวโสฺส ปวาเรตฺวา สกฺกสฺส อาโรเจสิ – ‘‘มหาราช, มนุสฺสปถํ คมิสฺสามี’’ติ ฯ สโกฺก สุวณฺณมยํ มณิมยํ รชตมยนฺติ ตีณิ โสปานานิ มาเปสิฯ เตสํ ปาทา สงฺกสฺสนครทฺวาเร ปติฎฺฐหิํสุ, สีสานิ สิเนรุมุทฺธนิฯ เตสุ ทกฺขิณปเสฺส สุวณฺณมยํ โสปานํ เทวตานํ อโหสิ, วามปเสฺส รชตมยํ โสปานํ มหาพฺรหฺมานํ อโหสิ, มเชฺฌ มณิมยํ โสปานํ ตถาคตสฺส อโหสิฯ สตฺถาปิ สิเนรุมุทฺธนิ ฐตฺวา เทโวโรหณสมเย ยมกปาฎิหาริยํ กตฺวา อุทฺธํ โอโลเกสิ, ยาว พฺรหฺมโลกา เอกงฺคณา อเหสุํฯ อโธ โอโลเกสิ, ยาว อวีจิโต เอกงฺคณํ อโหสิฯ ทิสาวิทิสา โอโลเกสิ, อเนกานิ จกฺกวาฬสตสหสฺสานิ เอกงฺคณานิ อเหสุํฯ เทวา มนุเสฺส ปสฺสิํสุ, มนุสฺสาปิ เทเว ปสฺสิํสุ, สเพฺพ สมฺมุขาว ปสฺสิํสุฯ</p>


<p>ภควา ฉพฺพณฺณรํสิโย วิสฺสเชฺชสิฯ ตํ ทิวสํ พุทฺธสิริํ โอโลเกตฺวา ฉตฺติํสโยชน ปริมณฺฑลาย ปริสาย เอโกปิ พุทฺธภาวํ อปเตฺถโนฺต นาม นตฺถิฯ สุวณฺณโสปาเนน เทวา โอตริํสุ, รชตโสปาเนน มหาพฺรหฺมาโน โอตริํสุ, มณิโสปาเนน สมฺมาสมฺพุโทฺธ โอตริฯ ปญฺจสิโข คนฺธพฺพเทวปุโตฺต เพลุวปณฺฑุวีณํ อาทาย ทกฺขิณปเสฺส ฐตฺวา สตฺถุ คนฺธพฺพมธุรทิพฺพวีณาย สเทฺทน ปูชํ กโรโนฺต โอตริ, มาตลิ, สงฺคาหโก วามปเสฺส  ฐตฺวา ทิพฺพคนฺธมาลาปุปฺผํ คเหตฺวา นมสฺสมาโน ปูชํ กตฺวา โอตริ, มหาพฺรหฺมา ฉตฺตํ ธาเรสิ, สุยาโม วาลพีชนิํ ธาเรสิฯ สตฺถา อิมินา ปริวาเรน สทฺธิํ โอตริตฺวา สงฺกสฺสนครทฺวาเร ปติฎฺฐหิฯ สาริปุตฺตเตฺถโรปิ อาคนฺตฺวา สตฺถารํ วนฺทิตฺวา ยสฺมา สาริปุตฺตเตฺถเรน ตถารูปาย พุทฺธสิริยา โอตรโนฺต สตฺถา อิโต ปุเพฺพ น ทิฎฺฐปุโพฺพ, ตสฺมา –</p>


<p>
‘‘น เม ทิโฎฺฐ อิโต ปุเพฺพ, น สุโต อุท กสฺสจิ;  
  
เอวํ วคฺคุวโท สตฺถา, ตุสิตา คณิมาคโต’’ติฯ (สุ. นิ. ๙๖๑; มหานิ. ๑๙๐) –  
</p>
  
<p>อาทีหิ  อตฺตโน ตุฎฺฐิํ ปกาเสตฺวา, ‘‘ภเนฺต, อชฺช สเพฺพปิ เทวมนุสฺสา ตุมฺหากํ ปิหยนฺติ, ปเตฺถนฺตี’’ติ อาหฯ อถ นํ สตฺถา, ‘‘สาริปุตฺต, เอวรูเปหิ คุเณหิ สมนฺนาคตา พุทฺธา เทวมนุสฺสานํ ปิยา โหนฺติเยวา’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘เย ฌานปสุตา ธีรา, เนกฺขมฺมูปสเม รตา;  
  
เทวาปิ เตสํ ปิหยนฺติ, สมฺพุทฺธานํ สตีมต’’นฺติฯ  
</li>
  
<p>ตตฺถ ติ ลกฺขณูปนิชฺฌานํ อารมฺมณูปนิชฺฌานนฺติ อิเมสุ ทฺวีสุ ฌาเนสุ อาวชฺชนสมาปชฺชนอธิฎฺฐานวุฎฺฐานปจฺจเวกฺขเณหิ  ยุตฺตปฺปยุตฺตาฯ ติ  เอตฺถ ปพฺพชฺชา เนกฺขมฺมนฺติ น คเหตพฺพา, กิเลสวูปสมนิพฺพานรติํ ปน สนฺธาเยตํ วุตฺตํฯ ติ เทวาปิ มนุสฺสาปิ เตสํ ปิหยนฺติ ปเตฺถนฺติฯ นฺติ เอวรูปคุณานํ เตสํ สติยา สมนฺนาคตานํ สมฺพุทฺธานํฯ ‘‘อโห วต มยํ พุทฺธา ภเวยฺยามา’’ติ พุทฺธภาวํ อิจฺฉมานา ปิหยนฺตีติ อโตฺถฯ
</ol></p>


<p>เทสนาวสาเน ติํสมตฺตานํ ปาณโกฎีนํ ธมฺมาภิสมโย อโหสิ, เถรสฺส สทฺธิวิหาริกา ปญฺจสตภิกฺขู อรหเตฺต ปติฎฺฐหิํสุฯ</p>


<p>สพฺพพุทฺธานํ กิร อวิชหิตเมว ยมกปาฎิหีรํ กตฺวา เทวโลเก วสฺสํ วสิตฺวา สงฺกสฺสนครทฺวาเร โอตรณํฯ ตตฺถ ปน ทกฺขิณปาทสฺส ปติฎฺฐิตฎฺฐานํ อจลเจติยฎฺฐานํ นาม โหติฯ สตฺถา ตตฺถ ฐตฺวา ปุถุชฺชนาทีนํ วิสเย ปญฺหํ ปุจฺฉิ, ปุถุชฺชนา อตฺตโน วิสเย ปเญฺห วิสฺสเชฺชตฺวา โสตาปนฺนวิสเย ปญฺหํ วิสฺสเชฺชตุํ นาสกฺขิํสุฯ ตถา สกทาคามิอาทีนํ วิสเย โสตาปนฺนาทโย, มหาโมคฺคลฺลานวิสเย เสสมหาสาวกา, สาริปุตฺตเตฺถรสฺส วิสเย มหาโมคฺคลฺลาโน, พุทฺธวิสเย  จ สาริปุโตฺตปิ วิสฺสเชฺชตุํ นาสกฺขิเยวฯ โส ปาจีนทิสํ อาทิํ กตฺวา สพฺพทิสา โอโลเกสิ, สพฺพตฺถ เอกงฺคณเมว อโหสิฯ อฎฺฐสุ ทิสาสุ เทวมนุสฺสา อุทฺธํ ยาว พฺรหฺมโลกา เหฎฺฐา ภูมฎฺฐา จ ยกฺขนาคสุปณฺณา อญฺชลิํ ปคฺคเหตฺวา, ‘‘ภเนฺต, อิธ ตสฺส ปญฺหสฺส วิสฺสเชฺชตา นตฺถิ, เอเตฺถว อุปธาเรถา’’ติ อาหํสุฯ สตฺถา สาริปุโตฺต กิลมติฯ กิญฺจาปิ เหส –</p>


<p>
‘‘เย  
จ สงฺขาตธมฺมาเส, เย จ เสขา ปุถู อิธ;  
  
เตสํ เม นิปโก อิริยํ, ปุโฎฺฐ ปพฺรูหิ มาริสา’’ติฯ (สุ. นิ. ๑๐๔๔; จูฬนิ. อชิตมาณวปุจฺฉานิเทฺทส ๗) –  
</p>
  
<p>อิมํ พุทฺธวิสเย ปุฎฺฐปญฺหํ สุตฺวา ‘สตฺถา มํ เสขาเสขานํ อาคมนปฎิปทํ ปุจฺฉตี’ติ ปเญฺห นิกฺกโงฺข, ขนฺธาทีสุ ปน กตเรน นุ โข มุเขน อิมํ ปฎิปทํ กเถโนฺต ‘อหํ สตฺถุ อชฺฌาสยํ คณฺหิตุํ น สกฺขิสฺสามี’ติ มม อชฺฌาสเย กงฺขติ, โส มยา นเย อทิเนฺน กเถตุํ น สกฺขิสฺสติ, นยมสฺส ทสฺสามีติ นยํ ทเสฺสโนฺต ‘‘ภูตมิทํ, สาริปุตฺต, สมนุปสฺสสี’’ติ อาหฯ เอวํ กิรสฺส อโหสิ ‘‘สาริปุโตฺต มม อชฺฌาสยํ คเหตฺวา กเถโนฺต ขนฺธวเสน  กเถสฺสตี’’ติฯ เถรสฺส สห นยทาเนน โส ปโญฺห นยสเตน นยสหเสฺสน นยสตสหเสฺสน  อุปฎฺฐาสิฯ โส สตฺถารา ทินฺนนเย ฐตฺวา ตํ ปญฺหํ กเถสิฯ ฐเปตฺวา กิร สมฺมาสมฺพุทฺธํ อโญฺญ สาริปุตฺตเตฺถรสฺส ปญฺญํ ปาปุณิตุํ สมโตฺถ นาม นตฺถิฯ เตเนว กิร เถโร สตฺถุ ปุรโต ฐตฺวา สีหนาทํ นทิ – ‘‘อหํ, ภเนฺต, สกลกปฺปมฺปิ เทเว วุเฎฺฐ ‘เอตฺตกานิ พินฺทูนิ มหาสมุเทฺท ปติตานิ, เอตฺตกานิ ภูมิยํ, เอตฺตกานิ ปพฺพเต’ติ คเณตฺวา เลขํ อาโรเปตุํ สมโตฺถ’’ติฯ สตฺถาปิ นํ ‘‘ชานามิ, สาริปุตฺต, คเณตุํ สมตฺถภาว’’นฺติ อาหฯ ตสฺส อายสฺมโต ปญฺญาย อุปมา นาม นตฺถิฯ เตเนวาห –</p>


<p>
‘‘คงฺคาย วาลุกา ขีเย, อุทกํ ขีเย มหณฺณเว;  
  
มหิยา มตฺติกา ขีเย, น ขีเย มม พุทฺธิยา’’ติฯ  
</p>
  
<p>อิทํ วุตฺตํ โหติ – สเจ หิ, ภเนฺต, พุทฺธิสมฺปนฺนโลกนาถ, มยา เอกสฺมิํ ปเญฺห วิสฺสชฺชิเต เอกํ วา วาลุกํ เอกํ วา อุทกพินฺทุํ เอกํ วา ปํสุขณฺฑํ อขิปิตฺวา ปญฺหานํ สเตน วา สหเสฺสนวา สตสหเสฺสน วา วิสฺสชฺชิเต คงฺคาย วาลุกาทีสุ เอเกกํ เอกมเนฺต ขิเปยฺย, ขิปฺปตรํ คงฺคาทีสุ วาลุกาทโย ปริกฺขยํ คเจฺฉยฺยุํ, น เตฺวว มม ปญฺหานํ วิสฺสชฺชนนฺติฯ เอวํ มหาปโญฺญปิ หิ ภิกฺขุ พุทฺธวิสเย ปญฺหสฺส  อนฺตํ วา โกฎิํ วา อทิสฺวา สตฺถารา ทินฺนนเย ฐตฺวาว ปญฺหํ วิสฺสเชฺชสิฯ ตํ สุตฺวา ภิกฺขู กถํ สมุฎฺฐาเปสุํ – ‘‘ยํ ปญฺหํ ปุโฎฺฐ สโพฺพปิ ชโน กเถตุํ น สกฺขิ, ตํ ธมฺมเสนาปติ สาริปุโตฺต เอกโกว กเถสี’’ติฯ สตฺถา ตํ กถํ สุตฺวา ‘‘น อิทาเนว สาริปุโตฺต ยํ ปญฺหํ มหาชโน วิสฺสเชฺชตุํ นาสกฺขิ , ตํ วิสฺสเชฺชสิ, ปุเพฺพปิ อเนน วิสฺสชฺชิโตเยวา’’ติ วตฺวา อตีตํ อาหริตุํ –</p>


<p>
‘‘ปโรสหสฺสมฺปิ สมาคตานํ,  
  
กเนฺทยฺยุํ เต วสฺสสตํ อปญฺญา;  
  
เอโกว เสโยฺย ปุริโส สปโญฺญ,  
  
โย ภาสิตสฺส วิชานาติ อตฺถ’’นฺติฯ (ชา. ๑.๑.๙๙) –  
</p>
  
<p>อิมํ ชาตกํ วิตฺถาเรน กเถสีติฯ</p>

</p>


<h3>๓. เอรกปตฺตนาคราชวตฺถุ</h3>
<p>  ติ อิมํ ธมฺมเทสนํ สตฺถา พาราณสิยํ อุปนิสฺสาย สตฺตสิรีสกรุกฺขมูเล วิหรโนฺต เอรกปตฺตํ นาม นาคราชํ อารพฺภ กเถสิฯ</p>


<p>โส กิร ปุเพฺพ กสฺสปพุทฺธสาสเน ทหรภิกฺขุ หุตฺวา คงฺคาย นาวํ อภิรุยฺห คจฺฉโนฺต  เอกสฺมิํ เอรกคุเมฺพ เอรกปตฺตํ คเหตฺวา นาวาย เวคสา คจฺฉมานายปิ น มุญฺจิ, เอรกปตฺตํ ฉิชฺชิตฺวา คตํฯ โส ‘‘อปฺปมตฺตกํ เอต’’นฺติ อาปตฺติํ อเทเสตฺวา วีสติ วสฺสสหสฺสานิ อรเญฺญ สมณธมฺมํ กตฺวาปิ มรณกาเล เอรกปเตฺตน คีวาย คหิโต วิย อาปตฺติํ เทเสตุกาโมปิ อญฺญํ ภิกฺขุํ อปสฺสมาโน ‘‘อปริสุทฺธํ เม สีล’’นฺติ อุปฺปนฺนวิปฺปฎิสาโร ตโต จวิตฺวา เอกรุกฺขโทณิกนาวปฺปมาโณ นาคราชา หุตฺวา นิพฺพตฺติ, เตฺววสฺส นามํ อโหสิฯ โส นิพฺพตฺตกฺขเณเยว อตฺตภาวํ โอโลเกตฺวา ‘‘เอตฺตกํ นาม กาลํ สมณธมฺมํ กตฺวา อเหตุกโยนิยํ มณฺฑูกภกฺขฎฺฐาเน นิพฺพโตฺตมฺหี’’ติ วิปฺปฎิสารี อโหสิฯ โส อปรภาเค เอกํ ธีตรํ ลภิตฺวา มเชฺฌ คงฺคาย อุทกปิเฎฺฐ มหนฺตํ ผลํ อุกฺขิปิตฺวา ธีตรํ ตสฺมิํ ฐเปตฺวา นจฺจาเปตฺวา คายาเปสิฯ เอวํ กิรสฺส อโหสิ – ‘‘อทฺธา อหํ อิธ อิมินา อุปาเยน พุเทฺธ อุปฺปเนฺน ตสฺส อุปฺปนฺนภาวํ สุณิสฺสามี’’ติฯ โย เม คีตสฺส ปฎิคีตํ อาหรติ , ตสฺส มหเนฺตน นาคภวเนน สทฺธิํ ธีตรํ ทสฺสามีติ อนฺวฑฺฒมาสํ อุโปสถทิวเส ตํ ธีตรํ ผเณ ฐเปสิฯ สา ตตฺถ ฐิตา นจฺจนฺตี –</p>


<p>
‘‘กิํสุ อธิปฺปตี ราชา, กิํสุ ราชา รชฺชิสฺสโร;  
  
กถํสุ วิรโช โหติ, กถํ พาโลติ วุจฺจตี’’ติฯ –  
</p>
  
<p>อิมํ  คีตํ คายติฯ</p>


<p>สกลชมฺพุทีปวาสิโน ‘‘นาคมาณวิกํ คณฺหิสฺสามา’’ติ คนฺตฺวา อตฺตโน อตฺตโน ปญฺญาพเลน ปฎิคีตํ กตฺวา คายนฺติฯ สา ตํ ปฎิกฺขิปติฯ ตสฺสา อนฺวฑฺฒมาสํ ผเณ ฐตฺวา เอวํ คายนฺติยาว เอกํ พุทฺธนฺตรํ วีติวตฺตํฯ อถ อมฺหากํ สตฺถา โลเก อุปฺปชฺชิตฺวา เอกทิวสํ ปจฺจูสกาเล โลกํ โวโลเกโนฺต เอรกปตฺตํ อาทิํ กตฺวา อุตฺตรมาณวํ นาม อตฺตโน ญาณชาลสฺส อโนฺต ปวิฎฺฐํ ทิสฺวา ‘‘กิํ นุ โข ภวิสฺสตี’’ติ อาวเชฺชโนฺต ‘‘อชฺช เอรกปตฺตสฺส ธีตรํ ผเณ ฐเปตฺวา นจฺจาปนทิวโส, อยํ อุตฺตรมาณโว มยา ทินฺนํ ปฎิคีตํ คณฺหโนฺตว  โสตาปโนฺน หุตฺวา ตํ อาทาย นาคราชสฺส สนฺติกํ คมิสฺสติฯ โส ตํ สุตฺวา ‘พุโทฺธ อุปฺปโนฺน’ติ ญตฺวา มม สนฺติกํ อาคมิสฺสติ, อหํ ตสฺมิํ อาคเต มหาสมาคเม คาถํ กเถสฺสามิ, คาถาปริโยสาเน จตุราสีติยา ปาณสหสฺสานํ ธมฺมาภิสมโย ภวิสฺสตี’’ติ อทฺทสฯ โส ตตฺถ คนฺตฺวา พาราณสิโต อวิทูเร สตฺต สิรีสกรุกฺขา อตฺถิ, เตสุ เอกสฺส มูเล นิสีทิฯ ชมฺพุทีปวาสิโน คีตปฎิคีตํ อาทาย สนฺนิปติํสุฯ สตฺถา อวิทูเร ฐาเน คจฺฉนฺตํ อุตฺตรมาณวํ ทิสฺวา ‘‘เอหิ, อุตฺตรา’’ติ อาหฯ ‘‘กิํ, ภเนฺต’’ติ? ‘‘อิโต ตาว เอหี’’ติฯ อถ นํ อาคนฺตฺวา วนฺทิตฺวา นิสินฺนํ อาห ‘‘กหํ คจฺฉสี’’ติ? ‘‘เอรกปตฺตสฺส ธีตุ คายนฎฺฐาน’’นฺติฯ ‘‘ชานาสิ ปน คีตปฎิคีต’’นฺติ? ‘‘ชานามิ, ภเนฺต’’ติฯ ‘‘วเทหิ ตาว น’’นฺติ? อถ นํ อตฺตโน ชานนนิยาเมเนว วทนฺตํ ‘‘น อุตฺตรํ เอตํ ปฎิคีตํ, อหํ เต ปฎิคีตํ ทสฺสามิ, อาทาย  นํ คมิสฺสสี’’ติฯ ‘‘สาธุ, ภเนฺต’’ติฯ อถ นํ สตฺถา, อุตฺตร, ตฺวํ นาคมาณวิกาย คีตกาเล –</p>


<p>
‘‘ฉทฺวาราธิปฺปตี ราชา, รชฺชมาโน รชฺชิสฺสโร;  
  
อรชฺชํ วิรโช โหติ, รชฺชํ พาโลติ วุจฺจตี’’ติฯ –  
</p>
  
<p>อิมํ ปฎิคีตํ คาเยยฺยาสีติ อาหฯ</p>


<p>มาณวิกาย  คีตสฺส อโตฺถ – ติ กิํ อธิปฺปติ ราชา นาม โหติ? ติ กถํ ปน ราชา รชฺชิสฺสโร นาม โหติ? ติ กถํ นุ โข โส ราชา วิรโช นาม โหตีติ?</p>


<p>ปฎิคีตสฺส ปน อโตฺถ – ติ โย ฉนฺนํ ทฺวารานํ อธิปฺปติ, เอกทฺวาเรปิ รูปาทีหิ อนภิภูโต, อยํ ราชา นามฯ ติ โย ปน เตสุ อารมฺมเณสุ รชฺชติ, โส รชฺชมาโน รชฺชิสฺสโร นามฯ นฺติ อรชฺชมาโน ปน วิรโช นาม โหติฯ นฺติ รชฺชมาโน พาโลติ วุจฺจตีติฯ</p>


<p>เอวมสฺส สตฺถา ปฎิคีตํ ทตฺวา, อุตฺตร, ตยา อิมสฺมิํ คีเต คายิเต อิมสฺส คีตสฺส อิมํ ปฎิคีตํ คายิสฺสติ –</p>


<p>
‘‘เกนสฺสุ  
วุยฺหติ พาโล, กถํ นุทติ ปณฺฑิโต;  
  
โยคเกฺขมี กถํ โหติ, ตํ เม อกฺขาหิ ปุจฺฉิโต’’ติฯ  
</p>
  
<p>อถสฺส ตฺวํ อิทํ ปฎิคีตํ คาเยยฺยาสิ –</p>


<p>
‘‘โอเฆน วุยฺหติ พาโล, โยคา นุทติ ปณฺฑิโต;  
  
สพฺพโยควิสํยุโตฺต, โยคเกฺขมีติ วุจฺจตี’’ติฯ  
</p>
  
<p>ตสฺสโตฺถ – ‘‘กาโมฆาทินา จตุพฺพิเธน โอเฆน พาโล วุยฺหติ, ตํ โอฆํ ปณฺฑิโต สมฺมปฺปธานสงฺขาเตน โยเคน  นุทติฯ โส สเพฺพหิ กามโยคาทีหิ วิสํยุโตฺต โยคเกฺขมี นาม วุจฺจตี’’ติฯ</p>


<p>อุตฺตโร อิมํ ปฎิคีตํ คณฺหโนฺตว โสตาปตฺติผเล ปติฎฺฐหิฯ โส โสตาปโนฺน หุตฺวา ตํ คาถํ อาทาย คนฺตฺวา, ‘‘อโมฺภ, มยา คีตปฎิคีตํ อาหฎํ, โอกาสํ เม เทถา’’ติ วตฺวา นิรนฺตรํ ฐิตสฺส มหาชนสฺส ชณฺณุนา อกฺกมโนฺต อคมาสิฯ นาคมาณวิกา ปิตุ ผเณ ฐตฺวา นจฺจมานา ‘‘กิํสุ อธิปฺปตี ราชา’’ติ คีตํ คายติ? อุตฺตโร ‘‘ฉทฺวาราธิปฺปตี ราชา’’ติ ปฎิคีตํ คายิฯ ปุน นาคมาณวิกา ‘‘เกนสฺสุ วุยฺหตี’’ติ ตสฺส คีตํ คายติ? อถสฺสา ปฎิคีตํ คายโนฺต อุตฺตโร ‘‘โอเฆน วุยฺหตี’’ติ อิมํ คาถมาหฯ นาคราชา ตํ สุตฺวาว พุทฺธสฺส อุปฺปนฺนภาวํ ญตฺวา ‘‘มยา เอกํ พุทฺธนฺตรํ เอวรูปํ ปทํ นาม น สุตปุพฺพํ, อุปฺปโนฺน วต, โภ, โลเก  พุโทฺธ’’ติ ตุฎฺฐมานโส นงฺคุเฎฺฐน อุทกํ ปหริ, มหาวีจิโย อุฎฺฐหิํสุ, อุโภ ตีรานิ ภิชฺชิํสุฯ อิโต จิโต จ อุสภมเตฺต ฐาเน มนุสฺสา อุทเก นิมุชฺชิํสุฯ โส เอตฺตกํ มหาชนํ ผเณ ฐเปตฺวา อุกฺขิปิตฺวา ถเล ปติฎฺฐเปสิฯ โส อุตฺตรํ อุปสงฺกมิตฺวา ‘‘กหํ, สามิ, สตฺถา’’ติ ปุจฺฉิฯ ‘‘เอกสฺมิํ รุกฺขมูเล นิสิโนฺน, มหาราชา’’ติฯ โส ‘‘เอหิ, สามิ, คจฺฉามา’’ติ อุตฺตเรน สทฺธิํ อคมาสิฯ มหาชโนปิ เตน สทฺธิํเยว คโตฯ นาคราชา คนฺตฺวา ฉพฺพณฺณรํสีนํ อนฺตรํ ปวิสิตฺวา สตฺถารํ วนฺทิตฺวา โรทมาโน อฎฺฐาสิฯ อถ นํ สตฺถา อาห – ‘‘กิํ อิทํ, มหาราชา’’ติ? ‘‘อหํ, ภเนฺต, ตุมฺหาทิสสฺส พุทฺธสฺส สาวโก หุตฺวา วีสติ วสฺสสหสฺสานิ สมณธมฺมํ  อกาสิํ, โสปิ มํ สมณธโมฺม นิทฺธาเรตุํ นาสกฺขิฯ อปฺปมตฺตกํ เอรกปตฺตฉินฺทนมตฺตํ นิสฺสาย อเหตุกปฎิสนฺธิํ คเหตฺวา อุเรน ปริสกฺกนฎฺฐาเน นิพฺพโตฺตสฺมิ, เอกํ พุทฺธนฺตรํ เนว มนุสฺสตฺตํ ลภามิ, น สทฺธมฺมสฺสวนํ, น ตุมฺหาทิสสฺส พุทฺธสฺส ทสฺสน’’นฺติ สตฺถา ตสฺส กถํ สุตฺวา, ‘‘มหาราช, มนุสฺสตฺตํ นาม ทุลฺลภเมว, ตถา สทฺธมฺมสฺสวนํ , ตถา พุทฺธุปฺปาโท, อิทํ กิเจฺฉน กสิเรน ลพฺภตี’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘กิโจฺฉ มนุสฺสปฎิลาโภ, กิจฺฉํ มจฺจาน ชีวิตํ;  
  
กิจฺฉํ สทฺธมฺมสฺสวนํ, กิโจฺฉ พุทฺธานมุปฺปาโท’’ติฯ  
</li>
  
<p>ตสฺสโตฺถ – มหเนฺตน หิ วายาเมน มหเนฺตน กุสเลน ลทฺธตฺตา มนุสฺสตฺตปฎิลาโภ นาม กิโจฺฉ ทุลฺลโภฯ นิรนฺตรํ กสิกมฺมาทีนิ กตฺวา ชีวิตวุตฺติํ ฆฎนโตปิ ปริตฺตฎฺฐายิตายปิ มจฺจานํ ชีวิตํ กิจฺฉํฯ อเนเกสุปิ กเปฺปสุ ธมฺมเทสกสฺส ปุคฺคลสฺส ทุลฺลภตาย สทฺธมฺมสฺสวนมฺปิ กิจฺฉํฯ มหเนฺตน วายาเมน อภินีหารสฺส สมิชฺฌนโต สมิทฺธาภินีหารสฺส จ อเนเกหิปิ กปฺปโกฎิสหเสฺสหิ ทุลฺลภุปฺปาทโต พุทฺธานํ อุปฺปาโทปิ กิโจฺฉเยว, อติวิย ทุลฺลโภติฯ
</ol></p>


<p>เทสนาวสาเน จตุราสีติยา ปาณสหสฺสานํ ธมฺมาภิสมโย อโหสิฯ นาคราชาปิ ตํทิวสํ โสตาปตฺติผลํ ลเภยฺย, ติรจฺฉานคตตฺตา ปน นาลตฺถฯ โส เยสุ ปฎิสนฺธิคหณตจชหนวิสฺสฎฺฐนิโทฺทกฺกมนสชาติยาเมถุนเสวนจุติสงฺขาเตสุ  ปญฺจสุ ฐาเนสุ นาคสรีรเมว  คเหตฺวา กิลมนฺติ, เตสุ อกิลมนภาวํ ปตฺวา มาณวรูเปเนว วิจริตุํ ลภตีติฯ</p>

</p>


<h3>๔. อานนฺทเตฺถรปญฺหวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต อานนฺทเตฺถรสฺส ปญฺหํ อารพฺภ กเถสิฯ</p>


<p>เถโร กิร ทิวาฎฺฐาเน นิสิโนฺน จิเนฺตสิ – ‘‘สตฺถารา สตฺตนฺนํ พุทฺธานํ มาตาปิตโร อายุปริเจฺฉโท โพธิ สาวกสนฺนิปาโต อคฺคสาวกสนฺนิปาโต อคฺคสาวกอุปฎฺฐาโกติ อิทํ สพฺพํ กถิตํ, อุโปสโถ ปน อกถิโต, กิํ นุ โข เตสมฺปิ อยเมว อุโปสโถ, อโญฺญ’’ติ? โส สตฺถารํ อุปสงฺกมิตฺวา ตมตฺถํ ปุจฺฉิฯ ยสฺมา ปน เตสํ พุทฺธานํ กาลเภโทว อโหสิ, น กถาเภโทฯ วิปสฺสี สมฺมาสมฺพุโทฺธ หิ สตฺตเม สตฺตเม สํวจฺฉเร อุโปสถํ อกาสิฯ เอกทิวสํ ทิโนฺนวาโทเยว  หิสฺส สตฺตนฺนํ สํวจฺฉรานํ อลํ โหติฯ สิขี เจว เวสฺสภู จ ฉเฎฺฐ ฉเฎฺฐ สํวจฺฉเร อุโปสถํ กริํสุ, กกุสโนฺธ โกณาคมโน จ สํวจฺฉเร สํวจฺฉเรฯ กสฺสปทสพโล ฉเฎฺฐ ฉเฎฺฐ มาเส อุโปสถํ อกาสิฯ เอกทิวสํ ทิโนฺนวาโท เอว หิสฺส ฉนฺนํ มาสานํ อลํ อโหสิฯ ตสฺมา สตฺถา เตสํ อิมํ กาลเภทํ  อาโรเจตฺวา ‘‘โอวาทคาถา ปน เนสํ อิมาเยวา’’ติ วตฺวา สเพฺพสํ เอกเมว อุโปสถํ อาวิ กโรโนฺต อิมา คาถา อภาสิ –</p>


<ol>
<li>
‘‘สพฺพปาปสฺส อกรณํ, กุสลสฺส อุปสมฺปทา;  
  
สจิตฺตปริโยทปนํ, เอตํ พุทฺธาน สาสนํฯ  
</li>
  
<li>
‘‘ขนฺตี ปรมํ ตโป ติติกฺขา,  
  
นิพฺพานํ ปรมํ วทนฺติ พุทฺธา;  
  
น หิ ปพฺพชิโต ปรูปฆาตี,  
  
น สมโณ โหติ ปรํ วิเหฐยโนฺตฯ  
</li>
  
<li>
‘‘อนูปวาโท  
อนูปฆาโต, ปาติโมเกฺข จ สํวโร;  
  
มตฺตญฺญุตา จ ภตฺตสฺมิํ, ปนฺตญฺจ สยนาสนํ;  
  
อธิจิเตฺต จ อาโยโค, เอตํ พุทฺธาน สาสน’’นฺติฯ  
</li>
  
<p>ตตฺถ ติ สพฺพสฺส อกุสลกมฺมสฺสฯ ติ อภินิกฺขมนโต ปฎฺฐาย ยาว อรหตฺตมคฺคา กุสลสฺส อุปฺปาทนเญฺจว อุปฺปาทิตสฺส จ ภาวนาฯ นฺติ ปญฺจหิ นีวรเณหิ อตฺตโน จิตฺตสฺส โวทาปนํฯ นฺติ สพฺพพุทฺธานํ อยมนุสิฎฺฐิฯ
</ol></p>


<p>ติ ยา เอสา ติติกฺขาสงฺขาตา ขนฺตี นาม, อิทํ อิมสฺมิํ สาสเน ปรมํ อุตฺตมํ ตโปฯ ติ พุทฺธา จ ปเจฺจกพุทฺธา จ อนุพุทฺธา จาติ อิเม ตโย พุทฺธา นิพฺพานํ อุตฺตมนฺตี วทนฺติฯ ติ ปาณิอาทีหิ ปรํ อปหนโนฺต วิเหเฐโนฺต ปรูปฆาตี ปพฺพชิโต นาม น โหติฯ ติ วุตฺตนเยเนว ปรํ วิเหฐยโนฺต สมโณปิ น โหติเยว ฯ</p>


<p>ติ อนูปวาทนเญฺจว อนูปวาทาปนญฺจฯ ติ อนูปฆาตนเญฺจว อนูปฆาตาปนญฺจ ฯ ติ เชฎฺฐกสีเลฯ ติ ปิทหนํฯ ติ มตฺตญฺญุภาโว ปมาณชานนํฯ นฺติ วิวิตฺตํฯ ติ อฎฺฐสมาปตฺติสงฺขาเต อธิจิเตฺตฯ ติ ปโยคกรณํฯ นฺติ เอตํ สเพฺพสํ พุทฺธานํ สาสนํฯ เอตฺถ หิ อนูปวาเทน วาจสิกํ สีลํ กถิตํ, อนูปฆาเตน กายิกสีลํ, ‘‘ปาติโมเกฺข จ สํวโร’’ติ สีลํ กถิตํ, อนูปฆาเตน กายิกสีลํ, ‘‘ปาติโมเกฺข จ สํวโร’’ติ อิมินา ปาติโมกฺขสีลเญฺจว อินฺทฺริยสํวรญฺจ, มตฺตญฺญุตาย อาชีวปาริสุทฺธิ เจว ปจฺจยสนฺนิสิตสีลญฺจ, ปนฺตเสนาสเนน สปฺปายเสนาสนํ, อธิจิเตฺตน อฎฺฐ สมาปตฺติโยฯ เอวํ อิมาย คาถาย ติโสฺสปิ สิกฺขา กถิตา เอว โหนฺตีติฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๕. อนภิรตภิกฺขุวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต เอกํ อนภิรตภิกฺขุํ อารพฺภ กเถสิฯ</p>


<p>โส กิร สาสเน ปพฺพชิตฺวา ลทฺธูปสมฺปโท ‘‘อสุกฎฺฐานํ นาม คนฺตฺวา อุเทฺทสํ อุคฺคณฺหาหี’’ติ อุปชฺฌาเยน เปสิโต ตตฺถ อคมาสิฯ อถสฺส ปิตุโน โรโค อุปฺปชฺชิฯ โส ปุตฺตํ ทฎฺฐุกาโม หุตฺวา ตํ ปโกฺกสิตุํ สมตฺถํ กญฺจิ  อลภิตฺวา ปุตฺตโสเกน วิปฺปลปโนฺตเยว อาสนฺนมรโณ หุตฺวา ‘‘อิทํ เม ปุตฺตสฺส ปตฺตจีวรมูลํ กเรยฺยาสี’’ติ กหาปณสตํ กนิฎฺฐสฺส หเตฺถ ทตฺวา กาลมกาสิฯ โส ทหรสฺส อาคตกาเล ปาทมูเล นิปติตฺวา ปวเฎฺฎโนฺต โรทิตฺวา, ‘‘ภเนฺต, ปิตา เต วิปฺปลปโนฺตว กาลกโต, มยฺหํ ปน เตน กหาปณสตํ หเตฺถ ฐปิตํ, เตน กิํ กโรมี’’ติ อาหฯ ทหโร ‘‘น เม กหาปเณหิ อโตฺถ’’ติ ปฎิกฺขิปิตฺวา อปรภาเค จิเนฺตสิ – ‘‘กิํ เม ปรกุเลสุ ปิณฺฑาย จริตฺวา ชีวิเตน, สกฺกา ตํ กหาปณสตํ นิสฺสาย ชีวิตุํ, วิพฺภมิสฺสามี’’ติฯ โส อนภิรติยา ปีฬิโต วิสฺสฎฺฐสชฺฌายนกมฺมฎฺฐาโน ปณฺฑุโรคี วิย อโหสิฯ อถ นํ ทหรสามเณรา ‘‘กิํ อิท’’นฺติ ปุจฺฉิตฺวา ‘‘อุกฺกณฺฐิโตมฺหี’’ติ วุเตฺต อาจริยุปชฺฌายานํ อาจิกฺขิํสุฯ อถ นํ เต สตฺถุ สนฺติกํ เนตฺวา สตฺถุ ทเสฺสสุํฯ สตฺถา ‘‘สจฺจํ กิร ตฺวํ อุกฺกณฺฐิโต’’ติ ปุจฺฉิตฺวา, ‘‘อาม, ภเนฺต’’ติ วุเตฺต ‘‘กสฺมา เอวมกาสิ, อตฺถิ ปน เต  โกจิ ชีวิตปจฺจโย’’ติ อาหฯ ‘‘อาม, ภเนฺต’’ติฯ ‘‘กิํ เต อตฺถี’’ติ? ‘‘กหาปณสตํ, ภเนฺต’’ติฯ เตน หิ กตฺถจิ ตาว สกฺขรา อาหร, คเณตฺวา ชานิสฺสาม ‘‘สกฺกา วา ตาวตฺตเกน ชีวิตุํ, โน วา’’ติฯ โส สกฺขรา อาหริฯ อถ นํ สตฺถา อาห – ‘‘ปริโภคตฺถาย ตาว ปณฺณาสํ ฐเปหิ, ทฺวินฺนํ โคณานํ อตฺถาย จตุวีสติ, เอตฺตกํ นาม พีชตฺถาย, ยุคนงฺคลตฺถาย, กุทฺทาลวาสิผรสุอตฺถายา’’ติ เอวํ คณิยมาเน ตํ กหาปณสตํ นปฺปโหติฯ อถ นํ สตฺถา ‘‘ภิกฺขุ ตว กหาปณา อปฺปกา, กถํ เอเต นิสฺสาย ตณฺหํ ปูเรสฺสสิ, อตีเต กิร จกฺกวตฺติรชฺชํ กาเรตฺวา อโปฺผฎิตมเตฺตน  ทฺวาทสโยชนฎฺฐาเน กฎิปฺปมาเณน รตนวสฺสํ วสฺสาเปตุํ สมโตฺถ ยาว ฉตฺติํส สกฺกา จวนฺติ, เอตฺตกํ กาลํ เทวรชฺชํ กาเรตฺวาปิ มรณกาเล  ตณฺหํ อปูเรตฺวาว กาลมกาสี’’ติ วตฺวา เตน ยาจิโต อตีตํ อาหริตฺวา  (ชา. ๑.๓.๒๒) วิตฺถาเรตฺวา –</p>


<p>
‘‘ยาวตา จนฺทิมสูริยา ปริหรนฺติ, ทิสา ภนฺติ วิโรจนา;  
  
สเพฺพว ทาสา มนฺธาตุ, เย ปาณา ปถวิสฺสิตา’’ติฯ –  
</p>
  
<p>อิมิสฺสา คาถาย อนนฺตรา อิมา เทฺว คาถา อภาสิ –</p>


<ol>
<li>
‘‘น กหาปณวเสฺสน, ติตฺติ กาเมสุ วิชฺชติ;  
  
อปฺปสฺสาทา ทุขา กามา, อิติ วิญฺญาย ปณฺฑิโตฯ  
</li>
  
<li>
‘‘อปิ ทิเพฺพสุ กาเมสุ, รติํ โส นาธิคจฺฉติ;  
  
ตณฺหกฺขยรโต โหติ, สมฺมาสมฺพุทฺธสาวโก’’ติฯ  
</li>
  
<p>ตตฺถ ติ ยํ โส อโปฺผเฎตฺวา สตฺตรตนวสฺสํ วสฺสาเปสิ, ตํ อิธ กหาปณวสฺสนฺติ วุตฺตํฯ เตนปิ หิ วตฺถุกามกิเลสกาเมสุ ติตฺติ นาม นตฺถิฯ เอวํ ทุปฺปูรา เอสา ตณฺหาฯ ติ สุปินสทิสตาย ปริตฺตสุขาฯ ติ ทุกฺขกฺขนฺธาทีสุ อาคตทุกฺขวเสน ปน พหุทุกฺขาวฯ ติ เอวเมเต กาเม ชานิตฺวาฯ ติ สเจ หิ เทวานํ อุปกปฺปนกกาเมหิ นิมเนฺตยฺยาปิ อายสฺมา สมิทฺธิ  วิย เอวมฺปิ เตสุ กาเมสุ รติํ น วินฺทติเยวฯ ติ อรหเตฺต เจว นิพฺพาเน จ อภิรโต โหติ, ตํ ปตฺถยมาโน วิหรติฯ ติ สมฺมาสมฺพุเทฺธน เทสิตสฺส ธมฺมสฺส สวเนน ชาโต โยคาวจรภิกฺขูติฯ
</ol></p>


<p>เทสนาวสาเน  โส ภิกฺขุ โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๖. อคฺคิทตฺตพฺราหฺมณวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต วาลิกราสิมฺหิ นิสินฺนํ อคฺคิทตฺตํ นาม โกสลรโญฺญ ปุโรหิตํ อารพฺภ กเถสิฯ</p>


<p>โส  กิร มหาโกสลสฺส ปุโรหิโต อโหสิฯ อถ นํ ปิตริ กาลกเต ราชา ปเสนทิ โกสโล ‘‘ปิตุ เม ปุโรหิโต’’ติ คารเวน ตสฺมิํเยว ฐาเน ฐเปตฺวา ตสฺส อตฺตโน อุปฎฺฐานํ อาคตกาเล ปจฺจุคฺคมนํ กโรติ, ‘‘อาจริย, อิธ นิสีทถา’’ติ สมานาสนํ ทาเปสิฯ โส จิเนฺตสิ – ‘‘อยํ ราชา มยิ อติวิย คารวํ กโรติ, น โข ปน ราชูนํ นิจฺจกาลเมว สกฺกา จิตฺตํ คเหตุํฯ สมานวเยเนว หิ สทฺธิํ รชฺชสุขํ นาม สุขํ โหติ, อหญฺจมฺหิ มหลฺลโก, ปพฺพชิตุํ เม ยุตฺต’’นฺติฯ โส ราชานํ ปพฺพชฺชํ อนุชานาเปตฺวา นคเร เภริํ จราเปตฺวา สตฺตาเหน สพฺพํ อตฺตโน  ธนํ ทานมุเข วิสฺสเชฺชตฺวา พาหิรกปพฺพชฺชํ ปพฺพชิฯ ตํ นิสฺสาย ทส ปุริสสหสฺสานิ อนุปพฺพชิํสุฯ โส เตหิ สทฺธิํ องฺคมคธานญฺจ กุรุรฎฺฐสฺส จ อนฺตเร วาสํ กเปฺปตฺวา อิมํ โอวาทํ เทติ, ‘‘ตาตา, ยสฺส กามวิตกฺกาทโย อุปฺปชฺชนฺติ, โส นทิโต เอเกกํ วาลุกปุฎํ อุทฺธริตฺวา อิมสฺมิํ โอกิรตู’’ติฯ เต ‘‘สาธู’’ติ ปฎิสฺสุณิตฺวา กามวิตกฺกาทีนํ อุปฺปนฺนกาเล ตถา กริํสุฯ อปเรน สมเยน มหาวาลุกราสิ อโหสิ, ตํ อหิฉโตฺต นาม นาคราชา ปฎิคฺคเหสิฯ องฺคมคธวาสิโน เจว กุรุรฎฺฐวาสิโน จ มาเส มาเส เตสํ มหนฺตํ สกฺการํ อภิหริตฺวา ทานํ เทนฺติฯ อถ เนสํ อคฺคิทโตฺต อิมํ โอวาทํ อทาสิ – ‘‘ปพฺพตํ สรณํ ยาถ, วนํ สรณํ ยาถ, อารามํ สรณํ ยาถ, รุกฺขํ สรณํ ยาถ, เอวํ สพฺพทุกฺขโต มุจฺจิสฺสถา’’ติฯ อตฺตโน อเนฺตวาสิเกปิ อิมินา โอวาเทน โอวทิฯ</p>


<p>โพธิสโตฺตปิ กตาภินิกฺขมโน สมฺมาสโมฺพธิํ ปตฺวา ตสฺมิํ สมเย สาวตฺถิํ นิสฺสาย เชตวเน วิหรโนฺต ปจฺจูสกาเล โลกํ โวโลเกโนฺต อคฺคิทตฺตพฺราหฺมณํ สทฺธิํ อเนฺตวาสิเกหิ อตฺตโน ญาณชาลสฺส อโนฺต ปวิฎฺฐํ ทิสฺวา ‘‘สเพฺพปิ อิเม อรหตฺตสฺส อุปนิสฺสยสมฺปนฺนา’’ติ ญตฺวา สายนฺหสมเย มหาโมคฺคลฺลานเตฺถรํ อาห – ‘‘โมคฺคลฺลาน, กิํ ปสฺสสิ อคฺคิทตฺตพฺราหฺมณํ มหาชนํ  อติเตฺถ ปกฺขนฺทาเปนฺตํ, คจฺฉ เตสํ โอวาทํ เทหี’’ติฯ ภเนฺต, พหู เอเต, เอกกสฺส มยฺหํ อวิสยฺหาฯ สเจ  ตุเมฺหปิ อาคมิสฺสถ, วิสยฺหา ภวิสฺสนฺตีติฯ โมคฺคลฺลาน, อหมฺปิ อาคมิสฺสามิ, ตฺวํ ปุรโต ยาหีติฯ เถโร ปุรโต คจฺฉโนฺตว จิเนฺตสิ – ‘‘เอเต พลวโนฺต เจว พหู จฯ สเจ สเพฺพสํ สมาคมฎฺฐาเน กิญฺจิ  กเถสฺสามิ, สเพฺพปิ วคฺควเคฺคน อุฎฺฐเหยฺยุ’’นฺติ อตฺตโน อานุภาเวน ถูลผุสิตกํ เทวํ วุฎฺฐาเปสิฯ เต ถูลผุสิตเกสุ ปตเนฺตสุ อุฎฺฐายุฎฺฐาย อตฺตโน อตฺตโน ปณฺณสาลํ ปวิสิํสุฯ เถโร อคฺคิทตฺตสฺส พฺราหฺมณสฺส ปณฺณสาลทฺวาเร ฐตฺวา ‘‘อคฺคิทตฺตา’’ติ อาหฯ โส เถรสฺส สทฺทํ สุตฺวา ‘‘มํ อิมสฺมิํ โลเก นาเมน อาลปิตุํ สมโตฺถ นาม นตฺถิ, โก นุ โข มํ นาเมน อาลปตี’’ติ มานถทฺธตาย ‘‘โก เอโส’’ติ อาหฯ ‘‘อหํ, พฺราหฺมณา’’ติฯ ‘‘กิํ วเทสี’’ติ? ‘‘อชฺช เม เอกรตฺติํ อิธ วสนฎฺฐานํ ตฺวํ อาจิกฺขาหี’’ติฯ ‘‘อิธ วสนฎฺฐานํ นตฺถิ, เอกสฺส เอกาว ปณฺณสาลา’’ติฯ ‘‘อคฺคิทตฺต, มนุสฺสา นาม มนุสฺสานํ, คาโว คุนฺนํ, ปพฺพชิตา ปพฺพชิตานํ สนฺติกํ คจฺฉนฺติ, มา เอวํ กริ, เทหิ เม วสนฎฺฐาน’’นฺติฯ ‘‘กิํ ปน ตฺวํ ปพฺพชิโต’’ติ? ‘‘อาม, ปพฺพชิโตมฺหี’’ติฯ ‘‘สเจ ปพฺพชิโต, กหํ เต ขาริภณฺฑํ, โก ปพฺพชิตปริกฺขาโร’’ติฯ ‘‘อตฺถิ เม ปริกฺขาโร, วิสุํ ปน นํ คเหตฺวา วิจริตุํ ทุกฺขนฺติ อพฺภนฺตเรเนว นํ คเหตฺวา วิจรามิ, พฺราหฺมณา’’ติฯ โส ‘‘ตํ คเหตฺวา วิจริสฺสสี’’ติ เถรสฺส กุชฺฌิฯ อถ นํ โส อาห – ‘‘อเมฺห, อคฺคิทตฺต, มา กุชฺฌิ, วสนฎฺฐานํ เม อาจิกฺขาหี’’ติฯ นตฺถิ เอตฺถ วสนฎฺฐานนฺติฯ เอตสฺมิํ ปน วาลุกราสิมฺหิ โก วสตีติฯ เอโก, นาคราชาติฯ เอตํ เม เทหีติฯ น สกฺกา ทาตุํ, ภาริยํ  เอตสฺส กมฺมนฺติฯ โหตุ, เทหิ เมติฯ เตน หิ ตฺวํ เอว ชานาหีติฯ</p>


<p>เถโร วาลุกราสิอภิมุโข ปายาสิฯ นาคราชา ตํ อาคจฺฉนฺตํ ทิสฺวา ‘‘อยํ สมโณ อิโต อาคจฺฉติ, น ชานาติ มเญฺญ มม อตฺถิภาวํ, ธูมายิตฺวา นํ มาเรสฺสามี’’ติ ธูมายิฯ เถโร ‘‘อยํ นาคราชา ‘อหเมว ธูมายิตุํ สโกฺกมิ, อเญฺญ น สโกฺกนฺตี’ติ มเญฺญ สลฺลเกฺขตี’’ติ สยมฺปิ ธูมายิฯ ทฺวินฺนมฺปิ สรีรโต อุคฺคตา ธูมา ยาว พฺรหฺมโลกา อุฎฺฐหิํสุฯ อุโภปิ ธูมา เถรํ อพาเธตฺวา นาคราชานเมว พาเธนฺติฯ นาคราชา ธูมเวคํ สหิตุํ อสโกฺกโนฺต ปชฺชลิฯ เถโรปิ เตโชธาตุํ สมาปชฺชิตฺวา เตน สทฺธิํเยว ปชฺชลิฯ อคฺคิชาลา ยาว พฺรหฺมโลกา อุฎฺฐหิํสุฯ อุโภปิ เถรํ อพาเธตฺวา นาคราชานเมว พาธยิํสุฯ อถสฺส สกลสรีรํ อุกฺกาหิ ปทิตฺตํ วิย อโหสิฯ อิสิคโณ โอโลเกตฺวา จิเนฺตสิ – ‘‘นาคราชา, สมณํ ฌาเปติ, ภทฺทโก วต สมโณ อมฺหากํ วจนํ อสุตฺวา นโฎฺฐ’’ติฯ เถโร นาคราชานํ  ทเมตฺวา นิพฺพิเสวนํ กตฺวา วาลุกราสิมฺหิ นิสีทิฯ นาคราชา วาลุกราสิํ โภเคหิ ปริกฺขิปิตฺวา กูฎาคารกุจฺฉิปมาณํ ผณํ มาเปตฺวา เถรสฺส อุปริ ธาเรสิฯ</p>


<p>อิสิคณา  ปาโตว ‘‘สมณสฺส มตภาวํ วา อมตภาวํ วา ชานิสฺสามา’’ติ เถรสฺส สนฺติกํ คนฺตฺวา ตํ วาลุกราสิมตฺถเก นิสินฺนํ ทิสฺวา อญฺชลิํ ปคฺคยฺห อภิตฺถวนฺตา อาหํสุ – ‘‘สมณ, กจฺจิ นาคราเชน น พาธิโต’’ติฯ ‘‘กิํ น ปสฺสถ มม อุปริผณํ ธาเรตฺวา ฐิต’’นฺติ? เต ‘‘อจฺฉริยํ วต โภ, สมณสฺส เอวรูโป  นาม นาคราชา ทมิโต’’ติ เถรํ ปริวาเรตฺวา อฎฺฐํสุฯ ตสฺมิํ ขเณ สตฺถา อาคโตฯ เถโร สตฺถารํ ทิสฺวา อุฎฺฐาย วนฺทิฯ อถ นํ อิสโย อาหํสุ – ‘‘อยมฺปิ ตยา มหนฺตตโร’’ติฯ เอโส ภควา สตฺถา, อหํ อิมสฺส สาวโกติฯ สตฺถา วาลุกราสิมตฺถเก นิสีทิ, อิสิคโณ ‘‘อยํ ตาว สาวกสฺส อานุภาโว, อิมสฺส ปน อานุภาโว กีทิโส ภวิสฺสตี’’ติ อญฺชลิํ ปคฺคยฺห สตฺถารํ อภิตฺถวิฯ สตฺถา อคฺคิทตฺตํ อามเนฺตตฺวา อาห – ‘‘อคฺคิทตฺต, ตฺวํ ตว สาวกานญฺจ อุปฎฺฐากานญฺจ โอวาทํ ททมาโน กินฺติ วตฺวา เทสี’’ติฯ ‘‘เอตํ ปพฺพตํ สรณํ คจฺฉถ, วนํ อารามํ รุกฺขํ สรณํ คจฺฉถฯ เอตานิ หิ สรณํ คโต สพฺพทุกฺขา ปมุจฺจตี’’ติ เอวํ เตสํ โอวาทํ ทมฺมีติฯ สตฺถา ‘‘น โข, อคฺคิทตฺต, เอตานิ สรณํ คโต สพฺพทุกฺขา ปมุจฺจติ, พุทฺธํ ธมฺมํ สงฺฆํ ปน สรณํ คนฺตฺวา สกลวฎฺฎทุกฺขา ปมุจฺจตี’’ติ วตฺวา อิมา คาถา อภาสิ –</p>


<ol>
<li>
‘‘พหุํ เว สรณํ ยนฺติ, ปพฺพตานิ วนานิ จ;  
  
อารามรุกฺขเจตฺยานิ, มนุสฺสา ภยตชฺชิตาฯ  
</li>
  
<li>
‘‘เนตํ โข สรณํ เขมํ, เนตํ สรณมุตฺตมํ;  
  
เนตํ สรณมาคมฺม, สพฺพทุกฺขา ปมุจฺจติฯ  
</li>
  
<li>
‘‘โย จ พุทฺธญฺจ ธมฺมญฺจ, สงฺฆญฺจ สรณํ คโต;  
  
จตฺตาริ อริยสจฺจานิ, สมฺมปฺปญฺญาย ปสฺสติฯ  
</li>
  
<li>
‘‘ทุกฺขํ ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
‘‘เอตํ  
  
โข สรณํ เขมํ, เอตํ สรณมุตฺตมํ;  
  
เอตํ สรณมาคมฺม, สพฺพทุกฺขา ปมุจฺจตี’’ติฯ  
</li>
  
<p>ตตฺถ นฺติ พหุฯ ติ ตตฺถ ตตฺถ อิสิคิลิเวปุลฺลเวภาราทิเก ปพฺพเต จ มหาวนโคสิงฺคสาลวนาทีนิ  วนานิ จ เวฬุวนชีวกมฺพวนาทโย อาราเม จ อุเทนเจติยโคตมเจติยาทีนิ รุกฺขเจตฺยานิ จ เต เต มนุสฺสา เตน เตน ภเยน ตชฺชิตา ภยโต มุจฺจิตุกามา ปุตฺตลาภาทีนิ วา ปตฺถยมานา สรณํ ยนฺตีติ อโตฺถฯ นฺติ เอตํ สพฺพมฺปิ สรณํ เนว เขมํ น อุตฺตมํ, น จ เอตํ ปฎิจฺจ ชาติอาทิธเมฺมสุ สเตฺตสุ เอโกปิ ชาติอาทิโต สพฺพทุกฺขา ปมุจฺจตีติ อโตฺถฯ
</ol></p>


<p>ติ อิทํ อเขมํ อนุตฺตมํ สรณํ ทเสฺสตฺวา เขมํ อุตฺตมํ สรณํ ทสฺสนตฺถํ อารทฺธํฯ ตสฺสโตฺถ – โย จ คหโฎฺฐ วา ปพฺพชิโต วา ‘‘อิติปิ โส ภควา อรหํ สมฺมาสมฺพุโทฺธ’’ติอาทิกํ พุทฺธธมฺมสงฺฆานุสฺสติกมฺมฎฺฐานํ นิสฺสาย เสฎฺฐวเสน พุทฺธญฺจ ธมฺมญฺจ สงฺฆญฺจ สรณํ คโต, ตสฺสปิ ตํ สรณคมนํ อญฺญติตฺถิยวนฺทนาทีหิ กุปฺปติ จลติฯ ตสฺส ปน อจลภาวํ ทเสฺสตุํ มเคฺคน อาคตสรณเมว ปกาสโนฺต ติ อาหฯ โย หิ เอเตสํ สจฺจานํ ทสฺสนวเสน เอตานิ สรณํ  คโต, เอตสฺส เอตํ สรณํ เขมญฺจ อุตฺตมญฺจ, โส จ ปุคฺคโล เอตํ สรณํ ปฎิจฺจ สกลสฺมาปิ วฎฺฎทุกฺขา ปมุจฺจติ, ตสฺมา นฺติอาทิ วุตฺตํฯ</p>


<p>เทสนาวสาเน สเพฺพปิ เต อิสโย สห ปฎิสมฺภิทาหิ อรหตฺตํ ปตฺวา สตฺถารํ วนฺทิตฺวา ปพฺพชฺชํ ยาจิํสุฯ สตฺถาปิ จีวรคพฺภโต หตฺถํ ปสาเรตฺวา ‘‘เอถ ภิกฺขโว, จรถ พฺรหฺมจริย’’นฺติ อาหฯ เต ตงฺขเณเยว อฎฺฐปริกฺขารธรา วสฺสสฎฺฐิกเถรา วิย อเหสุํฯ โส จ สเพฺพสมฺปิ องฺคมคธกุรุรฎฺฐวาสีนํ สกฺการํ อาทาย อาคมนทิวโส อโหสิฯ เต สกฺการํ อาทาย อาคตา สเพฺพปิ เต อิสโย ปพฺพชิเต ทิสฺวา ‘‘กิํ นุ โข อมฺหากํ อคฺคิทตฺตพฺราหฺมโณ มหา, อุทาหุ สมโณ โคตโม’’ติ จิเนฺตตฺวา สมณสฺส โคตมสฺส อาคตตฺตา ‘‘อคฺคิทโตฺตว มหา’’ติ มญฺญิํสุฯ สตฺถา เตสํ อชฺฌาสยํ โอโลเกตฺวา, ‘‘อคฺคิทตฺต, ปริสาย กงฺขํ ฉินฺทา’’ติ อาหฯ โส ‘‘อหมฺปิ เอตฺตกเมว  ปจฺจาสีสามี’’ติ อิทฺธิพเลน สตฺตกฺขตฺตุํ เวหาสํ อพฺภุคฺคนฺตฺวา ปุนปฺปุนํ โอรุยฺห สตฺถารํ วนฺทิตฺวา ‘‘สตฺถา เม, ภเนฺต, ภควา, สาวโกหมสฺมี’’ติ วตฺวา สาวกตฺตํ ปกาเสสีติฯ</p>

</p>


<h3>๗. อานนฺทเตฺถรปญฺหวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต อานนฺทเตฺถรสฺส ปญฺหํ อารพฺภ กเถสิฯ</p>


<p>เถโร หิ เอกทิวสํ ทิวาฎฺฐาเน นิสิโนฺน จิเนฺตสิ – ‘‘หตฺถาชานีโย  ฉทฺทนฺตกุเล วา อุโปสถกุเล วา อุปฺปชฺชติ, อสฺสาชานีโย สินฺธวกุเล วา วลาหกสฺสราชกุเล วา, อุสโภ โคอาชนีโย ทกฺขิณปเถติอาทีนิ วทเนฺตน สตฺถารา หตฺถิอาชานียาทีนํ อุปฺปตฺติฎฺฐานาทีนิ กถิตานิ, ปุริสาชานีโย ปน กหํ นุ โข อุปฺปชฺชตี’’ติฯ โส สตฺถารํ อุปสงฺกมิตฺวา วนฺทิตฺวา เอกมนฺตํ นิสีทิตฺวา เอตมตฺถํ ปุจฺฉิฯ สตฺถา, ‘‘อานนฺท, ปุริสาชานีโย นาม สพฺพตฺถ นุปฺปชฺชติ, อุชุกโต ปน ติโยชนสตายาเม วิตฺถารโต อฑฺฒเตยฺยสเต อาวฎฺฎโต นวโยชนสตปฺปมาเณ มชฺฌิมปเทสฎฺฐาเน อุปฺปชฺชติฯ อุปฺปชฺชโนฺต จ ปน น ยสฺมิํ วา ตสฺมิํ วา กุเล อุปฺปชฺชติ, ขตฺติยมหาสาลพฺราหฺมณมหาสาลกุลานํ ปน อญฺญตรสฺมิํเยว อุปฺปชฺชตี’’ติ วตฺวา อิมํ คาถมาห –</p>


<ol>
<li>
‘‘ทุลฺลโภ ปุริสาชโญฺญ, น โส สพฺพตฺถ ชายติ;  
  
ยตฺถ โส ชายตี ธีโร, ตํ กุลํ สุขเมธตี’’ติฯ  
</li>
  
<p>ตตฺถ ติ ปุริสาชโญฺญ หิ ทุลฺลโภ, น หตฺถิอาชานียาทโย วิย สุลโภ, โส สพฺพตฺถ ปจฺจนฺตเทเส วา นีจกุเล วา น ชายติ, มชฺฌิมเทเสปิ มหาชนสฺส อภิวาทนาทิสกฺการกรณฎฺฐาเน ขตฺติยพฺราหฺมณกุลานํ อญฺญตรสฺมิํ กุเล ชายติฯ เอวํ ชายมาโน  อุตฺตมปโญฺญ สมฺมาสมฺพุโทฺธ , ติ สุขปฺปตฺตเมว โหตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. สมฺพหุลภิกฺขุวตฺถุ</h3>
<p>   นฺติ อิมํ ธมฺมเทสนํ สตฺถา เชตวเน วิหรโนฺต สมฺพหุลานํ ภิกฺขูนํ กถํ อารพฺภ กเถสิฯ</p>


<p>เอกทิวสญฺหิ ปญฺจสตภิกฺขู อุปฎฺฐานสาลายํ นิสินฺนา, ‘‘อาวุโส, กิํ นุ โข อิมสฺมิํ โลเก สุข’’นฺติ กถํ สมุฎฺฐาเปสุํ? ตตฺถ เกจิ ‘‘รชฺชสุขสทิสํ สุขํ นาม นตฺถี’’ติ อาหํสุฯ เกจิ กามสุขสทิสํ, เกจิ ‘‘สาลิมํสโภชนาทิสทิสํ สุขํ นาม นตฺถี’’ติ อาหํสุฯ สตฺถา เตสํ นิสินฺนฎฺฐานํ คนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, กิํ กเถถ? อิทญฺหิ สพฺพมฺปิ สุขํ วฎฺฎทุกฺขปริยาปนฺนเมว, อิมสฺมิํ โลเก พุทฺธุปฺปาโท ธมฺมสฺสวนํ, สงฺฆสามคฺคี, สโมฺมทมานภาโวติ อิทเมว สุข’’นฺติ วตฺวา อิมํ คาถมาห –</p>


<ol>
<li>
‘‘สุโข พุทฺธานมุปฺปาโท, สุขา สทฺธมฺมเทสนา;  
  
สุขา สงฺฆสฺส สามคฺคี, สมคฺคานํ ตโป สุโข’’ติฯ  
</li>
  
<p>ตตฺถ ติ ยสฺมา พุทฺธา อุปฺปชฺชมานา มหาชนํ ราคกนฺตาราทีหิ ตาเรนฺติ, ตสฺมา พุทฺธานํ อุปฺปาโท สุโข อุตฺตโมฯ ยสฺมา  สทฺธมฺมเทสนํ อาคมฺม ชาติอาทิธมฺมา สตฺตา ชาติอาทีหิ มุจฺจนฺติ, ตสฺมา ติ สมจิตฺตตา, สาปิ สุขา เอวฯ สมคฺคานํ ปน เอกจิตฺตานํ ยสฺมา พุทฺธวจนํ วา อุคฺคณฺหิตุํ ธุตงฺคานิ วา ปริหริตุํ สมณธมฺมํ วา กาตุํ สกฺกา, ตสฺมา ติ วุตฺตํฯ เตเนวาห – ‘‘ยาวกีวญฺจ, ภิกฺขเว, ภิกฺขู สมคฺคา สนฺนิปติสฺสนฺติ, สมฺมคฺคา วุฎฺฐหิสฺสนฺติ, สมคฺคา สงฺฆกรณียานิ กริสฺสนฺติ, วุทฺธิเยว, ภิกฺขเว, ภิกฺขูนํ ปาฎิกงฺขา, โน ปริหานี’’ติ (ที. นิ. ๒.๑๓๖)ฯ
</ol></p>


<p>เทสนาวสาเน เต ภิกฺขู อรหเตฺต ปติฎฺฐหิํสุ, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๙. กสฺสปทสพลสฺส สุวณฺณเจติยวตฺถุ</h3>
<p>ติ   อิมํ ธมฺมเทสนํ สตฺถา จาริกํ จรมาโน กสฺสปทสพลสฺส สุวณฺณเจติยํ อารพฺภ กเถสิฯ</p>


<p>ตถาคโต สาวตฺถิโต นิกฺขมิตฺวา อนุปุเพฺพน พาราณสิํ คจฺฉโนฺต อนฺตรามเคฺค โตเทยฺยคามสฺส สมีเป มหาภิกฺขุสงฺฆปริวาโร อญฺญตรํ เทวฎฺฐานํ สมฺปาปุณิฯ ตตฺร นิสิโนฺน สุคโต ธมฺมภณฺฑาคาริกํ เปเสตฺวา อวิทูเร กสิกมฺมํ กโรนฺตํ พฺราหฺมณํ ปโกฺกสาเปสิ ฯ โส พฺราหฺมโณ อาคนฺตฺวา ตถาคตํ อนภิวนฺทิตฺวา ตเมว เทวฎฺฐานํ วนฺทิตฺวา อฎฺฐาสิฯ สุคโตปิ ‘‘อิมํ ปเทสํ กินฺติ มญฺญสิ พฺราหฺมณา’’ติ อาหฯ อมฺหากํ ปเวณิยา อาคตเจติยฎฺฐานนฺติ วนฺทามิ, โภ โคตมาติฯ ‘‘อิมํ ฐานํ วนฺทเนฺตน ตยา สาธุ กตํ พฺราหฺมณา’’ติ สุคโต ตํ สมฺปหํเสสิฯ ตํ สุตฺวา ภิกฺขู ‘‘เกน นุ โข การเณน ภควา เอวํ สมฺปหํเสสี’’ติ สํสยํ สญฺชเนสุํฯ ตโต ตถาคโต เตสํ สํสยมปเนตุํ มชฺฌิมนิกาเย  (ม. นิ. ๒.๒๘๒ อาทโย) วตฺวา อิทฺธานุภาเวน กสฺสปทสพลสฺส โยชนุเพฺพธํ กนกเจติยํ อปรญฺจ กนกเจติยํ อากาเส นิมฺมินิตฺวา มหาชนํ ทเสฺสตฺวา, ‘‘พฺราหฺมณ, เอวํวิธานํ ปูชารหานํ ปูชา ยุตฺตตราวา’’ติ วตฺวา  (ที. นิ. ๒.๒๐๖) ทสฺสิตนเยเนว พุทฺธาทิเก จตฺตาโร ถูปารเห ปกาเสตฺวา สรีรเจติยํ อุทฺทิสฺสเจติยํ ปริโภคเจติยนฺติ ตีณิ เจติยานิ วิเสสโต ปริทีเปตฺวา อิมา คาถา อภาสิ –</p>


<ol>
<li>
‘‘ปูชารเห ปูชยโต, พุเทฺธ ยทิ จ สาวเก;  
  
ปปญฺจสมติกฺกเนฺต, ติณฺณโสกปริทฺทเวฯ  
</li>
  
<li>
‘‘เต ตาทิเส ปูชยโต, นิพฺพุเต อกุโตภเย;  
  
น สกฺกา ปุญฺญํ สงฺขาตุํ, อิเมตฺตมปิ เกนจี’’ติฯ (อป. เถร ๑.๑๐.๑-๒);  
</li>
  
<p>ตตฺถ ปูชิตุํ อรหา  ปูชิตุํ ยุตฺตาติ อโตฺถฯ ติ อภิวาทนาทีหิ จ จตูหิ จ ปจฺจเยหิ  ปูเชนฺตสฺสฯ ปูชารเห ทเสฺสติ ติอาทินาฯ ติ สมฺมาสมฺพุเทฺธฯ ติ ยทิ วา, อถ วาติ อโตฺถฯ ตตฺถ ปเจฺจกพุเทฺธติ กถิตํ โหติ, สาวเก จฯ ติ สมติกฺกนฺตตณฺหาทิฎฺฐิมานปปเญฺจฯ ติ  อติกฺกนฺตโสกปริทฺทเว , อิเม เทฺว อติกฺกเนฺตติ อโตฺถฯ เอเตหิ ปูชารหตฺตํ ทสฺสิตํฯ
</ol></p>


<p>ติ พุทฺธาทโยฯ ติ วุตฺตคหณวเสนฯ ติ ราคาทินิพฺพุติยาฯ นตฺถิ กุโตจิ ภวโต วา อารมฺมณโต วา เอเตสํ ภยนฺติ อกุโตภยา, เต นฺติ ปุญฺญํ คเณตุํ น สกฺกาฯ กถนฺติ เจ? ติ อิมํ เอตฺตกํ, อิมํ เอตฺตกนฺติ เกนจีติ อปิสโทฺท อิธ สมฺพนฺธิตโพฺพ, เกนจิ ปุคฺคเลน มาเนน วาฯ ตตฺถ ติ เตน พฺรหฺมาทินาฯ ติ ติวิเธน มาเนน ตีรเณน ธารเณน ปูรเณน วาฯ  นาม อิทํ เอตฺตกนฺติ นยโต ตีรณํฯ นฺติ ตุลาย ธารณํฯ  นาม อฑฺฒปสตปตฺถนาฬิกาทิวเสน ปูรณํฯ เกนจิ ปุคฺคเลน อิเมหิ ตีหิ มาเนหิ พุทฺธาทิเก ปูชยโต ปุญฺญํ วิปากวเสน คเณตุํ น สกฺกา ปริยนฺตรหิตโตติ ทฺวีสุ ฐาเนสุ ปูชยโต กิํ ทานํ ปฐมํ ธรมาเน พุทฺธาที ปูชยโต น สกฺกา ปุญฺญํ สงฺขาตุํ, ปุน เต ตาทิเส กิเลสปรินิพฺพานนิมิเตฺตน ขนฺธปรินิพฺพาเนน นิพฺพุเตปิ ปูชยโต น สกฺกา สงฺขาตุนฺติ เภทา ยุชฺชนฺติฯ เตน หิ วิมานวตฺถุมฺหิ –</p>


<p>
‘‘ติฎฺฐเนฺต  
นิพฺพุเต จาปิ, สเม จิเตฺต สมํ ผลํ;  
  
เจโตปณิธิเหตุ หิ, สตฺตา คจฺฉนฺติ สุคฺคติ’’นฺติฯ (วิ. ว. ๘๐๖);  
</p>
  
<p>เทสนาวสาเน โส พฺราหฺมโณ โสตาปโนฺน อโหสีติฯ โยชนิกํ กนกเจติยํ สตฺตาหมากาเสว อฎฺฐาสิ, มหเนฺตน สมาคโม จาโหสิ, สตฺตาหํ เจติยํ นานปฺปกาเรน ปูเชสุํฯ ตโต ภินฺนลทฺธิกานํ ลทฺธิเภโท ชาโต, พุทฺธานุภาเวน ตํ เจติยํ สกฎฺฐานเมว คตํ, ตเตฺถว ตํขเณ มหนฺตํ ปาสาณเจติยํ อโหสิฯ ตสฺมิํ สมาคเม จตุราสีติยา ปาณสหสฺสานํ ธมฺมาภิสมโย อโหสีติฯ</p>

</p>

</p>

</p>

</p>





