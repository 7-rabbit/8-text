<h1>จาริตฺต-นิเทฺทส</h1>
<ol>
<li>
อตฺตา  
หิ อตฺตโน นาโถ,  
  
โก หิ นาโถ ปโร สิยา;  
  
อตฺตนา หิ สุทเนฺตน,  
  
นาถํ ลภติ ทุลฺลภํฯ  
</li>
  
<li>
อตฺตานเญฺจ  
ปิยํ ชญฺญา,  
  
รเกฺขยฺย นํ สุรกฺขิตํ;  
  
ติณฺณมญฺญตรํ ยามํ,  
  
ปฎิชเคฺคยฺย ปณฺฑิโตฯ  
</li>
  
<li>
อตฺตนา  
กุรุเต ลกฺขิํ,  
  
อ-ลกฺขิํ กุรุเตตฺตนา;  
  
น หิ ลกฺขิํ อ-ลกฺขิํ วา,  
  
อโญฺญ อญฺญสฺส การโกฯ  
</li>
  
<li>
น  
ปีฬิตา อตฺต-ทุเกฺขน ธีรา,  
  
สุขปฺผลํ กมฺมํ ปริจฺจชนฺติ;  
  
สโมฺมหิตาวาปิ สุเขน มตฺตา,  
  
น ปาป-กมฺมญฺจ สมาจรนฺติฯ  
</li>
  
<li>
โย  
เนว นินฺทํ นปฺปสํสํ,  
  
อาทิยติ ครหํ โนปิ ปูชํ;  
  
สิรีจ ลกฺขีจ อเปติ ตมฺหา,  
  
อาโป สุวุฎฺฐีว ยถา ถลมฺหาฯ  
</li>
  
<li>
สาธุ  
ธมฺมรุจิ ราชา,  
  
สาธุ ปญฺญาณวา นโร;  
  
สาธุ มิตฺตานม-ทฺทุโพฺภ,  
  
ปาปสฺส อ-กรํ สุขํฯ  
</li>
  
<li>
กลฺยาณการี  
กลฺยาณํ,  
  
ปาปการี จ ปาปกํ;  
  
ยาทิสํ วปเตฺต พีชํ,  
  
ตาทิสํ วหเต ผลํฯ  
</li>
  
<li>
ชีวํ  
ปญฺญาย รเกฺขยฺย,  
  
ธนํ กเมฺมน รกฺขเย;  
  
เอวํ หฺยโรโค สุขิโต,  
  
โปราณก-วโจ อิทํฯ  
</li>
  
<li>
อนุปุเพฺพน  
เมธาวี,  
  
โถกํ โถกํ ขเณ ขเณ;  
  
กมฺมาโร รชตเสฺสว,  
  
นิทฺทเม มลมตฺตโนฯ  
</li>
  
<li>
วาจานุรกฺขี  
มนสา สุสํวุโต,  
  
กาเยน จ นากุสลํ กยิรา;  
  
เอเตตโย กมฺมปเถวิโสธเย,  
  
อาราธเย มคฺคมิสิ-ปฺปเวทิตํฯ  
</li>
  
<li>
อ-สเนฺต  
โนปเสเวยฺย,  
  
สเนฺต เสเวยฺย ปณฺฑิโต;  
  
อ-สโนฺต นิรยํ ยนฺติ,  
  
สโนฺต ปาเปนฺติ สุคฺคติํฯ  
</li>
  
<li>
อ-กโรโนฺตปิ  
เจ ปาปํ,  
  
กโรนฺตํ มุปเสวติ;  
  
สงฺกิโย โหติ ปาปสฺมิํ,  
  
อ-วโณฺณ จสฺส รูหติฯ  
</li>
  
<li>
สงฺฆาคโต  
อนิเฎฺฐหิ,  
  
อโมฺพปิ มธุรปฺผโล;  
  
ติตฺตปุโพฺพว ปา เอว,  
  
มนุโสฺส ตุ ส-ชีวโกฯ  
</li>
  
<li>
นิหีน-เสวิโต  
โปโส,  
  
นิหียติ จ สพฺพทา;  
  
กทาจิ น จ หาเยถ,  
  
ตุลฺยเสวีปิ อตฺตนาฯ  
</li>
  
<li>
วณฺณ-คนฺธ-รโสเปโต  
,  
  
อโมฺพยํ อหุวา ปุเร;  
  
ตเมว ปูชํ ลภมาโน;  
  
เกนโมฺพ กฎุกปฺผโลฯ  
</li>
  
<li>
ปุจิมนฺท-ปริวาโร  
,  
  
อโมฺพ เต ทธิวาหน;  
  
มูลํ มูเลน สํสฎฺฐํ,  
  
สาขา สาขํ นิเสวเร;  
  
อสาตฺต-สนฺนิวาเสน,  
  
เตนโมฺพ กฎุกปฺผโลฯ  
</li>
  
<li>
ปาโมกฺข-ภชนํ  
ขิปฺปํ,  
  
อตฺถ-กาโม สุ-วุฑฺฒิยํ;  
  
ภเช อุตฺตริ อตฺตนา,  
  
ตสฺมา อุเทติ ปณฺฑิโตฯ  
</li>
  
<li>
กาโจ  
กญฺจน-สํสคฺคา,  
  
ธเตฺต มาร-กติํ ชุติํ;  
  
ตถา สํสนฺนิธาเนน,  
  
มูโฬฺห ยาติ ปวีณตํฯ  
</li>
  
<li>
กีโฎปิ  
สุมโน-สงฺคา,  
  
อาโรหติ สตํ สิโร;  
  
อสฺมาปิ ยาติ เทวตฺวํ,  
  
มหพฺภิ สุปฺปติฎฺฐิโตฯ  
</li>
  
<li>
สพฺภิเรว  
สมาเสถ,  
  
สพฺภิ กุเพฺพถ สนฺธวํ;  
  
สตํ สทฺธมฺมมญฺญาย,  
  
ปญฺญํ ลภติ นาญฺญโตฯ  
</li>
  
<li>
สพฺภิเรว  
สมาเสถ,  
  
สพฺภิ กุเพฺพถ สนฺธวํ;  
  
สตํ สทฺธมฺมมญฺญาย,  
  
สพฺพ-ทุกฺขา ปมุจฺจตฺติฯ  
</li>
  
<li>
สกิํเทว  
กุลปุตฺต,  
  
สพฺภิ โหติ สมาคโม;  
  
สา นํ สงฺคติ ปาเลติ,  
  
นาสพฺภิ พหุ สงฺคโมฯ  
</li>
  
<li>
เสโยฺย  
อ-มิโตฺต เมธาวี,  
  
ยเญฺจ พาลานุกมฺปโกฯ  
</li>
  
<li>
สีลวนฺตํ  
ปญฺญวนฺตํ,  
  
ทิวา นิสฺสย-ทายกํ;  
  
พหุสฺสุตํ คเวสโนฺต,  
  
ภเชยฺย อตฺถ-มามโกฯ  
</li>
  
<li>
ปาป-มิเตฺต  
วิวเชฺชตฺวา,  
  
ภเชยฺยุตฺตม-ปุคฺคลํ;  
  
โอวาเท จสฺส ติเฎฺฐยฺย,  
  
ปเตฺถโนฺต อ-จลํ สุขํฯ  
</li>
  
<li>
น  
ภเช ปาปเก มิเตฺต,  
  
น ภเช ปุริสาธเม;  
  
ภเชถ มิเตฺตฺต กลฺยาเณ,  
  
ภเชถ ปุริสุตฺตเมฯ  
</li>
  
<li>
อนวชฺชํ  
มุขโมฺพช,  
  
มนวชฺชา จ ภารตี;  
  
อลงฺกตาว โสภเนฺต,  
  
กิํสุ เต นิรลงฺกตาฯ  
</li>
  
<li>
น  
หิ วเณฺณน สมฺปนฺนา,  
  
มญฺชุกา ปิย-ทสฺสินา;  
  
ขรา วาจา ปิยา โหติ,  
  
อสฺมิํ โลเก ปรมฺหิ จฯ  
</li>
  
<li>
นนุ  
ปสฺสสิมํ กาฬิํ,  
  
ทุพฺพณฺณํ ติลกาหตํ;  
  
โกลิลํ สณฺห-วาเจน,  
  
พหูนํ ปาณินํ ปิยํฯ  
</li>
  
<li>
ตสฺมา  
สขิล-วาจาย,  
  
มนฺต-ภาณี อนุทฺธโต;  
  
อตฺถํ ธมฺมญฺจ ทีเปติ,  
  
มธุรํ ตสฺส ภาสิตํฯ  
</li>
  
<li>
ตเมว  
วาจํ ภาเสยฺย,  
  
ยา สตฺตานํ น ตาปเย;  
  
ปเร จ น วิหิํเสยฺย,  
  
สา เว วาจา สุภาสิตาฯ  
</li>
  
<li>
ปิยํ  
วาจํว ภาเสยฺย,  
  
ยา วาจา ปฎินนฺทิตา;  
  
ยํ อนาทาย ปาปานิ;  
  
ปเรสํ ภาสเต ปิยํฯ  
</li>
  
<li>
สจฺจํ  
เว อมตา วาจา,  
  
เอส ธโมฺม สนนฺตโน;  
  
สเจฺจ อเตฺถ จ ธเมฺม จ,  
  
อาหุ สโนฺต ปติฎฺฐิตาฯ  
</li>
  
<li>
สุภาสิตญฺจ  
ธมฺมญฺจ,  
  
ปิยญฺจ สจฺจเมว จ;  
  
จตุ-อเงฺคหิ สมฺปนฺนํ,  
  
วาจํ ภาเสยฺย ปณฺฑิโตฯ  
</li>
  
<li>
มนาปเมว  
ภาเสยฺย,  
  
นามนาปํ กุทาจนํ;  
  
มนาปํ ภาสมานสฺส,  
  
สิทฺธํ ปิโยสธํ ภเวฯ  
</li>
  
<li>
ยํ  
วเทยฺย ตํ กเรยฺย,  
  
ยํ น วเท น ตํ กเร;  
  
อ-กโรนฺตํ ภาสมานํ,  
  
ปริชานนฺติ ปณฺฑิตาฯ  
</li>
  
<li>
รโหวาทํ  
น ภาเสยฺย,  
  
น สมฺมุขา ขิณํ ภเณ;  
  
อ-ตรมาโนว ภเณยฺย,  
  
ตรมาโนว โน ภเณฯ  
</li>
  
<li>
มาโวจ  
ผรุสํ กิญฺจิ,  
  
วุตฺตา ปฎิวเทยฺยุํ ตํ;  
  
ทุกฺขา หิ สารมฺภกถา,  
  
ปฎิทณฺฑา ผุเสยฺยุํ ตํฯ  
</li>
  
<li>
สก-ยุตฺตํ  
กเร กมฺมํ,  
  
สก-ยุตฺตํ วจิํ ภเณ;  
  
อ-ยุตฺตเก ธนํ นฎฺฐํ,  
  
อ-ยุเตฺต ชีวิตํ ขเยฯ  
</li>
  
<li>
เย  
วุฑฺฒมปจายนฺติ,  
  
นรา ธมฺมสฺส ธกาวิทา;  
  
ทิเฎฺฐ ธเมฺมว ปาสํสา,  
  
สมฺปราเย จ สุคฺคติํฯ  
</li>
  
<li>
โปรี-กถํ-ว  
ภาเสยฺย,  
  
ยุตฺตา กถา หิ ปูริโน;  
  
ภาติ-มตฺตญฺจ ภาตาติ,  
  
ปิตุ-มตฺตํ ปิตา อิติฯ  
</li>
  
<li>
ทานญฺจ  
ปิย-วชฺชญฺจ,  
  
อตฺถ-จริยา จ ยา อิธ;  
  
สมานตฺตตา ธเมฺมส,  
  
ตตฺถ ตตฺถ ยถารหํฯ  
</li>
  
<li>
สกิํ  
วทนฺติ ราชาโน,  
  
สกิํํ สมณ-พฺราหฺมณา;  
  
สกิํว ปุริสา โลเก,  
  
เอสธโมฺม สนนฺตโนฯ  
</li>
  
<li>
เอก-วาจํว  
เทฺววาจํ,  
  
ภเณยฺย อนุกมฺปโก;  
  
ตทุตฺตริ น ภาเสยฺย,  
  
ทาโสวยฺยสฺส สนฺติเกฯ  
</li>
  
<li>
ตเสฺสว  
เตน ปาปิโย,  
  
โย กุทฺธํ ปฎิกุชฺฌตฺติ;  
  
กุทฺธํ อ-ปฎิกุชฺฌโนฺต,  
  
สงฺคามํ เชติ ทุชฺชยํฯ  
</li>
  
<li>
อุภินฺนมตฺถํ  
จรติ,  
  
อตฺตโน จ ปรสฺส จ;  
  
ปรํ สํกุปิตํ ญตฺวา,  
  
โย สโต อุปสมฺมติฯ  
</li>
  
อตฺตานํ  
รกฺขโนฺต ปรํ รกฺขติ,  
  
ปรํ รกฺขโนฺต อตฺตานํ รกฺขติฯ  
</li>
  
<li>
สีล-สมาธิ-ปญฺญานํ  
,  
  
ขนฺตี ปธาน-การณํ;  
  
สเพฺพปิ กุสลา ธมฺมา,  
  
ขนฺตฺยายตฺตาว วฑฺฒเรฯ  
</li>
  
<li>
ขมา-ขคฺค-กเรตสฺส  
,  
  
ทุชฺชโน กิํ กริสฺสติ;  
  
อ-ติเณ ปติโต วหฺนิ,  
  
สยเมวูปสมฺมติฯ  
</li>
  
<li>
สุสฺสุสา  
สวณเญฺจว,  
  
คหณํ ธารณํ ตถา;  
  
อุหาโปหตฺถวิญฺญาณํ,  
  
ตตฺว-ญฺญาณญฺจธีคุณํฯ  
</li>
  
<li>
ยเสฺสเต  
จตุโร ธมฺมา,  
  
อตฺถิ โปเสสุ ปณฺฑิต;  
  
สจฺจํ ธโมฺม ธีติ จาโค,  
  
ทิฎฺฐํ โส อติวตฺตติฯ  
</li>
  
<li>
เวโชฺช  
ปุโรหิโต มนฺตี,  
  
เวทโญฺญตฺร จตุตฺถโก;  
  
ปภาต-กาเล ทฎฺฐพฺพา,  
  
นิจฺจํ สฺว-สีริมิจฺฉตาฯ  
</li>
  
<li>
มิตฺตานํ  
สนฺติกํ คเจฺฉ,  
  
กาเล น รตฺติยํ กิสํ;  
  
เจ พหุํ ภิเชฺช จินิตฺวา,  
  
ตํ มิเตฺตสุ สมากเรฯ  
</li>
  
<li>
น  
ปเรสํ วิโลมานิ,  
  
น ปเรสํ กตากตํ;  
  
อตฺตโนว อเวเกฺขยฺย,  
  
กตานิ อ-กตานิ จฯ  
</li>
  
<li>
เทส-ชาติ-ปุเพฺพ-จรา  
,  
  
อนุ-จรา ชโน กเร;  
  
ปเรสํ เวธกํ มายํ,  
  
ตํ ชานิตฺวา สขํ กเรฯ  
</li>
  
<li>
ปริตฺตํ  
ทารุมารุยฺห,  
  
ยถา สีเท มหณฺณเว;  
  
เอวํ กุสีตมาคมฺม,  
  
สาธุ-ชีวีปิ สีทติ;  
  
ตสฺมา ตํ ปริวเชฺชยฺย,  
  
กุสีตํ หีน-วีริยํฯ  
</li>
  
<li>
อลสญฺจ  
ปมาโท จ,  
  
อนุฎฺฐานํ อ-สํยโม;  
  
นิทฺทา ตนฺทิ จ เต ฉิเทฺท,  
  
สพฺพโส ตํ วิวชฺชเยฯ  
</li>
  
<li>
จเชยฺย  
ทุมฺมิตฺตํ พาลํ,  
  
อาสีวิสํว มาณโว;  
  
ภเญฺชยฺย ปาปกํ กมฺมํ,  
  
นฬาคารํว กุญฺชโรฯ  
</li>
  
<li>
น  
หิ อญฺญญฺญ-จิตฺตานํ,  
  
อิตฺถีนํ ปุริสาน วา;  
  
นานาวีกตฺวา สํสคฺคํ,  
  
ตาทิสํ ปิจ นาสฺมเสฯ  
</li>
  
<li>
นาสฺมเส  
กต-ปาปมฺหิ,  
  
นาสฺมเส อลิก-วาทิเน;  
  
นาสฺมเต อตฺตตฺถปญฺญมฺหิ,  
  
อตฺต-สเนฺตปิ นาสฺมเตฯ  
</li>
  
<li>
ฆตาสนํ  
กุญฺชรํ กณฺห-สปฺปํ,  
  
มุทฺธา-ภิสิตฺตํ ปมทา จ สพฺพา;  
  
เอเต นโร นิจฺจสโต ภเชถ,  
  
เตสํ หเว ทุพฺพิทู สพฺพ-ภาโวฯ  
</li>
  
<li>
อิตฺถีนํ  
ทุชฺชนาน-ญฺจ,  
  
วิสฺสาโส โน-ป ปชฺชเต;  
  
วิเส สิงฺคิมฺหิ นทิยํ,  
  
โรเค ราช-กุลมฺหิ จฯ  
</li>
  
<li>
อิตฺถิ-ธุโตฺต  
สุรา-ธุโตฺต,  
  
อกฺข-ธุโตฺต จ โย นโร;  
  
ลทฺธํ ลทฺธํ วินาเสติ,  
  
ตํ ปราภวโต มุขํฯ  
</li>
  
<li>
ปาป-มิโตฺต  
ปาป-สโข,  
  
ปาป-อาจาร โคจโร;  
  
อสฺมา โลกา ปรมฺหา จ,  
  
อุภยา ธํสเต นโรฯ  
</li>
  
<li>
มเจฺฉเรน  
ยสํ หตํ,  
  
กุปฺปเนน คุโณ หโต;  
  
กูเฎน นสฺสเต สจฺจํ,  
  
ขุเทฺทน ธมฺม-รกฺขนํฯ  
</li>
  
<li>
อกฺข-เทวี  
ธนานิ จ,  
  
วินาโส โหติ อาปทา;  
  
ฐิติ หตา ปมาโท จ,  
  
ทฺวิชํ ภิกฺขุญฺจ นสฺสติฯ  
</li>
  
<li>
เปสุเญฺญน  
กุลํ หตํ,  
  
มาเนน หิตมตฺตโน;  
  
ทุจฺจริเตน มานุโส,  
  
ทลิทฺทายาทโร หโตฯ  
</li>
  
<li>
อ-มานนา  
ยตฺถ สิยา,  
  
สนฺตานํปิ วิมานนา;  
  
หีน-สมฺมานนาวาปิ,  
  
น ตตฺถ วสติํ วเสฯ  
</li>
  
<li>
ยตฺถาลโส  
จ ทโกฺข จ,  
  
สูโร ภีรุ จ ปูชิยา;  
  
น ตตฺถ สโนฺต วสนฺติ,  
  
อ-วิเสส-กเร นเรฯ  
</li>
  
<li>
โน  
เจ อสฺส สกา-พุทฺธิ,  
  
วินโย วา สุ-สิกฺขิโต;  
  
วเน อนฺธ-มหิํโสว,  
  
จเรยฺย พหุโก ชโนฯ  
</li>
  
<li>
ผลํ  
เว กทลิํ หนฺติ,  
  
ผลํ เวฬุํ ผลํ นฬํ;  
  
สกฺกาโร กา-ปุริสํ หนฺติ,  
  
คโพฺภ อสฺสตริํ ยถาฯ  
</li>
  
<li>
วชฺชญฺจ วชฺชโต ญตฺวา,  
  
อ-วชฺชญฺจ อ-วชฺชโต;  
  
สมฺมาทิฎฺฐิ-สมาทานา,  
  
สตฺตา คจฺฉนฺตฺติ สุคฺคติํฯ  
</li>
  
  
  
  
  