<h1>๑. จิตฺตปริเจฺฉทวณฺณนา</h1>
<h3>ภูมิเภทจิตฺตวณฺณนา</h3>
<p> อิทานิ ยสฺมา วิภาควนฺตานํ ธมฺมานํ สภาววิภาวนํ วิภาเคน วินา น โหติ, ตสฺมา ยถาอุทฺทิฎฺฐานํ อภิธมฺมตฺถานํ อุเทฺทสกฺกเมน วิภาคํ ทเสฺสตุํ จิตฺตํ ตาว ภูมิชาติสมฺปโยคาทิวเสน  วิภชิตฺวา นิทฺทิสิตุมารภโนฺต อาห ตฺยาทิฯ -สโทฺท ปฐมนฺติ เอตสฺสเตฺถฯ ยถาอุทฺทิเฎฺฐสุ จตูสุ อภิธมฺมเตฺถสุ ปฐมํ จิตฺตํ นิทฺทิสียตีติ  อยเญฺหตฺถโตฺถฯ จตฺตาโร วิธา ปการา อสฺสาติ ฯ ยสฺมา ปเนเต จตุภุมฺมกา ธมฺมา อนุปุพฺพปณีตา, ตสฺมา หีนุกฺกฎฺฐุกฺกฎฺฐตรตมานุกฺกเมน เตสํ นิเทฺทโส กโตฯ ตตฺถ กาเมตีติ กาโม, กามตณฺหา, สา เอตฺถ อวจรติ อารมฺมณกรณวเสนาติ ฯ กามียตีติ วา กาโม, เอกาทสวิโธ กามภโว, ตสฺมิํ เยภุเยฺยน อวจรตีติ ฯ เยภุเยฺยน จรณสฺส หิ อธิเปฺปตตฺตา รูปารูปภเวสุ ปวตฺตสฺสาปิ อิมสฺส กามาวจรภาโว อุปปโนฺน โหติฯ กามภโวเยว วา กาโม เอตฺถ อวจรตีติ กามาวจโร, ตตฺถ ปวตฺตมฺปิ จิตฺตํ นิสฺสิเต นิสฺสยโวหาเรน  ‘‘มญฺจา อุกฺกุฎฺฐิํ กโรนฺตี’’ตฺยาทีสุ วิยาติ อลมติวิสารณิยา กถายฯ โหติ เจตฺถ –</p>


<p>
‘‘กาโมวจรตีเตฺยตฺถ, กาเมวจรตีติ วา;  
  
ฐานูปจารโต วาปิ, ตํ กามาวจรํ ภเว’’ติฯ  
</p>
  
<p>สุปิ เอเสว นโย ยถารหํ ทฎฺฐโพฺพฯ อุปาทานกฺขนฺธสงฺขาตโลกโต อุตฺตรติ อนาสวภาเวนาติ  มคฺคจิตฺตํฯ ผลจิตฺตํ ปน ตโต อุตฺติณฺณนฺติ ฯ อุภยมฺปิ วา สห นิพฺพาเนน โลกโต อุตฺตรํ อธิกํ ยถาวุตฺตคุณวเสเนวาติ ฯ</p>

</p>


<h3>อกุสลจิตฺตวณฺณนา</h3>
<p> อิเมสุ ปน จตูสุ จิเตฺตสุ กามาวจรจิตฺตสฺส กุสลากุสลวิปากกิริยเภเทน จตุพฺพิธภาเวปิ ปาปาเหตุกวชฺชานํ เอกูนสฎฺฐิยา, เอกนวุติยา วา จิตฺตานํ โสภนนาเมน โวหารกรณตฺถํ ‘‘ปาปาเหตุกมุตฺตานิ  ‘โสภนานี’ติ วุจฺจเร’’ติ เอวํ วกฺขมานนยสฺส อนุรูปโต ปาปาเหตุเกเยว ปฐมํ ทเสฺสโนฺต, เตสุ จ ภเวสุ คหิตปฎิสนฺธิกสฺส สตฺตสฺส อาทิโต วีถิจิตฺตวเสน โลภสหคตจิตฺตุปฺปาทานเมว สมฺภวโต เตเยว ปฐมํ ทเสฺสตฺวา ตทนนฺตรํ ทฺวิเหตุกภาวสามเญฺญน โทมนสฺสสหคเต, ตทนนฺตรํ เอกเหตุเก จ ทเสฺสตุํ นฺตฺยาทินา  โลภมูลํ ตาว เวทนาทิฎฺฐิสงฺขารเภเทน อฎฺฐธา วิภชิตฺวา ทเสฺสติฯ</p>


<p>ตตฺถ สุนฺทรํ มโน, ตํ วา เอตสฺส อตฺถีติ สุมโน, จิตฺตํ, ตํสมงฺคิปุคฺคโล วา, ตสฺส ภาโว ตสฺมิํ อภิธานพุทฺธีนํ ปวตฺติเหตุตายาติ โสมนสฺสํ, มานสิกสุขเวทนาเยตํ อธิวจนํ, เตน สหคตํ เอกุปฺปาทาทิวเสน สํสฎฺฐํ, เตน สห เอกุปฺปาทาทิภาวํ คตนฺติ วา ฯ มิจฺฉา ปสฺสตีติ ทิฎฺฐิฯ สามญฺญวจนสฺสปิ หิ อตฺถปฺปกรณาทินา วิเสสวิสยตา โหตีติ อิธ มิจฺฉาทสฺสนเมว ‘‘ทิฎฺฐี’’ติ วุจฺจติฯ ทิฎฺฐิเยว ทิฎฺฐิคตํ ‘‘สงฺขารคตํ ถามคต’’นฺตฺยาทีสุ วิย คต-สทฺทสฺส ตพฺภาววุตฺติตฺตาฯ ทฺวาสฎฺฐิยา วา ทิฎฺฐีสุ คตํ อโนฺตคตํ, ทิฎฺฐิยา วา คมนมตฺตํ น เอตฺถ คนฺตโพฺพ อตฺตาทิโก โกจิ อตฺถีติ ทิฎฺฐิคตํ, ‘‘อิทเมว สจฺจํ โมฆมญฺญ’’นฺติ ปวโตฺต อตฺตตฺตนิยาทิอภินิเวโส, เตน สมํ เอกุปฺปาทาทีหิ ปกาเรหิ ยุตฺตนฺติ ฯ สงฺขโรติ จิตฺตํ ติกฺขภาวสงฺขาตมณฺฑนวิเสเสน สเชฺชติ, สงฺขรียติ วา ตํ เอเตน ยถาวุตฺตนเยน สชฺชียตีติ สงฺขาโร, ตตฺถ ตตฺถ กิเจฺจ สํสีทมานสฺส จิตฺตสฺส อนุพลปฺปทานวเสน อตฺตโน วา ปเรสํ วา ปวตฺตปุพฺพปฺปโยโค, โส ปน อตฺตโน ปุพฺพภาคปฺปวเตฺต จิตฺตสนฺตาเน เจว ปรสนฺตาเน จ ปวตฺตตีติ ตนฺนิพฺพตฺติโต จิตฺตสฺส ติกฺขภาวสงฺขาโต วิเสโสวิธ สงฺขาโร, โส ยสฺส นตฺถิ ตํ อสงฺขารํ , ตเทว ฯ สงฺขาเรน สหิตํ ฯ ตถา จ วทนฺติ –</p>


<p>
‘‘ปุพฺพปฺปโยคสมฺภูโต, วิเสโส จิตฺตสมฺภวี;  
  
สงฺขาโร ตํวเสเนตฺถ, โหตฺยาสงฺขาริกาทิตา’’ติฯ  
</p>
  
<p>อถ วา ‘‘สสงฺขาริกํ อสงฺขาริก’’นฺติ เจตํ เกวลํ สงฺขารสฺส ภาวาภาวํ สนฺธาย วุตฺตํ, น ตสฺส สหปฺปวตฺติสพฺภาวาภาวโตติ ภินฺนสนฺตานปฺปวตฺติโนปิ สงฺขารสฺส อิทมตฺถิตาย ตํวเสน นิพฺพตฺตํ จิตฺตํ สงฺขาโร อสฺส อตฺถีติ  ‘‘สโลมโก สปกฺขโก’’ตฺยาทีสุ วิย สห-สทฺทสฺส วิชฺชมานตฺถปริทีปนโตฯ ตพฺพิปรีตํ ปน ตทภาวโต วุตฺตนเยน ฯ ทิฎฺฐิคเตน วิปฺปยุตฺตํ วิสํสฎฺฐนฺติ ฯ อุปปตฺติโต ยุตฺติโต อิกฺขติ อนุภวติ เวทยมานาปิ มชฺฌตฺตาการสณฺฐิติยาติ อุเปกฺขาฯ สุขทุกฺขานํ วา อุเปตา ยุตฺตา อวิรุทฺธา อิกฺขา  อนุภวนนฺติ อุเปกฺขาฯ สุขทุกฺขาวิโรธิตาย เหสา เตสํ อนนฺตรมฺปิ ปวตฺตติฯ นฺติ อิทํ วุตฺตนยเมวฯ</p>


<p>กสฺมา ปเนตฺถ อเญฺญสุปิ ผสฺสาทีสุ สมฺปยุตฺตธเมฺมสุ วิชฺชมาเนสุ โสมนสฺสสหคตาทิภาโวว วุโตฺตติ? โสมนสฺสาทีนเมว อสาธารณภาวโตฯ ผสฺสาทโย หิ เกจิ สพฺพจิตฺตสาธารณา, เกจิ กุสลาทิสาธารณา, โมหาทโย จ สพฺพากุสลสาธารณาติ น เตหิ สกฺกา จิตฺตํ วิเสเสตุํ, โสมนสฺสาทโย ปน กตฺถจิ จิเตฺต โหนฺติ, กตฺถจิ น โหนฺตีติ ปากโฎว ตํวเสน จิตฺตสฺส วิเสโสฯ กสฺมา ปเนเต กตฺถจิ โหนฺติ, กตฺถจิ น โหนฺตีติ? การณสฺส สนฺนิหิตาสนฺนิหิตภาวโตฯ กิํ ปน เนสํ การณนฺติ? วุจฺจเตสภาวโต, ปริกปฺปโต วา หิ อิฎฺฐารมฺมณํ, โสมนสฺสปฎิสนฺธิกตา, อคมฺภีรสภาวตา จ อิธ โสมนสฺสสฺส  การณํ, อิฎฺฐมชฺฌตฺตารมฺมณํ, อุเปกฺขาปฎิสนฺธิกตา, คมฺภีรสภาวตา จ อุเปกฺขาย, ทิฎฺฐิวิปนฺนปุคฺคลเสวนา, สสฺสตุเจฺฉทาสยตา จ ทิฎฺฐิยา, พลวอุตุโภชนาทโย ปน ปจฺจยา อสงฺขาริกภาวสฺสาติฯ ตสฺมา อตฺตโน อนุรูปการณวเสน เนสํ อุปฺปชฺชนโต กตฺถจิ จิเตฺตเยว สมฺภโวติ สกฺกา เอเตหิ จิตฺตสฺส วิเสโส ปญฺญาเปตุนฺติฯ เอวญฺจ กตฺวา เนสํ สติปิ โมหเหตุกภาเว โลภสหคตภาโวว นิคมเน วุโตฺตฯ</p>


<p>อิเมสํ ปน อฎฺฐนฺนมฺปิ อยมุปฺปตฺติกฺกโม เวทิตโพฺพฯ ยทา หิ ‘‘นตฺถิ กาเมสุ อาทีนโว’’ตฺยาทินา นเยน มิจฺฉาทิฎฺฐิํ ปุรกฺขตฺวา หฎฺฐตุโฎฺฐ กาเม วา ปริภุญฺชติ, ทิฎฺฐมงฺคลาทีนิ วา สารโต ปเจฺจติ สภาวติเกฺขเนว อนุสฺสาหิเตน จิเตฺตน, ตทา ปฐมํ อกุสลจิตฺตมุปฺปชฺชติฯ ยทา ปน มเนฺทน สมุสฺสาหิเตน จิเตฺตน, ตทา ทุติยํฯ ยทา ปน มิจฺฉาทิฎฺฐิํ อปุรกฺขตฺวา เกวลํ หฎฺฐตุโฎฺฐ เมถุนํ วา เสวติ, ปรสมฺปตฺติํ วา อภิชฺฌายติ, ปรภณฺฑํ วา หรติ สภาวติเกฺขเนว อนุสฺสาหิเตน จิเตฺตน, ตทา ตติยํฯ ยทา ปน มเนฺทน สมุสฺสาหิเตน จิเตฺตน, ตทา จตุตฺถํฯ ยทา ปน กามานํ วา อสมฺปตฺติํ อาคมฺม, อเญฺญสํ วา โสมนสฺสเหตูนํ อภาเวน จตูสุปิ วิกเปฺปสุ โสมนสฺสรหิตา โหนฺติ, ตทา เสสานิ จตฺตาริ อุเปกฺขาสหคตานิ อุปฺปชฺชนฺตีติฯ ติ ปิ-สโทฺท สมฺปิณฺฑนโตฺถ, เตน วกฺขมานนเยน อกุสลกมฺมปเถสุ เนสํ ลพฺภมานกมฺมปถานุรูปโต ปวตฺติเภทํ กาลเทสสนฺตานารมฺมณาทิเภเทน อเนกวิธตมฺปิ สงฺคณฺหาติฯ</p>


<p> ทุฎฺฐุ  มโน, ตํ วา เอตสฺสาติ ทุมฺมโน, ตสฺส ภาโว โทมนสฺสํ, มานสิกทุกฺขเวทนาเยตํ อธิวจนํ, เตน  สหคตนฺติ ฯ อารมฺมเณ ปฎิหญฺญตีติ  โทโสฯ จณฺฑิกฺกสภาวตาย เหส อารมฺมณํ ปฎิหนโนฺต วิย ปวตฺตติฯ โทมนสฺสสหคตสฺส เวทนาวเสน อเภเทปิ อสาธารณธมฺมวเสน จิตฺตสฺส อุปลกฺขณตฺถํ โทมนสฺสคฺคหณํ, ปฎิฆสมฺปยุตฺตภาโว ปน อุภินฺนํ เอกนฺตสหจาริตา ทสฺสนตฺถํ วุโตฺตติ ทฎฺฐพฺพํฯ โทมนสฺสเญฺจตฺถ อนิฎฺฐารมฺมณานุภวนลกฺขโณ เวทนากฺขนฺธปริยาปโนฺน เอโก ธโมฺม, ปฎิโฆ จณฺฑิกฺกสภาโว สงฺขารกฺขนฺธปริยาปโนฺน เอโก ธโมฺมติ อยเมเตสํ วิเสโสฯ เอตฺถ จ ยํ กิญฺจิ อนิฎฺฐารมฺมณํ, นววิธอาฆาตวตฺถูนิ จ โทมนสฺสสฺส การณํ, ปฎิฆสฺส การณญฺจาติ ทฎฺฐพฺพํฯ ทฺวินฺนํ ปน เนสํ จิตฺตานํ ปาณาติปาตาทีสุ ติกฺขมนฺทปฺปวตฺติกาเล อุปฺปตฺติ เวทิตพฺพาฯ เอตฺถาปิ นิคมเน -สทฺทสฺส อโตฺถ วุตฺตนยานุสาเรน ทฎฺฐโพฺพฯ</p>


<p> สภาวํ วิจินโนฺต ตาย กิจฺฉติ กิลมตีติ วิจิกิจฺฉาฯ อถ วา จิกิจฺฉิตุํ ทุกฺกรตาย วิคตา จิกิจฺฉา ญาณปฺปฎิกาโร อิมิสฺสาติ วิจิกิจฺฉา, ตาย สมฺปยุตฺตํ ฯ อุทฺธตสฺส ภาโว อุทฺธจฺจํฯ อุทฺธจฺจสฺส สพฺพากุสลสาธารณภาเวปิ อิธ สมฺปยุตฺตธเมฺมสุ ปธานํ หุตฺวา ปวตฺตตีติ อิทเมว เตน วิเสเสตฺวา วุตฺตํฯ เอวญฺจ กตฺวา ธมฺมุเทฺทสปาฬิยํ เสสากุสเลสุ อุทฺธจฺจํ เยวาปนกวเสน วุตฺตํ, อิธ ปน ‘‘อุทฺธจฺจํ อุปฺปชฺชตี’’ติ สรูเปเนว เทสิตํฯ โหนฺติ เจตฺถ –</p>


<p>
‘‘สพฺพากุสลยุตฺตมฺปิ, อุทฺธจฺจํ อนฺตมานเส;  
  
พลวํ อิติ ตํเยว, วุตฺตมุทฺธจฺจโยคโตฯ  
</p>
  
<p>
‘‘เตเนว หิ มุนิเนฺทน, เยวาปนกนามโต;  
  
วตฺวา เสเสสุ เอเตฺถว, ตํ สรูเปน เทสิต’’นฺติฯ  
</p>
  
<p>อิมานิ  ปน เทฺว จิตฺตานิ มูลนฺตรวิรหโต อติสมฺมูฬฺหตาย, สํสปฺปนวิกฺขิปนวเสน ปวตฺตวิจิกิจฺฉุทฺธจฺจสมาโยเคน จญฺจลตาย จ สพฺพตฺถาปิ รชฺชนทุสฺสนรหิตานิ อุเปกฺขาสหคตาเนว ปวตฺตนฺติ, ตโตเยว จ สภาวติกฺขตาย อุสฺสาเหตพฺพตาย อภาวโต สงฺขารเภโทปิ เนสํ นตฺถิฯ โหนฺติ เจตฺถ –</p>


<p>
‘‘มูฬฺหตฺตา  
เจว สํสปฺป-วิเกฺขปา เจกเหตุกํ;  
  
โสเปกฺขํ สพฺพทา โน จ, ภินฺนํ สงฺขารเภทโตฯ  
</p>
  
<p>
‘‘น หิ ตสฺส สภาเวน, ติกฺขตุสฺสาหนียตา;  
  
อตฺถิ สํสปฺปมานสฺส, วิกฺขิปนฺตสฺส สพฺพทา’’ติฯ  
</p>
  
<p>โมเหน มุยฺหนฺติ อติสเยน มุยฺหนฺติ มูลนฺตรวิรหโตติ โมมูหานิฯ</p>


<p> อิเจฺจวนฺตฺยาทิ ยถาวุตฺตานํ ทฺวาทสากุสลจิตฺตานํ นิคมนํฯ ตตฺถ -สโทฺท วจนวจนียสมุทายนิทสฺสนโตฺถฯ -สโทฺท วจนวจนียปฎิปาฎิสนฺทสฺสนโตฺถฯ นิปาตสมุทาโย วา เอส วจนวจนียนิคมนารเมฺภฯ  ยถาวุตฺตนเยน  โสมนสฺสุเปกฺขาทิฎฺฐิสมฺปโยคาทินา ปฎิฆสมฺปโยคาทินา วิจิกิจฺฉุทฺธจฺจโยเคนาติ สเพฺพนาปิ สมฺปโยคาทิอากาเรน ทฺวาทส อกุสลจิตฺตานิ  ปรินิฎฺฐิตานิ, สงฺคเหตฺวา วา อตฺตานิ คหิตานิ, วุตฺตานีตฺยโตฺถฯ ตตฺถ กุสลปฎิปกฺขานิ อกุสลานิ มิตฺตปฺปฎิปโกฺข อมิโตฺต วิย, ปฎิปกฺขภาโว จ กุสลากุสลานํ ยถากฺกมํ ปหายกปหาตพฺพภาเวน เวทิตโพฺพฯ</p>


<p> ตฺยาทิ สงฺคหคาถาฯ โลโภ จ โส สุปฺปติฎฺฐิตภาวสาธเนน มูลสทิสตฺตา มูลญฺจ, กํ เอเตสนฺติ  จิตฺตานิ เวทนาทิเภทโต  สิยุํ ฯ ตถา  สงฺขารเภทโต  สุโทฺธ โมโหเยว มูลเมเตสนฺติ โมหมูลสงฺขาตานิ สมฺปโยคเภทโต ติ อกุสลา ทฺวาทส สิยุนฺตฺยโตฺถฯ</p>

</p>


<h3>อเหตุกจิตฺตวณฺณนา</h3>
<p> เอวํ มูลเภทโต ติวิธมฺปิ อกุสลํ สมฺปโยคาทิเภทโต ทฺวาทสธา วิภชิตฺวา อิทานิ  อเหตุกจิตฺตานิ นิทฺทิสโนฺต เตสํ อกุสลวิปากาทิวเสน ติวิธภาเวปิ อกุสลานนฺตรํ อกุสลวิปาเกเยว จกฺขาทินิสฺสยสมฺปฎิจฺฉนาทิกิจฺจเภเทน สตฺตธา วิภชิตุํ นฺตฺยาทิมาหฯ ตตฺถ จกฺขติ วิญฺญาณาธิฎฺฐิตํ หุตฺวา สมวิสมํ อาจิกฺขนฺตํ วิย โหตีติ จกฺขุฯ อถ วา จกฺขติ รูปํ อสฺสาเทนฺตํ วิย โหตีติ จกฺขุฯ จกฺขตีติ หิ อยํ สโทฺท ‘‘มธุํ จกฺขติ, พฺยญฺชนํ จกฺขตี’’ตฺยาทีสุ วิย อสฺสาทนโตฺถ โหติฯ เตนาห ภควา – ‘‘จกฺขุํ โข ปน, มาคณฺฑิย, รูปารามํ รูปรตํ รูปสมฺมุทิต’’นฺตฺยาทิฯ ยทิ เอวํ ‘‘โสตํ โข, มาคณฺฑิย, สทฺทารามํ สทฺทรตํ สทฺทสมฺมุทิต’’นฺตฺยาทิวจนโต (ม. นิ. ๒.๒๐๙) โสตาทีนมฺปิ สทฺทาทิอสฺสาทนํ อตฺถีติ เตสมฺปิ จกฺขุสทฺทาภิเธยฺยตา อาปเชฺชยฺยาติ? นาปชฺชติ นิรุฬฺหตฺตา, นิรุโฬฺห เหส จกฺขุ-สโทฺท ทฎฺฐุกามตานิทานกมฺมชภูตปฺปสาทลกฺขเณ จกฺขุปฺปสาเทเยว มยูราทิสทฺทา วิย สกุณวิเสสาทีสุ, จกฺขุนา สหวุตฺติยา ปน ภมุกฎฺฐิปริจฺฉิโนฺน มํสปิโณฺฑปิ ‘‘จกฺขู’’ติ วุจฺจติฯ  ปน อเนกตฺถตฺตา ธาตูนํ จกฺขติ-สทฺทสฺส วิภาวนตฺถตาปิ สมฺภวตีติ ‘‘จกฺขติ รูปํ วิภาเวตีติ จกฺขู’’ติ (วิสุทฺธิ. ๒.๕๑๐) วุตฺตํฯ จกฺขุสฺมิํ  วิญฺญาณํ ตนฺนิสฺสิตตฺถาติ ฯ ตถา เหตํ ‘‘จกฺขุสนฺนิสฺสิตรูปวิชานนลกฺขณ’’นฺติ (ธ. ส. อฎฺฐ. ๔๓๑; วิสุทฺธิ. ๒.๔๕๔) วุตฺตํฯ</p>


<p>เอวํ ทีสุปิ ยถารหํ ทฎฺฐพฺพํฯ ติ อิมินา อุเปกฺขาสหคตภาวํ อติทิสติฯ วิญฺญาณาธิฎฺฐิตํ หุตฺวา สุณาตีติ ฯ ฆายติ คโนฺธปาทานํ กโรตีติ ฯ ชีวิตนิมิตฺตํ รโส ชีวิตํ, ตํ อวฺหายติ ตสฺมิํ นินฺนตายาติ  นิรุตฺตินเยนฯ กุจฺฉิตานํ ปาปธมฺมานํ อาโย ปวตฺติฎฺฐานนฺติ ฯ กายินฺทฺริยญฺหิ โผฎฺฐพฺพคฺคหณสภาวตฺตา ตทสฺสาทวสปฺปวตฺตานํ, ตมฺมูลกานญฺจ ปาปธมฺมานํ วิเสสการณนฺติ เตสํ ปวตฺติฎฺฐานํ วิย คยฺหติฯ สสมฺภารกาโย วา กุจฺฉิตานํ เกสาทีนํ อาโยติ ฯ ตํสหจริตตฺตา ปน ปสาทกาโยปิ ตถา วุจฺจติฯ ทุ กุจฺฉิตํ หุตฺวา ขนติ กายิกสุขํ, ทุกฺขมนฺติ วา ฯ ทุกฺกรโมกาสทานํ เอตสฺสาติ นฺติปิ อปเรฯ ปญฺจวิญฺญาณคฺคหิตํ รูปาทิอารมฺมณํ สมฺปฎิจฺฉติ ตทาการปฺปวตฺติยาติ ฯ สมฺมา ตีเรติ ยถาสมฺปฎิจฺฉิตํ รูปาทิอารมฺมณํ วีมํสตีติ ฯ อญฺญมญฺญวิรุทฺธานํ กุสลากุสลานํ ปากาติ  วิปกฺกภาวมาปนฺนานํ อรูปธมฺมานเมตํ อธิวจนํฯ เอวญฺจ กตฺวา กุสลากุสลกมฺมสมุฎฺฐานานมฺปิ  กฎตฺตารูปานํ นตฺถิ วิปากโวหาโรฯ อกุสลสฺส วิปากจิตฺตานิ ฯ</p>


<p> สุขยติ กายจิตฺตํ, สุฎฺฐุ วา ขนติ กายจิตฺตาพาธํ, สุเขน ขมิตพฺพนฺติ วา ฯ ‘‘สุกรโมกาสทานํ เอตสฺสาติ นฺติ อปเรฯ กสฺมา ปน ยถา อกุสลวิปากสนฺตีรณํ เอกเมว วุตฺตํ, เอวมวตฺวา กุสลวิปากสนฺตีรณํ ทฺวิธา วุตฺตนฺติ? อิฎฺฐอิฎฺฐมชฺฌตฺตารมฺมณวเสน เวทนาเภทสมฺภวโตฯ ยทิ เอวํ ตตฺถาปิ อนิฎฺฐอนิฎฺฐมชฺฌตฺตารมฺมณวเสน เวทนาเภเทน ภวิตพฺพนฺติ? นยิทเมวํ อนิฎฺฐารมฺมเณ  อุปฺปชฺชิตพฺพสฺสปิ โทมนสฺสสฺส ปฎิเฆน วินา อนุปฺปชฺชนโต, ปฎิฆสฺส จ เอกนฺตากุสลสภาวสฺส อพฺยากเตสุ อสมฺภวโตฯ น หิ ภินฺนชาติโก ธโมฺม ภินฺนชาติเกสุ อุปลพฺภติ, ตสฺมา อตฺตนา สมานโยคกฺขมสฺส อสมฺภวโต อกุสลวิปาเกสุ โทมนสฺสํ น สมฺภวตีติ ตสฺส ตํสหคตตา น วุตฺตาฯ อถ วา ยถา โกจิ พลวตา โปถิยมาโน ทุพฺพลปุริโส ตสฺส ปฎิปฺปหริตุํ อสโกฺกโนฺต ตสฺมิํ อุเปกฺขโกว โหติ, เอวเมว อกุสลวิปากานํ ปริทุพฺพลภาวโต อนิฎฺฐารมฺมเณปิ โทมนสฺสุปฺปาโท นตฺถีติ สนฺตีรณํ อุเปกฺขาสหคตเมวฯ</p>


<p>จกฺขุวิญฺญาณาทีนิ ปน จตฺตาริ อุภยวิปากานิปิ วตฺถารมฺมณฆฎฺฎนาย ทุพฺพลภาวโต อนิเฎฺฐ อิเฎฺฐปิ จ อารมฺมเณ อุเปกฺขาสหคตาเนวฯ เตสญฺหิ จตุนฺนมฺปิ วตฺถุภูตานิ จกฺขาทีนิ อุปาทารูปาเนว, ตถา อารมฺมณภูตานิปิ รูปาทีนิ, อุปาทารูปเกน จ อุปาทารูปกสฺส สงฺฆฎฺฎนํ อติทุพฺพลํ ปิจุปิณฺฑเกน ปิจุปิณฺฑกสฺส ผุสนํ วิย, ตสฺมา ตานิ สพฺพถาปิ อุเปกฺขาสหคตาเนวฯ กายวิญฺญาณสฺส ปน โผฎฺฐพฺพสงฺขาตภูตตฺตยเมว อารมฺมณนฺติ ตํ กายปฺปสาเท สงฺฆฎฺฎิตมฺปิ ตํ อติกฺกมิตฺวา ตนฺนิสฺสเยสุ มหาภูเตสุ ปฎิหญฺญติฯ ภูตรูเปหิ จ ภูตรูปานํ สงฺฆฎฺฎนํ พลวตรํ อธิกรณิมตฺถเก ปิจุปิณฺฑกํ ฐเปตฺวา กูเฎน ปหฎกาเล กูฎสฺส ปิจุปิณฺฑกํ อติกฺกมิตฺวา อธิกรณิคฺคหณํ วิย, ตสฺมา วตฺถารมฺมณฆฎฺฎนาย พลวภาวโต กายวิญฺญาณํ อนิเฎฺฐ ทุกฺขสหคตํ, อิเฎฺฐ สุขสหคตนฺติฯ สมฺปฎิจฺฉนยุคฬฺหํ ปน อตฺตนา อสมานนิสฺสยานํ จกฺขุวิญฺญาณาทีนมนนฺตรํ อุปฺปชฺชตีติ สมานนิสฺสยโต อลทฺธานนฺตรปจฺจยตาย สภาคูปตฺถมฺภรหิโต วิย ปุริโส นาติพลวํ สพฺพถาปิ วิสยรสมนุภวิตุํ น สโกฺกตีติ สพฺพถาปิ อุเปกฺขาสหคตเมวฯ วุตฺตวิปริยายโต กุสลวิปากสนฺตีรณํ อิฎฺฐอิฎฺฐมชฺฌตฺตารมฺมเณสุ  สุโขเปกฺขาสหคตนฺติฯ ยทิ เอวํ อาวชฺชนทฺวยสฺส  อุเปกฺขาสมฺปโยคํ กสฺมา วกฺขติ, นนุ ตมฺปิ สมานนิสฺสยานนฺตรํ ปวตฺตตีติ? สจฺจํ, ตตฺถ ปน ปุริมํ ปุเพฺพ เกนจิ อคฺคหิเตเยว อารมฺมเณ เอกวารเมว ปวตฺตติ, ปจฺฉิมมฺปิ วิสทิสจิตฺตสนฺตานปราวตฺตนวเสน พฺยาปารนฺตรสาเปกฺขนฺติ น สพฺพถาปิ วิสยรสมนุภวิตุํ สโกฺกติ, ตสฺมา มชฺฌตฺตเวทนาสมฺปยุตฺตเมวาติฯ โหนฺติ เจตฺถ –</p>


<p>
‘‘วตฺถาลมฺพสภาวานํ, ภูติกานญฺหิ ฆฎฺฎนํ;  
  
ทุพฺพลํ อิติ จกฺขาทิ-จตุจิตฺตมุเปกฺขกํฯ  
</p>
  
<p>
‘‘กายนิสฺสยโผฎฺฐพฺพ-ภูตานํ ฆฎฺฎนาย ตุ;  
  
พลวตฺตา น วิญฺญาณํ, กายิก มชฺฌเวทนํฯ  
</p>
  
<p>
‘‘สมานนิสฺสโย ยสฺมา, นตฺถานนฺตรปจฺจโย;  
  
ตสฺมา ทุพฺพลมาลเมฺพ, โสเปกฺขํ สมฺปฎิจฺฉน’’นฺติฯ  
</p>
  
<p>กุสลสฺส วิปากานิ, สมฺปยุตฺตเหตุวิรหโต อเหตุกจิตฺตานิ จาติ ฯ นิพฺพตฺตกเหตุวเสน นิปฺผนฺนานิปิ เหตานิ สมฺปยุตฺตเหตุวเสเนว อเหตุกโวหารํ ลภนฺติ, อิตรถา มหาวิปาเกหิ อิเมสํ นานตฺตาสมฺภวโตฯ กิํ ปเนตฺถ การณํ ยถา อิเธวํ อกุสลวิปากนิคมเน อเหตุกคฺคหณํ น กตนฺติ? พฺยภิจาราภาวโตฯ สติ หิ สมฺภเว, พฺยภิจาเร จ วิเสสนํ สาตฺถกํ สิยาฯ อกุสลวิปากานํ ปน โลภาทิสาวชฺชธมฺมวิปากภาเวน ตพฺพิธุเรหิ, อโลภาทีหิ สมฺปโยคาโยคโต, สยํ อพฺยากตนิรวชฺชสภาวานํ โลภาทิอกุสลธมฺมสมฺปโยควิโรธโต จ นตฺถิ กทาจิปิ สเหตุกตาย สมฺภโวติ อเหตุกภาวาพฺยภิจารโต  น ตานิ อเหตุกสเทฺทน วิเสสิตพฺพานิฯ</p>


<p> อิทานิ อเหตุกาธิกาเร อเหตุกกิริยจิตฺตานิปิ กิจฺจเภเทน ติธา ทเสฺสตุํ นฺตฺยาทิ วุตฺตํฯ จกฺขาทิปญฺจทฺวาเร ฆฎฺฎิตมารมฺมณํ อาวเชฺชติ ตตฺถ อาโภคํ กโรติ, จิตฺตสนฺตานํ วา ภวงฺควเสน ปวตฺติตุํ อทตฺวา วีถิจิตฺตภาวาย ปริณาเมตีติ  กิริยาเหตุกมโนธาตุจิตฺตํฯ อาวชฺชนสฺส อนนฺตรปจฺจยภูตํ ภวงฺคจิตฺตํ มโนทฺวารํ วีถิจิตฺตานํ ปวตฺติมุขภาวโตฯ ตสฺมิํ ทิฎฺฐสุตมุตาทิวเสน อาปาถมาคตมารมฺมณํ อาวเชฺชติ , วุตฺตนเยน วา จิตฺตสนฺตานํ ปริณาเมตีติ  กิริยาเหตุกมโนวิญฺญาณธาตุอุเปกฺขาสหคตจิตฺตํฯ อิทเมว จ ปญฺจทฺวาเร ยถาสนฺตีริตํ อารมฺมณํ ววตฺถเปตีติ โวฎฺฐพฺพนนฺติ จ วุจฺจติฯ หสิตํ อุปฺปาเทตีติ  ขีณาสวานํ อโนฬาริการมฺมเณสุ ปหฎฺฐาการมตฺตเหตุกํ กิริยาเหตุกมโนวิญฺญาณธาตุโสมนสฺสสหคตจิตฺตํฯ</p>


<p> ติ อกุสลวิปากกุสลวิปากกิริยเภเทนฯ ติ คณนปริเจฺฉโทฯ ติ ปริจฺฉินฺนธมฺมนิทสฺสนํฯ</p>

</p>


<h3>โสภนจิตฺตวณฺณนา</h3>
<p> เอวํ ทฺวาทสากุสลอเหตุกาฎฺฐารสวเสน สมติํส จิตฺตานิ ทเสฺสตฺวา อิทานิ ตพฺพินิมุตฺตานํ โสภนโวหารํ ฐเปตุํ ตฺยาทิ วุตฺตํฯ อตฺตนา อธิสยิตสฺส อปายาทิทุกฺขสฺส ปาปนโต ปาเปหิ , เหตุสมฺปโยคาภาวโต อเหตุเกหิ จ มุตฺตานิ จตุวีสติกามาวจรปญฺจติํสมหคฺคตโลกุตฺตรวเสน เอกูนสฎฺฐิปริมาณานิ, อถ วา อฎฺฐ โลกุตฺตรานิ ฌานงฺคโยคเภเทน ปเจฺจกํ ปญฺจธา กตฺวา  จิตฺตานิ โสภนคุณาวหนโต, อโลภาทิอนวชฺชเหตุสมฺปโยคโต จ  กถียนฺติฯ</p>


<h3>กามาวจรโสภนจิตฺตวณฺณนา</h3>
<p> อิทานิ โสภเนสุ กามาวจรานเมว ปฐมํ อุทฺทิฎฺฐตฺตา เตสุปิ อพฺยากตานํ กุสลปุพฺพกตฺตา ปฐมํ กามาวจรกุสลํ, ตโต ตพฺพิปากํ, ตทนนฺตรํ ตเทกภูมิปริยาปนฺนํ กิริยจิตฺตญฺจ ปเจฺจกํ เวทนาญาณสงฺขารเภเทน อฎฺฐธา ทเสฺสตุํ นฺตฺยาทิ วุตฺตํฯ ตตฺถ ชานาติ ยถาสภาวํ ปฎิวิชฺฌตีติ ฯ เสสํ วุตฺตนยเมวฯ เอตฺถ จ พลวสทฺธาย ทสฺสนสมฺปตฺติยา ปจฺจยปฎิคฺคาหกาทิสมฺปตฺติยาติ เอวมาทีหิ การเณหิ โสมนสฺสสหคตตา, ปญฺญาสํวตฺตนิกกมฺมโต, อพฺยาปชฺชโลกูปปตฺติโต, อินฺทฺริยปริปากโต, กิเลสทูรีภาวโต  จ ญาณสมฺปยุตฺตตา, ตพฺพิปริยาเยน อุเปกฺขาสหคตตา เจว ญาณวิปฺปยุตฺตตา จ, อาวาสสปฺปายาทิวเสน กายจิตฺตานํ กลฺลภาวโต, ปุเพฺพ ทานาทีสุ กตปริจยตาทีหิ จ อสงฺขาริกตา, ตพฺพิปริยาเยน สสงฺขาริกตา จ เวทิตพฺพาฯ</p>


<p>ตตฺถ ยทา ปน โย เทยฺยธมฺมปฎิคฺคาหกาทิสมฺปตฺติํ, อญฺญํ วา โสมนสฺสเหตุํ อาคมฺม หฎฺฐปหโฎฺฐ ‘‘อตฺถิ ทินฺน’’นฺตฺยาทินยปฺปวตฺตํ สมฺมาทิฎฺฐิํ ปุรกฺขตฺวา มุตฺตจาคตาทิวเสน อสํสีทโนฺต อนุสฺสาหิโต ปเรหิ ทานาทีนิ ปุญฺญานิ กโรติ, ตทาสฺส จิตฺตํ โสมนสฺสสหคตํ ญาณสมฺปยุตฺตํ อสงฺขาริกํ โหติฯ ยทา ปน วุตฺตนเยเนว หฎฺฐตุโฎฺฐ สมฺมาทิฎฺฐิํ  ปุรกฺขตฺวาปิ อมุตฺตจาคตาทิวเสน สํสีทมาโน ปเรหิ วา อุสฺสาหิโต กโรติ, ตทาสฺส ตเทว จิตฺตํ สสงฺขาริกํ โหติฯ ยทา ปน ญาติชนสฺส ปฎิปตฺติทสฺสเนน ชาตปริจยา พาลทารกา ภิกฺขู ทิสฺวา โสมนสฺสชาตา สหสา กิญฺจิเทว หตฺถคตํ ททนฺติ วา วนฺทนฺติ วา, ตทา เตสํ ตติยํ จิตฺตํ อุปฺปชฺชติฯ ยทา ปน ‘‘เทถ, วนฺทถา’’ติ ญาตีหิ อุสฺสาหิตา เอวํ ปฎิปชฺชนฺติ, ตทา จตุตฺถํ จิตฺตํ อุปฺปชฺชติฯ ยทา ปน เทยฺยธมฺมปฎิคฺคาหกาทีนํ อสมฺปตฺติํ, อเญฺญสํ วา โสมนสฺสเหตูนํ อภาวํ อาคมฺม จตูสุปิ วิกเปฺปสุ โสมนสฺสรหิตา โหนฺติ, ตทา เสสานิ จตฺตาริ อุเปกฺขาสหคตานิ อุปฺปชฺชนฺตีติฯ ติ -สเทฺทน ทสปุญฺญกิริยาทิวเสน อเนกวิธตํ สมฺปิเณฺฑติฯ ตถา หิ วทนฺติ –</p>


<p>
‘‘กเมน ปุญฺญวตฺถูหิ, โคจราธิปตีหิ จ;  
  
กมฺมหีนาทิโต เจว, คเณยฺย นยโกวิโท’’ติฯ  
</p>
  
<p>อิมานิ หิ อฎฺฐ จิตฺตานิ ทสปุญฺญกิริยวตฺถุวเสน ปวตฺตนโต ปเจฺจกํ ทส ทสาติ กตฺวา อสีติ จิตฺตานิ โหนฺติ, ตานิ จ ฉสุ อารมฺมเณสุ ปวตฺตนโต ปเจฺจกํ ฉคฺคุณิตานิ สาสีติกานิ จตฺตาริ สตานิ โหนฺติ, อธิปติเภเทน ปน ญาณวิปฺปยุตฺตานํ จตฺตาลีสาธิกทฺวิสตปริมาณานํ วีมํสาธิปติสมฺปโยคาภาวโต ตานิ ติณฺณํ อธิปตีนํ วเสน ติคุณิตานิ วีสาธิกานิ สตฺตสตานิ, ตถา ญาณสมฺปยุตฺตานิ จ จตุนฺนํ อธิปตีนํ วเสน จตุคฺคุณิตานิ สสฎฺฐิกานิ นว สตานีติ เอวํ อธิปติวเสน สหสฺสํ สาสีติกานิ จ ฉ สตานิ โหนฺติ, ตานิ กายวจีมโนกมฺมสงฺขาตกมฺมตฺติกวเสน ติคุณิตานิ จตฺตาลีสาธิกานิ ปญฺจ  สหสฺสานิ โหนฺติ, ตานิ จ หีนมชฺฌิมปณีตเภทโต ติคุณิตานิ วีสสตาธิกปนฺนรสสหสฺสานิ โหนฺติฯ ยํ ปน วุตฺตํ  –</p>


<p>
‘‘สตฺตรส  
สหสฺสานิ, เทฺว สตานิ อสีติ จ;  
  
กามาวจรปุญฺญานิ, ภวนฺตีติ วินิทฺทิเส’’ติฯ  
</p>
  
<p>ตํ อธิปติวเสน คณนปริหานิํ อนาทิยิตฺวา โสตปติตวเสน วุตฺตนฺติ ทฎฺฐพฺพํ, กาลเทสาทิเภเทน ปน เนสํ เภโท อปฺปเมโยฺยวฯ</p>


<p>กุจฺฉิเต (ธ. ส. อฎฺฐ. ๑) ปาปธเมฺม สลยนฺติ กเมฺปนฺติ วิทฺธํเสนฺติ อปคเมนฺตีติ วา กุสลานิฯ อถ วา กุจฺฉิตากาเรน สนฺตาเน สยนโต ปวตฺตนโต กุสสงฺขาเต ปาปธเมฺม ลุนนฺติ ฉินฺทนฺตีติ กุสลานิฯ อถ วา กุจฺฉิเต ปาปธเมฺม สานโต ตนุกรณโต โอสานกรณโต วา กุสสงฺขาเตน ญาเณน, สทฺธาทิธมฺมชาเตน วา ลาตพฺพานิ สหชาตอุปนิสฺสยภาเวน ยถารหํ ปวเตฺตตพฺพานีติ กุสลานิ, ตาเนว ยถาวุตฺตเตฺถน กามาวจรานิ กุสลจิตฺตานิ จาติ ฯ</p>


<p> ยถา ปเนตานิ ปุญฺญกิริยวเสน, กมฺมทฺวารวเสน, กมฺมวเสน, อธิปติวเสน จ ปวตฺตนฺติ, เนวํ วิปากานิ ทานาทิวเสน อปฺปวตฺตนโต, วิญฺญตฺติสมุฎฺฐาปนาภาวโต, อวิปากสภาวโต, ฉนฺทาทีนิ ปุรกฺขตฺวา อปฺปวตฺติโต จ, ตสฺมา ตํวเสน ปริหาเปตฺวา ยถารหํ คณนเภโท โยเชตโพฺพฯ อิมานิปิ อิฎฺฐอิฎฺฐมชฺฌตฺตารมฺมณวเสน ยถากฺกมํ โสมนสฺสุเปกฺขาสหิตานิฯ ปฎิสนฺธาทิวสปฺปวตฺติยํ กมฺมสฺส พลวาพลวภาวโต, ตทารมฺมณปฺปวตฺติยํ เยภุเยฺยน ชวนานุรูปโต, กทาจิ ตตฺถาปิ กมฺมานุรูปโต จ ญาณสมฺปยุตฺตานิ, ญาณวิปฺปยุตฺตานิ จ โหนฺติฯ ยถาปโยคํ วินา สปฺปโยคญฺจ ยถาอุปฎฺฐิเตหิ กมฺมาทิปจฺจเยหิ อุตุโภชนาทิสปฺปายาสปฺปายวเสน อสงฺขาริกสสงฺขาริกานิฯ</p>


<p> กิริยจิตฺตานมฺปิ  กุสเล วุตฺตนเยน ยถารหํ โสมนสฺสสหคตาทิตา เวทิตพฺพาฯ</p>


<p> ติ เอตฺถ  วิปากกิริยาเปกฺขํ  วิเสสนํ กุสลสฺส เอกนฺตสเหตุกตฺตาฯ โหติ หิ ยถาลาภโยชนา, ‘‘สกฺขรกถลมฺปิ มจฺฉคุมฺพมฺปิ จรนฺตมฺปิ ติฎฺฐนฺตมฺปี’’ตฺยาทีสุ (ที. นิ. ๑.๒๔๙) วิย สกฺขรกถลสฺส จรณาโยคโต มจฺฉคุมฺพาเปกฺขาย จรณกิริยา โยชียตีติฯ</p>


<p> สเหตุกามาวจรปุญฺญปากกิริยา เวทนาญาณสงฺขารเภเทน ปเจฺจกํ เวทนาเภทโต ทุวิธตฺตา, ญาณเภทโต จตุพฺพิธตฺตา, สงฺขารเภทโต อฎฺฐวิธตฺตา จ สมฺปิเณฺฑตฺวา จตุวีสติ มตาติ โยชนาฯ นนุ จ เวทนาเภโท ตาว ยุโตฺต ตาสํ ภินฺนสภาวตฺตาฯ ญาณสงฺขารเภโท ปน กถนฺติ? ญาณสงฺขารานํ ภาวาภาวกโตปิ เภโท ญาณสงฺขารกโตว ยถา วสฺสกโต สุภิโกฺข ทุพฺภิโกฺขติ, ตสฺมา ญาณสงฺขารกโต เภโท ญาณสงฺขารเภโทติ น เอตฺถ โกจิ วิโรโธติฯ</p>


<p> อิทานิ สพฺพานิปิ กามาวจรจิตฺตานิ สมฺปิเณฺฑตฺวา ทเสฺสตุํ ตฺยาทิ วุตฺตํฯ  ภเว สตฺต อกุสลวิปากานิ, สเหตุกาเหตุกานิ โสฬส กุสลวิปากานีติ เอวํ เตวีสติ วิปากานิ ทฺวาทส อกุสลานิ, อฎฺฐ กุสลานีติ  อเหตุกา ติโสฺส สเหตุกา อฎฺฐาติ ติ  กุสลากุสลวิปากกิริยานํ อโนฺตคธเภเทน  กาลเทสสนฺตานาทิเภเทน อเนกวิธภาเวปีตฺยโตฺถฯ</p>

</p>


<h3>รูปาวจรจิตฺตวณฺณนา</h3>
<p> อิทานิ  ตทนนฺตรุทฺทิฎฺฐสฺส รูปาวจรสฺส นิเทฺทสกฺกโม อนุปฺปโตฺตติ ตสฺส ฌานงฺคโยคเภเทน ปญฺจธา วิภาคํ ทเสฺสตุํ นฺตฺยาทิมาหฯ วิตโกฺก จ วิจาโร จ ปีติ จ สุขญฺจ เอกคฺคตา จาติ อิเมหิ สหิตํ ฯ ตตฺถ อารมฺมณํ วิตเกฺกติ สมฺปยุตฺตธเมฺม อภินิโรเปตีติ  โส สหชาตานํ อารมฺมณาภินิโรปนลกฺขโณ, ยถา หิ โกจิ คามวาสี ปุริโส ราชวลฺลภํ สมฺพนฺธินํ มิตฺตํ วา นิสฺสาย ราชเคหํ อนุปวิสติ, เอวํ วิตกฺกํ นิสฺสาย จิตฺตํ อารมฺมณํ อาโรหติฯ ยทิ เอวํ กถํ อวิตกฺกํ จิตฺตํ อารมฺมณํ อาโรหตีติ? ตมฺปิ วิตกฺกพเลเนว  อภินิโรหติฯ ยถา หิ โส ปุริโส ปริจเยน เตน วินาปิ นิราสโงฺก ราชเคหํ ปวิสติ, เอวํ ปริจเยน วิตเกฺกน วินาปิ อวิตกฺกํ จิตฺตํ อารมฺมณํ อภินิโรหติฯ ติ เจตฺถ สวิตกฺกจิตฺตสฺส สนฺตาเน อภิณฺหปฺปวตฺติวเสน นิพฺพตฺตา จิตฺตภาวนาฯ อปิ เจตฺถ ปญฺจวิญฺญาณํ อวิตกฺกมฺปิ วตฺถารมฺมณสงฺฆฎฺฎนพเลน, ทุติยชฺฌานาทีนิ จ เหฎฺฐิมภาวนาพเลน อภิโรหนฺติฯ</p>


<p>อารมฺมเณ เตน จิตฺตํ วิจรตีติ ฯ โส อารณนุมชฺชนลกฺขโณฯ ตถา เหส ‘‘อนุสนฺธานตา’’ติ (ธ. ส. ๘) นิทฺทิโฎฺฐฯ เอตฺถ จ วิจารโต โอฬาริกเฎฺฐน, ตเสฺสว ปุพฺพงฺคมเฎฺฐน จ ปฐมฆณฺฎาภิฆาโต วิย เจตโส ปฐมาภินิปาโต วิตโกฺก, อนุรโว วิย อนุสญฺจรณํ วิจาโรฯ วิปฺผารวาเจตฺถ วิตโกฺก จิตฺตสฺส ปริปฺผนฺทนภูโต, อากาเส อุปฺปติตุกามสฺส สกุณสฺส ปกฺขวิเกฺขโป วิย, ปทุมาภิมุขปาโต วิย จ คนฺธานุพนฺธเจตสา ภมรสฺส, สนฺตวุตฺติ วิจาโร จิตฺตสฺส นาติปริปฺผนฺทนภูโต, อากาเส อุปฺปติตสฺส  สกุณสฺส ปกฺขปฺปสารณํ วิย, ปทุมสฺส อุปริภาเค ปริพฺภมนํ วิย จ ปทุมาภิมุขปติตสฺส ภมรสฺสฯ</p>


<p>ปินยติ กายจิตฺตํ ตเปฺปติ, วเฑฺฒตีติ วา  สา สมฺปิยายนลกฺขณา, อารมฺมณํ กลฺลโต คหณลกฺขณาติ วุตฺตํ โหติ, สมฺปยุตฺตธเมฺม สุขยตีติ  ตํ อิฎฺฐานุภวนลกฺขณํ สุโภชนรสสฺสาทโก ราชา วิยฯ ตตฺถ อารมฺมณปฺปฎิลาเภ ปีติยา วิเสโส ปากโฎ กนฺตารขินฺนสฺส วนโนฺตทกทสฺสเน วิย, ยถาลทฺธสฺส อนุภวเน สุขสฺส วิเสโส ปากโฎ ยถาทิฎฺฐอุทกสฺส ปานาทีสุ วิยาติฯ นานารมฺมณวิเกฺขปาภาเวน เอกํ อารมฺมณํ อคฺคํ อิมสฺสาติ เอกคฺคํ, จิตฺตํ, ตสฺส ภาโว  สมาธิฯ โส อวิเกฺขปลกฺขโณฯ ตสฺส หิ วเสน สสมฺปยุตฺตํ จิตฺตํ อวิกฺขิตฺตํ โหติฯ</p>


<p>ปฐมญฺจ เทสนากฺกมโต เจว อุปฺปตฺติกฺกมโต จ อาทิภูตตฺตา ตํ ฌานญฺจ อารมฺมณูปนิชฺฌานโต, ปจฺจนีกฌาปนโต จาติ ปฐมชฺฌานํ, วิตกฺกาทิปญฺจกํฯ ฌานงฺคสมุทาเย เยว หิ ฌานโวหาโร เนมิอาทิองฺคสมุทาเย รถโวหาโร วิย, ตถา หิ วุตฺตํ  ‘‘ฌานนฺติ วิตโกฺก วิจาโร ปีติ สุขํ จิตฺตเสฺสกคฺคตา’’ติ (วิภ. ๕๖๙)ฯ ปฐมชฺฌาเนน สมฺปยุตฺตํ กุสลจิตฺตํ ฯ</p>


<p>กสฺมา  ปน อเญฺญสุ ผสฺสาทีสุ สมฺปยุตฺตธเมฺมสุ วิชฺชมาเนสุ อิเมเยว ปญฺจ ฌานงฺควเสน วุตฺตาติ? วุจฺจเต – อุปนิชฺฌานกิจฺจวนฺตตาย, กามจฺฉนฺทาทีนํ อุชุปฎิปกฺขภาวโต จฯ วิตโกฺก หิ อารมฺมเณ จิตฺตํ อภินิโรเปติฯ วิจาโร อนุปฺปพเนฺธติ, ปีติ จสฺส ปีนนํ, สุขญฺจ อุปพฺรูหนํ กโรติ, อถ นํ สสมฺปยุตฺตธมฺมํ เอเตหิ อภินิโรปนานุปฺปพนฺธนปีนนอุปพฺรูหเนหิ อนุคฺคหิตา เอกคฺคตา สมาธานกิเจฺจน  อตฺตานํ อนุวตฺตาเปนฺตี เอกตฺตารมฺมเณ สมํ, สมฺมา จ อาธิยติฯ อินฺทฺริยสมตาวเสน สมํ ปฎิปกฺขธมฺมานํ ทูรีภาเวน ลีนุทฺธจฺจาภาเวน สมฺมา จ ฐเปตีติ เอวเมเต สเมว อุปนิชฺฌานกิจฺจํ อาเวณิกํฯ กามจฺฉนฺทาทิปฎิปกฺขภาเว ปน สมาธิ กามจฺฉนฺทสฺส ปฎิปโกฺข ราคปฺปณิธิยา อุชุปจฺจนีกภาวโตฯ กามจฺฉนฺทวเสน หิ นานารมฺมเณหิ ปโลภิตสฺส ปริพฺภมนฺตสฺส จิตฺตสฺส สมาธานํ เอกคฺคตาย โหติฯ ปีติ พฺยาปาทสฺส ปาโมชฺชสภาวตฺตาฯ วิตโกฺก ถินมิทฺธสฺส โยนิโส สงฺกปฺปนวเสน สวิปฺผารปฺปวตฺติโต สุขํ อวูปสมานุตาปสภาวสฺส อุทฺธจฺจกุกฺกุจฺจสฺส วูปสนฺตสีตลสภาวตฺตาฯ วิจาโร วิจิกิจฺฉาย อารมฺมเณ อนุมชฺชนวเสน ปญฺญาปติรูปสภาวตฺตาฯ เอวํ อุปนิชฺฌานกิจฺจวนฺตตาย, กามจฺฉนฺทาทีนํ อุชุปฎิปกฺขภาวโต จ อิเมเยว ปญฺจ ฌานงฺคภาเวน ววตฺถิตาติฯ ยถาหุ –</p>


<p>
‘‘อุปนิชฺฌานกิจฺจตฺตา, กามาทิปฎิปกฺขโต;  
  
สเนฺตสุปิ จ อเญฺญสุ, ปเญฺจว ฌานสญฺญิตา’’ติฯ  
</p>
  
<p>อุเปกฺขา ปเนตฺต สนฺตวุตฺติสภาวตฺตา สุเขว อโนฺตคธาติ ทฎฺฐพฺพํฯ เตนาหุ –</p>


‘‘อุเปกฺขา สนฺตวุตฺติตฺตา, สุขมิเจฺจว ภาสิตา’’ติฯ (วิภ. อฎฺฐ. ๒๓๒; วิสุทฺธิ. ๒.๖๔๔);  
</p>
  
<p>ปหานงฺคาทิวเสน ปนสฺส วิเสโส อุปริ อาวิ ภวิสฺสติ, ตถา อรูปาวจรโลกุตฺตเรสุปิ ลพฺภมานกวิเสโสฯ อเถตฺถ กามาวจรกุสเลสุ วิย สงฺขารเภโท กสฺมา น คหิโตฯ อิทมฺปิ หิ เกวลํ สมถานุโยควเสน ปฎิลทฺธํ สสงฺขาริกํ, มคฺคาธิคมวเสน ปฎิลทฺธํ อสงฺขาริกนฺติ สกฺกา วตฺตุนฺติ? นยิทเมวํ มคฺคาธิคมวเสนสตฺติโต  ปฎิลทฺธสฺสาปิ อปรภาเค ปริกมฺมวเสเนว อุปฺปชฺชนโต, ตสฺมา สพฺพสฺสปิ ฌานสฺส ปริกมฺมสงฺขาตปุพฺพาภิสงฺขาเรน  วินา เกวลํ อธิการวเสน อนุปฺปชฺชนโต ‘‘อสงฺขาริก’’นฺติปิ, อธิกาเรน จ วินา เกวลํ ปริกมฺมาภิสงฺขาเรเนว อนุปฺปชฺชนโต ‘‘สสงฺขาริก’’นฺติปิ น สกฺกา วตฺตุนฺติฯ อถ วา ปุพฺพาภิสงฺขารวเสเนว อุปฺปชฺชมานสฺส น กทาจิ อสงฺขาริกภาโว สมฺภวตีติ ‘‘อสงฺขาริก’’นฺติ จ พฺยภิจาราภาวโต ‘‘สสงฺขาริก’’นฺติ จ น วุตฺตนฺติฯ</p>


<p>ปิ-สเทฺทน เจตฺถ จตุกฺกปญฺจกนยวเสน สุทฺธิกนวโก, ตญฺจ ทุกฺขปฺปฎิปทาทนฺธาภิญฺญาทุกฺขปฺปฎิปทาขิปฺปาภิญฺญาสุขปฺปฎิปทาทนฺธาภิญฺญาสุขปฺปฎิปทาขิปฺปาภิญฺญาวเสน ปฎิปทาจตุเกฺกน โยเชตฺวา เทสิตตฺตา จตฺตาโร นวกา, ปริตฺตํ ปริตฺตารมฺมณํ, ปริตฺตํ อปฺปมาณารมฺมณํ, อปฺปมาณํ ปริตฺตารมฺมณํ, อปฺปมาณํ อปฺปมาณารมฺมณนฺติ อารมฺมณจตุเกฺกน โยชิตตฺตา จตฺตาโร นวกา, ‘‘ทุกฺขปฺปฎิปทํ ทนฺธาภิญฺญํ ปริตฺตํ ปริตฺตารมฺมณํ, ทุกฺขปฺปฎิปทํ ทนฺธาภิญฺญํ ปริตฺตํ อปฺปมาณารมฺมณ’’นฺตฺยาทินา อารมฺมณปฺปฎิปทามิสฺสกนยวเสน โสฬส นวกาติ ปญฺจวีสติ นวกาติ เอวมาทิเภทํ สงฺคณฺหาติฯ</p>


<p> ฌานวิเสเสน นิพฺพตฺติตวิปาโก เอกนฺตโต ตํตํฌานสทิโสวาติ วิปากํ ฌานสทิสเมว วิภตฺตํฯ อิมเมว หิ อตฺถํ ทีเปตุํ ภควตา วิปากนิเทฺทเสปิ กุสลํ อุทฺทิสิตฺวาว ตทนนฺตรํ มหคฺคตโลกุตฺตรวิปากา วิภตฺตาฯ</p>


<p> รูปาวจรมานสํ  ปญฺจหิ จตูหิ ตีหิ ทฺวีหิ ปุน ทฺวีหิ ฌานเงฺคหิ สมฺปโยคเภเทน  ปญฺจงฺคิกํ จตุรงฺคิกํ ติวงฺคิกํ ทุวงฺคิกํ ปุน ทุวงฺคิกนฺติ ปญฺจวิธํ โหติ อวิเสเสน, ปุน ตํ ปุญฺญปากกิริยานํ ปเจฺจกํ ปญฺจนฺนํ ปญฺจนฺนํ เภทา ปญฺจทสธา ภเวตฺยโตฺถฯ</p>

</p>


<h3>อรูปาวจรจิตฺตวณฺณนา</h3>
<p> อิทานิ   อรูปาวจรํ อารมฺมณเภเทน จตุธา วิภชิตฺวา ทเสฺสโนฺต อาห ติอาทิฯ ตตฺถ อุปฺปาทาทิอนฺตรหิตตาย นาสฺส อโนฺตติ อนนฺตํ, อากาสญฺจ ตํ อนนฺตญฺจาติ อากาสานนฺตํ, กสิณุคฺฆาฎิมากาโสฯ ‘‘อนนฺตากาส’’นฺติ จ วตฺตเพฺพ ‘‘อคฺยาหิโต’’ตฺยาทีสุ วิย วิเสสนสฺส ปรนิปาตวเสน ‘‘อากาสานนฺต’’นฺติ วุตฺตํฯ อากาสานนฺตเมว อากาสานญฺจํ สกเตฺถ ภาวปจฺจยวเสนฯ อากาสานญฺจเมว อายตนํ สสมฺปยุตฺตธมฺมสฺส ฌานสฺส อธิฎฺฐานเฎฺฐน เทวานํ เทวายตนํ วิยาติ อากาสานญฺจายตนํฯ ตสฺมิํ อปฺปนาปฺปตฺตํ ปฐมารุปฺปชฺฌานมฺปิ อิธ ‘‘อากาสานญฺจายตน’’นฺติ วุตฺตํ ยถา ปถวีกสิณารมฺมณํ ฌานํ ‘‘ปถวีกสิณ’’นฺติฯ อถ วา อากาสานญฺจํ อายตนํ อสฺสาติ อากาสานญฺจายตนํ, ฌานํ, เตน สมฺปยุตฺตํ กุสลจิตฺตํ ฯ</p>


<p>วิญฺญาณเมว อนนฺตํ วิญฺญาณานนฺตํ, ปฐมารุปฺปวิญฺญาณํฯ ตญฺหิ อุปฺปาทาทิอนฺตวนฺตมฺปิ อนนฺตากาเส ปวตฺตนโต อตฺตานํ อารพฺภ ปวตฺตาย ภาวนาย อุปฺปาทาทิอนฺตํ อคฺคเหตฺวา อนนฺตโต ผรณวเสน ปวตฺตนโต จ ‘‘อนนฺต’’นฺติ วุจฺจติฯ วิญฺญาณานนฺตเมว วิญฺญาณญฺจํ อาการสฺส รสฺสตฺตํ, น-การสฺส โลปญฺจ กตฺวาฯ ทุติยารุปฺปวิญฺญาเณน วา อญฺจิตพฺพํ ปาปุณิตพฺพนฺติ วิญฺญาณญฺจํ, ตเทว อายตนํ ทุติยารุปฺปสฺส อธิฎฺฐานตฺตาติ ฯ เสสํ ปุริมสมํฯ</p>


<p>นาสฺส  ปฐมารุปฺปสฺส กิญฺจนํ อปฺปมตฺตกํ อนฺตมโส ภงฺคมตฺตมฺปิ อวสิฎฺฐํ อตฺถีติ อกิญฺจนํ, ตสฺส ภาโว  ปฐมารุปฺปวิญฺญาณาภาโวฯ ตเทว อายตนนฺตฺยาทิ ปุริมสทิสํฯ</p>


<p>โอฬาริกาย สญฺญาย อภาวโต, สุขุมาย จ สญฺญาย อตฺถิตาย เนวสฺส สสมฺปยุตฺตธมฺมสฺส สญฺญา อตฺถิ, นาปิ อสญฺญํ อวิชฺชมานสญฺญนฺติ เนวสญฺญานาสญฺญํ, จตุตฺถารุปฺปชฺฌานํฯ ทีฆํ กตฺวา ปน ‘‘เนวสญฺญานาสญฺญ’’นฺติ วุตฺตํฯ เนวสญฺญานาสญฺญเมว อายตนํ มนายตนธมฺมายตนปริยาปนฺนตฺตาติ เนวสญฺญานาสญฺญายตนํฯ อถ วา สญฺญาว วิปสฺสนาย โคจรภาวํ คนฺตฺวา นิเพฺพทชนนสงฺขาตสฺส ปฎุสญฺญากิจฺจสฺส อภาวโต เนวสญฺญา จ  อุโณฺหทเก เตโชธาตุ วิย สงฺขาราวเสสสุขุมภาเวน วิชฺชมานตฺตา น อสญฺญาติ เนวสญฺญานาสญฺญา, สา เอว อายตนํ อิมสฺส สสมฺปยุตฺตธมฺมสฺส ฌานสฺส นิสฺสยาทิภาวโตติ เนวสญฺญานาสญฺญายตนํฯ สญฺญาวเสน เจตฺถ ฌานูปลกฺขณํ นิทสฺสนมตฺตํฯ เวทนาทโยปิ หิ ตสฺมิํ ฌาเน เนวเวทนานาเวทนาทิกาเยวาติฯ เนวสญฺญานาสญฺญายตเนน สมฺปยุตฺตํ กุสลจิตฺตํ ฯ -สเทฺทน เจตฺถ อารมฺมณปฺปฎิปทามิสฺสกนยวเสน โสฬสกฺขตฺตุกเทสนํ (ธ. ส. ๒๖๕-๒๖๘), อญฺญมฺปิ จ  อาคตนยเภทํ สงฺคณฺหาติฯ</p>


<p> อารมฺมณานํ อติกฺกมิตพฺพานํ, กสิณากาสวิญฺญาณตทภาวสงฺขาตานํ อาลมฺพิตพฺพานญฺจ อากาสาทิจตุนฺนํ โคจรานํ ปเภเทน อารุปฺปมานสํ จตุพฺพิธํ โหติฯ ตญฺหิ ยถากฺกมํ ปญฺจมชฺฌานารมฺมณํ กสิณนิมิตฺตํ อติกฺกมฺม ตทุคฺฆาเฎน ลทฺธํ อากาสมาลมฺพิตฺวา ตมฺปิ อติกฺกมฺม ตตฺถ ปวตฺตํ วิญฺญาณมาลมฺพิตฺวา ตมฺปิ อติกฺกมฺม ตทภาวภูตํ อกิญฺจนภาวมาลมฺพิตฺวา ตมฺปิ อติกฺกมฺม ตตฺถ ปวตฺตํ ตติยารุปฺปวิญฺญาณมาลมฺพิตฺวา  ปวตฺตติ, น ปน รูปาวจรกุสลํ วิย ปุริมปุริมองฺคาติกฺกมวเสน ปุริมปุริมสฺสาปิ อารมฺมณํ คเหตฺวาฯ เตนาหุ อาจริยา –</p>


<p>
‘‘อารมฺมณาติกฺกมโต, จตโสฺสปิ ภวนฺติมา;  
  
องฺคาติกฺกมเมตาสํ, น อิจฺฉนฺติ วิภาวิโน’’ติ; (ธ. ส. อฎฺฐ. ๒๖๘);  
</p>
  
อรูปาวจรจิตฺตวณฺณนา นิฎฺฐิตาฯ  
</p>
  
โสภนจิตฺตวณฺณนา นิฎฺฐิตาฯ  
</p>
  
<h3>โลกุตฺตรจิตฺตวณฺณนา</h3>
<p> อิทานิ โลกุตฺตรกุสลํ จตุมคฺคโยคโต, ผลญฺจ ตทนุรูปปฺปวตฺติยา จตุธา วิภชิตฺวา ทเสฺสตุํ นฺตฺยาทิ วุตฺตํฯ นิพฺพานํ ปติสวนโต อุปคมนโต, นิพฺพานมหาสมุทฺทนินฺนตาย  โสตสทิสตฺตา วา ‘‘โสโต’’ติ วุจฺจติ อริโย อฎฺฐงฺคิโก มโคฺค, ตสฺส อาปตฺติ อาทิโต ปชฺชนํ ปาปุณนํ ปฐมสมนฺนาคโม โสตาปตฺติ อา-อุปสคฺคสฺส อาทิกมฺมนิ ปวตฺตนโตฯ นิพฺพานํ มเคฺคติ, นิพฺพานตฺถิเกหิ วา มคฺคียติ, กิเลเส มาเรโนฺต คจฺฉตีติ วา มโคฺค, เตน สมฺปยุตฺตํ จิตฺตํ มคฺคจิตฺตํ, โสตาปตฺติยา ลทฺธํ มคฺคจิตฺตํ ฯ อถ วา อริยมคฺคโสตสฺส อาทิโต ปชฺชนํ เอตสฺสาติ โสตาปตฺติ, ปุคฺคโล, ตสฺส มโคฺค โสตาปตฺติมโคฺค, เตน สมฺปยุตฺตํ จิตฺตํ ฯ</p>


<p>สกิํ เอกวารํ ปฎิสนฺธิวเสน อิมํ มนุสฺสโลกํ อาคจฺฉตีติ สกทาคามี, อิธ ปตฺวา อิธ ปรินิพฺพายี, ตตฺถ ปตฺวา ตตฺถ ปรินิพฺพายี, อิธ ปตฺวา ตตฺถ ปรินิพฺพายี, ตตฺถ ปตฺวา อิธ ปรินิพฺพายี, อิธ ปตฺวา ตตฺถ นิพฺพตฺติตฺวา อิธ ปรินิพฺพายีติ ปญฺจสุ สกทาคามีสุ ปญฺจมโก อิธาธิเปฺปโตฯ โส หิ อิโต  คนฺตฺวา ปุน สกิํ อิธ อาคจฺฉตีติฯ ตสฺส มโคฺค สกทาคามิมโคฺคฯ กิญฺจาปิ มคฺคสมงฺคิโน ตถาคมนาสมฺภวโต ผลโฎฺฐเยว สกทาคามี นาม, ตสฺส ปน การณภูโต ปุริมุปฺปโนฺน มโคฺค มคฺคนฺตราวเจฺฉทนตฺถํ ผลเฎฺฐน วิเสเสตฺวา วุจฺจติ ‘‘สกทาคามิมโคฺค’’ติฯ เอวํ อนาคามิมโคฺคติฯ สกทาคามิมเคฺคน สมฺปยุตฺตํ จิตฺตํ ฯ</p>


<p>ปฎิสนฺธิวเสน อิมํ กามธาตุํ น อาคจฺฉตีติ อนาคามี, ตสฺส มโคฺค อนาคามิมโคฺค, เตน สมฺปยุตฺตํ จิตฺตํ ฯ อคฺคทกฺขิเณยฺยภาเวน ปูชาวิเสสํ อรหตีติ อรหา, อถ วา กิเลสสงฺขาตา อรโย, สํสารจกฺกสฺส วา อรา กิเลสา หตา อเนนาติ อรหา, ปาปกรเณ รหาภาวโต วา อรหา, อฎฺฐมโก อริยปุคฺคโล, ตสฺส ภาโว อรหตฺตํ, จตุตฺถผลเสฺสตํ อธิวจนํ, ตสฺส อาคมนภูโต มโคฺค อรหตฺตมโคฺค, เตน สมฺปยุตฺตํ จิตฺตํ ฯ</p>


<p>-สเทฺทน เอเกกสฺส มคฺคสฺส นยสหสฺสวเสน จตุนฺนํ จตุสหสฺสเภทํ  (วิภ. ๒๐๖; วิภ. อฎฺฐ. ๒๐๖-๒๑๔) อาคตํ สฎฺฐิสหสฺสเภทํ นยํ เหฎฺฐา วุตฺตนเยน อเนกวิธตฺตมฺปิ สงฺคณฺหาติฯ ตตฺถายํ นยสหสฺสมตฺตปริทีปนา, กถํ? โสตาปตฺติมโคฺค ตาว ฌานนาเมน ปฎิปทาเภทํ อนามสิตฺวา เกวลํ สุญฺญโต อปฺปณิหิโตติ ทฺวิธา วิภโตฺต, ปุน ปฎิปทาจตุเกฺกน โยเชตฺวา ปเจฺจกํ จตุธา วิภโตฺตติ เอวํ ฌานนาเมน ทสธา วิภโตฺตฯ ตถา มคฺคสติปฎฺฐานสมฺมปฺปธานอิทฺธิปาทอินฺทฺริยพลโพชฺฌงฺคสจฺจสมถธมฺมขนฺธอายตนธาตุอาหารผสฺสเวทนาสญฺญาเจตนาจิตฺตนาเมหิปิ  ปเจฺจกํ ทสทสากาเรหิ วิภโตฺต ตถา ตถา พุชฺฌนกานํ ปุคฺคลานํ วเสนฯ ตสฺมา  ฌานวเสน ทสมคฺคาทีนํ เอกูนวีสติยา วเสน ทส ทสาติ วีสติยา ฐาเนสุ เทฺว นยสตานิ โหนฺติฯ ปุน ตานิ จตูหิ อธิปตีหิ โยเชตฺวา ปเจฺจกํ จตุธา วิภตฺตานีติ เอวํ อธิปตีหิ อมิเสฺสตฺวา เทฺว สตานิ, มิเสฺสตฺวา อฎฺฐ สตานีติ โสตาปตฺติมเคฺค นยสหสฺสํ โหติ, ตถา สกทาคามิมคฺคาทีสุปิฯ</p>


<p> โสตาปตฺติยา ลทฺธํ, โสตาปตฺติสฺส วา ผลจิตฺตํ วิปากภูตํ จิตฺตํ ฯ อรหตฺตญฺจ ตํ ผลจิตฺตญฺจาติ ฯ</p>


<p> ติ อินฺทฺริยานํ อปาฎวปาฎวตรตมเภเทน ภินฺนสามตฺถิยตาย สกฺกายทิฎฺฐิวิจิกิจฺฉาสีลพฺพตปรามาสานํ นิรวเสสปฺปหานํ กามราคพฺยาปาทานํ ตนุภาวาปาทนํ เตสเมว นิรวเสสปฺปหานํ รูปารูปราคมานุทฺธจฺจาวิชฺชานํ อนวเสสปฺปหานนฺติ เอวํ สํโยชนปฺปหานวเสน จตุพฺพิธานํ โสตาปตฺติมคฺคาทีนํ อฎฺฐงฺคิกมคฺคานํ สมฺปโยคเภเทน จตุมคฺคสงฺขาตํ โลกุตฺตรกุสลํ จตุธา โหติ, วิปากํ ปน  กุสลสฺส  ตทนุรูปโต ตถา จตุธาติ เอวํ  อตฺตโน อุตฺตริตราภาเวน อนุตฺตรสงฺขาตํ โลกุตฺตรํ จิตฺตํ อฎฺฐธา มตนฺติ โยชนาฯ</p>


<p>กิริยานุตฺตรสฺส ปน อสมฺภวโต ทฺวาทสวิธตา น วุตฺตาฯ กสฺมา ปน ตสฺส อสมฺภโวติ? มคฺคสฺส เอกจิตฺตกฺขณิกตฺตาฯ ยทิ หิ มคฺคจิตฺตํ ปุนปฺปุนํ อุปฺปเชฺชยฺย, ตทุปฺปตฺติยา กิริยภาโว สกฺกา วตฺตุํฯ ตํ ปน กิเลสสมุเจฺฉทกวเสเนว อุปลภิตพฺพโต เอกวารปฺปวเตฺตเนว จ เตน อสนิสมฺปาเตน วิย ตรุอาทีนํ สมูลวิทฺธํสนสฺส ตํตํกิเลสานํ อจฺจนฺตํ อปฺปวตฺติยา สาธิตตฺตา ปุน อุปฺปชฺชมาเนปิ กาตพฺพาภาวโต ทิฎฺฐธมฺมสุขวิหารตฺถญฺจ ผลสมาปตฺติยา เอว  นิพฺพานารมฺมณวเสน ปวตฺตนโต น กทาจิ เสกฺขานํ อเสกฺขานํ วา อุปฺปชฺชติฯ ตสฺมา นตฺถิ สพฺพถาปิ โลกุตฺตรกิริยจิตฺตนฺติฯ</p>

</p>


<h3>จิตฺตคณนสงฺคหวณฺณนา</h3>
<p> นฺตฺยาทิ  ยถาวุตฺตานํ จตุภูมิกจิตฺตานํ คณนสงฺคโหฯ</p>


<p> เอวํ ชาติวเสน สงฺคหํ ทเสฺสตฺวา ปุน ภูมิวเสน ทเสฺสตุํ ตฺยาทิ วุตฺตํฯ  ภเว จิตฺตานิ จตุปญฺญาสธา อีรเย,  ภเว ปนฺนรส อีรเย,  ภเว ทฺวาทส อีรเย,  ปน นววิเธ ธมฺมสมุทาเย จิตฺตานิ อฎฺฐธา  กเถยฺยาตฺยโตฺถฯ เอตฺถ จ กามตณฺหาทิวิสยภาเวน กามภวาทิปริยาปนฺนานิ จิตฺตานิ สกสกภูมิโต อญฺญตฺถ ปวตฺตมานานิปิ กามภวาทีสุ จิตฺตานีติ วุตฺตานิ, ยถา มนุสฺสิตฺถิยา กุจฺฉิสฺมิํ นิพฺพโตฺตปิ ติรจฺฉานคโต ติรจฺฉานโยนิปริยาปนฺนตฺตา ติรจฺฉาเนเสฺวว สงฺคยฺหติฯ กตฺถจิ อปริยาปนฺนานิ นววิธโลกุตฺตรธมฺมสมูเหกเทสภูตานิ ‘‘รุเกฺข สาขา’’ตฺยาทีสุ วิย อนุตฺตเร จิตฺตานีติ วุตฺตานิฯ อถ วา ‘‘กาเม, รูเป’’ติ จ อุตฺตรปทโลปนิเทฺทโสฯ อรูเป ภวานิ อารุปฺปานิฯ นตฺถิ เอเตสํ อุตฺตรํ จิตฺตนฺติ อนุตฺตรานีติ อุปโยคพหุวจนวเสน  กามาวจรานิ จิตฺตานิ จตุปญฺญาสธา อีรเย,  รูปาวจรานิ จิตฺตานิ ปนฺนรส อีรเย,  อารุปฺปานิ จิตฺตานิ ทฺวาทส อีรเยฯ  โลกุตฺตรานิ จิตฺตานิ อฎฺฐธา อีรเยติ เอวเมตฺถ สมฺพโนฺธ ทฎฺฐโพฺพฯ</p>


<p>   ยถาวุเตฺตน ชาติเภทภินฺนจตุภูมิกจิตฺตเภทวเสน เอกูนนวุติปฺปเภทํ กตฺวา  จิตฺตํ  วิเสเสน อตฺถจกฺขณสภาวา ปณฺฑิตา วิภชนฺติฯ อถ วา  เอกุตฺตรวีสาธิกํ สตํ วิภชนฺติฯ</p>

</p>


<h3>วิตฺถารคณนวณฺณนา</h3>
<p> ฌานงฺควเสน ปฐมชฺฌานสทิสตฺตา ปฐมชฺฌานญฺจ ตํ โสตาปตฺติมคฺคจิตฺตเญฺจติ ฯ ปาทกชฺฌานสมฺมสิตชฺฌานปุคฺคลชฺฌาสเยสุปิ, หิ อญฺญตรวเสน ตํตํฌานสทิสตฺตา  วิตกฺกาทิองฺคปาตุภาเวน จตฺตาโรปิ มคฺคา ปฐมชฺฌานาทิโวหารํ ลภนฺตา ปเจฺจกํ ปญฺจธา วิภชนฺติฯ เตนาห ‘‘ฌานงฺคโยคเภเทนา’’ตฺยาทิ, ตตฺถ ปฐมชฺฌานาทีสุ ยํ ยํ ฌานํ สมาปชฺชิตฺวา ตโต ตโต วุฎฺฐาย สงฺขาเร สมฺมสนฺตสฺส วุฎฺฐานคามินิวิปสฺสนา ปวตฺตา, ตํ  วุฎฺฐานคามินิวิปสฺสนาย ปทฎฺฐานภาวโตฯ ยํ ยํ ฌานํ สมฺมสนฺตสฺส สา ปวตฺตา, ตํ ฯ ‘‘อโห วต เม ปฐมชฺฌานสทิโส มโคฺค ปญฺจงฺคิโก, ทุติยชฺฌานาทีสุ วา อญฺญตรสทิโส จตุรงฺคาทิเภโท มโคฺค ภเวยฺยา’’ติ เอวํ โยคาวจรสฺส อุปฺปนฺนชฺฌาสโย  นามฯ</p>


<p>ตตฺถ เยน ปฐมชฺฌานาทีสุ อญฺญตรํ ฌานํ สมาปชฺชิตฺวา ตโต วุฎฺฐาย ปกิณฺณกสงฺขาเร สมฺมสิตฺวา มโคฺค อุปฺปาทิโต โหติ, ตสฺส โส มโคฺค ปฐมชฺฌานาทีสุ ตํตํปาทกชฺฌานสทิโส โหติฯ สเจ ปน วิปสฺสนาปาทกํ กิญฺจิ ฌานํ นตฺถิ, เกวลํ ปฐมชฺฌานาทีสุ อญฺญตรํ ฌานํ สมฺมสิตฺวา  มโคฺค อุปฺปาทิโต โหติ, ตสฺส โส สมฺมสิตชฺฌานสทิโส โหติฯ ยทา ปน ยํ กิญฺจิ ฌานํ สมาปชฺชิตฺวา ตโต วุฎฺฐาย อญฺญตรํ สมฺมสิตฺวา มโคฺค อุปฺปาทิโต โหติ, ตทา ปุคฺคลชฺฌาสยวเสน ทฺวีสุ อญฺญตรสทิโส โหติฯ สเจ ปน ปุคฺคลสฺส ตถาวิโธ อชฺฌาสโย นตฺถิ, เหฎฺฐิมเหฎฺฐิมชฺฌานโต วุฎฺฐาย อุปรูปริฌานธเมฺม สมฺมสิตฺวา อุปฺปาทิตมโคฺค ปาทกชฺฌานํ อนเปกฺขิตฺวา สมฺมสิตชฺฌานสทิโส โหติฯ อุปรูปริฌานโต ปน วุฎฺฐาย เหฎฺฐิมเหฎฺฐิมชฺฌานธเมฺม สมฺมสิตฺวา อุปฺปาทิตมโคฺค สมฺมสิตชฺฌานํ อนเปกฺขิตฺวา ปาทกชฺฌานสทิโส โหติฯ เหฎฺฐิมเหฎฺฐิมชฺฌานโต หิ อุปรูปริฌานํ พลวตรนฺติฯ เวทนานิยโม ปน สพฺพตฺถาปิ วุฎฺฐานคามินิวิปสฺสนานิยเมน โหติฯ ตถา สุกฺขวิปสฺสกสฺส สกลชฺฌานงฺคนิยโมฯ ตสฺส หิ ปาทกชฺฌานาทีนํ อภาเวน เตสํ วเสน นิยมาภาวโต วิปสฺสนานิยเมน ปญฺจงฺคิโกว มโคฺค โหตีติฯ อปิจ สมาปตฺติลาภิโนปิ ฌานํ ปาทกํ อกตฺวา ปกิณฺณกสงฺขาเร สมฺมสิตฺวา อุปฺปาทิตมโคฺคปิ วิปสฺสนานิยเมเนว ปญฺจงฺคิโกว โหตีติ อยเมตฺถ อฎฺฐกถาทิโต อุทฺธโฎ วินิจฺฉยสาโรฯ เถรวาททสฺสนาทิวสปฺปวโตฺต ปน ปปโญฺจ อฎฺฐกถาทีสุ วุตฺตนเยน เวทิตโพฺพฯ ยถา เจตฺถ, เอวํ สพฺพตฺถาปิ วิตฺถารนโย ตตฺถ ตตฺถ วุตฺตนเยน คเหตโพฺพฯ คนฺถภีรุกชนานุคฺคหตฺถํ ปเนตฺถ สเงฺขปกถา อธิเปฺปตาฯ</p>


<p> ยถา  จิตฺตํ ปฐมาทิปญฺจวิธฌานเภเทน  ‘‘ปฐมชฺฌาน’’นฺตฺยาทินา วุจฺจติ , ตถา อนุตฺตรมฺปิ จิตฺตํ ‘‘ปฐมชฺฌานโสตาปตฺติมคฺคจิตฺต’’นฺตฺยาทินา คยฺหติฯ อารุปฺปญฺจาปิ อุเปเกฺขกคฺคตาโยเคน องฺคสมตาย ปญฺจมชฺฌาเน คยฺหติ, ปญฺจมชฺฌานโวหารํ ลภตีตฺยโตฺถฯ อถ วา   จิตฺตํ อนุตฺตรญฺจ  ‘‘ปฐมชฺฌานกุสลจิตฺตํ, ปฐมชฺฌานโสตาปตฺติมคฺคจิตฺตนฺตฺยาทินา ยถา คยฺหติ, ตถา อารุปฺปญฺจาปิ  ฌาเน คยฺหตีติ โยชนาฯ อาจริยสฺสาปิ หิ อยเมว โยชนา อธิเปฺปตาติ ทิสฺสติ  อุชุกเมว ตถา วุตฺตตฺตาฯ วุตฺตญฺหิ ตตฺถ –</p>


<p>
‘‘รูปาวจรจิตฺตานิ, คยฺหนฺตานุตฺตรานิ จ;  
  
ปฐมาทิฌานเภเท, อารุปฺปญฺจาปิ ปญฺจเม’’ติฯ (นาม. ปริ. ๒๔);  
</p>
  
<p>ติ ยสฺมา รูปาวจรํ วิย อนุตฺตรมฺปิ ปฐมาทิฌานเภเท คยฺหติ, อารุปฺปญฺจาปิ ปญฺจเม คยฺหติ, ยสฺมา วา ฌานงฺคโยคเภเทน เอเกกํ ปญฺจธา กตฺวา อนุตฺตรํ จิตฺตํ จตฺตาลีสวิธนฺติ วุจฺจติ, รูปาวจรโลกุตฺตรานิ วิย จ ปฐมาทิฌานเภเท, ตถา อารุปฺปญฺจาปิ ปญฺจเม คยฺหติ, ตสฺมา ปฐมาทิกเมเกกํ ฌานํ โลกิยํ ติวิธํ, โลกุตฺตรํ อฎฺฐวิธนฺติ เอกาทสวิธํฯ อเนฺต ตุ ฌานํ  ติวิธรูปาวจรทฺวาทสวิธอรูปาวจรอฎฺฐโลกุตฺตรวเสนาตฺยโตฺถฯ</p>


<p> ปาทกชฺฌานาทิวเสน คณนวุฑฺฒิ กุสลวิปาเกเสฺวว สมฺภวตีติ เตสเมว คณนํ เอกวีสสตคณนาย องฺคภาเวน ทเสฺสโนฺต อาห ตฺยาทิฯ</p>

</p>

</p>





