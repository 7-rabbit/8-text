<h1>๒. เจตสิกสงฺคหอนุทีปนา</h1>
<p> เอวํ  จิตฺต สงฺคหสฺส ทีปนิํ กตฺวา เจตสิก สงฺคหสฺส ทีปนิํ กโรโนฺต ปถมํ ปุพฺพาปรานุ สนฺธิญฺจ อาทิคาถาย ปโยชน สมฺพนฺธญฺจ ทเสฺสตุํ ‘‘เอวํ’’ติอาทิ มารโทฺธฯ ตตฺถ ‘‘อนุปตฺต’’นฺติอาทิมฺหิ จิตฺตํ เจตสิกํ รูปํ, นิพฺพานมิติสพฺพถาติ เอวํ อนุกฺกโม วุโตฺตฯ เตน อนุกฺกเมน อนุปตฺตํฯ เหตุ วิเสสนเญฺจตํฯ ยสฺมา จิตฺตสงฺคหานนฺตรํ เจตสิก สงฺคโห อนุปโตฺต, ตสฺมา อิทานิ ตํ สงฺคหํ กโรตีติ ทีเปติฯ จตฺตาริ สมฺปโยค ลกฺขณานิ ‘เอกุปฺปาทตา, เอก นิโรธตา, เอกา รมฺมณตา, เอก วตฺถุกตา,ติฯ ‘‘เจตสิ ยุตฺตา’’ติ จิตฺตสฺมิํ นิยุตฺตาฯ จิตฺตํ นิสฺสาย อตฺตโน อตฺตโน กิเจฺจสุ อุสฺสุกฺกํ อาปนฺนาติ อโตฺถฯ ‘‘เจตสา วายุตฺตา’’ติ จิเตฺตน วา สมฺปยุตฺตาฯ จิเตฺตน สห เอกีภาวํ คตาติ อโตฺถฯ ‘‘สรูปทสฺสน’’นฺติ สงฺขฺยาสรูปทสฺสนํฯ สิทฺธปทํ นาม ปกติ ปจฺจเยหิ นิปฺผนฺน ปทํฯ ‘‘ปุพฺพนฺตโต’’ติ เอกสฺสสงฺขต ธมฺมสฺส ปถม ภาคโตฯ อุทฺธํ ปชฺชนํ นาม กตมนฺติ อาห ‘‘สรูปโต ปาตุภวน’’นฺติฯ ธาตุ ปาเฐสุ-ชนิปาตุภาเว-ติ วุตฺตตฺตา อาห ‘‘ชาตีติ วุตฺตํ โหตี’’ติฯ ‘‘สรูป วินาโส’’ติ สรูปโต ปาตุภวนฺตสฺส ภาวสฺส วินาโส อนฺตรธานํฯ ‘‘เอวํ ปรตฺถ ปี’’ติ ปรสฺมิํ เอกาลมฺพณวตฺถุกาทิปเทปิฯ ‘‘เอก จิตฺตสฺสปิ พหุเทวา’’ติ จกฺขุ วิญฺญาณํ รูปํ ปสฺสนฺตํ เอกเมว รูปํ ปสฺสตีติ นตฺถิฯ อเนกานิ เอวรูปานิ เอกโต กตฺวา ปสฺสติฯ โสตวิญฺญาณาทีสุปิ เอเสว นโยฯ เอวญฺจ กตฺวา ปาฬิยํฯ จกฺขุญฺจ ปฎิจฺจ รูเป จ อุปฺปชฺชติ จกฺขุ วิญฺญาณํฯ โสตญฺจ ปฎิจฺจ สเทฺท จ อุปฺปชฺชติ โสตวิญฺญาณนฺติอาทินา วตฺถุทฺวาเรสุ เอกวจนํ วตฺวา อารมฺมเณสุ พหุวจนํ กตนฺติฯ ‘‘เอกตฺตํ อุปเนตฺวา’’ติ จกฺขุ วิญฺญาเณ พหูนิปิ รูปารมฺมณานิ รูปตา สมเญฺญน เอกีภาวํ กตฺวา เอกํ อารมฺมณเนฺตฺวว วุตฺตนฺติ อธิปฺปาโยฯ สทฺทารมฺมณาทีสุปิ เอเสว นโยฯ ตํ น สุนฺทรํฯ กสฺมาฯ อตฺถ วิเสสสฺส อวิญฺญาปนโตฯ โกปนายํ อตฺถ วิเสโสติ ฯ ยาจิตฺตสฺส ชาติ, สาเยว ผสฺสาทีนนฺติอาทิโก อโตฺถฯ เตนาห ‘‘อถ โข’’ติอาทิํฯ อธิเปฺปตา เอกุปฺปาทตาฯ เอส นโย เอก นิโรธตาทีสุฯ ‘‘มูลฎีกาย’’นฺติ รูปกณฺฑมูลฎีกายํฯ ‘‘สเหวา’’ติ เอกโต เอวฯ ‘‘อุปฺปาทาทิปฺปวตฺติโต’’ติ อุปฺปาทสฺส จ ชีรณสฺส จ นิโรธสฺส จ ปวตฺติโตฯ ‘‘อุปฺปาทาทโย’’ติ อุปฺปาท ชีรณ นิโรธาฯ ชาติชรามรณานีติ วุตฺตํ โหติฯ ‘‘เจตสิกามตา’’ติ เจตสิกา อิติ วิญฺญาตาฯ ‘‘ภาวปฺปธานํ’’ติ เอกุปฺปาท ภาโว เอกุปฺปาโทติ วุโตฺตฯ ตถา เอก นิโรธาทีสุฯ ยถา อิทํปิ สเงฺฆรตนํ ปณีต-นฺติอาทีสุ อยํ รตน ภาโว ปณีโตติ เหตฺถ อโตฺถฯ ‘‘เย’’ติ เย ธมฺมาฯ ‘‘สหชาต ปจฺจยุปฺปนฺน รูปานิ ปี’’ติ สหชาตปจฺจยโต อุปฺปนฺนานิ รูปานิปิฯ เจตสิกานิ นาม สิยุนฺติ สมฺพโนฺธฯ ‘‘ตทา ยตฺต วุตฺติตายา’’ติ จิตฺตายตฺตวุตฺติยายฯ ‘‘เจโตยุตฺตานี’’ติ เหตุ วิเสสนํฯ ตเทว เหตุมนฺต วิเสสนนฺติ จ เหตุ อโนฺต นีตวิเสสนนฺติ จ เหตุ อโนฺต คธวิเสสนนฺติ จ วทนฺติฯ ‘‘เตส’’นฺติ จิตฺตสฺส สหชาตปจฺจยุปฺปนฺนรูปานํฯ ‘‘นานุโภนฺตี’’ติ นปาปุณนฺติฯ ‘‘น หิ สกฺกา ชานิตุํ’’ติ เอเตน ภูตกถน วิเสสนานิ เอตานีติ ทีเปติฯ ภูตกถนํปิ สมานํ วตฺติจฺฉาวเสน พฺยวเจฺฉทกํปิ สมฺภวติฯ ‘‘วโยปญฺญายตี’’ติ วินาโส ปกาสติฯ ‘‘ฐิตายา’’ติ ติฎฺฐ มานาย เวทนายฯ อโญฺญ ปกาโร อญฺญถาฯ อญฺญถา ภาโว อญฺญถตฺตํฯ ชราวเสน ปริณาโมติ วุตฺตํ โหติฯ โย ปถวีธาตุยา อุปฺปาโท, ยา ฐิติ, ยา อภินิพฺพตฺติ, โย ปาตุภาโวฯ เอโส ทุกฺขสฺส อุปฺปาโท, เอสา โรคานํ ฐิติ, เอโส ชรามรณสฺส ปาตุภาโวติ โยชนาฯ ‘‘อิตรถา’’ติ อิโต อญฺญถา คหิเต สตีติ อโตฺถฯ เอกสฺมิํ รูปารูปกลาเป นานา ธมฺมานํ วเสน พหูสุ อุปฺปาเทสุ จ นิโรเธสุ จ คหิเตสูติ วุตฺตํ โหติฯ ‘‘วิการรูปานํ’’ติ วิญฺญตฺติ ทฺวย ลหุตาทิตฺตยานํฯ สพฺพานิปิ อุปาทารูปานิ จตุนฺนํ มหาภูตานํ อุปาทาย ปวตฺตตฺตา มหาภูต คณนาย จตฺตาริ จตฺตาริ สิยุํติ อิมินา อธิปฺปาเยน ‘‘สเพฺพสมฺปิ วา’’ติอาทิวุตฺตํฯ สเพฺพสมฺปิ วา จกฺขาทีนํ อุปาทารูปานํ เอเกกสฺมิํ กลาเป  พหุภาโว วตฺตโพฺพ สิยาติ โยชนาฯ กสฺมา พหุภาโว วตฺตโพฺพติ อาห ‘‘จตุนฺนํ มหาภูตาน’’นฺติอาทิํฯ</p>


<p>ยทิ เอวํ, เอกสฺมิํ จิตฺตุปฺปาเท ลหุตาทีนิปิ เอเกกานิ เอว สิยุํ, อถ กิมตฺถํ เทฺว เทฺว กตฺวา วุตฺตานีติ อาห ‘‘กายลหุตา จิตฺต ลหุตาทโยปนา’’ติอาทิํฯ ‘‘อิมมตฺถํ อสลฺลเกฺขตฺวา’’ติ อีทิสํ วินิจฺฉยตฺตํ อจิเนฺตตฺวาติ อธิปฺปาโยฯ วิภาวนิปาเฐ ‘‘จิตฺตานุปริวตฺติโน’’ติ เอเตน จิเตฺตน อุปฺปชฺชิตฺวา เตเนว จิเตฺตน สหนิรุชฺฌนวเสน จิตฺตํ อนุปริวตฺติสฺสฯ ‘‘ปสงฺคา’’ติ เจตสิกตา ปสโงฺคฯ ‘‘ปุเรตรมุปฺปชฺชิตฺวา’’ติ ปุเรตรํ เอเกน จิเตฺตน สห อุปฺปชฺชิตฺวาติ อธิปฺปาโยฯ ‘‘จิตฺตสฺสภงฺคกฺขเณ’’ติ อญฺญสฺส สตฺตร สม จิตฺตสฺส ภงฺคกฺขเณฯ ตถา รูปธมฺมานํ ปสโงฺค น สกฺกา นีวาเรตุํ ติโยชนาฯ ‘‘ปสโงฺค’’ติ เจตสิกตา ปสโงฺคฯ ‘‘อลมติ ปปเญฺจนา’’ติ อภิธเมฺม เวทนาตฺติเกฎีกาสุ วิย อติ วิตฺถาเรน นิรตฺถกํ โหตีติ อโตฺถฯ ‘‘นิรตฺถกํ’’ติ วิภาวนิยํ ปปโญฺจ นิรตฺถโก เอวาติ อธิปฺปาโยฯ</p>


<p> ผสฺสวจนเตฺถฯ ‘‘ผุสตี’’ติ อารมฺมณํ อาหนติ, สงฺฆเฎฺฎติฯ ตญฺจ สงฺฆฎฺฎ นํ นโทสปฎิฆสฺส วิย อารมฺมณสฺส วิพาธนํ โหติ, อถ โข ภมรสฺส ปทุม ปุเปฺผสุ ปุปฺผร สคฺคหณํ วิย วิชานน มเตฺต อฐตฺวา อารมฺมณ รสปาตุภาวตฺถํ ยถารมฺมณํ สํหนน เมวาติ ทเสฺสตุํ ‘‘ผุสนเญฺจตฺถา’’ติอาทิมาหฯ ‘‘อาหจฺจา’’ติ อาหนิตฺวา สมฺปาปุณิตฺวาฯ ‘‘อุปหจฺจา’’ติ ตเสฺสว เววจนํฯ อยมโตฺถ กถํ ปากโฎติ อาห ‘‘ยโต’’ติอาทิํฯ ตตฺถ ‘‘ยโต’’ติ ยํ การณาฯ ‘‘ตทนุภวนฺตี’’ติ ตํ อารมฺมณ รสํ อนุภวนฺตี, เวทนา ปาตุภวติ, เวทนา ปาตุภาวํ ทิสฺวา อารมฺมณปฺผุสนํ ญาเณ ปากฎํ โหตีติ อธิปฺปาโยฯ สฺวายํ ผุสน ลกฺขโณ, สงฺฆฎฺฎนรโส, สนฺนิปาตปจฺจุปฎฺฐาโน, อาปาตา คตวิสย ปทฎฺฐาโนฯ ตตฺถ สนฺนิปาโต นาม ติณฺณํ ติณฺณํ ทฺวารา รมฺมณ วิญฺญาณานํ สงฺคติ สมาคโม สโมธานํฯ ตถาหิ วุตฺตํฯ จกฺขุญฺจ ปฎิจฺจ รูเป จ อุปฺปชฺชติ จกฺขุ วิญฺญาณํ, ติณฺณํ สงฺคติ ผโสฺส ติอาทิฯ ‘‘สงฺฆฎฺฎนรโส’’ติ อารมฺมเณ สมฺมเทว ฆฎฺฎน  กิโจฺจฯ สงฺฆฎฺฎน กิจฺจตฺตา เอว ติณฺณํ สนฺนิปาโต หุตฺวา ธมฺม จินฺตาญาณสฺส ปฎิมุขํ อุปฎฺฐาติ ปกาสตีติฯ ‘‘สนฺนิปาต ปจฺจุปฎฺฐาโน’’ฯ ปจฺจุปฎฺฐานนฺติ วา ปญฺญาณํ วุจฺจติ ธโชรถสฺส ปญฺญาณนฺติ เอตฺถ วิยฯ สนฺนิปาตากาโร ปจฺจุปฎฺฐานํ ยสฺสาติ สนฺนิปาตปจฺจุปฎฺฐาโนฯ เวทนาปจฺจุ ปฎฺฐาโน วาฯ ธูโมวิย อคฺคิสฺสฯ เวทนาผลํ ปจฺจุปฎฺฐานํ ยสฺสาติ วิคฺคโหฯ อฎฺฐสาลินิยํ ปน กสฺมา ปเนตฺถ ผโสฺส ปถมํ วุโตฺต ติปุจฺฉิตฺวา มหาอฎฺฐกถา วาโทตาว ทสฺสิโตฯ จิตฺตสฺส ปถมาภินิปาตตฺตาฯ อารมฺมณสฺมิญฺหิ จิตฺตสฺส ปถมาภินิปาโต หุตฺวา ผโสฺส อารมฺมณํ ผุสมาโน อุปฺปชฺชติฯ ตสฺมา ปถมํ วุโตฺตฯ ผเสฺสน ผุสฺสิตฺวา เวทนาย เวทยติฯ สญฺญาย สญฺชานาติฯ เจตนาย เจตติฯ เตน วุตฺตํ ผุโฎฺฐ ภิกฺขเว เวเทติ, ผุโฎฺฐ สญฺชานาติ, ผุโฎฺฐ เจเตตีติฯ อปิ จ อยํ ผโสฺส นาม ยถาปาสาทํ ปตฺวา ถโมฺภ นาม เสสทพฺพ สมฺภารานํ พลวปจฺจโยฯ เอวเมว สหชาต สมฺปยุตฺต ธมฺมานํ พลว ปจฺจโย โหติฯ ตสฺมา ปถมํ วุโตฺตติฯ สงฺคหกาเรน ปน อิทํ ปน อการณํ, เอกกฺขณสฺมิญฺหิ อุปฺปนฺน ธมฺมานํ อยํ ปถมํ อุปฺปโนฺน อยํ ปจฺฉาติ อิทํ วตฺตุํ น ลพฺภาฯ พลวปจฺจยภาเวปิ ผสฺสสฺสการณํ น ทิสฺสตีติ เอวํ ตํ วาทํ ปฎิกฺขิเปตฺวา อิทํ วุตฺตํ เทสนา วาเรเนว ผโสฺส ปถมํ วุโตฺตติฯ ตตฺถ ‘‘เทสนาวาเร เนวา’’ติ เทสนกฺกเมเนว, ตโต อญฺญํ การณํ นตฺถีติ อธิปฺปาโยฯ เตสุ ปน ทฺวีสุ วาเทสุ มหาอฎฺฐกถา วาโท เอว ยุโตฺตฯ ยญฺหิ ตตฺถ วุตฺตํ จิตฺตสฺส ปถมาภินิปาโต หุตฺวาติฯ ตตฺถ ปถมาภินิปาโตติ อิทํ กิจฺจปฺปธานตฺตา วุตฺตํฯ น ปนเญฺญหิ เจตสิเกหิ วินา วิสุํ ปถมํ อุปฺปนฺนตฺตาฯ ยถา ตํ เย เกจิ ภิกฺขเว ธมฺมา อกุสลา อกุสลภาคิยา อกุสลปกฺขิกาฯ สเพฺพ เต มโนปุพฺพงฺคมา, มโน เตสํ ธมฺมานํ ปถมํ อุปฺปชฺชตีติ อิมสฺมิํ สุเตฺต กิจฺจปฺปธานตฺตา มโน เตสํ ธมฺมานํ ปถมํ อุปฺปชฺชตีติ วุตฺตํฯ น ปน สพฺพเจตสิเกหิ วินา วิสุํ ปถมํ อุปฺปนฺนตฺตาติ ทฎฺฐพฺพํฯ พลวปจฺจย ภาเวปิ ผสฺสสฺสการณํ ทิสฺสติเยวฯ ผโสฺสเหตุ ผโสฺส ปจฺจโย เวทนากฺขนฺธสฺส ปญฺญา ปนายฯ ผโสฺส เหตุ ผโสฺส ปจฺจโย สญฺญากฺขนฺธสฺส ปญฺญา นาย ฯ ผโสฺส เหตุ ผโสฺส ปจฺจโย สงฺขารกฺขนฺธสฺส ปญฺญาปนายาติ หิ วุตฺตํฯ ตสฺมา สเพฺพสํ เจตสิกานํ ธมฺมานํ ผสฺสปฺปธานตฺตา เอว ผสฺส พลวปจฺจยตฺตา เอว จ ผโสฺส ปถมํ วุโตฺตติ ทฎฺฐพฺพํฯ เอตฺถ จ จิตฺตํ อารมฺมณ วิชานนเฎฺฐน ผสฺสาทีนํ สพฺพเจตสิก ธมฺมานํ ปุพฺพงฺคมํ โหติ, ปธานํ, เชฎฺฐกํฯ ผโสฺส ปน อารมฺมณ สงฺฆฎฺฎนเฎฺฐน สเพฺพสํ เจตสิก ธมฺมานํ ปุพฺพงฺคโม โหติ, ปธาโน, เชฎฺฐโกติ อยํ ทฺวินฺนํ วิเสโสติฯ เอตฺถ โจทโก ผุสนํ นาม สปฺปฎิฆรูปานํ เอว กิจฺจนฺติ มญฺญมาโน ‘‘นนุจา’’ติอาทินา โจเทติฯ ‘‘นนุจา’’ติ โจเทธีติ ทีเปติฯ ‘‘อปฺปฎิฆสภาวา’’ติ เหตุวิเสสนํฯ ‘‘กิญฺจี’’ติ กิญฺจิวตฺถุํฯ อยํ ปน ผโสฺสฯ ‘‘จิตฺตสฺส วิการา ปตฺติํ’’ติ จลน กมฺปน ถมฺภน เชคุจฺฉ ภย ตาส ฉมฺภิตตฺตา ทิวเสน วิการา ปชฺชนํฯ ‘‘เวทนา วิเสสุปฺปตฺติํ’’ติ สุขเวทนียํ ผสฺสํ ปฎิจฺจ สุขเวทนา, ทุกฺขเวทนียํ ผสฺสํ ปฎิจฺจ ทุกฺข เวทนาติอาทินา นเยน ผสฺส วิเสสานุรูปํ เวทนา วิเสสุปฺปตฺติํ สาเธติฯ เอตฺถ จ ผุสนํ นาม ทุวิธํ รูปปฺผุสนํ, นามปฺผุสน, นฺติฯ ตตฺถ รูปปฺผุสนํ นาม โผฎฺฐพฺพ ธาตูนํ กิจฺจํฯ นามปฺผุสนํ ทุวิธํ ผสฺสปฺผุสนํ, ญาณปฺผุสน, นฺติฯ ตตฺถ ญาณปฺผุสนํ นาม ญาณปฺปฎิเวโธฯ อปิ จ ฌานมคฺค ผล นิพฺพานานํ ปฎิลาโภปิ ผุสนนฺติ วุจฺจติฯ ผุสนฺติ ธีรา นิพฺพานํฯ โยคเกฺขมํ อนุตฺตรํฯ ผุสามิ เนกฺขมํ สุขํฯ อปุถุชฺชน เสวิตนฺติ-อาทีสุฯ อิทํ อุปมา มตฺตํ สิยา, กสฺสจิ มนฺท ปญฺญสฺสาติ อธิปฺปาโยฯ ‘‘อิท’’นฺติ เขฬุปฺปาท วจนํฯ วิญฺญุสฺส ปน อติปากฎ ผสฺส นิทสฺสเนน อปฺปากฎ ผสฺส วิภาวนํ ยุตฺตเมวฯ เตนาห ‘‘อติปากฎาย ปนา’’ติอาทิํฯ</p>


<p> เวทนาวจนเตฺถฯ ‘‘ตํสมงฺคีปุคฺคลานํ วา’’ติ เวทนา สมงฺคีปุคฺคลานํ วาฯ ‘‘สาตํ วา’’ติ สาธุรสํ วาฯ ‘‘อสฺสาตํ วา’’ติ อสาธุรสํ วาฯ ‘‘กิํ เวทยตี’’ติ กตมํ เวทยติฯ ‘‘สุขมฺปิ เวทยตี’’ติ สุขมฺปิ เวทนํ เวทยติฯ อถวา ‘‘กิญฺจเวทยตี’’ติ กถญฺจเวทยติฯ ‘‘สุขมฺปิ เวทยตี’’ติ สุขํ หุตฺวาปิ เวทยติฯ สุข ภาเวน เวทยตีติ วุตฺตํ โหติฯ เอวํ เสสปเทสุปิฯ ‘‘กิจฺจนฺตรพฺยาวฎา’’ติ อญฺญกิจฺจพฺยาวฎาฯ อธิปติ ภาโว อาธิปจฺจํฯ อินฺทฺริย กิจฺจํฯ ‘‘เอวญฺจ กตฺวา’’ติ ลทฺธคุณวจนํฯ ราชารห โภชนํ  ราชคฺคโภชนํฯ ‘‘สูทสทิสตา’’ติ รโญฺญภตฺตการสทิสตาฯ ตตฺถ สูโท รโญฺญภตฺตํ ปจโนฺต รสชานนตฺถํ โถกํ คเหตฺวา ชิวฺหเคฺค ฐเปตฺวา รสํ วีมํสติฯ ยถิจฺฉิตํ ปน ภุญฺชิตุํ อนิสฺสโรฯ ราชา เอว ยถิจฺฉิตํ ภุญฺชิตุํ อิสฺสโรฯ ราชา วิย เวทนาฯ สูโท วิย เสสเจตสิก ธมฺมาฯ</p>


<p> สญฺญาวจนเตฺถฯ ‘‘สญฺชานาตี’’ติ สุฎฺฐุ ชานาติฯ สุฎฺฐุชานนญฺจ นาม น วิญฺญาณสฺส วิย วิวิธชานนํ โหติฯ น จ ปญฺญาย วิย ยถาภูตชานนํ โหติฯ อถ โข ภูตํ วา โหตุ, อภูตํ วาฯ ยํ ยํ ฉ หิ วิญฺญาเณหิ วิชานาติ, ปญฺญาย วา ปชานาติฯ ตสฺส ตสฺส ปจฺฉา อปฺปมุสฺสกรณ เมวาติ วุตฺตํ ‘‘ปุนชานนตฺถํ สญฺญาณํ กโรตี’’ติฯ ตตฺถ ‘‘สญฺญาณ’’นฺติ นิมิตฺต กรณํฯ ภวนฺตรํ ปตฺวาปิ อปฺปมุฎฺฐภาวํ สาเธติ โอปปาติก ปุคฺคลานนฺติ อธิปฺปาโยฯ เตหิ ปุริมํ อตฺตโน ภวํ ชานนฺติฯ คพฺภเสยฺยกาปิ เกจิ ปุริมํ ภวํ ชานนฺติ, เยชาติสฺสร ปุคฺคลาติ วุจฺจนฺติฯ ตตฺถ ‘‘อปฺปมุฎฺฐภาว’’นฺติ อนฎฺฐภาวํฯ มิจฺฉาภินิเวส สญฺญา นาม อนิเจฺจ นิจฺจนฺติอาทิปฺปวตฺตา สญฺญาฯ ‘‘โพเธตุ’’นฺติ พุชฺฌาเปตุํฯ ‘‘ทารุตจฺฉกสทิสาติ จ วุตฺตา’’ติ ทารุตจฺฉโก นาม กฎฺฐวฑฺฒกีฯ โส กฎฺฐกฺขเนฺธสุ นิมิตฺตการีโหติฯ สุตจฺฉิตฉินฺทิเตสุ กเฎฺฐสุ นิมิตฺตานิ กตฺวา ฐเปติฯ ปจฺฉาตานิ โอโลเกตฺวา กฎฺฐานิ กเมฺม อุปเนติฯ ‘‘หตฺถิ ทสฺสก อนฺธสทิสา’’ติ เอตฺถ เอโก กิร ราชา เกฬิปฺปสุโต โหติฯ โส ชจฺจนฺธานํฐาเน เอกํ หตฺถิํ อาเนตฺวาฐเปโนฺต ชจฺจเนฺธ อาห ชานาถ โภ ตุเมฺห หตฺถินฺติฯ เต หตฺถิํ ชานิสฺสามาติ ปรามสิตฺวา อตฺตโน ปรามสิตํ ตํ ตํ องฺคมวหตฺถีติ อภินิวิสนฺติฯ ทฬฺหํ สลฺลเกฺขนฺติฯ ปุน ราชา เต ปุจฺฉิ กีทิโส โภ หตฺถีติฯ เต รโญฺญ หตฺถิสณฺฐานํ อาจิกฺขนฺตา วิวาทํ อาปชฺชนฺติฯ อาจิกฺขนเมว รโญฺญหตฺถิทสฺสนนฺติ กตฺวา เต หตฺถิทสฺสก อนฺธาติ วุจฺจนฺติฯ ‘‘อุปฎฺฐิตวิสยคฺคหเณ’’ติ รตฺติยํ อนฺธกาเร รชฺชุกฺขณฺฑํ ปสฺสนฺตสฺส สปฺปสณฺฐานํ อุปฎฺฐาติฯ โส อุปฎฺฐิตํ สณฺฐานมตฺตํ สโปฺปติ คณฺหาติฯ เอวํ อุปฎฺฐิตวิสยคฺคหณํ โหติฯ มิคโปตกานญฺจ อรเญฺญเขตฺตมเชฺฌปุริสสณฺฐานํ ติณ รูปํ ปสฺสนฺตานํ ปุริสสณฺฐา นํ  อุปฎฺฐาติฯ เต อุปฎฺฐิตํ สณฺฐานมตฺตํ ปุริโสติ คณฺหิตฺวา โส อเมฺห ปหเรยฺยาติ ปลายนฺติฯ วุตฺตา อฎฺฐสาลินิยํฯ</p>


<p> เจตนาวจนเตฺถฯ เจเตตีติ เจตนาฯ เจตนเญฺจตฺถ อภิสนฺธานํ วา วุจฺจติ ปกปฺปนํ วา อายูหนํ วาติ เอวํ ติธา อตฺถวิกปฺปํ ทเสฺสตุํ ‘‘สมฺปยุตฺต ธเมฺม’’ติอาทิมาหฯ ตตฺถ ‘‘อภิสนฺทหตี’’ติ อภิมุขํ สนฺทหติ, สํโยคํ กโรติฯ เตนาห ‘‘ปุนปฺปุนํ ฆเฎตี’’ติฯ ‘‘ฆเฎตี’’ติ สมฺพนฺธติฯ ‘‘ปกเปฺปติ วาเต’’ติ อถวา เต สมฺปยุตฺต ธเมฺม ปการโต กเปฺปติ, สเชฺชติฯ เตนาห ‘‘สํวิทหตี’’ติฯ ‘‘สํวิทหตี’’ติ ตฺวํ ผุสนกิจฺจํ กโรหิ, ตฺวํ เวทยิต กิจฺจํ กโรหิ, ตฺวํ สญฺชานนกิจฺจํ กโรหีติอาทินา วทมานา วิย สํวิทหติฯ ‘‘อายูหติวาเต’’ติ อถวา เตสมฺปยุตฺต ธเมฺม ภุโส พฺยูหยติ, ราสิํ กโรติฯ เตนาห ‘‘อารมฺมเณ สมฺปิเณฺฑตี’’ติฯ ‘‘สโมสรเนฺต’’ติ เอกโต โอสรเนฺตฯ สงฺคมเนฺตฯ ‘‘สา’’ติ เจตนาฯ ‘‘ตายา’’ติ เจตนายฯ ‘‘ตสฺมิํ’’ติ รูปาทิเกวา อารมฺมเณฯ ปุญฺญาปุญฺญ กิเจฺจวาฯ ปวตฺตมานาย สติยาฯ เชฎฺฐสิโสฺส นาม พหูสุ สิเสฺสสุ เชฎฺฐภูโต สิโสฺสฯ ตสฺมิํ สชฺฌายเนฺต เสสา สเพฺพ สชฺฌายนฺติเยวฯ เตน โส อุภยกิจฺจ สาธโก โหติฯ เอวํ มหาวฑฺฒกีปิฯ</p>


<p> เอกคฺคตาวจนเตฺถฯ เอกตฺตารมฺมณํ นาม เอการมฺมณสฺสปิ พหูสุ สภาเวสุ เอกสภาวสงฺขาตํ อารมฺมณํฯ ‘‘ตสฺมิํ’’ จิตฺตสฺมิํฯ ‘‘นิวาเต’’ติ วาตรหิเต ปเทเสฯ ‘‘ทีปจฺจีนํ’’ติ ทีปชาลานํฯ</p>


<p> ชีวิตินฺทฺริยวจนเตฺถฯ ‘‘อิสฺสรภาโว วุจฺจติ’’ ภาวปฺปธาน นเยนาติ อธิปฺปาโยฯ ‘‘อภิภวิตฺวา’’ติ ชีวน กิเจฺจ อตฺตโน วสํ วตฺตาเปตฺวาติ วุตฺตํ โหติฯ จิตฺต สนฺตานํ ชีวนฺตํ หุตฺวาติ สมฺพโนฺธฯ</p>


<p> มนสีการวจนเตฺถฯ สมาสมเชฺฌ สการาคโมฯ กรธาตุโยเค อีการาคโม จ ทฎฺฐโพฺพฯ อลุตฺต สตฺตมี ปทนฺถิ เกจิฯ เอวํ สติ อีทีฆตฺตํ นสิชฺฌติฯ ‘‘อสุญฺญํ’’ติ อริตฺตํฯ ‘‘ปฎิปาเทตี’’ติ  ปฎิปชฺชนํ กิจฺจสาธนํ การาเปติฯ อตฺถโต นิโยเชติ นามาติ อาห ‘‘โยเชตี’’ติฯ ‘‘อิทเมว ทฺวยํ’’ติ อาวชฺชน ทฺวยํฯ ‘‘ตํ’’ติ ตํ ทฺวยํฯ อุปตฺถมฺภิตํ หุตฺวา อารมฺมเณ นินฺนํ กโรตีติ สมฺพโนฺธฯ ‘‘โยนิโส’’ติ อุปาเยน หิตสุข มเคฺคนฯ ‘‘อโยนิโส’’ติ อนุปาเยน อหิต อสุข มเคฺคนฯ ‘‘สมุทาจิณฺณนินฺนนิยามิตาทีหี’’ติ เอตฺถ สมุทาจิณฺณํ นาม อาจิณฺณ กมฺมวเสน สุฎฺฐุ ปุนปฺปุนํ อาจริตํฯ นินฺนํ นาม อิทํ นาม ปสฺสามิ, อิทํ นาม กริสฺสามีติ ปุเพฺพ เอว อชฺฌาสเยน นินฺนํฯ นิยามิตํ นาม อิทํ นาม กตฺตพฺพํ, อิทํ นาม น กตฺตพฺพํ, กตฺตพฺพํ กโรมิ, อกตฺตพฺพํ นกโรมีติ เอวํ นิยามิตํฯ ‘‘อสติ การณ วิเสเส’’ติ ภวงฺค จิตฺตํ วีถิจิตฺตุปฺปตฺติยา อสติ, วีถิจิตฺตานิ จ กายจิตฺตานํ อกลฺลาทิเกวา อธิมตฺตสฺส อารมฺมณนฺตรสฺส อุปฎฺฐาเนวา อสติฯ ‘‘สาธารณา’’ติ เอตฺถ สํสเทฺท พินฺทุ โลโป, ทีฆตฺตญฺจาติ อาห ‘‘สมํ ธาเรนฺตีติ สาธารณา’’ติฯ</p>


<p> วิตกฺกวจนเตฺถฯ ‘‘ตถา ตถา สงฺกเปฺปตฺวา’’ติ กามสงฺกปฺปาทีนํ เนกฺขมฺมสงฺกปฺปาทีนญฺจวเสน เตน เตน ปกาเรน สุฎฺฐุ จิเนฺตตฺวาฯ ‘‘ตํ’’ติ อารมฺมณํฯ ‘‘เต’’ติ สมฺปยุตฺต ธเมฺมฯ ‘‘อวิตกฺกมฺปิ จิตฺตํ’’ติ ปญฺจวิญฺญาณ จิตฺตญฺจ ทุตียา ทิชฺฌาน จิตฺตญฺจฯ ‘‘อปิจา’’ติ กิญฺจิ วตฺตพฺพํ อตฺถีติ อโตฺถฯ ‘‘ทุตียชฺฌานาทีนิ จา’’ติ ทุตียชฺฌาน จิตฺตาทีนิ จฯ ‘‘อุปจาร ภาวนา วเสนา’’ติ สมุทาจิณฺณ วสิภูตาย อุปจาร ภาวนาย วเสนฯ ‘‘กิํ วา เอตายยุตฺติยา’’ติ สวิตกฺก จิตฺตสนฺตาเนติอาทิกาย ยุตฺติยา กิํ ปโยชนํ อตฺถีติ อโตฺถฯ กิญฺจิ ปโยชนํ นตฺถีติ อธิปฺปาโยฯ อารมฺมณํ อาโรหติเยว อารมฺมเณน อวินาภาววุตฺติกตฺตาฯ ‘‘ตํ’’ติ จิตฺตํฯ นิยามโก นาม นาวํ อิจฺฉิต ทิสาเทสนิโยชโกฯ ‘‘อกุสลํ ปตฺวา’’ติ วุตฺตํฯ กุสลํ ปตฺวา ปน กถํติฯ กุสลํ ปตฺวาปิ ปติรูปเทสาวาสาทิวเสน สมุทา จิณฺณ นินฺนาทิวเสน จ ลทฺธ ปจฺจเย สติ จิตฺตมฺปิ สทฺธาสติ อาทโยปิ อารมฺมณ รูหเน ถามคตา เอวฯ อลทฺธ ปจฺจเย ปน สติ อกุสล ภาเว ฐตฺวา ถามคตํ โหติฯ ‘‘มนสิการ วีริย สตีนํ’’ติ ภาวนา พลปตฺตา นนฺติ อธิปฺปาโย ฯ เอวํ ปน สติ, วิตกฺกสฺส โอกาโส นตฺถีติฯ อตฺถิฯ สงฺกปฺปน กิจฺจ วิเสสตฺตาฯ ตญฺหิ กิจฺจํ อเญฺญสํ อสาธารณํ, วิตกฺกเสฺสว กิจฺจนฺติ ทเสฺสโนฺต ‘‘วิตโกฺกปนา’’ติอาทิมาหฯ ‘‘สารมฺมณ สภาวา’’ติ เหตุ วิเสสนเมตํฯ ‘‘ตถา วุโตฺต’’ติ วิตโกฺกติ วุโตฺตฯ</p>


<p> วิจารวจนเตฺถฯ ‘‘วิจรตี’’ติ เอกเมกสฺมิํ เอว อารมฺมเณ วิวิเธน จรติ, ปวตฺตติฯ สภาวากาโร นาม นีลปีตาทิโก อคมฺภีโร อารมฺมณ สภาโว จ อารมฺมณสฺส นานา ปวตฺตากาโร จฯ ‘‘อนุมชฺชนวเสนา’’ติ ปุนปฺปุนํ มชฺชนวเสน โสธนวเสนฯ วิตโกฺก โอฬาริโก จ โหตีติอาทินา โยเชตพฺพํฯ ‘‘โอฬาริโก’’ติ วิจารโต โอฬาริโกฯ เอวํ เสสปเทสุฯ ‘‘ฆณฺฑาภิฆาโต วิยา’’ติ ฆณฺฑาภิฆาเตน ปถมุปฺปนฺนสโทฺท วิยาติ วทนฺติฯ ตถาหิ วิจาโร ฆณฺฑสฺส อนุรโว วิย วุโตฺตติฯ ทณฺฑเกน ฆณฺฑสฺส อภิฆาต กิริยา วา ฆณฺฑาภิฆาโตฯ ตถาหิ อารมฺมเณ เจตโส ปถมาภิ นิปาโต วิตโกฺกติ จ, อาหนน ปริยาหนน รโสติ จ วุตฺตํฯ ‘‘ฆณฺฑานุรโว วิยา’’ติ ฆณฺฑสฺส อนุรวสโทฺท วิยฯ</p>


<p> อธิโมกฺขวจนเตฺถฯ ‘‘สํสปฺปนํ’’ติ อนวตฺถานํฯ ‘‘ปกฺขโต มุจฺจนวเสนา’’ติ เอวํ นุ โขติ เอโก ปโกฺข, โนนุ โขติ ทุตีโย ปโกฺขฯ ตาทิสมฺหา ปกฺขโต มุจฺจนวเสนฯ</p>


<p> วีริยวจนเตฺถฯ ‘‘วีรสฺสา’’ติ วิสฺสฎฺฐสฺสฯ โส จ กายวจีมโน กเมฺมสุ ปจฺจุ ปฎฺฐิเตสุ สีตุณฺหาทิ ทุกฺข ภยโต อลีน วุตฺติวเสน ปวโตฺตติ อาห ‘‘กมฺมสูรสฺสา’’ติฯ เอเตน อโนตฺตปฺปิํ นิวเตฺตติฯ อโนตฺตวฺวีหิ ปาปสูโร, อยํ กมฺม สูโรติฯ ‘‘มหนฺตํ ปิกมฺม’’นฺติ กุสีตสฺส มหนฺตนฺติ มญฺญิตํ กมฺมํฯ เอวํ เสเสสุฯ ‘‘อปฺปกโต คณฺหาตี’’ติ อปฺปกภาเวน คณฺหาติฯ อปฺปกเมวิทนฺติ มญฺญตีติ วุตฺตํ โหติฯ ‘‘อตฺต กิลมถํ’’ติ กายจิตฺตเกฺขทํฯ ‘‘ตํ’’ติ วีริยํฯ ‘‘ตถาปวตฺติยา’’ติ กมฺมสูรภาเวน ปวตฺติยาฯ ‘‘เหตุเจ วา’’ติ เอเตน ภาวสทฺทสฺส อตฺถํ วทติฯ ‘‘กายจิตฺต กิริยาภูตํ’’ติ เอเตน กมฺมสทฺทสฺส อตฺถํฯ ‘‘วิธินา’’ติ  ตสฺส ปวตฺติยา ปุพฺพาภิสงฺขาร วิธาเนนฯ ตเมว วิธานํ กเมฺมสุ เนตพฺพตฺตา นโยติ จ, อุเปตพฺพตฺตา อุปาโยติ จ วุจฺจตีติ อาห ‘‘นเยน อุปาเยนา’’ติฯ ตเมว วิธานํ ทเสฺสติ ‘‘วีริยวโต’’ติอาทินาฯ ‘‘อีรนฺตี’’ติ เอรยนฺติฯ ‘‘กิจฺจ สมฺปตฺติยา’’ติ อารมฺมณ วิชานน ผุสนาทิ กิจฺจ สมฺปตฺติ อตฺถายฯ พฺยาวฎานิ กายจิตฺตานิ เยสนฺติ วิคฺคโหฯ ‘‘พฺยาวฎานี’’ติ อุสฺสาหิตานิฯ ‘‘ถูณูปตฺถมฺภน สทิสํ’’ติ ชิณฺณสฺส เคหสฺส อปตนตฺถาย สารตฺถเมฺภน อุปตฺถมฺภนสทิสํฯ อุปตฺถมฺภกตฺถมฺภสทิสนฺติปิ วทนฺติฯ ‘‘สพฺพ สมฺปตฺตีนํ มูลํ’’ติ สพฺพาสํ โลกิย สมฺปตฺตีนํ โลกุตฺตร สมฺปตฺตี นญฺจ มูลํฯ กสฺมา, ปุญฺญกมฺม สมฺปตฺติยา จ ปารมิ ปุญฺญสมฺปตฺติยา จ ปติฎฺฐานตฺตาฯ สติหิ ปุญฺญกมฺมสมฺปตฺติยา สพฺพา โลกิย สมฺปตฺติ สิชฺฌติฯ สติ จ ปารมิ ปุญฺญ สมฺปตฺติยา สพฺพาโลกุตฺตร สมฺปตฺติ สิชฺฌตีติฯ เอเตน หีน วีริโย นาม สพฺพ สมฺปตฺติโต ปริพาหิโยติ ทีเปติฯ</p>


<p> ปีติวจนเตฺถฯ ‘‘ปินยตี’’ติ ปิเนติ, ปินํ กโรตีติ อาห ‘‘ตเปฺปตี’’ติฯ โตเสตีติ อโตฺถฯ ‘‘ตุฎฺฐิํ’’ติ ตุสิตํ, ปหฎฺฐํฯ ‘‘สุหิตํ’’ติ สุธาตํ, สุปุณฺณํ, วทฺธิตํฯ อเนกตฺถตฺตา ธาตูนํ ‘‘วเฑฺฒตี’’ติ วุตฺตํฯ ‘‘ปินนฺตี’’ติ ตปฺปนฺติ, โชตนฺติ, วิโรจนฺติ, ทิวา ตปฺปติอาทิโจฺจติอาทีสุ วิยฯ ขุทฺทิกา ปีติ นาม โลมหํส น มตฺตการิกา ปีติฯ ขณิกา ปีติ นาม ขเณ ขเณ วิชฺชุปฺปาทสทิสา ปีติฯ โอกฺกนฺติกา ปีติ นาม สรีรํ โอกฺกมิตฺวา โอกฺกมิตฺวาภิชฺชนฺตี ปีติฯ อุเพฺพคาปีติ นาม กายํ อุทคฺคํ กตฺวา อากาเส อุลฺลงฺฆาเปนฺตี ปีติฯ ผรณา ปีติ นาม กปฺปาสวตฺติยํ ผรณกเตลํ วิย สกลกายํ ผรณวเสน ปวตฺตา ปีติฯ</p>


<p> ฉนฺทวจนเตฺถฯ ‘‘อภิสนฺธี’’ติ อภิลาโส, อภิกงฺขนํฯ ‘‘กตฺตุสโทฺท’’ติ กรธาตุ วเสน วุตฺตํฯ ‘‘สพฺพกิริยา ปทานี’’ติ สพฺพานิ ตุมิจฺฉตฺถ กิริยา ปทานิฯ ‘‘อตฺถิโก’’ติ อสิโทฺธ หุตฺวา สาเธตุํ อิจฺฉิโต อโตฺถ อสฺสาติ อตฺถิโกฯ อิจฺฉโนฺตติปิ วทนฺติฯ ‘‘อาราเธตุกามตา วเสนา’’ติ สาเธตุ กามตาวเสน, สมฺปาเทตุ กามตา วเสนฯ อุสุํ สรํ อ สนฺติ  ขิปนฺตีติ อิสฺสาสาฯ อิการสฺส อุกาโรฯ ธนุคฺคหาฯ ‘‘ยเสน วา’’ติ ปริวาเรน วา, กิตฺติ สเทฺทน วาฯ ‘‘สเร’’ติ กเณฺฑฯ วิภาวนิปาเฐ นานาวาท โสธนตฺถํ อยญฺจาติอาทิวุตฺตํฯ ‘‘ยทเคฺคนา’’ติ เยน การณ โกฎฺฐาเสนฯ สงฺคหิตาติ สมฺพโนฺธฯ ‘‘วิสฺสชฺชิตพฺพ ยุตฺตเกนา’’ติ วิสฺสชฺชิตพฺพ โยเคฺยนฯ ‘‘เตน อตฺถิโก เยวา’’ติ ปทุทฺธาโรฯ ‘‘โส น ยุชฺชตี’’ติ โส อโตฺถ น ยุชฺชติฯ ‘‘ขิปิต อุสูนํ’’ติ ปุพฺพภาเค ขิปิต อุสูนํฯ ‘‘อตฺถโต ปนา’’ติ อธิปฺปายตฺถโต ปนฯ ‘‘หตฺถปฺปสารณํ วิยา’’ติ โลเก กิญฺจิ อิจฺฉนฺตสฺส ชนสฺส หตฺถปฺปสารณํ วิยาติ อธิปฺปาโยฯ ‘‘ถามปโตฺต’’ติ อธิปติ ภาว ปโตฺตติ วุตฺตํ โหติฯ เตนาห ‘‘ตถาเหสา’’ติอาทิํฯ ‘‘ตณฺหาย หเตฺถ ฐิตา’’ติ อุปจาร วจนเมตํฯ ตณฺหาย ปริคฺคหิตาติ วุตฺตํ โหติฯ นสกฺขิสฺสนฺติเยว, โน นสกฺขิสฺสนฺติฯ ตสฺมา เวทิตพฺพเมตํ ฉโนฺทเยว ตณฺหาย พลวตโรติฯ กสฺมา พลวตโรติฯ อาทีนวานิสํส ทสฺสนญฺญาเณน ยุตฺตตฺตาติฯ</p>


<p> ‘‘ปกิรนฺตี’’ติ ปตฺถรนฺติฯ ‘‘สมานา’’ติ สาวเชฺชหิ ยุตฺตา สาวชฺชา, อนวเชฺชหิ ยุตฺตา อนวชฺชาติ เอวํ สทิสา, สาธารณาฯ</p>

</p>


<p> อกุสลราสิมฺหิฯ ‘‘มุยฺหตี’’ติ ญาตพฺพสฺสเญยฺย ธมฺมสฺส อญฺญาณ วเสน สมฺมุยฺหติ, จิตฺตสฺส อนฺธภาโว โหติฯ จตุรงฺคตโม นาม ‘กาฬปกฺข จาตุทฺทสิ ทิวโส, อฑฺฒรตฺติ สมโย, ติพฺพวนสโณฺฑ, พหลเมฆจฺฉโนฺน,ติ อยํ จตุรงฺคตโมฯ โส จกฺขุสฺส อนฺธภาวํ กโรติฯ เอวํ ตสฺส ตมสฺส จกฺขุสฺส อนฺธภาวกรณํ วิยฯ ญาณคติโก โหตีติ ทฎฺฐโพฺพ อฎฺฐกถา นเยนฯ ตเมว อฎฺฐกถา นยํ ทเสฺสตุํ ‘‘ตถา เหสา’’ติอาทิ วุตฺตํฯ อภิธมฺมฎีกายํ ปน มิจฺฉา ญาณนฺติ มิจฺฉา วิตโกฺก อธิเปฺปโตฯ โส หิ มิจฺฉา สงฺกโปฺป หุตฺวา นานปฺปการ จินฺตา ปวตฺติ วเสน ญาณคติโก โหติฯ โมโห ปน จิตฺตสฺส อนฺธี ภูโต , นานาจินฺตน กิจฺจ รหิโต, กถํ ญาณคติโก ภเวยฺยาติ ตสฺส อธิปฺปาโยฯ ‘‘ปาป กิริยาสู’’ติ ทุจฺจริต กเมฺมสุฯ ‘‘อุปาย จินฺตาวเสนา’’ติ กตกมฺมสฺส สิทฺธตฺถาย สตฺถาวุธาทิวิธาเนสุ นานาอุปาย จินฺตาวเสนฯ อปฺปฎิ ปชฺชนํ อปฺปฎิ ปตฺติฯ ญาณ คติํ อคมนนฺติ อโตฺถฯ เตนาห ‘‘อญฺญาณเมว วุจฺจตี’’ติฯ ‘‘ญาณคติกา’’ติ ญาณปฺปวตฺติยา สมานปฺปวตฺติกาฯ โลโภ ญาณ คติโก มายาสาเฐยฺย กเมฺมสุ วิจิตฺตปฺปวตฺติกตฺตาฯ วิจาโร ญาณ คติโกฯ ตถาหิ โส ฌานเงฺคสุ วิจิกิจฺฉาย ปฎิปโกฺขติ วุโตฺตฯ จิตฺตสฺส ญาณ คติ กตา วิจิตฺตตฺถวาจเกน จิตฺตสเทฺทน สิโทฺธฯ เต จ ธมฺมา สพฺพ สเตฺตสุ ญาณ คติกา น โหนฺติฯ ญาณูปนิสฺสยํ ลภิตฺวา เอว โหนฺตีติ ทเสฺสตุํ ‘‘เตหี’’ติอาทิมาหฯ เต สาเธนฺตีติ สมฺพโนฺธฯ ปกติยา วิญฺญุชาติกา นาม ติเหตุกปฺปฎิ สนฺธิกาฯ อญฺญปฺปฎิ สนฺธิกาปิ โพธิสตฺต ภูมิยํ ฐิตา วา ปญฺญาปสุต ภวโต อาคตา วาฯ สุตปริยตฺติ สมฺปนฺนา นาม ทฺวิเหตุกปฺปฎิ สนฺธิกาปิ อิมสฺมิํ ภเว พหุสฺสุต สมฺปนฺนา จ ปริยตฺติ กมฺม สมฺปนฺนา จฯ</p>


<p> อหิริกวจนเตฺถฯ ‘‘น หิรียตี’’ติ นาม ธาตุ ปทเมตํฯ หรายติ ลชฺชตีติ หิรีฯ หเร ลชฺชายํติ ธาตุฯ น หิรี อหิรีติ วจนโตฺถฯ ‘‘รุจิํ อุปฺปาเทตฺวา’’ติ คามสู กรสฺส คูถราสิ ทสฺสเน วิย จิตฺตโรจน จิตฺต ขมนํ อุปฺปาเทตฺวาฯ อตฺตานํ ปาปกมฺม ลิมฺปโต จิตฺตสฺส อลีนตา อชิคุจฺฉนํ นามฯ อตฺตานํ อสปฺปุริส ภาวปตฺติโต จิตฺตสฺส อลีนตา อลชฺชา นามฯ</p>


<p> อโนตฺตปฺปวจนเตฺถฯ ‘‘น ภายตี’’ติ ปาปกมฺมํ ภยโต น อุปฎฺฐาติฯ ‘‘น อุตฺรสตี’’ติ ปาปกมฺม เหตุ น กมฺปติฯ ‘‘ตาสู’’ติ ปาปกิริยาสุฯ ‘‘อสารชฺชมานํ กตฺวา’’ติ สูรํ วิสฺสฎฺฐํ กตฺวาฯ อสารชฺชํ นาม สูรภาโวฯ อนุตฺตาโส นาม ปาปกมฺม เหตุ จิตฺตสฺส อกมฺปนํฯ คาถายํฯ อชิคุจฺฉนสีโล ปุคฺคโล อเชคุจฺฉีฯ ‘‘ปาปา’’ติ ปาปกมฺมโตฯ ‘‘สูกโร’’ติ คามสูกโรฯ โส คูถโต อเชคุจฺฉีฯ อหิริโก ปาปโต อเชคุจฺฉีติ โยชนาฯ อภายนสีโล อภีรูฯ ‘‘สลโภ’’ติ ปฎโงฺคฯ ‘‘ปาวกา’’ติ  ทีปชาลมฺหาฯ สลโภ ปาวกมฺหา อภีรู วิย อโนตฺตวฺวี ปาปโต อภีรูติ โยชนาฯ</p>


<p> อุทฺธจฺจวจนเตฺถฯ ‘‘อุทฺธรตี’’ติ อุกฺขิปติฯ อารมฺมณสฺมิํ น สนฺนิ สีทติฯ วิกฺขิปตีติ วุตฺตํ โหติฯ ‘‘วเฎฺฎตฺวา’’ติ อาวเฎฺฎตฺวาฯ ‘‘วิสฺสฎฺฐเคณฺฑุโก วิยา’’ติ วิสฺสชฺชิโต สารเคณฺฑุโก วิยฯ ‘‘ธชปฎากา วิยา’’ติ วาเตริตา ธชปฎากา วิยฯ</p>


<p> โลภวจนเตฺถฯ ‘‘ลุพฺภตี’’ติ คิชฺฌติ, อภิกงฺขติฯ อภิสชฺชนํ อภิลคฺคนํฯ มกฺกฎํ อาลิมฺปติ พนฺธติ เอเตนาติ มกฺกฎา เลโปฯ ‘‘ตตฺต กปาเล’’ติ อคฺคินาสนฺตเตฺต ฆฎ กปาเลฯ เตลสฺส วตฺถมฺหิ อญฺชนํ อภิลคฺคนํ เตลญฺชนํฯ รชฺชนํ ปฎิสชฺชนํ ราโคฯ เตลญฺชน ภูโต ราโค เตลญฺชน ราโคฯ น กิเลสราโคฯ รตฺติ ทิวํ ปวตฺตนเฎฺฐน ตณฺหา เอว นทีโสตสทิสตฺตา ตณฺหา นทีฯ ‘‘สตฺตานํ’’ติ ปุถุชฺชน สตฺตานํฯ ‘‘สุกฺขกฎฺฐสาขาปลาสติณกสฎานี’’ติ สุกฺข กฎฺฐกสฎานิ, สุกฺข สาขา กสฎานีติอาทินา โยเชตพฺพํฯ กสฎ สเทฺทน อสารภาวํ ทีเปติฯ ‘‘นที วิยา’’ติ ปพฺพเตยฺยา นที วิยฯ</p>


<p> ทิฎฺฐิวจนเตฺถฯ ‘‘ทสฺสนํ’’ติ ปริกปฺปนา สิเทฺธสุ มิจฺฉา สภาเวสุ วิปรีต ทสฺสนํฯ เตนาห ‘‘ธมฺมานํ’’ติอาทิํฯ ตตฺถ ‘‘ธมฺมานํ’’ติ รูปารูป ธมฺมานํ, อนิจฺจตาทิ ธมฺมานญฺจฯ ‘‘ยาถาว สภาเวสู’’ติ ภูตสภาเวสุฯ ภูตสภาโว หิ ยถา ธมฺมํ อวติ รกฺขตีติ อเตฺถน ยาถาโวติ วุจฺจติฯ อตฺตานํ ปณฺฑิตํ มญฺญนฺตีติ ปณฺฑิต มานิโนฯ ปฎิเวธญฺญาณํ นาม อริย มคฺคญฺญาณํฯ ปรมํ วชฺชนฺติ ทฎฺฐพฺพา โลเก มหาสาวชฺชเฎฺฐน ตํ สทิสสฺส อญฺญสฺส วชฺชสฺส อภาวโตติ อธิปฺปาโยฯ</p>


<p> มานวจนเตฺถฯ ‘‘มญฺญตี’’ติ ภูตสภาวํ อติกฺกมฺม อธิกํ กตฺวา อหมสฺมีติอาทินา เตน เตน อภูตากาเรน มญฺญติฯ เตนาห ‘‘อหํ โลเก’’ติอาทิํฯ ตตฺถ ‘‘กฎฺฐกถิงฺคโร วิยา’’ติ สุกฺขทารุกฺขโนฺธ วิยฯ โส ปน อุปตฺถมฺภิโต มญฺญตีติ สมฺพโนฺธฯ ‘‘อตฺตานํ อจฺจุคฺคตํ มญฺญตี’’ติ ปุคฺคลํ มาเนน อภินฺนํ กตฺวา วุตฺตํฯ ‘‘อุนฺนติ ลกฺขโณ’’ติ อุนฺนมน สภาโวฯ</p>


<p> โทสวจนเตฺถ ฯ จเณฺฑน กายวจี มโนกเมฺมน สมนฺนาคโต จณฺฑิโกฯ จณฺฑิกสฺส ภาโว จณฺฑิกฺกํฯ ‘‘ปหตาสีวิโส วิยา’’ติ ทเณฺฑน ปหโต อาสีวิโส วิยฯ ‘‘วิสปฺปนเฎฺฐนา’’ติ สกลกาเย วิวิเธน สปฺปนเฎฺฐน, ผรณเฎฺฐนฯ อิทญฺจ ตํ สมุฎฺฐาน รูปานํ ผรณ วเสน วุตฺตํฯ ‘‘อสนิปาโต วิยา’’ติ สุกฺขา สนิปตนํ วิยฯ ‘‘ทาวคฺคิวิยา’’ติ อรญฺญคฺคิ วิยฯ ‘‘สปโตฺต วิยา’’ติ ทุฎฺฐเวรี วิยฯ ‘‘วิสสํสฎฺฐปูติมุตฺตํ วิยา’’ติ ยถา มุตฺตํ นาม ปกติยา เอว ทุคฺคนฺธตฺตา ปฎิกุลตฺตา ทูเร ฉฎฺฎนียนฺติ อหิตเมว โหติฯ ปุน ปูติภาเว สติ, ทูรตเร ฉเฎฺฎตพฺพํฯ วิสสํสเฎฺฐปน วตฺตพฺพเมวนตฺถิฯ สพฺพโส อหิตราสิ โหติฯ เอวํ โทโสปิ ตํ สมงฺคีโน ตสฺมิํ ขเณ ปเรสํ อมนาปิยตํ อาปาเทติฯ อตฺตหิต ปรหิต วินาสญฺจ กาเรติ, ปรมฺมรณา อปายญฺจ ปาเปตีติ สพฺพโส อหิตราสิ โหติฯ เตน วุตฺตํ ‘‘วิสสํสฎฺฐปูติ มุตฺตํ วิย ทฎฺฐโพฺพ’’ติฯ</p>


<p> อิสฺสาวจนเตฺถฯ ทุวิธา อิสฺสาลทฺธสมฺปตฺติ วิสยา จลภิตพฺพ สมฺปตฺติ วิสยา จฯ ตตฺถ ลทฺธ สมฺปตฺติ วิสยํ ตาวทเสฺสติ ‘‘ปเรสํ ปกติยา’’ติอาทินาฯ ลทฺธ สมฺปตฺติคฺคหเณน อตีต สมฺปตฺติปิ สงฺคหิตาติ ทฎฺฐพฺพาฯ อิสฺสาปกติกาหิ เกจิ อสุโก นาม ปุเพฺพ เอวํ สมฺปตฺติโก อโหสีติ วา, อหํ ปุเพฺพ เอวํ สมฺปตฺติโก อโหสินฺติ วา สุตฺวา นสหนฺติเยวฯ ตํ วจนํ โสตุํปิ น อิจฺฉนฺตีติฯ อสุโกติอาทินา ลภิตพฺพสมฺปตฺติ วิสยํ ทเสฺสติฯ</p>


<p> มจฺฉริยวจนเตฺถฯ ‘‘มม เอวา’’ติ มมปเกฺข เอวาติ อธิปฺปาโยฯ ‘‘คุณชาตํ’’วาติ อตฺตนิวิชฺชมานํ สิปฺปวิชฺชาทิ สมฺปตฺติ คุณชาตํ วาฯ ‘‘วตฺถุ วา’’ติ ธนธญฺญาทิวตฺถุ วาฯ ‘‘อวิปฺผาริกตาวเสนา’’ติ อเญฺญน ตํ สิปฺปวิชฺชาทิกํ วา ธนธญฺญาทิกํ วา มยฺหํ เทหีติ วุเตฺต ปรหิตตฺถาย ทาตพฺพ ยุตฺตกํ ทสฺสามีติ เอวํ จิเตฺตสติ, ปรหิตปฺผรณาวเสน ตํ จิตฺตํ วิปฺผาริกํ นาม โหติฯ เทหีติ วจนมฺปิ โสตุํ อนิจฺฉโนฺต ปรหิตตฺถาย อวิปฺผาริก จิโตฺต นาม โหติฯ เอวํ อวิปฺผาริกตาวเสน จรติ ปวตฺตตีติ มจฺฉรญฺจ การสฺส ฉ การํ  กตฺวาฯ ตถา ปวตฺตํ จิตฺตํฯ ปุคฺคโล ปน มจฺฉรีติ วุจฺจติฯ ‘‘ตํ’’ติ ลทฺธสมฺปตฺติํฯ ‘‘ปเรหิ สาธารณํ ทิสฺวา’’ติอาทินา โยเชตพฺพํฯ สาธารณนฺติ จ ทฺวิสนฺตกํ วาติ สนฺตกํ วา ภวิสฺสมานํ, ปเรหิ วา ปริภุญฺชิยมานํฯ ‘‘นิคฺคุหนลกฺขณํ’’ติ รกฺขาวรณคุตฺตีหิสโงฺคปน สภาวํฯ อตฺตนา ลทฺธ สมฺปตฺติ นาม อิสฺสาย อวิสโยฯ ลภิตพฺพสมฺปตฺติ ปน อุภย สาธารณํฯ ตสฺมา ตตฺถ อุภินฺนํ วิเสโส วตฺตโพฺพติ ตํ ทเสฺสตุํ ‘‘เอตฺถ จา’’ติอาทิมาหฯ ‘‘ยสฺส ลาภํ น อิจฺฉตี’’ติ อตฺตนา ลภตุ วา มาวา, เกวลํ ปร สมฺปตฺติํ อสหโนฺต ยสฺส ปรสฺส ลาภํ น อิจฺฉติฯ ‘‘จิตฺต วิฆาโต’’ติ จิตฺต วิหญฺญนํฯ ‘‘อตฺตนา ลทฺธุํ อิจฺฉตี’’ติ ปโร สมฺปชฺชตุ วา มาวา, ยตฺถ ปรลาเภสติ, อตฺตนา น ลภิสฺสติ, ตตฺถ อตฺตนาว ลทฺธุํ อิจฺฉติฯ ยตฺถ อตฺตนา จ ลภติ, ปโร จ ลภติ, ตตฺถ วิฆาโต นตฺถีติ อธิปฺปาโยฯ ‘‘อลพฺภมานกํ จิเนฺตตฺวา’’ติ อตฺตนา อลภิสฺสมานํ สลฺลเกฺขตฺวาฯ</p>


<p> กุกฺกุจฺจวจนเตฺถฯ ‘‘กิริยา กตํ’’ติ กต สทฺทสฺสภาว สาธนมาหฯ เอวํ วจนตฺถํ ทเสฺสตฺวา อภิเธยฺยตฺถํ ทเสฺสโนฺต ‘‘อตฺถโต ปนา’’ติอาทิมาหฯ ‘‘อนุโสจน วเสนา’’ติ ปจฺฉา ปุนปฺปุนํ จิตฺตสนฺตาปวเสนฯ โส กุกตนฺติ วุจฺจตีติ สมฺพโนฺธฯ ‘‘กุสล ธเมฺมสู’’ติ ปุญฺญ กิริยวตฺถุ ธเมฺมสุ จิตฺต ปริยาทานาย เอว สํวตฺตติฯ กุกฺกุจฺจ สมงฺคี ปุคฺคโล ปุญฺญกมฺมํ กโรโนฺตปิ จิตฺต สุขํ น ลภติฯ พหุชน มเชฺฌ วสิตฺวา นานากิจฺจานิ กโรโนฺต นานา ติรจฺฉาน กถํ กเถโนฺต จิตฺต สุขํ ลภติฯ ตทา ตสฺส ปุญฺญกมฺม กรณตฺถาย จิตฺตํ ปริยาทียติ, ปริกฺขิยฺยติฯ จิตฺตวสํ คจฺฉโนฺต วิจรติฯ เอวํ จิตฺต ปริยาทานาย เอว สํวตฺตติฯ ‘‘อฎฺฐกถายํ’’ติ อฎฺฐสาลินิยํฯ ‘‘กตา กตสฺส สาวชฺชานวชฺชสฺสา’’ติ ปุเพฺพ กตสฺส สาวชฺชกมฺมสฺส, อกตสฺส อนวชฺช กมฺมสฺสฯ กมฺมเตฺถสามิวจนํฯ ‘‘อภิมุขคมนํ’’ติ อารมฺมณ กรณวเสน จิตฺตสฺส อภิมุขปฺปวตฺตนํฯ เอเตน ปฎิมุขํ สรณํ จินฺตนํ ปฎิสาโรติ ทเสฺสติฯ ‘‘อกตํ น กโรตี’’ติ อกตํ กาตุํ น สโกฺกตีติ อธิปฺปาโยฯ เอวํ กตํ น กโรตีติ เอตฺถปิฯ ‘‘วิรูโป’’ติ  วีภโจฺฉ อโสภโณฯ ‘‘กุจฺฉิโต’’ติ ครหิตโพฺพฯ นนุ ปุเพฺพ จิตฺตุปฺปาโท กุจฺฉิโตติ วุโตฺตฯ อฎฺฐกถายํ ปน วิปฺปฎิสาโร กุจฺฉิโตติ วุโตฺตฯ อุภยเมตํ น สเมตีติฯ โน น สเมติ, อญฺญถานุ ปปตฺติโตติ ทเสฺสตุํ ‘‘เอตฺถ จา’’ติอาทิมาหฯ ‘‘เยน จ การเณนา’’ติ กตากตํ ปฎิจฺจ นิรตฺถก จิตฺตปฺปวตฺติ การเณนฯ โส จิตฺตุปฺปาโทว กุกตปเท คเหตุํ ยุโตฺต, นวิภาวนิยํ วิย กตากต ทุจฺจริต สุจริตนฺติ อธิปฺปาโยฯ นนุ วิภาวนิยมฺปิ โส จิตฺตุปฺปาโทว อุปจาร นเยน คหิโตติ เจฯ ยุตฺติ วเสน จ อฎฺฐกถาคเมน จ มุขฺยโต สิเทฺธ สติ, กิํ อุปจาร นเยนฯ เตนาห ‘‘วิภาวนิยํ ปนา’’ติอาทิํฯ กุกตสฺสภาโว กุกฺกุจฺจํ, อการสฺส อุการํ กตฺวาติ อยํ อฎฺฐกถานโยฯ อิทานิ สทฺทสตฺถนเยน อปรํ วจนตฺถญฺจ อธิปฺปายตฺถญฺจ ทเสฺสตุํ ‘‘อปิ จา’’ติอาทิ อารทฺธํฯ ตตฺถ ‘‘ธาตุปาเฐสู’’ติ อกฺขรธาตุปฺปกาสเนสุ นิรุตฺติ ปาเฐสุฯ ปฐนฺติเยว, โน น ปฐนฺติฯ เต จ อตฺถา เจตโส วิปฺปฎิสาโร มโน วิเลโขติ เอวํ ปาฬิยํ วุเตฺตหิ กุกฺกุจฺจปริยาเยหิ สเมนฺติเยวฯ ตสฺมา อยํ อปโรนโย อิธ อวสฺสํ วตฺตโพฺพ เยวาติ ทีเปติฯ วิปฺปฎิ สาริปุคฺคโล จ ตํ ตํ ปุญฺญกมฺมํ กโรโนฺตปิ วิปฺปฎิ สารคฺคินา ทยฺหมาน จิโตฺต ปุญฺญกเมฺม จิตฺตปฺปสาทํ นลภติฯ จิตฺต สุขํ น วินฺทติฯ กิํ อิมินา กเมฺมนาติ ตํ ปหาย ยตฺถ จิตฺต สุขํ วินฺทติ, ตตฺถ วิจรติฯ เอวํ วิปฺปฎิสาโร ปุญฺญกมฺมโต สโงฺกจนํ นาม โหตีติฯ กิเลสสลฺลิขนํ นาม สนฺตุฎฺฐิ สเลฺลขปฺปฎิปตฺติยํ ฐิตสฺส ตทงฺคปฺปหานาทิวเสน ตํ ตํ กิเลสปฺปหานํ วุจฺจติฯ ‘‘อนุตฺถุนนากาเรนา’’ติ ปุนปฺปุนํ วิลปนากาเรนฯ สโงฺกจตีติ วตฺวา ตสฺส อุภยํ อตฺถํ ทเสฺสโนฺต ‘‘กุสลกมฺม สมาทาเน’’ติอาทิมาหฯ นมิตุมฺปิ น เทติฯ กุโต สมาทาตุํ วา วเฑฺฒตุํ วา ทสฺสตีติ อธิปฺปาโยฯ ‘‘ตนุกรเณนา’’ติ ทุพฺพลกรเณนฯ วิเสสนเฎฺฐกรณ วจนํฯ ‘‘โส’’ติ ธมฺมสมูโหฯ ตํ ปน กุกฺกุจฺจํฯ เกจิ ปน กุกฺกุจฺจํ ปจฺจุปฺปนฺน สุจริต ทุจฺจริตา รมฺมณมฺปิ อนาคต สุจริต ทุจฺจริตา รมฺมณมฺปิ กเปฺปนฺติฯ ตํ ปฎิกฺขิปโนฺต ‘‘เตนา’’ติอาทิมาห ฯ มหานิเทฺทสปาเฐ ทฺวีหากาเรหิ อุปฺปชฺชติ กุกฺกุจฺจํ เจตโส วิปฺปฎิสาโร มโนวิเลโขติ ปาโฐฯ ‘‘กตตฺตา จา’’ติ อกตฺตพฺพสฺส กตตฺตา จฯ ‘‘อกตตฺตา จา’’ติ กตฺตพฺพสฺส อกตตฺตา จฯ เกจิ ปน อยํ วิปฺปฎิสาโร นาม กทาจิ กสฺสจิ เกนจิ การเณน ปุเพฺพกต สุจริตมฺปิ อกต ทุจฺจริตมฺปิ อารพฺภ อุปฺปชฺชติฯ อุมฺมตฺตกสทิสญฺหิ ปุถุชฺชน จิตฺตนฺติ วทนฺติฯ ตํ ปฎิกฺขิปโนฺต ‘‘เอเตนา’’ติอาทิมาหฯ โส ปน เกสญฺจิ วาเท วิปฺปฎิสาโร นาม โทมนสฺสํ โหติ, น กุกฺกุจฺจนฺติ อธิปฺปาโยฯ โสจ โข ทฺวิธา ภาโวฯ อปายภเยน ตชฺชียนฺติ ตาสียนฺตีติ อปายภย ตชฺชิตาฯ ‘‘น อเญฺญสํ’’ติ สุจริต ทุจฺจริตํ อชานนฺตานํ อมนสิกโรนฺตานญฺจ น โหติฯ กถํ วิญฺญายตีติ เจฯ สุจริตทุจฺจริต นาเมน อนุโสจนาการสฺส ทสฺสิตตฺตาติ วุตฺตํ ‘‘อกตํ เม’’ติอาทิฯ ยาถาวมาโน นาม เสยฺยสฺส เสโยฺย หมสฺมีติ สทิสสฺส สทิโสหมสฺมีติ หีนสฺส หีโนหมสฺมีติอาทินา ปวโตฺต ภูตมาโนฯ ยญฺจกุกฺกุจฺจํ อุปฺปชฺชตีติ สมฺพโนฺธฯ ‘‘อกตฺวา’’ติ ตํ กลฺยาณ กมฺมํ อกตฺวาฯ ‘‘กตฺวา’’ติ ตํ ปาปกมฺมํ กตฺวาฯ อิทํ ปน ปุเพฺพกตา กตกาเล เอว อยาถาวํ โหติฯ อนุโสจน กาเลปน ยาถาวเมวฯ ‘‘หตฺถ กุกฺกุจฺจํ’’ติ เอตฺถ สโงฺกจนโตฺถ น ลพฺภติฯ กุจฺฉิต กิริยโตฺถ เอว ลพฺภติฯ หตฺถโลลตาหิ หตฺถ กุกฺกุจฺจนฺติ วุจฺจติฯ ปาทโลลตา จ ปาทกุกฺกุจฺจํฯ เตนาห ‘‘อสํยต กุกฺกุจฺจํ นามา’’ติฯ ยํ ปน กุกฺกุจฺจํฯ ‘‘ตํ’’ติ ตํ วตฺถุํฯ กุกฺกุจฺจํ กโรนฺตีติ กุกฺกุจฺจายนฺตาฯ นามธาตุ ปทเญฺหตํฯ กปฺปติ นุ โข, น นุ โข กปฺปตีติ เอวํ วินย สํสยํ อุปฺปาเทนฺตาติ อโตฺถฯ ‘‘กุกฺกุจฺจปฺปกตตายา’’ติ กุกฺกุเจฺจน อปกตตาย อภิภูตตายฯ ‘‘อตฺตโน อวิสเย’’ติ อาณาจกฺกฐาเนฯ อาณาจกฺก สามิโน พุทฺธสฺสวิสยตฺตา อตฺตโน สาวก ภูตสฺส อวิสเยติ อโตฺถฯ เย ปน กโรนฺติเยว กุกฺกุจฺจายนฺตา ปีติ อธิปฺปาโยฯ ‘‘อาปตฺติํ’’ติ ทุกฺกฎาปตฺติํฯ</p>


<p> ถินมิทฺธวจนเตฺถสุฯ ‘‘จิตฺตํ มนฺทมนฺทํ กตฺวา’’ติ จินฺตน กิเจฺจ อติมนฺทํ ปริทุพฺพลํ กตฺวาฯ จิตฺตํ คิลานํ มิลาตํ กตฺวาติ  วุตฺตํ โหติฯ ‘‘อโชฺฌตฺถรตี’’ติ อภิภวติฯ อารมฺมณ วิชานเน วา ชวนกิเจฺจ วา ปริหีนถามพลํ กโรติฯ ‘‘ถิยตี’’ติ ปทํ ปาฬิวเสน สิทฺธนฺติ อาห ‘‘ถินํ ถิยนา’’ติอาทิํฯ ‘‘อกมฺมญฺญภูเต กตฺวา’’ติ กายกมฺมาทีสุ อกมฺมกฺขเม ปริทุพฺพเล กตฺวาฯ [มุคฺคเรน โปเถตฺวา วิยาติ วุตฺตํ โหติ ]ฯ ‘‘เต’’ติ จิตฺต เจตสิเก สมฺปยุตฺต ธเมฺมฯ ‘‘โอลียาเปตฺวา’’ติ อวลีเน อวสีทเนฺต กตฺวาฯ เตนาห ‘‘อิริยา ปถํ ปี’’ติอาทิํฯ ถินํ จิตฺตํ อภิภวติ, วิชานน กิจฺจสฺส เคลญฺญตฺตา ถินสฺสฯ มิทฺธํ เจตสิเก อภิภวติ, ผุสนาทิ กิจฺจสฺส เคลญฺญตฺตา มิทฺธสฺสาติ อธิปฺปาโยฯ</p>


<p> วิจิกิจฺฉาวจนเตฺถฯ ‘‘จิกิจฺฉนํ’’ติ โรคาปนย นเตฺถ กิตธาตุวเสน สิทฺธํ สงฺขต กิริยา ปทนฺติ อาห ‘‘ญาณปฺปฎิกาโรติ อโตฺถ’’ติฯ ‘‘ปฎิกาโร’’ติ จ โรคสฺส ปฎิปกฺข กมฺมํฯ ‘‘เอตายา’’ติ นิสฺสกฺกวจนํฯ วิจินนฺติ ธมฺมํ วิจินนฺตีติ วิจิโนฯ ธมฺม วีมํสกาฯ กิจฺฉติ กิลมติ เอตายาติ กิจฺฉาฯ วิจินํ กิจฺฉาติ วิจิกิจฺฉาติ อิมมตฺถํ ทเสฺสโนฺต ‘‘สภาวํ’’ติอาทิมาหฯ ‘‘วิจิกิจฺฉตี’’ติ สงฺขตธาตุปทํฯ ตญฺจ กงฺขายํ วตฺตตีติ ทเสฺสตุํ ‘‘วิจิกิจฺฉติ วา’’ติอาทิ วุตฺตํฯ ทฺวิธา เอฬยติ กมฺปตีติ เทฺวฬกํฯ ตถา ปวตฺตํ จิตฺตํฯ เทฺวฬกสฺส ภาโวติ วิคฺคโหฯ ‘‘พุทฺธาทีสุ อฎฺฐสู’’ติ พุเทฺธ กงฺขติ, ธเมฺม กงฺขติ, สเงฺฆ กงฺขติ, สิกฺขาย กงฺขติ, ปุพฺพเนฺต กงฺขติ, อปรเนฺต กงฺขติ, ปุพฺพนฺตา ปรเนฺต กงฺขติ, อิทปฺปจฺจยตา ปฎิจฺจ สมุปฺปเนฺนสุ ธเมฺมสุ กงฺขตีติ เอวํ วุเตฺตสุ อฎฺฐสุ สเทฺธยฺย วตฺถูสุฯ ตตฺถ ‘‘พุเทฺธ กงฺขตี’’ติ อิติปิ โส ภควา อรหํติอาทินา วุเตฺตสุ พุทฺธคุเณสุ อสทฺทหโนฺต พุเทฺธ กงฺขติ นามฯ สฺวากฺขาโต ภควตา ธโมฺมติอาทินา วุเตฺตสุ ธมฺม คุเณสุ อสทฺทหโนฺต ธเมฺม กงฺขติ นามฯ สุปฺปฎิปโนฺน ภควโต สาวกสโงฺฆติอาทินา วุเตฺตสุ สงฺฆคุเณสุ อสทฺทหโนฺต สเงฺฆ กงฺขติ นามฯ ติสฺสนฺนํ สิกฺขานํ วฎฺฎ ทุกฺขโต นิยฺยานเฎฺฐสุ อสทฺทหโนฺต สิกฺขาย กงฺขติ นามฯ อตฺตโน อตีต ภวสฺส อตฺถิ นตฺถิภาเว กงฺขโนฺต ปุพฺพเนฺต กงฺขติ นามฯ อตฺตโน ปรมฺมรณา อนาคต ภวสฺส อตฺถิ นตฺถิภาเว กงฺขโนฺต อปรเนฺต กงฺขติ นามฯ ตทุภยสฺส อตฺถิ นตฺถิ ภาเว  กงฺขโนฺต ปุพฺพนฺตา ปรเนฺต กงฺขติ นามฯ อิมสฺมิํ ภเว อตฺตโน ขนฺธานํ ปฎิจฺจ สมุปฺปาเท จ ปฎิจฺจ สมุปฺปนฺนภาเว จ กงฺขโนฺต อิทปฺปจฺจยตา ปฎิจฺจ สมุปฺปเนฺนสุ ธเมฺมสุ กงฺขติ นามฯ ‘‘วิมติ วเสนา’’ติ เวมติกภาเวนฯ ปวตฺตมานา วิจิกิจฺฉาฯ วิจิกิจฺฉา ปฎิรูปกา นาม สพฺพ ธเมฺมสุ อปฺปฎิหตพุทฺธีนํ สพฺพญฺญุ พุทฺธานํ เอว นตฺถีติ วุตฺตํ ‘‘อสพฺพญฺญูนํ’’ติอาทิฯ</p>

</p>


<p> สทฺธาวจนเตฺถฯ ‘‘สนฺนิสินฺนํ’’ติ อจลิตํฯ ‘‘สุฎฺฐู’’ติ อนสฺสนฺตํ อจลนฺตญฺจ กตฺวาฯ ‘‘ธาเรตี’’ติ เอวเมว โหตีติ สลฺลกฺขณวเสน ธาเรติฯ ตถา ฐเปตีติฯ สทฺทหนฺติ วา สทฺธา สมฺปนฺนา สตฺตาฯ สทฺธาตุํ อรหนฺตีติ สเทฺธยฺยานิฯ อกาลุสฺสํ วุจฺจติ อนาวิลํ จิตฺตํฯ อกาลุสฺสํ เอว อกาลุสฺสิยํฯ ตสฺส ภาโวติ วิคฺคโหฯ ‘‘โอกปฺปนา’’ติ อโหสาธุ อโหสุฎฺฐูติ อธิมุจฺจนวเสน จินฺตนาฯ ‘‘มิจฺฉาธิโมโกฺข เยวา’’ติ ทิฎฺฐิสมฺปยุโตฺต อธิโมโกฺขเยวฯ ‘‘วิเตฺต อสตี’’ติ ธเน อสติฯ ธนญฺหิ วิตฺตนฺติ วุจฺจติฯ ยํ ยํ อิจฺฉติ, ตํ ตํ วินฺทนฺติ เอเตนาติ กตฺวาฯ ‘‘เตสํ’’ติ มนุสฺสานํฯ</p>


<p> สติวจนเตฺถฯ ‘‘สรตี’’ติ อนุสฺสรติฯ ‘‘กตานี’’ติ ปุเพฺพกตานิฯ ‘‘กตฺตพฺพานี’’ติ อิทานิ วา ปจฺฉา วา กตฺตพฺพานิฯ กลฺยาณ กมฺมํ นามปกติยา จิตฺตสฺส รติฎฺฐานํ น โหติฯ ปาป กมฺมเมว จิตฺตสฺส รติฎฺฐานํ โหติฯ ตสฺมา กลฺยาณ กเมฺม เอว อปฺปมชฺชิตุํ วิสุํ สตินาม อิจฺฉิตพฺพาฯ ปาปกเมฺม ปน วิสุํ สติยา กิจฺจํ นตฺถิฯ สเพฺพปิ จิตฺตเจตสิกา ธมฺมา อปมตฺต รูปา โหนฺติฯ เตนาห ‘‘อิตราปนา’’ติอาทิํฯ ‘‘สติเยว น โหตี’’ติ วิสุํ สติ นามโก เอโก เจตสิโกเยว น โหติฯ กตมา ปน สา โหตีติ อาห ‘‘กตสฺสา’’ติอาทิํฯ ตตฺถ กตสฺส อปฺปมชฺชนํ นาม เกสญฺจิ อนุโมทนวเสน เกสญฺจิ อนุโสจนวเสน อปฺปมชฺชนํฯ กตฺตพฺพสฺส อปฺปมชฺชนํ นาม นิจฺจกาลมฺปิ กาตุํ อภิมุขตาฯ ‘‘กตสฺสา’’ติ  วา ภุมฺมเตฺถ สามิวจนํฯ ตถา เสเสสุ ทฺวีสุ ปเทสุฯ สเพฺพสุ ราชกเมฺมสุ นิยุโตฺต สพฺพกมฺมิโกฯ ‘‘นิยุโตฺต’’ติ อปฺปมโตฺต หุตฺวา พฺยาวฎกาย จิโตฺตฯ สเพฺพสุ ฐาเนสุ อิจฺฉิตพฺพาติ สพฺพตฺถิกาฯ สา หิ ฉสุ ทฺวาเรสุ จิตฺตสฺส อารกฺข กิจฺจา โหติ อินฺทฺริย สํวรณ ธมฺมตฺตาฯ ตสฺมา ฉสุ ทฺวาเรสุ อิฎฺฐารมฺมเณ โลภมูลจิตฺตสฺส อนุปฺปชฺชนตฺถาย สา อิจฺฉิตพฺพา, อนิฎฺฐา รมฺมเณ โทสมูล จิตฺตสฺส, มชฺฌตฺตารมฺมเณ โมหมูล จิตฺตสฺสาติฯ อปิ จ, โพชฺฌงฺค ภาวนา ฐาเนสุ อิทํ สุตฺต ปทํ วุตฺตํฯ ตสฺมา ภาวนา จิตฺตสฺส ลีนฎฺฐาเนปิ สา อิจฺฉิตพฺพา ลีนปกฺขโต จิตฺตสฺส นีวารณตฺถายาติอาทินา โยเชตพฺพาฯ</p>


<p> หิริโอตฺตปฺปวจนเตฺถสุฯ ‘‘กายทุจฺจริตาทีหิ ลชฺชตี’’ติ ตานิกาตุํ ลชฺชติฯ ตานิ หีนกมฺมานิ ลามกกมฺมานีติ หีเฬตฺวา ตโต อตฺตานํ รกฺขิตุํ อิจฺฉติฯ เตนาห ‘‘ชิคุจฺฉตี’’ติฯ ‘‘อุกฺกณฺฐตี’’ติ วิรุชฺฌติ, วิโยคํ อิจฺฉติฯ ‘‘เตหิ เยวา’’ติ กาย ทุจฺจริตาทีหิเยวฯ ‘‘อุพฺพิชฺชตี’’ติ อุตฺตสติ, ภยโต อุปฎฺฐาติฯ คาถาสุฯ ‘‘อลชฺชิเยสู’’ติ อลชฺชิตเพฺพสุ กลฺยาณ กเมฺมสุฯ ‘‘ลชฺชเร’’ติ ลชฺชนฺติฯ ‘‘อภเย’’ติ อภายิตเพฺพ กลฺยาณกเมฺมฯ ยสฺมา ปน สปฺปุริสา อตฺตานํ ปริหรนฺตีติ สมฺพโนฺธฯ ‘‘หิริยา อตฺตนิ คารวํ อุปฺปาเทตฺวา’’ติ อตฺตโน ชาติคุณาทิกํ วา สีล คุณาทิกํ วา ครุํ กตฺวา มาทิสสฺส เอว รูปํ ปาปกมฺมํ อยุตฺตํ กาตุํฯ ยทิ กเรยฺยํ, ปจฺฉา อตฺตานํ อสุทฺธํ ญตฺวา ทุกฺขีทุมฺมโน ภเวยฺยนฺติ เอวํ หิริยา อตฺตนิ คารวํ อุปฺปาเทตฺวาฯ ‘‘โอตฺตเปฺปน ปเรสุ คารวํ อุปฺปาเทตฺวา’’ติ ปรานุวาทภยํ ภายิตฺวาติ อธิปฺปาโยฯ ตตฺถ ปรานุวาทภยํ นาม ปเรสํ สาธุ ชนานํ ครหา ภยํฯ อญฺญมฺปิ อปายภยํ สํสาร วฎฺฎภยญฺจ เอตฺถ สงฺคยฺหติเยวฯ โลกํปาเลนฺตีติ โลกปาลาฯ ‘‘โลกํ’’ติ สตฺตโลกํฯ ‘‘ปาเลนฺตี’’ติ อปาย ภยโต รกฺขนฺติฯ</p>


<p> อโลภวจนเตฺถฯ อกาโร วิรุทฺธโตฺถติอาห ‘‘โลภปฺปฎิปโกฺข’’ติฯ โลภสฺส ปฎิวิรุโทฺธติ อโตฺถฯ ปฎิวิรุทฺธตา จ ปหายก ปหาตพฺพ ภาเวน เวทิตพฺพาติ ทเสฺสตุํ ‘‘โสหี’’ติอาทิมาห ฯ ตตฺถ โส เนกฺขมฺมธาตุวเสน หุตฺวา ปวตฺตตีติ สมฺพโนฺธฯ ‘‘หิต สญฺญิเตสู’’ติ อิทํ เม อตฺถาย หิตาย สุขายาติ เอวํ สญฺญิเตสุฯ ‘‘ลคฺคนวเสนา’’ติ อมุญฺจิตุกามตาวเสนฯ เตเสฺวว ปวตฺตตีติ สมฺพโนฺธฯ ‘‘ภวโภค สมฺปตฺติโย คูถราสิํ วิย หีเฬตฺวา’’ติ อิทํ โพธิสตฺตานํ วเสน นิทสฺสน วจนํฯ ตตฺถ ‘‘หีเฬตฺวา’’ติ ครหิตฺวาฯ นิกฺขมนฺติ เอเตนาติ เนกฺขโมฺมฯ โส เอว ธาตูติ เนกฺขมฺมธาตุฯ</p>


<p> อยํ นโย โทสปฺปฎิปโกฺข, โมหปฺปฎิปโกฺขติอาทีสุปิ เนตโพฺพฯ</p>


<p> ตตฺร มชฺฌตฺตตายํฯ ‘‘ลีนุทฺธจฺจานํ’’ติ จิตฺตสฺส ลีนตา เอโก วิสมปโกฺขฯ อุทฺธฎตา ทุตีโย วิสมปโกฺขฯ ลีนํ จิตฺตํ โกสเชฺช วิสมปเกฺข ปตติฯ อุทฺธฎํ จิตฺตํ อุทฺธเจฺจ วิสมปเกฺข ปตติฯ ตทุภยมฺปิ อกุสล ปกฺขิกํ โหติฯ ตถา จิตฺตสฺส อติ ลูขตา เอโก วิสม ปโกฺขฯ อติปหฎฺฐตา เอโกติอาทินา สพฺพํ โพชฺฌงฺควิธานํ วิตฺถาเรตพฺพํฯ ตตฺร มชฺฌตฺตตา ปน สมฺปยุตฺต ธเมฺม อุโภสุ อเนฺตสุ ปาเตตุํ อทตฺวา สยํ มชฺฌิมปฺปฎิปทายํ ทฬฺหํ ติฎฺฐติฯ</p>


<p> ปสฺสทฺธาทีสุฯ ‘‘ตตฺถ ตํ วีนฺทนฺตี’’ติ เตสุ ปุญฺญ กเมฺมสุ ตํ จิตฺต สุขํ ปฎิลภนฺติฯ</p>


<p> ลหุตา ทฺวเยฯ ‘‘ตตฺตปาสาเณ’’ติ สนฺตเตฺต ปาสาณปิเฎฺฐฯ ‘‘ตตฺถา’’ติ ปุญฺญกเมฺมสุฯ</p>


<p> มุทุตา ทฺวยาทีสุ สพฺพํ สุวิเญฺญยฺยํฯ</p>


<p> วิรติตฺตเยฯ ‘‘กถา, เจตนา, วิรติ, วเสนา’’ติ ‘กถาสมฺมาวาจา, เจตนา สมฺมาวาจา, วิรติ สมฺมาวาจา, วเสนฯ ตํ กถาวาจํ สมุฎฺฐาเปตีติ ตํ สมุฎฺฐาปิกาฯ ยา ปน ปาป วิรมณากาเรน จิตฺตสฺส ปวตฺตีติ โยชนาฯ ‘‘สมาทิยนฺตสฺส วา’’ติ มุสาวาทา วิรมามีติอาทินา วจีเภทํ กตฺวา สมาทิยนฺตสฺส วาฯ ‘‘อธิฎฺฐหนฺตสฺส วา’’ติ วจีเภทํ อกตฺวา จิเตฺตเนว ตถา อธิฎฺฐหนฺตสฺส วาฯ อิเมหิ ทฺวีหิ ปเทหิ สมาทาน วิรติปฺปวตฺติํ วทติ ฯ ‘‘อวีติกฺกมนฺตสฺส วา’’ติ เอเตน สมฺปตฺต วิรติปฺปวตฺติํ วทติฯ ‘‘เอตายา’’ติ สมฺมาวาจา วิรติยาฯ สา ปน กตฺตุนา จ กฺริยาย จ สหภาวินี หุตฺวา สมาทาน กฺริยํ สุฎฺฐุตรํ สาเธติฯ ตสฺมา สา กรณ สาธนํ นาม โหติฯ เตนาห ‘‘กรณเตฺถวากรณ วจน’’นฺติฯ พหูสุชวนวาเรสุ ปวตฺตมาเนสุ ปุริม ปุริม ชวนวารปริยาปนฺนา สมฺมาวาจา ปจฺฉิม ปจฺฉิม ชวนวารสมุฎฺฐิตาย สมาทาน กฺริยาย ปจฺจโย โหติฯ สา ปน ตาย กฺริยาย อสหภาวิตฺตา กรณลกฺขณํ น สมฺปชฺชติฯ เหตุ ลกฺขเณ ติฎฺฐติฯ เตนาห ‘‘เหตุ อเตฺถวา กรณวจน’’นฺติฯ อิทญฺจ อตฺถโต ลพฺภมานตฺตา วุตฺตํฯ สมฺมาวาจาติ ปทํ ปน กิตสาธน ปทตฺตากรณเตฺถ เอวสิทฺธํฯ น หิ อการก ภูโต เหตุ อโตฺถ สาธนํ นาม สมฺภวติฯ ‘‘สมาทาน วจนานี’’ติ สมฺมาวาจา สมุฎฺฐิตานิ สมาทาน วจนานิฯ ‘‘ตโต’’ติ ตโตปรํฯ ‘‘เตสํ’’ติ เต สํวทมานานํฯ อิทญฺจ สพฺพํ สมฺมาวาจาติ วจเน วจีเภทวาจํ ปธานํ กตฺวา วุตฺตํฯ สมฺปตฺตวิรติ สมุเจฺฉท วิรติภูตาย ปน สมฺมาวาจาย วจีเภเทน กิจฺจํ นตฺถิฯ วิรติ กิจฺจ เมวปธานนฺติ ทเสฺสตุํ ‘‘อปิจา’’ติอาทิ วุตฺตํฯ ‘‘ปวตฺตมานา’’ติ ปวตฺตมานตฺตาฯ วิเสสน เหตุ ปทเมตํฯ</p>


<p> สมฺมากมฺมเนฺตปิ สมฺมาอาชีเวปิ วตฺตพฺพํ นตฺถิฯ</p>


<p> ‘‘สมฺปตฺตํ วตฺถุํ’’ติ ปาณาติ ปาตาทิกมฺมสฺส วตฺถุํฯ สาปจฺจุปฺปนฺนารมฺมณาเยวฯ กสฺมา, อตฺตโน ปจฺจเกฺข สมฺปตฺต วเสนวตฺถุสฺสธรมานตฺตาฯ ‘‘สมาทิยนฺตสฺส วา อุปฺปนฺนา’’ติ ปาณาติ ปาตาปฎิวิรมาธีติอาทินา สมาทิยนฺตสฺสยา สมาทานกฺขเณ อุปฺปนฺนา วิรติฯ ‘‘สา ปน ปจฺจุปฺปนฺนารมฺมณา โหตี’’ติ เอตฺถ กถํ ปจฺจุปฺปนฺนา รมฺมณา โหตีติฯ ปาณาติ ปาตาปฎิวิรมาธีติ วทนฺตสฺส จิตฺตํ อนุกฺกเมน ปาณสทฺทาทีนํ อตฺถํ อารมฺมณํ กตฺวา ปวตฺตติฯ ตตฺถ ‘‘ปาโณ’’ติ โวหารโต สโตฺตฯ ปรมตฺถโต ชีวิตินฺทฺริยํฯ โส จ สโตฺต ตญฺจชีวิตินฺทฺริยํ โลเก สพฺพกาลมฺปิ สํวิชฺชติเยวฯ เอวรูปํ ชีวิตินฺทฺริย สามญฺญํ สนฺธาย ปจฺจุปฺปนฺนารมฺมณาติ วุตฺตํฯ อทินฺนาทานา ปฎิวิรมาธีติอาทีสุปิ เอเสว นโยฯ ‘‘อนาคตา รมฺมณาวา’’ติ  เอตฺถ เอกทิวสํ นิยเมตฺวา สมาทิยนฺตสฺส ตสฺมิํ ทิวเส ธรมาน สตฺตาปิ อตฺถิฯ อุปฺปชฺชิสฺสมานสตฺตาปิ อตฺถิฯ ตทุภยมฺปิ ปาณวจเน สงฺคหิตเมวฯ ปาณุเปตํ กตฺวา สมาทิยนฺตสฺส วตฺตพฺพเมว นตฺถิฯ อปิ จ อนาคตกาลิกมฺปิ สมาทานํ อตฺถิเยวฯ อหํ อสุกทิวสโต ปฎฺฐาย ยาวชีวมฺปิ ปาณาติปาตา วิรมาธีติอาทิฯ เอวํ สมาทาน วิรติ อนาคตา รมฺมณาปิ โหตีติฯ ‘‘ปจฺจยสมุเจฺฉทวเสนา’’ติ ตํ ตํ กิเลสานุสย สงฺขาตสฺส ปจฺจยสฺส สมุเจฺฉทวเสนฯ เสสเมตฺถ สุวิเญฺญยฺยํฯ</p>


<p> อปฺปมญฺญาทฺวเยฯ อปิจาติอาทีสุฯ ‘‘กลิสมฺภเวภเว’’ติ ทุกฺขุปฺปตฺติปจฺจยภูเต สํสารภเวฯ ‘‘ปาเปกลิ ปราชเย’’ติ กลิสโทฺท ปาเป จ ปราชเย จ วตฺตตีติ อโตฺถฯ สเตฺตหิ กลิํ อวนฺติ รกฺขนฺติ เอตายาติ กรุณาฯ สเตฺตหีติ จ รกฺขณตฺถโยเค อิจฺฉิตสฺมิํ อเตฺถ อปาทาน วจนํฯ ยถา-กาเก รกฺขนฺติ ตณฺฑุลา-ติฯ สเตฺตวา กลิโต อวนฺติ รกฺขนฺติ เอตายาติ กรุณาฯ กลิโตติ จ รกฺขณตฺถ โยเค อนิจฺฉิตสฺมิมฺปิ อปาทานวจนํฯ ยถา-ปาปาจิตฺตํ นิวารเยติฯ เอกสฺมิํ สเตฺต ปวตฺตาปิ อปฺปมญฺญา เอว นาม โหนฺติฯ ยถา ตํ สพฺพญฺญุตญฺญาณํ เอกสฺมิํ อารมฺมเณ ปวตฺตมฺปิ สพฺพญฺญุตญฺญาณเมว โหตีติฯ</p>


<p> ปญฺญินฺทฺริเย วตฺตพฺพํ นตฺถิฯ</p>

</p>


<p> เอตํ ปริมาณํ อสฺสาติ เอตฺตาวํฯ ‘‘เอตฺตาวตา’’ติ เอตฺตาวเนฺตน-ผโสฺส, เวทนา, สญฺญา,ติอาทิวจนกฺกเมนฯ ‘‘จิตฺตุปฺปาเทสู’’ติ เอตฺถ-กตเม ธมฺมา ทสฺสเนน ปหาตพฺพาฯ จตฺตาโร ทิฎฺฐิคตสมฺปยุตฺต จิตฺตุปฺปาทา-ติอาทีสุ จิตฺตเจตสิก สมูโห จิตฺตุปฺปาโทติ วุจฺจติฯ อิธ ปน จิตฺตานิ เอว จิตฺตุปฺปาทาติ วุจฺจนฺตีติ อาห ‘‘จิตฺตุปฺปาเทสูติ จิเตฺตสุ อิเจฺจว อโตฺถ’’ติฯ ‘‘สพฺพทุพฺพลตฺตา’’ติ สพฺพจิเตฺตหิ ทุพฺพลตรตฺตาฯ ‘‘ภาวนา พเลนา’’ติ วิตกฺก วิราคสตฺติ  ยุเตฺตน อุปจาร ภาวนา พเลน, วุฎฺฐาน คามินิ วิปสฺสนา ภาวนา พเลน จฯ ‘‘พลนายกตฺตา’’ติ พล ธมฺมานํ นายกตฺตา, เชฎฺฐกตฺตาฯ</p>


<p> อกุสล เจตสิเกสุฯ ‘‘ปจฺฉิมํ’’ติ สเพฺพสุปิ ทฺวาทสา กุสล จิเตฺตสูติ วจนํฯ ‘‘ปุริมสฺสา’’ติ สพฺพา กุสล สาธารณา นามาติ วจนสฺสฯ ‘‘สมตฺตน วจนํ’’ติ-กสฺมา สพฺพากุสล สาธารณา นามาติฯ ยสฺมา สเพฺพสุปิฯ ลฯ จิเตฺตสุ ลพฺภนฺติ, ตสฺมา สพฺพา กุสล สาธารณา นามา-ติ เอวํ สาธน วจนํฯ ยสฺมา ปน อิเมหิ จตูหิ วินานุปฺปชฺชนฺติ, ตสฺมา เต สเพฺพสุ เตสุ ลพฺภนฺตีติ โยชนาฯ กสฺมา วินา นุปฺปชฺชนฺตีติ อาห ‘‘น หิตานี’’ติอาทิํฯ ‘‘เตหี’’ติ ปาเปหิฯ สพฺพ ปาป ธมฺมโตติ อโตฺถฯ ‘‘ตถา ตถา อามสิตฺวา’’ติ ทิฎฺฐิ ขเนฺธสุ นิโจฺจ ธุโว สสฺสโตติอาทินา อามสติฯ มาโน อหนฺติ วา เสโยฺย สทิโสติอาทินา วา อามสติฯ เอวํ ตถา ตถา อามสิตฺวาฯ ‘‘เตสู’’ติ ทิฎฺฐิมาเนสุฯ นิทฺธารเณ ภุมฺมํฯ ทิฎฺฐิ ปรามสนฺตี ปวตฺตตีติ โยชนาฯ ‘‘ตํ คหิตาการ’’นฺติ ตํ อหนฺติ คหิตํ นิมิตฺตาการํฯ สกฺกาย ทิฎฺฐิ เอว คติ เยสํ เต ทิฎฺฐิ คติกาฯ อวิกฺขมฺภิต สกฺกาย ทิฎฺฐิกาฯ ‘‘อหนฺติ คณฺหนฺตี’’ติ มาเนน คณฺหนฺติฯ ‘‘น หิ มานสฺส วิยา’’ติ ยถา มานสฺส อตฺตสมฺปคฺคหเณ พฺยาปาโร อตฺถิ, น ตถา ทิฎฺฐิยา อตฺตสมฺปคฺคหเณ พฺยาปาโร อตฺถีติ โยชนาฯ เอตฺถ จ อตฺตสมฺปคฺคหณํ นาม ปเรหิ สทฺธิํ อตฺตานํ เสยฺยาทิวเสน สุฎฺฐุปคฺคหณํฯ ‘‘น จ ทิฎฺฐิยา วิยา’’ติ ยถา ทิฎฺฐิยา ธมฺมานํ อยาถาวปกฺขปริกปฺปเน พฺยาปาโร อตฺถีติ โยชนาฯ ตตฺถ อยาถาวปโกฺข นาม อตฺตา สสฺสโต อุจฺฉิโนฺนติอาทิฯ มจฺฉริยํ อตฺตสมฺปตฺตีสุ ลคฺคนโลภสมุฎฺฐิตตฺตา โลภสมฺปยุตฺตเมว สิยาติ โจทนํ ปริหรโนฺต ‘‘มจฺฉริยํ ปนา’’ติอาทิมาหฯ ตตฺถ ‘‘ตาสํ’’ติ อตฺตสมฺปตฺตีนํฯ เสสเมตฺถ สุวิเญฺญยฺยํฯ</p>


<p> โสภณเจตสิเกสุฯ ‘‘ตีสุ ขเนฺธสุ’’ติ สีลกฺขนฺธ สมาธิกฺขนฺธ ปญฺญากฺขเนฺธสุ จฯ ‘‘สมฺมาทิฎฺฐิ ปจฺฉิมโก’’ติ สมฺมาทิฎฺฐิยา ปจฺฉโต อนุพนฺธโกติ อโตฺถฯ สมฺมาทิฎฺฐิยา ปริวา รมโตฺตติ  วุตฺตํ โหติฯ ‘‘ตสฺมิํ อสติ ปี’’ติ ทุตียชฺฌานิก มคฺคาทีสุ ตสฺมิํ สมฺมาสงฺกเปฺป อสเนฺตปิฯ ‘‘สีลสมาธิกฺขนฺธ ธเมฺมสุ ปนา’’ติ ‘สมฺมาวาจา, สมฺมากมฺมโนฺต, สมฺมาอาชีโว,ติ อิเม ตโย ธมฺมา สีลกฺขนฺธ ธมฺมา นามฯ สมฺมา วายาโม, สมฺมาสติ, สมฺมาสมาธี,ติ อิเม ตโย ธมฺมา สมาธิกฺขนฺธา นามฯ อิเมสุ สีลกฺขนฺธ สมาธิกฺขเนฺธสุฯ ‘‘เอโก เอกสฺส กิจฺจํ น สาเธตี’’ติ เตสุ สมฺมาวาจา สมฺมากมฺมนฺตสฺส กิจฺจํ น สาเธติฯ สมฺมา อาชีวสฺส กิจฺจํ น สาเธติฯ สมฺมากมฺมโนฺต จ สมฺมาวาจาย กิจฺจํ น สาเธตีติอาทินา สพฺพํ วตฺตพฺพํฯ ‘‘สีเลสุ ปริปูรการิตา วเสนา’’ติ สีลปฺปฎิปกฺข ธมฺมานํ สมุจฺฉินฺทการิตา วเสนาติ อธิปฺปาโยฯ มุสาวาท วิรติ มุสาวาทเมว ปชหิตุํ สโกฺกติฯ น อิตรานิ ปิสุณวาจาทีนีติ โยชนาฯ เอตฺถ สิยาฯ มุสาวาทวิรติ นาม กุสล ธโมฺม โหติฯ กุสล ธโมฺม จ นาม สพฺพสฺส อกุสล ธมฺมสฺส ปฎิปโกฺขฯ เอกสฺมิมฺปิ กุสล ธเมฺม อุปฺปชฺชมาเน ตสฺมิํ สนฺตาเน สพฺพานิ อกุสลานิ ปชหิตุํ สโกฺกนฺตีติ วตฺตพฺพานิฯ อถ จ ปน มุสาวาท วิรติ มุสาวาทเมว ปชหิตุํ สโกฺกติ, น อิตรานีติ วุตฺตํฯ กถมิทํ ทฎฺฐพฺพนฺติฯ วุจฺจเตฯ ปชหิตุํ สโกฺกตีติ อิทํ ปญฺจสุ ปหาเนสุ ตทงฺคปฺปหาน วจนํฯ ตทงฺคปฺปหานนฺติ จ เตน เตน กุสลเงฺคน ตสฺส ตสฺส อกุสลงฺคสฺส ปหานํ ตทงฺคปฺปหานํ นามฯ อิทํ วุตฺตํ โหติ, อิธ สปฺปุริโส ปาณาติปาตา ปฎิวิรมามีติอาทินา วิสุํ วิสุํ สิกฺขาปทานิ สมาทิยิตฺวา ปาณาติ ปาตวิรติ สงฺขาเตน กุสลเงฺคน ปาณาติปาต สงฺขาตํ อกุสลงฺคํ ปชหติฯ อทินฺนาทาน วิรติ สงฺขาเตน กุสลเงฺคน อทินฺนาทาน สงฺขาตํ อกุสลงฺคํ ปชหตีติอาทินา วิตฺถาเรตพฺพํฯ เอกสฺมิมฺปิ กุสล ธเมฺม อุปฺปชฺชมาเน ตสฺมิํ สนฺตาเน สพฺพานิ อกุสลานิ น อุปฺปชฺชนฺตีติ เอตฺถ ปน อโนกาสตฺตา เอว น อุปฺปชฺชนฺติ, น ปหานตฺตาฯ น หิ ตสฺมิํ สนฺตาเน ตสฺมิํ ขเณ ตานิ อกุสลานิ เอว น อุปฺปชฺชนฺติฯ อถโข สพฺพานิ อญฺญานิ กุสล จิตฺตานิ จ น อุปฺปชฺชนฺติฯ สพฺพานิ อพฺยากต จิตฺตานิ จ น อุปฺปชฺชนฺติฯ ตานิ อโนกา สตฺตา เอว น อุปฺปชฺชนฺติฯ น ปหานตฺตา น อุปฺปชฺชนฺติฯ ตทงฺคปฺปหานาทิ วเสน ปน ปหานํ สนฺธาย อิธ  ปชหิตุํ สโกฺกติ-น สโกฺกตีติ วุตฺตํฯ เอตฺตาวตา ตทงฺคปฺปหานํ นาม สุปากฎํ โหติฯ มุสาวาท วิรติ มุสาวาทเมว ปชหิตุํ สโกฺกติฯ น อิตรานีติ อิทญฺจ สุฎฺฐุ อุปปนฺนํ โหตีติฯ ‘‘เอตฺถ จา’’ติอาทีสุ กายงฺคโจปนตฺถาย วาจงฺคโจปนตฺถาย จ ปวตฺตานิ กายวจีโจ ปน ภาคิยานิ นามฯ กามาวจร กุสเลเสฺวว วิรติโย สนฺทิสฺสนฺติฯ ‘‘กามาวจร กุสเลสุ ปี’’ติ นิทฺธารเณ ภุมฺมวจนํฯ กามภูมิยํ อุปฺปเนฺนสุ เอว กามาวจร กุสเลสุ สนฺทิสฺสนฺติฯ ติวิธ กุหนวตฺถูนิ จ วิรมิตพฺพวตฺถุฎฺฐาเนฐิตานิฯ เอตฺถ จ กุหนํ นาม วิมฺหาปนํ ลาภสกฺการ สิโลกตฺถาย มนุสฺสานํ นานามายาสาเฐยฺย กมฺมานิ กตฺวา อจฺฉริยพฺภุต ภาวกรณนฺติ วุตฺตํ โหติฯ ตํ ปน ติวิธํ ‘ปจฺจยปฺปฎิเสวนกุหนญฺจ, สามนฺตชปฺปน กุหนญฺจ, อิริยา ปถสณฺฐา ปน กุหนญฺจฯ ตตฺถ มหิโจฺฉเยว สมาโน อปฺปิจฺฉาการํ ทเสฺสตฺวา อาทิโต อาคตา คเต จตุปจฺจเย ปฎิกฺขิปิตฺวา ปจฺฉา พหุํ พหุํ อาคเต ปจฺจเย ปฎิคฺคณฺหาติฯ อิทํ ปจฺจยปฺปฎิเสวน กุหนํ นามฯ ปาปิโจฺฉเยว สมาโน อยํ ฌานลาภีติ วา อภิญฺญาลาภีติ วา อรหาติ วา ชโน มํ สมฺภาเวตูติ สมฺภาวนํ อิจฺฉโนฺต อตฺตานํ อุตฺตริ มนุสฺส ธมฺมานํ สนฺติเก เต วา อตฺตโน สนฺติเก กตฺวา วเญฺจติฯ อิทํ สามนฺตชปฺปน กุหนํ นามฯ ปาปิโจฺฉเยว สมาโน อยํ สนฺตวุตฺติ สมาหิโต อารทฺธวีริโยติ ชโน มํ สมฺภาเวตูติ สมฺภาวนํ อิจฺฉโนฺต อิริยา ปถ นิสฺสิตํ นานาวญฺจนํ กโรติฯ อิทํ อิริยา ปถ สณฺฐาปน กุหนํ นามฯ ‘‘สิกฺขาปทสฺส วตฺถูนี’’ติ สุรา ปาน วิกาล โภชน นจฺจคีตวาทิต ทสฺสน สวนาทีนิฯ สุราเมรยปานา วิรมาธีติ สมาทิยนฺตสฺส สุราเมรยปาน เจตนา วิรมิตพฺพ วตฺถุ นามฯ วิกาล โภชนา วิรมามีติ สมาทิยนฺตสฺส วิกาเล ยาวกาลิก วตฺถุสฺส ปริภุญฺชน เจตนา วิรมิตพฺพ วตฺถุ นามฯ เสเสสุปิ เอเสว นโยฯ โลกุตฺตร จิเตฺตสุฯ ‘สพฺพถาปี,ติ จ ‘นิยตา’ติ จ ‘เอกโต วา’ติ จ ตีณิ วิเสสนานิฯ โลกิเยสุ ปน ‘กทาจี’ติ จ ‘วิสุํ วิสุํ’ติ จ เทฺว เทฺว วิเสสนานิฯ ตตฺถ โลกุตฺตเรสุ ‘สพฺพถาปี’ติ อิทํ สมุเจฺฉทปฺปหาน ทสฺสนํ  โลกิเยสุปิ ตพฺพิปรีตํ ตทงฺคปฺปหาน ทสฺสนํ อธิเปฺปตนฺติ กตฺวา ‘‘เอเกก ทุจฺจริตปฺปหานวเสเน วา’’ติ วุตฺตํฯ</p>


<p> อปฺปมญฺญาสุฯ ‘‘วิภเงฺค’’ติ อปฺปมญฺญา วิภเงฺคฯ ‘‘การุญฺญปฺปกติกสฺสา’’ติ การุญฺญสภาวสฺสฯ ‘‘อนิสฺสุกิโน’’ติ อิสฺสาธมฺมรหิตสฺสฯ ถามคตา กรุณา โทส สมุฎฺฐิตํ วิหิํสํ ปชหติฯ ถามคตา มุทิตา โทสสมุฎฺฐิตํ อรติํ ปชหตีติ วุตฺตํ ‘‘วิหิํสา อรตีนํ นิสฺสรณ ภูตา’’ติฯ เอตฺถ จ อรติ นาม สุญฺญาคาเรสุ จ ภาวนา กเมฺมสุ จ นิพฺพิทาฯ โทส นิสฺสรเณ สติ โทมนสฺสนิสฺสรณมฺปิ สิทฺธเมวฯ นิสฺสรณญฺจ นาม ปฎิปกฺข ธมฺม สณฺฐาเนน โหติฯ ตสฺมา ปุพฺพภาเคปิ อปฺปมญฺญาสุ นิจฺจํ โสมนสฺส สณฺฐานํ เวทิตพฺพนฺติ อธิปฺปาเยน ‘‘โทมนสฺสปฺปฎิปกฺขญฺจา’’ติอาทิมาหฯ ‘‘อฎฺฐกถายปิ สห วิรุโทฺธ’’ติ อฎฺฐสาลินิยํ อุเปกฺขา สหคต กามาวจร กุสล จิเตฺตสุ กรุณา มุทิตา ปริกมฺมกาเลปิ หิ อิเมสํ อุปฺปตฺติ มหาอฎฺฐกถายํ อนุญฺญาตา เอวา-ติ วุตฺตํฯ ตาย อฎฺฐกถายปิ สห วิรุโทฺธฯ เสสเมตฺถ สุวิเญฺญยฺยํฯ ‘‘ปฎิกูลา รมฺมเณสุ ปน…เป.… วตฺตพฺพเมว นตฺถี’’ติ ปฎิกูลา รมฺมณานิ นาม โสมนเสฺสน ทูเร โหนฺติ, ตถา ทุกฺขิต สตฺตา จ, ตสฺมา ตทา รมฺมณานิ อสุภ ภาวนา จิตฺตานิ จ กรุณา ภาวนา จิตฺตานิ จ อาทิโต อุเปกฺขา สหคตา เนวาติ วตฺตพฺพเมว นตฺถิฯ ‘‘สาหิเวทนุเปกฺขา นามา’’ติ กามาวจร เวทนุเปกฺขา วุตฺตาฯ วิภาวนิปาเฐ, ‘‘อญฺญวิหิตสฺส ปี’’ติ อญฺญํ อารมฺมณํ มนสิกโรนฺตสฺสปิฯ สชฺฌายนํ สมฺปชฺชติ, สมฺมสนํ สมฺปชฺชตีติ ปาฐเสโสฯ อิติ ตสฺมาฯ เอตฺถ สิยา ‘‘ตํ ปฎิกฺขิตฺตํ โหตี’’ติ กสฺมา วุตฺตํฯ น นุ ตมฺปิ อุเปกฺขา สหคต จิเตฺตสุ กรุณา มุทิตานํ สมฺภวํ สาเธติ เยวาติฯ สจฺจํ สาเธติเยวฯ เตน ปน ปริจย วเสน เตสุ ตาสํ สมฺภวํ ทีเปติฯ อิธ ปน ‘‘เอตฺถ จา’’ติอาทินา ‘‘ปฎิกูลา รมฺมเณสู’’ติอาทินา จ ปริจเยน วินา ปกติยา ตาสํ อุเปกฺขา เวทนาย เอว สห ปวตฺติ พหุลตา วุตฺตาติฯ ‘‘โยคกมฺม พเลนา’’ติ ยุญฺชน วีริย กมฺม พเลนฯ</p>


<p> เจโต  ยุตฺตานํ จิตฺต เจตสิกานํฯ ‘‘เอตฺถ จา’’ติอาทีสุฯ เหฎฺฐา จ วุโตฺต ‘กทาจิ สนฺทิสฺสนฺติ วิสุํ วิสุํ, กทาจิ นานา หุตฺวา ชายนฺตี’ติฯ อุปริ จ วกฺขติ ‘อปฺปมญฺญา วิรติโย ปเนตฺถ ปญฺจปิ ปเจฺจกเมว โยเชตพฺพา’ติฯ อิสฺสาทีนญฺจ นานา กทาจิ โยโค อุปริ ‘อิสฺสามเจฺฉร กุกฺกุจฺจานิ ปเนตฺถ ปเจฺจกเมว โยเชตพฺพานี’ติ วกฺขติฯ มานถิน มิทฺธานํ ปน นานา กทาจิ โยโค อิธ วตฺตโพฺพฯ ‘‘กทาจี’’ติ วตฺวา ตทตฺถํ วิวรติ ‘‘เตสํ’’ติอาทินาฯ ‘‘เตสํ’’ติ ทิฎฺฐิ วิปฺปยุตฺตานํฯ ‘‘นิทฺทาภิภูต วเสนา’’ติ นิทสฺสน วจนเมตํฯ เตน โกสชฺชาทีนมฺปิ คหณํ เวทิตพฺพํฯ ‘‘อกมฺมญฺญตายา’’ติ อกมฺมญฺญภาเวนฯ เตหิ อิสฺสามจฺฉริย กุกฺกุเจฺจหิฯ เตน จ มาเนนฯ กิจฺจ วิโรเธ วา อารมฺมณ วิโรเธ วา นานาภาโวฯ อวิโรเธ สหภาโวฯ</p>


<p> ‘‘โยคฎฺฐานปริจฺฉินฺทน วเสนา’’ติ สพฺพจิตฺต สาธารณา ตาว สเพฺพสุปิ เอกูนนวุติจิตฺตุปฺปาเทสุ, วิตโกฺก ปญฺจปญฺญา สจิเตฺตสูติอาทินา ยุตฺตฎฺฐาน ภูตานํ จิตฺตานํ คณนสงฺขฺยาปริเจฺฉทวเสนฯ ‘‘ยุตฺต ธมฺมราสิ ปริจฺฉินฺทน วเสนา’’ติ อนุตฺตเร ฉตฺติํส, มหคฺคเต ปญฺจติํสาติอาทินา ยุตฺต ธมฺมราสีนํ คณน สงฺขฺยา ปริเจฺฉท วเสนฯ เสสํ สุวิเญฺญยฺยํฯ ‘‘ปาฬิยํ’’ติ ธมฺมสงฺคณิ ปาฬิยํฯ ‘‘เตสํ นยานํ’’ติ จตุกฺก ปญฺจก นยานํฯ</p>


<p> ‘‘กายวจี วิโสธน กิจฺจา’’ติ กายทฺวารวจีทฺวาร โสธน กิจฺจาฯ</p>


<p> โลกุตฺตร วิรตีนํ โลกุตฺตร วิปาเกสุปิ อุปฺปชฺชนโต ‘‘อิทญฺจ…เป.… ทฎฺฐพฺพ’’นฺติฯ ตาสํ อปฺปมญฺญานํฯ เตสุ มหาวิปาเกสุฯ สตฺตปญฺญตฺตาทีนิ อารมฺมณานิ ยสฺสาติ วิคฺคโหฯ ‘‘เตนา’’ติ กุสเลนฯ ‘‘วิกปฺป รหิตตฺตา’’ติ วิวิธาการ จินฺตน รหิตตฺตาฯ อปฺปนาปตฺต กมฺม วิเสเสหิ นิพฺพตฺตา อปฺปนาปตฺตกมฺม วิเสส นิพฺพตฺตาฯ ปญฺญตฺติ วิเสสานิ นาม ปถวีกสิณ นิมิตฺตาทีนิฯ ‘‘อปิ จา’’ติอาทีสุฯ น ปญฺญตฺติ ธเมฺมหิ อตฺถิฯ เอวญฺจ สติ, กามวิปากานิ กามตณฺหาย อารมฺมณภูตา ปญฺญตฺติโยปิ อาลเมฺพยฺยุนฺติฯ ‘‘สงฺคหนยเภทการกา’’ติ ปถ มชฺฌานิก  จิเตฺตสุ ฉตฺติํสฯ ทุตียชฺฌานิก จิเตฺตสุ ปญฺจติํสาติอาทินา สงฺคหนยเภทสฺส การกาฯ</p>


<p> ‘‘เอตฺถ จา’’ติอาทีสุฯ ‘‘ปญฺจสุ อสงฺขาริเกสู’’ติ นิทฺธารเณ ภุมฺมวจนํฯ ตถา ปญฺจสุ สสงฺขาริเกสูติฯ เสสเมตฺถ สุวิเญฺญยฺยํฯ</p>


<p> ‘‘ภูมิ ชาติ สมฺปโยคาทิเภเทนา’’ติ ผโสฺสตาว จตุพฺพิโธ โหติ กามาวจโร, รูปาวจโร, อรูปาวจโร จาติฯ อยํ ภูมิเภโทฯ</p>


<p>
ทฺวาทสากุสลา ผสฺสา, กุสลา เอกวีสติ;  
  
ฉตฺติํเสว วิปากา จ, วีสติ กฺริยา มตาฯ  
</p>
  
<p>อิติ อยํ ชาติเภโทฯ โสมนสฺส สหคโต, ทิฎฺฐิคต สมฺปยุโตฺต, อสงฺขาริโก จ, สสงฺขาริโก จาติอาทินา สมฺปโยคาทิเภโท วตฺตโพฺพฯ ‘‘จิเตฺตน สมํ เภท’’นฺติ อตฺตนา วา สมฺปยุเตฺตน จิตฺตเภเทน สมํ เภทํฯ เอกูนน วุติยา จิเตฺตสุ วาฯ เอตฺถ จ วิจิกิจฺฉา เจตสิกํ เอกสฺมิํ จิเตฺต ยุตฺตนฺติ เอกเมว โหติฯ โทโส, อิสฺสา, มจฺฉริยํ, กุกฺกุจฺจนฺติ อิเม จตฺตาโร ทฺวีสุ จิเตฺตสุ ยุตฺตาติ วิสุํ วิสุํ เทฺว เทฺว โหนฺติฯ ตถา ทิฎฺฐิมานา ปเจฺจกํ จตฺตาโรฯ ถินมิทฺธํ ปเจฺจกํ ปญฺจาติอาทินา สพฺพํ วตฺตพฺพนฺติฯ</p>

</p>





