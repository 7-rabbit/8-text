<h1>๑๐. อารุปฺปนิเทฺทโส</h1>
<h3>ปฐมารุปฺปวณฺณนา</h3>
<p> พฺรหฺมวิหารานนฺตรํ   อุทฺทิเฎฺฐสุ ปน จตูสุ อารุเปฺปสุ อากาสานญฺจายตนํ ตาว ภาเวตุกาโม ‘‘ทิสฺสเนฺต โข ปน รูปาธิกรณํ ทณฺฑาทานสตฺถาทานกลหวิคฺคหวิวาทา, นตฺถิ โข ปเนตํ สพฺพโส อารุเปฺปติฯ โส อิติ ปฎิสงฺขาย รูปานํเยว นิพฺพิทาย วิราคาย นิโรธาย ปฎิปโนฺน โหตี’’ติ (ม. นิ. ๒.๑๐๓) วจนโต เอเตสํ ทณฺฑาทานาทีนเญฺจว จกฺขุโสตโรคาทีนญฺจ อาพาธสหสฺสานํ วเสน กรชรูเป อาทีนวํ ทิสฺวา ตสฺส สมติกฺกมาย ฐเปตฺวา ปริจฺฉินฺนากาสกสิณํ นวสุ ปถวีกสิณาทีสุ อญฺญตรสฺมิํ จตุตฺถชฺฌานํ อุปฺปาเทติฯ</p>


<p>ตสฺส กิญฺจาปิ รูปาวจรจตุตฺถชฺฌานวเสน กรชรูปํ อติกฺกนฺตํ โหติ, อถ โข กสิณรูปมฺปิ ยสฺมา ตปฺปฎิภาคเมว, ตสฺมา ตมฺปิ สมติกฺกมิตุกาโม โหติฯ กถํ? ยถา อหิภีรุโก ปุริโส อรเญฺญ สเปฺปน อนุพโทฺธ เวเคน ปลายิตฺวา ปลาตฎฺฐาเน เลขาจิตฺตํ ตาลปณฺณํ วา วลฺลิํ วา รชฺชุํ วา ผลิตาย วา ปน ปถวิยา ผลิตนฺตรํ ทิสฺวา ภายเตว อุตฺตสเตว, เนว นํ ทกฺขิตุกาโม โหติฯ ยถา จ อนตฺถการินา เวริปุริเสน สทฺธิํ เอกคาเม วสมาโน ปุริโส เตน วธพนฺธเคหฌาปนาทีหิ อุปทฺทุโต อญฺญํ คามํ วสนตฺถาย คนฺตฺวา ตตฺราปิ เวรินา สมานรูปสทฺทสมุทาจารํ ปุริสํ ทิสฺวา ภายเตว อุตฺตสเตว, เนว นํ ทกฺขิตุกาโม โหติฯ</p>


<p>ตตฺริทํ โอปมฺมสํสนฺทนํ – เตสํ หิ ปุริสานํ อหินา เวรินา วา อุปทฺทุตกาโล วิย ภิกฺขุโน อารมฺมณวเสน กรชรูปสมงฺคิกาโลฯ เตสํ เวเคน ปลายนอญฺญคามคมนานิ วิย ภิกฺขุโน รูปาวจรจตุตฺถชฺฌานวเสน กรชรูปสมติกฺกมนกาโลฯ เตสํ ปลาตฎฺฐาเน จ อญฺญคาเม  จ เลขาจิตฺตตาลปณฺณาทีนิ เจว เวริสทิสํ ปุริสญฺจ ทิสฺวา ภยสนฺตาสอทสฺสนกามตา วิย ภิกฺขุโน กสิณรูปมฺปิ ตปฺปฎิภาคเมว อิทนฺติ สลฺลเกฺขตฺวา ตมฺปิ สมติกฺกมิตุกามตาฯ สูกราภิหตสุนขปิสาจภีรุกาทิกาปิ เจตฺถ อุปมา เวทิตพฺพาฯ</p>


<p> เอวํ  โส ตสฺมา จตุตฺถชฺฌานสฺส อารมฺมณภูตา กสิณรูปา นิพฺพิชฺช ปกฺกมิตุกาโม ปญฺจหากาเรหิ จิณฺณวสี หุตฺวา ปคุณรูปาวจรจตุตฺถชฺฌานโต วุฎฺฐาย ตสฺมิํ ฌาเน ‘‘อิมํ มยา นิพฺพิณฺณํ รูปํ อารมฺมณํ กโรตี’’ติ จ, ‘‘อาสนฺนโสมนสฺสปจฺจตฺถิก’’นฺติ จ, ‘‘สนฺตวิโมกฺขโต โอฬาริก’’นฺติ จ อาทีนวํ ปสฺสติฯ อโงฺคฬาริกตา ปเนตฺถ นตฺถิฯ ยเถว เหตํ รูปํ ทุวงฺคิกํ, เอวํ อารุปฺปานิปีติฯ</p>


<p>โส ตตฺถ เอวํ อาทีนวํ ทิสฺวา นิกนฺติํ ปริยาทาย อากาสานญฺจายตนํ สนฺตโต อนนฺตโต มนสิกริตฺวา จกฺกวาฬปริยนฺตํ วา ยตฺตกํ อิจฺฉติ ตตฺตกํ วา กสิณํ ปตฺถริตฺวา เตน ผุโฎฺฐกาสํ ‘‘อากาโส อากาโส’’ติ วา, ‘‘อนโนฺต อากาโส’’ติ วา มนสิกโรโนฺต อุคฺฆาเฎติ กสิณํฯ อุคฺฆาเฎโนฺต หิ เนว กิลญฺชํ วิย สํเวเลฺลติ, น กปาลโต ปูวํ วิย อุทฺธรติ, เกวลํ ปน ตํ เนว อาวเชฺชติ, น มนสิ กโรติ, น ปจฺจเวกฺขติ, อนาวเชฺชโนฺต อมนสิกโรโนฺต อปจฺจเวกฺขโนฺต จ อญฺญทตฺถุ เตน ผุโฎฺฐกาสํ ‘‘อากาโส อากาโส’’ติ มนสิกโรโนฺต กสิณํ อุคฺฆาเฎติ นามฯ กสิณมฺปิ อุคฺฆาฎิยมานํ เนว อุพฺพฎฺฎติ น วิวฎฺฎติ, เกวลํ อิมสฺส อมนสิการญฺจ ‘‘อากาโส อากาโส’’ติ มนสิการญฺจ ปฎิจฺจ อุคฺฆาฎิตํ นาม โหติ, กสิณุคฺฆาฎิมากาสมตฺตํ ปญฺญายติฯ กสิณุคฺฆาฎิมากาสนฺติ วา กสิณผุโฎฺฐกาโสติ วา กสิณวิวิตฺตากาสนฺติ วา สพฺพเมตํ เอกเมวฯ</p>


<p>โส ตํ กสิณุคฺฆาฎิมากาสนิมิตฺตํ ‘‘อากาโส อากาโส’’ติ ปุนปฺปุนํ อาวเชฺชติ, ตกฺกาหตํ วิตกฺกาหตํ กโรติฯ ตเสฺสวํ ปุนปฺปุนํ อาวชฺชยโต ตกฺกาหตํ วิตกฺกาหตํ กโรโต นีวรณานิ วิกฺขมฺภนฺติ, สติ สนฺติฎฺฐติ, อุปจาเรน จิตฺตํ สมาธิยติฯ โส ตํ นิมิตฺตํ ปุนปฺปุนํ อาเสวติ, ภาเวติ, พหุลีกโรติฯ ตเสฺสวํ ปุนปฺปุนํ อาวชฺชยโต มนสิกโรโต ปถวีกสิณาทีสุ รูปาวจรจิตฺตํ วิย อากาเส อากาสานญฺจายตนจิตฺตํ อเปฺปติฯ อิธาปิ หิ ปุริมภาเค  ตีณิ จตฺตาริ วา ชวนานิ กามาวจรานิ อุเปกฺขาเวทนาสมฺปยุตฺตาเนว โหนฺติฯ จตุตฺถํ ปญฺจมํ วา อรูปาวจรํฯ เสสํ ปถวีกสิเณ วุตฺตนยเมวฯ</p>


<p>อยํ  ปน วิเสโส, เอวํ อุปฺปเนฺน อรูปาวจรจิเตฺต โส ภิกฺขุ ยถา นาม ยานปฺปุโตฬิ กุมฺภิมุขาทีนํ อญฺญตรํ นีลปิโลติกาย วา ปีตโลหิโตทาตาทีนํ วา อญฺญตราย ปิโลติกาย พนฺธิตฺวา เปกฺขมาโน ปุริโส วาตเวเคน วา อเญฺญน วา เกนจิ อปนีตาย ปิโลติกาย อากาสํเยว เปกฺขมาโน ติเฎฺฐยฺย, เอวเมว ปุเพฺพ กสิณมณฺฑลํ ฌานจกฺขุนา เปกฺขมาโน วิหริตฺวา ‘‘อากาโส อากาโส’’ติ อิมินา ปริกมฺมมนสิกาเรน สหสา อปนีเต ตสฺมิํ นิมิเตฺต อากาสเญฺญว เปกฺขมาโน วิหรติฯ เอตฺตาวตา เจส ‘‘สพฺพโส รูปสญฺญานํ สมติกฺกมา ปฎิฆสญฺญานํ อตฺถงฺคมา นานตฺตสญฺญานํ อมนสิการา ‘อนโนฺต อากาโส’ติ อากาสานญฺจายตนํ อุปสมฺปชฺช วิหรตี’’ติ วุจฺจติ (วิภ. ๕๐๘; ที. นิ. ๒.๑๒๙)ฯ</p>


<p> ตตฺถ ติ สพฺพากาเรน, สพฺพาสํ วา อนวเสสานนฺติ อโตฺถฯ นฺติ สญฺญาสีเสน วุตฺตรูปาวจรชฺฌานานเญฺจว ตทารมฺมณานญฺจฯ รูปาวจรชฺฌานมฺปิ หิ นฺติ วุจฺจติ ‘‘รูปี รูปานิ ปสฺสตี’’ติอาทีสุ (ที. นิ. ๒.๑๒๙), ตสฺส อารมฺมณมฺปิ ‘‘พหิทฺธา รูปานิ ปสฺสติ สุวณฺณทุพฺพณฺณานี’’ติอาทีสุ (ที. นิ. ๒.๑๗๓), ตสฺมา อิธ รูเป สญฺญา รูปสญฺญาติ เอวํ สญฺญาสีเสน วุตฺตรูปาวจรชฺฌานเสฺสตํ อธิวจนํฯ รูปํ สญฺญา อสฺสาติ รูปสญฺญํฯ รูปํ อสฺส นามนฺติ วุตฺตํ โหติฯ ปถวีกสิณาทิเภทสฺส ตทารมฺมณสฺส เจตํ อธิวจนนฺติ เวทิตพฺพํฯ ติ วิราคา นิโรธา จฯ กิํ วุตฺตํ โหติ? เอตาสํ กุสลวิปากกิริยวเสน ปญฺจทสนฺนํ ฌานสงฺขาตานํ รูปสญฺญานํ, เอเตสญฺจ ปถวีกสิณาทิวเสน นวนฺนํ อารมฺมณสงฺขาตานํ รูปสญฺญานํ สพฺพากาเรน อนวเสสานํ วา วิราคา จ นิโรธา จ วิราคเหตุเญฺจว นิโรธเหตุญฺจ อากาสานญฺจายตนํ อุปสมฺปชฺช วิหรติฯ น หิ สกฺกา สพฺพโส อนติกฺกนฺตรูปสเญฺญน เอตํ อุปสมฺปชฺช วิหริตุนฺติฯ</p>


<p>ตตฺถ ยสฺมา อารมฺมเณ อวิรตฺตสฺส สญฺญาสมติกฺกโม น โหติ, สมติกฺกนฺตาสุ จ สญฺญาสุ อารมฺมณํ สมติกฺกนฺตเมว โหติฯ ตสฺมา อารมฺมณสมติกฺกมํ อวตฺวา ‘‘ตตฺถ กตมา รูปสญฺญา ? รูปาวจรสมาปตฺติํ สมาปนฺนสฺส วา อุปปนฺนสฺส วา ทิฎฺฐธมฺมสุขวิหาริสฺส วา สญฺญา สญฺชานนา สญฺชานิตตฺตํ , อิมา วุจฺจนฺติ รูปสญฺญาโยฯ อิมา รูปสญฺญาโย อติกฺกโนฺต โหติ วีติกฺกโนฺต สมติกฺกโนฺตฯ เตน วุจฺจติ สพฺพโส รูปสญฺญานํ สมติกฺกมา’’ติ (วิภ. ๖๐๒) เอวํ วิภเงฺค สญฺญานํเยว สมติกฺกโม วุโตฺตฯ ยสฺมา ปน อารมฺมณสมติกฺกเมน ปตฺตพฺพา เอตา สมาปตฺติโย, น เอกสฺมิเญฺญว อารมฺมเณ ปฐมชฺฌานาทีนิ วิยฯ ตสฺมา อยํ อารมฺมณสมติกฺกมวเสนาปิ อตฺถวณฺณนา กตาติ เวทิตพฺพาฯ</p>


<p> ติ จกฺขาทีนํ วตฺถูนํ รูปาทีนํ อารมฺมณานญฺจ ปฎิฆาเตน สมุปฺปนฺนา สญฺญา ปฎิฆสญฺญาฯ รูปสญฺญาทีนํ เอตมธิวจนํฯ ยถาห – ‘‘ตตฺถ กตมา ปฎิฆสญฺญา? รูปสญฺญา สทฺทสญฺญา คนฺธสญฺญา รสสญฺญา โผฎฺฐพฺพสญฺญา, อิมา วุจฺจนฺติ ปฎิฆสญฺญาโย’’ติ (วิภ. ๖๐๓)ฯ ตาสํ กุสลวิปากานํ ปญฺจนฺนํ, อกุสลวิปากานํ ปญฺจนฺนนฺติ สพฺพโส ทสนฺนมฺปิ ปฎิฆสญฺญานํ อตฺถงฺคมา ปหานา อสมุปฺปาทา อปฺปวตฺติํ กตฺวาติ วุตฺตํ โหติฯ</p>


<p>กามเญฺจตา ปฐมชฺฌานาทีนิ สมาปนฺนสฺสาปิ น สนฺติฯ น หิ ตสฺมิํ สมเย ปญฺจทฺวารวเสน จิตฺตํ ปวตฺตติฯ เอวํ สเนฺตปิ อญฺญตฺถ ปหีนานํ สุขทุกฺขานํ จตุตฺถชฺฌาเน วิย, สกฺกายทิฎฺฐาทีนํ ตติยมเคฺค วิย จ อิมสฺมิํ ฌาเน อุสฺสาหชนนตฺถํ อิมสฺส ฌานสฺส ปสํสาวเสน เอตาสเมตฺถ วจนํ เวทิตพฺพํฯ</p>


<p>อถ วา กิญฺจาปิ ตา รูปาวจรํ สมาปนฺนสฺสาปิ น สนฺติ, อถ โข น ปหีนตฺตา น สนฺติฯ น หิ รูปวิราคาย รูปาวจรภาวนา สํวตฺตติ, รูปายตฺตา จ เอตาสํ ปวตฺติฯ อยํ ปน ภาวนา รูปวิราคาย สํวตฺตติฯ ตสฺมา ตา เอตฺถ ปหีนาติ วตฺตุํ วฎฺฎติฯ น เกวลญฺจ วตฺตุํ, เอกํเสเนว เอวํ ธาเรตุมฺปิ วฎฺฎติฯ ตาสญฺหิ อิโต ปุเพฺพ อปฺปหีนตฺตาเยว ปฐมํ ฌานํ สมาปนฺนสฺส สโทฺท ‘‘กณฺฎโก’’ติ (อ. นิ. ๑๐.๗๒) วุโตฺต ภควตาฯ อิธ จ ปหีนตฺตาเยว อรูปสมาปตฺตีนํ อาเนญฺชตา (วิภ. ๒๒๖) สนฺตวิโมกฺขตา (ม. นิ. ๑.๖๖) จ วุตฺตาฯ อาฬาโร จ กาลาโม อรูปสมาปโนฺน ปญฺจมตฺตานิ สกฎสตานิ นิสฺสาย นิสฺสาย อติกฺกมนฺตานิ เนว อทฺทส, น ปน สทฺทํ อโสฺสสีติ (ที. นิ. ๒.๑๙๒)ฯ</p>


<p>    ติ นานเตฺต วา โคจเร ปวตฺตานํ สญฺญานํ, นานตฺตานํ วา สญฺญานํฯ ยสฺมา หิ เอตา ‘‘ตตฺถ กตมา นานตฺตสญฺญา? อสมาปนฺนสฺส มโนธาตุสมงฺคิสฺส วา มโนวิญฺญาณธาตุสมงฺคิสฺส วา สญฺญา สญฺชานนา สญฺชานิตตฺตํ, อิมา วุจฺจนฺติ นานตฺตสญฺญาโย’’ติ เอวํ วิภเงฺค (วิภ. ๖๐๔) วิภชิตฺวา วุตฺตา อิธ อธิเปฺปตา อสมาปนฺนสฺส มโนธาตุมโนวิญฺญาณธาตุสงฺคหิตา สญฺญา รูปสทฺทาทิเภเท นานเตฺต นานาสภาเว โคจเร ปวตฺตนฺติ, ยสฺมา เจตา อฎฺฐ กามาวจรกุสลสญฺญา, ทฺวาทสากุสลสญฺญา, เอกาทส กามาวจรกุสลวิปากสญฺญา, เทฺว อกุสลวิปากสญฺญา, เอกาทส กามาวจรกิริยสญฺญาติ เอวํ จตุจตฺตาลีสมฺปิ สญฺญา นานตฺตา นานาสภาวา อญฺญมญฺญํ อสทิสา, ตสฺมา นานตฺตสญฺญาติ วุตฺตาฯ ตาสํ สพฺพโส นานตฺตสญฺญานํ อมนสิการา อนาวชฺชนา อสมนฺนาหารา อปจฺจเวกฺขณาฯ ยสฺมา ตา นาวเชฺชติ, น มนสิ กโรติ, น ปจฺจเวกฺขติ, ตสฺมาติ วุตฺตํ โหติฯ</p>


<p>ยสฺมา เจตฺถ ปุริมา รูปสญฺญา ปฎิฆสญฺญา จ อิมินา ฌาเนน นิพฺพเตฺต ภเวปิ น วิชฺชนฺติฯ ปเคว ตสฺมิํ ภเว อิมํ ฌานํ อุปสมฺปชฺช วิหรณกาเล, ตสฺมา ตาสํ ติ เทฺวธาปิ อภาโวเยว วุโตฺตฯ นานตฺตสญฺญาสุ ปน ยสฺมา อฎฺฐ กามาวจรกุสลสญฺญา, นว กิริยสญฺญา, ทสากุสลสญฺญาติ อิมา สตฺตวีสติสญฺญา อิมินา ฌาเนน นิพฺพเตฺต ภเว วิชฺชนฺติ, ตสฺมา ตาสํ ติ วุตฺตนฺติ เวทิตพฺพํฯ ตตฺราปิ หิ อิมํ ฌานํ อุปสมฺปชฺช วิหรโนฺต ตาสํ อมนสิการาเยว อุปสมฺปชฺช วิหรติ, ตา ปน มนสิกโรโนฺต อสมาปโนฺน โหตีติฯ</p>


<p>สเงฺขปโต เจตฺถ ติ อิมินา สพฺพรูปาวจรธมฺมานํ ปหานํ วุตฺตํฯ ติ อิมินา สเพฺพสํ กามาวจรจิตฺตเจตสิกานํ ปหานญฺจ อมนสิกาโร จ วุโตฺตติ เวทิตโพฺพฯ</p>


<p> ติ เอตฺถ นาสฺส อุปฺปาทโนฺต วา วยโนฺต วา ปญฺญายตีติ อนโนฺตฯ อากาโสติ กสิณุคฺฆาฎิมากาโส วุจฺจติฯ มนสิการวเสนาปิ เจตฺถ อนนฺตตา เวทิตพฺพาฯ เตเนว  วิภเงฺค วุตฺตํ ‘‘ตสฺมิํ อากาเส จิตฺตํ ฐเปติ, สณฺฐเปติ, อนนฺตํ ผรติ, เตน วุจฺจติ อนโนฺต อากาโส’’ติ (วิภ. ๖๐๕)ฯ</p>


<p>  ติ เอตฺถ ปน นาสฺส อโนฺตติ อนนฺตํ, อากาสํ อนนฺตํ อากาสานนฺตํ, อากาสานนฺตเมว อากาสานญฺจํ, ตํ อากาสานญฺจํ อธิฎฺฐานเฎฺฐน อายตนมสฺส สสมฺปยุตฺตธมฺมสฺส ฌานสฺส เทวานํ เทวายตนมิวาติ ฯ</p>


<p>ติ ตมากาสานญฺจายตนํ ปตฺวา นิปฺผาเทตฺวา ตทนุรูเปน อิริยาปถวิหาเรน วิหรตีติฯ</p>


<p>อยํ อากาสานญฺจายตนกมฺมฎฺฐาเน วิตฺถารกถาฯ</p>


<h3>วิญฺญาณญฺจายตนกถา</h3>
<p> วิญฺญาณญฺจายตนํ ภาเวตุกาเมน ปน ปญฺจหากาเรหิ อากาสานญฺจายตนสมาปตฺติยํ จิณฺณวสีภาเวน ‘‘อาสนฺนรูปาวจรชฺฌานปจฺจตฺถิกา อยํ สมาปตฺติ, โน จ วิญฺญาณญฺจายตนมิว สนฺตา’’ติ อากาสานญฺจายตเน อาทีนวํ ทิสฺวา ตตฺถ นิกนฺติํ ปริยาทาย วิญฺญาณญฺจายตนํ สนฺตโต มนสิกริตฺวา ตํ อากาสํ ผริตฺวา ปวตฺตวิญฺญาณํ ‘‘วิญฺญาณํ วิญฺญาณ’’นฺติ ปุนปฺปุนํ อาวชฺชิตพฺพํ, มนสิกาตพฺพํ, ปจฺจเวกฺขิตพฺพํ, ตกฺกาหตํ วิตกฺกาหตํ กาตพฺพํฯ ‘‘อนนฺตํ อนนฺต’’นฺติ ปน น มนสิกาตพฺพํฯ</p>


<p>ตเสฺสวํ ตสฺมิํ นิมิเตฺต ปุนปฺปุนํ จิตฺตํ จาเรนฺตสฺส นีวรณานิ วิกฺขมฺภนฺติ, สติ สนฺติฎฺฐติ, อุปจาเรน จิตฺตํ สมาธิยติฯ โส ตํ นิมิตฺตํ ปุนปฺปุนํ อาเสวติ, ภาเวติ, พหุลีกโรติฯ ตเสฺสวํ กโรโต อากาเส อากาสานญฺจายตนํ วิย อากาสผุเฎ วิญฺญาเณ วิญฺญาณญฺจายตนจิตฺตํ อเปฺปติฯ อปฺปนานโย ปเนตฺถ วุตฺตนเยเนว เวทิตโพฺพฯ เอตฺตาวตา เจส ‘‘สพฺพโส อากาสานญฺจายตนํ สมติกฺกมฺม อนนฺตํ วิญฺญาณนฺติ วิญฺญาณญฺจายตนํ อุปสมฺปชฺช วิหรตี’’ติ (วิภ. ๕๐๘; ที. นิ. ๒.๑๒๙) วุจฺจติฯ</p>


<p> ตตฺถ ติ อิทํ วุตฺตนยเมวฯ ติ เอตฺถ ปน ปุเพฺพ วุตฺตนเยน ฌานมฺปิ อากาสานญฺจายตนํ, อารมฺมณมฺปิ ฯ  หิ ปุริมนเยเนว อากาสานญฺจญฺจ ตํ ปฐมสฺส อารุปฺปชฺฌานสฺส อารมฺมณตฺตา เทวานํ เทวายตนํ วิย อธิฎฺฐานเฎฺฐน  อายตนญฺจาติ ฯ ตถา อากาสานญฺจญฺจ ตํ ตสฺส ฌานสฺส สญฺชาติเหตุตฺตา ‘‘กโมฺพชา อสฺสานํ อายตน’’นฺติอาทีนิ วิย สญฺชาติเทสเฎฺฐน อายตนญฺจาติปิ ฯ เอวเมตํ ฌานญฺจ อารมฺมณญฺจาติ อุภยมฺปิ อปฺปวตฺติกรเณน จ อมนสิกรเณน จ สมติกฺกมิตฺวาว ยสฺมา อิทํ วิญฺญาณญฺจายตนํ อุปสมฺปชฺช วิหาตพฺพํ, ตสฺมา อุภยเมฺปตํ เอกชฺฌํ กตฺวา ‘‘อากาสานญฺจายตนํ สมติกฺกมฺมา’’ติ อิทํ วุตฺตนฺติ เวทิตพฺพํฯ</p>


<p>นฺติ ตํเยว อนโนฺต อากาโสติ เอวํ ผริตฺวา ปวตฺตวิญฺญาณํ ‘‘อนนฺตํ วิญฺญาณ’’นฺติ เอวํ มนสิกโรโนฺตติ วุตฺตํ โหติฯ มนสิการวเสน วา อนนฺตํฯ โส หิ ตมากาสารมฺมณํ วิญฺญาณํ อนวเสสโต มนสิกโรโนฺต ‘‘อนนฺต’’นฺติ มนสิ กโรติฯ ยํ ปน วิภเงฺค วุตฺตํ ‘‘อนนฺตํ วิญฺญาณนฺติ, ตํเยว อากาสํ วิญฺญาเณน ผุฎํ มนสิ กโรติ, อนนฺตํ ผรติ, เตน วุจฺจติ อนนฺตํ วิญฺญาณ’’นฺติ (วิภ. ๖๑๐)ฯ</p>


<p>ตตฺถ ติ อุปโยคเตฺถ กรณวจนํ เวทิตพฺพํฯ เอวญฺหิ อฎฺฐกถาจริยา ตสฺส อตฺถํ วณฺณยนฺติ, อนนฺตํ ผรติ ตเญฺญว อากาสํ ผุฎํ วิญฺญาณํ มนสิ กโรตีติ วุตฺตํ โหติฯ</p>


<p>ติ เอตฺถ ปน นาสฺส อโนฺตติ ฯ อนนฺตเมว ฯ วิญฺญาณํ อานญฺจํ วิญฺญาณานญฺจนฺติ อวตฺวา นฺติ วุตฺตํฯ อยเญฺหตฺถ รูฬฺหีสโทฺทฯ ตํ วิญฺญาณญฺจํ อธิฎฺฐานเฎฺฐน อายตนมสฺส สสมฺปยุตฺตธมฺมสฺส ฌานสฺส เทวานํ เทวายตนมิวาติ วิญฺญาณญฺจายตนํฯ เสสํ ปุริมสทิสเมวาติฯ</p>


<p>อยํ วิญฺญาณญฺจายตนกมฺมฎฺฐาเน วิตฺถารกถาฯ</p>


<h3>อากิญฺจญฺญายตนกถา</h3>
<p> อากิญฺจญฺญายตนํ ภาเวตุกาเมน ปน ปญฺจหากาเรหิ วิญฺญาณญฺจายตนสมาปตฺติยํ จิณฺณวสีภาเวน ‘‘อาสนฺนอากาสานญฺจายตนปจฺจตฺถิกา อยํ สมาปตฺติ, โน จ อากิญฺจญฺญายตนมิว สนฺตา’’ติ วิญฺญาณญฺจายตเน  อาทีนวํ ทิสฺวา ตตฺถ นิกนฺติํ ปริยาทาย  อากิญฺจญฺญายตนํ สนฺตโต มนสิกริตฺวา ตเสฺสว วิญฺญาณญฺจายตนารมฺมณภูตสฺส อากาสานญฺจายตนวิญฺญาณสฺส อภาโว สุญฺญตา วิวิตฺตากาโร มนสิกาตโพฺพฯ กถํ? ตํ วิญฺญาณํ อมนสิกริตฺวา ‘‘นตฺถิ นตฺถี’’ติ วา, ‘‘สุญฺญํ สุญฺญ’’นฺติ วา, ‘‘วิวิตฺตํ วิวิตฺต’’นฺติ วา ปุนปฺปุนํ อาวชฺชิตพฺพํ, มนสิกาตพฺพํ, ปจฺจเวกฺขิตพฺพํ, ตกฺกาหตํ วิตกฺกาหตํ กาตพฺพํฯ</p>


<p>ตเสฺสวํ ตสฺมิํ นิมิเตฺต จิตฺตํ จาเรนฺตสฺส นีวรณานิ วิกฺขมฺภนฺติ, สติ สนฺติฎฺฐติ, อุปจาเรน จิตฺตํ สมาธิยติฯ โส ตํ นิมิตฺตํ ปุนปฺปุนํ อาเสวติ, ภาเวติ, พหุลีกโรติฯ ตเสฺสวํ กโรโต อากาเส ผุเฎ มหคฺคตวิญฺญาเณ วิญฺญาณญฺจายตนํ วิย ตเสฺสว อากาสํ ผริตฺวา ปวตฺตสฺส มหคฺคตวิญฺญาณสฺส สุญฺญวิวิตฺตนตฺถิภาเว อากิญฺจญฺญายตนจิตฺตํ อเปฺปติฯ เอตฺถาปิ จ อปฺปนานโย วุตฺตนเยเนว เวทิตโพฺพฯ</p>


<p>อยํ ปน วิเสโส, ตสฺมิํ หิ อปฺปนาจิเตฺต อุปฺปเนฺน โส ภิกฺขุ ยถา นาม ปุริโส มณฺฑลมาฬาทีสุ เกนจิเทว กรณีเยน สนฺนิปติตํ ภิกฺขุสงฺฆํ ทิสฺวา กตฺถจิ คนฺตฺวา สนฺนิปาตกิจฺจาวสาเนว อุฎฺฐาย ปกฺกเนฺตสุ ภิกฺขูสุ อาคนฺตฺวา ทฺวาเร ฐตฺวา ปุน ตํ ฐานํ โอโลเกโนฺต สุญฺญเมว ปสฺสติ, วิวิตฺตเมว ปสฺสติฯ นาสฺส เอวํ โหติ ‘‘เอตฺตกา นาม ภิกฺขู กาลงฺกตา วา ทิสาปกฺกนฺตา วา’’ติ, อถ โข สุญฺญมิทํ วิวิตฺตนฺติ นตฺถิภาวเมว ปสฺสติ, เอวเมว ปุเพฺพ อากาเส ปวตฺติตวิญฺญาณํ วิญฺญาณญฺจายตนชฺฌานจกฺขุนา ปสฺสโนฺต วิหริตฺวา ‘‘นตฺถิ นตฺถี’’ติอาทินา ปริกมฺมมนสิกาเรน อนฺตรหิเต ตสฺมิํ วิญฺญาเณ ตสฺส อปคมสงฺขาตํ อภาวเมว ปสฺสโนฺต วิหรติฯ เอตฺตาวตา เจส ‘‘สพฺพโส วิญฺญาณญฺจายตนํ สมติกฺกมฺม นตฺถิ กิญฺจีติ อากิญฺจญฺญายตนํ อุปสมฺปชฺช วิหรตี’’ติ (วิภ. ๕๐๘; ที. นิ. ๒.๑๒๙) วุจฺจติฯ</p>


<p> อิธาปิ ติ อิทํ วุตฺตนยเมวฯ นฺติ เอตฺถาปิ จ ปุเพฺพ วุตฺตนเยเนว ฌานมฺปิ วิญฺญาณญฺจายตนํ อารมฺมณมฺปิฯ  หิ ปุริมนเยเนว วิญฺญาณญฺจญฺจ ตํ ทุติยสฺส อารุปฺปชฺฌานสฺส อารมฺมณตฺตา เทวานํ เทวายตนํ วิย อธิฎฺฐานเฎฺฐน อายตนญฺจาติ  ฯ ตถา วิญฺญาณญฺจญฺจ ตํ ตเสฺสว ฌานสฺส สญฺชาติเหตุตฺตา ‘‘กโมฺพชา อสฺสานํ อายตน’’นฺติอาทีนิ วิย สญฺชาติเทสเฎฺฐน อายตนญฺจาติปิ  ฯ เอวเมตํ ฌานญฺจ อารมฺมณญฺจาติ อุภยมฺปิ อปฺปวตฺติกรเณน จ อมนสิกรเณน จ สมติกฺกมิตฺวาว ยสฺมา อิทํ อากิญฺจญฺญายตนํ อุปสมฺปชฺช วิหาตพฺพํ, ตสฺมา อุภยเมฺปตํ เอกชฺฌํ กตฺวา วิญฺญาณญฺจายตนํ สมติกฺกมฺมาติ อิทํ วุตฺตนฺติ เวทิตพฺพํฯ</p>


<p>ติ นตฺถิ นตฺถิ, สุญฺญํ สุญฺญํ, วิวิตฺตํ วิวิตฺตนฺติ เอวํ มนสิกโรโนฺตติ วุตฺตํ โหติฯ ยมฺปิ วิภเงฺค วุตฺตํ ‘‘นตฺถิ กิญฺจีติ ตเญฺญว วิญฺญาณํ อภาเวติ วิภาเวติ อนฺตรธาเปติ นตฺถิ กิญฺจีติ ปสฺสติ, เตน วุจฺจติ นตฺถิ กิญฺจี’’ติ, ตํ กิญฺจาปิ ขยโต สมฺมสนํ วิย วุตฺตํ, อถ ขฺวสฺส เอวเมว อโตฺถ ทฎฺฐโพฺพฯ ตญฺหิ วิญฺญาณํ อนาวเชฺชโนฺต อมนสิกโรโนฺต อปจฺจเวกฺขโนฺต เกวลมสฺส นตฺถิภาวํ สุญฺญภาวํ วิวิตฺตภาวเมว มนสิกโรโนฺต อภาเวติ วิภาเวติ อนฺตรธาเปตีติ วุจฺจติ, น อญฺญถาติฯ</p>


<p>ติ เอตฺถ ปน นาสฺส กิญฺจนนฺติ  อนฺตมโส ภงฺคมตฺตมฺปิ อสฺส อวสิฎฺฐํ นตฺถีติ วุตฺตํ โหติฯ อกิญฺจนสฺส ภาโว  อากาสานญฺจายตนวิญฺญาณาปคมเสฺสตํ อธิวจนํฯ ตํ อากิญฺจญฺญํ อธิฎฺฐานเฎฺฐน อายตนมสฺส ฌานสฺส เทวานํ เทวายตนมิวาติ ฯ เสสํ ปุริมสทิสเมวาติฯ</p>


<p>อยํ อากิญฺจญฺญายตนกมฺมฎฺฐาเน วิตฺถารกถาฯ</p>


<h3>เนวสญฺญานาสญฺญายตนกถา</h3>
<p> เนวสญฺญานาสญฺญายตนํ ภาเวตุกาเมน ปน ปญฺจหากาเรหิ อากิญฺจญฺญายตนสมาปตฺติยํ จิณฺณวสีภาเวน ‘‘อาสนฺนวิญฺญาณญฺจายตนปจฺจตฺถิกา อยํ สมาปตฺติ, โน จ เนวสญฺญานาสญฺญายตนํ วิย สนฺตา’’ติ วา ‘‘สญฺญา โรโค, สญฺญา คโณฺฑ, สญฺญา สลฺลํ, เอตํ สนฺตํ, เอตํ ปณีตํ ยทิทํ เนวสญฺญานาสญฺญา’’ติ วา เอวํ อากิญฺจญฺญายตเน อาทีนวํ, อุปริ อานิสํสญฺจ ทิสฺวา อากิญฺจญฺญายตเน นิกนฺติํ ปริยาทาย เนวสญฺญานาสญฺญายตนํ สนฺตโต มนสิกริตฺวา ‘‘สาว อภาวํ อารมฺมณํ กตฺวา ปวตฺติตา อากิญฺจญฺญายตนสมาปตฺติ  สนฺตา สนฺตา’’ติ  ปุนปฺปุนํ อาวชฺชิตพฺพา, มนสิกาตพฺพา, ปจฺจเวกฺขิตพฺพา, ตกฺกาหตา วิตกฺกาหตา กาตพฺพาฯ</p>


<p>ตเสฺสวํ ตสฺมิํ นิมิเตฺต ปุนปฺปุนํ มานสํ จาเรนฺตสฺส นีวรณานิ วิกฺขมฺภนฺติ, สติ สนฺติฎฺฐติ, อุปจาเรน จิตฺตํ สมาธิยติฯ โส ตํ นิมิตฺตํ ปุนปฺปุนํ อาเสวติ, ภาเวติ, พหุลีกโรติฯ ตเสฺสวํ กโรโต วิญฺญาณาปคเม อากิญฺจญฺญายตนํ วิย อากิญฺจญฺญายตนสมาปตฺติสงฺขาเตสุ จตูสุ ขเนฺธสุ เนวสญฺญานาสญฺญายตนจิตฺตํ อเปฺปติฯ อปฺปนานโย ปเนตฺถ วุตฺตนเยเนว เวทิตโพฺพฯ เอตฺตาวตา เจส ‘‘สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหรตี’’ติ (วิภ. ๕๐๘; ที. นิ. ๒.๑๒๙) วุจฺจติฯ</p>


<p> อิธาปิ ติ อิทํ วุตฺตนยเมวฯ ติ เอตฺถาปิ ปุเพฺพ วุตฺตนเยเนว ฌานมฺปิ อากิญฺจญฺญายตนํ อารมฺมณมฺปิฯ  หิ ปุริมนเยเนว อากิญฺจญฺญญฺจ ตํ ตติยสฺส อารุปฺปชฺฌานสฺส อารมฺมณตฺตา เทวานํ เทวายตนํ วิย อธิฎฺฐานเฎฺฐน อายตนญฺจาติ ฯ ตถา อากิญฺจญฺญญฺจ ตํ ตเสฺสว ฌานสฺส สญฺชาติเหตุตฺตา กโมฺพชา อสฺสานํ อายตนนฺติอาทีนิ วิย สญฺชาติเทสเฎฺฐน อายตนญฺจาติปิ ฯ เอวเมตํ ฌานญฺจ อารมฺมณญฺจาติ อุภยมฺปิ อปฺปวตฺติกรเณน จ อมนสิกรเณน จ สมติกฺกมิตฺวาว ยสฺมา อิทํ เนวสญฺญานาสญฺญายตนํ อุปสมฺปชฺช วิหาตพฺพํ, ตสฺมา อุภยเมฺปตํ เอกชฺฌํ กตฺวา อากิญฺจญฺญายตนํ สมติกฺกมฺมาติ อิทํ วุตฺตนฺติ เวทิตพฺพํฯ</p>


<p>นฺติ เอตฺถ ปน ยาย สญฺญาย ภาวโต ตํ เนวสญฺญานาสญฺญายตนนฺติ วุจฺจติฯ ยถา ปฎิปนฺนสฺส สา สญฺญา โหติ, ตํ ตาว ทเสฺสตุํ วิภเงฺค ‘‘เนวสญฺญีนาสญฺญี’’ติ อุทฺธริตฺวา ‘‘ตเญฺญว อากิญฺจญฺญายตนํ สนฺตโต มนสิ กโรติ, สงฺขาราวเสสสมาปตฺติํ ภาเวติ, เตน วุจฺจติ เนวสญฺญีนาสญฺญี’’ติ (วิภ. ๖๑๙) วุตฺตํฯ ตตฺถ ติ ‘‘สนฺตา วตายํ สมาปตฺติ, ยตฺร หิ นาม นตฺถิภาวมฺปิ อารมฺมณํ กริตฺวา ฐสฺสตี’’ติ เอวํ สนฺตารมฺมณตาย ตํ สนฺตาติ มนสิ กโรติฯ</p>


<p>สนฺตโต  เจ มนสิ กโรติ, กถํ สมติกฺกโม โหตีติ? อสมาปชฺชิตุกามตายฯ โส หิ  กิญฺจาปิ ตํ สนฺตโต มนสิ กโรติ, อถ ขฺวสฺส ‘‘อหเมตํ อาวชฺชิสฺสามิ, สมาปชฺชิสฺสามิ, อธิฎฺฐหิสฺสามิ, วุฎฺฐหิสฺสามิ, ปจฺจเวกฺขิสฺสามี’’ติ เอส อาโภโค สมนฺนาหาโร มนสิกาโร น โหติฯ กสฺมา? อากิญฺจญฺญายตนโต เนวสญฺญานาสญฺญายตนสฺส สนฺตตรปณีตตรตายฯ</p>


<p>ยถา หิ ราชา มหจฺจ ราชานุภาเวน หตฺถิกฺขนฺธวรคโต นครวีถิยํ วิจรโนฺต ทนฺตการาทโย สิปฺปิเก เอกํ วตฺถํ ทฬฺหํ นิวาเสตฺวา เอเกน สีสํ เวเฐตฺวา ทนฺตจุณฺณาทีหิ สโมกิณฺณคเตฺต อเนกานิ ทนฺตวิกติอาทีนิ สิปฺปานิ กโรเนฺต ทิสฺวา ‘‘อโห วต เร เฉกา อาจริยา อีทิสานิปิ นาม สิปฺปานิ กริสฺสนฺตี’’ติ เอวํ เตสํ เฉกตาย ตุสฺสติ, น จสฺส เอวํ โหติ ‘‘อโห วตาหํ รชฺชํ ปหาย เอวรูโป สิปฺปิโก ภเวยฺย’’นฺติฯ ตํ กิสฺส เหตุ? รชฺชสิริยา มหานิสํสตายฯ โส สิปฺปิโน สมติกฺกมิตฺวาว คจฺฉติฯ เอวเมว เอส กิญฺจาปิ ตํ สมาปตฺติํ สนฺตโต มนสิ กโรติ, อถ ขฺวสฺส ‘‘อหเมตํ สมาปตฺติํ อาวชฺชิสฺสามิ, สมาปชฺชิสฺสามิ, อธิฎฺฐหิสฺสามิ, วุฎฺฐหิสฺสามิ, ปจฺจเวกฺขิสฺสามี’’ติ เนว เอส อาโภโค สมนฺนาหาโร มนสิกาโร โหติฯ</p>


<p>โส ตํ สนฺตโต มนสิกโรโนฺต ปุเพฺพ วุตฺตนเยน ตํ ปรมสุขุมํ อปฺปนาปฺปตฺตํ สญฺญํ ปาปุณาติ, ยาย เนวสญฺญีนาสญฺญี นาม โหติ, สงฺขาราวเสสสมาปตฺติํ ภาเวตีติ วุจฺจติฯ นฺติ อจฺจนฺตสุขุมภาวปฺปตฺตสงฺขารํ จตุตฺถารุปฺปสมาปตฺติํฯ</p>


<p> อิทานิ ยํ ตํ เอวมธิคตาย สญฺญาย วเสน เนวสญฺญานาสญฺญายตนนฺติ วุจฺจติ, ตํ อตฺถโต ทเสฺสตุํ ‘‘เนวสญฺญานาสญฺญายตนนฺติ เนวสญฺญานาสญฺญายตนํ สมาปนฺนสฺส วา อุปปนฺนสฺส วา ทิฎฺฐธมฺมสุขวิหาริสฺส วา จิตฺตเจตสิกา ธมฺมา’’ติ (วิภ. ๖๒๐) วุตฺตํฯ เตสุ อิธ สมาปนฺนสฺส จิตฺตเจตสิกา ธมฺมา อธิเปฺปตาฯ วจนโตฺถ ปเนตฺถ โอฬาริกาย สญฺญาย อภาวโต สุขุมาย จ ภาวโต เนวสฺส สสมฺปยุตฺตธมฺมสฺส ฌานสฺส สญฺญา นาสญฺญนฺติ ฯ เนวสญฺญานาสญฺญญฺจ ตํ  มนายตนธมฺมายตนปริยาปนฺนตฺตา อายตนญฺจาติ ฯ อถ วา ยายเมตฺถ สญฺญา, สา ปฎุสญฺญากิจฺจํ กาตุํ อสมตฺถตาย เนวสญฺญา, สงฺขาราวเสสสุขุมภาเวน วิชฺชมานตฺตา นาสญฺญาติ  ฯ เนวสญฺญานาสญฺญา จ สา เสสธมฺมานํ อธิฎฺฐานเฎฺฐน อายตนญฺจาติ ฯ</p>


<p>น เกวลเญฺจตฺถ สญฺญาว เอทิสี, อถ โข เวทนาปิ เนวเวทนานาเวทนา, จิตฺตมฺปิ เนวจิตฺตํนาจิตฺตํ, ผโสฺสปิ เนวผโสฺสนาผโสฺสฯ เอส นโย เสสสมฺปยุตฺตธเมฺมสุฯ สญฺญาสีเสน ปนายํ เทสนา กตาติ เวทิตพฺพาฯ ปตฺตมกฺขนเตลปฺปภุตีหิ จ อุปมาหิ เอส อโตฺถ วิภาเวตโพฺพฯ</p>


<p>สามเณโร กิร เตเลน ปตฺตํ มเกฺขตฺวา ฐเปสิ, ตํ ยาคุปานกาเล เถโร ปตฺตมาหราติ อาหฯ โส ‘‘ปเตฺต เตลมตฺถิ, ภเนฺต’’ติ อาหฯ ตโต ‘‘อาหร, สามเณร, เตลํ, นาฬิํ ปูเรสฺสามี’’ติ วุเตฺต ‘‘นตฺถิ, ภเนฺต, เตล’’นฺติ อาหฯ ตตฺถ ยถา อโนฺตวุตฺถตฺตา ยาคุยา สทฺธิํ อกปฺปิยเฎฺฐน ‘‘เตลมตฺถี’’ติ โหติฯ นาฬิปูรณาทีนํ วเสน ‘‘นตฺถี’’ติ โหติฯ เอวํ สาปิ สญฺญา ปฎุสญฺญากิจฺจํ กาตุํ อสมตฺถตาย เนวสญฺญา, สงฺขาราวเสสสุขุมภาเวน วิชฺชมานตฺตา นาสญฺญา โหติฯ</p>


<p>กิํ ปเนตฺถ สญฺญากิจฺจนฺติ? อารมฺมณสญฺชานนเญฺจว วิปสฺสนาย จ วิสยภาวํ อุปคนฺตฺวา นิพฺพิทาชนนํฯ ทหนกิจฺจมิว หิ สุโขทเก เตโชธาตุ สญฺชานนกิจฺจํ เปสา ปฎุํ กาตุํ น สโกฺกติฯ เสสสมาปตฺตีสุ สญฺญา วิย วิปสฺสนาย วิสยภาวํ อุปคนฺตฺวา นิพฺพิทาชนนมฺปิ กาตุํ น สโกฺกติฯ อเญฺญสุ หิ ขเนฺธสุ อกตาภินิเวโส ภิกฺขุ เนวสญฺญานาสญฺญายตนกฺขเนฺธ สมฺมสิตฺวา นิพฺพิทํ ปตฺตุํ สมโตฺถ นาม นตฺถิ อปิจ อายสฺมา สาริปุโตฺตฯ ปกติวิปสฺสโก ปน มหาปโญฺญ สาริปุตฺตสทิโสว สกฺกุเณยฺยฯ โสปิ ‘‘เอวํ กิริเม ธมฺมา อหุตฺวา สโมฺภนฺติ, หุตฺวา ปฎิเวนฺตี’’ติ (ม. นิ. ๓.๙๕) เอวํ กลาปสมฺมสนวเสเนว, โน อนุปทธมฺมวิปสฺสนาวเสนฯ เอวํ สุขุมตฺตํ คตา เอสา สมาปตฺติฯ</p>


<p>ยถา  จ ปตฺตมกฺขนเตลูปมาย, เอวํ มคฺคุทกูปมายปิ อยมโตฺถ วิภาเวตโพฺพฯ มคฺคปฺปฎิปนฺนสฺส กิร เถรสฺส ปุรโต คจฺฉโนฺต สามเณโร โถกํ อุทกํ ทิสฺวา ‘‘อุทกํ, ภเนฺต, อุปาหนา โอมุญฺจถา’’ติ อาหฯ ตโต เถเรน ‘‘สเจ อุทกมตฺถิ, อาหร นฺหานสาฎิกํ, นฺหายิสฺสามา’’ติ วุเตฺต ‘‘นตฺถิ, ภเนฺต’’ติ อาหฯ ตตฺถ ยถา อุปาหนเตมนมตฺตเฎฺฐน ‘‘อุทกมตฺถี’’ติ  โหติ, นฺหายนเฎฺฐน ‘‘นตฺถี’’ติ โหติฯ เอวมฺปิ สา ปฎุสญฺญากิจฺจํ กาตุํ อสมตฺถตาย เนวสญฺญา, สงฺขาราวเสสสุขุมภาเวน วิชฺชมานตฺตา นาสญฺญา โหติฯ</p>


<p>น เกวลญฺจ เอตาเหว, อญฺญาหิปิ อนุรูปาหิ อุปมาหิ เอส อโตฺถ วิภาเวตโพฺพฯ อุปสมฺปชฺช วิหรตีติ อิทํ วุตฺตนยเมวาติฯ</p>


<p>อยํ เนวสญฺญานาสญฺญายตนกมฺมฎฺฐาเน วิตฺถารกถาฯ</p>


<h3>ปกิณฺณกกถา</h3>
<p> อสทิสรูโป นาโถ, อารุปฺปํ ยํ จตุพฺพิธํ อาหฯ</p>


ตํ อิติ ญตฺวา ตสฺมิํ, ปกิณฺณกกถาปิ วิเญฺญยฺยาฯ  
</p>
  
<p> อารุปฺปสมาปตฺติโย หิ –</p>


<p>
อารมฺมณาติกฺกมโต, จตโสฺสปิ ภวนฺติมา;  
  
องฺคาติกฺกมเมตาสํ, น อิจฺฉนฺติ วิภาวิโนฯ  
</p>
  
<p>เอตาสุ หิ รูปนิมิตฺตาติกฺกมโต ปฐมา, อากาสาติกฺกมโต ทุติยา, อากาเส ปวตฺติตวิญฺญาณาติกฺกมโต ตติยาฯ อากาเส ปวตฺติตวิญฺญาณสฺส อปคมาติกฺกมโต จตุตฺถีติ สพฺพถา อารมฺมณาติกฺกมโต จตโสฺสปิ ภวนฺติมา อารุปฺปสมาปตฺติโยติ เวทิตพฺพาฯ องฺคาติกฺกมํ ปน เอตาสํ น อิจฺฉนฺติ ปณฺฑิตาฯ น หิ รูปาวจรสมาปตฺตีสุ วิย เอตาสุ องฺคาติกฺกโม อตฺถิฯ สพฺพาสุปิ หิ เอตาสุ อุเปกฺขา, จิเตฺตกคฺคตาติ เทฺว เอว ฌานงฺคานิ โหนฺติฯ</p>


<p> เอวํ สเนฺตปิ –</p>


<p>
สุปฺปณีตตรา โหนฺติ, ปจฺฉิมา ปจฺฉิมา อิธ;  
  
อุปมา ตตฺถ วิเญฺญยฺยา, ปาสาทตลสาฎิกาฯ  
</p>
  
<p>ยถา   หิ จตุภูมิกสฺส ปาสาทสฺส เหฎฺฐิมตเล ทิพฺพนจฺจคีตวาทิตสุรภิคนฺธมาลาโภชนสยนจฺฉาทนาทิวเสน ปณีตา ปญฺจกามคุณา ปจฺจุปฎฺฐิตา อสฺสุฯ ทุติเย ตโต ปณีตตราฯ ตติเย ตโต ปณีตตราฯ จตุเตฺถ สพฺพปณีตตราฯ ตตฺถ กิญฺจาปิ ตานิ จตฺตาริปิ ปาสาทตลาเนว, นตฺถิ เนสํ ปาสาทตลภาเวน วิเสโสฯ ปญฺจกามคุณสมิทฺธวิเสเสน ปน เหฎฺฐิมโต เหฎฺฐิมโต อุปริมํ อุปริมํ ปณีตตรํ โหติฯ</p>


<p>ยถา จ เอกาย อิตฺถิยา กนฺติตถูลสณฺหสณฺหตรสณฺหตมสุตฺตานํ จตุปลติปลทฺวิปลเอกปลสาฎิกา อสฺสุ อายาเมน จ วิตฺถาเรน จ สมปฺปมาณาฯ ตตฺถ กิญฺจาปิ ตา สาฎิกา จตโสฺสปิ อายามโต จ วิตฺถารโต จ สมปฺปมาณา, นตฺถิ ตาสํ ปมาณโต วิเสโสฯ สุขสมฺผสฺสสุขุมภาวมหคฺฆภาเวหิ ปน ปุริมาย ปุริมาย ปจฺฉิมา ปจฺฉิมา ปณีตตรา โหนฺติ, เอวเมว กิญฺจาปิ จตูสุ เอตาสุ อุเปกฺขา, จิเตฺตกคฺคตาติ เอตานิ เทฺวเยว องฺคานิ โหนฺติ, อถ โข ภาวนาวิเสเสน เตสํ องฺคานิ ปณีตปณีตตรภาเวน สุปฺปณีตตรา โหนฺติ ปจฺฉิมา ปจฺฉิมา อิธาติ เวทิตพฺพาฯ</p>


<p> เอวํ อนุปุเพฺพน ปณีตปณีตา เจตา –</p>


<p>
อสุจิมฺหิ มณฺฑเป ลโคฺค, เอโก ตนฺนิสฺสิโต ปโร;  
  
อโญฺญ พหิ อนิสฺสาย, ตํ ตํ นิสฺสาย จาปโรฯ  
</p>
  
<p>
ฐิโต จตูหิ เอเตหิ, ปุริเสหิ ยถากฺกมํ;  
  
สมานตาย ญาตพฺพา, จตโสฺสปิ วิภาวินาฯ  
</p>
  
<p>ตตฺรายมตฺถโยชนา – อสุจิมฺหิ กิร เทเส เอโก มณฺฑโป, อเถโก ปุริโส อาคนฺตฺวา ตํ อสุจิํ ชิคุจฺฉมาโน ตํ มณฺฑปํ หเตฺถหิ อาลมฺพิตฺวา ตตฺถ ลโคฺค ลคฺคิโต วิย อฎฺฐาสิฯ อถาปโร อาคนฺตฺวา ตํ มณฺฑเป ลคฺคํ ปุริสํ นิสฺสิโตฯ อถโญฺญ อาคนฺตฺวา จิเนฺตสิ ‘‘โย เอส มณฺฑปลโคฺค, โย จ ตนฺนิสฺสิโต, อุโภเปเต ทุฎฺฐิตาฯ ธุโว  จ เนสํ มณฺฑปปปาเต ปาโต, หนฺทาหํ พหิเยว ติฎฺฐามี’’ติฯ โส ตนฺนิสฺสิตํ อนิสฺสาย พหิเยว อฎฺฐาสิฯ อถาปโร อาคนฺตฺวา มณฺฑปลคฺคสฺส จ ตนฺนิสฺสิตสฺส จ อเขมภาวํ จิเนฺตตฺวา พหิฎฺฐิตญฺจ สุฎฺฐิโตติ มนฺตฺวา  ตํ นิสฺสาย อฎฺฐาสิฯ ตตฺถ อสุจิมฺหิ เทเส มณฺฑโป วิย กสิณุคฺฆาฎิมากาสํ ทฎฺฐพฺพํ, อสุจิชิคุจฺฉาย มณฺฑปลโคฺค ปุริโส วิย รูปนิมิตฺตชิคุจฺฉาย อากาสารมฺมณํ อากาสานญฺจายตนํ, มณฺฑปลคฺคํ ปุริสํ นิสฺสิโต วิย อากาสารมฺมณํ อากาสานญฺจายตนํ อารพฺภ ปวตฺตํ วิญฺญาณญฺจายตนํ, เตสํ ทฺวินฺนมฺปิ อเขมภาวํ จิเนฺตตฺวา อนิสฺสาย ตํ มณฺฑปลคฺคํ พหิฎฺฐิโต วิย อากาสานญฺจายตนํ อารมฺมณํ อกตฺวา ตทภาวารมฺมณํ อากิญฺจญฺญายตนํ, มณฺฑปลคฺคสฺส ตนฺนิสฺสิตสฺส จ อเขมตํ จิเนฺตตฺวา พหิฎฺฐิตญฺจ สุฎฺฐิโตติ มนฺตฺวา ตํ นิสฺสาย ฐิโต วิย วิญฺญาณาภาวสงฺขาเต พหิปเทเส ฐิตํ อากิญฺจญฺญายตนํ อารพฺภ ปวตฺตํ เนวสญฺญานาสญฺญายตนํ ทฎฺฐพฺพํฯ</p>


<p> เอวํ ปวตฺตมานญฺจ –</p>


<p>
อารมฺมณํ กโรเตว, อญฺญาภาเวน ตํ อิทํ;  
  
ทิฎฺฐโทสมฺปิ ราชานํ, วุตฺติเหตุ ชโน ยถาฯ  
</p>
  
<p>อิทญฺหิ เนวสญฺญานาสญฺญายตนํ ‘‘อาสนฺนวิญฺญาณญฺจายตนปจฺจตฺถิกา อยํ สมาปตฺตี’’ติ เอวํ ทิฎฺฐโทสมฺปิ ตํ อากิญฺจญฺญายตนํ อญฺญสฺส อารมฺมณสฺส อภาวา อารมฺมณํ กโรเตวฯ ยถา กิํ? ทิฎฺฐโทสมฺปิ ราชานํ วุตฺติเหตุ ยถา ชโนฯ ยถา หิ อสํยตํ ผรุสกายวจีมโนสมาจารํ กญฺจิ สพฺพทิสมฺปติํ ราชานํ ‘‘ผรุสสมาจาโร อย’’นฺติ เอวํ ทิฎฺฐโทสมฺปิ อญฺญตฺถ วุตฺติํ อลภมาโน ชโน วุตฺติเหตุ นิสฺสาย วตฺตติ, เอวํ ทิฎฺฐโทสมฺปิ ตํ อากิญฺจญฺญายตนํ อญฺญํ อารมฺมณํ อลภมานมิทํ เนวสญฺญานาสญฺญายตนํ อารมฺมณํ กโรเตวฯ</p>


<p> เอวํ กุรุมานญฺจ –</p>


<p>
อารุโฬฺห ทีฆนิเสฺสณิํ, ยถา นิเสฺสณิพาหุกํ;  
  
ปพฺพตคฺคญฺจ อารุโฬฺห, ยถา ปพฺพตมตฺถกํฯ  
</p>
  
<p>
ยถา  
  
วา คิริมารูโฬฺห, อตฺตโนเยว ชณฺณุกํ;  
  
โอลุพฺภติ ตเถเวตํ, ฌานโมลุพฺภ วตฺตตีติฯ  
</p>
  
อิติ สาธุชนปาโมชฺชตฺถาย กเต วิสุทฺธิมเคฺค  
</p>
  
สมาธิภาวนาธิกาเร  
</p>
  
อารุปฺปนิเทฺทโส นาม  
</p>
  
ทสโม ปริเจฺฉโทฯ  
</p>
  
  
  
  
  