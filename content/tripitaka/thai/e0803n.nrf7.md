<h1>๗. นิคฺคหีตนฺตปุลฺลิงฺคนามิกปทมาลา</h1>
<p>อถ ปุพฺพาจริยมตํ ปุเรจรํ กตฺวา นิคฺคหีตนฺตปุลฺลิงฺคานํ อิจฺจาทิกสฺส ปกติรูปสฺส นามิกปทมาลํ วกฺขาม –</p>


<p>
คจฺฉํ มหํ จรํ ติฎฺฐํ, ททํ ภุญฺชํ สุณํ ปจํ;  
  
ชยํ ชรํ จวํ มียํ, สรํ กุพฺพํ ชปํ วชํฯ  
</p>
  
<p>คจฺฉํ, คจฺฉโนฺต, คจฺฉนฺตาฯ คจฺฉนฺตํ, คจฺฉเนฺตฯ คจฺฉตา, คจฺฉเนฺตหิ, คจฺฉเนฺตติฯ คจฺฉโต, คจฺฉนฺตสฺส, คจฺฉนฺตานํ, คจฺฉตํฯ คจฺฉตา, คจฺฉเนฺตหิ, คจฺฉเนฺตภิฯ คจฺฉโต, คจฺฉนฺตสฺส, คจฺฉนฺตานํ, คจฺฉตํฯ คจฺฉติ, คจฺฉเนฺตสุฯ โภ คจฺฉํ, โภ คจฺฉา, ภวโนฺต คจฺฉโนฺตฯ</p>


<p>คจฺฉาทีนิ อญฺญานิ จ ตํสทิสานํ เอวํ เญยฺยานีติ ฯ กิญฺจาเปตฺถ ตติเยกวจนฎฺฐานาทีสุ ‘‘คจฺฉเนฺตน, คจฺฉนฺตา, คจฺฉนฺตสฺมา, คจฺฉนฺตมฺหา, คจฺฉนฺตสฺมิํ, คจฺฉนฺตมฺหี’’ติ อิมานิ ปทานิ นาคตานิ, ตถาปิ ตตฺถ ตตฺถ ปโยคทสฺสนโต คเหตพฺพานิฯ</p>


<p>ตตฺร ยมกมหาเถเรน อาลปนวจนฎฺฐาเนเยว ‘‘คจฺฉโนฺต, มหโนฺต, จรโนฺต’’ติอาทีนํ พหุวจนตฺตํ กถิตํ, ปจฺจตฺตวจนฎฺฐาเน  เอกวจนตฺตํฯ เกหิจิ ปน ปจฺจตฺตวจนฎฺฐาเน เอกวจนพหุวจนตฺตํ, อาลปนวจนฎฺฐาเน พหุวจนตฺตํเยว กถิตํฯ ‘‘คจฺฉํ, มหํ, จร’’นฺติอาทีนํ ปน อาลปนฎฺฐาเน เอกวจนตฺตํฯ มยํ ปน พุทฺธวจเน อเนกาสุ จาฎฺฐกถาสุ ‘‘คจฺฉโนฺต, มหโนฺต’’ติอาทีนํ พหุวจนปฺปโยคานํ ‘‘คจฺฉํ, มหํ’’อิจฺจาทีนญฺจ สานุสาราลปเนกวจนปฺปโยคานํ อทสฺสนโต ‘‘คจฺฉโนฺต ภารทฺวาโชฯ ส คจฺฉํ น นิวตฺตติฯ มหโนฺต โลกสนฺนิวาโส’’ติอาทีนํ ปน ปจฺจเตฺตกวจนปฺปโยคานเญฺญว ทสฺสนโต ตาทิสานิ รูปานิ อนิชฺฌานกฺขมานิ วิย มญฺญามฯ  ปจฺจตฺตาลปนฎฺฐาเน ‘‘มหโนฺต, ภวโนฺต, จรโนฺต’’ติอาทีนํ พหุวจนตฺตเมว กถิตํ, น เอกวจนตฺตํฯ ตถา หิ ตตฺถ ‘‘มหํ ภวํ จรํ ติฎฺฐ’’นฺติ คาถํ วตฺวา ‘‘มหํ ติฎฺฐติ, มหโนฺต ติฎฺฐนฺตี’’ติ จ, ‘‘โภ มหา, ภวโนฺต มหโนฺต’’ติ จ, ‘‘ภวํ ติฎฺฐติ, ภวโนฺต ติฎฺฐนฺตี’’ติ จ อาทิ วุตฺตํฯ</p>


<p>เอตฺถ ปน ‘‘ภวํ, ภวโนฺต’’ติ ปทานิ ยตฺถ ‘‘โหโนฺต โหนฺตา’’ติ กฺริยตฺถํ น วทนฺติ, ตตฺถ ‘‘ภวํ กจฺจาโนฯ มา ภวโนฺต เอวํ อวจุตฺถา’’ติอาทีสุ วิย อญฺญสฺมิํ อเตฺถ ปตนโต เอกวจนพหุวจนานิ ภวนฺติ, ตสฺมา ‘‘สโนฺต สปฺปุริสา โลเก’’ติ เอตฺถ ‘‘สโนฺต’’ติ ปทสฺส วิย ‘‘อรหโนฺต สมฺมาสมฺพุทฺธา’’ติ เอตฺถ ‘‘อรหโนฺต’’ติ ปทสฺส วิย จ ‘‘ภวโนฺต’’ติ ปทสฺส พหุวจนตฺตํ นิชฺฌานกฺขมํฯ ‘‘มหโนฺต, จรโนฺต, ติฎฺฐโนฺต’’ติอาทีนํ ปน พหุวจนตฺตํ น นิชฺฌานกฺขมํ วิย อเมฺห ปฎิภาติฯ น หิ กตฺถจิปิ ‘‘สโนฺต, อรหโนฺต, ภวโนฺต’’ติ ปทวชฺชิตานํ ‘‘คจฺฉโนฺต, มหโนฺต, จรโนฺต’’ติอาทีนํ อเนกปทสตานํ พหุวจนนฺตตาปโยเค ปสฺสามฯ ตถา หิ –</p>


<p>
พวฺหเตฺต  
กตฺถจิ ฐาเน, ‘‘ชาน’’มิจฺจาทโย ยถา;  
  
ทิสฺสนฺติ เนวํ พวฺหเตฺต, ‘‘คจฺฉโนฺต’’ อิติอาทโยฯ  
</p>
  
<p>
พวฺหเตฺต กตฺถจิ ฐาเน, ‘‘สโนฺต’’ อิจฺจาทโยปิ จ;  
  
ทิสฺสนฺติ เนวํ พวฺหเตฺต, ‘‘คจฺฉโนฺต’’ อิติอาทโยฯ  
</p>
  
<p>
‘‘อรหโนฺต’’ติ พวฺหเตฺต, เอกเนฺตเนว ทิสฺสติ;  
  
เนวํ ทิสฺสนฺติ พวฺหเตฺต, ‘‘คจฺฉโนฺต’’ อิติอาทโยฯ  
</p>
  
<p>
อเนกสตปาเฐสุ, ‘‘วิหรโนฺต’’ติอาทีสุ;  
  
เอกสฺสปิ พหุกเตฺต, ปวตฺติ น ตุ ทิสฺสติฯ  
</p>
  
<p>
พหุวจนนเยน, ‘‘คจฺฉโนฺต’’ติ ปทสฺส หิ;  
  
คหเณ สติ พหโว, โทสา ทิสฺสนฺติ สจฺจโตฯ  
</p>
  
<p>
ยเถกมฺหิ ฆเร ทเฑฺฒ, ทฑฺฒา สามีปิกา ฆรา;  
  
ตถา พวฺหตฺตวาจิเตฺต, ‘‘คจฺฉโนฺต’’ติ ปทสฺส ตุฯ  
</p>
  
<p>
‘‘วิหรโนฺต’’ติอาทีนํ, พวฺหตฺตวาจิตา สิยา;  
  
รูปนโย อนิโฎฺฐ จ, คเหตโพฺพ อเนกธาฯ  
</p>
  
<p>เอวํ สเนฺตปิ ยสฺมา  นาม ปภินฺนปฎิสมฺภิเทน มหาขีณาสเวน  กต’’นฺติ โลเก ปสิทฺธํ, ตสฺมา อิทํ ฐานํ ปุนปฺปุนํ อุปปริกฺขิตพฺพํฯ กิญฺจาเปตฺถ เถเร คารเวน เอวํ วุตฺตํ, ตถาปิ ปาฬินยํ ครุํ กตฺวา ทิเฎฺฐเนกวจนนเยน อทิโฎฺฐ พหุวจนนโย ฉเฑฺฑตโพฺพฯ เอวํ สติ นิคฺคหีตเนฺตสุ นโย โสภโน ภวติฯ อยํ ปน อมฺหากํ รุจิ –</p>


<p>
‘‘ภวํ กรํ อรหํ สํ, มหํ’’ อิติ ปทานิ ตุ;  
  
วิสทิสานิ สโมฺภนฺติ, อญฺญมญฺญนฺติ ลกฺขเยฯ  
</p>
  
<p>
‘‘คจฺฉํ จรํ ททํ ติฎฺฐํ, จินฺตยํ ภาวยํ วทํ;  
  
ชานํ ปสฺส’’นฺติอาทีนิ, สทิสานิ ภวนฺติ หิฯ  
</p>
  
<p>
ตตฺร ‘‘ชาน’’นฺติอาทีนิ, กตฺถจิ ปริวตฺตเร;  
  
วิภตฺติลิงฺควจน-วเสนาติ วิภาวเยฯ  
</p>
  
<p>ตตฺร  ตาว สทฺทสฺส นามิกปทมาลา วุจฺจติ – สโทฺท หิ ‘‘วฑฺฒโนฺต, โหโนฺต’’ติ อเตฺถปิ วทติฯ เตสํ วเสน อยํ นามิกปทมาลาฯ</p>


<p>ภวํ, ภวโนฺต, ภวนฺตาฯ ภวนฺตํ, ภวเนฺตฯ ภวเนฺตน, ภวเนฺตหิ, ภวเนฺตภิฯ ภวนฺตสฺส, ภวนฺตานํฯ ภวนฺตา, ภวนฺตสฺมา, ภวนฺตมฺหา, ภวเนฺตหิ, ภวเนฺตภิฯ ภวนฺตสฺส, ภวนฺตานํฯ ภวเนฺต, ภวนฺตสฺมิํ, ภวนฺตมฺหิ, ภวเนฺตสุฯ เห ภวนฺต, เห ภวนฺตาฯ</p>


<p>ตตฺถ ‘‘ภวํ, ภวโนฺต’’ติอาทีนํ ‘‘วฑฺฒโนฺตโหโนฺต’’ติอาทินา อโตฺถ ทฎฺฐโพฺพฯ ตถา หิ ‘‘สุวิชาโน ภวํ โหติฯ ธมฺมกาโม ภวํ โหติฯ ราชา ภวโนฺต นานาสมฺปตฺตีหิ โมทติฯ กุฬีรทโห คงฺคาย เอกาพโทฺธ, คงฺคาย ปูรณกาเล คโงฺคทเกน ปูรติ, อุทเก มนฺที ภวเนฺต ทหโต อุทกํ คงฺคาย โอตรตี’’ติ ปโยคา ภวนฺติ, ตสฺมา อยํ นามิกปทมาลา สารโต ปเจฺจตพฺพาฯ เอตฺถ สทฺทมตฺตํ วเชฺชตฺวา สทฺทาทีสุ วิย สเทฺท ‘‘ภวโนฺต, ภวนฺตา’’ติ นโยปิ ลพฺภติ, นปุํสกลิเงฺค วตฺตเพฺพ ‘‘ภวนฺตํ, ภวนฺตานี’’ติ นโยปิ ลพฺภติฯ เอวํ วฑฺฒนภวนตฺถวาจกสฺส สทฺทสฺส นามิกปทมาลา เวทิตพฺพาฯ</p>


<p>อยญฺจ วิเสโส ‘‘ภวโนฺต’’ติ ปทํ วฑฺฒนภวนตฺถโต อญฺญเตฺถ วตฺตมานํ พหุวจนเมว โหติ, ยถา ‘‘ภวโนฺต อาคจฺฉนฺตี’’ติฯ วฑฺฒนภวนเตฺถสุ วตฺตมานํ เอกวจนเมวฯ อตฺริเม ปโยคา ‘‘อนุปุเพฺพน ภวโนฺต วิญฺญุตํ ปาปุณาติฯ สมเณน นาม อีทิเสสุ กเมฺมสุ อพฺยาวเฎน ภวิตพฺพํ, เอวํ ภวโนฺต หิ สมโณ สุสมโณ อสฺสา’’ติฯ ‘‘ภวํ’’ อิติ ปทํ ปน อุภยตฺถาปิ เอกวจนเมว, ตสฺมา  อิทานิ ‘‘ภวํ อานโนฺทฯ ภวโนฺต อาคจฺฉนฺติ, อปฺปสทฺทา ภวโนฺต โหนฺตุ, มา โภโนฺต สทฺทมกตฺถา’’ติ เอวมาทิปโยคทสฺสนวเสน โวหารวิเสเส ปวตฺตํ อญฺญํ อตฺถํ ปฎิจฺจ อปราปิ นามิกปทมาลา วุจฺจเต –</p>


<p>ภวํ, ภวโนฺต, โภโนฺตฯ ภวนฺตํ, ภวเนฺตฯ ภวตา, โภตา, ภวเนฺตน, ภวเนฺตหิ, ภวเนฺตภิฯ ภวโต, โภโต, ภวนฺตสฺส, ภวนฺตานํ, ภวตํฯ ภวตา, โภตา, ภวเนฺตหิ, ภวเนฺตภิฯ ภวโต, โภโต, ภวนฺตสฺส, ภวนฺตานํ, ภวตํฯ ภวติ, ภวเนฺต, ภวนฺตสฺมิํ, ภวนฺตมฺหิ, ภวเนฺตสุฯ โภ, ภวโนฺต, โภโนฺต อิติฯ</p>


<p>เอตฺถ ปน ‘‘โภ’’อิจฺจาทีนิ ตีณิ ปทานิ ยสฺมา โวหารวิเสสปวตฺตานิ อาลปนปทานิ โหนฺติ, ตสฺมา ‘‘อาวุโส, ภเนฺต’’ติ ปทานิ วิย สทฺทาทิอุปปทวนฺตานิ น ภวนฺติ, ‘‘โภ ปุริส, ภวโนฺต พฺราหฺมณา, โภโนฺต สมณา, โภ ราช’’อิจฺจาทีสุ หิ สทฺทาทโยเยว สทฺทาทิ อุปปทวโนฺต ภวนฺติฯ อิธ จ ‘‘ภวํ อานโนฺท’’ติ เอตฺถ สเทฺทน สมานตฺถานิ ‘‘โภ, ภวโนฺต, โภโนฺต’’ติ ปทานิ วุตฺตานิ, น ปน ‘‘ธมฺมกาโม ภวํ โหตี’’ติ เอตฺถ สเทฺทน สมานตฺถานิฯ ปฐมสฺมิญฺหิ นเย วฑฺฒนตฺถวเสน ‘‘โภ ภวนฺต, ภวโนฺต ภวนฺตา, โภโนฺต ภวนฺตา’’ติ สทฺทาทโย อาลปนปทานํ อุปปทานิ ภวนฺติ, น ทุติยสฺมิํ นเยฯ อาเมฑิตวเสน ปน ‘‘โภ โภ, ภวโนฺต ภวโนฺต, โภโนฺต โภโนฺต’’ติ ปทานิ ภวนฺติ ยถา ‘‘ภเนฺต ภเนฺต’’ติฯ</p>


<p>อตฺริทํ ธาตุวเสน สเงฺขปโต ปาฬินิทสฺสนํ – กสฺมา ภวํ วิชฺชนมรญฺญนิสฺสิโตฯ กถํ ปนาหํ โภ ตํ ภวนฺตํ โคตมํ ชานิสฺสามิฯ เอวํ โภติ โข อมฺพโฎฺฐ มาณโว  พฺราหฺมณสฺส โปกฺขรสาติสฺส ปฎิสฺสุตฺวาฯ มา ภวโนฺต เอวํ อวจุตฺถฯ อิมํ โภโนฺต นิสาเมถฯ เอวํ โภ ปุริส ชานาหิ, ปาปธมฺมา อสญฺญตา อิเจฺจวมาทิฯ เอตฺถ ‘‘ภวํ’’อิจฺจาทีนิ ธาตุมยานิ นามปทานีติ เวทิตพฺพานิฯ</p>


<p>อปิจ เตสุ ‘‘โภ, ภวโนฺต, โภโนฺต’’ติ อิมานิ นิปาตปทานิปิ โหนฺตีติ ววตฺถเปตพฺพํฯ ‘‘โภ ปุริสา’’ติอาทีสุ เตสํ นิปาตานิปาตภาเว วิวาโท น กรณีโยฯ  ‘‘โภ เค ตู’’ติ วุตฺตํฯ อญฺญตฺถ ปน ‘‘อามนฺตนเตฺถ นิปาโต’’ติอาทิ วุตฺตํฯ ตถา หิ  วุตฺตํ ‘‘โภติทํ อามนฺตนเตฺถ นิปาโตฯ โส น เกวลํ เอกวจนเมว โหติ, อถ โข พหุวจนมฺปิ โหตีติ ‘โภ ปุริสา’ติ พหุวจนปฺปโยโคปิ คหิโตฯ ‘ภวโนฺต’ติ ปทํ ปน พหุวจนเมว โหตีติ ‘ปุริสา’ติ ปุน วุตฺต’’นฺติฯ ปาฬิยญฺหิ อฎฺฐกถาสุ จ นิปาตภูโต สโทฺท เอกวจนพหุวจนวเสน ทฺวิธา ทิสฺสติ, อิตเร ปน พหุวจนวเสเนว ทิสฺสนฺติฯ เตสํ ตุ นิปาตปทเตฺต รูปนิปฺผาทนกิจฺจํ นตฺถิฯ เตสุ สทฺทสฺส นิปาตปทตฺตา อาหจฺจภาสิเต นิชฺชีวาลปเน อิตฺถิลิงฺควิสโย ‘‘อุมฺมุชฺช โภ ปุถุสิเล, ปริปฺลว โภ ปุถุสิเล’’ติ ปโยโคปิ ทิสฺสติฯ อตฺริมา สทฺทสฺส ปวตฺติปริทีปนี คาถาโย –</p>


<p>
‘‘อิโต โภ สุคติํ คจฺฉ, มนุสฺสานํ สหพฺยตํ’’;  
  
เอวมาทีสุ  
โภ  
สโทฺท, เอกวจนโก มโตฯ  
</p>
  
<p>
‘‘ปสฺสถ โภ อิมํ กุล-ปุตฺต’’มิเจฺจวมาทิสุ;  
  
พหุวจนโก เอโส,  
โภ  
สโทฺทติ วิภาวเยฯ  
</p>
  
<p>
ปุคฺคลาลปเน  
เจว, ธมฺมสฺสาลปเนปิ จ;  
  
นิชฺชีวาลปเน จาติ,  
โภ  
สโทฺท ตีสุ ทิสฺสติฯ  
</p>
  
<p>
ตตฺร ธมฺมาลปนมฺหิ, เอกวโจว ลพฺภติ;  
  
อิตเรสุ สิยา เทก-วโจ พหุวโจปิ จฯ  
</p>
  
<p>
นิจฺฉิตพฺพํ คุณีปทํ, ธมฺมสฺสาลปเน ธุวํ;  
  
‘‘อจฺฉริยํ วต โภ’’ติ, อิทเมตฺถ นิทสฺสนํฯ  
</p>
  
<p>
อิจฺฉิตพฺพํ คุณีปทํ, ปุคฺคลาลปเน ปน;  
  
‘‘เอวํ โภ ปุริส ชานาหิ’’, อิทเมตฺถ นิทสฺสนํฯ  
</p>
  
<p>
คุณีปทํ อสนฺตมฺปิ, ปุคฺคลาลปนมฺหิ ตุ;  
  
อชฺฌาหริตฺวา ปาวเท, อตฺถํ ‘‘โภ เอหิ’’อาทิสุฯ  
</p>
  
<p>
ฆฎาทีนํ อาลปนํ, นิชฺชีวาลปนํ ภเว;  
  
ชีวํว โลกิยา โลเก, อาลปนฺติ กทาจิ ตุฯ  
</p>
  
<p>
นิชฺชีวาลปนํ อปฺปํ, อตฺถวิญฺญาปเน สิยา;  
  
‘‘อุมฺมุชฺช โภ ปุถุสิเล’’, อิติ ปาฬิ นิทสฺสนํฯ  
</p>
  
<p>
เอตฺถ ลิงฺควิปลฺลาสํ, เกจิ อิจฺฉนฺติ ปณฺฑิตา;  
  
เตสํ มเตน โภตีติ, ลิงฺคํ วิปริณามเยฯ  
</p>
  
<p>
อถ วา ปน  
โภ  
สโทฺท, นิปาโต  
โส  
ปทํ วิย;  
  
ตสฺมา วิโรธตา นาสฺส, ติลิเงฺค วจนทฺวเยฯ  
</p>
  
<p>
เอวํ สเนฺตปิ  
โภ  
สโทฺท, ทฺวิลิเงฺคเยว ปายโต;  
  
ยสฺมา ทิโฎฺฐ ตโต วิญฺญู, ทฺวิลิเงฺคเยว ตํ วเทฯ  
</p>
  
<p>
อิตฺถิลิงฺคมฺหิ สมฺปเตฺต, ‘‘โภ’’ติ อิติ ปโยชเย;  
  
เอวํวิธํ ปโยคญฺหิ, สุปฺปโยคํ พุธาพฺรวุํฯ  
</p>
  
<p>
ยเชฺชวํ  
ทุปฺปโยคํว, สิยา ตุเมฺหหิ ทสฺสิตํ;  
  
‘‘อุมฺมุชฺช โภ ปุถุสิเล’’, อิจฺจาหจฺจปทนฺติ เจฯ  
</p>
  
<p>
ทุปฺปโยคํ น ตํ ยสฺมา, โวหารกุสเลน เว;  
  
ชิเนน ภาสิเต ธเมฺม, ทุปฺปโยคา น วิชฺชเรฯ  
</p>
  
<p>
อิตฺถิลิงฺคสฺส วิสเย,  
โภติ  
สทฺทปฺปโยชนํ;  
  
กวีนํ เปมนียนฺติ, มยา เอวมุทีริตํฯ  
</p>
  
<p>เอวํ สทฺทสฺส นามิกปทมาลา ปาฬินยานุรูปํ ทฺวิธา วิภตฺตา วฑฺฒนภวนตฺถตทญฺญตฺถวเสนฯ</p>


<p>สทฺทสฺส ปน –</p>


<p>กรํ, กโรโนฺต, กโรนฺตาฯ กโรนฺตํ, กโรเนฺตฯ กโรตา, กโรเนฺตน, กโรเนฺตหิ, กโรเนฺตภิฯ กโรโต, กโรนฺตสฺส, กโรนฺตานํ, กโรตํฯ กโรตา, กโรนฺตา, กโรนฺตสฺมา, กโรนฺตมฺหา, กโรเนฺตหิ, กโรเนฺตภิฯ กโรโต, กโรนฺตสฺส, กโรนฺตานํ, กโรตํฯ กโรเนฺต, กโรนฺตสฺมิํ, กโรนฺตมฺหิ, กโรเนฺตสุฯ โภ กโรนฺต, ภวโนฺต กโรนฺตาติ รูปานิ ภวนฺติฯ</p>


<p>‘‘กโรโต น กริยติ ปาป’’นฺติ อิทเมตฺถ สทฺทสฺส อตฺถิตานิทสฺสนํฯ อิตฺถิลิเงฺค วตฺตเพฺพ ‘‘กโรนฺตี, กโรนฺติโย’’ติอาทินา โยเชตพฺพานิ, นปุํสกลิเงฺค วตฺตเพฺพ ‘‘กโรนฺตํ, กโรนฺตานี’’ติอาทินา โยเชตพฺพานิฯ</p>


<p>สทฺทสฺส –</p>


<p>อรหํ, อรหโนฺตฯ อรหนฺตํ, อรหเนฺตฯ อรหตา, อรหเนฺตน, อรหเนฺตหิ, อรหเนฺตภิฯ อรหโต, อรหนฺตสฺส, อรหนฺตานํ, อรหตํฯ อรหตา, อรหนฺตา, อรหนฺตสฺมา, อรหนฺตมฺหา, อรหเนฺตหิ, อรหเนฺตภิฯ อรหโต, อรหนฺตสฺส, อรหนฺตานํ, อรหตํฯ อรหเนฺต, อรหนฺตสฺมิํ , อรหนฺตมฺหิ, อรหเนฺตสุฯ โภ อรหนฺต, ภวโนฺต อรหโนฺต อิติ รูปานิ ภวนฺติฯ</p>


<p>อยํ คุณวาจกสฺส สทฺทสฺส นามิกปทมาลาฯ ‘‘อรหา, อรหโนฺต, อรหนฺตา’’อิติ จฯ เอตญฺหิ รูปํ  มนุสฺสวิคฺคหฎฺฐาเน ทิสฺสติฯ อุตฺตริมนุสฺสธมฺมปาฬิยํ ปน ‘‘มยญฺจมฺหา อนรหโนฺต’’ติ ปทํ ทิสฺสติฯ อรหนฺตํ, อรหเนฺตฯ อรหตา, เสสํ วิตฺถาเรตพฺพํฯ อยํ ปณฺณตฺติวาจกสฺส สทฺทสฺส นามิกปทมาลาฯ</p>


<p>ตถา หิ ‘‘อรหํ สมฺมาสมฺพุโทฺธฯ อรหํ สุคโต โลเกฯ อรหโนฺต สมฺมาสมฺพุทฺธา’’ติอาทีสุ สทฺทาทโย คุณวาจกาฯ ‘‘อรหา อโหสิฯ อหญฺหิ อรหา โลเกฯ เอโก อรหา, เอกสฎฺฐิ อรหโนฺต โลเก อเหสุํฯ</p>


<p>
คาเม วา ยทิ วารเญฺญ, นิเนฺน วา ยทิ วา ถเล;  
  
ยตฺถ อรหโนฺต วิหรนฺติ, ตํ ภูมิรามเณยฺยกํฯ  
</p>
  
<p>มยญฺจมฺหา อนรหโนฺต’’ติอาทีสุ สทฺทาทโย ปณฺณตฺติวาจกาติ ทฎฺฐพฺพาฯ อิธ อิตฺถินปุํสกลิงฺควเสน วิสุํ วตฺตพฺพนโย อปฺปสิโทฺธฯ ยทิ เอวํ อาสวกฺขยํ ปตฺตา อิตฺถี กถํ วตฺตพฺพา, อาสวกฺขยํ ปตฺตํ จิตฺตํ กถํ วตฺตพฺพนฺติ? อิตฺถี ตาว ‘‘ยํ อิตฺถี อรหํ อสฺส สมฺมาสมฺพุโทฺธ’’ติ วจนโต ‘‘อรห’’นฺติ วตฺตพฺพา คุณวเสน, ปณฺณตฺติวเสน ปน ‘‘อิตฺถี อรหา อโหสี’’ติ วตฺตพฺพาฯ จิตฺตํ ปน คุณวเสเนว ‘‘อรหํ จิตฺต’’นฺติ วตฺตพฺพนฺติฯ</p>


<p>สทฺทสฺส  –</p>


<p>สํ, สโนฺต, สโนฺต, สนฺตาฯ สํ, สนฺตํ, สเนฺตฯ สตา, สเนฺตน, สเนฺตหิ, สเนฺตภิ, สพฺภิฯ สโต, สนฺตสฺส, สนฺตานํ, สตํ, สตานํฯ สตา, สนฺตา, สนฺตสฺมา, สนฺตมฺหา, สเนฺตหิ, สเนฺตภิ, สพฺภิฯ สโต, สนฺตสฺส, สนฺตานํ, สตํ, สตานํฯ สติ, สเนฺต, สนฺตสฺมิํ, สนฺตมฺหิ, สเนฺตสุฯ โภ สนฺต, ภวโนฺต สโนฺตติ รูปานิ ภวนฺติฯ</p>


<p>เอตฺถ ปน ‘‘อทฺธา หิ ตาต สตเนส ธโมฺม’’ติ ปาฬิทสฺสนโต ‘‘สตาน’’นฺติ วุตฺตํฯ ตตฺถ หิ ติ สตานํ เอสาติ เฉโท, รสฺสตฺตนิคฺคหีตสรโลปวเสน จ รูปนิฎฺฐานํ เวทิตพฺพํฯ ตถา หิ ตทฎฺฐกถายํ ‘‘อทฺธา เอกํเสน เอส ตาต สตานํ ปณฺฑิตานํ ธโมฺม สภาโว’’ติ อโตฺถ วุโตฺตฯ อยํ เย โลเก ‘‘สปฺปุริสา’’ติ จ ‘‘อริยา’’ติ จ ‘‘ปณฺฑิตา’’ติ จ วุจฺจนฺติ, เตสํ วาจกสฺส สทฺทสฺส นามิกปทมาลาฯ ตปฺปฎิเสธสฺส ปน อสํ, อสโนฺต, กตฺถจิ อสนฺตา อิจฺจปิฯ ตถา หิ ‘‘อสนฺตา กิร มํ ชมฺมา, ตาต ตาตาติ ภาสเร’’ติ ปาฬิ ทิสฺสติฯ ‘‘อสํ, อสนฺตํ, อสเนฺตฯ อสตา’’ติอาทินา โยเชตพฺพาฯ อิมสฺมิํ อเตฺถ ‘‘สโนฺต, อสโนฺต’’ติมานิ พหุวจนกานิเยว ภวนฺติ, น กตฺถจิปิ เอกวจนกานิฯ กสฺมา? ปณฺณตฺติวาจกตฺตาฯ อญฺญตฺร ปน ‘‘สโนฺต, ทโนฺต’’ติอาทีสุ เอกวจนานิเยว ฐเปตฺวา วิชฺชมานตฺถวาจกสทฺทํ, กสฺมา? อปณฺณตฺติวาจกตฺตาติ ทฎฺฐพฺพํฯ</p>


<p>อิทานิ ปณฺณตฺติวาจกานํ เตสํ กานิจิ ปโยคานิ กถยาม –</p>


<p>สเมติ  อสตา อสํฯ ยํ ยญฺหิ ราช ภชติ, สนฺตํ วา ยทิ วา อสํฯ น สา สภา ยตฺถ น สนฺติ สโนฺตฯ อสโนฺต นิรยํ ยนฺติ, สโนฺต สคฺคปรายณาฯ อสเนฺต โนปเสเวยฺย, สเนฺต เสเวยฺย ปณฺฑิโตฯ สพฺภิเรว สมาเสถฯ สตํ ธโมฺม อิเจฺจวมาทีนิ ภวนฺติฯ</p>


<p>โย ปนเมฺหหิ ปทมาลายํ ‘‘สพฺภี’’ติ อยํ สโทฺท ตติยาปญฺจมีพหุวจนวเสน โยชิโต, โส จ โข อิติ การนฺตปกติวเสน, อญฺญตฺถ ปน ‘‘สพฺภี’’ติ การนฺตปกติวเสน โยเชตโพฺพฯ ตถา หิ ติ สปฺปุริโส นิพฺพานญฺจ, สุนฺทราธิวจนํ วา เอตํ สพฺภีติฯ สโพฺพ จายมโตฺถ สาฎฺฐกถาย ‘‘พหุเมฺปตํ อสพฺภิ ชาตเวทา’’ติ อิมาย ปาฬิยา ‘‘สโนฺต หเว สพฺภิ ปเวทยนฺตี’’ติ อิมาย จ ทีเปตโพฺพฯ</p>


<p>
อาลปเน จ ปจฺจเตฺต, ตติยาปญฺจมีสุ จ;  
  
สมาสมฺหิ จ โยเชยฺย,  
สพฺภิ  
สทฺทํ สุเมธโสฯ  
</p>
  
<p>อตฺรายํ โยชนา – โภ สพฺภิ ติฎฺฐ, สพฺภิ ติฎฺฐติ, สพฺภิ สห คจฺฉติ, สพฺภิ อเปหิ, อสพฺภิรูโป ปุริโสฯ ยสฺมา ปนายํ สาสนานุกูลา, ตสฺมา อิมิสฺสา ตทนุกูลตฺตํ ทเสฺสตุํ อิธ สาสนโต ปโยเค ทเสฺสสฺสาม อตกฺกาวจเร วิจิเตฺต สุคตปาฬินเย โสตูนํ วิสารทมติปฎิลาภตฺถํฯ ตํ ยถา? พหุเมฺปตํ อสพฺภิ ชาตเวท, ยํ ตํ วาลธินา’ภิปูชยามฯ สพฺภิ กุเพฺพถ สนฺถวํฯ ยํ สาลวนสฺมิํ เสนโก, ปาปกมฺมมกริ อสพฺภิรูปํฯ อาพาโธยํ อสพฺภิรูโปฯ อสโมฺมทโก ถโทฺธ อสพฺภิรูโป’’ติ ฯ ตตฺถ อาลปนวจเน ทิเฎฺฐเยว ปจฺจตฺตวจนํ ปาฬิยํ สรูปโต อนาคตมฺปิ ทิฎฺฐเมว โหติฯ ตถา กรณวจเน ทิเฎฺฐเยว นิสฺสกฺกวจนมฺปิ ทิฎฺฐเมว โหติฯ สมาเส สทฺทรูเป ทิเฎฺฐเยว พฺยาเส สทฺทรูปํ ยถาสมฺภวํ ทิฎฺฐเมว โหติ ฐเปตฺวา ‘‘เหตุสตฺถารทสฺสน’’นฺติอาทีนิฯ ตตฺถ จ นิพฺพานวาจโก เจ, สโทฺท อิตฺถิลิโงฺค สทฺทา วิย, โส จ มเต นเยน โยเชตโพฺพฯ สเพฺพสมิการนฺติตฺถิลิงฺคานํ สาธารโณ หิ โส นโยฯ สุนฺทรตฺถวาจโก เจ, นเยหิ โยเชตโพฺพ วาจฺจลิงฺคตฺตาฯ ‘‘สพฺภิธมฺมภูตํ นิพฺพาน’’นฺติ เอตฺถ หิ สุนฺทรธมฺมภูตํ นิพฺพานนฺติ อโตฺถฯ เอวํ ปาฬินยวเสน อาลปนาทีสุ ปญฺจสุ ฐาเนสุ สทฺทสฺส ปวตฺติํ ญตฺวา ปุน อฎฺฐกถานยวเสนปิ ตปฺปวตฺติ เวทิตพฺพาฯ กถํ? ยสฺมา สคาถาวคฺคสฺส  ‘‘สโนฺต ‘สพฺภีหิ สทฺธิํ สตํ ธโมฺม น ชรํ อุเปตี’ติ ปเวทยนฺตี’’ติ อิมสฺมิํ ปเทเส ‘‘สพฺภีหี’’ติ วจนวเสน สทฺทรจนาวิเสโส อฎฺฐกถาจริเยหิ ทสฺสิโต, ตสฺมา สโทฺท สเพฺพสุปิ วิภตฺติวจเนสุ โยเชตโพฺพฯ อตฺริทํ วทาม –</p>


<p>
ครู ‘‘สพฺภีหิ สทฺธิ’’นฺติ, อตฺถํ ภาสิํสุ ปาฬิยา;  
  
ยโต ตโต  
สพฺภิ  
สทฺทํ, ธีโร สพฺพตฺถ โยชเยฯ  
</p>
  
<p>
‘‘อสพฺภิรูโป’’อิติปิ, สมาสวิสเย สุตํ;  
  
ยสฺมา ตสฺมา  
สพฺภิ  
สทฺทํ, วิญฺญู สพฺพธิ โยชเยฯ  
</p>
  
<p>‘‘โอวเทยฺยานุสาเสยฺย , อสพฺภา จ นิวารเย’’ติ เอตฺถ ปน ‘‘อสพฺภา’’ติปทํ วิจิตฺรวุตฺตีสุ ตทฺธิตปจฺจเยสุ ปจฺจยวเสน นิปฺผตฺติมุปาคตนฺติ เวทิตพฺพํฯ กถํ? เยภุเยฺยน อสพฺภีสุ ภวํ อสพฺภํฯ กิํ ตํ? อกุสลํ, ตโต อสพฺภา อกุสลธมฺมา นิวารเย จ, กุสลธเมฺม ปติฎฺฐเปยฺยาติ อโตฺถฯ ‘‘อเมฺห อสพฺภาหิ วาจาหิ วิโกฺกสมานา ติพฺพาหิ สตฺตีหิ หนิสฺสนฺตี’’ติ เอตฺถ ตุ อสพฺภีนํ เอตาติ อสพฺภา, น วา สพฺภีนํ เอตาติปิ อสพฺภาติ นิพฺพจนํ, ปจฺจยวเสน จ ปทสิทฺธิ เวทิตพฺพาฯ ยา จ ปเนตฺถ อเมฺหหิ สนฺตสทฺทสฺส ‘‘สํ, สโนฺตฯ สํ, สนฺตํ, สเนฺต’’ติอาทินา ปทมาลา ทสฺสิตา, ตตฺถ ‘‘สเมติ อสตา อส’’นฺติ ปาฬิยํ ‘‘อส’’นฺติ ปเท ทิเฎฺฐเยว ‘‘ส’’นฺติ ปทํ ปาฬิยํ อนาคตมฺปิ ทิฎฺฐเมว โหติ ยุคฬภาเวน วิชฺชมานตารหตฺตาฯ เอวํ ทิเฎฺฐน อทิฎฺฐสฺส คหณํ เวทิตพฺพํฯ อถ วา ‘‘อส’’นฺติ เอตฺถ น สํ อสนฺติ สมาสวิคฺคหวเสนาธิคนฺตพฺพตฺตา ‘‘ส’’มิติ ปทํ ทิฎฺฐเมว โหติฯ เอวมญฺญตฺราปิ นโยฯ ตตฺร นฺติ สปฺปุริโสฯ นฺติ อสปฺปุริโสฯ อิตฺถิลิเงฺควตฺตเพฺพ ‘‘อสตี, อสา’’ติ รูปานิ ภวนฺติฯ ‘‘อสตี, อสตี, อสติโย, อสาฯ อสติํ, อสตี, อสติโยฯ อสาย, อสติยา, อสตีหิ, อสตีภิฯ อสติยา, อสตีน’’นฺติ วกฺขมาน นเยน นามิกปทมาลา โยเชตพฺพาฯ</p>


<p>เอตฺถ ปน ‘‘อสา โลกิตฺถิโย นาม, เวลา ตาสํ น วิชฺชติฯ มา จ วสํ อสตีนํ นิคเจฺฉ’’ติอาทีนิ ทเสฺสตพฺพานิฯ ติ เจตฺถ ติ จ สมานตฺถา, อสนฺตชาติกาติ หิ เตสํ อโตฺถฯ ยสฺมา ปน ติ อสติโย ลามิกา, อถ วา สาตํ วุจฺจติ สุขํ, ตํ ตาสุ นตฺถิ, อตฺตนิ ปฎิพทฺธจิตฺตานํ อสาตเมว เทนฺตีติปิ อสา , ทุกฺขา, ทุกฺขวตฺถุภูตาติ อโตฺถ’’ติ อตฺถํ สํวเณฺณสุํ, ตสฺมา สาตํ นตฺถิ เอติสฺสนฺติ ติ อเตฺถ ‘‘อสา’’ติ ปทสฺส ยถา ริโตฺต อสฺสาโท เอตฺถาติ นฺติปทสฺส ลุตฺตุตฺตรกฺขรสฺส ‘‘ริตฺตสฺสํ, ริตฺตสฺสานิฯ ริตฺตสฺส’’นฺติ นเยน นามิกปทมาลา โยเชตพฺพา, ตถา ‘‘อสา, อสา, อสาโยฯ อสํ, อสา, อสาโยฯ อสายา’’ติ นเยน โยเชตพฺพาฯ</p>


<p>เอตฺถ จ โย อเมฺหหิ ‘‘สโนฺต’’อิติ สโทฺท ทสฺสิโตฯ โส กตฺถจิ เอกวจนพหุวจนภาเวน สทฺทสฺสตฺถมฺปิ วทติ, ตสฺส วเสน อยํ นามิกปทมาลา –</p>


<p>สโนฺต, สโนฺต, สนฺตาฯ สนฺตํ, สเนฺตฯ สตา, สเนฺตน, สเนฺตหิ, สเนฺตภิฯ สโต, สนฺตสฺส, สตํ, สนฺตานํฯ สตา, สนฺตา, สนฺตสฺมา, สนฺตมฺหา, สเนฺตหิ, สเนฺตภิฯ สโต, สนฺตสฺส, สตํ, สนฺตานํฯ สติ, สเนฺต, สนฺตสฺมิํ, สนฺตมฺหิ, สเนฺตสุฯ โภ สนฺต, ภวโนฺต สโนฺต, ภวโนฺต สนฺตาฯ</p>


<p>เอตฺถ ปน ‘‘อยํ โข ภิกฺขเว อฎฺฐโม ภโทฺท อสฺสาชานีโย สโนฺต สํวิชฺชมาโน โลกสฺมิํฯ จตฺตาโรเม ภิกฺขเว ปุคฺคลา สโนฺต สํวิชฺชมานา โลกสฺมิํฯ อสตา ตุจฺฉา มุสา อภูเตน อพฺภาจิกฺขนฺติฯ ภเว โข สติ ชาติ โหติ’’อิเจฺจวมาทีนิ ปโยคานิ ภวนฺติฯ ‘‘สงฺขาเรสุ โข สติ วิญฺญาณํ โหตี’’ติอาทีสุ ปน สโทฺท วจนวิปลฺลาสวเสน ฐิโตติ คเหตโพฺพฯ</p>


<p>ตตฺร เอกวจนพหุวจนวเสน ทฺวิธา ฐิเตสุ สเทฺทสุ พหุวจนสทฺทํ ฐเปตฺวา เสสา สทฺทสฺสตฺถมฺปิ วทนฺติ, ตสฺมา ติ สมาโน, ติ สมานา’’ติอาทินา  อโตฺถ กเถตโพฺพฯ ติ อิมสฺส จ ‘‘โหโนฺต’’ติ อโตฺถ ‘‘ปหุ สมาโน วิปุลตฺถจินฺตี, กิํ การณา เม น กโรสิ ทุกฺข’’นฺติอาทีสุ วิยฯ ปโยคานิ ปน –</p>


<p>
‘‘โย มาตรํ ปิตรํ วา, ชิณฺณกํ คตโยพฺพนํ;  
  
ปหุ สโนฺต น ภรติ, ตํ ปราภวโต มุขํฯ  
</p>
  
<p>
อิเธว ติฎฺฐมานสฺส, เทวภูตสฺส เม สโต;  
  
ปุนรายุ จ เม ลโทฺธ, เอวํ ชานาหิ มาริสา’’ติ  
</p>
  
<p>เอวมาทีนิ ภวนฺติฯ</p>


<p>อปิจ สโทฺท ยสฺมา ‘‘กิลโนฺต’’ติ จ ‘‘อุปสโนฺต’’ติ จ ‘‘นิรุโทฺธ’’ติ จ อตฺถํ วทติ, ตสฺมา เตสํ วเสน สทฺทสฺส ‘‘สโนฺต, สนฺตาฯ สนฺตํ, สเนฺตฯ สเนฺตนา’’ติ นเยน นามิกปทมาลา เวทิตพฺพาฯ เอตฺถ จ ‘‘สโนฺต ตสิโตฯ ทีฆํ สนฺตสฺส โยชนํฯ สโนฺต ทโนฺต นิยโต พฺรหฺมจารีฯ สโนฺต นิรุโทฺธ อตฺถงฺคโต อพฺภตฺถงฺคโต’’ติอาทีนิ ปโยคานิฯ นปุํสกลิเงฺค วตฺตเพฺพ ‘‘สนฺตํ, สนฺตานี’’ติ นเยน นามิกปทมาลาฯ สา จ ‘‘สํวิชฺชมานํ สมานํ กิลนฺตํ อุปสนฺตํ นิรุทฺธ’’มิติ อตฺถทีปกาปทวตีติ เวทิตพฺพาฯ อถ วา ‘‘อุปาทาเน โข สติ ภโว โหตี’’ติอาทีสุ นปุํสกปฺปโยคทสฺสนโต สทฺทสฺส สทฺทตฺถวาจกเตฺต ตติยาปญฺจมีจตุตฺถีฉฎฺฐีสตฺตมีฐาเน ‘‘สตา, สโต, สตํ, สตี’’ติ ปทานิ อธิกานิ วตฺตพฺพานิ, เสสานิ นเยน เญยฺยานิฯ อิตฺถิลิเงฺค ปน วตฺตเพฺพ ‘‘สนฺตา, สนฺตา, สนฺตาโยฯ สนฺตํ, สนฺตา, สนฺตาโยฯ สนฺตายา’’ติ นเยน จ, สนฺตี, สนฺตี, สนฺติโย ฯ สนฺติํ, สนฺตี, สนฺติโยฯ สนฺติยา’’ติ นเยน จ นามิกปทมาลา โยเชตพฺพาฯ เอตาสุ ปฐมา ‘‘สํวิชฺชมานา กิลนฺตา อุปสนฺตา นิรุทฺธา’’ติ อตฺถทีปกาปทวตี, เอตฺถ ปโยคา สุวิเญฺญยฺยาวฯ ทุติยา ปน ‘‘สํวิชฺชมานา สมานา’’ติ อตฺถทีปกาปทวตีฯ ตถา หิ ‘‘สนฺตี อาปตฺติ อาวิกาตพฺพา’’ติ เอตฺถ สํวิชฺชมานา ‘‘สนฺตี’’ติ วุจฺจติฯ</p>


<p>
‘‘ยาย มาตุ ภโต โปโส,  
  
อิมํ โลกํ อเวกฺขติ;  
  
ตมฺปิ ปาณททิํ สนฺติํ,  
  
หนฺติ กุโทฺธ ปุถุชฺชโน’’ติ  
</p>
  
<p>เอตฺถ ปน สมานา ‘‘สนฺตี’’ติ วุจฺจติฯ อปราปิ อิตฺถิลิเงฺค วตฺตเพฺพ ปทมาลา เวทิตพฺพาฯ สทฺทสฺส หิ สทฺทตฺถวาจกเตฺต ‘‘ชาติยา โข สติ ชรามรณํ โหตี’’ติอาทินา อิตฺถิลิงฺคปฺปโยคทสฺสนโต สตฺตมีฐาเน ‘‘สติ, สติยา, สติยํ, สนฺติยา, สนฺติยํ, สนฺตีสู’’ติ รูปานิ วตฺตพฺพานิฯ เสสานิ นเยน เญยฺยานิฯ อยํ ตติยา, เอตฺถ จ ‘‘อสนฺติยา อาปตฺติยา ตุณฺหี ภวิตพฺพ’’นฺติ ปาฬิ ‘‘สนฺติยา’’อิจฺจาทีนํ อตฺถิภาเว นิทสฺสนํฯ อปโร นโย – สทฺทสฺส ‘‘สมานา’’ติ อิมสฺมิํ อเตฺถ ‘‘ยา ตฺวํ วสสิ ชิณฺณสฺส, เอวํ ทหริยา สตี’’ติ จ ‘‘เย ตํ ชิณฺณสฺส ปาทํสุ, เอวํ ทหริยํ สติ’’นฺติ จ ปาฬิทสฺสนโต ‘‘สตี, สตี, สติโยฯ สติํ, สตี, สติโยฯ สติยา’’ติอาทีนิปิ รูปานิ โยเชตพฺพานิ, สํโยเค การโลปวเสน วาฯ</p>


<p>อิทานิ ‘‘สโนฺต, สนฺตา’’ติ ปททฺวยสฺส ปโยคนิจฺฉยํ กถยาม ปโยเคสุ โสตูนํ อสมฺมูฬฺหภาวายฯ ตถา หิ ‘‘สปฺปุริสา’’ติ วา ‘‘ปณฺฑิตา’’ติ วา พหุวจนวเสน อตฺถํ  วตฺตุกาเมน ‘‘สโนฺต ทโนฺต’’ติ เอวํ วุตฺตเอกวจนสทิสํ ‘‘สโนฺต’’ติ พหุวจนํ วตฺตพฺพํฯ ‘‘สํวิชฺชมาโน’’ติ เอกวจนวเสน อตฺถํ วตฺตุกาเมน ‘‘สโนฺต’’ติ เอกวจนํ วตฺตพฺพํฯ ‘‘สํวิชฺชมานา’’ติ พหุวจนวเสน อตฺถํ วตฺตุกาเมน ‘‘สโนฺต สปฺปุริสา’’ติ, ‘‘สโนฺต สํวิชฺชมานา’’ติ จ เอวํ วุตฺตพหุวจนสทิสํ ‘‘สโนฺต’’ติ วา ‘‘สนฺตา’’ติ วา พหุวจนํ วตฺตพฺพํ, ‘‘กิลโนฺต’’ติ วา ‘‘สมาโน’’ติ วา ‘‘อุปสโนฺต’’ติ วา ‘‘นิรุโทฺธ’’ติ วา เอกวจนวเสน อตฺถํ วตฺตุกาเมน ‘‘สโนฺต สปฺปุริสา’’ติ เอวํ วุตฺตพหุวจนสทิสํ ‘‘สโนฺต’’ติ เอกวจนํ วตฺตพฺพํฯ เตเยวเตฺถ พหุวจนวเสน วตฺตุกาเมน ปน ‘‘สนฺตา สูเนหิ ปาเทหิ, โก เน หเตฺถ คเหสฺสตี’’ติ เอตฺถ วิย ‘‘สนฺตา’’ติ พหุวจนํ วตฺตพฺพํฯ อยํ นีติ สาธุกํ มนสิ กาตพฺพาฯ อิทญฺหิ มนฺทพุทฺธีนํ สโมฺมหฎฺฐานํฯ อยมฺปิ ปเนตฺถ สงฺคโห เวทิตโพฺพ –</p>


<p>
‘‘ติลิงฺคเตฺถ จ เอกเตฺถ, พวฺหเตฺถปิ จ ทิสฺสติ;  
  
สตฺตมฺยโนฺต  
สติ  
สโทฺท, วิปลฺลาเส พหุมฺหิ โส’’ติฯ  
</p>
  
<p>อิทานิ สทฺทสฺส นามิกปทมาลา วุจฺจเต –</p>


<p>มหํ, มหา, มหโนฺต, มหนฺตาฯ มหนฺตํ, มหเนฺตฯ มหตา, มหเนฺตน, มหเนฺตหิ, มหเนฺตภิฯ มหโต, มหนฺตสฺส, มหนฺตานํ, มหตํฯ มหตา, มหนฺตา, มหนฺตสฺมา, มหนฺตมฺหา, มหเนฺตหิ, มหเนฺตภิฯ มหโต, มหนฺตสฺส, มหนฺตานํ, มหตํฯ มหติ, มหเนฺต, มหนฺตสฺมิํ, มหนฺตมฺหิ, มหเนฺตสุฯ โภ มห, โภ มหา, ภวโนฺต มหโนฺตติ อยมมฺหากํ รุจิฯ</p>


<p>เอตฺถ ‘‘มหโนฺต, มหนฺตาฯ มหนฺตํ, มหเนฺตฯ มหเนฺตนา’’ติ นโยปิ ลพฺภติ, ตสฺมา ‘‘โภ มหนฺต, ภวโนฺต มหนฺตา’’ติ อาลปนปทานิ โยเชตพฺพานิฯ นปุํสกลิเงฺค วตฺตเพฺพ  ‘‘มหนฺตํ, มหนฺตานี’’ติ นโยปิ ลพฺภติฯ อิตฺถิลิเงฺค วตฺตเพฺพ ‘‘มหตี, มหตี, มหติโยฯ มหติํ, มหตี, มหติโยฯ มหติยา, มหตีหิ มหตีภี’’ติ นโยปิ ลพฺภติฯ ‘‘มหติยา จ ยกฺขเสนายา’’ติอาทีเนตฺถ นิทสฺสนปทานิฯ อปโรปิ ‘‘มหนฺตา, มหนฺตา, มหนฺตาโยฯ มหนฺต’’นฺติ นโยปิ ลพฺภติ, ‘‘มหนฺตา นิธิกุมฺภิโย’’ติอาทีเนตฺถ นิทสฺสนปทานิฯ  ปน ‘‘มหนฺตี’’อิติ ปทํ ทิฎฺฐํฯ ตํ ‘‘คุณวนฺตี, กุลวนฺตี’’อิจฺจาทีนิ วิย ปาฬิยํ อปฺปสิทฺธตฺตา วีมํสิตพฺพํฯ</p>


<p>นนุ โภ ยสฺมา สาสเนปิ ‘‘คจฺฉนฺตี, จรนฺตี’’ติอาทีนิ จ ‘‘อิทฺธิมนฺตี’’ติ จ ปทํ ทิสฺสติ, ตสฺมา ‘‘มหนฺตี, คุณวนฺตี’’ติอาทีนิปิ ภวิตพฺพนฺติ? น ภวิตพฺพํ ตถารูปสฺส นยสฺส วเสน อคฺคเหตพฺพตฺตา, ‘‘มหตี, คุณวตี’’อิจฺจาทินยเสฺสว ทสฺสนโต จฯ ตถา หิ ปาฬิยํ อฎฺฐกถาสุ จ ‘‘เสยฺยถาปิ นาม มหตี นงฺคลสีสา, อิตฺถี สิยา รูปวตี, สา จ สีลวตี สิยาฯ สติมตี จกฺขุมตีฯ อิทฺธิมตี ปตฺติมตี’’ติ จ ‘‘มหติํ เสนํ ทิสฺวา มโหสธเสนา มนฺทา, อยํ อติวิย มหตี เสนา ทิสฺสตี’’ติ จ อาทีนิ ปโยคานิ ทิสฺสนฺติ, น ‘‘มหนฺตี, รูปวนฺตี’’อิจฺจาทีนิฯ</p>


<p>เกจิ ปน อิติ สโทฺท พฺยาเส น ลพฺภติ, สมาเสเยว ลพฺภติ ‘มหาปุริโส’ติ เอตฺถ วิยา’’ติ วทนฺติ, ตํ น คเหตพฺพํฯ ‘‘มหา เต อุปาสก ปริจฺจาโคฯ มหา วตายํ ภเนฺต ภูมิจาโลฯ โฆโส จ วิปุโล มหาฯ พาราณสิรชฺชํ นาม มหาฯ เสนา สาทิสฺสเต มหา’’ติ ปโยคทสฺสนโตฯ เอวํ พฺยาเสปิ ลพฺภตีติ  เวทิตพฺพํ, ตสฺมา ‘‘มหํ, มหา, มหโนฺต, มหนฺตาฯ โภ มหนฺต, ภวโนฺต มหนฺตา’’ติ ปุลฺลิเงฺค, ‘‘มหนฺตํ, มหา, มหนฺตานิฯ โภ มหนฺต, ภวโนฺต มหนฺตานี’’ติ นปุํสกลิเงฺค, ‘‘มหนฺตา, มหา, มหนฺตา, มหนฺตาโยฯ โภติ มหเนฺต, โภติโย มหนฺตา, มหนฺตาโย’’ติ อิตฺถิลิเงฺค สพฺพํ สมฺปุณฺณํ โยเชตพฺพํฯ สมาเส ปน ‘‘มหาสโตฺต มหาอุปาสโก มหาอุปาสิกา มหพฺพโล มหาวนํ มหคฺคตํ มหปฺผลํ มหพฺภย’’นฺติอาทีนิ รูปานิ ภวนฺติ, ตทฺธิเต ‘‘มหตฺตโน มหตฺตํ มหนฺตตฺตํ มหนฺตตา’’ติ รูปานิ ภวนฺติฯ สทฺทสฺส ปน ‘‘คจฺฉโนฺต คจฺฉนฺตา’’ติ รูปานิ วตฺวา เสสานิ สเทฺท วุตฺตนเยน วิตฺถาเรตฺวา นามิกปทมาลา เวทิตพฺพาฯ ตถา ‘‘คจฺฉโนฺต, คจฺฉนฺตา’’ติ นโย จ ‘‘คจฺฉนฺตํ, คจฺฉนฺตานี’’ติ นโย จ ‘‘คจฺฉนฺตี, คจฺฉนฺตี, คจฺฉนฺติโย’’ติ นโย จ คเหตโพฺพฯ เอวํ ลิงฺคตฺตยวเสน ‘‘จรํ จรโนฺต จรนฺตํ จรนฺตี, ททํ ททโนฺต ททนฺตํ ททนฺตี’’ติอาทีนํ อเนกปทสหสฺสานํ นามิกปทมาลา วิตฺถาเรตพฺพาฯ</p>


<p>เย ปนาจริยา ‘‘คจฺฉโนฺต’’ติอาทีนํ ปจฺจตฺตาลปนพหุวจนตฺตญฺจ ‘‘คจฺฉํ’’อิจฺจาทีนํ อาลปเนกวจนตฺตญฺจ อิจฺฉนฺติ, เต สมเมฺหหิ ปโยโค สาสเน น ทิโฎฺฐ นยวเสนาคเหตพฺพตฺตาฯ ตสฺมา ตานิ เอตฺถ น วทามฯ อยํ ปน วิเสโส ทิโฎฺฐฯ เสยฺยถิทํ?</p>


<p>
‘‘คจฺฉํ วิธม’’มิจฺจาทิ-ปทานิ มุนิสาสเน;  
  
กตฺถจาขฺยาติกา โหนฺติ, กตฺถจิ ปน นามิกาฯ  
</p>
  
<p>
‘‘ตสฺสาหํ สนฺติเก คจฺฉํ,  
  
โส เม สตฺถา ภวิสฺสติ;  
  
วิธมํ เทว เต รฎฺฐํ,  
  
ปุโตฺต เวสฺสนฺตโร ตวฯ  
</p>
  
<p>
อธมฺมํ  
สารถิ กยิรา, มเญฺจ ตฺวํ นิกฺขนํ วเน’’;  
  
อิเจฺจวมาทโย เญยฺยา, ปโยคา เอตฺถ ธีมตาฯ  
</p>
  
<p>
‘‘คจฺฉิสฺสามิ วิธมี’’ติ-อาทินา ชินสาสเน;  
  
นานากาลปุริสานํ, วเสนตฺถํ วเท วิทูฯ  
</p>
  
<p>
นามเตฺต ปน ‘‘คจฺฉโนฺต, วิธมโนฺต’’ติอาทินา;  
  
‘‘คจฺฉ’’มิเจฺจวมาทีน-มตฺถมตฺถวิทู วเทฯ  
</p>
  
<p>อิทานิ สมคติกเตฺตปิ ‘‘ชานํ, ปสฺส’’นฺติอาทีนํ ลิงฺควิภตฺติวจนนฺตรวเสน โย วิเสโส ทิสฺสติ, ตํ วทามฯ ตถา หิ ‘‘สา ชานํเยว อาห น ชานามีติ, ปสฺสํเยว อาห น ปสฺสามี’’ติ เอวมาทีสุ  สทฺทานํ ‘‘ชานนฺตี ปสฺสนฺตี’’ติ ลิงฺคนฺตรวเสน ปริวตฺตนํ ภวตีติ ทฎฺฐพฺพํฯ อิมินา ‘‘คจฺฉํ’’อิติ สทฺทสฺสปิ ยถาปโยคํ ‘‘คจฺฉนฺตี’’ติ อิตฺถิยา กถนโตฺถ ลพฺภติ เตหิ สมานคติกตฺตา, น ‘‘คจฺฉโนฺต’’ติ สทฺทสฺส ‘‘คจฺฉนฺตี’’ติ อิตฺถิยา กถนโตฺถ ลพฺภติ เตหิ อสมานคติกตฺตาติ การณํ ทสฺสิตํ โหติฯ ‘‘อปิ นุ ตุเมฺห อายสฺมโนฺต เอกนฺตสุขํ โลกํ ชานํ ปสฺสํ วิหรถา’’ติ เอตฺถ ‘‘ชานนฺตา ปสฺสนฺตา’’ติ วจนนฺตรวเสน ปริวตฺตนํ ภวตีติ ทฎฺฐพฺพํฯ อิมินา ปน ‘‘คจฺฉํ’’อิติ สทฺทสฺสปิ ยถาปโยคํ ‘‘คจฺฉนฺตา’’ติ พหุวจนโตฺถ ลพฺภติ เตหิ สมานคติกตฺตา, น ‘‘คจฺฉเนฺต’’ติ สทฺทสฺส ‘‘คจฺฉนฺตา’’ติ พหุวจนโตฺถ ลพฺภติ เตหิ อสมานคติกตฺตาติ การณํ ทสฺสิตํ โหติฯ เอส นโย อุตฺตรตฺราปิฯ ‘‘ภรนฺติ มาตาปิตโร, ปุเพฺพ กตมนุสฺสร’’นฺติ เอตฺถ สทฺทสฺส ‘‘อนุสฺสรนฺตา’’ติ วจนนฺตรวเสน ปริวตฺตนํ ภวติฯ ‘‘สทฺธโมฺม ครุกาตโพฺพ, สรํ พุทฺธาน สาสน’’นฺติ เอตฺถ สทฺทสฺส สรเนฺตนาติ วิภตฺตนฺตรวเสน ปริวตฺตนํ ภวติฯ ‘‘ผุสํ ภูตานิ สณฺฐานํ, มนสา คณฺหโต  ยถา’’ติ เอตฺถ สทฺทสฺสปิ ‘‘ผุสนฺตสฺสา’’ติ วิภตฺตนฺตรวเสน ปริวตฺตนํ ภวติฯ ตถา ‘‘ยาจํ อททมปฺปิโย’’ติ เอตฺถาปิ สทฺทสฺส ‘‘ยาจนฺตสฺสา’’ติ วิภตฺตนฺตรวเสน ปริวตฺตนํ ภวติฯ นฺติ วา ยาจิตพฺพํ ธนํ, อิมินา นเยน นานปฺปการโต ปริวตฺตนํ เวทิตพฺพํฯ อิติ ‘‘ภวํกร’’นฺติอาทีนํ วิสทิสปทมาลา จ ‘‘คจฺฉํ, จร’’นฺติอาทีนํ สทิสปทมาลา จ ‘‘ชานํ, ปสฺส’’นฺติอาทีนํ ลิงฺควิภตฺติวจนนฺตรวเสน กตฺถจิ ปริวตฺตนนฺติ อยํ ติวิโธปิ อากาโร อาขฺยาติกปทตฺถวิภาวนาย สทฺธิํ กถิโต ปาวจนวเร โสตูนํ สเทฺทสฺวเตฺถสุ จ วิสารทพุทฺธิปฎิลาภตฺถํฯ สพฺพเมตญฺหิ สนฺธาย อิมา คาถา วุตฺตา –</p>


<p>
‘‘ภวํ กรํ อรหํ สํ, มหํ’’อิติ ปทานิ ตุ;  
  
วิสทิสานิ สโมฺภนฺติ, อญฺญมญฺญนฺติ ลกฺขเยฯ  
</p>
  
<p>
‘‘คจฺฉํ จรํ ททํ ติฎฺฐํ, จินฺตยํ ภาวยํ วทํ;  
  
ชานํ ปสฺส’’นฺติอาทีนิ, สมานานิ ภวนฺติ หิฯ  
</p>
  
<p>
ตตฺร ‘‘ชาน’’นฺติอาทีนํ, กตฺถจิ ปริวตฺตนํ;  
  
ลิงฺควิภตฺติวจน-นฺตรโต ปน ทิสฺสตีติฯ  
</p>
  
<p>อปิจ อยํ สเพฺพสมฺปิ นิคฺคหีตนฺตปุลฺลิงฺคานํ ปกติ, ยทิทํ ทฺวีสุ ลิเงฺคสุ ฉสุ วิภตฺตีสุ เตรสสุ วจเนสุ อญฺญตรลิงฺควิภตฺติวจนวเสน ปริวตฺตนํฯ อยมฺปิ ปเนตฺถ นีติ เวทิตพฺพาฯ</p>


<p>
‘‘คจฺฉํ จร’’นฺติอาทีนิ, วิปฺปกตวโจ สิยุํ;  
  
‘‘คจฺฉมาโน จรมาโน’’, อิจฺจาทีนิ ปทานิ จฯ  
</p>
  
<p>
‘‘มหํ ภว’’นฺติ เอตานิ, วิปฺปกตวโจปิ จ;  
  
อวิปฺปกตวโจ จ, สิยุํ อตฺถานุรูปโตฯ  
</p>
  
<p>
‘‘อรหํ  
ส’’นฺติ เอตานิ, วินิมุตฺตานิ สพฺพถา;  
  
อาการํ ติวิธเมฺปตํ, กเร จิเตฺต สุเมธโสติฯ  
</p>
  
<p>สวินิจฺฉโยยํ นิคฺคหีตนฺตปุลฺลิงฺคานํ ปกติรูปสฺส นามิกปทมาลาวิภาโคฯ</p>


<p>การนฺตตาปกติกํ นิคฺคหีตนฺตปุลฺลิงฺคํ นิฎฺฐิตํฯ</p>


<p>อิทานิ อิเจฺจตสฺส ปกติรูปสฺส อเญฺญสญฺจ ตํสทิสานํ นามิกปทมาลาวิภาคํ วกฺขามิ ปุพฺพาจริยมตํ ปุเรจรํ กตฺวาฯ</p>


<p>อคฺคิ, อคฺคี, อคฺคโยฯ อคฺคิํ, อคฺคี, อคฺคโยฯ อคฺคินา, อคฺคีหิ, อคฺคีภิฯ อคฺคิสฺส, อคฺคิโน, อคฺคีนํฯ อคฺคินา, อคฺคีหิ, อคฺคีภิฯ อคฺคิสฺส, อคฺคิโน, อคฺคีนํฯ อคฺคิสฺมิํ, อคฺคิมฺหิ, อคฺคีสุฯ โภ อคฺคิ, โภ อคฺคี, ภวโนฺต อคฺคโยฯ มตํฯ</p>


<p>เอตฺถ กิญฺจาปิ นิสฺสกฺกวจนฎฺฐาเน ‘‘อคฺคิสฺมา, อคฺคิมฺหา’’ติ อิมานิ นาคตานิ, ตถาปิ ตตฺถ ตตฺถ ตํสทิสปฺปโยคทสฺสนโต คเหตพฺพานิฯ ‘‘อคฺคินา, อคฺคิสฺมา, อคฺคิมฺหา’’ติ กโม จ เวทิตโพฺพฯ</p>


<p>ธนภูติ, ธนภูตี, ธนภูตโยฯ ธนภูติํ, ธนภูตี, ธนภูตโยฯ ธนภูตินา, ธนภูตีหิ, ธนภูตีภิฯ ธนภูติสฺส, ธนภูติโน, ธนภูตีนํฯ ธนภูตินา, ธนภูติสฺมา, ธนภูติมฺหา, ธนภูตีหิ, ธนภูตีภิฯ ธนภูติสฺส, ธนภูติโน, ธนภูตีนํฯ ธนภูติสฺมิํ, ธนภูติมฺหิ, ธนภูตีสุฯ โภ ธนภูติ, โภ ธนภูตี, ภวโนฺต ธนภูตโยฯ</p>


<p>
สิริภูติ โสตฺถิภูติ, สุวตฺถิภูติ อคฺคินิ;  
  
คินิ โชติ ทธิ ปาณิ, อิสิ สนฺธิ มุนิ มณิฯ  
</p>
  
<p>
พฺยาธิ  
คณฺฐิ รวิ มุฎฺฐิ, กวิ คิริ กปิ นิธิ;  
  
กุจฺฉิ วตฺถิ วิธิ สาลิ, วีหิ ราสิ อหิ มสิฯ  
</p>
  
<p>
สาติ เกสิ กิมิ โพนฺทิ, โพธิ ทีปิ ปติ หริ;  
  
อริ ธนิ ติมิ กลิ, สารถฺยุทธิ อญฺชลิ,  
</p>
  
<p>
อธิปติ นรปติ, อสิ ญาติ นิรูปธิ;  
  
สมาธิ ชลธิจฺจาที,  
ธนภูติ  
สมา มตาฯ  
</p>
  
<p>อถ วา เอเตสุ สทฺทสฺส ‘‘อธิปติยา สตฺตา’’ติ ปาฬิทสฺสนโต ‘‘อธิปติยา’’ติ สตฺตมีรูปมฺปิ อิจฺฉิตพฺพํฯ อปิจ ‘‘อสาเร สารมติโน’’ติ ปาฬิยํ การนฺตสมาสปทโต วจนสฺส อาเทสทสฺสนโต กฺวจิ อิจฺจาทีนํ การนฺตสมาสปทานํ ‘‘อธิปติโน’’ติอาทินาปิ ปจฺจโตฺตปโยครูปานิ อิจฺฉิตพฺพานิ การนฺตานํ ทณฺฑีสทฺทาทีนํ ‘‘ทณฺฑิโน’’ติอาทีนิ ปจฺจโตฺตปโยคสมฺปทานสามิวจนรูปานิ วิยฯ สทฺทาทีนํ ปน สมาสปทานมฺปิ เอวรูปานิ ปจฺจโตฺตปโยครูปานิ น อิจฺฉิตพฺพานิ ‘‘คหปตโย ชานิปตโย’’ติอาทินา นเยน ยถาปาวจนํ คเหตพฺพรูปตฺตาฯ สทฺทานํ ปนาลปนฎฺฐาเน ‘‘อิเส, มุเส’’ติ รูปนฺตรมฺปิ คเหตพฺพํ ‘‘ปุโตฺต อุปฺปชฺชตํ อิเสฯ ปฎิคฺคณฺห มหามุเน’’ติ ทสฺสนโตฯ</p>


<p>เย ปเนตฺถ อเมฺหหิ สทฺทา วุตฺตา, ตเตฺรเก เอวํ วทนฺติ สโทฺท ปจฺจเตฺตกวจนภาเวเยว ลพฺภติ, น ปจฺจตฺตพหุวจนภาเว อุปโยคภาวาทีสุ วา’’ติฯ เกจิ ปน ‘‘ปาฬิยํ สโทฺท นาม นตฺถิ, สโทฺทเยว อตฺถี’’ติ วทนฺติฯ เกจิ สโทฺท นาม นตฺถิ, สโทฺทเยวตฺถี’’ติ  วทนฺติฯ สพฺพเมตํ น ยุชฺชติ สทฺทานมุปลพฺภนโต, สพฺพาสุปิ วิภตฺตีสุ ทฺวีสุ วจเนสุ โยเชตพฺพตาทสฺสนโต จฯ ตถา หิ สุตฺตนิปาเต  –</p>


<p>
‘‘น หิ วคฺคุ วทนฺติ วทนฺตา,  
  
นาภิชวนฺติ น ตาณมุเปนฺติ;  
  
องฺคาเร สนฺถเต เสนฺติ,  
  
อคฺคินิํ สมฺปชฺชลิตํ ปวิสนฺตี’’ติ  
</p>
  
<p>อิมสฺมิํ ปเทเส ‘‘อคฺคินิ’’นฺติ อุปโยควจนํ ทิสฺสติฯ เตนาห อฎฺฐกถาจริโย นฺติ สมนฺตโตชาลํ สพฺพทิสาสุ จ สมฺปชฺชลิตมคฺคิ’’นฺติฯ ตเตฺรว จ สุตฺตนิปาเต  –</p>


<p>
‘‘อถ โลหมยํ ปน กุมฺภิํ,  
  
อคฺคินิสญฺชลิตํ ปวิสนฺติ;  
  
ปจฺจนฺติ หิ ตาสุ จิรรตฺตํ,  
  
อคฺคินิสมาสุ สมุปฺลวาเต’’ติ  
</p>
  
<p>อิมสฺมิํ ปเทเส สมาสวิสยตฺตา นฺติ อคฺคินีหิ สญฺชลิตนฺติ อโตฺถ ลพฺภติ, ตถา ติ อคฺคินีหิ สทิสาสูติ อโตฺถปิฯ เอวํ สมาสวิธานมุเขน ‘‘อคฺคินีหี’’ติ กรณวจนมฺปิ ทิสฺสติฯ</p>


<p>สโทฺทปิ จ ปาฬิยํ ทิสฺสติฯ ตถา หิ ‘‘ตเมว กฎฺฐํ ทหติ, ยสฺมา โส ชายเต คินี’’ติ สโทฺท ทิโฎฺฐฯ เกจิ ปเนตฺถ สนฺธิวเสน การโลปํ สโญฺญคาทิสฺส จ การสฺส โลปํ วทนฺติ, ตมฺปิ น ยุชฺชติ ตสฺสา ปาฬิยา อฎฺฐกถายํ ติ  ยโต กฎฺฐาฯ ติ อคฺคี’’ติ เอวํ สทฺทสฺส อุลฺลิเงฺคตฺวา วจนโตฯ ตถา ‘‘ฉนฺนา กุฎิ อาหิโต คินี’’ติ อิมสฺส สฺส อฎฺฐกถายํ ติ อาภโต ชาลิโต วาฯ ติ อคฺคี’’ติ วจนโต, ตเถว จ ‘‘มหาคินิ ปชฺชลิโต, อนาหาโรปสมฺมตี’’ติ อิมิสฺสา  สํวณฺณนายํ ติ อคฺคี’’ติ วจนโตฯ ยทิ หิ สโทฺท วิสุํ น สิยา, อฎฺฐกถาจริยา ‘‘ชายเต คินี’’ติอาทีนิ ‘‘ชายเต อคฺคินี’’ติอาทินา ปทเจฺฉทวเสน อตฺถํ วเทยฺยุํฯ ยสฺมา เอวํ น วทิํสุ, ติ อคฺคี’’ติ ปน วทิํสุ, เตน ญายติ สโทฺทปิ วิสุํ อตฺถี’’ติฯ เย สโทฺท นตฺถี’’ติ วทนฺติ, เตสํ วจนํ น คเหตพฺพเมว สาสเน คินิสทฺทสฺสุปลพฺภนโตฯ ยญฺหิ ‘‘ฉนฺนา กุฎิ อาหิโต คินี’’ติ ปาฐสฺส สํวณฺณนายเมว ‘‘เตสุ ฐาเนสุ อคฺคินิ ‘คินี’ติ โวหริยตี’’ติ ตสฺส อภิธานนฺตรํ วุตฺตํ, ตสฺมา มยเมตฺถ คาถารจนํ กริสฺสาม –</p>


<p>
วิเทหรฎฺฐมชฺฌมฺหิ, ยํ ตํ นาเมน วิสฺสุตํ;  
  
รฎฺฐํ ปพฺพตรฎฺฐนฺติ, ทสฺสเนยฺยํ มโนรมํฯ  
</p>
  
<p>
ธมฺมโกณฺฑวฺหยํ ตตฺถ, นครํ อตฺถิ โสภนํ;  
  
ตมฺหิ ฐาเน มนุสฺสานํ, ภาสา เอว คินิจฺจยํฯ  
</p>
  
<p>
‘‘คินิ คินี คินโย’’ติ-อาทินา ปวเท วิทู;  
  
ปทมาลํ ยถา อคฺคิ-สทฺทเสฺสว สุเมธโสฯ  
</p>
  
<p>อิติ สทฺทา วิย สทฺทาปิ ภควโต ปาจเน ทิสฺสนฺตีติ เวทิตพฺพาฯ ยถา ปน สทฺทสฺส สพฺพาสุ วิภตฺตีสุ ทฺวีสุ วจเนสุ โยเชตพฺพตา สิทฺธา, ตถา สทฺทสฺสปิ สิทฺธาว โหติฯ ตสฺมาตฺร –</p>


<p>อคฺคินิ , อคฺคินี, อคฺคินโยฯ อคฺคินิํ, อคฺคินี, อคฺคินโยฯ อคฺคินินา, อคฺคินีหิ, อคฺคินีภิฯ อคฺคินิสฺส, อคฺคินีนํฯ อคฺคินินา, อคฺคินิสฺมา, อคฺคินิมฺหา, อคฺคินีหิ, อคฺคินีภิฯ อคฺคินิสฺส, อคฺคินีนํฯ อคฺคินิสฺมิํ, อคฺคินิมฺหิ, อคฺคินีสุฯ โภ อคฺคินิ, ภวโนฺต อคฺคินี, ภวโนฺต อคฺคินโยฯ</p>


<p>‘‘คินิ, คินี, คินโยฯ คินิํ, คินี, คินโย, คินินา’’ติ สพฺพํ โยเชตพฺพํฯ อิติ ปาฬินยานุสาเรน สทฺทานํ นามิกปทมาลา โยชิตาฯ อถ วา ยถา สกฺกฎภาสายํ ติ สโญฺญควเสน วุตฺตานํ สทฺทานํ มาคธภาสํ ปตฺวา ติ นิสฺสโญฺญควเสน อุจฺจาริตา ปาฬิ ทิสฺสติ ‘‘ตฺวญฺจ อุตฺตมสตฺตโว’’ติอาทินา, ตถา สกฺกฎภาสายํ ติ สโญฺญควเสน วุตฺตสฺส มาคธภาสํ ปตฺวา ‘‘อคฺคินี’’ติ สโญฺญคนการวเสน อุจฺจาริตา ปาฬิ ทิสฺสติ ‘‘อคฺคินิํ สมฺปชฺชลิตํ ปวิสนฺตี’’ติอาทิกาฯ ยถา จ เวยฺยากรเณหิ สกฺกฎภาสาภูโต สโทฺท สพฺพาสุ วิภตฺตีสุ ตีสุ วจเนสุ โยชิยติ, ตถา มาคธภาสาภูโต สโทฺทปิ สพฺพาสุ วิภตฺตีสุ ทฺวีสุ วจเนสุ โยเชตโพฺพว โหติ, ตสฺมา โส อิธเมฺหหิ โยชิยติ, สโทฺทปิ สเทฺทน สมานตฺถตฺตา, อีสกญฺจ สรูปตฺตา ตเถว โยชิยตีติ ทฎฺฐพฺพํฯ</p>


<p>เอตฺถ สิยา – ยทิ สโทฺท สเพฺพสุ วิภตฺติวจเนสุ โยเชตโพฺพ, อถ กสฺมา  ‘‘อคฺคิสฺสินี’’ติ ลกฺขเณน มฺหิ ปเร สทฺทนฺตสฺส อาเทโส ทสฺสิโตติ? สจฺจํ, ยถา นวกฺขตฺตุํ ฐเปตฺวา กเตกเสสสฺส สทฺทสฺส วจนมฺหิ เทสํ กตฺวา วจนสฺส อาเทสํ กสฺมา ‘‘นวุตี’’ติ รูเป นิปฺผเนฺน ปุน ‘‘นวุตี’’ติ ปกติํ ฐเปตฺวา ตโต วจนํ กตฺวา ‘‘นวุตีน’’นฺติ รูปํ นิปฺผาทิตํ ฯ อิตฺถิลิเงฺค ปน ทิเอกวจนานิ กตฺวา เตสํ อาเทสํ กตฺวา ‘‘นวุติยา’’ติ รูปํ นิปฺผาทิตํฯ ตถา หิ ‘‘ฉนฺนวุตีนํ ปาสณฺฑานํ ธมฺมานํ ปวรํ ยทิทํ สุคตวินยํ นวุติยา หํสสหเสฺสหิ ปริวุโต’’ติอาทีนิ ปโยคานิ ทิสฺสนฺติฯ ตถา มฺหิ สทฺทนฺตสฺส อาเทสกรณวเสน ‘‘อคฺคินี’’ติ รูเป นิปฺผเนฺนปิ ปุน ‘‘อคฺคินี’’ติ ปกติํ ฐเปตฺวา ตโต ทโย วิภตฺติโย กตฺวา ‘‘อคฺคินิ, อคฺคินี, อคฺคินโยฯ อคฺคินิํ, อคฺคินี, อคฺคินโยฯ อคฺคินินา’’ติอาทีนิ กถํ น นิปฺผชฺชิสฺสนฺตีติ สนฺนิฎฺฐานํ กาตพฺพํฯ</p>


<p>สวินิจฺฉโยยํ การนฺตปุลฺลิงฺคานํ ปกติรูปสฺส นามิกปทมาลาวิภาโคฯ</p>


<p>การนฺตตาปกติกํ การนฺตปุลฺลิงฺคํ นิฎฺฐิตํฯ</p>


<p>อิทานิ  อิเจฺจตสฺส ปกติรูปสฺส อเญฺญสญฺจ ตํสทิสานํ นามิกปทมาลาวิภาคํ วกฺขาม ปุพฺพาจริยมตํ ปุเรจรํ กตฺวาฯ</p>


<p>ทณฺฑี, ทณฺฑี, ทณฺฑิโนฯ ทณฺฑิํ, ทณฺฑี, ทณฺฑิโนฯ ทณฺฑินา, ทณฺฑีหิ, ทณฺฑีภิฯ ทณฺฑิสฺส, ทณฺฑิโน, ทณฺฑีนํฯ ทณฺฑินา, ทณฺฑีหิ, ทณฺฑีภิฯ ทณฺฑิสฺส, ทณฺฑิโน, ทณฺฑีนํฯ ทณฺฑิสฺมิํ, ทณฺฑิมฺหิ, ทณฺฑีสุฯ โภ ทณฺฑิ, โภ ทณฺฑี, ภวโนฺต ทณฺฑิโนฯ มตํฯ</p>


<p>เอตฺถ กิญฺจาปิ ‘‘ทณฺฑิน’’นฺติ อุปโยเคกวจนญฺจ ‘‘ทณฺฑิสฺมา, ทณฺฑิมฺหา’’ติ นิสฺสกฺกวจนญฺจ ‘‘ทณฺฑินี’’ติ ภุเมฺมกวจนญฺจ นาคตํ, ตถาปิ ตตฺถ ตตฺถ ตํสทิสสฺส ปโยคสฺส ทสฺสนโต คเหตพฺพเมวฯ</p>


<p>
‘‘ภณ  
สมฺม อนุญฺญาโต, อตฺถํ ธมฺมญฺจ เกวลํ;  
  
สนฺติ หิ ทหรา ปกฺขี, ปญฺญวโนฺต ชุตินฺธรา’’ติ  
</p>
  
<p> ‘‘ปกฺขี’’อิติ ปจฺจตฺตพหุวจนสฺส ทสฺสนโต ปน ‘‘ทณฺฑี’’อิติ ปจฺจโตฺตปโยคพหุวจนานิ วุตฺตานีติ ทฎฺฐพฺพํฯ</p>


<p>ภาวี, ภาวี, ภาวิโนฯ ภาวิํ, ภาวินํ, ภาวี, ภาวิโนฯ ภาวินา, ภาวีหิ, ภาวีภิฯ ภาวิสฺส, ภาวิโน, ภาวีนํฯ ภาวินา, ภาวิสฺมา, ภาวิมฺหา, ภาวีหิ, ภาวีภิฯ ภาวิสฺส, ภาวิโน, ภาวีนํฯ (ภาวินิ) ภาวิสฺมิํ, ภาวิมฺหิ, ภาวีสุฯ โภ ภาวิ, โภ ภาวี, ภวโนฺต ภาวิโนฯ</p>


<p>
เอวํ วิภาวี สมฺภาวี, ปริภาวี ธชี คณี;  
  
สุขี โรคี สสี กุฎฺฐี, มกุฎี กุสลี พลีฯ  
</p>
  
<p>
ชฎี โยคี กรี ยานี, โตมรี มุสลี ผลี;  
  
ทนฺตี มนฺตี สุธี เมธี, ภาคี โภคี นขี สิขีฯ  
</p>
  
<p>
ธมฺมี สงฺฆี ญาณี อตฺถี, หตฺถี จกฺขี ปกฺขี ทาฐี;  
  
รฎฺฐี ฉตฺตี มาลี จมฺมี, จารี จาคี กามี สามีฯ  
</p>
  
<p>
มลฺลการี ปาปการี, สตฺตุฆาตี ทีฆชีวี;  
  
ธมฺมวาที สีหนาที, ภูมิสายี สีฆยายีฯ  
</p>
  
<p>
วชฺชทสฺสี จ ปาณี จ, ยสสฺสิจฺจาทโยปิ จ;  
  
เอเตสํ โกจิ เภโท ตุ, เอกเทเสน วุจฺจเตฯ  
</p>
  
<p>การนฺตปุลฺลิงฺคปเทสุ หิ ‘‘วชฺชทสฺสี, ปาณี’’อิเจฺจวมาทีนํ อุปโยคภุมฺมวจนฎฺฐาเน ‘‘วชฺชทสฺสินํ, ปาณิเน’’ติอาทีนิปิ รูปานิ ภวนฺติฯ เอตฺถ จ –</p>


<p>
‘‘นิธีนํว ปวตฺตารํ, ยํ ปเสฺส วชฺชทสฺสินํ;  
  
เอวํ ชรา จ มจฺจุ จ, อธิวตฺตนฺติ ปาณิเนฯ  
</p>
  
<p>สมุปคจฺฉติ  สสินิ คคนตลํฯ</p>


<p>
อุปหจฺจ มนํ มโชฺฌ, มาตงฺคสฺมิํ ยสสฺสิเน;  
  
อุจฺฉิโนฺน สห รเฎฺฐน, มชฺฌารญฺญํ ตทา อหุฯ  
</p>
  
<p>สุสุขํ วต ชีวาม, เวริเนสุ อเวริโน’’ติ</p>


<p>เอวมาทโย ปโยคา เวทิตพฺพา, อยํ นโย ปทาทีสุปิ ลพฺภเตว สมานคติกตฺตา ปทาทีนํ ปทาทีหิฯ ตสฺมา อุปโยคฎฺฐาเน ‘‘ทณฺฑิํ, ทณฺฑินํ, ทณฺฑิโน, ทณฺฑิเน’’ติ โยเชตพฺพํฯ ภุมฺมฎฺฐาเน ‘‘ทณฺฑิสฺมิํ, ทณฺฑิมฺหิ, ทณฺฑินิ, ทณฺฑิเน, ทณฺฑีสุ, ทณฺฑิเนสู’’ติ โยเชตพฺพํฯ เอส นโย อิจฺจาทีนิ วเชฺชตฺวา ยถารหํ การนฺตปุลฺลิเงฺคสุ เนตโพฺพฯ</p>


<p>สวินิจฺฉโยยํ การนฺตปุลฺลิงฺคานํ ปกติรูปสฺส นามิกปทมาลาวิภาโคฯ</p>

การนฺตตาปกติกํ การนฺตปุลฺลิงฺคํ นิฎฺฐิตํฯ</p>


<p>อิทานิ ธาตุมยานํ การนฺตปุลฺลิงฺคานํ อปฺปสิทฺธตฺตา อเญฺญสํ การนฺตปุลฺลิงฺคานํ วเสน ปกติรูปสฺส นามิกปทมาลํ ปูเรสฺสามฯ กตมานิ ตานิ? ‘‘ภิกฺขุ เหตุ เสตุ เกตุ ราหุ ภาณุ ขาณุ สงฺกุ อุจฺฉุ เวฬุ มจฺจุ ชนฺตุ สินฺธุ พนฺธุ รุรุ เนรุ สตฺตุ พพฺพุ ปฎุ พินฺทุ ครุ’’อิจฺจาทีนิฯ</p>


<p>ภิกฺขุ, ภิกฺขู, ภิกฺขโวฯ ภิกฺขุํ, ภิกฺขู, ภิกฺขโวฯ ภิกฺขุนา, ภิกฺขูหิ, ภิกฺขูภิฯ ภิกฺขุสฺส, ภิกฺขุโน, ภิกฺขูนํฯ ภิกฺขุนา, ภิกฺขุสฺมา, ภิกฺขุมฺหา, ภิกฺขูหิ, ภิกฺขูภิฯ ภิกฺขุสฺส, ภิกฺขุโน, ภิกฺขูนํฯ ภิกฺขุสฺมิํ, ภิกฺขุมฺหิ, ภิกฺขูสุฯ โภ ภิกฺขุ, ภวโนฺต ภิกฺขู, ภิกฺขเว, ภิกฺขโวฯ อาทีนิ อญฺญานิ จ ตํสทิสานิ เอวํ เญยฺยานิฯ</p>


<p>อยมฺปิ  ปเนตฺถ วิเสโส เญโยฺย – เหตุ, เหตู, เหตุโย, เหตโวฯ เหตุํ, เหตู, เหตุโย, เหตโวฯ โภ เหตุ, ภวโนฺต เหตู, เหตเว, เหตโวฯ เสสํ สมํฯ</p>


<p>อถ วา ‘‘เหตุยา’’ติอาทีนํ ทสฺสนโต ‘‘เธนุยา’’ติ อิตฺถิลิงฺครูเปน สทิสํ ‘‘เหตุยา’’ติ ปุลฺลิงฺครูปมฺปิ สตฺตมีฐาเน อิจฺฉิตพฺพํฯ กานิจิ หิ ปุลฺลิงฺครูปานิ เกหิจิ อิตฺถิลิงฺครูเปหิ สทิสานิ ภวนฺติฯ ตํ ยถา? ‘‘อุเฎฺฐหิ กเตฺต ตรมาโนฯ เอหิ พาเลขมาเปหิ, กุสราชํ มหพฺพลํฯ ภาตรา มาตรา อธิปติยา รตฺติยา เหตุโย เธนุโย มตฺยา เปตฺยา’’ติ เอวํ นยทสฺสเนน ‘‘เหตุยา ตีณิฯ อธิปติยา สตฺตฯ อุเฎฺฐหิ กเตฺต’’ติอาทีสุ ลิงฺควิปลฺลาสจินฺตา น อุปฺปาเทตพฺพาฯ</p>


<p>ชนฺตุ, ชนฺตู, ชนฺตุโย, ชนฺตุโน, ชนฺตโวฯ ชนฺตุํ, ชนฺตู, ชนฺตุโย, ชนฺตุโน, ชนฺตโวฯ โภ ชนฺตุ, ภวโนฺต ชนฺตู, ชนฺตเว ชนฺตโวฯ เสสํ สมํฯ</p>


<p>ครุ, ครู, ครโว, ครุโนฯ ครุํ, ครู, ครโว, ครุโนฯ โภ ครุ, ภวโนฺต ครู, ครโว, ครุโนฯ เสสํ สมํฯ เอตฺถ ปน ‘‘ภตฺตุ จ ครุโน สเพฺพ, ปฎิปูเชติ ปณฺฑิตา’’ติปาฬินิทสฺสนํฯ ตตฺร ‘‘ภิกฺขเว’’ติ อามนฺตนปทํ จุณฺณิยปเทเสฺวว ทิสฺสติ, น คาถาสุฯ ‘‘ภิกฺขโว’’ติ ปจฺจตฺตปทํ คาถาสุเยว ทิสฺสติ, น จุณฺณิยปเทสุ, อปิจ ‘‘ภิกฺขเว’’ติ อามนฺตนปทํ สาวกสฺส ภิกฺขูนํ อามนฺตนปาฬิยํ สนฺธิวิสเยเยว ทิสฺสติ, น อสนฺธิวิสเย, พุทฺธสฺส ปน ภิกฺขูนํ อามนฺตนปาฬิยํ สนฺธิวิสเยปิ อสนฺธิวิสเยปิ ทิสฺสติฯ ‘‘ภิกฺขโว’’ติ อามนฺตนปทํ พุทฺธสฺส ภิกฺขูนํ อามนฺตนปาฬิยํ คาถาสุ จ ทิสฺสติ , จุณฺณิยปเทสุ จ สนฺธิวิสเยเยว ทิสฺสติฯ สาวกสฺส ปน ภิกฺขูนํ อามนฺตนปาฬิยํ น ทิสฺสตีติ อยํ ทฺวินฺนํ วิเสโส ทฎฺฐโพฺพฯ ตถา หิ ‘‘เอวญฺจ ปน ภิกฺขเว อิมํ สิกฺขาปทํ อุทฺทิเสยฺยาถา’’ติอาทีสุ ‘‘ภิกฺขเว’’ติ ปทํ จุณฺณิยปเทเสฺวว ทิฎฺฐํฯ ‘‘ภิกฺขโว ติสตา อิเม, ยาจนฺติ ปญฺชลีกตา’’ติอาทีสุ ‘‘ภิกฺขโว’’ติ ปจฺจตฺตปทํ คาถาสุเยว ทิฎฺฐํฯ ‘‘อายสฺมา สาริปุโตฺต ภิกฺขู อามเนฺตสิ อาวุโส ภิกฺขเว’’ติ เอวมาทีสุ สาวกสฺส ภิกฺขูนํ อามนฺตนปาฬีสุ สนฺธิวิสเยเยว ‘‘ภิกฺขเว’’ติ ปทํ ทิฎฺฐํฯ ‘‘ภิกฺขู อามเนฺตสิ โสตุกามตฺถ ภิกฺขเว’’ติ ‘‘อิธ ภิกฺขเว ภิกฺขู’’ติอาทีสุ ปน พุทฺธสฺส ภิกฺขูนํ อามนฺตนปาฬีสุ สนฺธิวิสยาวิสเยสุ ‘‘ภิกฺขเว’’ติ ปทํ ทิฎฺฐํฯ ‘‘อรเญฺญ รุกฺขมูเล วา, สุญฺญาคาเรว ภิกฺขโว’’ติ ‘‘ตตฺร โข ภควา ภิกฺขู อามเนฺตสิ ภิกฺขโว’’ติ เอวมาทีสุ พุทฺธสฺส ภิกฺขูนํ อามนฺตนปาฬีสุ ‘‘ภิกฺขโว’’ติ อามนฺตนปทํ คาถาสุ จ ทิฎฺฐํ, จุณฺณิยปเทสุ จ สนฺธิวิสเยเยว ทิฎฺฐํฯ อิเจฺจวํ –</p>


<p>
จุณฺณิเยว ปเท ทิฎฺฐํ, ‘‘ภิกฺขเว’’ติ ปทํ ทฺวิธา;  
  
ยโต ปวตฺตเต สนฺธิ-วิสยาวิสเยสุ ตํฯ  
</p>
  
<p>
‘‘ภิกฺขโว’’ติ ปทํ ทิฎฺฐํ, คาถายเญฺจว จุณฺณิเย;  
  
ปทสฺมิมฺปิ จ สนฺธิสฺส, วิสเยวาติ นิทฺทิเสติฯ  
</p>
  
<p>สวินิจฺฉโยยํ การนฺตปุลฺลิงฺคานํ ปกติรูปสฺส นามิกปทมาลาวิภาโคฯ</p>

การนฺตตาปกติกํ การนฺตปุลฺลิงฺคํ นิฎฺฐิตํฯ</p>


<p>อิทานิ ปน อิเจฺจตสฺส ปกติรูปสฺส ตํสทิสานญฺจ นามิกปทมาลํ กถยาม –</p>


<p>สยมฺภู , สยมฺภู, สยมฺภุโวฯ สยมฺภุํ, สยมฺภู, สยมฺภุโวฯ สยมฺภุนา, สยมฺภูหิ, สยมฺภูภิฯ สยมฺภุสฺส, สยมฺภุโน, สยมฺภูนํฯ สยมฺภุนา, สยมฺภุสฺมา, สยมฺภุมฺหา, สยมฺภูหิ, สยมฺภูภิฯ สยมฺภุสฺส, สยมฺภุโน, สยมฺภูนํฯ สยมฺภุสฺมิํ, สยมฺภุมฺหิ, สยมฺภูสุฯ โภ สยมฺภุ, โภ สยมฺภู, ภวโนฺต สยมฺภู, สยมฺภุโวฯ เอวํ  อิจฺจาทีนิปิฯ</p>


<p>สพฺพญฺญู, สพฺพญฺญู, สพฺพญฺญุโนฯ สพฺพญฺญุํ, สพฺพญฺญู, สพฺพญฺญุโนฯ โภ สพฺพญฺญุ, ภวโนฺต สพฺพญฺญู, สพฺพญฺญุโน, เสสาสุ วิภตฺตีสุ ปทานิ สทิสานิ ภวนฺติ, เอวํ วิทู วิญฺญู กตญฺญู มคฺคญฺญู ธมฺมญฺญู อตฺถญฺญู กาลญฺญู รตฺตญฺญู มตฺตญฺญู วทญฺญู อวทญฺญู อิจฺจาทีนิฯ</p>


<p>ตตฺร ‘‘เย จ ลทฺธา มนุสฺสตฺตํ, วทญฺญู วีตมจฺฉรา’’ติ เอตฺถ ‘‘วทญฺญู’’ติ ปจฺจตฺตพหุวจนสฺส ทสฺสนโต  อิจฺจาทีนมฺปิ ปจฺจโตฺตปโยคพหุวจนตฺตํ คเหตพฺพํฯ อปิจ ‘‘วิทู, วิญฺญู’’ติอาทีสุ ‘‘ปรจิตฺตวิทุนี’’ติ อิตฺถิลิงฺคทสฺสนโต อิตฺถิลิเงฺค วตฺตเพฺพ ‘‘วิทุนี, วิทุนี, วิทุนิโยฯ วิทุนิํ, วิทุนี, วิทุนิโยฯ วิทุนิยา’’ติ นเยน ปทมาลา กาตพฺพาฯ ตถา ‘‘วิญฺญู ปฎิพลา สุภาสิตทุพฺภาสิตํ ทุฎฺฐุลฺลาทุฎฺฐุลฺลํ อาชานิตุ’’นฺติ เอตฺถ ‘‘วิญฺญู’’ติ อิตฺถิลิงฺคทสฺสนโต ‘‘โกธนา อกตญฺญู จ, ปิสุณา มิตฺตเภทิกา’’ติ เอตฺถ จ ‘‘อกตญฺญู’’ติ อิตฺถิลิงฺคทสฺสนโตปิ ‘‘วิญฺญู, วิญฺญู, วิญฺญุโยฯ วิญฺญุํ, วิญฺญู, วิญฺญุโยฯ วิญฺญุยา’’ติ จ ‘‘กตญฺญู, กตญฺญู, กตญฺญุโยฯ กตญฺญุํ, กตญฺญู, กตญฺญุโย, กตญฺญุยาติ จ นเยน ปทมาลา กาตพฺพาฯ เอวํ ‘‘มคฺคญฺญู, ธมฺมญฺญู’’อิจฺจาทีสุปิฯ ‘‘สยมฺภู’’ติ ปเท ปน  ‘‘สยมฺภุ ญาณํ โคตฺรภุ จิตฺต’’นฺติ ทสฺสนโต นปุํสกลิงฺคเตฺต วตฺตเพฺพ ‘‘สยมฺภุ, สยมฺภู, สยมฺภูนิฯ สยมฺภุํ, สยมฺภู, สยมฺภูนี’’ติ นปุํสเก นโยปิ คเหตโพฺพฯ เอส นโย เสเสสุปิ ยถารหํ คเหตโพฺพฯ</p>


<p>สวินิจฺฉโยยํ การนฺตปุลฺลิงฺคานํ ปกติรูปสฺส นามิกปทมาลาวิภาโคฯ</p>

การนฺตตาปกติกํ การนฺตปุลฺลิงฺคํ นิฎฺฐิตํฯ</p>

</p>

</p>


<p>ยสฺมา ปนายํ สมโตฺตปิ ปาวจนาทีสุ ยํ ยํ ฐานํ โสตูนํ สมฺมุยฺหนฎฺฐานํ ทิสฺสติ, ตตฺถ ตตฺถ โสตูนมนุคฺคหาย โจทนาโสธนาวเสน สํสยํ สมุคฺฆาเฎตฺวา ปุน วตฺตโพฺพ โหติ, ตสฺมา กิญฺจิ ปเทสเมตฺถ กถยามฯ</p>


<p>ยํ กิร โภ ปาฬิยํ ‘‘สญฺญเต พฺรหฺมจารโย, อปเจ พฺรหฺมจารโย’’ติ จ รูปํ การนฺตสฺส สทฺทสฺส ‘‘อคฺคโย’’ติ รูปมิว วุตฺตํ, ตํ ตถา อวตฺวา การนฺตสฺส สทฺทสฺส ‘‘ทณฺฑิโน’’ติ รูปมิว ‘‘พฺรหฺมจาริโน’’อิเจฺจว วตฺตพฺพนฺติ? สจฺจํ, ตตฺถ ‘‘พฺรหฺมํ จรตีติ พฺรหฺมจาริ ยถา มุนาตีติ มุนี’’ติ เอวํ การนฺตวเสน อิจฺฉิตตฺตาฯ ‘‘มุนโย อคฺคโย’’ติ รูปานิ วิย ‘‘พฺรหฺมจารโย’’ติ รูปํ ภวติฯ อญฺญตฺถ ปน ‘‘พฺรหฺมํ จรณสีโลติ พฺรหฺมจารี, ยถา ทุกฺกฎํ กมฺมํ กรณสีโลติ ทุกฺกฎกมฺมการี’’ติ เอวํ ตสฺสีลตฺถํ คเหตฺวา การนฺตวเสน คหเณ ‘‘ทุกฺกฎกมฺมการิโน’’ติ รูปมิว ‘‘ทโณฺฑ อสฺส อตฺถีติ ทณฺฑี’’ติ การนฺตสฺส สทฺทสฺส ‘‘ทณฺฑิโน’’ติ รูปมิว จ ‘‘พฺรหฺมจาริโน’’ติ รูปํ ภวติฯ ตถา หิ ‘‘อิเม หิ นาม ธมฺมจาริโน สมจาริโน พฺรหฺมจาริโน สจฺจวาทิโน  สีลวโนฺต กลฺยาณธมฺมา ปฎิชานิสฺสนฺตี’’ติ ปาฬิ ทิสฺสติฯ เอวํ การนฺตวเสน ‘‘พฺรหฺมจารโย’’ติ ปจฺจโตฺตปโยคาลปนพหุวจนรูปํ ยุชฺชติ, ปุน การนฺตวเสน ‘‘พฺรหฺมจาริโน’’ติ ปจฺจโตฺตปโยคาลปนพหุวจนรูปมฺปิ ยุชฺชติ, ตสฺมา ‘‘พฺรหฺมจาริ, พฺรหฺมจารี, พฺรหฺมจารโย’’ติ นเยน, ‘‘พฺรหฺมจารี, พฺรหฺมจารี, พฺรหฺมจาริโน’’ติ นเยน จ ปทมาลา คเหตพฺพาฯ</p>


<p>ยํ ปน อายสฺมา  ‘‘ยถา โสภนฺติ ยติโน, สีลภูสนภูสิตา’’ติ เอตฺถ สทฺทสฺส การนฺตสฺส สทฺทสฺส ‘‘อคฺคโย’’ติ รูปํ วิย ‘‘ยตโย’’ติ รูปํ อวตฺวา กสฺมา การนฺตสฺส สทฺทสฺส ‘‘ทณฺฑิโน’’ติ รูปํ วิย ‘‘ยติโน’’ติ รูปํ ทเสฺสติฯ นเนฺวสา ปมาทเลขา วิย ทิสฺสติฯ ยถา หิ ‘‘กุกฺกุฎา มณโย ทณฺฑา สิวโย เทว เต กุทฺธา’’ติ ปาฬิคติยา อุปปริกฺขิยมานาย ‘‘ยตโย’’ติ รูเปเนว ภวิตพฺพํ การนฺตตฺตาติ? นายํ ปมาทเลขาฯ ‘‘วทนสีโล วาที’’ติ เอตฺถ วิย ตสฺสีลตฺถํ คเหตฺวา การนฺตวเสน โยชเน นิโทฺทสตฺตา, ตสฺมา ‘‘ยตนสีโล ยตี’’ติ เอวํ ตสฺสีลตฺถํ เจตสิ สนฺนิธาย การนฺตวเสน ‘‘ยติโน’’ติ สมฺปทานสามีนเมกวจนสทิสํ ปจฺจตฺตพหุวจนรูปํ ภทเนฺตน พุทฺธโฆเสน ทสฺสิตนฺติ ทฎฺฐพฺพํฯ อุปโยคาลปนพหุวจนรูปมฺปิ ตาทิสเมวฯ</p>


<p>ยตฺถ ปน ตสฺสีลตฺถํ อคฺคเหตฺวา ‘‘โย มุนาติ อุโภ โลเก, มุนิ เตน ปวุจฺจตี’’ติ เอตฺถ วิย ‘‘ยตติ วีริยํ กโรตีติ ยตี’’ติ กตฺตุการกวเสน การนฺตภาโว คยฺหติฯ ตตฺถ ‘‘มุนโย มณโย สิวโย’’ติ การนฺตรูปานิ วิย ‘‘ยตโย’’ติ การนฺตํ ปจฺจตฺตพหุวจนรูปญฺจ  อุปโยคาลปนพหุวจนรูปญฺจ ภวติ, เอวํ การนฺตปุลฺลิงฺคานํ ตีสุ ฐาเนสุ การนฺตาเนว รูปานิ ภวนฺตีติ ทฎฺฐพฺพํฯ</p>


<p>ยทิ เอวํ การนฺตปุลฺลิงฺคานํ สารมติ สุทฺธทิฎฺฐิสมฺมาทิฎฺฐิมิจฺฉาทิฎฺฐิวชิรพุทฺธิ สทฺทาที กถนฺติ? เอเตสํ ปน การนฺตวเสน นิทฺทิฎฺฐานมฺปิ สมาสปทตฺตา นเย อฎฺฐตฺวา ยถาสมฺภวํ นเย ติฎฺฐนโต การนฺตาเนว รูปานิฯ ตถา หิ ‘‘อสาเร สารมติโน’’ติ การนฺตปจฺจตฺตพหุวจนปาฬิ ทิสฺสติ, อุปโยคาลปนพหุวจนรูปมฺปิ ตาทิสเมว ทฎฺฐพฺพํฯ นนุ จ โภ ปฺปกรเณ ‘‘อเตฺถ วิสารทมตโย’’ติ เอตฺถ สมาสปทสฺส อิการนฺตปุลฺลิงฺคสฺส การนฺตสฺส ปจฺจตฺตพหุวจนปาฐสฺส ทสฺสนโต สทฺทาทีนมฺปิ ‘‘วิสารทมตโย’’ติ รูเปน วิย การเนฺตหิ รูเปหิ ภวิตพฺพนฺติ? นปิ ภวิตพฺพํ พุทฺธวจเน สมาสปทานํ การนฺตปุลฺลิงฺคานํ ‘‘วิสารทมตโย’’ติ รูปสทิสสฺส รูปสฺส อทสฺสนโตติฯ</p>


<p>นนุ จ โภ พุทฺธวจเน ‘‘ปญฺจิเม คหปตโย อานิสํสาฯ เต โหนฺติ ชานิปตโย, อญฺญมญฺญํ ปิยํวทา’’ติ สมาสปทานํ การนฺตปุลฺลิงฺคานํ ‘‘วิสารทมตโย’’ติ รูปสทิสานิ การนฺตานิ รูปานิ ทิสฺสนฺติฯ เอวํ สเนฺต กสฺมา ‘‘พุทฺธวจเน สมาสปทานํ การนฺตปุลฺลิงฺคานํ ‘‘วิสารทมตโย’’ติ รูปสทิสสฺส การนฺตสฺส รูปสฺส อทสฺสนโต’’ติ วุตฺตนฺติ? เอตฺถ วุจฺจเต – วิสทิสตฺตํ ปฎิจฺจฯ สทฺทาทีสุ หิ ยสฺมา สโทฺท สภาเวเนว ปุลฺลิโงฺค, น ตุ สมาสโต ปุเพฺพ อิตฺถิลิงฺคปกติโก หุตฺวา ปจฺฉา ปุลฺลิงฺคภาวํ ปโตฺต, ตสฺมา อีทิเสสุ ฐาเนสุ ‘‘คหปตโย, ชานิปตโย’’ติ การนฺตานิ, ‘‘เสนาปตโย, เสนาปติโน’’ติ การนฺตานิ  จ ปจฺจโตฺตปโยคาลปนพหุวจนรูปานิ ภวนฺติฯ ตถา หิ ‘‘ตตฺตกา เสนาปติโน’’ติ อฎฺฐกถาปาโฐ ทิสฺสติฯ ยสฺมา ปน สารมติ สุทฺธทิฎฺฐิสมฺมาทิฎฺฐิ มิจฺฉาทิฎฺฐิ วชิรพุทฺธิ สทฺทาทีสุ สทฺทาทโย สมาสโต ปุเพฺพ อิตฺถิลิงฺคปกติกา หุตฺวา ปจฺฉา พหุพฺพีหิสมาสวเสน ปุลฺลิงฺคภาวปฺปตฺตา, ตสฺมา อีทิเสสุ ฐาเนสุ ‘‘สารมติโน สุทฺธทิฎฺฐิโน สมฺมาทิฎฺฐิโน มิจฺฉาทิฎฺฐิโน วชิรพุทฺธิโน’’ติอาทีนิการนฺตานิเยว ปจฺจโตฺตปโยคาลปนพหุวจนรูปานิ ภวนฺติ, สมฺปทานสามีนเมกวจเนหิ สทิสานีติ นิฎฺฐเมตฺถาวคนฺตพฺพํฯ</p>


<p>อิเจฺจเตสุ กถนฺติ? เอตฺถ ปน อยํ วิเสโส เวทิตโพฺพ – กตฺถจิ ปาเฐ ‘‘เสฎฺฐี สารถี จกฺกวตฺตี สามี’’ติ อนฺตกฺขรสฺส ทีฆตฺตํ ทิสฺสติ, กตฺถจิ ปน ‘‘เสฎฺฐิ สารถิ จกฺกวตฺติ สามิ’’อิติ อนฺตกฺขรสฺส รสฺสตฺตํ ทิสฺสติฯ กิญฺจาปิ รสฺสตฺตเมเตสํ ทิสฺสติ, ตถาปิ ตตฺถ ตตฺถ ปจฺจตฺตวจนาทิภาเวน ‘‘เสฎฺฐิโน สารถิโน’’ติอาทิปโยคทสฺสนโต รสฺสํ กตฺวา เอตานิ อุจฺจาริยนฺตีติ ญายติ, ตสฺมา เอวํ นิพฺพจนโตฺถ คเหตโพฺพ – เสฎฺฐํ ธนสารํ, ฐานนฺตรํ วา อสฺส อตฺถีติ ฯ อสฺสทมฺมาทโย สารณสีโลติ ฯ จกฺกํ ปวตฺตนสีโลติ ฯ สํ เอตสฺส อตฺถีติ ติฯ อสฺสตฺถิกตสฺสีลตฺถสทฺทา หิ การนฺตรูปวเสน สมานคติกา ภวนฺติ ยถา ‘‘ทณฺฑิโน ภูมิสายิโน’’ติฯ อปโรปิ นิพฺพจนโตฺถ การนฺตวเสน อสฺสทมฺมาทโย สาเรตีติ ฯ ตถา หิ ‘‘ปุริสทเมฺม สาเรตีติ ปุริสทมฺมสารถี’’ติ วุตฺตํฯ จกฺกํ วเตฺตตีติ จกฺกวตฺตีฯ เอวํ กตฺตุการกวเสน การนฺตตฺตํ คเหตฺวา กตฺถจิ ลพฺภมานมฺปิ การนฺตตฺตํ อนเปกฺขิตฺวา พุทฺธวจนานุรูเปน ‘‘สารถิโน  จกฺกวตฺติโน’’ติอาทีนิ การนฺตรูปานิ คเหตฺวา นเยน โยเชตพฺพานิ ‘‘ทณฺฑินี’’ติอาทิกํ วชฺชิตพฺพํ วเชฺชตฺวาฯ เอวํ ‘‘เสฎฺฐิโน สารถิโน จกฺกวตฺติโน สามิโน’’ติอาทีนิ การนฺตานิเยว รูปานิ เญยฺยานิฯ</p>


<p>อตฺร กิญฺจิ ปโยคํ นิทสฺสนมตฺตํ กถยามฯ ‘‘ตาต ตโย เสฎฺฐิโน อมฺหากํ พหูปการา’’ติ จ ‘‘เต กตภตฺตกิจฺจา ‘มหาเสฎฺฐิโน มยํ คมิสฺสามา’ติ วทิํสู’’ติ จ ‘‘สารถิโน อาหํสู’’ติ จ ‘‘เทฺว จกฺกวตฺติโน’’ติ จ เอวมาทีนิฯ ตตฺถ กิญฺจาปิ กตฺถจิ ‘‘เสฎฺฐิ สารถิ’’อิจฺจาทิ รสฺสตฺตปาโฐ ทิสฺสติ, ตถาปิ โส สภาเวน รสฺสตฺตภาโว ปาโฐ น โหติ, ทีฆสฺส รสฺสตฺตกรณปาโฐติ เวทิตโพฺพฯ ปทมาลา จสฺส วุตฺตนเยน เวทิตพฺพาฯ</p>


<p>ติ เอตฺถ กถนฺติ? ‘‘มเหสี’’ติ เอตฺถ กิญฺจาปิ สโทฺท การนฺตวเสน นิทฺทิสิยติ, ตถาปิ สเทฺทน สมานคติกตฺตา สทฺทสฺส สเทฺทน สมานปทมาลตฺตา นเยน ปทมาลา กาตพฺพาฯ นนุ จ โภ เอตฺถ ตสฺสีลโตฺถ ทิสฺสติ ‘‘มหเนฺต สีลกฺขนฺธาทโย ธเมฺม เอสนสีโลติ มเหสี’’ติ, ตสฺมา ‘‘ภูมิสายี’’ติ ปทสฺส วิย นเยเนว ปทมาลา กาตพฺพาติ? น กาตพฺพา ตสฺสีลตฺถสฺส อสมฺภวโตฯ อิมสฺส หิ ‘‘มหเนฺต สีลกฺขนฺธาทโย ธเมฺม เอสิ คเวสิ เอสิตฺวา ฐิโตติ มเหสี’’ติ อตสฺสีลโตฺถ เอว ยุชฺชติฯ กตกรณีเยสุ พุทฺธาทีสุ อริเยสุ ปวตฺตนามตฺตาฯ สเทฺทน จายํ สโทฺท อีสกํ สมาโน เกวลํ สมาสปริโยสาเน ทีฆวเสน อุจฺจาริยติ, รสฺสวเสน ปน ‘‘มหา อิสิ มเหสี’’ติ สนฺธิวิคฺคโห ฯ ยสฺมา รสฺสตฺตํ คเหตฺวา ตสฺส ปทมาลากรณํ ยุชฺชติ, ตสฺมา ‘‘สงฺคายิํสุ มเหสโย’’ติ การนฺตรูปํ ทิสฺสติฯ น หิ สาฎฺฐกเถ เตปิฎเก พุทฺธวจเน กตฺถจิปิ จตุตฺถีฉเฎฺฐกวจนรูปํ วิย ‘‘มเหสิโน’’ติ ปจฺจโตฺตปโยคาลปนพหุวจนรูปํ ทิสฺสติฯ ตสฺมา การนฺตวเสน อุจฺจาริตสฺสปิ สโต รสฺสวเสน อุจฺจาริตสฺส วิย ‘‘มเหสิ, มเหสี, มเหสโยฯ มเหสิํ, มเหสี, มเหสโยฯ มเหสินา’’ติ ปทมาลา กาตพฺพาฯ อปิจ สโทฺท ยตฺถ ราชคฺคุพฺพริวาจโก, ตตฺถ อิตฺถิลิโงฺค โหติ, ตพฺพเสน ปน ‘‘มเหสี, มเหสี, มเหสิโยฯ มเหสิํ, มเหสี, มเหสิโยฯ มเหสิยา’’ติ จ วกฺขมานนเยน ปทมาลา กาตพฺพาฯ สเทฺท กถนฺติ? สทฺทสฺส ปน หโตฺถ อสฺส อตฺถีติ เอวํ การนฺตวเสน คหเณ ‘‘หตฺถิโน’’ติ รูปํ ภวติฯ ตถา หิ ‘‘วเน หตฺถิโน’’ติ ปโยโค ทิสฺสติฯ ตเสฺสว ตสฺมิํเยวเตฺถ รสฺสํ กตฺวา คหเณ ‘‘หตฺถโย’’ติ รูปํ ภวติฯ ตถา หิ –</p>


<p>
‘‘หํสา โกญฺจา มยูรา จ, หตฺถโย ปสทา มิคา;  
  
สเพฺพ สีหสฺส ภายนฺติ, นตฺถิ กายสฺมิ ตุลฺยตาฯ  
</p>
  
<p>
เอวเมว มนุเสฺสสุ, ทหโร เจปิ ปญฺญวา;  
  
โสปิ ตตฺถ มหา โหติ, เนว พาโล สรีรวา’’ติ  
</p>
  
<p>อิมสฺมิํ  ‘‘หตฺถโย’’ติ อาหจฺจปทํ ทิสฺสติฯ เอวมสฺส นเยน จ นเยน จ ทฺวิธา ปทมาลา, เวทิตพฺพาฯ อิมินา นเยน อวุเตฺตสุปิ ฐาเนสุ ปาฬินยานุรูเปน  โปราณฎฺฐกถานุรูเปน จ ปทมาลา โยเชตพฺพาฯ</p>


<p>เอตฺตาวตา ธาตุมยานํ ปุลฺลิงฺคานํ นามิกปทมาลา สทฺธิํ ลิงฺคนฺตเรหิ สทฺทนฺตเรหิ อตฺถนฺตเรหิ จ นานปฺปการโต ทสฺสิตาฯ</p>


<p>
อิมํ สทฺทนีติํ สุนีติํ วิจิตฺตํ,  
  
สปเญฺญหิ สมฺมา ปรีปาลนียํ;  
  
สทา สุฎฺฐุ จิเนฺตติ วาเจติ โย โส,  
  
นโร ญาณวิตฺถินฺนตํ ยาติ เสฎฺฐํฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
สวินิจฺฉโย นิคฺคหีตนฺตาทิปุลฺลิงฺคานํ  
</p>
  
ปกติรูปสฺส นามิกปทมาลาวิภาโค  
</p>
  
สตฺตโม ปริเจฺฉโทฯ  
</p>
  
สพฺพถาปิ ปุลฺลิงฺคํ สมตฺตํฯ  
</p>
  
  
  
  
  