<h1>๕๔. กจฺจายนวโคฺค</h1>
<h3>๑. มหากจฺจายนเตฺถรอปทานํ</h3>
<ol>
<li>
‘‘ปทุมุตฺตโร  
  
  
นาม ชิโน, อเนโช อชิตํ ชโย;  
  
สตสหเสฺส กปฺปานํ, อิโต อุปฺปชฺชิ นายโกฯ  
</li>
  
<li>
‘‘วีโร กมลปตฺตโกฺข, สสงฺกวิมลานโน;  
  
กนกาจลสงฺกาโส  
กญฺจนตจสงฺกาโส (สฺยา.)  
, รวิทิตฺติสมปฺปโภฯ  
</li>
  
<li>
‘‘สตฺตเนตฺตมโนหารี, วรลกฺขณภูสิโต;  
  
สพฺพวากฺยปถาตีโต, มนุชามรสกฺกโตฯ  
</li>
  
<li>
‘‘สมฺพุโทฺธ โพธยํ สเตฺต, วาคีโส มธุรสฺสโร;  
  
กรุณานิพนฺธสนฺตาโน, ปริสาสุ วิสารโทฯ  
</li>
  
<li>
‘‘เทเสติ  
มธุรํ ธมฺมํ, จตุสจฺจูปสํหิตํ;  
  
นิมุเคฺค โมหปงฺกมฺหิ, สมุทฺธรติ ปาณิเนฯ  
</li>
  
<li>
‘‘ตทา เอกจโร หุตฺวา, ตาปโส หิมวาลโย;  
  
นภสา มานุสํ โลกํ, คจฺฉโนฺต ชินมทฺทสํฯ  
</li>
  
<li>
‘‘อุเปจฺจ สนฺติกํ ตสฺส, อโสฺสสิํ ธมฺมเทสนํ;  
  
วณฺณยนฺตสฺส วีรสฺส, สาวกสฺส มหาคุณํฯ  
</li>
  
<li>
‘‘สงฺขิเตฺตน มยา วุตฺตํ, วิตฺถาเรน ปกาสยํ;  
  
ปริสํ มญฺจ โตเสติ, ยถา กจฺจายโน อยํฯ  
</li>
  
<li>
‘‘‘นาหํ  
เอวมิเธกจฺจํ  
เอวํวิธํ กญฺจิ (สี. ปี.)  
, อญฺญํ ปสฺสามิ สาวกํ;  
  
ตสฺมาตทเคฺค  
ตเสฺมตทเคฺค (สี.)  
เอสโคฺค, เอวํ ธาเรถ ภิกฺขโว’ฯ  
</li>
  
<li>
‘‘ตทาหํ วิมฺหิโต หุตฺวา, สุตฺวา วากฺยํ มโนรมํ;  
  
หิมวนฺตํ คมิตฺวาน, อาหิตฺวา  
อาหตฺวา (สี. ปี.)  
ปุปฺผสญฺจยํฯ  
</li>
  
<li>
‘‘ปูเชตฺวา โลกสรณํ, ตํ ฐานมภิปตฺถยิํ;  
  
ตทา มมาสยํ ญตฺวา, พฺยากาสิ ส รณญฺชโหฯ  
</li>
  
<li>
‘‘‘ปสฺสเถตํ  
อิสิวรํ, นิทฺธนฺตกนกตฺตจํ;  
  
อุทฺธคฺคโลมํ ปีณํสํ, อจลํ ปญฺชลิํ ฐิตํฯ  
</li>
  
<li>
‘‘‘หาสํ  
สุปุณฺณนยนํ, พุทฺธวณฺณคตาสยํ;  
  
ธมฺมชํ อุคฺคหทยํ  
ธมฺมํว วิคฺคหวรํ (สี.), ธมฺมปฎิคฺคหวรํ (ปี.)  
, อมตาสิตฺตสนฺนิภํ’ฯ  
</li>
  
<li>
‘‘กจฺจานสฺส คุณํ สุตฺวา, ตํ ฐานํ ปตฺถยํ ฐิโต;  
  
อนาคตมฺหิ อทฺธาเน, โคตมสฺส มหามุเนฯ  
</li>
  
<li>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กจฺจาโน นาม นาเมน, เหสฺสติ สตฺถุ สาวโกฯ  
</li>
  
<li>
‘‘พหุสฺสุโต มหาญาณี, อธิปฺปายวิทู มุเน;  
  
ปาปุณิสฺสติ ตํ ฐานํ, ยถายํ พฺยากโต มยาฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ทุเว ภเว สํสรามิ, เทวเตฺต อถ มานุเส;  
  
อญฺญํ คติํ น คจฺฉามิ, พุทฺธปูชายิทํ ผลํฯ  
</li>
  
<li>
‘‘ทุเว  
กุเล ปชายามิ, ขตฺติเย อถ พฺราหฺมเณ;  
  
นีเจ กุเล น ชายามิ, พุทฺธปูชายิทํ ผลํฯ  
</li>
  
<li>
‘‘ปจฺฉิเม  
จ ภเว ทานิ, ชาโต อุเชฺชนิยํ ปุเร  
ชาโต, อุเชฺชนิยํ ปุเร รเม (สฺยา.)  
;  
  
ปโชฺชตสฺส จ จณฺฑสฺส, ปุโรหิตทิชาธิโน  
ปุโรหิตทิชาติโน (สี. ปี.)  
ฯ  
</li>
  
<li>
‘‘ปุโตฺต ติริฎิวจฺฉสฺส  
ติริฎวจฺฉสฺส (สี.), ติปิติวจฺฉสฺส (สฺยา.)  
, นิปุโณ เวทปารคู;  
  
มาตา จ จนฺทิมา นาม, กจฺจาโนหํ วรตฺตโจฯ  
</li>
  
<li>
‘‘วีมํสนตฺถํ พุทฺธสฺส, ภูมิปาเลน เปสิโต;  
  
ทิสฺวา โมกฺขปุรทฺวารํ, นายกํ คุณสญฺจยํฯ  
</li>
  
<li>
‘‘สุตฺวา จ วิมลํ วากฺยํ, คติปงฺกวิโสสนํ;  
  
ปาปุณิํ อมตํ สนฺตํ, เสเสหิ สห สตฺตหิฯ  
</li>
  
<li>
‘‘อธิปฺปายวิทู ชาโต, สุคตสฺส มหามเต;  
  
ฐปิโต เอตทเคฺค จ, สุสมิทฺธมโนรโถฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ  
  
วต เม อาสิ, มม พุทฺธสฺส สนฺติเก;  
  
‘‘สฺวาคตํ วต เม อาสิ, มม พุทฺธสฺส สนฺติเก; ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
อิตฺถํ สุทํ อายสฺมา มหากจฺจายโน เถโร อิมา คาถาโย  
</li>
  
<p>อภาสิตฺถาติฯ
</ol></p>

</p>


<h3>๒. วกฺกลิเตฺถรอปทานํ</h3>
<ol>
<li>
‘‘อิโต  
สตสหสฺสมฺหิ, กเปฺป อุปฺปชฺชิ นายโก;  
  
อโนมนาโม อมิโต, นาเมน ปทุมุตฺตโรฯ  
</li>
  
<li>
‘‘ปทุมาการวทโน, ปทุมามลสุจฺฉวี;  
  
โลเกนานุปลิโตฺตว โตเยน ปทุมํ ยถาฯ  
</li>
  
<li>
‘‘วีโร ปทุมปตฺตโกฺข, กโนฺต จ ปทุมํ ยถา;  
  
ปทุมุตฺตรคโนฺธว, ตสฺมา โส ปทุมุตฺตโรฯ  
</li>
  
<li>
‘‘โลกเชโฎฺฐ จ นิมฺมาโน, อนฺธานํ นยนูปโม;  
  
สนฺตเวโส คุณนิธิ, กรุณามติสาคโรฯ  
</li>
  
<li>
‘‘ส กทาจิ มหาวีโร, พฺรหฺมาสุรสุรจฺจิโต;  
  
สเทวมนุชากิเณฺณ, ชนมเชฺฌ ชินุตฺตโม  
ชนุตฺตโม (สฺยา. ปี.), อนุตฺตโม (ก.) วงฺคีสเตฺถราปทาเนปิ  
ฯ  
</li>
  
<li>
‘‘วทเนน สุคเนฺธน, มธุเรน รุเตน จ;  
  
รญฺชยํ ปริสํ สพฺพํ, สนฺถวี สาวกํ สกํฯ  
</li>
  
<li>
‘‘สทฺธาธิมุโตฺต  
สุมติ, มม ทสฺสนลาลโส  
ทสฺสนสาลโย (สฺยา.)  
;  
  
นตฺถิ เอตาทิโส อโญฺญ, ยถายํ ภิกฺขุ วกฺกลิฯ  
</li>
  
<li>
‘‘ตทาหํ หํสวติยํ, นคเร พฺราหฺมณตฺรโช;  
  
หุตฺวา สุตฺวา จ ตํ วากฺยํ, ตํ ฐานมภิโรจยิํฯ  
</li>
  
<li>
‘‘สสาวกํ  
ตํ วิมลํ, นิมเนฺตตฺวา ตถาคตํ;  
  
สตฺตาหํ โภชยิตฺวาน, ทุเสฺสหจฺฉาทยิํ ตทาฯ  
</li>
  
<li>
‘‘นิปจฺจ  
  
สิรสา ตสฺส, อนนฺตคุณสาคเร;  
  
นิมุโคฺค ปีติสมฺปุโณฺณ, อิทํ วจนมพฺรวิํฯ  
</li>
  
<li>
‘‘‘โย โส ตยา สนฺถวิโต, อิโต สตฺตมเก มุนิ  
อิธ สทฺธาธิมุโตฺต อิสิ (สฺยา.), อิโต สตฺตมเกหนิ (สี. ปี.)  
;  
  
ภิกฺขุ สทฺธาวตํ อโคฺค, ตาทิโส โหมหํ มุเน’ฯ  
</li>
  
<li>
‘‘เอวํ วุเตฺต มหาวีโร, อนาวรณทสฺสโน;  
  
อิมํ วากฺยํ อุทีเรสิ, ปริสาย มหามุนิฯ  
</li>
  
<li>
‘‘‘ปสฺสเถตํ มาณวกํ, ปีตมฎฺฐนิวาสนํ;  
  
เหมยโญฺญปจิตงฺคํ  
เหมยโญฺญปวีตงฺคํ (สี.)  
, ชนเนตฺตมโนหรํฯ  
</li>
  
<li>
‘‘‘เอโส อนาคตทฺธาเน, โคตมสฺส มเหสิโน;  
  
อโคฺค สทฺธาธิมุตฺตานํ, สาวโกยํ ภวิสฺสติฯ  
</li>
  
<li>
‘‘‘เทวภูโต มนุโสฺส วา, สพฺพสนฺตาปวชฺชิโต;  
  
สพฺพโภคปริพฺยูโฬฺห, สุขิโต สํสริสฺสติฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
วกฺกลิ นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘เตน กมฺมวิเสเสน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘สพฺพตฺถ สุขิโต หุตฺวา, สํสรโนฺต ภวาภเว;  
  
สาวตฺถิยํ ปุเร ชาโต, กุเล อญฺญตเร อหํฯ  
</li>
  
<li>
‘‘โนนีตสุขุมาลํ  
มํ, ชาตปลฺลวโกมลํ;  
  
มนฺทํ อุตฺตานสยนํ, ปิสาจภยตชฺชิตาฯ  
</li>
  
<li>
‘‘ปาทมูเล มเหสิสฺส, สาเยสุํ ทีนมานสา;  
  
อิมํ ททาม เต นาถ, สรณํ โหหิ นายกฯ  
</li>
  
<li>
‘‘ตทา  
  
ปฎิคฺคหิ โส มํ, ภีตานํ สรโณ มุนิ;  
  
ชาลินา จกฺกงฺกิเตน  
สงฺกลเงฺกน (สี.)  
, มุทุโกมลปาณินาฯ  
</li>
  
<li>
‘‘ตทา ปภุติ เตนาหํ, อรเกฺขเยฺยน รกฺขิโต;  
  
สพฺพเวรวินิมุโตฺต  
สพฺพพฺยาธิวินิมุโตฺต (สฺยา.), สพฺพูปธิวินิมุโตฺต (ปี.)  
, สุเขน ปริวุทฺธิโตฯ  
</li>
  
<li>
‘‘สุคเตน  
วินา ภูโต, อุกฺกณฺฐามิ มุหุตฺตกํ;  
  
ชาติยา สตฺตวโสฺสหํ, ปพฺพชิํ อนคาริยํฯ  
</li>
  
<li>
‘‘สพฺพปารมิสมฺภูตํ, นีลกฺขินยนํ  
ลงฺกินีลยนํ (สี.)  
วรํ;  
  
รูปํ สพฺพสุภากิณฺณํ, อติโตฺต วิหรามหํ  
วิหยามหํ (สี. ปี.)  
ฯ  
</li>
  
<li>
‘‘พุทฺธรูปรติํ  
พุโทฺธ รูปรติํ (สี.)  
ญตฺวา, ตทา โอวทิ มํ ชิโน;  
  
‘อลํ วกฺกลิ กิํ รูเป, รมเส พาลนนฺทิเตฯ  
</li>
  
<li>
‘‘‘โย หิ ปสฺสติ สทฺธมฺมํ, โส มํ ปสฺสติ ปณฺฑิโต;  
  
อปสฺสมาโน สทฺธมฺมํ, มํ ปสฺสมฺปิ น ปสฺสติฯ  
</li>
  
<li>
‘‘‘อนนฺตาทีนโว กาโย, วิสรุกฺขสมูปโม;  
  
อาวาโส สพฺพโรคานํ, ปุโญฺช ทุกฺขสฺส เกวโลฯ  
</li>
  
<li>
‘‘‘นิพฺพินฺทิย ตโต รูเป, ขนฺธานํ อุทยพฺพยํ;  
  
ปสฺส อุปกฺกิเลสานํ, สุเขนนฺตํ คมิสฺสติ’ฯ  
</li>
  
<li>
‘‘เอวํ  
เตนานุสิโฎฺฐหํ, นายเกน หิเตสินา;  
  
คิชฺฌกูฎํ สมารุยฺห, ฌายามิ คิริกนฺทเรฯ  
</li>
  
<li>
‘‘ฐิโต ปพฺพตปาทมฺหิ, อสฺสาสยิ  
มมาหโส (สี.)  
มหามุนิ;  
  
วกฺกลีติ ชิโน วาจํ, ตํ สุตฺวา มุทิโต อหํฯ  
</li>
  
<li>
‘‘ปกฺขนฺทิํ เสลปพฺภาเร, อเนกสตโปริเส;  
  
ตทา พุทฺธานุภาเวน, สุเขเนว มหิํ คโตฯ  
</li>
  
<li>
‘‘ปุโนปิ  
ปุนาปิ (สฺยา.), มุนิ มํ (ก.)  
ธมฺมํ เทเสติ, ขนฺธานํ อุทยพฺพยํ;  
  
ตมหํ ธมฺมมญฺญาย, อรหตฺตมปาปุณิํฯ  
</li>
  
<li>
‘‘สุมหาปริสมเชฺฌ  
, ตทา มํ จรณนฺตโค;  
  
อคฺคํ สทฺธาธิมุตฺตานํ, ปญฺญเปสิ มหามติฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา วกฺกลิเตฺถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๓. มหากปฺปินเตฺถรอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
อุทิโต อชฎากาเส  
ชคทากาเส (สี.), ชลทากาเส (ปี.)  
, รวีว สรทมฺพเรฯ  
</li>
  
<li>
‘‘วจนาภาย โพเธติ, เวเนยฺยปทุมานิ โส;  
  
กิเลสปงฺกํ โสเสติ, มติรํสีหิ นายโกฯ  
</li>
  
<li>
‘‘ติตฺถิยานํ ยเส  
ยโส (สี. ปี.)  
หนฺติ, ขโชฺชตาภา ยถา รวิ;  
  
<p>สจฺจตฺถาภํ ปกาเสติ, รตนํว ทิวากโรฯ
</ol></p>


<ol>
<li>
‘‘คุณานํ อายติภูโต, รตนานํว สาคโร;  
  
ปชฺชุโนฺนริว ภูตานิ, ธมฺมเมเฆน วสฺสติฯ  
</li>
  
<li>
‘‘อกฺขทโสฺส ตทา อาสิํ, นคเร หํสสวฺหเย;  
  
อุเปจฺจ ธมฺมมโสฺสสิํ, ชลชุตฺตมนามิโนฯ  
</li>
  
<li>
‘‘โอวาทกสฺส ภิกฺขูนํ, สาวกสฺส กตาวิโน;  
  
คุณํ ปกาสยนฺตสฺส, ตปฺปยนฺตสฺส  
โตสยนฺตสฺส (สี.), หาสยนฺตสฺส (สฺยา.), วาสยนฺตสฺส (ปี.)  
เม มนํฯ  
</li>
  
<li>
‘‘สุตฺวา ปตีโต สุมโน, นิมเนฺตตฺวา ตถาคตํ;  
  
สสิสฺสํ โภชยิตฺวาน, ตํ ฐานมภิปตฺถยิํฯ  
</li>
  
<li>
‘‘ตทา  
หํสสมภาโค, หํสทุนฺทุภินิสฺสโน  
หํสทุนฺทุภิสุสฺสโร (สี.)  
;  
  
ปสฺสเถตํ มหามตฺตํ, วินิจฺฉยวิสารทํฯ  
</li>
  
<li>
‘‘ปติตํ ปาทมูเล เม, สมุคฺคตตนูรุหํ;  
  
ชีมูตวณฺณํ ปีณํสํ, ปสนฺนนยนานนํฯ  
</li>
  
<li>
‘‘ปริวาเรน  
มหตา, ราชยุตฺตํ มหายสํ;  
  
เอโส กตาวิโน ฐานํ, ปเตฺถติ มุทิตาสโยฯ  
</li>
  
<li>
‘‘‘อิมินา  
  
ปณิปาเตน, จาเคน ปณิธีหิ จ  
ปิณฺฑปาเตน, เจตนา ปณิธีหิ จ (สี.)  
;  
  
กปฺปสตสหสฺสานิ, นุปปชฺชติ ทุคฺคติํฯ  
</li>
  
<li>
‘‘‘เทเวสุ เทวโสภคฺคํ, มนุเสฺสสุ มหนฺตตํ;  
  
อนุโภตฺวาน เสเสน  
อภุตฺวาว เสเสน (สี.), อนุโภตฺวาว เสเสน (สฺยา.)  
, นิพฺพานํ ปาปุณิสฺสติฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กปฺปิโน นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ตโตหํ สุกตํ การํ, กตฺวาน ชินสาสเน;  
  
ชหิตฺวา มานุสํ เทหํ, ตุสิตํ อคมาสหํฯ  
</li>
  
<li>
‘‘เทวมานุสรชฺชานิ, สตโส อนุสาสิย;  
  
พาราณสิยมาสเนฺน, ชาโต เกนิยชาติยํฯ  
</li>
  
<li>
‘‘สหสฺสปริวาเรน  
สตสหสฺสปริวาโร (สฺยา.)  
, สปชาปติโก อหํ;  
  
ปญฺจ ปเจฺจกพุทฺธานํ, สตานิ สมุปฎฺฐหิํฯ  
</li>
  
<li>
‘‘เตมาสํ โภชยิตฺวาน, ปจฺฉาทมฺห ติจีวรํ;  
  
ตโต จุตา มยํ สเพฺพ, อหุมฺห ติทสูปคาฯ  
</li>
  
<li>
‘‘ปุโน สเพฺพ มนุสฺสตฺตํ, อคมิมฺห ตโต จุตา;  
  
กุกฺกุฎมฺหิ ปุเร ชาตา, หิมวนฺตสฺส ปสฺสโตฯ  
</li>
  
<li>
‘‘กปฺปิโน  
  
นามหํ อาสิํ, ราชปุโตฺต มหายโส;  
  
เสสามจฺจกุเล ชาตา, มเมว ปริวารยุํฯ  
</li>
  
<li>
‘‘มหารชฺชสุขํ ปโตฺต, สพฺพกามสมิทฺธิมา;  
  
วาณิเชหิ สมกฺขาตํ, พุทฺธุปฺปาทมหํ สุณิํฯ  
</li>
  
<li>
‘‘‘พุโทฺธ โลเก สมุปฺปโนฺน, อสโม เอกปุคฺคโล;  
  
โส ปกาเสติ สทฺธมฺมํ, อมตํ สุขมุตฺตมํฯ  
</li>
  
<li>
‘‘‘สุยุตฺตา ตสฺส สิสฺสา จ, สุมุตฺตา จ อนาสวา’;  
  
‘‘สุตฺวา เนสํ สุวจนํ, สกฺกริตฺวาน วาณิเชฯ  
</li>
  
<li>
‘‘ปหาย รชฺชํ สามโจฺจ, นิกฺขมิํ พุทฺธมามโก;  
  
นทิํ ทิสฺวา มหาจนฺทํ, ปูริตํ สมติตฺติกํฯ  
</li>
  
<li>
‘‘อปฺปติฎฺฐํ  
อนาลมฺพํ, ทุตฺตรํ สีฆวาหินิํ;  
  
คุณํ สริตฺวา พุทฺธสฺส, โสตฺถินา สมติกฺกมิํฯ  
</li>
  
<li>
‘‘‘ภวโสตํ สเจ พุโทฺธ, ติโณฺณ โลกนฺตคู วิทู  
วิภู (ก.)  
;  
  
เอเตน สจฺจวเชฺชน, คมนํ เม สมิชฺฌตุฯ  
</li>
  
<li>
‘‘‘ยทิ  
สนฺติคโม มโคฺค, โมโกฺข จจฺจนฺติกํ  
โมกฺขทํ สนฺติกํ (สฺยา.)  
สุขํ;  
  
เอเตน สจฺจวเชฺชน, คมนํ เม สมิชฺฌตุฯ  
</li>
  
<li>
‘‘‘สโงฺฆ เจ ติณฺณกนฺตาโร, ปุญฺญเกฺขโตฺต อนุตฺตโร;  
  
เอเตน สจฺจวเชฺชน, คมนํ เม สมิชฺฌตุ’ฯ  
</li>
  
<li>
‘‘สห กเต สจฺจวเร, มคฺคา อปคตํ ชลํ;  
  
ตโต สุเขน อุตฺติโณฺณ, นทีตีเร มโนรเมฯ  
</li>
  
<li>
‘‘นิสินฺนํ  
อทฺทสํ พุทฺธํ, อุเทนฺตํว ปภงฺกรํ;  
  
ชลนฺตํ เหมเสลํว, ทีปรุกฺขํว โชติตํฯ  
</li>
  
<li>
‘‘สสิํว ตาราสหิตํ, สาวเกหิ ปุรกฺขตํ;  
  
วาสวํ วิย วสฺสนฺตํ, เทสนาชลทนฺตรํ  
เทเวน ชลนนฺทนํ (สฺยา. ปี.)  
ฯ  
</li>
  
<li>
‘‘วนฺทิตฺวาน สหามโจฺจ, เอกมนฺตมุปาวิสิํ;  
  
ตโต โน อาสยํ  
ตโต อชฺฌาสยํ (สฺยา.)  
ญตฺวา, พุโทฺธ ธมฺมมเทสยิฯ  
</li>
  
<li>
‘‘สุตฺวาน  
ธมฺมํ วิมลํ, อโวจุมฺห มยํ ชินํ;  
  
‘ปพฺพาเชหิ มหาวีร, นิพฺพินฺทามฺห  
นิพฺพินฺนามฺห (สี. ปี.), โอติณฺณมฺห (สฺยา.)  
มยํ ภเว’ฯ  
</li>
  
<li>
‘‘‘สฺวกฺขาโต ภิกฺขเว ธโมฺม, ทุกฺขนฺตกรณาย โว;  
  
จรถ พฺรหฺมจริยํ’, อิจฺจาห มุนิสตฺตโมฯ  
</li>
  
<li>
‘‘สห วาจาย สเพฺพปิ, ภิกฺขุเวสธรา มยํ;  
  
อหุมฺห อุปสมฺปนฺนา, โสตาปนฺนา จ สาสเนฯ  
</li>
  
<li>
‘‘ตโต เชตวนํ คนฺตฺวา, อนุสาสิ วินายโก;  
  
อนุสิโฎฺฐ ชิเนนาหํ, อรหตฺตมปาปุณิํฯ  
</li>
  
<li>
‘‘ตโต ภิกฺขุสหสฺสานิ  
ภิกฺขุสหสฺสํ ตํ (สี. ปี.)  
, อนุสาสิมหํ ตทา;  
  
มมานุสาสนกรา, เตปิ อาสุํ อนาสวาฯ  
</li>
  
<li>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
ภิกฺขุโอวาทกานโคฺค, กปฺปิโนติ มหาชเนฯ  
</li>
  
<li>
‘‘สตสหเสฺส  
กตํ กมฺมํ, ผลํ ทเสฺสสิ เม อิธ;  
  
ปมุโตฺต สรเวโคว, กิเลเส ฌาปยิํ  
ฌาปยี (สี.)  
มมฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา มหากปฺปิโน เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. ทพฺพมลฺลปุตฺตเตฺถรอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพโลกวิทู มุนิ;  
  
อิโต สตสหสฺสมฺหิ, กเปฺป อุปฺปชฺชิ จกฺขุมาฯ  
</li>
  
<li>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</li>
  
<li>
‘‘อนุกมฺปโก  
การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิ  
ปติฎฺฐหิ (สฺยา. ก.)  
ฯ  
</li>
  
<li>
‘‘เอวํ นิรากุลํ อาสิ, สุญฺญตํ  
สุญฺญกํ (สี.) เอวมุปริปิ  
ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</li>
  
<li>
‘‘รตนานฎฺฐปญฺญาสํ, อุคฺคโต โส มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</li>
  
<li>
‘‘วสฺสสตสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ตทาหํ หํสวติยํ, เสฎฺฐิปุโตฺต มหายโส;  
  
อุเปตฺวา โลกปโชฺชตํ, อโสฺสสิํ ธมฺมเทสนํฯ  
</li>
  
<li>
‘‘เสนาสนานิ ภิกฺขูนํ, ปญฺญาเปนฺตํ สสาวกํ;  
  
กิตฺตยนฺตสฺส วจนํ, สุณิตฺวา มุทิโต อหํฯ  
</li>
  
<li>
‘‘อธิการํ  
สสงฺฆสฺส, กตฺวา ตสฺส มเหสิโน;  
  
นิปจฺจ สิรสา ปาเท, ตํ ฐานมภิปตฺถยิํฯ  
</li>
  
<li>
‘‘ตทาห ส มหาวีโร, มม กมฺมํ ปกิตฺตยํ;  
  
‘โย สสงฺฆมโภเชสิ, สตฺตาหํ โลกนายกํฯ  
</li>
  
<li>
‘‘‘โสยํ กมลปตฺตโกฺข, สีหํโส กนกตฺตโจ;  
  
มม ปาทมูเล นิปติ  
ปติโต (ปี.)  
, ปตฺถยํ ฐานมุตฺตมํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘สาวโก ตสฺส พุทฺธสฺส, ทโพฺพ นาเมน วิสฺสุโต;  
  
เสนาสนปญฺญาปโก, อโคฺค เหสฺสติยํ ตทา’ฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘สตานํ ตีณิกฺขตฺตุญฺจ, เทวรชฺชมการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ  
  
  
วิปุลํ, คณนาโต อสงฺขิยํ;  
  
สพฺพตฺถ สุขิโต อาสิํ, ตสฺส กมฺมสฺส วาหสาฯ  
</li>
  
<li>
‘‘เอกนวุติโต กเปฺป, วิปสฺสี นาม นายโก;  
  
อุปฺปชฺชิ จารุทสฺสโน  
จารุนยโน (สี. สฺยา. ปี.)  
, สพฺพธมฺมวิปสฺสโกฯ  
</li>
  
<li>
‘‘ทุฎฺฐจิโตฺต อุปวทิํ, สาวกํ ตสฺส ตาทิโน;  
  
สพฺพาสวปริกฺขีณํ, สุโทฺธติ จ วิชานิยฯ  
</li>
  
<li>
‘‘ตเสฺสว นรวีรสฺส, สาวกานํ มเหสินํ;  
  
สลากญฺจ คเหตฺวาน  
สลากํ ปคฺคเหตฺวาน (สี. ปี.)  
, ขีโรทนมทาสหํฯ  
</li>
  
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘สาสนํ โชตยิตฺวาน, อภิภุยฺย กุติตฺถิเย;  
  
วิเนเยฺย วินยิตฺวาว, นิพฺพุโต โส สสาวโกฯ  
</li>
  
<li>
‘‘สสิเสฺส นิพฺพุเต นาเถ, อตฺถเมนฺตมฺหิ สาสเน;  
  
เทวา กนฺทิํสุ สํวิคฺคา, มุตฺตเกสา รุทมฺมุขาฯ  
</li>
  
<li>
‘‘นิพฺพายิสฺสติ  
ธมฺมโกฺข, น ปสฺสิสฺสาม สุพฺพเต;  
  
น สุณิสฺสาม สทฺธมฺมํ, อโห โน อปฺปปุญฺญตาฯ  
</li>
  
<li>
‘‘ตทายํ ปถวี สพฺพา, อจลา สา จลาจลา  
จลาจลี (สี.), ปุลาปุลี (สฺยา.)  
;  
  
สาคโร จ สโสโกว, วินที กรุณํ คิรํฯ  
</li>
  
<li>
‘‘จตุทฺทิสา ทุนฺทุภิโย, นาทยิํสุ อมานุสา;  
  
สมนฺตโต อสนิโย, ผลิํสุ จ ภยาวหาฯ  
</li>
  
<li>
‘‘อุกฺกา  
ปติํสุ นภสา, ธูมเกตุ จ ทิสฺสติ;  
  
สธูมา ชาลวฎฺฎา จ  
สพฺพถลชสตฺตา จ (สี.)  
, รวิํสุ กรุณํ มิคาฯ  
</li>
  
<li>
‘‘อุปฺปาเท ทารุเณ ทิสฺวา, สาสนตฺถงฺคสูจเก;  
  
สํวิคฺคา ภิกฺขโว สตฺต, จินฺตยิมฺห มยํ ตทาฯ  
</li>
  
<li>
‘‘สาสเนน วินามฺหากํ, ชีวิเตน อลํ มยํ;  
  
ปวิสิตฺวา มหารญฺญํ, ยุญฺชาม ชินสาสนํฯ  
</li>
  
<li>
‘‘อทฺทสมฺห  
ตทารเญฺญ, อุพฺพิทฺธํ เสลมุตฺตมํ;  
  
นิเสฺสณิยา ตมารุยฺห, นิเสฺสณิํ ปาตยิมฺหเสฯ  
</li>
  
<li>
‘‘ตทา  
โอวทิ โน เถโร, พุทฺธุปฺปาโท สุทุลฺลโภ;  
  
สทฺธาติทุลฺลภา ลทฺธา, โถกํ เสสญฺจ สาสนํฯ  
</li>
  
<li>
‘‘นิปตนฺติ ขณาตีตา, อนเนฺต ทุกฺขสาคเร;  
  
ตสฺมา ปโยโค กตฺตโพฺพ, ยาว ฐาติ มุเน มตํ  
ยาว ติฎฺฐติ สาสนํ (สฺยา.)  
ฯ  
</li>
  
<li>
‘‘อรหา อาสิ โส เถโร, อนาคามี ตทานุโค;  
  
สุสีลา อิตเร ยุตฺตา, เทวโลกํ อคมฺหเสฯ  
</li>
  
<li>
‘‘นิพฺพุโต ติณฺณสํสาโร, สุทฺธาวาเส จ เอกโก;  
  
อหญฺจ ปกฺกุสาติ จ, สภิโย พาหิโย ตถาฯ  
</li>
  
<li>
‘‘กุมารกสฺสโป เจว, ตตฺถ ตตฺถูปคา มยํ;  
  
สํสารพนฺธนา มุตฺตา, โคตเมนานุกมฺปิตาฯ  
</li>
  
<li>
‘‘มเลฺลสุ กุสินารายํ, ชาโต คเพฺภว เม สโต;  
  
มาตา มตา จิตารุฬฺหา, ตโต นิปฺปติโต อหํฯ  
</li>
  
<li>
‘‘ปติโต  
ทพฺพปุญฺชมฺหิ, ตโต ทโพฺพติ วิสฺสุโต;  
  
พฺรหฺมจารีพเลนาหํ, วิมุโตฺต สตฺตวสฺสิโกฯ  
</li>
  
<li>
‘‘ขีโรทนพเลนาหํ  
, ปญฺจหเงฺคหุปาคโต;  
  
ขีณาสโวปวาเทน, ปาเปหิ พหุโจทิโตฯ  
</li>
  
<li>
‘‘อุโภ ปุญฺญญฺจ ปาปญฺจ, วีติวโตฺตมฺหิ ทานิหํ;  
  
ปตฺวาน ปรมํ สนฺติํ, วิหรามิ อนาสโวฯ  
</li>
  
<li>
‘‘เสนาสนํ ปญฺญาปยิํ, หาสยิตฺวาน สุพฺพเต;  
  
ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ทพฺพมลฺลปุโตฺต เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. กุมารกสฺสปเตฺถรอปทานํ</h3>
<ol>
<li>
‘‘อิโต  
สตสหสฺสมฺหิ, กเปฺป อุปฺปชฺชิ นายโก;  
  
สพฺพโลกหิโต วีโร, ปทุมุตฺตรนามโกฯ  
</li>
  
<li>
‘‘ตทาหํ  
พฺราหฺมโณ หุตฺวา, วิสฺสุโต เวทปารคู;  
  
ทิวาวิหารํ วิจรํ, อทฺทสํ โลกนายกํฯ  
</li>
  
<li>
‘‘จตุสจฺจํ  
ปกาเสนฺตํ, โพธยนฺตํ สเทวกํ;  
  
วิจิตฺตกถิกานคฺคํ, วณฺณยนฺตํ มหาชเนฯ  
</li>
  
<li>
‘‘ตทา มุทิตจิโตฺตหํ, นิมเนฺตตฺวา ตถาคตํ;  
  
นานารเตฺตหิ วเตฺถหิ, อลงฺกริตฺวาน มณฺฑปํฯ  
</li>
  
<li>
‘‘นานารตนปโชฺชตํ, สสงฺฆํ โภชยิํ ตหิํ;  
  
โภชยิตฺวาน สตฺตาหํ, นานคฺครสโภชนํฯ  
</li>
  
<li>
‘‘นานาจิเตฺตหิ  
นานาวเณฺณหิ (สี.)  
ปุเปฺผหิ, ปูชยิตฺวา สสาวกํ  
มหาวีรํ (ก.)  
;  
  
นิปจฺจ ปาทมูลมฺหิ, ตํ ฐานํ ปตฺถยิํ อหํฯ  
</li>
  
<li>
‘‘ตทา  
มุนิวโร อาห, กรุเณกรสาสโย  
กรุโณ กรุณาลโย (สฺยา.)  
;  
  
‘ปสฺสเถตํ ทิชวรํ, ปทุมานนโลจนํฯ  
</li>
  
<li>
‘‘‘ปีติปาโมชฺชพหุลํ, สมุคฺคตตนูรุหํ;  
  
หาสมฺหิตวิสาลกฺขํ, มม สาสนลาลสํฯ  
</li>
  
<li>
‘‘‘ปติตํ ปาทมูเล เม, เอกาวตฺถสุมานสํ  
เอกวตฺถํ สุมานสํ (สฺยา. ก.)  
;  
  
เอส ปเตฺถติ ตํ ฐานํ, วิจิตฺตกถิกตฺตนํ  
วิจิตฺตกถิกตฺตทํ (สี. ปี.)  
ฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กุมารกสฺสโป นาม, เหสฺสติ สตฺถุ สาวโกฯ  
</li>
  
<li>
‘‘‘วิจิตฺตปุปฺผทุสฺสานํ  
, รตนานญฺจ วาหสา;  
  
วิจิตฺตกถิกานํ โส, อคฺคตํ ปาปุณิสฺสติ’ฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปริพฺภมํ ภวาภเว  
ภวากาเส (สี. ปี.)  
, รงฺคมเชฺฌ ยถา นโฎ;  
  
สาขมิคตฺรโช หุตฺวา, มิคิยา กุจฺฉิโมกฺกมิํฯ  
</li>
  
<li>
‘‘ตทา มยิ กุจฺฉิคเต, วชฺฌวาโร อุปฎฺฐิโต;  
  
สาเขน จตฺตา เม มาตา, นิโคฺรธํ สรณํ คตาฯ  
</li>
  
<li>
‘‘เตน สา มิคราเชน, มรณา ปริโมจิตา;  
  
ปริจฺจชิตฺวา สปาณํ  
สํปาณํ (สี. ปี.)  
, มเมวํ โอวที ตทาฯ  
</li>
  
<li>
‘‘‘นิโคฺรธเมว เสเวยฺย, น สาขมุปสํวเส;  
  
นิโคฺรธสฺมิํ มตํ เสโยฺย, ยเญฺจ สาขมฺหิ ชีวิตํ’ฯ  
</li>
  
<li>
‘‘เตนานุสิฎฺฐา มิคยูถเปน, อหญฺจ มาตา จ ตเถตเร จ  
จิตเร จ (สฺยา.), ตโสฺสวาเทน (ปี.), จิตเร จ ตโสฺสวาทํ (ก.)  
;  
  
อาคมฺม  
รมฺมํ ตุสิตาธิวาสํ, คตา ปวาสํ สฆรํ ยเถวฯ  
</li>
  
<li>
‘‘ปุโน กสฺสปวีรสฺส, อตฺถเมนฺตมฺหิ สาสเน;  
  
อารุยฺห เสลสิขรํ, ยุญฺชิตฺวา ชินสาสนํฯ  
</li>
  
<li>
‘‘อิทานาหํ ราชคเห, ชาโต เสฎฺฐิกุเล อหุํ;  
  
อาปนฺนสตฺตา เม มาตา, ปพฺพชิ อนคาริยํฯ  
</li>
  
<li>
‘‘สคพฺภํ  
  
ตํ วิทิตฺวาน, เทวทตฺตมุปานยุํ;  
  
โส อโวจ ‘วินาเสถ, ปาปิกํ ภิกฺขุนิํ อิมํ’ฯ  
</li>
  
<li>
‘‘อิทานิปิ มุนิเนฺทน, ชิเนน อนุกมฺปิตา;  
  
สุขินี อชนี มยฺหํ, มาตา ภิกฺขุนุปสฺสเยฯ  
</li>
  
<li>
‘‘ตํ วิทิตฺวา มหีปาโล, โกสโล มํ อโปสยิ;  
  
กุมารปริหาเรน, นาเมนาหญฺจ กสฺสโปฯ  
</li>
  
<li>
‘‘มหากสฺสปมาคมฺม, อหํ กุมารกสฺสโป;  
  
วมฺมิกสทิสํ กายํ, สุตฺวา พุเทฺธน เทสิตํฯ  
</li>
  
<li>
‘‘ตโต  
จิตฺตํ วิมุจฺจิ เม, อนุปาทาย สพฺพโส;  
  
ปายาสิํ ทมยิตฺวาหํ, เอตทคฺคมปาปุณิํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กุมารกสฺสโป เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<h3>๖. พาหิยเตฺถรอปทานํ</h3>
<ol>
<li>
‘‘อิโต  
สตสหสฺสมฺหิ, กเปฺป อุปฺปชฺชิ นายโก;  
  
มหปฺปโภ ติโลกโคฺค, นาเมน ปทุมุตฺตโรฯ  
</li>
  
<li>
‘‘ขิปฺปาภิญฺญสฺส ภิกฺขุสฺส, คุณํ กิตฺตยโต มุเน;  
  
สุตฺวา อุทคฺคจิโตฺตหํ, การํ กตฺวา มเหสิโนฯ  
</li>
  
<li>
‘‘ทตฺวา สตฺตาหิกํ ทานํ, สสิสฺสสฺส มุเน อหํ;  
  
อภิวาทิย สมฺพุทฺธํ, ตํ ฐานํ ปตฺถยิํ ตทาฯ  
</li>
  
<li>
‘‘ตโต มํ พฺยากริ พุโทฺธ, ‘เอตํ ปสฺสถ พฺราหฺมณํ;  
  
ปติตํ ปาทมูเล เม, จริยํ ปจฺจเวกฺขณํ  
ปสนฺนนยนานนํ (สี.), ปีนสมฺปนฺนเวกฺขณํ (สฺยา.), ปีณํสํ ปจฺจเวกฺขณํ (ปี.)  
ฯ  
</li>
  
<li>
‘‘‘เหมยโญฺญปจิตงฺคํ  
  
, อวทาตตนุตฺตจํ;  
  
ปลมฺพพิมฺพตโมฺพฎฺฐํ, เสตติณฺหสมํ ทิชํฯ  
</li>
  
<li>
‘‘‘คุณถามพหุตรํ, สมุคฺคตตนูรุหํ;  
  
คุโณฆายตนีภูตํ, ปีติสมฺผุลฺลิตานนํฯ  
</li>
  
<li>
‘‘‘เอโส ปตฺถยเต ฐานํ, ขิปฺปาภิญฺญสฺส ภิกฺขุโน;  
  
อนาคเต มหาวีโร, โคตโม นาม เหสฺสติฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
พาหิโย นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ตทา หิ ตุโฎฺฐ วุฎฺฐาย, ยาวชีวํ มหามุเน;  
  
การํ กตฺวา จุโต สคฺคํ, อคํ สภวนํ ยถาฯ  
</li>
  
<li>
‘‘เทวภูโต  
มนุโสฺส วา, สุขิโต ตสฺส กมฺมุโน;  
  
วาหสา สํสริตฺวาน, สมฺปตฺติมนุโภมหํฯ  
</li>
  
<li>
‘‘ปุน กสฺสปวีรสฺส, อตฺถเมนฺตมฺหิ  
อตฺถงฺคตมฺหิ (สฺยา.)  
สาสเน;  
  
อารุยฺห เสลสิขรํ, ยุญฺชิตฺวา ชินสาสนํฯ  
</li>
  
<li>
‘‘วิสุทฺธสีโล สปฺปโญฺญ, ชินสาสนการโก;  
  
ตโต จุตา ปญฺจ ชนา, เทวโลกํ อคมฺหเสฯ  
</li>
  
<li>
‘‘ตโตหํ พาหิโย ชาโต, ภารุกเจฺฉ ปุรุตฺตเม;  
  
ตโต นาวาย ปกฺขโนฺท  
ปกฺขโนฺต (สี.), ปกฺกโนฺต (ปี.)  
, สาครํ อปฺปสิทฺธิยํ  
อตฺถสิทฺธิยํ (ก.)  
ฯ  
</li>
  
<li>
‘‘ตโต นาวา อภิชฺชิตฺถ, คนฺตฺวาน กติปาหกํ;  
  
ตทา ภีสนเก โฆเร, ปติโต มกรากเรฯ  
</li>
  
<li>
‘‘ตทาหํ วายมิตฺวาน, สนฺตริตฺวา มโหทธิํ;  
  
สุปฺปาทปฎฺฎนวรํ  
สุปฺปารปฎฺฎนวรํ (สี. ปี.)  
, สมฺปโตฺต มนฺทเวธิโต  
มนฺทเมธิโก (สี.), มนฺทเวทิโต (สฺยา.), มทฺทเวรตํ (ก.)  
ฯ  
</li>
  
<li>
‘‘ทารุจีรํ นิวาเสตฺวา, คามํ ปิณฺฑาย ปาวิสิํ;  
  
ตทาห โส ชโน ตุโฎฺฐ, อรหายมิธาคโตฯ  
</li>
  
<li>
‘‘อิมํ อเนฺนน ปาเนน, วเตฺถน สยเนน จ;  
  
เภสเชฺชน จ สกฺกตฺวา, เหสฺสาม สุขิตา มยํฯ  
</li>
  
<li>
‘‘ปจฺจยานํ ตทา ลาภี, เตหิ สกฺกตปูชิโต;  
  
อรหาหนฺติ สงฺกปฺปํ, อุปฺปาเทสิํ อโยนิโสฯ  
</li>
  
<li>
‘‘ตโต  
  
เม จิตฺตมญฺญาย, โจทยี ปุพฺพเทวตา;  
  
‘น ตฺวํ อุปายมคฺคญฺญู, กุโต ตฺวํ อรหา ภเว’ฯ  
</li>
  
<li>
‘‘โจทิโต  
ตาย สํวิโคฺค, ตทาหํ ปริปุจฺฉิ ตํ;  
  
‘เก วา เอเต กุหิํ โลเก, อรหโนฺต นรุตฺตมาฯ  
</li>
  
<li>
‘‘‘สาวตฺถิยํ  
โกสลมนฺทิเร ชิโน, ปหูตปโญฺญ วรภูริเมธโส;  
  
โส สกฺยปุโตฺต อรหา อนาสโว, เทเสติ ธมฺมํ อรหตฺตปตฺติยาฯ  
</li>
  
<li>
‘‘‘ตทสฺส สุตฺวา วจนํ สุปีณิโต  
ปีณิตฺวา (ก.)  
, นิธิํว ลทฺธา กปโณติ วิมฺหิโต;  
  
อุทคฺคจิโตฺต อรหตฺตมุตฺตมํ, สุทสฺสนํ ทฎฺฐุมนนฺตโคจรํฯ  
</li>
  
<li>
‘‘‘ตทา ตโต นิกฺขมิตฺวาน สตฺถุโน  
นิกฺขมิตุน สตฺถุวรํ (สี.)  
, สทา ชินํ ปสฺสามิ วิมลานนํ  
ปราชินํ ปสฺสามิ กมลานนํ (ก.)  
;  
  
อุเปจฺจ รมฺมํ วิชิตวฺหยํ วนํ, ทิเช อปุจฺฉิํ กุหิํ โลกนนฺทโนฯ  
</li>
  
<li>
‘‘‘ตโต อโวจุํ นรเทววนฺทิโต, ปุรํ ปวิโฎฺฐ อสเนสนาย โส;  
  
สโสว  
ปเจฺจหิ (สี. สฺยา.)  
ขิปฺปํ มุนิทสฺสนุสฺสุโก, อุเปจฺจ วนฺทาหิ ตมคฺคปุคฺคลํ’ฯ  
</li>
  
<li>
‘‘ตโตหํ ตุวฎํ คนฺตฺวา, สาวตฺถิํ ปุรมุตฺตมํ;  
  
วิจรนฺตํ ตมทฺทกฺขิํ, ปิณฺฑตฺถํ อปิหาคิธํฯ  
</li>
  
<li>
‘‘ปตฺตปาณิํ  
อโลลกฺขํ, ปาจยนฺตํ ปีตากรํ  
ภาชยนฺตํ วิยามตํ (สี.), โชตยนฺตํ อิธามตํ (สฺยา.), ภาชยนฺตํ อิทํมตํ (ปี.)  
;  
  
สิรีนิลยสงฺกาสํ, รวิทิตฺติหรานนํฯ  
</li>
  
<li>
‘‘ตํ สเมจฺจ นิปจฺจาหํ, อิทํ วจนมพฺรวิํ;  
  
‘กุปเถ วิปฺปนฎฺฐสฺส, สรณํ โหหิ โคตมฯ  
</li>
  
<li>
‘‘‘ปาณสนฺตารณตฺถาย  
, ปิณฺฑาย วิจรามหํ;  
  
น เต ธมฺมกถากาโล, อิจฺจาห มุนิสตฺตโม’ฯ  
</li>
  
<li>
‘‘ตทา ปุนปฺปุนํ พุทฺธํ, อายาจิํ ธมฺมลาลโส;  
  
โย เม ธมฺมมเทเสสิ, คมฺภีรํ สุญฺญตํ ปทํฯ  
</li>
  
<li>
‘‘ตสฺส  
ธมฺมํ สุณิตฺวาน, ปาปุณิํ อาสวกฺขยํ;  
  
ปริกฺขีณายุโก สโนฺต, อโห สตฺถานุกมฺปโกฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํฯ  
  
<li>
‘‘เอวํ เถโร วิยากาสิ, พาหิโย ทารุจีริโย;  
  
สงฺการกูเฎ ปติโต, ภูตาวิฎฺฐาย คาวิยาฯ  
</li>
  
<li>
‘‘อตฺตโน  
ปุพฺพจริยํ, กิตฺตยิตฺวา มหามติ;  
  
ปรินิพฺพายิ โส เถโร  
วีโร (สี.), ธีโร (สฺยา.)  
, สาวตฺถิยํ ปุรุตฺตเมฯ  
</li>
  
<li>
‘‘นครา  
นิกฺขมโนฺต ตํ, ทิสฺวาน อิสิสตฺตโม;  
  
ทารุจีรธรํ ธีรํ, พาหิยํ พาหิตาคมํฯ  
</li>
  
<li>
‘‘ภูมิยํ ปติตํ ทนฺตํ, อินฺทเกตูว ปาติตํ;  
  
คตายุํ สุกฺขกิเลสํ  
คตายุ สํคตเกฺลสํ (สี. ปี.), ตทายุ สงฺกตาเลสํ (ก.)  
, ชินสาสนการกํฯ  
</li>
  
<li>
‘‘ตโต อามนฺตยี สตฺถา, สาวเก สาสเน รเต;  
  
‘คณฺหถ เนตฺวา  
หุตฺวา (สฺยา. ปี. ก.)  
ฌาเปถ, ตนุํ สพฺรหฺมจาริโนฯ  
</li>
  
<li>
‘‘‘ถูปํ กโรถ ปูเชถ, นิพฺพุโต โส มหามติ;  
  
ขิปฺปาภิญฺญานเมสโคฺค, สาวโก เม วโจกโรฯ  
</li>
  
<li>
‘‘‘สหสฺสมปิ เจ คาถา, อนตฺถปทสญฺหิตา;  
  
เอกํ คาถาปทํ เสโยฺย, ยํ สุตฺวา อุปสมฺมติฯ  
</li>
  
<li>
‘‘‘ยตฺถ อาโป จ ปถวี, เตโช วาโย น คาธติ;  
  
น ตตฺถ สุกฺกา โชตนฺติ, อาทิโจฺจ น ปกาสติฯ  
</li>
  
<li>
‘‘‘น ตตฺถ จนฺทิมา ภาติ, ตโม ตตฺถ น วิชฺชติ;  
  
ยทา จ อตฺตนา เวทิ, มุนิโมเนน พฺราหฺมโณฯ  
</li>
  
<li>
‘‘‘อถ  
รูปา อรูปา จ, สุขทุกฺขา วิมุจฺจติ’;  
  
อิเจฺจวํ อภณี นาโถ, ติโลกสรโณ มุนิ’’ฯ  
</li>
  
อิตฺถํ สุทํ อายสฺมา พาหิโย เถโร อิมา คาถาโย  
</li>
  
<p>อภาสิตฺถาติฯ
</ol></p>

</p>


<h3>๗. มหาโกฎฺฐิกเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, สพฺพโลกวิทู มุนิ;  
  
อิโต สตสหสฺสมฺหิ, กเปฺป อุปฺปชฺชิ จกฺขุมาฯ  
</li>
  
<li>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</li>
  
<li>
‘‘อนุกมฺปโก  
การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</li>
  
<li>
‘‘เอวํ นิรากุลํ อาสิ, สุญฺญตํ ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</li>
  
<li>
‘‘รตนานฎฺฐปญฺญาสํ, อุคฺคโต โส มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ตทาหํ หํสวติยํ, พฺราหฺมโณ เวทปารคู;  
  
อุเปจฺจ สพฺพโลกคฺคํ  
สพฺพสารคฺคํ (สี.), สตฺตปารคํ (ปี.)  
, อโสฺสสิํ ธมฺมเทสนํฯ  
</li>
  
<li>
‘‘ตทา โส สาวกํ วีโร, ปภินฺนมติโคจรํ;  
  
อเตฺถ ธเมฺม นิรุเตฺต จ, ปฎิภาเน จ โกวิทํฯ  
</li>
  
<li>
‘‘ฐเปสิ เอตทคฺคมฺหิ, ตํ สุตฺวา มุทิโต อหํ;  
  
สสาวกํ ชินวรํ, สตฺตาหํ โภชยิํ ตทาฯ  
</li>
  
<li>
‘‘ทุเสฺสหจฺฉาทยิตฺวาน  
, สสิสฺสํ พุทฺธิสาครํ  
พุทฺธสาครํ (ก.)  
;  
  
นิปจฺจ ปาทมูลมฺหิ, ตํ ฐานํ ปตฺถยิํ อหํฯ  
</li>
  
<li>
‘‘ตโต  
อโวจ โลกโคฺค, ‘ปสฺสเถตํ ทิชุตฺตมํ;  
  
วินตํ ปาทมูเล เม, กมโลทรสปฺปภํฯ  
</li>
  
<li>
‘‘‘พุทฺธเสฎฺฐสฺส  
เสฎฺฐํ พุทฺธสฺส (สฺยา. ก.)  
ภิกฺขุสฺส, ฐานํ ปตฺถยเต อยํ;  
  
ตาย สทฺธาย จาเคน, สทฺธมฺมสฺสวเนน  
เตน ธมฺมสฺสเวน (สี. ปี. ก.)  
จฯ  
</li>
  
<li>
‘‘‘สพฺพตฺถ สุขิโต หุตฺวา, สํสริตฺวา ภวาภเว;  
  
อนาคตมฺหิ อทฺธาเน, ลจฺฉเส ตํ มโนรถํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
โกฎฺฐิโก นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ตํ สุตฺวา มุทิโต หุตฺวา, ยาวชีวํ ตทา ชินํ;  
  
เมตฺตจิโตฺต ปริจริํ, สโต ปญฺญาสมาหิโตฯ  
</li>
  
<li>
‘‘เตน  
กมฺมวิปาเกน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘สตานํ ตีณิกฺขตฺตุญฺจ, เทวรชฺชมการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
สพฺพตฺถ สุขิโต อาสิํ, ตสฺส กมฺมสฺส วาหสาฯ  
</li>
  
<li>
‘‘ทุเว  
ภเว สํสรามิ, เทวเตฺต อถ มานุเส;  
  
อญฺญํ คติํ น คจฺฉามิ, สุจิณฺณสฺส อิทํ ผลํฯ  
</li>
  
<li>
‘‘ทุเว กุเล ปชายามิ, ขตฺติเย อถ พฺราหฺมเณ;  
  
‘‘นีเจ กุเล น ชายามิ, สุจิณฺณสฺส อิทํ ผลํฯ  
</li>
  
<li>
‘‘ปจฺฉิเม ภเว สมฺปเตฺต, พฺรหฺมพนฺธุ อโหสหํ;  
  
สาวตฺถิยํ วิปฺปกุเล, ปจฺจาชาโต มหทฺธเนฯ  
</li>
  
<li>
‘‘มาตา จนฺทวตี นาม, ปิตา เม อสฺสลายโน;  
  
ยทา เม ปิตรํ พุโทฺธ, วินยี สพฺพสุทฺธิยาฯ  
</li>
  
<li>
‘‘ตทา  
ปสโนฺน สุคเต, ปพฺพชิํ อนคาริยํ;  
  
โมคฺคลฺลาโน อาจริโย, อุปชฺฌา สาริสมฺภโวฯ  
</li>
  
<li>
‘‘เกเสสุ ฉิชฺชมาเนสุ, ทิฎฺฐิ ฉินฺนา สมูลิกา;  
  
นิวาเสโนฺต จ กาสาวํ, อรหตฺตมปาปุณิํฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน จ เม มติ;  
  
ปภินฺนา เตน โลกโคฺค, เอตทเคฺค ฐเปสิ มํฯ  
</li>
  
<li>
‘‘อสนฺทิฎฺฐํ วิยากาสิํ, อุปติเสฺสน ปุจฺฉิโต;  
  
ปฎิสมฺภิทาสุ เตนาหํ, อโคฺค สมฺพุทฺธสาสเนฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา มหาโกฎฺฐิโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. อุรุเวฬกสฺสปเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, สพฺพโลกวิทู มุนิ;  
  
อิโต สตสหสฺสมฺหิ, กเปฺป อุปฺปชฺชิ จกฺขุมาฯ  
</li>
  
<li>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</li>
  
<li>
‘‘อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</li>
  
<li>
‘‘เอวํ นิรากุลํ อาสิ, สุญฺญตํ ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</li>
  
<li>
‘‘รตนานฎฺฐปญฺญาสํ, อุคฺคโต โส มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</li>
  
<li>
‘‘วสฺสสตสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ตทาหํ หํสวติยา, พฺราหฺมโณ สาธุสมฺมโต;  
  
อุเปจฺจ โลกปโชฺชตํ, อโสฺสสิํ ธมฺมเทสนํฯ  
</li>
  
<li>
‘‘ตทา  
มหาปริสติํ, มหาปริสสาวกํ;  
  
ฐเปนฺตํ เอตทคฺคมฺหิ, สุตฺวาน มุทิโต อหํฯ  
</li>
  
<li>
‘‘มหตา ปริวาเรน, นิมเนฺตตฺวา มหาชินํ;  
  
พฺราหฺมณานํ สหเสฺสน, สหทานมทาสหํฯ  
</li>
  
<li>
‘‘มหาทานํ ททิตฺวาน, อภิวาทิย นายกํ;  
  
เอกมนฺตํ ฐิโต หโฎฺฐ, อิทํ วจนมพฺรวิํฯ  
</li>
  
<li>
‘‘‘ตยิ สทฺธาย เม วีร, อธิการคุเณน จ;  
  
ปริสา มหตี โหตุ, นิพฺพตฺตสฺส ตหิํ ตหิํ’ฯ  
</li>
  
<li>
‘‘ตทา อโวจ ปริสํ, คชคชฺชิตสุสฺสโร;  
  
กรวีกรุโต สตฺถา, ‘เอตํ ปสฺสถ พฺราหฺมณํฯ  
</li>
  
<li>
‘‘‘เหมวณฺณํ มหาพาหุํ, กมลานนโลจนํ;  
  
อุทคฺคตนุชํ หฎฺฐํ, สทฺธวนฺตํ คุเณ มมฯ  
</li>
  
<li>
‘‘‘เอส  
ปตฺถยเต ฐานํ  
ปตฺถยิ ตํ ฐานํ (สฺยา.)  
, สีหโฆสสฺส ภิกฺขุโน;  
  
อนาคตมฺหิ อทฺธาเน, ลจฺฉเส ตํ มโนรถํฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
กสฺสโป นาม โคเตฺตน, เหสฺสติ สตฺถุ สาวโก’ฯ  
</li>
  
<li>
‘‘อิโต เทฺวนวุเต กเปฺป, อหุ สตฺถา อนุตฺตโร;  
  
อนูปโม อสทิโส, ผุโสฺส โลกคฺคนายโกฯ  
</li>
  
<li>
‘‘โส  
จ สพฺพํ ตมํ หนฺตฺวา, วิชเฎตฺวา มหาชฎํ;  
  
วสฺสเต อมตํ วุฎฺฐิํ, ตปฺปยโนฺต สเทวกํฯ  
</li>
  
<li>
‘‘ตทา  
หิ พาราณสิยํ, ราชา ปจฺจา อหุมฺหเส;  
  
ภาตโรมฺห ตโย สเพฺพ, สํวิสฎฺฐาว ราชิโนฯ  
</li>
  
<li>
‘‘วีรงฺครูปา พลิโน, สงฺคาเม อปราชิตา;  
  
ตทา กุปิตปจฺจโนฺต  
กุปฺปติ ปจฺจโนฺต (ก.)  
, อเมฺห อาห มหีปติฯ  
</li>
  
<li>
‘‘‘เอถ คนฺตฺวาน ปจฺจนฺตํ, โสเธตฺวา อฎฺฎวีพลํ;  
  
เขมํ วิชิริตํ กตฺวา, ปุน เทถาติ ภาสถ’ฯ  
</li>
  
<li>
‘‘ตโต มยํ อโวจุมฺห, ยทิ เทยฺยาสิ นายกํ;  
  
อุปฎฺฐานาย อมฺหากํ, สาธยิสฺสาม โว ตโตฯ  
</li>
  
<li>
‘‘ตโต มยํ ลทฺธวรา, ภูมิปาเลน เปสิตา;  
  
นิกฺขิตฺตสตฺถํ ปจฺจนฺตํ, กตฺวา ปุนรุปจฺจ ตํฯ  
</li>
  
<li>
‘‘ยาจิตฺวา สตฺถุปฎฺฐานํ, ราชานํ โลกนายกํ;  
  
มุนิวีรํ ลภิตฺวาน, ยาวชีวํ ยชิมฺห ตํฯ  
</li>
  
<li>
‘‘มหคฺฆานิ จ วตฺถานิ, ปณีตานิ รสานิ จ;  
  
เสนาสนานิ รมฺมานิ, เภสชฺชานิ หิตานิ จฯ  
</li>
  
<li>
‘‘ทตฺวา สสงฺฆมุนิโน  
สสํฆสฺส มุเน (สี. ปี.)  
, ธเมฺมนุปฺปาทิตานิ โน;  
  
สีลวโนฺต การุณิกา, ภาวนายุตฺตมานสาฯ  
</li>
  
<li>
‘‘สทฺธา ปริจริตฺวาน, เมตฺตจิเตฺตน นายกํ;  
  
นิพฺพุเต ตมฺหิ โลกเคฺค, ปูชํ กตฺวา ยถาพลํฯ  
</li>
  
<li>
‘‘ตโต  
  
จุตา สนฺตุสิตํ  
ตาวติํสํ (สฺยา.)  
, คตา ตตฺถ มหาสุขํ;  
  
อนุภูตา มยํ สเพฺพ, พุทฺธปูชายิทํ ผลํฯ  
</li>
  
<li>
‘‘มายากาโร  
ยถา รเงฺค  
ลโทฺธ (สฺยา. ปี.)  
, ทเสฺสสิ วิกติํ พหุํ;  
  
ตถา ภเว ภมโนฺตหํ  
คเมโนฺตหํ (ก.), ภวโนฺตหํ (สฺยา.)  
, วิเทหาธิปตี อหุํฯ  
</li>
  
<li>
‘‘คุณาเจฬสฺส วาเกฺยน, มิจฺฉาทิฎฺฐิคตาสโย;  
  
นรกํ มคฺคมารูโฬฺห, รุจาย มม ธีตุยาฯ  
</li>
  
<li>
‘‘โอวาทํ นาทิยิตฺวาน, พฺรหฺมุนา นารเทนหํ;  
  
พหุธา สํสิโต สโนฺต, ทิฎฺฐิํ หิตฺวาน ปาปิกํฯ  
</li>
  
<li>
‘‘ปูรยิตฺวา  
วิเสเสน, ทส กมฺมปถานิหํ;  
  
หิตฺวาน เทหมคมิํ, สคฺคํ สภวนํ ยถาฯ  
</li>
  
<li>
‘‘ปจฺฉิเม ภเว สมฺปเตฺต, พฺรหฺมพนฺธุ อโหสหํ;  
  
พาราณสิยํ ผีตายํ, ชาโต วิปฺปมหากุเลฯ  
</li>
  
<li>
‘‘มจฺจุพฺยาธิชรา ภีโต, โอคาเหตฺวา มหาวนํ  
ชหิตฺวาน มหาธนํ (สี.), ชหิตฺวา จ มหาธนํ (ปี.)  
;  
  
นิพฺพานํ ปทเมสโนฺต, ชฎิเลสุ ปริพฺพชิํฯ  
</li>
  
<li>
‘‘ตทา เทฺว ภาตโร มยฺหํ, ปพฺพชิํสุ มยา สห;  
  
อุรุเวฬายํ มาเปตฺวา, อสฺสมํ นิวสิํ อหํฯ  
</li>
  
<li>
‘‘กสฺสโป นาม โคเตฺตน, อุรุเวฬนิวาสิโก  
อุรุเวฬาย นิวสิํ (สฺยา.)  
;  
  
ตโต เม อาสิ ปญฺญตฺติ, อุรุเวฬกสฺสโป อิติฯ  
</li>
  
<li>
‘‘นทีสกาเส ภาตา เม, นทีกสฺสปสวฺหโย;  
  
อาสี สกาสนาเมน, คยายํ คยากสฺสโปฯ  
</li>
  
<li>
‘‘เทฺว  
สตานิ กนิฎฺฐสฺส, ตีณิ มชฺฌสฺส ภาตุโน;  
  
มม ปญฺจ สตานูนา, สิสฺสา สเพฺพ มมานุคาฯ  
</li>
  
<li>
‘‘ตทา อุเปจฺจ มํ พุโทฺธ, กตฺวาน วิวิธานิ เม  
กตฺวา นานาวิธานิ เม (สี.)  
;  
  
ปาฎิหีรานิ โลกโคฺค, วิเนสิ นรสารถิฯ  
</li>
  
<li>
‘‘สหสฺสปริวาเรน, อโหสิํ เอหิภิกฺขุโก;  
  
เตเหว สห สเพฺพหิ, อรหตฺตมปาปุณิํฯ  
</li>
  
<li>
‘‘เต  
เจวเญฺญ จ พหโว, สิสฺสา มํ ปริวารยุํ;  
  
สาสิตุญฺจ สมโตฺถหํ, ตโต มํ อิสิสตฺตโมฯ  
</li>
  
<li>
‘‘มหาปริสภาวสฺมิํ  
, เอตทเคฺค ฐเปสิ มํ;  
  
อโห พุเทฺธ กตํ การํ, สผลํ เม อชายถฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อุรุเวฬกสฺสโป เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. ราธเตฺถรอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพโลกวิทู มุนิ;  
  
อิโต สตสหสฺสมฺหิ, กเปฺป อุปฺปชฺชิ จกฺขุมาฯ  
</li>
  
<li>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</li>
  
<li>
‘‘อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</li>
  
<li>
‘‘เอวํ นิรากุลํ อาสิ, สุญฺญตํ ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</li>
  
<li>
‘‘รตนานฎฺฐปญฺญาสํ, อุคฺคโต โส มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ตทาหํ หํสวติยํ, พฺราหฺมโณ มนฺตปารคู;  
  
อุเปจฺจ ตํ นรวรํ, อโสฺสสิํ ธมฺมเทสนํฯ  
</li>
  
<li>
‘‘ปญฺญเปนฺตํ มหาวีรํ, ปริสาสุ วิสารทํ;  
  
ปฎิภาเนยฺยกํ ภิกฺขุํ, เอตทเคฺค วินายกํฯ  
</li>
  
<li>
‘‘ตทาหํ การํ กตฺวาน, สสเงฺฆ โลกนายเก;  
  
นิปจฺจ สิรสา ปาเท, ตํ ฐานํ อภิปตฺถยิํฯ  
</li>
  
<li>
‘‘ตโต  
มํ ภควา อาห, สิงฺคีนิกฺขสมปฺปโภ;  
  
สเรน รชนีเยน, กิเลสมลหารินาฯ  
</li>
  
<li>
‘‘‘สุขี  
  
ภวสฺสุ ทีฆายุ, สิชฺฌตุ ปณิธี ตว;  
  
สสเงฺฆ เม กตํ การํ, อตีว วิปุลํ ตยาฯ  
</li>
  
<li>
‘‘‘สตสหสฺสิโต  
กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
ราโธติ นามเธเยฺยน, เหสฺสติ สตฺถุ สาวโกฯ  
</li>
  
<li>
‘‘‘ส เต เหตุคุเณ ตุโฎฺฐ, สกฺยปุโตฺต นราสโภ  
อิทํ ปาททฺวยํ สฺยามมูเล นตฺถี  
;  
  
ปฎิภาเนยฺยกานคฺคํ, ปญฺญเปสฺสติ นายโก’ฯ  
</li>
  
<li>
‘‘ตํ สุตฺวา มุทิโต หุตฺวา, ยาวชีวํ ตทา ชินํ;  
  
เมตฺตจิโตฺต ปริจริํ, สโต ปญฺญาสมาหิโตฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘สตานํ ตีณิกฺขตฺตุญฺจ, เทวรชฺชมการยิํ;  
  
สตานํ ปญฺจกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
สพฺพตฺถ สุขิโต อาสิํ, ตสฺส กมฺมสฺส วาหสาฯ  
</li>
  
<li>
‘‘ปจฺฉิเม ภเว สมฺปเตฺต, คิริพฺพชปุรุตฺตเม;  
  
ชาโต วิปฺปกุเล นิเทฺธ, วิกลจฺฉาทนาสเนฯ  
</li>
  
<li>
‘‘กฎจฺฉุภิกฺขํ ปาทาสิํ, สาริปุตฺตสฺส ตาทิโน;  
  
ยทา  
ชิโณฺณ จ วุโทฺธ จ, ตทารามมุปาคมิํฯ  
</li>
  
<li>
‘‘ปพฺพชติ น มํ โกจิ  
ปพฺพาเชนฺติ น มํ เกจิ (สี. สฺยา ปี.)  
, ชิณฺณทุพฺพลถามกํ;  
  
เตน ทีโน วิวณฺณโงฺค  
วิวณฺณโก (ก.)  
, โสโก จาสิํ ตทา อหํฯ  
</li>
  
<li>
‘‘ทิสฺวา มหาการุณิโก, มมมาห  
มมาห โส (สี.), มมาห จ (ปี.)  
มหามุนิ;  
  
‘กิมตฺถํ ปุตฺตโสกโฎฺฎ, พฺรูหิ เต จิตฺตชํ รุชํ’ฯ  
</li>
  
<li>
‘‘‘ปพฺพชฺชํ น ลเภ วีร, สฺวากฺขาเต ตว สาสเน;  
  
เตน โสเกน ทีโนสฺมิ, สรณํ โหหิ นายก’ฯ  
</li>
  
<li>
‘‘ตทา  
ภิกฺขู สมาเนตฺวา, อปุจฺฉิ มุนิสตฺตโม;  
  
‘อิมสฺส อธิการํ เย, สรนฺติ พฺยาหรนฺตุ เต’ฯ  
</li>
  
<li>
‘‘สาริปุโตฺต  
ตทาโวจ, ‘การมสฺส สรามหํ;  
  
กฎจฺฉุภิกฺขํ ทาเปสิ, ปิณฺฑาย จรโต มม’ฯ  
</li>
  
<li>
‘‘‘สาธุ สาธุ กตญฺญูสิ, สาริปุตฺต อิมํ ตุวํ;  
  
ปพฺพาเชหิ ทิชํ วุฑฺฒํ, เหสฺสตาชานิโย อยํ’ฯ  
</li>
  
<li>
‘‘ตโต  
อลตฺถํ ปพฺพชฺชํ, กมฺมวาโจปสมฺปทํ;  
  
น จิเรเนว กาเลน, ปาปุณิํ อาสวกฺขยํฯ  
</li>
  
<li>
‘‘สกฺกจฺจํ มุนิโน วากฺยํ, สุณามิ มุทิโต ยโต;  
  
ปฎิภาเนยฺยกานคฺคํ, ตโต มํ ฐปยี ชิโนฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ราโธ เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. โมฆราชเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพโลกวิทู มุนิ;  
  
อิโต สตสหสฺสมฺหิ, กเปฺป อุปฺปชฺชิ จกฺขุมาฯ  
</li>
  
<li>
‘‘โอวาทโก วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</li>
  
<li>
‘‘อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</li>
  
<li>
‘‘เอวํ นิรากุลํ อาสิ, สุญฺญตํ ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</li>
  
<li>
‘‘รตนานฎฺฐปญฺญาสํ  
, อุคฺคโต โส มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</li>
  
<li>
‘‘วสฺสสตสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ตทาหํ  
หํสวติยํ, กุเล อญฺญตเร อหุํ;  
  
ปรกมฺมายเน ยุโตฺต, นตฺถิ เม กิญฺจิ สํธนํฯ  
</li>
  
<li>
‘‘ปฎิกฺกมนสาลายํ, วสโนฺต กตภูมิยํ;  
  
อคฺคิํ อุชฺชาลยิํ ตตฺถ, ทฬฺหํ กณฺหาสิ สา  
กณฺหา สิยา (สี. ปี.), ฑยฺหกณฺหา สิลา (สฺยา.)  
หีฯ  
</li>
  
<li>
‘‘ตทา ปริสติํ นาโถ, จตุสจฺจปกาสโก;  
  
สาวกํ สมฺปกิเตฺตสิ, ลูขจีวรธารกํฯ  
</li>
  
<li>
‘‘ตสฺส ตมฺหิ คุเณ ตุโฎฺฐ, ปณิปจฺจ  
ปติปชฺช (สฺยา.)  
ตถาคตํ;  
  
ลูขจีวรธารคฺคํ, ปตฺถยิํ ฐานมุตฺตมํฯ  
</li>
  
<li>
‘‘ตทา อโวจ ภควา, สาวเก ปทุมุตฺตโร;  
  
‘ปสฺสเถตํ ปุริสกํ, กุเจลํ ตนุเทหกํฯ  
</li>
  
<li>
‘‘‘ปีติปฺปสนฺนวทนํ  
, สทฺธาธนสมนฺวิตํ  
สทฺธาเสฺนหสมนฺวตํ (ก.)  
;  
  
อุทคฺคตนุชํ หฎฺฐํ, อจลํ สาลปิณฺฑิตํฯ  
</li>
  
<li>
‘‘‘เอโส ปเตฺถติ ตํ ฐานํ, สจฺจเสนสฺส ภิกฺขุโน;  
  
ลูขจีวรธาริสฺส, ตสฺส วณฺณสิตาสโย  
วณฺณคตาสโย (สี. สฺยา. ปี.)  
ฯ  
</li>
  
<li>
‘‘ตํ สุตฺวา มุทิโต หุตฺวา, นิปจฺจ สิรสา ชินํ;  
  
ยาวชีวํ สุภํ กมฺมํ, กริตฺวา ชินสาสเนฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปโค อหํฯ  
</li>
  
<li>
‘‘ปฎิกฺกมนสาลายํ, ภูมิทาหกกมฺมุนา;  
  
สมสหสฺสํ นิรเย, อทยฺหิํ เวทนาฎฺฎิโตฯ  
</li>
  
<li>
‘‘เตน  
กมฺมาวเสเสน, ปญฺจ ชาติสตานิหํ;  
  
มนุโสฺส กุลโช หุตฺวา, ชาติยา ลกฺขณงฺกิโตฯ  
</li>
  
<li>
‘‘ปญฺจ  
ชาติสตาเนว, กุฎฺฐโรคสมปฺปิโต;  
  
มหาทุกฺขํ อนุภวิํ, ตสฺส กมฺมสฺส วาหสาฯ  
</li>
  
<li>
‘‘อิมสฺมิํ ภทฺทเก กเปฺป, อุปริฎฺฐํ ยสสฺสินํ;  
  
ปิณฺฑปาเตน ตเปฺปสิํ, ปสนฺนมานโส อหํฯ  
</li>
  
<li>
‘‘เตน  
กมฺมวิเสเสน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม ภเว สมฺปเตฺต, อชายิํ ขตฺติเย กุเล;  
  
ปิตุโน อจฺจเยนาหํ, มหารชฺชสมปฺปิโตฯ  
</li>
  
<li>
‘‘กุฎฺฐโรคาธิภูโตหํ, น รติํ น สุขํ ลเภ;  
  
โมฆํ รชฺชํ สุขํ ยสฺมา, โมฆราชา ตโต อหํฯ  
</li>
  
<li>
‘‘กายสฺส โทสํ ทิสฺวาน, ปพฺพชิํ อนคาริยํ;  
  
พาวริสฺส ทิชคฺคสฺส, สิสฺสตฺตํ อชฺฌุปาคมิํฯ  
</li>
  
<li>
‘‘มหตา ปริวาเรน, อุเปจฺจ นรนายกํ;  
  
อปุจฺฉิํ นิปุณํ ปญฺหํ, ตํ วีรํ วาทิสูทนํฯ  
</li>
  
<li>
‘‘‘อยํ โลโก ปโร โลโก, พฺรหฺมโลโก สเทวโก;  
  
ทิฎฺฐิํ โน  
ทิฎฺฐา โน (สี.), ทิฎฺฐํ โน (ปี.), ทิฎฺฐิํ เต (สฺยา.)  
นาภิชานามิ, โคตมสฺส ยสสฺสิโนฯ  
</li>
  
<li>
‘‘‘เอวาภิกฺกนฺตทสฺสาวิํ  
, อตฺถิ ปเญฺหน อาคมํ;  
  
กถํ โลกํ อเวกฺขนฺตํ, มจฺจุราชา น ปสฺสติ’ฯ  
</li>
  
<li>
‘‘‘สุญฺญโต  
โลกํ อเวกฺขสฺสุ, โมฆราช สทา สโต;  
  
อตฺตานุทิฎฺฐิํ อุหจฺจ, เอวํ มจฺจุตโร สิยาฯ  
</li>
  
<li>
‘‘‘เอวํ โลกํ อเวกฺขนฺตํ, มจฺจุราชา น ปสฺสติ’;  
  
อิติ มํ อภณิ พุโทฺธ, สพฺพโรคติกิจฺฉโกฯ  
</li>
  
<li>
‘‘สห คาถาวสาเนน, เกสมสฺสุวิวชฺชิโต;  
  
กาสาววตฺถวสโน, อาสิํ ภิกฺขุ ตถารหาฯ  
</li>
  
<li>
‘‘สงฺฆิเกสุ วิหาเรสุ, น วสิํ โรคปีฬิโต;  
  
มา วิหาโร ปทุสฺสีติ, วาตโรเคหิ ปีฬิโต  
วาจายาภิสุปีฬิโต (สฺยา. ปี.), วาตโรคี สุปีฬิโต (ก.)  
ฯ  
</li>
  
<li>
‘‘สงฺการกูฎา  
อาหิตฺวา, สุสานา รถิกาหิ จ;  
  
ตโต สงฺฆาฎิํ กริตฺวา, ธารยิํ ลูขจีวรํฯ  
</li>
  
<li>
‘‘มหาภิสโกฺก ตสฺมิํ เม, คุเณ ตุโฎฺฐ วินายโก;  
  
ลูขจีวรธารีนํ, เอตทเคฺค ฐเปสิ มํฯ  
</li>
  
<li>
‘‘ปุญฺญปาปปริกฺขีโณ, สพฺพโรควิวชฺชิโต;  
  
สิขีว อนุปาทาโน, นิพฺพายิสฺสมนาสโวฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา โมฆราชา เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
กจฺจาโน วกฺกลี เถโร, มหากปฺปินสวฺหโย;  
  
ทโพฺพ กุมารนาโม จ, พาหิโย โกฎฺฐิโก วสีฯ  
</p>
  
<p>
อุรุเวฬกสฺสโป ราโธ, โมฆราชา จ ปณฺฑิโต;  
  
ตีณิ คาถาสตาเนตฺถ, พาสฎฺฐิ เจว ปิณฺฑิตาฯ  
</p>
  
  
  
  
  