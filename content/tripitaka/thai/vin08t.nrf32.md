<h1>๓๒. ครุกาปตฺติวุฎฺฐานวินิจฺฉยกถา</h1>
<h3>ปฎิจฺฉนฺนปริวาสกถา</h3>
<p> เอวํ  โจทนาทิวินิจฺฉยํ กเถตฺวา อิทานิ ครุกาปตฺติวุฎฺฐานวินิจฺฉยํ กเถตุํ นฺติอาทิมาหฯ ตตฺถ ครุ อลหุกํ ปฎิกรณํ เอติสฺสา อาปตฺติยาติ ครุกา, อาปชฺชิตพฺพาติ อาปตฺติ, ครุกา จ สา อาปตฺติ  จาติ ครุกาปตฺติ, วุฎฺฐหเต วุฎฺฐานํ, ครุกาปตฺติยา วุฎฺฐานํ ฯ กิํ ตํ? สงฺฆาทิเสสาปตฺติโต ปริสุทฺธภาโวฯ เตนาห นฺติฯ กิญฺจาปิ จตุพฺพิโธ ปริวาโส, อปฺปฎิจฺฉนฺนปริวาโส ปน อิธ นาธิเปฺปโตติ อาห ติฯ ตถา หิ วุตฺตํ สมนฺตปาสาทิกายํ (จูฬว. อฎฺฐ. ๗๕) ‘‘ตตฺถ จตุพฺพิโธ ปริวาโส – อปฺปฎิจฺฉนฺนปริวาโส ปฎิจฺฉนฺนปริวาโส สุทฺธนฺตปริวาโส สโมธานปริวาโสติฯ เตสุ ‘โย โส, ภิกฺขเว, อโญฺญปิ อญฺญติตฺถิยปุโพฺพ อิมสฺมิํ ธมฺมวินเย อากงฺขติ ปพฺพชฺชํ, อากงฺขติ อุปสมฺปทํ, ตสฺส จตฺตาโร มาเส ปริวาโส ทาตโพฺพ’ติ เอวํ มหาขนฺธเก (มหาว. ๘๖) วุโตฺต ติตฺถิยปริวาโส  นามฯ ตตฺถ ยํ วตฺตพฺพํ, ตํ วุตฺตเมวฯ อยํ ปน อิธ อนธิเปฺปโต’’ติฯ อิโต ปรํ อฎฺฐกถายํ วุตฺตนเยเนว สุวิเญฺญโยฺยติ ตสฺมา ทุพฺพิเญฺญยฺยฎฺฐาเนเยว วณฺณยิสฺสามฯ</p>


<p> ติ เอเตน ปาฬิยํ สพฺพสาธารณวเสน ‘‘สุณาตุ เม, ภเนฺต, สโงฺฆ, อยํ อิตฺถนฺนาโม ภิกฺขู’’ติ จ ‘‘ยทิ สงฺฆสฺส ปตฺตกลฺลํ, สโงฺฆ อิตฺถนฺนามสฺส ภิกฺขุโน’’ติ จ อาคเตปิ กมฺมวาจาภณนกาเล ตถา อภณิตฺวา ‘‘อยํ พุทฺธรกฺขิโต ภิกฺขู’’ติ จ ‘‘อิมสฺส พุทฺธรกฺขิตสฺส ภิกฺขุโน’’ติ จ เอวํ สกสกนามํ อุทฺธริตฺวาว กมฺมวาจา กาตพฺพาติ ทเสฺสติฯ</p>


<p> น ตโต พหิฯ กสฺมา? ‘‘อญฺญตฺถ กมฺมวาจา อญฺญตฺถ สมาทาน’’นฺติ วตฺตพฺพโทสปฺปสงฺคโตฯ อสมาทินฺนวตฺตสฺส อาโรจนาสมฺภวโต, มาฬกสีมาย  สนฺนิปติตานํ ภิกฺขูนํ เอกสฺสปิ อนาโรจเน สติ รตฺติเจฺฉทสมฺภวโต จฯ ติ อิเมสุ ทฺวีสุ ปเทสุ เอเกเกน วา อุโภหิ ปเทหิ วา  สมาทาตพฺพํฯ กถํ วิญฺญายตีติ เจ? ‘‘เอกปเทนปิ เจตฺถ นิกฺขิโตฺต โหติ ปริวาโส, ทฺวีหิ ปน สุนิกฺขิโตฺตเยว, สมาทาเนปิ เอเสว นโย’’ติ วกฺขมานตฺตาฯ  น ตตฺถ อนาโรเจตฺวา อญฺญตฺถ คนฺตพฺพํฯ กสฺมา? วุฎฺฐิตาย ปริสาย ปุน สนฺนิปาเตตุํ ทุกฺกรตฺตา, เอกสฺสปิ ภิกฺขุโน อนาโรเจตฺวา อรุณุฎฺฐาปเน สติ รตฺติเจฺฉทกรตฺตาฯ</p>


<p>อาโรเจเนฺตน เอวํ อาโรเจตพฺพนฺติ สมฺพโนฺธฯ ‘‘อหํ ภเนฺต…เป.… สโงฺฆ ธาเรตู’’ติ เอตฺตกเมว วตฺวา ยาจเน วิย ‘‘ทุติยมฺปิ ตติยมฺปี’’ติ อวุตฺตตฺตา อจฺจายิกกรเณ สติ เอกวารํ อาโรจิเตปิ อุปปนฺนเมวาติ ทฎฺฐพฺพํฯ ติ เอตฺถ ติ จิเตฺตน สมฺปฎิจฺฉิตฺวา สุขํ อนุภวามิ, น ตปฺปจฺจยา อหํ ทุกฺขิโตติ อธิปฺปาโย’’ติ สารตฺถทีปนิยํ (สารตฺถ. ฎี. จูฬวคฺค ๓.๙๗) วุตฺตํฯ เอตฺถ จ ‘‘สุขํ เวเทมิ เวทน’’นฺติอาทีสุ วิย -สโทฺท อนุภวนโตฺถ โหติฯ วชิรพุทฺธิฎีกายํ (วชิร. ฎี. จูฬวคฺค ๙๗) ปน ‘‘เวทิยามีติ ชาเนมิ, จิเตฺตน สมฺปฎิจฺฉิตฺวา สุขํ อนุภวามิ, น ตปฺปจฺจยา อหํ ทุกฺขิโตติ อธิปฺปาโยติ ลิขิต’’นฺติ วุตฺตํฯ เอตฺถ ปน ‘‘ทีปงฺกโร โลกวิทู’’ติอาทีสุ วิย ญาณโตฺถ อนุภวนโตฺถ จฯ วิมติวิโนทนิยํ (วิ. วิ. ฎี. จูฬวคฺค ๒.๙๗) ปน นฺติ ชานาเปมหํ, อาโรเจมีติ อโตฺถ, อนุภวามีติปิสฺส อตฺถํ วทนฺติฯ ปุริมํ ปน ปสํสนฺติ อาโรจนวจนตฺตา’’ติฯ เอตฺถ ตุ –</p>


<p>
‘‘สมฺปนฺนํ  
สาลิเกทารํ, สุวา ขาทนฺติ พฺราหฺมณ;  
  
ปฎิเวเทมิ เต พฺรเหฺม, น นํ วาเรตุมุสฺสเห’’ติฯ –  
</p>
  
<p>อาทีสุ วิย อาโรจนโตฺถติ ทฎฺฐโพฺพฯ</p>


<p>นฺติ ทุกฺกฎปริโมจนตฺถํ วุตฺตํฯ เกจิ ปน ‘‘ตทเหว ปุน วตฺตํ สมาทิยิตฺวา อรุณํ อุฎฺฐาเปตุกามสฺส รตฺติเจฺฉทปริหารตฺถมฺปี’’ติ วทนฺติฯ ยสฺส มาฬเก นาโรจิตํ, ตสฺส อาโรเจตฺวา นิกฺขิปิตพฺพํฯ ยสฺส อาโรจิตํ, ตสฺส ปุน อาโรจนกิจฺจํ นตฺถิ, เกวลํ นิกฺขิปิตพฺพเมวฯ ‘‘สภาคา ภิกฺขู วสนฺตี’’ติ วุตฺตตฺตา วิสภาคานํ วสนฎฺฐาเน วตฺตํ อสมาทิยิตฺวา พหิ เอว กาตุมฺปิ วฎฺฎตีติ ทฎฺฐพฺพํฯ   ติ อิทํ วิหาเร ภิกฺขูนํ สชฺฌายาทิสทฺทสวนูปจารวิชหนตฺถํ วุตฺตํ, ติ อิทํ มคฺคปฎิปนฺนานํ ภิกฺขูนํ สวนูปจาราติกฺกมนตฺถํ, ติอาทิ ทสฺสนูปจารวิชหนตฺถํฯ ติ อิมินา อาโรจนาย กตาย สเพฺพสุ ภิกฺขูสุ พหิวิหารํ คเตสุปิ อูเนคเณจรณโทโส วา วิปฺปวาสโทโส วา น โหติ อาโรจนตฺถตฺตา สหวาสสฺสาติ ทเสฺสติฯ เตนาห ติอาทิฯ อนิกฺขิตฺตวเตฺตน อโนฺตอุปจารคตานํ สเพฺพสมฺปิ อาโรเจตพฺพาฯ ติ วุตฺตํ, ตตฺถ ติ วตฺตํ นิกฺขิปิตฺวา ปริวสนฺตสฺสาติ อโตฺถฯ อยํ ปเนตฺถ เถรสฺส อธิปฺปาโย – วตฺตํ นิกฺขิปิตฺวา ปริวสนฺตสฺส อุปจารคตานํ สเพฺพสํ อาโรจนกิจฺจํ นตฺถิ, ทิฎฺฐรูปานํ สุตสทฺทานํ อาโรเจตพฺพํ, อทิฎฺฐอสุตานมฺปิ อโนฺตทฺวาทสหตฺถคตานํ อาโรเจตพฺพํฯ อิทํ วตฺตํ นิกฺขิปิตฺวา ปริวสนฺตสฺส ลกฺขณนฺติฯ ติ มหาปทุมเตฺถรสฺสฯ</p>


<p> ติ อิเมสุ ปฎิจฺฉนฺนทิวสปฺปมาเณน ปริวสิตทิวเสสุ ‘‘สิยุํ นุ โข ติวิธรตฺติเจฺฉทการณยุตฺตานิ  กานิจิ ทิวสานิ, เอวํ สติ อปริปุณฺณปริวาสทิวสตฺตา น มานตฺตารโห ภเวยฺย, อสติ จ มานตฺตารหภาเว มานตฺตํ ทินฺนมฺปิ อทินฺนํเยว ภเวยฺย, เอวญฺจ สติ อาปนฺนาปตฺติโต วุฎฺฐานํ น ภเวยฺยา’’ติ อิมสฺส วินยกุกฺกุจฺจสฺส วิโนทนตฺถายฯ เอเกน วา ทฺวีหิ วา ตีหิ วา ทิวเสหิ อธิกตรานิ ทิวสานิ ปริวสิตฺวา นนุ จายํ ปริวุตฺถปริวาโส, ตสฺมาเนน มานตฺตเมว ยาจิตพฺพํ, อถ กสฺมา วตฺตํ สมาทิยิตฺวา มานตฺตํ ยาจิตพฺพนฺติ อาหาติ โจทนํ มนสิ กโรเนฺตน วุตฺตํ ติอาทิฯ หิ ยสฺมา อยํ ภิกฺขุ วเตฺต สมาทิเนฺน เอว มานตฺตารโห โหติ, น อสมาทิเนฺน, อิติ ตสฺมา วตฺตํ สมาทิยิตฺวา มานตฺตํ ยาจิตพฺพนฺติ สมฺพโนฺธฯ นนุ จ กมฺมวาจายํ ‘‘โส ปริวุตฺถปริวาโส สงฺฆํ มานตฺตํ ยาจติ’’อิเจฺจว วุตฺตํ, น วุตฺตํ ‘‘สมาทินฺนวโตฺต’’ติ, อถ กสฺมา ‘‘วเตฺต สมาทิเนฺน เอว มานตฺตารโห โหตี’’ติ วุตฺตนฺติ โจทนํ สนฺธายาห ติฯ ยสฺมา อยํ ภิกฺขุ นิกฺขิตฺตวเตฺตน หุตฺวา ปริวุโตฺถ โหติ, โน อนิกฺขิตฺตวเตฺตน, ตสฺมา นิกฺขิตฺตวเตฺตน หุตฺวา ปริวุตฺถตฺตา อยํ ภิกฺขุ วเตฺต สมาทิเนฺน เอว มานตฺตารโห โหติ, โน อสมาทิเนฺนติ โยชนาฯ ตถา หิ วุตฺตํ ติฯ</p>


<p>  นฺติ อูเนคเณจรณโทสา วิมุจฺจนตฺถํฯ ติอาทิ กิญฺจาปิ ปาฬิยํ นตฺถิ, อถ โข อฎฺฐกถาจริยานํ วจเนน ตถา เอว ปฎิปชฺชิตพฺพนฺติ จ วุตฺตํฯ ติ ทฺวาทสหเตฺถ อุปจาเร สลฺลเกฺขตฺวา, อนิกฺขิตฺตวตฺตานํ อุปจารสีมาย อาคตภาวํ สลฺลเกฺขตฺวา  สหวาสาทิกํ เวทิตพฺพนฺติ จ วุตฺตํฯ ‘นิกฺขิปเนฺตน อาโรเจตฺวา นิกฺขิปิตพฺพํ ปโยชนํ อตฺถี’ติ จ วุตฺตํ, น ปน ตํ ปโยชนํ ทสฺสิต’’นฺติ วชิรพุทฺธิฎีกายํ (วชิร. ฎี. จูฬวคฺค ๙๗) วุตฺตํ, วตฺตเภททุกฺกฎา มุจฺจนปโยชนํ โหตีติ เวทิตพฺพํฯ</p>


<p> ติ กตมฺปิ อกตเมว โหตีติ อโตฺถฯ นฺติ วุตฺตตฺตา อพฺภานยาจนตฺถํ มานตฺตสฺส สมาทิยนกาเลปิ อาโรเจตพฺพเมวฯ ปุเพฺพ มานตฺตจาริตกาเล อาโรจิตเมวาติ อนาโรเจตฺวา อพฺภานํ น ยาจิตพฺพนฺติ วิญฺญายติฯ เอวํ มานตฺตยาจนกาเลปิ ปริวาสํ สมาทิยิตฺวา อาโรเจตพฺพเมวาติ ทฎฺฐพฺพํฯ</p>


<p> ติ จิณฺณมานตฺตสฺส จ อพฺภานารหสฺส จ นินฺนานากรณตฺตา วุตฺตํฯ อญฺญถา ‘‘อพฺภานารโห อเพฺภตโพฺพ’’ติ วตฺตพฺพํ สิยาฯ อุเกฺขปนียกมฺมกโตปิ อตฺตโน ลทฺธิคฺคหณวเสน สภาคภิกฺขุมฺหิ สติ ตสฺส อนาโรจาเปตุํ น ลภติฯ</p>


<p>‘‘อนนฺตรายิกสฺส ปน อนฺตรายิกสญฺญาย ฉาทยโต อจฺฉนฺนาวา’’ติ ปาโฐฯ อเวริภาเวน สภาโค ฯ ‘‘สภาคสงฺฆาทิเสสํ อาปนฺนสฺส ปน สนฺติเก อาวิ กาตุํ น วฎฺฎตี’’ติ ปสงฺคโต อิเธว ปกาสิตํฯ ลหุเกสุ ปฎิเกฺขโป นตฺถิฯ ตตฺถ ญตฺติยา อาวิ กตฺวา อุโปสถํ กาตุํ อนุญฺญาตตฺตา ลหุกสภาคํ อาวิ กาตุํ วฎฺฎตีติฯ สภาคสงฺฆาทิเสสํ ปน ญตฺติยา อาโรจนํ น วฎฺฎตีติ กิรฯ ‘‘ตสฺส สนฺติเก ตํ อาปตฺติํ ปฎิกริสฺสตีติ (มหาว. ๑๗๑) วุตฺตตฺตา ลหุกเสฺสวายํ สมนุญฺญาตาฯ น หิ สกฺกา สุทฺธสฺส เอกสฺส สนฺติเก สงฺฆาทิเสสสฺส  ปฎิกรณํ กาตุ’’นฺติ ลิขิตํฯ ลหุเกสุปิ สภาคํ อาวิ กาตุํ น วฎฺฎตีติฯ ตสฺมา เอว หิ ญตฺติยา อาวิกรณํ อนุญฺญาตํ, อิตรถา ตํ นิรตฺถกํ สิยาฯ อญฺญมญฺญาโรจนสฺส วฎฺฎติ, ตโต น วฎฺฎตีติ ทีปนตฺถเมว ญตฺติยา อาวิกรณมนุญฺญาตํ , เตเนว อิธ ติอาทิ วุตฺตํ, อยมโตฺถ ‘‘เอตฺตาวตา เต เทฺว นิราปตฺติกา โหนฺติ, เตสํ สนฺติเก เสเสหิ สภาคาปตฺติโย เทเสตพฺพา’’ติ วจเนน กงฺขาวิตรณิยมฺปิ (กงฺขา. อฎฺฐ. นิทานวณฺณนา) ปกาสิโตวฯ สงฺฆาทิเสสํ ปน ญตฺติยา อาโรเจตฺวา อุโปสถํ กาตุํ วฎฺฎติฯ ตสฺสา ญตฺติยา อยมโตฺถ – ยทา สุทฺธํ ภิกฺขุํ ปสฺสิสฺสติ, ตสฺส สนฺติเก อญฺญมญฺญาโรจนวเสน ปฎิกริสฺสติ, เอวํ ปฎิกเต ‘‘น จ, ภิกฺขเว, สาปตฺติเกน ปาติโมกฺขํ โสตพฺพํ, โย สุเณยฺย, อาปตฺติ ทุกฺกฎสฺสา’’ติ (จูฬว. ๓๘๖) วุตฺตาปตฺติโต โมโกฺข โหติ, ตสฺมา ‘‘ครุกํ วา โหตุ ลหุกํ วา, ญตฺติยา อาวิ กาตุํ วฎฺฎตี’’ติ วุตฺตํฯ อุโภสุ นเยสุ ยุตฺตตรํ คเหตพฺพํฯ ติ เตน เตน วีติกฺกเมนาปนฺนาปตฺติ นฺติ ตสฺสา อาปตฺติยา นาม’’นฺติ ลิขิตํฯ นฺติ เอตฺถ อาโรจนํ วตฺตเภททุกฺกฎปริหรณปฺปโยชนนฺติ เวทิตพฺพํฯ</p>


<p>‘‘สติเยว อนฺตราเย อนฺตรายิกสญฺญี ฉาเทติ, อจฺฉนฺนา โหติฯ อนฺตรายิกสฺส ปน อนฺตรายิกสญฺญาย วา อนนฺตรายิกสญฺญาย วา ฉาทยโต อจฺฉนฺนาวา’’ติปิ ปาโฐฯ ติ หิตกาโมฯ ติ อุฎฺฐิเต อรุเณฯ ติ สภาคสงฺฆาทิเสสํ อนาปนฺนสฺส สนฺติเกฯ นฺติ อสุจิโมจนาทิวีติกฺกมํฯ ติ ‘‘สุกฺกวิสฺสฎฺฐี’’ติ อิทํ อสุจิโมจนลกฺขณสฺส วีติกฺกมสฺส ปกาสนโต  วตฺถุ เจว โหติ, สชาติยสาธารณวิชาติยวินิวตฺตสภาวาย สุกฺกวิสฺสฎฺฐิยา เอว ปกาสนโต โคตฺตญฺจ โหตีติ อโตฺถฯ คํ ตายตีติ หิ โคตฺตํฯ ติ สงฺฆาทิเสโสติ เตน เตน วีติกฺกเมน อาปนฺนสฺส อาปตฺตินิกายสฺส นามปกาสนโต นามเญฺจว โหติ, อาปตฺติสภาวโต อาปตฺติ จฯ</p>


<p>ติ สภาคสงฺฆาทิเสสํ อนาปนฺนสฺส, ตโต วุฎฺฐิตสฺส วาฯ นฺติ สุทฺธนฺตปริวาสวเสน อาปตฺติวุฎฺฐานโต อญฺญสฺมิํ อาปตฺติวุฎฺฐาเนฯ ปฎิจฺฉาทิยิตฺถาติ ปฎิจฺฉนฺนาฯ กา สา? อาปตฺติฯ ทิวสาทีหิ ปริจฺฉินฺทิตฺวา วสนํ ปริวาโสฯ โก โส? วินยกมฺมกรณํฯ ปฎิจฺฉนฺนาย อาปตฺติยา ปริวาโส ฯ</p>

</p>


<h3>สุทฺธนฺตปริวาสกถา</h3>
<p> สุชฺฌนํ  สุโทฺธ, โก โส? อาปตฺติวิคโมฯ อมติ โอสานภาวํ คจฺฉตีติ อโนฺต, สุโทฺธ อโนฺต ยสฺส ปริวาสสฺสาติ สุทฺธโนฺต, สุทฺธโนฺต จ โส ปริวาโส จาติ  สุทฺธกาลํ ปริยนฺตํ กตฺวา อสุทฺธกาลปฺปมาเณน ปริจฺฉินฺทิตฺวา กตปริวาโสฯ</p>

</p>


<h3>โอธานสโมธานปริวาสกถา</h3>
<p> สโมธียเต สโมธานํ, นานากาลิกา นานาวตฺถุกา อาปตฺติโย อคฺฆาทิวเสน สโมธานํ เอกีกรณํ , สโมธาเนตฺวา กโต ปริวาโส ติ วิคฺคโหฯ กมฺมวาจายํ ‘‘ปฎิกสฺสิโต สเงฺฆน อิตฺถนฺนาโม ภิกฺขุ อนฺตรา สมฺพหุลานํ อาปตฺตีนํ อปฺปฎิจฺฉนฺนานํ มูลายปฎิกสฺสนา, ขมติ สงฺฆสฺส, ตสฺมา ตุณฺหี, เอวเมตํ ธารยามี’’ติ เอตฺถ คตฺยตฺถธาตุยา กมฺมนิ จ นยนตฺถธาตุยา กมฺมนิ จ ตทตฺถสมฺปทาเน จ วิภตฺติปริณาเม จาติ อิเมสุ จตูสุ ฐาเนสุ อายาเทสสฺส วุตฺตตฺตา, ปฎิปุพฺพกสธาตุยา จ นยนตฺถตฺตา ‘‘มูลายา’’ติ อิทํ ‘‘ปฎิกสฺสิโต’’ติ เอตฺถ กมฺมํ, ตสฺมา ‘‘ปฎิกสฺสิโต…เป.… มูลาย’’ อิติ เอตฺตกเมว ภวิตพฺพํ, น ‘‘มูลายปฎิกสฺสนา’’ติ เอวํ มญฺญมานา สทฺทวิทุโน ‘‘ปฎิกสฺสนา’’ติ อิทํ อธิกนฺติ วา วเทยฺยุํ มเกฺขยฺยุํ วา, น ปเนตํ วตฺตพฺพํฯ นวปาเฐสุเยว อยํ ปาโฐ สทฺทลกฺขณยุโตฺต วา อยุโตฺต วาติ จิเนฺตตโพฺพ, น ปน ปาฬิยฎฺฐกถาทิโต อาคเตสุ โปราณปาเฐสุฯ เตสุ ปน กถํ โยชิยมาโน อยํ ปาโฐ สทฺทยุตฺติยา จ อตฺถยุตฺติยา จ สมนฺนาคโต ภเวยฺยาติ โยชนากาโรเยว จิเนฺตตโพฺพฯ อยญฺจ ปาโฐ โปราณปาฬิปาโฐว, ตสฺมา ‘‘มูลายปฎิกสฺสนา’’ติ อิทํ กรณวเสน วิปริณาเมตฺวา ‘‘มูลายปฎิกสฺสนาย ปฎิกสฺสิโต’’ติ โยเชตพฺพํฯ</p>


<p>กถํ ปเนตสฺส โปราณปาฐภาโว ชานิตโพฺพติ? ปกรเณ อาคตตฺตาฯ วุตฺตญฺหิ วิมติวิโนทนิยํ (วิ. วิ. ฎี. จูฬวคฺค ๒.๑๐๒) ‘‘ปาฬิยํ ปฎิกสฺสิโต สเงฺฆน อุทายิ ภิกฺขุ อนฺตรา เอกิสฺสา อาปตฺติยา…เป.… มูลายปฎิกสฺสนาติ อิทํ กรณวเสน วิปริณาเมตฺวา  มูลายปฎิกสฺสนาย ปฎิกสฺสิโตติ โยเชตพฺพ’’นฺติฯ อถ วา ‘‘มูลาย ปฎิกสฺสนา มูลายปฎิกสฺสนา’’ติ อลุตฺตสมาสวเสน อุตฺตรปเทน สมาสํ กตฺวา สเงฺฆน อิตฺถนฺนาโม ภิกฺขุ อนฺตรา สมฺพหุลานํ อาปตฺตีนํ  อปฺปฎิจฺฉนฺนานํ เหตุ ปฎิกสฺสิโตฯ สา มูลายปฎิกสฺสนา ขมติ สงฺฆสฺสาติ โยเชตพฺพํฯ ตถา หิ วุตฺตํ ตเตฺถว (วิ. วิ. ฎี. จูฬวคฺค ๒.๑๐๒) ‘‘อถ วา มูลายปฎิกสฺสนา ขมติ สงฺฆสฺสาติ อุตฺตรปเทน สห ปจฺจตฺตวเสเนว โยเชตุมฺปิ วฎฺฎตี’’ติฯ</p>


<p>ติ เอตฺถ ตํ โอธานสโมธานปริวาสํ เทเนฺตน ปฐมํ ตํ ภิกฺขุํ มูลาย ปฎิกสฺสิตฺวา มูลทิวเส อากฑฺฒิตฺวา ตสฺส อนฺตราปตฺติยา สโมธานปริวาโส ทาตโพฺพติ อโตฺถฯ ยถา กิํ วิมติวิโนทนิยํ (วิ. วิ. ฎี. จูฬวคฺค ๒.๑๐๒) ‘‘อุทายิํ ภิกฺขุํ อนฺตรา เอกิสฺสา อาปตฺติยา…เป.… มูลาย ปฎิกสฺสิตฺวาติ เอตฺถ อนฺตรา เอกิสฺสา อาปตฺติยา เหตุภูตาย อุทายิํ ภิกฺขุํ มูลาย ปฎิกสฺสิตฺวา มูลทิวเส อากฑฺฒิตฺวา ตสฺสา อนฺตราปตฺติยา สโมธานปริวาสํ เทตูติ โยชนา’’ติ วุตฺตํฯ มหาสุมเตฺถรวาเท ติ ตสฺส อเตกิจฺฉภาวํ เตเนว สงฺฆสฺส ปากฎํ กาเรตฺวา ลชฺชีคณโต วิโยชนวเสน วิสฺสเชฺชตโพฺพติ อโตฺถฯ</p>

</p>


<h3>อคฺฆสโมธานปริวาสกถา</h3>
<p> อเคฺฆน อคฺฆวเสน อรหวเสน สโมธานํ อคฺฆสโมธานํ, อาปนฺนาสุ สมฺพหุลาสุ อาปตฺตีสุ ยา อาปตฺติโย จิรตรปฺปฎิจฺฉนฺนาโย, ตาสํ อเคฺฆน สโมธาย ตาสํ รตฺติปริเจฺฉทวเสน อวเสสานํ อูนตรปฺปฎิจฺฉนฺนานํ อาปตฺตีนํ ปริวาโส ทียติ, อยํ วุจฺจติ   ติ กายสํสคฺคาทิวเสน เอกทิวเส อาปนฺนา สตํ อาปตฺติโยฯ นฺติ สหสฺสอาปตฺติโยฯ รตฺติสตํ ฉาทยิตฺวานาติ โยเชตพฺพํฯ  นาม สภาควตฺถุกาโย สมฺพหุลา อาปตฺติโย อาปนฺนสฺส พหุรตฺติํ ปฎิจฺฉาทิตาปตฺติยํ นิกฺขิปิตฺวา ทาตโพฺพ, อิตโร นานาวตฺถุกานํ วเสนาติ อยเมเตสํ วิเสโส’’ติ วชิรพุทฺธิฎีกายํ (วชิร. ฎี. จูฬวคฺคฺค ๑๐๒) วุตฺตํฯ</p>

</p>


<p> ลิงฺคปริวตฺตนกกถายํ  ยทิ กสฺสจิ ภิกฺขุโน อิตฺถิลิงฺคํ ปาตุ ภเวยฺย, กิํ เตน ปุน อุปชฺฌา คเหตพฺพา, ปุน อุปสมฺปทา กาตพฺพา, กิํ ภิกฺขูปสมฺปทาโต ปฎฺฐาย วสฺสคณนา กาตพฺพา, อุทาหุ อิโต ปฎฺฐายาติ ปุจฺฉาย สติ ตํ ปริหริตุมาห ติอาทิฯ เอวํ สเนฺต สา ภิกฺขุนี ภิกฺขูนํ มเชฺฌเยว วสิตพฺพํ ภเวยฺยาติ โจทนํ สนฺธายาห นฺติอาทิฯ เอวํ สเนฺต ภิกฺขุภูตกาเล อาปชฺชิตาปตฺติโย กถํ กาตพฺพาติ โจทนํ มนสิ กตฺวา อาห ติอาทิฯ ตตฺถ ติ สญฺจริตฺตาทโยฯ ติ สุกฺกวิสฺสฎฺฐิอาทโยฯ โหตุ ภควโต อนุญฺญาตวเสน ลิเงฺค ปริวเตฺต อสาธารณาปตฺตีหิ วุฎฺฐิตภาโว, ปุน ปกติลิเงฺค อุปฺปเนฺน ปุน อาปตฺติ สิยาติ อาสงฺกํ ปริหริตุํ ติอาทิ วุตฺตํฯ อิทานิ ตมตฺถํ ปาฬิยา สาเธตุํ นฺติอาทิมาหฯ ตสฺสโตฺถ ปฐมปาราชิกวณฺณนาย ฎีกาสุ (สารตฺถ. ฎี. ๒.๖๙; วชิร. ฎี. ปาราชิก ๖๙) วุตฺตนเยเนว ทฎฺฐโพฺพ, อิธ ปน ครุกาปตฺติวุฎฺฐานกถาภูตตฺตา สาเยว กถา วุจฺจเตฯ</p>


<p> ตตฺถ  ติ สญฺจริตฺตาทิอาปตฺติยา, เหตฺวเตฺถ เจตํ กรณวจนํฯ ติ อนาทเร สามิวจนํฯ  น ปุน ปริวาโส ทาตโพฺพ ภิกฺขุนิภาเว อปริวาสารหตฺตาติ อธิปฺปาโยฯ ติ อนาทเรเยว สามิวจนํ, ฉารตฺตมานเตฺต อาจิเณฺณเยว ปริวตฺตติ, ปุน ปกฺขมานตฺตเมว ทาตพฺพนฺติฯ เตน วกฺขติ ‘‘สเจ จิณฺณมานตฺตสฺสา’’ติอาทิฯ ติ ปุริสินฺทฺริยสฺส อนฺตรธานํ สนฺธาย วุตฺตํฯ อิตฺถินฺทฺริยปติฎฺฐานํ ปน กุสลวิปากเมวฯ วุตฺตญฺหิ อฎฺฐกถายํ ‘‘อุภยมฺปิ อกุสเลน อนฺตรธายติ, กุสเลน ปฎิลพฺภตี’’ติฯ  น ปริวาโส ทาตโพฺพ, น วา ปกฺขมานตฺตํ ทาตพฺพํฯ</p>


<p>‘‘อยํ ปน วิเสโส’’ติ วตฺวา ตํ วิเสสํ ทเสฺสตุมาห ติอาทิฯ ฯ กสฺมา? ภิกฺขุนิกาเล ปฎิจฺฉนฺนตฺตาฯ ภิกฺขุกาเล ฉนฺนาเยว หิ อาปตฺติ ปริวาสารหา โหติ, โน ภิกฺขุนิกาเลติ อยเมตาสํ วิเสโสฯ ติ อนาทเร สามิวจนํ, ปกฺขมานเตฺต อาจิเณฺณเยวาติ อโตฺถฯ ตถา หิ วกฺขติ ‘‘จิณฺณมานตฺตายา’’ติอาทิฯ ติอาทิ วุตฺตนยเมวฯ</p>


<h3>ปริวาสวินิจฺฉยกถา</h3>
<p>อิทานิ  สงฺฆาทิเสสาปตฺติ ยสฺมา สาวเสสครุกาปตฺติ โหติ สเตกิจฺฉา, ตสฺมา ยถา นาม โรคาตุโร ปุคฺคโล กิญฺจิ อตฺตโน หิตสุขการณํ กาตุํ น สโกฺกติ, ตเมนํ การุณิโก ติกิจฺฉโก กรุณาสโญฺจทิโต ติกิจฺฉํ กตฺวา เคลญฺญโต วุฎฺฐาเปตฺวา  หิตสุขํ ชเนติ, เอวํ สงฺฆาทิเสสาปตฺติสมงฺคี ปุคฺคโล อาณาวีติกฺกมนฺตรายิกภาวโต สคฺคโมกฺขมคฺคํ โสเธตุํ น สโกฺกติ, ตเมนํ มหาการุณิโก ภควา มหากรุณาย สโญฺจทิตมานโส อเนเกหิ นเยหิ อาปตฺติโต วุฎฺฐานํ กตฺวา สคฺคโมกฺขสุเข ปติฎฺฐเปติ, ภควโต อธิปฺปายญฺญุโน อฎฺฐกถาจริยาปิ อเนเกหิ การเณหิ ภควโต วจนสฺส อตฺถํ ปกาเสตฺวา วิสุทฺธกามานํ นยํ เทนฺติ, ตถา ฎีกาจริยาทโยปิฯ เอวํ ทิเนฺน ปน นเย โยนิโส มนสิ กาตุํ สโกฺกนฺตา ปณฺฑิตา ยถานุสิฎฺฐํ ปฎิปชฺชนฺติ, อสโกฺกนฺตา อญฺญถา อตฺถํ คเหตฺวา น ยถานุสิฎฺฐํ ปฎิปชฺชนฺติ, เตสํ ทิฎฺฐานุคติํ อนุคจฺฉนฺตา สิสฺสาทโยปิ ตเถว กโรนฺติ, ตสฺมา ภควโต วจนญฺจ ปุเพฺพนาปรํ สํสนฺทิตฺวา อฎฺฐกถาฎีกาทิวจนญฺจ สมฺมา ตุลยิตฺวา ตถโต ภควโต อธิปฺปายํ ญตฺวา ยถานุสิฎฺฐํ ปฎิปชฺชเนฺตหิ ครุกาปตฺติโต วุฎฺฐหนตฺถํ โยโค กรณีโยฯ</p>


<p>ตสฺมา ยทา ภิกฺขู อาคจฺฉนฺติ วินยธรสฺส สนฺติกํ ‘‘ครุกาปตฺติวุฎฺฐานํ กริสฺสามา’’ติ, ตทา วินยธเรน ‘‘ตฺวํ กตราปตฺติํ อาปโนฺน’’ติ ปุจฺฉิตโพฺพฯ ‘‘สงฺฆาทิเสสํ อาปโนฺน’’ติ วุเตฺต ‘‘กตรสงฺฆาทิเสส’’นฺติ ปุจฺฉิตฺวา ‘‘อิมํ นามา’’ติ วุเตฺต สุกฺกวิสฺสฎฺฐิยํ โมเจตุกามเจตนา, อุปกฺกโม, มุจฺจนนฺติ ตีณิ องฺคานิฯ กายสํสเคฺค มนุสฺสิตฺถี, อิตฺถิสญฺญิตา, กายสํสคฺคราโค, เตน ราเคน วายาโม, หตฺถคฺคาหาทิสมาปชฺชนนฺติ ปญฺจ องฺคานิฯ ทุฎฺฐุลฺลวาจายํ มนุสฺสิตฺถี, อิตฺถิสญฺญิตา, ทุฎฺฐุลฺลวาจสฺสาทราโค, เตน ราเคน โอภาสนํ, ตงฺขณวิชานนนฺติ ปญฺจ องฺคานิฯ อตฺตกาเม มนุสฺสิตฺถี, อิตฺถิสญฺญิตา, อตฺตกามปาริจริยาย ราโค, เตน ราเคน วณฺณภณนํ, ตงฺขณวิชานนนฺติ ปญฺจ องฺคานิฯ สญฺจริเตฺต เยสุ สญฺจริตฺตํ สมาปชฺชติ, เตสํ มนุสฺสชาติกตา , นาลํวจนียตา, ปฎิคฺคณฺหนวีมํสนปจฺจาหรณานีติ ปญฺจ องฺคานิฯ กุฎิกาเร อุลฺลิตฺตาทีนํ อญฺญตรตา, เหฎฺฐิมปมาณสมฺภโว, อเทสิตวตฺถุกตา, ปมาณาติกฺกนฺตตา, อตฺตุเทฺทสิกตา, วาสาคารตา, เลปฆฎนาติ สตฺต ปมาณยุตฺตาทีสุ ฉธา องฺคานิฯ วิหารกาเร ตานิเยว ฉ องฺคานิฯ ทุฎฺฐโทเส ยํ โจเทติ, ตสฺส อุปสมฺปโนฺนติ สงฺขฺยุปคมนํ, ตสฺมิํ สุทฺธสญฺญิตา, เยน ปาราชิเกน โจเทติ , ตสฺส ทิฎฺฐาทิวเสน อมูลกตา, จาวนาธิปฺปาเยน สมฺมุขาโจทนา, ตสฺส ตงฺขณวิชานนนฺติ ปญฺจ องฺคานิฯ อญฺญภาคิเย อญฺญภาคิยสฺส อธิกรณสฺส กญฺจิเทสํ เลสมตฺตํ อุปาทิยนตา, ปุริมานิ ปญฺจาติ ฉ องฺคานิฯ สงฺฆเภเท เภทาย ปรกฺกมนํ, ธมฺมกเมฺมน สมนุภาสนํ, กมฺมวาจาปริโยสานํ, อปฺปฎินิสฺสชฺชนนฺติ จตฺตาริ องฺคานิฯ เภทานุวตฺตเก อเงฺคสุ ยถา ตตฺถ ปรกฺกมนํ, เอวํ อิธ อนุวตฺตนนฺติ จตฺตาริ องฺคานิฯ ทุพฺพเจ อเงฺคสุ ยถา ตตฺถ ปรกฺกมนํ, เอวํ อิธ อวจนียกรณตาติ จตฺตาริ องฺคานิฯ กุลทูสเก อเงฺคสุ ยถา ตตฺถ ปรกฺกมนํ, เอวํ อิธ ฉนฺทาทีหิ ปาปนนฺติ จตฺตาริ องฺคานิฯ อิติ อิมานิ องฺคานิ โสเธตฺวา สเจ องฺคปาริปูรี โหติ, ‘‘สงฺฆาทิเสโส’’ติ วตฺตโพฺพฯ โน เจ, ‘‘นายํ สงฺฆาทิเสโส, ถุลฺลจฺจยาทีสุ อญฺญตราปตฺตี’’ติ วตฺวา ‘‘นายํ วุฎฺฐานคามินี, เทสนาคามินี อยํ อาปตฺติ, ตสฺมา ปติรูปสฺส ภิกฺขุสฺส สนฺติเก เทเสหี’’ติ วตฺวา เทสาเปตโพฺพฯ</p>


<p>อถ ปน อนาปตฺติจฺฉายา ปญฺญายติ, ‘‘อนาปตฺตี’’ติ วตฺวา อุโยฺยเชตพฺพาฯ สเจ ปน สงฺฆาทิเสสจฺฉายา ปญฺญายติ, ‘‘ตฺวํ อิมํ อาปตฺติํ อาปชฺชิตฺวา ฉาเทสิ, น ฉาเทสี’’ติ ปุจฺฉิตฺวา ‘‘น ฉาเทมี’’ติ วุเตฺต ‘‘เตน หิ ตฺวํ น ปริวาสารโห, มานตฺตารโหว โหตี’’ติ วตฺตโพฺพฯ ‘‘ฉาเทมี’’ติ ปน วุเตฺต ‘‘ทสสุ อากาเรสุ อญฺญตรการเณน  ฉาเทสิ, อุทาหุ อญฺญการเณนา’’ติ ปุจฺฉิตฺวา ‘‘ทสสุ อญฺญตรการเณนา’’ติ วุเตฺต ‘‘เอวมฺปิ มานตฺตารโห โหติ, น ปริวาสารโห’’ติ วตฺตโพฺพฯ อถ ‘‘อญฺญการเณนา’’ติ วทติ, เอวํ สเนฺตปิ ‘‘ตฺวํ อาปตฺติอาปนฺนภาวํ ชานโนฺต ปฎิจฺฉาเทสิ, อุทาหุ อชานโนฺต’’ติ ปุจฺฉิตฺวา ‘‘อชานโนฺต ปฎิจฺฉาเทมี’’ติ วุเตฺต จ ‘‘อาปตฺติอาปนฺนภาวํ สรโนฺต ปฎิจฺฉาเทสิ, อุทาหุ วิสริตฺวา ปฎิจฺฉาเทสี’’ติ ปุจฺฉิตฺวา ‘‘วิสริตฺวา ปฎิจฺฉาเทมี’’ติ วุเตฺต จ ‘‘อาปตฺติอาปนฺนภาเว เวมติโก หุตฺวา ปฎิจฺฉาเทสิ, อุทาหุ นิเพฺพมติโก หุตฺวา’’ติ ปุจฺฉิตฺวา ‘‘เวมติโก หุตฺวา’’ติ วุเตฺต จ ‘‘น ตฺวํ ปริวาสารโห, มานตฺตารโหว โหตี’’ติ วตฺตโพฺพฯ</p>


<p>อถ ‘‘ชานโนฺต ปฎิจฺฉาเทมี’’ติ วุเตฺต จ ‘‘สรโนฺต ปฎิจฺฉาเทมี’’ติ วุเตฺต จ ‘‘นิเพฺพมติโก หุตฺวา ปฎิจฺฉาเทมี’’ติ วุเตฺต จ ‘‘ตฺวํ ปริวาสารโห’’ติ วตฺตโพฺพฯ วุตฺตเญฺหตํ สมุจฺจยกฺขนฺธเก (จูฬว. ๑๔๔) ‘‘โส เอวํ วทติ ‘ยายํ, อาวุโส, อาปตฺติ ชานปฎิจฺฉนฺนา, ธมฺมิกํ ตสฺสา อาปตฺติยา ปริวาสทานํ, ธมฺมตฺตา รุหติฯ ยา จ ขฺวายํ, อาวุโส, อาปตฺติ อชานปฺปฎิจฺฉนฺนา, อธมฺมิกํ ตสฺสา อาปตฺติยา ปริวาสทานํ, อธมฺมตฺตา น  รุหติฯ เอกิสฺสา, อาวุโส, อาปตฺติยา ภิกฺขุ มานตฺตารโห’’’ติ จ, ‘‘โส เอวํ วทติ ‘ยายํ อาปตฺติ สรมานปฎิจฺฉนฺนา, ธมฺมิกํ ตสฺสา อาปตฺติยา ปริวาสทานํ, ธมฺมตฺตา รุหติฯ ยา จ ขฺวายํ อาปตฺติ อสรมานปฎิจฺฉนฺนา, อธมฺมิกํ ตสฺสา อาปตฺติยา ปริวาสทานํ, อธมฺมตฺตา น รุหติฯ เอกิสฺสา, อาวุโส, อาปตฺติยา ภิกฺขุ มานตฺตารโห’’’ติ จ, ‘‘โส เอวํ วทติ ‘ยายํ, อาวุโส, อาปตฺติ นิเพฺพมติกปฎิจฺฉนฺนา, ธมฺมิกํ ตสฺสา อาปตฺติยา ปริวาสทานํ, ธมฺมตฺตา รุหติฯ ยา จ ขฺวายํ, อาวุโส, อาปตฺติ  เวมติกปฎิจฺฉนฺนา, อธมฺมิกํ ตสฺสา อาปตฺติยา ปริวาสทานํ, อธมฺมตฺตา น รุหติฯ เอกิสฺสา, อาวุโส, อาปตฺติยา ภิกฺขุมานตฺตารโห’’’ติ จฯ</p>


<p>เอวํ ปริวาสารหภาวํ ปกาเสตฺวา ‘‘อยํ ภิกฺขุ ปริวาสารโห, ตีสุ ปริวาเสสุ กตรปริวาสารโห’’ติ จิเนฺตตฺวา ‘‘ภิกฺขุ ตฺวํ กติ อาปตฺติโย ฉาเทสี’’ติ ปุจฺฉิตฺวา ‘‘เอกํ อาปตฺติ’’นฺติ วา ‘‘เทฺว ตีณิ ตตุตฺตริ วา อาปตฺติโย ฉาเทมี’’ติ วา วุเตฺต ‘‘กตีหํ ตฺวํ อาปตฺติํ ปฎิจฺฉาเทสี’’ติ ปุจฺฉิตฺวา ‘‘เอกาหเมวาหํ ปฎิจฺฉาเทมี’’ติ วา ‘‘ทฺวีหํ ตีหํ ตตุตฺตริ วา ปฎิจฺฉาเทมี’’ติ วา วุเตฺต ‘‘ยาวตีหํ ปฎิจฺฉาเทสิ, ตาวตีหํ ตฺวํ ปฎิวสิสฺสสี’’ติ วตฺตโพฺพฯ วุตฺตเญฺหตํ ภควตา ‘‘ยาวตีหํ ชานํ ปฎิจฺฉาเทติ, ตาวตีหํ เตน ภิกฺขุนา อกามา ปริวตฺถพฺพ’’นฺติฯ ตโต ‘‘อยํ ภิกฺขุ อาปตฺติปริยนฺตํ ชานาติ, ตสฺมา ปฎิจฺฉนฺนปริวาสารโห’’ติ (ปารา. ๔๔๒) ญตฺวา ตทนุรูปา กมฺมวาจา กาตพฺพาฯ</p>


<p>เอตฺถ จ อาปตฺติปริยนฺตปุจฺฉนํ กมฺมวาจากรณตฺถเมว โหติ, รตฺติปริยนฺตปุจฺฉนํ ปน ตทตฺถเญฺจว สุทฺธนฺตปริวาสสฺส อนนุรูปภาวทสฺสนตฺถญฺจ โหติฯ วุตฺตญฺหิ อฎฺฐกถายํ (จุฬว. อฎฺฐ. ๑๐๒) ‘‘โส ทุวิโธ จูฬสุทฺธโนฺต มหาสุทฺธโนฺตติ, ทุวิโธปิ เจส รตฺติปริเจฺฉทํ สกลํ วา เอกจฺจํ วา อชานนฺตสฺส จ อสรนฺตสฺส จ ตตฺถ เวมติกสฺส จ ทาตโพฺพฯ อาปตฺติปริยนฺตํ ปน ‘อหํ เอตฺตกา อาปตฺติโย อาปโนฺน’ติ ชานาตุ วา, มา วา, อการณเมต’’นฺติฯ ตโต ตสฺส ภิกฺขุโน นิสีทนฎฺฐานํ ชานิตพฺพํฯ ทุวิธญฺหิ นิสีทนฎฺฐานํ อนิกฺขิตฺตวเตฺตน นิสีทิตพฺพฎฺฐานํ, นิกฺขิตฺตวเตฺตน นิสีทิตพฺพฎฺฐานนฺติฯ</p>


<p>ตตฺถ  อปฺปภิกฺขุเก วิหาเร สภาคภิกฺขูนํ วสนฎฺฐาเน อุปจารสีมาปริจฺฉิโนฺน อโนฺตวิหาโร อนิกฺขิตฺตวเตฺตน นิสีทิตพฺพฎฺฐานํ โหติฯ อุปจารสีมํ อติกฺกมฺม มหามคฺคโต โอกฺกมฺม  คุมฺพวติปฎิจฺฉนฺนฎฺฐานํ นิกฺขิตฺตวเตฺตน นิสีทิตพฺพฎฺฐานํ โหติฯ วุตฺตญฺหิ อฎฺฐกถายํ (จูฬว. อฎฺฐ. ๑๐๒) ‘‘สเจ อปฺปภิกฺขุโก วิหาโร โหติ, สภาคา ภิกฺขู วสนฺติ, วตฺตํ อนิกฺขิปิตฺวา วิหาเรเยว รตฺติปริคฺคโห กาตโพฺพฯ อถ น สกฺกา โสเธตุํ, วุตฺตนเยเนว วตฺตํ นิกฺขิปิตฺวา ปจฺจูสสมเย เอเกน ภิกฺขุนา สทฺธิํ มานตฺตวณฺณนายํ วุตฺตนเยเนว อุปจารสีมํ อติกฺกมิตฺวา มหามคฺคา โอกฺกมฺม ปฎิจฺฉนฺนฎฺฐาเน นิสีทิตฺวา อโนฺตอรุเณเยว วุตฺตนเยเนว วตฺตํ สมาทิยิตฺวา ตสฺส ภิกฺขุโน ปริวาโส อาโรเจตโพฺพ’’ติฯ ‘‘มานตฺตวณฺณนายํ วุตฺตนเยเนวา’’ติ จ ‘‘สเจ อปฺปภิกฺขุโก วิหาโร โหติ, สภาคา ภิกฺขู วสนฺติ, วตฺตํ อนิกฺขิปิตฺวา อโนฺตวิหาเรเยว รตฺติโย คเณตพฺพาฯ อถ น สกฺกา โสเธตุํ, วุตฺตนเยเนว วตฺตํ นิกฺขิปิตฺวา ปจฺจูสสมเย จตูหิ ปญฺจหิ วา ภิกฺขูหิ สทฺธิํ ปริกฺขิตฺตสฺส วิหารสฺส ปริเกฺขปโต, อปริกฺขิตฺตสฺส ปริเกฺขปารหฎฺฐานโต เทฺว เลฑฺฑุปาเต อติกฺกมิตฺวา มหามคฺคโต โอกฺกมฺม คุเมฺพน วา วติยา วา ปฎิจฺฉนฺนฎฺฐาเน นิสีทิตพฺพ’’นฺติ (วิ. สงฺค. อฎฺฐ. ๒๓๘) อิทํ วจนํ สนฺธาย วุตฺตํฯ</p>


<p>ตตฺถ ติ อิทํ พหุภิกฺขุเก วิหาเร อเญฺญ ภิกฺขู คจฺฉนฺติ, อเญฺญ ภิกฺขู อาคจฺฉนฺติ, ตสฺมา รตฺติเจฺฉทวตฺตเภทการณานิ โสเธตุํ ทุกฺกรตฺตา วุตฺตํฯ วกฺขติ หิ ‘‘อถ น สกฺกา โสเธตุ’’นฺติฯ ติ อิทํ วิสภาคานํ เวรีภิกฺขูนํ สนฺติเก วตฺตํ อาโรเจโนฺต ปกาเสตุกาโม โหติ , ตสฺมา วุตฺตํฯ วุตฺตญฺหิ อฎฺฐกถายํ (จูฬว. อฎฺฐ. ๑๐๒; วิ. สงฺค. อฎฺฐ. ๒๓๖) ‘‘ตสฺมา อเวริสภาคสฺส สนฺติเก อาโรเจตพฺพาฯ โย ปน วิสภาโค โหติ สุตฺวา ปกาเสตุกาโม, เอวรูปสฺส อุปชฺฌายสฺสปิ สนฺติเก นาโรเจตพฺพา’’ติ, ตสฺมา วิสภาคานํ วสนฎฺฐาเน วตฺตํ อสมาทิยิตฺวา พหิเยว กาตุมฺปิ วฎฺฎตีติ ทฎฺฐพฺพํฯ ติ อโนฺตอุปจารสีมายเมวฯ วกฺขติ หิ ‘‘อถ น สกฺกา…เป.… อุปจารสีมํ อติกฺกมิตฺวา’’ติฯ ติ รตฺติคณนา กาตพฺพาฯ วุตฺตญฺหิ มานตฺตวณฺณนายํ ‘‘รตฺติโย คเณตพฺพา’’ติฯ นฺติ พหุภิกฺขุกตฺตา วา วิหารสฺส วิสภาคานํ วสนฎฺฐานตฺตา วา รตฺติเจฺฉทวตฺตาเภทการณานิปิ โสเธตุํ น สกฺกาฯ ติ ปริวาสวตฺตํ นิกฺขิปิตฺวาฯ ติ ปจฺฉิมยามกาเล อรุโณทยโต ปุเรตรเมวฯ ตถา หิ วกฺขติ ‘‘อโนฺตอรุเณเยว วุตฺตนเยน วตฺตํ สมาทิยิตฺวา ตสฺส ภิกฺขุโน ปริวาโส อาโรเจตโพฺพ’’ติฯ นฺติ วิปฺปวาสรตฺติเจฺฉทวิมุจฺจนตฺถํ วินา ปกตเตฺตน สภิกฺขุกอาวาสออกฺขุกอนาวาสคมนสงฺขาตวตฺตเภทวิมุจฺจนตฺถญฺจ  วุตฺตํฯ ตถา หิ วุตฺตํ ‘‘น, ภิกฺขเว, ปาริวาสิเกน ภิกฺขุนา สภิกฺขุกา อาวาสา อภิกฺขุโก อนาวาโส คนฺตโพฺพ อญฺญตฺร ปกตเตฺตน อญฺญตฺร อนฺตรายา’’ติ (จูฬว. ๗๖)ฯ</p>


<p>ติ ‘‘ปริกฺขิตฺตสฺส วิหารสฺส ปริเกฺขปโต, อปริกฺขิตฺตสฺส ปริเกฺขปารหฎฺฐานโต เทฺว เลฑฺฑุปาเต อติกฺกมิตฺวา’’ติ วุตฺตนเยนฯ ยทิ เอวํ วิสมมิทํ นยทสฺสนํ, ปริเกฺขปปริเกฺขปารหฎฺฐาเน เอว หิ อุปจารสีมา โหติ, กสฺมา ตตฺถ อุปจารสีมโต เทฺวเลฑฺฑุปาตาติกฺกโม วุโตฺต, อิธ ปน อุปจารสีมาติกฺกโม เอวาติ ? สจฺจํ, ตถาปิ วิหาเร ภิกฺขูนํ สชฺฌายาทิสทฺทสวนสพฺภาวโต สุวิทูราติกฺกโม วุโตฺต, อิธ ปน อุปจารสีมโต อติกฺกมมโตฺตปิ อติกฺกโมเยวาติ กตฺวา วุโตฺตฯ พุทฺธมตญฺญุโน หิ อฎฺฐกถาจริยาฯ ตถา หิ วุตฺตํ วชิรพุทฺธิฎีกายํ (วชิร. ฎี. จูฬวคฺค ๙๗) ‘‘ปริกฺขิตฺตสฺส วิหารสฺส ปริเกฺขปโตติอาทิ กิญฺจาปิ ปาฬิยํ นตฺถิ, อถ โข อฎฺฐกถาจริยานํ วจเนน ตถา เอว ปฎิปชฺชิตพฺพนฺติ จ วุตฺต’’นฺติฯ</p>


<p>มานตฺตวณฺณนายํ นฺติ อิทํ ปน อูเนคเณจรณรตฺติเจฺฉทวิมุจฺจนตฺถํ วุตฺตํฯ ติอาทิ อเญฺญสํ ภิกฺขูนํ สวนูปจารทสฺสนูปจารวิชหนตฺถํ วุตฺตํฯ เตเนวาห ฎีกาจริโย ติ อิทํ วิหาเร ภิกฺขูนํ สชฺฌายาทิสทฺทสวนูปจารวิชหนตฺถํ วุตฺตํ, ติ อิทํ มคฺคปฎิปนฺนานํ ภิกฺขูนํ สวนูปจารวิชหนตฺถํ, ติอาทิ ทสฺสนูปจารวิชหนตฺถ’’นฺติฯ ตสฺมา ยถาวุตฺตํ ทุวิธํ ฐานํ ปริวสนฺตมานตฺตจาริกภิกฺขูหิ นิสีทิตพฺพฎฺฐานํ โหติฯ เตสุ จ ยทิ อโนฺตวิหาเรเยว นิสีทิตฺวา ปริวสติ, อุปจารสีมคตานํ สเพฺพสํ ภิกฺขูนํ อาโรเจตพฺพํ โหติฯ อถ พหิอุปจารสีมายํ, ทิฎฺฐรูปานํ สุตสทฺทานํ อาโรเจตพฺพํฯ อทิฎฺฐอสุตานมฺปิ อโนฺตทฺวาทสหตฺถคตานํ อาโรเจตพฺพเมวฯ วุตฺตญฺหิ วชิรพุทฺธิฎีกายํ ‘‘วตฺตํ นิกฺขิปิตฺวา วสนฺตสฺส อุปจารสีมคตานํ สเพฺพสํ อาโรจนกิจฺจํ นตฺถิ, ทิฎฺฐรูปานํ สุตสทฺทานํ อาโรเจตพฺพํฯ อทิฎฺฐอสฺสุตานมฺปิ อโนฺตทฺวาทสหตฺถคตานํ อาโรเจตพฺพํฯ อิทํ วตฺตํ นิกฺขิปิตฺวา วสนฺตสฺส ลกฺขณนฺติ วุตฺต’’นฺติฯ อิทญฺจ วตฺตํ อนิกฺขิปิตฺวา วสนฺตสฺส อโนฺตวิหาเรเยว รตฺติปริคฺคหสฺส จ นิกฺขิปิตฺวา วสนฺตสฺส อุปจารสีมํ อติกฺกมิตฺวา วตฺตสมาทานสฺส จ อฎฺฐกถายํ วุตฺตตฺตา วุตฺตํฯ อุปจาโร ปน  อโนฺตสีมาย  ฐิตานํ สกลอุปจารสีมา โหติ, พหิอุปจารสีมาย ฐิตานํ ทฺวาทสหตฺถมตฺตํฯ เตเนว หิ อุเทฺทสภตฺตาทิสงฺฆลาโภ ยทิ อโนฺตสีมาย อุปฺปชฺชติ, สีมฎฺฐกสงฺฆสฺส โหติฯ ยทิ พหิสีมายํ, ทฺวาทสหตฺถพฺภนฺตเร ปตฺตภิกฺขูนํ, ตสฺมา อุปจารวเสนปิ เอส อโตฺถ วิญฺญายติฯ ตถา หิ วุตฺตํ วชิรพุทฺธิฎีกายํ (วชิร. ฎี. จูฬวคฺค ๙๗) ติ ทฺวาทสหเตฺถ อุปจาเร สลฺลเกฺขตฺวา อนิกฺขิตฺตวตฺตานํ อุปจารสีมาย อาคตภาวํ สลฺลเกฺขตฺวา สหวาสาทิกํ เวทิตพฺพนฺติ จ วุตฺต’’นฺติฯ</p>


<p>เอวํ อนิกฺขิตฺตวตฺตานํ หุตฺวา ปริวสนฺตานํ อโนฺตวิหาเรเยว วสนสฺส, นิกฺขิตฺตวตฺตานํ หุตฺวา ปริวสนฺตานํ วิหารโต พหิ เทฺว เลฑฺฑุปาเต อติกฺกมิตฺวา วสนสฺส จ อฎฺฐกถาทีสุ ปกรเณสุ อาคตตฺตา ตถาคตนโย ปกรณาคตนโย โหติฯ อิทานิ ปน อาจริยา อนิกฺขิตฺตวตฺตสฺส จ รตฺติเจฺฉทวตฺตเภทโทเส ปริหริตุํ อติทุกฺกรตฺตา, นิกฺขิตฺตวตฺตสฺส จ เทวสิกํ ปจฺจูสสมเย พหิสีมคมนสฺส ทุกฺขตฺตา, วาฬสรีสปาทิปริสยสฺส จ อาสงฺกิตพฺพภาวโต รตฺติเจฺฉทวตฺตเภทปริหรณวเสน ลกฺขณปาริปูริเมว มนสิ กโรนฺตา นิกฺขิตฺตวตฺตาปิ สมานา อโนฺตวิหาเรเยว ปริวาสวสนญฺจ มานตฺตจรณญฺจ กโรนฺติฯ</p>


<p>เอกเจฺจ อาจริยา พหิอุปจารสีมายํ ปติรูปฎฺฐาเน ปกตตฺตานํ ภิกฺขูนํ วสนสาลํ การาเปตฺวา ปาริวาสิกภิกฺขูนํ นิปชฺชนมญฺจํ สพฺพโต ฉนฺนปริจฺฉินฺนํ สทฺวารพนฺธนํ สุคุตฺตํ การาเปตฺวา ตํ ปเทสํ วติยา ปริกฺขิปาเปตฺวา สายนฺหสมเย ตตฺถ คนฺตฺวา อุปฎฺฐากสามเณราทโย นิวตฺตาเปตฺวา ปุริมยาเม วา มชฺฌิมยาเม วา สมนฺตโต สทฺทฉิชฺชนกาเล ปกตตฺตภิกฺขู สาลายํ นิปชฺชาเปตฺวา ปาริวาสิกภิกฺขู  วตฺตํ สมาทาเปตฺวา อาโรจาเปตฺวา อตฺตโน อตฺตโน มญฺจเกสุ นิปชฺชาเปตฺวา ปจฺฉิมยามกาเล อุฎฺฐาเปตฺวา อรุเณ อุฎฺฐิเต อาโรจาเปตฺวา วตฺตํ นิกฺขิปาเปนฺติฯ เอส นโย ปกรเณสุ อนาคตตฺตา อาจริยานํ มเตน กตตฺตา  นามฯ เอส นโยปิ ยถารุตโต ปกรเณสุ อนาคโตปิ ปกรณานุโลมวเสน รตฺติเจฺฉทวตฺตเภทโทเส ปริหริตฺวา ลชฺชิเปสเลหิ พหุสฺสุเตหิ สิกฺขากาเมหิ วินเย ปกตญฺญูหิ วิจาริโต สมาโน สุนฺทโร ปสโตฺถว โหติ, ตสฺมา ‘‘อนุโลมนโย’’ติปิ วตฺตุํ วฎฺฎติฯ</p>


<p>นนุ จ อนิกฺขิตฺตวตฺตานํเยว อโนฺตวิหาเร วสนํ อฎฺฐกถายํ วุตฺตํ, อถ กสฺมา นิกฺขิตฺตวตฺตาปิ สมานา วสนฺตีติ? สจฺจํ, ตตฺถ ปน อปฺปภิกฺขุกตฺตา สภาคภิกฺขูนํ วสนฎฺฐานตฺตา  จ รตฺติเจฺฉทวตฺตเภทโทเส จ ปริหริตุํ สกฺกุเณยฺยภาวโต สกลรตฺตินฺทิวมฺปิ วตฺตํ อนิกฺขิปิตฺวา วสนํ วุตฺตํ, อิธ ปน ตถา อสกฺกุเณยฺยภาวโต ทิวา วตฺตํ นิกฺขิปิตฺวา รตฺติยํ สมาทิยโนฺต อาคนฺตุกานํ อนาคมนกาลภาวโต, สทฺทฉิชฺชนกาลภาวโต จ รตฺติเจฺฉทาทิโทเส ปริหริตุํ สกฺกุเณยฺยตฺตา ตทนุโลโมเยว โหตีติ มนฺตฺวา อาจริยา เอวํ กโรนฺตีติ ทฎฺฐพฺพํฯ</p>


<p>เอวํ โหตุ, พหิอุปจารสีมาย วสนฺตานํ ปฎิจฺฉนฺนฎฺฐาเน นิสีทนเมว อฎฺฐกถายํ วุตฺตํ, น ปกตตฺตสาลากรณมญฺจกรณาทีนิ, อถ กสฺมา เอตานิ กโรนฺตีติ? สจฺจํ, ตถาปิ ปกตตฺตสาลากรณํ ปาริวาสิกานํ ภิกฺขูนํ ปกตเตฺตหิ ภิกฺขูหิ วิปฺปวาสรตฺติเจฺฉทวตฺตเภทโทสปริหรณตฺถํ, ตํ ‘‘ตโย โข, อุปาลิ, ปาริวาสิกสฺส ภิกฺขุโน รตฺติเจฺฉทา สหวาโส, วิปฺปวาโส, อนาโรจนา’’ติ วุตฺตปาฐํ  (จูฬว. ๘๓) อนุโลเมติฯ มญฺจกรณํ สหวาสรตฺติเจฺฉทวตฺตเภทโทสปริหรณตฺถํ, ตํ ‘‘น, ภิกฺขเว, ปาริวาสิเกน ภิกฺขุนา ปกตเตฺตน ภิกฺขุนา สทฺธิํ เอกจฺฉเนฺน อาวาเส วตฺถพฺพํ, น เอกจฺฉเนฺน อนาวาเส วตฺถพฺพํ, น เอกจฺฉเนฺน อาวาเส วา อนาวาเส วา วตฺถพฺพ’’นฺติ วุตฺตปาฐญฺจ (จูฬว. ๘๑) ยถาวุตฺตปาฐญฺจ อนุโลเมติฯ อาทิ-สเทฺทน สายนฺหสมเย คมนาทีนิ สงฺคณฺหาติฯ เตสุ อฎฺฐกถายํ ปจฺจูสสมเย คมเน เอว วุเตฺตปิ สายนฺหสมเย คมนํ รตฺติคมนสฺส พหุปริสฺสยตฺตา ปริสฺสยวิโนทนตฺถํ, ตํ ‘‘อนฺตรายโต ปริมุจฺจนตฺถาย คนฺตพฺพเมวา’’ติ วุตฺตํ อฎฺฐกถาปาฐํ (จูฬว. อฎฺฐ. ๗๖) อนุโลเมติฯ อุปฎฺฐากสามเณราทีนํ นิวตฺตาปนํ อนุปสมฺปเนฺนน สหเสยฺยสงฺกานิวตฺตนตฺถํ, ตํ ‘‘โย ปน ภิกฺขุ อนุปสมฺปเนฺนน สหเสยฺยํ กเปฺปยฺย, ปาจิตฺติย’’นฺติ วุตฺตํ มาติกาปาฐํ (ปาจิ. ๔๙) อนุโลเมติฯ ปุริมยาเม วา มชฺฌิมยาเม วา สมนฺตโต สทฺทฉิชฺชนกาเล ปกตตฺตภิกฺขู สาลายํ นิปชฺชาเปตฺวา ปาริวาสิกภิกฺขูนํ วตฺตสมาทาปนํ อญฺญภิกฺขูนํ สทฺทสวนวิวชฺชนตฺถํ, ตํ อนาโรจนรตฺติเจฺฉทโทสปริหรณตฺถํ, ตํ ยถาวุตฺตรตฺติเจฺฉทปาฐํ อนุโลเมติฯ</p>


<p>นนุ จ อฎฺฐกถายํ อโนฺตอรุเณเยว วตฺตสมาทาปนํ วุตฺตํ, อถ กสฺมา ‘‘ปุริมยามมชฺฌิมยาเมสู’’ติ วุตฺตนฺติ? นายํ โทโส, หิโยฺยอรุณุคฺคมนโต ปฎฺฐาย หิ ยาว อชฺชอรุณุคฺคมนา เอโก รตฺตินฺทิโว อชฺชอรุณสฺส อโนฺต นาม, อชฺชอรุณโต ปฎฺฐาย ปจฺฉากาโล อรุณสฺส พหิ นาม, ตสฺมา ปุริมมชฺฌิมยาเมสุ กตวตฺตสมาทานมฺปิ อรุโณทยโต  ปุเร กตตฺตา อโนฺตอรุเณ กตํเยว โหติฯ วตฺตํ อสมาทิยิตฺวา นิปชฺชเน จ สติ นิทฺทาวเสน อรุณุคฺคมนกาลํ อชานิตฺวา วตฺตสมาทานํ อติกฺกนฺตํ  ภเวยฺย, ตสฺมา ปุเรตรเมว สมาทานํ กตฺวา นิปชฺชนํ ญายาคตํ โหติ, ‘‘อโนฺตอรุเณเยว วุตฺตนเยเนว วตฺตํ สมาทิยิตฺวา’’ติ วุตฺตอฎฺฐกถาปาฐญฺจ (จูฬว. อฎฺฐ. ๑๐๒) อนุโลเมติฯ</p>


<p>เอวํ โหตุ, เอวํ สเนฺตปิ กสฺมา ‘‘อาโรจาเปตฺวา’’ติ วุตฺตํ, นนุ มาฬกสีมายํ สมาทินฺนกาเลเยว วตฺตมาโรจิตนฺติ? สจฺจํ อาโรจิตํ, อยํ ปน ภิกฺขุ ทิวา วตฺตํ นิกฺขิปิตฺวา นิสิโนฺน, อิทานิ สมาทิโนฺน, ตสฺมา มาฬกสีมาย อาโรจิตมฺปิ ปุน อาโรเจตพฺพํ โหติฯ อิทมฺปิ ‘‘อโนฺตอรุเณเยว วุตฺตนเยเนว วตฺตํ สมาทิยิตฺวา ตสฺส ภิกฺขุโน ปริวาโส อาโรเจตโพฺพ’’ติ ปาฐํ (จูฬว. อฎฺฐ. ๑๐๒) อนุโลเมติฯ อถ ‘‘อตฺตโน อตฺตโน มญฺจเกสุ นิปชฺชาเปตฺวา’’ติ กสฺมา วุตฺตํ, นนุ อญฺญมญฺญสฺส มเญฺจสุ นิปชฺชมานาปิ ปกตตฺตสาลโต นิโพฺพทกปตนฎฺฐานโต พหิ นิปชฺชมานา สหวาสรออาเจฺฉทโทสโต มุตฺตาเยวาติ? น ปเนวํ ทฎฺฐพฺพํฯ น หิ ปาริวาสิโก ปกตตฺตภิกฺขูเหว เอกจฺฉเนฺน นิปโนฺน สหวาสรตฺติเจฺฉทปฺปโตฺต โหติ, อถ โข อญฺญมญฺญมฺปิ โหติเยวฯ วุตฺตเญฺจตํ สมนฺตปาสาทิกายํ (จูฬว. อฎฺฐ. ๘๑) ‘‘สเจ หิ เทฺว ปาริวาสิกา เอกโต วเสยฺยุํ, เต อญฺญมญฺญสฺส อชฺฌาจารํ ญตฺวา อคารวา วา วิปฺปฎิสาริโน วา หุตฺวา ปาปิฎฺฐตรํ วา อาปตฺติํ อาปเชฺชยฺยุํ วิพฺภเมยฺยุํ วา, ตสฺมา เนสํ สหเสยฺยา สพฺพปฺปกาเรน ปฎิกฺขิตฺตา’’ติฯ ‘‘ปจฺฉิมยามกาเล อุฎฺฐาเปตฺวา อรุเณ อุฎฺฐิเต อาโรจาเปตฺวา วตฺตํ นิกฺขิปาเปนฺตี’’ติ เอตฺถ อรุเณ อนุฎฺฐิเตเยว วตฺตนิกฺขิปเน กริยมาเน รตฺติเจฺฉโท โหติ, สา รตฺติ คณนูปคา น โหติ, ตสฺมา ปฐมปริเจฺฉเท วุตฺตํ อรุณกถาวินิจฺฉยํ โอโลเกตฺวา อรุณุคฺคมนภาโว สุฎฺฐุ ชานิตโพฺพฯ</p>


<p>‘‘อาโรจาเปตฺวา  วตฺตํ นิกฺขิปาเปตพฺพ’’นฺติ วุตฺตํฯ กสฺมา อาโรจาเปติ, นนุ สมาทินฺนกาเลเยว อาโรจิตนฺติ? สจฺจํ, ตถาปิ ปาริวาสิกวตฺตสมาทานกาเล อาโรจิเตสุ ภิกฺขูสุ เอกเจฺจ นิกฺขิปนกาเล คจฺฉนฺติ, อเญฺญ อาคจฺฉนฺติ, เอวํ ปริสสงฺกมนมฺปิ สิยา, ตถา จ สติ อภินวาคตานํ สพฺภาวา อาโรเจตพฺพํ โหติ, อสติ ปน อภินวาคตภิกฺขุมฺหิ อาโรจนกิจฺจํ นตฺถิฯ เอวํ สเนฺตปิ อาโรจเน โทสาภาวโต ปุน อาโรจนํ ญายาคตํ โหติ, มานตฺตจรณกาเล ปน สมาทาเน อาโรจิเตปิ นิกฺขิปเน อวสฺสํ อาโรเจตพฺพเมว ฯ กสฺมา? ทิวสนฺตรภาวโตฯ ‘‘เทวสิกํ อาโรเจตพฺพ’’นฺติ (จูฬว. อฎฺฐ. ๙๐) หิ วุตฺตํฯ เอวํ สเนฺตปิ สายํ สมาทานกาเล อาโรเจสฺสติ, ตสฺมา นิกฺขิปเน อาโรจนกิจฺจํ นตฺถีติ เจ? น, สายํ สมาทานกาเล เอเต ภิกฺขู อาคจฺฉิสฺสนฺติปิ, น อาคจฺฉิสฺสนฺติปิ, อนาคตานํ กถํ อาโรเจตุํ ลภิสฺสติ, อนาโรจเน จ สติ รตฺติเจฺฉโท สิยา, ตสฺมา ตสฺมิํ ทิวเส อรุเณ อุฎฺฐิเต วตฺตนิกฺขิปนโต ปุเรเยว อาโรเจตพฺพนฺติ โน มติ, สุฎฺฐุตรํ อุปธาเรตฺวา คเหตพฺพํฯ เอวํ ปกรณาคตนเยน วา ปกรณานุโลมอาจริยนเยน วา สมฺมาสมฺพุทฺธสฺส อาณํ ปติฎฺฐาเปเนฺตน วินยโกวิเทน พหุสฺสุเตน ลชฺชีเปสลภูเตน วินยธเรน วิสุทฺธิกามานํ เปสลานํ ภิกฺขูนํ สีลวิสุทฺธตฺถาย สุฎฺฐุ วิจาเรตฺวา ปริวาสวตฺตามานตฺตจรณวตฺตานิ อาจิกฺขิตพฺพานีติฯ</p>


<p>อิมสฺมิํ ฐาเน ลชฺชีภิกฺขูนํ ปริวาสาทิกถาย กุสลตฺถํ นานาวาทนโย วุจฺจเต – เกจิ ภิกฺขู ‘‘ปกตตฺตสาลํ กุรุมาเนน ตสฺสา สาลาย มเชฺฌ ถมฺภํ นิมิตฺตํ กตฺวา ตโต ทฺวาทสหตฺถมตฺตํ ปเทสํ สลฺลเกฺขตฺวา ยถา ปญฺญเตฺต  ปาริวาสิกานํ มเญฺจ นิปนฺนสฺส ภิกฺขุสฺส คีวา ตสฺส ปเทสสฺส อุปริ โหติ, ตถา ปญฺญาเปตโพฺพฯ เอวํ กเต สุกตํ โหตี’’ติ วทนฺติ กโรนฺติ จฯ เอกเจฺจ ‘‘มเญฺจ นิปนฺนสฺส ภิกฺขุสฺส กฎิ ตสฺส ปเทสสฺส อุปริ โหติ, ยถา ปญฺญาเปตโพฺพ, เอวํ กเต สุกตํ โหตี’’ติ วทนฺติ กโรนฺติ จ, ตํ วจนํ เนว ปาฬิยํ, น อฎฺฐกถาฎีกาทีสุ วิชฺชติ, เกวลํ เตสํ ปริกปฺปเมวฯ อยํ ปน เนสํ อธิปฺปาโย สิยา – ‘‘ทฺวาทสหตฺถํ ปน อุปจารํ มุญฺจิตฺวา นิสีทิตุํ วฎฺฎตี’’ติ อฎฺฐกถายํ วุตฺตวจนญฺจ ‘‘อถ ทฺวาทสหตฺถํ อุปจารํ โอกฺกมิตฺวา อชานนฺตเสฺสว คจฺฉติ, รตฺติเจฺฉโท โหติ เอว, วตฺตเภโท ปน นตฺถี’’ติ อฎฺฐกถาวจนญฺจ (จูฬว. อฎฺฐ. ๙๗) ‘‘อทิฎฺฐอสฺสุตานมฺปิ อโนฺตทฺวาทสหตฺถคตานํ อาโรเจตพฺพ’’นฺติ วุตฺตฎีกาวจนญฺจ (สารตฺถ. ฎี. จูฬวคฺค ๓.๙๗) ‘‘อทิฎฺฐอสฺสุตานมฺปิ อโนฺตทฺวาทสหตฺถคตานํ อาโรเจตพฺพํ, ‘อิทํ วตฺตํ นิกฺขิปิตฺวา วสนฺตสฺส ลกฺขณ’นฺติ วุตฺต’’นฺติ วุตฺตวชิรพุทฺธิฎีกาวจนญฺจ (วชิร. ฎี. จูฬวคฺค ๙๗) ติ ทฺวาทสหเตฺถ อุปจาเร สลฺลเกฺขตฺวา, อนิกฺขิตฺตวตฺตานํ อุปจารสีมาย อาคตภาวํ สลฺลเกฺขตฺวา สหวาสาทิกํ เวทิตพฺพ’’นฺติ วุตฺตํ วชิรพุทฺธิฎีกาวจนญฺจ ปสฺสิตฺวา อโยนิโส อตฺถํ คเหตฺวา สพฺพตฺถ ทฺวาทสหตฺถเมว ปมาณํ, ตโต อูนมฺปิ อธิกมฺปิ น วฎฺฎติ, ตสฺมา ยถาวุตฺตนเยน มเชฺฌ ถมฺภโต ทฺวาทสหตฺถมเตฺต ปเทเส นิปนฺนสฺส ภิกฺขุสฺส  คีวา วา กฎิ วา โหตุ, เอวํ สเนฺต ทฺวาทสหตฺถปฺปเทเส ปาริวาสิกภิกฺขุ โหติ, ตโต สหวาสโต วา วิปฺปวาสโต วา รตฺติเจฺฉทวตฺตเภทโทสา น โหนฺตีติฯ</p>


<p>ตเตฺรวํ ยุตฺตายุตฺตวิจารณา กาตพฺพาฯ ยถาวุตฺตปาเฐสุ ปฐมปาฐสฺส อยมธิปฺปาโย – ปกตตฺตภิกฺขุมฺหิ ฉมาย  นิสิเนฺน ยทิ ปาริวาสิกภิกฺขุ อาสเน นิสีทิตุกาโม, ปกตตฺตสฺส ภิกฺขุโน นิสินฺนฎฺฐานโต ทฺวาทสหตฺถํ อุปจารํ มุญฺจิตฺวาว นิสีทิตุํ วฎฺฎติ, น ทฺวาทสหตฺถพฺภนฺตเรติฯ เอเตน ทฺวีสุปิ ฉมาย นิสิเนฺนสุ ทฺวาทสหตฺถพฺภนฺตเรปิ วฎฺฎติ, ทฺวาทสหตฺถปฺปเทสโต พหิ นิสีทโนฺต อาสเนปิ นิสีทิตุํ วฎฺฎตีติ ทเสฺสติฯ เตนาห ติ ปกตเตฺต ภูมิยํ นิสิเนฺน อิตเรน อนฺตมโส ติณสนฺถเรปิ อุจฺจตเร วาลิกตเลปิ วา น นิสีทิตพฺพํ, ทฺวาทสหตฺถํ ปน อุปจารํ มุญฺจิตฺวา นิสีทิตุํ วฎฺฎตี’’ติ (จูฬว. อฎฺฐ. ๘๑)ฯ อิติ ปกตเตฺต ฉมาย นิสิเนฺน ปาริวาสิเกน นิสีทิตพฺพฎฺฐานทีปโก อยํ ปาโฐ, น มญฺจปญฺญาปนฎฺฐานสยนฎฺฐานทีปโก, ตํ ปุพฺพาปรปริปุณฺณํ สกลํ ปาฐํ อโนโลเกตฺวา เอกเทสมตฺตเมว ปสฺสิตฺวา ปริกปฺปวเสน อโยนิโส อธิปฺปายํ คณฺหนฺติฯ</p>


<p>ทุติยปาฐสฺส ปน อยมธิปฺปาโย – พหิ อุปจารสีมาย ปฎิจฺฉนฺนฎฺฐาเน วตฺตํ สมาทิยิตฺวา นิสิเนฺน ภิกฺขุสฺมิํ ตสฺส นิสินฺนฎฺฐานโต ทฺวาทสหตฺถํ อุปจารํ โอกฺกมิตฺวา ตสฺส อชานนฺตเสฺสว อโญฺญ ภิกฺขุ คจฺฉติ, ตสฺส ปาริวาสิกสฺส ภิกฺขุโน รตฺติเจฺฉโท โหติ, วตฺตเภโท ปน นตฺถิฯ กสฺมา รตฺติเจฺฉโท โหติ? อุปจารํ โอกฺกมิตตฺตาฯ กสฺมา น วตฺตเภโท? อชานนฺตตฺตาติฯ เอเตน พหิอุปจารสีมาย อุปจาโร ทฺวาทสหตฺถปฺปมาโณ โหติ อาโรจนเกฺขตฺตภูโตติ ทเสฺสติฯ เตนาห ‘‘คุเมฺพน วา วติยา วา ปฎิจฺฉนฺนฎฺฐาเน นิสีทิตพฺพํ, อโนฺตอรุเณเยว วุตฺตนเยน วตฺตํ สมาทิยิตฺวา อาโรเจตพฺพํฯ สเจ อโญฺญ โกจิ ภิกฺขุ เกนจิเทว กรณีเยน ตํ ฐานํ อาคจฺฉติ, สเจ เอส ตํ ปสฺสติ, สทฺทํ วาสฺส สุณาติ, อาโรเจตพฺพํฯ อนาโรเจนฺตสฺส รตฺติเจฺฉโท เจว วตฺตเภโท จฯ อถ ทฺวาทสหตฺถํ  อุปจารํ โอกฺกมิตฺวา อชานนฺตเสฺสว คจฺฉติ, รตฺติเจฺฉโท โหติ เอว, วตฺตเภโท ปน นตฺถี’’ติ (จูฬว. อฎฺฐ. ๙๗)ฯ อิติ อยมฺปิ ปาโฐ อาโรจนเกฺขตฺตทีปโก โหติ, น มญฺจปญฺญาปนาทิทีปโกติ ทฎฺฐพฺพํฯ</p>


<p>ตติยปาฐสฺส ปน อยมธิปฺปาโย – กิํ พหิอุปจารสีมาย วตฺตสมาทานฎฺฐานํ อาคตภิกฺขูนํ  ทิฎฺฐรูปานํ สุตสทฺทานํเยว อาโรเจตพฺพนฺติ ปุจฺฉาย สติ อทิฎฺฐอสฺสุตานมฺปิ อโนฺตทฺวาทสหตฺถคตานํ อาโรเจตพฺพนฺติ วิสฺสเชฺชตพฺพนฺติฯ เอเตน อทิฎฺฐอสฺสุตานํ ปน อโนฺตทฺวาทสหตฺถคตานํเยว อาโรเจตพฺพํ, น พหิทฺวาทสหตฺถคตานํ, ทิฎฺฐสุตานํ ปน อโนฺตทฺวาทสหตฺถคตานมฺปิ พหิทฺวาทสหตฺถคตานมฺปิ อากาสาทิคตานมฺปิ อาโรเจตพฺพเมวาติ ทเสฺสติฯ เตนาห ‘‘อยํ ปเนตฺถ เถรสฺส อธิปฺปาโย – วตฺตํ นิกฺขิปิตฺวา ปริวสนฺตสฺส อุปจารคตานํ สเพฺพสํ อาโรจนกิจฺจํ นตฺถิ, ทิฎฺฐรูปานํ สุตสทฺทานํ อาโรเจตพฺพํ, อทิฎฺฐอสฺสุตานมฺปิ อโนฺตทฺวาทสหตฺถคตานํ อาโรเจตพฺพํฯ อิทํ วตฺตํ นิกฺขิปิตฺวา ปริวสนฺตสฺส ลกฺขณ’’นฺติ (สารตฺถ. ฎี. จูฬวคฺค ๓.๙๗)ฯ อิติ อยมฺปิ ปาโฐ อาโรเจตพฺพลกฺขณทีปโก โหติ, น มญฺจปญฺญาปนาทิทีปโกติฯ จตุตฺถปาฐสฺส อธิปฺปาโยปิ ตติยปาฐสฺส อธิปฺปายสทิโสวฯ</p>


<p>ปญฺจมปาฐสฺส ปน อยมธิปฺปาโย – ติ เอตฺถ เอตสฺมิํ อฎฺฐกถาวจเน นิกฺขิตฺตวตฺตานํ ภิกฺขูนํ อตฺตโน นิสินฺนฎฺฐานโต ทฺวาทสหเตฺถ อุปจาเร อเญฺญสํ ภิกฺขูนํ อตฺถิภาวํ สลฺลเกฺขตฺวา อนิกฺขิตฺตวตฺตานํ อุปจารสีมาย อเญฺญสํ ภิกฺขูนํ อาคตภาวํ สลฺลเกฺขตฺวา สหวาสาทิกํ เวทิตพฺพํฯ -สเทฺทน วิปฺปวาสอนาโรจนอูเนคเณจรณานิ สงฺคณฺหาติฯ อยญฺจ ยสฺมา คณสฺส อาโรเจตฺวา ภิกฺขูนญฺจ อตฺถิภาวํ สลฺลเกฺขตฺวา วสิ , ตสฺมา นิกฺขิตฺตวตฺตานํ พหิอุปจารสีมาย สมาทินฺนตฺตา อตฺตโน นิสินฺนฎฺฐานโต ทฺวาทสหเตฺถ อุปจาเร อเญฺญสํ ภิกฺขูนํ อตฺถิภาวํ สลฺลเกฺขตฺวา อนิกฺขิตฺตวตฺตานํ อโนฺตวิหาเร สมาทินฺนตฺตา อุปจารสีมาย อเญฺญสํ ภิกฺขูนํ อาคตภาวํ สลฺลเกฺขตฺวา สหวาสวิปฺปวาสอนาโรจนอูเนคเณจรณสงฺขาตานิ วตฺตเจฺฉทการณานิ เวทิตพฺพานีติฯ วุตฺตญฺหิ อฎฺฐกถายํ (จูฬว. อฎฺฐ. ๙๗) ‘‘อยญฺจ ยสฺมา คณสฺส อาโรเจตฺวา ภิกฺขูนญฺจ อตฺถิภาวํ สลฺลเกฺขตฺวาว วสิ, เตนสฺส อูเนคเณจรณโทโส วา วิปฺปวาโส วา น โหตี’’ติฯ อิติ อยญฺจ ปาโฐ ปกตตฺตภิกฺขูสุ คเตสุปิ วตฺตํ อาโรเจตฺวา ภิกฺขูนํ อตฺถิภาวํ สลฺลเกฺขตฺวา วสิตตฺตา โทสาภาวเมว ทีเปติ, น มญฺจปญฺญาปนาทีนิฯ อิติ อิเมสํ ปาฐานํ อโยนิโส อธิปฺปายํ คเหตฺวา ‘‘สพฺพตฺถ ทฺวาทสหตฺถเมว ปมาณ’’นฺติ มญฺญมานา วิจาริํสุ, เตสํ ทิฎฺฐานุคติํ อาปชฺชมานา สิสฺสานุสิสฺสาทโยปิ ตเถว กโรนฺติ, ตเทตํ อปฺปมาณํฯ</p>


<p>กถํ? ยํ ตตฺถ ปกตตฺตสาลาย มเชฺฌ ถมฺภํ นิมิตฺตํ กตฺวา ทฺวาทสหตฺถํ มินิํสุ, ตทปฺปมาณํ ฯ น หิ ถเมฺภน วา สาลาย วา สหวาโส วา วิปฺปวาโส วา วุโตฺต, อถ โข ปกตตฺตภิกฺขุนาวฯ วุตฺตญฺหิ สมนฺตปาสาทิกายํ (จูฬว. อฎฺฐ. ๘๓) ‘‘ตตฺถ ติ ยฺวายํ ปกตเตฺตน ภิกฺขุนา สทฺธิํ เอกจฺฉเนฺนติอาทินา นเยน วุโตฺต เอกโต วาโสฯ ติ เอกกเสฺสว วาโส’’ติฯ ยญฺหิ ตโต ทฺวาทสหตฺถมตฺตฎฺฐาเน ภิกฺขุสฺส คีวาฎฺฐปนํ วา กฎิฎฺฐปนํ วา วทนฺติ, ตทปิ อปฺปมาณํฯ พหิอุปจารสีมาย หิ ปริวสนฺตสฺส ภิกฺขุสฺส สกลสรีรํ ปกตตฺตภิกฺขูนํ อโนฺตทฺวาทสหเตฺถ อุปจาเร ฐเปตพฺพํ โหติ, น เอกเทสมตฺตํฯ</p>


<p>เตสํ  ปน อยมธิปฺปาโย สิยา – ทฺวาทสหตฺถปฺปเทสโต สกลสรีรสฺส อโนฺตกรเณ สติ สหวาโส ภเวยฺย, พหิกรเณ สติ วิปฺปวาโส, เตน อุปฑฺฒํ อโนฺต อุปฑฺฒํ พหิ โหตูติ, ตํ มิจฺฉาญาณวเสน โหติฯ น หิ สหวาสโทโส ทฺวาทสหเตฺถน กถิโต, อถ โข เอกจฺฉเนฺน สยเนนฯ วุตฺตเญฺหตํ ภควตา ปาริวาสิกกฺขนฺธเก (จูฬว. ๘๑) ‘‘น, ภิกฺขเว, ปาริวาสิเกน ภิกฺขุนา ปกตเตฺตน ภิกฺขุนา สทฺธิํ เอกจฺฉเนฺน อาวาเส วตฺถพฺพํ, น เอกจฺฉเนฺน อนาวาเส วตฺถพฺพํ, น เอกจฺฉเนฺน อาวาเส วา อนาวาเส วา วตฺถพฺพ’’นฺติฯ อฎฺฐกถายมฺปิ (จูฬว. อฎฺฐ. ๘๑) วุตฺตํ ติอาทีสุ  นาม วสนตฺถาย กตเสนาสนํฯ  นาม เจติยฆรํ โพธิฆรํ สมฺมุญฺชนิอฎฺฎโก ทารุอฎฺฎโก ปานียมาโฬ วจฺจกุฎิ ทฺวารโกฎฺฐโกติ เอวมาทิฯ ตติยปเทน ตทุภยมฺปิ คหิตํ, ‘เอเตสุ ยตฺถ กตฺถจิ เอกจฺฉเนฺน ฉทนโต อุทกปตนฎฺฐานปริจฺฉิเนฺน โอกาเส อุกฺขิตฺตโก วสิตุํ น ลภติ, ปาริวาสิโก ปน อโนฺตอาวาเสเยว น ลภตี’ติ มหาปจฺจริยํ วุตฺตํฯ มหาอฎฺฐกถายํ ปน ‘อวิเสเสน อุทกปาเตน วาริต’นฺติ วุตฺตํฯ กุรุนฺทิยํ ‘เอเตสุ เอตฺตเกสุ ปญฺจวณฺณฉทนพทฺธฎฺฐาเนสุ ปาริวาสิกสฺส จ อุกฺขิตฺตกสฺส จ ปกตเตฺตน สทฺธิํ อุทกปาเตน วาริต’นฺติ วุตฺตํ, ตสฺมา นานูปจาเรปิ เอกจฺฉเนฺน น วฎฺฎติฯ สเจ ปเนตฺถ ตทหุปสมฺปเนฺนปิ ปกตเตฺต ปฐมํ ปวิสิตฺวา นิปเนฺน สฎฺฐิวโสฺสปิ ปาริวาสิโก ปจฺฉา ปวิสิตฺวา ชานโนฺต นิปชฺชติ, รตฺติเจฺฉโท เจว วตฺตเภททุกฺกฎญฺจ, อชานนฺตสฺส รตฺติเจฺฉโทว, น วตฺตเภททุกฺกฎํฯ สเจ ปน ตสฺมิํ ปฐมํ นิปเนฺน ปจฺฉา ปกตโตฺต ปวิสิตฺวา นิปชฺชติ, ปาริวาสิโก จ ชานาติ, รตฺติเจฺฉโท เจว วตฺตเภททุกฺกฎญฺจฯ โน เจ ชานาติ , รตฺติเจฺฉโทว, น วตฺตเภททุกฺกฎนฺติ, ตสฺมา สาลายปิ วิหาเรปิ ฉทนโต อุทกปตนฎฺฐานโต มุตฺตมเตฺตเยว สหวาสโทโส น วิชฺชตีติ ทฎฺฐพฺพํฯ</p>


<p>เอกเจฺจ  ปน มชฺฌิมตฺถมฺภโต ทฺวาทสหตฺถายาเมน ทณฺฑเกน จกฺกํ ภมิตฺวา สมนฺตโต พาหิเร เลขํ กโรนฺติ, เอวํ กเต สา พาหิรเลขา อาวฎฺฎโต ทฺวาสตฺตติหตฺถมตฺตา โหติ, ตโต ตํ ปเทสํ ทฺวาทสหเตฺถน ทณฺฑเกน มินิตฺวา ภาชิยมานํ ฉภาคเมว โหติ, ตโต เตสํ ฉภาคานํ สีมาย เอเกกสฺมิํ มเญฺจ ปญฺญปิยมาเน ฉเฬว มญฺจฎฺฐานานิ โหนฺติ, ตสฺมา เอกสฺมิํ วฎฺฎมณฺฑเล ฉ ภิกฺขูเยว อปุพฺพํ อจริมํ วสิตุํ ลภนฺติ, น ตโต อุทฺธนฺติ วทนฺติฯ กสฺมา ปน เอวํ กโรนฺตีติ? ปุเพฺพ วุตฺตนเยน ‘‘สพฺพตฺถ ทฺวาทสหตฺถมตฺตเมว ปมาณ’’นฺติ คหิตตฺตาฯ เอวํ กิร เนสมธิปฺปาโย – ปาริวาสิโก ปกตตฺตสฺส ภิกฺขุโน ทฺวาทสหตฺถพฺภนฺตเร สยมาโน สหวาโส สิยา, พาหิเร สยมาโน วิปฺปวาโส, ตถา อญฺญมญฺญสฺสปีติฯ เอวํ กโรนฺตานํ ปน เนสํ สกอธิปฺปาโยปิ น สิชฺฌติ, กุโต ภควโต อธิปฺปาโยฯ</p>


<p>กถํ? ปาริวาสิโก ภิกฺขุ ปกตตฺตภิกฺขูนญฺจ อญฺญมญฺญสฺส จ ทฺวาทสหตฺถมเตฺต ปเทเส โหตูติ เนสมธิปฺปาโยฯ อถ ปน มชฺฌิมตฺถมฺภํ นิมิตฺตํ กตฺวา มินิยมานา สมนฺตโต พาหิรเลขา ถมฺภโตเยว ทฺวาทสหตฺถมตฺตา โหติ, น ปกตตฺตภิกฺขูหิฯ เต หิ ถมฺภโต พหิ เอกรตนทฺวิติรตนาทิฎฺฐาเน ฐิตา, พาหิรโตปิ เลขาเยว ถมฺภโต ทฺวาทสหตฺถมตฺตา โหติ, น ตสฺสูปริ นิปนฺนภิกฺขุฯ โส หิ ทฺวิรตนมเตฺตนปิ ติรตนมเตฺตนปิ เลขาย อโนฺตปิ โหติ พหิปิฯ อญฺญมญฺญสฺสปิ ฉภาคสีมาเยว อญฺญมญฺญสฺส ทฺวาทสหตฺถมตฺตา โหติ , น ตสฺสูปริ ปญฺญตฺตมโญฺจ วา ตตฺถ นิปนฺนภิกฺขุ วาฯ มโญฺจ หิ เอกรตนมเตฺตน วา ทฺวิรตนมเตฺตน วา สีมํ อติกฺกมิตฺวา ฐิโต, ภิกฺขูปิ สยมานา น สีมาย อุปริเยว สยนฺติ, วิทตฺถิมเตฺตน วา รตนมเตฺตน วา สีมํ อติกฺกมิตฺวา วา อปฺปตฺวา วา สยนฺติ, ตสฺมา เต ปาริวาสิกา ภิกฺขู ปกตตฺตภิกฺขูนมฺปิ อญฺญมญฺญสฺสปิ ทฺวาทสหตฺถมตฺตฎฺฐายิโน น โหนฺติ, ตโต อูนาว โหนฺติ, ตสฺมา สกอธิปฺปาโยปิ น สิชฺฌติฯ</p>


<p>ภควโต ปน อธิปฺปาโย – ยทิ อปฺปภิกฺขุกาทิองฺคสมฺปนฺนตฺตา วิหารสฺส วตฺตํ อนิกฺขิปิตฺวา อโนฺตวิหาเรเยว ปริวสติ, เอวํ สติ ปกตเตฺตน ภิกฺขุนา น เอกจฺฉเนฺน อาวาเส วสิตพฺพํฯ ยทิ ตาทิสอาวาเส วา อนาวาเส วา ฉทนโต อุทกปตนฎฺฐานสฺส อโนฺต สเยยฺย, สหวาโส นาม, รตฺติเจฺฉโท โหตีติ อยมโตฺถ ยถาวุตฺต-ปาฬิยา จ อฎฺฐกถาย จ ปกาเสตโพฺพฯ น เอกจฺฉเนฺน อาวาเส ทฺวีหิ วตฺถพฺพํฯ ยทิ วเสยฺย, วุฑฺฒสฺส รตฺติเจฺฉโทเยว, นวกสฺส รตฺติเจฺฉโท เจว วตฺตเภททุกฺกฎญฺจ โหติฯ สมวสฺสา เจ, อชานนฺตสฺส รตฺติเจฺฉโทเยว , ชานนฺตสฺส อุภยมฺปีติ อยมโตฺถ ‘‘ตโย โข, อุปาลิ, ปาริวาสิกสฺส ภิกฺขุโน รตฺติเจฺฉทา สหวาโส วิปฺปวาโส อนาโรจนา’’ติ จ ‘‘น, ภิกฺขเว, ปาริวาสิเกน ภิกฺขุนา ปาริวาสิเกน วุฑฺฒตเรน สทฺธิํ น เอกจฺฉเนฺน อาวาเส วตฺถพฺพ’’นฺติ (จูฬว. ๘๒) จ ติ เอตฺถ…เป.… สเจ หิ เทฺว ปาริวาสิกา เอกโต วเสยฺยุํ, เต อญฺญมญฺญสฺส อชฺฌาจารํ ญตฺวา อคารวา วา วิปฺปฎิสาริโน วา หุตฺวา ปาปิฎฺฐตรํ วา อาปตฺติํ อาปเชฺชยฺยุํ วิพฺภเมยฺยุํ วา, ตสฺมา เนสํ สหเสยฺยา สพฺพปฺปกาเรน ปฎิกฺขิตฺตา’’ติ (จูฬว. อฎฺฐ. ๘๑) จ อิเมหิ ปาฬิอฎฺฐกถาปาเฐหิ ปกาเสตโพฺพฯ วิปฺปวาเสปิ ปาริวาสิเกน อภิกฺขุเก  อาวาเส น วตฺถพฺพํ, ปกตเตฺตน วินา อภิกฺขุโก อาวาโส น คนฺตโพฺพ, พหิสีมายํ ภิกฺขูนํ วสนฎฺฐานโต ทฺวาทสหตฺถปฺปมาณสฺส อุปจารสฺส อโนฺต นิสีทิตพฺพนฺติ ภควโต อธิปฺปาโยฯ</p>


<p>อยมโตฺถ ‘‘น, ภิกฺขเว, ปาริวาสิเกน ภิกฺขุนา สภิกฺขุกา อาวาสา อภิกฺขุโก อาวาโส คนฺตโพฺพ อญฺญตฺร ปกตเตฺตน อญฺญตฺร อนฺตรายา’’ติอาทิ (จูฬว. ๗๖) จ ‘‘ตโย โข, อุปาลิ…เป.… อนาโรจนา’’ติ จ ‘‘จตฺตาโร โข, อุปาลิ, มานตฺตจาริกสฺส ภิกฺขุโน รตฺติเจฺฉทา สหวาโส, วิปฺปวาโส, อนาโรจนา, อูเนคเณจรณ’’นฺติ (จูฬว. ๙๒) จ ติ เอกกเสฺสว วาโส’’ติ จ ‘‘อยญฺจ ยสฺมา คณสฺส อาโรเจตฺวา ภิกฺขูนญฺจ อตฺถิภาวํ สลฺลเกฺขตฺวาว วสิ, เตนสฺส อูเนคเณจรณโทโส วา วิปฺปวาโส วา น โหตี’’ติ จ ติ ทฺวาทสหเตฺถ อุปจาเร สลฺลเกฺขตฺวา, อนิกฺขิตฺตวตฺตานํ อุปจารสีมาย อาคตภาวํ สลฺลเกฺขตฺวา สหวาสาทิกํ เวทิตพฺพ’’นฺติ จ อาคเตหิ ปาฬิยฎฺฐกถา-วชิรพุทฺธิฎีกาปาเฐหิ ปกาเสตโพฺพ, ตสฺมา วิหาเร ปริวสนฺตสฺส อุปจารสีมาย อพฺภนฺตเร ยตฺถ กตฺถจิ วสนฺตสฺส นตฺถิ วิปฺปวาโส, พหิอุปจารสีมายํ ปริวสนฺตสฺส ภิกฺขูนํ นิสินฺนปริยนฺตโต ทฺวาทสหตฺถพฺภนฺตเร วสนฺตสฺส จ นตฺถิ วิปฺปวาโสติ, ตญฺจ ปริวาสกาเล ‘‘เอเกน ภิกฺขุนา สทฺธิ’’นฺติ วจนโต เอกสฺสปิ ภิกฺขุโน, มานตฺตจรณกาเล ‘‘จตูหิ ปญฺจหิ วา ภิกฺขูหิ สทฺธิ’’นฺติ (จูฬว. อฎฺฐ. ๑๐๒) วจนโต จ จตุนฺนํ ปญฺจนฺนมฺปิ ภิกฺขูนํ หตฺถปาสภูเต ทฺวาทสหตฺถพฺภนฺตเรปิ วสิตุํ ลภติ, นตฺถิ วิปฺปวาโสติ ทฎฺฐพฺพํฯ</p>


<p>วตฺตํ สมาทิยิตฺวา เตสํ ภิกฺขูนํ อาโรจิตกาลโต ปน ปฎฺฐาย เกนจิ กรณีเยน เตสุ  ภิกฺขูสุ คเตสุปิ  ยถาวุตฺตอฎฺฐกถาปาฐนเยน วิปฺปวาโส น โหติฯ ตถา หิ วุตฺตํ วิมติวิโนทนิยํ (วิ. วิ. ฎี. จูฬวคฺค ๒.๙๗) ติ อิมินา อาโรจนาย กตาย สเพฺพสุปิ ภิกฺขูสุ พหิวิหารํ คเตสุ อูเนคเณจรณโทโส วา วิปฺปวาสโทโส วา น โหติ อาโรจิตตฺตา สหวาสสฺสาติ ทเสฺสติฯ เตนาห ติอาที’’ติฯ อปเร ปน อาจริยา ‘‘พหิสีมาย วตฺตสมาทานฎฺฐาเน วติปริเกฺขโปปิ ปกตตฺตภิกฺขูเหว กาตโพฺพ, น กมฺมารหภิกฺขูหิฯ ยถา โลเก พนฺธนาคาราทิ ทณฺฑการเกหิ เอว กตฺตพฺพํ, น ทณฺฑารเหหิ, เอวมิธาปี’’ติ วทนฺติ, ตมฺปิ อฎฺฐกถาทีสุ น ทิสฺสติฯ น หิ วติปริเกฺขโป ทณฺฑกมฺมตฺถาย การิโต, อถ โข ทสฺสนูปจารวิชหนตฺถเมวฯ ตถา หิ วุตฺตํ สารตฺถทีปนิยํ (สารตฺถ. ฎี. จูฬวคฺค ๓.๙๗) ติ ทสฺสนูปจารวิชหนตฺถ’’นฺติฯ ตถา วิมติวิโนทนิยมฺปิ (วิ. วิ. ฎี. จูฬวคฺค ๒.๙๗) ติอาทิ ทสฺสนูปจารวิชหนตฺถ’’นฺติฯ อิโต ปรํ อฎฺฐกถายํ วุตฺตนเยเนว ปริวาสทานญฺจ มานตฺตทานญฺจ เวทิตพฺพํฯ ยตฺถ ปน สํสยิตพฺพํ อตฺถิ, ตตฺถ สํสยวิโนทนตฺถาย กเถตพฺพํ กถยามฯ</p>


<p>เอกเจฺจ ภิกฺขู เอวํ วทนฺติ – ปาริวาสิโก ภิกฺขุ วุฑฺฒตโรปิ สมาโน วเตฺต สมาทิเนฺน นวกฎฺฐาเน ฐิโตฯ ตถา หิ วุตฺตํ ‘‘ยตฺถ ปน นิสีทาเปตฺวา ปริวิสนฺติ, ตตฺถ สามเณรานํ เชฎฺฐเกน, ภิกฺขูนํ สงฺฆนวเกน หุตฺวา นิสีทิตพฺพ’’นฺติ (จูฬว. อฎฺฐ. ๗๕) ตสฺมา อาโรจิตกาลาทีสุ ‘‘อหํ ภเนฺต’’อิเจฺจว วตฺตพฺพํ, น ‘‘อหํ อาวุโส’’ติฯ ตเตฺรวํ วิจารณา กาตพฺพา – ปาริวาสิกาทโย ภิกฺขู เสยฺยาปริยนฺตอาสนปริยนฺตภาคิตาย นวกฎฺฐาเน ฐิตา, น เอกเนฺตน  นวกภูตตฺตาฯ ตถา หิ วุตฺตํ ภควตา ‘‘อนุชานามิ, ภิกฺขเว, ปาริวาสิกานํ ภิกฺขูนํ ปญฺจ ยถาวุฑฺฒํ อุโปสถํ ปวารณํ วสฺสิกสาฎิกํ โอโณชนํ ภตฺต’’นฺติ (จูฬว. ๗๕)ฯ อฎฺฐกถายญฺจ (จูฬว. อฎฺฐ. ๘๑) ‘‘ปกตตฺตํ ภิกฺขุํ ทิสฺวา อาสนา วุฎฺฐาตพฺพํ, ปกตโตฺต ภิกฺขุ อาสเนน นิมเนฺตตโพฺพ’’ติ เอติสฺสา ปาฬิยา สํวณฺณนาย ติ ตทหุปสมฺปนฺนมฺปิ ทิสฺวา วุฎฺฐาตพฺพเมว, วุฎฺฐาย จ ‘อหํ อิมินา สุขนิสิโนฺน วุฎฺฐาปิโต’ติ ปรมฺมุเขน น คนฺตพฺพํ, ‘อิทํ อาจริย อาสนํ, เอตฺถ นิสีทถา’ติ เอวํ นิมเนฺตตโพฺพเยวา’’ติ เอเตฺถว ‘‘อาจริยา’’ติ อาลปนวิเสโส วุโตฺต, น อญฺญตฺถฯ ยทิ วุฑฺฒตเรนปิ ‘‘ภเนฺต’’อิเจฺจว วตฺตโพฺพ สิยา, อิธาปิ ‘‘อิทํ, ภเนฺต, อาสน’’นฺติ วตฺตพฺพํ ภเวยฺย, น ปน วุตฺตํ, ตสฺมา น เตสํ ตํ วจนํ สารโต ปเจฺจตพฺพํฯ อิมสฺมิํ  ปน วินยสงฺคหปฺปกรเณ (วิ. สงฺค. อฎฺฐ. ๒๓๗) ‘‘อาโรเจเนฺตน สเจ นวกตโร โหติ, ‘อาวุโส’ติ วตฺตพฺพํฯ สเจ วุฑฺฒตโร, ‘ภเนฺต’ติ วตฺตพฺพ’’นฺติ วุตฺตํ, อิทญฺจ ‘‘เอเกน ภิกฺขุนา สทฺธิ’’นฺติ เหฎฺฐา วุตฺตตฺตา ตํ ปฎิคฺคาหกภูตํ ปกตตฺตํ ภิกฺขุํ สนฺธาย วุตฺตนฺติ ทฎฺฐพฺพํฯ</p>


<p>พหโว ปน ภิกฺขู ปาริวาสิกํ ภิกฺขุํ สงฺฆมเชฺฌ นิสีทาเปตฺวา วตฺตํ ยาจาเปตฺวา กมฺมวาจาปริโยสาเน สมาทาเปตฺวา อาโรจนมกาเรตฺวา สงฺฆมชฺฌโต นิกฺขมาเปตฺวา ปริสปริยเนฺต นิสีทาเปตฺวา ตตฺถ นิสิเนฺนน อาโรจาเปตฺวา วตฺตํ นิกฺขิปาเปนฺติ, เอวํ กโรนฺตานญฺจ เนสํ อยมธิปฺปาโย – อยํ ภิกฺขุ วเตฺต อสมาทิเนฺน วุฑฺฒฎฺฐานิโยปิ โหติ, ตสฺมา ยาจนกาเล จ กมฺมวาจาสวนกาเล จ วตฺตสมาทานกาเล จ สงฺฆมเชฺฌ นิสีทนารโห โหติ, วเตฺต ปน สมาทิเนฺน นวกฎฺฐานิโย, ตสฺมา น สงฺฆมเชฺฌ นิสีทนารโห, อาสนปริยนฺตภาคิตาย  ปริสปริยเนฺตเยว นิสีทนารโหติ, ตเทตํ เอวํ วิจาเรตพฺพํ – อยํ ภิกฺขุ สงฺฆมเชฺฌ นิสีทมาโน อาสนํ คเหตฺวา ยถาวุฑฺฒํ นิสิโนฺน น โหติ, อถ โข กมฺมารหภาเวน อาสนํ อคฺคเหตฺวา อญฺชลิํ ปคฺคเหตฺวา อุกฺกุฎิกเมว นิสิโนฺน โหติ, กมฺมารโห จ นาม สงฺฆมเชฺฌเยว ฐเปตโพฺพ โหติ, โน พหิ, ตสฺมา ‘‘สงฺฆมเชฺฌ นิสีทนารโห น โหตี’’ติ น สกฺกา วตฺตุํ ตสฺมิํ กาเล, นิกฺขมาปิเต จ วตฺตาโรจนวตฺตนิกฺขิปนานํ อนิฎฺฐิตตฺตา อญฺญมญฺญํ อาหจฺจ สุฎฺฐุ นิสินฺนํ ภิกฺขุสงฺฆํ ปริหริตุมสกฺกุเณยฺยตฺตา, จีวรกณฺณปาทปิฎฺฐิอาทีหิ พาธิตตฺตา อคารวกิริยา วิย ทิสฺสติ, อาโรจนกิริยญฺจ วตฺตนิกฺขิปนญฺจ สงฺฆมเชฺฌเยว กตฺตพฺพํ ปริยเนฺต นิสีทิตฺวา กโรโนฺต อฎฺฐกถาวิโรโธ โหติฯ วุตฺตญฺหิ อฎฺฐกถายํ (จูฬว. อฎฺฐ. ๙๗) ‘‘วตฺตํ สมาทิยิตฺวา ตเตฺถว สงฺฆสฺส อาโรเจตพฺพํ…เป.… อาโรเจตฺวา สเจ นิกฺขิปิตุกาโม, วุตฺตนเยเนว สงฺฆมเชฺฌ นิกฺขิปิตพฺพ’’นฺติฯ กสฺมา? สมาทานฎฺฐาเนเยว อาโรจาเปตฺวา ตเตฺถว นิกฺขิปาเปตฺวา นิฎฺฐิตสพฺพกิจฺจเมว นิกฺขมาเปตฺวา อตฺตโน อาสเน นิสีทาเปโนฺต ญายาคโตติ อมฺหากํ ขนฺติฯ</p>


<p>ตถา สายํ วตฺตาโรจนกาเล พหูสุ ปาริวาสิเกสุ วุฑฺฒตรํ ปฐมํ สมาทาเปตฺวา อาโรจาเปตฺวา อนุกฺกเมน สพฺพปจฺฉา นวกตรํ สมาทาเปนฺติ อาโรจาเปนฺติ, ปาโต นิกฺขิปนกาเล ปน นวกตรํ ปฐมํ อาโรจาเปตฺวา นิกฺขิปาเปนฺติ, ตโต อนุกฺกเมน วุฑฺฒตรํ สพฺพปจฺฉา อาโรจาเปตฺวา นิกฺขิปาเปนฺติฯ เตสํ อยมธิปฺปาโย สิยา – ยทา ทส ภิกฺขู ปกตตฺตา  ทส ภิกฺขู ปาริวาสิกา โหนฺติ, ตทา วุฑฺฒตเรน ปฐมํ สมาทิยิตฺวา อาโรจิเต ตสฺส อาโรจนํ อวเสสา เอกูนวีสติ ภิกฺขู  สุณนฺติ, ทุติยสฺส อฎฺฐารส, ตติยสฺส สตฺตรสาติ อนุกฺกเมน หายิตฺวา สพฺพนวกสฺส อาโรจนํ ทส ปกตตฺตา สุณนฺติ เสสานํ อปกตตฺตภาวโตฯ ตโต นิกฺขิปนกาเล สพฺพนวโก ปุเพฺพ อตฺตนา อาโรจิตานํ ทสนฺนํ ภิกฺขูนํ อาโรเจตฺวา นิกฺขิปติ, ตโต ปฎิโลเมน ทุติโย เอกาทสนฺนํ, ตติโย ทฺวาทสนฺนนฺติ อนุกฺกเมน วฑฺฒิตฺวา สพฺพเชฎฺฐโก อตฺตนา ปุเพฺพ อาโรจิตานํ เอกูนวีสติภิกฺขูนํ อาโรเจตฺวา นิกฺขิปติ, เอวํ ยถานุกฺกเมน นิกฺขิปนํ โหติฯ สพฺพเชฎฺฐเก ปน ปฐมํ นิกฺขิเตฺต สติ ปุเพฺพ อตฺตนา อาโรจิตานํ นวนฺนํ ภิกฺขูนํ ตทา อปกตตฺตภาวโต อาโรจิตานํ สนฺติเก นิกฺขิปนํ น โหติ, ตถา เสสานํฯ เตสํ ปน เอกจฺจานํ อูนํ โหติ, เอกจฺจานํ อธิกํ, ตสฺมา ยถาวุตฺตนเยน สพฺพนวกโต ปฎฺฐาย อนุกฺกเมน นิกฺขิปิตพฺพนฺติฯ</p>


<p>เอวํวาทีนํ ปน เตสมายสฺมนฺตานํ วาเท ปกตตฺตาเยว ภิกฺขู อาโรเจตพฺพา โหนฺติ, โน อปกตตฺตาฯ ปุเพฺพ อาโรจิตานํเยว สนฺติเก วตฺตํ นิกฺขิปิตพฺพํ โหติ, โน อนาโรจิตานํฯ เอวํ ปน ปกตตฺตาเยว ภิกฺขู อาโรเจตพฺพา น โหนฺติ, อถ โข อปกตตฺตาปิ ‘‘สเจ เทฺว ปาริวาสิกา คตฎฺฐาเน อญฺญมญฺญํ ปสฺสนฺติ, อุโภหิ อญฺญมญฺญสฺส อาโรเจตพฺพ’’นฺติ อฎฺฐกถายํ วุตฺตตฺตาฯ ปุเพฺพ อาโรจิตานมฺปิ อนาโรจิตานมฺปิ สนฺติเก อาโรเจตฺวา นิกฺขิปิตพฺพเมว ‘‘สเจ โส ภิกฺขุ เกนจิเทว กรณีเยน ปกฺกโนฺต โหติ, ยํ อญฺญํ สพฺพปฐมํ ปสฺสติ, ตสฺส อาโรเจตฺวา นิกฺขิปิตพฺพ’’นฺติ (จูฬว. อฎฺฐ. ๑๐๒) วุตฺตตฺตา, ตสฺมา ตถา อกโรเนฺตปิ สเพฺพสํ อาโรจิตตฺตา นตฺถิ โทโสฯ อเปฺปกเจฺจ ภิกฺขู ‘‘ปกตตฺตเสฺสวายํ อาโรจนา’’ติ มญฺญมานา สายํ วุฑฺฒปฎิปาฎิยา วตฺตํ สมาทิยิตฺวา อาโรเจตฺวา  อตฺตโน สยนํ ปวิสิตฺวา ทฺวารชคฺคนสยนโสธนาทีนิ กโรนฺตา อเญฺญสํ อาโรจิตํ น สุณนฺติฯ อเปฺปกเจฺจ ปาโต สยํ อาโรเจตฺวา นิกฺขิปิตฺวา อเญฺญสํ อาโรจนํ วา นิกฺขิปนํ วา อนาคเมตฺวา ภิกฺขาจาราทีนํ อตฺถาย คจฺฉนฺติ, เอวํ กโรนฺตานํ เตสํ อาโรจนํ เอกจฺจานํ อสุตภาวสมฺภวโต สาสโงฺก โหติ ปาริวาสิกานํ อญฺญมญฺญาโรจนสฺส ปกรเณสุ อาคตตฺตาฯ น เกวลํ สารตฺถทีปนิยํเยว, อถ โข วชิรพุทฺธิฎีกายมฺปิ (วชิร. ฎี. จูฬวคฺค ๗๖) ‘‘สเจ เทฺว ปาริวาสิกา คตฎฺฐาเน อญฺญมญฺญํ ปสฺสนฺติ, อุโภหิปิ อญฺญมญฺญสฺส อาโรเจตพฺพํ อวิเสเสน ‘อาคนฺตุเกน อาโรเจตพฺพํ, อาคนฺตุกสฺส อาโรเจตพฺพ’นฺติ วุตฺตตฺตา’’ติ วุตฺตํฯ</p>


<p>ตถา  อเปฺปกเจฺจ ปกตตฺตา ภิกฺขู ปาริวาสิเกสุ ภิกฺขูสุ สายํ วตฺตสมาทานตฺถํ ปกตตฺตสาลโต นิกฺขมิตฺวา อตฺตโน อตฺตโน สยนสมีปํ คเตสุ อตฺตโน สยนปญฺญาปนปอกฺขารฐปนอญฺญมญฺญอาลาปสลฺลาปกรณาทิวเสน อาโฬเลนฺตา ปาริวาสิกานํ วตฺตาโรจนํ น สุณนฺติ, น มนสิ กโรนฺติฯ อเปฺปกเจฺจ ปาโต วตฺตนิกฺขิปนกาเล ปาริวาสิกภิกฺขูสุ วตฺตาโรจนวตฺตนิกฺขิปนานิ กโรเนฺตสุปิ นิทฺทาปสุตา หุตฺวา น สุณนฺติฯ เอวํ กโรนฺตานมฺปิ เตสํ เอกจฺจานํ อสฺสุตสมฺภวโต วตฺตาโรจนํ สาสงฺกํ โหตีติฯ โหตุ สาสงฺกํ, สุณนฺตานํ อสฺสุตสมฺภเวปิ อาโรจกานํ สมฺมาอาโรจเนน วตฺตสฺส ปริปุณฺณตฺตา โก โทโสติ เจ? อาโรจกานํ สมฺมา อาโรจิตตฺตา วเตฺต ปริปุเณฺณปิ วตฺตเภททุกฺกฎโตว วิมุโตฺต สิยา, น รตฺติเจฺฉทโตฯ วุตฺตญฺหิ สมนฺตปาสาทิกายํ (จูฬว. อฎฺฐ. ๗๖) ‘‘สเจ วายมโนฺตปิ สมฺปาปุณิตุํ วา สาเวตุํ  วา น สโกฺกติ, รตฺติเจฺฉโทว โหติ, น วตฺตเภททุกฺกฎ’’นฺติฯ</p>


<p>อถเญฺญ ภิกฺขู วตฺตํ สมาทิยิตฺวา รตฺติํ นิปนฺนา นิทฺทาภาเวน มนุสฺสสทฺทมฺปิ สุณนฺติ, เภริอาทิสทฺทมฺปิ สุณนฺติ, สกฎนาวาทิยานสทฺทมฺปิ สุณนฺติ, เต เตน สเทฺทน อาสงฺกนฺติ ‘‘ภิกฺขูนํ นุ โข อย’’นฺติ, เต เตน การเณน รตฺติเจฺฉทํ มญฺญนฺติฯ กสฺมา? ‘‘อยญฺจ เนสํ ฉตฺตสทฺทํ วา อุกฺกาสิตสทฺทํ วา ขิปิตสทฺทํ วา สุตฺวา อาคนฺตุกภาวํ ชานาติ, คนฺตฺวา อาโรเจตพฺพํฯ คตกาเล ชานเนฺตนปิ อนุพนฺธิตฺวา อาโรเจตพฺพเมวฯ สมฺปาปุณิตุํ อสโกฺกนฺตสฺส รตฺติเจฺฉโทว โหติ, น วตฺตเภททุกฺกฎ’’นฺติ (จูฬว. อฎฺฐ. ๗๖) วุตฺตตฺตาติฯ เต เอวํ สญฺญาเปตพฺพา – มายสฺมโนฺต เอวํ มญฺญิตฺถ, นายํ ปาโฐ พหิสีมฎฺฐวเสน วุโตฺต, อถ โข อุปจารสีมฎฺฐวเสน วุโตฺตฯ วุตฺตญฺหิ ตเตฺถว ‘‘เยปิ อโนฺตวิหารํ อปฺปวิสิตฺวา อุปจารสีมํ โอกฺกมิตฺวา คจฺฉนฺตี’’ติฯ ตตฺถปิ อาคนฺตุกภาวสฺส ชานิตตฺตา รตฺติเจฺฉโท โหติ, ตสฺมา ทูเรสทฺทสวนมเตฺตน รตฺติเจฺฉโท นตฺถิ, ‘‘อยํ ภิกฺขูนํ สโทฺท, อยํ ภิกฺขูหิ วาทิตเภริฆณฺฎาทิสโทฺท, อยํ ภิกฺขูหิ ปาชิตสกฎนาวาทิสโทฺท’’ติ นิสินฺนฎฺฐานโต ชานโนฺตเยว รตฺติเจฺฉทกโร โหติฯ เตนาห ‘‘อายสฺมา กรวีกติสฺสเตฺถโร ‘สมโณ อย’นฺติ ววตฺถานเมว ปมาณ’’นฺติฯ</p>


<p>ทิวา ทูเร คจฺฉนฺตํ ชนกายํ ทิสฺวาปิ ‘‘อิเม ภิกฺขู นุ โข’’ติ ปริกเปฺปนฺตา รตฺติเจฺฉทํ มญฺญนฺติ, ตมฺปิ อการณํฯ กสฺมา? ‘‘ภิกฺขู’’ติ ววตฺถานสฺส อภาวาฯ วุตฺตญฺหิ อฎฺฐกถายํ ‘‘นทีอาทีสุ นาวาย คจฺฉนฺตมฺปิ ปรตีเร ฐิตมฺปิ อากาเส คจฺฉนฺตมฺปิ ปพฺพตถลอรญฺญาทีสุ  ทูเร ฐิตมฺปิ ภิกฺขุํ ทิสฺวา สเจ ‘ภิกฺขู’ติ ววตฺถานํ อตฺถิ, นาวาทีหิ วา คนฺตฺวา มหาสทฺทํ กตฺวา  วา เวเคน อนุพนฺธิตฺวา วา อาโรเจตพฺพ’’นฺติฯ อิติ ภิกฺขุํ ทิสฺวาปิ ‘‘ภิกฺขู’’ติ ววตฺถานเมว ปมาณํฯ อภิกฺขุํ ปน ‘‘ภิกฺขู’’ติ ววตฺถาเน สเนฺตปิ วา อสเนฺตปิ วา กิํ วตฺตพฺพํ อตฺถิ, พหโว ปน ภิกฺขู อิทํ รูปทสฺสนํ สทฺทสวนญฺจ อาสงฺกนฺตา ‘‘ปภาเต สติ ตํ ทฺวยํ ภเวยฺย, ตสฺมา มนุสฺสานํ คมนกาลสทฺทกรณกาลโต ปุเพฺพเยว วตฺตํ นิกฺขิปิตพฺพ’’นฺติ มญฺญมานา อนุคฺคเตเยว อรุเณ วตฺตํ นิกฺขิปนฺติ, ตทยุตฺตํ รตฺติเจฺฉทตฺตาติฯ</p>


<p>อถ ปน วินยธเรน ‘‘กิตฺตกา เต อาปตฺติโย, ฉาเทสิ, กีวตีหํ ปฎิจฺฉาเทสี’’ติ ปุโฎฺฐ สมาโน ‘‘อหํ, ภเนฺต, อาปตฺติปริยนฺตํ น ชานามิ, รตฺติปริยนฺตํ น ชานามิ, อาปตฺติปริยนฺตํ นสฺสรามิ, รตฺติปริยนฺตํ นสฺสรามิ, อาปตฺติปริยเนฺต เวมติโก, รตฺติปริยเนฺต เวมติโก’’ติ วุเตฺต ‘‘อยํ ภิกฺขุ สุทฺธนฺตปริวาสารโห’’ติ ญตฺวา ตสฺสปิ ทุวิธตฺตา จูฬสุทฺธนฺตมหาสุทฺธนฺตวเสน ‘‘เตสุ อยํ ภิกฺขุ อิมสฺส อรโห’’ติ ญาปนตฺถํ อุปสมฺปทโต ปฎฺฐาย อนุโลมกฺกเมน วา อาโรจิตทิวสโต ปฎฺฐาย ปฎิโลมกฺกเมน วา ‘‘กิตฺตกํ กาลํ ตฺวํ อาโรจนอาวิกรณาทิวเสน สุโทฺธ’’ติ ปุจฺฉิตฺวา ‘‘อาม ภเนฺต, เอตฺตกํ กาลํ อหํ สุโทฺธมฺหี’’ติ วุเตฺต ‘‘อยํ ภิกฺขุ เอกจฺจํ รตฺติปริยนฺตํ ชานาติ, ตสฺมา จูฬสุทฺธนฺตารโห’’ติ ญตฺวา ตสฺส สุทฺธกาลํ อปเนตฺวา อสุทฺธกาลวเสน ปริยนฺตํ กตฺวา จูฬสุทฺธนฺตปริวาโส ทาตโพฺพฯ อยํ อุทฺธมฺปิ อาโรหติ, อโธปิ โอโรหติฯ โย ปน อนุโลมวเสน วา ปฎิโลมวเสน วา ปุจฺฉิยมาโน ‘‘สกลมฺปิ รตฺติปริยนฺตํ อหํ น ชานามิ นสฺสรามิ, เวมติโก โหมี’’ติ วุเตฺต ‘‘อยํ ภิกฺขุ สกลมฺปิ รตฺติปริยนฺตํ น ชานาติ, ตสฺมา มหาสุทฺธนฺตารโห’’ติ ญตฺวา ตสฺส อุปสมฺปทโต ปฎฺฐาย ยาว วตฺตสมาทานา เอตฺตกํ กาลํ ปริยนฺตํ กตฺวา มหาสุทฺธนฺตปริวาโส  ทาตโพฺพฯ อุทฺธํอาโรหนอโธโอโรหนภาโว ปเนสํ อฎฺฐกถายํ (จูฬว. อฎฺฐ. ๑๐๒) วุโตฺตเยวฯ อิโต ปรมฺปิ วิธานํ อฎฺฐกถายํ อาคตนเยเนว ทฎฺฐพฺพํฯ</p>


<p>อิทานิ ปน พหโว ภิกฺขู ‘‘อยํ จูฬสุทฺธนฺตารโห, อยํ มหาสุทฺธนฺตารโห’’ติ อวิจินนฺตา อโนฺตกมฺมวาจายํ ‘‘อาปตฺติปริยนฺตํ น ชานาติ, รตฺติปริยนฺตํ น ชานาติ, อาปตฺติปริยนฺตํ นสฺสรติ, รตฺติปริยนฺตํ นสฺสรติ, อาปตฺติปริยเนฺต เวมติโก, รตฺติปริยเนฺต เวมติโก’’ติ  อวิเสสวจนเมว มนสิ กโรนฺตา ‘‘อิมาย กมฺมวาจาย ทินฺนํ สุทฺธนฺตปริวาสํ คเหตฺวา ปญฺจาหมตฺตํ วา ทสาหมตฺตํ วา ปริวสิตฺวา อปริยนฺตรตฺติปฎิจฺฉาทิตาหิ อปริยนฺตาหิ อาปตฺตีหิ โมโกฺข โหตี’’ติ มญฺญนฺตา ปญฺจาหมตฺตํ วา ทสาหมตฺตํ วา ปริวสิตฺวา มานตฺตํ ยาจนฺติ, เอวํ กโรนฺตา เต ภิกฺขู สหสฺสกฺขตฺตุํ ปริวสนฺตาปิ อาปตฺติโต น มุเจฺจยฺยุํฯ กสฺมาติ เจ? ปาฬิยา จ อฎฺฐกถาย จ วิรุชฺฌนโตฯ วุตฺตญฺหิ ปาฬิยํ (ปารา. ๔๔๒) ‘‘ยาวตีหํ ชานํ ปฎิจฺฉาเทติ, ตาวตีหํ เตน ภิกฺขุนา อกามา ปริวตฺถพฺพํฯ ปริวุตฺถปริวาเสน ภิกฺขุนา อุตฺตริ ฉารตฺตํ ภิกฺขุมานตฺตาย ปฎิปชฺชิตพฺพํฯ จิณฺณมานโตฺต ภิกฺขุ ยตฺถ สิยา วีสติคโณ ภิกฺขุสโงฺฆ, ตตฺถ โส ภิกฺขุ อเพฺภตโพฺพ’’ติ, ตสฺมา ปฎิจฺฉนฺนทิวสมตฺตํ อปริวสิตฺวา มานตฺตารโห นาม น โหติ, อมานตฺตารหสฺส มานตฺตทานํ น รุหติ, อจิณฺณมานโตฺต อพฺภานารโห น โหติ, อนพฺภานารหสฺส อพฺภานํ น รุหติ, อนพฺภิโต ภิกฺขุ อาปตฺติมุโตฺต ปกตโตฺต น โหตีติ อยเมตฺถ ภควโต อธิปฺปาโยฯ</p>


<p>อฎฺฐกถายํ (จูฬว. อฎฺฐ. ๑๐๒) ปน จูฬสุทฺธเนฺต ‘‘ตํ คเหตฺวา ปริวสเนฺตน ยตฺตกํ กาลํ อตฺตโน สุทฺธิํ ชานาติ, ตตฺตกํ อปเนตฺวา  อวเสสํ มาสํ วา ทฺวิมาสํ วา ปริวสิตพฺพ’’นฺติ, มหาสุทฺธเนฺต ‘‘ตํ คเหตฺวา คหิตทิวสโต ยาว อุปสมฺปททิวโส, ตาว รตฺติโย คเณตฺวา ปริวสิตพฺพ’’นฺติ วุตฺตํ, ตสฺมา ปฎิจฺฉนฺนรตฺติปฺปมาณํ ปริวสโนฺตเยว มานตฺตารโห โหติ, น ปญฺจาหทสาหรตฺติปฺปมาณมตฺตํ ปริวสโนฺตติ อยํ อฎฺฐกถาจริยานํ อธิปฺปาโยฯ เตเนว จ การเณน เทสนาอาโรจนาทีหิ สพฺพกาลํ อาปตฺติํ โสเธตฺวา วสนฺตานํ ลชฺชีเปสลานํ สิกฺขากามานํ ภิกฺขูนํ สุทฺธนฺตปริวาสํ ทาตุํ อยุตฺตรูโป, เทสนาอาโรจนาทีหิ อาปตฺติํ อโสเธตฺวา ปมาทวเสน จิรกาลํ วสนฺตานํ ชนปทวาสิกาทีนํ ทาตุํ ยุตฺตรูโปติ เวทิตพฺพํฯ เอตฺถาปิ อวเสสวินิจฺฉโย อฎฺฐกถายํ วุตฺตนเยเนว เวทิตโพฺพฯ</p>


<p>อถ ปน วินยธเรน ‘‘ตฺวํ, อาวุโส, กตรอาปตฺติํ อาปโนฺน, กติ รตฺติโย เต ฉาทิตา’’ติ ปุโฎฺฐ ‘‘อหํ, ภเนฺต, สงฺฆาทิเสสํ อาปตฺติํ อาปชฺชิตฺวา ปกฺขมตฺตํ ปฎิจฺฉาทิตา, เตนาหํ สงฺฆํ ปกฺขปริวาสํ ยาจิตฺวา สเงฺฆน ทิเนฺน ปกฺขปริวาเส ปริวสิตฺวา อนิกฺขิตฺตวโตฺตว หุตฺวา อนฺตรา สงฺฆาทิเสสาปตฺติํ อาปชฺชิตฺวา ปญฺจาหมตฺตํ ฉาทิตา’’ติ วุเตฺต ‘‘อยํ ภิกฺขุ สโมธานปริวาสารโห, ตีสุ จ สโมธานปริวาเสสุ โอธานสโมธานารโห’’ติ ญตฺวา  ‘‘เตน หิ ภิกฺขุ ตฺวํ มูลายปฎิกสฺสนารโห’’ติ วตฺวา ตํ มูลาย ปฎิกสฺสิตฺวา ปริวุตฺถทิวเส อทิวเส กตฺวา อนฺตรา ปฎิจฺฉเนฺน ปญฺจ ทิวเส มูลาปตฺติยา ปฎิจฺฉเนฺนสุ ทิวเสสุ สโมธาเนตฺวา โอธานสโมธาโน ทาตโพฺพฯ อิโต ปรานิ โอธานสโมธาเน วตฺตพฺพวจนานิ ปาฬิยํ อฎฺฐกถายญฺจ วุตฺตนเยเนว เวทิตพฺพานิฯ</p>


<p>อถ ปน วินยธเรน ปุโฎฺฐ ‘‘อหํ, ภเนฺต, สมฺพหุลา สงฺฆาทิเสสา อาปตฺติโย อาปชฺชิํ, สมฺพหุลา อาปตฺติโย  เอกาหปฺปฎิจฺฉนฺนาโย…เป.… สมฺพหุลา อาปตฺติโย ทสาหปฺปฎิจฺฉนฺนาโย’’ติ วุเตฺต ‘‘อยํ ภิกฺขุ อคฺฆสโมธานารโห’’ติ ญตฺวา ตาสํ อาปตฺตีนํ ยา อาปตฺติโย จิรตรปฺปฎิจฺฉนฺนาโย, ตาสํ อเคฺฆน สโมธานปริวาโส ทาตโพฺพฯ ตเตฺรวํ วทนฺติ – ‘‘ยา อาปตฺติโย จิรตรปฺปฎิจฺฉนฺนาโย, ตาสํ อเคฺฆน สโมธานปริวาโส ทาตโพฺพ’’ติ วุโตฺต, เอวํ สเนฺต ปกฺขปฺปฎิจฺฉนฺนมาสปฺปฎิจฺฉนฺนาทีสุ กถนฺติ? เตสุปิ ‘‘ยา อาปตฺติโย ปกฺขปฺปฎิจฺฉนฺนาโย, ยา อาปตฺติโย มาสปฺปฎิจฺฉนฺนาโย’’ติ วตฺตโพฺพติฯ ยทิ เอวํ ปาฬิวิโรโธ อาปชฺชติฯ ปาฬิยญฺหิ ทสาหปฺปฎิจฺฉนฺนปริโยสานา เอว อาปตฺติ ทสฺสิตา, น ปกฺขปฺปฎิจฺฉนฺนมาสปฺปฎิจฺฉนฺนาทโยติ? สจฺจํ, ปาฬิยํ ตถาทสฺสนํ ปน นยทสฺสนมตฺตํฯ ตถา หิ วุตฺตํ อฎฺฐกถายํ (จูฬว. อฎฺฐ. ๑๐๒) ‘‘ปญฺจทส ทิวสานิ ปฎิจฺฉนฺนาย ‘ปกฺขปฺปฎิจฺฉนฺน’นฺติ วตฺวา โยชนา กาตพฺพา…เป.… เอวํ ยาว สฎฺฐิสํวจฺฉรํ, อติเรกสฎฺฐิสํวจฺฉรปฺปฎิจฺฉนฺนนฺติ วา ตโต วา ภิโยฺยปิ วตฺวา โยชนา กาตพฺพา’’ติฯ มหาปทุมเตฺถเรนปิ วุตฺตํ ‘‘อยํ สมุจฺจยกฺขนฺธโก นาม พุทฺธานํ ฐิตกาลสทิโส, อาปตฺติ นาม ปฎิจฺฉนฺนา วา โหตุ อปฺปฎิจฺฉนฺนา วา สมกอูนตรอติเรกปฺปฎิจฺฉนฺนา วา, วินยธรสฺส กมฺมวาจํ โยเชตุํ สมตฺถภาโวเยเวตฺถ ปมาณ’’นฺติ, ตสฺมา ปกฺขปฺปฎิจฺฉนฺนาทีนํ กมฺมวาจากรเณ กุกฺกุจฺจํ น กาตพฺพนฺติฯ</p>


<p>โหตุ, เอวมฺปิ ปกฺขปฺปฎิจฺฉนฺนํ ปริยนฺตํ กตฺวา กตาย กมฺมวาจาย ตโต อุทฺธํ อาปตฺติ นตฺถีติ กถํ ชาเนยฺยาติ? อิทานิ สิกฺขากามา ภิกฺขู เทวสิกมฺปิ เทสนาโรจนาวิกรณานิ กโรนฺติ เอกาหิกทฺวีหิกาทิวเสนปิ, กิจฺจปสุตา หุตฺวา ตถา อสโกฺกนฺตาปิ อุโปสถทิวสํ นาติกฺกมนฺติ, คิลานาทิวเสน ตทติกฺกนฺตาปิ อติกฺกนฺตภาวํ  ชานนฺติ, ตสฺมา ตทติกฺกนฺตภาเว สติ อติเรกปกฺขปฺปฎิจฺฉนฺนมาสปฺปฎิจฺฉนฺนาทิวเสน วเฑฺฒตฺวา กมฺมวาจํ กเรยฺย, ตทติกฺกนฺตภาเว ปน อสติ ปกฺขปฺปฎิจฺฉนฺนปริยนฺตา  โหติ, ตสฺมา ปกฺขปริยนฺตกมฺมวาจากรณํ ญายาคตํ โหตีติ ทฎฺฐพฺพํฯ</p>


<p>เอวํ โหตุ, ตถาปิ ยเทตํ ‘‘สมฺพหุลา อาปตฺติโย เอกาหปฺปฎิจฺฉนฺนาโย…เป.… สมฺพหุลา อาปตฺติโย ปกฺขปฺปฎิจฺฉนฺนาโย’’ติ วุตฺตํ, ตตฺถ อิมินาเยว อนุกฺกเมน มยา ปฎิจฺฉาทิตา อาปตฺติโย โหนฺตีติ กถํ ชาเนยฺย, อชานเน จ สติ ‘‘ยา จ ขฺวายํ, อาวุโส, อาปตฺติ อชานปฺปฎิจฺฉนฺนา, อธมฺมิกํ ตสฺสา อาปตฺติยา ปริวาสทานํ, อธมฺมตฺตา น รุหตี’’ติ อิทํ อาปชฺชตีติ? นาปชฺชติฯ ตตฺถ หิ อาปตฺติยา อาปนฺนภาวํ อชานโนฺต หุตฺวา ปฎิจฺฉาเทติ, ตสฺมา ‘‘อาปตฺติ จ โหติ อาปตฺติสญฺญี จา’’ติ วุตฺตอาปตฺติสญฺญิตาภาวา อปฺปฎิจฺฉนฺนเมว โหติ, ตสฺมา อปฺปฎิจฺฉนฺนาย อาปตฺติยา ปริวาสทานํ อธมฺมิกํ โหติฯ อิธ ปน ‘‘เอตฺตกา รตฺติโย มยา ฉาทิตา’’ติ ฉนฺนกาลเมว น ชานาติ, ตทชานภาเว สติปิ ปริวาสทานํ รุหติฯ เตเนว จ การเณน สุทฺธนฺตปริวาเส (จูฬว. ๑๕๖-๑๕๗) ‘‘อาปตฺติปริยนฺตํ น ชานาติ, รตฺติปริยนฺตํ น ชานาติ, อาปตฺติปริยนฺตํ นสฺสรติ, รตฺติปริยนฺตํ นสฺสรติ, อาปตฺติปริยเนฺต เวมติโก, รตฺติปริยเนฺต เวมติโก’’ติ รตฺติปริยนฺตสฺส อชานนอสรณเวมติกภาเว สติปิ ปริวาสทานํ วุตฺตํ, ตสฺมา ฉาทิตกาลํ ตถโต อชานโนฺตปิ ‘‘สมฺพหุลา อาปตฺติโย เอกาหปฺปฎิจฺฉนฺนาโย…เป.… สมฺพหุลา อาปตฺติโย ปกฺขปฺปฎิจฺฉนฺนาโย’’ติ เอตฺถ อปฺปวิฎฺฐสฺส อภาวา สมฺปชฺชติเยวาติ ทฎฺฐพฺพํฯ</p>


<p>อถาปิ  เอวํ วเทยฺยุํ – ‘‘สมฺพหุลา อาปตฺติโย เอกาหปฺปฎิจฺฉนฺนาโย…เป.… สมฺพหุลา อาปตฺติโย ปกฺขปฺปฎิจฺฉนฺนาโย’’ติ วุเตฺต เตสุ ทิวเสสุ อาปตฺติโย อตฺถิ ปฎิจฺฉนฺนาโยปิ, อตฺถิ อปฺปฎิจฺฉนฺนาโยปิ, อตฺถิ จิรปฺปฎิจฺฉนฺนาโยปิ, อตฺถิ อจิรปฺปฎิจฺฉนฺนาโยปิ, อตฺถิ เอกาปิ, อตฺถิ สมฺพหุลาปิ, สพฺพา ตา อาปตฺติโย เอเตเนว ปเทน สงฺคหิตา สิยุนฺติ? สงฺคหิตา เอวฯ น เหตฺถ สํสโย กาตโพฺพฯ วุตฺตเญฺหตํ อฎฺฐกถายํ (จูฬว. อฎฺฐ. ๑๐๒) ‘‘อญฺญสฺมิํ ปน อาปตฺติวุฎฺฐาเน อิทํ ลกฺขณํ – โย อปฺปฎิจฺฉนฺนํ อาปตฺติํ ‘ปฎิจฺฉนฺนา’ติ วินยกมฺมํ กโรติ, ตสฺส อาปตฺติ วุฎฺฐาติฯ โย ปฎิจฺฉนฺนํ ‘อปฺปฎิจฺฉนฺนา’ติ วินยกมฺมํ กโรติ, ตสฺส น วุฎฺฐาติฯ อจิรปฺปฎิจฺฉนฺนํ ‘จิรปฺปฎิจฺฉนฺนา’ติ กโรนฺตสฺสปิ วุฎฺฐาติ, จิรปฺปฎิจฺฉนฺนํ ‘อจิรปฺปฎิจฺฉนฺนา’ติ กโรนฺตสฺส น วุฎฺฐาติฯ เอกํ อาปตฺติํ อาปชฺชิตฺวา ‘สมฺพหุลา’ติ กโรนฺตสฺสปิ วุฎฺฐาติ เอกํ วินา สมฺพหุลานํ อภาวโตฯ สมฺพหุลา ปน อาปชฺชิตฺวา  ‘เอกํ อาปชฺชิ’นฺติ กโรนฺตสฺส น วุฎฺฐาตี’’ติ, ตสฺมา เอเตหิ ปเทหิ สพฺพาสํ ปฎิจฺฉนฺนาปตฺตีนํ สงฺคหิตตฺตา ตาหิ อาปตฺตีหิ วุฎฺฐานํ สมฺภวตีติ ทฎฺฐพฺพํฯ</p>


<p>อถ ปน วินยธเรน ปุโฎฺฐ ‘‘อหํ, ภเนฺต, สมฺพหุลา สงฺฆาทิเสสา อาปตฺติโย อาปชฺชิํ เอกํ สุกฺกวิสฺสฎฺฐิํ, เอกํ กายสํสคฺคํ, เอกํ ทุฎฺฐุลฺลวาจํ, เอกํ อตฺตกามํ, เอกํ สญฺจริตฺตํ, เอกํ กุฎิการํ, เอกํ วิหารการํ, เอกํ ทุฎฺฐโทสํ, เอกํ อญฺญภาคิยํ, เอกํ สงฺฆเภทํ, เอกํ เภทานุวตฺตกํ, เอกํ ทุพฺพจํ, เอกํ กุลทูสก’’นฺติ วุเตฺต ‘‘อยํ ภิกฺขุ มิสฺสกสโมธานปริวาสารโห’’ติ ญตฺวา อฎฺฐกถายํ (จูฬว. อฎฺฐ. ๑๐๒) อาคตนเยน ปริวาโส ทาตโพฺพฯ เอตฺถาห – อคฺฆสโมธานมิสฺสกสโมธานานํ โก วิเสโส, กิํ นานากรณนฺติ? วุจฺจเต – อคฺฆสโมธานปริวาโส อจิรปฺปฎิจฺฉนฺนา  อาปตฺติโย จิรปฺปฎิจฺฉนฺนายํ อาปตฺติยํ สโมธาเนตฺวา ตสฺสา จิรปฺปฎิจฺฉนฺนาย อาปตฺติยา อคฺฆวเสน ทียติ, มิสฺสกสโมธานปริวาโส นานาวตฺถุกา อาปตฺติโย สโมธาเนตฺวา ตาสํ มิสฺสกวเสน ทียติ, อยเมเตสํ วิเสโสฯ อถ วา อคฺฆสโมธาโน สภาควตฺถูนํ อาปตฺตีนํ สโมธานวเสน โหติ, อิตโร วิสภาควตฺถูนนฺติ อาจริยาฯ เตเนวาห อาจริยวชิรพุทฺธิเตฺถโร (วชิร. ฎี. จูฬวคฺค ๑๐๒)  นาม สภาควตฺถุกาโย สมฺพหุลา อาปตฺติโย อาปนฺนสฺส พหุรตฺติํ ปฎิจฺฉาทิตาปตฺติยํ นิกฺขิปิตฺวา ทาตโพฺพ, อิตโร นานาวตฺถุกานํ วเสนาติ อยเมเตสํ วิเสโส’’ติฯ</p>


<p>อถ สิยา ‘‘เอวํ จิรปฺปฎิจฺฉนฺนาโย จ อจิรปฺปฎิจฺฉนฺนาโย จ นานาวตฺถุกาโย อาปตฺติโย อาปชฺชนฺตสฺส โก ปริวาโส ทาตโพฺพ อคฺฆสโมธาโน วา มิสฺสกสโมธาโน วา, อถ ตทุภยา วา’’ติฯ กิเญฺจตฺถ – ยทิ อคฺฆสโมธานํ ทเทยฺย, จิรปฺปฎิจฺฉนฺนาหิ จ อจิรปฺปฎิจฺฉนฺนาหิ จ สภาควตฺถุกาหิ อาปตฺตีหิ วุฎฺฐิโต ภเวยฺย, จิรปฺปฎิจฺฉนฺนาหิ จ อจิรปฺปฎิจฺฉนฺนาหิ จ โน วิสภาควตฺถุกาหิฯ ยทิ จ มิสฺสกสโมธานํ ทเทยฺย, สมานกาลปฺปฎิจฺฉนฺนาหิ วิสภาควตฺถูหิ อาปตฺตีหิ วุฎฺฐิโต ภเวยฺย, โน อสมานกอาลปฺปฎิจฺฉนฺนาหิ สภาควตฺถุกาหิ จ, อถ ตทุภยมฺปิ ทเทยฺย, ‘‘เอกสฺมิํ กเมฺม เทฺว ปริวาสา ทาตพฺพา’’ติ เนว ปาฬิยํ, น อฎฺฐกถายํ วุตฺตนฺติ? วุจฺจเต – อิทญฺหิ สพฺพมฺปิ ปริวาสาทิกํ วินยกมฺมํ วตฺถุวเสน วา โคตฺตวเสน วา นามวเสน วา อาปตฺติวเสน วา กาตุํ วฎฺฎติเยวฯ</p>


<p>ตตฺถ   สุกฺกวิสฺสฎฺฐีติ  เจว ญฺจฯ สงฺฆาทิเสโสติ เญฺจว  จฯ ตตฺถ ‘‘สุกฺกวิสฺสฎฺฐิํ กายสํสคฺค’’นฺติอาทิวจเนนาปิ ‘‘นานาวตฺถุกาโย’’ติ วจเนนปิ วตฺถุ เจว โคตฺตญฺจ คหิตํ โหติ, ‘‘สงฺฆาทิเสโส’’ติ วจเนนปิ ‘‘อาปตฺติโย’’ติ วจเนนปิ นามเญฺจว อาปตฺติ จ คหิตา โหติ, ตสฺมา อคฺฆสโมธานวเสน ปริวาเส ทิเนฺน ‘‘อหํ, ภเนฺต, สมฺพหุลา สงฺฆาทิเสสา อาปตฺติโย อาปชฺชิ’’นฺติอาทิวจเนเนว วตฺถุสฺส จ โคตฺตสฺส จ นามสฺส จ อาปตฺติยา จ คหิตตฺตา จิรปฺปฎิจฺฉนฺนาหิ อจิรปฺปฎิจฺฉนฺนาหิ จ สภาควตฺถุกาหิ จ วิสภาควตฺถุกาหิ จ สพฺพาหิ อาปตฺตีหิ วุฎฺฐาตีติ ทฎฺฐพฺพํฯ วุตฺตเญฺหตํ สมนฺตปาสาทิกายํ ‘‘เอตฺถ จ ‘สงฺฆาทิเสสา อาปตฺติโย อาปชฺชิํ นานาวตฺถุกาโย’ติปิ ‘สงฺฆาทิเสสา อาปตฺติโย อาปชฺชิ’นฺติปิ เอวํ ปุเพฺพ วุตฺตนเยน วตฺถุวเสนปิ โคตฺตวเสนปิ นามวเสนปิ อาปตฺติวเสนปิ โยเชตฺวา กมฺมวาจํ กาตุํ วฎฺฎติเยวาติ อยํ มิสฺสกสโมธาโน’’ติ, อิมสฺมิญฺจ วินยสงฺคหปฺปกรเณ (วิ. สงฺค. อฎฺฐ. ๒๔๕) ตเถว วตฺวา ‘‘ตสฺมา น อิธ วิสุํ กมฺมวาจํ โยเชตฺวา ทสฺสยิสฺสาม, ปุเพฺพ สพฺพาปตฺติสาธารณํ กตฺวา โยเชตฺวา ทสฺสิตาย เอว กมฺมวาจาย นานาวตฺถุกาหิปิ อาปตฺตีหิ วุฎฺฐานสมฺภวโต สาเยเวตฺถ กมฺมวาจา อล’’นฺติฯ</p>


<p>ยทิ เอวํ อาจริยวชิรพุทฺธิเตฺถเรน ทฺวินฺนํ วิเสโส น วตฺตโพฺพ, อถ กสฺมา วุโตฺตติ? ตีสุ สโมธานปริวาเสสุ โอธานสโมธาโน มูลายปฎิกสฺสนาย โอธูนิตกาเลเยว ทาตโพฺพ, อคฺฆสโมธานมิสฺสกสโมธานปริวาสา ปน วิสุํเยว ทาตพฺพาฯ ‘‘เอวํ ทิเนฺน เอเตสํ  โก วิเสโส’’ติ จินฺตายํ วิเสสสมฺภวมตฺตทสฺสนตฺถํ วุโตฺตฯ อฎฺฐกถายํ ปน ปริวาสาทิกมฺมสฺส ลกฺขณํ ทเสฺสตุํ ‘‘วตฺถุวเสน วา’’ติอาทิมาห, ตสฺมา ลกฺขณวเสเนว สภาควตฺถุกาหิปิ อาปตฺตีหิ วุฎฺฐานํ สมฺภวติฯ เตเนว จ การเณน สารตฺถทีปนินามิกายํ วินยฎีกายญฺจ วิมติวิโนทนินามิกายํ วินยฎีกายญฺจ น โกจิ วิเสโส วุโตฺตติ ทฎฺฐโพฺพฯ</p>


<p>ยทิ เอวํ มิสฺสกสโมธานกมฺมวาจายปิ จิรปฺปฎิจฺฉนฺนาหิ อจิรปฺปฎิจฺฉนฺนาหิปิ อาปตฺตีหิ วุฎฺฐานํ สมฺภเวยฺยฯ ตตฺถปิ หิ ‘‘อหํ, ภเนฺต, สมฺพหุลา สงฺฆาทิเสสา อาปตฺติโย อาปชฺชิํ นานาวตฺถุกาโย’’ติปิ ‘‘เอกา สุกฺกวิสฺสฎฺฐิ…เป.… เอกา กุลทูสกา’’ติปิ วตฺตพฺพํฯ เอวํ สติ ‘‘สมฺพหุลา’’ติปิ ‘‘สงฺฆาทิเสสา อาปตฺติโย’’ติปิ วตฺถุโคตฺตนามาปตฺตีหิ กิตฺตนสมฺภวโต จิรปฺปฎิจฺฉนฺนาหิปิ อจิรปฺปฎิจฺฉนฺนาหิปิ อาปตฺตีหิ วุฎฺฐานํ สมฺภเวยฺยาติ? น ปเนวํ ทฎฺฐพฺพํฯ วตฺถาทิกิตฺตนญฺหิ สพฺพาปตฺตีนํ คณฺหนตฺถํ โหติฯ เอวํ คณฺหเนฺตปิ ปฎิจฺฉนฺนกาลสฺส  อกถิตตฺตา ‘‘เอตฺตกํ นาม กาลํ ปริวสิตพฺพ’’นฺติ น ปญฺญายติ, ตสฺมิํ อปญฺญายมาเน เตน ปมาเณน ปริวาโส น โหติ, ตสฺมิํ อสติ อาปตฺติโต วุฎฺฐานํ น สมฺภวติ, ตสฺมา มิสฺสกสโมธานกมฺมวาจาย จิรปฺปฎิจฺฉนฺนาหิปิ อจิรปฺปฎิจฺฉนฺนาหิปิ อาปตฺตีหิ วุฎฺฐานํ น สมฺภวตีติ ทฎฺฐพฺพํฯ</p>

</p>


<h3>มานตฺตวินิจฺฉยกถา</h3>
<p>มานตฺตกถายมฺปิ มานตฺตํ นาม อปฺปฎิจฺฉนฺนมานตฺตํ ปฎิจฺฉนฺนมานตฺตํ ปกฺขมานตฺตํ สโมธานมานตฺตนฺติ จตุพฺพิธํ โหติฯ ตตฺถ  โย ภิกฺขุ สงฺฆาทิเสสํ อาปตฺติํ อาปชฺชิตฺวา ตํ ทิวสเมว อาโรเจติ, เอกรตฺติมตฺตมฺปิ น ปฎิจฺฉาเทติ, ตสฺส ปริวาสํ อทตฺวาว ทินฺนํ มานตฺตํ  นามฯ โย อาปชฺชิตฺวา ทสหิ อากาเรหิ วินา ตํ ทิวสํ นาโรเจติ, เอกรตฺตาทิวเสน ปฎิจฺฉาเทติ, ตตฺถ ยถาปฎิจฺฉนฺนทิวสํ ปริวาสํ ทตฺวา ปริวุตฺถปริวาสสฺส ทินฺนํ มานตฺตํ  นามฯ อาปตฺติํ อาปชฺชิตฺวา ปฎิจฺฉนฺนาย วา อปฺปฎิจฺฉนฺนาย วา ภิกฺขุนิยา ปกฺขมตฺตเมว ทินฺนํ มานตฺตํ  นามฯ ภิกฺขุ ปน ปฎิจฺฉนฺนาย อาปตฺติยา ปริวสิตฺวา อนิกฺขิตฺตวตฺตกาเลเยว ปุน อาปชฺชิตฺวา น ปฎิจฺฉาเทติ, ตสฺส มูลาย ปฎิกสฺสิตฺวา ปริวุตฺถทิวเส อทิวเส กตฺวา อปฺปฎิจฺฉาทิตตฺตา สโมธานปริวาสํ อทตฺวา ทินฺนํ มานตฺตํ  นามฯ มานตฺตารหกาเลปิ มานตฺตจรณกาเลปิ อพฺภานารหกาเลปิ เอเสว นโยฯ เตสุ ตีณิ มานตฺตานิ อฎฺฐกถายํ วุตฺตนเยน สุวิเญฺญยฺยตฺตา น วุตฺตานิฯ ปกฺขมานตฺตํ ปจฺฉา อาคมิสฺสติฯ</p>


<p>ยานิ ปน ปริวาสมานตฺตานิ อนวฎฺฐิตตฺตา ปุถุชฺชนสฺส คิหิอาทิวเสน ปริวตฺตเน สติ ปุน ทาตพฺพาทาตพฺพภาเว สงฺกิตพฺพานิ, ตานิ ทเสฺสตุํ ปาฬิยํ อเนเกหิ ปกาเรหิ วิตฺถารโต วุตฺตานิฯ เตสุ ภิกฺขูนํ สํสยวิโนทนตฺถาย เอกเทสํ ทเสฺสตุํ ติอาทิมาหฯ ตตฺถ ติ วิรูโป หุตฺวา ภมติ, หีนายาวตฺตติ คิหี โหตีติ อโตฺถฯ ติ อุปสมฺปนฺนภาวํ ชหิตฺวา สามเณรภาวํ อุปคจฺฉติฯ ตตฺถ ปาราชิกปฺปตฺตภาเวน วา ‘‘คิหีติ มํ ธาเรถา’’ติอาทินา สิกฺขาปจฺจกฺขาเนน วา คิหี โหติ ฯ เตสุ ปฐเมน ปุน อุปสมฺปทาย อภพฺพตฺตา ปุน ปริวาโส น รุหติเยว, ทุติเยน ปน ปุน อุปสมฺปทาย ภพฺพตฺตา ติ  วุตฺตํฯ อิตโร ปน ปาราชิกปฺปตฺตภาเวน สามเณโร น โหติฯ กสฺมา? สรณคมนาทีนํ วินสฺสนโตฯ วุตฺตญฺหิ วิมติวิโนทนิยํ (วิ. วิ. ฎี. มหาวคฺค ๒.๑๐๘) ‘‘อุปสมฺปนฺนานมฺปิ ปาราชิกสมอาปตฺติยา สรณคมนาทิสามเณรภาวสฺสปิ วินสฺสนโต เสนาสนคฺคาโห จ ปฎิปฺปสฺสมฺภติ, สงฺฆลาภมฺปิ เตน ลภนฺตีติ เวทิตพฺพ’’นฺติ, คิหี ปน หุตฺวา ปุน สามเณรภาวมตฺตํ ลทฺธพฺพํ โหติฯ ‘‘สามเณโรติ มํ ธาเรถา’’ติอาทินา ปน สิกฺขาปจฺจกฺขาเน กเต สิยา สามเณรภาโว, ตโตปิ ปุน อุปสมฺปชฺชิตุกามตาย สติ สิยา อุปสมฺปนฺนภาโวฯ ‘‘คิหีติ มํ ธาเรถา’’ติอาทินา สิกฺขาปจฺจกฺขานํ กตฺวา คิหิภาวํ อุปคเตปิ ปุน สามเณรปพฺพชฺชํ ปพฺพชิตฺวา สามเณโร โหติฯ ตโต ปุน อุปสมฺปชฺชิตุํ ลทฺธพฺพตฺตา ‘‘ปุน อุปสมฺปชฺชตี’’ติ วุโตฺตฯ เตสํ ภิกฺขุภาเว ปริวาเส อนิฎฺฐิเตปิ คิหิสามเณรภาวํ ปตฺตตฺตา ปริวาโส น รุหติ อุปสมฺปนฺนานเมว ปริวาสสฺส ภควตา ปญฺญตฺตตฺตาติ อโตฺถฯ</p>


<p>เอวํ สเนฺต ปุน อุปสมฺปชฺชนฺตสฺส กิํ ปริวาโส ปุน ทาตโพฺพติ อาห ติอาทิฯ ตสฺสโตฺถ – โส วิพฺภนฺตโก โส วา สามเณโร ปุน อุปสมฺปนฺนภาวํ อุปคจฺฉติ, ปุริมํ ปุเพฺพ ภิกฺขุภูตกาเล ทินฺนํ ปริวาสทานํ เอว อิทานิ ปริวาสทานํ โหติฯ โย ปริวาโส ปุเพฺพ ภิกฺขุภูตกาเล ทิโนฺน, โส ปริวาโส สุทิโนฺน, ทุทิโนฺน น โหติฯ โย ยตฺตโก กาโล ปริวุโตฺถ, โส ตตฺตโก กาโล สุปริวุโตฺถเยว โหติ, น ทุปริวุโตฺถ, ตสฺมา อวเสโส กาโล ปริวสิตโพฺพติฯ อิทํ วุตฺตํ โหติ – ปุเพฺพ ภิกฺขุกาเล ปกฺขปฺปฎิจฺฉนฺนาย อาปตฺติยา ปริวาสํ คเหตฺวา ทสทิวสมตฺตํ ปริวสิตฺวา อนิฎฺฐิเตเยว ปริวาเส วิพฺภมิตฺวา สามเณโร  วา หุตฺวา ปุน อุปสมฺปเนฺนน อวเสสปญฺจทิวเส ปริวสิตฺวา ปริวาโส นิฎฺฐาเปตโพฺพติฯ มานตฺตารหาทีสุปิ เอเสว นโยฯ อุมฺมตฺตกาทีสุปิ ตสฺมิํ กาเล อชานนฺตตฺตา ‘‘ปริวาโส น รุหตี’’ติ วุตฺตํฯ ติณฺณมฺปิ อุกฺขิตฺตกานํ กมฺมนานาสํวาสกตฺตา เตหิ สหสํวาโสเยว นตฺถีติ อุกฺขิตฺตกานํ ปริวาโส น รุหตีติ วุตฺตํฯ</p>


<p>ติ อุเกฺขปนียกมฺมํ ปฎิปฺปสฺสมฺภนวเสน สมานสํวาสกภาวํ ปเวสียติฯ ‘‘สเจ กสฺสจิ ภิกฺขุโน อิตฺถิลิงฺคํ ปาตุภวตี’’ติอาทีสุ อฎฺฐกถายํ วุตฺตนเยเนว อโตฺถ สุวิเญฺญโยฺย โหติฯ ยํ ปน วุตฺตํ ‘‘ปกฺขมานตฺตํ ปจฺฉา อาคมิสฺสตี’’ติ, ตเตฺรวํ  ชานิตพฺพํ – นฺติ ภิกฺขุนิยา ทาตพฺพมานตฺตํฯ ตํ ปน ปฎิจฺฉนฺนายปิ อปฺปฎิจฺฉนฺนายปิ อาปตฺติยา อฑฺฒมาสมตฺตเมว ทาตพฺพํฯ วุตฺตเญฺหตํ ‘‘ครุธมฺมํ อชฺฌาปนฺนาย ภิกฺขุนิยา อุภโตสเงฺฆ ปกฺขมานตฺตํ จริตพฺพ’’นฺติ (ปาจิ. ๑๔๙; จูฬว. ๔๐๓; อ. นิ. ๘.๕๑)ฯ ตํ ปน ภิกฺขุนีหิ อตฺตโน สีมํ โสเธตฺวา วิหารสีมาย วา วิหารสีมํ โสเธตุํ อสโกฺกนฺตีหิ ขณฺฑสีมาย วา สพฺพนฺติเมน ปริเจฺฉเทน จตุวคฺคคณํ สนฺนิปาตาเปตฺวา ทาตพฺพํฯ สเจ เอกา อาปตฺติ โหติ, เอกิสฺสา วเสน, สเจ เทฺว วา ติโสฺส วา สมฺพหุลา วา เอกวตฺถุกา วา นานาวตฺถุกา วา, ตาสํ ตาสํ วเสน วตฺถุโคตฺตนามอาปตฺตีสุ ยํ ยํ อิจฺฉติ, ตํ ตํ อาทาย โยชนา กาตพฺพาฯ</p>


<p>ตตฺริทํ เอกาปตฺติวเสน มุขมตฺตนิทสฺสนํ – ตาย อาปนฺนาย ภิกฺขุนิยา ภิกฺขุนิสงฺฆํ อุปสงฺกมิตฺวา เอกํสํ อุตฺตราสงฺคํ กริตฺวา วุฑฺฒานํ ภิกฺขุนีนํ ปาเท วนฺทิตฺวา อุกฺกุฎิกํ นิสีทิตฺวา อญฺชลิํ ปคฺคเหตฺวา เอวมสฺส วจนีโย ‘‘อหํ , อเยฺย, เอกํ อาปตฺติํ อาปชฺชิํ คามนฺตรํ, สาหํ, อยฺย,เอ เอกิสฺสา อาปตฺติยา คามนฺตราย ปกฺขมานตฺตํ ยาจามี’’ติฯ เอวํ ติกฺขตฺตุํ ยาจาเปตฺวา พฺยตฺตาย ภิกฺขุนิยา ปฎิพลาย สโงฺฆ ญาเปตโพฺพ ‘‘สุณาตุ เม, อเยฺย, สโงฺฆ, อยํ อิตฺถนฺนามา ภิกฺขุนี เอกํ อาปตฺติํ อาปชฺชิ คามนฺตรํ, สา สงฺฆํ เอกิสฺสา อาปตฺติยา คามนฺตราย ปกฺขมานตฺตํ ยาจติฯ ยทิ สงฺฆสฺส ปตฺตกลฺลํ, สโงฺฆ อิตฺถนฺนามาย ภิกฺขุนิยา เอกิสฺสา อาปตฺติยา คามนฺตราย ปกฺขมานตฺตํ ทเทยฺย, เอสา ญตฺติฯ สุณาตุ เม, อเยฺย, สโงฺฆ…เป.… ทุติยมฺปิฯ ตติยมฺปิ เอตมตฺถํ วทามิฯ สุณาตุ เม, อเยฺย, สโงฺฆ…เป.… ภาเสยฺยฯ ทินฺนํ สเงฺฆน อิตฺถนฺนามาย ภิกฺขุนิยา เอกิสฺสา อาปตฺติยา คามนฺตราย ปกฺขมานตฺตํ, ขมติ สงฺฆสฺส, ตสฺมา ตุณฺหี, เอวเมตํ ธารยามี’’ติฯ</p>


<p>กมฺมวาจาปริโยสาเน วตฺตํ สมาทิยิตฺวา ภิกฺขุมานตฺตกถายํ วุตฺตนเยเนว สงฺฆสฺส อาโรเจตฺวา นิกฺขิตฺตวตฺตํ วสิตุกามาย ตเถว สงฺฆสฺส มเชฺฌ วา ปกฺกนฺตาสุ ภิกฺขุนีสุ เอกภิกฺขุนิยา วา ทุติยิกาย วา สนฺติเก วุตฺตนเยเนว นิกฺขิปิตพฺพํฯ อญฺญิสฺสา ปน อาคนฺตุกาย สนฺติเก อาโรเจตฺวา นิกฺขิปิตพฺพํ, นิกฺขิตฺตกาลโต ปฎฺฐาย ปกตตฺตฎฺฐาเน ติฎฺฐติฯ</p>


<p>ปุน สมาทิยิตฺวา อรุณํ อุฎฺฐเปนฺติยา ปน ภิกฺขุนีนํเยว สนฺติเก วสิตุํ น ลพฺภติ ฯ ‘‘อุภโตสเงฺฆ ปกฺขมานตฺตํ จริตพฺพ’’นฺติ หิ วุตฺตํ, ตสฺมา อสฺสา อาจริยุปชฺฌายาหิ วิหารํ คนฺตฺวา สงฺคาหกปเกฺข ฐิโต เอโก มหาเถโร วา ธมฺมกถิโก วา ภิกฺขุ วตฺตโพฺพ ‘‘เอกิสฺสา ภิกฺขุนิยา วินยกมฺมํ กตฺตพฺพมตฺถิ, ตตฺร โน อยฺยา จตฺตาโร ภิกฺขู เปเสถา’’ติฯ สงฺคหํ อกาตุํ น ลพฺภติ, ‘‘เปเสสฺสามา’’ติ วตฺตพฺพํฯ จตูหิ ปกตตฺตภิกฺขุนีหิ มานตฺตจารินิํ ภิกฺขุนิํ  คเหตฺวา อโนฺตอรุเณเยว นิกฺขิปิตฺวา คามูปจารโต เทฺว เลฑฺฑุปาเต อติกฺกมิตฺวา มคฺคา โอกฺกมฺม คุมฺพวติอาทีหิ ปฎิจฺฉเนฺน ฐาเน นิสีทิตพฺพํ, วิหารูปจารโตปิ เทฺว เลฑฺฑุปาตา อติกฺกมิตพฺพาฯ จตูหิ ปกตตฺตภิกฺขูหิปิ ตตฺถ คนฺตพฺพํ, คนฺตฺวา ปน ภิกฺขุนีหิ สทฺธิํ น เอกฎฺฐาเน นิสีทิตพฺพํ, ปฎิกฺกมิตฺวา อวิทูเร ฐาเน นิสีทิตพฺพํฯ กุรุนฺทิมหาปจฺจรีสุ ปน ‘‘ภิกฺขุนีหิ พฺยตฺตํ เอกํ วา เทฺว วา อุปาสิกาโย ภิกฺขูหิปิ เอกํ วา เทฺว วา อุปาสเก อตฺตรกฺขณตฺถาย คเหตฺวา คนฺตพฺพ’’นฺติ วุตฺตํฯ กุรุนฺทิยํเยว จ ‘‘ภิกฺขุนุปสฺสยสฺส จ วิหารสฺส จ อุปจารํ มุญฺจิตุํ วฎฺฎตี’’ติ วุตฺตํ, ‘‘คามสฺสา’’ติ น วุตฺตํฯ</p>


<p>เอวํ นิสิเนฺนสุ ปน ภิกฺขุนีสุ จ ภิกฺขูสุ จ ตาย ภิกฺขุนิยา ‘‘มานตฺตํ สมาทิยามิ, วตฺตํ สมาทิยามี’’ติ วตฺตํ สมาทิยิตฺวา ภิกฺขุนิสงฺฆสฺส ตาว เอวํ อาโรเจตพฺพํ ‘‘อหํ, อเยฺย, เอกํ อาปตฺติํ อาปชฺชิํ คามนฺตรํ, สาหํ สงฺฆํ เอกิสฺสา อาปตฺติยา คามนฺตราย ปกฺขมานตฺตํ ยาจิํ, ตสฺสา เม สโงฺฆ เอกิสฺสา อาปตฺติยา คามนฺตราย ปกฺขมานตฺตํ อทาสิ, สาหํ มานตฺตํ จรามิ, เวทิยามหํ อเยฺย, เวทิยตีติ มํ สโงฺฆ ธาเรตู’’ติฯ</p>


<p>ตโต ภิกฺขุสงฺฆสฺส สนฺติกํ คนฺตฺวา เอวํ อาโรเจตพฺพํ ‘‘อหํ, อยฺยา, เอกํ อาปตฺติํ อาปชฺชิํ…เป.… เวทิยามหํ อยฺยา, เวทิยตีติ มํ สโงฺฆ ธาเรตู’’ติฯ อิธาปิ ยาย กายจิ ภาสาย อาโรเจตุํ วฎฺฎติฯ อาโรเจตฺวา จ ภิกฺขุนิสงฺฆเสฺสว สนฺติเก นิสีทิตพฺพํ, อาโรจิตกาลโต ปฎฺฐาย ภิกฺขูนํ คนฺตุํ วฎฺฎติฯ สเจ สาสงฺกา โหติ, ภิกฺขุนิโย ตเตฺถว ฐานํ ปจฺจาสีสนฺติ, ฐาตพฺพํฯ สเจ อโญฺญ ภิกฺขุ วา ภิกฺขุนี วา ตํ ฐานํ เอติ, ปสฺสนฺติยา อาโรเจตพฺพํฯ โน เจ อาโรเจติ, รตฺติเจฺฉโท เจว วตฺตเภททุกฺกฎญฺจ ฯ สเจ อชานนฺติยา เอว อุปจารํ โอกฺกมิตฺวา คจฺฉติ, รตฺติเจฺฉโทว โหติ, น วตฺตเภททุกฺกฎํฯ สเจ ภิกฺขุนิโย อุปชฺฌายาทีนํ วตฺตกรณตฺถํ ปเคว คนฺตุกามา โหนฺติ, รตฺติวิปฺปวาสคณโอหียนคามนฺตราปตฺติรกฺขณตฺถํ  เอกํ ภิกฺขุนิํ ฐเปตฺวา คนฺตพฺพํ, ตาย อรุเณ อุฎฺฐิเต ตสฺสา สนฺติเก วตฺตํ นิกฺขิปิตพฺพํฯ เอเตนุปาเยน อขณฺฑา ปญฺจทส รตฺติโย มานตฺตํ จริตพฺพํฯ</p>


<p>อนิกฺขิตฺตวตฺตาย ปน ปาริวาสิกกฺขนฺธเก วุตฺตนเยเนว สมฺมา วตฺติตพฺพํฯ อยํ ปน วิเสโส – ‘‘อาคนฺตุกสฺส อาโรเจตพฺพ’’นฺติ เอตฺถ ยตฺตกา ปุเรภตฺตํ วา ปจฺฉาภตฺตํ วา ตํ คามํ ภิกฺขู วา ภิกฺขุนิโย วา อาคจฺฉนฺติ, สเพฺพสํ อาโรเจตพฺพํฯ อนาโรเจนฺติยา รตฺติเจฺฉโท เจว วตฺตเภททุกฺกฎญฺจฯ สเจปิ รตฺติํ โกจิ ภิกฺขุ ตํ คามูปจารํ โอกฺกมิตฺวา คจฺฉติ, รตฺติเจฺฉโท โหติเยว, อชานนปจฺจยา ปน วตฺตเภทโต มุจฺจติฯ กุรุนฺทีอาทีสุ ปน ‘‘อนิกฺขิตฺตวตฺตภิกฺขูนํ วุตฺตนเยเนว กเถตพฺพ’’นฺติ วุตฺตํ, ตํ ปาริวาสิกวตฺตาทีนํ อุปจารสีมาย ปริจฺฉินฺนตฺตา ยุตฺตตรํ ทิสฺสติฯ อุโปสเถ อาโรเจตพฺพํ, ปวารณาย อาโรเจตพฺพํ, จตุนฺนํ ภิกฺขูนญฺจ ภิกฺขุนีนญฺจ เทวสิกํ อาโรเจตพฺพํฯ สเจ ภิกฺขูนํ ตสฺมิํ คาเม ภิกฺขาจาโร สมฺปชฺชติ, ตเตฺถว คนฺตพฺพํฯ โน เจ สมฺปชฺชติ, อญฺญตฺร จริตฺวาปิ ตตฺร อาคนฺตฺวา อตฺตานํ ทเสฺสตฺวา คนฺตพฺพํ, พหิคาเม วา สเงฺกตฎฺฐานํ กาตพฺพํ ‘‘อสุกสฺมิํ นาม ฐาเน อเมฺห ปสฺสิสฺสตี’’ติฯ ตาย สเงฺกตฎฺฐานํ คนฺตฺวา อาโรเจตพฺพํ, สเงฺกตฎฺฐาเน อทิสฺวา วิหารํ คนฺตฺวา อาโรเจตพฺพํฯ วิหาเร สพฺพภิกฺขูนํ อาโรเจตพฺพํฯ สเจ สเพฺพสํ สกฺกา น โหติ อาโรเจตุํ, พหิ อุปจารสีมาย ฐตฺวา ภิกฺขุนิโย เปเสตพฺพา, ตาหิ อานีตานํ จตุนฺนํ ภิกฺขูนํ อาโรเจตพฺพํฯ สเจ วิหาโร ทูโร โหติ สาสโงฺก, อุปาสเก จ อุปาสิกาโย  จ คเหตฺวา คนฺตพฺพํฯ สเจ ปน อยํ เอกา วสติ, รตฺติวิปฺปวาสํ อาปชฺชติ, ตสฺมาสฺสา เอกา ปกตตฺตา ภิกฺขุนี สมฺมนฺนิตฺวา ทาตพฺพา เอกจฺฉเนฺน วสนตฺถายฯ</p>


<p>เอวํ อขณฺฑํ มานตฺตํ จริตฺวา วีสติคเณ ภิกฺขุนิสเงฺฆ วุตฺตนเยเนว อพฺภานํ กาตพฺพํฯ ‘‘สเจ มานตฺตํ จรมานา อนฺตราปตฺติํ อาปชฺชติ, มูลาย ปฎิกสฺสิตฺวา ตสฺสา อาปตฺติยา มานตฺตํ ทาตพฺพ’’นฺติ กุรุนฺทิยํ วุตฺตํ, อิทํ ปกฺขมานตฺตํ นามฯ อิทํ ปน ปกฺขมานตฺตํ สมนฺตปาสาทิกายํ (จูฬว. อฎฺฐ. ๑๐๒) ปาฬิมุตฺตวินยวินิจฺฉยภาเวน อาคตมฺปิ อิมสฺมิํ วินยสงฺคหปฺปกรเณ อาจริเยน อนุทฺธฎํฯ อยํ ปนาจริยสฺส อธิปฺปาโย สิยา – อิทํ ปกฺขมานตฺตํ ภิกฺขุนิโยเยว สนฺธาย ภควตา วิสุํ ปญฺญตฺตํ, ภิกฺขูหิ อสาธารณํ, อิมสฺมิญฺจ กาเล ภิกฺขุนิสโงฺฆ นตฺถิ, ตสฺมา คนฺถสฺส ลหุภาวตฺถํ อิทมฺปิ อญฺญมฺปิ อีทิสํ อชฺฌุเปกฺขิตพฺพนฺติฯ อเมฺหหิ ปน ภิกฺขุนิสเงฺฆ อวิชฺชมาเนปิ ‘‘ภิกฺขุสโงฺฆ  ภิกฺขุนีหิ สมาทาตพฺพวตฺตํ ชานิสฺสติฯ ‘ทุพฺพลชาติกา หิ ภีรุกชาติกา ภิกฺขุนิโย ภควโต อาณํ ปติฎฺฐาเปนฺติโย เอวรูปํ ทุกฺกรํ ทุรภิสมฺภวํ วตฺตํ สมาทยิํสุ, กิมงฺคํ ปน มย’นฺติ มนสิ กโรนฺตา ภควโต อาณํ ปติฎฺฐาเปนฺตา ปริวาสาทิวตฺตํ สมาทิยิสฺสนฺตี’’ติ มนฺตฺวา อาจริเยน อนุทฺธฎมฺปิ อิมสฺมิํ วินยาลงฺการปฺปกรเณ อุทฺธฎํ, ตสฺมา สมฺมาสมฺพุเทฺธ สญฺชาตสทฺธาเปมคารวาทิยุเตฺตหิ สตฺถุสาสนกเรหิ ภิกฺขูหิ สมฺมา สิกฺขิตพฺพํฯ อิโต ปรานิ อฎฺฐกถายํ อาคตนเยเนว เวทิตพฺพานิฯ</p>

</p>


<p> ปาริวาสิกวตฺตกถายํ นฺติ อตฺตนา นวกตรํ ปาริวาสิกํฯ ปาริวาสิกสฺส หิ  อตฺตนา นวกตรํ ปาริวาสิกํ ฐเปตฺวา อเญฺญ มูลายปฎิกสฺสนารห มานตฺตารห มานตฺตจาริก อพฺภานารหาปิ ปกตตฺตฎฺฐาเนเยว ติฎฺฐนฺติฯ เตนาห ติฯ ติ -สเทฺทน มานตฺตารหมานตฺตจาริกอพฺภานารเห สงฺคณฺหาติฯ เต หิ ปาริวาสิกานํ, ปาริวาสิกา จ เตสํ ปกตตฺตฎฺฐาเน เอว ติฎฺฐนฺติฯ นฺติ ยตฺถ ฐตฺวา ปาเท โธวนฺติ, ตาทิสํ ทารุผลกขณฺฑาทิํฯ นฺติ สกฺขรกถลาทิํฯ ปาเท ฆํสนฺติ เอเตนาติ  สกฺขรกถลาทิฯ วุตฺตญฺหิ ภควตา ‘‘อนุชานามิ, ภิกฺขเว, ติโสฺส ปาทฆํสนิโย สกฺขรํ กถลํ สมุทฺทเผณ’’นฺติ (จูฬว. ๒๖๙)ฯ ติ สทฺธิวิหาริกานมฺปิ อภิวาทนาทิํ สาทิยนฺตสฺสฯ ติ เอตฺตกมตฺตเสฺสว วุตฺตตฺตา สทฺธิวิหาริกาทีหิปิ อภิวาทนาทิํ กาตุํ น วฎฺฎติฯ ‘‘มา มํ คามปฺปเวสนํ อาปุจฺฉถา’’ติ วุเตฺต อนาปุจฺฉาปิ คามํ ปวิสิตุํ วฎฺฎติฯ</p>


<p>ติ ปาริวาสิเกสุ ภิกฺขูสุ โย โย วุโฑฺฒฯ นฺติ ปาริวาสิกนวกตรสฺส อภิวาทนาทิํ สาทิตุํฯ ติ อิทํ ปวารณทิวเสสุ สเงฺฆ ปวาเรเนฺต อนุปคตฉินฺนวสฺสาทีหิ กริยมานํ ปาริสุทฺธิอุโปสถมฺปิ สนฺธาย วุตฺตํฯ ติ สงฺฆนวกฎฺฐาเนเยวฯ นฺติ อตฺตโน วสฺสเคฺคน ปตฺตปาฬิยา ปวาเรตพฺพํ, น ปน สเพฺพสุ ปวาริเตสูติ อโตฺถฯ</p>


<p>  นาม วิสฺสชฺชนํ, ตํ ปน ปาริวาสิเกน ปาปิตสฺส อตฺตนา สมฺปฎิจฺฉิตเสฺสว ปุนทิวสาทิอตฺถาย วิสฺสชฺชนํ กาตพฺพํฯ อสมฺปฎิจฺฉิตฺวา เจ วิสฺสเชฺชติ, น ลภตีติ  วุตฺตํฯ ติ ยทิ ปุริมทิวเส อตฺตโน น คณฺหาติ, คเหตฺวา จ น วิสฺสเชฺชติฯ</p>


<p>นฺติ โภชนสาลาย ปฎิปาฎิยา ทียมานํ ภตฺตํฯ ติ ทายกสฺส หตฺถปาเส ฐิเตน, ปฎิคฺคหณรุหนฎฺฐาเนติ อธิปฺปาโยฯ ติ มหเนฺตสุ ภตฺตปจฺฉิอาทิภาชเนสุ ฐเปตฺวา ทียมานภเตฺตสุปิฯ อิโต ปรมฺปิ ปาริวาสิกวตฺตํ ปาฬิยํ (จูฬว. ๗๕) อาคตนเยเนว เวทิตพฺพํฯ ตตฺถ ปน อฎฺฐกถายํ อาคตนเยเนว อโตฺถ สุวิเญฺญโยฺย โหติ, ตสฺมา ทุพฺพิเญฺญยฺยฎฺฐาเนเยว กถยิสฺสามฯ</p>


<p>‘‘น สามเณโร อุปฎฺฐาเปตโพฺพ’’ติ เอตฺถ ทุพฺพิธํ สามเณรํ ทเสฺสตุํ ติอาทิมาหฯ ‘‘น ภิกฺขุนิโย โอวทิตพฺพา’’ติ เอตฺถ ลทฺธสมฺมุติเกน อาณโตฺตปิ ครุธเมฺมหิ อเญฺญหิ วา โอวทิตุํ น ลภตีติ อาห ติฯ อาคตา ภิกฺขุนิโย วตฺตพฺพาติ สมฺพโนฺธฯ นฺติ สโทสํฯ นฺติ ปธานฎฺฐานํ น กาตพฺพํฯ กิํ ตนฺติ อาห ติอาทิฯ</p>


<p>รเชหิ หตา อุปหตา ภูมิ เอติสฺสาติ  รโชกิณฺณภูมีติ อโตฺถฯ นฺติ วสฺสาวาสิกลาภํ สนฺธาย วุตฺตํฯ ติ ปาฬิํ วิหาย ภิกฺขูนํ ปจฺฉโต ฐตฺวาฯ ติ เสยฺยปริยนฺตภาคิตาย วสฺสเคฺคน คณฺหิตุํ น ลภติฯ ติ ภเวยฺยฯ ‘‘อาคนฺตุเกน อาโรเจตพฺพํ, อาคนฺตุกสฺส อาโรเจตพฺพ’’นฺติ อวิเสเสน วุตฺตตฺตา สเจ เทฺว ปาริวาสิกา คตฎฺฐาเน อญฺญมญฺญํ ปสฺสนฺติ, อุโภหิปิ อญฺญมญฺญสฺส อาโรเจตพฺพํฯ ยถา พหิ ทิสฺวา อาโรจิตสฺส ภิกฺขุโน  วิหารํ อาคเตน ปุน อาโรจนกิจฺจํ นตฺถิ, เอวํ อญฺญวิหารํ คเตนปิ ตตฺถ ปุเพฺพ อาโรจิตสฺส ปุน อาโรจนกิจฺจํ นตฺถีติ วทนฺติฯ ติ ปาริวาสิกสฺส จ อุกฺขิตฺตกสฺส จ อวิเสเสนฯ</p>


<p>นฺติ ปลิพุทฺธํฯ ติ วุตฺตปฺปกาเร ฉเนฺน ภิกฺขุนา สทฺธิํ สยนเมว อธิเปฺปตํ, น เสสอิริยาปถกปฺปนํฯ เสสเมตฺถ สุวิเญฺญยฺยเมวฯ</p>


<p>  ติ อุกฺกํสวเสน วุตฺตํฯ สญฺจริตฺตาทิปณฺณตฺติวชฺชโต ปน สุกฺกวิสฺสฎฺฐาทิกา โลกวชฺชาวฯ ตตฺถปิ สงฺฆเภทาทิกา ปาปิฎฺฐตรา เอวฯ ติ เอเตน ‘‘กมฺมภูตา วาจา กมฺมวาจา’’ติ กมฺมวาจาสทฺทสฺส อโตฺถปิ สิโทฺธติ เวทิตโพฺพฯ  เอตฺถ -สโทฺท ‘‘สนฺติ’’อตฺถํ วทติ, อตฺตโน วจเนน อตฺตโน ปวตฺตนกมฺมนฺติ เอวเมตฺถ อโตฺถ ทฎฺฐโพฺพ, ‘‘มา ปกฺกมาหี’’ติ วา ‘‘เอหิ วินยธรานํ สมฺมุขีภาว’’นฺติ วา เอวํ อตฺตโน อาณาย ปวตฺตนกกมฺมํ น กาตพฺพนฺติ อธิปฺปาโยฯ เอวญฺหิ เกนจิ สวจนีเย กเต อนาทเรน อติกฺกมิตุํ น วฎฺฎติ, พุทฺธสฺส สงฺฆสฺส อาณา อติกฺกนฺตา นาม โหติฯ ติ ปณฺณสาลาวิเสสนํฯ นฺติ วสฺสาวาสิกจีวรํฯ ติ วสฺสเคฺคน น ลภติฯ ติ อวิรทฺธปฎิปทาฯ ติ เอตฺถ อวิสยภาวํ ญตฺวา อวายมโนฺตปิ สงฺคยฺหติฯ ติ ปาริวาสิกุกฺขิตฺตกานํ สามเญฺญนฯ ติ ปญฺจปฺปการฉทเนหิ ฉนฺนฎฺฐาเนสุฯ นฺติ อุฎฺฐานาทิพฺยาปารปฎิพทฺธํ, ปีฬิตนฺติ อโตฺถฯ ติ เอตฺถ สโทฺท สมุจฺจยโตฺถฯ เตน ตฎฺฎิกาจมฺมขณฺฑาทีสุ ทีฆาสเนสุปิ นิสีทิตุํ น วฎฺฎตีติ ทีปิตํ โหติฯ นฺติ วุฑฺฒตรสฺส  ชานนฺตสฺสปิ วตฺตเภเท ทุกฺกฎํ นตฺถีติ ทเสฺสติฯ ติ อิทมฺปิ ปริวาสาทิเมว สนฺธาย วุตฺตํ, น เสสกมฺมานิฯ</p>


<p> เสยฺยปริยนฺตภาคิตายฯ อุเทฺทสาทีนิ ทาตุมฺปิ น ลภตีติ วทนฺติฯ ‘ตทหุปสมฺปเนฺนปิ ปกตเตฺต’ติ วจนโต อนุปสมฺปเนฺนหิ วสิตุํ วฎฺฎติฯ ติ เอเตน อปจฺฉา อปุริมํ นิปชฺชเน ทฺวินฺนมฺปิ วตฺตเภทาปตฺติภาวํ ทีเปติฯ นฺติ ปาริวาสิกาทินวกตรํฯ ปฐมํ สงฺฆมเชฺฌ ปริวาสํ คเหตฺวา นิกฺขิตฺตวเตฺตน ปุน เอกสฺสปิ สนฺติเก สมาทิยิตุํ นิกฺขิปิตุญฺจ วฎฺฎติ, มานเตฺต ปน นิกฺขิปิตุํ วฎฺฎติฯ อูเนคเณจรณโทสตฺตา น คเหตุนฺติ เอเกฯ ปฐมํ อาทินฺนวตฺตํ เอกสฺส สนฺติเก ยถา นิกฺขิปิตุํ วฎฺฎติ, ตถา สมาทิยิตุมฺปิ วฎฺฎตีติ โปราณคณฺฐิปเท’’ติ วชิรพุทฺธิฎีกายํ (วชิร. ฎี. จูฬวคฺค ๗๖) วุตฺตนฺติฯ</p>


<p>อิทํ เอตฺถ ยํ วตฺตํ ‘‘จตุนวุติปาริวาสิกวตฺต’’นฺติ ปาริวาสิกกฺขนฺธกปาฬิยํ (จูฬว. ๗๕) อาคตํ, สมนฺตปาสาทิกายมฺปิ เอตฺตกาย ปาฬิยา (จูฬว. อฎฺฐ. ๗๕-๘๔) วณฺณนํ วตฺวา ‘‘ปาริวาสิกวตฺตกถา นิฎฺฐิตา’’ติ อาหฯ อิมสฺมิํ วินยสงฺคหปกรเณ  (วิ. สงฺค. อฎฺฐ. ๒๔๘) ปน ‘‘น ฉมายํ จงฺกมเนฺต จงฺกเม จงฺกมิตพฺพ’’นฺติ อิมสฺสานนฺตรํ ‘‘ปาริวาสิกจตุโตฺถ เจ, ภิกฺขเว’’ติอาทีนิ อคฺคเหตฺวา ‘‘น, ภิกฺขเว, ปาริวาสิเกน ภิกฺขุนา สาทิตพฺพ’’นฺติอาทีนิ ปฐมํ ปญฺญตฺตปทานิ คเหตฺวา เตสํ ปทานํ สํวณฺณนํ กตฺวา ‘‘อิทํ ปาริวาสิกวตฺต’’นฺติ อญฺญถา อนุกฺกโม วุโตฺต, โส ปาฬิยา จ อฎฺฐกถาย จ น สเมติฯ อาจริยสฺส ปน อยมธิปฺปาโย สิยา – ‘‘ปาริวาสิกจตุโตฺถ เจ, ภิกฺขเว’’ติอาทีนิ ปาริวาสิกภิกฺขูนํ สมาทิยิตพฺพานิ น โหนฺติ , อถ โข กมฺมการกานํ ภิกฺขูนํ กตฺตพฺพากตฺตพฺพกมฺมทสฺสนเมตํ, ตสฺมา ปาริวาสิกวเตฺต น ปเวเสตพฺพํฯ ‘‘น, ภิกฺขเว, ปาริวาสิเกน ภิกฺขุนา สาทิตพฺพ’’นฺติอาทีนิ ปน ปาริวาสิกภิกฺขูนํ สมฺมาวตฺติตพฺพวตฺตานิเยว โหนฺติ, ตสฺมา อิมานิเยว ปาริวาสิกวเตฺต ปเวเสตพฺพานีติฯ อเมฺหหิ ปน ปาฬิอฎฺฐกถาฎีกาสุ อาคตานุกฺกเมน ปฐมํ ปญฺญตฺตวตฺตานํ อตฺถํ ปฐมํ ทเสฺสตฺวา ปจฺฉา ปญฺญตฺตปทานํ อโตฺถ ปจฺฉา วุโตฺตติ ทฎฺฐโพฺพฯ</p>

</p>

</p>

</p>





