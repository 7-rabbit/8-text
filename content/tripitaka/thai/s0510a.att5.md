<h1>๕. อุปาลิวโคฺค</h1>
<h3>๑. ภาคิเนยฺยุปาลิเตฺถรอปทานวณฺณนา</h3>
<p>ติอาทิกํ  อายสฺมโต อุปาลิเตฺถรสฺส ภาคิเนยฺยุปาลิเตฺถรสฺส อปทานํฯ เอโส หิ เถโร ปุริมพุเทฺธสุ กตาธิกาโร  ตสฺมิํ ตสฺมิํ ภเว ปุญฺญานิ อุปจินโนฺต ปทุมุตฺตรสฺส ภควโต กาเล เอกสฺมิํ กุเล นิพฺพโตฺต วุทฺธิมนฺวาย ฆราวาเส อาทีนวํ ทิสฺวา เคหํ ปหาย อิสิปพฺพชฺชํ ปพฺพชิตฺวา ปญฺจาภิญฺญาอฎฺฐสมาปตฺติลาภี หุตฺวา หิมวเนฺต วาสํ กเปฺปสิฯ ตสฺมิํ สมเย ปทุมุตฺตโร ภควา วิเวกกาโม หิมวนฺตํ ปาวิสิฯ ตาปโส ภควนฺตํ ปุณฺณจนฺทมิว วิโรจมานํ ทูรโตว ทิสฺวา ปสนฺนมานโส อชินจมฺมํ อํเส กตฺวา อญฺชลิํ ปคฺคยฺห วนฺทิตฺวา ฐิตโกว ทสนขสโมธานญฺชลิํ สิรสิ ปติฎฺฐเปตฺวา อเนกาหิ อุปมาหิ อเนเกหิ ถุติวจเนหิ ภควนฺตํ โถเมสิฯ ตํ สุตฺวา ภควา – ‘‘อยํ ตาปโส อนาคเต โคตมสฺส นาม ภควโต สาสเน ปพฺพชิตฺวา วินเย ติขิณปญฺญานํ อโคฺค ภวิสฺสตี’’ติ พฺยากรณมทาสิฯ โส ยาวตายุกํ ฐตฺวา อปริหีนชฺฌาโน พฺรหฺมโลเก นิพฺพตฺติฯ ตโต จุโต เทวมนุเสฺสสุ สํสรโนฺต สมฺปตฺติโย อนุภวิตฺวา อิมสฺมิํ พุทฺธุปฺปาเท กปิลวตฺถุนคเร อุปาลิเตฺถรสฺส ภาคิเนโยฺย หุตฺวา นิพฺพตฺติฯ โส กเมน วุทฺธิปฺปโตฺต มาตุลสฺส อุปาลิเตฺถรส สนฺติเก ปพฺพชิตฺวา กมฺมฎฺฐานํ คเหตฺวา วิปสฺสนํ วเฑฺฒตฺวา นจิรเสฺสว อรหา อโหสิฯ โส อตฺตโน อาจริยสฺส สมีเป วสิตตฺตา วินยปเญฺห ติขิณญาโณ อโหสิฯ อถ ภควา ‘‘เอตทคฺคํ, ภิกฺขเว, มม สาวกานํ ภิกฺขูนํ วินยปเญฺห ติขิณปญฺญานํ ภิกฺขูนํ ยทิทํ ภาคิเนยฺยุปาลี’’ติ ตํ เอตทคฺคฎฺฐาเน ฐเปสิฯ</p>


<p> โส  เอวํ เอตทคฺคฎฺฐานํ ปตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ  สมนฺตโต ยาวภวคฺคา สวนฺติ ปวตฺตนฺตีติ อาสวาฯ กามาสวาทโย จตฺตาโร อาสวา, เต ขีณา โสสิตา วิโสสิตา วิทฺธํสิตา เยหิ เตติ ขีณาสวา, เตเยว สหสฺสา ขีณาสวสหสฺสา, เตหิ ขีณาสวสหเสฺสหิ ฯ  ปริวุโต  โลกสฺส นิพฺพานปาปนโก วิเวกํ อนุยุโตฺต ปฎิสลฺลิตุํ เอกีภวิตุํ คจฺฉเตติ สมฺพโนฺธฯ</p>


<p> นฺติ อหํ อชินมิคจเมฺมน ปฎิจฺฉโนฺน, อชินจมฺมวสโนติ อโตฺถฯ ติ กุณฺฑิกฎฺฐปนตฺถาย ติทณฺฑํ คเหตฺวา ธาเรโนฺตติ อโตฺถฯ ภิกฺขุสเงฺฆน ปริพฺยูฬฺหํ ปริวาริตํ โลกนายกํ อทฺทสนฺติ สมฺพโนฺธฯ เสสํ ปากฎเมวาติฯ</p>

</p>


<h3>๒. โสณโกฬิวิสเตฺถรอปทานวณฺณนา</h3>
<p>  ติอาทิกํ อายสฺมโต โกฬิวิสเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อโนมทสฺสิสฺส ภควโต กาเล เอกสฺมิํ กุลเคเห นิพฺพโตฺต วยปฺปโตฺต ปุตฺตทาเรหิ วฑฺฒิโต วิภวสมฺปโนฺน ภควโต จงฺกมนตฺถาย โสภนํ จงฺกมํ กาเรตฺวา สุธาปริกมฺมํ กาเรตฺวา อาทาสตลมิว สมํ วิโชฺชตมานํ กตฺวา ทีปธูปปุปฺผาทีหิ สเชฺชตฺวา ภควโต นิยฺยาเทตฺวา พุทฺธปฺปมุขํ ภิกฺขุสงฺฆํ ปณีเตนาหาเรน ปูเชสิฯ โส เอวํ ยาวชีวํ ปุญฺญานิ กตฺวา ตโต จวิตฺวา เทวโลเก นิพฺพโตฺตฯ ตตฺถ ปาฬิยา วุตฺตนเยน ทิพฺพสมฺปตฺติํ อนุภวิตฺวา อนฺตรา โอกฺกากกุลปฺปสุโตติ ตํ สพฺพํ ปาฬิยา วุตฺตานุสาเรน เวทิตพฺพํฯ ปจฺฉิมภเว ปน โกลิยราชวํเส ชาโต วยปฺปโตฺต โกฎิอคฺฆนกสฺส กณฺณปิฬนฺธนสฺส ธาริตตฺตา ติ, ติ จ ปากโฎ อโหสิฯ โส ภควติ ปสโนฺน  ธมฺมํ สุตฺวา ปฎิลทฺธสโทฺธ ปพฺพชิตฺวา วิปสฺสนํ วเฑฺฒตฺวา นจิรเสฺสว อรหตฺตํ ปาปุณิฯ</p>


<p> โส อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ อโนมํ อลามกํ สุนฺทรํ ทสฺสนํ ทฺวตฺติํสมหาปุริสลกฺขณปฎิมณฺฑิตตฺตา พฺยามปฺปภามณฺฑโลปโสภิตตฺตา อาโรหปริณาเหน สมนฺนาคตตฺตา จ ทสฺสนียํ สรีรํ ยสฺส ภควโต โส อโนมทสฺสี, ตสฺส อโนมทสฺสิสฺส มุนิโนติ อโตฺถฯ ติ อิฎฺฐานิเฎฺฐสุ อกมฺปิยสภาวสฺสฯ ติ  สุธาย อวลิตฺตํ กตฺวา ทีปธูปปุปฺผธชปฎากาทีหิ จ อลงฺกตํ จงฺกมํ  อกาสินฺติ อโตฺถฯ เสสคาถานํ อโตฺถ ปาฬิยา อนุสาเรน สุวิเญฺญโยฺยวฯ</p>


<p> ปริวารสมฺปตฺติธนสมฺปตฺติสงฺขาตํ ยสํ ธาเรตีติ ยโสธโร, สเพฺพ เอเต สตฺตสตฺตติจกฺกวตฺติราชาโน ยโสธรนาเมน เอกนามกาติ สมฺพโนฺธฯ</p>


<p> ติ องฺคโต สรีรโต นิคฺคตา รสฺมิ ยสฺส โส องฺคีรโส, ฉนฺทโทสโมหภยาคตีหิ วา ปาปาจารวเสน วา จตุราปายํ น คจฺฉตีติ นาโค, มหโนฺต ปูชิโต จ โส นาโค เจติ ฯ เสสํ อุตฺตานตฺถเมวาติฯ</p>

</p>


<h3>๓. กาฬิโคธาปุตฺตภทฺทิยเตฺถรอปทานวณฺณนา</h3>
<p>นฺติอาทิกํ อายสฺมโต ภทฺทิยสฺส กาฬิโคธาปุตฺตเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต  ปทุมุตฺตรสฺส ภควโต กาเล วิภวสมฺปเนฺน เอกสฺมิํ กุเล นิพฺพโตฺต วุทฺธิปฺปโตฺต ปุตฺตทาเรหิ วฑฺฒิโต นครวาสิโน ปุญฺญานิ กโรเนฺต ทิสฺวา สยมฺปิ ปุญฺญานิ กาตุกาโม  พุทฺธปฺปมุขํ ภิกฺขุสงฺฆํ นิมเนฺตตฺวา ถูลปฎลิกาทิอเนกานิ มหารหานิ สยนานิ ปญฺญาเปตฺวา ตตฺถ นิสิเนฺน ภควติ สสเงฺฆ ปณีเตนาหาเรน โภเชตฺวา มหาทานํ อทาสิฯ โส เอวํ ยาวตายุกํ ปุญฺญานิ กตฺวา เทวมนุเสฺสสุ อุภยสมฺปตฺติโย อนุภวิตฺวา อปรภาเค อิมสฺมิํ พุทฺธุปฺปาเท กาฬิโคธาย นาม เทวิยา ปุโตฺต หุตฺวา นิพฺพตฺติฯ โส วิญฺญุตํ ปโตฺต อาโรหปริณาหหตฺถปาทรูปสมฺปตฺติยา ภทฺทตฺตา จ กาฬิโคธาย เทวิยา ปุตฺตตฺตา จ ติ ปากโฎฯ สตฺถริ ปสีทิตฺวา มาตาปิตโร อาราเธตฺวา ปพฺพชิตฺวา นจิรเสฺสว อรหา อโหสิฯ</p>


<p> โส อรหา หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตํ เหฎฺฐา วุตฺตตฺถเมวฯ นฺติ มิชฺชติ สิเนหติ นนฺทติ สพฺพสเตฺตติ เมตฺตา, เมตฺตาย สหคตํ จิตฺตํ เมตฺตจิตฺตํ, ตํ ยสฺส ภควโต อตฺถีติ เมตฺตจิโตฺต, ตํ เมตฺตจิตฺตํฯ นฺติ สกลภิกฺขูนํ มหนฺตตฺตา มหามุนิ, ตํ ปทุมุตฺตรํ สมฺพุทฺธนฺติ  สมฺพโนฺธฯ ติ สโพฺพ ชนกาโย, สพฺพนครวาสิโนติ อโตฺถฯ นฺติ สกลโลกสฺส อคฺคํ เสฎฺฐํ นิพฺพานสฺส นยนโต ปาปนโต นายกํ ปทุมุตฺตรสมฺพุทฺธํ ชนตา  สมีปํ คจฺฉตีติ สมฺพโนฺธฯ</p>


<p> ติ พทฺธสตฺตุอพทฺธสตฺตุสงฺขาตํ ฯ อถ วา ภตฺตปูปขชฺชโภชฺชยาคุอาทโย ยาวกาลิกตฺตา  ปานโภชนญฺจ คเหตฺวา ปุญฺญเกฺขเตฺต อนุตฺตเร สตฺถุโน ททนฺตีติ สมฺพโนฺธฯ</p>


<p> นฺติ พุทฺธโยคฺคํ พุทฺธารหํ พุทฺธานุจฺฉวิกํ สตฺตรตนมยํ อาสนนฺติ อโตฺถฯ เสสํ นยานุโยเคน สุวิเญฺญยฺยเมวาติฯ</p>

</p>


<h3>๔. สนฺนิฎฺฐาปกเตฺถรอปทานวณฺณนา</h3>
<p>  ติอาทิกํ อายสฺมโต สนฺนิฎฺฐาปกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพโตฺต วิญฺญุตํ ปโตฺต ฆรพนฺธเนน  พโทฺธ ฆราวาเส อาทีนวํ ทิสฺวา วตฺถุกามกิเลสกาเม ปหาย หิมวนฺตสฺส อวิทูเร ปพฺพตนฺตเร อรญฺญวาสํ กเปฺปสิฯ ตสฺมิํ กาเล ปทุมุตฺตโร ภควา วิเวกกามตาย ตํ ฐานํ ปาปุณิฯ อถ โส ตาปโส ภควนฺตํ ทิสฺวา ปสนฺนมานโส วนฺทิตฺวา นิสีทนตฺถาย ติณสนฺถรํ ปญฺญาเปตฺวา อทาสิฯ ตตฺถ นิสินฺนํ ภควนฺตํ อเนเกหิ มธุเรหิ ติณฺฑุกาทีหิ ผลาผเลหิ สนฺตเปฺปสิฯ โส เตน ปุญฺญกเมฺมน ตโต จุโต เทเวสุ จ มนุเสฺสสุ จ อปราปรํ สํสรโนฺต เทฺว สมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต สทฺธาสมฺปโนฺน ปพฺพชิโต วิปสฺสนํ วเฑฺฒตฺวา นจิรเสฺสว อรหา อโหสิฯ ขุรเคฺค อรหตฺตผลปฺปตฺติยํ วิย นิรุสฺสาเหเนว สนฺติปทสงฺขาเต นิพฺพาเน สุฎฺฐุ ฐิตตฺตา ติ ปากโฎฯ</p>


<p> อรหา ปน หุตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ สีหพฺยคฺฆาทีนํ ภเยน มนุสฺสา เอตฺถ  น รชฺชนฺติ น รมนฺติ น อลฺลียนฺตีติ อรญฺญํ, ตสฺมิํ อรเญฺญฯ นฺติ ติณจฺฉทนกุฎิกํ กตฺวา ปพฺพตนฺตเร  วาสํ กเปฺปสินฺติ อโตฺถฯ ลาเภน จ อลาเภน จ ยเสน จ อยเสน จ สนฺตุโฎฺฐ วิหาสินฺติ สมฺพโนฺธฯ</p>


<p> นฺติ ชเล ชาตํ ชลชํ, ปทุมํ, ชลชํ อุตฺตมํ ชลชุตฺตมํ, ชลชุตฺตเมน สมานํ นามํ ยสฺส โส ชลชุตฺตมนามโก, ตํ ชลชุตฺตมนามกํ พุทฺธนฺติ อโตฺถฯ เสสํ ปาฬินยานุโยเคน สุวิเญฺญยฺยเมวาติฯ</p>

</p>


<h3>๕. ปญฺจหตฺถิยเตฺถรอปทานวณฺณนา</h3>
<p>  ติอาทิกํ อายสฺมโต ปญฺจหตฺถิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สุเมธสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปตฺวา รตนตฺตเย ปสโนฺน วิหาสิฯ ตสฺมิํ สมเย ปญฺจอุปฺปลหตฺถานิ อาเนสุํฯ โส เตหิ ปญฺจอุปฺปลหเตฺถหิ วีถิยํ จรมานํ สุเมธํ ภควนฺตํ ปูเชสิฯ ตานิ คนฺตฺวา อากาเส วิตานํ หุตฺวา ฉายํ กุรุมานานิ ตถาคเตเนว สทฺธิํ คจฺฉิํสุฯ โส ตํ ทิสฺวา โสมนสฺสชาโต ปีติยา ผุฎฺฐสรีโร ยาวชีวํ ตเทว ปุญฺญํ อนุสฺสริตฺวา ตโต จุโต เทวโลเก นิพฺพโตฺต อปราปรํ สํสรโนฺต อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปโตฺต สทฺธาชาโต ปพฺพชิตฺวา  วิปสฺสนํ วเฑฺฒตฺวา นจิรเสฺสว อรหา อโหสิฯ กตกุสลนาเมน ติ ปากโฎฯ</p>


<p> โส อตฺตโน ปุพฺพกมฺมํ สริตฺวา ปจฺจกฺขโต ปญฺญาย ทิฎฺฐปุพฺพจริตาปทานํ ปกาเสโนฺต ติอาทิมาหฯ ตตฺถ ติ สุนฺทรา เมธา จตุสจฺจปฎิเวธปฎิสมฺภิทาทโย ปญฺญา ยสฺส โส ภควา สุเมโธ สมฺพุโทฺธ  อนฺตรวีถิยํ คจฺฉตีติ สมฺพโนฺธฯ ติ อโธขิตฺตจกฺขุฯ ติ ปมาณํ ญตฺวา ภณนสีโล, ปมาณํ ชานิตฺวา ธมฺมํ เทเสสีติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๖. ปทุมจฺฉทนิยเตฺถรอปทานวณฺณนา</h3>
<p>  ติอาทิกํ อายสฺมโต ปทุมจฺฉทนิยเตฺถรสฺส อปทานํฯ อยมฺปิ ปุริมพุเทฺธสุ กตปุญฺญสมฺภาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปโตฺต รตนตฺตเย ปสโนฺน ปรินิพฺพุตสฺส วิปสฺสิสฺส ภควโต จิตกํ ปทุมปุเปฺผหิ ปูเชสิฯ โส เตเนว  จิตฺตปฺปสาเทน ยาวตายุกํ ฐตฺวา ตโต สุคตีสุเยว สํสรโนฺต ทิพฺพสมฺปตฺติํ มนุสฺสสมฺปตฺติญฺจาติ เทฺว สมฺปตฺติโย อเนกกฺขตฺตุํ อนุภวิตฺวา อิมสฺมิํ อมฺหากํ สมฺมาสมฺพุทฺธกาเล เอกสฺมิํ กุลเคเห นิพฺพโตฺต วิญฺญุตํ ปโตฺต สตฺถริ ปสีทิตฺวา สาสเน ปพฺพชิโต ฆเฎโนฺต วายมโนฺต นจิรเสฺสว อรหา อโหสิฯ ตสฺส รตฺติฎฺฐานทิวาฎฺฐานาทีสุ ตตฺถ ตตฺถ วิหรนฺตสฺส วิหาโร ปทุมปุเปฺผหิ ฉาทียติ, เตน โส ติ ปากโฎฯ</p>


<p> อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ ตตฺถ ติ ขนฺธปรินิพฺพาเนน ปรินิพฺพุเต สตฺถริ, วิปสฺสิสฺส สมฺมาสมฺพุทฺธสฺส สรีเร จิตมานิยมาเน จิตเก อาโรปิเต สุผุลฺลํ ปทุมกลาปํ อหํ คเหตฺวา จิตกํ  ปูเชสินฺติ อโตฺถฯ เสสคาถาสุ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๗. สยนทายกเตฺถรอปทานวณฺณนา</h3>
<p>ติอาทิกํ อายสฺมโต สยนทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล  อญฺญตรสฺมิํ กุเล นิพฺพโตฺต วิญฺญุตํ ปโตฺต สตฺถริ ปสีทิตฺวา หตฺถิทณฺฑสุวณฺณาทีหิ สยนตฺถาย มญฺจํ กาเรตฺวา อนเคฺฆหิ วิจิตฺตตฺถรเณหิ อตฺถริตฺวา ภควนฺตํ ปูเชสิฯ โส ภควา ตสฺสานุกมฺปาย ปฎิคฺคเหตฺวา อนุภวิฯ โส เตน ปุญฺญกเมฺมน ทิพฺพมนุสฺสสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปตฺวา สตฺถุ สาสเน ปสโนฺน ปพฺพชิตฺวา วิปสฺสนํ อารภิตฺวา นจิรเสฺสว อรหา อโหสิฯ ปุเพฺพ กตปุญฺญนาเมน ติ ปากโฎฯ</p>


<p> โส  เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ ปาฬินยานุสาเรน สุวิเญฺญยฺยเมวาติฯ</p>

</p>


<h3>๘. จงฺกมนทายกเตฺถรอปทานวณฺณนา</h3>
<p>  ติอาทิกํ อายสฺมโต จงฺกมนทายกเตฺถรสฺส อปทานํฯ อยมฺปายสฺมา ปุริมพุเทฺธสุ กตาธิกาโร เตสุ เตสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปโตฺต สตฺถริ ปสีทิตฺวา อุจฺจวตฺถุกํ สุธาปริกมฺมกตํ รชตราสิสทิสํ โสภมานํ จงฺกมํ กาเรตฺวา มุตฺตทลสทิสํ เสตปุลินํ อตฺถริตฺวา ภควโต อทาสิฯ ปฎิคฺคเหสิ ภควา, จงฺกมํ ปฎิคฺคเหตฺวา จ ปน สุขํ กายจิตฺตสมาธิํ อเปฺปตฺวา ‘‘อยํ อนาคเต โคตมสฺส ภควโต สาสเน สาวโก ภวิสฺสตี’’ติ พฺยากาสิฯ โส เตน ปุญฺญกเมฺมน เทวมนุเสฺสสุ อปราปรํ สํสรโนฺต เทฺว สมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิปฺปโตฺต สทฺธาสมฺปโนฺน สาสเน ปพฺพชิตฺวา นจิรเสฺสว อรหตฺตํ ปตฺวา กตปุญฺญนาเมน ติ ปากโฎ อโหสิฯ</p>


<p> โส เอกทิวสํ อตฺตนา ปุเพฺพ กตปุญฺญกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ อตฺถํ ปโยชนํ วุทฺธิํ วิรูฬฺหิํ นิพฺพานํ ทกฺขติ ปสฺสตีติ อตฺถทสฺสี, อถ วา อตฺถํ นิพฺพานํ ทสฺสนสีโล ชานนสีโลติ อตฺถทสฺสี, ตสฺส อตฺถทสฺสิสฺส มุนิโน โมเนน ญาเณน สมนฺนาคตสฺส ภควโต มโนรมํ มนลฺลีนํ ภาวนียํ มนสิ กาตพฺพํ จงฺกมํ กาเรสินฺติ สมฺพโนฺธฯ เสสํ วุตฺตนยานุสาเรเนว สุวิเญฺญยฺยเมวาติฯ</p>

</p>


<h3>๙. สุภทฺทเตฺถรอปทานวณฺณนา</h3>
<p>  ติอาทิกํ อายสฺมโต สุภทฺทเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร  ตตฺถ ตตฺถ ภเว นิพฺพานาธิคมนตฺถาย ปุญฺญานิ อุปจินโนฺต ปทุมุตฺตรสฺส ภควโต กาเล วิภวสมฺปเนฺน  สทฺธาสมฺปเนฺน เอกสฺมิํ กุลเคเห นิพฺพโต วิญฺญุตํ ปตฺวา ฆรพนฺธเนน พโทฺธ รตนตฺตเย ปสโนฺน ปรินิพฺพานมเญฺจ นิปนฺนํ ปทุมุตฺตรํ ภควนฺตํ ทิสฺวา สนฺนิปติตา ทสสหสฺสจกฺกวาฬเทวตาโย จ ทิสฺวา ปสนฺนมานโส นิคฺคุณฺฑิเกฎกนีลกาโสกาสิตาทิอเนเกหิ สุคนฺธปุเปฺผหิ ปูเชสิฯ โส เตน ปุญฺญกเมฺมน ยาวตายุกํ ฐตฺวา ตโต จวิตฺวา ตุสิตาทีสุ ทิพฺพสมฺปตฺติโย อนุภวิตฺวา ตโต มนุเสฺสสุ มนุสฺสสมฺปตฺติโย อนุภวิตฺวา นิพฺพตฺตนิพฺพตฺตฎฺฐาเนสุ จ สุคเนฺธหิ ปุเปฺผหิ ปูชิโต อโหสิฯ อิมสฺมิํ ปน พุทฺธุปฺปาเท เอกสฺมิํ วิภวสมฺปเนฺน กุเล นิพฺพตฺติตฺวา วิญฺญุตํ ปโตฺต กาเมสุ อาทีนวํ ทิสฺวาปิ ยาว พุทฺธสฺส ภควโต ปรินิพฺพานกาโล ตาว อลทฺธพุทฺธทสฺสโน ภควโต ปรินิพฺพานมเญฺจ นิปนฺนกาเลเยว ปพฺพชิตฺวา อรหตฺตํ ปาปุณิฯ ปุเพฺพ กตปุญฺญนาเมน ติ ปากโฎ อโหสิฯ</p>


<p> โส อตฺตโน ปุพฺพกมฺมํ สริตฺวา โสมนสฺสวเสน ปุพฺพจริตาปทานํ ปกาเสโนฺต ติอาทิมาหฯ ตํ อุตฺตานตฺถเมวฯ ติ อิทํ ปรินิพฺพานมเญฺจ นิปโนฺนว ปทุมุตฺตโร ภควา พฺยากาสิฯ</p>

</p>


<p> โส อตฺตโน ปฎิปตฺติํ ทเสฺสโนฺต ติอาทิมาหฯ ติ เอกคฺคจิโตฺตฯ ติ สุฎฺฐุ สมาหิโต, สนฺตกายจิโตฺตติ อโตฺถฯ ติ พุทฺธสฺส อุรสา หทเยน นิคฺคตโอวาทานุสาสนิํ สุตฺวา ปตฺตอรหตฺตผโลติ อโตฺถฯ ติ ธมฺมโต กมฺมฎฺฐานธมฺมโต ชาโต อริยาย ชาติยา สุนิมฺมิโต สุฎฺฐุ นิปฺปฺผาทิตสพฺพกิโจฺจ อมฺหิ ภวามีติ อโตฺถฯ</p>


<p> ติ ธเมฺมน สพฺพสตฺตานํ ราชานํ อิสฺสรภูตํ ภควนฺตํ อุปคนฺตฺวา สมีปํ คนฺตฺวาติ อโตฺถฯ นฺติ อุตฺตมํ ขนฺธายตนธาตุสจฺจสมุปฺปาทาทิปฎิสํยุตฺตํ ปญฺหํ อปุจฺฉินฺติ อโตฺถฯ   นฺติ เอโส อมฺหากํ ภควา เม มยฺหํ ปญฺหํ กถยโนฺต พฺยากโรโนฺตฯ ติ อนุปาทิเสสนิพฺพานธาตุสงฺขาตํ ธมฺมโสตํ ธมฺมปวาหํ อุปานยิ ปาวิสีติ อโตฺถฯ</p>


<p> ติ  ปทุมุตฺตรนามโก ม-การสฺส ย-การํ กตฺวา กตโวหาโรฯ   ติ อุปาทาเน ปญฺจกฺขเนฺธ อคฺคเหตฺวา นิพฺพายิ น ปญฺญายิ อทสฺสนํ อคมาสิ, มนุสฺสโลกาทีสุ กตฺถจิปิ อปติฎฺฐิโตติ อโตฺถฯ ติ วฎฺฎิเตลานํ สงฺขยา อภาวา ปทีโป อิว นิพฺพายีติ สมฺพโนฺธฯ</p>


<p> ติ ตสฺส ปรินิพฺพุตสฺส ปทุมุตฺตรสฺส ภควโต รตนมยํ ถูปํ สตฺตโยชนุเพฺพธํ อาสิ อโหสีติ อโตฺถฯ นฺติ ตตฺถ ตสฺมิํ เจติเย สพฺพภทฺทํ สพฺพโต ภทฺทํ สพฺพโส มโนรมํ ธชํ ปูเชสินฺติ อโตฺถฯ</p>


<p> ติ ปทุมุตฺตรสฺส ภควโต กาลโต ปฎฺฐาย อาคตสฺส เทวมนุเสฺสสุ สํสรโต เม มยฺหํ โอรโส ปุโตฺต ติโสฺส นาม กสฺสปสฺส สมฺมาสมฺพุทฺธสฺส อคฺคสาวโก ชินสาสเน พุทฺธสาสเน ทายาโท อาสิ อโหสีติ สมฺพโนฺธฯ</p>


<p> ติ ตสฺส มม ปุตฺตสฺส ติสฺสสฺส อคฺคสาวกสฺส หีเนน ลามเกน มนสา จิเตฺตน  อสุนฺทรํ อยุตฺตกํ ‘‘อนฺตโก ปจฺฉิโม’’ติ  วจนํ  กเถสินฺติ อโตฺถฯ ติ เตน อรหนฺตภกฺขานสงฺขาตสฺส อกุสลกมฺมสฺส วิปาเกนฯ นฺติ ปจฺฉิเม ปริโยสาเน ปรินิพฺพานกาเล มลฺลานํ อุปวตฺตเน สาลวเน ปรินิพฺพานมเญฺจ นิปนฺนํ ชินํ ชิตสพฺพมารํ อมฺหากํ โคตมสมฺมาสมฺพุทฺธํ อทฺทสํ อหนฺติ อโตฺถฯ ‘‘ปจฺฉา เม อาสิ ภทฺทก’’นฺติปิ ปาโฐฯ ตสฺส  ตสฺส ภควโต อวสานกาเล นิพฺพานาสนฺนกาเล  มยฺหํ  สุนฺทรํ จตุสจฺจปฎิวิชฺฌนํ  อโหสีติ อโตฺถฯ</p>


<p> ติ มหาวีริโย สพฺพสตฺตหิโต กรุณายุโตฺต ชิตมาโร มุนิ มลฺลานํ อุปวตฺตเน สาลวเน ปจฺฉิเม สยเน ปรินิพฺพานมเญฺจ สยิโตว มํ ปพฺพาเชสีติ สมฺพโนฺธฯ</p>


<p>   ติ อชฺช เอว ภควโต ปรินิพฺพานทิวเสเยว มม ปพฺพชฺชา, ตถา อชฺช เอว อุปสมฺปทา, อชฺช เอว ทฺวิปทุตฺตมสฺส สมฺมุขา ปรินิพฺพานํ อโหสีติ สมฺพโนฺธฯ เสสํ สุวิเญฺญยฺยเมวาติฯ</p>

</p>


<h3>๑๐. จุนฺทเตฺถรอปทานวณฺณนา</h3>
<p>   ติอาทิกํ อายสฺมโต จุนฺทเตฺถรสฺส อปทานํฯ อยมฺปิ ปุริมพุเทฺธสุ กตปุญฺญสมฺภาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล วิภวสมฺปเนฺน กุเล นิพฺพโตฺต วิญฺญุตํ ปตฺวา สตฺถริ ปสีทิตฺวา สตฺตรตนมยํ สุวณฺณคฺฆิยํ กาเรตฺวา สุมนปุเปฺผหิ ฉาเทตฺวา ภควนฺตํ ปูเชสิฯ ตานิ ปุปฺผานิ อากาสํ สมุคฺคนฺตฺวา วิตานากาเรน อฎฺฐํสุฯ อถ นํ ภควา ‘‘อนาคเต โคตมสฺส นาม ภควโต สาสเน จุโนฺท นาม สาวโก ภวิสฺสตี’’ติ พฺยากาสิฯ โส เตน ปุญฺญกเมฺมน ตโต จุโต เทวโลเก อุปปโนฺน กเมน ฉสุ กามาวจรเทเวสุ สุขํ อนุภวิตฺวา มนุเสฺสสุ จกฺกวตฺติอาทิสมฺปตฺติโย จ อนุภวิตฺวา อิมสฺมิํ พุทฺธุปฺปาเท พฺราหฺมณกุเล รูปสาริยา ปุโตฺต สาริปุตฺตเตฺถรสฺส กนิโฎฺฐ หุตฺวา นิพฺพตฺติฯ ตสฺส วิญฺญุตํ ปตฺตสฺส อาโรหปริณาหรูปวยานํ สุนฺทรตาย สการสฺส จการํ กตฺวา ติ นามํ กริํสุฯ โส วยปฺปโตฺต ฆราวาเส อาทีนวํ ปพฺพชฺชาย จ อานิสํสํ ทิสฺวา ภาตุเตฺถรสฺส สนฺติเก ปพฺพชิตฺวา วิปสฺสนํ วเฑฺฒตฺวา นจิรเสฺสว อรหตฺตํ ปาปุณิฯ</p>


<p> โส ปตฺตอรหตฺตผโล เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ นฺติอาทโยปิ อุตฺตานตฺถาเยวฯ</p>


<p> ติ วิเสเสน มคฺคาธิคเมน วิจิกิจฺฉาย เขปิตตฺตา วิติณฺณกโงฺข อสํสโย สมฺพุโทฺธฯ ติ กาโมฆาทีนํ จตุนฺนํ โอฆานํ ติณฺณตฺตา อติกฺกนฺตตฺตา โอฆติเณฺณหิ  ขีณาสเวหิ ปุรกฺขโต ปริวาริโตติ อโตฺถฯ พฺยากรณคาถา อุตฺตานตฺถาเยวฯ</p>


<p> นฺติ อุตฺตมตฺถสฺส นิพฺพานสฺส  ปาปุณนตฺถาย กปฺปสตสหสฺสาธิเกสุ จตุราสเงฺขฺยเยฺยสุ กเปฺปสุ ปารมิโย ปูเรเนฺตน กตวีริยตฺตา มหาวีรํ พุทฺธํ อุปฎฺฐหิํ อุปฎฺฐานํ อกาสินฺติ อโตฺถฯ ติ น เกวลเมว พุทฺธํ อุปฎฺฐหิํ, เปสเล ปิยสีเล สีลวเนฺต อเญฺญ จ พหุอคฺคปฺปเตฺต สาวเก,  มยฺหํ  สาริปุตฺตเตฺถรญฺจ อุปฎฺฐหินฺติ สมฺพโนฺธฯ</p>


<p>   ติ มยฺหํ ภาตรํ อุปฎฺฐหิตฺวา วตฺตปฎิวตฺตํ กตฺวา ตสฺส ปรินิพฺพุตกาเล ภควโต ปฐมํ ปรินิพฺพุตตฺตา ตสฺส ธาตุโย คเหตฺวา ปตฺตมฺหิ โอกิริตฺวา โลกเชฎฺฐสฺส  นรานํ อาสภสฺส พุทฺธสฺส  อทาสินฺติ อโตฺถฯ</p>


<p> ติ ตํ มหา ทินฺนํ ธาตุํ โส ภควา อตฺตโน อุโภหิ หเตฺถหิ ปกาเรน คเหตฺวา ตํ ธาตุํ สํสุฎฺฐุ ทสฺสยโนฺต  สาริปุตฺตเตฺถรํ  ปกาเสสีติ อโตฺถฯ เสสํ อุตฺตานตฺถเมวาติฯ</p>

</p>

</p>





