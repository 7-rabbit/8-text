<h1>๕. ปญฺจมวโคฺค</h1>
<h3>(๔๓) ๑. วิมุตฺติกถา</h3>
<p> วิมุตฺติญาณํ    วิมุตฺตนฺติ? อามนฺตาฯ ยํ กิญฺจิ วิมุตฺติญาณํ สพฺพํ ตํ วิมุตฺตนฺติ? น เหวํ วตฺตเพฺพ…เป.…ฯ วิมุตฺติญาณํ วิมุตฺตนฺติ? อามนฺตาฯ ปจฺจเวกฺขณญาณํ วิมุตฺตนฺติ? น เหวํ วตฺตเพฺพ…เป.…ฯ</p>


<p>วิมุตฺติญาณํ วิมุตฺตนฺติ? อามนฺตาฯ โคตฺรภุโน ปุคฺคลสฺส วิมุตฺติญาณํ วิมุตฺตนฺติ? น เหวํ วตฺตเพฺพ…เป.… โสตาปตฺติผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ โสตาปนฺนสฺส ญาณํ, โสตาปตฺติผลํ ปตฺตสฺส ปฎิลทฺธสฺส อธิคตสฺส สจฺฉิกตสฺส ญาณนฺติ? น เหวํ วตฺตเพฺพ…เป.… สกทาคามิผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ สกทาคามิสฺส ญาณํ, สกทาคามิผลํ ปตฺตสฺส ปฎิลทฺธสฺส อธิคตสฺส สจฺฉิกตสฺส ญาณนฺติ? น เหวํ วตฺตเพฺพ…เป.… อนาคามิผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ อนาคามิสฺส ญาณํ, อนาคามิผลํ ปตฺตสฺส ปฎิลทฺธสฺส อธิคตสฺส สจฺฉิกตสฺส ญาณนฺติ? น เหวํ วตฺตเพฺพ…เป.… อรหตฺตสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ อรหโต  ญาณํ, อรหตฺตํ ปตฺตสฺส ปฎิลทฺธสฺส อธิคตสฺส สจฺฉิกตสฺส ญาณนฺติ? น เหวํ วตฺตเพฺพ…เป.…ฯ</p>


<p> โสตาปตฺติผลสมงฺคิสฺส   ปุคฺคลสฺส วิมุตฺติญาณํ วิมุตฺตนฺติ? อามนฺตาฯ โสตาปตฺติผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? น เหวํ วตฺตเพฺพ…เป.… สกทาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ สกทาคามิผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? น เหวํ วตฺตเพฺพ…เป.… อนาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ อนาคามิผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? น เหวํ วตฺตเพฺพ…เป.… อรหตฺตผลสมงฺคิสฺส ปุคฺคลสฺส วิมุตฺติญาณํ วิมุตฺตนฺติ? อามนฺตาฯ อรหตฺตสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตนฺติ? น เหวํ วตฺตเพฺพ…เป.…ฯ</p>


<p> โสตาปตฺติผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? อามนฺตาฯ โสตาปตฺติผลสจฺฉิกิริยาย ปฎิปนฺนสฺส ปุคฺคลสฺส  วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? น เหวํ วตฺตเพฺพ…เป.… สกทาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? อามนฺตา ฯ สกทาคามิผลสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? น เหวํ วตฺตเพฺพ…เป.… อนาคามิผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? อามนฺตาฯ อนาคามิผลสจฺฉิกิริยาย ปฎิปนฺนสฺส  ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? น เหวํ วตฺตเพฺพ…เป.… อรหตฺตผลสมงฺคิสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? อามนฺตาฯ อรหตฺตสจฺฉิกิริยาย ปฎิปนฺนสฺส ปุคฺคลสฺส วิมุตฺติญาณํ วิมุตฺตํ ตญฺจ ผลํ ปตฺตสฺส ญาณนฺติ? น เหวํ วตฺตเพฺพ…เป.…ฯ</p>

</p>


<h2>๕. ปญฺจมวโคฺค</h2>
<h3>(๔๔) ๒. อเสขญาณกถา</h3>
<p> เสขสฺส  อเสขํ ญาณํ อตฺถีติ? อามนฺตาฯ เสโข อเสขํ ธมฺมํ ชานาติ ปสฺสติ, ทิฎฺฐํ วิทิตํ สจฺฉิกตํ อุปสมฺปชฺช วิหรติ, กาเยน ผุสิตฺวา วิหรตีติ? น เหวํ วตฺตเพฺพ…เป.… นนุ เสโข อเสขํ ธมฺมํ น ชานาติ น ปสฺสติ, อทิฎฺฐํ อวิทิตํ อสจฺฉิกตํ น อุปสมฺปชฺช วิหรติ, น กาเยน ผุสิตฺวา วิหรตีติ? อามนฺตาฯ หญฺจิ เสโข อเสขํ ธมฺมํ น ชานาติ น ปสฺสติ, อทิฎฺฐํ อวิทิตํ อสจฺฉิกตํ น อุปสมฺปชฺช วิหรติ, น กาเยน ผุสิตฺวา วิหรติ, โน จ วต เร วตฺตเพฺพ – ‘‘เสขสฺส อเสขํ ญาณํ อตฺถี’’ติฯ</p>


<p>อเสขสฺส  อเสขํ ญาณํ อตฺถิ, อเสโข อเสขํ ธมฺมํ ชานาติ ปสฺสติ, ทิฎฺฐํ วิทิตํ สจฺฉิกตํ อุปสมฺปชฺช วิหรติ, กาเยน ผุสิตฺวา วิหรตีติ? อามนฺตาฯ เสขสฺส อเสขํ ญาณํ อตฺถิ , เสโข อเสขํ ธมฺมํ ชานาติ ปสฺสติ, ทิฎฺฐํ วิทิตํ สจฺฉิกตํ อุปสมฺปชฺช วิหรติ, กาเยน ผุสิตฺวา วิหรตีติ? น เหวํ วตฺตเพฺพ…เป.…ฯ</p>


<p> เสขสฺส  อเสขํ ญาณํ อตฺถิ, เสโข อเสขํ ธมฺมํ น ชานาติ น ปสฺสติ, อทิฎฺฐํ อวิทิตํ อสจฺฉิกตํ น อุปสมฺปชฺช วิหรติ, น กาเยน ผุสิตฺวา วิหรตีติ? อามนฺตาฯ อเสขสฺส อเสขํ ญาณํ อตฺถิ, อเสโข อเสขํ ธมฺมํ น ชานาติ น ปสฺสติ, อทิฎฺฐํ อวิทิตํ อสจฺฉิกตํ น อุปสมฺปชฺช วิหรติ, น กาเยน ผุสิตฺวา วิหรตีติ? น เหวํ วตฺตเพฺพ…เป.…ฯ</p>


<p>เสขสฺส อเสขํ ญาณํ อตฺถีติ? อามนฺตาฯ โคตฺรภุโน ปุคฺคลสฺส โสตาปตฺติมเคฺค ญาณํ อตฺถีติ? น เหวํ วตฺตเพฺพ…เป.… โสตาปตฺติผลสจฺฉิกิริยาย ปฎิปนฺนสฺส ปุคฺคลสฺส โสตาปตฺติผเล ญาณํ อตฺถีติ? น เหวํ วตฺตเพฺพ…เป.… สกทาคามิผล… อนาคามิผล… อรหตฺตสจฺฉิกิริยาย ปฎิปนฺนสฺส ปุคฺคลสฺส อรหเตฺต ญาณํ อตฺถีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘เสขสฺส อเสขํ ญาณํ อตฺถี’’ติ? อามนฺตาฯ นนุ อายสฺมา อานโนฺท เสโข – ‘‘ภควา อุฬาโร’’ติ ชานาติ, ‘‘สาริปุโตฺต เถโร, มหาโมคฺคลฺลาโน เถโร อุฬาโร’’ติ ชานาตีติ? อามนฺตาฯ หญฺจิ อายสฺมา อานโนฺท เสโข – ‘‘ภควา อุฬาโร’’ติ  ชานาติ, ‘‘สาริปุโตฺต  เถโร, มหาโมคฺคลฺลาโน เถโร อุฬาโร’’ติ ชานาติ, เตน วต เร วตฺตเพฺพ – ‘‘เสขสฺส อเสขํ ญาณํ อตฺถี’’ติฯ</p>

</p>


<h2>๕. ปญฺจมวโคฺค</h2>
<h3>(๔๕) ๓. วิปรีตกถา</h3>
<p> ปถวีกสิณํ สมาปตฺติํ  สมาปนฺนสฺส วิปรีเต ญาณนฺติ? อามนฺตาฯ อนิเจฺจ นิจฺจนฺติ วิปริเยโสติ? น เหวํ วตฺตเพฺพ…เป.… ทุเกฺข สุขนฺติ…เป.… อนตฺตนิ อตฺตาติ…เป.… อสุเภ สุภนฺติ วิปริเยโสติ? น เหวํ วตฺตเพฺพ…เป.…ฯ</p>


<p>ปถวีกสิณํ  สมาปตฺติํ สมาปนฺนสฺส วิปรีเต ญาณนฺติ? อามนฺตาฯ อกุสลนฺติ? น เหวํ วตฺตเพฺพ…เป.… นนุ กุสลนฺติ? อามนฺตาฯ หญฺจิ กุสลํ, โน จ วต เร วตฺตเพฺพ – ‘‘ปถวีกสิณํ สมาปตฺติํ สมาปนฺนสฺส วิปรีเต ญาณ’’นฺติฯ</p>


<p>อนิเจฺจ นิจฺจนฺติ วิปริเยโส, โส จ อกุสโลติ? อามนฺตาฯ ปถวีกสิณํ สมาปตฺติํ สมาปนฺนสฺส วิปรีเต ญาณํ, ตญฺจ อกุสลนฺติ? น เหวํ วตฺตเพฺพ…เป.… ทุเกฺข สุขนฺติ…เป.… อนตฺตนิ อตฺตาติ…เป.… อสุเภ สุภนฺติ วิปริเยโส, โส จ อกุสโลติ? อามนฺตาฯ ปถวีกสิณํ สมาปตฺติํ สมาปนฺนสฺส วิปรีเต ญาณํ, ตญฺจ อกุสลนฺติ? น เหวํ วตฺตเพฺพ…เป.…ฯ</p>


<p> ปถวีกสิณํ    สมาปตฺติํ สมาปนฺนสฺส วิปรีเต ญาณํ, ตญฺจ อกุสลนฺติ? อามนฺตาฯ อนิเจฺจ นิจฺจนฺติ วิปริเยโส, โส จ กุสโลติ? น เหวํ วตฺตเพฺพ…เป.… ปถวีกสิณํ สมาปตฺติํ สมาปนฺนสฺส วิปรีเต ญาณํ, ตญฺจ อกุสลนฺติ? อามนฺตาฯ ทุเกฺข สุขนฺติ…เป.… อนตฺตนิ อตฺตาติ…เป.… อสุเภ สุภนฺติ วิปริเยโส, โส จ กุสโลติ? น เหวํ วตฺตเพฺพ…เป.…ฯ</p>


<p> ปถวีกสิณํ สมาปตฺติํ สมาปนฺนสฺส วิปรีเต ญาณนฺติ? อามนฺตาฯ อรหา ปถวีกสิณํ สมาปตฺติํ สมาปเชฺชยฺยาติ? อามนฺตาฯ หญฺจิ อรหา ปถวีกสิณํ สมาปตฺติํ สมาปเชฺชยฺย, โน จ วต เร วตฺตเพฺพ – ‘‘ปถวีกสิณํ สมาปตฺติํ สมาปนฺนสฺส วิปรีเต ญาณ’’นฺติฯ</p>


<p>ปถวีกสิณํ สมาปตฺติํ สมาปนฺนสฺส วิปรีเต ญาณํ, อรหา ปถวีกสิณํ สมาปตฺติํ สมาปเชฺชยฺยาติ? อามนฺตาฯ อตฺถิ อรหโต วิปริเยโสติ? น เหวํ วตฺตเพฺพ…เป.…ฯ</p>


<p>อตฺถิ อรหโต วิปริเยโสติ? อามนฺตาฯ อตฺถิ อรหโต สญฺญาวิปริเยโส จิตฺตวิปริเยโส ทิฎฺฐิวิปริเยโสติ? น เหวํ วตฺตเพฺพ…เป.…ฯ</p>


<p>นตฺถิ อรหโต สญฺญาวิปริเยโส จิตฺตวิปริเยโส ทิฎฺฐิวิปริเยโสติ? อามนฺตาฯ หญฺจิ นตฺถิ อรหโต สญฺญาวิปริเยโส จิตฺตวิปริเยโส  ทิฎฺฐิวิปริเยโส, โน จ วต เร วตฺตเพฺพ – ‘‘อตฺถิ อรหโต วิปริเยโส’’ติฯ</p>


<p> น  วตฺตพฺพํ – ปถวีกสิณํ สมาปตฺติํ สมาปนฺนสฺส วิปรีเต ญาณนฺติ? อามนฺตาฯ ปถวีกสิณํ  สมาปตฺติํ สมาปชฺชนฺตสฺส สเพฺพว ปถวีติ? น เหวํ วตฺตเพฺพฯ เตน หิ ปถวีกสิณํ สมาปตฺติํ สมาปนฺนสฺส วิปรีเต ญาณนฺติฯ</p>


<p>ปถวีกสิณํ สมาปตฺติํ สมาปนฺนสฺส วิปรีเต ญาณนฺติ? อามนฺตาฯ นนุ ปถวี อตฺถิ, อตฺถิ จ โกจิ ปถวิํ ปถวิโต สมาปชฺชตีติ? อามนฺตาฯ หญฺจิ ปถวี อตฺถิ, อตฺถิ จ  โกจิ ปถวิํ ปถวิโต สมาปชฺชติ, โน จ วต เร วตฺตเพฺพ – ‘‘ปถวีกสิณํ สมาปตฺติํ สมาปนฺนสฺส วิปรีเต ญาณ’’นฺติฯ</p>


<p>ปถวี อตฺถิ, ปถวิํ ปถวิโต สมาปชฺชนฺตสฺส วิปรีตํ โหตีติ? อามนฺตาฯ นิพฺพานํ อตฺถิ, นิพฺพานํ นิพฺพานโต สมาปชฺชนฺตสฺส วิปรีตํ โหตีติ? น เหวํ วตฺตเพฺพ…เป.… เตน หิ น วตฺตพฺพํ – ‘‘ปถวีกสิณํ สมาปตฺติํ สมาปนฺนสฺส วิปรีเต ญาณ’’นฺติฯ</p>

</p>


<h2>๕. ปญฺจมวโคฺค</h2>
<h3>(๔๖) ๔. นิยามกถา</h3>
<p> อนิยตสฺส นิยามคมนาย อตฺถิ ญาณนฺติ? อามนฺตาฯ นิยตสฺส อนิยามคมนาย อตฺถิ ญาณนฺติ? น เหวํ วตฺตเพฺพ…เป.…ฯ</p>


<p>นิยตสฺส อนิยามคมนาย นตฺถิ ญาณนฺติ? อามนฺตาฯ อนิยตสฺส  นิยามคมนาย นตฺถิ ญาณนฺติ? น เหวํ วตฺตเพฺพ…เป.…ฯ</p>


<p>อนิยตสฺส นิยามคมนาย อตฺถิ ญาณนฺติ? อามนฺตา ฯ นิยตสฺส นิยามคมนาย อตฺถิ ญาณนฺติ? น เหวํ วตฺตเพฺพ…เป.…ฯ</p>


<p>นิยตสฺส นิยามคมนาย นตฺถิ ญาณนฺติ? อามนฺตาฯ อนิยตสฺส นิยามคมนาย นตฺถิ ญาณนฺติ? น เหวํ วตฺตเพฺพ…เป.…ฯ</p>


<p>อนิยตสฺส   นิยามคมนาย อตฺถิ ญาณนฺติ? อามนฺตาฯ อนิยตสฺส อนิยามคมนาย อตฺถิ ญาณนฺติ? น เหวํ วตฺตเพฺพ…เป.…ฯ</p>


<p>อนิยตสฺส อนิยามคมนาย นตฺถิ ญาณนฺติ? อามนฺตาฯ อนิยตสฺส นิยามคมนาย นตฺถิ ญาณนฺติ? น เหวํ วตฺตเพฺพ…เป.…ฯ</p>


<p> อนิยตสฺส นิยามคมนาย อตฺถิ ญาณนฺติ? อามนฺตาฯ อนิยตสฺส นิยามคมนาย อตฺถิ นิยาโมติ? น เหวํ วตฺตเพฺพ…เป.…ฯ</p>


<p>อนิยตสฺส นิยามคมนาย อตฺถิ ญาณนฺติ? อามนฺตาฯ อนิยตสฺส นิยามคมนาย อตฺถิ สติปฎฺฐานา… สมฺมปฺปธานา… อิทฺธิปาทา… อินฺทฺริยา… พลา… โพชฺฌงฺคาติ? น เหวํ วตฺตเพฺพ…เป.…ฯ</p>


<p>อนิยตสฺส นิยามคมนาย นตฺถิ นิยาโมติ? อามนฺตาฯ หญฺจิ อนิยตสฺส นิยามคมนาย นตฺถิ นิยาโม, โน วต เร วตฺตเพฺพ – ‘‘อนิยตสฺส นิยามคมนาย อตฺถิ ญาณ’’นฺติฯ</p>


<p>อนิยตสฺส นิยามคมนาย นตฺถิ สติปฎฺฐานา…เป.… โพชฺฌงฺคาติ? อามนฺตาฯ หญฺจิ อนิยตสฺส นิยามคมนาย นตฺถิ โพชฺฌงฺคา, โน วต เร วตฺตเพฺพ – ‘‘อนิยตสฺส นิยามคมนาย อตฺถิ  ญาณ’’นฺติฯ</p>


<p> อนิยตสฺส นิยามคมนาย อตฺถิ ญาณนฺติ? อามนฺตาฯ โคตฺรภุโน  ปุคฺคลสฺส โสตาปตฺติมเคฺค ญาณํ อตฺถีติ? น เหวํ วตฺตเพฺพ…เป.… โสตาปตฺติผลสจฺฉิกิริยาย ปฎิปนฺนสฺส ปุคฺคลสฺส โสตาปตฺติผเล ญาณํ อตฺถีติ? น เหวํ วตฺตเพฺพ …เป.… อรหตฺตสจฺฉิกิริยาย ปฎิปนฺนสฺส ปุคฺคลสฺส อรหเตฺต ญาณํ อตฺถีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อนิยตสฺส นิยามคมนาย อตฺถิ ญาณ’’นฺติ? อามนฺตาฯ นนุ  ภควา ชานาติ – ‘‘อยํ ปุคฺคโล สมฺมตฺตนิยามํ โอกฺกมิสฺสติ, ภโพฺพ อยํ ปุคฺคโล ธมฺมํ อภิสเมตุ’’นฺติ? อามนฺตาฯ หญฺจิ ภควา ชานาติ – ‘‘อยํ ปุคฺคโล สมฺมตฺตนิยามํ โอกฺกมิสฺสติ, ภโพฺพ อยํ ปุคฺคโล ธมฺมํ อภิสเมตุํ,’’ เตน วต เร วตฺตเพฺพ – ‘‘อนิยตสฺส นิยามคมนาย อตฺถิ ญาณ’’นฺติฯ</p>

</p>


<h2>๕. ปญฺจมวโคฺค</h2>
<h3>(๔๗) ๕. ปฎิสมฺภิทากถา</h3>
<p> สพฺพํ  ญาณํ ปฎิสมฺภิทาติ? อามนฺตาฯ สมฺมุติญาณํ ปฎิสมฺภิทาติ ? น เหวํ วตฺตเพฺพ…เป.… สมฺมุติญาณํ ปฎิสมฺภิทาติ? อามนฺตาฯ เย เกจิ สมฺมุติํ ชานนฺติ, สเพฺพ เต ปฎิสมฺภิทาปตฺตาติ? น เหวํ วตฺตเพฺพ…เป.… สพฺพํ ญาณํ ปฎิสมฺภิทาติ? อามนฺตาฯ เจโตปริยาเย  ญาณํ ปฎิสมฺภิทาติ? น เหวํ วตฺตเพฺพ…เป.… เจโตปริยาเย ญาณํ ปฎิสมฺภิทาติ? อามนฺตาฯ เย เกจิ ปรจิตฺตํ ชานนฺติ, สเพฺพ เต ปฎิสมฺภิทาปตฺตาติ? น เหวํ วตฺตเพฺพ…เป.…ฯ</p>


<p>สพฺพํ ญาณํ ปฎิสมฺภิทาติ? อามนฺตาฯ สพฺพา ปญฺญา ปฎิสมฺภิทาติ? น เหวํ วตฺตเพฺพ…เป.… สพฺพา ปญฺญา ปฎิสมฺภิทาติ? อามนฺตาฯ ปถวีกสิณํ สมาปตฺติํ สมาปนฺนสฺส อตฺถิ ปญฺญา, สา ปญฺญา ปฎิสมฺภิทาติ? น เหวํ วตฺตเพฺพ…เป.… อาโปกสิณํ…เป.… เตโชกสิณํ…เป.… วาโยกสิณํ…เป.… นีลกสิณํ…เป.… ปีตกสิณํ…เป.… โลหิตกสิณํ…เป.… โอทาตกสิณํ…เป.… อากาสานญฺจายตนํ…เป.… วิญฺญาณญฺจายตนํ…เป.… อากิญฺจญฺญายตนํ…เป.… เนวสญฺญานาสญฺญายตนํ สมาปนฺนสฺส…เป.… ทานํ ททนฺตสฺส…เป.… จีวรํ ททนฺตสฺส…เป.… ปิณฺฑปาตํ ททนฺตสฺส…เป.… เสนาสนํ ททนฺตสฺส…เป.… คิลานปจฺจยเภสชฺชปริกฺขารํ  ททนฺตสฺส อตฺถิ ปญฺญา, สา ปญฺญา ปฎิสมฺภิทาติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สพฺพํ ญาณํ ปฎิสมฺภิทา’’ติ? อามนฺตาฯ อตฺถิ  โลกุตฺตรา ปญฺญา, สา ปญฺญา น ปฎิสมฺภิทาติ? น เหวํ วตฺตเพฺพ…เป.… เตน หิ สพฺพํ ญาณํ ปฎิสมฺภิทาติฯ</p>

</p>


<h2>๕. ปญฺจมวโคฺค</h2>
<h3>(๔๘) ๖. สมฺมุติญาณกถา</h3>
<p> น วตฺตพฺพํ – ‘‘สมฺมุติญาณํ สจฺจารมฺมณเญฺญว น อญฺญารมฺมณ’’นฺติ? อามนฺตาฯ นนุ  ปถวีกสิณํ สมาปตฺติํ สมาปนฺนสฺส อตฺถิ ญาณํ, ปถวีกสิณญฺจ  สมฺมุติสจฺจมฺหีติ? อามนฺตาฯ หญฺจิ ปถวีกสิณํ สมาปตฺติํ สมาปนฺนสฺส อตฺถิ ญาณํ, ปถวีกสิณญฺจ สมฺมุติสจฺจมฺหิ, เตน วต เร วตฺตเพฺพ – ‘‘สมฺมุติญาณํ สจฺจารมฺมณเญฺญว น อญฺญารมฺมณ’’นฺติฯ</p>


<p>น วตฺตพฺพํ – ‘‘สมฺมุติญาณํ สจฺจารมฺมณเญฺญว น อญฺญารมฺมณ’’นฺติ? อามนฺตา…เป.… นนุ อาโปกสิณํ…เป.… เตโชกสิณํ…เป.… คิลานปจฺจยเภสชฺชปริกฺขารํ ททนฺตสฺส อตฺถิ ญาณํ, คิลานปจฺจยเภสชฺชปริกฺขาโร จ สมฺมุติสจฺจมฺหีติ? อามนฺตาฯ หญฺจิ คิลานปจฺจยเภสชฺชปริกฺขารํ ททนฺตสฺส อตฺถิ ญาณํ, คิลานปจฺจยเภสชฺชปริกฺขาโร จ สมฺมุติสจฺจมฺหิ, เตน วต เร วตฺตเพฺพ – ‘‘สมฺมุติญาณํ สจฺจารมฺมณเญฺญว น อญฺญารมฺมณ’’นฺติฯ</p>


<p> สมฺมุติญาณํ  สจฺจารมฺมณเญฺญว น อญฺญารมฺมณนฺติ? อามนฺตา ฯ เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>

</p>


<h2>๕. ปญฺจมวโคฺค</h2>
<h3>(๔๙) ๗. จิตฺตารมฺมณกถา</h3>
<p> เจโตปริยาเย ญาณํ จิตฺตารมฺมณเญฺญว น อญฺญารมฺมณนฺติ? อามนฺตาฯ นนุ อตฺถิ โกจิ ‘‘สราคํ จิตฺตํ สราคํ จิตฺต’’นฺติ ปชานาตีติ? อามนฺตาฯ หญฺจิ อตฺถิ โกจิ ‘‘สราคํ จิตฺตํ สราคํ จิตฺต’’นฺติ ปชานาติ, โน จ วต เร วตฺตเพฺพ – ‘‘เจโตปริยาเย ญาณํ จิตฺตารมฺมณเญฺญว น อญฺญารมฺมณ’’นฺติฯ</p>


<p>นนุ  อตฺถิ โกจิ วีตราคํ จิตฺตํ…เป.… สโทสํ จิตฺตํ… วีตโทสํ จิตฺตํ… สโมหํ จิตฺตํ… วีตโมหํ จิตฺตํ… สํขิตฺตํ จิตฺตํ… วิกฺขิตฺตํ จิตฺตํ… มหคฺคตํ จิตฺตํ… อมหคฺคตํ จิตฺตํ… สอุตฺตรํ จิตฺตํ… อนุตฺตรํ จิตฺตํ… สมาหิตํ จิตฺตํ… อสมาหิตํ จิตฺตํ… วิมุตฺตํ จิตฺตํ…เป.… อวิมุตฺตํ จิตฺตํ ‘‘อวิมุตฺตํ จิตฺต’’นฺติ ปชานาตีติ? อามนฺตาฯ หญฺจิ อตฺถิ โกจิ ‘‘อวิมุตฺตํ จิตฺตํ อวิมุตฺตํ จิตฺต’’นฺติ ปชานาติ, โน จ วต เร วตฺตเพฺพ – ‘‘เจโตปริยาเย ญาณํ จิตฺตารมฺมณเญฺญว น อญฺญารมฺมณ’’นฺติฯ</p>


<p> ผสฺสารมฺมเณ  ญาณํ วตฺตพฺพํ – ‘‘เจโตปริยาเย ญาณ’’นฺติ? อามนฺตา ฯ หญฺจิ ผสฺสารมฺมเณ ญาณํ วตฺตพฺพํ เจโตปริยาเย ญาณํ, โน จ วต เร วตฺตเพฺพ – ‘‘เจโตปริยาเย ญาณํ จิตฺตารมฺมณเญฺญว น อญฺญารมฺมณ’’นฺติฯ เวทนารมฺมเณ ญาณํ…เป.… สญฺญารมฺมเณ ญาณํ… เจตนารมฺมเณ ญาณํ… จิตฺตารมฺมเณ ญาณํ… สทฺธารมฺมเณ ญาณํ… วีริยารมฺมเณ ญาณํ… สตารมฺมเณ ญาณํ… สมาธารมฺมเณ ญาณํ… ปญฺญารมฺมเณ ญาณํ… ราคารมฺมเณ ญาณํ  … โทสารมฺมเณ ญาณํ… โมหารมฺมเณ ญาณํ…เป.… อโนตฺตปฺปารมฺมเณ ญาณํ วตฺตพฺพํ – ‘‘เจโตปริยาเย ญาณ’’นฺติ? อามนฺตาฯ หญฺจิ อโนตฺตปฺปารมฺมเณ ญาณํ วตฺตพฺพํ เจโตปริยาเย ญาณํ, โน จ วต เร วตฺตเพฺพ – ‘‘เจโตปริยาเย ญาณํ จิตฺตารมฺมณเญฺญว น อญฺญารมฺมณ’’นฺติฯ</p>


<p>ผสฺสารมฺมเณ ญาณํ น วตฺตพฺพํ – ‘‘เจโตปริยาเย ญาณ’’นฺติ? อามนฺตาฯ ผสฺสปริยาเย ญาณนฺติ? น เหวํ วตฺตเพฺพ…เป.… เวทนารมฺมเณ ญาณํ…เป.… สญฺญารมฺมเณ ญาณํ…เป.… อโนตฺตปฺปารมฺมเณ ญาณํ น วตฺตพฺพํ – ‘‘เจโตปริยาเย ญาณ’’นฺติ? อามนฺตาฯ อโนตฺตปฺปปริยาเย ญาณนฺติ? น  เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘เจโตปริยาเย ญาณํ จิตฺตารมฺมณเญฺญว น อญฺญารมฺมณ’’นฺติ? อามนฺตาฯ นนุ เจโตปริยาเย ญาณนฺติ? อามนฺตาฯ หญฺจิ เจโตปริยาเย ญาณํ, เตน วต เร วตฺตเพฺพ – ‘‘เจโตปริยาเย  ญาณํ จิตฺตารมฺมณเญฺญว น อญฺญารมฺมณ’’นฺติฯ</p>

</p>


<h2>๕. ปญฺจมวโคฺค</h2>
<h3>(๕๐) ๘. อนาคตญาณกถา</h3>
<p> อนาคเต ญาณํ อตฺถีติ? อามนฺตาฯ อนาคตํ มูลโต ชานาติ, เหตุโต ชานาติ, นิทานโต ชานาติ, สมฺภวโต ชานาติ, ปภวโต ชานาติ, สมุฎฺฐานโต ชานาติ, อาหารโต ชานาติ , อารมฺมณโต ชานาติ, ปจฺจยโต ชานาติ, สมุทยโต ชานาตีติ? น เหวํ วตฺตเพฺพ…เป.…ฯ</p>


<p>อนาคเต ญาณํ อตฺถีติ? อามนฺตาฯ อนาคตํ เหตุปจฺจยตํ ชานาติ, อารมฺมณปจฺจยตํ ชานาติ, อธิปติปจฺจยตํ  ชานาติ, อนนฺตรปจฺจยตํ ชานาติ, สมนนฺตรปจฺจยตํ ชานาตีติ? น เหวํ วตฺตเพฺพ…เป.…ฯ</p>


<p>อนาคเต ญาณํ อตฺถีติ? อามนฺตาฯ โคตฺรภุโน ปุคฺคลสฺส โสตาปตฺติมเคฺค ญาณํ อตฺถีติ? น เหวํ วตฺตเพฺพ…เป.…ฯ โสตาปตฺติผลสจฺฉิกิริยาย ปฎิปนฺนสฺส ปุคฺคลสฺส โสตาปตฺติผเล ญาณํ อตฺถีติ? น เหวํ วตฺตเพฺพ…เป.…ฯ</p>


<p>สกทาคามิ…เป.… อนาคามิ …เป.… อรหตฺตสจฺฉิกิริยาย ปฎิปนฺนสฺส ปุคฺคลสฺส อรหเตฺต ญาณํ อตฺถีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อนาคเต ญาณํ อตฺถี’’ติ? อามนฺตาฯ นนุ วุตฺตํ ภควตา – ‘‘ปาฎลิปุตฺตสฺส โข, อานนฺท, ตโย อนฺตรายา ภวิสฺสนฺติ – อคฺคิโต วา อุทกโต วา มิถุเภทา วา’’ติ ! อเตฺถว สุตฺตโนฺตติ? อามนฺตาฯ เตน หิ อนาคเต ญาณํ อตฺถีติฯ</p>

</p>


<h2>๕. ปญฺจมวโคฺค</h2>
<h3>(๕๑) ๙. ปฎุปฺปนฺนกถา</h3>
<p> ปฎุปฺปเนฺน  ญาณํ อตฺถีติ? อามนฺตาฯ เตน ญาเณน ตํ ญาณํ ชานาตีติ? น เหวํ วตฺตเพฺพ…เป.… เตน ญาเณน ตํ ญาณํ ชานาตีติ? อามนฺตาฯ เตน ญาเณน ตํ ญาณํ ‘‘ญาณ’’นฺติ ชานาตีติ? น เหวํ วตฺตเพฺพ…เป.… เตน ญาเณน ตํ ญาณํ ‘‘ญาณ’’นฺติ ชานาตีติ? อามนฺตาฯ ตํ ญาณํ ตสฺส ญาณสฺส อารมฺมณนฺติ? น เหวํ วตฺตเพฺพ…เป.…ฯ</p>


<p>ตํ  ญาณํ ตสฺส ญาณสฺส อารมฺมณนฺติ? อามนฺตาฯ เตน ผเสฺสน ตํ ผสฺสํ ผุสติ, ตาย  เวทนาย ตํ เวทนํ เวเทติ, ตาย สญฺญาย ตํ สญฺญํ สญฺชานาติ, ตาย เจตนาย ตํ เจตนํ เจเตติ, เตน จิเตฺตน ตํ จิตฺตํ จิเนฺตติ, เตน วิตเกฺกน ตํ วิตกฺกํ วิตเกฺกติ, เตน วิจาเรน ตํ วิจารํ วิจาเรติ, ตาย ปีติยา ตํ ปีติํ ปิยายติ, ตาย สติยา ตํ สติํ สรติ, ตาย ปญฺญาย  ตํ ปญฺญํ ปชานาติ, เตน ขเคฺคน ตํ ขคฺคํ ฉินฺทติ, เตน ผรสุนา  ตํ ผรสุํ ตจฺฉติ, ตาย กุธาริยา ตํ กุธาริํ ตจฺฉติ, ตาย วาสิยา ตํ วาสิํ ตจฺฉติ, ตาย สูจิยา ตํ สูจิํ สิเพฺพติ, เตน องฺคุลเคฺคน ตํ องฺคุลคฺคํ ปรามสติ, เตน นาสิกเคฺคน ตํ นาสิกคฺคํ ปรามสติ, เตน มตฺถเกน ตํ มตฺถกํ ปรามสติ, เตน คูเถน ตํ คูถํ โธวติ, เตน มุเตฺตน ตํ มุตฺตํ โธวติ, เตน เขเฬน ตํ เขฬํ โธวติ, เตน ปุเพฺพน ตํ ปุพฺพํ โธวติ, เตน โลหิเตน ตํ โลหิตํ โธวตีติ? น เหวํ วตฺตเพฺพ …เป.…ฯ</p>


<p> น วตฺตพฺพํ – ‘‘ปฎุปฺปเนฺน ญาณํ อตฺถี’’ติ? อามนฺตาฯ นนุ สพฺพสงฺขาเร อนิจฺจโต ทิเฎฺฐ ตมฺปิ ญาณํ อนิจฺจโต ทิฎฺฐํ โหตีติ? อามนฺตาฯ หญฺจิ สพฺพสงฺขาเร อนิจฺจโต ทิเฎฺฐ ตมฺปิ ญาณํ อนิจฺจโต ทิฎฺฐํ โหติ, เตน วต เร วตฺตเพฺพ – ‘‘ปฎุปฺปเนฺน ญาณํ อตฺถี’’ติฯ</p>

 นิฎฺฐิตาฯ</p>


<h2>๕. ปญฺจมวโคฺค</h2>
<h3>(๕๒) ๑๐. ผลญาณกถา</h3>
<p> สาวกสฺส ผเล ญาณํ อตฺถีติ? อามนฺตาฯ สาวโก ผลสฺส กตํ ปญฺญาเปตีติ? น เหวํ วตฺตพฺพ…เป.…ฯ</p>


<p>สาวกสฺส ผเล ญาณํ อตฺถีติ? อามนฺตาฯ อตฺถิ สาวกสฺส ผลปโรปริยตฺติ อินฺทฺริยปโรปริยตฺติ  ปุคฺคลปโรปริยตฺตีติ? น เหวํ วตฺตเพฺพ…เป.…ฯ</p>


<p>สาวกสฺส   ผเล ญาณํ อตฺถีติ? อามนฺตาฯ อตฺถิ สาวกสฺส ขนฺธปญฺญตฺติ อายตนปญฺญตฺติ ธาตุปญฺญตฺติ  สจฺจปญฺญตฺติ อินฺทฺริยปญฺญตฺติ ปุคฺคลปญฺญตฺตีติ? น เหวํ วตฺตเพฺพ…เป.…ฯ</p>


<p>สาวกสฺส ผเล ญาณํ อตฺถีติ? อามนฺตาฯ สาวโก ชิโน สตฺถา สมฺมาสมฺพุโทฺธ สพฺพญฺญู สพฺพทสฺสาวี ธมฺมสฺสามี ธมฺมปฺปฎิสรโณติ? น เหวํ วตฺตเพฺพ…เป.…ฯ</p>


<p>สาวกสฺส ผเล ญาณํ อตฺถีติ? อามนฺตาฯ สาวโก อนุปฺปนฺนสฺส มคฺคสฺส อุปฺปาเทตา อสญฺชาตสฺส มคฺคสฺส สญฺชเนตา อนกฺขาตสฺส มคฺคสฺส อกฺขาตา มคฺคญฺญู มคฺควิทู มคฺคโกวิโทติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘สาวกสฺส ผเล ญาณํ อตฺถี’’ติ? อามนฺตาฯ สาวโก อญฺญาณีติ? น เหวํ วตฺตเพฺพ…เป.… เตน หิ สาวกสฺส ผเล ญาณํ อตฺถีติ…เป.…ฯ</p>

</p>

</p>


<p>ตสฺสุทฺทานํ –</p>


<p>วิมุตฺติญาณํ วิมุตฺตํ, เสขสฺส อเสขํ ญาณํ, วิปรีเต ญาณํ, อนิยตสฺส นิยามคมนาย อตฺถิ ญาณํ, สพฺพํ ญาณํ ปฎิสมฺภิทาติ, สมฺมุติญาณํ, เจโตปริยาเย ญาณํ, อนาคเต ญาณํ, ปฎุปฺปเนฺน  ญาณํ, สาวกสฺส ผเล ญาณนฺติฯ</p>

</p>


<p>ตสฺสาปิ อุทฺทานํ –</p>


<p>สตฺตุปลทฺธิํ, อุปหรโต, พลํ, คิหิสฺส อรหา จ, วิมุตฺติปญฺจมนฺติฯ</p>





