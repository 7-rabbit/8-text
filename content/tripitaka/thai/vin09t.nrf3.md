<h1>อนิยตกณฺฑํ</h1>
<h3>๑. ปฐมานิยตสิกฺขาปทวณฺณนา</h3>
<p>อนิยเต   อาทิโตว อิทํ ปกิณฺณกํฯ เสยฺยถิทํ – อิทํ อนิยตกณฺฑํ นิปฺปโยชนํ ตตฺถ อปุพฺพาภาวโตติ เจ? น, ครุกลหุกเภทภินฺนาปตฺติโรปนาโรปนกฺกมลกฺขณทีปนปฺปโยชนโตฯ เอตฺถ หิ ‘‘สา เจ เอวํ วเทยฺย ‘อโยฺย มยา…เป.… โส จ ตํ ปฎิชานาติ, อาปตฺติยา กาเรตโพฺพ’’’ติอาทินา (ปารา. ๔๔๖) อาปตฺติยา ครุกาย, ลหุกาย จ อาโรปนกฺกมลกฺขณํ, ‘‘น กาเรตโพฺพ’’ติ อิมินา อนาโรปนกฺกมลกฺขณญฺจ ทสฺสิตํฯ ลกฺขณทีปนโต อาทิมฺหิ, อเนฺต วา อุทฺทิสิตพฺพนฺติ เจ? น, อสมฺภวโตฯ กถํ น ตาว อาทิมฺหิ สมฺภวติ, เยสมิทํ ลกฺขณํ, เตสํ สิกฺขาปทานํ อทสฺสิตตฺตาฯ น อเนฺต ครุกมิสฺสกตฺตาฯ ตสฺมา ครุกลหุกานํ มเชฺฌ เอว อุทฺทิสิตพฺพตํ อรหติ อุภยมิสฺสกตฺตาฯ ยา ตตฺถ ปาจิตฺติยสงฺขาตา ลหุกาปตฺติ ทสฺสิตา, สาปิ ครุกาติ กถิตาฯ เตเนวาห ‘‘เมถุนธมฺมสนฺนิสฺสิตกิเลสสงฺขาเตน รหสฺสาเทนา’’ติอาทิฯ ตสฺมา ครุกานํ เอว อนนฺตรํ อุทฺทิฎฺฐนฺติปิ เอเกฯ เอวํ สติ ปฐมานิยตเมวาลํ ตาวตา ลกฺขณทีปนสิทฺธิโต, กิํ ทุติเยนาติ เจ? น, โอกาสนิยมปจฺจยมิจฺฉาคาหนิวารณปฺปโยชนโตฯ ‘‘ปฎิจฺฉเนฺน อาสเน อลํกมฺมนิเย’’ติ โอกาสนิยมโต หิ ตพฺพิปรีเต โอกาเส อิทํ ลกฺขณํ น วิกปฺปิตนฺติ มิจฺฉาคาโห โหติฯ ตํนิวารณโต ทุติยานิยตมฺปิ สาตฺถกเมวาติ อธิปฺปาโยฯ กสฺมา? โอกาสเภทโต, รโหเภททีปนโต, รโหนิสชฺชสฺสาทเภททีปนโตฯ โอกาสนิยมภาเว จ รโหนิสชฺชสฺสาทเภโท ชาโตฯ ทฺวินฺนํ รโหนิสชฺชสิกฺขาปทานํ นานาตฺตชานนญฺจ สิยา ตถา กายสํสคฺคเภททีปนโตฯ นาลํ กมฺมนิเยปิ หิ โอกาเส อปฺปฎิจฺฉเนฺน, ปฎิจฺฉเนฺนปิ วา นิสินฺนาย วาตปานกวาฎจฺฉิทฺทาทีหิ นิกฺขนฺตเกสาทิคฺคหเณน กายสํสโคฺค ลพฺภตีติ เอวมาทโยปิ นยา วิตฺถารโต เวทิตพฺพาฯ</p>


<p>ตตฺริทํ  มุขมตฺตนิทสฺสนํ – ติ อลํกมฺมนิยนาลํกมฺมนิยเภทโตฯ ปฎิจฺฉนฺนมฺปิ หิ เอกจฺจํ นาลํกมฺมนิยํ วาตปานาทินา อนฺตริตตฺตา , อุภยปฺปฎิจฺฉนฺนมฺปิ เอกจฺจํ นาลํกมฺมนิยํ วิชานตํ อโชฺฌกาสตฺตาฯ ติ เอตฺถ รหภาวสามเญฺญปิ รโห ทฺวิธา ปฎิจฺฉนฺนาปฎิจฺฉนฺนเภทโตติ อธิปฺปาโยฯ ติ เมถุนสฺสาทวเสน นิสชฺชา, ทุฎฺฐุลฺลสฺสาทวเสน นิสชฺชาติ ตาทิสสฺส เภทสฺส ทีปนโตติ อโตฺถฯ ‘‘อิธ อาคตนยตฺตา ภิกฺขุนิปาติโมเกฺข อิทํ กณฺฑํ ปริหีนนฺติ เวทิตพฺพ’’นฺติ วทนฺติฯ ‘‘อฎฺฐุปฺปตฺติยา ตตฺถ อนุปฺปนฺนตฺตา’’ติ เอเก, ตํ อเนกนฺตภาวทีปนโต อยุตฺตํฯ สพฺพพุทฺธกาเล หิ ภิกฺขูนํ ปญฺจ, ภิกฺขุนีนํ จตฺตาโร จ อุเทฺทสา สนฺติฯ ปาติโมกฺขุเทฺทสปญฺญตฺติยา อสาธารณตฺตา ตตฺถ นิทฺทิฎฺฐสงฺฆาทิเสสปาจิตฺติยานนฺติ เอเกฯ ตาสญฺหิ ภิกฺขุนีนํ อุพฺภชาณุมณฺฑลิก (ปาจิ. ๖๕๘) -อฎฺฐวตฺถุก (ปาจิ. ๖๗๕) -วเสน กายสํสคฺควิเสโส ปาราชิกวตฺถุ, ‘‘หตฺถคฺคหณํ วา สาทิเยยฺย, กายํ วา ตทตฺถาย อุปสํหเรยฺยา’’ติ (ปาจิ. ๖๗๕) วจนโต สาทิยนมฺปิ, ‘‘สนฺติเฎฺฐยฺย วา’’ติ (ปาจิ. ๖๗๕) วจนโต ฐานมฺปิ, ‘‘สเงฺกตํ วา คเจฺฉยฺยา’’ติ (ปาจิ. ๖๗๕) วจนโต คมนมฺปิ, ‘‘ฉนฺนํ วา อนุปวิเสยฺยา’’ติ (ปาจิ. ๖๗๕) วจนโต ปฎิจฺฉนฺนฎฺฐานปฺปเวโสปิ โหติ, ตถา ‘‘รตฺตนฺธกาเร อปฺปทีเป, ปฎิจฺฉเนฺน โอกาเส อโชฺฌกาเส เอเกเนกา สนฺติเฎฺฐยฺย วา สลฺลเปยฺย วา’’ติ (ปาจิ. ๘๓๙) วจนโต ทุฎฺฐุลฺลวาจาปิ ปาจิตฺติยวตฺถุกนฺติ กตฺวา ตาสํ อญฺญถา อนิยตกณฺฑสฺส อวตฺตพฺพตาปตฺติโต น วุตฺตนฺติ เตสํ อธิปฺปาโยฯ ปกิณฺณกํฯ</p>


<p>‘‘เทสนาวุฎฺฐานคามินีนํ อาปตฺตีนํ วเสน อลชฺชิอาทโย ลชฺชีนํ โจเทสฺสนฺตี’’ติ อาคตตฺตา ลชฺชิปคฺคหตฺถาย ปติรูปายปิ อุปาสิกาย วจเนน อกตฺวา ภิกฺขุเสฺสว ปฎิญฺญาย กาตพฺพนฺติ อาปตฺติโย ปน ลกฺขณทสฺสนตฺถํ ปญฺญตฺตํ วิตฺถารนยเมว คเหตฺวา วตฺตุํ ยุตฺตํ ‘‘อิเม โข ปนายสฺมโนฺต เทฺว อนิยตา ธมฺมา’’ติ (ปารา. ๔๔๓) อุเทฺทสทสฺสนตฺตาติ ลิขิตํฯ ติ เอตฺถ ติ วจนสามญฺญโต วุตฺตํฯ ทุฎฺฐุลฺลสามญฺญโต ทุฎฺฐุลฺลาโรจนปฺปฎิจฺฉาทนสิกฺขาปเทสุ ปาราชิกวจนํ วิยฯ ตสฺมา ติ วุตฺตํฯ กถํ ปญฺญายตีติ เจ? ‘‘มาตุคาโม นาม…เป.… อนฺตมโส ตทหุชาตาปิ ทาริกา’’ติ (ปารา. ๔๔๕) วุตฺตตฺตา ทุฎฺฐุโลฺลภาสนํ อิธ นาธิเปฺปตนฺติ ทีปิตเมวาติฯ ติ  -สเทฺทน อปิหิตกวาฎสฺส คพฺภสฺส ทฺวาเร นิสิโนฺนปีติ อโตฺถฯ อเจลกวเคฺค รโหปฎิจฺฉนฺนาสนสิกฺขาปเท (ปาจิ. ๒๘๘) ‘‘โย โกจิ วิญฺญู ปุริโส ทุติโย โหตี’’ติ อิมสฺส อนุรูปโต ติ วุตฺตํฯ ‘‘อลํกมฺมนิเยติ สกฺกา โหติ เมถุนํ ธมฺมํ ปฎิเสวิตุ’’นฺติ (ปารา. ๔๔๕) วิภเงฺค  วจนโต รโหนิสชฺชสฺสาโท เจตฺถ เมถุนธมฺมสนฺนิสฺสิตกิเลโส, น ทุติเย วิย ทุฎฺฐุลฺลวาจสฺสาทกิเลโสฯ ตสฺมา จ ปญฺญายติ โสตสฺส รโห นาธิเปฺปโตติฯ</p>


<p>ติ รโหนิสชฺชสิกฺขาปทวเสน นิสินฺนสฺส ตสฺสานุสาเรน ปาจิตฺติยเมว อวตฺวา ปาราชิกสงฺฆาทิเสสายปิ อาปตฺติยา เภททสฺสนตฺถํ วุตฺตํฯ ปุน อาปตฺติปฺปฎิชานนํ อวตฺวา กสฺมา ‘‘นิสชฺชํ ภิกฺขุ ปฎิชานมาโน’’ติ วตฺถุปฺปฎิชานนํ วุตฺตนฺติ? วุจฺจเต – อาปตฺติยา โจทิเต วินยธเรน ‘‘กิสฺมิํ วตฺถุสฺมิ’’นฺติ ปุจฺฉิเต จุทิตเกน ‘‘อิมสฺมิํ วตฺถุสฺมิ’’นฺติ วุเตฺต วินยธเรน ‘‘อีทิสํ นาม อกาสี’’ติ ปุจฺฉิเต โส วตฺถุํ ปฎิชานมาโนว กาเรตโพฺพติ ทสฺสนตฺถํ ติ วุตฺตํฯ ยทิ เอวํ นิสชฺชํ ปฎิชานมาโนปิ อาปตฺติยาว กาเรตโพฺพติ? อนุรูปเมวฯ เอวํ ปน คเหตพฺพํ – ติณฺณมฺปิ อาปตฺตีนํ วตฺถูนิ อคฺคเหตฺวา อิธ สิกฺขาปทวเสน นิสชฺชเมว วุตฺตํฯ ตสฺมิํ คหิเตปิ หิ อาปตฺติ คหิตาว โหตีติฯ ติ เอตฺถ -สโทฺท ‘‘เตน โส ภิกฺขุ กาเรตโพฺพ วา’’ติ โยเชตโพฺพฯ โส จ วิกปฺปโตฺถฯ ตสฺมา ‘‘กาเรตโพฺพ วา ปฎิชานมาโน, น วา กาเรตโพฺพ อปฺปฎิชานมาโน’’ติ อโตฺถฯ เตน วุตฺตํ ติอาทิฯ รโหนิสชฺชสิกฺขาปทวเสน นิสชฺชปจฺจยา อาปตฺติยา วุตฺตตฺตา เสเสสุปิ เสสสิกฺขาปทวเสน อาปตฺติ คเหตพฺพาฯ ติ วุตฺตตฺตา อิธ ทุฎฺฐุโลฺลภาสนสฺส อนธิเปฺปตภาโว เวทิตโพฺพฯ</p>

</p>


<h3>๒. ทุติยานิยตสิกฺขาปทวณฺณนา</h3>
<p>  ติ กายสํสคฺคทุฎฺฐุโลฺลภาสเนนฯ ตสฺมา เอวํ กายสํสคฺควาโร ปาฬิยมฺปิ วุโตฺตฯ ติ อนโนฺธ กายสํสคฺคํ ปสฺสติ, อพธิโร ทุฎฺฐุลฺลํ สุณาติ, ตสฺมา เอว อทินฺนาทานสทิสาเนวาติ วุตฺต’’นฺติ ลิขิตํฯ เอตฺถ จ กายวาจาจิตฺตโต สมุฎฺฐานํ กถนฺติ เจ? กายสํสคฺคญฺหิ สมาปชฺชโนฺต ทุฎฺฐุลฺลมฺปิ ภณติ, ทุฎฺฐุลฺลํ ภณโนฺต นิสีทติ จาติ สมฺภวติ, ทุฎฺฐุลฺลเมว วา สนฺธาย วุตฺตํฯ ตญฺหิ อทินฺนาทานสมุฎฺฐานนฺติฯ</p>


<p>
โย  
เทสนํ สพฺพวิทูปโมว;  
  
นานานยาการวิจิตฺตเภทํ;  
  
ญาตุํ อุปายาน มโน สติมา;  
  
ตํ ลาภเหตุํ น กโรติ ปุญฺญนฺติฯ  
</p>
  
ทุติยานิยตสิกฺขาปทวณฺณนา นิฎฺฐิตาฯ  
</p>
  
อนิยตวณฺณนา นิฎฺฐิตาฯ  
</p>
  
  
  
  
  