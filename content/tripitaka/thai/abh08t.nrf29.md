<h1>๕. ปญฺจโม ปริเจฺฉโท</h1>
<h3>ภูมิปุคฺคลจิตฺตุปฺปตฺตินิเทฺทสวณฺณนา</h3>
<p> พุทฺธิยา  วุทฺธิํ วิรุฬฺหิํ กโรตีติ ฯ ยสฺส ยสฺส นยสฺส กถนํ ปฎิญฺญาตํ, ตํ ตํ ทเสฺสโนฺต อาห นฺติฯ ตํ วตฺวา ภูมีนํ อาธารวเสน ปสงฺคาคตํ คติเภทํ, ภวเภทญฺจ ทเสฺสตุํ ติอาทิ วุตฺตํฯ ‘‘จตโสฺสปายภูมิโย’’ติ วตฺวา อสุรคติยา เปตคติยํเยว สงฺคหิตตฺตา ติ วุตฺตนฺติ วทนฺติฯ มยํ ปน ‘‘ติโสฺสวาปายภูมิโย’’ติ ปาเฐน ภวิตพฺพนฺติ มญฺญามฯ น หิ เอส อนากุลวจโน อาจริโย อีทิสํ ปุพฺพาปรวิรุทฺธํ วิย สโมฺมหชนกํ วจนํ ภาสติฯ  หิ –</p>

</p>


<p>เอวํ  ติณฺณเมว อปายานํ วเสน วุตฺตํฯ กามรูปารูปวเสน ติ เตสุ ตีสุ ภเวสุฯ ติ จตโสฺส อปายภูมิโย, สตฺตวิธา กามสุคติภูมิ, โสฬส รูปีพฺรหฺมโลกา, จตโสฺส อรูปภูมิโยติ เอกติํสภูมีนมนฺตเร จิตฺตปฺปวตฺติอธิการตฺตา อสญฺญภูมิํ อปเนตฺวา อวเสสา ติํเสว ภูมิโยติ อโตฺถฯ ติ ตาสุ ภูมีสุ อุปฺปนฺนา ปุคฺคลา ภูมิคณนวเสน ติํเสว โหนฺติฯ ภูมิวเสน ติํสวิธาปิ ปน ปฎิสนฺธิจิตฺตคณนาย เอกูนวีสติ โหนฺตีติ ทเสฺสโนฺต อาห ติอาทิฯ</p>


<p>นฺติ ทส กามาวจรปฎิสนฺธิจิตฺตานิ, ปญฺจ รูปาวจรปฎิสนฺธิจิตฺตานิ, จตฺตาริ อรูปาวจรปฎิสนฺธิจิตฺตานีติ อิเมสํ เอกูนวีสติปฎิสนฺธิจิตฺตานํ วเสนฯ ติ อสญฺญสตฺตานํ อจิตฺตกา ปฎิสนฺธิฯ วุตฺตเญฺหตํ –</p>

 เทวา อเหตุกา อนาหารกา อผสฺสกา อเวทนกา อสญฺญกา อเจตนกา อจิตฺตกา ปาตุภวนฺตี’’ติฯ</p>


<p>ยทิ ปฎิสนฺธิวเสน วีสติ ปุคฺคลา, กถํ ภูมิวเสน ติํสาติ วุตฺตาฯ เอกติํสาติ หิ วตฺตพฺพนฺติ อาห ติอาทิฯ</p>


<p>น วิชฺชติ เหตุ อิเมสนฺติ  ทุเว, ตีณิ จ เหตู อิเมสนฺติ  ปฎิสนฺธิวเสน อเหตุกา, ทุเหตุกา, ติเหตุกา จาติ อโตฺถฯ ตตฺถ  อาปายิกา จ, เอกเจฺจ ภูมเทวา, มนุเสฺสสุ ชจฺจนฺธชจฺจพธิรชจฺจุมฺมตฺตกนปุํสกอุภโตพฺยญฺชนกาทโย จฯ วุตฺตาวเสสา กามสุคติวาสิโนว  ปน กามสุคติวาสิโนวฯ ติ จตุนฺนํ อริยมคฺคสมงฺคีนํ, จตุนฺนญฺจ อริยผลสมงฺคีนํ วเสน อฎฺฐ อริยปุคฺคลา ฯ นนุ จ อริยาปิ ติเหตุกาเยวาติ? สจฺจํ, จิตฺตุปฺปาทํ ปน ปตฺวา เตสํ วิเสสสพฺภาวโต วิสุํเยว อุทฺธฎาติ ทฎฺฐพฺพํฯ</p>


<p> ติ สุตฺวา โจทโก ติอาทินา สเพฺพสํ ภูมีนํ สาธารณจิตฺตานิ ปุจฺฉติ, อิตโร ติ วิสฺสเชฺชติฯ ตตฺถ อฎฺฐ ปริตฺตกุสลานิ, จตฺตาริ ทิฎฺฐิวิปฺปยุตฺตานิ, อุทฺธจฺจสหคตํ, มโนทฺวาราวชฺชนญฺจาติ จุทฺทเสว, น อูนานิ นาธิกานิ, สพฺพาสุ ติํสภูมีสุ โหนฺติ, สพฺพภูมีนํ สาธารณานีติ อโตฺถฯ</p>


<p>นฺติ เทฺว โทสมูลานิ, กุสลวิปากจกฺขุโสตวิญฺญาณสมฺปฎิจฺฉนสนฺตีรณทฺวยวชฺชิตานิ อฎฺฐารส กามาวจรวิปากจิตฺตานีติ วีสติ จิตฺตานิ สทา กาเมเยว ภเว สิยุํ, น กทาจิ อญฺญตฺถ อุปฺปชฺชนฺตีติ อโตฺถฯ นนุ จ พฺรหฺมูนมฺปิ อกุสลวิปากานิ อุปฺปชฺชนฺตีติ? สจฺจํ อุปฺปชฺชนฺติ, ตานิ กามภเว อนิฎฺฐรูปาทโย อารพฺภ อุปฺปชฺชนฺติ พฺรหฺมโลเก เตสํ อภาวโตติ กามภเวเยว นิยมิตานิฯ รูปาวจรวิปากจิตฺตานิ ปญฺจ รูปาวจรภเวเยว สิยุํ, จตฺตาโร จ อรูปาวจรวิปากา อรูปีสูติ อาห ติอาทิฯ</p>


<p>  ติ รูปาวจรกุสลกิริยจิตฺตานิ เจว กุสลวิปากานิ จ จกฺขุโสตวิญฺญาณสมฺปฎิจฺฉนสนฺตีรณานิ โวฎฺฐพฺพนวชฺชานิ จ เทฺว อเหตุกกิริยจิตฺตานิ ปฐมมคฺควิญฺญาณนฺติ อฎฺฐารส จิตฺตานิ กามรูปภเวเยว ภวนฺติ, น อรูปภเวฯ ตตฺถ หิ สพฺพโส รูปสญฺญานํ สมติกฺกนฺตตฺตา รูปาวจรกุสลกิริยา นุปฺปชฺชนฺติฯ จกฺขุวิญฺญาณาทีนิ วตฺถุทฺวารวิรหโต, หสิตุปฺปาโท เอกนฺตวตฺถุนิสฺสยตฺตา, โสตาปตฺติมโคฺค ปรโตโฆสปจฺจยาเยว นิพฺพตฺตนโต  น อุปฺปชฺชติฯ ติ อฎฺฐ ปริตฺตกุสลานิ, จตฺตาริ อรูปกุสลานิ, ปฐมมคฺควชฺชานิ สตฺต โลกุตฺตรจิตฺตานิ, ปฎิฆทฺวยวชฺชิตานิ จ ทส อกุสลจิตฺตานิ, ปุเพฺพ วุตฺตอเหตุกกิริยาทฺวยวชฺชิตานิ นว กามาวจรกิริยจิตฺตานิ, จตฺตาริ อรูปาวจรกิริยจิตฺตานีติ เอวํ เทฺวจตฺตาลีส จิตฺตานิ ตีสุ ภเวสุ โหนฺติฯ</p>


<p> เอวํ ภววเสน จิตฺตุปฺปตฺติํ ทเสฺสตฺวา อิทานิ กาลวเสน ทเสฺสโนฺต อาห ติอาทิฯ นฺติ นิทฺธารณเตฺถ สามิวจนํฯ อฎฺฐ มหากิริยา, อรหตฺตมคฺคผลจิตฺตานิ, อนาคามิผลํ, เนวสญฺญานาสญฺญายตนกุสลกิริยาติ  อปายรหิตาสุ  อปาเยสุ วิปากาวรณสพฺภาเว เอเตสํ อนุปฺปชฺชนโตฯ อปรานิ ฉ จิตฺตานีติ สมฺพโนฺธฯ ตานิ ปน รูปภวสาธารณานํ ปญฺจปริตฺตวิปากานํ, กิริยมโนธาตุยา จ วเสน เวทิตพฺพานิฯ</p>


<p>ติ ทิฎฺฐิสมฺปยุตฺตวิจิกิจฺฉาวเสน ปญฺจ จิตฺตานิฯ ตานิ หิ ปญฺจสุ สุทฺธาวาสภูมีสุ น ลพฺภนฺติฯ ตตฺถ อนาคามิขีณาสวานเมว อธิวุตฺถตฺตา, เตสญฺจ ปฐมมเคฺคเนว อิเมสํ ปญฺจนฺนํ วิญฺญาณานํ อนุปฺปาทธมฺมตํ อาปาทิตตฺตาฯ</p>


<p>ติ ตติยารุปฺปกุสลกิริยจิตฺตานิฯ ตานิ หิ เนวสญฺญานาสญฺญายตเนสุ อติกฺกนฺตารมฺมณตฺตา, อปาเยสุ จ อเหตุกปฎิสนฺธิกตฺตา นุปฺปชฺชนฺติฯ ติ วิญฺญาณญฺจายตนกุสลกิริยาวเสน เทฺว จิตฺตานิฯ ติ อากาสานญฺจายตนกุสลกิริยจิตฺตานิฯ</p>


<p>นฺติ รูปาวจรกุสลกิริยา หสิตุปฺปาโทติ เอกาทสฯ โสตาปตฺติผลํ ยาว อนาคามิมโคฺค จตฺตาริ จ จิตฺตานิ สุทฺธาวาสอปายวชฺชาสุ เอกวีสติภูมีสุ ภวนฺติฯ เอกํ   โสตาปตฺติมคฺคจิตฺตํ สุทฺธาวาสอปายอรูปภูมิวเชฺชสุ สตฺตรสสุ ภูมีสุ ชายติฯ เทฺว โทสมูลานิ, กุสลวิปากฆานชิวฺหากายวิญฺญาณานิ, สตฺต อกุสลวิปากาติ ทฺวาทส จิตฺตานิ มหคฺคตภูมิวชฺชาสุ เอกาทสสุ กามภูมีสุ ชายนฺติฯ อฎฺฐ มหาวิปากจิตฺตานิ กามาวจรเทวมนุสฺสวเสน สตฺตภูมีสุ ชายนฺติฯ ติ เวหปฺผลสุทฺธาวาสสงฺขาตาสุ ฉสุ ปญฺจมชฺฌานภูมีสุฯ</p>


<p>ติ จตุตฺถชฺฌานวิปาโก ปริตฺตสุภอปฺปมาณสุภสุภกิณฺหวเสน ตีสุ ภูมีสุ ชายติ, ทุติยชฺฌานวิปาโก, ตติยชฺฌานวิปาโก จ ปริตฺตาภาอปฺปมาณาภาอาภสฺสรวเสน ตีสุ ภูมีสุ, ปฐมชฺฌานวิปาโก พฺรหฺมปาริสชฺชพฺรหฺมปุโรหิตมหาพฺรหฺมาวเสน ตีสุ ภูมีสุ โหตีติ เอวํ จตฺตาริ จิตฺตานิ เอเกกวเสน ตีสุ ตีสุ ภูมีสุ ชายนฺติฯ</p>


<p> เอวํ เอตฺตกาเนว จิตฺตานิ เอตฺตกาสุ ภูมีสุ อุปฺปชฺชนฺตีติ จิตฺตนิยมวเสน อุปฺปตฺติํ ทเสฺสตฺวา อิทานิ เอตฺตกาสุ เอว ภูมีสุ เอตฺตกาเนว จิตฺตานิ อุปฺปชฺชนฺตีติ ภูมินิยมวเสน ทเสฺสตุํ ติอาทิ อารทฺธํฯ ตตฺถ กาเม กุสลากุสลา วีสติ, เตสํ ปนฺนรส อเหตุกา ปากา, อาวชฺชนทฺวยญฺจาติ สตฺตติํเสว มานสา นรกาทีสุ จตูสุปิ อปาเยสุ ชายเรฯ อวเสสานิ ปน สตฺตรส กามาวจรวิปากกิริยจิตฺตานิ, ปญฺจติํส มหคฺคตโลกุตฺตรานีติ เทฺวปญฺญาส มานสา กทาจิปิ เตสุ นุปฺปชฺชนฺติ อภูมิภาวโตติ อโตฺถฯ</p>


<p>ติ วุตฺตาวเสสานิ อสีติ จิตฺตานิฯ นฺติ กุสลวิปากฆานาทิวิญฺญาณตฺตยํฯ ติ อกุสลวิปากานํ สเพฺพสเมว คหิตตฺตา ฆานาทิวิญฺญาณตฺตยํ อคฺคหิตวิเสสมฺปิ ปาริเสสญาเยน กุสลวิปากเมว วิญฺญายติฯ</p>


<p> นฺติ  โทมนสฺสสหคตํฯ ติ โวฎฺฐพฺพนวชฺชิตา เทฺว อเหตุกกิริยาฯ</p>


<p> ติ ปุคฺคเล อนามสิตฺวา เกวลํ ภูมิวเสนฯ ปุคฺคลานํ วเสน จ ภูมิวเสน จ จิตฺตุปฺปตฺติํ วิภาวเยติ สมฺพโนฺธฯ</p>


<p> ติ  จตุราปายมนุสฺสวเสน ปญฺจภูมีสุฯ อเหตุกานํ ปฎิสนฺธิสทิสตทารมฺมณวเสน ‘‘สตฺตติํเสวา’’ติ วุตฺตํ, อญฺญกเมฺมน ปน ทฺวิเหตุกตทารมฺมณสฺสาปิ สมฺภวโต เอกจตฺตาลีส โหนฺติฯ  อธิปฺปาเยน ติเหตุกวิปาเกหิปิ สทฺธิํ ปญฺจจตฺตาลีเสวาติ ทฎฺฐพฺพํฯ ติ อเหตุกสตฺตสฺส วุเตฺตหิ สตฺตติํสมานเสหิ สหฯ ติ อฎฺฐ มหากิริยา, หสิตุปฺปาโท จาติ อิมานิ อสาธารณกิริยจิตฺตานิ นวฯ</p>


<p> ‘‘จตุปญฺญาส มานสา’’ติ วตฺวา เตสํ สรูปโต ทสฺสนตฺถํ อาห ติอาทิฯ ปุน ติอาทิ ปน นิคมนํฯ</p>


<p> ติ ติเหตุกสฺส ปุถุชฺชนสฺส วุตฺตจตุปญฺญาสจิเตฺตสุ ทิฎฺฐิวิจิกิจฺฉาสหคตวชฺชานิ เอกูนปญฺญาส, โสตาปตฺติผลนฺติ อิมานิ ปญฺญาเสว จิตฺตานิ  กามาวจรสฺส โสตาปนฺนเทหิโน ชายเนฺตฯ ติ เอกูนจตฺตาลีสจิตฺตานิฯ นฺติ โสตาปตฺติผลํฯ</p>


<p> ติ สกทาคามิผลํ หิตฺวาฯ -สเทฺทน โสตาปตฺติผลญฺจ หิตฺวาติ อโตฺถฯ อตฺตโน ผเลน  สห  อฎฺฐจตฺตาลีส  ตานิ อนาคามิสฺส สตฺตสฺส ชายนฺติฯ ติ เตวีสติ กามาวจรวิปากจิตฺตานิ, วีสติ กิริยจิตฺตานิ, อรหตฺตผลญฺจาติ จตุจตฺตาลีส จิตฺตานิฯ นฺติ ‘‘โสตาปนฺนสฺส โสตาปตฺติมคฺคจิตฺตํ, สกทาคามิโน สกทาคามิมคฺคจิตฺต’’นฺติอาทินา อตฺตโน อตฺตโน มคฺคจิตฺตํฯ กสฺมา ปน เตสํ เอเกกเมว จิตฺตํ โหตีติ อาห ติฯ ติ สตฺตรส กามรูปารูปกุสลจิตฺตานิ, ปฎิฆทฺวยวชฺชานิ ทส อกุสลานิ, รูปภเว ลพฺภมานกานิ ปญฺจ อเหตุกวิปากานิ, อาวชฺชนทฺวยํ, ปฐมชฺฌานวิปาโก จาติ ปญฺจติํส จิตฺตานิ ตีสุ ปฐมชฺฌานภูมีสุ ปุถุชฺชนสฺส ชายนฺติฯ</p>


<p> ติ เอตฺถ -สเทฺทน ปฐมผลสฺส คหณํ ทเสฺสติฯ เตน อปุญฺญปญฺจกํ หิตฺวา ปฐมํ ผลํ คเหตฺวา จาติ อโตฺถฯ นฺติ ทิฎฺฐิสมฺปยุตฺตวิจิกิจฺฉาสหคตวเสน  ปญฺจ อกุสลจิตฺตานิฯ ติ เตสุ โสตาปนฺนสฺส วุเตฺตสุฯ ติ สกทาคามิสฺส วุเตฺตสุฯ ปุญฺญชํ สมฺปฎิจฺฉนํ สนฺตีรณทฺวยเญฺจวาติ สมฺพโนฺธฯ</p>


<p> เอวํ ปฐมชฺฌานภูมิยํ ปุถุชฺชนโสตาปนฺนาทิวเสน จิตฺตสมฺภวํ ทเสฺสตฺวา อิทานิ เตสเมว วเสน ทุติยชฺฌานภูมิยํ ทเสฺสตุํ ติอาทิ อารทฺธํฯ ทุติยชฺฌานตติยชฺฌานวิปากานํ เอกสตฺตเสฺสว อสมฺภเวปิ ทุติยชฺฌานตเล นิพฺพเตฺต ปุถุชฺชนาทโย ปุถุชฺชนาทิภาวสามเญฺญน เอกโต คเหตฺวา ติ วุตฺตํฯ</p>


<p> ปริตฺตสุภาทิโต ปฎฺฐาย ยาว อกนิฎฺฐา ตติยจตุตฺถชฺฌานภูมีสุ ปฐมชฺฌานภูมิยํ วุตฺตคณนาย จิตฺตปฺปวตฺติ เวทิตพฺพาฯ เตนาห นฺติอาทิฯ</p>


<p>   ติ อฎฺฐปริตฺตกุสลานิ, จตฺตาริ อรูปกุสลานิ, ปฎิฆทฺวยวชฺชิตานิ ทส อกุสลจิตฺตานิ, ปฐมารุปฺปวิปาโก, มโนทฺวาราวชฺชนญฺจาติ จตุวีสติ จิตฺตานิ ปฐมารุปฺปภูมิยํ ปุถุชฺชนสฺส ชายนฺติฯ</p>


<p> ติ อฎฺฐ มหากิริยา, จตโสฺส อรูปกิริยา, มโนทฺวาราวชฺชนํ, ปฐมารุปฺปวิปาโก, อรหตฺตผลญฺจาติ ปนฺนรส จิตฺตานิ ปฐมารุปฺปภูมิยํ อรหโต โหนฺติฯ</p>


<p>ติ ปฐมารุปฺปภูมิยํ ปุถุชฺชนสฺส วุเตฺตสุ จตุวีสติจิเตฺตสุ อากาสานญฺจายตนกุสลวิปากวชฺชา พาวีสติ จ ทุติยารุปฺปวิปาโก จาติ เตวีสติ ทุติยารุปฺปภูมิยํ ปุถุชฺชนสฺส โหนฺติฯ ตเตฺถว ติณฺณํ ผลฎฺฐเสขานํ ปุถุชฺชนสฺส วุเตฺตสุ อกุสลปญฺจกวชฺชานิ อฎฺฐารส, ตํตํผลญฺจาติ เอกูนวีสติ จิตฺตานิ โหนฺติฯ</p>


<p>ติ อฎฺฐ มหากิริยา, อากาสานญฺจายตนวชฺชิตา ติโสฺส อรูปกิริยา, มโนทฺวาราวชฺชนนฺติ ทฺวาทส กิริยจิตฺตานิฯ ติ เอโก อรูปวิปาโกฯ</p>


<p>ทุติยารุปฺปภูมิยํ ปุถุชฺชนสฺส วุเตฺตสุ วิญฺญาณญฺจายตนกุสลวิปากวชฺชานิ เอกวีสติ , อากิญฺจญฺญายตนวิปาโก จาติ  ตติยารุปฺปภูมิยํ ปุถุชฺชนสฺส อุปฺปชฺชนฺติฯ</p>


<p> ปุถุชฺชนสฺส วุเตฺตสุ อปุญฺญปญฺจกวชฺชานิ สตฺตรส, ปฐมผลญฺจาติ  ตติยารุปฺปภูมิยํ โสตาปนฺนสฺส อุปฺปชฺชนฺติฯ ติ ตาเนว อฎฺฐารส จิตฺตานิฯ ‘‘ฐเปตฺวา ปฐมํ ผล’’นฺติ หิ วจนโต ทุติยผลํ ปกฺขิปิตฺวาติ อยมโตฺถ อวุตฺตสิโทฺธฯ น หิ สกทาคามิโน สกทาคามิผลญฺจ นุปฺปชฺชติ ฯ เอวญฺจ กตฺวา วุตฺตํ นฺติฯ เอตฺถาปิ อนาคามิผลํ ปกรณสิทฺธเมวาติ ทฎฺฐพฺพํฯ อฎฺฐ มหากิริยา, เทฺว ตติยจตุตฺถารุปฺปกิริยา, มโนทฺวาราวชฺชนํ, อากิญฺจญฺญายตนวิปาโก, อรหตฺตผลนฺติ  ตติยารุปฺปภูมิยํ ขีณาสวสฺส ชายนฺติฯ ตติยารุปฺปภูมิยํ ปุถุชฺชนสฺส วุเตฺตสุ ทฺวาวีสติจิเตฺตสุ อากิญฺจญฺญายตนกุสลวิปากวชฺชาติ วีสติ, เนวสญฺญานาสญฺญายตนวิปาโกติ  จตุตฺถารุปฺปภูมิยํ ปุถุชฺชนสฺส ชายนฺติฯ ปุถุชฺชนสฺส วุเตฺตสุ อปุญฺญปญฺจกวชฺชานิ โสฬส, โสตาปตฺติผลญฺจาติ  ตเตฺถว โสตาปนฺนสฺส โหนฺติฯ อฎฺฐ มหากิริยา, เทฺว จ เนวสญฺญานาสญฺญายตนวิปากกิริยา, มโนทฺวาราวชฺชนํ, อรหตฺตผลญฺจาติ  ตเตฺถว อรหโต อุปฺปชฺชนฺติฯ</p>


<p> อรูปกุสลา เจว กิริยาปิ จ อุปฺปชฺชนฺติ, น ปน วิปากาติ อธิปฺปาโยฯ นฺติ วิญฺญาณญฺจายตนาทีสุ อรูปีนํฯ ติ วิญฺญาณญฺจายตนิกานํ อากาสานญฺจายตนกุสลวิปากา นุปฺปชฺชนฺติ, อากิญฺจญฺญายตนิกานํ อากาสานญฺจายตนวิญฺญาณญฺจายตนกุสลวิปากาติ เอวมาทินา เหฎฺฐิมา เหฎฺฐิมา อรูปา นุปฺปชฺชนฺติฯ กสฺมาติ อาห ติฯ ติ อนุสฺสุติยํฯ ติ อารมฺมเณ, ฌาเน จ ทิฎฺฐโทสตฺตาฯ ติ โลกุตฺตรกุสลาฯ</p>


<p> ติ สโพฺพ รูปาวจรมหคฺคตจิตฺตุปฺปาโทฯ ติ กิริยามโนธาตุวิปากมโนธาตูนํ กามวิปาก-คฺคหเณน คหิตตฺตาฯ</p>


<p> นฺติ ทุติยารุปฺปภูมิยํ วุเตฺตสุ ทุติยารุปฺปตฺตยํ ฐเปตฺวา อตฺตโน ปาเกน สห ตติยารุปฺปภูมิยํ  เอกูนจตฺตาลีส จิตฺตานิ ตตฺถวุเตฺตสุ ตติยารุปฺปตฺตยํ ฐเปตฺวา  อตฺตโน ปาเกน สห สตฺตติํสาติ เอวํ เสสทฺวเยปิ เหฎฺฐิมเหฎฺฐิมํ หิตฺวา จิตฺตคณนา เญยฺยาฯ ติ ปฐมารุปฺปภูมิยํ ปฐมารุปฺปวิปาโก, ทุติยารุปฺปภูมิยํ ทุติยารุปฺปวิปาโกติ เอวํ อตฺตโน อตฺตโน วิปากา จตฺตาโร จ อนาสวา โลกุตฺตรวิปากาติ เอวํ จตูสุ อรูปภูมีสุ เอเกกาย ภูมิยา ปญฺจ ปญฺจ วิปากา ชายนฺติฯ ยา กิริยา เตรเสว สิยุํ, ตา สพฺพปฐมารุปฺปภูมิยํ ขีณาสวสฺส ชายเนฺตติ สมฺพโนฺธฯ ทุติยารุปฺปภูมิยํ ขีณาสวสฺส ปฐมารุปฺปกิริยจิตฺตํ วเชฺชตฺวา  โหนฺติฯ ตติยารุปฺปภูมิยํ ทุติยารุปฺปกิริยจิตฺตํ วเชฺชตฺวา ฯ จตุตฺถารุปฺปภูมิยํ ตติยารุปฺปกิริยจิตฺตํ วเชฺชตฺวา  วิเญฺญยฺยาฯ</p>


<p> อิทานิ เกวลํ ปุคฺคลวเสน เตสเมว ปุคฺคลานํ อาเวณิกจิตฺตํ ทเสฺสตุํ ติอาทินา อรหโตเยว อุปฺปชฺชนกจิตฺตํ ทเสฺสตฺวา อนาคามิอาทีนํ ปาฎิปุคฺคลิกํ สกสกผลจิตฺตํ ปากฎเมวาติ สํขิตฺตํฯ ติ ขีณาสวสฺสฯ อรหโต ภาโว อรหตฺตํ, อรหตฺตผลนฺติ อโตฺถฯ ตญฺหิ ‘‘อรีนํ หตตฺตา อรหา’’ติอาทินา อรหนฺต-สทฺทสฺส ปวตฺตินิมิตฺตภาเวน ‘‘อรหตฺต’’นฺติ วุจฺจติฯ อิทานิ เตสํ เตสํ ปุคฺคลานํ สาธารณจิตฺตานิ ทเสฺสตุํ นฺติอาทิ วุตฺตํฯ</p>


<p> นฺติ อตฺถพฺยญฺชนวเสน ปริจฺจชิตพฺพสฺส เผคฺคุสฺส อภาวโต สุฎฺฐุ สารํ, สพฺพโส สารนฺติ อโตฺถฯ นฺติ สุสารตฺตา เอว ปรํฯ สตฺตานํ อิธโลกปรโลกหิตปฎิจฺฉาทกสฺส อวิชฺชนฺธการสฺส วิธมนโต ติ อตฺถวเสน จิเนฺตติฯ ติ พฺยญฺชนวเสน  สชฺฌายติฯ ราคโทสานํ โมเหน สห อวินาภาวโต ตสฺส อนุปคมนํ อตฺถสิทฺธเมวาติ ‘‘โมหนฺธการปฺปทีป’’นฺติ วตฺวาปิ ติ ราคโทสานุปคมนเมว วุตฺตํฯ ‘‘โมหนฺธการปฺปทีป’’นฺติ วา วจเนเนว โมหสฺส อนุปคโม วุโตฺต โหตีติ ราคโทสานเมว อนุปคมนํ วุตฺตํฯ มูลภูตานํ ปน ติณฺณํ อนุปคมนวจเนน เสสกิเลสานมฺปิ อนุปคมนํ วุตฺตเมวาติ ทฎฺฐพฺพํฯ</p>

</p>

</p>

</p>

</p>

</p>


<h2>อภิธมฺมาวตาร-อภินวฎีกา</h2>
<h3>(ทุติโย ภาโค)</h3>