<h1>๘. วงฺคีสสํยุตฺตํ</h1>
<h3>๑. นิกฺขนฺตสุตฺตวณฺณนา</h3>
<p> วงฺคีสสํยุตฺตสฺส   ปฐเม  ติ อาฬวิยํ อคฺคเจติเยฯ อนุปฺปเนฺน พุเทฺธ อคฺคาฬวโคตมกาทีนิ ยกฺขนาคาทีนํ ภวนานิ, เจติยานิ อเหสุํฯ อุปฺปเนฺน พุเทฺธ ตานิ อปเนตฺวา มนุสฺสา วิหาเร กริํสุฯ เตสํ ตาเนว นามานิ ชาตานิฯ ติ นิโคฺรธรุกฺขมูลวาสินา กปฺปเตฺถเรนฯ ติ โอหีนโกฯ ติ โส กิร ตทา อวสฺสิโก โหติ ปตฺตจีวรคฺคหเณ อโกวิโทฯ อถ นํ เถรา ภิกฺขู – ‘‘อาวุโส, อิมานิ ฉตฺตุปาหนกตฺตรยฎฺฐิอาทีนิ โอโลเกโนฺต นิสีทา’’ติ วิหารรกฺขกํ กตฺวา ปิณฺฑาย ปวิสิํสุฯ เตน วุตฺตํ ‘‘วิหารปาโล’’ติฯ ติ อตฺตโน วิภวานุรูเปน อลงฺกาเรน อลงฺกริตฺวาฯ ติ กุสลจิตฺตํ วิทฺธํเสติ วินาเสติฯ ติ เอตสฺมิํ ราเค อุปฺปเนฺน ตํ การณํ กุโต ลพฺภาฯ ติ เยน เม การเณน อโญฺญ ปุคฺคโล วา ธโมฺม วา อนภิรติํ วิโนเทตฺวา อิทาเนว อภิรติํ อุปฺปาเทยฺย อาจริยุปชฺฌายาปิ มํ วิหาเร โอหาย คตาฯ</p>


<p>ติ อคารโต นิกฺขนฺตํฯ นฺติ ปพฺพชฺชํ อุปคตนฺติ อโตฺถฯ ติ กณฺหปกฺขโต มารปกฺขโต อาธาวนฺติฯ ติ อุคฺคตานํ ปุตฺตา มเหสกฺขา ราชญฺญภูตาฯ ติ ทฬฺหธนุโน, อุตฺตมปฺปมาณํ อาจริยธนุํ ธารยมานาฯ นฺติ เย เต สมนฺตา สเรหิ ปริกิเรยฺยุํ, เตสํ อปลายีนํ สงฺขํ ทเสฺสโนฺต ‘‘สหสฺส’’นฺติ อาหฯ   ติ เอตสฺมา สหสฺสา อติเรกตราฯ ติ มํ จาเลตุํ น สกฺขิสฺสนฺติฯ นฺติ อนภิรติํ วิโนเทตฺวา อภิรติํ อุปฺปาทนสมเตฺถ สเก สาสนธเมฺม ปติฎฺฐิตํฯ อิทํ วุตฺตํ โหติ – อิสฺสาสสหเสฺส ตาว สมนฺตา สเรหิ ปริกิรเนฺต สิกฺขิโต  ปุริโส ทณฺฑกํ คเหตฺวา สเพฺพ สเร สรีเร อปตมาเน อนฺตราว ปหริตฺวา ปาทมูเล ปาเตติฯ ตตฺถ  เอโกปิ อิสฺสาโส เทฺว สเร เอกโต น ขิปติ, อิมา ปน อิตฺถิโย รูปารมฺมณาทิวเสน ปญฺจ ปญฺจ สเร เอกโต ขิปนฺติฯ เอวํ ขิปนฺติโย เอตา สเจปิ อติเรกสหสฺสา โหนฺติ, เนว มํ จาเลตุํ สกฺขิสฺสนฺตีติฯ</p>


<p>นฺติ มยา หิ สมฺมุขา เอตํ สุตํฯ นฺติ วิปสฺสนํ สนฺธายาหฯ โส หิ นิพฺพานสฺส ปุพฺพภาคมโคฺค, ลิงฺควิปลฺลาเสน ปน ‘‘มคฺค’’นฺติ อาหฯ ติ ตสฺมิํ เม อตฺตโน ตรุณวิปสฺสนาสงฺขาเต นิพฺพานคมนมเคฺค มโน นิรโตฯ ติ กิเลสํ อาลปติฯ ติปิ ตเมว อาลปติฯ ติ ยถา เม ภวโยนิอาทีสุ คตมคฺคมฺปิ น ปสฺสสิ, ตถา กริสฺสามีติฯ ปฐมํฯ</p>


<h3>๒. อรตีสุตฺตวณฺณนา</h3>
<p> ทุติเย ติ วิหารา นิกฺขมติฯ ติ ทุติยทิวเส วา ภิกฺขาจารกาเลฯ วิหารครุโก กิเรส เถโรฯ ติ สาสเน อรติํ กามคุเณสุ จ รติํฯ นฺติ ปญฺจกามคุณเคหนิสฺสิตํ ปาปวิตกฺกญฺจ สพฺพากาเรน ปหายฯ นฺติ กิเลสมหาวนํฯ ติ กิสฺมิญฺจิ อารมฺมเณฯ ติ นิกฺกิเลสวโนฯ ติ ตณฺหารติรหิโตฯ</p>


<p>นฺติ ปถวิฎฺฐิตญฺจ  อิตฺถิปุริสวตฺถาลงฺการาทิวณฺณํ, เวหาสฎฺฐกญฺจ จนฺทสูริโยภาสาทิฯ นฺติ รูปเมวฯ นฺติ ชคติยา โอคธํ, อโนฺตปถวิยํ นาคภวนคตนฺติ อโตฺถฯ ติ ปริชีรติฯ นฺติ สพฺพํ ตํ อนิจฺจํฯ อยํ เถรสฺส มหาวิปสฺสนาติ วทนฺติฯ ติ เอวํ สมาคนฺตฺวาฯ ติ วิญฺญาตตฺตภาวา วิหรนฺติฯ</p>


<p>ติ ขนฺธกิเลสาภิสงฺขาเรสุฯ ติ คิทฺธาฯ ติ จกฺขุนา ทิเฎฺฐ รูเป, โสเตน สุเต สเทฺทฯ ติ เอตฺถ ปฎิฆปเทน คนฺธรสา คหิตา, มุตปเทน โผฎฺฐพฺพารมฺมณํ ฯ ติ โย เอเตสุ ปญฺจกามคุเณสุ ตณฺหาทิฎฺฐิเลเปหิ น ลิมฺปติฯ</p>


<p>ติ อถ ฉ อารมฺมณนิสฺสิตา ปุถู อธมฺมวิตกฺกา ชนตาย นิวิฎฺฐาติ อโตฺถฯ   ติ เตสํ วเสน น กตฺถจิ กิเลสวคฺคคโต ภเวยฺยฯ ติ ทุฎฺฐุลฺลวจนภาณีปิ น สิยาฯ ติ โส เอวํวิโธ ภิกฺขุ นาม โหติฯ</p>


<p>ติ ทพฺพชาติโก ปณฺฑิโตฯ ติ ทีฆรตฺตํ สมาหิตจิโตฺตฯ ติ เนปเกฺกน สมนฺนาคโต ปริณตปโญฺญฯ ติ นิตฺตโณฺหฯ นฺติ นิพฺพานํฯ ติ อธิคโต มุนิฯ นฺติ นิพฺพานํ ปฎิจฺจ กิเลสปรินิพฺพาเนน ปรินิพฺพุโต ปรินิพฺพานกาลํ อาคเมติฯ ทุติยํฯ</p>


<h3>๓. เปสลสุตฺตวณฺณนา</h3>
<p> ตติเย  ติ ‘‘กิํ อิเม มหลฺลกา? น เอเตสํ ปาฬิ, น อฎฺฐกถา, น ปทพฺยญฺชนมธุรตา, อมฺหากํ ปน ปาฬิปิ อฎฺฐกถาปิ นยสเตน นยสหเสฺสน อุปฎฺฐาตี’’ติ อติกฺกมิตฺวา มญฺญติฯ ติ โคตมพุทฺธสาวกตฺตา อตฺตานํ อาลปติฯ นฺติ มานารมฺมณเญฺจว มานสหภุโน จ ธเมฺมฯ ติ วิปฺปฎิสารี อหุวา, อโหสีติ อโตฺถฯ ติ มเคฺคน ชิตกิเลโสฯ ติ วณฺณภณนญฺจ กายิกเจตสิกสุขญฺจฯ ติ อขิโล อิธ ปธานวา วีริยสมฺปโนฺนฯ ติ วิสุโทฺธ ภเวยฺยฯ นฺติ นิเสฺสสํ นววิธํฯ ติ วิชฺชาย กิเลสานํ อนฺตกโรฯ ติ ราคาทีนํ สมิตตาย สมิตาวีฯ ตติยํฯ</p>


<h3>๔. อานนฺทสุตฺตวณฺณนา</h3>
<p> จตุเตฺถ ติ อายสฺมา อานโนฺท มหาปุโญฺญ สมฺภาวิโต, ตํ ราชราชมหามตฺตาทโย  นิมเนฺตตฺวา อโนฺตนิเวสเน นิสีทาเปนฺติฯ สพฺพาลงฺการปฎิมณฺฑิตาปิ อิตฺถิโย เถรํ อุปสงฺกมิตฺวา วนฺทิตฺวา ตาลวเณฺฎน พีเชนฺติ, อุปนิสีทิตฺวา ปญฺหํ ปุจฺฉนฺติ ธมฺมํ สุณนฺติฯ ตตฺถ อายสฺมโต วงฺคีสสฺส นวปพฺพชิตสฺส อารมฺมณํ ปริคฺคเหตุํ อสโกฺกนฺตสฺส อิตฺถิรูปารมฺมเณ ราโค จิตฺตํ อนุทฺธํเสติฯ โส สทฺธาปพฺพชิตตฺตา อุชุชาติโก กุลปุโตฺต ‘‘อยํ เม ราโค วฑฺฒิตฺวา ทิฎฺฐธมฺมิกสมฺปรายิกํ อตฺถํ นาเสยฺยา’’ติ  จิเนฺตตฺวา อนนฺตรํ นิสิโนฺนว เถรสฺส อตฺตานํ อาวิกโรโนฺต ติอาทิมาหฯ</p>


<p>ตตฺถ นฺติ ราคนิพฺพานการณํฯ ติ วิปลฺลาเสนฯ นฺติ ราคฎฺฐานิยํ อิฎฺฐารมฺมณํฯ ติ อนิจฺจโต ปสฺสฯ ติ  อตฺตโต มา ปสฺสฯ ติ กายคตา เต อตฺถุฯ ติ นิจฺจาทีนํ นิมิตฺตานํ อุคฺฆาฎิตตฺตา วิปสฺสนา อนิมิตฺตา นาม, ตํ ภาเวหีติ วทติฯ ติ มานสฺส ทสฺสนาภิสมยา เจว ปหานาภิสมยา จฯ ติ ราคาทิสนฺตตาย อุปสโนฺตฯ จตุตฺถํฯ</p>


<h3>๕. สุภาสิตสุตฺตวณฺณนา</h3>
<p> ปญฺจเม ติ การเณหิ, อวยเวหิ วาฯ มุสาวาทาเวรมณิอาทีนิ หิ จตฺตาริ สุภาสิตวาจาย การณานิ, สจฺจวจนาทโย จตฺตาโร อวยวาฯ การณเตฺถ จ องฺคสเทฺท ‘‘จตูหี’’ติ นิสฺสกฺกวจนํ โหติ, อวยวเตฺถ กรณวจนํฯ ติ สมนุอาคตา ปวตฺตา ยุตฺตา จฯ ติ สมุลฺลปนวาจา, ยา ‘‘วาจา คิรา พฺยปฺปโถ’’ติ (ธ. ส. ๖๓๖) จ, ‘‘เนลา กณฺณสุขา’’ติ (ที. นิ. ๑.๙) จ อาคตาฯ ‘‘ยา ปน วาจาย เจ กตํ กมฺม’’นฺติ เอวํ วิญฺญตฺติ จ ‘‘ยา จตูหิ วจีทุจฺจริเตหิ อารติ…เป.… อยํ วุจฺจติ สมฺมาวาจา’’ติ (วิภ. ๒๐๖) เอวํ วิรติ จ, ‘‘ผรุสวาจา, ภิกฺขเว, อาเสวิตา ภาวิตา พหุลีกตา นิรยสํวตฺตนิกา โหตี’’ติ (อ. นิ. ๘.๔๐) เอวํ เจตนา จ วาจาติ อาคตา, น สา อิธ อธิเปฺปตาฯ กสฺมา? อภาสิตพฺพโตฯ ติ สุฎฺฐุ ภาสิตาฯ เตนสฺสา อตฺถาวหตํ ทีเปติฯ ติ น ทุฎฺฐุ ภาสิตาฯ เตนสฺสา อนตฺถาวหนปหานตํ ทีเปติฯ ติ ราคาทิวชฺชรหิตาฯ อิมินาสฺสา การณสุทฺธิํ จตุโทสาภาวญฺจ ทีเปติฯ ติ อนุวาทวิมุตฺตา ฯ อิมินาสฺสา สพฺพาการสมฺปตฺติํ ทีเปติฯ นฺติ ปณฺฑิตานํฯ เตน นินฺทาปสํสาสุ พาลา อปฺปมาณาติ ทีเปติฯ</p>


<p>   ติ ปุคฺคลาธิฎฺฐานาย เทสนาย จตูสุ วาจเงฺคสุ อญฺญตรนิโทฺทสวจนเมตํฯ นฺติ ตเสฺสว วาจงฺคสฺส ปฎิปกฺขภาสนนิวารณํฯ นฺติ อิมินา มิจฺฉาวาจปฺปหานํ ทีเปติฯ นฺติ อิมินา ปหีนมิจฺฉาวาเจน ภาสิตพฺพวจนลกฺขณํฯ องฺคปริทีปนตฺถํ ปเนตฺถ อภาสิตพฺพํ ปุเพฺพ อวตฺวา ภาสิตพฺพเมวาหฯ เอส นโย ติอาทีสุปิฯ เอตฺถ จ ปฐเมน ปิสุณโทสรหิตํ สมคฺคกรณํ วจนํ วุตฺตํ, ทุติเยน สมฺผปฺปลาปโทสรหิตํ ธมฺมโต อนเปตํ มนฺตาวจนํ, อิตเรหิ ทฺวีหิ ผรุสาลิกรหิตานิ ปิยสจฺจวจนานิฯ ติ อาทินา ตานิ องฺคานิ ปจฺจกฺขโต ทเสฺสโนฺต ตํ วาจํ นิคเมติฯ ยญฺจ อเญฺญ ปฎิญฺญาทีหิ อวยเวหิ, นามาทีหิ ปเทหิ, ลิงฺควจนวิภตฺติกาลการกสมฺปตฺตีหิ จ สมนฺนาคตํ มุสาวาทาทิวาจมฺปิ สุภาสิตนฺติ มญฺญนฺติ, ตํ ปฎิเสเธติฯ อวยวาทิสมนฺนาคตาปิ หิ ตถารูปี วาจา ทุพฺภาสิตาว โหติ อตฺตโน จ ปเรสญฺจ อนตฺถาวหตฺตาฯ อิเมหิ ปน จตูหเงฺคหิ สมนฺนาคตา สเจปิ มิลกฺขุภาสาปริยาปนฺนา ฆฎเจฎิกาคีติกปริยาปนฺนาปิ โหติ, ตถาปิ สุภาสิตาว โลกิยโลกุตฺตรหิตสุขาวหตฺตาฯ ตถา หิ มคฺคปเสฺส สสฺสํ รกฺขนฺติยา สีหฬเจฎิกาย สีหฬเกเนว ชาติชรามรณยุตฺตํ คีติกํ คายนฺติยา สทฺทํ สุตฺวา มคฺคํ คจฺฉนฺตา สฎฺฐิมตฺตา วิปสฺสกา ภิกฺขู อรหตฺตํ ปาปุณิํสุฯ ตถา ติโสฺส นาม อารทฺธวิปสฺสโก ภิกฺขุ ปทุมสรสมีเปน คจฺฉโนฺต ปทุมสเร ปทุมานิ ภญฺชิตฺวา –</p>


<p>
‘‘ปาโตว  
ผุลฺลิตโกกนทํ, สูริยาโลเกน ภิชฺชิยเต;  
  
เอวํ มนุสฺสตฺตํ คตา สตฺตา, ชราภิเวเคน มทฺทิยนฺตี’’ติฯ –  
</p>
  
<p>อิมํ คีติกํ คายนฺติยา เจฎิกาย สุตฺวา อรหตฺตํ ปโตฺตฯ</p>


<p>พุทฺธนฺตเรปิ อญฺญตโร ปุริโส สตฺตหิ ปุเตฺตหิ สทฺธิํ อฎวิโต อาคมฺม อญฺญตราย อิตฺถิยา มุสเลน ตณฺฑุเล โกเฎฺฎนฺติยา –</p>


<p>
‘‘ชราย  
  
ปริมทฺทิตํ เอตํ, มิลาตฉวิจมฺมนิสฺสิตํ;  
  
มรเณน ภิชฺชติ เอตํ, มจฺจุสฺส ฆาสมามิสํฯ  
</p>
  
<p>
‘‘กิมีนํ อาลยํ เอตํ, นานากุณเปน ปูริตํ;  
  
อสุจิสฺส ภาชนํ เอตํ, กทลิกฺขนฺธสมํ อิท’’นฺติฯ –  
</p>
  
<p>อิมํ คีติกํ สุตฺวา ปจฺจเวกฺขโนฺต สห ปุเตฺตหิ ปเจฺจกโพธิํ ปโตฺตฯ เอวํ อิเมหิ จตูหิ อเงฺคหิ สมนฺนาคตา วาจา สเจปิ มิลกฺขุภาสาปริยาปนฺนา ฆฎเจฎิกาคีติกปริยาปนฺนาปิ โหติ, ตถาปิ สุภาสิตาติ เวทิตพฺพาฯ สุภาสิตตฺตา เอว จ อนวชฺชา จ อนนุวชฺชา จ วิญฺญูนํ อตฺถตฺถิกานํ อตฺถปฎิสรณานํ, โน พฺยญฺชนปฎิสรณานนฺติฯ</p>


<p>ติ อนุจฺฉวิกาหิฯ ติ ปสํสิฯ ติ วิปฺปฎิสาเรน น ตาเปยฺย น วิพาเธยฺยฯ ติ ปเรหิ ภินฺทโนฺต นาภิภเวยฺย น พาเธยฺยฯ อิติ อิมาย คาถาย อปิสุณวาจาวเสน ภควนฺตํ โถเมติฯ ติ ปิยายิตาฯ ติ ยํ วาจํ ภาสโนฺต ปเรสํ ปาปานิ อปฺปิยานิ ผรุสวจนานิ อนาทาย อตฺถพฺยญฺชนมธุรํ ปิยเมว ภาสติ, ตํ วาจํ ภาเสยฺยาติ  ปิยวาจาวเสน อภิตฺถวิฯ</p>


<p>ติ สาธุภาเวน อมตสทิสาฯ วุตฺตมฺปิ เหตํ – ‘‘สจฺจํ หเว สาทุตรํ รสาน’’นฺติ (สํ. นิ. ๑.๒๔๖) นิพฺพานามตปจฺจยตฺตา วา อมตาฯ ติ ยา อยํ สจฺจวาจา นาม, เอส โปราโณ ธโมฺม จริยา ปเวณีฯ อิทเมว หิ โปราณานํ อาจิณฺณํ, น เต อลิกํ ภาสิํสุฯ เตเนวาห – ติฯ</p>


<p>ตตฺถ สเจฺจ ปติฎฺฐิตตฺตาว อตฺตโน จ ปเรสญฺจ อเตฺถ ปติฎฺฐิตา, อเตฺถ ปติฎฺฐิตตฺตา เอว ธเมฺม ปติฎฺฐิตา โหนฺตีติ เวทิตพฺพาฯ สจฺจวิเสสนเมว วา เอตํฯ อิทํ หิ วุตฺตํ โหติ – สเจฺจ ปติฎฺฐิตา, กีทิเส? อเตฺถ จ ธเมฺม จ, ยํ ปเรสํ อตฺถโต อนเปตตฺตา อตฺถํ อนุปโรธกรํ , ธมฺมโต อนเปตตฺตา ธมฺมํ ธมฺมิกเมว อตฺถํ สาเธตีติฯ อิติ อิมาย คาถาย สจฺจวจนวเสน อภิตฺถวิฯ</p>


<p>นฺติ  อภยํ นิรุปทฺทวํฯ เกน การเณนาติ เจฯ  ยสฺมา กิเลสนิพฺพานํ ปาเปติ, วฎฺฎทุกฺขสฺส จ อนฺตกิริยาย สํวตฺตตีติ อโตฺถฯ อถ วา ยํ พุโทฺธ นิพฺพานปตฺติยา ทุกฺขสฺสนฺตกิริยายาติ ทฺวินฺนํ นิพฺพานธาตูนํ อตฺถาย เขมมคฺคปฺปกาสนโต เขมํ วาจํ ภาสติ, ติ สา วาจา สพฺพวาจานํ เสฎฺฐาติ เอวเมตฺถ อโตฺถ ทฎฺฐโพฺพฯ อิติ อิมาย คาถาย มนฺตาวจนวเสน ภควนฺตํ อภิตฺถวโนฺต อรหตฺตนิกูเฎน เทสนํ นิฎฺฐเปสีติฯ ปญฺจมํฯ</p>


<h3>๖. สาริปุตฺตสุตฺตวณฺณนา</h3>
<p> ฉเฎฺฐ ติ อกฺขราทิปริปุณฺณายฯ ติ อวิพทฺธาย อปลิพุทฺธายฯ ธมฺมเสนาปติสฺส หิ กเถนฺตสฺส ปิตฺตาทีนํ วเสน อปลิพุทฺธวจนํ โหติ, อยทเณฺฑน ปหตกํสตาลโต สโทฺท วิย นิจฺฉรติฯ ติ อเนลาย อคลาย นิโทฺทสาย เจว อกฺขลิตปทพฺยญฺชนาย จฯ เถรสฺส หิ กถยโต ปทํ วา พฺยญฺชนํ วา น ปริหายติฯ ติ อตฺถสฺส วิญฺญาปนสมตฺถายฯ นฺติ  ภิกฺขูนํฯ</p>


<p>ติ ‘‘จตฺตาริมานิ, อาวุโส, อริยสจฺจานิฯ กตมานิ จตฺตาริ? ทุกฺขํ อริยสจฺจํ…เป.… อิมานิ โข, อาวุโส, จตฺตาริ อริยสจฺจานิ, ตสฺมาติห, อาวุโส, อิทํ ทุกฺขํ อริยสจฺจนฺติ โยโค กรณีโย’’ติ (สํ. นิ. ๕.๑๐๙๖-๑๐๙๘) เอวํ สํขิเตฺตนปิ เทเสติฯ ติ ‘‘กตมํ, อาวุโส, ทุกฺขํ อริยสจฺจ’’นฺติอาทินา (ม. นิ. ๓.๓๗๓) นเยน ตาเนว วิภชโนฺต วิตฺถาเรนปิ ภาสติฯ ขนฺธาทิเทสนาสุปิ เอเสว นโยฯ ติ ยถา มธุรํ อมฺพปกฺกํ สายิตฺวา ปเกฺขหิ วาตํ ทตฺวา มธุรสฺสรํ นิจฺฉาเรนฺติยา สาฬิกสกุณิยา นิโคฺฆโส, เอวํ เถรสฺส ธมฺมํ กเถนฺตสฺส มธุโร นิโคฺฆโส โหติฯ ติ สมุทฺทโต อูมิโย วิย อนนฺตํ ปฎิภานํ อุฎฺฐหติฯ ติ โอทหนฺติฯ ฉฎฺฐํฯ</p>


<h3>๗. ปวารณาสุตฺตวณฺณนา</h3>
<p> สตฺตเม   ติ ตสฺมิํ อหุ, ตสฺมิํ ทิวเสติ อโตฺถฯ อุปวสนฺติ เอตฺถาติ ฯ อุปวสนฺตีติ จ สีเลน วา อนสเนน วา อุเปตา หุตฺวา วสนฺตีติ อโตฺถฯ โส ปเนส อุโปสถทิวโส อฎฺฐมีจาตุทฺทสีปนฺนรสีเภเทน ติวิโธ, ตสฺมา เสสทฺวยนิวารณตฺถํ  วุตฺตํฯ ติ วสฺสํ-วุฎฺฐ-ปวารณายฯ วิสุทฺธิปวารณาติปิ เอติสฺสาว นามํฯ ติ สายนฺหสมเย สมฺปตฺตปริสาย กาลยุตฺตํ ธมฺมํ เทเสตฺวา อุทกโกฎฺฐเก คตฺตานิ ปริสิญฺจิตฺวา นิวตฺถนิวาสโน เอกํสํ สุคตมหาจีวรํ กตฺวา มชฺฌิมตฺถมฺภํ นิสฺสาย ปญฺญเตฺต วรพุทฺธาสเน ปุรตฺถิมทิสาย อุฎฺฐหโต จนฺทมณฺฑลสฺส สิริํ สิริยา อภิภวมาโน นิสิโนฺน โหติฯ นฺติ ยโต ยโต อนุวิโลเกติ, ตโต ตโต ตุณฺหีภูตเมวฯ ตตฺถ หิ เอกภิกฺขุสฺสาปิ หตฺถกุกฺกุจฺจํ วา ปาทกุกฺกุจฺจํ วา นตฺถิ, สเพฺพ นิรวา สเนฺตน อิริยาปเถน นิสีทิํสุฯ ติ ทิสฺสมานปญฺจปสาเทหิ เนเตฺตหิ อนุวิโลเกตฺวาฯ ติ โวสฺสคฺคเตฺถ นิปาโตฯ ติ เอตฺถ ติ ปุจฺฉนเตฺถ น-กาโรฯ กิํ เม กิญฺจิ  ครหถ? ยทิ ครหถ, วทถ, อิจฺฉาเปมิ โว วตฺตุนฺติ อโตฺถฯ ติ อิมินา กายวจีทฺวาราเนว ปวาเรติ, น มโนทฺวารํฯ กสฺมา? อปากฎตฺตาฯ กายวจีทฺวาเรสุ หิ โทโส ปากโฎ โหติ, น มโนทฺวาเรฯ ‘‘เอกมเญฺจ สยโตปิ หิ กิํ จิเนฺตสี’’ติ? ปุจฺฉิตฺวา จิตฺตาจารํ ชานาติฯ อิติ มโนทฺวารํ อปากฎตฺตา น ปวาเรติ, โน อปริสุทฺธตฺตาฯ โพธิสตฺตภูตสฺสาปิ หิ ตสฺส ภูริทตฺตฉทฺทนฺตสงฺขปาลธมฺมปาลาทิกาเล มโนทฺวารํ ปริสุทฺธํ, อิทาเนตฺถ วตฺตพฺพเมว นตฺถิฯ</p>


<p>ติ ธมฺมเสนาปติฎฺฐาเน ฐิตตฺตา ภิกฺขุสงฺฆสฺส ภารํ วหโนฺต เอตํ อโวจฯ ติ, ภเนฺต, มยํ ภควโต น กิญฺจิ ครหามฯ ติ อิทํ จตุนฺนํ อรกฺขิยตํ สนฺธาย เถโร อาหฯ ภควโต หิ จตฺตาริ อรกฺขิยานิฯ ยถาห –</p>


<p>‘‘จตฺตาริมานิ , ภิกฺขเว, ตถาคตสฺส อรกฺขิยานิฯ กตมานิ จตฺตาริ? ปริสุทฺธกายสมาจาโร, ภิกฺขเว, ตถาคโต, นตฺถิ ตถาคตสฺส กายทุจฺจริตํ, ยํ ตถาคโต รเกฺขยฺย ‘มา เม อิทํ ปโร อญฺญาสี’ติฯ ปริสุทฺธวจีสมาจาโร, ภิกฺขเว, ตถาคโต, นตฺถิ ตถาคตสฺส  วจีทุจฺจริตํ, ยํ ตถาคโต รเกฺขยฺย, ‘มา เม อิทํ ปโร อญฺญาสี’ติฯ ปริสุทฺธมโนสมาจาโร, ภิกฺขเว, ตถาคโต, นตฺถิ ตถาคตสฺส มโนทุจฺจริตํ, ยํ ตถาคโต รเกฺขยฺย, ‘มา เม อิทํ ปโร อญฺญาสี’ติฯ ปริสุทฺธาชีโว, ภิกฺขเว, ตถาคโต, นตฺถิ ตถาคตสฺส มิจฺฉาอาชีโว, ยํ ตถาคโต รเกฺขยฺย ‘‘มา เม อิทํ ปโร อญฺญาสี’’ติ (อ. นิ. ๗.๕๘)ฯ</p>


<p>อิทานิ ภควโต ยถาภูตคุเณ กเถโนฺต ติอาทิมาหฯ ตตฺถ ติ กสฺสปสมฺมาสมฺพุทฺธโต ปฎฺฐาย อเญฺญน สมเณน วา พฺราหฺมเณน วา อนุปฺปาทิตปุพฺพสฺสฯ ติ อิทํ อนุปฺปนฺนเววจนเมวฯ ติ อเญฺญน อเทสิตสฺสฯ ติ ปฐมคตสฺส ภควโต ปจฺฉา สมนุอาคตาฯ อิติ เถโร ยสฺมา สเพฺพปิ ภควโต สีลาทโย คุณา อรหตฺตมคฺคเมว นิสฺสาย อาคตา, ตสฺมา อรหตฺตมคฺคเมว นิสฺสาย คุณํ กเถสิฯ เตน สพฺพคุณา กถิตาว โหนฺติฯ ติ อิทํ เถโร สเทวเก โลเก อคฺคปุคฺคลสฺส อตฺตโน เจว สงฺฆสฺส จ กายิกวาจสิกํ ปวาเรโนฺต อาหฯ</p>


<p>  นฺติ จกฺกวตฺติมฺหิ กาลงฺกเต วา ปพฺพชิเต วา สตฺตาหจฺจเยน จกฺกํ อนฺตรธายติ, ตโต ทสวิธํ ทฺวาทสวิธํ จกฺกวตฺติวตฺตํ ปูเรตฺวา นิสินฺนสฺส ปุตฺตสฺส อญฺญํ ปาตุภวติ, ตํ โส ปวเตฺตติฯ รตนมยตฺตา ปน สทิสเฎฺฐน ตเทว วตฺตํ กตฺวา ‘‘ปิตรา ปวตฺติต’’นฺติ วุตฺตํฯ ยสฺมา วา โส ‘‘อโปฺปสฺสุโกฺก ตฺวํ, เทว, โหหิ, อหมนุสาสิสฺสามี’’ติ อาห, ตสฺมา ปิตรา ปวตฺติตํ อาณาจกฺกํ อนุปฺปวเตฺตติ นามฯ ติ สมฺมา นเยน เหตุนา การเณเนว อนุปฺปวเตฺตสิฯ ภควา หิ จตุสจฺจธมฺมํ กเถติ, เถโร ตเมว อนุกเถติ, ตสฺมา เอวมาหฯ ติ ทฺวีหิ ภาเคหิ วิมุตฺตา , อรูปาวจรสมาปตฺติยา รูปกายโต วิมุตฺตา, อคฺคมเคฺคน นามกายโตติฯ ติ ปญฺญาย วิมุตฺตา เตวิชฺชาทิภาวํ อปฺปตฺตา ขีณาสวาฯ</p>


<p>ติ วิสุทฺธตฺถายฯ ติ สํโยชนสงฺขาเต เจว พนฺธนสงฺขาเต จ กิเลเส ฉินฺทิตฺวา ฐิตาฯ นฺติ วิชิตราคโทสโมหสงฺคามํ, มารพลสฺส วิชิตตฺตาปิ  วิชิตสงฺคามํฯ นฺติ อฎฺฐงฺคิกมคฺครเถ อาโรเปตฺวา เวเนยฺยสตฺถํ วาเหติ สํสารกนฺตารํ อุตฺตาเรตีติ ภควา สตฺถวาโห, ตํ สตฺถวาหํฯ ติ อโนฺตตุโจฺฉ ทุสฺสีโลฯ นฺติ อาทิจฺจพนฺธุํ สตฺถารํ ทสพลํ วนฺทามีติ วทติฯ สตฺตมํฯ</p>


<h3>๘. ปโรสหสฺสสุตฺตวณฺณนา</h3>
<p> อฎฺฐเม นฺติ อติเรกสหสฺสํฯ นฺติ นิพฺพาเน กุโตจิ ภยํ นตฺถิ, นิพฺพานปฺปตฺตสฺส วา กุโตจิ ภยํ นตฺถีติ นิพฺพานํ อกุโตภยํ นามฯ ติ วิปสฺสิโต ปฎฺฐาย อิสีนํ สตฺตมโก อิสิฯ</p>


<p>ติ อิทํ ภควา อตฺถุปฺปตฺติวเสน อาหฯ สงฺฆมเชฺฌ กิร กถา อุทปาทิ ‘‘วงฺคีสเตฺถโร วิสฺสฎฺฐวโตฺต , เนว อุเทฺทเส, น ปริปุจฺฉาย, น โยนิโสมนสิกาเร กมฺมํ กโรติ, คาถา พนฺธโนฺต จุณฺณิยปทานิ กโรโนฺต วิจรตี’’ติฯ อถ ภควา จิเนฺตสิ – ‘‘อิเม ภิกฺขู วงฺคีสสฺส ปฎิภานสมฺปตฺติํ น ชานนฺติ, จิเนฺตตฺวา จิเนฺตตฺวา วทตีติ มญฺญนฺติ, ปฎิภานสมฺปตฺติมสฺส ชานาเปสฺสามี’’ติ จิเนฺตตฺวา, ติอาทิมาหฯ</p>


<p>นฺติ อเนกานิ กิเลสุมฺมุชฺชนสตานิ, วฎฺฎปถตฺตา ปน ปถนฺติ วุตฺตํฯ ติ ราคขิลาทีนิ ปญฺจ ภินฺทิตฺวา จรสิฯ ติ ตํ เอวํ อภิภุยฺย ภินฺทิตฺวา จรนฺตํ พุทฺธํ ปสฺสถฯ นฺติ พนฺธนโมจนกรํฯ นฺติ อนิสฺสิตํฯ นฺติ สติปฎฺฐานาทิโกฎฺฐาสวเสน ธมฺมํ วิภชนฺตํฯ ปวิภชฺชาติ วา ปาโฐ, องฺคปจฺจงฺคโกฎฺฐาสวเสน วิภชิตฺวา วิภชิตฺวา ปสฺสถาติ อโตฺถฯ</p>


<p>ติ  จตุโรฆสฺสฯ นฺติ สติปฎฺฐานาทิวเสน อเนกวิธํฯ ติ ตสฺมิํ เตน อกฺขาเต อมเตฯ ติ ธมฺมสฺส ปสฺสิตาโรฯ ติ อสํหาริยา หุตฺวา ปติฎฺฐิตาฯ</p>


<p>ติ อติวิชฺฌิตฺวาฯ นฺติ สเพฺพสํ ทิฎฺฐิฎฺฐานานํ วิญฺญาณฎฺฐิตีนํ วา ฯ ติ อติกฺกมภูตํ นิพฺพานมทฺทสฯ นฺติ อุตฺตมธมฺมํฯ อเคฺคติ วา ปาโฐ, ปฐมตรนฺติ อโตฺถฯ นฺติ ปญฺจนฺนํ, อคฺคธมฺมํ ปญฺจวคฺคิยานํ, อเคฺค วา ปญฺจวคฺคิยานํ ธมฺมํ เทเสสีติ อโตฺถฯ ติ ยสฺมา เอส ธโมฺม สุเทสิโตติ ชานเนฺตน จ ปมาโท น กาตโพฺพ, ตสฺมาฯ ติ ติโสฺส สิกฺขา สิเกฺขยฺยฯ อฎฺฐมํฯ</p>


<h3>๙. โกณฺฑญฺญสุตฺตวณฺณนา</h3>
<p> นวเม  ติ ปฐมํ ธมฺมสฺส อญฺญาตตฺตา เอวํ คหิตนาโม เถโรฯ ติ กีวจิรสฺส? ทฺวาทสนฺนํ สํวจฺฉรานํฯ เอตฺตกํ กาลํ กตฺถ วิหาสีติฯ ฉทฺทนฺตภวเน มนฺทากินิโปกฺขรณิยา ตีเร ปเจฺจกพุทฺธานํ วสนฎฺฐาเนฯ กสฺมา? วิหารครุตายฯ โส หิ ปญฺญวา มหาสาวโกฯ ยเถว ภควโต, เอวมสฺส ทสสหสฺสจกฺกวาเฬ เทวมนุสฺสานํ อพฺภนฺตเร คุณา ปตฺถฎาวฯ เทวมนุสฺสา ตถาคตสฺส สนฺติกํ คนฺตฺวา คนฺธมาลาทีหิ ปูชํ กตฺวา ‘‘อคฺคธมฺมํ ปฎิวิทฺธสาวโก’’ติ อนนฺตรํ เถรํ อุปสงฺกมิตฺวา ปูเชนฺติฯ สนฺติกํ อาคตานญฺจ นาม ตถารูปา ธมฺมกถา วา ปฎิสนฺถาโร วา กาตโพฺพ โหติฯ เถโร จ วิหารครุโก, เตนสฺส โส ปปโญฺจ วิย อุปฎฺฐาติฯ อิติ วิหารครุตาย ตตฺถ คนฺตฺวา วิหาสิฯ</p>


<p>อปรมฺปิ การณํ – ภิกฺขาจารเวลายํ ตาว สพฺพสาวกา วสฺสเคฺคน คจฺฉนฺติฯ ธมฺมเทสนากาเล ปน มชฺฌฎฺฐาเน อลงฺกตพุทฺธาสนมฺหิ สตฺถริ นิสิเนฺน ทกฺขิณหตฺถปเสฺส ธมฺมเสนาปติ, วามหตฺถปเสฺส มหาโมคฺคลฺลานเตฺถโร นิสีทติ, เตสํ ปิฎฺฐิภาเค อญฺญาสิโกณฺฑญฺญเตฺถรสฺส อาสนํ ปญฺญาเปนฺติฯ เสสา ภิกฺขู ตํ ปริวาเรตฺวา นิสีทนฺติฯ เทฺว อคฺคสาวกา อคฺคธมฺมปฎิวิทฺธตฺตา จ มหลฺลกตฺตา จ เถเร สคารวา เถรํ มหาพฺรหฺมํ  วิย อคฺคิกฺขนฺธํ วิย อาสีวิสํ วิย จ มญฺญมานา ธุราสเน นิสีทนฺตา โอตฺตปฺปนฺติ หรายนฺติฯ เถโร จิเนฺตสิ – ‘‘อิเมหิ ธุราสนตฺถาย กปฺปสตสหสฺสาธิกํ อสเงฺขฺยยฺยํ ปารมิโย ปูริตา, เต อิทานิ ธุราสเน นิสีทนฺตา มม โอตฺตปฺปนฺติ หรายนฺติ, ผาสุวิหารํ เนสํ กริสฺสามี’’ติฯ โส ปติรูเป กาเล ตถาคตํ อุปสงฺกมิตฺวา ‘‘อิจฺฉามหํ, ภเนฺต, ชนปเท วสิตุ’’นฺติ อาห, สตฺถา อนุชานิฯ</p>


<p>เถโร  เสนาสนํ สํสาเมตฺวา ปตฺตจีวรมาทาย ฉทฺทนฺตภวเน มนฺทากินิตีรํ คโตฯ ปุเพฺพ ปเจฺจกพุทฺธานํ ปาริจริยาย กตปริจยา อฎฺฐสหสฺสา หตฺถินาคา เถรํ ทิสฺวาว ‘‘อมฺหากํ ปุญฺญเกฺขตฺตํ อาคต’’นฺติ นเขหิ  จงฺกมนํ นิตฺติณํ กตฺวา อาวรณสาขา หริตฺวา เถรสฺส วสนฎฺฐานํ ปฎิชคฺคิตฺวา วตฺตํ กตฺวา สเพฺพ สนฺนิปติตฺวา มนฺตยิํสุ – ‘‘สเจ หิ มยํ ‘อยํ เถรสฺส กตฺตพฺพํ กริสฺสติ, อยํ กริสฺสตี’ติ ปฎิปชฺชิสฺสาม, เถโร พหุญาติกคามํ คโต วิย ยถาโธเตเนว ปเตฺตน คมิสฺสติ, วาเรน นํ ปฎิชคฺคิสฺสาม, เอกสฺส ปน วาเร ปเตฺต เสเสหิปิ นปฺปมชฺชิตพฺพ’’นฺติ วารํ ฐปยิํสุฯ วาริกนาโค ปาโตว เถรสฺส มุโขทกญฺจ ทนฺตกฎฺฐญฺจ ฐเปติ, วตฺตํ กโรติฯ</p>


<p> นาม เจสา ปณฺณาสโยชนา โหติฯ ตสฺสา ปญฺจวีสติโยชนมเตฺต ฐาเน เสวาโล วา ปณกํ วา นตฺถิ, ผลิกวณฺณํ อุทกเมว โหติฯ ตโต ปรํ ปน กฎิปฺปมาเณ อุทเก อฑฺฒโยชนวิตฺถตํ เสสปทุมวนํ ปณฺณาสโยชนํ สรํ ปริกฺขิปิตฺวา ฐิตํฯ ตทนนฺตรํ ตาว มหนฺตเมว รตฺตปทุมวนํ, ตทนนฺตรํ รตฺตกุมุทวนํ, ตทนนฺตรํ เสตกุมุทวนํ, ตทนนฺตรํ นีลุปฺปลวนํ, ตทนนฺตรํ รตฺตุปฺปลวนํ, ตทนนฺตรํ สุคนฺธรตฺตสาลิวนํ, ตทนนฺตรํ เอฬาลุกลาพุกุมฺภณฺฑาทีนิ มธุรรสานิ วลฺลิผลานิ, ตทนนฺตรํ อฑฺฒโยชนวิตฺถารเมว อุจฺฉุวนํ, ตตฺถ ปูครุกฺขกฺขนฺธปฺปมาณา อุจฺฉู, ตทนนฺตรํ กทลิวนํ, ยโต ทุเว ปกฺกานิ ขาทนฺตา กิลมนฺติ, ตทนนฺตรํ จาฎิปฺปมาณผลํ ปนสวนํ, ตทนนฺตรํ ชมฺพุวนํ, ตทนนฺตรํ อมฺพวนํ, ตทนนฺตรํ กปิตฺถวนนฺติฯ สเงฺขปโต ตสฺมิํ ทเห ขาทิตพฺพยุตฺตกํ ผลํ นาม นตฺถีติ น วตฺตพฺพํฯ กุสุมานํ ปุปฺผนสมเย วาโต เรณุวฎฺฎิํ อุฎฺฐาเปตฺวา ปทุมินิปเตฺตสุ ฐเปติ, ตตฺถ อุทกผุสิตานิ ปตนฺติฯ ตโต อาทิจฺจปาเกน ปจฺจิตฺวา ปกฺกปโยฆนิกา วิย ติฎฺฐติ, เอตํ โปกฺขรมธุ นาม , ตํ เถรสฺส อาหริตฺวา เทนฺติฯ มุฬาลํ นงฺคลสีสมตฺตํ โหติ, ตมฺปิ อาหริตฺวา เทนฺติฯ ภิสํ มหาเภริโปกฺขรปฺปมาณํ โหติ, ตสฺส เอกสฺมิํ ปเพฺพ ปาทฆฎกปฺปมาณํ ขีรํ โหติ, ตํ อาหริตฺวา เทนฺติฯ โปกฺขรฎฺฐีนิ มธุสกฺขราย โยเชตฺวา  เทนฺติฯ อุจฺฉุํ ปาสาณปิเฎฺฐ ฐเปตฺวา ปาเทน อกฺกมนฺติฯ ตโต รโส ปคฺฆริตฺวา โสณฺฑิอาวาเฎ ปูเรตฺวา, อาทิจฺจปาเกน ปจฺจิตฺวา ขีรปาสาณปิโณฺฑ วิย ติฎฺฐติ, ตํ อาหริตฺวา เทนฺติฯ ปนสกทลิอมฺพปกฺกาทีสุ กถาว นตฺถิฯ</p>


<p>เกลาสปพฺพเต  นาคทโตฺต นาม เทวปุโตฺต วสติฯ เถโร กาเลน กาลํ ตสฺส วิมานทฺวารํ คจฺฉติฯ โส นวสปฺปิโปกฺขรมธุจุณฺณยุตฺตสฺส นิรุทกปายาสสฺส ปตฺตํ ปูเรตฺวา เทติฯ โส กิร กสฺสปพุทฺธกาเล วีสติวสฺสสหสฺสานิ สุคนฺธสปฺปินา ขีรสลากํ อทาสิฯ เตนเสฺสตํ โภชนํ อุปฺปชฺชติฯ เอวํ เถโร ทฺวาทส วสฺสานิ วสิตฺวา อตฺตโน อายุสงฺขารํ โอโลเกโนฺต ปริกฺขีณภาวํ ญตฺวา ‘‘กตฺถ ปรินิพฺพายิสฺสามี’’ติ จิเนฺตตฺวา – ‘‘หตฺถินาเคหิ มํ ทฺวาทส วสฺสานิ อุปฎฺฐหเนฺตหิ ทุกฺกรํ กตํ, สตฺถารํ อนุชานาเปตฺวา เอเตสํเยว สนฺติเก ปรินิพฺพายิสฺสามี’’ติ อากาเสน ภควโต สนฺติกํ อคมาสิฯ เตน วุตฺตํ ‘‘สุจิรเสฺสว เยน ภควา เตนุปสงฺกมี’’ติฯ</p>


<p>ติ กสฺมา นามํ สาเวติ? เถรญฺหิ เกจิ สญฺชานนฺติ, เกจิ น สญฺชานนฺติฯ ตตฺถ เถโร จิเนฺตสิ – ‘‘เย มํ อชานนฺตา ‘โก เอส ปณฺฑรสีโส โอภโคฺค โคปานสิวโงฺก มหลฺลโก สตฺถารา สทฺธิํ ปฎิสนฺถารํ กโรตี’ติ จิตฺตํ ปทูเสสฺสนฺติ, เต อปายปูรกา ภวิสฺสนฺติฯ เย ปน มํ ชานนฺตา – ‘ทสสหสฺสจกฺกวาเฬ สตฺถา วิย ปญฺญาโต ปากโฎ มหาสาวโก’ติ จิตฺตํ ปสาเทสฺสนฺติ, เต สคฺคูปคา ภวิสฺสนฺตี’’ติ, สตฺตานํ อปายมคฺคํ ปิทหิตฺวา สคฺคมคฺคํ วิวรโนฺต นามํ สาเวติฯ</p>


<p>ติ ปฐมํ สตฺถา จตฺตาริ สจฺจานิ พุชฺฌิ, ปจฺฉา เถโร, ตสฺมา พุทฺธานุพุโทฺธติ, วุจฺจติฯ ติ พาฬฺหวีริโยฯ นฺติ ติณฺณํ วิเวกานํฯ ติ ฉสุ อภิญฺญาสุ จตโสฺส วทติฯ อิตรา เทฺว กิญฺจาปิ น วุตฺตา, เถโร ปน ฉฬภิโญฺญวฯ อิมิสฺสา จ คาถาย ปริโยสาเน ปริสา สนฺนิสีทิฯ ปริสาย  สนฺนิสินฺนภาวํ ญตฺวา เถโร สตฺถารา สทฺธิํ ปฎิสนฺถารํ กตฺวา ‘‘ปริกฺขีณา เม, ภเนฺต, อายุสงฺขารา, ปรินิพฺพายิสฺสามี’’ติ, ปรินิพฺพานกาลํ อนุชานาเปสิ ฯ กตฺถ ปรินิพฺพายิสฺสสิ โกณฺฑญฺญาติ? อุปฎฺฐาเกหิ เม, ภเนฺต, หตฺถินาเคหิ ทุกฺกรํ กตํ, เตสํ สนฺติเกติฯ สตฺถา อนุชานิฯ</p>


<p>เถโร ทสพลํ ปทกฺขิณํ กตฺวา – ‘‘ปุพฺพํ ตํ เม, ภเนฺต, ปฐมทสฺสนํ, อิทํ ปจฺฉิมทสฺสน’’นฺติ ปริเทวเนฺต มหาชเน สตฺถารํ วนฺทิตฺวา นิกฺขมิตฺวา, ทฺวารโกฎฺฐเก ฐิโต – ‘‘มา  โสจิตฺถ, มา ปริเทวิตฺถ, พุทฺธา วา โหนฺตุ พุทฺธสาวกา วา, อุปฺปนฺนา สงฺขารา อภิชฺชนกา นาม นตฺถี’’ติ มหาชนํ โอวทิตฺวา ปสฺสนฺตเสฺสว มหาชนสฺส เวหาสํ อพฺภุคฺคมฺม มนฺทากินิตีเร โอตริตฺวา โปกฺขรณิยํ นฺหตฺวา นิวตฺถนิวาสโน กตุตฺตราสโงฺค เสนาสนํ สํสาเมตฺวา ผลสมาปตฺติยา ตโย ยาเม วีตินาเมตฺวา พลวปจฺจูสสมเย ปรินิพฺพายิฯ เถรสฺส สหปรินิพฺพานา หิมวติ สพฺพรุกฺขา ปุเปฺผหิ จ ผเลหิ จ โอนตวินตา อเหสุํฯ วาริกนาโค เถรสฺส ปรินิพฺพุตภาวํ อชานโนฺต ปาโตว มุโขทกทนฺตกฎฺฐานิ อุปฎฺฐเปตฺวา วตฺตํ กตฺวา ขาทนียผลานิ อาหริตฺวา จงฺกมนโกฎิยํ อฎฺฐาสิฯ โส ยาว สูริยุคฺคมนา เถรสฺส นิกฺขมนํ อปสฺสโนฺต ‘‘กิํ นุ โข เอตํ? ปุเพฺพ อโยฺย ปาโตว จงฺกมติ, มุขํ โธวติฯ อชฺช ปน ปณฺณสาลโตปิ น นิกฺขมตี’’ติ กุฎิทฺวารํ กเมฺปตฺวา โอโลเกโนฺต เถรํ นิสินฺนกเมว ทิสฺวา หตฺถํ ปสาเรตฺวา ปรามสิตฺวา อสฺสาสปสฺสาเส ปริเยสโนฺต เตสํ อปฺปวตฺติภาวํ ญตฺวา – ‘‘ปรินิพฺพุโต เถโร’’ติ โสณฺฑํ มุเข ปกฺขิปิตฺวา มหารวํ วิรวิฯ สกลหิมวโนฺต เอกนินฺนาโท อโหสิฯ อฎฺฐนาคสหสฺสานิ สนฺนิปติตฺวา เถรํ เชฎฺฐกนาคสฺส กุเมฺภ นิสีทาเปตฺวา สุปุปฺผิตรุกฺขสาขา คเหตฺวา ปริวาเรตฺวา สกลหิมวนฺตํ อนุวิจริตฺวา สกฎฺฐานเมว อาคตาฯ</p>


<p>สโกฺก วิสฺสกมฺมํ อามเนฺตสิ – ‘‘ตาต, อมฺหากํ เชฎฺฐภาตา ปรินิพฺพุโต, สกฺการํ กริสฺสาม, นวโยชนิกํ สพฺพรตนมยํ กูฎาคารํ มาเปหี’’ติฯ โส ตถา กตฺวา เถรํ ตตฺถ นิปชฺชาเปตฺวา หตฺถินาคานํ อทาสิฯ เต กูฎาคารํ อุกฺขิปิตฺวา ติโยชนสหสฺสํ หิมวนฺตํ ปุนปฺปุนํ อาวิชฺฌิํสุ ฯ เตสํ หตฺถโต อากาสฎฺฐกา เทวา คเหตฺวา  สาธุกีฬิตํ กีฬิํสุฯ ตโต วสฺสวลาหกา สีตวลาหกา อุณฺหวลาหกา จาตุมหาราชิกา ตาวติํสาติ เอเตนุปาเยน ยาว พฺรหฺมโลกา กูฎาคารํ อคมาสิ, ปุน พฺรหฺมาโน เทวานนฺติ อนุปุเพฺพน หตฺถินาคานํเยว กูฎาคารํ อทํสุฯ เอเกกา เทวตา จตุรงฺคุลมตฺตํ จนฺทนฆฎิกํ อาหริ, จิตโก นวโยชนิโก อโหสิฯ กูฎาคารํ จิตกํ อาโรปยิํสุฯ ปญฺจ ภิกฺขุสตานิ อากาเสนาคนฺตฺวา สพฺพรตฺติํ สชฺฌายมกํสุฯ อนุรุทฺธเตฺถโร ธมฺมํ กเถสิ, พหูนํ เทวตานํ ธมฺมาภิสมโย อโหสิฯ ปุนทิวเส อรุณุคฺคมนเวลายเมว จิตกํ นิพฺพาเปตฺวา สุมนมกุฬวณฺณานํ ธาตูนํ ปริสาวนํ ปูเรตฺวา ภควติ นิกฺขมิตฺวา เวฬุวนวิหารโกฎฺฐกํ สมฺปเตฺต อาหริตฺวา สตฺถุ หเตฺถ ฐปยิํสุฯ สตฺถา ธาตุปริสาวนํ คเหตฺวา ปถวิยา หตฺถํ ปสาเรสิ, มหาปถวิํ ภินฺทิตฺวา รชตพุพฺพุฬสทิสํ เจติยํ  นิกฺขมิฯ สตฺถา สหเตฺถน เจติเย ธาตุโย นิเธสิฯ อชฺชาปิ กิร ตํ เจติยํ ธรติเยวาติฯ นวมํฯ</p>


<h3>๑๐. โมคฺคลฺลานสุตฺตวณฺณนา</h3>
<p> ทสเม ติ ปริเยสติ ปจฺจเวกฺขติฯ ติ ปพฺพตสฺสฯ นฺติ พุทฺธมุนิํฯ นฺติ ทุกฺขปารํ คตํฯ นฺติ สมเนฺนสโนฺตฯ นฺติ เอวํ สพฺพคุณสมฺปนฺนํฯ นฺติ อเนเกหิ คุเณหิ สมนฺนาคตํฯ ทสมํฯ</p>


<h3>๑๑. คคฺคราสุตฺตวณฺณนา</h3>
<p> เอกาทสเม นฺติ เต อสฺสุทํฯ อสฺสุทนฺติ นิปาตมตฺตํฯ ติ สรีรวเณฺณนฯ ติ ปริวาเรนฯ ติ วิคตมโล อาทิโจฺจ วิยฯ เอกาทสมํฯ</p>


<h3>๑๒. วงฺคีสสุตฺตวณฺณนา</h3>
<p> ทฺวาทสเม  ติ ปิยวจนํฯ ติ ตสฺส เถรสฺส นามํฯ โส กิร ปุเพฺพ ปทุมุตฺตรกาเล ปฎิภานสมฺปนฺนํ สาวกํ ทิสฺวา ทานํ  ทตฺวา ปตฺถนํ กตฺวา กปฺปสตสหสฺสํ ปารมิโย ปูเรตฺวา อมฺหากํ ภควโต กาเล สกลชมฺพุทีเป วาทกามตาย ชมฺพุสาขํ ปริหริตฺวา เอเกน ปริพฺพาชเกน สทฺธิํ วาทํ กตฺวา วาเท ชยปราชยานุภาเวน เตเนว ปริพฺพาชเกน สทฺธิํ สํวาสํ กเปฺปตฺวา วสมานาย เอกิสฺสา ปริพฺพาชิกาย กุจฺฉิมฺหิ นิพฺพโตฺต วยํ อาคมฺม มาติโต ปญฺจวาทสตานิ, ปิติโต ปญฺจวาทสตานีติ วาทสหสฺสํ อุคฺคณฺหิตฺวา วิจรติฯ เอกญฺจ วิชฺชํ ชานาติ, ยํ วิชฺชํ ปริชปฺปิตฺวา มตานํ สีสํ องฺคุลิยา ปหริตฺวา – ‘‘อสุกฎฺฐาเน นิพฺพโตฺต’’ติ ชานาติฯ โส อนุปุเพฺพน คามนิคมาทีสุ วิจรโนฺต ปญฺจหิ มาณวกสเตหิ สทฺธิํ สาวตฺถิํ อนุปฺปโตฺต นครทฺวาเร สาลาย นิสีทติฯ</p>


<p>ตทา  จ นครวาสิโน ปุเรภตฺตํ ทานํ ทตฺวา ปจฺฉาภตฺตํ สุทฺธุตฺตราสงฺคา คนฺธมาลาทิหตฺถา ธมฺมสฺสวนาย วิหารํ คจฺฉนฺติฯ มาณโว ทิสฺวา, ‘‘กหํ คจฺฉถา’’ติ? ปุจฺฉิฯ เต ‘‘ทสพลสฺส สนฺติกํ ธมฺมสฺสวนายา’’ติ อาหํสุฯ โสปิ สปริวาโร เตหิ สทฺธิํ คนฺตฺวา ปฎิสนฺถารํ กตฺวา เอกมนฺตํ อฎฺฐาสิฯ อถ นํ ภควา อาห – ‘‘วงฺคีส, ภทฺทกํ กิร สิปฺปํ ชานาสี’’ติฯ ‘‘โภ โคตม, อหํ พหุสิปฺปํ ชานามิฯ ตุเมฺห กตรํ สนฺธาย วทถา’’ติ? ฉวทูสกสิปฺปนฺติฯ อาม, โภ โคตมาติฯ อถสฺส ภควา อตฺตโน อานุภาเวน นิรเย นิพฺพตฺตสฺส สีสํ ทเสฺสตฺวา, ‘‘วงฺคีส, อยํ กหํ นิพฺพโตฺต’’ติ ปุจฺฉิฯ โส มนฺตํ ชปฺปิตฺวา องฺคุลิยา ปหริตฺวา ‘‘นิรเย’’ติ อาหฯ ‘‘สาธุ, วงฺคีส, สุกถิต’’นฺติ เทวโลเก นิพฺพตฺตสฺส สีสํ ทเสฺสสิฯ ตมฺปิ โส ตเถว พฺยากาสิฯ อถสฺส ขีณาสวสฺส สีสํ ทเสฺสสิฯ โส ปุนปฺปุนํ มนฺตํ ปริวเตฺตตฺวาปิ องฺคุลิยา ปหริตฺวาปิ นิพฺพตฺตฎฺฐานํ น  ปสฺสติฯ</p>


<p>อถ นํ ภควา ‘‘กิลมสิ, วงฺคีสา’’ติ อาห? อาม โภ, โคตมาติฯ ปุนปฺปุนํ อุปธาเรหีติฯ ตถา กโรโนฺตปิ อทิสฺวา, ‘‘ตุเมฺห, โภ โคตม, ชานาถา’’ติ อาหฯ อาม, วงฺคีส, มํ นิสฺสาย เจส คโต, อหมสฺส คติํ ชานามีติฯ มเนฺตน ชานาสิ, โภ โคตมาติ? อาม, วงฺคีส, เอเกน มเนฺตเนว ชานามีติฯ โภ โคตม, มยฺหํ มเนฺตน อิมํ มนฺตํ เทถาติฯ อมูลิโก, วงฺคีส, มยฺหํ มโนฺตติฯ เทถ, โภ โคตมาติฯ น  สกฺกา มยฺหํ สนฺติเก อปพฺพชิตสฺส ทาตุนฺติฯ โส อเนฺตวาสิเก อามเนฺตสิ – ‘‘ตาตา สมโณ โคตโม อติเรกสิปฺปํ ชานาติ, อหํ อิมสฺส สนฺติเก ปพฺพชิตฺวา สิปฺปํ คณฺหามิ, ตโต สกลชมฺพุทีเป อเมฺหหิ พหุตรํ ชานโนฺต นาม น ภวิสฺสติฯ ตุเมฺห ยาว อหํ อาคจฺฉามิ, ตาว อนุกฺกณฺฐิตฺวา วิจรถา’’ติ เต อุโยฺยเชตฺวา ‘‘ปพฺพาเชถ ม’’นฺติ อาหฯ สตฺถา นิโคฺรธกปฺปสฺส ปฎิปาเทสิฯ เถโร ตํ อตฺตโน วสนฎฺฐานํ เนตฺวา ปพฺพาเชสิฯ โส ปพฺพชิตฺวา สตฺถุ สนฺติกํ อาคมฺม วนฺทิตฺวา ฐิโต ‘‘สิปฺปํ เทถา’’ติ ยาจิฯ วงฺคีส, ตุเมฺห สิปฺปํ คณฺหนฺตา อโลณโภชนถณฺฑิลเสยฺยาทีหิ ปริกมฺมํ กตฺวา คณฺหถ, อิมสฺสาปิ สิปฺปสฺส ปริกมฺมํ อตฺถิ, ตํ ตาว กโรหีติฯ สาธุ, ภเนฺตติฯ อถสฺส สตฺถา ทฺวตฺติํสาการกมฺมฎฺฐานํ อาจิกฺขิฯ โส ตํ อนุโลมปฎิโลมํ มนสิกโรโนฺต วิปสฺสนํ วเฑฺฒตฺวา อนุกฺกเมน อรหตฺตํ ปาปุณิฯ</p>


<p>ติ เอวํ อรหตฺตํ ปตฺวา วิมุตฺติสุขํ ปฎิสํเวเทโนฺตฯ ติ กาเวเยฺยน  กพฺพกรเณน มตฺตาฯ ติ  อิมานิ ขนฺธาทีนิ ปกาเสโนฺต ธมฺมํ เทเสสิฯ ติ เย นิยามคตา เจว นิยามทสฺสาติ จฯ นฺติ สุอาคมนํฯ ติ อิมินา อิทฺธิวิธญาณํ คหิตํฯ ติ อิมินา เจโตปริยญาณํฯ ทิพฺพโสตํ ปน อวุตฺตมฺปิ คหิตเมว โหติฯ เอวํ ฉ อภิญฺญาปโตฺต เอโส มหาสาวโกติ เวทิตโพฺพฯ ทฺวาทสมํฯ</p>

</p>


<p>สํยุตฺตนิกาย-อฎฺฐกถาย</p>

</p>





