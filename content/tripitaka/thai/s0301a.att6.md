<h1>๖. พฺรหฺมสํยุตฺตํ</h1>
<h2>๑. ปฐมวโคฺค</h2>
<h3>๑. พฺรหฺมายาจนสุตฺตวณฺณนา</h3>
<p> พฺรหฺมสํยุตฺตสฺส    ปฐเม ติ สพฺพพุทฺธานํ อาจิณฺณสมาจิโณฺณ อยํ เจตโส วิตโกฺก อุทปาทิฯ กทา อุทปาทีติ? พุทฺธภูตสฺส อฎฺฐเม สตฺตาเห ราชายตนมูเล สเกฺกน เทวานมิเนฺทน อาภตํ ทนฺตกฎฺฐญฺจ โอสธหรีตกญฺจ ขาทิตฺวา มุขํ โธวิตฺวา จตูหิ โลกปาเลหิ อุปนีเต ปจฺจเคฺฆ เสลมยปเตฺต ตปุสฺสภลฺลิกานํ ปิณฺฑปาตํ ปริภุญฺชิตฺวา ปุน ปจฺจาคนฺตฺวา อชปาลนิโคฺรเธ นิสินฺนมตฺตสฺสฯ</p>


<p>ติ ปฎิวิโทฺธฯ ติ จตุสจฺจธโมฺมฯ ติ อุตฺตานปฎิเกฺขปวจนเมตํฯ ติ คมฺภีรตฺตาว ทุทฺทโส ทุเกฺขน ทฎฺฐโพฺพ, น สกฺกา สุเขน ทฎฺฐุํฯ ทุทฺทสตฺตาว  ทุเกฺขน อวพุชฺฌิตโพฺพ, น สกฺกา สุเขน อวพุชฺฌิตุํฯ ติ นิพฺพุโตฯ ติ อตปฺปโกฯ อิทํ ทฺวยํ โลกุตฺตรเมว สนฺธาย วุตฺตํฯ ติ ตเกฺกน อวจริตโพฺพ โอคาหิตโพฺพ น โหติ, ญาเณเนว อวจริตโพฺพฯ ติ สโณฺหฯ ติ สมฺมาปฎิปทํ ปฎิปเนฺนหิ ปณฺฑิเตหิ เวทิตโพฺพฯ ติ สตฺตา ปญฺจสุ กามคุเณสุ อลฺลียนฺติ, ตสฺมา เต ติ วุจฺจนฺติฯ อฎฺฐสตตณฺหาวิจริตานิ วา อลฺลียนฺติ, ตสฺมาปิ อาลยาติ วุจฺจนฺติฯ เตหิ อาลเยหิ รมนฺตีติ ฯ อาลเยสุ รตาติ ฯ อาลเยสุ  สุฎฺฐุ มุทิตาติ ฯ ยเถว หิ สุสชฺชิตํ ปุปฺผผลภริตรุกฺขาทิสมฺปนฺนํ อุยฺยานํ ปวิโฎฺฐ ราชา ตาย ตาย สมฺปตฺติยา รมติ, สมฺมุทิโต อาโมทิตปโมทิโต โหติ, น อุกฺกณฺฐติ, สายมฺปิ นิกฺขมิตุํ น อิจฺฉติ, เอวมิเมหิปิ กามาลยตณฺหาลเยหิ  สตฺตา รมนฺติ, สํสารวเฎฺฎ สมฺมุทิตา อนุกฺกณฺฐิตา วสนฺติฯ เตน เตสํ ภควา ทุวิธํ อาลยํ อุยฺยานภูมิํ วิย ทเสฺสโนฺต ‘‘อาลยรามา’’ติอาทิมาหฯ</p>


<p>ตตฺถ นฺติ นิปาโต, ตสฺส ฐานํ สนฺธาย ‘‘ยํ อิท’’นฺติ, ปฎิจฺจสมุปฺปาทํ สนฺธาย ‘‘โย อย’’นฺติ เอวมโตฺถ ทฎฺฐโพฺพฯ ติ อิเมสํ  ปจฺจยา อิทปฺปจฺจยา, อิทปฺปจฺจยา เอว อิทปฺปจฺจยตา, อิทปฺปจฺจยตา จ สา ปฎิจฺจสมุปฺปาโท จาติ ฯ สงฺขาราทิปจฺจยานํ เอตํ อธิวจนํฯ ติอาทิ สพฺพํ นิพฺพานเมวฯ ยสฺมา หิ ตํ อาคมฺม สพฺพสงฺขารวิปฺผนฺทิตานิ สมนฺติ, วูปสมฺมนฺติ, ตสฺมา ติ วุจฺจติฯ ยสฺมา จ ตํ อาคมฺม สเพฺพ อุปธโย ปฎินิสฺสฎฺฐา โหนฺติ, สพฺพา ตณฺหา ขียนฺติ, สเพฺพ กิเลสราคา วิรชฺชนฺติ, สพฺพํ ทุกฺขํ นิรุชฺฌติ, ตสฺมา ติ วุจฺจติฯ ยา ปเนสา ตณฺหา ภเวน ภวํ, ผเลน วา สทฺธิํ กมฺมํ วินติ สํสิพฺพตีติ กตฺวา นฺติ วุจฺจติ, ตโต นิกฺขนฺตํ วานโตติ ติ ยา อชานนฺตานํ เทสนา นาม, โส มม กิลมโถ อสฺส, สา มม วิเหสา อสฺสาติ อโตฺถฯ กายกิลมโถ เจว กายวิเหสา จ อสฺสาติ วุตฺตํ โหติฯ จิเตฺต ปน อุภยเมฺปตํ พุทฺธานํ นตฺถิฯ ติ อนุพฺรูหนเตฺถ นิปาโตฯ โส ‘‘น เกวลํ อยํ ปริวิตโกฺก อุทปาทิ, อิมาปิ คาถา ปฎิภํสู’’ติ ทีเปติฯ ติ อนุอจฺฉริยาฯ ติ  ปฎิภานสงฺขาตสฺส ญาณสฺส โคจรา อเหสุํ, ปริวิตกฺกยิตพฺพตํ ปาปุณิํสุฯ</p>


<p>ติ ทุเกฺขน, น ทุกฺขาย ปฎิปทายฯ พุทฺธานํ หิ จตฺตาโรปิ มคฺคา สุขปฎิปทาว โหนฺติฯ ปารมีปูรณกาเล ปน สราคสโทสสโมหเสฺสว สโต อาคตาคตานํ ยาจกานํ อลงฺกตปฎิยตฺตํ สีสํ กนฺติตฺวา คลโลหิตํ นีหริตฺวา สุอญฺชิตานิ อกฺขีนิ อุปฺปาเฎตฺวา กุลวํสปฺปทีปํ ปุตฺตํ มนาปจารินิํ ภริยนฺติ เอวมาทีนิ เทนฺตสฺส อญฺญานิ จ ขนฺติวาทิสทิเสสุ อตฺตภาเวสุ เฉชฺชเภชฺชาทีนิ ปาปุณนฺตสฺส อาคมนียปฎิปทํ สนฺธาเยตํ วุตฺตํฯ นฺติ เอตฺถ -กาโร นิปาตมโตฺต, อลนฺติ อโตฺถฯ นฺติ เทสิตุํ, เอวํ กิเจฺฉน อธิคตสฺส อลํ เทสิตุํ ปริยตฺตํ เทสิตุํฯ โก อโตฺถ เทสิเตนาติ วุตฺตํ โหติ? ติ ราคโทสผุเฎฺฐหิ ราคโทสานุคเตหิ วาฯ</p>


<p>นฺติ  นิจฺจาทีนํ ปฎิโสตํ, ‘‘อนิจฺจํ ทุกฺขมนตฺตา อสุภ’’นฺติ เอวํ คตํ จตุสจฺจธมฺมํฯ ติ กามราเคน ภวราเคน ทิฎฺฐิราเคน จ รตฺตาฯ ติ อนิจฺจํ ทุกฺขมนตฺตา อสุภนฺติ อิมินา สภาเวน น ปสฺสิสฺสนฺติ , เต อปสฺสเนฺต โก สกฺขิสฺสติ เอวํ คาหาเปตุํฯ ติ อวิชฺชาราสินา อโชฺฌตฺถฎาฯ</p>


<p>ติ นิรุสฺสุกฺกภาเวน, อเทเสตุกามตายาติ อโตฺถฯ กสฺมา ปนสฺส เอวํ จิตฺตํ นมิ? นนุ เอส มุโตฺต โมเจสฺสามิ, ติโณฺณ ตาเรสฺสามิ –</p>


<p>
‘‘กิํ เม อญฺญาตเวเสน, ธมฺมํ สจฺฉิกเตนิธ;  
  
สพฺพญฺญุตํ ปาปุณิตฺวา, ตารยิสฺสํ สเทวก’’นฺติฯ (พุ. วํ. ๒.๕๖) –  
</p>
  
<p>ปตฺถนํ กตฺวา ปารมิโย ปูเรตฺวา สพฺพญฺญุตํ ปโตฺตติ? สจฺจเมตํ, ตเทวํ ปจฺจเวกฺขณานุภาเวน ปนสฺส  เอวํ จิตฺตํ นมิฯ ตสฺส หิ สพฺพญฺญุตํ ปตฺวา สตฺตานํ กิเลสคหนตํ, ธมฺมสฺส จ คมฺภีรตํ ปจฺจเวกฺขนฺตสฺส สตฺตานํ กิเลสคหนตา จ ธมฺมคมฺภีรตา จ สพฺพากาเรน ปากฎา ชาตาฯ อถสฺส – ‘‘อิเม สตฺตา กญฺชิยปุณฺณา ลาพุ วิย, ตกฺกภริตา จาฎิ วิย, วสาเตลปีตปิโลติกา วิย, อญฺชนมกฺขิตหโตฺถ วิย จ กิเลสภริตา อติสํกิลิฎฺฐา ราครตฺตา โทสทุฎฺฐา โมหมูฬฺหา, เต กิํ นาม ปฎิวิชฺฌิสฺสนฺตี’’ติ? จินฺตยโต กิเลสคหนปจฺจเวกฺขณานุภาเวนาปิ เอวํ จิตฺตํ นมิฯ</p>


<p>‘‘อยญฺจ ธโมฺม ปถวีสนฺธารกอุทกกฺขโนฺธ วิย คมฺภีโร, ปพฺพเตน ปฎิจฺฉาเทตฺวา ฐปิโต สาสโป วิย ทุทฺทโส, สตธา ภินฺนสฺส วาลสฺส โกฎิยา โกฎิปฎิปาทนํ วิย ทุรนุโพโธฯ นนุ มยา หิ อิมํ ธมฺมํ ปฎิวิชฺฌิตุํ วายมเนฺตน อทินฺนํ ทานํ นาม นตฺถิ, อรกฺขิตํ สีลํ นาม นตฺถิ, อปริปูริตา กาจิ ปารมี นาม นตฺถิ, ตสฺส เม นิรุสฺสาหํ วิย มารพลํ วิธมนฺตสฺสาปิ ปถวี น กมฺปิตฺถ, ปฐมยาเม ปุเพฺพนิวาสํ อนุสฺสรนฺตสฺสาปิ น กมฺปิตฺถ, มชฺฌิมยาเม ทิพฺพจกฺขุํ วิโสเธนฺตสฺสาปิ น กมฺปิตฺถ, ปจฺฉิมยาเม ปน ปฎิจฺจสมุปฺปาทํ ปฎิวิชฺฌนฺตเสฺสว เม ทสสหสฺสิโลกธาตุ กมฺปิตฺถฯ อิติ มาทิเสนาปิ ติกฺขญาเณน กิเจฺฉเนวายํ ธโมฺม ปฎิวิโทฺธฯ ตํ โลกิยมหาชนา กถํ ปฎิวิชฺฌิสฺสนฺตี’’ติ? ธมฺมคมฺภีรปจฺจเวกฺขณานุภาเวนาปิ เอวํ จิตฺตํ นมีติ เวทิตพฺพํฯ</p>


<p>อปิจ  พฺรหฺมุนา ยาจิเต เทเสตุกามตายปิสฺส เอวํ จิตฺตํ นมิฯ ชานาติ หิ ภควา – ‘‘มม อโปฺปสฺสุกฺกตาย จิเตฺต นมมาเน มํ มหาพฺรหฺมา ธมฺมเทสนํ  ยาจิสฺสติ, อิเม จ สตฺตา พฺรหฺมครุกาฯ เต ‘สตฺถา กิร ธมฺมํ น เทเสตุกาโม อโหสิฯ อถ นํ มหาพฺรหฺมา ยาจิตฺวา เทสาเปสิฯ สโนฺต วต โภ ธโมฺม, ปณีโต วต โภ ธโมฺม’ติ มญฺญมานา สุสฺสูสิสฺสนฺตี’’ติฯ อิทมฺปิสฺส การณํ ปฎิจฺจ อโปฺปสฺสุกฺกตาย จิตฺตํ นมิ, โน ธมฺมเทสนายาติ เวทิตพฺพํฯ</p>


<p>ติ  โส กิร กสฺสปสฺส ภควโต สาสเน สหโก นาม เถโร ปฐมชฺฌานํ นิพฺพเตฺตตฺวา ปฐมชฺฌานภูมิยํ กปฺปายุกพฺรหฺมา หุตฺวา นิพฺพโตฺตฯ ตตฺร นํ ‘‘สหมฺปติพฺรหฺมา’’ติ ปฎิสญฺชานนฺติฯ ตํ สนฺธายาห ‘‘พฺรหฺมุโน สหมฺปติสฺสา’’ติฯ ติ โส กิร อิมํ สทฺทํ ตถา นิจฺฉาเรสิ, ยถา ทสสหสฺสิโลกธาตุพฺรหฺมาโน สุตฺวา สเพฺพ สนฺนิปติํสุฯ ติ ยสฺมิํ นาม โลเกฯ ติ เตหิ ทสหิ พฺรหฺมสหเสฺสหิ สทฺธิํ ปาตุรโหสิฯ ติ ปญฺญามเย อกฺขิมฺหิ อปฺปํ ปริตฺตํ ราคโทสโมหรชํ เอเตสํ เอวํสภาวาติ ติ อสฺสวนตายฯ ติ ปุริมพุเทฺธสุ ทสปุญฺญกิริยวเสน กตาธิการา ปริปากคตา ปทุมานิ วิย สูริยรสฺมิสมฺผสฺสํ, ธมฺมเทสนํเยว อากงฺขมานา จตุปฺปทิกคาถาวสาเน อริยภูมิํ โอกฺกมนารหา น เอโก, น เทฺว, อเนกสตสหสฺสา ธมฺมสฺส อญฺญาตาโร ภวิสฺสนฺตีติ ทเสฺสติฯ</p>


<p>ติ ปาตุภวิฯ ติ สมเลหิ ฉหิ สตฺถาเรหิ จินฺติโตฯ เต หิ ปุเรตรํ อุปฺปชฺชิตฺวา สกลชมฺพุทีเป กณฺฎเก ปตฺถรมานา วิย, วิสํ สิญฺจมานา วิย จ สมลํ มิจฺฉาทิฎฺฐิธมฺมํ เทสยิํสุฯ นฺติ วิวรํ เอตํฯ นฺติ อมตสฺส นิพฺพานสฺส ทฺวารภูตํ อริยมคฺคํฯ นฺติ อิเม สตฺตา ราคาทิมลานํ อภาวโต วิมเลน สมฺมาสมฺพุเทฺธน อนุพุทฺธํ จตุสจฺจธมฺมํ สุณนฺตุ ตาว ภควาติ ยาจติฯ</p>


<p>ติ เสลมเย เอกคฺฆเน ปพฺพตมุทฺธนิ ยถาฐิโตวฯ น หิ ตสฺส ฐิตสฺส ทสฺสนตฺถํ คีวุกฺขิปนปสารณาทิกิจฺจํ อตฺถิฯ นฺติ ตปฺปฎิภาคํ เสลปพฺพตูปมํฯ อยํ ปเนตฺถ สเงฺขปโตฺถ – ยถา เสลปพฺพตมุทฺธนิ ฐิโตว จกฺขุมา ปุริโส สมนฺตโต ชนตํ ปเสฺสยฺย , ตถา ตฺวมฺปิ สุเมธ สุนฺทรปญฺญ สพฺพญฺญุตญาเณน สมนฺตจกฺขุ ภควา ธมฺมมยํ ปาสาทมารุยฺห สยํ อเปตโสโก โสกาวติณฺณํ  ชาติชราภิภูตํ ชนตํ อเวกฺขสฺสุ  อุปธารย อุปปริกฺขฯ อยํ ปเนตฺถ อธิปฺปาโย – ยถา หิ ปพฺพตปาเท สมนฺตา มหนฺตํ เขตฺตํ กตฺวา, ตตฺถ เกทารปาฬีสุ กุฎิกาโย กตฺวา รตฺติํ อคฺคิํ ชาเลยฺยุํ, จตุรงฺคสมนฺนาคตญฺจ อนฺธการํ อสฺส, อถ ตสฺส ปพฺพตสฺส มตฺถเก ฐตฺวา จกฺขุมโต ปุริสสฺส ภูมิํ โอโลกยโต เนว เขตฺตํ น เกทารปาฬิโย น กุฎิโย น ตตฺถ สยิตมนุสฺสา ปญฺญาเยยฺยุํฯ กุฎิกาสุ ปน อคฺคิชาลามตฺตกเมว ปญฺญาเยยฺย, เอวํ ธมฺมปาสาทํ อารุยฺห สตฺตนิกายํ โอโลกยโต ตถาคตสฺส เย เต อกตกลฺยาณา สตฺตา, เต เอกวิหาเร ทกฺขิณชาณุปเสฺส นิสินฺนาปิ พุทฺธจกฺขุสฺส อาปาถํ นาคจฺฉนฺติ, รตฺติํ ขิตฺตา สรา วิย โหนฺติฯ เย ปน กตกลฺยาณา เวเนยฺยปุคฺคลา, เต เอวสฺส ทูเรปิ ฐิตา อาปาถํ อาคจฺฉนฺติ โส อคฺคิ วิย หิมวนฺตปพฺพโต วิย จฯ วุตฺตมฺปิ เจตํ –</p>


<p>
‘‘ทูเร สโนฺต ปกาเสนฺติ, หิมวโนฺตว ปพฺพโต;  
  
อสเนฺตตฺถ น ทิสฺสนฺติ, รตฺติํ ขิตฺตา ยถา สรา’’ติฯ (ธ. ป. ๓๐๔);  
</p>
  
<p>นฺติ ยาจนํฯ ติ อินฺทฺริยปโรปริยตฺตญาเณน จ อาสยานุสยญาเณน จฯ อิเมสํ หิ ทฺวินฺนํ ญาณานํ ‘‘พุทฺธจกฺขู’’ติ นามํ, สพฺพญฺญุตญฺญาณสฺส ‘‘สมนฺตจกฺขู’’ติ, ติณฺณํ มคฺคญาณานํ ‘‘ธมฺมจกฺขู’’ติฯ ติอาทีสุ เยสํ วุตฺตนเยเนว ปญฺญาจกฺขุมฺหิ ราคาทิรชํ อปฺปํ, เต ฯ เยสํ ตํ มหนฺตํ, เต ฯ เยสํ สทฺธาทีนิ อินฺทฺริยานิ ติกฺขานิ, เต ฯ เยสํ ตานิ มุทูนิ, เต ฯ เยสํ เตเยว สทฺธาทโย อาการา สุนฺทรา, เต ฯ เย กถิตการณํ สลฺลเกฺขนฺติ, สุเขน สกฺกา โหนฺติ วิญฺญาเปตุํ, เต ฯ เย ปรโลกเญฺจว วชฺชญฺจ ภยโต ปสฺสนฺติ, เต  นามฯ</p>


<p>อยํ ปเนตฺถ ปาฬิ – ‘‘สโทฺธ ปุคฺคโล อปฺปรชโกฺข, อสฺสโทฺธ  ปุคฺคโล มหารชโกฺขฯ อารทฺธวีริโย, กุสีโตฯ อุปฎฺฐิตสฺสติ, มุฎฺฐสฺสติฯ สมาหิโต , อสมาหิโตฯ ปญฺญวา, ทุปฺปโญฺญ ปุคฺคโล มหารชโกฺขฯ ตถา สโทฺธ ปุคฺคโล ติกฺขินฺทฺริโย…เป.… ปญฺญวา ปุคฺคโล ปรโลกวชฺชภยทสฺสาวี, ทุปฺปโญฺญ ปุคฺคโล น ปรโลกวชฺชภยทสฺสาวีฯ โลโกติ ขนฺธโลโก, อายตนโลโก, ธาตุโลโก, สมฺปตฺติภวโลโก, สมฺปตฺติสมฺภวโลโก, วิปตฺติภวโลโก, วิปตฺติสมฺภวโลโกฯ เอโก โลโก สเพฺพ สตฺตา อาหารฎฺฐิติกาฯ เทฺว โลกา นามญฺจ รูปญฺจฯ ตโย  โลกา ติโสฺส เวทนาฯ จตฺตาโร โลกา จตฺตาโร อาหาราฯ ปญฺจ โลกา ปญฺจุปาทานกฺขนฺธาฯ ฉ โลกา ฉ อชฺฌตฺติกานิ อายตนานิฯ สตฺต โลกา สตฺต วิญฺญาณฎฺฐิติโยฯ อฎฺฐ โลกา อฎฺฐ โลกธมฺมาฯ นว โลกา นว สตฺตาวาสาฯ ทส โลกา ทสายตนานิฯ ทฺวาทส โลกา ทฺวาทสายตนานิฯ อฎฺฐารส โลกา อฎฺฐารส ธาตุโยฯ วชฺชนฺติ สเพฺพ กิเลสา วชฺชา, สเพฺพ ทุจฺจริตา วชฺชา, สเพฺพ อภิสงฺขารา วชฺชา, สเพฺพ ภวคามิกมฺมา วชฺชา, อิติ อิมสฺมิญฺจ โลเก อิมสฺมิญฺจ วเชฺช ติพฺพา ภยสญฺญา ปจฺจุปฎฺฐิตา โหติ, เสยฺยถาปิ อุกฺขิตฺตาสิเก วธเกฯ อิเมหิ ปญฺญาสาย อากาเรหิ อิมานิ ปญฺจินฺทฺริยานิ ชานาติ ปสฺสติ อญฺญาสิ ปฎิวิชฺฌิฯ อิทํ ตถาคตสฺส อินฺทฺริยปโรปริยเตฺต ญาณ’’นฺติ (ปฎิ. ม. ๑.๑๑๒)ฯ</p>


<p>นฺติ อุปฺปลวเนฯ อิตเรสุปิ เอเสว นโยฯ ติ ยานิ อโนฺต นิมุคฺคาเนว โปสิยนฺติฯ  ติ อุทกํ อติกฺกมิตฺวา ฐิตานิฯ ตตฺถ ยานิ อจฺจุคฺคมฺม ฐิตานิ, ตานิ สูริยรสฺมิสมฺผสฺสํ อาคมยมานานิ ฐิตานิ อชฺช ปุปฺผนกานิฯ ยานิ ปน สโมทกํ ฐิตานิ, ตานิ เสฺว ปุปฺผนกานิฯ ยานิ อุทกานุคฺคตานิ อโนฺตนิมุคฺคโปสีนิ, ตานิ ตติยทิวเส ปุปฺผนกานิฯ อุทกา ปน อนุคฺคตานิ อญฺญานิปิ สโรคอุปฺปลาทีนิ นาม อตฺถิ, ยานิ เนว ปุปฺผิสฺสนฺติ, มจฺฉกจฺฉปภกฺขาเนว ภวิสฺสนฺติ, ตานิ ปาฬิํ นารุฬฺหานิฯ อาหริตฺวา ปน ทีเปตพฺพานีติ ทีปิตานิฯ ยเถว หิ ตานิ จตุพฺพิธานิ ปุปฺผานิ, เอวเมวํ อุคฺฆฎิตญฺญู  วิปญฺจิตญฺญู เนโยฺย ปทปรโมติ จตฺตาโร ปุคฺคลาฯ</p>


<p>ตตฺถ ‘‘ยสฺส ปุคฺคลสฺส สห อุทาหฎเวลาย ธมฺมาภิสมโย โหติ, อยํ วุจฺจติ ปุคฺคโล ฯ ยสฺส ปุคฺคลสฺส สํขิเตฺตน ภาสิตสฺส  วิตฺถาเรน อเตฺถ วิภชิยมาเน ธมฺมาภิสมโย โหติ, อยํ วุจฺจติ ปุคฺคโล ฯ ยสฺส ปุคฺคลสฺส อุเทฺทสโต ปริปุจฺฉโต โยนิโส มนสิกโรโต กลฺยาณมิเตฺต เสวโต ภชโต ปยิรุปาสโต อนุปุเพฺพน ธมฺมาภิสมโย โหติ, อยํ วุจฺจติ ปุคฺคโล ฯ ยสฺส ปุคฺคลสฺส พหุมฺปิ สุณโต พหุมฺปิ ภณโต พหุมฺปิ ธารยโต พหุมฺปิ วาจยโต น ตาย ชาติยา ธมฺมาภิสมโย โหติ, อยํ วุจฺจติ ปุคฺคโล  (ปุ. ป. ๑๔๘-๑๕๑)ฯ ตตฺถ ภควา อุปฺปลวนาทิสทิสํ ทสสหสฺสิโลกธาตุํ โอโลเกโนฺต – ‘‘อชฺช ปุปฺผนกานิ วิย อุคฺฆฎิตญฺญู, เสฺว ปุปฺผนกานิ วิย  วิปญฺจิตญฺญู, ตติยทิวเส ปุปฺผนกานิ วิย เนโยฺย, มจฺฉกจฺฉปภกฺขานิ ปุปฺผานิ วิย ปทปรโม’’ติ อทฺทสฺสฯ ปสฺสโนฺต จ ‘‘เอตฺตกา อปฺปรชกฺขา, เอตฺตกา มหารชกฺขา, ตตฺราปิ เอตฺตกา อุคฺฆฎิตญฺญู’’ติ เอวํ สพฺพาการโตว อทฺทสฯ</p>


<p>ตตฺถ ติณฺณํ ปุคฺคลานํ อิมสฺมิํเยว อตฺตภาเว ภควโต ธมฺมเทสนา อตฺถํ สาเธติฯ ปทปรมานํ อนาคตตฺถาย วาสนา โหติฯ อถ ภควา อิเมสํ จตุนฺนํ ปุคฺคลานํ อตฺถาวหํ ธมฺมเทสนํ วิทิตฺวา เทเสตุกมฺยตํ อุปฺปาเทตฺวา ปุน สเพฺพปิ ตีสุ ภเวสุ สเตฺต ภพฺพาภพฺพวเสน เทฺว โกฎฺฐาเส อกาสิฯ เย สนฺธาย วุตฺตํ – ‘‘กตเม สตฺตา อภพฺพา? เย เต สตฺตา กมฺมาวรเณน สมนฺนาคตา กิเลสาวรเณน สมนฺนาคตา วิปากาวรเณน สมนฺนาคตา อสฺสทฺธา อจฺฉนฺทิกา ทุปฺปญฺญา อภพฺพา นิยามํ โอกฺกมิตุํ กุสเลสุ ธเมฺมสุ สมฺมตฺตํ, อิเม เต สตฺตา อภพฺพาฯ กตเม สตฺตา ภพฺพา? เย เต สตฺตา น กมฺมาวรเณน…เป.… อิเม เต สตฺตา ภพฺพา’’ติ (วิภ. ๘๒๗; ปฎิ. ม. ๑.๑๑๕)ฯ ตตฺถ สเพฺพปิ อภพฺพปุคฺคเล ปหาย ภพฺพปุคฺคเลเยว ญาเณน ปริคฺคเหตฺวา, ‘‘เอตฺตกา ราคจริตา เอตฺตกา โทส-โมหจริตา  วิตกฺก-สทฺธา-พุทฺธิจริตา’’ติ ฉ โกฎฺฐาเส อกาสิฯ เอวํ กตฺวา ธมฺมํ เทเสสฺสามีติ จิเนฺตสิฯ</p>


<p>ติ ปติอภาสิฯ ติ วิวฎาฯ ติ อริยมโคฺคฯ โส หิ อมตสงฺขาตสฺส นิพฺพานสฺส ทฺวารํ, โส มยา วิวริตฺวา ฐปิโตติ ทเสฺสติฯ นฺติ สเพฺพ อตฺตโน สทฺธํ ปมุญฺจนฺตุ  วิสฺสเชฺชนฺตุฯ ปจฺฉิมปททฺวเย อยมโตฺถ – อหญฺหิ อตฺตโน ปคุณํ สุปฺปวตฺติตมฺปิ อิมํ ปณีตํ อุตฺตมํ ธมฺมํ กายวาจากิลมถสญฺญี หุตฺวา น ภาสิํฯ อิทานิ ปน สโพฺพ ชโน สทฺธาภาชนํ อุปเนตุ, ปูเรสฺสามิ เตสํ สงฺกปฺปนฺติฯ</p>


<p>ติ สตฺถารํ คนฺธมาลาทีหิ ปูเชตฺวา อนฺตรหิโต, สกฎฺฐานเมว คโตติ อโตฺถฯ คเต จ ปน ตสฺมิํ ภควา ‘‘กสฺส นุ โข อหํ ปฐมํ ธมฺมํ เทเสยฺย’’นฺติ? อาฬารุทกานํ กาลงฺกตภาวํ, ปญฺจวคฺคิยานญฺจ พหูปการภาวํ ญตฺวา เตสํ ธมฺมํ เทเสตุกาโม พาราณสิยํ อิสิปตนํ คนฺตฺวา ธมฺมจกฺกํ ปวเตฺตสีติฯ ปฐมํฯ</p>


<h3>๒. คารวสุตฺตวณฺณนา</h3>
<p> ทุติเย  ติ อยํ วิตโกฺก ปญฺจเม สตฺตาเห อุทปาทิฯ ติ อญฺญสฺมิํ คารวรหิโต, กญฺจิ ครุฎฺฐาเน อฎฺฐเปตฺวาติ อโตฺถฯ ติ ปติสฺสยรหิโต, กญฺจิ เชฎฺฐกฎฺฐาเน อฎฺฐเปตฺวาติ อโตฺถฯ</p>


<p>ติอาทีสุ สทฺธิํ เทเวหิ ฯ เทวคฺคหเณน เจตฺถ มารพฺรเหฺมสุ คหิเตสุปิ มาโร นาม วสวตฺตี สเพฺพสํ อุปริ วสํ วเตฺตติ, พฺรหฺมา นาม มหานุภาโว เอกงฺคุลิยา เอกสฺมิํ จกฺกวาฬสหเสฺส อาโลกํ ผรติฯ ทฺวีหิ ทฺวีสุ…เป.… ทสหิ องฺคุลีหิ ทสสุปิ จกฺกวาฬสหเสฺสสุ อาโลกํ ผรติ, โส อิมินา สีลสมฺปนฺนตโรติ วตฺตุํ มา ลภตูติ ติ วิสุํ วุตฺตํฯ ตถา สมณา นาม เอกนิกายาทิวเสน พหุสฺสุตา สีลวโนฺต ปณฺฑิตา, พฺราหฺมณาปิ วตฺถุวิชฺชาทิวเสน พหุสฺสุตา ปณฺฑิตา, เต อิมินา สีลสมฺปนฺนตราติ วตฺตุํ มา ลภนฺตูติ ติ วุตฺตํฯ ติ  อิทํ ปน นิปฺปเทสโต ทสฺสนตฺถํ คหิตเมว คเหตฺวา วุตฺตํฯ อปิเจตฺถ ปุริมานิ ตีณิ ปทานิ โลกวเสน วุตฺตานิ, ปจฺฉิมานิ เทฺว ปชาวเสนฯ นฺติ สีเลน สมฺปนฺนตรํ, อธิกตรนฺติ อโตฺถฯ เสเสสุปิ เอเสว นโยฯ เอตฺถ จ สีลาทโย จตฺตาโร ธมฺมา โลกิยโลกุตฺตรา กถิตา, วิมุตฺติญาณทสฺสนํ โลกิยเมวฯ ปจฺจเวกฺขณญาณํ เหตํฯ</p>


<p>ติ  – ‘‘อยํ สตฺถา อวีจิโต ยาว ภวคฺคา สีลาทีหิ อตฺตนา อธิกตรํ อปสฺสโนฺต ‘มยา ปฎิวิทฺธํ นวโลกุตฺตรธมฺมเมว สกฺกตฺวา ครุํ กตฺวา อุปนิสฺสาย วิหริสฺสามี’ติ จิเนฺตติ, การณํ ภควา จิเนฺตติ, อตฺถํ วุฑฺฒิวิเสสํ จิเนฺตติ, คจฺฉามิสฺส อุสฺสาหํ ชเนสฺสามี’’ติ จิเนฺตตฺวา ปุรโต ปากโฎ อโหสิ, อภิมุเข อฎฺฐาสีติ อโตฺถฯ</p>


<p>ติ เอตฺถ โย วเทยฺย ‘‘วิหรนฺตีติ วจนโต ปจฺจุปฺปเนฺนปิ พหู พุทฺธา’’ติ, โส ‘‘ภควาปิ, ภเนฺต, เอตรหิ อรหํ สมฺมาสมฺพุโทฺธ’’ติ อิมินา วจเนน ปฎิพาหิตโพฺพฯ</p>


<p>
‘‘น  
เม อาจริโย อตฺถิ, สทิโส เม น วิชฺชติ;  
  
สเทวกสฺมิํ โลกสฺมิํ, นตฺถิ เม ปฎิปุคฺคโล’’ติฯ (มหาว. ๑๑; ม. นิ. ๑.๒๘๕) –  
</p>
  
<p>อาทีหิ จสฺส สุเตฺตหิ อเญฺญสํ พุทฺธานํ อภาโว ทีเปตโพฺพฯ ติ ยสฺมา สเพฺพปิ พุทฺธา สทฺธมฺมครุโน, ตสฺมาฯ ติ มหนฺตภาวํ ปตฺถยมาเนนฯ นฺติ พุทฺธานํ สาสนํ สรเนฺตนฯ ทุติยํฯ</p>


<h3>๓. พฺรหฺมเทวสุตฺตวณฺณนา</h3>
<p> ตติเย ติ ฐานาทีสุ อิริยาปเถสุ เอกโก, เอกวิหารีติ อโตฺถฯ ติ กาเยน วูปกโฎฺฐ นิสฺสโฎฯ ติ สติยา อวิปฺปวาเส ฐิโตฯ ติ วีริยาตาเปน สมนฺนาคโตฯ ติ เปสิตโตฺตฯ ติ อาจารกุลปุตฺตาฯ ติ น อิณฎฺฎา น ภยฎฺฎา น ชีวิตปกตา หุตฺวา, ยถา วา ตถา วา ปพฺพชิตาปิ เย อนุโลมปฎิปทํ ปูเรนฺติ, เต สมฺมเทว อคารสฺมา อนคาริยํ ปพฺพชนฺติ นามฯ นฺติ มคฺคพฺรหฺมจริยสฺส  ปริโยสานภูตํ อริยผลํฯ ติ อิมสฺมิํเยว อตฺตภาเวฯ ติ สามํ ชานิตฺวา ปจฺจกฺขํ กตฺวาฯ ติ ปฎิลภิตฺวา สมฺปาเทตฺวา วิหาสิฯ เอวํ วิหรโนฺต จ ติฯ เอเตนสฺส ปจฺจเวกฺขณภูมิ ทสฺสิตาฯ</p>


<p>กตมา  ปนสฺส ชาติ ขีณา, กถญฺจ นํ อพฺภญฺญาสีติ? วุจฺจเต, น ตาวสฺส อตีตา ชาติ ขีณา ปุเพฺพว ขีณตฺตา, น อนาคตา ตตฺถ วายามาภาวโต, น ปจฺจุปฺปนฺนา วิชฺชมานตฺตาฯ มคฺคสฺส ปน อภาวิตตฺตา ยา อุปฺปเชฺชยฺย เอกจตุปญฺจโวการภเวสุ เอกจตุปญฺจกฺขนฺธปฺปเภทา ชาติฯ สา มคฺคสฺส ภาวิตตฺตา อนุปฺปาทธมฺมตํ อาปชฺชเนน ขีณาฯ ตํ โส มคฺคภาวนาย ปหีนกิเลเส ปจฺจเวกฺขิตฺวา – ‘‘กิเลสาภาเว วิชฺชมานมฺปิ กมฺมํ อายติํ อปฺปฎิสนฺธิกํ โหตี’’ติ ชานโนฺต ชานาติฯ</p>


<p>นฺติ วุตฺถํ ปริวุตฺถํ, กตํ จริตํ นิฎฺฐาปิตนฺติ อโตฺถฯ นฺติ มคฺคพฺรหฺมจริยํ ฯ นฺติ จตูสุ สเจฺจสุ จตูหิ มเคฺคหิ ปริญฺญาปหานสจฺฉิกิริยภาวนาวเสน โสฬสวิธมฺปิ กิจฺจํ นิฎฺฐาปิตนฺติ อโตฺถฯ ติ อิทานิ ปุน อิตฺถภาวาย, เอวํ โสฬสกิจฺจภาวาย, กิเลสกฺขยาย วา กตมคฺคภาวนา นตฺถีติฯ อถ วา ติ อิตฺถตฺตภาวโต, อิมสฺมา เอวํปการา อิทานิ วตฺตมานกฺขนฺธสนฺตานา อปรํ ขนฺธสนฺตานํ นตฺถิ, อิเม ปน ปญฺจกฺขนฺธา ปริญฺญาตา ติฎฺฐนฺติ ฉินฺนมูลโก รุโกฺข วิยาติ อพฺภญฺญาสิฯ ติ เอโกฯ นฺติ อรหนฺตานํ, ภควโต สาวกานํ อรหตํ อพฺภนฺตโร อโหสิฯ</p>


<p>นฺติ สปทานจารํ, สมฺปตฺตฆรํ อนุกฺกมฺม ปฎิปาฎิยา จรโนฺตฯ ติ อุปสงฺกมโนฺตฯ มาตา ปนสฺส ปุตฺตํ ทิสฺวาว ฆรา นิกฺขมฺม ปตฺตํ คเหตฺวา อโนฺตนิเวสนํ ปเวเสตฺวา ปญฺญตฺตาสเน นิสีทาเปสิฯ</p>


<p>ติ นิจฺจกาเล อาหุติปิณฺฑํ ปคฺคณฺหาติฯ ตํ ทิวสํ ปน ตสฺมิํ ฆเร ภูตพลิกมฺมํ โหติฯ สพฺพเคหํ หริตุปลิตฺตํ วิปฺปกิณฺณลาชํ  วนมาลปริกฺขิตฺตํ อุสฺสิตทฺธชปฎากํ ตตฺถ ตตฺถ ปุณฺณฆเร ฐเปตฺวา ทณฺฑทีปิกา ชาเลตฺวา คนฺธจุณฺณมาลาทีหิ อลงฺกตํ, สมนฺตโต สญฺฉาทิยมานา ธูมกฎจฺฉุ อโหสิฯ สาปิ พฺราหฺมณี กาลเสฺสว วุฎฺฐาย โสฬสหิ คโนฺธทกฆเฎหิ นฺหายิตฺวา สพฺพาลงฺกาเรน อตฺตภาวํ อลงฺกริฯ สา ตสฺมิํ สมเย มหาขีณาสวํ นิสีทาเปตฺวา, ยาคุอุฬุงฺกมตฺตมฺปิ อทตฺวา, ‘‘มหาพฺรหฺมํ โภเชสฺสามี’’ติ สุวณฺณปาติยํ ปายาสํ  ปูเรตฺวา สปฺปิมธุสกฺขราทีหิ โยเชตฺวา นิเวสนสฺส ปจฺฉาภาเค หริตุปลิตฺตภาวาทีหิ อลงฺกตา ภูตปีฐิกา อตฺถิฯ สา ตํ ปาติํ อาทาย, ตตฺถ คนฺตฺวา, จตูสุ โกเณสุ มเชฺฌ จ เอเกกํ ปายาสปิณฺฑํ ฐเปตฺวา, เอกํ ปิณฺฑํ หเตฺถน คเหตฺวา, ยาว กปฺปรา สปฺปินา ปคฺฆรเนฺตน ปถวิยํ ชาณุมณฺฑลํ ปติฎฺฐาเปตฺวา ‘‘ภุญฺชตุ ภวํ มหาพฺรหฺมา, สายตุ ภวํ มหาพฺรหฺมา, ตเปฺปตุ ภวํ มหาพฺรหฺมา’’ติ วทมานา พฺรหฺมานํ โภเชติฯ</p>


<p>ติ มหาขีณาสวสฺส สีลคนฺธํ ฉเทวโลเก อโชฺฌตฺถริตฺวา พฺรหฺมโลกํ อุปคตํ ฆายมานสฺส เอตํ อโหสิฯ นฺติ โจเทยฺยํ, สมฺมาปฎิปตฺติยํ โยเชยฺยํฯ ‘อยํ หิ เอวรูปํ อคฺคทกฺขิเณยฺยํ มหาขีณาสวํ นิสีทาเปตฺวา ยาคุอุฬุงฺกมตฺตมฺปิ อทตฺวา, ‘‘มหาพฺรหฺมํ โภเชสฺสามี’’ติ ตุลํ ปหาย หเตฺถน ตุลยนฺตี วิย, เภริํ ปหาย กุจฺฉิํ วาเทนฺตี วิย, อคฺคิํ  ปหาย ขโชฺชปนกํ ธมมานา วิย ภูตพลิํ กุรุมานา อาหิณฺฑติฯ คจฺฉามิสฺสา มิจฺฉาทสฺสนํ ภินฺทิตฺวา อปายมคฺคโต อุทฺธริตฺวา ยถา อสีติโกฎิธนํ พุทฺธสาสเน วิปฺปกิริตฺวา สคฺคมคฺคํ อาโรหติ, ตถา กโรมีติ วุตฺตํ โหติฯ</p>


<p>ติ อิมมฺหา ฐานา ทูเร พฺรหฺมโลโกฯ ตโต หิ กูฎาคารมตฺตา สิลา ปาติตา เอเกน อโหรเตฺตน อฎฺฐจตฺตาลีสโยชนสหสฺสานิ เขปยมานา จตูหิ มาเสหิ ปถวิยํ ปติฎฺฐเหยฺย, สพฺพเหฎฺฐิโมปิ พฺรหฺมโลโก เอวํ ทูเรฯ นฺติ ยสฺส พฺรหฺมุโน อาหุติํ ปคฺคณฺหาสิ, ตสฺส พฺรหฺมโลโก  ทูเรติ อโตฺถฯ นฺติ เอตฺถ พฺรหฺมปโถ นาม จตฺตาริ กุสลชฺฌานานิ, วิปากชฺฌานานิ ปน เนสํ ชีวิตปโถ นาม, ตํ พฺรหฺมปถํ อชานนฺตี ตฺวํ กิํ ชปฺปสิ วิปฺปลปสิ? พฺรหฺมาโน หิ สปฺปีติกชฺฌาเนน ยาเปนฺติ, น เอตํ ติณพีชานิ ปกฺขิปิตฺวา รนฺธํ โคยูสํ ขาทนฺติ, มา อการณา กิลมสีติฯ</p>


<p>เอวํ วตฺวา ปุน โส มหาพฺรหฺมา อญฺชลิํ ปคฺคยฺห อวกุโชฺช หุตฺวา เถรํ อุปทิสโนฺต ติอาทิมาหฯ ตตฺถ ติ กิเลสาภิสงฺขารกามคุโณปธีหิ วิรหิโตฯ ติ เทวานํ อติเทวภาวํ พฺรหฺมานํ อติพฺรหฺมภาวํ ปโตฺตฯ ติ  ฐเปตฺวา อิมํ อตฺตภาวํ อญฺญสฺส อตฺตภาวสฺส วา ปุตฺตทารสฺส วา อโปสนตาย อนญฺญโปสีฯ</p>


<p>ติ อาหุนปิณฺฑํ ปฎิคฺคเหตุํ ยุโตฺตฯ ติ จตุมคฺคสงฺขาเตหิ เวเทหิ ทุกฺขสฺสนฺตํ คโตฯ ติ อตฺตานํ ภาเวตฺวา วเฑฺฒตฺวา ฐิโตฯ ติ ตณฺหาทีหิ เลเปหิ อาลิโตฺตฯ ติ อาหารปริเยสนํ จรติฯ</p>


<p>ติ ปจฺฉา วุจฺจติ อตีตํ, ปุรตฺถํ วุจฺจติ อนาคตํ, อตีตานาคเตสุ ขเนฺธสุ ฉนฺทราควิรหิตสฺส ปจฺฉา วา ปุรตฺถํ วา นตฺถีติ วทติฯ ติอาทีสุ ราคาทิสนฺตตาย สโนฺตฯ โกธธูมวิคมา  ทุกฺขาภาวา  กตฺตรทณฺฑาทีนิ คเหตฺวา วิจรโนฺตปิ วธกเจตนาย อภาวา ติ เอตฺถ ปน ปุถุชฺชนา ตสา นาม, ขีณาสวา ถาวรา นามฯ สตฺต ปน เสขา ตสาติ วตฺตุํ น  สกฺกา, ถาวรา น โหนฺติ, ภชมานา ปน ถาวรปกฺขเมว ภชนฺติฯ นฺติ โส เต อาหุติํฯ</p>


<p>ติ กิเลสเสนาย วิเสโน ชาโตฯ ติ นิตฺตโณฺหฯ ติ ขีณาสวสีเลน สุสีโลฯ ติ ผลวิมุตฺติยา สุฎฺฐุ วิมุตฺตจิโตฺตฯ นฺติ จตฺตาโร  โอเฆ ติณฺณํฯ เอตฺตเกน กถามเคฺคน พฺรหฺมา เถรสฺส วณฺณํ กเถโนฺต อายตเน พฺราหฺมณิํ นิโยเชสิฯ อวสานคาถา ปน สงฺคีติกาเรหิ ฐปิตาฯ นฺติ จตุปจฺจยทกฺขิณํ ปติฎฺฐเปสิฯ นฺติ สุขายติกํ อายติํ สุขวิปากํ, สุขาวหนฺติ อโตฺถฯ ตติยํฯ</p>


<h3>๔. พกพฺรหฺมสุตฺตวณฺณนา</h3>
<p> จตุเตฺถ นฺติ ลามิกา สสฺสตทิฎฺฐิฯ นฺติ อิทํ สห กาเยน พฺรหฺมฎฺฐานํ อนิจฺจํ ‘‘นิจฺจ’’นฺติ วทติฯ ธุวาทีนิ ตเสฺสว เววจนานิฯ ตตฺถ นฺติ ถิรํฯ นฺติ สทา วิชฺชมานํฯ นฺติ อขณฺฑํ สกลํฯ นฺติ อจวนสภาวํฯ ติอาทีสุ อิมสฺมิํ ฐาเน โกจิ ชายนโก วา ชียนโก วา มียนโก วา จวนโก  วา อุปปชฺชนโก วา นตฺถิ, ตํ สนฺธาย วทติฯ นฺติ อิโต สหกายา พฺรหฺมฎฺฐานา อุตฺตริ อญฺญํ นิสฺสรณํ นาม นตฺถีติฯ เอวมสฺส ถามคตา สสฺสตทิฎฺฐิ อุปฺปนฺนา โหติฯ เอวํวาที จ ปน โส อุปริ ติโสฺส ฌานภูมิโย จตฺตาโร มเคฺค จตฺตาริ ผลานิ นิพฺพานนฺติ สพฺพํ ปฎิพาหติฯ กทา ปนสฺส สา ทิฎฺฐิ อุปฺปนฺนาติ? ปฐมชฺฌานภูมิยํ นิพฺพตฺตกาเลฯ ทุติยชฺฌานภูมิยนฺติ เอเกฯ</p>


<p>ตตฺรายํ อนุปุพฺพิกถา – เหฎฺฐุปปตฺติโก กิเรส พฺรหฺมา อนุปฺปเนฺน พุทฺธุปฺปาเท อิสิปพฺพชฺชํ ปพฺพชิตฺวา กสิณปริกมฺมํ กตฺวา สมาปตฺติโย นิพฺพเตฺตตฺวา อปริหีนชฺฌาโน กาลํ กตฺวา จตุตฺถชฺฌานภูมิยํ เวหปฺผลพฺรหฺมโลเก ปญฺจกปฺปสติกํ อายุํ คเหตฺวา นิพฺพตฺติฯ ตตฺถ ยาวตายุกํ ฐตฺวา เหฎฺฐุปปตฺติกํ กตฺวา ตติยชฺฌานํ ปณีตํ ภาเวตฺวา สุภกิณฺหพฺรหฺมโลเก จตุสฎฺฐิกปฺปํ อายุํ คเหตฺวา นิพฺพตฺติฯ ตตฺถ ทุติยชฺฌานํ ภาเวตฺวา อาภสฺสเร อฎฺฐ กเปฺป อายุํ คเหตฺวา นิพฺพตฺติฯ ตตฺถ ปฐมชฺฌานํ ภาเวตฺวา, ปฐมชฺฌานภูมิยํ กปฺปายุโก หุตฺวา นิพฺพตฺติ ฯ โส ปฐมกาเล อตฺตนา กตกมฺมญฺจ นิพฺพตฺตฎฺฐานญฺจ  อญฺญาสิ, กาเล ปน คจฺฉเนฺต คจฺฉเนฺต อุภยํ ปมุสฺสิตฺวา สสฺสตทิฎฺฐิํ อุปฺปาเทสิฯ</p>


<p>ติ อวิชฺชาย คโต สมนฺนาคโต อญฺญาณี อนฺธีภูโตฯ ติ โย นามฯ ติ ภณติฯ ‘‘ยตฺรา’’ติ นิปาตโยเคน ปน อนาคตวจนํ กตํฯ</p>


<p>เอวํ วุเตฺต โส พฺรหฺมา ยถา นาม มคฺคโจโร เทฺว ตโย ปหาเร อธิวาเสโนฺต สหาเย อนาจิกฺขิตฺวาปิ อุตฺตริํ ปหารํ ปหริยมาโน ‘‘อสุโก จ อสุโก จ มยฺหํ สหาโย’’ติ อาจิกฺขติ, เอวเมว ภควตา สนฺตชฺชิยมาโน สติํ ลภิตฺวา, ‘‘ภควา มยฺหํ ปทานุปทํ เปกฺขโนฺต มํ นิปฺปีฬิตุกาโม’’ติ ภีโต อตฺตโน สหาเย อาจิกฺขโนฺต ติอาทิมาหฯ ตสฺสโตฺถ – โภ โคตม, มยํ ทฺวาสตฺตติ ชนา  เตน ปุญฺญกเมฺมน อิธ นิพฺพตฺตาฯ  สยํ อเญฺญสํ วเส อวตฺติตฺวา ปเร อตฺตโน วเส วเตฺตม, ชาติญฺจ ชรญฺจ อตีตา, อยํ โน เวเทหิ คตตฺตา ‘‘เวทคู’’ติ สงฺขํ คตา ภควา อนฺติมา พฺรหฺมุปปตฺติฯ ติ อเนกชนา อเมฺห  อภิชปฺปนฺติฯ ‘‘อยํ โข ภวํ พฺรหฺมา, มหาพฺรหฺมา, อภิภู, อนภิภูโต, อญฺญทตฺถุทโส, วสวตฺตี, อิสฺสโร, กตฺตา, นิมฺมาตา, เสโฎฺฐ, สชิตา, วสี, ปิตา ภูตภพฺยาน’’นฺติ เอวํ ปเตฺถนฺติ ปิเหนฺตีติฯ</p>


<p>อถ นํ ภควา นฺติอาทิมาหฯ ตตฺถ นฺติ ยํ ตฺวํ อิธ ตว อายุํ ‘‘ทีฆ’’นฺติ มญฺญสิ, เอตํ อปฺปํ ปริตฺตกํฯ นฺติ นิรพฺพุทคณนาย สตสหสฺสนิรพฺพุทานํฯ ติ, ‘‘อิทานิ ตว อวสิฎฺฐํ เอตฺตกํ อายู’’ติ อหํ ชานามิฯ ติ, ภควา, ตุเมฺห ‘‘อหํ อนนฺตทสฺสี ชาติอาทีนิ อุปาติวโตฺต’’ติ วทถฯ นฺติ, ยทิ ตฺวํ อนนฺตทสฺสี, เอวํ สเนฺต อิทํ เม อาจิกฺข, กิํ มยฺหํ ปุราณํ? นฺติ สีลเมว วุจฺจติฯ ติ ยํ อหํ  ตยา กถิตํ ชาเนยฺยํ, ตํ เม อาจิกฺขาติ วทติฯ</p>


<p>อิทานิสฺส อาจิกฺขโนฺต ภควา ติอาทิมาหฯ ตตฺรายํ อธิปฺปาโย – ปุเพฺพ กิเรส กุลฆเร นิพฺพตฺติตฺวา กาเมสุ อาทีนวํ ทิสฺวา – ‘‘ชาติชรามรณสฺส อนฺตํ กริสฺสามี’’ติ นิกฺขมฺม อิสิปพฺพชฺชํ ปพฺพชิตฺวา สมาปตฺติโย นิพฺพเตฺตตฺวา อภิญฺญาปาทกชฺฌานสฺส  ลาภี หุตฺวา คงฺคาตีเร ปณฺณสาลํ กาเรตฺวา ฌานรติยา วีตินาเมติฯ ตทา จ กาเลนกาลํ สตฺถวาหา ปญฺจหิ สกฎสเตหิ มรุกนฺตารํ ปฎิปชฺชนฺติฯ มรุกนฺตาเร ปน ทิวา น สกฺกา คนฺตุํ, รตฺติํ คมนํ โหติฯ อถ ปุริมสกฎสฺส อคฺคยุเค ยุตฺตพลิพทฺทา คจฺฉนฺตา คจฺฉนฺตา นิวตฺติตฺวา อาคตมคฺคาภิมุขา อเหสุํ, สพฺพสกฎานิ ตเถว นิวตฺติตฺวา อรุเณ อุคฺคเต นิวตฺติตภาวํ ชานิํสุฯ เตสญฺจ ตทา กนฺตารํ อติกฺกมนทิวโส อโหสิฯ สพฺพํ ทารุทกํ ปริกฺขีณํ – ตสฺมา ‘‘นตฺถิ ทานิ อมฺหากํ ชีวิต’’นฺติ จิเนฺตตฺวา, โคเณ จเกฺกสุ พนฺธิตฺวา, มนุสฺสา สกฎจฺฉายํ ปวิสิตฺวา นิปชฺชิํสุฯ</p>


<p>ตาปโสปิ กาลเสฺสว ปณฺณสาลโต นิกฺขมิตฺวา ปณฺณสาลทฺวาเร นิสิโนฺน คงฺคํ โอโลกยมาโน อทฺทส คงฺคํ มหตา อุทโกเฆน ปูริยมานํ ปวตฺติตมณิกฺขนฺธํ วิย อาคจฺฉนฺตํ, ทิสฺวา จิเนฺตสิ – ‘‘อตฺถิ นุ โข อิมสฺมิํ โลเก เอวรูปสฺส มธุโรทกสฺส อลาเภน กิลิสฺสมานา สตฺตา’’ติ? โส เอวํ อาวเชฺชโนฺต มรุกนฺตาเร ตํ สตฺถํ ทิสฺวา ‘อิเม สตฺตา มา นสฺสนฺตู’ติ ‘‘อิโต จิโต จ มหาอุทกกฺขโนฺธ ฉิชฺชิตฺวา มรุกนฺตาเร  สตฺถาภิมุโข คจฺฉตู’’ติ อภิญฺญาจิเตฺตน อธิฎฺฐาสิฯ สห จิตฺตุปฺปาเทน มาติการุฬฺหํ วิย อุทกํ ตตฺถ อคมาสิฯ มนุสฺสา อุทกสเทฺทน วุฎฺฐาย อุทกํ ทิสฺวา หฎฺฐตุฎฺฐา นฺหายิตฺวา ปิวิตฺวา โคเณปิ ปาเยตฺวา โสตฺถินา อิจฺฉิตฎฺฐานํ อคมํสุฯ สตฺถา ตํ พฺรหฺมุโน ปุพฺพกมฺมํ ทเสฺสโนฺต ปฐมํ คาถมาหฯ ตตฺถ ติ ปาเยสิฯ อ-กาโร นิปาตมตฺตํฯ ติ คิเมฺหฯ ติ คิมฺหาตเปน ผุเฎฺฐ อนุคเตฯ</p>


<p>อปรสฺมิมฺปิ สมเย ตาปโส คงฺคาตีเร ปณฺณสาลํ มาเปตฺวา อรญฺญคามกํ นิสฺสาย วสติฯ เตน จ สมเยน โจรา ตํ คามํ ปหริตฺวา หตฺถสารํ คเหตฺวา คาวิโย จ กรมเร  จ คเหตฺวา คจฺฉนฺติฯ คาโวปิ สุนขาปิ มนุสฺสาปิ มหาวิรวํ วิรวนฺติฯ ตาปโส ตํ สทฺทํ สุตฺวา ‘‘กินฺนุ โข เอต’’นฺติ? อาวเชฺชโนฺต ‘‘มนุสฺสานํ ภยํ อุปฺปนฺน’’นฺติ ญตฺวา ‘‘มยิ ปสฺสเนฺต อิเม สตฺตา มา นสฺสนฺตู’’ติ อภิญฺญาปาทกชฺฌานํ สมาปชฺชิตฺวา วุฎฺฐาย อภิญฺญาจิเตฺตน โจรานํ ปฎิปเถ จตุรงฺคินิํ เสนํ มาเปสิฯ กมฺมสชฺชา อาคจฺฉนฺตา โจรา ทิสฺวา, ‘‘ราชา มเญฺญ อาคโต’’ติ วิโลปํ ฉเฑฺฑตฺวา ปกฺกมิํสุฯ ตาปโส ‘‘ยํ ยสฺส สนฺตกํ, ตํ ตเสฺสว โหตู’’ติ อธิฎฺฐาสิ, ตํ ตเถว อโหสิฯ มหาชโน โสตฺถิภาวํ ปาปุณิฯ สตฺถา อิทมฺปิ  ตสฺส ปุพฺพกมฺมํ ทเสฺสโนฺต ทุติยํ คาถมาหฯ ตตฺถ นฺติ คงฺคาตีเรฯ นฺติ คเหตฺวา นียมานํ, กรมรํ นียมานนฺติปิ อโตฺถฯ</p>


<p>ปุน เอกสฺมิํ สมเย อุปริคงฺคาวาสิกํ เอกํ กุลํ เหฎฺฐาคงฺคาวาสิเกน กุเลน สทฺธิํ มิตฺตสนฺถวํ กตฺวา, นาวาสงฺฆาฎํ พนฺธิตฺวา, พหุํ ขาทนียเญฺจว โภชนียญฺจ คนฺธมาลาทีนิ จ อาโรเปตฺวา คงฺคาโสเตน อาคจฺฉติฯ มนุสฺสา ขาทมานา ภุญฺชมานา นจฺจนฺตา คายนฺตา เทววิมาเนน คจฺฉนฺตา วิย พลวโสมนสฺสา อเหสุํฯ คเงฺคยฺยโก นาโค ทิสฺวา กุปิโต ‘‘อิเม มยิ สญฺญมฺปิ น กโรนฺติฯ อิทานิ เน สมุทฺทเมว ปาเปสฺสามี’’ติ มหนฺตํ อตฺตภาวํ มาเปตฺวา อุทกํ ทฺวิธา ภินฺทิตฺวา อุฎฺฐาย ผณํ กตฺวา, สุสุการํ กโรโนฺต อฎฺฐาสิฯ มหาชโน ทิสฺวา ภีโต วิสฺสรมกาสิฯ ตาปโส ปณฺณสาลายํ นิสิโนฺน สุตฺวา, ‘‘อิเม คายนฺตา นจฺจนฺตา โสมนสฺสชาตา อาคจฺฉนฺติฯ อิทานิ ปน ภยรวํ รวิํสุ, กินฺนุ โข’’ติ? อาวเชฺชโนฺต  นาคราชํ ทิสฺวา, ‘‘มยิ ปสฺสเนฺต สตฺตา มา นสฺสนฺตู’’ติ อภิญฺญาปาทกชฺฌานํ สมาปชฺชิตฺวา อตฺตภาวํ ปชหิตฺวา สุปณฺณวณฺณํ มาเปตฺวา นาคราชสฺส ทเสฺสสิฯ นาคราชา ภีโต ผณํ สํหริตฺวา อุทกํ ปวิโฎฺฐ, มหาชโน โสตฺถิภาวํ ปาปุณิฯ สตฺถา อิทมฺปิ ตสฺส ปุพฺพกมฺมํ ทเสฺสโนฺต ตติยํ คาถมาหฯ ตตฺถ ติ ทารุเณนฯ ติ มนุสฺสกามตาย, มนุเสฺส วิเหเฐตุกามตายาติ อโตฺถฯ</p>


<p>อปรสฺมิมฺปิ  สมเย เอส อิสิปพฺพชฺชํ ปพฺพชิตฺวา เกสโว นาม ตาปโส อโหสิฯ เตน สมเยน อมฺหากํ โพธิสโตฺต กโปฺป นาม มาณโว เกสวสฺส พทฺธจโร อเนฺตวาสิโก หุตฺวา อาจริยสฺส กิํการปฎิสฺสาวี มนาปจารี พุทฺธิสมฺปโนฺน อตฺถจโร อโหสิฯ เกสโว เตน วินา วสิตุํ น สโกฺกติ, ตํ นิสฺสาเยว ชีวิกํ กเปฺปสิฯ สตฺถา อิทมฺปิ ตสฺส ปุพฺพกมฺมํ ทเสฺสโนฺต จตุตฺถํ คาถมาหฯ</p>


<p>ตตฺถ ติ อเนฺตวาสิโก, โส ปน เชฎฺฐเนฺตวาสิโก อโหสิฯ ติ, ‘‘สมฺมา พุทฺธิมา วตสมฺปโนฺน อย’’นฺติ เอวํ มญฺญมาโน กโปฺป ตว อเนฺตวาสิโก อโหสิํ อหํ โส เตน สมเยนาติ ทเสฺสติฯ ติ น เกวลํ มยฺหํ อายุเมว, อเญฺญปิ ตฺวํ ชานาสิเยวฯ ติ ตถา หิ ตฺวํ พุโทฺธ, ยสฺมา พุโทฺธ, ตสฺมา ชานาสีติ อโตฺถฯ ติ ยสฺมา จ ตฺวํ พุโทฺธ, ตสฺมา  เต อยํ ชลิโต อานุภาโวฯ ติ สพฺพํ พฺรหฺมโลกํ โอภาสยโนฺต ติฎฺฐติฯ จตุตฺถํฯ</p>


<h3>๕. อญฺญตรพฺรหฺมสุตฺตวณฺณนา</h3>
<p> ปญฺจเม ติ เตโชกสิณปริกมฺมํ กตฺวา ปาทกชฺฌานโต วุฎฺฐาย,  อธิฎฺฐหโนฺต อธิฎฺฐานจิตฺตานุภาเวน สกลสรีรโต ชาลา นิกฺขมนฺติ, เอวํ เตโชธาตุํ สมาปโนฺน นาม โหติ, ตถา สมาปชฺชิตฺวาฯ ติ กสฺมา เถโร ตตฺถ อคมาสิ? เถรสฺส กิร เตโชธาตุํ สมาปชฺชิตฺวา ตสฺส พฺรหฺมุโน อุปริ นิสินฺนํ ตถาคตํ ทิสฺวา ‘‘อฎฺฐิเวธี  อยํ ปุคฺคโล, มยาเปตฺถ คนฺตพฺพ’’นฺติ อโหสิ, ตสฺมา อคมาสิฯ เสสานํ คมเนปิ  เอเสว นโยฯ โส หิ พฺรหฺมา ตถาคตสฺส เจว ตถาคตสาวกานญฺจ อานุภาวํ อทิสฺวา อภโพฺพ วินยํ อุปคนฺตุํ, เตน โส สนฺนิปาโต อโหสิฯ ตตฺถ ตถาคตสฺส สรีรโต อุคฺคตชาลา สกลพฺรหฺมโลกํ อติกฺกมิตฺวา อชฎากาเส ปกฺขนฺทา, ตา จ ปน ฉพฺพณฺณา อเหสุํ, ตถาคตสฺส สาวกานํ อาภา ปกติวณฺณาวฯ</p>


<p>นฺติ อิมสฺมิํ พฺรหฺมโลเก อญฺญพฺรหฺมสรีรวิมานาลงฺการาทีนํ ปภา อติกฺกมมานํ พุทฺธสฺส ภควโต ปภสฺสรํ ปภํ ปสฺสสีติ ปุจฺฉติฯ ติ ยา เมสา, ‘‘อิธาคนฺตุํ สมโตฺถ อโญฺญ สมโณ วา พฺราหฺมโณ วา นตฺถี’’ติ ปุเร ทิฎฺฐิ, นตฺถิ เม สาฯ นฺติ เกน การเณน วเทยฺยํฯ ติ อิมสฺส กิร พฺรหฺมุโน ลทฺธิทิฎฺฐิ สสฺสตทิฎฺฐิ จาติ เทฺว ทิฎฺฐิโยฯ ตตฺราสฺส ตถาคตเญฺจว ตถาคตสาวเก จ ปสฺสโต ลทฺธิทิฎฺฐิ ปหีนาฯ ภควา ปเนตฺถ มหนฺตํ ธมฺมเทสนํ เทเสสิฯ พฺรหฺมา เทสนาปริโยสาเน โสตาปตฺติผเล ปติฎฺฐหิฯ อิติสฺส มเคฺคน สสฺสตทิฎฺฐิ ปหีนา, ตสฺมา เอวมาหฯ</p>


<p>นฺติ พฺรหฺมปาริจาริกํฯ เถรานญฺหิ ภณฺฑคาหกทหรา วิย พฺรหฺมานมฺปิ ปาริสชฺชา พฺรหฺมาโน นาม โหนฺติฯ ติ กสฺมา เถรเสฺสว สนฺติกํ เปเสสิ? เถเร กิรสฺส ตตฺตเกเนว กถาสลฺลาเปน วิสฺสาโส อุทปาทิ, ตสฺมา ตเสฺสว สนฺติกํ เปเสสิ ติ ยถา ตุเมฺห จตฺตาโร ชนา, กินฺนุ โข เอวรูปา อเญฺญปิ อตฺถิ, อุทาหุ ตุเมฺห จตฺตาโร เอว มหิทฺธิกาติ? ติ ปุเพฺพนิวาสทิพฺพจกฺขุอาสวกฺขยสงฺขาตาหิ ตีหิ วิชฺชาหิ  สมนฺนาคตาฯ ติ อิทฺธิวิธญาณํ ปตฺตาฯ ติ ปเรสํ จิตฺตาจาเร กุสลาฯ เอวเมตฺถ ปญฺจ อภิญฺญาปิ สรูเปน วุตฺตาฯ ทิพฺพโสตํ ปน ตาสํ วเสน อาคตเมว โหติฯ ติ เอวรูปา ฉฬภิญฺญา พุทฺธสาวกา พหู คณนปถํ อติกฺกนฺตา, สกลํ ชมฺพุทีปํ กาสาวปโชฺชตํ กตฺวา วิจรนฺตีติฯ ปญฺจมํฯ</p>


<h3>๖. พฺรหฺมโลกสุตฺตวณฺณนา</h3>
<p> ฉเฎฺฐ   นฺติ เอเกโก เอเกกํ ทฺวารพาหํ นิสฺสาย ทฺวารปาลา วิย อฎฺฐํสุฯ ติ ฌานสุเขน สมิโทฺธฯ ติ อภิญฺญาปุเปฺผหิ สุปุปฺผิโตฯ ติ อสหโนฺตฯ ติ เอเตสํ นิมฺมิตพฺรหฺมานํ มเชฺฌ นิสิโนฺน เอตํ ‘‘ปสฺสสิ เม’’ติอาทิวจนํ อโวจฯ</p>


<p>ติ คาถาย ปญฺจสตาติ สตปทํ รูปวเสน วา ปนฺติวเสน วา โยเชตพฺพํฯ รูปวเสน ตาว ติ ตีณิ สุปณฺณรูปสตานิฯ ติ จตฺตาริหํสรูปสตานิฯ ติ พฺยคฺฆสทิสา เอกเจฺจ มิคา พฺยคฺฆีนิสา นาม, เตสํ พฺยคฺฆีนิสารูปกานํ ปญฺจสตานิ, ปนฺติวเสน ติ ตีณิ สุปณฺณปนฺติสตานิ, ติ จตฺตาริ หํสปนฺติสตานิฯ ติ ปญฺจ พฺยคฺฆีนิสา ปนฺติสตานิฯ ติ ฌายิสฺส มยฺหํ วิมาเน อยํ วิภูตีติ ทเสฺสติฯ นฺติ โอภาสยมานํฯ นฺติ ตํ กิร กนกวิมานํ เตสํ มหาพฺรหฺมานํ ฐิตฎฺฐานโต อุตฺตรทิสายํ โหติฯ ตสฺมา เอวมาหฯ อยํ ปนสฺส อธิปฺปาโย – เอวรูเป กนกวิมาเน วสโนฺต อหํ กสฺส อญฺญสฺส อุปฎฺฐานํ คมิสฺสามีติฯ ติ รูปมฺหิ ชาติชราภงฺคสงฺขาตํ โทสํ ทิสฺวาฯ นฺติ สีตาทีหิ จ นิจฺจํ ปเวธิตํ จลิตํ ฆฎฺฎิตํ รูปํ ทิสฺวาฯ ติ ยสฺมา รูเป รณํ ปสฺสติ, สทา ปเวธิตญฺจ รูปํ ปสฺสติ, ตสฺมา สุเมโธ สุนฺทรปโญฺญ โส สตฺถา รูเป น รมตีติฯ ฉฎฺฐํฯ</p>


<h3>๗. โกกาลิกสุตฺตวณฺณนา</h3>
<p> สตฺตเม ติ อปฺปเมยฺยํ ขีณาสวปุคฺคลํ ‘‘เอตฺตกํ สีลํ, เอตฺตโก  สมาธิ, เอตฺตกา ปญฺญา’’ติ เอวํ มินโนฺตฯ ติ โก อิธ วิทฺวา  เมธาวี วิกเปฺปยฺย, ขีณาสโวว ขีณาสวํ มินโนฺต กเปฺปยฺยาติ ทีเปติฯ ติ โย ปน ปุถุชฺชโน ตํ ปเมตุํ อารภติ, ตํ นิวุตํ อวกุชฺชปญฺญํ มญฺญามีติฯ สตฺตมํฯ</p>


<h3>๘. กตโมทกติสฺสสุตฺตวณฺณนา</h3>
<p> อฎฺฐเม  นฺติ กิสฺสวา วุจฺจติ ปญฺญา, นิปฺปโญฺญติ อโตฺถฯ อฎฺฐมํฯ</p>


<h3>๙. ตุรูพฺรหฺมสุตฺตวณฺณนา</h3>
<p> นวเม ติ ‘‘สาสปมตฺตีหิ ปีฬกาหี’’ติอาทินา นเยน อนนฺตรสุเตฺต อาคเตน อาพาเธน อาพาธิโกฯ ติ อธิมตฺตคิลาโนฯ ติ โกกาลิกสฺส อุปชฺฌาโย ตุรุเตฺถโร นาม อนาคามิผลํ ปตฺวา พฺรหฺมโลเก นิพฺพโตฺตฯ โส ภูมฎฺฐกเทวตา อาทิํ กตฺวา, ‘‘อยุตฺตํ โกกาลิเกน กตํ อคฺคสาวเก อนฺติมวตฺถุนา อพฺภาจิกฺขเนฺตนา’’ติ ปรมฺปราย พฺรหฺมโลกสมฺปตฺตํ โกกาลิกสฺส ปาปกมฺมํ สุตฺวา – ‘‘มา มยฺหํ ปสฺสนฺตเสฺสว วราโก นสฺสิ, โอวทิสฺสามิ นํ เถเรสุ จิตฺตปสาทตฺถายา’’ติ อาคนฺตฺวา ตสฺส ปุรโต อฎฺฐาสิฯ ตํ สนฺธาย วุตฺตํ ‘‘ตุรู ปเจฺจกพฺรหฺมา’’ติฯ ติ ปิยสีลาฯ ติ นิปนฺนโกว กพรกฺขีนิ อุมฺมีเลตฺวา เอวมาหฯ ติ ปสฺส ยตฺตกํ ตยา อปรทฺธํ, อตฺตโน นลาเฎ มหาคณฺฑํ อปสฺสโนฺต สาสปมตฺตาย ปีฬกาย มํ โจเทตพฺพํ มญฺญสีติ อาหฯ</p>


<p>อถ นํ ‘‘อทิฎฺฐิปฺปโตฺต อยํ วราโก, คิลวิโส วิย กสฺสจิ วจนํ น กริสฺสตี’’ติ ญตฺวา ติอาทิมาหฯ ตตฺถ ติ กุฐาริสทิสา ผรุสา วาจาฯ ติ กุสลมูลสงฺขาเต มูเลเยว นิกนฺตติฯ นฺติ นินฺทิตพฺพํ ทุสฺสีลปุคฺคลํฯ ติ อุตฺตมเตฺถ สมฺภาเวตฺวา ขีณาสโวติ วทติฯ ติ , โย วา ปสํสิตโพฺพ ขีณาสโว, ตํ อนฺติมวตฺถุนา โจเทโนฺต ‘‘ทุสฺสีโล อย’’นฺติ วทติฯ นฺติ, โส ตํ อปราธํ มุเขน วิจินาติ นามฯ ติ เตน อปราเธน สุขํ น วินฺทติฯ นินฺทิยปสํสาย หิ ปสํสิยนินฺทาย จ สมโกว วิปาโกฯ</p>


<p>  ติ สเพฺพน สเกนปิ อตฺตนาปิ สทฺธิํ โย อเกฺขสุ ธนปราชโย นาม, อยํ อปฺปมตฺตโก อปราโธฯ   ติ โย ปน สมฺมคฺคเตสุ ปุคฺคเลสุ จิตฺตํ ปทุเสฺสยฺย, อยํ จิตฺตปโทโสว ตโต กลิโต มหนฺตตโร กลิฯ</p>


<p>อิทานิ ตสฺส มหนฺตตรภาวํ ทเสฺสโนฺต นฺติอาทิมาหฯ ตตฺถ นฺติ นิรพฺพุทคณนาย สตสหสฺสํฯ ติ อปรานิ ฉตฺติํสติ นิรพฺพุทานิฯ ติ อพฺพุทคณนาย ปญฺจ อพฺพุทานิฯ ติ ยํ อริเย ครหโนฺต นิรยํ อุปปชฺชติ, ตตฺถ เอตฺตกํ อายุปฺปมาณนฺติฯ นวมํฯ</p>


<h3>๑๐. โกกาลิกสุตฺตวณฺณนา</h3>
<p> ทสเม ติ, โก อยํ โกกาลิโก, กสฺมา จ อุปสงฺกมิ? อยํ กิร โกกาลิกรเฎฺฐ โกกาลิกนคเร โกกาลิกเสฎฺฐิสฺส ปุโตฺต ปพฺพชิตฺวา ปิตรา การาปิเต วิหาเร ปฎิวสติ จูฬโกกาลิโกติ นาเมน, น เทวทตฺตสฺส สิโสฺสฯ โส หิ พฺราหฺมณปุโตฺต มหาโกกาลิโก นามฯ ภควติ ปน สาวตฺถิยํ วิหรเนฺต เทฺว อคฺคสาวกา ปญฺจมเตฺตหิ ภิกฺขุสเตหิ สทฺธิํ ชนปทจาริกํ จรมานา อุปกฎฺฐาย วสฺสูปนายิกาย วิเวกาวาสํ วสิตุกามา เต ภิกฺขู อุโยฺยเชตฺวา อตฺตโน ปตฺตจีวรมาทาย ตสฺมิํ ชนปเท ตํ นครํ ปตฺวา ตํ วิหารํ อคมํสุฯ ตตฺถ เนสํ โกกาลิโก วตฺตํ ทเสฺสสิฯ เต เตน สทฺธิํ สโมฺมทิตฺวา, ‘‘อาวุโส, มยํ อิธ เตมาสํ วสิสฺสาม, มา กสฺสจิ อาโรเจหี’’ติ ปฎิญฺญํ คเหตฺวา วสิํสุฯ วสิตฺวา ปวารณาทิวเส ปวาเรตฺวา, ‘‘คจฺฉาม มยํ, อาวุโส’’ติ โกกาลิกํ อาปุจฺฉิํสุฯ โกกาลิโก ‘‘อเชฺชกทิวสํ, อาวุโส, วสิตฺวา เสฺว คมิสฺสถา’’ติ วตฺวา ทุติยทิวเส นครํ ปวิสิตฺวา มนุเสฺส อามเนฺตสิ – ‘‘อาวุโส, ตุเมฺห อคฺคสาวเก อิธาคนฺตฺวา  วสมาเนปิ น ชานาถ, น เน โกจิ ปจฺจเยนาปิ นิมเนฺตตี’’ติฯ นครวาสิโน, ‘‘กหํ, ภเนฺต, เถรา, กสฺมา โน น อาโรจยิตฺถา’’ติ? กิํ อาวุโส อาโรจิเตน, กิํ น ปสฺสถ เทฺว ภิกฺขู เถราสเน นิสีทเนฺต, เอเต อคฺคสาวกาติฯ เต ขิปฺปํ สนฺนิปติตฺวา สปฺปิผาณิตาทีนิ เจว จีวรทุสฺสานิ จ สํหริํสุฯ</p>


<p>โกกาลิโก  จิเนฺตสิ – ‘‘ปรมปฺปิจฺฉา อคฺคสาวกา ปยุตฺตวาจาย อุปฺปนฺนํ ลาภํ น สาทิยิสฺสนฺติ , อสาทิยนฺตา ‘อาวาสิกสฺส เทถา’ติ วกฺขนฺตี’’ติฯ ตํ ตํ ลาภํ คาหาเปตฺวา เถรานํ สนฺติกํ อคมาสิฯ เถรา ทิสฺวาว ‘‘อิเม ปจฺจยา เนว อมฺหากํ, น โกกาลิกสฺส กปฺปนฺตี’’ติ ปฎิกฺขิปิตฺวา ปกฺกมิํสุฯ โกกาลิโก ‘‘กถํ หิ นาม อตฺตนา อคณฺหนฺตา มยฺหมฺปิ อทาเปตฺวา ปกฺกมิสฺสนฺตี’’ติ? อาฆาตํ อุปฺปาเทสิฯ เตปิ ภควโต สนฺติกํ คนฺตฺวา ภควนฺตํ วนฺทิตฺวา ปุน อตฺตโน ปริสํ อาทาย ชนปทจาริกํ จรนฺตา อนุปุเพฺพน ตสฺมิํ รเฎฺฐ ตเมว นครํ ปจฺจาคมิํสุฯ นาครา เถเร สญฺชานิตฺวา สห ปริกฺขาเรหิ ทานํ สชฺชิตฺวา นครมเชฺฌ มณฺฑปํ กตฺวา ทานํ อทํสุ, เถรานญฺจ ปริกฺขาเร อุปนาเมสุํฯ เถรา ภิกฺขุสงฺฆสฺส นิยฺยาทยิํสุฯ ตํ ทิสฺวา โกกาลิโก จิเนฺตสิ – ‘‘อิเม ปุเพฺพ อปฺปิจฺฉา อเหสุํ, อิทานิ ปาปิจฺฉา ชาตา, ปุเพฺพปิ อปฺปิจฺฉสนฺตุฎฺฐปวิวิตฺตสทิสา มเญฺญ’’ติ เถเร อุปสงฺกมิตฺวา, ‘‘อาวุโส, ตุเมฺห ปุเพฺพ อปฺปิจฺฉา วิย, อิทานิ ปน ปาปภิกฺขู ชาตา’’ติ วตฺวา ‘‘มูลฎฺฐาเนเยว เนสํ ปติฎฺฐํ ภินฺทิสฺสามี’’ติ ตรมานรูโป นิกฺขมิตฺวา สาวตฺถิํ คนฺตฺวา เยน ภควา เตนุปสงฺกมิฯ อยเมว โกกาลิโก อิมินา จ การเณน อุปสงฺกมีติ เวทิตโพฺพฯ</p>


<p>ภควา ตํ ตุริตตุริตํ อาคจฺฉนฺตํ ทิสฺวาว อาวเชฺชโนฺต อญฺญาสิ – ‘‘อยํ อคฺคสาวเก อโกฺกสิตุกาโม อาคโต’’ติฯ ‘‘สกฺกา นุ โข ปฎิเสเธตุ’’นฺติ จ อาวเชฺชโนฺต, ‘‘น สกฺกา ปฎิเสเธตุํ, เถเรสุ อปรชฺฌิตฺวา กาลงฺกโต เอกํเสน ปทุมนิรเย นิพฺพตฺติสฺสตี’’ติ ทิสฺวา, ‘‘สาริปุตฺตโมคฺคลฺลาเนปิ นาม ครหนฺตํ สุตฺวา น นิเสเธตี’’ติ วาทโมจนตฺถํ อริยูปวาทสฺส จ มหาสาวชฺชภาวทสฺสนตฺถํ นฺติ ติกฺขตฺตุํ ปฎิเสเธสิฯ ตตฺถ นฺติ มา เอวํ อภณิฯ ติ สทฺธาย อากโร ปสาทาวโห สทฺธาตพฺพวจโน วาฯ ติ ปตฺติยายิตพฺพวจโนฯ</p>


<p>ติ กมฺมานุภาเวน โจทิยมาโน ปกฺกามิฯ โอกาสกตํ หิ กมฺมํ น สกฺกา ปฎิพาหิตุํ, ตํ ตสฺส ตตฺถ ฐาตุํ น อทาสิฯ ติ ปกฺกนฺตสฺส  สโต น จิเรเนวฯ   ติ เกสคฺคมตฺตมฺปิ โอกาสํ อาวเชฺชตฺวา สกลสรีรํ อฎฺฐีนิ ภินฺทิตฺวา อุคฺคตาหิ ปีฬกาหิ อโชฺฌตฺถฎํ อโหสิฯ ยสฺมา ปน พุทฺธานุภาเวน ตถารูปํ กมฺมํ พุทฺธานํ สมฺมุขีภาเว วิปากํ น เทติ, ทสฺสนูปจาเร วิชหิตมเตฺต เทติ, ตสฺมา ตสฺส อจิรปกฺกนฺตสฺส ปีฬกา อุฎฺฐหิํสุฯ ติ จณกมตฺติโยฯ ติ  ตรุณเพลุวมตฺติโยฯ (ติ มหาเพลุวมตฺติโยฯ) ติ ภิชฺชิํสุฯ ตาสุ ภินฺนาสุ สกลสรีรํ ปนสปกฺกํ วิย อโหสิฯ โส ปเกฺกน คเตฺตน เชตวนทฺวารโกฎฺฐเก วิสคิลิโต มโจฺฉ วิย กทลิปเตฺตสุ สยิฯ อถ ธมฺมสวนตฺถํ อาคตาคตา มนุสฺสา – ‘‘ธิ โกกาลิก, ธิ โกกาลิก, อยุตฺตมกาสิ, อตฺตโนเยว มุขํ นิสฺสาย อนยพฺยสนํ ปโตฺต’’ติ อาหํสุฯ เตสํ สุตฺวา อารกฺขเทวตา ธิ-การํ อกํสุฯ อารกฺขกเทวตานํ อากาสเทวตาติ อิมินา อุปาเยน ยาว อกนิฎฺฐภวนา เอกธิกาโร อุทปาทิฯ อถสฺส อุปชฺฌาโย อาคนฺตฺวา โอวาทํ อคณฺหนฺตํ ญตฺวา ครหิตฺวา ปกฺกามิฯ</p>


<p>ติ อุปชฺฌาเย ปกฺกเนฺต กาลมกาสิฯ นฺติ ปาฎิเยโกฺก ปทุมนิรโย นาม นตฺถิ, อวีจิมหานิรยมฺหิเยว ปน ปทุมคณนาย ปจฺจิตเพฺพ เอกสฺมิํ ฐาเน นิพฺพตฺติฯ</p>


<p>ติ มาคธเกน ปเตฺถน จตฺตาโร ปตฺถา โกสลรเฎฺฐ เอกปโตฺถ โหติ, เตน ปเตฺถน จตฺตาโร ปตฺถา อาฬฺหกํ, จตฺตาริ อาฬฺหกานิ โทณํ, จตุโทณา มานิกา, จตุมานิกา ขารี, ตาย ขาริยา วีสติขาริโกฯ ติ มาคธกานํ สุขุมติลานํ ติลสกฎํฯ ติ อพฺพุโท นาม ปาฎิเยโกฺก นิรโย นตฺถิฯ อวีจิมฺหิเยว ปน อพฺพุทคณนาย ปจฺจิตพฺพฎฺฐานเสฺสตํ นามํฯ ทีสุปิ  เอเสว นโยฯ</p>


<p>วสฺสคณนาปิ ปเนตฺถ เอวํ เวทิตพฺพา – ยเถว หิ สตํ สตสหสฺสานิ โกฎิ โหติ, เอวํ สตํ สตสหสฺสโกฎิโย ปโกฎิ นาม โหติ, สตํ สตสหสฺสปโกฎิโย โกฎิปโกฎิ นาม, สตํ สตสหสฺสโกฎิปโกฎิโย  นหุตํ, สตํ สตสหสฺสนหุตานิ นินฺนหุตํ, สตํ สตสหสฺสนินฺนหุตานิ เอกํ อพฺพุทํ, ตโต วีสติคุณํ นิรพฺพุทํฯ เอเสว นโย สพฺพตฺถาติฯ ทสมํฯ</p>

</p>


<h2>๒. ทุติยวโคฺค</h2>
<h3>๑. สนงฺกุมารสุตฺตวณฺณนา</h3>
<p> ทุติยวคฺคสฺส  ปฐเม ติ สปฺปินีนามิกาย นทิยา ตีเรฯ ติ โส กิร ปญฺจสิขกุมารกกาเล ฌานํ ภาเวตฺวา พฺรหฺมโลเก นิพฺพโตฺต กุมารกวเณฺณเนว วิจรติฯ เตน นํ ‘‘กุมาโร’’ติ สญฺชานนฺติ, โปราณกตฺตา ปน ‘‘สนงฺกุมาโร’’ติ วุจฺจติฯ นฺติ ชนิตสฺมิํ, ปชายาติ อโตฺถฯ ติ เย ชเนตสฺมิํ โคตฺตํ ปฎิสรนฺติ เตสุ โลเก โคตฺตปฎิสารีสุ ขตฺติโย เสโฎฺฐฯ ติ ภยเภรวสุตฺตปริยาเยน (ม. นิ. ๑.๓๔ อาทโย) ปุเพฺพนิวาสาทีหิ วา ตีหิ, อมฺพฎฺฐสุตฺตปริยาเยน (ที. นิ. ๑.๒๗๘ อาทโย) วิปสฺสนาญาณํ มโนมยิทฺธิ ฉ อภิญฺญาโยติ อิมาหิ วา อฎฺฐหิ วิชฺชาหิ, สีเลสุ ปริปูรการิตา อินฺทฺริเยสุ คุตฺตทฺวารตา โภชเน มตฺตญฺญุตา ชาคริยานุโยโค สตฺต สทฺธมฺมา จตฺตาริ รูปาวจรชฺฌานานีติ เอวํ ปนฺนรสธมฺมเภเทน จรเณน จ สมนฺนาคโตฯ ติ โส ขีณาสวพฺราหฺมโณ เทเวสุ จ มนุเสฺสสุ จ เสโฎฺฐ อุตฺตโมติฯ ปฐมํฯ</p>


<h3>๒. เทวทตฺตสุตฺตวณฺณนา</h3>
<p> ทุติเย  ติ สงฺฆํ ภินฺทิตฺวา นจิรเสฺสว เวฬุวนโต คยาสีสํ คเตฯ นฺติ คทฺรภสฺส วฬวาย ชาตํฯ ทุติยํฯ</p>


<h3>๓. อนฺธกวินฺทสุตฺตวณฺณนา</h3>
<p> ตติเย  นฺติ เอวํนามกํ คามํฯ ติ ‘‘สตฺถา อิทานิปิ วีริยํ กโรติ ปธานมนุยุญฺชติ, คจฺฉามิสฺส สนฺติเก ฐตฺวา สาสนานุจฺฉวิกํ วีริยปฎิสํยุตฺตํ คาถํ วกฺขามี’’ติ อุปสงฺกมิฯ</p>


<p>ติ  ชนตํ อติกฺกมิตฺวา มนุสฺสานํ อนุปจาเร ฐิตานิฯ ติ ตานิ จ เสนาสนานิ เสวมาโน น จีวราทีนํ อตฺถาย เสเวยฺย, อถ โข ทสสํโยชนวิปฺปโมกฺขตฺถาย จเรยฺยฯ ติ เตสุ เสนาสเนสุ รติํ อลภโนฺต อุปฎฺฐากาทีนํ จิตฺตานุรกฺขณตฺถํ คทฺรภปิเฎฺฐ รชํ วิย อุปฺปตโนฺต อรเญฺญ อจริตฺวา สงฺฆมเชฺฌ วเสยฺยฯ ติ ตตฺถ จ วสโนฺต สควจโณฺฑ โคโณ วิย สพฺรหฺมจาริโน อวิชฺฌโนฺต อฆเฎฺฎโนฺต รกฺขิตโตฺต สติปฎฺฐานปรายโณ หุตฺวา วเสยฺยฯ</p>


<p>อิทานิ สเงฺฆ วสมานสฺส ภิกฺขุโน ภิกฺขาจารวตฺตํ อาจิกฺขโนฺต นฺติอาทิมาหฯ ตตฺถ ติ ปิณฺฑตฺถาย จรมาโนฯ ติ สงฺฆมชฺฌํ โอตริตฺวา วสมาโนปิ ธุรปริเวเณ ตาลนาฬิเกรอาทีนิ โรเปตฺวา อุปฎฺฐากาทิสํสโฎฺฐ น วเสยฺย, จิตฺตกลฺลตํ ปน ชเนตฺวา จิตฺตํ หาเสตฺวา โตเสตฺวา ปุน ปนฺตเสนาสเน วเสยฺยาติ อรญฺญเสฺสว วณฺณํ กเถติฯ ติ วฎฺฎภยโตฯ ติ นิพฺพาเนฯ ติ อธิมุโตฺต หุตฺวา วเสยฺยฯ</p>


<p>ติ ยสฺมิํ ฐาเน ภยชนกา สวิญฺญาณกา สีหพฺยคฺฆาทโย, อวิญฺญาณกา รตฺติภาเค ขาณุวลฺลิอาทโย พหู อตฺถิฯ ติ ทีฆชาติกาทิสรีสปาฯ ติ  ตาทิเส ฐาเน ภิกฺขุ นิสิโนฺนฯ อิมินา อิทํ ทีเปติ – ภควา ยถา ตุเมฺห เอตรหิ ตตฺรฎฺฐกเภรวารมฺมณานิ เจว สรีสเป จ วิชฺชุนิจฺฉารณาทีนิ จ อมนสิกตฺวา นิสินฺนา, เอวเมวํ ปธานมนุยุตฺตา ภิกฺขู นิสีทนฺตีติฯ</p>


<p>นฺติ เอกํเสน มยา ทิฎฺฐํฯ นฺติ อิทํ อิติห อิติหาติ น ตกฺกเหตุ วา นยเหตุ วา ปิฎกสมฺปทาเนน วา  อหํ วทามิฯ นฺติ เอกาย ธมฺมเทสนายฯ ธมฺมเทสนา หิ อิธ พฺรหฺมจริยนฺติ อธิเปฺปตาฯ นฺติ มรณปริจฺจาคินํ ขีณาสวานํฯ</p>


<p>ติ เอตฺถ ติ ทเสว, ติ สตํ, อเญฺญ จ ทสุตฺตรํ เสขสตํ ปสฺสามีติ วทติฯ ติ มคฺคโสตํ สมาปนฺนาฯ ติ เทสนามตฺตเมตํ, อวินิปาตธมฺมาติ อโตฺถฯ ติ มุสาวาทภเยน เอตฺตกา นาม  ปุญฺญภาคิโน สตฺตาติ คเณตุํ น สโกฺกมีติ พหุํ พฺรหฺมธมฺมเทสนํ สนฺธาย เอวมาหฯ ตติยํฯ</p>


<h3>๔. อรุณวตีสุตฺตวณฺณนา</h3>
<p> จตุเตฺถ นฺติ อภิภู จ สมฺภโว จฯ เตสุ อภิภูเถโร สาริปุตฺตเตฺถโร วิย ปญฺญาย อโคฺค, สมฺภวเตฺถโร มหาโมคฺคลฺลาโน วิย สมาธินา อโคฺคฯ ติ อวชฺฌายนฺติ, ลามกโต วา จิเนฺตนฺติฯ ติ, กินฺนาเมตํ กินฺนาเมตนฺติ? อญฺญมญฺญํ กเถนฺติฯ ติ วิตฺถารยนฺตา ปุนปฺปุนํ กเถนฺติฯ ติ นาภิโต ปฎฺฐาย เหฎฺฐิมกาเยนฯ ปาฬิยํ เอตฺตกเมว อาคตํฯ เถโร ปน ‘‘ปกติวณฺณํ วิชหิตฺวา นาควณฺณํ คเหตฺวา ทเสฺสติ, สุปณฺณวณฺณํ คเหตฺวา วา ทเสฺสตี’’ติอาทินา (ปฎิ. ม. ๓.๑๓) นเยน อาคตํ อเนกปฺปการํ อิทฺธิวิกุพฺพนํ ทเสฺสสิฯ ติ เถโร กิร จิเนฺตสิ – ‘‘กถํ เทสิตา นุ โข ธมฺมเทสนา สเพฺพสํ ปิยา อสฺส มนาปา’’ติฯ ตโต อาวเชฺชโนฺต – ‘‘สเพฺพปิ ปาสณฺฑา สเพฺพ เทวมนุสฺสา อตฺตโน อตฺตโน สมเย ปุริสการํ  วณฺณยนฺติ, วีริยสฺส อวณฺณวาที นาม นตฺถิ, วีริยปฎิสํยุตฺตํ กตฺวา เทเสสฺสามิ, เอวํ อยํ ธมฺมเทสนา สเพฺพสํ ปิยา ภวิสฺสติ มนาปา’’ติ ญตฺวา ตีสุ ปิฎเกสุ วิจินิตฺวา อิมา คาถา อภาสิฯ</p>


<p>ตตฺถ ติ อารมฺภวีริยํ กโรถฯ ติ นิกฺกมวีริยํ กโรถฯ ติ ปโยคํ กโรถ ปรกฺกมถฯ นฺติ มจฺจุโน เสนา นาม กิเลสเสนา, ตํ ธุนาถฯ นฺติ ชาติญฺจ  สํสารญฺจ, ชาติสงฺขาตํ วา สํสารํฯ ติ วฎฺฎทุกฺขสฺส ปริเจฺฉทํ กริสฺสติฯ กิํ ปน กตฺวา เถโร สหสฺสิโลกธาตุํ วิญฺญาเปสีติ? นีลกสิณํ ตาว สมาปชฺชิตฺวา สพฺพตฺถ อาโลกฎฺฐาเน อนฺธการํ ผริ, โอทาตกสิณํ สมาปชฺชิตฺวา อนฺธการฎฺฐาเน โอภาสํฯ ตโต ‘‘กิมิทํ อนฺธการ’’นฺติ? สตฺตานํ อาโภเค อุปฺปเนฺน อาโลกํ ทเสฺสสิฯ อาโลกฎฺฐาเน อาโลกกิจฺจํ นตฺถิ, ‘‘กิํ อาโลโก อย’’นฺติ? วิจินนฺตานํ อตฺตานํ ทเสฺสสิฯ อถ เตสํ เถโรติ วทนฺตานํ อิมา คาถาโย อภาสิ, สเพฺพ โอสฎาย ปริสาย มเชฺฌ นิสีทิตฺวา ธมฺมํ เทเสนฺตสฺส วิย สทฺทํ สุณิํสุฯ อโตฺถปิ เนสํ ปากโฎ อโหสิฯ จตุตฺถํฯ</p>


<h3>๕. ปรินิพฺพานสุตฺตวณฺณนา</h3>
<p> ปญฺจเม  ติ ยเถว หิ กทมฺพนทีตีรโต ราชมาตุวิหารทฺวาเรน ถูปารามํ คนฺตพฺพํ โหติ, เอวํ หิรญฺญวติกาย นาม นทิยา ปาริมตีรโต สาลวนํ อุยฺยานํฯ ยถา อนุราธปุรสฺส ถูปาราโม, เอวํ ตํ กุสินาราย โหติฯ ยถา ถูปารามโต ทกฺขิณทฺวาเรน นครํ ปวิสนมโคฺค ปาจีนมุโข คนฺตฺวา อุตฺตเรน นิวตฺตติ, เอวํ อุยฺยานโต สาลปนฺติ ปาจีนมุขา คนฺตฺวา อุตฺตเรน นิวตฺตาฯ ตสฺมา ตํ ‘‘อุปวตฺตน’’นฺติ วุจฺจติฯ ตสฺมิํ อุปวตฺตเน มลฺลานํ สาลวเนฯ   นฺติ มูลกฺขนฺธวิฎปปเตฺตหิ อญฺญมญฺญํ สํสิพฺพิตฺวา ฐิตสาลานํ อนฺตริกายฯ ติ สติอวิปฺปวาเสน กตฺตพฺพกิจฺจานิ สมฺปาทยถฯ อิติ ภควา ยถา นาม มรณมเญฺจ นิปโนฺน มหทฺธโน กุฎุมฺพิโก ปุตฺตานํ ธนสารํ อาจิเกฺขยฺย, เอวเมวํ ปรินิพฺพานมเญฺจ นิปโนฺน ปญฺจจตฺตาลีส วสฺสานิ ทินฺนํ โอวาทํ สพฺพํ เอกสฺมิํ อปฺปมาทปเทเยว ปกฺขิปิตฺวา อภาสิฯ ติ อิทํ ปน สงฺคีติการานํ วจนํฯ</p>


<p>อิโต ปรํ ยํ ปรินิพฺพานปริกมฺมํ กตฺวา ภควา ปรินิพฺพุโต, ตํ ทเสฺสตุํ, นฺติอาทิ วุตฺตํฯ ตตฺถ สญฺญาเวทยิตนิโรธํ สมาปเนฺน ภควติ อสฺสาสปสฺสาสานํ อปฺปวตฺติํ ทิสฺวา, ‘‘ปรินิพฺพุโต สตฺถา’’ติ สญฺญาย เทวมนุสฺสา เอกปฺปหาเรน วิรวิํสุ, อานนฺทเตฺถโรปิ – ‘‘ปรินิพฺพุโต นุ โข, ภเนฺต, อนุรุทฺธ ภควา’’ติ เถรํ  ปุจฺฉิฯ เถโร ‘‘น โข, อาวุโส อานนฺท, ตถาคโต ปรินิพฺพุโต, อปิจ สญฺญาเวทยิตนิโรธํ สมาปโนฺน’’ติ อาหฯ กถํ ปน โส อญฺญาสิ? เถโร กิร สตฺถารา สทฺธิํเยว ตํ ตํ สมาปตฺติํ สมาปชฺชโนฺต ยาว เนวสญฺญานาสญฺญายตนวุฎฺฐานํ, ตาว คนฺตฺวา, ‘‘อิทานิ ภควา นิโรธํ สมาปโนฺน, อโนฺตนิโรเธ จ กาลํกิริยา นาม นตฺถี’’ติ อญฺญาสิฯ</p>


<p>ติ เอตฺถ ปน ภควา จตุวีสติยา ฐาเนสุ ปฐมํ ฌานํ สมาปชฺชิ, เตรสสุ ฐาเนสุ ทุติยํ ฌานํ… ตถา ตติยํ… ปนฺนรสสุ ฐาเนสุ จตุตฺถํ ฌานํ สมาปชฺชิฯ กถํ? ทสสุ อสุเภสุ ทฺวตฺติํสากาเร อฎฺฐสุ  กสิเณสุ เมตฺตากรุณามุทิเตสุ อานาปาเน ปริเจฺฉทากาเสติ อิเมสุ ตาว จตุวีสติยา ฐาเนสุ ปฐมํ ฌานํ สมาปชฺชิฯ ฐเปตฺวา ปน ทฺวตฺติํสาการญฺจ ทส จ อสุภานิ เสเสสุ เตรสสุ ทุติยํ ฌานํ… เตสุเยว ตติยํ ฌานํ สมาปชฺชิฯ อฎฺฐสุ ปน กสิเณสุ อุเปกฺขาพฺรหฺมวิหาเร อานาปาเน ปริเจฺฉทากาเส จตูสุ อรูเปสูติ อิเมสุ  ปนฺนรสสุ ฐาเนสุ จตุตฺถํ ฌานํ สมาปชฺชิฯ อยมฺปิ จ สเงฺขปกถาวฯ นิพฺพานปุรํ ปวิสโนฺต ปน ภควา ธมฺมสฺสามิ สพฺพาปิ จตุวีสติโกฎิสตสหสฺสสงฺขา สมาปตฺติโย ปวิสิตฺวา วิเทสํ คจฺฉโนฺต ญาติชนํ อาลิเงฺคตฺวา วิย สพฺพสมาปตฺติสุขํ อนุภวิตฺวา ปวิโฎฺฐฯ</p>


<p>ติ เอตฺถ จ ฌานสมนนฺตรํ ปจฺจเวกฺขณสมนนฺตรนฺติ, เทฺว สมนนฺตรานิฯ จตุตฺถชฺฌานา วุฎฺฐาย ภวงฺคํ โอติณฺณสฺส ตเตฺถว ปรินิพฺพานํ  นาม, จตุตฺถชฺฌานา วุฎฺฐหิตฺวา ปุน ฌานงฺคานิ ปจฺจเวกฺขิตฺวา ภวงฺคํ โอติณฺณสฺส ตเตฺถว ปรินิพฺพานํ  นามฯ อิมานิ เทฺวปิ สมนนฺตราเนวฯ ภควา ปน ฌานํ สมาปชฺชิตฺวา ฌานา วุฎฺฐาย ฌานงฺคานิ ปจฺจเวกฺขิตฺวา ภวงฺคจิเตฺตน อพฺยากเตน ทุกฺขสเจฺจน ปรินิพฺพายิฯ เย หิ เกจิ พุทฺธา วา ปเจฺจกพุทฺธา วา อริยสาวกา วา อนฺตมโส กุนฺถกิปิลฺลิกํ อุปาทาย สเพฺพ ภวงฺคจิเตฺตเนว อพฺยากเตน ทุกฺขสเจฺจน กาลํ กโรนฺติฯ</p>


<p>ติ  สตฺตาฯ ติ ปฎิภาคปุคฺคลวิรหิโตฯ ติ ทสวิธํ ญาณพลํ ปโตฺตฯ ติ อุปฺปาทวยสภาวาฯ ติ เตสํ สงฺขารานํ วูปสโมฯ ติ อสงฺขตํ นิพฺพานเมว สุขนฺติ อโตฺถฯ ติ ‘‘สห ปรินิพฺพานา มหาภูมิจาโล อโหสี’’ติ เอวํ มหาปรินิพฺพาเน (ที. นิ. ๒.๒๒๐) วุตฺตํ ภูมิจาลํ สนฺธายาหฯ โส หิ โลมหํสนโก จ ภิํสนโก จ อาสิฯ ติ สพฺพาการวรคุณูเปเตฯ ติ น ชาโต อสฺสาสปสฺสาโสฯ ติ ตณฺหาสงฺขาตาย เอชาย อภาเวน อเนโชฯ ติ อนุปาทิเสสํ นิพฺพานํ อารพฺภ ปฎิจฺจ สนฺธายฯ ติ ปญฺจหิ จกฺขูหิ จกฺขุมาฯ ติ ขนฺธปรินิพฺพาเนน ปรินิพฺพุโตฯ ติ อนลฺลีเนน อสงฺกุฎิเตน สุวิกสิเตเนว จิเตฺตนฯ ติ  เวทนํ อธิวาเสสิ, น เวทนานุวตฺตี หุตฺวา อิโต จิโต สมฺปริวตฺติฯ ติ  เกนจิ ธเมฺมน อนาวรณวิโมโกฺข สพฺพโส อปญฺญตฺติภาวูปคโม ปโชฺชตนิพฺพานสทิโส ชาโตติฯ ปญฺจมํฯ</p>

</p>

</p>


<p>สํยุตฺตนิกาย-อฎฺฐกถาย</p>

</p>





