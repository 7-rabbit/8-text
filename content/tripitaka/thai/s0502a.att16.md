<h1>๑๖. ปิยวโคฺค</h1>
<h3>๑. ตโยชนปพฺพชิตวตฺถุ</h3>
<p>ติ    อิมํ ธมฺมเทสนํ สตฺถา เชตวเน วิหรโนฺต ตโย ปพฺพชิเต อารพฺภ กเถสิฯ</p>


<p>สาวตฺถิยํ กิร เอกสฺมิํ กุเล มาตาปิตูนํ เอกปุตฺตโก อโหสิ ปิโย มนาโปฯ โส เอกทิวสํ เคเห นิมนฺติตานํ ภิกฺขูนํ อนุโมทนํ กโรนฺตานํ ธมฺมกถํ สุตฺวา ปพฺพชิตุกาโม หุตฺวา มาตาปิตโร ปพฺพชฺชํ ยาจิฯ เต นานุชานิํสุฯ ตสฺส เอตทโหสิ – ‘‘อหํ มาตาปิตูนํ อปสฺสนฺตานํเยว พหิ คนฺตฺวา ปพฺพชิสฺสามี’’ติฯ อถสฺส ปิตา พหิ นิกฺขมโนฺต ‘‘อิมํ รเกฺขยฺยาสี’’ติ มาตรํ ปฎิจฺฉาเปสิ, มาตา พหิ นิกฺขมนฺตี ปิตรํ ปฎิจฺฉาเปสิฯ อถสฺส เอกทิวสํ ปิตริ พหิ คเต มาตา ‘‘ปุตฺตํ รกฺขิสฺสามี’’ติ เอกํ ทฺวารพาหํ นิสฺสาย เอกํ ปาเทหิ อุปฺปีเฬตฺวา ฉมาย นิสินฺนา สุตฺตํ กนฺตติฯ โส ‘‘อิมํ วเญฺจตฺวา คมิสฺสามี’’ติ จิเนฺตตฺวา, ‘‘อมฺม, โถกํ ตาว อเปหิ, สรีรวลญฺชํ กริสฺสามี’’ติ วตฺวา ตาย ปาเท สมิญฺชิเต นิกฺขมิตฺวา เวเคน วิหารํ คนฺตฺวา ภิกฺขู อุปสงฺกมิตฺวา ‘‘ปพฺพาเชถ มํ, ภเนฺต’’ติ  ยาจิตฺวา เตสํ สนฺติเก ปพฺพชิฯ</p>


<p>อถสฺส ปิตา อาคนฺตฺวา มาตรํ ปุจฺฉิ – ‘‘กหํ เม ปุโตฺต’’ติ? ‘‘สามิ, อิมสฺมิํ ปเทเส อโหสี’’ติฯ โส ‘‘กหํ นุ โข เม ปุโตฺต’’ติ โอโลเกโนฺต ตํ อทิสฺวา ‘‘วิหารํ คโต ภวิสฺสตี’’ติ วิหารํ คนฺตฺวา ปุตฺตํ ปพฺพชิตํ ทิสฺวา กนฺทิตฺวา โรทิตฺวา, ‘‘ตาต, กิํ มํ นาเสสี’’ติ วตฺวา ‘‘มม ปุเตฺต ปพฺพชิเต อหํ อิทานิ เคเห กิํ กริสฺสามี’’ติ สยมฺปิ ภิกฺขู ยาจิตฺวา ปพฺพชิฯ อถสฺส มาตาปิ ‘‘กิํ นุ โข เม ปุโตฺต จ ปติ จ จิรายนฺติ, กจฺจิ วิหารํ คนฺตฺวา ปพฺพชิตา’’ติ เต โอโลเกนฺตี วิหารํ คนฺตฺวา อุโภปิ ปพฺพชิเต ทิสฺวา ‘‘อิเมสํ ปพฺพชิตกาเล มม เคเหน โก อโตฺถ’’ติ สยมฺปิ ภิกฺขุนิอุปสฺสยํ คนฺตฺวา ปพฺพชิฯ เต ปพฺพชิตฺวาปิ วินา ภวิตุํ น สโกฺกนฺติ, วิหาเรปิ ภิกฺขุนิอุปสฺสเยปิ เอกโตว นิสีทิตฺวา สลฺลปนฺตา ทิวสํ วีตินาเมนฺติฯ เตน ภิกฺขูปิ ภิกฺขูนิโยปิ อุพฺพาฬฺหา โหนฺติฯ</p>


<p>อเถกทิวสํ   ภิกฺขู เนสํ กิริยํ สตฺถุํ อาโรเจสุํฯ สตฺถา เต ปโกฺกสาเปตฺวา ‘‘สจฺจํ กิร ตุเมฺห เอวํ กโรถา’’ติ ปุจฺฉิตฺวา ‘‘สจฺจ’’นฺติ วุเตฺต ‘‘กสฺมา เอวํ กโรถ? น หิ เอส ปพฺพชิตานํ โยโค’’ติฯ ‘‘ภเนฺต, วินา ภวิตุํ น สโกฺกมา’’ติฯ ‘‘ปพฺพชิตกาลโต ปฎฺฐาย เอวํ กรณํ อยุตฺตํฯ ปิยานญฺหิ อทสฺสนํ, อปฺปิยานญฺจ ทสฺสนํ ทุกฺขเมวฯ ตสฺมา สเตฺตสุ จ สงฺขาเรสุ จ กญฺจิ ปิยํ วา อปฺปิยํ วา กาตุํ น วฎฺฎตี’’ติ วตฺวา อิมา คาถา อภาสิ –</p>


<ol>
<li>
‘‘อโยเค ยุญฺชมตฺตานํ, โยคสฺมิญฺจ อโยชยํ;  
  
อตฺถํ หิตฺวา ปิยคฺคาหี, ปิเหตตฺตานุโยคินํฯ  
</li>
  
<li>
‘‘มา  
ปิเยหิ สมาคญฺฉิ, อปฺปิเยหิ กุทาจนํ;  
  
ปิยานํ อทสฺสนํ ทุกฺขํ, อปฺปิยานญฺจ ทสฺสนํฯ  
</li>
  
<li>
‘‘ตสฺมา ปิยํ น กยิราถ, ปิยาปาโย หิ ปาปโก;  
  
คนฺถา เตสํ น วิชฺชนฺติ, เยสํ นตฺถิ ปิยาปฺปิย’’นฺติฯ  
</li>
  
<p>ตตฺถ ติ อยุญฺชิตเพฺพ อโยนิโสมนสิกาเรฯ เวสิยาโคจราทิเภทสฺส หิ ฉพฺพิธสฺส อโคจรสฺส เสวนํ อิธ อโยนิโสมนสิกาโร นาม, ตสฺมิํ อโยนิโสมนสิกาเร อตฺตานํ ยุญฺชโนฺตติ อโตฺถฯ นฺติ ตพฺพิปรีเต จ โยนิโสมนสิกาเร อยุญฺชโนฺตติ อโตฺถฯ ติ ปพฺพชิตกาลโต ปฎฺฐาย อธิสีลาทิสิกฺขตฺตยํ อโตฺถ นาม, ตํ อตฺถํ หิตฺวาฯ ติ ปญฺจกามคุณสงฺขาตํ ปิยเมว คณฺหโนฺตฯ นฺติ ตาย ปฎิปตฺติยา สาสนโต จุโต คิหิภาวํ ปตฺวา ปจฺฉา เย อตฺตานุโยคํ อนุยุตฺตา สีลาทีนิ สมฺปาเทตฺวา เทวมนุสฺสานํ สนฺติกา สกฺการํ ลภนฺติ, เตสํ ปิเหติ, ‘‘อโห วตาหมฺปิ เอวรูโป อสฺส’’นฺติ อิจฺฉตีติ อโตฺถฯ
</ol></p>


<p>ติ ปิเยหิ สเตฺตหิ วา สงฺขาเรหิ วา กุทาจนํ เอกกฺขเณปิ น สมาคเจฺฉยฺย, ตถา อปฺปิเยหิฯ กิํ การณา? ปิยา นญฺหิ วิโยควเสน อทสฺสนํ อปฺปิยานญฺจ อุปสงฺกมนวเสน ทสฺสนํ นาม ทุกฺขํฯ ติ ยสฺมา อิทํ อุภยมฺปิ ทุกฺขํ, ตสฺมา กญฺจิ สตฺตํ วา สงฺขารํ วา ปิยํ นาม น กเรยฺยฯ ติ ปิเยหิ  อปาโย วิโยโค ฯ ติ ลามโกฯ ติ เยสํ ปิยํ นตฺถิ, เตสํ อภิชฺฌากายคโนฺถ  ปหียติฯ เยสํ อปฺปิยํ นตฺถิ, เตสํ พฺยาปาโท กายคโนฺถฯ เตสุ ปน ทฺวีสุ ปหีเนสุ เสสคนฺถา ปหีนา โหนฺติฯ ตสฺมา ปิยํ วา อปฺปิยํ วา น กตฺตพฺพนฺติ อโตฺถฯ</p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ เตน ปน ตโย ชนา ‘‘มยํ วินา ภวิตุํ น สโกฺกมา’’ติ วิพฺภมิตฺวา เคหเมว อคมิํสูติฯ</p>

</p>


<h3>๒. อญฺญตรกุฎุมฺพิกวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ กุฎุมฺพิกํ อารพฺภ กเถสิฯ</p>


<p>โส หิ อตฺตโน ปุเตฺต กาลกเต ปุตฺตโสกาภิภูโต อาฬาหนํ คนฺตฺวา โรทติ, ปุตฺตโสกํ สนฺธาเรตุํ น สโกฺกติฯ สตฺถา ปจฺจูสกาเล โลกํ โวโลเกโนฺต ตสฺส โสตาปตฺติมคฺคสฺสูปนิสฺสยํ ทิสฺวา ปิณฺฑปาตปฎิกฺกโนฺต เอกํ ปจฺฉาสมณํ คเหตฺวา ตสฺส เคหทฺวารํ อคมาสิฯ โส สตฺถุ อาคตภาวํ สุตฺวา ‘‘มยา สทฺธิํ ปฎิสนฺถารํ กาตุกาโม ภวิสฺสตี’’ติ สตฺถารํ ปเวเสตฺวา เคหมเชฺฌ อาสนํ ปญฺญาเปตฺวา สตฺถริ นิสิเนฺน อาคนฺตฺวา เอกมนฺตํ นิสีทิฯ อถ นํ สตฺถา ‘‘กิํ นุ โข, อุปาสก, ทุกฺขิโตสี’’ติ ปุจฺฉิตฺวา เตน ปุตฺตวิโยคทุเกฺข อาโรจิเต, ‘‘อุปาสก, มา จินฺตยิ, อิทํ มรณํ นาม น เอกสฺมิํเยว  ฐาเน, น จ เอกเสฺสว โหติ, ยาวตา ปน ภวุปฺปตฺติ นาม อตฺถิ, สพฺพสตฺตานํ โหติเยวฯ เอกสงฺขาโรปิ นิโจฺจ นาม นตฺถิฯ ตสฺมา ‘มรณธมฺมํ มตํ, ภิชฺชนธมฺมํ ภินฺน’นฺติ โยนิโส ปจฺจเวกฺขิตพฺพํ, น โสจิตพฺพํฯ โปราณปณฺฑิตาปิ หิ ปุตฺตสฺส มตกาเล ‘มรณธมฺมํ มตํ, ภิชฺชนธมฺมํ ภินฺน’นฺติ โสกํ อกตฺวา มรณสฺสติเมว ภาวยิํสู’’ติ วตฺวา, ‘‘ภเนฺต, เก เอวมกํสุ, กทา จ อกํสุ, อาจิกฺขถ เม’’ติ ยาจิโต ตสฺสตฺถสฺส ปกาสนตฺถํ อตีตํ อาหริตฺวา –</p>


<p>
‘‘อุรโคว  
ตจํ ชิณฺณํ, หิตฺวา คจฺฉติ สํ ตนุํ;  
  
เอวํ สรีเร นิโพฺภเค, เปเต กาลกเต สติฯ  
</p>
  
<p>
‘‘ฑยฺหมาโน  
น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตี’’ติฯ (ชา. ๑.๕.๑๙-๒๐) –  
</p>
  
<p>อิมํ ปญฺจกนิปาเต  วิตฺถาเรตฺวา ‘‘เอวํ ปุเพฺพ ปณฺฑิตา ปิยปุเตฺต กาลกเต ยถา เอตรหิ ตฺวํ กมฺมเนฺต วิสฺสเชฺชตฺวา นิราหาโร โรทโนฺต วิจรสิ, ตถา อวิจริตฺวา มรณสฺสติภาวนาพเลน โสกํ อกตฺวา อาหารํ ปริภุญฺชิํสุ, กมฺมนฺตญฺจ อธิฎฺฐหิํสุ ฯ ตสฺมา ‘ปิยปุโตฺต เม กาลกโต’ติ มา จินฺตยิฯ อุปฺปชฺชมาโน หิ โสโก วา ภยํ วา ปิยเมว นิสฺสาย อุปฺปชฺชตี’’ติ วตฺวา อิมํ คาถมาห –</p>


<ol>
<li>
‘‘ปิยโต ชายตี โสโก, ปิยโต ชายตี ภยํ;  
  
ปิยโต วิปฺปมุตฺตสฺส, นตฺถิ โสโก กุโต ภย’’นฺติฯ  
</li>
  
<p>ตตฺถ ติ วฎฺฎมูลโก หิ โสโก วา ภยํ วา อุปฺปชฺชมานํ ปิยเมว สตฺตํ วา สงฺขารํ วา นิสฺสาย อุปฺปชฺชติ, ตโต ปน วิปฺปมุตฺตสฺส อุภยเมฺปตํ นตฺถีติ อโตฺถฯ
</ol></p>


<p>เทสนาวสาเน กุฎุมฺพิโก โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๓. วิสาขาวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต วิสาขํ อุปาสิกํ อารพฺภ กเถสิฯ</p>


<p>สา กิร ปุตฺตสฺส ธีตรํ สุทตฺตํ นาม กุมาริกํ อตฺตโน ฐาเน ฐเปตฺวา เคเห ภิกฺขุสงฺฆสฺส เวยฺยาวจฺจํ กาเรสิฯ สา อปเรน สมเยน กาลมกาสิฯ สา ตสฺสา สรีรนิเกฺขปํ กาเรตฺวา โสกํ สนฺธาเรตุํ อสโกฺกนฺตี ทุกฺขินี ทุมฺมนา สตฺถุ สนฺติกํ คนฺตฺวา วนฺทิตฺวา เอกมนฺตํ  นิสีทิฯ อถ นํ สตฺถา ‘‘กิํ นุ โข ตฺวํ, วิสาเข, ทุกฺขินี ทุมฺมนา อสฺสุมุขา  โรทมานา นิสินฺนา’’ติ  อาหฯ สา ตมตฺถํ อาโรเจตฺวา ‘‘ปิยา เม, ภเนฺต, สา กุมาริกา วตฺตสมฺปนฺนา, อิทานิ ตถารูปํ น ปสฺสามี’’ติ อาหฯ ‘‘กิตฺตกา ปน, วิสาเข, สาวตฺถิยํ มนุสฺสา’’ติ? ‘‘ภเนฺต, ตุเมฺหหิเยว เม กถิตํ สตฺต ชนโกฎิโย’’ติฯ ‘‘สเจ ปนายํ เอตฺตโก ชโน ตว นตฺตาย สทิโส ภเวยฺย, อิเจฺฉยฺยาสิ น’’นฺติ? ‘‘อาม, ภเนฺต’’ติฯ ‘‘กติ ปน ชนา สาวตฺถิยํ เทวสิกํ กาลํ กโรนฺตี’’ติ? ‘‘พหู, ภเนฺต’’ติฯ ‘‘นนุ เอวํ, ภเนฺต, ตว อโสจนกาโล น ภเวยฺย, รตฺตินฺทิวํ โรทนฺตีเยว วิจเรยฺยาสี’’ติฯ ‘‘โหตุ, ภเนฺต, ญาตํ มยา’’ติฯ อถ นํ สตฺถา ‘‘เตน หิ มา โสจิ, โสโก วา ภยํ วา เปมโตว ชายตี’’ติ วตฺวา อิมํ คาถมาห –</p>


<ol>
<li>
‘‘เปมโต ชายตี โสโก, เปมโต ชายตี ภยํ;  
  
เปมโต วิปฺปมุตฺตสฺส, นตฺถิ โสโก กุโต ภย’’นฺติฯ  
</li>
  
<p>ตตฺถ ติ ปุตฺตธีตาทีสุ กตํ เปมเมว นิสฺสาย โสโก ชายตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. ลิจฺฉวีวตฺถุ</h3>
<p>ติ อิมํ ธมฺมเทสนํ สตฺถา เวสาลิํ นิสฺสาย กูฎาคารสาลายํ วิหรโนฺต ลิจฺฉวี อารพฺภ กเถสิฯ</p>


<p>เต  กิร เอกสฺมิํ ฉณทิวเส อญฺญมญฺญํ อสทิเสหิ อลงฺกาเรหิ อลงฺกริตฺวา อุยฺยานคมนตฺถาย นครา นิกฺขมิํสุฯ สตฺถา ปิณฺฑาย ปวิสโนฺต เต ทิสฺวา ภิกฺขู อามเนฺตสิ – ‘‘ปสฺสถ, ภิกฺขเว, ลิจฺฉวโย, เยหิ เทวา ตาวติํสา น ทิฎฺฐปุพฺพา, เต อิเม โอโลเกนฺตู’’ติ วตฺวา นครํ ปาวิสิฯ เตปิ อุยฺยานํ คจฺฉนฺตา เอกํ นครโสภินิํ อิตฺถิํ อาทาย คนฺตฺวา ตํ นิสฺสาย อิสฺสาภิภูตา อญฺญมญฺญํ ปหริตฺวา โลหิตํ  นทิํ วิย ปวตฺตยิํสุฯ อถ เน มเญฺจนาทาย อุกฺขิปิตฺวา อาคมํสุฯ สตฺถาปิ กตภตฺตกิโจฺจ นครา นิกฺขมิฯ ภิกฺขูปิ ลิจฺฉวโย ตถา นียมาเน ทิสฺวา สตฺถารํ อาหํสุ – ‘‘ภเนฺต, ลิจฺฉวิราชาโน  ปาโตว อลงฺกตปฎิยตฺตา เทวา วิย นครา นิกฺขมิตฺวา อิทานิ เอกํ อิตฺถิํ นิสฺสาย อิมํ พฺยสนํ ปตฺตา’’ติฯ สตฺถา, ‘‘ภิกฺขเว, โสโก วา ภยํ วา อุปฺปชฺชมานํ รติํ นิสฺสาย อุปฺปชฺชติเยวา’’ติ วตฺวา อิมํ คาถมาห –</p>


<ol>
<li>
‘‘รติยา ชายตี โสโก, รติยา ชายตี ภยํ;  
  
รติยา วิปฺปมุตฺตสฺส, นตฺถิ โสโก กุโต ภย’’นฺติฯ  
</li>
  
<p>ตตฺถ ติ ปญฺจกามคุณรติโต, ตํ นิสฺสายาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๕. อนิตฺถิคนฺธกุมารวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต อนิตฺถิคนฺธกุมารํ นาม อารพฺภ กเถสิฯ</p>


<p>โส กิร พฺรหฺมโลกา จุตสโตฺต สาวตฺถิยํ มหาโภคกุเล นิพฺพโตฺต ชาตทิวสโต ปฎฺฐาย อิตฺถิสมีปํ อุปคนฺตุํ น อิจฺฉติ, อิตฺถิยา คยฺหมาโน โรทติฯ วตฺถจุมฺพฎเกน นํ คเหตฺวา ถญฺญํ ปาเยนฺติฯ โส วยปฺปโตฺต มาตาปิตูหิ, ‘‘ตาต, อาวาหํ เต กริสฺสามา’’ติ วุเตฺต ‘‘น เม อิตฺถิยา อโตฺถ’’ติ ปฎิกฺขิปิตฺวา ปุนปฺปุนํ ยาจิยมาโน ปญฺจสเต สุวณฺณกาเร ปโกฺกสาเปตฺวา รตฺตสุวณฺณนิกฺขสหสฺสํ ทาเปตฺวา อติวิย ปาสาทิกํ ฆนโกฎฺฎิมํ อิตฺถิรูปํ กาเรตฺวา ปุน มาตาปิตูหิ, ‘‘ตาต, ตยิ อาวาหํ อกโรเนฺต กุลวํโส น ปติฎฺฐหิสฺสติ, กุมาริกํ เต อาเนสฺสามา’’ติ วุเตฺต ‘‘เตน หิ สเจ เม เอวรูปํ กุมาริกํ อาเนสฺสถ, กริสฺสามิ โว วจน’’นฺติ ตํ สุวณฺณรูปกํ ทเสฺสติฯ อถสฺส มาตาปิตโร อภิญฺญาเต พฺราหฺมเณ ปโกฺกสาเปตฺวา ‘‘อมฺหากํ ปุโตฺต มหาปุโญฺญ, อวสฺสํ อิมินา สทฺธิํ กตปุญฺญา  กุมาริกา ภวิสฺสติ, คจฺฉถ อิมํ สุวณฺณรูปกํ คเหตฺวา เอวรูปํ กุมาริกํ อาหรถา’’ติ ปหิณิํสุฯ เต ‘‘สาธู’’ติ จาริกํ จรนฺตา มทฺทรเฎฺฐ สาคลนครํ คตาฯ ตสฺมิญฺจ นคเร เอกา โสฬสวสฺสุเทฺทสิกา อภิรูปา กุมาริกา อโหสิ, ตํ มาตาปิตโร สตฺตภูมิกสฺส ปาสาทสฺสูปริมตเล   ปริวาเสสุํฯ เตปิ โข พฺราหฺมณา ‘‘สเจ อิธ เอวรูปา กุมาริกา ภวิสฺสติ, อิมํ ทิสฺวา ‘อยํ อสุกสฺส กุลสฺส ธีตา วิย อภิรูปา’ติ วกฺขนฺตี’’ติ ตํ สุวณฺณรูปกํ ติตฺถมเคฺค ฐเปตฺวา เอกมนฺตํ นิสีทิํสุฯ</p>


<p>อถสฺส กุมาริกาย ธาตี ตํ กุมาริกํ นฺหาเปตฺวา สยมฺปิ นฺหายิตุกามา หุตฺวา ติตฺถํ อาคตา ตํ รูปกํ ทิสฺวา ‘‘ธีตา เม’’ติ สญฺญาย ‘‘ทุพฺพินีตาสิ, อิทาเนวาหํ นฺหาเปตฺวา นิกฺขนฺตา, ตฺวํ มยา ปุเรตรํ อิธาคตาสี’’ติ หเตฺถน ปหริตฺวา ถทฺธภาวเญฺจว นิพฺพิการตญฺจ ญตฺวา ‘‘อหํ เม, ธีตาติ สญฺญมกาสิํ, กิํ นาเมต’’นฺติ อาหฯ อถ นํ เต พฺราหฺมณา ‘‘เอวรูปา เต, อมฺม, ธีตา’’ติ ปุจฺฉิํสุฯ อยํ มม ธีตุ สนฺติเก กิํ อคฺฆตีติ? เตน หิ เต ธีตรํ อมฺหากํ ทเสฺสหีติฯ สา เตหิ สทฺธิํ เคหํ คนฺตฺวา สามิกานํ อาโรเจสิฯ เต พฺราหฺมเณหิ สทฺธิํ กตปฎิสโมฺมทนา ธีตรํ โอตาเรตฺวา เหฎฺฐาปาสาเท สุวณฺณรูปกสฺส สนฺติเก ฐเปสุํฯ สุวณฺณรูปกํ นิปฺปภํ อโหสิ, กุมาริกา สปฺปภา อโหสิฯ พฺราหฺมณา ตํ เตสํ ทตฺวา กุมาริกํ ปฎิจฺฉาเปตฺวา คนฺตฺวา อนิตฺถิคนฺธกุมารสฺส มาตาปิตูนํ อาโรจยิํสุฯ เต ตุฎฺฐมานสา ‘‘คจฺฉถ, นํ สีฆํ อาเนถา’’ติ มหเนฺตน สกฺกาเรน ปหิณิํสุฯ</p>


<p>กุมาโรปิ ตํ ปวตฺติํ สุตฺวา ‘‘กญฺจนรูปโตปิ กิร อภิรูปตรา ทาริกา อตฺถี’’ติ สวนวเสเนว สิเนหํ อุปฺปาเทตฺวา ‘‘สีฆํ อาเนนฺตู’’ติ  อาหฯ สาปิ โข ยานํ อาโรเปตฺวา อานียมานา อติสุขุมาลตาย ยานุคฺฆาเตน สมุปฺปาทิตวาตโรคา อนฺตรามเคฺคเยว กาลมกาสิฯ กุมาโรปิ ‘‘อาคตา’’ติ นิรนฺตรํ ปุจฺฉติ, ตสฺส อติสิเนเหน ปุจฺฉนฺตสฺส สหสาว อนาโรเจตฺวา กติปาหํ วิเกฺขปํ กตฺวา ตมตฺถํ อาโรจยิํสุฯ โส ‘‘ตถารูปาย นาม อิตฺถิยา สทฺธิํ สมาคมํ นาลตฺถ’’นฺติ อุปฺปนฺนโทมนโสฺส ปพฺพเตน วิย โสกทุเกฺขน อโชฺฌตฺถโฎ  อโหสิฯ สตฺถา ตสฺสูปนิสฺสยํ ทิสฺวา ปิณฺฑาย จรโนฺต ตํ เคหทฺวารํ อคมาสิฯ อถสฺส มาตาปิตโร สตฺถารํ อโนฺตเคหํ ปเวเสตฺวา สกฺกจฺจํ ปริวิสิํสุฯ สตฺถา ภตฺตกิจฺจาวสาเน ‘‘กหํ อนิตฺถิคนฺธกุมาโร’’ติ ปุจฺฉิฯ ‘‘เอโส, ภเนฺต, อาหารูปเจฺฉทํ กตฺวา อโนฺตคเพฺภ นิสิโนฺน’’ติฯ ‘‘ปโกฺกสถ น’’นฺติฯ โส อาคนฺตฺวา สตฺถารํ วนฺทิตฺวา เอกมนฺตํ นิสีทิฯ สตฺถา ‘‘กิํ นุ โข, กุมาร, พลวโสโก อุปฺปโนฺน’’ติ วุเตฺต, ‘‘อาม, ภเนฺต, ‘เอวรูปา นาม อิตฺถี อนฺตรามเคฺค กาลกตา’ติ สุตฺวา พลวโสโก อุปฺปโนฺน, ภตฺตมฺปิ เม นจฺฉาเทตี’’ติฯ อถ นํ สตฺถา ‘‘ชานาสิ ปน ตฺวํ, กุมาร, กิํ เต นิสฺสาย โสโก อุปฺปโนฺน’’ติ? ‘‘น ชานามิ, ภเนฺต’’ติฯ ‘‘กามํ นิสฺสาย, กุมาร, พลวโสโก อุปฺปโนฺน, โสโก วา ภยํ วา กามํ นิสฺสาย อุปฺปชฺชตี’’ติ วตฺวา อิมํ คาถมาห –</p>


<ol>
<li>
‘‘กามโต  
ชายตี โสโก, กามโต ชายตี ภยํ;  
  
กามโต วิปฺปมุตฺตสฺส, นตฺถิ โสโก กุโต ภย’’นฺติฯ  
</li>
  
<p>ตตฺถ  ติ วตฺถุกามกิเลสกามโต, ทุวิธเมฺปตํ กามํ นิสฺสายาติ อโตฺถฯ
</ol></p>


<p>เทสนาวสาเน อนิตฺถิคนฺธกุมาโร โสตาปตฺติผเล ปติฎฺฐหิฯ</p>

</p>


<h3>๖. อญฺญตรพฺราหฺมณวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ พฺราหฺมณํ อารพฺภ กเถสิฯ</p>


<p>โส กิร มิจฺฉาทิฎฺฐิโก เอกทิวสํ นทีตีรํ คนฺตฺวา เขตฺตํ โสเธติฯ สตฺถา ตสฺส อุปนิสฺสยสมฺปตฺติํ ทิสฺวา ตสฺส สนฺติกํ อคมาสิฯ โส สตฺถารํ ทิสฺวาปิ สามีจิกมฺมํ อกตฺวา ตุณฺหี อโหสิฯ อถ นํ สตฺถา ปุเรตรํ อาลปิตฺวา, ‘‘พฺราหฺมณ, กิํ กโรสี’’ติ อาหฯ ‘‘เขตฺตํ, โภ โคตม, โสเธมี’’ติฯ สตฺถา เอตฺตกเมว วตฺวา คโตฯ ปุนทิวเสปิ ตสฺส เขตฺตํ กสิตุํ อาคตสฺส สนฺติกํ คนฺตฺวา, ‘‘พฺราหฺมณ, กิํ กโรสี’’ติ ปุจฺฉิตฺวา ‘‘เขตฺตํ กสามิ, โภ โคตมา’’ติ สุตฺวา ปกฺกามิฯ ปุนทิวสาทีสุปิ ตเถว คนฺตฺวา ปุจฺฉิตฺวา, ‘‘โภ โคตม, เขตฺตํ วปามิ นิเทฺทมิ รกฺขามี’’ติ  สุตฺวา ปกฺกามิฯ อถ นํ เอกทิวสํ พฺราหฺมโณ อาห – ‘‘โภ โคตม, ตฺวํ มม เขตฺตโสธนทิวสโต ปฎฺฐาย อาคโตฯ สเจ เม สสฺสํ สมฺปชฺชิสฺสติ, ตุยฺหมฺปิ สํวิภาคํ กริสฺสามิ, ตุยฺหํ อทตฺวา สยํ น ขาทิสฺสามิ, อิโต ทานิ ปฎฺฐาย ตฺวํ มม สหาโย’’ติฯ</p>


<p>อถสฺส อปเรน สมเยน สสฺสํ สมฺปชฺชิ , ตสฺส ‘‘สมฺปนฺนํ เม สสฺสํ, เสฺว ทานิ ลายาเปสฺสามี’’ติ ลายนตฺถํ กตฺตพฺพกิจฺจสฺส รตฺติํ มหาเมโฆ วสฺสิตฺวา สพฺพํ สสฺสํ หริ, เขตฺตํ ตเจฺฉตฺวา ฐปิตสทิสํ อโหสิฯ สตฺถา ปน ปฐมทิวสํเยว ‘‘ตํ สสฺสํ น สมฺปชฺชิสฺสตี’’ติ อญฺญาสิฯ พฺราหฺมโณ ปาโตว ‘‘เขตฺตํ โอโลเกสฺสามี’’ติ คโต ตุจฺฉํ เขตฺตํ ทิสฺวา อุปฺปนฺนพลวโสโก จิเนฺตสิ – ‘‘สมโณ โคตโม มม เขตฺตโสธนกาลโต ปฎฺฐาย อาคโต , อหมฺปิ นํ ‘อิมสฺมิํ สเสฺส นิปฺผเนฺน ตุยฺหมฺปิ สํวิภาคํ กริสฺสามิ, ตุยฺหํ อทตฺวา สยํ น ขาทิสฺสามิ, อิโต ปฎฺฐาย ทานิ ตฺวํ มม สหาโย’ติ อวจํฯ โสปิ เม มโนรโถ มตฺถกํ น ปาปุณี’’ติ อาหารูปเจฺฉทํ กตฺวา มญฺจเก นิปชฺชิฯ อถสฺส สตฺถา เคหทฺวารํ อคมาสิฯ โส สตฺถุ อาคมนํ สุตฺวา ‘‘สหายํ เม อาเนตฺวา อิธ นิสีทาเปถา’’ติ อาหฯ ปริชโน ตถา อกาสิฯ สตฺถา นิสีทิตฺวา ‘‘กหํ พฺราหฺมโณ’’ติ ปุจฺฉิตฺวา ‘‘คเพฺภ นิปโนฺน’’ติ วุเตฺต ‘‘ปโกฺกสถ น’’นฺติ ปโกฺกสาเปตฺวา อาคนฺตฺวา เอกมนฺตํ นิสินฺนํ อาห ‘‘กิํ, พฺราหฺมณา’’ติ? โภ โคตม, ตุเมฺห มม เขตฺตโสธนทิวสโต ปฎฺฐาย อาคตา, อหมฺปิ ‘‘สเสฺส นิปฺผเนฺน ตุมฺหากํ สํวิภาคํ กริสฺสามี’’ติ อวจํฯ โส เม มโนรโถ อนิปฺผโนฺน, เตน เม โสโก อุปฺปโนฺน, ภตฺตมฺปิ เม นจฺฉาเทตีติฯ อถ นํ สตฺถา ‘‘ชานาสิ ปน, พฺราหฺมณ, กิํ เต นิสฺสาย โสโก อุปฺปโนฺน’’ติ ปุจฺฉิตฺวา ‘‘น ชานามิ, โภ โคตม, ตฺวํ ปน ชานาสี’’ติ วุเตฺต, ‘‘อาม, พฺราหฺมณ, อุปฺปชฺชมาโน โสโก วา ภยํ วา ตณฺหํ นิสฺสาย อุปฺปชฺชตี’’ติ วตฺวา อิมํ คาถมาห –</p>


<ol>
<li>
‘‘ตณฺหาย  
ชายตี โสโก, ตณฺหาย ชายตี ภยํ;  
  
ตณฺหาย วิปฺปมุตฺตสฺส, นตฺถิ โสโก กุโต ภย’’นฺติฯ  
</li>
  
<p>ตตฺถ ติ ฉทฺวาริกาย ตณฺหาย, เอตํ ตณฺหํ นิสฺสาย อุปฺปชฺชตีติ อโตฺถฯ
</ol></p>


<p>เทสนาวสาเน พฺราหฺมโณ โสตาปตฺติผเล ปติฎฺฐหีติฯ</p>

</p>


<h3>๗. ปญฺจสตทารกวตฺถุ</h3>
<p>นฺติ  อิมํ ธมฺมเทสนํ สตฺถา เวฬุวเน วิหรโนฺต อนฺตรามเคฺค ปญฺจสตทารเก อารพฺภ กเถสิฯ</p>


<p>เอกทิวสญฺหิ สตฺถา อสีติมหาเถเรหิ สทฺธิํ ปญฺจสตภิกฺขุปริวาโร ราชคหํ ปิณฺฑาย ปวิสโนฺต เอกสฺมิํ ฉณทิวเส ปญฺจสเต ทารเก ปูวปจฺฉิโย อุกฺขิปาเปตฺวา นครา นิกฺขมฺม อุยฺยานํ คจฺฉเนฺต อทฺทสฯ เตปิ สตฺถารํ วนฺทิตฺวา ปกฺกมิํสุ, เต เอกํ ภิกฺขุมฺปิ ‘‘ปูวํ คณฺหถา’’ติ  น วทิํสุฯ สตฺถา เตสํ คตกาเล ภิกฺขู อาห – ‘‘ขาทิสฺสถ, ภิกฺขเว, ปูเว’’ติฯ ‘‘กหํ ภเนฺต, ปูวา’’ติ? ‘‘กิํ น ปสฺสถ เต ทารเก ปูวปจฺฉิโย อุกฺขิปาเปตฺวา อติกฺกเนฺต’’ติ? ‘‘ภเนฺต, เอวรูปา นาม ทารกา กสฺสจิ ปูวํ น เทนฺตี’’ติฯ ‘‘ภิกฺขเว, กิญฺจาปิ เอเต มํ วา ตุเมฺห วา ปูเวหิ น นิมนฺตยิํสุ, ปูวสามิโก ปน ภิกฺขุ ปจฺฉโต อาคจฺฉติ, ปูเว ขาทิตฺวาว คนฺตุํ วฎฺฎตี’’ติฯ พุทฺธานญฺหิ  เอกปุคฺคเลปิ อิสฺสา วา โทโส วา นตฺถิ, ตสฺมา อิมํ วตฺวา ภิกฺขุสงฺฆํ อาทาย เอกสฺมิํ รุกฺขมูเล ฉายาย นิสีทิฯ ทารกา มหากสฺสปเตฺถรํ ปจฺฉโต อาคจฺฉนฺตํ ทิสฺวา อุปฺปนฺนสิเนหา ปีติเวเคน ปริปุณฺณสรีรา หุตฺวา ปจฺฉิโย โอตาเรตฺวา เถรํ ปญฺจปติฎฺฐิเตน วนฺทิตฺวา ปูเว ปจฺฉีหิ สทฺธิํเยว อุกฺขิปิตฺวา ‘‘คณฺหถ, ภเนฺต’’ติ เถรํ วทิํสุฯ อถ เน เถโร อาห – ‘‘เอส สตฺถา ภิกฺขุสงฺฆํ คเหตฺวา รุกฺขมูเล นิสิโนฺน, ตุมฺหากํ เทยฺยธมฺมํ อาทาย คนฺตฺวา ภิกฺขุสงฺฆสฺส สํวิภาคํ กโรถา’’ติฯ เต ‘‘สาธุ, ภเนฺต’’ติ นิวตฺติตฺวา เถเรน สทฺธิํเยว คนฺตฺวา ปูเว ทตฺวา โอโลกยมานา เอกมเนฺต ฐตฺวา ปริโภคาวสาเน อุทกํ อทํสุฯ ภิกฺขู อุชฺฌายิํสุ ‘‘ทารเกหิ มุโขโลกเนน ภิกฺขา ทินฺนา, สมฺมาสมฺพุทฺธํ วา มหาเถเร วา ปูเวหิ อนาปุจฺฉิตฺวา มหากสฺสปเตฺถรํ ทิสฺวา ปจฺฉีหิ สทฺธิํเยว อาทาย อาคมิํสู’’ติฯ สตฺถา เตสํ กถํ สุตฺวา, ‘‘ภิกฺขเว, มม ปุเตฺตน มหากสฺสเปน สทิโส ภิกฺขุ เทวมนุสฺสานํ ปิโย โหติ, เต จ ตสฺส จตุปจฺจเยน ปูชํ กโรนฺติเยวา’’ติ วตฺวา อิมํ คาถมาห –</p>


<ol>
<li>
‘‘สีลทสฺสนสมฺปนฺนํ, ธมฺมฎฺฐํ สจฺจเวทินํ;  
  
อตฺตโน กมฺม กุพฺพานํ, ตํ ชโน กุรุเต ปิย’’นฺติฯ  
</li>
  
<p>ตตฺถ   นฺติ จตุปาริสุทฺธิสีเลน เจว มคฺคผลสมฺปยุเตฺตน จ สมฺมาทสฺสเนน สมฺปนฺนํฯ นฺติ นววิธโลกุตฺตรธเมฺม ฐิตํ, สจฺฉิกตโลกุตฺตรธมฺมนฺติ อโตฺถฯ นฺติ จตุนฺนํ สจฺจานํ โสฬสหากาเรหิ สจฺฉิกตตฺตา สจฺจญาเณน สจฺจเวทินํฯ นฺติ อตฺตโน กมฺมํ นาม ติโสฺส สิกฺขา, ตา ปูรยมานนฺติ อโตฺถฯ ติ ตํ ปุคฺคลํ โลกิยมหาชโน ปิยํ กโรติ, ทฎฺฐุกาโม วนฺทิตุกาโม ปจฺจเยน ปูเชตุกาโม โหติเยวาติ อโตฺถฯ
</ol></p>


<p>เทสนาวสาเน สเพฺพปิ เต ทารกา โสตาปตฺติผเล ปติฎฺฐหิํสูติฯ</p>

</p>


<h3>๘. เอกอนาคามิเตฺถรวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต เอกํ อนาคามิเตฺถรํ อารพฺภ กเถสิฯ</p>


<p>เอกทิวสญฺหิ ตํ เถรํ สทฺธิวิหาริกา ปุจฺฉิํสุ – ‘‘อตฺถิ ปน โว, ภเนฺต, วิเสสาธิคโม’’ติฯ เถโร ‘‘อนาคามิผลํ นาม คหฎฺฐาปิ ปาปุณนฺติ, อรหตฺตํ ปตฺตกาเลเยว เตหิ สทฺธิํ กเถสฺสามี’’ติ หรายมาโน กิญฺจิ อกเถตฺวาว กาลกโต สุทฺธาวาสเทวโลเก นิพฺพตฺติฯ อถสฺส สทฺธิวิหาริกา โรทิตฺวา ปริเทวิตฺวา สตฺถุ สนฺติกํ คนฺตฺวา สตฺถารํ วนฺทิตฺวา โรทนฺตาว เอกมนฺตํ นิสีทิํสุฯ อถ  เน สตฺถา ‘‘กิํ, ภิกฺขเว, โรทถา’’ติ อาหฯ ‘‘อุปชฺฌาโย โน, ภเนฺต, กาลกโต’’ติฯ ‘‘โหตุ, ภิกฺขเว, มา จินฺตยิตฺถ, ธุวธโมฺม นาเมโส’’ติ? ‘‘อาม, ภเนฺต, มยมฺปิ ชานาม, อปิจ มยํ อุปชฺฌายํ วิเสสาธิคมํ ปุจฺฉิมฺหา, โส กิญฺจิ อกเถตฺวาว กาลกโต, เตนมฺห ทุกฺขิตา’’ติฯ สตฺถา, ‘‘ภิกฺขเว, มา จินฺตยิตฺถ, อุปชฺฌาเยน โว อนาคามิผลํ ปตฺตํ, โส ‘คิหีเปตํ ปาปุณนฺติ, อรหตฺตํ ปตฺวาว เนสํ กเถสฺสามี’ติ หรายโนฺต ตุมฺหากํ กิญฺจิ อกเถตฺวา กาลํ กตฺวา สุทฺธาวาเส นิพฺพโตฺต, อสฺสาสถ, ภิกฺขเว, อุปชฺฌาโย โว กาเมสุ อปฺปฎิพทฺธจิตฺตตํ ปโตฺต’’ติ วตฺวา อิมํ คาถมาห –</p>


<ol>
<li>
‘‘ฉนฺทชาโต  
อนกฺขาเต, มนสา จ ผุโฎ สิยา;  
  
กาเมสุ จ อปฺปฎิพทฺธจิโตฺต, อุทฺธํโสโตติ วุจฺจตี’’ติฯ  
</li>
  
<p>ตตฺถ ติ กตฺตุกามตาวเสน ชาตฉโนฺท อุสฺสาหปโตฺตฯ ติ นิพฺพาเนฯ ตญฺหิ ‘‘อสุเกน กตํ วา นีลาทีสุ เอวรูปํ วา’’ติ อวตฺตพฺพตาย อนกฺขาตํ นามฯ ติ เหฎฺฐิเมหิ ตีหิ มคฺคผลจิเตฺตหิ ผุโฎ ปูริโต ภเวยฺยฯ ติ อนาคามิมคฺควเสน กาเมสุ อปฺปฎิพทฺธจิโตฺตฯ ติ เอวรูโป ภิกฺขุ อวิเหสุ  นิพฺพตฺติตฺวา ตโต ปฎฺฐาย ปฎิสนฺธิวเสน อกนิฎฺฐํ คจฺฉโนฺต อุทฺธํโสโตติ วุจฺจติ, ตาทิโส โว อุปชฺฌาโยติ อโตฺถฯ
</ol></p>


<p>เทสนาวสาเน เต ภิกฺขู อรหตฺตผเล ปติฎฺฐหิํสุ, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๙. นนฺทิยวตฺถุ</h3>
<p>นฺติ  อิมํ ธมฺมเทสนํ สตฺถา อิสิปตเน วิหรโนฺต นนฺทิยํ อารพฺภ กเถสิฯ</p>


<p>พาราณสิยํ กิร สทฺธาสมฺปนฺนสฺส กุลสฺส นนฺทิโย นาม ปุโตฺต อโหสิ, โส มาตาปิตูนํ อนุรูโป สทฺธาสมฺปโนฺน สงฺฆุปฎฺฐาโก อโหสิฯ อถสฺส มาตาปิตโร วยปฺปตฺตกาเล สมฺมุขเคหโต มาตุลธีตรํ เรวติํ นาม อาเนตุกามา อเหสุํฯ สา ปน อสฺสทฺธา อทานสีลา, นนฺทิโย ตํ น อิจฺฉิฯ อถสฺส มาตา เรวติํ อาห – ‘‘อมฺม, ตฺวํ อิมสฺมิํ เคเห ภิกฺขุสงฺฆสฺส นิสชฺชนฎฺฐานํ อุปลิมฺปิตฺวา อาสนานิ ปญฺญาเปหิ, อาธารเก ฐเปหิ, ภิกฺขูนํ อาคตกาเล ปตฺตํ คเหตฺวา นิสีทาเปตฺวา ธมฺมกรเณน ปานียํ ปริสฺสาเวตฺวา ภุตฺตกาเล ปเตฺต โธว, เอวํ เม ปุตฺตสฺส อาราธิตา ภวิสฺสสี’’ติฯ สา ตถา อกาสิฯ อถ นํ ‘‘โอวาทกฺขมา ชาตา’’ติ ปุตฺตสฺส อาโรเจตฺวา เตน สาธูติ สมฺปฎิจฺฉิเต ทิวสํ ฐเปตฺวา อาวาหํ กริํสุ ฯ</p>


<p>อถ  นํ นนฺทิโย อาห – ‘‘สเจ ภิกฺขุสงฺฆญฺจ มาตาปิตโร จ เม อุปฎฺฐหิสฺสสิ, เอวํ อิมสฺมิํ เคเห วสิตุํ ลภิสฺสสิ, อปฺปมตฺตา โหหี’’ติฯ สา ‘‘สาธู’’ติ ปฎิสฺสุณิตฺวา กติปาหํ สทฺธา วิย หุตฺวา ภตฺตารํ อุปฎฺฐหนฺตี เทฺว ปุเตฺต วิชายิฯ นนฺทิยสฺสาปิ มาตาปิตโร กาลมกํสุ, เคเห สพฺพิสฺสริยํ ตสฺสาเยว อโหสิฯ นนฺทิโยปิ มาตาปิตูนํ กาลกิริยโต ปฎฺฐาย มหาทานปติ หุตฺวา ภิกฺขุสงฺฆสฺส ทานํ ปฎฺฐเปสิฯ กปณทฺธิกาทีนมฺปิ เคหทฺวาเร ปากวตฺตํ ปฎฺฐเปสิฯ โส อปรภาเค สตฺถุ ธมฺมเทสนํ สุตฺวา อาวาสทาเน อานิสํสํ สลฺลเกฺขตฺวา อิสิปตเน มหาวิหาเร จตูหิ คเพฺภหิ ปฎิมณฺฑิตํ จตุสาลํ กาเรตฺวา มญฺจปีฐาทีนิ อตฺถราเปตฺวา ตํ อาวาสํ นิยฺยาเทโนฺต พุทฺธปฺปมุขสฺส ภิกฺขุสงฺฆสฺส ทานํ ทตฺวา ตถาคตสฺส ทกฺขิโณทกํ อทาสิฯ สตฺถุ หเตฺถ ทกฺขิโณทกปติฎฺฐาเนน สทฺธิํเยว ตาวติํสเทวโลเก สพฺพทิสาสุ ทฺวาทสโยชนิโก อุทฺธํ โยชนสตุเพฺพโธ สตฺตรตนมโย นารีคณสมฺปโนฺน ทิพฺพปาสาโท อุคฺคจฺฉิฯ</p>


<p>อเถกทิวเส มหาโมคฺคลฺลานเตฺถโร เทวจาริกํ คนฺตฺวา ตสฺส ปาสาทสฺส อวิทูเร ฐิโต อตฺตโน สนฺติเก อาคเต เทวปุเตฺต ปุจฺฉิ – ‘‘กเสฺสโส อจฺฉราคณปริวุโต ทิพฺพปาสาโท นิพฺพโตฺต’’ติฯ อถสฺส เทวปุตฺตา วิมานสามิกํ อาจิกฺขนฺตา อาหํสุ – ‘‘ภเนฺต, เยน นนฺทิเยน นาม คหปติปุเตฺตน อิสิปตเน  สตฺถุ วิหารํ กาเรตฺวา ทิโนฺน, ตสฺสตฺถาย เอตํ วิมานํ นิพฺพตฺต’’นฺติ ฯ อจฺฉราสโงฺฆปิ นํ ทิสฺวา ปาสาทโต โอโรหิตฺวา อาห – ‘‘ภเนฺต, มยํ ‘นนฺทิยสฺส ปริจาริกา ภวิสฺสามา’ติ อิธ นิพฺพตฺตา, ตํ ปน อปสฺสนฺตี อติวิย อุกฺกณฺฐิตมฺหา, มตฺติกปาติํ ภินฺทิตฺวา สุวณฺณปาติคหณํ วิย มนุสฺสสมฺปตฺติํ ชหิตฺวา ทิพฺพสมฺปตฺติคหณํ, อิธาคมนตฺถาย นํ วเทยฺยาถา’’ติฯ เถโร ตโต อาคนฺตฺวา สตฺถารํ อุปสงฺกมิตฺวา ปุจฺฉิ – ‘‘นิพฺพตฺตติ นุ โข, ภเนฺต, มนุสฺสโลเก ฐิตานํเยว กตกลฺยาณานํ ทิพฺพสมฺปตฺตี’’ติฯ ‘‘โมคฺคลฺลาน, นนุ เต เทวโลเก นนฺทิยสฺส นิพฺพตฺตา ทิพฺพสมฺปตฺติ สามํ ทิฎฺฐา, กสฺมา มํ ปุจฺฉสี’’ติฯ ‘‘เอวํ, ภเนฺต, นิพฺพตฺตตี’’ติฯ</p>


<p>อถ นํ สตฺถา ‘‘โมคฺคลฺลานํ กิํ นาเมตํ กเถสิฯ ยถา หิ จิรปฺปวุฎฺฐํ ปุตฺตํ วา ภาตรํ วา วิปฺปวาสโต อาคจฺฉนฺตํ คามทฺวาเร ฐิโต โกจิเทว  ทิสฺวา เวเคน เคหํ อาคนฺตฺวา ‘อสุโก นาม อาคโต’ติ อาโรเจยฺย, อถสฺส ญาตกา หฎฺฐปหฎฺฐา เวเคน นิกฺขมิตฺวา ‘อาคโตสิ, ตาต, อโรโคสิ, ตาตา’ติ ตํ อภินเนฺทยฺยุํ, เอวเมว อิธ กตกลฺยาณํ อิตฺถิํ วา ปุริสํ วา อิมํ โลกํ ชหิตฺวา ปรโลกํ คตํ ทสวิธํ ทิพฺพปณฺณาการํ อาทาย ‘อหํ ปุรโต , อหํ ปุรโต’ติ ปจฺจุคฺคนฺตฺวา เทวตา อภินนฺทนฺตี’’ติ วตฺวา อิมา คาถา อภาสิ –</p>


<ol>
<li>
‘‘จิรปฺปวาสิํ ปุริสํ, ทูรโต โสตฺถิมาคตํ;  
  
ญาติมิตฺตา สุหชฺชา จ, อภินนฺทนฺติ อาคตํฯ  
</li>
  
<li>
‘‘ตเถว กตปุญฺญมฺปิ, อสฺมา โลกา ปรํ คตํ;  
  
ปุญฺญานิ ปฎิคณฺหนฺติ, ปิยํ ญาตีว อาคต’’นฺติฯ  
</li>
  
<p>ตตฺถ นฺติ จิรปฺปวุฎฺฐํฯ นฺติ วณิชฺชํ วา ราชโปริสํ วา กตฺวา ลทฺธลาภํ นิปฺผนฺนสมฺปตฺติํ อนุปทฺทเวน ทูรฎฺฐานโต อาคตํฯ ติ กุลสมฺพนฺธวเสน ญาตี จ สนฺทิฎฺฐาทิภาเวน มิตฺตา จ สุหทยภาเวน สุหชฺชา จฯ นฺติ นํ ทิสฺวา อาคตนฺติ วจนมเตฺตน วา อญฺชลิกรณมเตฺตน วา เคหสมฺปตฺตํ ปน นานปฺปการปณฺณาการาภิหรณวเสน อภินนฺทนฺติฯ ติ เตเนวากาเรน กตปุญฺญมฺปิ ปุคฺคลํ อิมสฺมา โลกา ปรโลกํ คตํ ทิพฺพํ อายุวณฺณสุขยสอาธิปเตยฺยํ, ทิพฺพํ รูปสทฺทคนฺธรสโผฎฺฐพฺพนฺติ อิมํ ทสวิธํ ปณฺณาการํ อาทาย มาตาปิตุฎฺฐาเน ฐิตานิ ปุญฺญานิ อภินนฺทนฺตานิ  ปฎิคฺคณฺหนฺติฯ ติ อิธโลเก ปิยญาตกํ อาคตํ เสสญาตกา วิยาติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





