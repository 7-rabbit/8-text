<h1>๓. ปญฺญาวโคฺค</h1>
<h2>๑. มหาปญฺญากถา</h2>
<p> อนิจฺจานุปสฺสนา    ภาวิตา พหุลีกตา กตมํ ปญฺญํ ปริปูเรติ? ทุกฺขานุปสฺสนา ภาวิตา พหุลีกตา กตมํ ปญฺญํ ปริปูเรติ? อนตฺตานุปสฺสนา ภาวิตา พหุลีกตา กตมํ ปญฺญํ ปริปูเรติ…เป.…  ปฎินิสฺสคฺคานุปสฺสนา ภาวิตา พหุลีกตา กตมํ ปญฺญํ ปริปูเรติ?</p>


<p>อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติฯ ทุกฺขานุปสฺสนา ภาวิตา พหุลีกตา นิเพฺพธิกปญฺญํ ปริปูเรติฯ อนตฺตานุปสฺสนา ภาวิตา พหุลีกตา มหาปญฺญํ ปริปูเรติฯ นิพฺพิทานุปสฺสนา ภาวิตา พหุลีกตา ติกฺขปญฺญํ ปริปูเรติฯ วิราคานุปสฺสนา ภาวิตา พหุลีกตา วิปุลปญฺญํ ปริปูเรติฯ นิโรธานุปสฺสนา ภาวิตา พหุลีกตา คมฺภีรปญฺญํ ปริปูเรติฯ ปฎินิสฺสคฺคานุปสฺสนา ภาวิตา พหุลีกตา อสามนฺตปญฺญํ  ปริปูเรติฯ อิมา สตฺต ปญฺญา ภาวิตา พหุลีกตา ปณฺฑิจฺจํ ปริปูเรนฺติฯ อิมา อฎฺฐ ปญฺญา ภาวิตา พหุลีกตา ปุถุปญฺญํ ปริปูเรนฺติฯ อิมา นว ปญฺญา ภาวิตา พหุลีกตา หาสปญฺญํ ปริปูเรนฺติฯ</p>


<p>หาสปญฺญา ปฎิภานปฎิสมฺภิทาฯ ตสฺสา อตฺถววตฺถานโต อตฺถปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ธมฺมววตฺถานโต ธมฺมปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ นิรุตฺติววตฺถานโต นิรุตฺติปฎิสมฺภิทา อธิคตา โหติ สจฺฉิกตา  ผสฺสิตา ปญฺญายฯ ปฎิภานววตฺถานโต ปฎิภานปฎิสมฺภิทา อธิคตา  โหติ สจฺฉิกตา ผสฺสิตา ปญฺญายฯ ตสฺสิมา จตโสฺส ปฎิสมฺภิทาโย อธิคตา โหนฺติ สจฺฉิกตา ผสฺสิตา ปญฺญายฯ</p>


<p>รูเป  อนิจฺจานุปสฺสนา ภาวิตา พหุลีกตา กตมํ ปญฺญํ ปริปูเรติ…เป.… รูเป ปฎินิสฺสคฺคานุปสฺสนา ภาวิตา พหุลีกตา กตมํ ปญฺญํ ปริปูเรติ? รูเป อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติ…เป.… รูเป ปฎินิสฺสคฺคานุปสฺสนา ภาวิตา พหุลีกตา อสามนฺตปญฺญํ ปริปูเรติฯ อิมา สตฺต ปญฺญา ภาวิตา พหุลีกตา ปณฺฑิจฺจํ ปริปูเรนฺติฯ อิมา อฎฺฐ ปญฺญา  ภาวิตา พหุลีกตา ปุถุปญฺญํ ปริปูเรนฺติฯ อิมา นว ปญฺญา ภาวิตา พหุลีกตา หาสปญฺญํ ปริปูเรนฺติฯ</p>


<p>หาสปญฺญา ปฎิภานปฎิสมฺภิทาฯ ตสฺสา อตฺถววตฺถานโต อตฺถปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ธมฺมววตฺถานโต ธมฺมปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ นิรุตฺติววตฺถานโต นิรุตฺติปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ปฎิภานววตฺถานโต ปฎิภานปฎิสมฺภิทา อธิคตา โหติ, สจฺฉิกตา ผสฺสิตา ปญฺญายฯ ตสฺสิมา จตโสฺส ปฎิสมฺภิทาโย อธิคตา โหนฺติ สจฺฉิกตา ผสฺสิตา ปญฺญายฯ</p>


<p>เวทนาย…เป.… สญฺญาย… สงฺขาเรสุ… วิญฺญาเณ… จกฺขุสฺมิํ…เป.… ชรามรเณ อนิจฺจานุปสฺสนา ภาวิตา พหุลีกตา กตมํ ปญฺญํ ปริปูเรติ…เป.… ชรามรเณ ปฎินิสฺสคฺคานุปสฺสนา ภาวิตา พหุลีกตา กตมํ ปญฺญํ ปริปูเรติ? ชรามรเณ อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติ…เป.… ชรามรเณ ปฎินิสฺสคฺคานุปสฺสนา ภาวิตา พหุลีกตา  อสามนฺตปญฺญํ ปริปูเรติฯ อิมา สตฺต ปญฺญา ภาวิตา พหุลีกตา ปณฺฑิจฺจํ ปริปูเรนฺติฯ อิมา อฎฺฐ ปญฺญา ภาวิตา พหุลีกตา ปุถุปญฺญํ ปริปูเรนฺติฯ อิมา นว ปญฺญา ภาวิตา พหุลีกตา หาสปญฺญํ ปริปูเรนฺติฯ</p>


<p>หาสปญฺญา ปฎิภานปฎิสมฺภิทาฯ ตสฺสา อตฺถววตฺถานโต อตฺถปฎิสมฺภิทา อธิคตา โหติ สจฺฉิกตา ผสฺสิตา ปญฺญาย ฯ ธมฺมววตฺถานโต ธมฺมปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ นิรุตฺติววตฺถานโต นิรุตฺติปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ปฎิภานววตฺถานโต ปฎิภานปฎิสมฺภิทา อธิคตา โหติ สจฺฉิกตา  ผสฺสิตา ปญฺญายฯ ตสฺสิมา จตโสฺส ปฎิสมฺภิทาโย อธิคตา โหนฺติ สจฺฉิกตา ผสฺสิตา ปญฺญายฯ</p>


<p> รูเป อนิจฺจานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป อนิจฺจานุปสฺสนา ภาวิตา พหุลีกตา กตมํ ปญฺญํ ปริปูเรติ? รูเป ทุกฺขานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป ทุกฺขานุปสฺสนา ภาวิตา พหุลีกตา กตมํ ปญฺญํ ปริปูเรติ? รูเป อนตฺตานุปสฺสนา  ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป อนตฺตานุปสฺสนา ภาวิตา พหุลีกตา กตมํ ปญฺญํ ปริปูเรติ? รูเป นิพฺพิทานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป นิพฺพิทานุปสฺสนา  ภาวิตา พหุลีกตา กตมํ ปญฺญํ ปริปูเรติ? รูเป วิราคานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป วิราคานุปสฺสนา ภาวิตา พหุลีกตา กตมํ ปญฺญํ ปริปูเรติ? รูเป นิโรธานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป นิโรธานุปสฺสนา ภาวิตา พหุลีกตา กตมํ ปญฺญํ ปริปูเรติ? รูเป ปฎินิสฺสคฺคานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน รูเป ปฎินิสฺสคฺคานุปสฺสนา ภาวิตา พหุลีกตา กตมํ ปญฺญํ ปริปูเรติ?</p>


<p>รูเป อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติฯ อตีตานาคตปจฺจุปฺปเนฺน รูเป อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติฯ รูเป ทุกฺขานุปสฺสนา ภาวิตา พหุลีกตา นิเพฺพธิกปญฺญํ ปริปูเรติฯ อตีตานาคตปจฺจุปฺปเนฺน รูเป ทุกฺขานุปสฺสนา ภาวิตา พหุลีกตา ชวนปญฺญํ ปริปูเรติฯ รูเป อนตฺตานุปสฺสนา ภาวิตา พหุลีกตา มหาปญฺญํ ปริปูเรติฯ อตีตานาคตปจฺจุปฺปเนฺน รูเป อนตฺตานุปสฺสนา ภาวิตา พหุลีกตา ชวนปญฺญํ ปริปูเรติฯ รูเป นิพฺพิทานุปสฺสนา  ภาวิตา พหุลีกตา ติกฺขปญฺญํ ปริปูเรติฯ อตีตานาคตปจฺจุปฺปเนฺน รูเป นิพฺพิทานุปสฺสนา ภาวิตา พหุลีกตา ชวนปญฺญํ ปริปูเรติฯ รูเป วิราคานุปสฺสนา ภาวิตา พหุลีกตา วิปุลปญฺญํ ปริปูเรติฯ อตีตานาคตปจฺจุปฺปเนฺน รูเป วิราคานุปสฺสนา ภาวิตา พหุลีกตา ชวนปญฺญํ  ปริปูเรติฯ รูเป นิโรธานุปสฺสนา ภาวิตา พหุลีกตา คมฺภีรปญฺญํ ปริปูเรติฯ อตีตานาคตปจฺจุปฺปเนฺน รูเป นิโรธานุปสฺสนา ภาวิตา พหุลีกตา ชวนปญฺญํ ปริปูเรติฯ รูเป ปฎินิสฺสคฺคานุปสฺสนา ภาวิตา พหุลีกตา อสามนฺตปญฺญํ ปริปูเรติฯ อตีตานาคตปจฺจุปฺปเนฺน รูเป ปฎินิสฺสคฺคานุปสฺสนา  ภาวิตา พหุลีกตา ชวนปญฺญํ ปริปูเรติฯ อิมา สตฺต ปญฺญา ภาวิตา พหุลีกตา ปณฺฑิจฺจํ ปริปูเรนฺติฯ อิมา อฎฺฐ ปญฺญา ภาวิตา พหุลีกตา ปุถุปญฺญํ ปริปูเรนฺติฯ อิมา นว ปญฺญา ภาวิตา พหุลีกตา หาสปญฺญํ ปริปูเรนฺติฯ</p>


<p>หาสปญฺญา  ปฎิภานปฎิสมฺภิทาฯ ตสฺสา อตฺถววตฺถานโต อตฺถปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ธมฺมววตฺถานโต ธมฺมปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ นิรุตฺติววตฺถานโต นิรุตฺติปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ปฎิภานววตฺถานโต ปฎิภานปฎิสมฺภิทา อธิคตา โหติ สจฺฉิกตา ผสฺสิตา ปญฺญายฯ ตสฺสิมา จตโสฺส ปฎิสมฺภิทาโย อธิคตา โหนฺติ สจฺฉิกตา ผสฺสิตา ปญฺญายฯ</p>


<p>เวทนาย…เป.… สญฺญาย… สงฺขาเรสุ… วิญฺญาเณ… จกฺขุสฺมิํ…เป.… ชรามรเณ อนิจฺจานุปสฺสนา ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน ชรามรเณ อนิจฺจานุปสฺสนา ภาวิตา พหุลีกตา กตมํ ปญฺญํ ปริปูเรติ…เป.… ชรามรเณ ปฎินิสฺสคฺคานุปสฺสนา  ภาวิตา พหุลีกตา กตมํ ปญฺญํ ปริปูเรติ? อตีตานาคตปจฺจุปฺปเนฺน ชรามรเณ ปฎินิสฺสคฺคานุปสฺสนา ภาวิตา พหุลีกตา กตมํ ปญฺญํ ปริปูเรติ? ชรามรเณ อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติฯ อตีตานาคตปจฺจุปฺปเนฺน ชรามรเณ อนิจฺจานุปสฺสนา ภาวิตา พหุลีกตา ชวนปญฺญํ ปริปูเรติ…เป.… ตสฺสิมา จตโสฺส ปฎิสมฺภิทาโย อธิคตา โหนฺติ สจฺฉิกตา ผสฺสิตา ปญฺญายฯ</p>


<p> ‘‘จตฺตาโรเม , ภิกฺขเว , ธมฺมา ภาวิตา พหุลีกตา โสตาปตฺติผลสจฺฉิกิริยาย สํวตฺตนฺติฯ กตเม จตฺตาโร? สปฺปุริสสํเสโว, สทฺธมฺมสฺสวนํ, โยนิโสมนสิกาโร, ธมฺมานุธมฺมปฎิปตฺติ – อิเม โข, ภิกฺขเว, จตฺตาโร ธมฺมา ภาวิตา พหุลีกตา โสตาปตฺติผลสจฺฉิกิริยาย สํวตฺตนฺติฯ</p>


<p>‘‘จตฺตาโรเม, ภิกฺขเว, ธมฺมา ภาวิตา พหุลีกตา สกทาคามิผลสจฺฉิกิริยาย สํวตฺตนฺติ…เป.… อนาคามิผลสจฺฉิกิริยาย สํวตฺตนฺติ…เป.… อรหตฺตผลสจฺฉิกิริยาย สํวตฺตนฺติฯ กตเม จตฺตาโร? สปฺปุริสสํเสโว, สทฺธมฺมสฺสวนํ, โยนิโสมนสิกาโร, ธมฺมานุธมฺมปฎิปตฺติ – อิเม โข, ภิกฺขเว, จตฺตาโร ธมฺมา ภาวิตา พหุลีกตา อรหตฺตมคฺคผลสจฺฉิกิริยาย สํวตฺตนฺติฯ</p>


<p>‘‘จตฺตาโรเม  , ภิกฺขเว, ธมฺมา ภาวิตา พหุลีกตา ปญฺญาปฎิลาภาย  สํวตฺตนฺติ…เป.… ปญฺญาพุทฺธิยา สํวตฺตนฺติ, ปญฺญาเวปุลฺลาย สํวตฺตนฺติ, มหาปญฺญตาย สํวตฺตนฺติ, ปุถุปญฺญตาย สํวตฺตนฺติ, วิปุลปญฺญตาย สํวตฺตนฺติ, คมฺภีรปญฺญตาย สํวตฺตนฺติ, อสามนฺตปญฺญตาย  สํวตฺตนฺติ, ภูริปญฺญตาย สํวตฺตนฺติ, ปญฺญาพาหุลฺลาย สํวตฺตนฺติ, สีฆปญฺญตาย สํวตฺตนฺติ, ลหุปญฺญตาย สํวตฺตนฺติ, หาสปญฺญตาย สํวตฺตนฺติ, ชวนปญฺญตาย สํวตฺตนฺติ, ติกฺขปญฺญตาย สํวตฺตนฺติ, นิเพฺพธิกปญฺญตาย สํวตฺตนฺติฯ กตเม จตฺตาโร? สปฺปุริสสํเสโว, สทฺธมฺมสฺสวนํ, โยนิโสมนสิกาโร, ธมฺมานุธมฺมปฎิปตฺติ – อิเม โข, ภิกฺขเว, จตฺตาโร ธมฺมา ภาวิตา พหุลีกตา ปญฺญาปฎิลาภาย สํวตฺตนฺติ, ปญฺญาพุทฺธิยา สํวตฺตนฺติ…เป.… นิเพฺพธิกปญฺญตาย สํวตฺตนฺติ’’ฯ</p>


<h3>๑. โสฬสปญฺญานิเทฺทโส</h3>
<p> ติ กตโม ปญฺญาปฎิลาโภ? จตุนฺนํ มคฺคญาณานํ, จตุนฺนํ ผลญาณานํ, จตุนฺนํ ปฎิสมฺภิทาญาณานํ, ฉนฺนํ อภิญฺญาญาณานํ, เตสตฺตตีนํ ญาณานํ, สตฺตสตฺตตีนํ ญาณานํ ลาโภ ปฎิลาโภ ปตฺติ สมฺปตฺติ ผสฺสนา  สจฺฉิกิริยา อุปสมฺปทาฯ ปญฺญาปฎิลาภาย สํวตฺตนฺตีติ – อยํ ปญฺญา ปฎิลาโภฯ</p>


<p>  ติ กตมา ปญฺญาพุทฺธิ? สตฺตนฺนญฺจ เสกฺขานํ ปุถุชฺชนกลฺยาณกสฺส จ ปญฺญา วฑฺฒติ, อรหโต ปญฺญา วฑฺฒติฯ วฑฺฒิตวฑฺฒนา ปญฺญาพุทฺธิยา สํวตฺตนฺตีติ – อยํ  ปญฺญาพุทฺธิฯ</p>


<p>ติ กตมํ ปญฺญาเวปุลฺลํ? สตฺตนฺนํ เสกฺขานํ ปุถุชฺชนกลฺยาณกสฺส จ ปญฺญาเวปุลฺลํ คจฺฉติฯ อรหโต ปญฺญา เวปุลฺลคตา ปญฺญาเวปุลฺลาย สํวตฺตนฺตีติ – อิทํ ปญฺญาเวปุลฺลํฯ</p>


<p>ติ กตมา มหาปญฺญา? มหเนฺต อเตฺถ ปริคฺคณฺหาตีติ – มหาปญฺญาฯ มหเนฺต ธเมฺม ปริคฺคณฺหาตีติ – มหาปญฺญาฯ มหนฺตา นิรุตฺติโย ปริคฺคณฺหาตีติ – มหาปญฺญาฯ มหนฺตานิ ปฎิภานานิ ปริคฺคณฺหาตีติ – มหาปญฺญาฯ มหเนฺต สีลกฺขเนฺธ ปริคฺคณฺหาตีติ – มหาปญฺญาฯ มหเนฺต สมาธิกฺขเนฺธ ปริคฺคณฺหาตีติ – มหาปญฺญาฯ มหเนฺต ปญฺญากฺขเนฺธ ปริคฺคณฺหาตีติ  – มหาปญฺญาฯ มหเนฺต วิมุตฺติกฺขเนฺธ ปริคฺคณฺหาตีติ – มหาปญฺญา ฯ มหเนฺต วิมุตฺติญาณทสฺสนกฺขเนฺธ ปริคฺคณฺหาตีติ – มหาปญฺญาฯ มหนฺตานิ ฐานาฎฺฐานานิ ปริคฺคณฺหาตีติ – มหาปญฺญาฯ มหนฺตา วิหารสมาปตฺติโย ปริคฺคณฺหาตีติ – มหาปญฺญาฯ มหนฺตานิ อริยสจฺจานิ ปริคฺคณฺหาตีติ – มหาปญฺญาฯ มหเนฺต สติปฎฺฐาเน ปริคฺคณฺหาตีติ – มหาปญฺญาฯ มหเนฺต สมฺมปฺปธาเน ปริคฺคณฺหาตีติ – มหาปญฺญาฯ มหเนฺต อิทฺธิปาเท ปริคฺคณฺหาตีติ – มหาปญฺญาฯ มหนฺตานิ อินฺทฺริยานิ ปริคฺคณฺหาตีติ – มหาปญฺญาฯ มหนฺตานิ พลานิ ปริคฺคณฺหาตีติ – มหาปญฺญาฯ มหเนฺต โพชฺฌเงฺค ปริคฺคณฺหาตีติ  – มหาปญฺญาฯ มหนฺตํ อริยมคฺคํ  ปริคฺคณฺหาตีติ – มหาปญฺญาฯ มหนฺตานิ สามญฺญผลานิ ปริคฺคณฺหาตีติ – มหาปญฺญาฯ มหนฺตา อภิญฺญาโย  ปริคฺคณฺหาตีติ – มหาปญฺญาฯ มหนฺตํ ปรมตฺถํ  นิพฺพานํ ปริคฺคณฺหาตีติ – มหาปญฺญาฯ มหาปญฺญตาย สํวตฺตนฺตีติ – อยํ มหาปญฺญาฯ</p>


<p>ติ กตมา ปุถุปญฺญา? ปุถุนานาขเนฺธสุ ญาณํ ปวตฺตตีติ – ปุถุปญฺญาฯ ปุถุนานาธาตูสุ ญาณํ ปวตฺตตีติ – ปุถุปญฺญาฯ ปุถุนานาอายตเนสุ ญาณํ ปวตฺตตีติ – ปุถุปญฺญาฯ ปุถุนานาปฎิจฺจสมุปฺปาเทสุ ญาณํ ปวตฺตตีติ – ปุถุปญฺญาฯ ปุถุนานาสุญฺญตมนุปลเพฺภสุ ญาณํ ปวตฺตตีติ – ปุถุปญฺญาฯ ปุถุนานาอเตฺถสุ ญาณํ ปวตฺตตีติ – ปุถุปญฺญาฯ ปุถุนานาธเมฺมสุ ญาณํ ปวตฺตตีติ – ปุถุปญฺญาฯ ปุถุนานานิรุตฺตีสุ ญาณํ ปวตฺตตีติ – ปุถุปญฺญาฯ ปุถุนานาปฎิภาเนสุ ญาณํ ปวตฺตตีติ – ปุถุปญฺญาฯ ปุถุนานาสีลกฺขเนฺธสุ ญาณํ ปวตฺตตีติ – ปุถุปญฺญาฯ ปุถุนานาสมาธิกฺขเนฺธสุ ญาณํ ปวตฺตตีติ – ปุถุปญฺญาฯ ปุถุนานาปญฺญากฺขเนฺธสุ ญาณํ ปวตฺตตีติ – ปุถุปญฺญาฯ ปุถุนานาวิมุตฺติกฺขเนฺธสุ ญาณํ ปวตฺตตีติ – ปุถุปญฺญาฯ ปุถุนานาวิมุตฺติญาณทสฺสนกฺขเนฺธสุ ญาณํ ปวตฺตตีติ – ปุถุปญฺญาฯ ปุถุนานาฐานาฎฺฐาเนสุ ญาณํ ปวตฺตตีติ – ปุถุปญฺญาฯ ปุถุนานาวิหารสมาปตฺตีสุ ญาณํ ปวตฺตตีติ – ปุถุปญฺญาฯ ปุถุนานาอริยสเจฺจสุ ญาณํ ปวตฺตตีติ  – ปุถุปญฺญาฯ ปุถุนานาสติปฎฺฐาเนสุ ญาณํ ปวตฺตตีติ – ปุถุปญฺญาฯ ปุถุนานาสมฺมปฺปธาเนสุ ญาณํ ปวตฺตตีติ – ปุถุปญฺญาฯ ปุถุนานาอิทฺธิปาเทสุ ญาณํ ปวตฺตตีติ – ปุถุปญฺญาฯ ปุถุนานาอินฺทฺริเยสุ ญาณํ ปวตฺตตีติ – ปุถุปญฺญาฯ ปุถุนานาพเลสุ ญาณํ ปวตฺตตีติ  – ปุถุปญฺญาฯ ปุถุนานาโพชฺฌเงฺคสุ ญาณํ ปวตฺตตีติ – ปุถุปญฺญาฯ ปุถุนานาอริยมเคฺคสุ ญาณํ ปวตฺตตีติ – ปุถุปญฺญาฯ ปุถุนานาสามญฺญผเลสุ ญาณํ ปวตฺตตีติ – ปุถุปญฺญาฯ ปุถุนานาอภิญฺญาสุ ญาณํ ปวตฺตตีติ – ปุถุปญฺญาฯ ปุถุชฺชนสาธารเณ ธเมฺม อติกฺกมฺม  ปรมเตฺถ นิพฺพาเน ญาณํ ปวตฺตตีติ – ปุถุปญฺญาฯ ปุถุปญฺญตาย สํวตฺตนฺตีติ – อยํ ปุถุปญฺญาฯ</p>


<p>  ติ กตมา วิปุลปญฺญา? วิปุเล  อเตฺถ ปริคฺคณฺหาตีติ – วิปุลปญฺญาฯ วิปุเล ธเมฺม ปริคฺคณฺหาตีติ – วิปุลปญฺญาฯ วิปุลา นิรุตฺติโย ปริคฺคณฺหาตีติ – วิปุลปญฺญาฯ วิปุลานิ ปฎิภานานิ ปริคฺคณฺหาตีติ – วิปุลปญฺญาฯ วิปุเล สีลกฺขเนฺธ ปริคฺคณฺหาตีติ – วิปุลปญฺญาฯ วิปุเล สมาธิกฺขเนฺธ ปริคฺคณฺหาตีติ – วิปุลปญฺญาฯ วิปุเล ปญฺญากฺขเนฺธ ปริคฺคณฺหาตีติ – วิปุลปญฺญาฯ วิปุเล วิมุตฺติกฺขเนฺธ ปริคฺคณฺหาตีติ – วิปุลปญฺญาฯ วิปุเล วิมุตฺติญาณทสฺสนกฺขเนฺธ ปริคฺคณฺหาตีติ – วิปุลปญฺญาฯ วิปุลานิ ฐานาฎฺฐานานิ ปริคฺคณฺหาตีติ – วิปุลปญฺญาฯ วิปุลา วิหารสมาปตฺติโย ปริคฺคณฺหาตีติ – วิปุลปญฺญาฯ วิปุลานิ อริยสจฺจานิ  ปริคฺคณฺหาตีติ – วิปุลปญฺญาฯ วิปุเล สติปฎฺฐาเน ปริคฺคณฺหาตีติ – วิปุลปญฺญาฯ วิปุเล สมฺมปฺปธาเน ปริคฺคณฺหาตีติ – วิปุลปญฺญาฯ วิปุเล อิทฺธิปาเท ปริคฺคณฺหาตีติ – วิปุลปญฺญาฯ วิปุลานิ อินฺทฺริยานิ ปริคฺคณฺหาตีติ – วิปุลปญฺญาฯ วิปุลานิ พลานิ ปริคฺคณฺหาตีติ – วิปุลปญฺญาฯ วิปุเล โพชฺฌเงฺค ปริคฺคณฺหาตีติ – วิปุลปญฺญาฯ วิปุเล อริยมเคฺค ปริคฺคณฺหาตีติ – วิปุลปญฺญาฯ วิปุลานิ สามญฺญผลานิ ปริคฺคณฺหาตีติ – วิปุลปญฺญาฯ วิปุลา อภิญฺญาโย ปริคฺคณฺหาตีติ – วิปุลปญฺญาฯ วิปุลํ ปรมตฺถํ นิพฺพานํ ปริคฺคณฺหาตีติ – วิปุลปญฺญาฯ วิปุลปญฺญตาย สํวตฺตนฺตีติ – อยํ วิปุลปญฺญาฯ</p>


<p>ติ กตมา คมฺภีรปญฺญา? คมฺภีเรสุ ขเนฺธสุ ญาณํ ปวตฺตตีติ – คมฺภีรปญฺญาฯ คมฺภีราสุ ธาตูสุ ญาณํ ปวตฺตตีติ – คมฺภีรปญฺญาฯ คมฺภีเรสุ อายตเนสุ ญาณํ ปวตฺตตีติ – คมฺภีรปญฺญาฯ คมฺภีเรสุ ปฎิจฺจสมุปฺปาเทสุ ญาณํ ปวตฺตตีติ – คมฺภีรปญฺญาฯ คมฺภีเรสุ สุญฺญตมนุปลเพฺภสุ ญาณํ ปวตฺตตีติ – คมฺภีรปญฺญาฯ คมฺภีเรสุ อเตฺถสุ ญาณํ ปวตฺตตีติ – คมฺภีรปญฺญาฯ คมฺภีเรสุ ธเมฺมสุ ญาณํ ปวตฺตตีติ – คมฺภีรปญฺญาฯ คมฺภีราสุ นิรุตฺตีสุ ญาณํ ปวตฺตตีติ – คมฺภีรปญฺญาฯ คมฺภีเรสุ ปฎิภาเนสุ ญาณํ ปวตฺตตีติ  – คมฺภีรปญฺญาฯ คมฺภีเรสุ สีลกฺขเนฺธสุ ญาณํ ปวตฺตตีติ – คมฺภีรปญฺญาฯ คมฺภีเรสุ สมาธิกฺขเนฺธสุ ญาณํ  ปวตฺตตีติ – คมฺภีรปญฺญา ฯ คมฺภีเรสุ ปญฺญากฺขเนฺธสุ ญาณํ ปวตฺตตีติ – คมฺภีรปญฺญาฯ คมฺภีเรสุ วิมุตฺติกฺขเนฺธสุ ญาณํ ปวตฺตตีติ – คมฺภีรปญฺญาฯ คมฺภีเรสุ วิมุตฺติญาณทสฺสนกฺขเนฺธสุ ญาณํ ปวตฺตตีติ – คมฺภีรปญฺญาฯ คมฺภีเรสุ ฐานาฎฺฐาเนสุ ญาณํ ปวตฺตตีติ – คมฺภีรปญฺญาฯ คมฺภีราสุ วิหารสมาปตฺตีสุ ญาณํ ปวตฺตตีติ – คมฺภีรปญฺญาฯ คมฺภีเรสุ อริยสเจฺจสุ ญาณํ ปวตฺตตีติ – คมฺภีรปญฺญาฯ คมฺภีเรสุ สติปฎฺฐาเนสุ ญาณํ ปวตฺตตีติ – คมฺภีรปญฺญาฯ คมฺภีเรสุ สมฺมปฺปธาเนสุ ญาณํ ปวตฺตตีติ – คมฺภีรปญฺญาฯ คมฺภีเรสุ อิทฺธิปาเทสุ ญาณํ ปวตฺตตีติ  – คมฺภีรปญฺญาฯ คมฺภีเรสุ อินฺทฺริเยสุ ญาณํ ปวตฺตตีติ – คมฺภีรปญฺญาฯ คมฺภีเรสุ พเลสุ ญาณํ ปวตฺตตีติ – คมฺภีรปญฺญาฯ คมฺภีเรสุ โพชฺฌเงฺคสุ ญาณํ ปวตฺตตีติ – คมฺภีรปญฺญาฯ คมฺภีเรสุ อริยมเคฺคสุ ญาณํ ปวตฺตตีติ – คมฺภีรปญฺญาฯ คมฺภีเรสุ สามญฺญผเลสุ ญาณํ ปวตฺตตีติ – คมฺภีรปญฺญาฯ คมฺภีราสุ อภิญฺญาสุ ญาณํ ปวตฺตตีติ – คมฺภีรปญฺญาฯ คมฺภีเร ปรมเตฺถ นิพฺพาเน ญาณํ ปวตฺตตีติ – คมฺภีรปญฺญาฯ คมฺภีรปญฺญตาย สํวตฺตนฺตีติ – อยํ คมฺภีรปญฺญาฯ</p>


<p>ติ กตมา อสามนฺตปญฺญา? ยสฺส ปุคฺคลสฺส อตฺถววตฺถานโต อตฺถปฎิสมฺภิทา อธิคตา โหติ สจฺฉิกตา ผสฺสิตา ปญฺญาย, ธมฺมววตฺถานโต ธมฺมปฎิสมฺภิทา  อธิคตา โหติ สจฺฉิกตา ผสฺสิตา ปญฺญาย, นิรุตฺติววตฺถานโต นิรุตฺติปฎิสมฺภิทา อธิคตา โหติ สจฺฉิกตา ผสฺสิตา ปญฺญาย, ปฎิภานววตฺถานโต ปฎิภานปฎิสมฺภิทา อธิคตา โหติ สจฺฉิกตา ผสฺสิตา ปญฺญาย, ตสฺส อเตฺถ จ ธเมฺม จ นิรุตฺติยา จ ปฎิภาเน จ น อโญฺญ โกจิ สโกฺกติ อภิสมฺภวิตุํฯ อนภิสมฺภวนีโย จ โส อเญฺญหีติ – อสามนฺตปโญฺญฯ</p>


<p>ปุถุชฺชนกลฺยาณกสฺส ปญฺญา อฎฺฐมกสฺส ปญฺญาย ทูเร วิทูเร สุวิทูเร น สนฺติเก น สามนฺตาฯ ปุถุชฺชนกลฺยาณกํ อุปาทาย อฎฺฐมโก อสามนฺตปโญฺญฯ อฎฺฐมกสฺส ปญฺญา โสตาปนฺนสฺส ปญฺญาย ทูเร วิทูเร สุวิทูเร น สนฺติเก  น สามนฺตาฯ อฎฺฐมกํ อุปาทาย โสตาปโนฺน อสามนฺตปโญฺญฯ โสตาปนฺนสฺส ปญฺญา สกทาคามิสฺส ปญฺญาย ทูเร วิทูเร สุวิทูเร น สนฺติเก น สามนฺตาฯ โสตาปนฺนํ อุปาทาย สกทาคามิ อสามนฺตปโญฺญฯ สกทาคามิสฺส ปญฺญา อนาคามิสฺส ปญฺญาย ทูเร  วิทูเร สุวิทูเร น สนฺติเก น สามนฺตาฯ สกทาคามิํ อุปาทาย อนาคามี อสามนฺตปโญฺญฯ อนาคามิสฺส ปญฺญา อรหโต ปญฺญาย ทูเร วิทูเร สุวิทูเร น สนฺติเก น สามนฺตาฯ อนาคามิํ อุปาทาย อรหา อสามนฺตปโญฺญฯ อรหโต ปญฺญา ปเจฺจกสมฺพุทฺธสฺส  ปญฺญาย ทูเร วิทูเร สุวิทูเร น สนฺติเก น สามนฺตาฯ อรหนฺตํ อุปาทาย ปเจฺจกพุโทฺธ อสามนฺตปโญฺญฯ ปเจฺจกพุทฺธญฺจ สเทวกญฺจ โลกํ อุปาทาย ตถาคโต อรหํ สมฺมาสมฺพุโทฺธ อโคฺค  อสามนฺตปโญฺญฯ</p>


<p> ปญฺญาปเภทกุสโล ปภินฺนญาโณ อธิคตปฺปฎิสมฺภิโท จตุเวสารชฺชปฺปโตฺต ทสพลธารี ปุริสาสโภ ปุริสสีโห ปุริสนาโค ปุริสาชโญฺญ ปุริสโธรโยฺห อนนฺตญาโณ อนนฺตเตโช อนนฺตยโส อโฑฺฒ มหทฺธโน ธนวา เนตา วิเนตา อนุเนตา ปญฺญาเปตา นิชฺฌาเปตา เปเกฺขตา  ปสาเทตาฯ โส หิ ภควา อนุปฺปนฺนสฺส มคฺคสฺส อุปฺปาเทตา, อสญฺชาตสฺส มคฺคสฺส สญฺชเนตา , อนกฺขาตสฺส มคฺคสฺส อกฺขาตา, มคฺคญฺญู มคฺควิทู มคฺคโกวิโท มคฺคานุคามี  จ ปนสฺส เอตรหิ สาวกา วิหรนฺติ ปจฺฉา สมนฺนาคตาฯ</p>


<p>โส หิ ภควา ชานํ ชานาติ, ปสฺสํ ปสฺสติ, จกฺขุภูโต ญาณภูโต ธมฺมภูโต พฺรหฺมภูโต วตฺตา ปวตฺตา อตฺถสฺส นิเนฺนตา อมตสฺส ทาตา ธมฺมสฺสามี ตถาคโตฯ นตฺถิ ตสฺส ภควโต อญฺญาตํ อทิฎฺฐํ อวิทิตํ อสจฺฉิกตํ อผสฺสิตํ ปญฺญายฯ อตีตํ อนาคตํ ปจฺจุปฺปนฺนํ  อุปาทาย สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถํ อาคจฺฉนฺติฯ ยํ กิญฺจิ เนยฺยํ นาม อตฺถิ ตํ สพฺพํ ชานิตพฺพํ ฯ อตฺตโตฺถ วา ปรโตฺถ วา อุภยโตฺถ วา ทิฎฺฐธมฺมิโก วา อโตฺถ สมฺปรายิโก วา อโตฺถ อุตฺตาโน วา อโตฺถ คมฺภีโร  วา อโตฺถ คูโฬฺห วา อโตฺถ ปฎิจฺฉโนฺน วา อโตฺถ เนโยฺย วา อโตฺถ นีโต วา อโตฺถ อนวโชฺช วา อโตฺถ นิกฺกิเลโส วา อโตฺถ โวทาโน วา อโตฺถ ปรมโตฺถ วา อโตฺถ, สพฺพํ ตํ อโนฺตพุทฺธญาเณ ปริวตฺตติฯ</p>


<p>สพฺพํ  กายกมฺมํ พุทฺธสฺส ภควโต ญาณานุปริวตฺติ ฯ สพฺพํ วจีกมฺมํ พุทฺธสฺส ภควโต ญาณานุปริวตฺติฯ สพฺพํ มโนกมฺมํ พุทฺธสฺส ภควโต ญาณานุปริวตฺติฯ อตีเต พุทฺธสฺส ภควโต อปฺปฎิหตํ ญาณํฯ อนาคเต พุทฺธสฺส ภควโต อปฺปฎิหตํ ญาณํฯ ปจฺจุปฺปเนฺน พุทฺธสฺส ภควโต อปฺปฎิหตํ ญาณํฯ ยาวตกํ เนยฺยํ ตาวตกํ ญาณํ, ยาวตกํ ญาณํ ตาวตกํ เนยฺยํฯ เนยฺยปริยนฺติกํ ญาณํ, ญาณปริยนฺติกํ เนยฺยํฯ เนยฺยํ อติกฺกมิตฺวา ญาณํ นปฺปวตฺตติฯ ญาณํ อติกฺกมิตฺวา เนยฺยปโถ นตฺถิฯ อญฺญมญฺญปริยนฺตฎฺฐายิโน เต ธมฺมาฯ ยถา ทฺวินฺนํ สมุคฺคปฎลานํ สมฺมา ผุสิตานํ  เหฎฺฐิมํ สมุคฺคปฎลํ อุปริมํ นาติวตฺตติ, อุปริมํ สมุคฺคปฎลํ เหฎฺฐิมํ นาติวตฺตติ, อญฺญมญฺญปริยนฺตฎฺฐายิโน; เอวเมว พุทฺธสฺส ภควโต เนยฺยญฺจ ญาณญฺจ อญฺญมญฺญปริยนฺตฎฺฐายิโนฯ ยาวตกํ เนยฺยํ ตาวตกํ ญาณํ, ยาวตกํ ญาณํ ตาวตกํ เนยฺยํฯ เนยฺยปริยนฺติกํ ญาณํ, ญาณปริยนฺติกํ เนยฺยํฯ เนยฺยํ อติกฺกมิตฺวา ญาณํ นปฺปวตฺตติฯ ญาณํ อติกฺกมิตฺวา เนยฺยปโถ นตฺถิฯ อญฺญมญฺญปริยนฺตฎฺฐายิโน เต ธมฺมาฯ สพฺพธเมฺมสุ พุทฺธสฺส ภควโต ญาณํ ปวตฺตติฯ</p>


<p>สเพฺพ ธมฺมา พุทฺธสฺส ภควโต อาวชฺชนปฺปฎิพทฺธา อากงฺขปฺปฎิพทฺธา มนสิการปฺปฎิพทฺธา จิตฺตุปฺปาทปฺปฎิพทฺธาฯ สพฺพสเตฺตสุ พุทฺธสฺส ภควโต ญาณํ ปวตฺตติฯ สเพฺพสํ สตฺตานํ พุโทฺธ อาสยํ ชานาติ, อนุสยํ ชานาติ, จริตํ  ชานาติ, อธิมุตฺติํ ชานาติ ฯ อปฺปรชเกฺข มหารชเกฺข ติกฺขินฺทฺริเย มุทินฺทฺริเย สฺวากาเร  ทฺวากาเร สุวิญฺญาปเย ทุวิญฺญาปเย ภพฺพาภเพฺพ สเตฺต ปชานาติฯ สเทวโก โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา อโนฺตพุทฺธญาเณ ปริวตฺตติฯ</p>


<p>ยถา เย เกจิ มจฺฉกจฺฉปา, อนฺตมโส  ติมิติมิงฺคลํ อุปาทาย, อโนฺตมหาสมุเทฺท ปริวตฺตนฺติ, เอวเมวํ สเทวโก โลโก สมารโก สพฺรหฺมโก สสฺสมณพฺราหฺมณี ปชา สเทวมนุสฺสา อโนฺตพุทฺธญาเณ ปริวตฺตติฯ ยถา เย เกจิ ปกฺขิโน, อนฺตมโส ครุฬํ เวนเตยฺยํ อุปาทาย, อากาสสฺส ปเทเส ปริวตฺตนฺติ; เอวเมว เยปิ เต สาริปุตฺตสมา ปญฺญาย เตปิ พุทฺธญาณสฺส ปเทเส ปริวตฺตนฺติฯ พุทฺธญาณํ เทวมนุสฺสานํ  ปญฺญํ ผริตฺวา อติฆํสิตฺวา ติฎฺฐติฯ เยปิ เต ขตฺติยปณฺฑิตา พฺราหฺมณปณฺฑิตา คหปติปณฺฑิตา สมณปณฺฑิตา นิปุณา กตปรปฺปวาทา วาลเวธิรูปา โวภินฺทนฺตา  มเญฺญ จรนฺติ ปญฺญาคเตน ทิฎฺฐิคตานิ, เต ปญฺหํ อภิสงฺขริตฺวา อภิสงฺขริตฺวา ตถาคตํ อุปสงฺกมิตฺวา ปุจฺฉนฺติ คูฬฺหานิ จ ปฎิจฺฉนฺนานิ จ, กถิตา วิสชฺชิตา จ เต ปญฺหา ภควตา โหนฺติ นิทฺทิฎฺฐการณา ฯ อุปกฺขิตฺตกา จ เต ภควโต สมฺปชฺชนฺติฯ อถ โข ภควา ตตฺถ อติโรจติ ยทิทํ ปญฺญายาติฯ อโคฺค อสามนฺตปโญฺญ, อสามนฺตปญฺญตาย สํวตฺตนฺตีติ – อยํ อสามนฺตปญฺญาฯ</p>


<p>   ติ กตมา ภูริปญฺญา? ราคํ อภิภุยฺยตีติ – ภูริปญฺญาฯ อภิภวิตาติ – ภูริปญฺญาฯ โทสํ อภิภุยฺยตีติ – ภูริปญฺญาฯ อภิภวิตาติ – ภูริปญฺญาฯ โมหํ อภิภุยฺยตีติ – ภูริปญฺญาฯ อภิภวิตาติ – ภูริปญฺญาฯ โกธํ…เป.… อุปนาหํ … มกฺขํ… ปฬาสํ… อิสฺสํ… มจฺฉริยํ… มายํ… สาเฐยฺยํ… ถมฺภํ… สารมฺภํ… มานํ… อติมานํ… มทํ… ปมาทํ… สเพฺพ กิเลเส… สเพฺพ ทุจฺจริเต… สเพฺพ อภิสงฺขาเร…เป.… สเพฺพ ภวคามิกเมฺม อภิภุยฺยตีติ – ภูริปญฺญาฯ อภิภวิตาติ – ภูริปญฺญาฯ ราโค อริฯ ตํ อริํ มทฺทนิปญฺญาติ – ภูริปญฺญาฯ โทโส อริฯ ตํ อริํ มทฺทนิปญฺญาติ – ภูริปญฺญาฯ โมโห อริฯ ตํ อริํ มทฺทนิปญฺญาติ – ภูริปญฺญาฯ โกโธ…เป.… อุปนาโห… มโกฺข… ปฬาโส… อิสฺสา… มจฺฉริยํ… มายา… สาเฐยฺยํ… ถโมฺภ… สารโมฺภ… มาโน… อติมาโน… มโท… ปมาโท… สเพฺพ กิเลสา… สเพฺพ ทุจฺจริตา… สเพฺพ อภิสงฺขารา…เป.… สเพฺพ ภวคามิกมฺมา อริฯ ตํ อริํ มทฺทนิปญฺญาติ – ภูริปญฺญาฯ ภูริ วุจฺจติ ปถวี ฯ ตาย ปถวิสมาย วิตฺถตาย วิปุลาย ปญฺญาย สมนฺนาคโตติ – ภูริปญฺญาฯ อปิ จ, ปญฺญาย เมตํ อธิวจนํฯ ภูริ เมธา ปริณายิกาติ – ภูริปญฺญาฯ ภูริปญฺญตาย สํวตฺตนฺตีติ – อยํ ภูริปญฺญาฯ</p>


<p>  ติ กตมํ ปญฺญาพาหุลฺลํ? อิเธกโจฺจ  ปญฺญาครุโก โหติ ปญฺญาจริโต ปญฺญาสโย ปญฺญาธิมุโตฺต ปญฺญาธโช ปญฺญาเกตุ ปญฺญาธิปเตโยฺย วิจยพหุโล ปวิจยพหุโล โอกฺขายนพหุโล สโมกฺขายนพหุโล  สเมฺปกฺขายนธโมฺม วิภูตวิหารี ตจฺจริโต ตคฺครุโก ตพฺพหุโล ตนฺนิโนฺน ตโปฺปโณ  ตปฺปพฺภาโร ตทธิมุโตฺต ตทธิปเตโยฺยฯ ยถา คณครุโก วุจฺจติ ‘‘คณพาหุลิโก’’ติ, จีวรครุโก วุจฺจติ ‘‘จีวรพาหุลิโก’’ติ, ปตฺตครุโก วุจฺจติ ‘‘ปตฺตพาหุลิโก’’ติ, เสนาสนครุโก วุจฺจติ ‘‘เสนาสนพาหุลิโก’’ติ; เอวเมวํ อิเธกโจฺจ ปญฺญา ครุโก  โหติ ปญฺญาจริโต ปญฺญาสโย ปญฺญาธิมุโตฺต ปญฺญาธโช ปญฺญาเกตุ ปญฺญาธิปเตโยฺย วิจยพหุโล ปวิจยพหุโล โอกฺขายนพหุโล สโมกฺขายนพหุโล สเมฺปกฺขายนธโมฺม วิภูตวิหารี ตจฺจริโต ตคฺครุโก ตพฺพหุโล ตนฺนิโนฺน ตโปฺปโณ ตปฺปพฺภาโร ตทธิมุโตฺต ตทธิปเตโยฺยฯ ปญฺญาพาหุลฺลาย สํวตฺตนฺตีติ – อิทํ ปญฺญาพาหุลฺลํฯ</p>


<p>ติ กตมา สีฆปญฺญา? สีฆํ สีฆํ สีลานิ ปริปูเรตีติ – สีฆปญฺญาฯ สีฆํ สีฆํ อินฺทฺริยสํวรํ ปริปูเรตีติ – สีฆปญฺญาฯ สีฆํ สีฆํ โภชเน มตฺตญฺญุตํ ปริปูเรตีติ – สีฆปญฺญาฯ สีฆํ สีฆํ ชาคริยานุโยคํ ปริปูเรตีติ – สีฆปญฺญาฯ สีฆํ สีฆํ สีลกฺขนฺธํ ปริปูเรตีติ – สีฆปญฺญาฯ สีฆํ สีฆํ สมาธิกฺขนฺธํ ปริปูเรตีติ – สีฆปญฺญาฯ สีฆํ สีฆํ ปญฺญากฺขนฺธํ ปริปูเรตีติ – สีฆปญฺญา ฯ สีฆํ สีฆํ วิมุตฺติกฺขนฺธํ ปริปูเรตีติ – สีฆปญฺญาฯ สีฆํ สีฆํ วิมุตฺติญาณทสฺสนกฺขนฺธํ ปริปูเรตีติ – สีฆปญฺญาฯ สีฆํ สีฆํ ฐานาฎฺฐานานิ ปฎิวิชฺฌตีติ – สีฆปญฺญาฯ สีฆํ สีฆํ วิหารสมาปตฺติโย ปริปูเรตีติ – สีฆปญฺญาฯ สีฆํ สีฆํ อริยสจฺจานิ ปฎิวิชฺฌตีติ – สีฆปญฺญาฯ สีฆํ สีฆํ สติปฎฺฐาเน ภาเวตีติ – สีฆปญฺญาฯ สีฆํ สีฆํ สมฺมปฺปธาเน ภาเวตีติ – สีฆปญฺญาฯ สีฆํ สีฆํ อิทฺธิปาเท ภาเวตีติ – สีฆปญฺญาฯ สีฆํ สีฆํ อินฺทฺริยานิ ภาเวตีติ – สีฆปญฺญาฯ สีฆํ สีฆํ พลานิ ภาเวตีติ – สีฆปญฺญาฯ สีฆํ สีฆํ โพชฺฌเงฺค ภาเวตีติ – สีฆปญฺญาฯ สีฆํ สีฆํ อริยมคฺคํ ภาเวตีติ – สีฆปญฺญาฯ สีฆํ สีฆํ สามญฺญผลานิ สจฺฉิกโรตีติ – สีฆปญฺญาฯ สีฆํ สีฆํ อภิญฺญาโย ปฎิวิชฺฌตีติ – สีฆปญฺญาฯ สีฆํ สีฆํ ปรมตฺถํ นิพฺพานํ สจฺฉิกโรตีติ – สีฆปญฺญาฯ สีฆปญฺญตาย สํวตฺตนฺตีติ – อยํ สีฆปญฺญาฯ</p>


<p>ติ กตมา ลหุปญฺญา? ลหุํ ลหุํ สีลานิ ปริปูเรตีติ – ลหุปญฺญาฯ ลหุํ ลหุํ อินฺทฺริยสํวรํ ปริปูเรตีติ – ลหุปญฺญาฯ ลหุํ ลหุํ  โภชเน มตฺตญฺญุตํ ปริปูเรตีติ – ลหุปญฺญาฯ ลหุํ ลหุํ ชาคริยานุโยคํ ปริปูเรตีติ – ลหุปญฺญาฯ ลหุํ ลหุํ สีลกฺขนฺธํ  …เป.… สมาธิกฺขนฺธํ … ปญฺญากฺขนฺธํ… วิมุตฺติกฺขนฺธํ… วิมุตฺติญาณทสฺสนกฺขนฺธํ ปริปูเรตีติ – ลหุปญฺญาฯ ลหุํ ลหุํ ฐานาฎฺฐานานิ ปฎิวิชฺฌตีติ – ลหุปญฺญาฯ ลหุํ ลหุํ วิหารสมาปตฺติโย ปริปูเรตีติ  – ลหุปญฺญาฯ ลหุํ ลหุํ อริยสจฺจานิ ปฎิวิชฺฌตีติ – ลหุปญฺญาฯ ลหุํ ลหุํ สติปฎฺฐาเน ภาเวตีติ – ลหุปญฺญาฯ ลหุํ ลหุํ สมฺมปฺปธาเน ภาเวตีติ – ลหุปญฺญาฯ ลหุํ ลหุํ อิทฺธิปาเท ภาเวตีติ – ลหุปญฺญาฯ ลหุํ ลหุํ อินฺทฺริยานิ ภาเวตีติ – ลหุปญฺญาฯ ลหุํ ลหุํ พลานิ ภาเวตีติ – ลหุปญฺญาฯ ลหุํ ลหุํ โพชฺฌเงฺค ภาเวตีติ – ลหุปญฺญาฯ ลหุํ ลหุํ อริยมคฺคํ ภาเวตีติ – ลหุปญฺญาฯ ลหุํ ลหุํ สามญฺญผลานิ สจฺฉิกโรตีติ – ลหุปญฺญาฯ ลหุํ ลหุํ อภิญฺญาโย ปฎิวิชฺฌตีติ – ลหุปญฺญาฯ ลหุํ ลหุํ ปรมตฺถํ นิพฺพานํ สจฺฉิกโรตีติ – ลหุปญฺญาฯ ลหุปญฺญตาย สํวตฺตนฺตีติ – อยํ ลหุปญฺญาฯ</p>


<p>ติ กตมา หาสปญฺญา? อิเธกโจฺจ หาสพหุโล เวทพหุโล ตุฎฺฐิพหุโล ปาโมชฺชพหุโล สีลานิ ปริปูเรตีติ – หาสปญฺญาฯ หาสพหุโล เวทพหุโล ตุฎฺฐิพหุโล ปาโมชฺชพหุโล อินฺทฺริยสํวรํ ปริปูเรตีติ – หาสปญฺญาฯ หาสพหุโล เวทพหุโล ตุฎฺฐิพหุโล ปาโมชฺชพหุโล โภชเน มตฺตญฺญุตํ ปริปูเรตีติ – หาสปญฺญาฯ หาสพหุโล เวทพหุโล ตุฎฺฐิพหุโล ปาโมชฺชพหุโล ชาคริยานุโยคํ ปริปูเรตีติ – หาสปญฺญาฯ หาสพหุโล เวทพหุโล ตุฎฺฐิพหุโล ปาโมชฺชพหุโล สีลกฺขนฺธํ…เป.… สมาธิกฺขนฺธํ… ปญฺญากฺขนฺธํ… วิมุตฺติกฺขนฺธํ… วิมุตฺติญาณทสฺสนกฺขนฺธํ ปริปูเรตีติ…เป.… ฐานาฎฺฐานานิ ปฎิวิชฺฌตีติ… วิหารสมาปตฺติโย ปริปูเรตีติ … อริยสจฺจานิ ปฎิวิชฺฌตีติ… สติปฎฺฐาเน ภาเวตีติ… สมฺมปฺปธาเน ภาเวตีติ… อิทฺธิปาเท ภาเวตีติ… อินฺทฺริยานิ ภาเวตีติ… พลานิ ภาเวตีติ… โพชฺฌเงฺค ภาเวตีติ  … อริยมคฺคํ ภาเวตีติ…เป.… สามญฺญผลานิ สจฺฉิกโรตีติ – หาสปญฺญาฯ หาสพหุโล เวทพหุโล ตุฎฺฐิพหุโล ปาโมชฺชพหุโล อภิญฺญาโย ปฎิวิชฺฌตีติ – หาสปญฺญาฯ หาสพหุโล เวทพหุโล ตุฎฺฐิพหุโล ปาโมชฺชพหุโล ปรมตฺถํ นิพฺพานํ สจฺฉิกโรตีติ – หาสปญฺญาฯ หาสปญฺญตาย สํวตฺตนฺตีติ – อยํ หาสปญฺญาฯ</p>


<p> ติ กตมา ชวนปญฺญา? ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ  วา ยํ ทูเร สนฺติเก วา, สพฺพํ รูปํ อนิจฺจโต ขิปฺปํ ชวตีติ – ชวนปญฺญาฯ ทุกฺขโต ขิปฺปํ ชวตีติ – ชวนปญฺญาฯ อนตฺตโต ขิปฺปํ ชวตีติ – ชวนปญฺญาฯ ยา กาจิ  เวทนา…เป.… ยา กาจิ สญฺญา… เย เกจิ สงฺขารา… ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา, สพฺพํ วิญฺญาณํ อนิจฺจโต ขิปฺปํ ชวตีติ – ชวนปญฺญาฯ ทุกฺขโต ขิปฺปํ ชวตีติ – ชวนปญฺญาฯ อนตฺตโต ขิปฺปํ ชวตีติ – ชวนปญฺญาฯ จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจโต ขิปฺปํ ชวตีติ – ชวนปญฺญาฯ ทุกฺขโต ขิปฺปํ ชวตีติ – ชวนปญฺญา ฯ อนตฺตโต ขิปฺปํ ชวตีติ – ชวนปญฺญาฯ</p>


<p>รูปํ อตีตานาคตปจฺจุปฺปนฺนํ อนิจฺจํ ขยเฎฺฐน ทุกฺขํ ภยเฎฺฐน อนตฺตา อสารกเฎฺฐนาติ ตุลยิตฺวา ตีรยิตฺวา วิภาวยิตฺวา วิภูตํ กตฺวา รูปนิโรเธ นิพฺพาเน ขิปฺปํ ชวตีติ – ชวนปญฺญาฯ เวทนา…เป.… สญฺญา… สงฺขารา… วิญฺญาณํ… จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจํ ขยเฎฺฐน ทุกฺขํ ภยเฎฺฐน อนตฺตา อสารกเฎฺฐนาติ ตุลยิตฺวา ตีรยิตฺวา วิภาวยิตฺวา วิภูตํ กตฺวา ชรามรณนิโรเธ  นิพฺพาเน ขิปฺปํ ชวตีติ – ชวนปญฺญาฯ</p>


<p>รูปํ อตีตานาคตปจฺจุปฺปนฺนํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมนฺติ ตุลยิตฺวา ตีรยิตฺวา วิภาวยิตฺวา วิภูตํ กตฺวา รูปนิโรเธ นิพฺพาเน ขิปฺปํ ชวตีติ – ชวนปญฺญาฯ เวทนา…เป.… สญฺญา… สงฺขารา… วิญฺญาณํ… จกฺขุ…เป.… ชรามรณํ อตีตานาคตปจฺจุปฺปนฺนํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺมนฺติ ตุลยิตฺวา ตีรยิตฺวา วิภาวยิตฺวา วิภูตํ กตฺวา ชรามรณนิโรเธ นิพฺพาเน ขิปฺปํ ชวตีติ – ชวนปญฺญาฯ ชวนปญฺญตาย สํวตฺตนฺตีติ – อยํ ชวนปญฺญาฯ</p>


<p>ติ กตมา ติกฺขปญฺญา? ขิปฺปํ  กิเลเส ฉินฺทตีติ – ติกฺขปญฺญาฯ อุปฺปนฺนํ กามวิตกฺกํ นาธิวาเสติ ปชหติ วิโนเทติ พฺยนฺตีกโรติ  อนภาวํ คเมตีติ – ติกฺขปญฺญาฯ อุปฺปนฺนํ พฺยาปาทวิตกฺกํ นาธิวาเสติ ปชหติ วิโนเทติ พฺยนฺตีกโรติ  อนภาวํ คเมตีติ – ติกฺขปญฺญาฯ อุปฺปนฺนํ วิหิํสาวิตกฺกํ นาธิวาเสติ…เป.… อุปฺปนฺนุปฺปเนฺน ปาปเก อกุสเล ธเมฺม นาธิวาเสติ ปชหติ วิโนเทติ พฺยนฺตีกโรติ อนภาวํ  คเมตีติ – ติกฺขปญฺญาฯ อุปฺปนฺนํ ราคํ นาธิวาเสติ ปชหติ วิโนเทติ พฺยนฺตีกโรติ อนภาวํ คเมตีติ – ติกฺขปญฺญาฯ อุปฺปนฺนํ โทสํ…เป.… อุปฺปนฺนํ โมหํ … อุปฺปนฺนํ โกธํ… อุปฺปนฺนํ อุปนาหํ… มกฺขํ… ปฬาสํ… อิสฺสํ… มจฺฉริยํ… มายํ… สาเฐยฺยํ… ถมฺภํ… สารมฺภํ… มานํ… อติมานํ… มทํ… ปมาทํ… สเพฺพ กิเลเส… สเพฺพ ทุจฺจริเต… สเพฺพ อภิสงฺขาเร…เป.… สเพฺพ ภวคามิกเมฺม นาธิวาเสติ ปชหติ วิโนเทติ พฺยนฺตีกโรติ อนภาวํ คเมตีติ – ติกฺขปญฺญาฯ เอกสฺมิํ อาสเน จตฺตาโร จ อริยมคฺคา จตฺตาริ จ สามญฺญผลานิ จตโสฺส ปฎิสมฺภิทาโย ฉ อภิญฺญาโย อธิคตา โหนฺติ สจฺฉิกตา ผสฺสิตา ปญฺญายาติ – ติกฺขปญฺญาฯ ติกฺขปญฺญตาย สํวตฺตนฺตีติ – อยํ ติกฺขปญฺญาฯ</p>


<p>ติ กตมา นิเพฺพธิกปญฺญา? อิเธกโจฺจ สพฺพสงฺขาเรสุ อุเพฺพคพหุโล โหติ อุตฺตาสพหุโล อุกฺกณฺฐนพหุโล อรติพหุโล อนภิรติพหุโลฯ พหิมุโข น รมติ สพฺพสงฺขาเรสุฯ อนิพฺพิทฺธปุพฺพํ อปฺปทาลิตปุพฺพํ โลภกฺขนฺธํ นิพฺพิชฺฌติ ปทาเลตีติ – นิเพฺพธิกปญฺญาฯ อนิพฺพิทฺธปุพฺพํ อปฺปทาลิตปุพฺพํ โทสกฺขนฺธํ นิพฺพิชฺฌติ ปทาเลตีติ – นิเพฺพธิกปญฺญาฯ อนิพฺพิทฺธปุพฺพํ อปฺปทาลิตปุพฺพํ โมหกฺขนฺธํ  นิพฺพิชฺฌติ ปทาเลตีติ – นิเพฺพธิกปญฺญา ฯ อนิพฺพิทฺธปุพฺพํ อปฺปทาลิตปุพฺพํ โกธํ…เป.… อุปนาหํ… มกฺขํ… ปฬาสํ… อิสฺสํ… มจฺฉริยํ… มายํ… สาเฐยฺยํ… ถมฺภํ… สารมฺภํ… มานํ… อติมานํ… มทํ… ปมาทํ… สเพฺพ กิเลเส… สเพฺพ ทุจฺจริเต… สเพฺพ อภิสงฺขาเร…เป.… สเพฺพ ภวคามิกเมฺม นิพฺพิชฺฌติ ปทาเลตีติ – นิเพฺพธิกปญฺญาฯ นิเพฺพธิกปญฺญตาย สํวตฺตนฺตีติ – อยํ นิเพฺพธิกปญฺญาฯ</p>


<p>อิมา โสฬส ปญฺญาโยฯ อิมาหิ โสฬสหิ ปญฺญาหิ สมนฺนาคโต ปุคฺคโล ปฎิสมฺภิทปฺปโตฺตฯ</p>


<h3>๒. ปุคฺคลวิเสสนิเทฺทโส</h3>
<p> เทฺว ปุคฺคลา ปฎิสมฺภิทปฺปตฺตา – เอโก ปุพฺพโยคสมฺปโนฺน, เอโก น ปุพฺพโยคสมฺปโนฺนฯ โย ปุพฺพโยคสมฺปโนฺน โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา – เอโก พหุสฺสุโต, เอโก น พหุสฺสุโต ฯ โย พหุสฺสุโต, โส เตน อติเรโก  โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา – เอโก เทสนาพหุโล, เอโก น เทสนาพหุโลฯ โย เทสนาพหุโล, โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา, เทฺวปิ เทสนาพหุลา – เอโก ครูปนิสฺสิโต, เอโก น ครูปนิสฺสิโต ฯ โย ครูปนิสฺสิโต, โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา, เทฺวปิ เทสนาพหุลา, เทฺวปิ ครูปนิสฺสิตา – เอโก วิหารพหุโล, เอโก น วิหารพหุโลฯ โย วิหารพหุโล, โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา, เทฺวปิ เทสนาพหุลา, เทฺวปิ ครูปนิสฺสิตา, เทฺวปิ วิหารพหุลา – เอโก ปจฺจเวกฺขณาพหุโล , เอโก น ปจฺจเวกฺขณาพหุโลฯ โย ปจฺจเวกฺขณาพหุโล, โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา, เทฺวปิ เทสนาพหุลา, เทฺวปิ ครูปนิสฺสิตา, เทฺวปิ วิหารพหุลา, เทฺวปิ ปจฺจเวกฺขณาพหุลา – เอโก เสขปฎิสมฺภิทปฺปโตฺต, เอโก อเสขปฎิสมฺภิทปฺปโตฺตฯ โย อเสขปฎิสมฺภิทปฺปโตฺต, โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา, เทฺวปิ เทสนาพหุลา, เทฺวปิ ครูปนิสฺสิตา, เทฺวปิ วิหารพหุลา, เทฺวปิ ปจฺจเวกฺขณาพหุลา, เทฺวปิ อเสขปฎิสมฺภิทปฺปตฺตา – เอโก สาวกปารมิปฺปโตฺต, เอโก น  สาวกปารมิปฺปโตฺตฯ โย สาวกปารมิปฺปโตฺต , โส  เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>เทฺว ปุคฺคลา ปฎิสมฺภิทปฺปตฺตา, เทฺวปิ ปุพฺพโยคสมฺปนฺนา, เทฺวปิ พหุสฺสุตา, เทฺวปิ เทสนาพหุลา, เทฺวปิ ครูปนิสฺสิตา, เทฺวปิ วิหารพหุลา, เทฺวปิ ปจฺจเวกฺขณาพหุลา, เทฺวปิ อเสขปฎิสมฺภิทปฺปตฺตา – เอโก สาวกปารมิปฺปโตฺต, เอโก ปเจฺจกสมฺพุโทฺธฯ โย ปเจฺจกสมฺพุโทฺธ, โส เตน อติเรโก โหติ, อธิโก โหติ, วิเสโส โหติฯ ตสฺส ญาณํ ปภิชฺชติฯ</p>


<p>ปเจฺจกพุทฺธญฺจ สเทวกญฺจ โลกํ อุปาทาย ตถาคโต อรหํ สมฺมาสมฺพุโทฺธ อโคฺค ปฎิสมฺภิทปฺปโตฺต ปญฺญาปเภทกุสโล ปภินฺนญาโณ อธิคตปฎิสมฺภิโท จตุเวสารชฺชปฺปโตฺต ทสพลธารี ปุริสาสโภ ปุริสสีโห…เป.… เยปิ เต ขตฺติยปณฺฑิตา พฺราหฺมณปณฺฑิตา คหปติปณฺฑิตา สมณปณฺฑิตา นิปุณา กตปรปฺปวาทา วาลเวธิรูปา โวภินฺทนฺตา มเญฺญ จรนฺติ ปญฺญาคเตน ทิฎฺฐิคตานิ, เต ปญฺหํ อภิสงฺขริตฺวา อภิสงฺขริตฺวา ตถาคตํ อุปสงฺกมิตฺวา ปุจฺฉนฺติ คูฬฺหานิ จ  ปฎิจฺฉนฺนานิ จฯ กถิตา วิสชฺชิตา จ เต ปญฺหา ภควตา โหนฺติ นิทฺทิฎฺฐการณา, อุปกฺขิตฺตกา จ เต ภควโต สมฺปชฺชนฺติฯ อถ โข ภควา ตตฺถ อติโรจติ, ยทิทํ ปญฺญายาติ อโคฺค ปฎิสมฺภิทปฺปโตฺตติฯ</p>

</p>


<h2>๒. อิทฺธิกถา</h2>
<p> กา    อิทฺธิ? กติ อิทฺธิโย? อิทฺธิยา กติ ภูมิโย, กติ ปาทา, กติ ปทานิ, กติ มูลานิ? ติ? อิชฺฌนเฎฺฐน อิทฺธิฯ ติ? ทส อิทฺธิโยฯ ติ? อิทฺธิยา จตโสฺส ภูมิโย, จตฺตาโร ปาทา, อฎฺฐ ปทานิ, โสฬส มูลานิฯ</p>


<p> กตมา  อธิฎฺฐานา อิทฺธิ, วิกุพฺพนา อิทฺธิ, มโนมยา อิทฺธิ, ญาณวิปฺผารา อิทฺธิ, สมาธิวิปฺผารา อิทฺธิ, อริยา อิทฺธิ, กมฺมวิปากชา อิทฺธิ, ปุญฺญวโต  อิทฺธิ, วิชฺชามยา อิทฺธิ, ตตฺถ ตตฺถ สมฺมา ปโยคปจฺจยา  อิชฺฌนเฎฺฐน อิทฺธิฯ</p>


<p> วิเวกชาภูมิ ปฐมํ ฌานํ, ปีติสุขภูมิ ทุติยํ ฌานํ, อุเปกฺขาสุขภูมิ ตติยํ ฌานํ, อทุกฺขมสุขาภูมิ จตุตฺถํ ฌานํฯ อิทฺธิยา อิมา จตโสฺส ภูมิโย อิทฺธิลาภาย อิทฺธิปฎิลาภาย อิทฺธิวิกุพฺพนตาย อิทฺธิวิสวิตาย อิทฺธิวสีภาวาย อิทฺธิเวสารชฺชาย สํวตฺตนฺตีติฯ</p>


<p> อิธ ภิกฺขุ ฉนฺทสมาธิปธานสงฺขารสมนฺนาคตํ อิทฺธิปาทํ ภาเวติ, จิตฺตสมาธิปธานสงฺขารสมนฺนาคตํ อิทฺธิปาทํ ภาเวติ, วีริยสมาธิปธานสงฺขารสมนฺนาคตํ อิทฺธิปาทํ ภาเวติ, วีมํสาสมาธิปธานสงฺขารสมนฺนาคตํ อิทฺธิปาทํ ภาเวติฯ อิทฺธิยา อิเม จตฺตาโร ปาทา อิทฺธิลาภาย อิทฺธิปฎิลาภาย  อิทฺธิวิกุพฺพนตาย อิทฺธิวิสวิตาย อิทฺธิวสีภาวาย อิทฺธิเวสารชฺชาย สํวตฺตนฺตีติฯ</p>


<p> ฉนฺทํ เจ ภิกฺขุ  นิสฺสาย ลภติ สมาธิํ, ลภติ จิตฺตสฺส  เอกคฺคตํฯ ฉโนฺท น สมาธิ, สมาธิ น ฉโนฺทฯ อโญฺญ ฉโนฺท, อโญฺญ สมาธิฯ วีริยํ เจ ภิกฺขุ นิสฺสาย ลภติ สมาธิํ, ลภติ จิตฺตสฺส เอกคฺคตํฯ วีริยํ น สมาธิ, สมาธิ น วีริยํฯ อญฺญํ วีริยํ, อโญฺญ สมาธิฯ จิตฺตํ เจ ภิกฺขุ นิสฺสาย ลภติ สมาธิํ, ลภติ จิตฺตสฺส เอกคฺคตํฯ จิตฺตํ น สมาธิ, สมาธิ น จิตฺตํฯ อญฺญํ จิตฺตํ, อโญฺญ สมาธิฯ วีมํสํ เจ ภิกฺขุ นิสฺสาย ลภติ สมาธิํ, ลภติ จิตฺตสฺส เอกคฺคตํฯ วีมํสา น สมาธิ, สมาธิ น วีมํสาฯ อญฺญา วีมํสา, อโญฺญ สมาธิฯ อิทฺธิยา อิมานิ อฎฺฐ ปทานิ อิทฺธิลาภาย อิทฺธิปฎิลาภาย อิทฺธิวิกุพฺพนตาย อิทฺธิวิสวิตาย อิทฺธิวสีภาวาย อิทฺธิเวสารชฺชาย สํวตฺตนฺตีติฯ</p>


<p> อโนนตํ  จิตฺตํ โกสเชฺช น อิญฺชตีติ – อาเนญฺชํฯ อนุนฺนตํ  จิตฺตํ อุทฺธเจฺจ น อิญฺชตีติ – อาเนญฺชํฯ อนภินตํ จิตฺตํ ราเค น อิญฺชตีติ – อาเนญฺชํฯ อนปนตํ จิตฺตํ พฺยาปาเท น อิญฺชตีติ – อาเนญฺชํฯ อนิสฺสิตํ จิตฺตํ ทิฎฺฐิยา น อิญฺชตีติ – อาเนญฺชํฯ อปฺปฎิพทฺธํ จิตฺตํ ฉนฺทราเค น อิญฺชตีติ – อาเนญฺชํฯ วิปฺปมุตฺตํ จิตฺตํ กามราเค น อิญฺชตีติ – อาเนญฺชํ ฯ วิสญฺญุตฺตํ จิตฺตํ กิเลเส น อิญฺชตีติ – อาเนญฺชํฯ วิมริยาทิกตํ จิตฺตํ กิเลสมริยาเท  น อิญฺชตีติ – อาเนญฺชํฯ เอกตฺตคตํ  จิตฺตํ นานตฺตกิเลเสหิ  น อิญฺชตีติ – อาเนญฺชํฯ สทฺธาย ปริคฺคหิตํ จิตฺตํ อสฺสทฺธิเย น อิญฺชตีติ – อาเนญฺชํฯ วีริเยน ปริคฺคหิตํ จิตฺตํ โกสเชฺช น อิญฺชตีติ – อาเนญฺชํฯ สติยา ปริคฺคหิตํ จิตฺตํ ปมาเท น อิญฺชตีติ – อาเนญฺชํฯ สมาธินา ปริคฺคหิตํ จิตฺตํ อุทฺธเจฺจ น อิญฺชตีติ – อาเนญฺชํฯ ปญฺญาย ปริคฺคหิตํ จิตฺตํ อวิชฺชาย น อิญฺชตีติ – อาเนญฺชํฯ โอภาสคตํ จิตฺตํ อวิชฺชนฺธกาเร น อิญฺชตีติ – อาเนญฺชํฯ อิทฺธิยา อิมานิ โสฬส มูลานิ อิทฺธิลาภาย อิทฺธิปฎิลาภาย อิทฺธิวิกุพฺพนตาย อิทฺธิวิสวิตาย อิทฺธิวสีภาวาย อิทฺธิเวสารชฺชาย สํวตฺตนฺตีติฯ</p>


<h3>ทสอิทฺธินิเทฺทโส</h3>
<p> กตมา   อิธ ภิกฺขุ อเนกวิหิตํ อิทฺธิวิธํ ปจฺจนุโภติ – เอโกปิ หุตฺวา พหุธา โหติ, พหุธาปิ หุตฺวา เอโก โหติ; อาวิภาวํ ติโรภาวํ; ติโรกุฎฺฎํ ติโรปาการํ ติโรปพฺพตํ อสชฺชมาโน คจฺฉติ, เสยฺยถาปิ อากาเสฯ ปถวิยาปิ อุมฺมุชฺชนิมุชฺชํ กโรติ, เสยฺยถาปิ อุทเกฯ อุทเกปิ อภิชฺชมาเน  คจฺฉติ, เสยฺยถาปิ ปถวิยํฯ อากาเสปิ ปลฺลเงฺกน กมติ, เสยฺยถาปิ ปกฺขี สกุโณฯ อิเมปิ จนฺทิมสูริเย เอวํมหิทฺธิเก  เอวํมหานุภาเว ปาณินา ปรามสติ ปริมชฺชติฯ ยาว พฺรหฺมโลกาปิ กาเยน วสํ วเตฺตตีติฯ</p>


<p>ติ  อิมิสฺสา ทิฎฺฐิยา อิมิสฺสา ขนฺติยา อิมิสฺสา รุจิยา อิมสฺมิํ อาทาเย อิมสฺมิํ ธเมฺม อิมสฺมิํ วินเย อิมสฺมิํ ธมฺมวินเย อิมสฺมิํ ปาวจเน อิมสฺมิํ พฺรหฺมจริเย อิมสฺมิํ สตฺถุสาสเนฯ เตน วุจฺจติ – ‘‘อิธา’’ติฯ ติ ปุถุชฺชนกลฺยาณโก วา โหติ ภิกฺขุ เสโข วา อรหา วา อกุปฺปธโมฺมฯ ติ นานปฺปการํ อิทฺธิวิธํ ปจฺจนุโภติฯ ติ ปกติยา เอโก พหุกํ อาวชฺชติ, สตํ วา สหสฺสํ วา สตสหสฺสํ วา อาวชฺชติฯ อาวชฺชิตฺวา ญาเณน อธิฎฺฐาติ – ‘‘พหุโล โหมี’’ติ ฯ พหุโล โหติฯ ยถายสฺมา จูฬปนฺถโก  เอโกปิ หุตฺวา พหุธา โหติ, เอวเมวํ โส  อิทฺธิมา เจโตวสิปฺปโตฺต เอโกปิ หุตฺวา พหุธา โหติฯ ติ ปกติยา พหุโก เอกํ อาวชฺชติ; อาวชฺชิตฺวา ญาเณน อธิฎฺฐาติ – ‘‘เอโก โหมี’’ติฯ เอโก โหติฯ ยถายสฺมา จูฬปนฺถโก พหุธาปิ หุตฺวา เอโก โหติ, เอวเมวํ โส อิทฺธิมา เจโตวสิปฺปโตฺต พหุธาปิ หุตฺวา เอโก โหติฯ</p>


<p> นฺติ เกนจิ อนาวฎํ โหติ อปฺปฎิจฺฉนฺนํ วิวฎํ ปากฎํฯ นฺติ เกนจิ อาวฎํ โหติ ปฎิจฺฉนฺนํ ปิหิตํ ปฎิกุชฺชิตํฯ     ติ ปกติยา อากาสกสิณสมาปตฺติยา ลาภี โหติฯ ติโรกุฎฺฎํ ติโรปาการํ ติโรปพฺพตํ อาวชฺชติฯ อาวชฺชิตฺวา ญาเณน อธิฎฺฐาติ – ‘‘อากาโส โหตู’’ติฯ อากาโส โหติฯ ติโรกุฎฺฎํ ติโรปาการํ ติโรปพฺพตํ อสชฺชมาโน คจฺฉติฯ ยถา มนุสฺสา ปกติยา อนิทฺธิมโนฺต เกนจิ อนาวเฎ อปริกฺขิเตฺต อสชฺชมานา คจฺฉนฺติ, เอวเมวํ โส อิทฺธิมา เจโตวสิปฺปโตฺต ติโรกุฎฺฎํ ติโรปาการํ ติโรปพฺพตํ อสชฺชมาโน คจฺฉติ, เสยฺยถาปิ อากาเสฯ</p>


<p>ติ ปกติยา อาโปกสิณสมาปตฺติยา ลาภี โหติฯ ปถวิํ อาวชฺชติฯ อาวชฺชิตฺวา ญาเณน อธิฎฺฐาติ – ‘‘อุทกํ โหตู’’ติฯ อุทกํ โหติฯ โส ปถวิยา อุมฺมุชฺชนิมุชฺชํ กโรติฯ ยถา มนุสฺสา ปกติยา อนิทฺธิมโนฺต อุทเก อุมฺมุชฺชนิมุชฺชํ กโรนฺติ, เอวเมวํ โส อิทฺธิมา เจโตวสิปฺปโตฺต ปถวิยา อุมฺมุชฺชนิมุชฺชํ กโรติ, เสยฺยถาปิ อุทเกฯ</p>


<p>  นฺติ ปกติยา ปถวีกสิณสมาปตฺติยา ลาภี โหติฯ อุทกํ อาวชฺชติฯ อาวชฺชิตฺวา ญาเณน อธิฎฺฐาติ – ‘‘ปถวี โหตู’’ติฯ ปถวี โหติฯ โส อภิชฺชมาเน อุทเก คจฺฉติฯ ยถา มนุสฺสา ปกติยา อนิทฺธิมโนฺต อภิชฺชมานาย ปถวิยา คจฺฉนฺติ, เอวเมวํ โส อิทฺธิมา เจโตวสิปฺปโตฺต อภิชฺชมาเน  อุทเก คจฺฉติ, เสยฺยถาปิ ปถวิยํฯ</p>


<p>ติ ปกติยา ปถวีกสิณสมาปตฺติยา ลาภี โหติฯ อากาสํ อาวชฺชติ ฯ อาวชฺชิตฺวา ญาเณน อธิฎฺฐาติ – ‘‘ปถวี โหตู’’ติฯ ปถวี โหติฯ โส อากาเส อนฺตลิเกฺข จงฺกมติปิ ติฎฺฐติปิ นิสีทติปิ เสยฺยมฺปิ กเปฺปติฯ ยถา มนุสฺสา ปกติยา อนิทฺธิมโนฺต ปถวิยา จงฺกมนฺติปิ ติฎฺฐนฺติปิ นิสีทนฺติปิ เสยฺยมฺปิ กเปฺปนฺติ, เอวเมวํ โส อิทฺธิมา เจโตวสิปฺปโตฺต อากาเส อนฺตลิเกฺข จงฺกมติปิ ติฎฺฐติปิ นิสีทติปิ เสยฺยมฺปิ กเปฺปติ, เสยฺยถาปิ ปกฺขี สกุโณฯ</p>


<p> ติ อิธ โส อิทฺธิมา เจโตวสิปฺปโตฺต  นิสินฺนโก วา นิปนฺนโก วา จนฺทิมสูริเย อาวชฺชติฯ อาวชฺชิตฺวา ญาเณน อธิฎฺฐาติ – ‘‘หตฺถปาเส โหตู’’ติฯ หตฺถปาเส โหติฯ โส นิสินฺนโก วา นิปนฺนโก วา จนฺทิมสูริเย ปาณินา อามสติ ปรามสติ ปริมชฺชติฯ ยถา มนุสฺสา ปกติยา อนิทฺธิมโนฺต กิญฺจิเทว รูปคตํ หตฺถปาเส อามสนฺติ ปรามสนฺติ ปริมชฺชนฺติ, เอวเมวํ โส อิทฺธิมา เจโตวสิปฺปโตฺต นิสินฺนโก วา นิปนฺนโก วา จนฺทิมสูริเย ปาณินา อามสติ ปรามสติ ปริมชฺชติฯ</p>


<p>ติ สเจ โส อิทฺธิมา เจโตวสิปฺปโตฺต พฺรหฺมโลกํ คนฺตุกาโม โหติ, ทูเรปิ สนฺติเก อธิฎฺฐาติ  – ‘‘สนฺติเก โหตู’’ติฯ สนฺติเก โหติฯ สนฺติเกปิ ทูเร อธิฎฺฐาติ – ‘‘ทูเร โหตู’’ติฯ ทูเร โหติฯ พหุกมฺปิ โถกํ อธิฎฺฐาติ – ‘‘โถกํ โหตู’’ติฯ โถกํ โหติฯ โถกมฺปิ พหุกํ อธิฎฺฐาติ – ‘‘พหุกํ โหตู’’ติฯ พหุกํ โหติฯ ทิเพฺพน จกฺขุนา ตสฺส พฺรหฺมุโน รูปํ ปสฺสติฯ ทิพฺพาย โสตธาตุยา ตสฺส พฺรหฺมุโน สทฺทํ สุณาติฯ เจโตปริยญาเณน ตสฺส พฺรหฺมุโน จิตฺตํ ปชานาติฯ สเจ โส อิทฺธิมา เจโตวสิปฺปโตฺต ทิสฺสมาเนน กาเยน พฺรหฺมโลกํ คนฺตุกาโม โหติ, กายวเสน จิตฺตํ ปริณาเมติ, กายวเสน จิตฺตํ อธิฎฺฐาติฯ กายวเสน จิตฺตํ ปริณาเมตฺวา, กายวเสน จิตฺตํ อธิฎฺฐหิตฺวา, สุขสญฺญญฺจ  ลหุสญฺญญฺจ โอกฺกมิตฺวา ทิสฺสมาเนน กาเยน พฺรหฺมโลกํ คจฺฉติฯ สเจ โส อิทฺธิมา เจโตวสิปฺปโตฺต อทิสฺสมาเนน กาเยน พฺรหฺมโลกํ คนฺตุกาโม โหติ, จิตฺตวเสน กายํ ปริณาเมติ, จิตฺตวเสน กายํ อธิฎฺฐาติฯ จิตฺตวเสน กายํ ปริณาเมตฺวา, จิตฺตวเสน กายํ อธิฎฺฐหิตฺวา สุขสญฺญญฺจ ลหุสญฺญญฺจ โอกฺกมิตฺวา  อทิสฺสมาเนน กาเยน พฺรหฺมโลกํ คจฺฉติฯ โส ตสฺส พฺรหฺมุโน ปุรโต รูปิํ  อภินิมฺมินาติ มโนมยํ สพฺพงฺคปจฺจงฺคิํ  อหีนินฺทฺริยํฯ สเจ โส อิทฺธิมา จงฺกมติ, นิมฺมิโตปิ ตตฺถ จงฺกมติฯ สเจ โส อิทฺธิมา ติฎฺฐติ, นิมฺมิโตปิ ตตฺถ ติฎฺฐติฯ สเจ โส อิทฺธิมา นิสีทติ, นิมฺมิโตปิ ตตฺถ นิสีทติฯ สเจ โส อิทฺธิมา เสยฺยํ กเปฺปติ, นิมฺมิโตปิ ตตฺถ  เสยฺยํ กเปฺปติฯ สเจ  โส อิทฺธิมา ธูมายติ, นิมฺมิโตปิ ตตฺถ ธูมายติฯ สเจ โส อิทฺธิมา ปชฺชลติ, นิมฺมิโตปิ ตตฺถ ปชฺชลติฯ สเจ โส อิทฺธิมา ธมฺมํ ภาสติ, นิมฺมิโตปิ ตตฺถ ธมฺมํ ภาสติฯ สเจ โส อิทฺธิมา ปญฺหํ ปุจฺฉติ, นิมฺมิโตปิ ตตฺถ ปญฺหํ ปุจฺฉติฯ สเจ โส อิทฺธิมา ปญฺหํ ปุโฎฺฐ วิสเชฺชติ, นิมฺมิโตปิ ตตฺถ ปญฺหํ ปุโฎฺฐ วิสเชฺชติฯ สเจ โส อิทฺธิมา เตน พฺรหฺมุนา สทฺธิํ สนฺติฎฺฐติ สลฺลปติ สากจฺฉํ สมาปชฺชติ, นิมฺมิโตปิ ตตฺถ เตน พฺรหฺมุนา สทฺธิํ สนฺติฎฺฐติ สลฺลปติ สากจฺฉํ สมาปชฺชติฯ ยญฺญเทว โส อิทฺธิมา กโรติ, ตํ ตเทว หิ โส นิมฺมิโต กโรตีติ – อยํ อธิฎฺฐานา อิทฺธิฯ</p>


<p> กตมา  สิขิสฺส ภควโต อรหโต สมฺมาสมฺพุทฺธสฺส อภิภู นาม สาวโก พฺรหฺมโลเก ฐิโต สหสฺสิโลกธาตุํ  สเรน วิญฺญาเปสิฯ โส ทิสฺสมาเนนปิ กาเยน ธมฺมํ เทเสสิ; อทิสฺสมาเนนปิ กาเยน ธมฺมํ เทเสสิ; ทิสฺสมาเนนปิ เหฎฺฐิเมน อุปฑฺฒกาเยน อทิสฺสมาเนนปิ อุปริเมน อุปฑฺฒกาเยน ธมฺมํ เทเสสิฯ ทิสฺสมาเนนปิ อุปริเมน อุปฑฺฒกาเยน, อทิสฺสมาเนนปิ เหฎฺฐิเมน อุปฑฺฒกาเยน ธมฺมํ เทเสสิฯ โส ปกติวณฺณํ วิชหิตฺวา กุมารกวณฺณํ วา ทเสฺสติ, นาควณฺณํ วา ทเสฺสติ, สุปณฺณวณฺณํ วา ทเสฺสติ, ยกฺขวณฺณํ วา ทเสฺสติ, อินฺทวณฺณํ วา  ทเสฺสติ, เทววณฺณํ วา ทเสฺสติ , พฺรหฺมวณฺณํ วา ทเสฺสติ, สมุทฺทวณฺณํ วา ทเสฺสติ, ปพฺพตวณฺณํ วา ทเสฺสติ, วนวณฺณํ วา ทเสฺสติ, สีหวณฺณํ วา ทเสฺสติ, พฺยคฺฆวณฺณํ วา ทเสฺสติ, ทีปิวณฺณํ วา ทเสฺสติ, หตฺถิมฺปิ ทเสฺสติ, อสฺสมฺปิ ทเสฺสติ, รถมฺปิ ทเสฺสติ, ปตฺติมฺปิ ทเสฺสติ, วิวิธมฺปิ เสนาพฺยูหํ ทเสฺสตีติ – อยํ วิกุพฺพนา อิทฺธิฯ</p>


<p> กตมา   อิธ ภิกฺขุ อิมมฺหา กายา อญฺญํ กายํ อภินิมฺมินาติ รูปิํ มโนมยํ สพฺพงฺคปจฺจงฺคิํ  อหีนินฺทฺริยํฯ เสยฺยถาปิ ปุริโส มุญฺชมฺหา อีสิกํ  ปวาเหยฺยฯ ตสฺส เอวมสฺส – ‘‘อยํ มุโญฺช, อยํ อีสิกาฯ อโญฺญ มุโญฺช, อญฺญา อีสิกาฯ มุญฺชมฺหา เตฺวว อีสิกา ปวาฬฺหา’’ติฯ เสยฺยถา วา ปน ปุริโส อสิํ โกสิยา ปวาเหยฺยฯ ตสฺส เอวมสฺส – ‘‘อยํ อสิ, อยํ โกสิฯ อโญฺญ อสิ, อญฺญา โกสิฯ โกสิยา เตฺวว อสิ ปวาโฬฺห’’ติฯ เสยฺยถา วา ปน ปุริโส อหิํ กรณฺฑา อุทฺธเรยฺยฯ ตสฺส เอวมสฺส – ‘‘อยํ อหิ, อยํ กรโณฺฑฯ อโญฺญ อหิ, อโญฺญ กรโณฺฑฯ กรณฺฑา เตฺวว อหิ อุพฺภโต’’ติฯ เอวเมวํ ภิกฺขุ อิมมฺหา กายา อญฺญํ กายํ อภินิมฺมินาติ รูปิํ มโนมยํ สพฺพงฺคปจฺจงฺคิํ อหีนินฺทฺริยํฯ อยํ มโนมยา อิทฺธิฯ</p>


<p> กตมา  อนิจฺจานุปสฺสนา นิจฺจสญฺญาย ปหานโฎฺฐ อิชฺฌตีติ – ญาณวิปฺผารา อิทฺธิฯ ทุกฺขานุปสฺสนา สุขสญฺญาย… อนตฺตานุปสฺสนา อตฺตสญฺญาย… นิพฺพิทานุปสฺสนาย  นนฺทิยา… วิราคานุปสฺสนาย ราคสฺส… นิโรธานุปสฺสนาย สมุทยสฺส… ปฎินิสฺสคฺคานุปสฺสนาย อาทานสฺส ปหานโฎฺฐ อิชฺฌตีติ – ญาณวิปฺผารา อิทฺธิฯ อายสฺมโต พากุลสฺส ญาณวิปฺผารา อิทฺธิ, อายสฺมโต สํกิจฺจสฺส ญาณวิปฺผารา อิทฺธิ, อายสฺมโต ภูตปาลสฺส ญาณวิปฺผารา อิทฺธิฯ อยํ ญาณวิปฺผารา อิทฺธิฯ</p>


<p> กตมา  ปฐเมน ฌาเนน นีวรณานํ ปหานโฎฺฐ อิชฺฌตีติ – สมาธิวิปฺผารา อิทฺธิฯ ทุติเยน ฌาเนน วิตกฺกวิจารานํ ปหานโฎฺฐ อิชฺฌตีติ – สมาธิวิปฺผารา อิทฺธิฯ ตติเยน ฌาเนน ปีติยา ปหานโฎฺฐ อิชฺฌตีติ…เป.… จตุเตฺถน ฌาเนน สุขทุกฺขานํ ปหานโฎฺฐ อิชฺฌตีติ…เป.… อากาสานญฺจายตนสมาปตฺติยา รูปสญฺญาย ปฎิฆสญฺญาย นานตฺตสญฺญาย ปหานโฎฺฐ อิชฺฌตีติ…เป.… วิญฺญาณญฺจายตนสมาปตฺติยา อากาสานญฺจายตนสญฺญาย ปหานโฎฺฐ อิชฺฌตีติ…เป.… อากิญฺจญฺญายตนสมาปตฺติยา วิญฺญาณญฺจายตนสญฺญาย  ปหานโฎฺฐ อิชฺฌตีติ…เป.… เนวสญฺญานาสญฺญายตนสมาปตฺติยา อากิญฺจญฺญายตนสญฺญาย ปหานโฎฺฐ อิชฺฌตีติ – สมาธิวิปฺผารา อิทฺธิฯ อายสฺมโต สาริปุตฺตสฺส สมาธิวิปฺผารา อิทฺธิ, อายสฺมโต สญฺชีวสฺส สมาธิวิปฺผารา อิทฺธิ , อายสฺมโต ขาณุโกณฺฑญฺญสฺส สมาธิวิปฺผารา อิทฺธิ, อุตฺตราย อุปาสิกาย สมาธิวิปฺผารา อิทฺธิ, สามาวติยา อุปาสิกาย  สมาธิวิปฺผารา อิทฺธิฯ อยํ สมาธิวิปฺผารา อิทฺธิฯ</p>


<p> กตมา  อิธ ภิกฺขุ  สเจ อากงฺขติ – ‘‘ปฎิกูเล อปฺปฎิกูลสญฺญี วิหเรยฺย’’นฺติ, อปฺปฎิกูลสญฺญี ตตฺถ วิหรติฯ สเจ อากงฺขติ – ‘‘อปฺปฎิกูเล ปฎิกูลสญฺญี วิหเรยฺย’’นฺติ, ปฎิกูลสญฺญี ตตฺถ วิหรติฯ สเจ อากงฺขติ – ‘‘ปฎิกูเล จ อปฺปฎิกูเล จ อปฺปฎิกูลสญฺญี วิหเรยฺย’’นฺติ, อปฺปฎิกูลสญฺญี ตตฺถ วิหรติฯ สเจ อากงฺขติ – ‘‘อปฺปฎิกูเล จ ปฎิกูเล  จ ปฎิกูลสญฺญี วิหเรยฺย’’นฺติ, ปฎิกูลสญฺญี ตตฺถ วิหรติฯ สเจ อากงฺขติ – ‘‘ปฎิกูเล จ อปฺปฎิกูเล จ ตทุภยํ อภินิวเชฺชตฺวา อุเปกฺขโก วิหเรยฺยํ สโต สมฺปชาโน’’ติ, อุเปกฺขโก ตตฺถ วิหรติ สโต สมฺปชาโนฯ</p>


<p>กถํ  อนิฎฺฐสฺมิํ วตฺถุสฺมิํ เมตฺตาย วา ผรติ, ธาตุโต วา อุปสํหรติฯ เอวํ ปฎิกูเล อปฺปฎิกูลสญฺญี วิหรติฯ</p>


<p>กถํ  อิฎฺฐสฺมิํ วตฺถุสฺมิํ อสุภาย วา ผรติ, อนิจฺจโต วา อุปสํหรติฯ เอวํ อปฺปฎิกูเล ปฎิกูลสญฺญี วิหรติฯ</p>


<p>กถํ  อนิฎฺฐสฺมิญฺจ อิฎฺฐสฺมิญฺจ วตฺถุสฺมิํ เมตฺตาย วา ผรติ, ธาตุโต วา อุปสํหรติฯ เอวํ ปฎิกูเล จ อปฺปฎิกูเล จ อปฺปฎิกูลสญฺญี วิหรติ ฯ</p>


<p>กถํ  อิฎฺฐสฺมิญฺจ อนิฎฺฐสฺมิญฺจ วตฺถุสฺมิํ อสุภาย วา ผรติ, อนิจฺจโต วา อุปสํหรติฯ เอวํ อปฺปฎิกูเล จ ปฎิกูเล จ ปฎิกูลสญฺญี วิหรติฯ</p>


<p>กถํ    อิธ ภิกฺขุ จกฺขุนา รูปํ ทิสฺวา เนว สุมโน โหติ น ทุมฺมโน, อุเปกฺขโก วิหรติ สโต สมฺปชาโนฯ โสเตน สทฺทํ สุตฺวา…เป.… ฆาเนน คนฺธํ ฆายิตฺวา… ชิวฺหาย รสํ สายิตฺวา… กาเยน  โผฎฺฐพฺพํ ผุสิตฺวา… มนสา ธมฺมํ วิญฺญาย เนว สุมโน โหติ น ทุมฺมโน, อุเปกฺขโก วิหรติ สโต สมฺปชาโนฯ เอวํ ปฎิกูเล จ อปฺปฎิกูเล จ ตทุภยํ อภินิวเชฺชตฺวา อุเปกฺขโก วิหรติ สโต สมฺปชาโนฯ อยํ อริยา อิทฺธิฯ</p>


<p> กตมา  สเพฺพสํ ปกฺขีนํ, สเพฺพสํ เทวานํ, เอกจฺจานํ มนุสฺสานํ, เอกจฺจานํ วินิปาติกานํฯ อยํ กมฺมวิปากชา อิทฺธิฯ</p>


<p>กตมา   ราชา จกฺกวตฺตี  เวหาสํ คจฺฉติ สทฺธิํ จตุรงฺคินิยา เสนาย, อนฺตมโส อสฺสพนฺธโคปุริเส  อุปาทายฯ โชติกสฺส คหปติสฺส ปุญฺญวโต อิทฺธิ, ชฎิลสฺส คหปติสฺส ปุญฺญวโต อิทฺธิ, เมณฺฑกสฺส คหปติสฺส ปุญฺญวโต  อิทฺธิ, โฆสิตสฺส คหปติสฺส ปุญฺญวโต อิทฺธิ, ปญฺจนฺนํ มหาปุญฺญานํ ปุญฺญวโต อิทฺธิฯ อยํ ปุญฺญวโต อิทฺธิฯ</p>


<p>กตมา  วิชฺชาธรา วิชฺชํ ปริชเปฺปตฺวา เวหาสํ คจฺฉนฺติ, อากาเส อนฺตลิเกฺข หตฺถิมฺปิ ทเสฺสนฺติ, อสฺสมฺปิ ทเสฺสนฺติ, รถมฺปิ ทเสฺสนฺติ, ปตฺติมฺปิ ทเสฺสนฺติ, วิวิธมฺปิ เสนาพฺยูหํ ทเสฺสนฺติฯ อยํ วิชฺชามยา อิทฺธิฯ</p>


<p>กถํ  เนกฺขเมฺมน กามจฺฉนฺทสฺส ปหานโฎฺฐ อิชฺฌตีติ – ตตฺถ ตตฺถ สมฺมา ปโยคปจฺจยา อิชฺฌนเฎฺฐน  อิทฺธิฯ อพฺยาปาเทน พฺยาปาทสฺส ปหานโฎฺฐ อิชฺฌตีติ – ตตฺถ ตตฺถ สมฺมา ปโยคปจฺจยา อิชฺฌนเฎฺฐน อิทฺธิ…เป.… อรหตฺตมเคฺคน สพฺพกิเลสานํ ปหานโฎฺฐ อิชฺฌตีติ – ตตฺถ ตตฺถ สมฺมา ปโยคปจฺจยา อิชฺฌนเฎฺฐน อิทฺธิฯ เอวํ ตตฺถ ตตฺถ สมฺมา ปโยคปจฺจยา อิชฺฌนเฎฺฐน อิทฺธิฯ อิมา ทส อิทฺธิโยฯ</p>

</p>


<h2>๓. อภิสมยกถา</h2>
<p> ติ  ฯ เกน อภิสเมติ? จิเตฺตน อภิสเมติฯ</p>


<p>หญฺจิ จิเตฺตน อภิสเมติ, เตน หิ อญฺญาณี อภิสเมติ? น อญฺญาณี อภิสเมติฯ ญาเณน อภิสเมติฯ</p>


<p>หญฺจิ   ญาเณน อภิสเมติ, เตน หิ อจิเตฺตน จ ญาเณน จ อจิตฺตโก  อภิสเมติ? น อจิตฺตโก อภิสเมติฯ จิเตฺตน จ ญาเณน จ อภิสเมติฯ</p>


<p>หญฺจิ จิเตฺตน จ ญาเณน จ อภิสเมติ, เตน หิ กามาวจรจิเตฺตน จ ญาเณน จ อภิสเมติ? น กามาวจรจิเตฺตน จ ญาเณน จ อภิสเมติฯ</p>


<p>เตน หิ รูปาวจรจิเตฺตน จ ญาเณน จ อภิสเมติ? น รูปาวจรจิเตฺตน จ ญาเณน จ อภิสเมติฯ</p>


<p>เตน หิ อรูปาวจรจิเตฺตน จ ญาเณน จ อภิสเมติ? น อรูปาวจรจิเตฺตน จ ญาเณน จ อภิสเมติฯ</p>


<p>เตน หิ กมฺมสฺสกตจิเตฺตน จ ญาเณน จ อภิสเมติ? น กมฺมสฺสกตจิเตฺตน จ ญาเณน จ อภิสเมติฯ</p>


<p>เตน  หิ สจฺจานุโลมิกจิเตฺตน จ ญาเณน จ อภิสเมติ? น สจฺจานุโลมิกจิเตฺตน จ ญาเณน จ อภิสเมติฯ</p>


<p>เตน หิ อตีตจิเตฺตน จ ญาเณน จ อภิสเมติ? น อตีตจิเตฺตน จ ญาเณน จ อภิสเมติฯ</p>


<p>เตน หิ อนาคตจิเตฺตน จ ญาเณน จ อภิสเมติ? น อนาคตจิเตฺตน จ ญาเณน จ อภิสเมติฯ</p>


<p>เตน หิ ปจฺจุปฺปนฺนโลกิยจิเตฺตน จ ญาเณน จ อภิสเมติ? น ปจฺจุปฺปนฺนโลกิยจิเตฺตน จ ญาเณน จ อภิสเมติฯ โลกุตฺตรมคฺคกฺขเณ ปจฺจุปฺปนฺนจิเตฺตน จ ญาเณน จ อภิสเมติฯ</p>


<p>กถํ โลกุตฺตรมคฺคกฺขเณ ปจฺจุปฺปนฺนจิเตฺตน จ ญาเณน  จ อภิสเมติ? โลกุตฺตรมคฺคกฺขเณ อุปฺปาทาธิปเตยฺยํ จิตฺตํ ญาณสฺส เหตุ ปจฺจโย จฯ ตํสมฺปยุตฺตํ  นิโรธโคจรํ ทสฺสนาธิปเตยฺยํ ญาณํ จิตฺตสฺส เหตุ ปจฺจโย จฯ ตํสมฺปยุตฺตํ ญาณํ นิโรธโคจรํฯ เอวํ โลกุตฺตรมคฺคกฺขเณ ปจฺจุปฺปนฺนจิเตฺตน จ ญาเณน จ อภิสเมติฯ</p>


<p>    มคฺคกฺขเณ ทสฺสนาภิสมโย สมฺมาทิฎฺฐิ, อภินิโรปนาภิสมโย สมฺมาสงฺกโปฺป, ปริคฺคหาภิสมโย สมฺมาวาจา, สมุฎฺฐานาภิสมโย สมฺมากมฺมโนฺต, โวทานาภิสมโย สมฺมาอาชีโว, ปคฺคหาภิสมโย สมฺมาวายาโม, อุปฎฺฐานาภิสมโย สมฺมาสติ, อวิเกฺขปาภิสมโย สมฺมาสมาธิ; อุปฎฺฐานาภิสมโย สติสโมฺพชฺฌโงฺค, ปวิจยาภิสมโย ธมฺมวิจยสโมฺพชฺฌโงฺค, ปคฺคหาภิสมโย วีริยสโมฺพชฺฌโงฺค, ผรณาภิสมโย ปีติสโมฺพชฺฌโงฺค, อุปสมาภิสมโย ปสฺสทฺธิสโมฺพชฺฌโงฺค, อวิเกฺขปาภิสมโย สมาธิสโมฺพชฺฌโงฺค, ปฎิสงฺขานาภิสมโย อุเปกฺขาสโมฺพชฺฌโงฺค; อสฺสทฺธิเย อกมฺปิยาภิสมโย สทฺธาพลํ, โกสเชฺช อกมฺปิยาภิสมโย วีริยพลํ, ปมาเท อกมฺปิยาภิสมโย สติพลํ, อุทฺธเจฺจ อกมฺปิยาภิสมโย สมาธิพลํ, อวิชฺชาย อกมฺปิยาภิสมโย ปญฺญาพลํ; อธิโมกฺขาภิสมโย สทฺธินฺทฺริยํ, ปคฺคหาภิสมโย วีริยินฺทฺริยํ, อุปฎฺฐานาภิสมโย สตินฺทฺริยํ, อวิเกฺขปาภิสมโย สมาธินฺทฺริยํ, ทสฺสนาภิสมโย ปญฺญินฺทฺริยํฯ อาธิปเตยฺยเฎฺฐน อินฺทฺริยาภิสมโย, อกมฺปิยเฎฺฐน พลาภิสมโย, นิยฺยานเฎฺฐน  โพชฺฌงฺคาภิสมโย, เหตุเฎฺฐน มคฺคาภิสมโย, อุปฎฺฐานเฎฺฐน สติปฎฺฐานาภิสมโย, ปทหเฎฺฐน สมฺมปฺปธานาภิสมโย , อิชฺฌนเฎฺฐน อิทฺธิปาทาภิสมโย, ตถเฎฺฐน สจฺจาภิสมโย, อวิเกฺขปเฎฺฐน สมถาภิสมโย, อนุปสฺสนเฎฺฐน วิปสฺสนาภิสมโย, เอกรสเฎฺฐน สมถวิปสฺสนาภิสมโย, อนติวตฺตนเฎฺฐน ยุคนทฺธาภิสมโย, สํวรเฎฺฐน สีลวิสุทฺธิอภิสมโย, อวิเกฺขปเฎฺฐน วิสุทฺธิอภิสมโย, ทสฺสนเฎฺฐน ทิฎฺฐิวิสุทฺธิอภิสมโย, มุตฺตเฎฺฐน วิโมกฺขาภิสมโย, ปฎิเวธเฎฺฐน วิชฺชาภิสมโย, ปริจฺจาคเฎฺฐน วิมุตฺติอภิสมโย, สมุเจฺฉทเฎฺฐน ขเย ญาณํ อภิสมโยฯ ฉโนฺท มูลเฎฺฐน อภิสมโย, มนสิกาโร สมุฎฺฐานเฎฺฐน อภิสมโย, ผโสฺส สโมธานเฎฺฐน อภิสมโย, เวทนา สโมสรณเฎฺฐน อภิสมโย, สมาธิ ปมุขเฎฺฐน อภิสมโย , สติ อาธิปเตยฺยเฎฺฐน อภิสมโย, ปญฺญา ตตุตฺตรเฎฺฐน อภิสมโย, วิมุตฺติ สารเฎฺฐน อภิสมโย, อมโตคธํ นิพฺพานํ ปริโยสานเฎฺฐน อภิสมโยฯ</p>


<p> กิํ  นุ เอตฺตโกเยว อภิสมโยติ? น หิฯ โสตาปตฺติมคฺคกฺขเณ ทสฺสนาภิสมโย สมฺมาทิฎฺฐิ…เป.… อมโตคธํ นิพฺพานํ ปริโยสานเฎฺฐน อภิสมโยฯ</p>


<p>กิํ นุ เอตฺตโกเยว อภิสมโยติ? น หิฯ โสตาปตฺติผลกฺขเณ ทสฺสนาภิสมโย สมฺมาทิฎฺฐิ…เป.… ปฎิปฺปสฺสทฺธเฎฺฐน อนุปฺปาเท ญาณํ อภิสมโยฯ ฉโนฺท มูลเฎฺฐน อภิสมโย…เป.… อมโตคธํ ๕ นิพฺพานํ ปริโยสานเฎฺฐน อภิสมโยฯ</p>


<p>กิํ นุ เอตฺตโกเยว อภิสมโยติ?</p>


<p>น หิฯ สกทาคามิมคฺคกฺขเณ…เป.… สกทาคามิผลกฺขเณ… อนาคามิมคฺคกฺขเณ… อนาคามิผลกฺขเณ… อรหตฺตมคฺคกฺขเณ…เป.… อรหตฺตผลกฺขเณ ทสฺสนาภิสมโย สมฺมาทิฎฺฐิ, อภินิโรปนาภิสมโย สมฺมาสงฺกโปฺป…เป.… ปฎิปฺปสฺสทฺธเฎฺฐน อนุปฺปาเท ญาณํ อภิสมโยฯ ฉโนฺท มูลเฎฺฐน อภิสมโย…เป.… อมโตคธํ นิพฺพานํ ปริโยสานเฎฺฐน อภิสมโยฯ</p>


<p>ยฺวายํ  กิเลเส ปชหติ, อตีเต กิเลเส ปชหติ…เป.… อนาคเต กิเลเส ปชหติ, ปจฺจุปฺปเนฺน กิเลเส ปชหติ, อตีเต กิเลเส ปชหตีติฯ หญฺจิ อตีเต กิเลเส ปชหติ, เตน หิ ขีณํ เขเปติ, นิรุทฺธํ นิโรเธติ, วิคตํ วิคเมติ, อตฺถงฺคตํ อตฺถงฺคเมติ, อตีตํ ยํ น อตฺถิ ตํ ปชหตีติ? น อตีเต กิเลเส ปชหตีติฯ อนาคเต กิเลเส ปชหตีติฯ หญฺจิ  อนาคเต กิเลเส ปชหติ, เตน หิ อชาตํ ปชหติ, อนิพฺพตฺตํ ปชหติ, อนุปฺปนฺนํ ปชหติ, อปาตุภูตํ ปชหติ, อนาคตํ ยํ น อตฺถิ ตํ ปชหตีติ? น อนาคเต กิเลเส ปชหตีติฯ ปจฺจุปฺปเนฺน กิเลเส ปชหตีติฯ หญฺจิ ปจฺจุปฺปเนฺน กิเลเส ปชหติ, เตน หิ รโตฺต ราคํ ปชหติ, ทุโฎฺฐ โทสํ ปชหติ, มูโฬฺห โมหํ ปชหติ, วินิพโทฺธ มานํ ปชหติ, ปรามโฎฺฐ ทิฎฺฐิํ ปชหติ ,</p>


<p>วิเกฺขปคโต อุทฺธจฺจํ ปชหติ, อนิฎฺฐงฺคโต วิจิกิจฺฉํ ปชหติ, ถามคโต อนุสยํ ปชหติ, กณฺหสุกฺกธมฺมา ยุคนทฺธา  สมเมว วตฺตนฺติ, สํกิเลสิกา  มคฺคภาวนา โหติ?</p>


<p>น หิ อตีเต กิเลเส ปชหติ, น อนาคเต กิเลเส ปชหติ, น ปจฺจุปฺปเนฺน กิเลเส ปชหตีติฯ หญฺจิ น อตีเต กิเลเส ปชหติ, น  อนาคเต…เป.… น ปจฺจุปฺปเนฺน กิเลเส ปชหติ, เตน หิ นตฺถิ มคฺคภาวนา, นตฺถิ ผลสจฺฉิกิริยา, นตฺถิ กิเลสปฺปหานํ, นตฺถิ ธมฺมาภิสมโยติ? อตฺถิ มคฺคภาวนา, อตฺถิ ผลสจฺฉิกิริยา, อตฺถิ กิเลสปฺปหานํ, อตฺถิ ธมฺมาภิสมโยฯ ยถา กถํ วิย? เสยฺยถาปิ ตรุโณ รุโกฺข อชาตผโลฯ ตเมนํ ปุริโส มูลํ ฉิเนฺทยฺยฯ เย ตสฺส รุกฺขสฺส อชาตผลา, เต อชาตาเยว น ชายนฺติ, อนิพฺพตฺตาเยว น นิพฺพตฺตนฺติ, อนุปฺปนฺนาเยว น อุปฺปชฺชนฺติ, อปาตุภูตาเยว น ปาตุภวนฺติฯ เอวเมวํ อุปฺปาโท เหตุ, อุปฺปาโท ปจฺจโย กิเลสานํ นิพฺพตฺติยาติฯ อุปฺปาเท อาทีนวํ ทิสฺวา อนุปฺปาเท จิตฺตํ ปกฺขนฺทติฯ อนุปฺปาเท จิตฺตสฺส ปกฺขนฺทตฺตา เย อุปฺปาทปจฺจยา กิเลสา นิพฺพเตฺตยฺยุํ, เต อชาตาเยว น ชายนฺติ, อนิพฺพตฺตาเยว น นิพฺพตฺตนฺติ, อนุปฺปนฺนาเยว น อุปฺปชฺชนฺติ, อปาตุภูตาเยว น ปาตุภวนฺติฯ เอวํ เหตุนิโรธา ทุกฺขนิโรโธฯ ปวตฺตํ เหตุ, นิมิตฺตํ เหตุ, อายูหนา เหตุฯ อายูหนา ปจฺจโย กิเลสานํ นิพฺพตฺติยาติฯ อายูหเน อาทีนวํ ทิสฺวา อนายูหเน จิตฺตํ ปกฺขนฺทติฯ อนายูหเน  จิตฺตสฺส ปกฺขนฺทตฺตา, เย อายูหนปจฺจยา กิเลสา นิพฺพเตฺตยฺยุํ, เต อชาตาเยว น ชายนฺติ, อนิพฺพตฺตาเยว น นิพฺพตฺตนฺติ, อนุปฺปนฺนาเยว น อุปฺปชฺชนฺติ, อปาตุภูตาเยว น ปาตุภวนฺติฯ เอวํ เหตุนิโรธา ทุกฺขนิโรโธฯ เอวํ อตฺถิ มคฺคภาวนา, อตฺถิ ผลสจฺฉิกิริยา, อตฺถิ กิเลสปฺปหานํ, อตฺถิ ธมฺมาภิสมโยติฯ</p>

</p>


<h2>๔. วิเวกกถา</h2>
<p> สาวตฺถินิทานํ  ฯ ‘‘เสยฺยถาปิ , ภิกฺขเว, เย เกจิ พลกรณียา กมฺมนฺตา กรียนฺติ, สเพฺพ เต ปถวิํ นิสฺสาย ปถวิยํ ปติฎฺฐาย เอวเมเต พลกรณียา กมฺมนฺตา กรียนฺติ, เอวเมวํ, ภิกฺขเว, ภิกฺขุ สีลํ นิสฺสาย สีเล ปติฎฺฐาย อริยํ อฎฺฐงฺคิกํ มคฺคํ ภาเวติ, อริยํ อฎฺฐงฺคิกํ มคฺคํ พหุลีกโรติฯ</p>


<p>‘‘กถญฺจ, ภิกฺขเว, ภิกฺขุ สีลํ นิสฺสาย สีเล ปติฎฺฐาย อริยํ อฎฺฐงฺคิกํ มคฺคํ ภาเวติ, อริยํ อฎฺฐงฺคิกํ มคฺคํ พหุลีกโรติ? อิธ, ภิกฺขเว, ภิกฺขุ  สมฺมาทิฎฺฐิํ ภาเวติ วิเวกนิสฺสิตํ วิราคนิสฺสิตํ  นิโรธนิสฺสิตํ โวสฺสคฺคปริณามิํฯ สมฺมาสงฺกปฺปํ…เป.… สมฺมาวาจํ… สมฺมากมฺมนฺตํ… สมฺมาอาชีวํ… สมฺมาวายามํ… สมฺมาสติํ… สมฺมาสมาธิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ เอวํ โข, ภิกฺขเว, ภิกฺขุ สีลํ นิสฺสาย สีเล ปติฎฺฐาย อริยํ อฎฺฐงฺคิกํ มคฺคํ ภาเวติ, อริยํ อฎฺฐงฺคิกํ มคฺคํ พหุลีกโรติฯ</p>


<p> ‘‘เสยฺยถาปิ, ภิกฺขเว, เย เกจิ  พีชคามภูตคามา วุทฺธิํ วิรูฬฺหิํ เวปุลฺลํ อาปชฺชนฺติ, สเพฺพ เต ปถวิํ นิสฺสาย ปถวิยํ ปติฎฺฐาย เอวเมเต พีชคามภูตคามา วุทฺธิํ วิรูฬฺหิํ เวปุลฺลํ อาปชฺชนฺติ; เอวเมวํ โข, ภิกฺขเว, ภิกฺขุ สีลํ นิสฺสาย สีเล ปติฎฺฐาย อริยํ  อฎฺฐงฺคิกํ มคฺคํ ภาเวโนฺต อริยํ อฎฺฐงฺคิกํ มคฺคํ พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสุฯ</p>


<p>‘‘กถญฺจ, ภิกฺขเว, ภิกฺขุ สีลํ นิสฺสาย สีเล ปติฎฺฐาย อริยํ อฎฺฐงฺคิกํ มคฺคํ ภาเวโนฺต อริยํ อฎฺฐงฺคิกํ มคฺคํ พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสุ? อิธ , ภิกฺขเว, ภิกฺขุ สมฺมาทิฎฺฐิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ สมฺมาสงฺกปฺปํ ภาเวติ…เป.… สมฺมาวาจํ ภาเวติ… สมฺมากมฺมนฺตํ ภาเวติ… สมฺมาอาชีวํ ภาเวติ… สมฺมาวายามํ ภาเวติ… สมฺมาสติํ ภาเวติ… สมฺมาสมาธิํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ เอวํ โข, ภิกฺขเว, ภิกฺขุ สีลํ นิสฺสาย สีเล ปติฎฺฐาย อริยํ อฎฺฐงฺคิกํ มคฺคํ ภาเวโนฺต อริยํ อฎฺฐงฺคิกํ มคฺคํ พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสู’’ติฯ</p>


<h3>๑. มคฺคงฺคนิเทฺทโส</h3>
<p> สมฺมาทิฎฺฐิยา  ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ สมฺมาสงฺกปฺปสฺส…เป.… สมฺมาวาจาย… สมฺมากมฺมนฺตสฺส… สมฺมาอาชีวสฺส… สมฺมาวายามสฺส… สมฺมาสติยา… สมฺมาสมาธิสฺส ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ</p>


<p>   วิกฺขมฺภนวิเวโก, ตทงฺควิเวโก สมุเจฺฉทวิเวโก, ปฎิปฺปสฺสทฺธิวิเวโก, นิสฺสรณวิเวโกฯ วิกฺขมฺภนวิเวโก จ นีวรณานํ ปฐมชฺฌานํ ภาวยโต , ตทงฺควิเวโก จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทวิเวโก จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธิวิเวโก จ ผลกฺขเณ, นิสฺสรณวิเวโก จ นิโรโธ นิพฺพานํฯ สมฺมาทิฎฺฐิยา อิเม ปญฺจ วิเวกาฯ อิเมสุ ปญฺจสุ วิเวเกสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํฯ</p>


<p> วิกฺขมฺภนวิราโค, ตทงฺควิราโค, สมุเจฺฉทวิราโค, ปฎิปฺปสฺสทฺธิวิราโค, นิสฺสรณวิราโคฯ วิกฺขมฺภนวิราโค จ นีวรณานํ ปฐมชฺฌานํ ภาวยโต, ตทงฺควิราโค จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทวิราโค จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธิวิราโค จ ผลกฺขเณ, นิสฺสรณวิราโค จ นิโรโธ นิพฺพานํฯ สมฺมาทิฎฺฐิยา อิเม ปญฺจ วิราคาฯ อิเมสุ ปญฺจสุ วิราเคสุ ฉนฺทชาโต โหติ  สทฺธาธิมุโตฺต, จิตฺตญฺจสฺส สฺวาธิฎฺฐิตํฯ</p>


<p>   วิกฺขมฺภนนิโรโธ, ตทงฺคนิโรโธ, สมุเจฺฉทนิโรโธ, ปฎิปฺปสฺสทฺธินิโรโธ, นิสฺสรณนิโรโธฯ วิกฺขมฺภนนิโรโธ จ นีวรณานํ ปฐมชฺฌานํ ภาวยโต, ตทงฺคนิโรโธ จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทนิโรโธ จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธินิโรโธ จ ผลกฺขเณ, นิสฺสรณนิโรโธ จ อมตา ธาตุฯ สมฺมาทิฎฺฐิยา อิเม ปญฺจ นิโรธาฯ อิเมสุ ปญฺจสุ นิโรเธสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํฯ</p>


<p> วิกฺขมฺภนโวสฺสโคฺค, ตทงฺคโวสฺสโคฺค, สมุเจฺฉทโวสฺสโคฺค, ปฎิปฺปสฺสทฺธิโวสฺสโคฺค, นิสฺสรณโวสฺสโคฺคฯ วิกฺขมฺภนโวสฺสโคฺค จ นีวรณานํ ปฐมชฺฌานํ ภาวยโต, ตทงฺคโวสฺสโคฺค จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทโวสฺสโคฺค จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธิโวสฺสโคฺค จ ผลกฺขเณ, นิสฺสรณโวสฺสโคฺค จ นิโรโธ นิพฺพานํฯ สมฺมาทิฎฺฐิยา อิเม ปญฺจ โวสฺสคฺคาฯ อิเมสุ ปญฺจสุ โวสฺสเคฺคสุ ฉนฺทชาโต โหติ  สทฺธาธิมุโตฺต, จิตฺตญฺจสฺส สฺวาธิฎฺฐิตํฯ สมฺมาทิฎฺฐิยา อิเม ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ</p>


<p>    วิกฺขมฺภนวิเวโก, ตทงฺควิเวโก, สมุเจฺฉทวิเวโก, ปฎิปฺปสฺสทฺธิวิเวโก, นิสฺสรณวิเวโกฯ วิกฺขมฺภนวิเวโก จ นีวรณานํ ปฐมชฺฌานํ ภาวยโต, ตทงฺควิเวโก จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทวิเวโก จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธิวิเวโก จ ผลกฺขเณ นิสฺสรณวิเวโก จ นิโรโธ นิพฺพานํฯ สมฺมาสมาธิสฺส  อิเม ปญฺจ วิเวกาฯ อิเมสุ ปญฺจสุ วิเวเกสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํฯ</p>


<p> วิกฺขมฺภนวิราโค, ตทงฺควิราโค, สมุเจฺฉทวิราโค , ปฎิปฺปสฺสทฺธิวิราโค, นิสฺสรณวิราโคฯ วิกฺขมฺภนวิราโค จ นีวรณานํ ปฐมชฺฌานํ ภาวยโต, ตทงฺควิราโค จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทวิราโค จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธิวิราโค จ ผลกฺขเณ, นิสฺสรณวิราโค จ นิโรโธ นิพฺพานํฯ สมฺมาสมาธิสฺส อิเม ปญฺจ วิราคาฯ อิเมสุ ปญฺจสุ วิราเคสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํฯ</p>


<p> วิกฺขมฺภนนิโรโธ , ตทงฺคนิโรโธ, สมุเจฺฉทนิโรโธ, ปฎิปฺปสฺสทฺธินิโรโธ, นิสฺสรณนิโรโธฯ วิกฺขมฺภนนิโรโธ จ นีวรณานํ ปฐมชฺฌานํ ภาวยโต, ตทงฺคนิโรโธ จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทนิโรโธ จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธินิโรโธ จ ผลกฺขเณ, นิสฺสรณนิโรโธ จ อมตา ธาตุฯ สมฺมาสมาธิสฺส อิเม ปญฺจ นิโรธาฯ อิเมสุ ปญฺจสุ นิโรเธสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํฯ</p>


<p> วิกฺขมฺภนโวสฺสโคฺค, ตทงฺคโวสฺสโคฺค, สมุเจฺฉทโวสฺสโคฺค, ปฎิปฺปสฺสทฺธิโวสฺสโคฺค, นิสฺสรณโวสฺสโคฺคฯ วิกฺขมฺภนโวสฺสโคฺค จ นีวรณานํ ปฐมชฺฌานํ ภาวยโต, ตทงฺคโวสฺสโคฺค จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทโวสฺสโคฺค จ โลกุตฺตรํ  ขยคามิมคฺคํ ภาวยโต, ปฎิปฺปสฺสทฺธิโวสฺสโคฺค จ ผลกฺขเณ, นิสฺสรณโวสฺสโคฺค จ นิโรโธ นิพฺพานํฯ สมฺมาสมาธิสฺส อิเม ปญฺจ โวสฺสคฺคาฯ อิเมสุ ปญฺจสุ โวสฺสเคฺคสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํฯ สมฺมาสมาธิสฺส อิเม ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ</p>


<p> ‘‘เสยฺยถาปิ, ภิกฺขเว, เย เกจิ พลกรณียา กมฺมนฺตา กรียนฺติ , สเพฺพ เต ปถวิํ นิสฺสาย ปถวิยํ ปติฎฺฐาย เอวเมเต พลกรณียา กมฺมนฺตา กรียนฺติ; เอวเมวํ โข, ภิกฺขเว, ภิกฺขุ สีลํ นิสฺสาย สีเล ปติฎฺฐาย  สตฺต โพชฺฌเงฺค ภาเวติ, สตฺต โพชฺฌเงฺค พหุลีกโรติ…เป.… สตฺต โพชฺฌเงฺค ภาเวโนฺต สตฺต โพชฺฌเงฺค พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสุ…เป.… ปญฺจ พลานิ ภาเวติ, ปญฺจ พลานิ พหุลีกโรติ…เป.… ปญฺจ พลานิ ภาเวโนฺต ปญฺจ พลานิ พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสุ…เป.… ปญฺจินฺทฺริยานิ ภาเวติ, ปญฺจินฺทฺริยานิ พหุลีกโรติ…เป.…ฯ</p>


<p>‘‘เสยฺยถาปิ, ภิกฺขเว, เย เกจิ พีชคามภูตคามา วุทฺธิํ วิรูฬฺหิํ เวปุลฺลํ อาปชฺชนฺติ, สเพฺพ เต ปถวิํ นิสฺสาย ปถวิยํ ปติฎฺฐาย เอวเมเต พีชคามภูตคามา วุทฺธิํ วิรูฬฺหิํ เวปุลฺลํ อาปชฺชนฺติ, เอวเมวํ โข, ภิกฺขเว, ภิกฺขุ สีลํ นิสฺสาย สีเล ปติฎฺฐาย ปญฺจินฺทฺริยานิ ภาเวโนฺต ปญฺจินฺทฺริยานิ พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสุฯ</p>


<p>‘‘กถญฺจ , ภิกฺขเว, ภิกฺขุ สีลํ นิสฺสาย สีเล ปติฎฺฐาย ปญฺจินฺทฺริยานิ ภาเวโนฺต ปญฺจินฺทฺริยานิ พหุลีกโรโนฺต วุทฺธิํ วิรูฬฺหิํ เวปุลฺลํ ปาปุณาติ ธเมฺมสุ? อิธ, ภิกฺขเว, ภิกฺขุ สทฺธินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ วีริยินฺทฺริยํ ภาเวติ…เป.… สตินฺทฺริยํ ภาเวติ…เป.… สมาธินฺทฺริยํ  ภาเวติ…เป.… ปญฺญินฺทฺริยํ ภาเวติ วิเวกนิสฺสิตํ วิราคนิสฺสิตํ นิโรธนิสฺสิตํ โวสฺสคฺคปริณามิํฯ เอวํ โข, ภิกฺขเว, ภิกฺขุ สีลํ นิสฺสาย…เป.… ปาปุณาติ ธเมฺมสู’’ติฯ</p>


<h3>๒. อินฺทฺริยนิเทฺทโส</h3>
<p> สทฺธินฺทฺริยสฺส ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ วีริยินฺทฺริยสฺส…เป.… สตินฺทฺริยสฺส… สมาธินฺทฺริยสฺส… ปญฺญินฺทฺริยสฺส  ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ</p>


<p> วิกฺขมฺภนวิเวโก, ตทงฺควิเวโก, สมุเจฺฉทวิเวโก, ปฎิปฺปสฺสทฺธิวิเวโก, นิสฺสรณวิเวโกฯ วิกฺขมฺภนวิเวโก จ นีวรณานํ ปฐมชฺฌานํ ภาวยโต, ตทงฺควิเวโก จ ทิฎฺฐิคตานํ นิเพฺพธภาคิยํ สมาธิํ ภาวยโต, สมุเจฺฉทวิเวโก จ โลกุตฺตรํ ขยคามิมคฺคํ ภาวยโต, ปฎิปฺปสฺสทฺธิวิเวโก จ ผลกฺขเณ, นิสฺสรณวิเวโก จ นิโรโธ นิพฺพานํฯ สทฺธินฺทฺริยสฺส อิเม ปญฺจ วิเวกาฯ อิเมสุ  ปญฺจสุ วิเวเกสุ ฉนฺทชาโต โหติ สทฺธาธิมุโตฺต, จิตฺตญฺจสฺส สฺวาธิฎฺฐิตํ…เป.… สทฺธินฺทฺริยสฺส อิเม ปญฺจ วิเวกา, ปญฺจ วิราคา, ปญฺจ นิโรธา, ปญฺจ โวสฺสคฺคา, ทฺวาทส นิสฺสยาฯ</p>


<p>วีริยินฺทฺริยสฺส…เป.… สตินฺทฺริยสฺส…เป.… สมาธินฺทฺริยสฺส… ปญฺญินฺทฺริยสฺส กตเม ปญฺจ วิเวกา? วิกฺขมฺภนวิเวโก, ตทงฺควิเวโก, สมุเจฺฉทวิเวโก, ปฎิปฺปสฺสทฺธิวิเวโก, นิสฺสรณวิเวโก…เป.… ปญฺญินฺทฺริยสฺส อิเม ปญฺจ วิเวกา, ปญฺจ วิราคา, ปญฺจ นิโรธา , ปญฺจ โวสฺสคฺคา, ทฺวาทส นิสฺสยาติฯ</p>

</p>


<h2>๕. จริยากถา</h2>
<p> ติ  , อฎฺฐ จริยาโย – อิริยาปถจริยา, อายตนจริยา, สติจริยา, สมาธิจริยา, ญาณจริยา, มคฺคจริยา, ปตฺติจริยา, โลกตฺถจริยาติฯ</p>


<p>ติ จตูสุ อิริยาปเถสุฯ ติ ฉสุ อชฺฌตฺติกพาหิเรสุ อายตเนสุฯ ติ จตูสุ สติปฎฺฐาเนสุฯ ติ จตูสุ ฌาเนสุฯ ติ จตูสุ อริยสเจฺจสุฯ ติ จตูสุ อริยมเคฺคสุฯ ติ จตูสุ สามญฺญผเลสุฯ ติ ตถาคเตสุ อรหเนฺตสุ สมฺมาสมฺพุเทฺธสุ ปเทเส  ปเจฺจกพุเทฺธสุ ปเทเส สาวเกสุฯ</p>


<p>อิริยาปถจริยา  จ ปณิธิสมฺปนฺนานํฯ อายตนจริยา จ อินฺทฺริเยสุ คุตฺตทฺวารานํฯ สติจริยา จ อปฺปมาทวิหารีนํฯ สมาธิจริยา จ อธิจิตฺตมนุยุตฺตานํฯ ญาณจริยา จ พุทฺธิสมฺปนฺนานํฯ มคฺคจริยา จ สมฺมาปฎิปนฺนานํฯ ปตฺติจริยา จ อธิคตผลานํฯ โลกตฺถจริยา จ ตถาคตานํ อรหนฺตานํ สมฺมาสมฺพุทฺธานํ ปเทเส ปเจฺจกพุทฺธานํ ปเทเส สาวกานํฯ อิมา อฎฺฐ จริยาโยฯ</p>


<p> อปราปิ  อฎฺฐ จริยาโยฯ อธิมุจฺจโนฺต สทฺธาย จรติ, ปคฺคณฺหโนฺต วีริเยน จรติ, อุปฎฺฐาเปโนฺต สติยา จรติ, อวิเกฺขปํ กโรโนฺต สมาธินา จรติ, ปชานโนฺต ปญฺญาย จรติ, วิชานโนฺต วิญฺญาณจริยาย จรติ, เอวํ ปฎิปนฺนสฺส  กุสลา ธมฺมา อายาเปนฺตีติ อายตนจริยาย จรติ, เอวํ ปฎิปโนฺน วิเสสมธิคจฺฉตีติ วิเสสจริยาย จรติฯ อิมา อฎฺฐ จริยาโยฯ</p>


<p>อปราปิ  อฎฺฐ จริยาโยฯ ทสฺสนจริยา จ สมฺมาทิฎฺฐิยา, อภินิโรปนจริยา จ สมฺมาสงฺกปฺปสฺส, ปริคฺคหจริยา จ สมฺมาวาจาย, สมุฎฺฐานจริยา จ สมฺมากมฺมนฺตสฺส, โวทานจริยา จ สมฺมาอาชีวสฺส, ปคฺคหจริยา จ สมฺมาวายามสฺส, อุปฎฺฐานจริยา จ สมฺมาสติยา, อวิเกฺขปจริยา จ สมฺมาสมาธิสฺสฯ อิมา อฎฺฐ จริยาโยติฯ</p>

</p>


<h2>๖. ปาฎิหาริยกถา</h2>
<p> ‘‘ตีณิมานิ  , ภิกฺขเว , ปาฎิหาริยานิฯ กตมานิ ตีณิ? อิทฺธิปาฎิหาริยํ, อาเทสนาปาฎิหาริยํ, อนุสาสนีปาฎิหาริยํฯ</p>


<p> อิธ, ภิกฺขเว, เอกโจฺจ อเนกวิหิตํ อิทฺธิวิธํ ปจฺจนุโภติ – เอโกปิ หุตฺวา พหุธา โหติ , พหุธาปิ หุตฺวา เอโก โหติ; อาวิภาวํ ติโรภาวํ…เป.… ยาว พฺรหฺมโลกาปิ กาเยน วสํ วเตฺตติฯ อิทํ วุจฺจติ, ภิกฺขเว, อิทฺธิปาฎิหาริยํฯ</p>


<p> ,  อิธ, ภิกฺขเว, เอกโจฺจ นิมิเตฺตน อาทิสติ – ‘เอวมฺปิ เต มโน, อิตฺถมฺปิ เต มโน, อิติปิ เต จิตฺต’นฺติฯ โส พหุํ เจปิ อาทิสติ, ตเถว ตํ โหติ, โน อญฺญถาฯ อิธ ปน, ภิกฺขเว, เอกโจฺจ น เหว โข นิมิเตฺตน อาทิสติ, อปิ จ โข มนุสฺสานํ วา อมนุสฺสานํ วา เทวตานํ วา สทฺทํ สุตฺวา อาทิสติ – ‘เอวมฺปิ เต มโน, อิตฺถมฺปิ เต มโน, อิติปิ เต จิตฺต’นฺติฯ โส พหุํ เจปิ อาทิสติ, ตเถว ตํ โหติ, โน อญฺญถาฯ อิธ ปน, ภิกฺขเว, เอกโจฺจ น เหว โข นิมิเตฺตน อาทิสติ, นปิ มนุสฺสานํ วา อมนุสฺสานํ วา เทวตานํ วา สทฺทํ สุตฺวา อาทิสติ, อปิ จ โข วิตกฺกยโต วิจารยโต วิตกฺกวิปฺผารสทฺทํ สุตฺวา อาทิสติ – ‘เอวมฺปิ เต มโน, อิตฺถมฺปิ เต มโน, อิติปิ เต จิตฺต’นฺติฯ โส พหุํ เจปิ อาทิสติ, ตเถว ตํ โหติ, โน อญฺญถาฯ อิธ ปน, ภิกฺขเว, เอกโจฺจ น เหว โข นิมิเตฺตน อาทิสติ, นปิ มนุสฺสานํ วา อมนุสฺสานํ วา เทวตานํ วา สทฺทํ สุตฺวา อาทิสติ, นปิ วิตกฺกยโต วิจารยโต วิตกฺกวิปฺผารสทฺทํ  สุตฺวา อาทิสติ, อปิ จ โข อวิตกฺกํ อวิจารํ สมาธิํ สมาปนฺนสฺส เจตสา เจโต ปริจฺจ ปชานาติ – ‘ยถา อิมสฺส โภโต มโนสงฺขารา  ปณิหิตา อิมสฺส  จิตฺตสฺส อนนฺตรา อมุกํ นาม วิตกฺกํ วิตกฺกยิสฺสตี’ติ  ฯ โส พหุํ เจปิ อาทิสติ, ตเถว ตํ โหติ, โน อญฺญถาฯ อิทํ วุจฺจติ, ภิกฺขเว, อาเทสนาปาฎิหาริยํฯ</p>


<p> อิธ, ภิกฺขเว, เอกโจฺจ เอวมนุสาสติ – ‘เอวํ วิตเกฺกถ, มา เอวํ วิตกฺกยิตฺถฯ เอวํ มนสิ กโรถ, มา เอวํ มนสิ กริตฺถฯ อิทํ ปชหถ, อิทํ อุปสมฺปชฺช วิหรถา’ติฯ อิทํ วุจฺจติ, ภิกฺขเว, อนุสาสนีปาฎิหาริยํฯ อิมานิ โข, ภิกฺขเว, ตีณิ ปาฎิหาริยานิ’’ฯ</p>


<p> เนกฺขมฺมํ อิชฺฌตีติ – อิทฺธิฯ กามจฺฉนฺทํ ปฎิหรตีติ – ปาฎิหาริยํฯ เย เตน เนกฺขเมฺมน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘ตํ โข ปน เนกฺขมฺมํ เอวํ อาเสวิตพฺพํ, เอวํ ภาเวตพฺพํ , เอวํ พหุลีกาตพฺพํ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p>อพฺยาปาโท อิชฺฌตีติ – อิทฺธิฯ พฺยาปาทํ ปฎิหรตีติ – ปาฎิหาริยํฯ เย เตน อพฺยาปาเทน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘โส โข ปน อพฺยาปาโท เอวํ อาเสวิตโพฺพ, เอวํ ภาเวตโพฺพ, เอวํ พหุลีกาตโพฺพ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p>อาโลกสญฺญา อิชฺฌตีติ – อิทฺธิฯ ถินมิทฺธํ ปฎิหรตีติ – ปาฎิหาริยํฯ เย ตาย อาโลกสญฺญาย สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ  – อาเทสนาปาฎิหาริยํฯ ‘‘สา โข ปน อาโลกสญฺญา เอวํ อาเสวิตพฺพา, เอวํ ภาเวตพฺพา, เอวํ พหุลีกาตพฺพา, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p>อวิเกฺขโป อิชฺฌตีติ – อิทฺธิฯ อุทฺธจฺจํ ปฎิหรตีติ – ปาฎิหาริยํฯ เย เตน อวิเกฺขเปน สมนฺนาคตา, สเพฺพ เต วิสุทฺธจิตฺตา  อนาวิลสงฺกปฺปาติ – อาเทสนาปาฎิหาริยํฯ ‘‘โส โข ปน อวิเกฺขโป เอวํ อาเสวิตโพฺพ, เอวํ ภาเวตโพฺพ, เอวํ พหุลีกาตโพฺพ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p>ธมฺมววตฺถานํ อิชฺฌตีติ – อิทฺธิฯ วิจิกิจฺฉํ ปฎิหรตีติ – ปาฎิหาริยํฯ เย เตน ธมฺมววตฺถาเนน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘ตํ  โข ปน ธมฺมววตฺถานํ เอวํ อาเสวิตพฺพํ, เอวํ ภาเวตพฺพํ, เอวํ พหุลีกาตพฺพํ, เอวํ ตทนุธมฺมตา, สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p>ญาณํ อิชฺฌตีติ – อิทฺธิฯ อวิชฺชํ ปฎิหรตีติ – ปาฎิหาริยํฯ เย เตน ญาเณน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘ตํ โข ปน ญาณํ เอวํ อาเสวิตพฺพํ, เอวํ ภาเวตพฺพํ, เอวํ พหุลีกาตพฺพํ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p>ปาโมชฺชํ อิชฺฌตีติ – อิทฺธิฯ อรติํ ปฎิหรตีติ – ปาฎิหาริยํฯ เย เตน ปาโมเชฺชน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘ตํ โข ปน ปาโมชฺชํ เอวํ อาเสวิตพฺพํ, เอวํ ภาเวตพฺพํ , เอวํ พหุลีกาตพฺพํ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํ…เป.…ฯ</p>


<p>ปฐมํ ฌานํ อิชฺฌตีติ – อิทฺธิฯ นีวรเณ ปฎิหรตีติ – ปาฎิหาริยํฯ เย เตน ปฐเมน ฌาเนน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘ตํ โข ปน ปฐมํ ฌานํ เอวํ อาเสวิตพฺพํ, เอวํ ภาเวตพฺพํ, เอวํ พหุลีกาตพฺพํ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํ…เป.…ฯ</p>


<p>อรหตฺตมโคฺค อิชฺฌตีติ – อิทฺธิฯ สพฺพกิเลเส ปฎิหรตีติ – ปาฎิหาริยํฯ เย เตน อรหตฺตมเคฺคน สมนฺนาคตา, สเพฺพ เต วิสุทฺธจิตฺตา อนาวิลสงฺกปฺปาติ – อาเทสนาปาฎิหาริยํฯ ‘‘โส โข ปน อรหตฺตมโคฺค เอวํ อาเสวิตโพฺพ, เอวํ ภาเวตโพฺพ, เอวํ พหุลีกาตโพฺพ, เอวํ ตทนุธมฺมตา สติ อุปฎฺฐาเปตพฺพา’’ติ – อนุสาสนีปาฎิหาริยํฯ</p>


<p> เนกฺขมฺมํ อิชฺฌตีติ – อิทฺธิฯ กามจฺฉนฺทํ ปฎิหรตีติ – ปาฎิหาริยํฯ ยา จ อิทฺธิ ยญฺจ ปาฎิหาริยํ, อิทํ วุจฺจติ อิทฺธิปาฎิหาริยํฯ อพฺยาปาโท อิชฺฌตีติ – อิทฺธิฯ พฺยาปาทํ ปฎิหรตีติ – ปาฎิหาริยํฯ ยา จ อิทฺธิ ยญฺจ ปาฎิหาริยํ, อิทํ วุจฺจติ อิทฺธิปาฎิหาริยํฯ อาโลกสญฺญา อิชฺฌตีติ – อิทฺธิฯ ถินมิทฺธํ ปฎิหรตีติ – ปาฎิหาริยํ…เป.… อรหตฺตมโคฺค อิชฺฌตีติ – อิทฺธิฯ สพฺพกิเลเส ปฎิหรตีติ – ปาฎิหาริยํฯ ยา จ อิทฺธิ ยญฺจ ปาฎิหาริยํ, อิทํ วุจฺจติ อิทฺธิปาฎิหาริยนฺติ ฯ</p>

</p>


<h2>๗. สมสีสกถา</h2>
<p> สพฺพธมฺมานํ    สมฺมาสมุเจฺฉเท นิโรเธ จ อนุปฎฺฐานตา ปญฺญา สมสีสเฎฺฐ ญาณํฯ</p>


<p>นฺติ ปญฺจกฺขนฺธา, ทฺวาทสายตนานิ, อฎฺฐารส ธาตุโย, กุสลา ธมฺมา, อกุสลา ธมฺมา, อพฺยากตา ธมฺมา, กามาวจรา ธมฺมา, รูปาวจรา ธมฺมา, อรูปาวจรา ธมฺมา, อปริยาปนฺนา ธมฺมาฯ ติ เนกฺขเมฺมน  กามจฺฉนฺทํ สมฺมา สมุจฺฉินฺทติ, อพฺยาปาเทน พฺยาปาทํ สมฺมา สมุจฺฉินฺทติ, อาโลกสญฺญาย ถินมิทฺธํ สมฺมา สมุจฺฉินฺทติ, อวิเกฺขเปน อุทฺธจฺจํ สมฺมา สมุจฺฉินฺทติ, ธมฺมววตฺถาเนน วิจิกิจฺฉํ สมฺมา สมุจฺฉินฺทติ, ญาเณน อวิชฺชํ สมฺมา สมุจฺฉินฺทติ, ปาโมเชฺชน อรติํ สมฺมา สมุจฺฉินฺทติ, ปฐเมน ฌาเนน นีวรเณ สมฺมา สมุจฺฉินฺทติ…เป.… อรหตฺตมเคฺคน สพฺพกิเลเส สมฺมา สมุจฺฉินฺทติฯ</p>


<p>ติ เนกฺขเมฺมน กามจฺฉนฺทํ นิโรเธติ, อพฺยาปาเทน พฺยาปาทํ นิโรเธติ, อาโลกสญฺญาย ถินมิทฺธํ นิโรเธติ, อวิเกฺขเปน  อุทฺธจฺจํ นิโรเธติ, ธมฺมววตฺถาเนน วิจิกิจฺฉํ นิโรเธติ, ญาเณน อวิชฺชํ นิโรเธติ, ปาโมเชฺชน อรติํ นิโรเธติ, ปฐเมน ฌาเนน นีวรเณ นิโรเธติ…เป.… อรหตฺตมเคฺคน สพฺพกิเลเส นิโรเธติฯ</p>


<p>ติ เนกฺขมฺมํ ปฎิลทฺธสฺส กามจฺฉโนฺท น อุปฎฺฐาติ, อพฺยาปาทํ ปฎิลทฺธสฺส พฺยาปาโท น อุปฎฺฐาติ, อาโลกสญฺญํ ปฎิลทฺธสฺส ถินมิทฺธํ น อุปฎฺฐาติ, อวิเกฺขปํ ปฎิลทฺธสฺส อุทฺธจฺจํ น อุปฎฺฐาติ, ธมฺมววตฺถานํ ปฎิลทฺธสฺส วิจิกิจฺฉา น อุปฎฺฐาติ, ญาณํ ปฎิลทฺธสฺส อวิชฺชา น อุปฎฺฐาติ, ปาโมชฺชํ ปฎิลทฺธสฺส อรติ น อุปฎฺฐาติ, ปฐมํ ฌานํ ปฎิลทฺธสฺส   นีวรณา น อุปฎฺฐนฺติ…เป.… อรหตฺตมคฺคํ ปฎิลทฺธสฺส สพฺพกิเลสา น อุปฎฺฐนฺติฯ</p>


<p>นฺติ กามจฺฉนฺทสฺส ปหีนตฺตา เนกฺขมฺมํ สมํ, พฺยาปาทสฺส ปหีนตฺตา อพฺยาปาโท สมํ, ถินมิทฺธสฺส ปหีนตฺตา อาโลกสญฺญา สมํ, อุทฺธจฺจสฺส ปหีนตฺตา อวิเกฺขโป สมํ, วิจิกิจฺฉาย ปหีนตฺตา ธมฺมววตฺถานํ สมํ, อวิชฺชาย ปหีนตฺตา ญาณํ สมํ, อรติยา ปหีนตฺตา ปาโมชฺชํ สมํ, นีวรณานํ ปหีนตฺตา ปฐมํ ฌานํ สมํ…เป.… สพฺพกิเลสานํ ปหีนตฺตา อรหตฺตมโคฺค สมํฯ</p>


<p>นฺติ เตรส สีสานิ – ปลิโพธสีสญฺจ ตณฺหา, วินิพนฺธนสีสญฺจ มาโน , ปรามาสสีสญฺจ ทิฎฺฐิ, วิเกฺขปสีสญฺจ อุทฺธจฺจํ, สํกิเลสสีสญฺจ อวิชฺชา, อธิโมกฺขสีสญฺจ สทฺธา, ปคฺคหสีสญฺจ วีริยํ, อุปฎฺฐานสีสญฺจ สติ, อวิเกฺขปสีสญฺจ สมาธิ, ทสฺสนสีสญฺจ ปญฺญา, ปวตฺตสีสญฺจ ชีวิตินฺทฺริยํ, โคจรสีสญฺจ วิโมโกฺข, สงฺขารสีสญฺจ นิโรโธติฯ</p>

</p>


<h2>๘. สติปฎฺฐานกถา</h2>
<p> สาวตฺถินิทานํ  ฯ ‘‘จตฺตาโรเม , ภิกฺขเว, สติปฎฺฐานาฯ กตเม จตฺตาโร? อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ เวทนาสุ…เป.… จิเตฺต… ธเมฺมสุ ธมฺมานุปสฺสี วิหรติ อาตาปี สมฺปชาโน สติมา, วิเนยฺย โลเก อภิชฺฌาโทมนสฺสํฯ อิเม โข, ภิกฺขเว, จตฺตาโร สติปฎฺฐานา’’ติฯ</p>


<p> [ก] กถํ  อิเธกโจฺจ ปถวีกายํ อนิจฺจโต อนุปสฺสติ, โน นิจฺจโต; ทุกฺขโต อนุปสฺสติ, โน สุขโต; อนตฺตโต อนุปสฺสติ, โน อตฺตโต; นิพฺพินฺทติ, โน นนฺทติ; วิรชฺชติ, โน รชฺชติ; นิโรเธติ, โน สมุเทติ, ปฎินิสฺสชฺชติ, โน อาทิยติ ฯ อนิจฺจโต อนุปสฺสโนฺต นิจฺจสญฺญํ ปชหติ, ทุกฺขโต อนุปสฺสโนฺต สุขสญฺญํ ปชหติ, อนตฺตโต อนุปสฺสโนฺต อตฺตสญฺญํ ปชหติ, นิพฺพินฺทโนฺต นนฺทิํ ปชหติ, วิรชฺชโนฺต ราคํ ปชหติ, นิโรเธโนฺต สมุทยํ ปชหติ, ปฎินิสฺสชฺชโนฺต อาทานํ ปชหติฯ อิเมหิ สตฺตหิ อากาเรหิ กายํ อนุปสฺสติฯ กาโย อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน ญาเณน ตํ กายํ อนุปสฺสติฯ เตน วุจฺจติ – ‘‘กาเย กายานุปสฺสนาสติปฎฺฐานา’’ฯ</p>


<p>ติ จตโสฺส ภาวนา – ตตฺถ ชาตานํ ธมฺมานํ อนติวตฺตนเฎฺฐน ภาวนา, อินฺทฺริยานํ เอกรสเฎฺฐน ภาวนา, ตทุปควีริยวาหนเฎฺฐน ภาวนา, อาเสวนเฎฺฐน ภาวนาฯ</p>


<p>อิเธกโจฺจ อาโปกายํ…เป.… เตโชกายํ… วาโยกายํ… เกสกายํ… โลมกายํ… ฉวิกายํ… จมฺมกายํ… มํสกายํ… รุธิรกายํ… นฺหารุกายํ  … อฎฺฐิกายํ… อฎฺฐิมิญฺชกายํ  อนิจฺจโต อนุปสฺสติ, โน นิจฺจโต; ทุกฺขโต อนุปสฺสติ, โน สุขโต ; อนตฺตโต อนุปสฺสติ, โน อตฺตโต; นิพฺพินฺทติ, โน นนฺทติ; วิรชฺชติ, โน รชฺชติ, นิโรเธติ, โน สมุเทติ; ปฎินิสฺสชฺชติ, โน อาทิยติฯ อนิจฺจโต อนุปสฺสโนฺต นิจฺจสญฺญํ ปชหติ, ทุกฺขโต อนุปสฺสโนฺต สุขสญฺญํ ปชหติ, อนตฺตโต อนุปสฺสโนฺต อตฺตสญฺญํ ปชหติ, นิพฺพินฺทโนฺต  นนฺทิํ ปชหติ, วิรชฺชโนฺต ราคํ ปชหติ, นิโรเธโนฺต สมุทยํ ปชหติ, ปฎินิสฺสชฺชโนฺต อาทานํ ปชหติ ฯ อิเมหิ สตฺตหิ อากาเรหิ กายํ อนุปสฺสติฯ กาโย อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน ญาเณน ตํ กายํ อนุปสฺสติฯ เตน วุจฺจติ – ‘‘กาเย กายานุปสฺสนาสติปฎฺฐานา’’ฯ</p>


<p>ติ จตโสฺส ภาวนา – ตตฺถ ชาตานํ ธมฺมานํ อนติวตฺตนเฎฺฐน ภาวนา, อินฺทฺริยานํ เอกรสเฎฺฐน ภาวนา, ตทุปควีริยวาหนเฎฺฐน ภาวนา, อาเสวนเฎฺฐน ภาวนาฯ เอวํ กาเย กายานุปสฺสี วิหรติฯ</p>


<p>[ข] กถํ  อิเธกโจฺจ สุขํ เวทนํ อนิจฺจโต อนุปสฺสติ, โน นิจฺจโต…เป.… ปฎินิสฺสชฺชติ, โน อาทิยติฯ อนิจฺจโต อนุปสฺสโนฺต นิจฺจสญฺญํ ปชหติ…เป.… ปฎินิสฺสชฺชโนฺต อาทานํ ปชหติฯ อิเมหิ สตฺตหิ อากาเรหิ เวทนํ อนุปสฺสติฯ เวทนา อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน ญาเณน ตํ เวทนํ อนุปสฺสติฯ เตน วุจฺจติ – ‘‘เวทนาสุ เวทนานุปสฺสนาสติปฎฺฐานา’’ฯ</p>


<p>ติ จตโสฺส ภาวนา…เป.… อาเสวนเฎฺฐน ภาวนา…เป.… อิเธกโจฺจ ทุกฺขํ เวทนํ…เป.… อทุกฺขมสุขํ เวทนํ… สามิสํ สุขํ เวทนํ… นิรามิสํ สุขํ เวทนํ… สามิสํ ทุกฺขํ เวทนํ… นิรามิสํ ทุกฺขํ เวทนํ… สามิสํ อทุกฺขมสุขํ เวทนํ… นิรามิสํ อทุกฺขมสุขํ เวทนํ… จกฺขุสมฺผสฺสชํ เวทนํ… โสตสมฺผสฺสชํ เวทนํ… ฆานสมฺผสฺสชํ เวทนํ… ชิวฺหาสมฺผสฺสชํ เวทนํ… กายสมฺผสฺสชํ เวทนํ… มโนสมฺผสฺสชํ เวทนํ อนิจฺจโต อนุปสฺสติ, โน นิจฺจโต…เป.… ปฎินิสฺสชฺชติ, โน อาทิยติฯ อนิจฺจโต อนุปสฺสโนฺต นิจฺจสญฺญํ ปชหติ…เป.… ปฎินิสฺสชฺชโนฺต อาทานํ ปชหติฯ อิเมหิ สตฺตหิ อากาเรหิ เวทนํ อนุปสฺสติฯ เวทนา อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน ญาเณน ตํ เวทนํ อนุปสฺสติฯ เตน วุจฺจติ – ‘‘เวทนาสุ เวทนานุปสฺสนาสติปฎฺฐานา’’ฯ</p>


<p>ติ  จตโสฺส ภาวนา…เป.… เอวํ เวทนาสุ เวทนานุปสฺสี วิหรติฯ</p>


<p>[ค] กถํ    อิเธกโจฺจ สราคํ จิตฺตํ อนิจฺจโต อนุปสฺสติ, โน นิจฺจโต…เป.… ปฎินิสฺสชฺชติ, โน อาทิยติฯ อนิจฺจโต อนุปสฺสโนฺต นิจฺจสญฺญํ ปชหติ…เป.… ปฎินิสฺสชฺชโนฺต อาทานํ ปชหติ ฯ อิเมหิ สตฺตหิ อากาเรหิ จิตฺตํ อนุปสฺสติฯ จิตฺตํ อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน ญาเณน ตํ จิตฺตํ อนุปสฺสติฯ เตน วุจฺจติ – ‘‘จิเตฺต จิตฺตานุปสฺสนาสติปฎฺฐานา’’ฯ</p>


<p>ติ จตโสฺส ภาวนา…เป.… อาเสวนเฎฺฐน ภาวนาฯ</p>


<p>อิเธกโจฺจ วีตราคํ จิตฺตํ…เป.… สโทสํ จิตฺตํ… วีตโทสํ จิตฺตํ… สโมหํ จิตฺตํ… วีตโมหํ จิตฺตํ… สํขิตฺตํ จิตฺตํ… วิกฺขิตฺตํ จิตฺตํ… มหคฺคตํ จิตฺตํ… อมหคฺคตํ จิตฺตํ… สอุตฺตรํ จิตฺตํ… อนุตฺตรํ จิตฺตํ… สมาหิตํ จิตฺตํ… อสมาหิตํ จิตฺตํ… วิมุตฺตํ จิตฺตํ… อวิมุตฺตํ จิตฺตํ… จกฺขุวิญฺญาณํ… โสตวิญฺญาณํ… ฆานวิญฺญาณํ… ชิวฺหาวิญฺญาณํ… กายวิญฺญาณํ… มโนวิญฺญาณํ อนิจฺจโต อนุปสฺสติ, โน นิจฺจโต…เป.… ปฎินิสฺสชฺชติ, โน อาทิยติฯ  นิจฺจสญฺญํ ปชหติ…เป.… ปฎินิสฺสชฺชโนฺต อาทานํ ปชหติฯ อิเมหิ สตฺตหิ อากาเรหิ จิตฺตํ อนุปสฺสติฯ จิตฺตํ อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน  ญาเณน ตํ จิตฺตํ อนุปสฺสติฯ เตน วุจฺจติ – ‘‘จิเตฺต จิตฺตานุปสฺสนาสติปฎฺฐานา’’ฯ</p>


<p>ติ จตโสฺส ภาวนา…เป.… อาเสวนเฎฺฐน ภาวนาฯ เอวํ จิเตฺต จิตฺตานุปสฺสี วิหรติฯ</p>


<p>[ฆ] กถํ  อิเธกโจฺจ ฐเปตฺวา กายํ ฐเปตฺวา เวทนํ ฐเปตฺวา จิตฺตํ ตทวเสเส ธเมฺม อนิจฺจโต อนุปสฺสติ, โน นิจฺจโต; ทุกฺขโต อนุปสฺสติ, โน สุขโต; อนตฺตโต อนุปสฺสติ, โน อตฺตโต; นิพฺพินฺทติ, โน นนฺทติ; วิรชฺชติ, โน รชฺชติ; นิโรเธติ, โน สมุเทติ; ปฎินิสฺสชฺชติ, โน อาทิยติฯ อนิจฺจโต อนุปสฺสโนฺต นิจฺจสญฺญํ ปชหติ, ทุกฺขโต อนุปสฺสโนฺต สุขสญฺญํ ปชหติ, อนตฺตโต อนุปสฺสโนฺต อตฺตสญฺญํ ปชหติ, นิพฺพินฺทโนฺต นนฺทิํ ปชหติ, วิรชฺชโนฺต ราคํ ปชหติ, นิโรเธโนฺต สมุทยํ ปชหติ, ปฎินิสฺสชฺชโนฺต อาทานํ ปชหติฯ อิเมหิ สตฺตหิ อากาเรหิ เต ธเมฺม อนุปสฺสติฯ ธมฺมา อุปฎฺฐานํ, โน สติฯ สติ อุปฎฺฐานเญฺจว สติ จฯ ตาย สติยา เตน ญาเณน เต  ธเมฺม อนุปสฺสติฯ เตน วุจฺจติ – ‘‘ธเมฺมสุ ธมฺมานุปสฺสนาสติปฎฺฐานา’’ฯ</p>


<p>ติ   จตโสฺส ภาวนา – ตตฺถ ชาตานํ ธมฺมานํ อนติวตฺตนเฎฺฐน ภาวนา, อินฺทฺริยานํ เอกรสเฎฺฐน ภาวนา, ตทุปควีริยวาหนเฎฺฐน ภาวนา, อาเสวนเฎฺฐน ภาวนาฯ เอวํ  ธเมฺมสุ ธมฺมานุปสฺสี วิหรตีติฯ</p>

</p>


<h2>๙. วิปสฺสนากถา</h2>
<p> เอวํ   เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘โส วต, ภิกฺขเว, ภิกฺขุ กญฺจิ  สงฺขารํ นิจฺจโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – เนตํ ฐานํ วิชฺชติ; อนุโลมิกาย ขนฺติยา อสมนฺนาคโต สมฺมตฺตนิยามํ โอกฺกมิสฺสตีติ – เนตํ ฐานํ วิชฺชติ; สมฺมตฺตนิยามํ อโนกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา  สจฺฉิกริสฺสตีติ – เนตํ ฐานํ วิชฺชติฯ</p>


<p>‘‘โส วต, ภิกฺขเว, ภิกฺขุ สพฺพสงฺขาเร อนิจฺจโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – ฐานเมตํ วิชฺชติ; อนุโลมิกาย ขนฺติยา สมนฺนาคโต สมฺมตฺตนิยามํ โอกฺกมิสฺสตีติ – ฐานเมตํ วิชฺชติ, สมฺมตฺตนิยามํ โอกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – ฐานเมตํ วิชฺชติฯ</p>


<p>‘‘โส วต, ภิกฺขเว, ภิกฺขุ กญฺจิ สงฺขารํ สุขโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – เนตํ ฐานํ วิชฺชติ; อนุโลมิกาย ขนฺติยา อสมนฺนาคโต สมฺมตฺตนิยามํ โอกฺกมิสฺสตีติ  – เนตํ  ฐานํ วิชฺชติ; สมฺมตฺตนิยามํ อโนกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – เนตํ ฐานํ วิชฺชติ ฯ</p>


<p>‘‘โส  วต, ภิกฺขเว, ภิกฺขุ สพฺพสงฺขาเร ทุกฺขโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – ฐานเมตํ วิชฺชติ; อนุโลมิกาย ขนฺติยา สมนฺนาคโต สมฺมตฺตนิยามํ โอกฺกมิสฺสตีติ – ฐานเมตํ วิชฺชติ; สมฺมตฺตนิยามํ โอกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – ฐานเมตํ วิชฺชติฯ</p>


<p>‘‘โส วต, ภิกฺขเว, ภิกฺขุ กญฺจิ ธมฺมํ อตฺตโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – เนตํ ฐานํ วิชฺชติ; อนุโลมิกาย ขนฺติยา อสมนฺนาคโต สมฺมตฺตนิยามํ โอกฺกมิสฺสตีติ – เนตํ ฐานํ วิชฺชติ; สมฺมตฺตนิยามํ อโนกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – เนตํ ฐานํ วิชฺชติฯ</p>


<p>‘‘โส วต, ภิกฺขเว, ภิกฺขุ สพฺพธเมฺม  อนตฺตโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – ฐานเมตํ วิชฺชติ; อนุโลมิกาย ขนฺติยา สมนฺนาคโต สมฺมตฺตนิยามํ โอกฺกมิสฺสตีติ – ฐานเมตํ วิชฺชติ; สมฺมตฺตนิยามํ โอกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – ฐานเมตํ วิชฺชติฯ</p>


<p>‘‘โส วต, ภิกฺขเว, ภิกฺขุ นิพฺพานํ ทุกฺขโต สมนุปสฺสโนฺต  อนุโลมิกาย ขนฺติยา สมนฺนาคโต ภวิสฺสตีติ – เนตํ ฐานํ วิชฺชติ; อนุโลมิกาย ขนฺติยา อสมนฺนาคโต สมฺมตฺตนิยามํ โอกฺกมิสฺสตีติ – เนตํ ฐานํ วิชฺชติ; สมฺมตฺตนิยามํ อโนกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – เนตํ ฐานํ วิชฺชติฯ</p>


<p>‘‘โส วต, ภิกฺขเว, ภิกฺขุ นิพฺพานํ สุขโต สมนุปสฺสโนฺต อนุโลมิกาย ขนฺติยา สมนฺนาคโต ภวิสฺสตีติ – ฐานเมตํ วิชฺชติ; อนุโลมิกาย  ขนฺติยา สมนฺนาคโต สมฺมตฺตนิยามํ โอกฺกมิสฺสตีติ – ฐานเมตํ วิชฺชติ; สมฺมตฺตนิยามํ โอกฺกมมาโน โสตาปตฺติผลํ วา สกทาคามิผลํ วา อนาคามิผลํ วา อรหตฺตํ วา สจฺฉิกริสฺสตีติ – ฐานเมตํ วิชฺชติ’’ฯ</p>


<p> กติหากาเรหิ   อนุโลมิกํ ขนฺติํ ปฎิลภติ, กติหากาเรหิ สมฺมตฺตนิยามํ โอกฺกมติ? จตฺตารีสาย อากาเรหิ อนุโลมิกํ ขนฺติํ ปฎิลภติ, จตฺตารีสาย อากาเรหิ สมฺมตฺตนิยามํ โอกฺกมติฯ</p>


<p>กตเมหิ จตฺตารีสาย อากาเรหิ อนุโลมิกํ ขนฺติํ ปฎิลภติ, กตมหิ จตฺตารีสาย อากาเรหิ สมฺมตฺตนิยามํ โอกฺกมติ? ปญฺจกฺขเนฺธ อนิจฺจโต ทุกฺขโต โรคโต คณฺฑโต สลฺลโต อฆโต อาพาธโต ปรโต ปโลกโต อีติโต อุปทฺทวโต ภยโต อุปสคฺคโต จลโต ปภงฺคุโต  อทฺธุวโต อตาณโต  อเลณโต อสรณโต ริตฺตโต  ตุจฺฉโต สุญฺญโต อนตฺตโต อาทีนวโต วิปริณามธมฺมโต อสารกโต อฆมูลโต วธกโต วิภวโต สาสวโต สงฺขตโต มารามิสโต ชาติธมฺมโต ชราธมฺมโต พฺยาธิธมฺมโต มรณธมฺมโต โสกธมฺมโต ปริเทวธมฺมโต อุปายาสธมฺมโต สํกิเลสิกธมฺมโตฯ</p>


<p> ปญฺจกฺขเนฺธ อนิจฺจโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ นิจฺจํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ทุกฺขโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ สุขํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ โรคโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อาโรคฺยํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ คณฺฑโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อคณฺฑํ  นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ สลฺลโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ วิสลฺลํ  นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ  อฆโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนโฆ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อาพาธโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนาพาโธ นิพฺพานนฺติ   ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ปรโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อปรปฺปจฺจยํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ปโลกโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อปโลกธโมฺม นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อีติโต ปสฺสโนฺต  อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนีติกํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ อุปทฺทวโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนุปทฺทวํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ภยโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อภยํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อุปสคฺคโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนุปสคฺคํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ จลโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อจลํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ปภงฺคุโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อปภงฺคุ  นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ อทฺธุวโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ  นิโรโธ ธุวํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อตาณโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ ตาณํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อเลณโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ เลณํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อสรณโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ สรณํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ  ริตฺตโต ปสฺสโนฺต อนุโลมิกํ  ขนฺติํ ปฎิลภติฯ ปญฺจนฺนํ ขนฺธานํ นิโรโธ อริตฺตํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ ตุจฺฉโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อตุจฺฉํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ สุญฺญโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ ปรมสุญฺญํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อนตฺตโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ ปรมตฺถํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อาทีนวโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนาทีนวํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ วิปริณามธมฺมโต  ปสฺสโนฺต อนุโลมิกํ  ขนฺติํ ปฎิลภติฯ ปญฺจนฺนํ ขนฺธานํ นิโรโธ อวิปริณามธมฺมํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ อสารกโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ สารํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อฆมูลโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนฆมูลํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ วธกโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อวธกํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ วิภวโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อวิภวํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ สาสวโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนาสวํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ สงฺขตโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อสงฺขตํ นิพฺพานนฺติ ปสฺสโนฺต สมฺมตฺตนิยามํ  โอกฺกมติฯ ปญฺจกฺขเนฺธ มารามิสโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ นิรามิสํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ชาติธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อชาตํ นิพฺพานนฺติ ปสฺสโนฺต สมฺมตฺตนิยามํ  โอกฺกมติฯ ปญฺจกฺขเนฺธ ชราธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ  นิโรโธ อชรํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ พฺยาธิธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อพฺยาธิ  นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p>ปญฺจกฺขเนฺธ มรณธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อมตํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ โสกธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อโสกํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ ปริเทวธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อปริเทวํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ อุปายาสธมฺมโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อนุปายาสํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ ปญฺจกฺขเนฺธ สํกิเลสิกธมฺมโต  ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ อสํกิลิฎฺฐํ นิพฺพานนฺติ ปสฺสโนฺต สมฺมตฺตนิยามํ โอกฺกมติฯ</p>


<p> อนิจฺจโตติ, อนิจฺจานุปสฺสนาฯ ทุกฺขโตติ, ทุกฺขานุปสฺสนาฯ โรคโตติ , ทุกฺขานุปสฺสนาฯ คณฺฑโตติ, ทุกฺขานุปสฺสนาฯ สลฺลโตติ, ทุกฺขานุปสฺสนาฯ อฆโตติ, ทุกฺขานุปสฺสนาฯ อาพาธโตติ, ทุกฺขานุปสฺสนาฯ ปรโตติ, อนตฺตานุปสฺสนาฯ ปโลกโตติ, อนิจฺจานุปสฺสนาฯ อีติโตติ, ทุกฺขานุปสฺสนาฯ</p>


<p>อุปทฺทวโตติ, ทุกฺขานุปสฺสนาฯ ภยโตติ, ทุกฺขานุปสฺสนา ฯ อุปสคฺคโตติ, ทุกฺขานุปสฺสนาฯ จลโตติ, อนิจฺจานุปสฺสนาฯ ปภงฺคุโตติ, อนิจฺจานุปสฺสนาฯ อทฺธุวโตติ, อนิจฺจานุปสฺสนาฯ อตาณโตติ, ทุกฺขานุปสฺสนาฯ อเลณโตติ, ทุกฺขานุปสฺสนาฯ อสรณโตติ, ทุกฺขานุปสฺสนาฯ ริตฺตโตติ, อนตฺตานุปสฺสนาฯ</p>


<p>ตุจฺฉโตติ, อนตฺตานุปสฺสนาฯ สุญฺญโตติ, อนตฺตานุปสฺสนาฯ อนตฺตโตติ , อนตฺตานุปสฺสนาฯ อาทีนวโตติ, ทุกฺขานุปสฺสนาฯ วิปริณามธมฺมโตติ, อนิจฺจานุปสฺสนาฯ อสารกโตติ, อนตฺตานุปสฺสนาฯ อฆมูลโตติ , ทุกฺขานุปสฺสนาฯ วธกโตติ, ทุกฺขานุปสฺสนาฯ วิภวโตติ, อนิจฺจานุปสฺสนาฯ สาสวโตติ, ทุกฺขานุปสฺสนาฯ</p>


<p>สงฺขตโตติ, อนิจฺจานุปสฺสนาฯ มารามิสโตติ, ทุกฺขานุปสฺสนาฯ ชาติธมฺมโตติ, ทุกฺขานุปสฺสนาฯ ชราธมฺมโตติ, ทุกฺขานุปสฺสนาฯ พฺยาธิธมฺมโตติ, ทุกฺขานุปสฺสนาฯ มรณธมฺมโตติ, อนิจฺจานุปสฺสนาฯ โสกธมฺมโตติ, ทุกฺขานุปสฺสนาฯ ปริเทวธมฺมโตติ, ทุกฺขานุปสฺสนาฯ อุปายาสธมฺมโตติ, ทุกฺขานุปสฺสนาฯ สํกิเลสิกธมฺมโตติ, ทุกฺขานุปสฺสนาฯ</p>


<p>อิเมหิ จตฺตาลีสาย อากาเรหิ อนุโลมิกํ ขนฺติํ ปฎิลภติฯ อิเมหิ จตฺตาลีสาย อากาเรหิ สมฺมตฺตนิยามํ โอกฺกมติฯ</p>


<p>อิเมหิ  จตฺตาลีสาย อากาเรหิ อนุโลมิกํ ขนฺติํ ปฎิลภนฺตสฺส, อิเมหิ จตฺตาลีสาย อากาเรหิ สมฺมตฺตนิยามํ โอกฺกมนฺตสฺส กติ อนิจฺจานุปสฺสนา, กติ ทุกฺขานุปสฺสนา, กติ อนตฺตานุปสฺสนา?</p>


<p>
ปญฺจวีสติ  
อนตฺตานุปสฺสนา, ปญฺญาส อนิจฺจานุปสฺสนา;  
  
สตํ ปญฺจวีสติ เจว, ยานิ ทุเกฺข ปวุจฺจเรติฯ  
</p>
  
วิปสฺสนากถา นิฎฺฐิตาฯ  
</p>
  
<h2>๑๐. มาติกากถา</h2>
<p> นิจฺฉาโต   , โมโกฺข วิโมโกฺข, วิชฺชาวิมุตฺติ, อธิสีลํ, อธิจิตฺตํ, อธิปญฺญา, ปสฺสทฺธิ, ญาณํ, ทสฺสนํ วิสุทฺธิ  เนกฺขมฺมํ, นิสฺสรณํ ปวิเวโก, โวสฺสโคฺค, จริยา, ฌานวิโมโกฺข, ภาวนา, อธิฎฺฐานํ, ชีวิตํฯ</p>


<p> ติ  เนกฺขเมฺมน กามจฺฉนฺทโต นิจฺฉาโต, อพฺยาปาเทน พฺยาปาทโต นิจฺฉาโต…เป.… ปฐเมน ฌาเนน นีวรเณหิ นิจฺฉาโต…เป.… อรหตฺตมเคฺคน สพฺพกิเลเสหิ นิจฺฉาโตฯ</p>


<p>ติ เนกฺขเมฺมน กามจฺฉนฺทโต มุจฺจตีติ – โมโกฺข วิโมโกฺขฯ อพฺยาปาเทน พฺยาปาทโต มุจฺจตีติ – โมโกฺข วิโมโกฺข…เป.… ปฐเมน ฌาเนน นีวรเณหิ มุจฺจตีติ – โมโกฺข วิโมโกฺข…เป.… อรหตฺตมเคฺคน สพฺพกิเลเสหิ  มุจฺจตีติ – โมโกฺข วิโมโกฺขฯ</p>


<p>ติ เนกฺขมฺมํ วิชฺชตีติ วิชฺชา, กามจฺฉนฺทโต มุจฺจตีติ วิมุตฺติฯ วิชฺชโนฺต มุจฺจติ, มุจฺจโนฺต วิชฺชตีติ – วิชฺชาวิมุตฺติฯ อพฺยาปาโท  วิชฺชตีติ วิชฺชา, พฺยาปาทโต วิมุจฺจตีติ วิมุตฺติฯ วิชฺชโนฺต มุจฺจติ, มุจฺจโนฺต วิชฺชตีติ – วิชฺชาวิมุตฺติ…เป.… อรหตฺตมโคฺค วิชฺชตีติ วิชฺชา, สพฺพกิเลเสหิ มุจฺจตีติ วิมุตฺติฯ วิชฺชโนฺต มุจฺจติ, มุจฺจโนฺต วิชฺชตีติ – วิชฺชาวิมุตฺติฯ</p>


<p>ติ เนกฺขเมฺมน กามจฺฉนฺทํ, สํวรเฎฺฐน สีลวิสุทฺธิ, อวิเกฺขปเฎฺฐน จิตฺตวิสุทฺธิ, ทสฺสนเฎฺฐน ทิฎฺฐิวิสุทฺธิฯ โย ตตฺถ สํวรโฎฺฐ, อยํ อธิสีลสิกฺขา ฯ โย ตตฺถ อวิเกฺขปโฎฺฐ, อยํ อธิจิตฺตสิกฺขาฯ โย ตตฺถ ทสฺสนโฎฺฐ, อยํ  อธิปญฺญาสิกฺขาฯ อพฺยาปาเทน พฺยาปาทํ สํวรเฎฺฐน สีลวิสุทฺธิ…เป.… อรหตฺตมเคฺคน สพฺพกิเลเส สํวรเฎฺฐน สีลวิสุทฺธิ, อวิเกฺขปเฎฺฐน จิตฺตวิสุทฺธิฯ ทสฺสนเฎฺฐน ทิฎฺฐิวิสุทฺธิฯ โย ตตฺถ สํวรโฎฺฐ, อยํ อธิสีลสิกฺขาฯ โย ตตฺถ อวิเกฺขปโฎฺฐ, อยํ อธิจิตฺตสิกฺขาฯ โย ตตฺถ ทสฺสนโฎฺฐ, อยํ อธิปญฺญาสิกฺขาฯ</p>


<p>ติ เนกฺขเมฺมน กามจฺฉนฺทํ ปฎิปฺปสฺสเมฺภติ, อพฺยาปาเทน พฺยาปาทํ ปฎิปฺปสฺสเมฺภติ…เป.… อรหตฺตมเคฺคน สพฺพกิเลเส ปฎิปฺปสฺสเมฺภติฯ</p>


<p>นฺติ กามจฺฉนฺทสฺส ปหีนตฺตา เนกฺขมฺมํ ญาตเฎฺฐน ญาณํ ; พฺยาปาทสฺส ปหีนตฺตา อพฺยาปาโท ญาตเฎฺฐน ญาณํ…เป.… สพฺพกิเลสานํ ปหีนตฺตา อรหตฺตมโคฺค ญาตเฎฺฐน ญาณํฯ</p>


<p>นฺติ กามจฺฉนฺทสฺส ปหีนตฺตา เนกฺขมฺมํ ทิฎฺฐตฺตา ทสฺสนํฯ พฺยาปาทสฺส ปหีนตฺตา อพฺยาปาโท ทิฎฺฐตฺตา ทสฺสนํ…เป.… สพฺพกิเลสานํ ปหีนตฺตา อรหตฺตมโคฺค ทิฎฺฐตฺตา ทสฺสนํฯ</p>


<p>ติ  กามจฺฉนฺทํ ปชหโนฺต เนกฺขเมฺมน วิสุชฺฌติฯ พฺยาปาทํ ปชหโนฺต อพฺยาปาเทน วิสุชฺฌติ…เป.… สพฺพกิเลเส ปชหโนฺต อรหตฺตมเคฺคน วิสุชฺฌติฯ</p>


<p>นฺติ กามานเมตํ นิสฺสรณํ, ยทิทํ เนกฺขมฺมํฯ รูปานเมตํ นิสฺสรณํ, ยทิทํ อารุปฺปํฯ ยํ โข ปน กิญฺจิ ภูตํ สงฺขตํ ปฎิจฺจสมุปฺปนฺนํ, นิโรโธ ตสฺส เนกฺขมฺมํฯ พฺยาปาทสฺส อพฺยาปาโท เนกฺขมฺมํฯ ถินมิทฺธสฺส อาโลกสญฺญา เนกฺขมฺมํ…เป.… สพฺพกิเลสานํ อรหตฺตมโคฺค เนกฺขมฺมํฯ</p>


<p>นฺติ กามานเมตํ นิสฺสรณํ, ยทิทํ เนกฺขมฺมํฯ รูปานเมตํ นิสฺสรณํ, ยทิทํ อารุปฺปํฯ ยํ โข ปน กิญฺจิ ภูตํ สงฺขตํ ปฎิจฺจสมุปฺปนฺนํ, นิโรโธ ตสฺส นิสฺสรณํฯ กามจฺฉนฺทสฺส เนกฺขมฺมํ นิสฺสรณํฯ พฺยาปาทสฺส อพฺยาปาโท นิสฺสรณํ…เป.… สพฺพกิเลสานํ อรหตฺตมโคฺค นิสฺสรณํฯ</p>


<p>ติ กามจฺฉนฺทสฺส เนกฺขมฺมํ ปวิเวโก  …เป.… สพฺพกิเลสานํ อรหตฺตมโคฺค ปวิเวโก ฯ</p>


<p>ติ  เนกฺขเมฺมน กามจฺฉนฺทํ โวสฺสชฺชตีติ – โวสฺสโคฺคฯ อพฺยาปาเทน พฺยาปาทํ โวสฺสชฺชตีติ – โวสฺสโคฺค…เป.… อรหตฺตมเคฺคน สพฺพกิเลเส โวสฺสชฺชตีติ – โวสฺสโคฺคฯ</p>


<p>ติ กามจฺฉนฺทํ ปชหโนฺต เนกฺขเมฺมน จรติฯ พฺยาปาทํ ปชหโนฺต อพฺยาปาเทน จรติ…เป.… สพฺพกิเลเส ปชหโนฺต อรหตฺตมเคฺคน จรติฯ</p>


<p>ติ เนกฺขมฺมํ ฌายตีติ – ฌานํฯ กามจฺฉนฺทํ ฌาเปตีติ – ฌานํฯ ฌายโนฺต มุจฺจตีติ – ฌานวิโมโกฺขฯ ฌาเปโนฺต มุจฺจตีติ – ฌานวิโมโกฺขฯ ฌายนฺตีติ ธมฺมาฯ ฌาเปนฺตีติ กิเลเสฯ ฌาเต จ ฌาเป จ ชานาตีติ – ฌานฌายี ฯ อพฺยาปาโท ฌายตีติ ฌานํฯ พฺยาปาทํ ฌาเปตีติ – ฌานํ…เป.… อาโลกสญฺญา ฌายตีติ – ฌานํฯ ถินมิทฺธํ ฌาเปตีติ – ฌานํ…เป.… อรหตฺตมโคฺค  ฌายตีติ – ฌานํฯ สพฺพกิเลเส ฌาเปตีติ – ฌานํฯ ฌายโนฺต มุจฺจตีติ – ฌานวิโมโกฺขฯ ฌาเปโนฺต มุจฺจตีติ – ฌานวิโมโกฺขฯ ฌายนฺตีติ – ธมฺมาฯ ฌาเปนฺตีติ – กิเลเสฯ ฌาเต จ ฌาเป จ ชานาตีติ – ฌานฌายีฯ</p>


<p> นฺติ กามจฺฉนฺทํ ปชหโนฺต เนกฺขมฺมํ ภาเวตีติ – ภาวนาสมฺปโนฺนฯ เนกฺขมฺมวเสน จิตฺตํ อธิฎฺฐาตีติ – อธิฎฺฐานสมฺปโนฺนฯ สฺวายํ เอวํ ภาวนาสมฺปโนฺน อธิฎฺฐานสมฺปโนฺน  สมํ ชีวติ, โน วิสมํ; สมฺมา ชีวติ, โน มิจฺฉา; วิสุทฺธํ ชีวติ, โน กิลิฎฺฐนฺติ – อาชีวสมฺปโนฺนฯ สฺวายํ เอวํ ภาวนาสมฺปโนฺน อธิฎฺฐานสมฺปโนฺน อาชีวสมฺปโนฺน ยญฺญเทว ปริสํ อุปสงฺกมติ – ยทิ ขตฺติยปริสํ ยทิ พฺราหฺมณปริสํ ยทิ คหปติปริสํ ยทิ สมณปริสํ – วิสารโท อุปสงฺกมติ อมงฺกุภูโตฯ ตํ กิสฺส เหตุ? ตถา หิ โส ภาวนาสมฺปโนฺน อธิฎฺฐานสมฺปโนฺน อาชีวสมฺปโนฺนฯ</p>


<p>พฺยาปาทํ ปชหโนฺต อพฺยาปาทํ ภาเวตีติ – ภาวนาสมฺปโนฺน…เป.… ถินมิทฺธํ ปชหโนฺต อาโลกสญฺญํ ภาเวตีติ – ภาวนาสมฺปโนฺน…เป.… อุทฺธจฺจํ ปชหโนฺต อวิเกฺขปํ ภาเวตีติ – ภาวนาสมฺปโนฺน…เป.… วิจิกิจฺฉํ ปชหโนฺต ธมฺมววตฺถานํ ภาเวตีติ – ภาวนาสมฺปโนฺน…เป.… อวิชฺชํ ปชหโนฺต วิชฺชํ ภาเวตีติ  – ภาวนาสมฺปโนฺน…เป.… อรติํ ปชหโนฺต ปาโมชฺชํ ภาเวตีติ – ภาวนาสมฺปโนฺน…เป.… นีวรเณ ปชหโนฺต ปฐมํ ฌานํ ภาเวตีติ – ภาวนาสมฺปโนฺน…เป.… สพฺพกิเลเส ปชหโนฺต อรหตฺตมคฺคํ ภาเวตีติ – ภาวนาสมฺปโนฺนฯ อรหตฺตมคฺควเสน จิตฺตํ อธิฎฺฐาตีติ – อธิฎฺฐานสมฺปโนฺนฯ สฺวายํ เอวํ ภาวนาสมฺปโนฺน  อธิฎฺฐานสมฺปโนฺน สมํ ชีวติ, โน วิสมํ; สมฺมา ชีวติ, โน มิจฺฉา; วิสุทฺธํ ชีวติ, โน กิลิฎฺฐนฺติ – อาชีวสมฺปโนฺนฯ สฺวายํ เอวํ ภาวนาสมฺปโนฺน อธิฎฺฐานสมฺปโนฺน อาชีวสมฺปโนฺน ยญฺญเทว ปริสํ อุปสงฺกมติ – ยทิ ขตฺติยปริสํ ยทิ พฺราหฺมณปริสํ ยทิ คหปติปริสํ ยทิ สมณปริสํ – วิสารโท อุปสงฺกมติ อมงฺกุภูโตฯ ตํ กิสฺส เหตุ? ตถา  หิ โส ภาวนาสมฺปโนฺน อธิฎฺฐานสมฺปโนฺน อาชีวสมฺปโนฺนติฯ</p>

</p>

</p>


<p>ตสฺสุทฺทานํ –</p>


<p>
ปญฺญา  
อิทฺธิ อภิสมโย, วิเวโก จริยปญฺจโม;  
  
ปาฎิหาริ สมสีสิ, สติปฎฺฐานา วิปสฺสนา;  
  
ตติเย ปญฺญาวคฺคมฺหิ, มาติกาย จ เต ทสาติฯ  
</p>
  
<p>
มหาวโคฺค ยุคนโทฺธ, ปญฺญาวโคฺค จ นามโต;  
  
ตโยว วคฺคา อิมมฺหิ  
ติวโคฺค ยสฺส วิเกฺขโป (สฺยา. ก.)  
, ปฎิสมฺภิทาปกรเณฯ  
</p>
  
<p>
อนนฺตนยมเคฺคสุ, คมฺภีโร สาครูปโม;  
  
นภญฺจ ตารกากิณฺณํ, ถูโล ชาตสฺสโร ยถา;  
  
กถิกานํ วิสาลาย, โยคีนํ ญาณโชตนนฺติฯ  
</p>
  
ปฎิสมฺภิทามคฺคปาฬิ นิฎฺฐิตาฯ  
</p>
  
  
  
  
  