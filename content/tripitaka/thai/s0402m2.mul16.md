<h1>(๑๗) ๗. กมฺมปถเปยฺยาลํ</h1>
<p> ‘‘ตีหิ , ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ กตเมหิ ตีหิ? อตฺตนา จ ปาณาติปาตี โหติ, ปรญฺจ ปาณาติปาเต สมาทเปติ, ปาณาติปาเต จ สมนุโญฺญ โหติฯ อิเมหิ โข, ภิกฺขเว, ตีหิ ธเมฺมหิ สมนฺนาคโต ยถาภตํ นิกฺขิโตฺต เอวํ นิรเยฯ</p>


<p>‘‘ตีหิ, ภิกฺขเว, ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺคฯ กตเมหิ ตีหิ? อตฺตนา จ ปาณาติปาตา ปฎิวิรโต โหติ, ปรญฺจ ปาณาติปาตา เวรมณิยา สมาทเปติ, ปาณาติปาตา เวรมณิยา จ สมนุโญฺญ โหติ…ฯ</p>


<p>‘‘อตฺตนา จ อทินฺนาทายี โหติ, ปรญฺจ อทินฺนาทาเน สมาทเปติ, อทินฺนาทาเน จ สมนุโญฺญ โหติ…ฯ</p>


<p>‘‘อตฺตนา จ อทินฺนาทานา ปฎิวิรโต โหติ, ปรญฺจ อทินฺนาทานา เวรมณิยา สมาทเปติ, อทินฺนาทานา เวรมณิยา จ สมนุโญฺญ โหติ…ฯ</p>


<p>‘‘อตฺตนา  จ กาเมสุมิจฺฉาจารี โหติ, ปรญฺจ กาเมสุมิจฺฉาจาเร  สมาทเปติ, กาเมสุมิจฺฉาจาเร จ สมนุโญฺญ โหติ…ฯ</p>


<p>‘‘อตฺตนา จ กาเมสุมิจฺฉาจารา ปฎิวิรโต โหติ, ปรญฺจ กาเมสุมิจฺฉาจารา เวรมณิยา สมาทเปติ, กาเมสุมิจฺฉาจารา เวรมณิยา จ สมนุโญฺญ โหติ…ฯ</p>


<p>‘‘อตฺตนา จ มุสาวาที โหติ, ปรญฺจ มุสาวาเท สมาทเปติ, มุสาวาเท จ สมนุโญฺญ โหติ…ฯ</p>


<p>‘‘อตฺตนา  จ มุสาวาทา ปฎิวิรโต โหติ, ปรญฺจ มุสาวาทา  เวรมณิยา สมาทเปติ, มุสาวาทา เวรมณิยา จ สมนุโญฺญ โหติ…ฯ</p>


<p>‘‘อตฺตนา จ ปิสุณวาโจ โหติ, ปรญฺจ ปิสุณาย วาจาย สมาทเปติ, ปิสุณาย วาจาย จ สมนุโญฺญ โหติ…ฯ</p>


<p>‘‘อตฺตนา จ ปิสุณาย วาจาย ปฎิวิรโต โหติ, ปรญฺจ ปิสุณาย วาจาย เวรมณิยา สมาทเปติ, ปิสุณาย วาจาย เวรมณิยา จ สมนุโญฺญ โหติ…ฯ</p>


<p>‘‘อตฺตนา จ ผรุสวาโจ โหติ, ปรญฺจ ผรุสาย วาจาย สมาทเปติ, ผรุสาย วาจาย จ สมนุโญฺญ โหติ…ฯ</p>


<p>‘‘อตฺตนา จ ผรุสาย วาจาย ปฎิวิรโต โหติ, ปรญฺจ ผรุสาย วาจาย เวรมณิยา สมาทเปติ, ผรุสาย วาจาย เวรมณิยา จ สมนุโญฺญ โหติ…ฯ</p>


<p>‘‘อตฺตนา จ สมฺผปฺปลาปี โหติ, ปรญฺจ สมฺผปฺปลาเป สมาทเปติ, สมฺผปฺปลาเป จ สมนุโญฺญ โหติ…ฯ</p>


<p>‘‘อตฺตนา จ สมฺผปฺปลาปา ปฎิวิรโต โหติ, ปรญฺจ สมฺผปฺปลาปา เวรมณิยา สมาทเปติ, สมฺผปฺปลาปา เวรมณิยา จ สมนุโญฺญ โหติ…ฯ</p>


<p>‘‘อตฺตนา จ อภิชฺฌาลุ โหติ, ปรญฺจ อภิชฺฌาย สมาทเปติ, อภิชฺฌาย จ สมนุโญฺญ โหติ…ฯ</p>


<p>‘‘อตฺตนา จ อนภิชฺฌาลุ โหติ, ปรญฺจ อนภิชฺฌาย สมาทเปติ, อนภิชฺฌาย จ สมนุโญฺญ โหติ…ฯ</p>


<p>‘‘อตฺตนา    จ พฺยาปนฺนจิโตฺต โหติ, ปรญฺจ พฺยาปาเท สมาทเปติ, พฺยาปาเท จ สมนุโญฺญ โหติ…ฯ</p>


<p>‘‘อตฺตนา จ อพฺยาปนฺนจิโตฺต โหติ, ปรญฺจ อพฺยาปาเท สมาทเปติ, อพฺยาปาเท จ สมนุโญฺญ โหติ…ฯ</p>


<p>‘‘อตฺตนา จ มิจฺฉาทิฎฺฐิโก โหติ, ปรญฺจ มิจฺฉาทิฎฺฐิยา สมาทเปติ, มิจฺฉาทิฎฺฐิยา จ สมนุโญฺญ โหติ …ฯ</p>


<p>‘‘อตฺตนา จ สมฺมาทิฎฺฐิโก โหติ, ปรญฺจ สมฺมาทิฎฺฐิยา สมาทเปติ, สมฺมาทิฎฺฐิยา จ สมนุโญฺญ โหติฯ อิเมหิ โข, ภิกฺขเว, ตีหิ ธเมฺมหิ สมนฺนาคโต ยถาภตํ นิกฺขิโตฺต เอวํ สเคฺค’’ติฯ</p>

</p>


<p>ตสฺสุทฺทานํ –</p>


<p>
ปาณํ อทินฺนมิจฺฉา จ, มุสาวาที จ ปิสุณา;  
  
ผรุสา สมฺผปฺปลาโป จ, อภิชฺฌา พฺยาปาททิฎฺฐิ จ;  
  
กมฺมปเถสุ เปยฺยาลํ, ติกเกน นิโยชเยติฯ  
</p>
  
  
  
  
  