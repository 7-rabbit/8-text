<h1>๔๙. ปํสุกูลวโคฺค</h1>
<h3>๑-๑๐. ปํสุกูลสญฺญกเตฺถรอปทานาทิวณฺณนา</h3>
<p>เอกูนปญฺญาสมวเคฺค  ปฐมาปทานํ สุวิเญฺญยฺยเมวฯ</p>


<p> ทุติยาปทาเน ติ อธิเจฺจน อการเณน อุปฺปตฺติกา สยมฺภูตา, อเญฺญหิ เทวพฺรหฺมมาราทีหิ อุปเทสทายเกหิ รหิตา สยมฺภูญาเณน อุปฺปนฺนา ชาตา ปาตุภูตาติ อโตฺถฯ</p>


<p> ติ อุทุมฺพรรุเกฺข ปุปฺผํ ทุลฺลภํ ทุลฺลภุปฺปตฺติกํ อิวฯ ติ จนฺทมณฺฑเล สสเลขาย รูปํ ทุลฺลภํ ยถาฯ นฺติ กากานํ นิจฺจํ รตฺตินฺทิวํ ขุทฺทาปีฬิตภาเวน ขีรํ ทุลฺลภํ ยถา, เอวํ ทุลฺลภํ โลกนายกํ จตุราสเงฺขฺยยฺยํ วา อฎฺฐาสเงฺขฺยยฺยํ วา โสฬสาสเงฺขฺยยฺยํ วา กปฺปสตสหสฺสํ ปารมิโย ปูเรตฺวา พุทฺธภาวโต ทุลฺลโภ โลกนายโกติ อโตฺถฯ</p>


<p> ตติยาปทาเน ติ โปกฺขรมธุปทุมเกสเรหิ สวติ ปคฺฆรติฯ ติ ขีรญฺจ สปฺปิรสญฺจ ปทุมมุฬาเลหิ  ปคฺฆรติฯ ตสฺมา ตทุภยํ มม สนฺตกํ พุโทฺธ ปฎิคฺคณฺหตูติ อโตฺถฯ</p>


<p>จตุตฺถปญฺจมฉฎฺฐาปทานานิ อุตฺตานาเนวฯ</p>


<p> สตฺตมาปทาเน ติ ทฺวิกฺขตฺตุํ ชาตาติ ทิชาฯ กุมารวเย อุฎฺฐิตทนฺตานํ ปติตตฺตา ปุน อุฎฺฐิตทนฺตา ทิชา, เต จ ทนฺตาฯ พฺยากรณญฺจ เหฎฺฐา นิทานกถายํ วุตฺตเมวฯ</p>


<p>อฎฺฐมาปทานํ อุตฺตานเมวาติฯ</p>


<p> นวมาปทาเน  นฺติ ยทา สุเมธปณฺฑิโต ทีปงฺกรภควโต สนฺติกา พฺยากรณํ ลภิ, ตทา อหํ เมโฆ นาม พฺราหฺมณมาณโว  หุตฺวา สุเมธตาปเสน สห อิสิปพฺพชฺชํ  ปพฺพชิตฺวา สิกฺขาปเทสุ สิกฺขิโต เกนจิ ปาปสหาเยน สํสโฎฺฐ สํสคฺคโทเสน ปาปวิตกฺกาทิวสํ คโต มาตุฆาตกมฺมวเสน นรเก อคฺคิชาลาทิทุกฺขมนุภวิตฺวา ตโต จุโต สมุเทฺท ติมิงฺคลมหามโจฺฉ หุตฺวา นิพฺพโตฺต, สมุทฺทมเชฺฌ คจฺฉนฺตํ มหานาวํ คิลิตุกาโม คโตฯ ทิสฺวา มํ วาณิชา ภีตา ‘‘อโห โคตโม ภควา’’ติ สทฺทมกํสุฯ อถ มหามโจฺฉ ปุพฺพวาสนาวเสน พุทฺธคารวํ อุปฺปาเทตฺวา ตโต จุโต สาวตฺถิยํ วิภวสมฺปเนฺน พฺราหฺมณกุเล นิพฺพโตฺต สโทฺธ ปสโนฺน สตฺถุ ธมฺมเทสนํ สุตฺวา ปพฺพชิตฺวา สห ปฎิสมฺภิทาหิ อรหตฺตํ ปาปุณิตฺวา ทิวสสฺส ติกฺขตฺตุํ อุปฎฺฐานํ คนฺตฺวา สรมาโน วนฺทติฯ ตทา ภควา ‘‘จิรํ ธมฺมรุจี’’ติ มํ อาหฯ</p>


<p> อถ โส เถโร ‘‘สุจิรํ สตปุญฺญลกฺขณ’’นฺติอาทีหิ คาถาหิ โถเมสิฯ ภเนฺต, สตปุญฺญลกฺขณธร โคตมฯ นฺติ ปุเพฺพ ทีปงฺกรปาทมูเล ปริปุณฺณปารมีปจฺจยสมฺภาโร สุฎฺฐุ จิรํ กาลํ มยา น ทิโฎฺฐ อสีติ อโตฺถฯ นฺติ อชฺช อิมสฺมิํ ทิวเส อหํ สุเปกฺขนํ สุนฺทรทสฺสนํ, สุนฺทรทิฎฺฐํ วา  อุปมารหิตสรีรํ โคตมํ  เอกเนฺตน  ทกฺขามีติ อโตฺถฯ</p>


<p> ติ วิเสเสน หตตโม วิทฺธํสิตโมโห ตฺวํ มยาปิ สุฎฺฐุ จิรํ โถมิโตติ อโตฺถฯ ติ เอสา ตณฺหานที สุนฺทรรเกฺขน โคปเนน วิเสเสน โสสิตา, อภพฺพุปฺปตฺติกตา ตยาติ อโตฺถฯ นฺติ สุฎฺฐุ จิรํ ทีเฆน อทฺธุนา อมลํ นิพฺพานํ วิเสเสน โสธิตํ, สุฎฺฐุ กตํ อธิคตํ ตยาติ อโตฺถฯ ติ มหามุเน มหาสมณ ญาณมยํ นยนํ ทิพฺพจกฺขุํ จิรกาลํ สมธิคโต สมฺปโตฺต ตฺวนฺติ อโตฺถฯ นฺติ อหํ ปุน อนฺตรํ อนฺตราภเว มเชฺฌ ปรินโฎฺฐ  ปริหีโน อโหสินฺติ อโตฺถฯ ติ อชฺช อิมสฺมิํ กาเล ตยา สทฺธิํ ปุนปิ สมาคโต เอกีภูโต สห วสามีติ อโตฺถฯ ติ โคตม สพฺพญฺญุพุทฺธ, ตยา สทฺธิํ กตานิ สมาคมาทีนิ  น หิ นสฺสนฺติ ยาว ขนฺธปรินิพฺพานา น วินา ภวิสฺสนฺตีติ อโตฺถฯ เสสํ อุตฺตานเมวาติฯ</p>

</p>


<p>ทสมาปทานํ สุวิเญฺญยฺยเมวาติฯ</p>

</p>





