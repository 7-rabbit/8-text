<h1>๑๒. สตฺตสติกกฺขนฺธกํ</h1>
<h3>ทสวตฺถุกถา</h3>
<p> สตฺตสติกกฺขนฺธเก   – ติ ภิกฺขุอเคฺคน, ภิกฺขู คเณตฺวา ตตฺตเก ปฎิวีเส ฐเปสุนฺติ อโตฺถฯ ติ หิมปาตสมเย หิมวลาหกาฯ</p>


<p> ติ อวิชฺชาปฎิจฺฉนฺนา ฯ ติ ปุริสาฯ ปิยรูปํ อภินนฺทนฺติ ปเตฺถนฺตีติ ฯ ติ อวิชานนฺตาฯ ราครเชหิ ฯ มคสทิสาติ ฯ สห เนตฺติยาติ ฯ นฺติ ปุนปฺปุนํ กเฬวรํ นิกฺขิปมานา ภูมิํ วเฑฺฒนฺติฯ เอวํ วเฑฺฒนฺตาว โฆรํ อาทิยนฺติ ปุนพฺภวํฯ</p>


<p> นฺติ อาวุโส อเมฺหหิ ปาปกํ กตนฺติ อโตฺถฯ</p>


<p> ติ เอตฺถ ติ ปิยวจนเมตํฯ ปิยํ วตฺตุกาโม กิร อายสฺมา สพฺพกามี นวเก ภิกฺขู เอวํ อามเนฺตติฯ ติ อุตฺตานวิหาเรนฯ</p>


<p> ติ กถํ สุตฺตวิภเงฺค ปฎิกฺขิตฺตํ โหติ? ตตฺร หิ ‘‘สนฺนิธิ นาม อชฺช ปฎิคฺคหิตํ อปรชฺชู’’ติ วตฺวา ปุน ‘‘สนฺนิธิการเก อสนฺนิธิการกสญฺญี ขาทนียํ วา โภชนียํ วา ขาทติ วา ภุญฺชติ วา อาปตฺติ ปาจิตฺติยสฺสา’’ติ อาปตฺติํ วทเนฺตน ปฎิกฺขิตฺตํ โหติฯ ตเตฺรเก มญฺญนฺติ ‘‘โย ปน ภิกฺขุ สนฺนิธิการกํ  ขาทนียํ วา โภชนียํ วา’’ติ หิ วุตฺตํ, อิทญฺจ โลณํ นาม ยาวชีวิกตฺตา สนฺนิธิภาวํ นาปชฺชติฯ ยมฺปิ อโลณกํ อามิสํ ปฎิคฺคเหตฺวา เตน สทฺธิํ ปริภุญฺชติ, ตํ ตทหุปฎิคฺคหิตเมว, ตสฺมา ‘‘‘ยาวกาลิเกน, ภิกฺขเว, ยาวชีวิกํ ตทหุปฎิคฺคหิตํ กาเล กปฺปติ, วิกาเล น กปฺปตี’ติ วจนโต ทุกฺกเฎเนตฺถ ภวิตพฺพ’’นฺติฯ เต วตฺตพฺพา – ‘‘ตุมฺหากํ มเตน ทุกฺกเฎนปิ น ภวิตพฺพํ, น หิ เอตฺถ ยาวชีวิกํ ตทหุปฎิคฺคหิตํ, ยาวกาลิกเมว  ตทหุปฎิคฺคหิตํ , น จ ตํ วิกาเล ปริภุตฺตํฯ ยทิ วา ‘‘วิกาเล น กปฺปตี’’ติ วจเนน ตุเมฺห ทุกฺกฎํ มเญฺญถ, ยาวชีวิกมิสฺสํ ยาวกาลิกํ วิกาเล ภุญฺชนฺตสฺส วิกาลโภชนปาจิตฺติยํ น ภเวยฺยฯ ตสฺมา น พฺยญฺชนมตฺตํ คเหตพฺพํ, อโตฺถ อุปปริกฺขิตโพฺพฯ</p>


<p>อยเญฺหตฺถ อโตฺถ – ยาวกาลิเกน ยาวชีวิกํ ตทหุปฎิคฺคหิตํ ยทิ สมฺภินฺนรสํ โหติ, ยาวกาลิกคติกเมว โหติฯ ตสฺมา ‘‘โย ปน ภิกฺขุ วิกาเล ขาทนียํ วา โภชนียํ วา’’ติ อิมินา สิกฺขาปเทน กาเล กปฺปติ, วิกาเล น กปฺปติฯ น อิธ ‘‘น กปฺปตี’’ติ วจนมเตฺตเนตฺถ ทุกฺกฎํ โหติฯ ยเถว ยาวชีวิกํ ตทหุปฎิคฺคหิตํ ยาวกาลิเกน สมฺภินฺนรสํ วิกาเล น กปฺปติ, วิกาลโภชนปาจิตฺติยาวหํ โหติฯ เอวํ อชฺช ปฎิคฺคหิตมฺปิ อปรชฺชุ ยาวกาลิเกน สมฺภินฺนรสํ น กปฺปติ, สนฺนิธิโภชนปาจิตฺติยาวหํ โหติฯ ตํ ‘‘สนฺนิธิกตํ อิท’’นฺติ อชานโนฺตปิ น มุจฺจติฯ วุตฺตเญฺหตํ – ‘‘สนฺนิธิการเก อสนฺนิธิการกสญฺญี ขาทนียํ วา โภชนียํ วา ขาทติ วา ภุญฺชติ วา อาปตฺติ ปาจิตฺติยสฺสา’’ติฯ ตสฺมา ‘‘กตฺถ ปฎิกฺขิตฺต’’นฺติ อิมิสฺสา ปุจฺฉาย ‘‘ปริสุทฺธมิทํ พฺยากรณํ สาวตฺถิยา สุตฺตวิภเงฺค’’ติฯ</p>


<p>ติ อิทํ ‘‘น ภิกฺขเว เอกสฺมิํ อาวาเส เทฺว อุโปสถาคารานิ สมฺมนฺนิตพฺพานิ; โย สมฺมเนฺนยฺย, อาปตฺติ ทุกฺกฎสฺสา’’ติ เอตํ สนฺธาย วุตฺตํฯ นฺติ ‘‘น ภิกฺขเว เอกสฺมิํ อาวาเส เทฺว อุโปสถาคารานิ สมฺมนฺนิตพฺพานี’’ติ เอตสฺส วินยสฺส อติสาเร ทุกฺกฎํฯ นฺติ อิทํ ‘‘อธเมฺมน เจ ภิกฺขเว วคฺคกมฺมํ, อกมฺมํ น จ กรณีย’’นฺติ เอวมาทิํ กตฺวา จเมฺปยฺยกฺขนฺธเก อาคตํ วินยวตฺถุํ สนฺธาย วุตฺตํฯ</p>


<p>  ติ อิทํ ธมฺมิกํ อาจิณฺณํ สนฺธาย วุตฺตํฯ นฺติ สุตฺตวิภเงฺค หิ ‘‘นิสีทนํ  นาม สทสํ วุจฺจตี’’ติ อาคตํ, ตสฺมา ทฺวินฺนํ สุคตวิทตฺถีนํ อุปริ ทสาเยว วิทตฺถิมตฺตา ลพฺภติฯ ทสาย วินา ตํ ปมาณํ กโรนฺตสฺส อิทํ อาคตเมว โหติ – ‘‘ตํ อติกฺกามยโต เฉทนกํ ปาจิตฺติย’’นฺติฯ ตสฺมา ‘‘กิํ อาปชฺชตี’’ติ ปุโฎฺฐ ‘‘เฉทนเก  ปาจิตฺติย’’นฺติ อาหฯ เฉทนกสิกฺขาปเท วุตฺตปาจิตฺติยํ อาปชฺชตีติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>

</p>


<p>
ทฺวิวคฺคสงฺคหา วุตฺตา, ทฺวาวีสติปเภทนา;  
  
ขนฺธกา สาสเน ปญฺจกฺขนฺธทุกฺขปฺปหายิโนฯ  
</p>
  
<p>
ยา เตสํ วณฺณนา เอสา, อนฺตรายํ วินา ยถา;  
  
สิทฺธา สิชฺฌนฺตุ กลฺยาณา, เอวํ อาสาปิ ปาณินนฺติฯ  
</p>
  
จูฬวคฺค-อฎฺฐกถา นิฎฺฐิตาฯ  
</p>
  
  
  
  
  