<h1>อิตฺถิกณฺฑ</h1>
<ol>
<li>
อาสา  
โลกิตฺถิโย นาม, เวลา ตาสํ น วิชฺชติ;  
  
สารตฺตา จ ปคพฺภา จ, สิขี สพฺพฆโส ยถา;  
  
ตสฺมา ตาโย หิตฺวาน, พฺรูเหยฺย วิเวกํ สุธีฯ  
</li>
  
อาสา  
โลกิตฺถิโย นาม, เวลา ตาสํ น วิชฺชติ;  
  
สารตฺถา จ ปคพฺภา จ, สิขี สพฺพฆโส ยถา;  
  
ตา หิตฺวา ปพฺพชิสฺสามิ, วิเวกมนุพฺรูหยํฯ  
</li>
  
<li>
โลเก หิ องฺคนา นาม, โกธนา มิตฺตเภทิกา;  
  
ปิสุกา อกตญฺญู จ ทูรโต ปริวชฺชเยฯ  
</li>
  
<li>
ยถา นที จ ปโนฺถ จ, ปานาคารํ สภา ปปา;  
  
เอวํ โลกิตฺถิโย นาม, นาสํ กุชฺฌนฺติ ปณฺฑิตาฯ  
</li>
  
<li>
สพฺพา  
นที วงฺกคตี, สเพฺพ กฎฺฐมยา วนา;  
  
สพฺพิตฺถิโย กเร ปาปํ, ลภมาเน นิวาตเกฯ  
</li>
  
<li>
ฆฎกุมฺภสมา  
นารี, ตตฺถงฺคารสโม ปุมา;  
  
ตสฺมา ฆตญฺจ อคฺคิญฺจ, เนกตฺร ฐปเย พุโธฯ  
</li>
  
<li>
อิตฺถีนญฺจ ธนํ รูปํ, ปุริสานํ วิชฺชา ธนํ;  
  
ภิกฺขูนญฺจ ธนํ สีลํ, ราชานญฺจ ธนํ พลํฯ  
</li>
  
<li>
ปญฺจารตฺยา  
สุคนฺธพฺพา, สตฺตารตฺยา ธนุคฺคหา;  
  
เอกมาสา สุภริยา, อฑฺฒมาสา สิสฺสา มลาฯ  
</li>
  
<li>
ชิเณฺณ อนฺนํ ปสํเสยฺย, ทารญฺจ คตโยพฺพเน;  
  
รณปุนาคเต สูรํ, สสฺสญฺจ เคหมาคเตฯ  
</li>
  
<li>
ทฺวิติปติ  
นารี เจว, วิหารทฺวิติ ภิกฺขุ จ;  
  
สกุโณ ทฺวิติปาโต จ, กตมายาพหุตราฯ  
</li>
  
<li>
รตฺติ วินา น จนฺทิมา, วีจิวินา จ สาคโร;  
  
หํสวินา โปกฺขรณี, ปติวินา กญฺญา โสเภฯ  
</li>
  
<li>
อสนฺตุฎฺฐา  
ยตี นฎฺฐา, สนฺตุฎฺฐาปิ จ ปตฺถิ วา;  
  
สลชฺชา คณิกา นฎฺฐา, นิลฺลชฺชา จ กุลิตฺถิโยฯ  
</li>
  
<li>
โจรีนํ พหุพุทฺธีนํ, ยาสุ สจฺจํ สุทุลฺลภํ;  
  
ถีนํ ภาโว ทุราชาโน, มจฺฉเสฺสโว’ทเก คตํฯ  
</li>
  
<li>
อนลา  
มุทุสมฺภาสา, ทุปฺปูรา ตา นทีสมา;  
  
สีทนฺติ นํ วิทิตฺวาน, อารกา ปริวชฺชเยฯ  
</li>
  
<li>
อาวฎฺฎนี มหามายา, พฺรหฺมจริยวิโกปนา;  
  
สีทนฺติ นํ วิทิตฺวาน, อารกา ปริวชฺชเยฯ  
</li>
  
<li>
อิตฺถีปิ  
หิ เอกจฺจิยา, เสยฺยา โปส ชนาธิป;  
  
เมธาวินี สีลวตี, สสฺสุเทวา ปติพฺพตา;  
</li>
  
<li>
ตสฺสา โย ชายติ โปโส,  
  
สูโร โหส ทิสมฺปติ;  
  
ตาทิสา สุภคิยา ปุโตฺต,  
  
รชฺชมฺปิ อนุสาสติฯ  
</li>
  
<li>
สลฺลเป  
อสิหเตฺถน, ปิสาเจนาปิ สลฺลเป;  
  
อาสีวิสมฺปิ อาสีเท, เยน ทโฎฺฐ น ชีวติ;  
  
น เตฺวว เอโก เอกาย, มาตุคาเมน สลฺลเปฯ  
</li>
  
<li>
น  
หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ตตฺถ ตตฺถ วิจกฺขณาฯ  
</li>
  
<li>
น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ลหุํ อตฺถวิจินฺติกาฯ  
</li>
  
<li>
กูโปทกํ  
วฎจฺฉายา, สามาถี อิฎฺฐกาลยํ;  
  
สีตกาเล ภเว อุณฺหํ, อุณฺหกาเล จ สีตลํฯ  
</li>
  
<li>
อิตฺถิโย เอกจฺจิยาปิ, เสยฺยา วุตฺตาว มุนินา;  
  
ภณฺฑานํ อุตฺตมา อิตฺถี, อคฺคูปฎฺฐายิกา อิติฯ  
</li>
  
  
  
  
  