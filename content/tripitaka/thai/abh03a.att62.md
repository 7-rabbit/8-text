<h1>๖. ทุกทุกปฎฺฐานวณฺณนา</h1>
<p>ปิ  ติ ปญฺหุทฺธารวเสเนว สเงฺขปโต เทสนา กตาฯ ตตฺถ เหตุทุกํ สเหตุกทุกาทีหิ, สเหตุกทุกาทีนิ จ เตน สทฺธิํ โยชิตานิฯ เอเกกํ ปน ทุกํ เสเสหิ, เสสา จ เตหิ สทฺธิํ ปฎิปาฎิยา โยเชตพฺพาฯ อิทญฺหิ ทุกทุกปฎฺฐานํ นาม ‘ทุเกสุเยว ทุเก ปกฺขิปิตฺวา’ เทสิตํฯ เตเนตฺถ สพฺพทุเกหิ  สทฺธิํ สพฺพทุกานํ โยชนา เวทิตพฺพาฯ ปาฬิ ปน สงฺขิตฺตาฯ เยน เยน จ ปเทน สทฺธิํ ยํ ยํ ปทํ โยชนํ น คจฺฉติ, ตํ ตํ หาเปตฺวาว เทสนา กตาติฯ</p>

</p>


<p>เอตฺตาวตา –</p>


<p>
ติกญฺจ ปฎฺฐานวรํ ทุกุตฺตมํ,  
  
ทุกํ ติกเญฺจว ติกํ ทุกญฺจ;  
  
ติกํ ติกเญฺจว ทุกํ ทุกญฺจ,  
  
ฉ อนุโลมมฺหิ นยา สุคมฺภีราติฯ –  
</p>
  
<p>อฎฺฐกถายํ วุตฺตคาถาย ทีปิตาฯ  ฉ นยา นิทฺทิฎฺฐา โหนฺติฯ ปจฺจยวเสน ปเนตฺถ เอเกกสฺมิํ ปฎฺฐาเน อนุโลมาทโย จตฺตาโร จตฺตาโร นยาติ เอเกน ปริยาเยน จตุวีสตินยปฎิมณฺฑิตํ อนุโลมปฎฺฐานํเยว เวทิตพฺพํฯ</p>





