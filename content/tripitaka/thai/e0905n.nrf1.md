<h1>สงฺฆาทิเสส สิกฺขาปุจฺฉา</h1>
<h3>๑. สุกฺกวิสฺสฎฺฐิสงฺฆาทิเสส สิกฺขาปุจฺฉา</h3>
<p> ยํ  เตน อาวุโส ภควตา ชานตา ปสฺสตา อรหตา สมฺมาสมฺพุเทฺธน อุปกฺกมิตฺวา อสุจิํ โมเจนฺตสฺส สงฺฆาทิเสโส กตฺถ ปญฺญโตฺตฯ</p>


<p> สาวตฺถิยํ ภเนฺต ปญฺญโตฺตฯ</p>


<p> กํ อาวุโส อารพฺภ ปญฺญโตฺตฯ</p>


<p> อายสฺมนฺตํ ภเนฺต เสยฺยสกํ อารพฺภ ปญฺญโตฺตฯ</p>


<p> กิสฺมิํ อาวุโส วตฺถุสฺมิํ ปญฺญโตฺตฯ</p>


<p> อายสฺมา ภเนฺต เสยฺยสโก หเตฺถน อุปกฺกมิตฺวา อสุจิํ โมเจสิ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<p> อตฺถิ  อาวุโส ตตฺถ ปญฺญตฺติ อนุปญฺญตฺติ อนุปฺปนฺนปญฺญตฺติฯ</p>


<p> เอกา ภเนฺต ปญฺญตฺติ, เอกา อนุปญฺญตฺติ, อนุปฺปนฺนปญฺญตฺติ ตสฺมิํ นตฺถิฯ</p>


<p> กตมา อาวุโส ตตฺถ มูลปญฺญตฺติฯ</p>


<p> สเญฺจตนิกา สุกฺกวิสฺสฎฺฐิ สงฺฆาทิเสโสติ อยํ ภเนฺต ตตฺถ มูลปญฺญตฺติฯ</p>


<p> กตมา ปนาวุโส ตตฺถ อนุปญฺญตฺติฯ</p>


<p> อญฺญตฺร สุปินนฺตาติ อยํ ภเนฺต ตตฺถ อนุปญฺญตฺติฯ</p>


<p> กตมา  ปนาวุโส ตตฺถ ปริปุณฺณปญฺญตฺติฯ</p>


<p> สเญฺจตนิกา สุกฺกวิสฺสฎฺฐิ อญฺญตฺรสุปินนฺตา สงฺฆาทิโสติ อยํ ภเนฺต ตตฺถ ปริปุณฺณปญฺญตฺติฯ</p>


<p> สาธารณ ปญฺญตฺตินุโข อาวุโส อสาธารณ ปญฺญตฺตินุโขฯ</p>


<p> อสาธารณปญฺญตฺติ ภเนฺตฯ</p>


<p> ตตฺถ อาวุโส อุปกฺกมิตฺวา อสุจิํ โมเจโนฺต กติ อาปตฺติโย อาปชฺชติฯ</p>


<p> อุปกฺกมิตฺวา ภเนฺต อสุจิํ โมเจโนฺต ติโสฺส อาปตฺติโย อาปชฺชติ, เจเตติ อุปกฺกมติ มุจฺจติ อาปตฺติ</p>


<p>สงฺฆาทิเสสสฺส , เจเตติ อุปกฺกมติ น มุจฺจติ อาปตฺติ ถุลฺลจฺจยสฺส, ปโยเค ทุกฺกฎํฯ</p>


<p> เกสํ อาวุโส อนาปตฺติฯ</p>


<p> ฉนฺนํ ภเนฺต อนาปตฺติ สุปินเนฺตน โมเจนฺตสฺส น โมจนาธิปฺปายสฺส อุมฺมตฺตกสฺส ขิตฺตจิตฺตสฺส เวทนาฎฺฎสฺส อาทิกมฺมิกสฺส อิเมสํ โข ภเนฺต ฉนฺนํ อนาปตฺติฯ</p>


<p> ปญฺจนฺนํ  อาวุโส ปาติโมกฺขุเทฺทสานํ กตเมน อุเทฺทเสน อุเทฺทสํ อาคจฺฉติฯ</p>


<p> ปญฺจนฺนํ ภเนฺต ปาติโมกฺขุเทฺทสานํ ตติเยน อุเทฺทเสน อุเทฺทสํ อาคจฺฉติฯ</p>


<p> จตุนฺนํ อาวุโส วิปตฺตีนํ กตมา วิปตฺติฯ</p>


<p> จตุนฺนํ ภเนฺต วิปตฺตีนํ สีลวิปตฺติฯ</p>


<p> กา อาวุโส วิปตฺติฯ</p>


<p> อสํวโร ภเนฺต วิปตฺติฯ</p>


<p> กา  อาวุโส สมฺปตฺติฯ</p>


<p> สํวโร ภเนฺต สมฺปตฺติฯ</p>


<p> กา อาวุโส ปฎิปตฺติฯ</p>


<p> น เอว รูปํ กริสฺสามีติ ยาวชีวํ อาปาณโกฎิกํ สมาทาย สิกฺขติ สิกฺขาปเทสุ อยํ ภเนฺต ปฎิปตฺติฯ</p>


<p> กติ อาวุโส อตฺถวเส ปฎิจฺจ ภควตา อุปกฺกมิตฺวา อสุจิํ โมเจนฺตสฺส สงฺฆาทิเสโส ปญฺญโตฺตฯ</p>


<p> ทส  ภเนฺต อตฺถวเส ปฎิจฺจ ภควตา อุปกฺกมิตฺวา อสุจิํ โมเจนฺตสฺส สงฺฆาทิเสโส ปญฺญโตฺต สงฺฆสุฎฺฐุตาย…เป.… วินยานุคฺคหายฯ</p>


<p> กตฺถ อาวุโส ฐิตํฯ</p>


<p> สิกฺขากาเมสุ ภเนฺต ฐิตํฯ</p>


<p> เก อาวุโส ธาเรนฺติฯ</p>


<p> เยสํ ภเนฺต วตฺตติ เต ธาเรนฺติฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ นุโข อาวุโส ตตฺถ สนิทาเน สปทภาชนีเย สวินีตวตฺถุเก อุปเนตพฺพํ วา อปเนตพฺพํ วา อกฺขรปทปจฺจาภฎฺฐํ วา วิรทฺธปทพฺยญฺชนํ วาฯ</p>

</p>


<p>สุณาตุ  เม ภเนฺต สโงฺฆ อายสฺมนฺตํ วิจิตฺตสาราภิวํสํ ติปิฎกธร ธมฺมภณฺฑาคาริกํ ปฐมสฺส สงฺฆาทิเสส สิกฺขาปทสฺส นิทานมฺปิ ปุจฺฉิํ, ปุคฺคลมฺปิ ปุจฺฉิํ, วตฺถุมฺปิ ปุจฺฉิํ, ปญฺญตฺติมฺปิ ปุจฺฉิํ, อนุปญฺญตฺติมฺปิ ปุจฺฉิ, อาปตฺติมฺปิ ปุจฺฉิํ, อนาปตฺติมฺปิ ปุจฺฉิํ, อญฺญานิปิ เอวรูปานิ อเนกานิ ปุจฺฉิตพฺพฎฺฐานานิ ปุจฺฉิํ, ปุโฎฺฐ ปุโฎฺฐ จ โส อายสฺมา วิจิตฺตสาราภิวํโส วิสฺสเชฺชสิ, อิติหิทํ ภเนฺต ปฐม สงฺฆาทิเสส สิกฺขาปทํ สปริวารํ นิมฺมลํ สุปริสุทฺธํ ตเสฺสว ภควโต วจนํ อรหโต สมฺมาสมฺพุทฺธสฺสฯ ตสฺมา ยถาปุเร มหากสฺสปาทโย มหาเถรวรา โปราณสํคีติการา พฺรหฺมจริยสฺส จิรฎฺฐิติยา พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํ  ธมฺมวินยํ สํคายิํสุเจว อนุสํคายิํสุจ, เอวเมว มยมฺปิ สเพฺพว ฉฎฺฐสํคีติมหาธมฺมสภา ปริยาปนฺนา อิทํ ปฐมํ สงฺฆาทิเสส สิกฺขาปทํ นิทานโต ปฎฺฐาย เอกจฺจานํ วจสา สชฺฌายวเสน เอกจฺจานํ มนสา มนสิกรณวเสนจ เอกโต คณสชฺฌายํ กตฺวา สํคาเยยฺยามฯ</p>


<p> ยํ  เตน อาวุโส ภควตา…เป.… สมฺมาสมฺพุเทฺธน มาตุกาเมน สทฺธิํ กายสํสคฺคํ สมาปชฺชนฺตสฺส จ, มาตุคามํ ทุฎฺฐุลฺลาหิ วาจาหิ โอภาสนฺตสฺส จ, มาตุคามสฺส สนฺติเก อตฺตกาม ปาริจริยาย วณฺณํ ภาสนฺตสฺส จ, สญฺจริตฺตํ สมาปชฺชนฺตสฺส จ สงฺฆาทิเสโส กตฺถ ปญฺญโตฺตฯ</p>


<p> สาวตฺถิยํ ภเนฺต ปญฺญโตฺตฯ</p>


<p> กํ  อาวุโส อารพฺภ ปญฺญโตฺตฯ</p>


<p> อายสฺมนฺตํ ภเนฺต อุทายิเตฺถรํ อารพฺภ ปญฺญโตฺตฯ</p>


<p> กิสฺมิํ อาวุโส วตฺถุสฺมิํ ปญฺญโตฺตฯ</p>


<p> อายสฺมา ภเนฺต อุทายิเตฺถโร มาตุคาเมน สทฺธิํ กายสํสคฺคํ สมาปชฺชิ, อายสฺมาเยว ภเนฺต อุทายิเตฺถโร มาตุคามํ ทุฎฺฐุลฺลาหิ วาจาหิ โอภาสิ, อายสฺมาเยว ภเนฺต อุทายิเตฺถโร มาตุคามสฺส สนฺติเก อตฺตกาม ปาริจริยาย วณฺณํ อภาสิ, อายสฺมาเยว ภเนฺต อุทายิเตฺถโร สญฺจริตฺตํ สมาปชฺชิํ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>๖. กุฎิการ สงฺฆาทิเสส สิกฺขาปุจฺฉา</h3>
<p> ยํ  เตน อาวุโส…เป.… สมฺมาสมฺพุเทฺธน สญฺญาจิกาย กุฎิํ การาเปนฺตสฺส สงฺฆาทิเสโส กตฺถ ปญฺญโตฺตฯ</p>


<p> อาฬวิยํ ภเนฺต ปญฺญโตฺถฯ</p>


<p> กํ อาวุโส อารพฺภ ปญฺญโตฺตฯ</p>


<p> อาฬวิเก ภเนฺต ภิกฺขู อารพฺภ ปญฺญโตฺตฯ</p>


<p> กิสฺมิํ  อาวุโส วตฺถุสฺมิํ ปญฺญโตฺตฯ</p>


<p> อาฬวิกา ภเนฺต ภิกฺขู สญฺญาจิกาโย กุฎิโย การาเปสุํ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>๗. วิหารการ สงฺฆาทิเสส สิกฺขาปุจฺฉา</h3>
<p> ยํ เตน อาวุโส…เป.… สมฺมาสมฺพุเทฺธน มหลฺลกํ วิหารํ การาเปนฺตสฺส สงฺฆาทิเสโส กตฺถ ปญฺญโตฺตฯ</p>


<p> โกสมฺพิยํ ภเนฺตฯ</p>


<p> กํ  อาวุโส อารพฺภ ปญฺญโตฺตฯ</p>


<p> อายสฺมนฺตํ ภเนฺต ฉนฺนเตฺถรํ อารพฺภ ปญฺญโตฺตฯ</p>


<p> กิสฺมิํ อาวุโส วตฺถุสฺมิํ ปญฺญโตฺตฯ</p>


<p> อายสฺมา ภเนฺต ฉโนฺน วิหารวตฺถุํ โสเธโนฺต อญฺญตรํ เจติยรุกฺขํ เฉทาเปสิ คามปูชิตํ นิคมปูชิตํ นคร ปูชิตํ ชนปทปูชิตํ รฎฺฐปูชิตํ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>๘-๙. ทุฎฺฐโทส สงฺฆาทิเสส สิกฺขาปุจฺฉา</h3>
<p> ยํ เตน อาวุโส ภควตา…เป.… สมฺมาสมฺพุเทฺธน ภิกฺขุํ อมูลเกน ปาราชิเกน ธเมฺมน อนุทฺธํเสนฺตสฺส จ, ภิกฺขุํ อญฺญภาคิยสฺส อธิกรณสฺส กิญฺจิเทสํ เลสมตฺตํ อุปาทาย ปาราชิเกน ธเมฺมน อนุทฺธํเสนฺตสฺส จ สงฺฆาทิเสโส กตฺถ ปญฺญโตฺตฯ</p>


<p> ราชคเห  ภเนฺต ปญฺญโตฺตฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> เมตฺติยภูมชกา ภเนฺต ภิกฺขู อารพฺภ ปญฺญโตฺต, เมตฺติยภูมชกา ภเนฺต ภิกฺขู อายสฺมนฺตํ ทพฺพํ มลฺลปุตฺตํ อมูลเกน ปาราชิเกน ธเมฺมน อนุทฺธํเสสุํ, เตเยว ภเนฺต เมตฺติยภูมชกา ภิกฺขู อายสฺมนฺตํ ทพฺพํ มลฺลปุตฺตํ อญฺญภาคิยสฺส อธิกรณสฺส กิญฺจิเทสํ เลสมตฺตํ อุปาทาย ปาราชิเกน ธเมฺมน อนุทฺธํเสสุํ, ตสฺมิํ ภเนฺต วตฺถุสฺมิํ, ปญฺญโตฺตฯ</p>


<h3>๑๐. สงฺฆเภทก สงฺฆาทิเสส สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน สงฺฆเภทกสฺส ภิกฺขุโน ยาวตติยํ สมนุภาสนาย อปฺปฎินิสฺสชฺชนฺตสฺส สงฺฆาทิเสโส กตฺถ ปญฺญโตฺตฯ</p>


<p> ราชคเห ภเนฺต ปญฺญโตฺตฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญโตฺถฯ</p>


<p> เทวทตฺตํ ภเนฺต อารพฺภ ปญฺญโตฺตฯ</p>


<p>เทวทโตฺต ภเนฺต สมคฺคสฺส สงฺฆสฺส เภทาย ปรกฺกมิ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>๑๑. เภทานุวตฺตก สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน เภทานุวตฺตกานํ ภิกฺขูนํ ยาวตติยํ สมนุภาสนาย อปฺปฎินิสฺสชฺชนฺตานํ สงฺฆาทิเสโส กตฺถ ปญฺญโตฺตฯ</p>


<p> ราชคเห ภเนฺต ปญฺญโตฺตฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> สมฺพหุเล ภเนฺต ภิกฺขู อารพฺภ ปญฺญโตฺต, สมฺพหุลา ภเนฺต ภิกฺขู เทวทตฺตสฺส สงฺฆาเภทาย ปรกฺกมนฺตสฺส อนุวตฺตกา อเหสุํ วคฺควาทกา, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>๑๒. ทุพฺพจ, สงฺฆาทิเสส สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน ทุพฺพจสฺส ภิกฺขุโน ยาวตติยํ สมนุภาสนาย อปฺปฎินิสฺสชฺชนฺตสฺส สงฺฆาทิเสโส กตฺถ ปญฺญโตฺตฯ</p>


<p> โกสมฺพิยํ ภเนฺต ปญฺญโตฺตฯ</p>


<p> กํ  อาวุโส อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> อายสฺมนฺตํ ภเนฺต ฉนฺนํ อารพฺภ ปญฺญโตฺต, อายสฺมา ภเนฺต ฉโนฺน ภิกฺขูหิ สหธมฺมิกํ วุจฺจมาโน อตฺตานํ อวจนียํ อกาสิ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>๑๓. กุลทูสก สงฺฆาทิเสส สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน กุลทูสกสฺส ภิกฺขุโน ยาวตติยํ สมนุภาสนาย อปฺปฎินิสฺสชฺชนฺตสฺส สงฺฆาทิเสโส กตฺถ ปญฺญโตฺตฯ</p>


<p> สาวตฺถิยํ  ภเนฺต ปญฺญโตฺตฯ</p>


<p> กํ อารพฺภ อาวุโส กิสฺมิํ วตฺถุสฺมิํ ปญฺญโตฺตฯ</p>


<p> อสฺสชิ ปุนพฺพสุเก ภเนฺต ภิกฺขู อารพฺภ ปญฺญโตฺต, อสฺสชิปุนพฺพสุกา ภเนฺต ภิกฺขู สเงฺฆน ปพฺพาชนียกมฺมกตา ฉนฺทคามิตา โทสคามิตา โมหคามิตา ภยคามิตา ปาเปสุํ, ตสฺมิํ ภเนฺต วตฺถุสฺมิํ ปญฺญโตฺตฯ</p>


<h3>อนิยต สิกฺขาปุจฺฉา</h3>
<p> ยํ  เตน อาวุโส ภควตา…เป.… สมฺมาสมฺพุเทฺธน ปฐโม จ อนิยโต ทุติโย จ อนิยโต กตฺถ ปญฺญโตฺตฯ</p>


<p> สาวตฺถิยํ ภเนฺต ปญฺญโตฺตฯ</p>


<p> กํ อาวุโส อารพฺภ กิสฺมิํ วตฺถุสฺมิํ ปญฺญโตฺตฯ</p>


<p> อายสฺมนฺตํ ภเนฺต อุทายิํ อารพฺภ ปญฺญโตฺต, อายสฺมา ภเนฺต อุทายี มาตุคาเมน สทฺธิํ เอโกเอกาย รโห ปฎิจฺฉเนฺน อาสเน อลํกมฺมนิเย นิสชฺชํ กเปฺปสิ, ตสฺมิญฺจ วตฺถุสฺมิํ, อายสฺมาเยว ภเนฺต อุทายี มาตุคาเมน สทฺธิํ รโห นิสชฺชํ อกาสิ, ตสฺมิญฺจ ภเนฺต วตฺถุสฺมิํ ปญฺญโตฺตฯ</p>


<p> กสฺส  อาวุโส วจนํฯ</p>


<p> ภควโต ภเนฺต วจนํ อรหโต สมฺมาสมฺพุทฺธสฺสฯ</p>


<p> เกนาวุโส อาภตํฯ</p>


<p> ปรมฺปราย ภเนฺต อาภตํฯ</p>


<p> อตฺถิ นุโข อาวุโส เอตฺถ โกจิปิ วิรทฺธโทโสฯ</p>


<p> นตฺถิ ภเนฺตฯ</p>

</p>


<p>สุณาตุ  เม ภเนฺต สโงฺฆ, อหํ ภเนฺต อายสฺมนฺตํ วิจิตฺตสาราภิวํสํ ติปิฎกธร ธมฺมภณฺฑาคาริกํ ปฐม ทุฎฺฐโทส สิกฺขาปทโต ปฎฺฐาย ปุจฺฉิตพฺพานิ อเนกานิ ฐานานิ ปุจฺฉิํ, โส จ อายสฺมา ปุโฎฺฐ ปุโฎฺฐ วิสฺสเชฺชติ, อิติหิทํ ภเนฺต สพฺพํ สิกฺขาปทํ นิมฺมลํ สุปริสุทฺธํ ตเสฺสว ภควโต วจนํ อรหโต สมฺมาสมฺพุทฺธสฺส, ตสฺมา ยถาปุเร มหากสฺสปาทโย มหาเถรวรา โปราณสํคีติการา พฺรหฺมจริยสฺส จิรฎฺฐิติยา พหุชนหิตาย พหุชนสุขาย โลกานุกมฺปาย อตฺถาย หิตาย สุขาย เทวมนุสฺสานํ สํคายิํสุเจว อนุสํคายิํสุจ, เอวเมว มยมฺปิ ทานิ สเพฺพว ฉฎฺฐสํคีติ มหาธมฺมสภาปริยาปนฺนา อิมานิ สิกฺขาปทานิ เอกโต คณสชฺฌายํ กตฺวา สํคาเยยฺยามฯ</p>





