<h1>๑. สุเมธาวโคฺค</h1>
<h3>๑. สุเมธาเถรีอปทานํ</h3>
<p>อถ เถริกาปทานานิ สุณาถ –</p>


<ol>
<li>
‘‘ภควติ  
  
  
  
โกณาคมเน, สงฺฆารามมฺหิ นวนิเวสนมฺหิ  
นิเวสมฺหิ (สฺยา.)  
;  
  
สขิโย ติโสฺส ชนิโย, วิหารทานํ อทาสิมฺหฯ  
</li>
  
<li>
‘‘ทสกฺขตฺตุํ สตกฺขตฺตุํ, ทสสตกฺขตฺตุํ สตานญฺจ สตกฺขตฺตุํ  
สตานิ จ สตฺตกฺขตฺตุํ (สี. ก.)  
;  
  
เทเวสุ อุปปชฺชิมฺห, โก วาโท มานุเส ภเวฯ  
</li>
  
<li>
‘‘เทเว  
มหิทฺธิกา อหุมฺห, มานุสกมฺหิ โก วาโท;  
  
สตฺตรตนมเหสี  
สตฺตรตนสฺส มเหสี (สี. ปี.)  
, อิตฺถิรตนํ อหํ ภวิํฯ  
</li>
  
<li>
‘‘อิธ สญฺจิตกุสลา  
ตตฺถ สญฺจิตํ กุสลํ (สฺยา.)  
, สุสมิทฺธกุลปฺปชา;  
  
ธนญฺชานี จ เขมา จ, อหมฺปิ จ ตโย ชนาฯ  
</li>
  
<li>
‘‘อารามํ สุกตํ กตฺวา, สพฺพาวยวมณฺฑิตํ;  
  
พุทฺธปฺปมุขสงฺฆสฺส, นิยฺยาเทตฺวา สโมทิตาฯ  
</li>
  
<li>
‘‘ยตฺถ  
ยตฺถูปปชฺชามิ, ตสฺส กมฺมสฺส วาหสา;  
  
เทเวสุ อคฺคตํ ปตฺตา, มนุเสฺสสุ ตเถว จฯ  
</li>
  
<li>
‘‘อิมสฺมิํเยว กปฺปมฺหิ, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘อุปฎฺฐาโก  
มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</li>
  
<li>
‘‘ตสฺสาสุํ สตฺต ธีตโร, ราชกญฺญา สุเขธิตา  
สุเขถิตา (สฺยา.)  
;  
  
พุโทฺธปฎฺฐานนิรตา, พฺรหฺมจริยํ จริํสุ ตาฯ  
</li>
  
<li>
‘‘ตาสํ สหายิกา หุตฺวา, สีเลสุ สุสมาหิตา;  
  
ทตฺวา ทานานิ สกฺกจฺจํ, อคาเรว วตํ  
อคาเรว วตฺตํ (สฺยา.)  
จริํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปคา อหํฯ  
</li>
  
<li>
‘‘ตโต จุตา ยามมคํ  
ยามสคฺคํ (สฺยา.)  
, ตโตหํ ตุสิตํ คตา;  
  
ตโต จ นิมฺมานรติํ, วสวตฺติปุรํ ตโตฯ  
</li>
  
<li>
‘‘ยตฺถ ยตฺถูปปชฺชามิ, ปุญฺญกมฺมสโมหิตา;  
  
ตตฺถ ตเตฺถว ราชูนํ, มเหสิตฺตมการยิํฯ  
</li>
  
<li>
‘‘ตโต  
จุตา มนุสฺสเตฺต, ราชูนํ จกฺกวตฺตินํ;  
  
มณฺฑลีนญฺจ ราชูนํ, มเหสิตฺตมการยิํฯ  
</li>
  
<li>
‘‘สมฺปตฺติมนุโภตฺวาน, เทเวสุ มานุเสสุ จ;  
  
สพฺพตฺถ สุขิตา หุตฺวา, เนกชาตีสุ สํสริํฯ  
</li>
  
<li>
‘‘โส เหตุ จ โส ปภโว, ตมฺมูลํ สาสเน ขมํ  
ตมฺมูลํ สา จ สาสเน ขนฺติ (สี. ปี. ก.)  
;  
  
ปฐมํ ตํ สโมธานํ, ตํ ธมฺมรตาย นิพฺพานํ  
นิพฺพุตํ (สฺยา.)  
ฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
นาคีว พนฺธนํ เฉตฺวา, วิหรามิ อนาสวาฯ  
</li>
  
<li>
‘‘สฺวาคตํ  
วต เม อาสิ, มม พุทฺธสฺส  
พุทฺธเสฎฺฐสฺส (สี. สฺยา. ก.)  
สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ สุเมธา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๒. เมขลาทายิกาเถรีอปทานํ</h3>
<ol>
<li>
‘‘สิทฺธตฺถสฺส ภควโต, ถูปการาปิกา อหุํ  
ถูปการ มกาสหํ (สฺยา.)  
;  
  
เมขลิกา มยา ทินฺนา, นวกมฺมาย สตฺถุโนฯ  
</li>
  
<li>
‘‘นิฎฺฐิเต จ มหาถูเป, เมขลํ ปุนทาสหํ;  
  
โลกนาถสฺส มุนิโน, ปสนฺนา เสหิ ปาณิภิฯ  
</li>
  
<li>
‘‘จตุนฺนวุติโต กเปฺป, ยํ เมขลมทํ ตทา;  
  
ทุคฺคติํ นาภิชานามิ, ถูปการสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ เมขลาทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๓. มณฺฑปทายิกาเถรีอปทานํ</h3>
<ol>
<li>
‘‘โกณาคมนพุทฺธสฺส  
, มณฺฑโป การิโต มยา;  
  
ธุวํ ติจีวรํทาสิํ  
ถูปญฺจ ปวรมทํ (สฺยา.), ธุวญฺจ จีวรํ อทํ (ปี.)  
, พุทฺธสฺส โลกพนฺธุโนฯ  
</li>
  
<li>
‘‘ยํ ยํ ชนปทํ ยามิ, นิคเม ราชธานิโย;  
  
สพฺพตฺถ ปูชิโต โหมิ, ปุญฺญกมฺมสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ มณฺฑปทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๔. สงฺกมนตฺถาเถรีอปทานํ</h3>
<ol>
<li>
‘‘วิปสฺสิสฺส ภควโต  
โกณฺฑญฺญสฺส ภควโต (สฺยา. ปี.)  
, โลกเชฎฺฐสฺส ตาทิโน;  
  
รถิยํ ปฎิปนฺนสฺส, ตารยนฺตสฺส ปาณิโนฯ  
</li>
  
<li>
‘‘ฆรโต  
นิกฺขมิตฺวาน, อวกุชฺชา นิปชฺชหํ;  
  
อนุกมฺปโก โลกนาโถ, สิรสิ  
สีสเนฺต (สี. ก.)  
อกฺกมี มม  
ตทา (สฺยา. ปี.)  
ฯ  
</li>
  
<li>
‘‘อกฺกมิตฺวาน สิรสิ  
สมฺพุโทฺธ (ก.)  
, อคมา โลกนายโก;  
  
เตน จิตฺตปฺปสาเทน, ตุสิตํ อคมาสหํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ สงฺกมนตฺถา  ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๕. นฬมาลิกาเถรีอปทานํ</h3>
<ol>
<li>
‘‘จนฺทภาคานทีตีเร  
, อโหสิํ กินฺนรี ตทา;  
  
อทฺทสํ วิรชํ พุทฺธํ, สยมฺภุํ อปราชิตํฯ  
</li>
  
<li>
‘‘ปสนฺนจิตฺตา สุมนา, เวทชาตา กตญฺชลี;  
  
นฬมาลํ คเหตฺวาน, สยมฺภุํ อภิปูชยิํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา กินฺนรีเทหํ, อคจฺฉิํ ติทสํ คติํฯ  
</li>
  
<li>
‘‘ฉตฺติํสเทวราชูนํ  
, มเหสิตฺตมการยิํ;  
  
ทสนฺนํ จกฺกวตฺตีนํ, มเหสิตฺตมการยิํ;  
  
สํเวเชตฺวาน เม จิตฺตํ  
เวทยิตฺวาน กุสลํ (สฺยา.), สํเวทยิตฺวา กุสลํ (ปี.)  
, ปพฺพชิํ อนคาริยํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา  
ภวา สํฆาติตา มม (ก.)  
;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, ปุปฺผปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ นฬมาลิกา เถรี อิมา คาถาโย อภาสิตฺถาติฯ
</ol></p>

</p>


<h3>๖. เอกปิณฺฑปาตทายิกาเถรีอปทานํ</h3>
<ol>
<li>
‘‘นคเร พนฺธุมติยา, พนฺธุมา นาม ขตฺติโย;  
  
ตสฺส รโญฺญ อหุํ ภริยา, เอกชฺฌํ จารยามหํ  
เอกจฺจํ วาทยามหํ (สฺยา.)  
ฯ  
</li>
  
<li>
‘‘รโหคตา  
  
นิสีทิตฺวา, เอวํ จิเนฺตสหํ ตทา;  
  
‘อาทาย คมนียญฺหิ, กุสลํ นตฺถิ เม กตํฯ  
</li>
  
<li>
‘‘‘มหาภิตาปํ  
กฎุกํ, โฆรรูปํ สุทารุณํ;  
  
นิรยํ นูน คจฺฉามิ, เอตฺถ เม นตฺถิ สํสโย’ฯ  
</li>
  
<li>
‘‘ราชานํ อุปสงฺกมฺม, อิทํ วจนมพฺรวิํ;  
  
‘เอกํ เม สมณํ เทหิ, โภชยิสฺสามิ ขตฺติย’ฯ  
</li>
  
<li>
‘‘อทาสิ เม มหาราชา, สมณํ ภาวิตินฺทฺริยํ;  
  
ตสฺส ปตฺตํ คเหตฺวาน, ปรมเนฺนน ปูรยิํ  
ตปฺปยิํ (สี.)  
ฯ  
</li>
  
<li>
‘‘ปูรยิตฺวา  
ปรมนฺนํ, คนฺธาเลปํ อกาสหํ;  
  
ชาเลน ปิทหิตฺวาน, วตฺถยุเคน  
ปีตโจเฬน (สฺยา.), มหาเนเลน (ปี.)  
ฉาทยิํฯ  
</li>
  
<li>
‘‘อารมฺมณํ มมํ เอตํ, สรามิ ยาวชีวิหํ;  
  
ตตฺถ จิตฺตํ ปสาเทตฺวา, ตาวติํสมคจฺฉหํฯ  
</li>
  
<li>
‘‘ติํสานํ เทวราชูนํ, มเหสิตฺตมการยิํ;  
  
มนสา ปตฺถิตํ มยฺหํ, นิพฺพตฺตติ ยถิจฺฉิตํ  
ยติจฺฉกํ (สฺยา.), ยทิจฺฉกํ (ปี. ก.)  
ฯ  
</li>
  
<li>
‘‘วีสานํ จกฺกวตฺตีนํ, มเหสิตฺตมการยิํ;  
  
โอจิตตฺตาว  
อุปจิตตฺตา (สฺยา.)  
หุตฺวาน, สํสรามิ ภเวสฺวหํฯ  
</li>
  
<li>
‘‘สพฺพพนฺธนมุตฺตาหํ, อเปตา เม อุปาทิกา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘เอกนวุติโต กเปฺป, ยํ ทานมททิํ ตทา;  
  
ทุคฺคติํ  
นาภิชานามิ, ปิณฺฑปาตสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ เอกปิณฺฑปาตทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๗. กฎจฺฉุภิกฺขาทายิกาเถรีอปทานํ</h3>
<ol>
<li>
‘‘ปิณฺฑจารํ  
จรนฺตสฺส, ติสฺสนามสฺส สตฺถุโน;  
  
กฎจฺฉุภิกฺขํ ปคฺคยฺห, พุทฺธเสฎฺฐสฺส ทาสหํฯ  
</li>
  
<li>
‘‘ปฎิคฺคเหตฺวา  
สมฺพุโทฺธ, ติโสฺส โลกคฺคนายโก;  
  
วีถิยา สณฺฐิโต สตฺถา, อกา เม อนุโมทนํฯ  
</li>
  
<li>
‘‘‘กฎจฺฉุภิกฺขํ  
ทตฺวาน, ตาวติํสํ คมิสฺสสิ;  
  
ฉตฺติํสเทวราชูนํ, มเหสิตฺตํ กริสฺสสิฯ  
</li>
  
<li>
‘‘‘ปญฺญาสํ จกฺกวตฺตีนํ, มเหสิตฺตํ กริสฺสสิ;  
  
มนสา ปตฺถิตํ สพฺพํ, ปฎิลจฺฉสิ สพฺพทาฯ  
</li>
  
<li>
‘‘‘สมฺปตฺติํ  
อนุโภตฺวาน, ปพฺพชิสฺสสิกิญฺจนา;  
  
สพฺพาสเว ปริญฺญาย, นิพฺพายิสฺสสินาสวา’ฯ  
</li>
  
<li>
‘‘อิทํ วตฺวาน สมฺพุโทฺธ, ติโสฺส โลกคฺคนายโก;  
  
นภํ อพฺภุคฺคมี วีโร, หํสราชาว อมฺพเรฯ  
</li>
  
<li>
‘‘สุทินฺนํ เม ทานวรํ  
สุทินฺนเมว เม ทานํ (สฺยา.)  
, สุยิฎฺฐา ยาคสมฺปทา;  
  
กฎจฺฉุภิกฺขํ ทตฺวาน, ปตฺตาหํ อจลํ ปทํฯ  
</li>
  
<li>
‘‘เทฺวนวุเต อิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ภิกฺขาทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ กฎจฺฉุภิกฺขาทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๘. สตฺตุปฺปลมาลิกาเถรีอปทานํ</h3>
<ol>
<li>
‘‘นคเร  
อรุณวติยา, อรุโณ นาม  
อรุณวา นาม (สี. ปี.)  
ตฺติโย;  
  
ตสฺส รโญฺญ อหุํ ภริยา, วาริตํ วารยามหํ  
จาริกํ จารยามหํ (สี.), น คุลํ ปาทยามหํ (สฺยา.), น มาลํ ปาทยามหํ (ปี.)  
ฯ  
</li>
  
<li>
‘‘สตฺตมาลํ  
คเหตฺวาน, อุปฺปลา เทวคนฺธิกา;  
  
นิสชฺช ปาสาทวเร, เอวํ จิเนฺตสิ ตาวเทฯ  
</li>
  
<li>
‘‘‘กิํ  
เม อิมาหิ มาลาหิ, สิรสาโรปิตาหิ เม;  
  
วรํ เม พุทฺธเสฎฺฐสฺส, ญาณมฺหิ อภิโรปิตํ’ฯ  
</li>
  
<li>
‘‘สมฺพุทฺธํ  
ปฎิมาเนนฺตี, ทฺวาราสเนฺน นิสีทหํ;  
  
‘ยทา เอหิติ สมฺพุโทฺธ, ปูชยิสฺสํ มหามุนิํ’ฯ  
</li>
  
<li>
‘‘กกุโธ วิลสโนฺตว, มิคราชาว เกสรี;  
  
ภิกฺขุสเงฺฆน สหิโต, อาคจฺฉิ วีถิยา ชิโนฯ  
</li>
  
<li>
‘‘พุทฺธสฺส รํสิํ ทิสฺวาน, หฎฺฐา สํวิคฺคมานสา;  
  
ทฺวารํ อวาปุริตฺวาน  
อปาปุณิตฺวา (สฺยา.)  
, พุทฺธเสฎฺฐมปูชยิํฯ  
</li>
  
<li>
‘‘สตฺต อุปฺปลปุปฺผานิ, ปริกิณฺณานิ  
สุวิตฺถิณฺณานิ (สฺยา.)  
อมฺพเร;  
  
ฉทิํ กโรโนฺต พุทฺธสฺส, มตฺถเก ธารยนฺติ เตฯ  
</li>
  
<li>
‘‘อุทคฺคจิตฺตา สุมนา, เวทชาตา กตญฺชลี;  
  
ตตฺถ จิตฺตํ ปสาเทตฺวา, ตาวติํสมคจฺฉหํฯ  
</li>
  
<li>
‘‘มหาเนลสฺส ฉาทนํ, ธาเรนฺติ มม มุทฺธนิ;  
  
ทิพฺพคนฺธํ ปวายามิ, สตฺตุปฺปลสฺสิทํ ผลํฯ  
</li>
  
<li>
‘‘กทาจิ นียมานาย, ญาติสเงฺฆน เม ตทา;  
  
ยาวตา ปริสา มยฺหํ, มหาเนลํ ธรียติฯ  
</li>
  
<li>
‘‘สตฺตติ เทวราชูนํ, มเหสิตฺตมการยิํ;  
  
สพฺพตฺถ อิสฺสรา หุตฺวา, สํสรามิ ภวาภเวฯ  
</li>
  
<li>
‘‘เตสฎฺฐิ  
จกฺกวตฺตีนํ, มเหสิตฺตมการยิํ;  
  
สเพฺพ มมนุวตฺตนฺติ, อาเทยฺยวจนา อหุํฯ  
</li>
  
<li>
‘‘อุปฺปลเสฺสว เม วโณฺณ, คโนฺธ เจว ปวายติ;  
  
ทุพฺพณฺณิยํ น ชานามิ  
ทุคฺคติํ นาภิชานามิ (สฺยา. ปี.)  
, พุทฺธปูชายิทํ ผลํฯ  
</li>
  
<li>
‘‘อิทฺธิปาเทสุ  
กุสลา, โพชฺฌงฺคภาวนา รตา;  
  
อภิญฺญาปารมิปฺปตฺตา, พุทฺธปูชายิทํ ผลํฯ  
</li>
  
<li>
‘‘สติปฎฺฐานกุสลา, สมาธิฌานโคจรา;  
  
สมฺมปฺปธานมนุยุตฺตา, พุทฺธปูชายิทํ ผลํฯ  
</li>
  
<li>
‘‘วีริยํ  
เม ธุรโธรยฺหํ, โยคเกฺขมาธิวาหนํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘เอกติํเส  
อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ สตฺตุปฺปลมาลิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๙. ปญฺจทีปิกาเถรีอปทานํ</h3>
<ol>
<li>
‘‘นคเร  
หํสวติยา, จาริกี  
จารินิํ (สฺยา.)  
อาสหํ ตทา;  
  
อาราเมน จ อารามํ, จรามิ กุสลตฺถิกาฯ  
</li>
  
<li>
‘‘กาฬปกฺขมฺหิ ทิวเส, อทฺทสํ โพธิมุตฺตมํ;  
  
ตตฺถ จิตฺตํ ปสาเทตฺวา, โพธิมูเล นิสีทหํฯ  
</li>
  
<li>
‘‘ครุจิตฺตํ อุปเฎฺฐตฺวา, สิเร กตฺวาน อญฺชลิํ;  
  
โสมนสฺสํ ปเวเทตฺวา, เอวํ จิเนฺตสิ ตาวเทฯ  
</li>
  
<li>
‘‘‘ยทิ พุโทฺธ อมิตคุโณ, อสมปฺปฎิปุคฺคโล;  
  
ทเสฺสตุ ปาฎิหีรํ เม, โพธิ โอภาสตุ อยํ’ฯ  
</li>
  
<li>
‘‘สห อาวชฺชิเต มยฺหํ, โพธิ ปชฺชลิ ตาวเท;  
  
สพฺพโสณฺณมยา อาสิ, ทิสา สพฺพา วิโรจติฯ  
</li>
  
<li>
‘‘สตฺตรตฺตินฺทิวํ  
  
สตฺตรตฺติทิวํ (ปี. ก.)  
ตตฺถ, โพธิมูเล นิสีทหํ;  
  
สตฺตเม ทิวเส ปเตฺต, ทีปปูชํ อกาสหํฯ  
</li>
  
<li>
‘‘อาสนํ ปริวาเรตฺวา, ปญฺจทีปานิ ปชฺชลุํ;  
  
ยาว อุเทติ สูริโย, ทีปา เม ปชฺชลุํ ตทาฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, ปญฺจทีปาติ วุจฺจติ;  
  
สฎฺฐิโยชนมุเพฺพธํ  
สตโยชนมุเพฺพธํ (สี. สฺยา. ปี.)  
, ติํสโยชนวิตฺถตํ  
สฎฺฐิ… (สฺยา. ปี.)  
ฯ  
</li>
  
<li>
‘‘อสงฺขิยานิ  
ทีปานิ, ปริวาเร ชลนฺติ เม;  
  
ยาวตา เทวภวนํ, ทีปาโลเกน โชตติฯ  
</li>
  
<li>
‘‘ปรมฺมุขา  
นิสีทิตฺวา  
ปุรตฺถาภิมุขา สนฺติ (สฺยา.), ปุรตฺถาภิมุขา ถิตา (ปี.)  
, ยทิ อิจฺฉามิ ปสฺสิตุํ;  
  
อุทฺธํ อโธ จ ติริยํ, สพฺพํ ปสฺสามิ จกฺขุนาฯ  
</li>
  
<li>
‘‘ยาวตา อภิกงฺขามิ, ทฎฺฐุํ สุคตทุคฺคเต  
สุกตทุกฺกเต (ปี.  
;  
  
ตตฺถ อาวรณํ นตฺถิ, รุเกฺขสุ ปพฺพเตสุ วาฯ  
</li>
  
<li>
‘‘อสีติ เทวราชูนํ, มเหสิตฺตมการยิํ;  
  
สตานํ จกฺกวตฺตีนํ, มเหสิตฺตมการยิํฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
ทีปสตสหสฺสานิ, ปริวาเร ชลนฺติ เมฯ  
</li>
  
<li>
‘‘เทวโลกา จวิตฺวาน, อุปฺปชฺชิํ มาตุกุจฺฉิยํ;  
  
มาตุกุจฺฉิคตา สนฺตี  
มาตุกุจฺฉิคตํ สนฺติํ (สี.)  
, อกฺขิ เม น นิมีลติฯ  
</li>
  
<li>
‘‘ทีปสตสหสฺสานิ, ปุญฺญกมฺมสมงฺคิตา;  
  
ชลนฺติ สูติกาเคเห  
สูติฆเร ปชฺชลนฺติ (สพฺพตฺถ)  
, ปญฺจทีปานิทํ ผลํฯ  
</li>
  
<li>
‘‘ปจฺฉิเม ภเว สมฺปเตฺต, มานสํ วินิวตฺตยิํ;  
  
อชรามตํ สีติภาวํ, นิพฺพานํ ผสฺสยิํ อหํฯ  
</li>
  
<li>
‘‘ชาติยา สตฺตวสฺสาหํ, อรหตฺตมปาปุณิํ;  
  
อุปสมฺปาทยี พุโทฺธ, คุณมญฺญาย โคตโมฯ  
</li>
  
<li>
‘‘มณฺฑเป รุกฺขมูเล วา, ปาสาเทสุ คุหาสุ วา;  
  
สุญฺญาคาเร  
วสนฺติยา  
จ ฌายเนฺต (สี.), จ ฌายนฺตา (ปี.), ปชฺฌายนฺตา (สฺยา.)  
, ปญฺจทีปา ชลนฺติ เมฯ  
</li>
  
<li>
‘‘ทิพฺพจกฺขุ  
  
วิสุทฺธํ เม, สมาธิกุสลา อหํ;  
  
อภิญฺญาปารมิปฺปตฺตา, ปญฺจทีปานิทํ ผลํฯ  
</li>
  
<li>
‘‘สพฺพโวสิตโวสานา, กตกิจฺจา อนาสวา;  
  
ปญฺจทีปา มหาวีร, ปาเท วนฺทามิ  
วนฺทติ (สี. ก.)  
จกฺขุมฯ  
</li>
  
<li>
‘‘สตสหสฺสิโต กเปฺป, ยํ ทีปมททิํ ตทา;  
  
ทุคฺคติํ นาภิชานามิ, ปญฺจทีปานิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ ปญฺจทีปิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๑๐. อุทกทายิกาเถรีอปทานํ</h3>
<ol>
<li>
‘‘นคเร พนฺธุมติยา, อโหสิํ อุทหาริกา;  
  
อุทหาเรน ชีวามิ, เตน โปเสมิ ทารเกฯ  
</li>
  
<li>
‘‘เทยฺยธโมฺม จ เม นตฺถิ, ปุญฺญเกฺขเตฺต อนุตฺตเร;  
  
โกฎฺฐกํ อุปสงฺกมฺม, อุทกํ ปฎฺฐเปสหํฯ  
</li>
  
<li>
‘‘เตน  
กเมฺมน สุกเตน, ตาวติํสมคจฺฉหํ;  
  
ตตฺถ เม สุกตํ พฺยมฺหํ, อุทหาเรน นิมฺมิตํฯ  
</li>
  
<li>
‘‘อจฺฉรานํ สหสฺสสฺส, อหญฺหิ ปวรา ตทา;  
  
ทสฎฺฐาเนหิ ตา สพฺพา, อภิโภมิ สทา อหํฯ  
</li>
  
<li>
‘‘ปญฺญาสํ เทวราชูนํ, มเหสิตฺตมการยิํ;  
  
วีสติจกฺกวตฺตีนํ, มเหสิตฺตมการยิํฯ  
</li>
  
<li>
‘‘ทุเว ภเว สํสรามิ, เทวเตฺต อถ มานุเส;  
  
ทุคฺคติํ นาภิชานามิ, ทกทานสฺสิทํ ผลํฯ  
</li>
  
<li>
‘‘ปพฺพตเคฺค  
  
ทุมเคฺค วา, อนฺตลิเกฺข จ ภูมิยํ;  
  
ยทา อุทกมิจฺฉามิ, ขิปฺปํ ปฎิลภามหํฯ  
</li>
  
<li>
‘‘อวุฎฺฐิกา ทิสา นตฺถิ, สนฺตตฺตา กุถิตาปิ  
สนฺตตฺตา กุถิตา น จ (สี. ปี.), สนฺตตฺตา ขุปฺปิตา หิ เม (สฺยา.)  
จ;  
  
มม สงฺกปฺปมญฺญาย, มหาเมโฆ ปวสฺสติฯ  
</li>
  
<li>
‘‘กทาจิ นียมานาย, ญาติสเงฺฆน เม ตทา;  
  
ยทา อิจฺฉามหํ วสฺสํ, มหาเมโฆ อชายถฯ  
</li>
  
<li>
‘‘อุณฺหํ วา ปริฬาโห วา, สรีเร เม น วิชฺชติ;  
  
กาเย จ เม รโช นตฺถิ, ทกทานสฺสิทํ ผลํฯ  
</li>
  
<li>
‘‘วิสุทฺธมนสา  
อชฺช, อเปตมนปาปิกา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘เอกนวุติโต กเปฺป, ยํ ทกํ อททิํ ตทา;  
  
ทุคฺคติํ  
นาภิชานามิ, ทกทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อุทกทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
สุเมธา เมขลาทายี, มณฺฑปํ สงฺกมํ ททา;  
  
นฬมาลี ปิณฺฑททา, กฎจฺฉุ อุปฺปลปฺปทาฯ  
</p>
  
<p>
ทีปทา ทกทา เจว, คาถาโย คณิตา อิห;  
  
เอกคาถาสตเญฺจว, ติํสติ จ ตทุตฺตริ  
สตฺตรสํ ตทุตฺตริ (สฺยา.), สตฺตาทส ตทุตฺตริํ (ปี.)  
ฯ  
</p>
  
  
  
  
  