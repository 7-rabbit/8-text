<h1>๒๓. อาลมฺพณทายกวโคฺค</h1>
<h3>๑. อาลมฺพณทายกเตฺถรอปทานํ</h3>
<ol>
<li>
‘‘อตฺถทสฺสิสฺส  
  
  
ภควโต, โลกเชฎฺฐสฺส ตาทิโน;  
  
อาลมฺพณํ มยา ทินฺนํ, ทฺวิปทินฺทสฺส ตาทิโนฯ  
</li>
  
<li>
‘‘ธรณิํ ปฎิปชฺชามิ, วิปุลํ สาครปฺปรํ;  
  
ปาเณสุ จ อิสฺสริยํ, วเตฺตมิ วสุธาย จฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘อิโต เทฺวสฎฺฐิกปฺปมฺหิ, ตโย อาสิํสุ ขตฺติยา;  
  
เอกาปสฺสิตนามา เต, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อาลมฺพณทายโก เถโร อิมา คาถาโย อภาสิตฺถาติฯ
</ol></p>

</p>


<h3>๒. อชินทายกเตฺถรอปทานํ</h3>
<ol>
<li>
‘‘เอกตฺติํเส อิโต กเปฺป, คณสตฺถารโก อหํ;  
  
อทฺทสํ วิรชํ พุทฺธํ, อาหุตีนํ ปฎิคฺคหํฯ  
</li>
  
<li>
‘‘จมฺมขณฺฑํ  
มยา ทินฺนํ, สิขิโน โลกพนฺธุโน;  
  
เตน กเมฺมน ทฺวิปทินฺท, โลกเชฎฺฐ นราสภฯ  
</li>
  
<li>
‘‘สมฺปตฺติํ  
อนุโภตฺวาน, กิเลเส ฌาปยิํ อหํ;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘เอกตฺติํเส  
อิโต กเปฺป, อชินํ ยํ อทาสหํ;  
  
ทุคฺคติํ นาภิชานามิ, อชินสฺส อิทํ ผลํฯ  
</li>
  
<li>
‘‘อิโต ปญฺจมเก กเปฺป, ราชา อาสิํ สุทายโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อชินทายโก เถโร อิมา คาถาโย อภาสิตฺถาติฯ
</ol></p>

</p>


<h3>๓. เทฺวรตนิยเตฺถรอปทานํ</h3>
<ol>
<li>
‘‘มิคลุโทฺท ปุเร อาสิํ, อรเญฺญ กานเน อหํ;  
  
อทฺทสํ วิรชํ พุทฺธํ, อาหุตีนํ ปฎิคฺคหํฯ  
</li>
  
<li>
‘‘มํสเปสิ มยา ทินฺนา, วิปสฺสิสฺส มเหสิโน;  
  
สเทวกสฺมิํ โลกสฺมิํ, อิสฺสรํ การยามหํฯ  
</li>
  
<li>
‘‘อิมินา  
มํสทาเนน, รตนํ นิพฺพตฺตเต มม;  
  
ทุเวเม รตนา โลเก, ทิฎฺฐธมฺมสฺส ปตฺติยาฯ  
</li>
  
<li>
‘‘เตหํ สเพฺพ อนุโภมิ, มํสทานสฺส สตฺติยา;  
  
คตฺตญฺจ มุทุกํ มยฺหํ, ปญฺญา นิปุณเวทนีฯ  
</li>
  
<li>
‘‘เอกนวุติโต กเปฺป, ยํ มํสมททิํ ตทา;  
  
ทุคฺคติํ นาภิชานามิ, มํสทานสฺสิทํ ผลํฯ  
</li>
  
<li>
‘‘อิโต จตุตฺถเก กเปฺป, เอโก อาสิํ ชนาธิโป;  
  
มหาโรหิตนาโม โส, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เทฺวรตนิโย  เถโร อิมา คาถาโย อภาสิตฺถาติฯ
</ol></p>

</p>

</p>


<h3>๔. อารกฺขทายกเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, เวทิ การาปิตา  
เวทิกา การิตา (สฺยา.)  
มยา;  
  
อารโกฺข จ มยา ทิโนฺน, สุคตสฺส มเหสิโนฯ  
</li>
  
<li>
‘‘เตน  
กมฺมวิเสเสน, น ปสฺสิํ ภยเภรวํ;  
  
กุหิญฺจิ อุปปนฺนสฺส, ตาโส มยฺหํ น วิชฺชติฯ  
</li>
  
<li>
‘‘จตุนฺนวุติโต  
  
กเปฺป, ยํ เวทิํ การยิํ ปุเร;  
  
ทุคฺคติํ นาภิชานามิ, เวทิกาย อิทํ ผลํฯ  
</li>
  
<li>
‘‘อิโต ฉฎฺฐมฺหิ กปฺปมฺหิ, อปเสฺสนสนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อารกฺขทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. อพฺยาธิกเตฺถรอปทานํ</h3>
<ol>
<li>
‘‘วิปสฺสิสฺส ภควโต, อคฺคิสาลํ อทาสหํ;  
  
พฺยาธิกานญฺจ อาวาสํ, อุโณฺหทกปฎิคฺคหํฯ  
</li>
  
<li>
‘‘เตน กเมฺมนยํ มยฺหํ, อตฺตภาโว สุนิมฺมิโต;  
  
พฺยาธาหํ นาภิชานามิ, ปุญฺญกมฺมสฺสิทํ ผลํฯ  
</li>
  
<li>
‘‘เอกนวุติโต กเปฺป, ยํ สาลมททิํ ตทา;  
  
ทุคฺคติํ นาภิชานามิ, อคฺคิสาลายิทํ ผลํฯ  
</li>
  
<li>
‘‘อิโต จ สตฺตเม กเปฺป, เอโกสิํ อปราชิโต  
เอโก อาสิํ นราธิโป (สฺยา.)  
;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อพฺยาธิโก เถโร อิมา คาถาโย อภาสิตฺถาติฯ
</ol></p>

</p>


<h3>๖. อโงฺกลปุปฺผิยเตฺถรอปทานํ</h3>
<ol>
<li>
‘‘นารโท  
  
  
วรโท (ก.)  
อิติ เม นามํ, กสฺสโป อิติ มํ วิทู;  
  
อทฺทสํ สมณานคฺคํ, วิปสฺสิํ เทวสกฺกตํฯ  
</li>
  
<li>
‘‘อนุพฺยญฺชนธรํ พุทฺธํ, อาหุตีนํ ปฎิคฺคหํ;  
  
อโงฺกลปุปฺผํ  
วกุลปุปฺผํ (สฺยา.), พโกลปุปฺผํ (ก.)  
ปคฺคยฺห, พุทฺธสฺส อภิโรปยิํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘จตุสตฺตติโต กเปฺป, โรมโส นาม ขตฺติโย;  
  
อามุกฺกมาลาภรโณ, สโยคฺคพลวาหโนฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อโงฺกลปุปฺผิโย  เถโร อิมา คาถาโย อภาสิตฺถาติฯ
</ol></p>

</p>


<h3>๗. โสวณฺณวฎํสกิยเตฺถรอปทานํ</h3>
<ol>
<li>
‘‘อุยฺยานภูมิํ  
นิยฺยโนฺต, อทฺทสํ โลกนายกํ;  
  
วฎํสกํ คเหตฺวาน, โสวณฺณํ สาธุนิมฺมิตํฯ  
</li>
  
<li>
‘‘สีฆํ ตโต สมารุยฺห, หตฺถิกฺขนฺธคโต อหํ;  
  
พุทฺธสฺส อภิโรเปสิํ, สิขิโน โลกพนฺธุโนฯ  
</li>
  
<li>
‘‘เอกตฺติํเส อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, ปุปฺผปูชายิทํ ผลํฯ  
</li>
  
<li>
‘‘สตฺตวีเส อิโต กเปฺป, เอโก อาสิํ ชนาธิโป;  
  
มหาปตาปนาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โสวณฺณวฎํสกิโย เถโร อิมา คาถาโย อภาสิตฺถาติฯ
</ol></p>

</p>


<h3>๘. มิญฺชวฎํสกิยเตฺถรอปทานํ</h3>
<ol>
<li>
‘‘นิพฺพุเต  
โลกนาถมฺหิ, สิขิมฺหิ วทตํ วเร;  
  
วฎํสเกหิ อากิณฺณํ, โพธิปูชํ อกาสหํฯ  
</li>
  
<li>
‘‘เอกตฺติํเส  
อิโต กเปฺป, ยํ ปูชมกริํ ตทา;  
  
ทุคฺคติํ นาภิชานามิ, โพธิปูชายิทํ ผลํฯ  
</li>
  
<li>
‘‘อิโต ฉพฺพีสติกเปฺป, อหุํ เมฆพฺภนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มิญฺชวฎํสกิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. สุกตาเวฬิยเตฺถรอปทานํ</h3>
<ol>
<li>
‘‘อสิโต  
นาม นาเมน, มาลากาโร อหํ  
อหุํ (?)  
ตทา;  
  
อาเวฬํ ปคฺคเหตฺวาน, รโญฺญ ทาตุํ วชามหํฯ  
</li>
  
<li>
‘‘อสมฺปโตฺตมฺหิ  
อสมฺปตฺตมฺหิ (สี.), อสมฺปโตฺตว (?)  
ราชานํ, อทฺทสํ สิขินายกํ;  
  
หโฎฺฐ หเฎฺฐน จิเตฺตน, พุทฺธสฺส อภิโรปยิํฯ  
</li>
  
<li>
‘‘เอกตฺติํเส อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปญฺจวีเส  
อิโต กเปฺป, ราชาโหสิํ มหพฺพโล;  
  
เวภาโร นาม นาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุกตาเวฬิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. เอกวนฺทนิยเตฺถรอปทานํ</h3>
<ol>
<li>
‘‘อุสภํ  
ปวรํ วีรํ, เวสฺสภุํ วิชิตาวินํ;  
  
ปสนฺนจิโตฺต สุมโน, พุทฺธเสฎฺฐมวนฺทหํฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, วนฺทนาย อิทํ ผลํฯ  
</li>
  
<li>
‘‘จตุวีสติกปฺปมฺหิ, วิกตานนฺทนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกวนฺทนิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
อาลมฺพณญฺจ  
อชินํ, มํสทารกฺขทายโก;  
  
อพฺยาธิ อโงฺกลํ  
วกุลํ (สฺยา.), พกุฬํ (ก.)  
โสณฺณํ, มิญฺชอาเวฬวนฺทนํ;  
  
ปญฺจปญฺญาส คาถาโย, คณิตา อตฺถทสฺสิภิฯ  
</p>
  
  
  
  
  