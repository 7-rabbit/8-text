<h1>มูลสิกฺขา-ฎีกา</h1>
<h3>คนฺถารมฺภกถา</h3>
<p>
สพฺพกามททํ  
  
สพฺพรตเน รตนตฺตยํ;  
  
อุตฺตมํ อุตฺตมตรํ, วนฺทิตฺวา วนฺทนารหํฯ  
</p>
  
<p>
จรเณ พฺรหฺมจารีนํ, อาจริยานํ สิรํ มม;  
  
ฐเปตฺวาน กริสฺสามิ, มูลสิกฺขตฺถวณฺณนํฯ  
</p>
  
<h3>คนฺถารมฺภกถาวณฺณนา</h3>
<p>ตตฺถาโท ตาว สพฺพสกฺกตสฺส สพฺพสตฺตุตฺตมสฺส สตฺถุโน ปณามํ ทเสฺสโนฺต อาห นฺตฺยาทิฯ  จตูหิ นาถเงฺคหิ สมนฺนาคตํ ภควนฺตํ  วนฺทิตฺวา  อาทิมฺหิ อุปสมฺปนฺนโต ปฎฺฐาย  อธุนา ปพฺพชิเตน อุปสมฺปเนฺนน  มาคธภาสาย สิกฺขิตุํ  สเงฺขเปน มูลสิกฺขํ อหํ ปวกฺขามีติ ปิณฺฑโตฺถฯ</p>


<p>อยํ  ปน อวยวโตฺถ – ติ ตนฺนินฺนตโปฺปณตปฺปพฺภาโร หุตฺวา กายวจีมโนทฺวาเรหิ วนฺทิตฺวาติ อโตฺถฯ นาถตีติ นาโถ, เวเนยฺยานํ หิตสุขํ เมตฺตายนวเสน อาสีสติ ปเตฺถตีติ อโตฺถ, อถ วา นาถติ เวเนยฺยคเต  กิเลเส อุปตาเปตีติ อโตฺถ, นาถติ วา ยาจตีติ อโตฺถฯ ภควา หิ ‘‘สาธุ, ภิกฺขเว, ภิกฺขุ กาเลน กาลํ อตฺตสมฺปตฺติํ ปจฺจเวเกฺขยฺยา’’ติอาทินา (อ. นิ. ๘.๗) สตฺตานํ ตํ ตํ หิตปฺปฎิปตฺติํ ยาจิตฺวาปิ กรุณาย สมุสฺสาหิโต เต ตตฺถ นิโยเชติฯ ปรเมน วา จิตฺติสฺสริเยน สมนฺนาคโต สพฺพสเตฺต อีสติ อภิภวตีติ ปรมิสฺสโร ภควา ‘‘นาโถ’’ติ วุจฺจติฯ สโพฺพ จายมโตฺถ สทฺทสตฺถานุสารโต เวทิตโพฺพฯ ติ ปกาเรน กเถสฺสามิฯ ติ อธิสีลอธิจิตฺตอธิปญฺญาวเสน ติโสฺสปิ สิกฺขา, อุปสมฺปนฺนสฺส สุปฺปติฎฺฐิตภาวสาธนเฎฺฐน มูลา จ สา สิกฺขิตพฺพโต สิกฺขา จาติ มูลสิกฺขาฯ คนฺถวเสเนตฺถ สงฺขิปิตฺวา วุตฺตตฺตา ตทฺทีปโน คโนฺถ ‘‘มูลสิกฺขา’’ติ วุจฺจติฯ</p>


<p>ตตฺถ กตมํ สีลํ, กตมํ อธิสีลํ, กตมํ จิตฺตํ, กตมํ อธิจิตฺตํ, กตมา ปญฺญา, กตมา อธิปญฺญาติ? วุจฺจเต – ปญฺจงฺคอฎฺฐงฺคทสงฺคสีลํ ตาว สีลเมวฯ ปาติโมกฺขสํวรสีลํ ปน ‘‘อธิสีล’’นฺติ วุจฺจติฯ ตญฺหิ สูริโย วิย ปโชฺชตานํ, สิเนรุ วิย ปพฺพตานํ สพฺพโลกิยสีลานํ อธิกเญฺจว อุตฺตมญฺจฯ ปาติโมกฺขสํวรโตปิ จ มคฺคผลสมฺปยุตฺตเมว สีลํ อธิสีลํ, ตํ ปน อิธ นาธิเปฺปตํฯ น หิ ตํ สิกฺขโนฺต เมถุนํ ธมฺมํ ปฎิเสวติฯ กามาวจรานิ ปน อฎฺฐ กุสลจิตฺตานิ, โลกิยอฎฺฐสมาปตฺติจิตฺตานิ จ เอกชฺฌํ กตฺวา จิตฺตเมวฯ วิปสฺสนาปาทกํ อฎฺฐสมาปตฺติจิตฺตํ ปน ‘‘อธิจิตฺต’’นฺติ วุจฺจติฯ ตญฺหิ สพฺพโลกิยจิตฺตานํ อธิกเญฺจว อุตฺตมญฺจฯ ตโตปิ จ มคฺคผลจิตฺตเมว อธิจิตฺตํ, ตํ ปน อิธ นาธิเปฺปตํฯ น หิ ตํ สิกฺขโนฺต เมถุนํ ธมฺมํ ปฎิเสวติฯ ‘‘อตฺถิ ทินฺนํ, อตฺถิ ยิฎฺฐ’’นฺติอาทินยปฺปวตฺตํ กมฺมสฺสกตาญาณํ ปญฺญา, ติลกฺขณาการปริเจฺฉทกํ ปน วิปสฺสนาญาณํ ‘‘อธิปญฺญา’’ติ  วุจฺจติฯ สา หิ สพฺพโลกิยปญฺญานํ อธิกา เจว อุตฺตมา จฯ ตโตปิ จ มคฺคผลปญฺญาว อธิปญฺญา, สา ปน อิธ นาธิเปฺปตาฯ น หิ ตํ สิกฺขโนฺต เมถุนํ ธมฺมํ ปฎิเสวติฯ</p>


<p>ตาสุ ตีสุ อธิสีลสิกฺขา จาริตฺตวาริตฺตวเสน ทุวิธมฺปิ สีลํ ยถานุสิฎฺฐํ ปฎิปชฺชมาเนน, ตปฺปฎิปเกฺข กิเลเส ตทงฺคปฺปหานวเสน ปชหเนฺตน สิกฺขิตพฺพาฯ อธิจิตฺตสิกฺขา  ยถาวุเตฺตสุ อารมฺมเณสุ อภิโยควเสน ฌานปฺปฎิปกฺขานํ นีวรณคณานํ วิกฺขมฺภนปฺปหานํ กุรุมาเนน สิกฺขิตพฺพาฯ อธิปญฺญาสิกฺขา ปน ยถานุรูปํ ตทงฺคปฺปหานสมุเจฺฉทวเสน สานุสเย กิเลเส สมุจฺฉินฺทเนฺตน สิกฺขิตพฺพาฯ ตสฺมา สุปฺปติฎฺฐิตภาวสาธนเฎฺฐน มูลา จ สา สิกฺขิตพฺพโต สิกฺขา จาติ มูลสิกฺขา, กมฺมวจนิจฺฉายํ ‘‘มูลสิกฺข’’นฺติ วุตฺตํฯ</p>


<p>สมาสียเต สงฺขิปียเตติ สมาโส, ตโต ฯ สมเคฺคน สเงฺฆน ญตฺติจตุเตฺถน กเมฺมน อกุเปฺปน ฐานารเหน อุปสมฺปโนฺนติ ภิกฺขุฯ ตตฺถ สพฺพนฺติเมน ปริยาเยน ปญฺจวคฺคกรณีเย กเมฺม ยาวติกา ภิกฺขู กมฺมปฺปตฺตา, เตสํ อาคตตฺตา, ฉนฺทารหานํ ฉนฺทสฺส อาหฎตฺตา, สมฺมุขีภูตานญฺจ อปฺปฎิโกฺกสนโต เอกสฺมิํ กเมฺม สมคฺคภาวํ อุปคเตน สเงฺฆน ตีหิ อนุสฺสาวนาหิ เอกาย ญตฺติยา กาตพฺพกมฺมสงฺขาเตน ญตฺติจตุเตฺถน ธมฺมิเกน วินยกเมฺมน วตฺถุญตฺติอนุสฺสาวนสีมาปริสาสมฺปตฺติสมฺปนฺนตฺตา อโกเปตพฺพตํ, อปฺปฎิโกฺกสิตพฺพตํ อุปคเตน ฐานารเหน การณารเหน สตฺถุสาสนารเหน อุปสมฺปโนฺน นาม, อุปริภาวํ สมาปโนฺน ปโตฺตติ อโตฺถฯ ภิกฺขุภาโว หิ อุปริภาโวฯ ตเญฺจส ยถาวุเตฺตน กเมฺมน สมาปนฺนตฺตา ‘‘อุปสมฺปโนฺน’’ติ วุจฺจติ, เตน ฯ อูนปญฺจวสฺสตาย นวโก, เตน   อธุนา ปพฺพชิเตน, อจิรปพฺพชิเตนาติ วุตฺตํ โหติฯ ติ อาทิมฺหิเยวาติ อโตฺถ, อาทิโต ปฎฺฐายาติ วาฯ อปิ จ เถโร ‘‘อาโท’’ติ วจเนน สทฺธาปพฺพชิตานํ กุลปุตฺตานํ อาลสิยโทเสน, อปฺปฎิปชฺชนฺตานํ อญฺญาณโทเสน จ อญฺญถา ปฎิปชฺชนฺตานํ สํเวคํ ชเนติฯ กถํ? อติทุลฺลภํ ขณํ สมวายํ ปฎิลภิตฺวา ตงฺขณํ น กุสีเตน วา นิรตฺถกกถาปสุเตน วา วีตินาเมตพฺพํ, กิํ กาตพฺพํ? อาทิโต ปฎฺฐาย นิรนฺตรเมว ตีสุ สิกฺขาสุ อาทโร ชเนตโพฺพติฯ</p>


<p>
‘‘สา มาคธี มูลภาสา, นรา ยายาทิกปฺปิกา;  
  
พฺรหฺมาโน จสฺสุตาลาปา, สมฺพุทฺธา จาปิ ภาสเร’’ติฯ –  
</p>
  
<p>วจนโต ติ มาคธมูลาย ภาสาย, สภาวนิรุตฺติยา ภาสายาติ วุตฺตํ โหติฯ นฺติ อุคฺคณฺหิตุํฯ</p>


<h3>๑. ปาราชิกนิเทฺทสวณฺณนา</h3>
<p> อิทานิ  สพฺพสิกฺขานํ ปน มูลภูตตฺตา อธิสีลสิกฺขาว ปฐมํ วุตฺตา, ตตฺราปิ มหาสาวชฺชตฺตา, มูลเจฺฉชฺชวเสน ปวตฺตนโต จ สพฺพปฐมํ ปาราชิกํ ชานิตพฺพนฺติ ทเสฺสโนฺต นฺตฺยาทิมาหฯ ตตฺถ มคฺคตฺตเย สํ นิมิตฺตํ ปเวสโนฺต ภิกฺขุ จุโตติ อโตฺถฯ นฺติ อตฺตโน องฺคชาตํ, สพฺพนฺติเมน ปริเจฺฉเทน เอกติลพีชมตฺตมฺปิ อตฺตโน องฺคชาตนฺติ วุตฺตํ โหติฯ ติ อนิกฺขิตฺตสิโกฺขฯ ติ เอตฺถ มนุสฺสามนุสฺสติรจฺฉานคตานํ วเสน ติโสฺส อิตฺถิโย, ตโย อุภโตพฺยญฺชนกา, ตโย ปณฺฑกา, ตโย ปุริสาติ ปาราชิกวตฺถุภูตานํ นิมิตฺตานํ นิสฺสยา ทฺวาทส สตฺตา โหนฺติฯ เตสํ วจฺจปสฺสาวมุขมคฺควเสน ตโย มคฺคาฯ ตตฺถ มนุสฺสิตฺถิยา ตโย, อมนุสฺสิตฺถิยา ตโย, ติรจฺฉานคติตฺถิยา ตโยติ นว , ตถา มนุสฺสุภโตพฺยญฺชนกาทีนํฯ มนุสฺสปณฺฑกาทีนํ ปน วจฺจมุขมคฺควเสน เทฺว เทฺวติ ฉ, ตถา มนุสฺสปุริสาทีนนฺติ สเพฺพสํ วเสน ติํส มคฺคา โหนฺติฯ เต สเพฺพ ปริคฺคเหตฺวา อิธ ‘‘มคฺคตฺตเย’’ติ วุตฺตํ, ตสฺมิํ มคฺคตฺตเย, ทฺวาทสนฺนํ สตฺตานํ ตีสุ มเคฺคสุ ยตฺถ กตฺถจิ มเคฺคติ อโตฺถฯ ติ สกฺกตฺตา วา พฺรหฺมตฺตา วา จุตสโตฺต วิย สาสนโต จุโต โหติ, ปาราชิโก โหตีติ อโตฺถฯ</p>


<p>อิทานิ ปเวสนํ นาม น เกวลํ อตฺตุปกฺกเมเนว โหติ, ปรูปกฺกเมนาปิ โหติ, ตตฺถาปิ เสวนจิเตฺต สติ ปาราชิโก โหตีติ ทสฺสนตฺถํ ตฺยาทิ วุตฺตํฯ ตสฺสโตฺถ – โย ภิกฺขุ ปเวสนฎฺฐิตอุทฺธรณปวิฎฺฐกฺขเณสุ อญฺญตรํ ขณํ  สาทิยโนฺต สเจปิ ตสฺมิํ ขเณ เสวนจิตฺตํ อุปฎฺฐาเปโนฺต,  ปาราชิโก โหติฯ โย ปน สพฺพโส อสาทิยโนฺต อาสีวิสมุขํ องฺคารกาสุํ ปวิฎฺฐํ วิย จ มญฺญติ, โส นิปฺปราโธ โหติฯ เอตฺถ ปน  นาม สุกฺกวิสฺสฎฺฐิสมยปฺปตฺตํฯ ปฐมปาราชิกํฯ</p>


<p> อิทานิ ทุติยํ ทเสฺสตุํ นฺตฺยาทิมาหฯ ตตฺถ โย ภิกฺขุ อทินฺนํ มานุสํ ครุกํ ภณฺฑํ ปญฺจวีสาวหาเรสุ เยน เกนจิ อวหาเรน อาทิยโนฺต จุโต ภเวติ สมฺพโนฺธฯ นฺติ ยํ กิญฺจิ ปรปริคฺคหิตํ สสฺสามิกํ ภณฺฑํ, ตํ เตหิ สามิเกหิ กาเยน วา วาจาย วา น ทินฺนนฺติ อทินฺนํ, อนิสฺสฎฺฐํ อปริจฺจตฺตํ รกฺขิตํ โคปิตํ มมายิตํ ปรปริคฺคหิตํฯ มนุสฺสสฺส อิทนฺติ  มนุสฺสสนฺตกํ, ‘‘ภณฺฑ’’นฺติมินา ตุลฺยาธิกรณํ ฯ ติ เถยฺยาย เอเกน, เอเกน อวหาเรนาติ อโตฺถฯ ลิงฺคเภทํ กตฺวา วุตฺตํฯ ‘‘เถยฺยา เกนจี’’ติ วา ปาโฐฯ ตตฺถ ติ โจโร, เถนสฺส ภาโว  กรณเตฺถ เจตํ ปจฺจตฺตวจนํ, ตสฺมา เกนจิ เถเยฺยน  อวหาเรนาติ อโตฺถฯ นฺติ อาทิยโนฺต คณฺหโนฺตฯ ติ ปญฺจปญฺจเก สโมธาเนตฺวา ปญฺจวีสติ อวหาราฯ ตตฺถ  นาม นานาภณฺฑปญฺจกํ เอกภณฺฑปญฺจกํ สาหตฺถิกปญฺจกํ ปุพฺพปฺปโยคปญฺจกํ เถยฺยาวหารปญฺจกนฺติฯ</p>


<p>ตตฺถ สวิญฺญาณกาวิญฺญาณกมิสฺสกภณฺฑวเสน นานาภณฺฑปญฺจกํ, สวิญฺญาณกภณฺฑวเสน เอกภณฺฑปญฺจกํฯ ตตฺถ นานาภณฺฑวเสน ตาว เอวํ เวทิตโพฺพ – โย อารามํ อภิยุญฺชติ, อาปตฺติ ทุกฺกฎสฺสฯ สามิกสฺส วิมติํ อุปฺปาเทติ, อาปตฺติ ถุลฺลจฺจยสฺสฯ สามิโก ‘‘น มยฺหํ ภวิสฺสตี’’ติ ธุรํ นิกฺขิปติ, อาปตฺติ ปาราชิกสฺสฯ อญฺญสฺส ภณฺฑํ หรโนฺต สีเส ภารํ เถยฺยจิโตฺต อามสติ, อาปตฺติ ทุกฺกฎสฺสฯ ผนฺทาเปติ, อาปตฺติ ถุลฺลจฺจยสฺสฯ ขนฺธํ โอโรเปติ, อาปตฺติ ปาราชิกสฺสฯ อุปนิกฺขิตฺตํ ภณฺฑํ ‘‘เทหิ เม ภณฺฑ’’นฺติ วุจฺจมาโน ‘‘นาหํ คณฺหามี’’ติ ภณติ, อาปตฺติ ทุกฺกฎสฺสฯ สามิกสฺส วิมติํ อุปฺปาเทติ, อาปตฺติ ถุลฺลจฺจยสฺสฯ สามิโก ‘‘น มยฺหํ ทสฺสตี’’ติ ธุรํ นิกฺขิปติ, อาปตฺติ ปาราชิกสฺสฯ ‘‘สหภณฺฑหารกํ เนสฺสามี’’ติ ปฐมํ ปาทํ สงฺกาเมติ, อาปตฺติ ถุลฺลจฺจยสฺสฯ ทุติยํ ปาทํ สงฺกาเมติ, อาปตฺติ ปาราชิกสฺสฯ ถลฎฺฐํ ภณฺฑํ เถยฺยจิโตฺต อามสติ, อาปตฺติ ทุกฺกฎสฺสฯ ผนฺทาเปติ, อาปตฺติ ถุลฺลจฺจยสฺสฯ ฐานา จาเวติ, อาปตฺติ ปาราชิกสฺสฯ อยเมตฺถ นานาภณฺฑวเสน โยชนาฯ เอกภณฺฑวเสน ปน สสฺสามิกํ ทาสํ วา ติรจฺฉานํ วา ยถาวุเตฺตน อภิโยคาทินา นเยน อาทิยติ วา หรติ วา อวหรติ วา อิริยาปถํ โกเปติ วา ฐานา จาเวติ วาติฯ อยเมตฺถ เอกภณฺฑวเสน โยชนาฯ</p>


<p>ปญฺจ อวหารา สาหตฺถิโก อาณตฺติโก นิสฺสคฺคิโย อตฺถสาธโก ธุรนิเกฺขโปติฯ ตตฺถ  นาม  ปรสฺส ภณฺฑํ สหตฺถา อวหรติฯ  นาม ‘‘อสุกสฺส ภณฺฑํ อวหรา’’ติ อญฺญํ อาณาเปติฯ  นาม อโนฺตสุงฺกฆาเต ฐิโต พหิสุงฺกฆาตํ ปาเตติ, อาปตฺติ ปาราชิกสฺสฯ  นาม ‘‘อสุกํ ภณฺฑํ ยทา สโกฺกสิ, ตทา อวหรา’’ติ อาณาเปติฯ ตตฺถ สเจ ปโร อนนฺตรายิโก หุตฺวา ตํ อวหรติ, อาณาปโก อาณตฺติกฺขเณเยว  ปาราชิโก โหติ, อวหารโก ปน อวหฎกาเล, อยํ อตฺถสาธโกฯ  ปน อุปนิกฺขิตฺตภณฺฑวเสน เวทิตโพฺพติ อิทํ สาหตฺถิกปญฺจกํฯ</p>


<p>อปเรปิ ปญฺจ อวหารา ปุพฺพปฺปโยโค สหปฺปโยโค สํวิธาวหาโร สเงฺกตกมฺมํ นิมิตฺตกมฺมนฺติฯ ตตฺถ อาณตฺติวเสน  เวทิตโพฺพ, ฐานาจาวนวเสน  นาม สมฺพหุลา ภิกฺขู ‘‘อมุกํ นาม เคหํ คนฺตฺวา, ฉทนํ วา ภินฺทิตฺวา, สนฺธิํ วา ฉินฺทิตฺวา ภณฺฑํ หริสฺสามา’’ติ สํวิทหิตฺวา คจฺฉนฺติ, เตสุ เอโก ภณฺฑํ อวหรติ, ตสฺสุทฺธาเร สเพฺพสํ ปาราชิกํฯ  นาม สญฺชานนกมฺมํ กาลปริเจฺฉทวเสน สญฺญากรณํฯ เอตฺถ จ ‘‘ปุเรภตฺตํ อวหรา’’ติ วุเตฺต อชฺช วา ปุเรภตฺตํ อวหรตุ, เสฺว วา อนาคเต สํวจฺฉเร วา, นตฺถิ วิสเงฺกโต, สเงฺกตการกสฺส อาณตฺติกฺขเณ, อิตรสฺส ฐานา จาวเนติ เอวํ อาปตฺติ อุภินฺนํ ปาราชิกสฺสฯ  นาม สญฺญุปฺปาทนตฺถํ กสฺสจิ นิมิตฺตสฺส กรณํ อกฺขินิขณนหตฺถาลงฺฆนปาณิปฺปหารองฺคุลิโผฎนคีวุนฺนามนอุกฺกาสนาทินา อเนกปฺปการํฯ อวหารโก อาณาปเกน ยํ นิมิตฺตสญฺญํ กตฺวา วุตฺตํ, ตํ ‘‘เอต’’นฺติ มญฺญมาโน ตเมว อวหรติ, อุภินฺนํ ปาราชิกํฯ ยํ ‘‘อวหรา’’ติ วุตฺตํ, ตํ ‘‘เอต’’นฺติ มญฺญมาโน อญฺญํ ตสฺมิํเยว ฐาเน ฐปิตํ อวหรติ, มูลฎฺฐสฺส อนาปตฺติฯ อิทํ ปุพฺพปฺปโยคปญฺจกํฯ</p>


<p>อปเรปิ  ปญฺจ อวหารา เถยฺยาวหาโร ปสยฺหาวหาโร ปริกปฺปาวหาโร ปฎิจฺฉนฺนาวหาโร กุสาวหาโรติฯ ตตฺถ โย กูฎมานกูฎกหาปณาทีหิ วเญฺจตฺวา คณฺหาติ, ตเสฺสวํ คณฺหโต อวหาโร ฯ โย สนฺตเชฺชตฺวา สยํ ทเสฺสตฺวา เตสํ สนฺตกํ คณฺหาติ, โย วา อตฺตโน ปตฺตพลิโต จ อธิกํ พลกฺกาเรน คณฺหาติ ราชราชมหามตฺตาทโย วิย, ตเสฺสวํ คณฺหโต อวหาโร ฯ ปริกเปฺปตฺวา คณฺหโต ปนาวหาโร ฯ โส ทุวิโธ ภโณฺฑกาสปริกปฺปวเสนฯ ตตฺร โย ‘‘สาฎโก เจ, คณฺหิสฺสามิ, สุตฺตํ เจ, น คณฺหิสฺสามี’’ติ ปริกเปฺปตฺวา อนฺธกาเร ปสิพฺพกํ คณฺหาติ, ตตฺร สาฎโก เจ, อุทฺธาเรเยว ปาราชิกํ, สุตฺตํ เจ โหติ, รกฺขติฯ อยํ  นามฯ โย ฐานํ ปริกเปฺปตฺวา ภณฺฑํ คณฺหาติ, ตสฺส ตํ ปริกปฺปิตปริเจฺฉทํ อติกฺกนฺตมเตฺต ปาราชิกํฯ อยํ  นามฯ เอวมิเมสํ ทฺวินฺนํ ปริกปฺปานํ วเสน ปริกเปฺปตฺวา คณฺหโต อวหาโร ปริกปฺปาวหาโรฯ ปฎิจฺฉาเทตฺวา ปรสฺส ภณฺฑํ คณฺหโต อวหาโร  นามฯ กุสํ สงฺกาเมตฺวา  อวหรณํ ฯ โย กุสํ ปาเตตฺวา จีวเร ภาชิยมาเน อตฺตโน โกฎฺฐาสสฺส สมีเป ฐิตํ อปฺปคฺฆตรํ วา มหคฺฆตรํ วา สมสมํ วา ปรสฺส โกฎฺฐาสํ ทิสฺวา สเจ ปฐมตรํ ปรโกฎฺฐาสโต กุสทณฺฑกํ อุทฺธรติ, อตฺตโน โกฎฺฐาเส ปาเตตุกามตาย อุทฺธาเร รกฺขติ, ปาตเนปิ รกฺขติ, อตฺตโน โกฎฺฐาสโต ปน กุสทณฺฑํ อุทฺธรติ, อุทฺธาเร รกฺขติ, ตํ อุทฺธริตฺวา ปรโกฎฺฐาเส ปาเตนฺตสฺส หตฺถโต มุตฺตมเตฺต ปาราชิกํฯ อยํ กุสาวหาโร นามาติ อิเมสุ ปญฺจวีสาวหาเรสุ เยน เกนจิ อวหาเรน คณฺหโนฺต ปาราชิโก ภเวติ อโตฺถฯ</p>


<p>นฺติ  ปญฺจมาสกํฯ วีสติมาสโก หิ กหาปโณ, กหาปณสฺส จตุโตฺถ ภาโค ปาโท นาม, ตสฺมา ปญฺจมาสกํ วา ปาทํ วา ครุกนฺติ เวทิตพฺพํฯ ตตฺถ ‘‘จตฺตาโร วีหโย คุญฺชา, เทฺว คุญฺชา มาสโก ภเว’’ติ วจนโต วีหิวเสน จตฺตาลีส วีหโย ทส คุญฺชา ปญฺจมาสโกติ เวทิตโพฺพฯ ยํ ปน สามเณรสิกฺขายํ ‘‘วีสติวีหี’’ติ วุตฺตํ, ตํ เนว ปาฬิยํ, น อฎฺฐกถายํ อตฺถิ, วีมํสิตพฺพเมตํฯ ทุติยปาราชิกํฯ</p>


<p> อิทานิ ตติยํ ทเสฺสตุํ ตฺยาทิ วุตฺตํฯ ตตฺถ โย ภิกฺขุ ‘‘มนุสฺสปาโณ’’ อิติ ชานโนฺต วธกจิเตฺตน มนุสฺสปาณํ ชีวิตา วิโยเชติ, โส ภิกฺขุ สาสนา ปาราชิโก โหตีติ สมุทายโตฺถฯ</p>


<p>นฺติ มาตุกุจฺฉิสฺมิํ ปฎิสนฺธิจิเตฺตน สหุปฺปนฺนํ อติปริตฺตํ กลลรูปํ อาทิํ กตฺวา ปกติยา วีสวสฺสสตายุกสฺส สตฺตสฺส ยาว มรณกาลา เอตฺถนฺตเร อนุปุเพฺพน วุทฺธิปฺปโตฺต อตฺตภาโว, เอโส มนุสฺสปาโณ นาม, เอวรูปํ มนุสฺสปาณนฺติ อโตฺถฯ นฺติ ‘‘ปาโณ’’ อิติ ชานโนฺต ‘‘ตํ ชีวิตา โวโรเปมี’’ติ ชานโนฺตฯ ติ วธกจิเตฺตน, อิตฺถมฺภูเต กรณวจนํ, วธกจิโตฺต หุตฺวา มรณาธิปฺปาโย หุตฺวาติ วุตฺตํ โหติฯ ติ ชีวิตินฺทฺริยโตฯ ติ อนิยมวจนํฯ ติ เอเตน นิยมนํ เวทิตพฺพํฯ ติ วุตฺตปฺปการํ มนุสฺสวิคฺคหํ กลลกาเลปิ ตาปนมทฺทเนหิ วา เภสชฺชสมฺปทาเนน วา ตโต วา อุทฺธมฺปิ ตทนุรูเปน อุปกฺกเมน ชีวิตา วิโยเชตีติ อโตฺถฯ ติ ปราปุพฺพชิธาตุปฺปโยเค นิสฺสกฺกวจนํ, เตน สตฺถุสาสนโตติ อโตฺถฯ ติ ปราชยมาปโนฺนฯ โหตีติ ปาฐเสโสฯ ตติยปาราชิกํฯ</p>


<p> อิทานิ   จตุตฺถํ ทเสฺสตุํ นฺตฺยาทิ วุตฺตํฯ ตตฺถ โย ภิกฺขุ อญฺญาปเทสญฺจ อธิมานญฺจ วเชฺชตฺวา หทเย อสนฺตํ ฌานาทิเภทํ ธมฺมํ มนุสฺสชาติกสฺส สตฺตสฺส วเทยฺย, ตสฺมิํ ขเณ ญาเต โส ตโต สาสนา ปาราชิโก เอว โหตีติ อโตฺถฯ</p>


<p>นฺติ ‘‘ฌานํ วิโมโกฺข สมาธิ สมาปตฺติ ญาณทสฺสนํ มคฺคภาวนา ผลสจฺฉิกิริยา กิเลสปฺปหานํ วินีวรณตา จิตฺตสฺส สุญฺญาคาเร อภิรตี’’ติ (ปารา. ๑๙๘) เอวํ วุตฺตํ ฌานาทิเภทํ อุตฺตริมนุสฺสธมฺมํฯ ติ จิเตฺตฯ นฺติ อสํวิชฺชมานํฯ นฺติ ‘‘โย เต วิหาเร วสิ, โส ภิกฺขุ ปฐมสฺส ฌานสฺส ลาภี’’ติอาทินา นเยน อญฺญาปเทสํ วเชฺชตฺวาติ อโตฺถฯ ติ วชฺชนเตฺถ นิปาโต, ตสฺส วเชฺชตฺวาติ อโตฺถฯ นฺติ ‘‘อธิคตา มยา’’ติ เอวํ อุปฺปนฺนํ มานนฺติ อโตฺถฯ อธิคโต มาโนติ วิคฺคโห, ตํ อธิมานํ วเชฺชตฺวาติ อโตฺถฯ ติ มนุสฺสชาติกสฺส, น เทวพฺรหฺมาทีสุ อญฺญตรสฺสาติ อโตฺถฯ ติ อาโรเจยฺยฯ ติ ญาเต ขเณติ เฉโท, ตสฺมิํ เตนาโรจิตกฺขเณ มนุสฺสชาติเกน ญาเตติ อโตฺถฯ ติ นิสฺสเกฺก กรณวจนํ, ตโต สาสนโต ปาราชิโกติ อโตฺถฯ จตุตฺถปาราชิกํฯ</p>

</p>


<h3>๒. ครุกาปตฺตินิเทฺทสวณฺณนา</h3>
<p> อิทานิ สงฺฆาทิเสสํ ปกาเสตุํ ติอาทิมารทฺธํฯ ตตฺถ โมเจตุํ กาเมตีติ โมเจตุกามํ, โมเจตุกามญฺจ ตํ จิตฺตญฺจาติ  , เตน, โมจนสฺสาทจิเตฺตนาติ อโตฺถฯ เอกาทสนฺนญฺหิ ราคานํ เอเกน โมจนสฺสาเทน อาปตฺติ โหตีติ วุตฺตํ โหติฯ</p>


<p>ตตฺริเม เอกาทส อสฺสาทา โมจนสฺสาโท มุจฺจนสฺสาโท มุตฺตสฺสาโท เมถุนสฺสาโท ผสฺสสฺสาโท กณฺฑูวนสฺสาโท ทสฺสนสฺสาโท นิสชฺชสฺสาโท วาจสฺสาโท เคหสิตเปมํ วนภงฺคิยนฺติฯ ตตฺถ เจตนาย เจเตโนฺต เจว อสฺสาเทโนฺต จ อุปกฺกมติ, มุจฺจติ, สงฺฆาทิเสโส , น มุจฺจติ เจ, ถุลฺลจฺจยํฯ สเจ ปน สยนกาเล ราคปริยุฎฺฐิโต หุตฺวา อูรุนา วา มุฎฺฐินา วา องฺคชาตํ คาฬฺหํ ปีเฬตฺวา โมจนตฺถาย สอุสฺสาโห สุปติ, สุปนฺตสฺส จสฺส อสุจิ มุจฺจติ, สงฺฆาทิเสโสฯ  อตฺตโน ธมฺมตาย มุจฺจมานํ อสฺสาเทติ, น อุปกฺกมติ, มุจฺจติ, อนาปตฺติฯ  อตฺตโน ธมฺมตาย มุเตฺต ฐานา จุเต อสุจิมฺหิ ปจฺฉา อสฺสาเทนฺตสฺส วินา อุปกฺกเมน มุจฺจติ, อนาปตฺติฯ  เมถุนราเคน มาตุคามํ คณฺหาติ, เตน อสุจิ มุจฺจติ, อนาปตฺติ, ทุกฺกฎํ ปน อาปชฺชติฯ  ทุวิโธ อชฺฌตฺติโก พาหิโร จาติฯ ตตฺถ อตฺตโน นิมิตฺตํ ‘‘ถทฺธํ, มุทุกนฺติ ชานิสฺสามี’’ติ วา โลลภาเวน วา กีฬาปยโต อสุจิ มุจฺจติ, อนาปตฺติฯ พาหิรผสฺสสฺสาเท ปน กายสํสคฺคราเคน อิตฺถิํ ผุสโต, อาลิงฺคโต จ อสุจิ มุจฺจติ, อนาปตฺติ, กายสํสคฺคสงฺฆาทิเสสํ ปน อาปชฺชติฯ</p>


<p> ททฺทุกจฺฉุปิฬกปาณกาทีนํ อญฺญตเรน ขชฺชมานํ นิมิตฺตํ กณฺฑูวนสฺสาเทน กณฺฑูวโต อสุจิ มุจฺจติ, อนาปตฺติฯ  อิตฺถิยา อโนกาสํ อุปนิชฺฌายโต อสุจิ มุจฺจติ, อนาปตฺติ, ทุกฺกฎํ ปน โหติฯ  มาตุคาเมน สทฺธิํ รโห นิสินฺนสฺส มุเตฺตปิ อนาปตฺติ , รโหนิสชฺชาปตฺติ ปน โหติฯ  มาตุคามํ เมถุนปฺปฎิสํยุตฺตาหิ วาจาหิ โอภาสนฺตสฺส มุเตฺตปิ อนาปตฺติ, ทุฎฺฐุลฺลวาจาสงฺฆาทิเสสํ ปน อาปชฺชติฯ  มาตาทีนํ มาตาทิเปเมน อาลิงฺคนาทิํ กโรนฺตสฺส มุเตฺตปิ อนาปตฺติฯ  สนฺถวกรณตฺถาย อิตฺถิยา เปสิตปุปฺผาทิวนภงฺคสญฺญิตํ ปณฺณาการํ ‘‘อิตฺถนฺนามาย อิมํ เปสิต’’นฺติ อสฺสาเทน อามสนฺตสฺส มุเตฺตปิ อนาปตฺตีติฯ เอวเมเตสุ โมจนสฺสาเทน อาปตฺติ โหตีติ ทเสฺสตุํ ‘‘โมเจตุ…เป.… นา’’ติ วุตฺตํฯ อถ วา โมเจตุกามํ จิตฺตํ ยสฺส โสยํ  เตน, อิตฺถมฺภูเต กรณวจนํ, โมเจตุกามจิโตฺต หุตฺวาติ อโตฺถฯ</p>


<p>ติ หตฺถาทีสุ เยน เกนจิ นิมิเตฺต อุปกฺกมิตฺวาติ อโตฺถฯ นฺติ ยํ อนฺตมโส เอกา ขุทฺทกมกฺขิกา ปิเวยฺย, ตตฺตกมฺปิ วิโมเจโนฺตติ อโตฺถฯ นฺติ นีลปีตโลหิโตทาตตกฺกเตลทกขีรทธิสปฺปิวณฺณสงฺขาเตสุ ทสวิเธสุ สุเกฺกสุ ยํ กิญฺจิ สุกฺกํฯ ติ ยา สุปินเนฺต สุกฺกวิสฺสฎฺฐิ โหติ, ตํ ฐเปตฺวาติ อโตฺถฯ ติ โย โกจิ อุปสมฺปโนฺนฯ นฺติ สงฺฆาทิเสสํฯ ติ อาปเชฺชยฺยาติ อโตฺถฯ เจตนา อุปกฺกโม มุจฺจนนฺติ อิมาเนตฺถ ตีณิ องฺคานีติฯ สุกฺกวิสฺสฎฺฐิสิกฺขาปทํฯ</p>


<p> อิทานิ  กายสํสคฺคํ ทเสฺสตุํ ติอาทิมารทฺธํฯ ภิกฺขุ มนุสฺสิตฺถิยา มนุสฺสิตฺถิสญฺญี หุตฺวา กายสํสคฺคราเคน อุปกฺกมิตฺวา มนุสฺสิตฺถิํ ปรามสโนฺต สงฺฆาทิเสสํ อาปเชฺชยฺยาติ โยชนาฯ ตตฺถ ติ หตฺถคฺคหณาทิกายสมฺผเสฺสน ราเคน กายมิสฺสราเคนฯ นฺติ ตทหุชาตมฺปิ ชีวมานกมนุสฺสิตฺถิํฯ นฺติ ปรามสโนฺต, อิตฺถีติ สญฺญา อิตฺถิสญฺญา , สา อสฺส อตฺถีติ  อิตฺถิสญฺญี หุตฺวาติ อโตฺถฯ มนุสฺสิตฺถี, อิตฺถิสญฺญิตา, กายสํสคฺคราโค, เตน ราเคน วายาโม, หตฺถคฺคาหาทิสมาปชฺชนนฺติ อิมาเนตฺถ ปญฺจ องฺคานิฯ กายสํสคฺคสิกฺขาปทํฯ</p>


<p> อิทานิ ทุฎฺฐุลฺลํ ทเสฺสตุํ ติอาทิ อารทฺธํฯ ตตฺถ ติ วจฺจมคฺคปสฺสาวมคฺคเมถุนธมฺมปฺปฎิสํยุตฺตวาจสฺสาทราเคนฯ นฺติ วจฺจมคฺคปสฺสาวมคฺคานํ อญฺญตรํ มคฺคํ วา เมถุนํ วา อารพฺภาติ อโตฺถฯ ติ อวภาสโนฺตฯ นฺติ วิญฺญุํ ปฎิพลํ สุภาสิตทุพฺภาสิตํ ทุฎฺฐุลฺลาทุฎฺฐุลฺลํ สลฺลกฺขณสมตฺถํ มนุสฺสิตฺถิํฯ นฺติ สุณนฺติํฯ อิมินา ปฎิพลายปิ อิตฺถิยา อวิญฺญตฺติปเถ ฐิตาย ทูเตน วา ปเณฺณน วา อาโรเจนฺตสฺส ทุฎฺฐุลฺลวาจาปตฺติ น โหตีติ ทีปิตํ โหติฯ มนุสฺสิตฺถี, อิตฺถิสญฺญิตา, ทุฎฺฐุลฺลวาจสฺสาทราโค, เตน ราเคน โอภาสนํ, ตงฺขณวิชานนนฺติ อิมาเนตฺถ ปญฺจ องฺคานิฯ ทุฎฺฐุลฺลวาจสฺสาทสิกฺขาปทํฯ</p>


<p> อิทานิ อตฺตกามปาริจริยํ ทเสฺสตุํ นฺตฺยาทิ วุตฺตํฯ ตตฺถ โย ภิกฺขุ อตฺตโน กามปาริจริยาย วณฺณํ วตฺวา เมถุนราเคน อิตฺถิํ เมถุนํ ยาจมาโน ครุํ ผุเสติ สมฺพโนฺธฯ ติ คุณํ อานิสํสํ ปกาเสตฺวาฯ ติ เมถุนธมฺมสงฺขาเตน กาเมน ปาริจริยา กามปาริจริยา, อตฺตโน อตฺถาย กามปาริจริยา อตฺตโนกามปาริจริยา, อลุตฺตสมาโสยํฯ อถ วา อตฺตโนติ กตฺวเตฺถ สามิวจนํ, อตฺตโน กามิตา อิจฺฉิตาติ อตฺตโนกามา, สยํ เมถุนราควเสน ปตฺถิตาติ อโตฺถ, อตฺตโนกามา จ สา ปาริจริยา จาติ อตฺตโนกามปาริจริยา , ตาย  ‘‘เอตทคฺคํ, ภคินิ, ปาริจริยานํ, ยา มาทิสํ สีลวนฺตํ กลฺยาณธมฺมํ พฺรหฺมจาริํ เอเตน ธเมฺมน ปริจเรยฺยา’’ติ เอวํ วณฺณํ วตฺวาติ อโตฺถฯ ยาจธาตุโน ทฺวิกมฺมิกตฺตา ติ วุตฺตํฯ ตตฺถ นฺติ ทุฎฺฐุโลฺลภาสเน วุตฺตปฺปการํ อิตฺถิํฯ มนุสฺสิตฺถี, อิตฺถิสญฺญิตา , อตฺตกามปาริจริยาย ราโค, เตน ราเคน วณฺณภณนํ, ตงฺขณวิชานนนฺติ อิมาเนตฺถ ปญฺจ องฺคานิฯ อตฺตกามปาริจริยสิกฺขาปทํฯ</p>


<p> อิทานิ สญฺจริตฺตํ ทเสฺสตุํ นฺตฺยาทิมารทฺธํฯ ตตฺถ ภิกฺขุ ปุริสสฺส วา สเนฺทสํ, อิตฺถิยา วา สเนฺทสํ ปฎิคฺคเหตฺวา วีมํสิตฺวา ปจฺจาหรโนฺต ครุกํ ผุเสติ สมฺพโนฺธฯ ตตฺถ นฺติ ‘‘คจฺฉ, ภเนฺต, อิตฺถนฺนามํ มาตุรกฺขิตํ พฺรูหิ ‘โหหิ กิร อิตฺถนฺนามสฺส ภริยา ธนกฺกีตา’’ติ (ปารา. ๓๐๕) เอวํ วุตฺตํ ปุริสสฺส สาสนํ, ‘‘คจฺฉ, ภเนฺต, อิตฺถนฺนามํ ปุริสํ พฺรูหิ ‘อหํ ตสฺส ภริยา ภวิสฺสามี’’ติ (ปารา. ๓๒๖-๓๒๗ โถกํ วิสทิสํ) เอวํ วุตฺตํ อิตฺถิยา สาสนํฯ ติ ‘‘สาธุ อุปาสกา’’ติ วา ‘‘โหตู’’ติ วา ‘‘อาโรเจสฺสามี’’ติ วา เยน เกนจิ อากาเรน วจีเภทํ กตฺวา วา สีสกมฺปนาทีหิ วา ปฎิคฺคณฺหิตฺวา สมฺปฎิจฺฉิตฺวาติ อโตฺถฯ ติ วุตฺตปฺปกาเรน สาสนํ คเหตฺวา ปุริสสฺส วา อิตฺถิยา วา เตสํ อวสฺสาโรจนกานํ มาตาปิตาภาตาภคินิอาทีนํ วา อาโรเจตฺวาติ อโตฺถฯ ติ เอตฺถ ‘‘ปจฺจาหร’’นฺติ วตฺตเพฺพ ฉนฺทหานิภยา หร-สทฺทํ ปุพฺพนิปาตํ กตฺวา วุตฺตนฺติ ทฎฺฐพฺพํฯ ยตฺถ ปหิเตน ตตฺถ คนฺตฺวา เตน อาโรจิตา สา อิตฺถี ‘‘สาธู’’ติ สมฺปฎิจฺฉตุ วา ปฎิกฺขิปตุ วา ลชฺชาย วา ตุณฺหี โหตุ, ปุน อาคนฺตฺวา ตสฺส ปุริสสฺส หรโนฺต เอตฺตาวตา อิมาย ปฎิคฺคหณาโรจนปฺปจฺจาหรณสงฺขาตาย ติวงฺคสมฺปตฺติยา  โส ภิกฺขุ สงฺฆาทิเสสํ อาปเชฺชยฺยาติ อโตฺถฯ เตสํ มนุสฺสชาติกตา, อลํวจนียตา, ปฎิคฺคณฺหนวีมํสนปฺปจฺจาหรณานีติ อิมาเนตฺถ ปญฺจ องฺคานิฯ สญฺจริตฺตสิกฺขาปทํฯ</p>


<p> อิทานิ อมูลกํ ปกาเสตุํ ติอาทิมารทฺธํฯ จาเวตุกาโม ภิกฺขุ อมูลนฺติมวตฺถุนา อญฺญํ สุณมานํ ภิกฺขุํ โจเทโนฺต วา โจทาเปโนฺต วา ครุํ ผุเสติ สมฺพโนฺธฯ ตตฺถ ติ พฺรหฺมจริยา จาเวตุกาโมฯ ติ ‘‘ตฺวํ ปาราชิกํ ธมฺมํ อาปโนฺนสิ, อสฺสมโณสิ, อสกฺยปุตฺติโยสี’’ติอาทีหิ วจเนหิ สยํ โจเทโนฺตติ อโตฺถฯ เอวํ โจเทนฺตสฺส วาจาย วาจาย สงฺฆาทิเสโสฯ ติ ยํ โจทเกน จุทิตกมฺหิ ปุคฺคเล อทิฎฺฐํ อสุตํ อปริสงฺกิตํ, อิทํ เอเตสํ ทสฺสนสวนปริสงฺกิตสงฺขาตานํ มูลานํ อภาวโต นาสฺส มูลนฺติ อมูลํ, อนฺติมํ วตฺถุ ยสฺส ปาราชิกสฺส ตทิทํ อนฺติมวตฺถุ, อมูลญฺจ ตํ อนฺติมวตฺถุ เจติ อมูลนฺติมวตฺถุ, เตน อมูลนฺติมวตฺถุนา, ภิกฺขุโน อนุรูเปสุ เอกูนวีสติยา ปาราชิเกสุ อญฺญตเรนาติ อโตฺถฯ นฺติ โจทาปยโนฺต, ตสฺส สมีเป ฐตฺวา  อญฺญํ ภิกฺขุํ อาณาเปตฺวา โจทาเปโนฺต ตสฺส อาณตฺตสฺส วาจาย วาจาย ครุํ ผุเสติ อโตฺถฯ นฺติ อิมินา ปรมฺมุขา ทูเตน วา ปเณฺณน วา โจเทนฺตสฺส น รุหตีติ ทีปิตํ โหติฯ ปรมฺมุขา ปน สตฺตหิ อาปตฺติกฺขเนฺธหิ วทนฺตสฺส ทุกฺกฎํฯ ยํ โจเทติ, ตสฺส อุปสมฺปโนฺนติ สงฺขฺยูปคมนํ, ตสฺมิํ สุทฺธสญฺญิตา, เยน ปาราชิเกน โจเทติ, ตสฺส ทิฎฺฐาทิวเสน อมูลกตา, จาวนาธิปฺปาเยน สมฺมุขา โจทนา, ตสฺส ตงฺขณวิชานนนฺติ อิมาเนตฺถ ปญฺจ องฺคานิฯ อมูลกสิกฺขาปทํฯ</p>


<p> อิทานิ  อญฺญภาคิยํ ทเสฺสตุํ นฺติอาทิมาหฯ ตตฺถ ติ ชาตินามโคตฺตลิงฺคาปตฺติปตฺตจีวรูปชฺฌายาจริยเสนาสนเลสสงฺขาเตสุ ทสสุ เลเสสุ โย ตสฺมิํ ปุคฺคเล ทิสฺสติ, ตํ เลสมตฺตํ อุปาทาย นิสฺสาย ภิกฺขุํ พฺรหฺมจริยา จาเวตุกาโม อมูลนฺติมวตฺถุนา สุณมานํ ภิกฺขุํ โจเทโนฺต ครุํ ผุเสติ อโตฺถฯ กถํ? อโญฺญ ขตฺติยชาติโก อิมินา โจทเกน ปาราชิกํ ธมฺมํ อชฺฌาปชฺชโนฺต ทิโฎฺฐ โหติ, โส อญฺญํ อตฺตโน เวริํ ขตฺติยชาติกํ ภิกฺขุํ ปสฺสิตฺวา ตํ ขตฺติยชาติเลสํ คเหตฺวา เอวํ ‘‘ขตฺติโย มยา ทิโฎฺฐ ปาราชิกํ ธมฺมํ อชฺฌาปชฺชโนฺต, ตฺวํ ขตฺติโย ปาราชิกํ ธมฺมํ อาปโนฺนสี’’ติ วา ‘‘ตฺวํ โส ขตฺติโย, นาโญฺญ, ปาราชิกํ ธมฺมํ อชฺฌาปโนฺนสี’’ติ วา โจเทติ, เอวํ นามเลสาทโยปิ เวทิตพฺพาฯ องฺคานิ ปเนตฺถ อนนฺตรสทิสานิฯ อญฺญภาคิยสิกฺขาปทํฯ</p>

</p>


<h3>๓. นิสฺสคฺคิยนิเทฺทสวณฺณนา</h3>
<p> อิทานิ จีวรวิธิํ ทเสฺสตุํ นฺตฺยาทิมุทฺธฎํฯ โย ภิกฺขุ อกาลจีวรํ วิกปฺปนญฺจ อธิฎฺฐานญฺจ อกตฺวา ทสาหํ อติกฺกาเมติ, ตสฺส ภิกฺขุโน นิสฺสคฺคิยํ สิยาติ ปิณฺฑโตฺถฯ ตตฺถ นฺติ อกาเล จีวรํ, โขมํ กปฺปาสิกํ โกเสยฺยํ กมฺพลํ สาณํ ภงฺคนฺติ ชาติโต ฉ จีวรานิ, ทุกูลํ ปฎฺฎุณฺณํ โสมารปฎฺฎํ จีนปฎฺฎํ อิทฺธิชํ เทวทินฺนนฺติ อิมานิ ปน ฉ อนุโลมจีวรานิฯ เตสุ ทุกูลํ สาณสฺส อนุโลมํ วากมยตฺตาฯ ปฎฺฎุณฺณาทีนิ  ตีณิ โกเสยฺยสฺส อนุโลมานิ ปาณเกหิ กตสุตฺตมยตฺตาฯ อิทฺธิชาทีนิ ทฺวยานิ โขมาทีนํ อนุโลมานิ เตสมญฺญตรภาวโต ฯ อิเมสํ ฉนฺนํ จีวรานํ อญฺญตรํ อกาลจีวรํฯ</p>


<p>นฺติ เอตฺถ ปน วิกปฺปนูปคํ อธิฎฺฐานูปคญฺจ เอวํ เวทิตพฺพํฯ ตตฺรายํ ปาฬิ – ‘‘อนุชานามิ, ภิกฺขเว, อายาเมน อฎฺฐงฺคุลํ สุคตงฺคุเลน จตุรงฺคุลวิตฺถตํ ปจฺฉิมจีวรํ วิกเปฺปตุ’’นฺติ (มหาว. ๓๕๘)ฯ มชฺฌิมสฺส ปุริสสฺส ทีฆโส เทฺว วิทตฺถิโย, ติริยํ วิทตฺถิฯ เทฺว วิกปฺปนา สมฺมุขาวิกปฺปนา จ ปรมฺมุขาวิกปฺปนา จฯ กถํ? ‘‘อิมํ จีวรํ ตุยฺหํ วิกเปฺปมี’’ติ วตฺตพฺพํ, อยํ ฯ ‘‘มยฺหํ สนฺตกํ ปริภุญฺช วา วิสฺสเชฺชหิ วา ยถาปจฺจยํ วา กโรหี’’ติ, เอกสฺส สนฺติเก ‘‘อิมํ จีวรํ ติสฺสสฺส ภิกฺขุโน วิกเปฺปมี’’ติ วตฺตพฺพํ, อยํ อปราปิ ฯ เตน ภิกฺขุนา ‘‘ติสฺสสฺส ภิกฺขุโน สนฺตกํ ปริภุญฺช วา วิสฺสเชฺชหิ วา ยถาปจฺจยํ วา กโรหี’’ติ, ‘‘อิมํ จีวรํ ตุยฺหํ วิกปฺปนตฺถาย ทมฺมี’’ติ วตฺตพฺพํ, เตน วตฺตโพฺพ ‘‘โก เต มิโตฺต วา สนฺทิโฎฺฐ วา สมฺภโตฺต วา’’ติ, ตโต อิตเรน ‘‘ติโสฺส ภิกฺขู’’ติ วตฺตพฺพํ, ปุน เตน ‘‘อหํ ติสฺสสฺส ภิกฺขุโน ทมฺมี’’ติ วตฺตพฺพํ, อยํ ฯ ‘‘ติสฺสสฺส ภิกฺขุโน สนฺตกํ ปริภุญฺช วา วิสฺสเชฺชหิ วา ยถาปจฺจยํ วา กโรหี’’ติ วุเตฺต ปจฺจุทฺธาโร นาม โหติฯ พหุเก ‘‘อิมานี’’ติ, อหตฺถปาเส ‘‘เอตํ, เอตานี’’ติ วาฯ เอวํ วิกปฺปนญฺจ อกตฺวาติ อโตฺถฯ</p>


<p>ติจีวรสฺส ปน ปมาณํ อุกฺกฎฺฐปริเจฺฉเทน สุคตจีวรโต อูนกํ วฎฺฎติ, ลามกปริเจฺฉเทน สงฺฆาฎิยา, อุตฺตราสงฺคสฺส จ ทีฆโต มุฎฺฐิปญฺจกํ, ติริยํ มุฎฺฐิตฺติกํ, อนฺตรวาสโก ทีฆโต มุฎฺฐิปญฺจโก, ติริยํ ทฺวิหโตฺถปิ อฑฺฒเตโยฺย วา วฎฺฎติฯ วุตฺตปฺปมาณโต อธิกญฺจ อูนกญฺจ ‘‘ปริกฺขารโจฬ’’นฺติ อธิฎฺฐาตพฺพํฯ เทฺว จีวรสฺส อธิฎฺฐานา กาเยน วา อธิเฎฺฐติ, วาจาย วา อธิเฎฺฐติฯ ติจีวรํ อธิฎฺฐหเนฺตน รชิตฺวา  กปฺปพินฺทุํ ทตฺวา ปุราณสงฺฆาฎิํ ‘‘อิมํ สงฺฆาฎิํ ปจฺจุทฺธรามี’’ติ ปจฺจุทฺธริตฺวา นวํ สงฺฆาฎิํ หเตฺถน คเหตฺวา ‘‘อิมํ สงฺฆาฎิํ อธิฎฺฐามี’’ติ จิเตฺตน อาโภคํ กตฺวา กายวิการํ กโรเนฺตน กาเยน อธิฎฺฐาตพฺพา, อิทํ กาเยน อธิฎฺฐานํฯ ตํ เยน เกนจิ สรีราวยเวน อผุสนฺตสฺส น วฎฺฎติฯ วาจาย อธิฎฺฐานํ ปน วจีเภทํ กตฺวา วาจาย อธิฎฺฐาตพฺพํ, สเจ หตฺถปาเส ‘‘อิมํ สงฺฆาฎิํ อธิฎฺฐามี’’ติ, สเจ อหตฺถปาเส ฐปิตฎฺฐานํ สลฺลเกฺขตฺวา ‘‘เอตํ สงฺฆาฎิํ อธิฎฺฐามี’’ติ วาจา ภินฺทิตพฺพา ฯ เอส นโย อุตฺตราสเงฺค, อนฺตรวาสเก จฯ ติจีวราทีนิ สพฺพานิ เอกโต กตฺวา ‘‘อิมานิ จีวรานิ ปริกฺขารโจฬานิ อธิฎฺฐามี’’ติ อธิฎฺฐาตุมฺปิ วฎฺฎตีติฯ เอวํ อธิฎฺฐานญฺจ อกตฺวาติ อโตฺถฯ</p>


<p>ทส อหานิ ติ อติกฺกาเมติฯ ติ ตสฺส ภิกฺขุโนฯ นฺติ นิสฺสชฺชนํ นิสฺสคฺคิยํ, ปุพฺพภาเค กตฺตพฺพสฺส วินยกมฺมเสฺสตํ นามํ, นิสฺสคฺคิยมสฺส อตฺถีติ นิสฺสคฺคิยํ, กิํ ตํ? ปาจิตฺติยํ, ตํ อติกฺกามยโต สหนิสฺสคฺคิยวินยกมฺมํ ปาจิตฺติยํ สิยา, อยเมตฺถ อโตฺถฯ ตํ ปเนตํ จีวรํ ยํ ทิวสํ อุปฺปนฺนํ, ตสฺส โย อรุโณ, โส อุปฺปนฺนทิวสนิสฺสิโต, ตสฺมา จีวรุปฺปาททิวเสน สทฺธิํ เอกาทเส อรุณุคฺคมเน ทสาหาติกฺกมิตํ โหตีติฯ จีวรสฺส อตฺตโน สนฺตกตา, ชาติปฺปมาณยุตฺตตา, ฉินฺนปลิโพธภาโว, อติเรกจีวรตา, ทสาหาติกฺกโมติ อิมาเนตฺถ ปญฺจ องฺคานิฯ ปฐมกถินสิกฺขาปทํฯ</p>


<p> อิทานิ ทุติยํ ทเสฺสตุํ ตฺยาทิมารทฺธํฯ โย ภิกฺขุสมฺมุติํ วเชฺชตฺวา กาลญฺจ วินา อธิฎฺฐิตํ ติจีวรํ เอกาหํ อติกฺกมาเปติ, ตสฺส นิสฺสคฺคิยํ สิยาติ สมฺพโนฺธฯ ตตฺถ ติ ยํ สโงฺฆ คิลานสฺส ภิกฺขุโน ติจีวเรน วิปฺปวาสสมฺมุติํ เทติ , ตํ ฐเปตฺวาฯ นฺติ กรณเตฺถ อุปโยควจนํ, เตน ติจีวราธิฎฺฐานนเยน อธิฎฺฐิเตสุ สงฺฆาฎิอาทีสุ เยน เกนจิ จีวเรนฯ นฺติ เอกรตฺตํฯ ติ วิปฺปวสติ, วิยุโตฺต วสตีติ อโตฺถฯ ตสฺส อลทฺธสมฺมุติกสฺส ภิกฺขุโน เอกรตฺตมฺปิ จีวเรน วิปฺปวาสโต นิสฺสคฺคิยํ ปาจิตฺติยํ สิยาติ อโตฺถฯ ติ จีวรกาลํ วเชฺชตฺวาฯ อธิฎฺฐิตจีวรตา, อนตฺถตกถินตา, อลทฺธสมฺมุติตา, รตฺติวิปฺปวาโสติ อิมาเนตฺถ จตฺตาริ องฺคานิฯ ทุติยกถินสิกฺขาปทํฯ</p>


<p> อิทานิ ปุราณจีวรํ ทเสฺสตุํ ตฺยาทิ อารทฺธํฯ ตตฺถ ติ อญฺญาติกาย ‘‘ปฎิสงฺขา โยนิโส’’ติอาทีสุ วิย, อญฺญาติกาย เนว มาตุสมฺพเนฺธน น ปิตุสมฺพเนฺธน สมฺพทฺธายาติ วุตฺตํ โหติฯ ติ อฎฺฐวาจิกกเมฺมน อุปสมฺปนฺนายฯ ติ ปหราเปติฯ ตนฺติ นิสฺสคฺคิยํ ปาจิตฺติยํ ภเวยฺยาติ อโตฺถฯ ปุราณจีวรตา, อุปจาเร  ฐตฺวา อญฺญาติกาย ภิกฺขุนิยา อาณาปนํ, ตสฺสา โธวนาทีนิ จาติ อิมาเนตฺถ ตีณิ องฺคานิฯ ปุราณจีวรสิกฺขาปทํฯ</p>


<p> นฺติ กิญฺจิ ปาภตํฯ ติ จีวรสฺส อาทาเน จีวรปฺปฎิคฺคหเณฯ วิกปฺปนูปคจีวรตา, ปาริวตฺตกาภาโว, อญฺญาติกาย หตฺถโต คหณนฺติ อิมาเนตฺถ ตีณิ องฺคานิฯ จีวรปฺปฎิคฺคหณสิกฺขาปทํฯ</p>


<p> นฺติ ‘‘วเทยฺยาถ, ภเนฺต, เยน อโตฺถ’’ติ อิจฺฉาปิตํ อิจฺฉํ รุจิํ อุปฺปาทิตํ, น ปวาริตนฺติ อปฺปวาริตํฯ ติ ยาจนฺตสฺสฯ ติ นฎฺฐจีวรกาลํ ฐเปตฺวาฯ วิกปฺปนูปคจีวรตา, สมยาภาโว, อญฺญาตกวิญฺญตฺติ, ตาย จ ปฎิลาโภติ อิมาเนตฺถ จตฺตาริ องฺคานิฯ อญฺญาตกวิญฺญตฺติสิกฺขาปทํฯ</p>


<p> นฺติ  รูปิยํฯ นฺติ สุวณฺณํฯ นฺติ ตโย มาสกา โลหมาสโก ทารุมาสโก ชตุมาสโกติฯ ตตฺถ ติ ตมฺพโลหาทีหิ กตมาสโกฯ ติ สารทารุนา วา เวฬุเปสิกาย วา อนฺตมโส ตาลปเณฺณนปิ รูปํ ฉินฺทิตฺวา กตมาสโกฯ ติ ลาขาย วา นิยฺยาเสน วา รูปํ สมุฎฺฐาเปตฺวา กตมาสโกฯ นฺติ สุวณฺณมยํ วา รูปิยมยํ วา ปากติกํ วาฯ ติ อตฺตโน อตฺถาย ทียมานํ วา กตฺถจิ ฐิตํ วา นิปฺปริคฺคหํ ทิสฺวา สยํ คเณฺหยฺยฯ ติ ตเทว อเญฺญน คาหาเปยฺยฯ ติ คหณาทีสุ ยํ กิญฺจิ กโรนฺตสฺส อฆนพเทฺธสุ วตฺถุคณนาย นิสฺสคฺคิ สิยาติ อโตฺถฯ ติ กายวาจาหิ อปฺปฎิกฺขิปิตฺวา จิเตฺตน อธิวาเสยฺยฯ ชาตรูปรชตภาโว, อตฺตุเทฺทสิกตา, คหณาทีสุ อญฺญตรภาโวติ อิมาเนตฺถ ตีณิ องฺคานิฯ รูปิยปฺปฎิคฺคหณสิกฺขาปทํฯ</p>


<p> รชตาทิจตุพฺพิธํ อกปฺปิยํ กปฺปิเยนาปิ ปริวเตฺตยฺย สหธมฺมิเก ฐเปตฺวา, นิสฺสคฺคิยํ สิยาติ สมฺพโนฺธฯ ตตฺถ นฺติ อกปฺปิยวตฺถุํฯ ติ กปฺปิยวตฺถุนาฯ ติ ภิกฺขุภิกฺขุนิสามเณรสามเณริสิกฺขมานสงฺขาเต ปญฺจ สหธมฺมิเกฯ รูปิยภาโว, ปริวตฺตนญฺจาติ อิมาเนตฺถ เทฺว องฺคานิฯ รูปิยปริวตฺตนสิกฺขาปทํฯ</p>


<p> ‘‘อิมํ  ปตฺตํ ตุยฺหํ วิกเปฺปมี’’ติอาทินา  ‘‘อิมํ ปตฺตํ อธิฎฺฐามี’’ติอาทินา  อกตฺวาติ อโตฺถฯ นฺติ เอตฺถายํ วินิจฺฉโย – อนุปหตปุราณสาลิตณฺฑุลานํ สุโกฎฺฎิตปริสุทฺธานํ เทฺว มคธนาฬิโย คเหตฺวา เตหิ ตณฺฑุเลหิ อนุตฺตณฺฑุลมกิลินฺนมปิณฺฑิตํ สุวิสทํ กุนฺทมกุฬราสิสทิสํ อวสฺสาวิโตทนํ ปจิตฺวา นิรวเสสํ ปเตฺต ปกฺขิปิตฺวา ตสฺส โอทนสฺส  จตุตฺถภาคปฺปมาโณ นาติฆโน นาติตนุโก หตฺถหาริโย สพฺพสมฺภารสงฺขโต มุคฺคสูโป ปกฺขิปิตโพฺพ, ตโต อาโลปสฺส อนุรูปํ ยาวจริมาโลปปฺปโหนกํ มจฺฉมํสาทิพฺยญฺชนํ ปกฺขิปิตพฺพํฯ สปฺปิเตลตกฺกรสกญฺชิกาทีนิ ปน อคณนูปคานิ โหนฺติฯ ตานิ หิ โอทนคติกานิ เนว หาเปตุํ, น วเฑฺฒตุํ สโกฺกนฺติฯ เอวเมตํ สพฺพมฺปิ ปกฺขิตฺตํ สเจ ปน ปตฺตสฺส มุขวฎฺฎิยา เหฎฺฐิมราชิสมํ ติฎฺฐติ, สุเตฺตน วา หีเรน วา ฉินฺทนฺตสฺส สุตฺตสฺส วา หีรสฺส วา เหฎฺฐิมนฺตํ ผุสติ, อยํ  นาม ปโตฺตฯ สเจ ตํ ราชิํ อติกฺกมฺม ถูปีกตํ ติฎฺฐติ, อยํ  นาม ปโตฺตฯ สเจ ตํ ราชิํ น สมฺปาปุณาติ, อโนฺตคตเมว โหติ, อยํ  นามฯ อุกฺกฎฺฐโต อุปฑฺฒปฺปมาโณ ฯ มชฺฌิมโต อุปฑฺฒปฺปมาโณ ฯ เตสมฺปิ วุตฺตนเยเนว ปเภโท เวทิตโพฺพฯ อิเจฺจเตสุ อุกฺกฎฺฐุกฺกโฎฺฐ จ โอมโกมโก จาติ เทฺว อปตฺตา, เสสา สตฺต ปตฺตา ปมาณยุตฺตา นามาติ เอวํ ปมาเณน ยุโตฺต ปมาณิโก, ตํ ปมาณิกํฯ นฺติ สตฺตสุ ปเตฺตสุ อญฺญตรํ ปตฺตํฯ ปตฺตสฺส อตฺตโน สนฺตกตา, ปมาณยุตฺตตา, อธิฎฺฐานูปคตา, อติเรกปตฺตตา, ทสาหาติกฺกโมติ อิมาเนตฺถ ปญฺจ องฺคานิฯ ปฐมปตฺตสิกฺขาปทํฯ</p>


<p> โย ภิกฺขุ ปญฺจพนฺธนโต อูนปเตฺต สติ ปรํ ปน นวํ ปตฺตํ วิญฺญาเปติ, ตสฺสปิ ภิกฺขุโน นิสฺสคฺคิยํ สิยาติ สมฺพโนฺธฯ ตตฺถ นฺติ อญฺญํ, ‘‘นวํ ปตฺต’’นฺติมินา ตุลฺยาธิกรณํฯ อธิฎฺฐานูปคปตฺตสฺส อูนปญฺจพนฺธนตา, อตฺตุเทฺทสิกตา, กตวิญฺญตฺติ, ตาย จ ปฎิลาโภติ อิมาเนตฺถ จตฺตาริ องฺคานิฯ อูนปญฺจพนฺธนสิกฺขาปทํฯ</p>


<p> โย สปฺปิเตลาทิกํ ปน เภสชฺชํ ปฎิคฺคเหตฺวา สตฺตาหปรมํ สนฺนิธิการกํ ภุญฺชโนฺต สตฺตาหํ อติกฺกาเมติ , ตสฺส นิสฺสคฺคิยํ สิยาติ อโตฺถฯ ตตฺถ นฺติ เอตฺถ -สโทฺท นวนีตมธุผาณิตํ สงฺคณฺหาติฯ ตตฺถ  นาม ควาทีนํ สปฺปิ, เยสํ มํสํ กปฺปติ, เตสํ สปฺปิ, ตถา  นาม ติลสาสปมธุกเอรณฺฑวสาทีหิ นิพฺพตฺตํฯ  นาม  มกฺขิกามธุเมวฯ อุจฺฉุรสํ อุปาทาย ปน อปกฺกา วา อวตฺถุกปกฺกา วา สพฺพาปิ อุจฺฉุวิกติ นฺติ เวทิตพฺพํฯ เภสชฺชวิธานสิกฺขาปทํฯ</p>


<p> ภิกฺขุสฺส จีวรํ ทตฺวา ปุน ตํ จีวรํ สกสญฺญาย อจฺฉินฺทนฺตสฺส วา อจฺฉินฺทาปยโตปิ วา นิสฺสคฺคิยํ สิยาติ โยชนาฯ ตตฺถ ติ เวยฺยาวจฺจาทีนิ ปจฺจาสีสมาโน ทตฺวาฯ ติ เวยฺยาวจฺจาทีนิ อกโรนฺตํ ทิสฺวา พลกฺกาเรน คณฺหนฺตสฺส, ตถา ติฯ วิกปฺปนูปคจีวรตา, สามํทินฺนตา, สกสญฺญิตา, อุปสมฺปนฺนตา, โกธวเสน อจฺฉินฺทนํ วา อจฺฉินฺทาปนํ วาติ อิมาเนตฺถ ปญฺจ องฺคานิฯ อจฺฉินฺทนสิกฺขาปทํฯ</p>


<p> อปฺปวาริตํ อญฺญาติํ คหปติํ สุตฺตํ ยาจิตฺวา ญาติปฺปวาริเต วเชฺชตฺวา ตนฺตวาเยหิ จีวรํ วายาเปนฺตสฺส นิสฺสคฺคิยํ สิยาติ ปิณฺฑโตฺถฯ ตตฺถ นฺติ ฉพฺพิธํ โขมสุตฺตาทิกํ วา เตสํ อนุโลมํ วาฯ ติ จีวรตฺถาย ยาจิตฺวาฯ จีวรตฺถาย วิญฺญาปิตสุตฺตํ, อตฺตุเทฺทสิกตา, อกปฺปิยตนฺตวาเยน อกปฺปิยวิญฺญตฺติยา วายาปนนฺติ อิมาเนตฺถ ตีณิ องฺคานิฯ สุตฺตวิญฺญตฺติสิกฺขาปทํฯ</p>


<p> โย ภิกฺขุ สงฺฆสฺส ปริณตํ ลาภํ ชานโนฺต อตฺตโน ปริณาเมติ, ตสฺส นิสฺสคฺคิยํ สิยาติ อโตฺถฯ ตตฺถ นฺติ ชานโนฺตฯ นฺติ ลภิตพฺพํ จีวราทิวตฺถุํฯ นฺติ สงฺฆสฺส นินฺนํ สงฺฆสฺส โปณํ สงฺฆสฺส ปพฺภารํ หุตฺวา  ฐิตํฯ ติ ‘‘มยฺหํ เทถา’’ติอาทีนิ วทโนฺต อตฺตนิ นินฺนํ กโรติฯ สเงฺฆ ปริณตภาโว, ตํ ญตฺวา อตฺตโน ปริณามนํ, ปฎิลาโภติ อิมาเนตฺถ ตีณิ องฺคานิฯ ปริณามนสิกฺขาปทํฯ</p>

</p>


<h3>๔. ปาจิตฺติยนิเทฺทสวณฺณนา</h3>
<p> อิทานิ  ปาจิตฺติยํ ทเสฺสตุํ ตฺยาทิ อารทฺธํฯ ตตฺถ ติ นิมิตฺตเตฺถ ภุมฺมวจนํ, ตสฺมา โย ภิกฺขุ สมฺปชานโนฺต มุสา วทติ, ตสฺส ตนฺนิมิตฺตํ ตํเหตุ ตปฺปจฺจยา ปาจิตฺติยํ อุทีริตนฺติ อโตฺถฯ ติ ชาตินามโคตฺตกมฺมสิปฺปวยอาพาธลิงฺคกิเลสาปตฺติอโกฺกเสสุ ภูเตน วา อภูเตน วา เยน เกนจิ มุขสตฺตินา ภิกฺขุํ โอวิชฺฌนฺตสฺส ภิกฺขุโน ปาจิตฺติยํ อุทีริตนฺติ อโตฺถฯ ติ ภิกฺขุสฺส เปสุญฺญหรเณ, ชาติอาทีหิ อโกฺกสวตฺถูหิ ภิกฺขุํ อโกฺกสนฺตสฺส ภิกฺขุโน สุตฺวา ภิกฺขุโน ปิยกมฺยตาย วา เภทาธิปฺปาเยน วา โย อกฺกุโทฺธ, ตสฺส ภิกฺขุสฺส กาเยน วา วาจาย วา เปสุญฺญหรณวจเน ปาจิตฺติยํ อุทีริตนฺติ อโตฺถฯ</p>


<p> สงฺคีติตฺตยมารุฬฺหํ ปิฎกตฺตยํ ธมฺมํ ภิกฺขุญฺจ ภิกฺขุนิญฺจ ฐเปตฺวา อเญฺญน ปุคฺคเลน สทฺธิํ เอกโต ปทํ ปทํ ภณนฺตสฺส ภิกฺขุโน ปทคณนาย ปาจิตฺติยํ อุทีริตนฺติ สมุทายโตฺถฯ</p>


<p> ติ ภิกฺขุํ ฐเปตฺวา อนฺตมโส ปาราชิกวตฺถุภูเตน ติรจฺฉานคเตนาปิ สห ติรตฺติยํ สยิตฺวา จตุตฺถทิวเส อตฺถงฺคเต สูริเย ปุน สหเสยฺยาย  ปาจิตฺติ สิยาติ สมฺพโนฺธฯ ตตฺถ ติ สพฺพจฺฉนฺนปริจฺฉิเนฺน, เยภุเยฺยนจฺฉนฺนปริจฺฉิเนฺน วา เสนาสเน ปุพฺพาปริเยน วา เอกกฺขเณ วา เอกโต นิสชฺชนายฯ ตตฺถ ฉทนํ อนาหจฺจ ทิยฑฺฒหตฺถุเพฺพเธน ปาการาทินา ปริจฺฉินฺนมฺปิ สพฺพปริจฺฉินฺนมิเจฺจว เวทิตพฺพํฯ</p>


<p> เอกรตฺตมฺปิ อิตฺถิยา สทฺธิํ เสยฺยํ กปฺปยโต ตสฺส ภิกฺขุโนปิ ปาจิตฺติ สิยาติ อโตฺถฯ ตตฺถ ติ อนฺตมโส ตทหุชาตายปิ มนุสฺสิตฺถิยาฯ นฺติ วิญฺญุํ ปุริสํ วินา อิตฺถิยา ฉปฺปทโต อุตฺตริํ ธมฺมํ เทเสนฺตสฺส ภิกฺขุโน ปาจิตฺติ สิยาติ อโตฺถฯ ตตฺถ ‘‘ฉปฺปทุตฺตริ’’นฺติ เอตฺถ เอโก คาถาปาโท เอกํ ปทนฺติ เอวํ สพฺพตฺถ ปทปฺปมาณํ เวทิตพฺพํฯ ฉ ปทานิ ฉปฺปทํ, ฉปฺปทโต อุตฺตริํ ฉปฺปทุตฺตริํฯ</p>


<p> ภิกฺขุสมฺมุติํ  ฐเปตฺวา ภิกฺขุโน ทุฎฺฐุลฺลํ วชฺชํ อภิกฺขุโน วทนฺตสฺส ปาจิตฺติยํ อุทีริตนฺติ อโตฺถฯ ตตฺถ นฺติ อิธ สงฺฆาทิเสสํ อธิเปฺปตํฯ ติ ยํ สโงฺฆ อภิณฺหาปตฺติกสฺส ภิกฺขุโน อายติํ สํวรตฺถาย อาปตฺตีนญฺจ กุลานญฺจ ปริยนฺตํ กตฺวา วา อกตฺวา วา ติกฺขตฺตุํ อปโลเกตฺวา กติกํ กโรติ, ตํ ฐเปตฺวาฯ ติ อนุปสมฺปนฺนสฺสฯ ติ อาโรเจนฺตสฺสฯ</p>


<p> โย อกปฺปิยํ ปถวิํ ขเณยฺย วา ขณาเปยฺย วา, ตสฺส ปาจิตฺติยํ สิยาฯ ตตฺถ นฺติ อุทฺธนปจนาทิวเสน วา ตถา ตถา อทฑฺฒา วา ชาตปถวี วุจฺจติฯ สา ติวิธา สุทฺธมิสฺสปุญฺชวเสนฯ ตตฺถ  นาม ปกติยา สุทฺธปํสุ วา สุทฺธมตฺติกา วาฯ  นาม ยตฺถ ปํสุโต วา มตฺติกโต วา ปาสาณสกฺขรกถลมรุมฺพวาลุกาสุ อญฺญตรสฺส ตติยภาโค โหติฯ   นาม อติเรกจาตุมาสํ โอวโฎฺฐ ปํสุปุโญฺช วา มตฺติกาปุโญฺช วา โหติฯ วุตฺตลกฺขเณน ปน มิสฺสกปุโญฺชปิ ปิฎฺฐิปาสาเณ ฐิตสุขุมรชมฺปิ จ เทเว ผุสยเนฺต สกิํ เจ ตินฺตํ, จาตุมาสจฺจเยน ติโนฺตกาโส ปุญฺชปถวีสงฺขเมว คจฺฉติฯ โย ภิกฺขุ ภูตคามํ วิโกเปยฺย, ตสฺส ปาจิตฺติยํ สิยาติ สมฺพโนฺธฯ ตตฺถ นฺติ ภวนฺติ, อภวุํ จาติ ภูตา, ชายนฺติ วฑฺฒนฺติ ชาตา วฑฺฒิตา จาติ อโตฺถ, คาโมติ ราสิ, ภูตานํ คาโม, ภูตา เอว วา คาโมติ ภูตคาโม, ปติฎฺฐิตหริตติณรุกฺขาทีนเมตํ อธิวจนํฯ ตํ ภูตคามํฯ ติ เฉทนเภทนาทีนิ กเรยฺยฯ</p>


<p> โย ภิกฺขุ สงฺฆิกํ มญฺจาทิํ อโชฺฌกาเส สนฺถรณาทิกํ กตฺวา อาปุจฺฉนาทิกํ อกตฺวา ยาติ, ตสฺส ปาจิตฺติ สิยาติ อโตฺถฯ ตตฺถ นฺติ สงฺฆสฺส สนฺตกํฯ นฺติ เอตฺถ -สเทฺทน ปีฐภิสิโกจฺฉาทิํ สงฺคณฺหาติฯ นฺติ สนฺถรณาทิํ กตฺวา วา การาเปตฺวา วาฯ นฺติ อาปุจฺฉนํ วา อุทฺธรณํ วา อุทฺธราปนํ วาติ อโตฺถฯ ติ คจฺฉติฯ</p>


<p> โย ภิกฺขุ สงฺฆิกาวสเถ เสยฺยํ สนฺถรณาทิกํ กตฺวา อาปุจฺฉนาทิกํ อกตฺวา ยาติ, ตสฺส ภิกฺขุโน ปาจิตฺติ สิยาติ อโตฺถฯ ตตฺถ ติ สงฺฆสฺส สนฺตเก อาวสเถ วิหาเร คเพฺภ วา อญฺญสฺมิํ วา สพฺพปริจฺฉิเนฺน คุตฺตเสนาสเนฯ นฺติ ภิสิ จิมิลิกา ปาวุรณํ อุตฺตรตฺถรณํ ภูมตฺถรณํ ตฎฺฎิกา จมฺมกฺขณฺฑํ นิสีทนํ ปจฺจตฺถรณํ ติณสนฺถาโร  ปณฺณสนฺถาโรติ เอวมาทิกํฯ นฺติ เตสุ เยน เกนจิ อตฺถรณาทิกํ กตฺวา วา การาเปตฺวา วาฯ</p>


<p> โย ปน ภิกฺขุ ชานํ สปฺปาณกํ โตยํ ปริภุญฺชเย, ตสฺส ภิกฺขุโน ปาจิตฺติ สิยาติ โยชนาฯ ตตฺถ   นฺติ ‘‘สปฺปาณกมิท’’นฺติ ทิสฺวา วา สุตฺวา วา เยน เกนจิ อากาเรน ชานโนฺตฯ นฺติ อุทกํฯ ติ ปริภุเญฺชยฺยฯ โย ภิกฺขุ ปาริวตฺตกํ ฐเปตฺวา อญฺญาติกาย ภิกฺขุนิยา จีวรํ เทติ, ตสฺส ภิกฺขุโน ปาจิตฺติ สิยาฯ จีวรปฺปฎิคฺคหณสิกฺขาปเท ภิกฺขุ ปฎิคฺคาหโก อิธ ภิกฺขุนี, อยํ วิเสโสฯ อญฺญาติกาย ภิกฺขุนิยา จีวรํ สิพฺพโตปิ ตสฺส ภิกฺขุโน ปาจิตฺติ สิยาติ อโตฺถฯ นฺติ นิวาสนปารุปนูปคํฯ ติ สยํ สิพฺพนฺตสฺส สูจิํ ปเวเสตฺวา นีหรเณ ปโยคคณนาย ปาจิตฺติฯ สิพฺพาเปนฺตสฺส ปน ‘‘สิพฺพา’’ติ วุโตฺต สเจปิ สพฺพํ สูจิกมฺมํ นิฎฺฐาเปสิ, เอกเมว ปาจิตฺติ, อาณตฺตสฺส ปโยคคณนาย ปาจิตฺติ โหติฯ ปวาเรตฺวาน อติริตฺตํ อกาเรตฺวา ภุญฺชโต ปาจิตฺติ สิยาติ อโตฺถฯ ตตฺรายํ วินิจฺฉโย – โอทโน สตฺตุ กุมฺมาโส มโจฺฉ มํสนฺติ ปญฺจนฺนํ โภชนานํ อญฺญตรํ สาสปมตฺตมฺปิ อโชฺฌหริตฺวา โภชนํ ปฎิเกฺขปํ กตฺวา อเญฺญน อิริยาปเถน ‘‘อลเมตํ สพฺพ’’นฺติ อติริตฺตํ อกาเรตฺวา ปริภุญฺชโต ปาจิตฺติ โหตีติฯ</p>


<p> โย ภิกฺขุ อาสาทนาเปโกฺข ภุตฺตาวิํ ปวาริตํ ภิกฺขุํ ‘‘หนฺท, ภิกฺขุ, ขาท วา ภุญฺช วา’’ติ อนติริเตฺตน ปวาเรติ, โภชเน ภุเตฺต ตสฺส ปาจิตฺติยํ อุทีริตนฺติ อโตฺถฯ ตตฺถ ติ อาสาทนํ โจทนํ มงฺกุกรณภาวํ อเปกฺขมาโนฯ</p>


<p> โย ภิกฺขุ สนฺนิธิโภชนํ ภุเญฺชยฺย, ตสฺส ภิกฺขุโน ปาจิตฺติ สิยาติ อโตฺถฯ ตตฺถ นฺติ ปฎิคฺคเหตฺวา เอกรตฺตํ วีตินามิตโภชนํฯ วิกาเล ยาวกาลิกํ ภุญฺชโต วาปิ ปาจิตฺติ สิยาติ โยชนาฯ ตตฺถ ติ วิคตกาเล, มชฺฌนฺหิกาติกฺกมโต ปฎฺฐาย  ยาว อรุณุคฺคมนาติ อโตฺถฯ นฺติ วนมูลผลาทิกํ อามิสโภชนํฯ อคิลาโน ภิกฺขุ ปณีตกํ สปฺปิภตฺตาทิกมฺปิ วิญฺญาเปตฺวาน ภุเญฺชยฺย, ตสฺส ภิกฺขุโน ปาจิตฺติ สิยาติ โยชนาฯ ตตฺถ ติ กลฺลโกฯ นฺติ สปฺปิเตลมธุผาณิตมจฺฉมํสขีรทธิสงฺขาเตหิ สํสฎฺฐํ สตฺตธญฺญนิพฺพตฺตํ ปณีตโภชนํ ฯ โย ภิกฺขุ ทนฺตกโฎฺฐทกํ วเชฺชตฺวา อปฺปฎิคฺคหิตกํ ภุเญฺชยฺย, ปาจิตฺติ สิยาติ อโตฺถฯ ตตฺถ นฺติ กาเยน วา กายปฺปฎิพเทฺธน วา คณฺหนฺตสฺส หตฺถปาเส ฐตฺวา กายกายปฺปฎิพทฺธนิสฺสคฺคิยานํ อญฺญตเรน น ทินฺนํ อปฺปฎิคฺคหิตํ นามฯ</p>


<p> โย ภิกฺขุ ติตฺถิยสฺส สหตฺถโต กิญฺจิ ภุญฺชิตพฺพํ ทเทยฺย, ตสฺส ปาจิตฺติ สิยาติ สมฺพโนฺธฯ ตตฺถ ติ อญฺญติตฺถิยสฺสฯ นฺติ ยํ กิญฺจิ โภชนียํฯ ติ สหตฺถาฯ โย ภิกฺขุ มาตุคาเมน เอกโต รโห นิสชฺชํ กเปฺปยฺย, ตสฺส ปาจิตฺติ สิยาติ สมฺพโนฺธฯ ตตฺถ ติ ปฎิจฺฉเนฺนฯ ติ กเปฺปยฺยฯ ติ สทฺธิํฯ</p>


<p> ปีติ เอตฺถ ปิฎฺฐาทีหิ กตํ มชฺชํ ฯ ปุปฺผาทีหิ กโต อาสโว ฯ โย ภิกฺขุ ตทุภยมฺปิ พีชโต ปฎฺฐาย กุสเคฺคนาปิ ปิวติ, ตสฺส ตปฺปานปจฺจยา ปาจิตฺติยํ อุทีริตนฺติ อโตฺถฯ ติ องฺคุลีหิ อุปกจฺฉกาทีนํ ฆฎฺฎนปจฺจยา ปาจิตฺติ สิยาติ อโตฺถฯ ติ อุปริโคปฺผเก อุทเก หสธเมฺม กีฬานิมิตฺตํ ตสฺส ปาจิตฺติ สิยาติ อโตฺถฯ</p>


<p> ติ ปุคฺคลสฺส วา ธมฺมสฺส วา อนาทรกรเณปิ ปาจิตฺติ สิยาติ อโตฺถฯ โย ภิกฺขุ อุปสมฺปเนฺนน  ปญฺญเตฺตน วุจฺจมาโน ตสฺส วา วจนํ อกตฺตุกามตาย, ตํ วา ธมฺมํ อสิกฺขิตุกามตาย อนาทริยํ กโรติ, ตสฺส ตสฺมิํ อนาทริเย ปาจิตฺติ สิยาติ อโตฺถฯ ภยานกํ กถํ กตฺวา วา ภยานกํ รูปํ ทเสฺสตฺวา วา ภิกฺขุํ ภีสยโตปิ ปาจิตฺติ สิยาติ อโตฺถฯ</p>


<p> โย ภิกฺขุ อคิลาโน กิญฺจิ ปจฺจยํ ฐเปตฺวา โชติํ ชเลยฺย วา ชลาเปยฺย วา, ตสฺส ปาจิตฺติยํ สิยาติ สมฺพโนฺธฯ ตตฺถ นฺติ ปทีปุชฺชลนํ วา ปตฺตปจนาทีสุ โชติกรณํ วาติ เอวรูปํ ปจฺจยํ ฐเปตฺวาฯ นฺติ อคฺคิํฯ</p>


<p> กปฺปพินฺทุํ อนาทาย  นวํ จีวรํ ภุญฺชนฺตสฺส ปาจิตฺติ สิยาติ อโตฺถฯ นฺติ โมรกฺขิมณฺฑลมงฺคุลปิฎฺฐีนํ อญฺญตรปฺปมาณํ กปฺปพินฺทุํฯ ติ อนาทิยิตฺวาฯ ภิกฺขุโน จีวราทิกํ ปริกฺขารํ อปเนตฺวา นิเธนฺตสฺส วา นิธาเปนฺตสฺส  วา หสาเปกฺขสฺส ภิกฺขุโน ปาจิตฺติ สิยาติ อโตฺถฯ นฺติ -สเทฺทน ปตฺตนิสีทนสูจิฆรกายพนฺธนาทิํ สงฺคณฺหาติฯ ติ นิทหนฺตสฺสฯ ติ หสาธิปฺปายสฺสฯ ติ โย ภิกฺขุ ‘‘ปาโณ’’ติ ชานโนฺต ติรจฺฉานคตํ ปาณํ ขุทฺทกมฺปิ มหนฺตมฺปิ หเนยฺย, ตสฺส ปาจิตฺติยํ สิยาติ อโตฺถฯ</p>


<p> ติ โย ภิกฺขุ ภิกฺขุโน ทุฎฺฐุลฺลสงฺขาตํ สงฺฆาทิเสสํ ฉาเทตุกาโม หุตฺวา ฉาเทติ, ตสฺส ปาจิตฺติยํ สิยาติ อโตฺถฯ อิตฺถิยา สห สํวิธาย คามนฺตรคตสฺส ภิกฺขุโน ปาจิตฺติยํ สิยาติ โยชนาฯ</p>


<p>   ติ โย ภิกฺขุ ภิกฺขุํ ปหเรยฺย, ตสฺส ปาจิตฺติยํ สิยาติ โยชนาฯ ติ โย ภิกฺขุ ปหรณาการํ ทเสฺสโนฺต กายํ วา กายปฺปฎิพทฺธํ วา อุคฺคิเรยฺย, ตสฺส ปาจิตฺติยํ สิยาติ อโตฺถฯ ติ โย ภิกฺขุ ภิกฺขุํ อมูลเกน สงฺฆาทิเสเสน โจเทยฺย วา โจทาเปยฺย วา, ตสฺส ปาจิตฺติยํ สิยาติ อโตฺถฯ ตตฺถ ติ ทิฎฺฐาทิมูลวิรหิเตนฯ</p>


<p> ปีติ ‘‘อูนวีสติวโสฺส ตฺวํ มเญฺญ’’ติอาทีนิ ภณโนฺต กุกฺกุจฺจํ อุปฺปาเทยฺย, ตสฺส กุกฺกุจฺจุปฺปาทนปจฺจยา ปาจิตฺติยํ โหติฯ โย ภิกฺขุ ภณฺฑนตฺถาย ภณฺฑนชาตานํ วจนํ โสตุํ อุปสฺสุติํ ยาติ, ตสฺส ปาจิตฺติยํ สิยาติ สมฺพโนฺธฯ ตตฺถ ติ กลหตฺถายฯ นฺติ กลหชาตานํฯ นฺติ สุติสมีปํฯ</p>


<p> โย ภิกฺขุ สงฺฆสฺส ปริณามิตํ ยํ ลาภํ, ตํ ปรปุคฺคลสฺส นาเมติ, ตสฺส ปาจิตฺติยํ สิยาติ สมฺพโนฺธฯ ตตฺถ ติ ปริณาเมติฯ ติ ‘‘วิกาเล คามปฺปเวสนํ อาปุจฺฉามี’’ติ วา ‘‘คามํ ปวิสิสฺสามี’’ติ วา อนาปุจฺฉิตฺวาฯ นฺติ อโนฺตอุปจารสีมาย ทสฺสนูปจาเร ภิกฺขุํ ทิสฺวา ยํ สกฺกา โหติ ปกติวจเนน อาปุจฺฉิตุํ, ตาทิสํ วิชฺชมานํ ภิกฺขุํฯ ติ คามํ, กมฺมเตฺถ สามิวจนํฯ  สมฺปทานเตฺถ ภุมฺมวจนํ, คตสฺสาติ อโตฺถฯ สนฺตํ ภิกฺขุํ อนาปุจฺฉิตฺวา วิกาเล คามํ คตสฺส ภิกฺขุโน ปาจิตฺติยํ สิยาติ อโตฺถฯ เสสํ อุตฺตานเมวาติฯ</p>

</p>


<h3>๕. ปกิณฺณกนิเทฺทสวณฺณนา</h3>
<p> อิทานิ   ปกิณฺณกํ ทเสฺสตุํ นฺตฺยาทิ อารทฺธํฯ ตตฺถ โย ภิกฺขุ อิสฺสโร หุตฺวา สงฺฆิกํ ครุภณฺฑํ อญฺญสฺส เทติ, ตสฺส ถุลฺลจฺจยํ สิยาฯ เถยฺยาย อญฺญสฺส เทติ, ยถาวตฺถุ ปาราชิกาทิ สิยา, ทุกฺกฎวตฺถุ ทุกฺกฎํ, ถุลฺลจฺจยวตฺถุ ถุลฺลจฺจยํ, ปาราชิกวตฺถุ ปาราชิกํ สิยาติ วุตฺตํ โหติฯ</p>


<p> ติ เอตฺถ -สโทฺท วากผลกํ สงฺคณฺหาติ, กุสมยจีรํ วากมยจีรํ ผลกมยจีรนฺติฯ ตตฺถ กุเส คเนฺถตฺวา กตจีรํ กุสมยจีรํฯ วากมยจีรํ นาม ตาปสานํ วกฺกลํฯ ผลกมยจีรํ นาม ผลกสณฺฐานานิ ผลกานิ สิเพฺพตฺวา กตจีรํฯ นฺติ เกสชํ กมฺพลํ วาลชํ กมฺพลํ, เกสกมฺพลํ วาลกมฺพลนฺติ อโตฺถฯ เกเสหิ ตเนฺต วายิตฺวา กตกมฺพลํ เกสกมฺพลํฯ จมริวาเลหิ วายิตฺวา กตกมฺพลํ วาลกมฺพลํฯ ติ นฎฺฐจีวรกาลํ ฐเปตฺวาฯ  ธารยนฺตสฺสฯ นฺติ อุลูกปกฺขิอชินกฺขิปํฯ ตตฺถ  อุลูกสกุณปเกฺขหิ กตนิวาสนํฯ นฺติ สโลมํ สขุรํ อชินมิคจมฺมํฯ นฎฺฐจีวรกาลํ ฐเปตฺวา อิเมสุ สตฺตสุ วตฺถูสุ ยํ กิญฺจิ ธารยโต ถุลฺลจฺจยํ สิยาติ อโตฺถฯ</p>


<p> สตฺถเกน กตฺตพฺพํ กมฺมํ สตฺถกมฺมํ, ตสฺมิํ ฯ วตฺถิมฺหิ กตฺตพฺพํ กมฺมํ วตฺถิกมฺมํ, ตสฺมิํ นฺติ อตฺตโน องฺคชาตํฯ ตํ ฉินฺทโต ถุลฺลจฺจยํ สิยาติ สมฺพโนฺธฯ ติ เอตฺถ -สโทฺท อฎฺฐิโลหิตจมฺมโลมานิ สงฺคณฺหาติฯ ตสฺมา มนุสฺสานํ มํสอฎฺฐิโลหิตจมฺมโลมโภชนปจฺจยา ถุลฺลจฺจยํ สิยาติ อโตฺถฯ</p>


<p> ติ  เอตฺถ กทลิเอรกอกฺกวาเกหิ กตานิ วตฺถานิ ธารยนฺตสฺส ทุกฺกฎํฯ นฺติ มกจิวาเกหิ กตํ โปตฺถกทุสฺสํฯ นฺติ เอตฺถ -สเทฺทน สพฺพโลหิตกสพฺพกณฺหกสพฺพมเญฺชฎฺฐิกํ สงฺคณฺหาติฯ ตตฺถ สพฺพเมว นีลกํ ฯ เอวํ เสเสสุปิฯ  อุมฺมารปุปฺผวณฺณํฯ  กณิการปุปฺผวณฺณํฯ  ชยสุมนปุปฺผวณฺณํฯ  อทฺทาริฎฺฐกวณฺณํฯ  ลาขารสวณฺณํฯ อิเมสุ อฎฺฐสุ วตฺถูสุ ยํ กิญฺจิ ธารยนฺตสฺส ทุกฺกฎํ สิยาติ อโตฺถฯ</p>


<p> นฺติ  หตฺถิอสฺสอุรคโสณานํ มํสํ อฎฺฐิรุธิรจมฺมโลมานิฯ นฺติ สีหพฺยคฺฆอจฺฉทีปีนํ มํสาทีนิฯ ตรจฺฉสฺส จ มํสาทิํ อุทฺทิสฺสกตมํสญฺจ อนาปุจฺฉิตมํสญฺจ ภุญฺชโต ทุกฺกฎํ สิยาฯ นฺติ เอตฺถ -สโทฺท วจฺจปสฺสาวกุฎิโย สงฺคณฺหาติฯ เตน  อาคตปฺปฎิปาฎิํ  วเชฺชตฺวา นหานติตฺถญฺจ วจฺจกุฎิญฺจ ปสฺสาวกุฎิญฺจ  วเชยฺย คเจฺฉยฺย, ทุกฺกฎํ ตสฺส สิยาติ อโตฺถฯ</p>


<p> ติ เวคสา เวเคนฯ ติ อนฺตรวาสกํ ทูรโตว อุกฺขิปิตฺวา, ว-กาโร สนฺธิวเสนาคโตฯ ติ ปวิเสยฺยฯ นฺติ วจฺจกุฎิกํ ปสฺสาวกุฎิกํฯ ติ ปวิเสยฺยฯ โย ภิกฺขุ วจฺจปสฺสาวกุฎิกํ สหสา ปวิเสยฺย วา นิกฺขเมยฺย วา, อุพฺภชิตฺวา วา ปวิเสยฺย วา นิกฺขเมยฺย วา, อุกฺกาสิกํ วเชฺชตฺวา ตํ ปวิเสยฺย, ตสฺส ทุกฺกฎํ สิยาติ โยชนาฯ</p>


<p> นิตฺถุนโนฺต วจฺจํ กเรยฺย ทนฺตกฎฺฐญฺจ ขาทโนฺต, ตสฺส ทุกฺกฎํ สิยาติ อโตฺถฯ วจฺจปสฺสาวโทณีนํ พหิ วจฺจาทิกํ วจฺจปสฺสาวํ กเรยฺย, ตสฺส ทุกฺกฎํ สิยาฯ</p>


<p>   ติ ผาลิตกเฎฺฐน วา ผรุเสน วา คณฺฐิเกน วา ปูติกเฎฺฐน วา สุสิเรน วา อวเลเขยฺยาติ อโตฺถฯ นฺติ อวเลขนกฎฺฐํฯ ติ วจฺจกูปเกฯ ติ คูถมกฺขิตญฺจฯ ติ อตฺตนา วา น โธเวยฺย ปเรน วา น โธวาเปยฺยฯ ติ กจวรญฺจฯ น สมฺมเชฺชยฺยฯ</p>


<p> ติ สทฺทํ กตฺวา อุทกกิจฺจํ กโรนฺตสฺส อาจมนฺตสฺส ทุกฺกฎํ สิยาติ อโตฺถฯ ติ อนาณโตฺตเยวฯ ติ สงฺฆเตฺถเรนฯ นฺติ ปาติโมกฺขุเทฺทสํฯ  อุทฺทิเสยฺย, ทุกฺกฎํ สิยาฯ</p>


<p> อนาปุจฺฉาย ปญฺหสฺส กถเน, อนาปุจฺฉาย ปญฺหสฺส วิสฺสชฺชเน, อนาปุจฺฉาย สชฺฌายกรเณ, อนาปุจฺฉาย ปทีปชาลเน, อนาปุจฺฉาย ปทีปวิชฺฌาปเนติ อิเมสุ จตูสุ ปจฺจเยสุ ตสฺส ทุกฺกฎํ สิยาฯ</p>


<p> อนาปุจฺฉา  วาตปานกวาฎานิ วิวเรยฺย วา ถเกยฺย วา, ตสฺส ทุกฺกฎํ สิยาติ สมฺพโนฺธฯ นฺติ เอตฺถ -สโทฺท วนฺทาปนํ สงฺคณฺหาติฯ โย ภิกฺขุ นโคฺค วนฺทนํ กเรยฺย, วนฺทาปนํ กเรยฺย, คมนํ กเรยฺย, โภชนํ กเรยฺย, ปิวนํ กเรยฺย, ขาทนํ กเรยฺย, คหณํ กเรยฺย, ทานํ กเรยฺย, ตสฺส สพฺพตฺถ ทุกฺกฎนฺติ สมฺพโนฺธฯ</p>


<p> ติ ‘‘อนุชานามิ, ภิกฺขเว, ติโสฺส ปฎิจฺฉาทิโย ชนฺตาฆรปฺปฎิจฺฉาทิํ อุทกปฺปฎิจฺฉาทิํ วตฺถปฺปฎิจฺฉาทิ’’นฺติ (จูฬว. ๒๖๑) เอวํ วุตฺตา ติโสฺส ปฎิจฺฉาทิโย สมาหฎาติ ‘‘ติปฎิจฺฉาที’’ติ วุตฺตํฯ ติปฎิจฺฉนฺนกํ ฐเปตฺวา ปริกมฺมํ สยํ กเรยฺย, ปรํ การาเปยฺย, ตสฺส ทุกฺกฎํ สิยาติ อโตฺถ ฯ โย ภิกฺขุ  นหายโนฺต กุเฎฺฎ วา ถเมฺภ วา ตรุมฺหิ วา กายํ อุปฆํเสยฺย, ตสฺส ทุกฺกฎํ สิยาฯ</p>


<p> โย ภิกฺขุ นหายโนฺต กุรุวินฺทกสุเตฺตน กายํ ฆํเสยฺย,  กาเยน อญฺญมญฺญํ ฆํเสยฺย, ตสฺส ทุกฺกฎํ สิยาติ สมฺพโนฺธฯ โย อคิลาโน สอุปาหโน  พหิอาราเม จเรยฺย, ตสฺส ทุกฺกฎํ สิยาติ สมฺพโนฺธฯ</p>


<p> ติ เอตฺถ -สโทฺท โลหิโตทาตปีตกณฺหมเญฺชฎฺฐมหารงฺคมหานามรงฺครตฺตาทโย อุปาหนาโย สงฺคณฺหาติฯ โย ภิกฺขุ สพฺพนีลสพฺพโลหิตาทิกํ อุปาหนํ ธาเรติ, ตสฺส ทุกฺกฎํ สิยาติ สมฺพโนฺธฯ โย ภิกฺขุ  รตฺตจิโตฺต ตทหุชาตายปิ  นิมิตฺตํ ปเสฺสยฺย, ตสฺส ทุกฺกฎํ สิยาฯ โย ภิกฺขุ  ภิกฺขทายิกาย อิตฺถิยา มุขํ ปเสฺสยฺย, ตสฺส ทุกฺกฎํ สิยาฯ</p>


<p> โย ภิกฺขุ อุชฺฌานสญฺญี หุตฺวา  ภิกฺขุโน ปตฺตํ วา ปเสฺสยฺย, ตสฺส ทุกฺกฎํ สิยาฯ อาทาสาทิมฺหิ อุทกปเตฺต อตฺตโน มุขํ ปเสฺสยฺย, ตสฺส ทุกฺกฎํ สิยาฯ อุจฺจาสนมหาสเน  นิสีทนสยนาทิํ กโรนฺตสฺส ภิกฺขุโน ทุกฺกฎํ สิยาฯ อุกฺขิตฺตานุปสมฺปนฺนนานาสํวาสกาทีนํ วนฺทเนปิ ทุกฺกฎํ สิยาติ สมฺพโนฺธฯ ตตฺถ ติ อาปตฺติยา อทสฺสเน อุกฺขิตฺตโก, อาปตฺติยา อปฺปฎิกเมฺม อุกฺขิตฺตโก, ปาปิกาย ทิฎฺฐิยา อปฺปฎินิสฺสเคฺค อุกฺขิตฺตโกติ ติวิโธปิ อิธาธิเปฺปโตฯ ติ อิมินา ภิกฺขุนิสามเณรสามเณริสิกฺขมานปณฺฑกอิตฺถิสิกฺขาปจฺจกฺขาตกา  คหิตาฯ ติ ลทฺธินานาสํวาสกา คหิตาฯ -สเทฺทน ฉินฺนมูลกา คหิตาฯ</p>


<p> โย  ทีฆาสเน  ปณฺฑเกน วา อิตฺถิยา วา อุภโตพฺยญฺชเนน วา เอกโต นิสีเทยฺย, ตสฺส ทุกฺกฎํ สิยาฯ ติ รเสฺส อาสเนฯ โย ภิกฺขุ รสฺสาสเน มเญฺจ วา ปีเฐ วา อสมานาสนิเกน เอกโต สเยยฺย, ตสฺส ทุกฺกฎํ สิยาติ อโตฺถฯ นฺติ เอตฺถ -สเทฺทน เวฬุจุณฺณทนฺตกฎฺฐมตฺติกาทโย สงฺคหิตาฯ กุลสงฺคหตฺถาย ผลปุปฺผาทิกํ ททโต ทุกฺกฎํ สิยาติ สมฺพโนฺธฯ</p>


<p> โย ภิกฺขุ คนฺถิมาทิํ สยํ กเรยฺย, ปรํ การาเปยฺย, ตสฺส ทุกฺกฎํ สิยาฯ โย ภิกฺขุ ชิเนน วาริตปจฺจเย ปริภุเญฺชยฺย, ตสฺส ทุกฺกฎํ สิยาฯ  พาโล โย ภิกฺขุ อาจริยุปชฺฌาเย  นิสฺสยํ อคฺคเหตฺวา วเสยฺย, ตสฺส ทุกฺกฎํ สิยาฯ โย ภิกฺขุ  มาตาปิตุอาทีหิ ปุคฺคเลหิ  ปุคฺคลสฺส เภสชฺชํ กเรยฺย วา วเทยฺย วา, ตสฺส ทุกฺกฎํ สิยาฯ สาปตฺติโก โย ภิกฺขุ อุโปสถปฺปวารณํ กเรยฺย, ตสฺส ทุกฺกฎํ สิยาติ สมฺพโนฺธฯ ตตฺถ ชิเนน ภควตา วาริตา ชินวาริตา, ชินวาริตา จ เต ปจฺจยา เจติ ชินวาริตปจฺจยา, เต ฯ เทฺวมาติกาอปฺปคุณตาย ฯ</p>


<p> โย ภิกฺขุ อาโภคํ วา นิโยคํ วา วเชฺชตฺวา ทฺวารพนฺธาทิเก ฐาเน ปริวตฺตกวาฎกํ อปิธาย ทิวา สเยยฺย, ตสฺส ทุกฺกฎํ สิยาติ สมฺพโนฺธฯ ติ เยน เกนจิ ปริกฺขิเตฺต อโพฺภกาเสปิ รุกฺขมูเลปิ อนฺตมโส อิมินา ลกฺขเณน ยุตฺตอากาสงฺคเณปิฯ ติ อปิทหิตฺวาฯ นฺติ ‘‘เอส ทฺวารํ ชคฺคิสฺสตี’’ติ อาโภคํ ฐเปตฺวาติ อโตฺถฯ นฺติ อวสฎฺฐานํ, อตฺตโน อวสํ พหุสาธารณฎฺฐานํ ฐเปตฺวาฯ ‘‘สวโส’’ติ  วา ปาโฐ, สวโส หุตฺวาติ อโตฺถฯ ติ ทิวากาเลฯ</p>


<p> นฺติ สาลิ วีหิ ยโว โคธุโม กงฺคุ วรโก กุทฺรูสโกติ สตฺตวิธํ ธญฺญํฯ นฺติ ทารุโลหมยาทิอิตฺถิรูปํฯ นฺติ มุตฺตาทิทสวิธํ รตนํฯ นฺติ สตฺติโตมราทิสพฺพาวุธภณฺฑํฯ นฺติ อิตฺถิยา สีสาทิอลงฺการํฯ นฺติ ธมนสงฺขาทิสพฺพํ ตูริยภณฺฑํฯ ติ ผลิตรุเกฺขฯ นฺติ มุคฺคมาสาทิกํฯ -สเทฺทน  วากุรกุมินาทโย คหิตาฯ เอเตสุ ยํ กิญฺจิ อามเสยฺย, ตสฺส ทุกฺกฎํ สิยาติ อโตฺถฯ</p>


<p> ติ โย ปน มธุสิตฺถกเตเลน วา อุทกมิสฺสกเตเลน วา เยน เกนจิ จิกฺขเลฺลน วาฯ ติ ทนฺตมยาทิผเณน วา ผณกิจฺจสาธเกหิ หตฺถงฺคุลีหิ วา โกเจฺฉน วา เกสโมสณฺฐเน ทุกฺกฎํ สิยาติ อโตฺถฯ เอกสฺมิํ ภาชเน โภชนนิมิเตฺต ทุกฺกฎํ สิยาติ อโตฺถฯ</p>


<p> เทฺว ภิกฺขู เอกตฺถรณา สเยยฺยูํ, เทฺว ภิกฺขู เอกปาวุรณา สเยยฺยุํ, เทฺว ภิกฺขู เอกมญฺจเก สเยยฺยุํ, เตสํ ทุกฺกฎานิ โหนฺตีติ สมฺพโนฺธฯ ปมาณโต อธิกํ วา อูนํ วา ทนฺตกฎฺฐํ ขาเทยฺย, ตสฺส ทุกฺกฎํ สิยาติ โยชนาฯ ตตฺถ นฺติ อฎฺฐงฺคุลโต อธิกํฯ นฺติ จตุรงฺคุลโต อูนํฯ</p>


<p> โย ภิกฺขุ นจฺจญฺจ คีตญฺจ วาทิตญฺจ โยเชติ วา โยชาเปติ วา, ตสฺส ทุกฺกฎํ สิยาฯ เตสํ นจฺจานํ ทสฺสนํ, เตสํ คีตานํ สวนํ, เตสํ วาทิตานํ สวนญฺจ กโรนฺตสฺส ทุกฺกฎํ สิยาติ อโตฺถฯ</p>


<p> ติ  วีหิอาทีนํ รุหนฎฺฐาเนฯ ติ ปาการกุฎฺฎานํ พหิฯ ติ วจฺจปสฺสาวสงฺการจลกาทีนํ ฉฑฺฑนวิสฺสชฺชนปจฺจยา ทุกฺกฎํ สิยาติ อโตฺถฯ ติ ทีฆเกสธารเณ ทีฆนขธารเณ ทุกฺกฎํ สิยาติ อโตฺถฯ</p>


<p> ติ เอตฺถ -สเทฺทน รชนกรณํ คหิตํฯ ติ สมฺพาเธ อุปกจฺฉกมุตฺตกรณฎฺฐาเน โลมุทฺธรเณฯ สอุปาหโน ภิกฺขุ ปริกมฺมกตํ ภูมิํ อกฺกเมยฺยาติ สมฺพโนฺธฯ</p>


<p> ติ โย ภิกฺขุ อโธตปาเทหิ วา อลฺลปาเทหิ วา สงฺฆิกํ มญฺจํ วา ปีฐํ วา อกฺกเมยฺย, ปริกมฺมกตํ ภิตฺติํ วา กายโต อามสนฺตสฺส ทุกฺกฎํ สิยาติ อโตฺถฯ</p>


<p>   ติ อธิฎฺฐิตจีวเรน วิหาเร วา อนฺตรฆเร วา ปลฺลตฺถิกํ กเรยฺย, ตสฺส ทุกฺกฎํฯ นฺติ ติณฺณํ จีวรานํ อญฺญตรํ จีวรํ ทุปฺปริโภเคน ปริภุเญฺชยฺยฯ ติ กายพนฺธนวิรหิโต ภิกฺขุ คามํ วเชยฺย คเจฺฉยฺยฯ โย ภิกฺขุ  อุจฺจารํ กตฺวาน อุทเก สเนฺต  อุทกสุทฺธิํ น กเรยฺย, ตสฺส ทุกฺกฎํ สิยาติ อโตฺถฯ ติ ภิกฺขุํ วา สามเณราทิเก เสสสหธมฺมิเก วา อกปฺปิเย นิโยเชยฺย, ตสฺส ทุกฺกฎํ สิยาติ อโตฺถฯ สภาคาปตฺติยา เทสนาโรจนปจฺจยา ทุกฺกฎํ สิยาติ อโตฺถฯ ติ เอตฺถ วตฺถุสภาคตาว อิธาธิเปฺปตา, น อาปตฺติสภาคตาฯ</p>


<p> นฺติ โย ภิกฺขุ วสฺสํ น วเสยฺย น อุปคเจฺฉยฺย, ตสฺส ทุกฺกฎํ สิยาฯ ติ เอตฺถ  สมฺปทานเตฺถ ภุมฺมวจนํ, ปฎิสฺสวํ วิสํวาเทนฺตสฺส สุทฺธจิตฺตสฺส ทุกฺกฎํ สิยาติ อโตฺถฯ วสฺสํ วสิตฺวา  อนนุญฺญาตกิเจฺจน ภิกฺขุโน คมเน ทุกฺกฎํ สิยาติ โยชนาฯ</p>


<p> อาปทํ วเชฺชตฺวา ตรุสฺส อุทฺธํ โปริสมฺหา อภิรุหเณ ทุกฺกฎํ สิยาติ สมฺพโนฺธฯ นฺติ อนฺตรายํฯ ติ รุกฺขสฺสฯ ติ เอกโปริสปฺปมาณา มชฺฌิมสฺส ปุริสสฺส ปญฺจหตฺถาฯ อปริสฺสาวโน โย ภิกฺขุ อทฺธานํ คเจฺฉยฺย, โย จ ภิกฺขุ ตํ ปริสฺสาวนํ ยาจโต น ทเทยฺย, ตสฺส ทุกฺกฎํ สิยาติ โยชนาฯ นฺติ อทฺธโยชนเมว อนฺติมมทฺธานํฯ</p>


<p> อตฺตโน ฆาตเน ทุกฺกฎํ สิยาติ สมฺพโนฺธฯ โย ภิกฺขุ อิตฺถิรูปาทิรูปํ กเรยฺย วา การาเปยฺย วา, ตสฺส ทุกฺกฎํ สิยาฯ มาลาทิกํ วิจิตฺตํ ฐเปตฺวา ชาตกาทิวตฺถุํ สยํ กเรยฺย, ทุกฺกฎํ สิยาติ สมฺพโนฺธฯ</p>


<p> ติ โย ภิกฺขุ ภุญฺชนฺตํ อุฎฺฐาเปยฺย, ตสฺส ทุกฺกฎํ สิยาฯ ภตฺตสาลาทีสุ วุฑฺฒานํ โอกาสํ อทตฺวา นิสีทโต ทุกฺกฎํ สิยาติ โยชนาฯ</p>


<p> ติ วยฺหํ รโถ สกฎํ สนฺทมานิกาทีนิฯ ติ อคิลาโนฯ อคิลาโน  โย ภิกฺขุ ยานานิ อภิรุเหยฺย, ตสฺส ทุกฺกฎํ สิยาติ อโตฺถฯ นฺติ เกฬิํ วเทยฺย, รตนตฺตยํ อารพฺภ เกฬิํ วเทยฺย, ตสฺส ทุกฺกฎํ สิยาติ อโตฺถฯ อญฺญปริสาย อุปลาลเน ทุกฺกฎํ โหติฯ</p>


<p> นฺติ เอตฺถ -สโทฺท อูรุนิมิตฺตํ สงฺคณฺหาติฯ กายํ วา อูรุํ วา นิมิตฺตํ วา วิวริตฺวา ภิกฺขุนีนํ  น ทเสฺสยฺยาติ อโตฺถฯ โลกายตํ ติรจฺฉานาทิวิชฺชํ น จ  สยํ วาเจยฺย, ปรญฺจ น วาจาเปยฺยฯ ปลิตํ คเณฺหยฺย วา คณฺหาเปยฺย วา, ตสฺส ทุกฺกฎํ สิยาติ โยชนาฯ</p>


<p> ยตฺถ กตฺถจิ เปฬายํ ปกฺขิปิตฺวา ภตฺตํ ภุญฺชนฺตสฺส ทุกฺกฎํ สิยาติ สมฺพโนฺธฯ ปตฺตหตฺถโก โย ภิกฺขุ วาตปานํ วา กวาฎํ วา  ปณาเมยฺย,  ปตฺตํ  อุเณฺห โอตาเปยฺย วา ปฎิสาเมยฺย วา,  ปตฺตํ  อติฐเปยฺย, ตสฺส ทุกฺกฎํ สิยาติ อโตฺถฯ โย ภิกฺขุ ปตฺตํ ภูมิยํ วา อเงฺก วา มเญฺจ วา ปีเฐ วา มิฑฺฒเนฺต วา ปริภณฺฑเนฺต วา ปาเท วา ฉเตฺต วา ฐเปยฺย, ตสฺส ทุกฺกฎํ สิยาติ สมฺพโนฺธฯ นฺติ เยน เกนจิ อนตฺถตาย ปํสุสกฺขรมิสฺสายฯ ติ ทฺวินฺนํ อูรูนํ มเชฺฌฯ ติ มิฑฺฒปริยเนฺตฯ ติ พาหิรปเสฺส กตาย ตนุกมิฑฺฒิยา อเนฺตฯ โย ภิกฺขุ จลกาทิํ วา ปเตฺต ฐเปยฺย, ปเตฺต วา  หตฺถสฺส โธวนปฺปจฺจยา ตสฺส ทุกฺกฎํ สิยาติ สมฺพโนฺธฯ</p>


<p> อุจฺฉิฎฺฐํ มุขโธวนํ  ปเตฺตน  ภิกฺขุโน ทุกฺกฎํ สิยาฯ โย ภิกฺขุ อกปฺปิยํ ปตฺตํ ปริภุเญฺชยฺย, ตสฺส ทุกฺกฎํ สิยาติ อโตฺถฯ ตตฺถ นฺติ ทารุมยปตฺตาทิํฯ</p>


<p> โย ภิกฺขุ ขิปิเต ‘‘ชีวา’’ติ  วเทยฺย, ตสฺส ทุกฺกฎํ สิยาติ อโตฺถฯ โย ภิกฺขุ ปริมณฺฑลกาทิมฺหิ ปญฺจสตฺตติ  อนาทโร หุตฺวา น สิกฺขติ, ตสฺส ทุกฺกฎํ สิยาติ สมฺพโนฺธฯ</p>


<p> โย ภิกฺขุ ภณฺฑาคาเร ปยุโต มาตุยา ปิตุโน จ ภณฺฑกํ โคเปยฺย,  ภิกฺขุโน ปาจิตฺติยํ สิยาติ สมฺพโนฺธฯ ตตฺถ ติ ภณฺฑาคาเร พฺยาปารวเสน ยุตฺตปฺปยุโตฺตฯ ติ  โคเปยฺยฯ  ภิกฺขุ  ทวาย หีเนน ชาติอาทินา อุตฺตมมฺปิ วเทยฺย, ทุพฺภาสิตํ สิยาติ สมฺพโนฺธฯ ตตฺถ หีเนหิ วา อุกฺกเฎฺฐหิ วา ชาติอาทีหิ เอวํ อุกฺกฎฺฐํ วา หีนํ วา ‘‘จณฺฑาโลสี’’ติอาทินา นเยน อุชุํ วา ‘‘สนฺติ อิเธกเจฺจ จณฺฑาลเวนเนสาทา’’ติอาทินา นเยน อญฺญาปเทเสน วา อุปสมฺปนฺนํ วา อนุปสมฺปนฺนํ วา อโกฺกสาธิปฺปายํ วินา เกวลํ กีฬาธิปฺปาเยน วเทยฺย, ทุพฺภาสิตํ สิยาติฯ</p>

</p>


<h3>๖. วตฺตาทิกณฺฑนิเทฺทสวณฺณนา</h3>
<p> อิทานิ วตฺตํ ทเสฺสตุํ นฺติ วุตฺตํฯ ตตฺถ อุปชฺฌายวตฺตญฺจ อาจริยวตฺตญฺจ คมิกวตฺตญฺจ อาคนฺตุกวตฺตญฺจ เสนาสนาทิวตฺตญฺจ  ภิกฺขุนา กาตพฺพนฺติ สมฺพโนฺธฯ นฺติ คมิกํ อาคนฺตุกนฺติ เฉโท, คมิกวตฺตํ อาคนฺตุกวตฺตญฺจาติ อโตฺถฯ</p>


<p> ทาตุกาโม หตฺถปาเส ฐิโต  เอเกน ปุริเสน คหิตพฺพํ อุกฺขิปนกฺขมํ วตฺถุํ  ตีสุ ปกาเรสุ เอเกนากาเรน ทเทยฺย,  ภิกฺขุ  ทฺวีสุ เอเกน คเณฺหยฺย,  ปญฺจโงฺค ปฎิคฺคโหติ อโตฺถฯ</p>


<p> ทูเร ฐิตํ จีวรํ ฐปิโตกาสํ สลฺลเกฺขตฺวา ‘‘เอต’’นฺติ วตฺตพฺพํฯ หตฺถปาเส ฐิตํ หเตฺถน อามสิตฺวา ‘‘อิม’’นฺติ วตฺตพฺพํฯ ‘‘เอตํ อธิฎฺฐามิ, อิมํ อธิฎฺฐามี’’ติ อิเมสํ ปทานํ มเชฺฌ สงฺฆาฎิอาทีสุ ปเจฺจกํ โยเชตฺวา ติจีวรํ อธิเฎฺฐยฺยฯ กถํ? ‘‘เอตํ สงฺฆาฎิํ อธิฎฺฐามิ, อิมํ สงฺฆาฎิํ อธิฎฺฐามี’’ติ อธิเฎฺฐยฺยฯ เอวํ เสเสสุ จ จีวเรสุฯ ยถา จีวราทิํ  วิธานํ เอวํ ปเตฺตปิ อธิเฎฺฐยฺย ปจฺจุทฺธเรยฺยาติ อโตฺถฯ</p>


<p> สญฺจริตฺตํ ฐเปตฺวา เสสา ครุกา จ ปาราชิกา จ สจิตฺตกาติ สมฺพโนฺธฯ ติ  ปาราชิกาฯ อจฺฉินฺนสิกฺขาปทํ, ปริณตสิกฺขาปทญฺจาติ อิมํ ทฺวยํ ฐเปตฺวา เสสํ นิสฺสคฺคิยํ อจิตฺตกนฺติ อโตฺถฯ</p>


<p> ติ คามปฺปเวสนํ อิติ เอเตฯ ปาจิตฺตีสุ  ปทโสธมฺมาทโย คามปฺปเวสนนฺตา สตฺตรส สิกฺขาปทา อจิตฺตกาฯ</p>


<p> ปกิณฺณเกสุ อุทฺทิสฺสกตํ ฐเปตฺวา  เสสมํสํ อจิตฺตกนฺติ อโตฺถฯ เอตฺถ ปกิณฺณเกสุ อญฺญมํสาทิกํ ปตฺตหโตฺถ กวาฎกนฺตํ เตรสวิธํ อิทํ สิกฺขาปทํ อจิตฺตกํ, เสสํ สพฺพํ สจิตฺตกนฺติ อโตฺถฯ</p>


<p> อาจริยา วีติกฺกมนจิเตฺตน สจิตฺตกํ อจิตฺตกนฺติ วทนฺติ, ปญฺญตฺติชานเนน จิเตฺตน ตถา สจิตฺตกํ อจิตฺตกนฺติ อาจริยา วทนฺตีติ อโตฺถฯ -สเทฺทน ‘‘สจิตฺตกํ อจิตฺตก’’นฺติ อิทํ คหิตํฯ</p>


<p> นฺติ เอตฺถ -สโทฺท ปุพฺพกิจฺจํ สงฺคณฺหาติฯ ตตฺถ –</p>


<p>
‘‘สมฺมชฺชนี ปทีโป จ, อุทกํ อาสเนน จ;  
  
อุโปสถสฺส เอตานิ, ปุพฺพกรณนฺติ วุจฺจติฯ  
</p>
  
<p>
‘‘ฉนฺทปาริสุทฺธิอุตุกฺขานํ, ภิกฺขุคณนา จ โอวาโท;  
  
อุโปสถสฺส เอตานิ, ปุพฺพกิจฺจนฺติ วุจฺจตี’’ติฯ –  
</p>
  
<p>เอวํ ปุพฺพกรณาทิกํ นวธา ทีปิตํ สพฺพํ อุโปสถปฺปวารณํ ปิยสีลินา กาตพฺพนฺติ อโตฺถฯ</p>


<p> นฺติ  เอตฺถายมธิปฺปาโย – คโณ ปาริสุทฺธิอุโปสถํ กเรยฺย, ปุคฺคโล อธิฎฺฐานอุโปสถํ กเรยฺย, สโงฺฆ สุตฺตุเทฺทสอุโปสถํ กเรยฺยาติฯ</p>


<p> ติ จาตุทฺทโส อุโปสโถ , ปนฺนรโส อุโปสโถ, สามคฺคีอุโปสโถติ ทินโต ติธา โหนฺติฯ ทินโต ปุคฺคลโต กตฺตพฺพาการโต เต อุโปสถา นว อิติ อีริตาติ อโตฺถฯ</p>


<p> ติ เตวาจิกา ปวารณา, เทฺววาจิกา ปวารณา, เอกวาจิกา ปวารณา อิติ นว ปวารณา วุตฺตาฯ</p>


<p>  ผคฺคุนมาสสฺสฯ นฺติ อาสาฬฺหิอนฺติมปกฺขมฺหา ยาว กตฺติกปุณฺณมา วสฺสกาลนฺติ อโตฺถฯ เอตฺถ หิ เอกสฺมิํ สํวจฺฉเร จตุวีสติอุโปสถา โหนฺติฯ</p>


<p> ติ เอเตสุ ตีสุ จตูสุ เอเกกสฺมิํ อุตุมฺหิ ตติยปกฺขา สตฺตมปกฺขาฯ ติ ฉ จาตุทฺทสาติ อโตฺถฯ เสสานิ อุตฺตานตฺถาเนวาติฯ</p>

</p>


<h3>นิคมนกถา</h3>
<p>
เอตฺตาวตา  
สมารทฺธา, มูลสิกฺขตฺถวณฺณนา;  
  
นิฎฺฐิตา ยา สมาเสน, อฑฺฒมาสสฺส อจฺจเยฯ  
</p>
  
<p>
อธุนูปสมฺปนฺนานํ, หิตตฺถาย สมาสโต;  
  
อิมํ อตฺถํ วณฺณยตา, ยํ ปุญฺญํธิคตํ มยาฯ  
</p>
  
<p>
เตน ปุเญฺญนยํ โลโก, สุขาย ปฎิปตฺติยา;  
  
ปาปุณาตุ วิสุทฺธาย, นิพฺพานํ อชรํ ปทํฯ  
</p>
  
<p>
นานาตรุคณากิเณฺณ  
, นานากุสลกามิโน;  
  
รเมฺม ยุทฺธานปติโน, วิหาเร วสตา สตาฯ  
</p>
  
<p>
สาสเน สิทฺธิปตฺตสฺส, สิทฺธินา ญาณสิทฺธินา;  
  
ปณฺฑิเตน กตา เอสา, มูลสิกฺขตฺถวณฺณนาฯ  
</p>
  
มูลสิกฺขา-ฎีกา สมตฺตาฯ  
</p>
  
  
  
  
  