<h1>๑๕. จตฺตาลีสนิปาโต</h1>
<h3>๑. อิสิทาสีเถรีคาถา</h3>
<ol>
<li>
นครมฺหิ  
  
กุสุมนาเม, ปาฎลิปุตฺตมฺหิ ปถวิยา มเณฺฑ;  
  
สกฺยกุลกุลีนาโย, เทฺว ภิกฺขุนิโย หิ คุณวติโยฯ  
</li>
  
<li>
อิสิทาสี  
ตตฺถ เอกา, ทุติยา โพธีติ สีลสมฺปนฺนา จ;  
  
ฌานชฺฌายนรตาโย, พหุสฺสุตาโย ธุตกิเลสาโยฯ  
</li>
  
<li>
ตา  
ปิณฺฑาย จริตฺวา, ภตฺตตฺถํ  
ภตฺตตฺตํ (สี.)  
กริย โธตปตฺตาโย;  
  
รหิตมฺหิ สุขนิสินฺนา, อิมา คิรา อพฺภุทีเรสุํฯ  
</li>
  
<li>
‘‘ปาสาทิกาสิ อเยฺย, อิสิทาสิ วโยปิ เต อปริหีโน;  
  
กิํ ทิสฺวาน พฺยาลิกํ, อถาสิ เนกฺขมฺมมนุยุตฺตา’’ฯ  
</li>
  
<li>
เอวมนุยุญฺชิยมานา สา, รหิเต ธมฺมเทสนากุสลา;  
  
อิสิทาสี วจนมพฺรวิ, ‘‘สุณ โพธิ ยถามฺหิ ปพฺพชิตาฯ  
</li>
  
<li>
‘‘อุเชฺชนิยา ปุรวเร, มยฺหํ ปิตา สีลสํวุโต เสฎฺฐิ;  
  
ตสฺสมฺหิ เอกธีตา, ปิยา มนาปา จ ทยิตา จฯ  
</li>
  
<li>
‘‘อถ เม สาเกตโต วรกา, อาคจฺฉุมุตฺตมกุลีนา;  
  
เสฎฺฐี ปหูตรตโน, ตสฺส มมํ สุณฺหมทาสิ ตาโตฯ  
</li>
  
<li>
‘‘สสฺสุยา สสฺสุรสฺส จ, สายํ ปาตํ ปณามมุปคมฺม;  
  
สิรสา กโรมิ ปาเท, วนฺทามิ ยถามฺหิ อนุสิฎฺฐาฯ  
</li>
  
<li>
‘‘ยา  
มยฺหํ สามิกสฺส, ภคินิโย ภาตุโน ปริชโน วา;  
  
ตเมกวรกมฺปิ ทิสฺวา, อุพฺพิคฺคา อาสนํ เทมิฯ  
</li>
  
<li>
‘‘อเนฺนน จ ปาเนน จ, ขเชฺชน จ ยญฺจ ตตฺถ สนฺนิหิตํ;  
  
ฉาเทมิ อุปนยามิ จ, เทมิ จ ยํ ยสฺส ปติรูปํฯ  
</li>
  
<li>
‘‘กาเลน อุปฎฺฐหิตฺวา  
อุฎฺฐหิตฺวา (สฺยา. ก.), อุปฎฺฐหิตุํ (?)  
, ฆรํ สมุปคมามิ อุมฺมาเร;  
  
โธวนฺตี หตฺถปาเท, ปญฺชลิกา สามิกมุเปมิฯ  
</li>
  
<li>
‘‘โกจฺฉํ ปสาทํ อญฺชนิญฺจ, อาทาสกญฺจ คณฺหิตฺวา;  
  
ปริกมฺมการิกา  
วิย, สยเมว ปติํ วิภูเสมิฯ  
</li>
  
<li>
‘‘สยเมว  
โอทนํ สาธยามิ, สยเมว ภาชนํ โธวนฺตี;  
  
มาตาว เอกปุตฺตกํ, ตถา  
ตทา (สี.)  
ภตฺตารํ ปริจรามิฯ  
</li>
  
<li>
‘‘เอวํ มํ ภตฺติกตํ, อนุรตฺตํ การิกํ นิหตมานํ;  
  
อุฎฺฐายิกํ  
อุฎฺฐาหิกํ (ก.)  
อนลสํ, สีลวติํ ทุสฺสเต ภตฺตาฯ  
</li>
  
<li>
‘‘โส มาตรญฺจ ปิตรญฺจ, ภณติ ‘อาปุจฺฉหํ คมิสฺสามิ;  
  
อิสิทาสิยา น สห วจฺฉํ, เอกาคาเรหํ  
เอกฆเรป’หํ (?)  
สห วตฺถุํ’ฯ  
</li>
  
<li>
‘‘‘มา เอวํ ปุตฺต อวจ, อิสิทาสี ปณฺฑิตา ปริพฺยตฺตา;  
  
อุฎฺฐายิกา อนลสา, กิํ ตุยฺหํ น โรจเต ปุตฺต’ฯ  
</li>
  
<li>
‘‘‘น  
จ เม หิํสติ กิญฺจิ, น จหํ อิสิทาสิยา สห วจฺฉํ;  
  
เทสฺสาว เม อลํ เม, อปุจฺฉาหํ  
อาปุจฺฉาหํ (สฺยา.), อาปุจฺฉหํ-นาปุจฺฉหํ (?)  
คมิสฺสามิ’ฯ  
</li>
  
<li>
‘‘ตสฺส วจนํ สุณิตฺวา, สสฺสุ สสุโร จ มํ อปุจฺฉิํสุ;  
  
‘กิสฺส  
กิํส (?)  
ตยา อปรทฺธํ, ภณ วิสฺสฎฺฐา ยถาภูตํ’ฯ  
</li>
  
<li>
‘‘‘นปิหํ  
อปรชฺฌํ กิญฺจิ, นปิ หิํเสมิ น ภณามิ ทุพฺพจนํ;  
  
กิํ สกฺกา กาตุเยฺย, ยํ มํ วิเทฺทสฺสเต ภตฺตา’ฯ  
</li>
  
<li>
‘‘เต มํ ปิตุฆรํ ปฎินยิํสุ, วิมนา ทุเขน อธิภูตา;  
  
‘ปุตฺตมนุรกฺขมานา, ชิตามฺหเส รูปินิํ ลกฺขิํ’ฯ  
</li>
  
<li>
‘‘อถ มํ อทาสิ ตาโต, อฑฺฒสฺส ฆรมฺหิ ทุติยกุลิกสฺส;  
  
ตโต อุปฑฺฒสุเงฺกน, เยน มํ วินฺทถ เสฎฺฐิฯ  
</li>
  
<li>
‘‘ตสฺสปิ ฆรมฺหิ มาสํ, อวสิํ อถ โสปิ มํ ปฎิจฺฉรยิ  
ปฎิจฺฉสิ (สี. ก.), ปฎิจฺฉติ (สฺยา.), ปฎิจฺฉรติ (ก.)  
;  
  
ทาสีว  
อุปฎฺฐหนฺติํ, อทูสิกํ สีลสมฺปนฺนํฯ  
</li>
  
<li>
‘‘ภิกฺขาย จ วิจรนฺตํ, ทมกํ ทนฺตํ เม ปิตา ภณติ;  
  
‘โหหิสิ  
โสหิสิ (สพฺพตฺถ)  
เม ชามาตา, นิกฺขิป โปฎฺฐิญฺจ  
โปนฺติํ (สี. สฺยา.)  
ฆฎิกญฺจ’ฯ  
</li>
  
<li>
‘‘โสปิ วสิตฺวา ปกฺขํ  
ปกฺกมถ (สี.)  
, อถ ตาตํ ภณติ ‘เทหิ เม โปฎฺฐิํ;  
  
ฆฎิกญฺจ มลฺลกญฺจ, ปุนปิ ภิกฺขํ จริสฺสามิ’ฯ  
</li>
  
<li>
‘‘อถ  
นํ ภณตี ตาโต, อมฺมา สโพฺพ จ เม ญาติคณวโคฺค;  
  
‘กิํ เต น กีรติ อิธ, ภณ ขิปฺปํ ตํ เต กริหิ’ติฯ  
</li>
  
<li>
‘‘เอวํ ภณิโต ภณติ, ‘ยทิ เม อตฺตา สโกฺกติ อลํ มยฺหํ;  
  
อิสิทาสิยา น สห วจฺฉํ, เอกฆเรหํ สห วตฺถุํ’ฯ  
</li>
  
<li>
‘‘วิสฺสชฺชิโต คโต โส, อหมฺปิ เอกากินี วิจิเนฺตมิ;  
  
‘อาปุจฺฉิตูน คจฺฉํ, มริตุเย  
มริตาเย (สี.), มริตุํ (สฺยา.)  
วา ปพฺพชิสฺสํ วา’ฯ  
</li>
  
<li>
‘‘อถ อยฺยา ชินทตฺตา, อาคจฺฉี โคจราย จรมานา;  
  
ตาตกุลํ  
วินยธรี, พหุสฺสุตา สีลสมฺปนฺนาฯ  
</li>
  
<li>
‘‘ตํ ทิสฺวาน อมฺหากํ, อุฎฺฐายาสนํ ตสฺสา ปญฺญาปยิํ;  
  
นิสินฺนาย จ ปาเท, วนฺทิตฺวา โภชนมทาสิํฯ  
</li>
  
<li>
‘‘อเนฺนน  
จ ปาเนน จ, ขเชฺชน จ ยญฺจ ตตฺถ สนฺนิหิตํ;  
  
สนฺตปฺปยิตฺวา อวจํ, ‘อเยฺย อิจฺฉามิ ปพฺพชิตุํ’ฯ  
</li>
  
<li>
‘‘อถ มํ ภณตี ตาโต, ‘อิเธว ปุตฺตก  
ปุตฺติเก (สฺยา. ก.)  
จราหิ ตฺวํ ธมฺมํ;  
  
อเนฺนน จ ปาเนน จ, ตปฺปย สมเณ ทฺวิชาตี จ’ฯ  
</li>
  
<li>
‘‘อถหํ ภณามิ ตาตํ, โรทนฺตี อญฺชลิํ ปณาเมตฺวา;  
  
‘ปาปญฺหิ มยา ปกตํ, กมฺมํ ตํ นิชฺชเรสฺสามิ’ฯ  
</li>
  
<li>
‘‘อถ  
มํ ภณตี ตาโต, ‘ปาปุณ โพธิญฺจ อคฺคธมฺมญฺจ;  
  
นิพฺพานญฺจ ลภสฺสุ, ยํ สจฺฉิกรี ทฺวิปทเสโฎฺฐ’ฯ  
</li>
  
<li>
‘‘มาตาปิตู อภิวาทยิตฺวา, สพฺพญฺจ ญาติคณวคฺคํ;  
  
สตฺตาหํ ปพฺพชิตา, ติโสฺส วิชฺชา อผสฺสยิํฯ  
</li>
  
<li>
‘‘ชานามิ อตฺตโน สตฺต, ชาติโย ยสฺสยํ ผลวิปาโก;  
  
ตํ ตว อาจิกฺขิสฺสํ, ตํ เอกมนา นิสาเมหิฯ  
</li>
  
<li>
‘‘นครมฺหิ เอรกเจฺฉ  
เอรกกเจฺฉ (สฺยา. ก.)  
, สุวณฺณกาโร อหํ ปหูตธโน;  
  
โยพฺพนมเทน มโตฺต โส, ปรทารํ อเสวิหํฯ  
</li>
  
<li>
‘‘โสหํ ตโต จวิตฺวา, นิรยมฺหิ อปจฺจิสํ จิรํ;  
  
ปโกฺก ตโต จ อุฎฺฐหิตฺวา, มกฺกฎิยา กุจฺฉิโมกฺกมิํฯ  
</li>
  
<li>
‘‘สตฺตาหชาตกํ  
  
มํ, มหากปิ ยูถโป นิลฺลเจฺฉสิ;  
  
ตเสฺสตํ กมฺมผลํ, ยถาปิ คนฺตฺวาน ปรทารํฯ  
</li>
  
<li>
‘‘โสหํ ตโต จวิตฺวา, กาลํ กริตฺวา สินฺธวารเญฺญ;  
  
กาณาย จ ขญฺชาย จ, เอฬกิยา กุจฺฉิโมกฺกมิํฯ  
</li>
  
<li>
‘‘ทฺวาทส วสฺสานิ อหํ, นิลฺลจฺฉิโต ทารเก ปริวหิตฺวา;  
  
กิมินาวโฎฺฎ อกโลฺล, ยถาปิ คนฺตฺวาน ปรทารํฯ  
</li>
  
<li>
‘‘โสหํ ตโต จวิตฺวา, โควาณิชกสฺส คาวิยา ชาโต;  
  
วโจฺฉ ลาขาตโมฺพ, นิลฺลจฺฉิโต ทฺวาทเส มาเสฯ  
</li>
  
<li>
‘‘โวฒูน  
เต ปุน (สฺยา. ก.), โวธุน (ก. อฎฺฐ.)  
นงฺคลมหํ, สกฎญฺจ ธารยามิ;  
  
อโนฺธวโฎฺฎ อกโลฺล, ยถาปิ คนฺตฺวาน ปรทารํฯ  
</li>
  
<li>
‘‘โสหํ ตโต จวิตฺวา, วีถิยา ทาสิยา ฆเร ชาโต;  
  
เนว มหิลา น ปุริโส, ยถาปิ คนฺตฺวาน ปรทารํฯ  
</li>
  
<li>
‘‘ติํสติวสฺสมฺหิ  
  
มโต, สากฎิกกุลมฺหิ ทาริกา ชาตา;  
  
กปณมฺหิ อปฺปโภเค, ธนิก  
อณิก (อฎฺฐ.), ตํสํวณฺณนายมฺปิ อตฺถยุตฺติ คเวสิตพฺพา  
ปุริสปาตพหุลมฺหิฯ  
</li>
  
<li>
‘‘ตํ มํ ตโต สตฺถวาโห, อุสฺสนฺนาย วิปุลาย วฑฺฒิยา;  
  
โอกฑฺฒติ วิลปนฺติํ, อจฺฉินฺทิตฺวา กุลฆรสฺมาฯ  
</li>
  
<li>
‘‘อถ โสฬสเม วเสฺส, ทิสฺวา มํ ปตฺตโยพฺพนํ กญฺญํ;  
  
โอรุนฺธตสฺส ปุโตฺต, คิริทาโส นาม นาเมนฯ  
</li>
  
<li>
‘‘ตสฺสปิ อญฺญา ภริยา, สีลวตี คุณวตี ยสวตี จ;  
  
อนุรตฺตา  
  
อนุวตฺตา (ก.)  
ภตฺตารํ, ตสฺสาหํ  
ตสฺส ตํ (?)  
วิเทฺทสนมกาสิํฯ  
</li>
  
<li>
‘‘ตเสฺสตํ กมฺมผลํ, ยํ มํ อปกีริตูน คจฺฉนฺติ;  
  
ทาสีว อุปฎฺฐหนฺติํ, ตสฺสปิ อโนฺต กโต มยา’’ติฯ  
</li>
  
… อิสิทาสี เถรี…ฯ  
</li>
  
จตฺตาลีสนิปาโต นิฎฺฐิโตฯ  
</li>
  
  
  
  
  