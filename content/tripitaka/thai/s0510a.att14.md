<h1>๑๔. โสภิตวโคฺค</h1>
<h3>๑. โสภิตเตฺถรอปทานวณฺณนา</h3>
<p>   ติอาทิกํ อายสฺมโต โสภิตเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล เอกสฺมิํ กุลเคเห นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา เอกทิวสํ  สตฺถารา ธเมฺม เทสิยมาเน โสมนเสฺสน ปสนฺนมานโส นานปฺปกาเรหิ โถเมสิฯ โส เตเนว โสมนเสฺสน กาลํ กตฺวา เทเวสุ นิพฺพโตฺต ตตฺถ ทิพฺพสุขํ อนุภวิตฺวา มนุเสฺสสุ จ มนุสฺสสุขํ อนุภวิตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพโตฺต สตฺตวสฺสิโกว ปพฺพชิตฺวา นจิรเสฺสว ฉฬภิโญฺญ อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตนยตฺตา สุวิเญฺญยฺยเมวาติฯ</p>

</p>


<h3>๒. สุทสฺสนเตฺถรอปทานวณฺณนา</h3>
<p>ติอาทิกํ อายสฺมโต สุทสฺสนเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว กตปุญฺญูปจโย สิขิสฺส ภควโต กาเล กุลเคเห นิพฺพโตฺต วุทฺธิปฺปโตฺต ฆราวาสํ สณฺฐเปตฺวา วสโนฺต วิตฺถตาย นาม คงฺคาย สมีเป ปิลกฺขุผลิตํ ปริเยสโนฺต ตสฺสา ตีเร นิสินฺนํ ชลมานอคฺคิสิขํ อิว สิขิํ สมฺมาสมฺพุทฺธํ ทิสฺวา ปสนฺนมานโส เกตกีปุปฺผํ วเณฺฎเนว ฉินฺทิตฺวา ปูเชโนฺต เอวมาห – ‘‘ภเนฺต, เยน ญาเณน ตฺวํ เอวํ มหานุภาโว สพฺพญฺญุพุโทฺธ ชาโต, ตํ ญาณํ อหํ ปูเชมี’’ติฯ อถ ภควา อนุโมทนมกาสิฯ โส เตน ปุเญฺญน เทวมนุเสฺสสุ ชาโต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต สตฺถริ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p>  โส  อตฺตโน กตกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ วิตฺถรติ ปตฺถรติ วิตฺถิณฺณา โหตีติ วิตฺถตา, นทนฺติ สทฺทํ กโรนฺติ อิตา คตา ปวตฺตาติ นที, นทิํ ตรนฺตา เอตํ ปตฺวา ติณฺณา นาม โหนฺตีติ ตีรํ, ตสฺสา วิตฺถตาย นทิยา ตีเร ตีรสมีเปติ อโตฺถฯ ติ กุจฺฉิตากาเรน คณฺหนฺตานํ หตฺถํ กณฺฑโก ฉินฺทติ วิชฺฌตีติ เกตํ, เกตสฺส เอสา เกตกีปุปฺผํ, ตํ ทิสฺวา วณฺฎํ ฉินฺทิตฺวาติ สมฺพโนฺธฯ</p>


<p> ติ สิขี วุจฺจติ อคฺคิ, สิขีสทิสา นีลปีตาทิเภทา ชลมานา ฉพฺพณฺณฆนรํสิโย ยสฺส โส สิขี, โลกสฺส สกลโลกตฺตยสฺส พนฺธุ ญาตโกติ โลกพนฺธุ, ตสฺส สิขิโน โลกพนฺธุโน เกตกีปุปฺผํ  วเณฺฎ ฉินฺทิตฺวา ปูเชสินฺติ สมฺพโนฺธฯ เสสํ อุตฺตานตฺถเมวาติฯ</p>

</p>


<h3>๓. จนฺทนปูชนกเตฺถรอปทานวณฺณนา</h3>
<p>ติอาทิกํ อายสฺมโต จนฺทนปูชนกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล หิมวเนฺต จนฺทภาคานทิยา สมีเป กินฺนรโยนิยํ นิพฺพโตฺต ปุปฺผภโกฺข ปุปฺผนิวสโน จนฺทนอครุอาทีสุ คนฺธวิภูสิโต หิมวเนฺต ภุมฺมเทวตา วิย อุยฺยานกีฬชลกีฬาทิอเนกสุขํ อนุภวโนฺต วาสํ กเปฺปสิฯ ตทา อตฺถทสฺสี ภควา ตสฺสานุกมฺปาย หิมวนฺตํ คนฺตฺวา อากาสโต โอรุยฺห สงฺฆาฎิํ ปญฺญาเปตฺวา นิสีทิฯ โส กินฺนโร ตํ ภควนฺตํ วิโชฺชตมานํ ตตฺถ นิสินฺนํ ทิสฺวา ปสนฺนมานโส สุคนฺธจนฺทเนน ปูเชสิฯ ตสฺส ภควา อนุโมทนํ อกาสิฯ</p>


<p> โส เตน ปุเญฺญน เตน โสมนเสฺสน ยาวตายุกํ ฐตฺวา ตโต จุโต เทวโลเก นิพฺพโตฺต อปราปรํ ฉ กามาวจรสมฺปตฺติโย อนุภวิตฺวา มนุเสฺสสุ จกฺกวตฺติรชฺชปเทสรชฺชสมฺปตฺติโย อนุภวิตฺวา  อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต ปพฺพชิตฺวา นจิรเสฺสว อรหตฺตํ ปตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ จนฺทํ มนํ รุจิํ อชฺฌาสยํ ญตฺวา วิย ชาโตติ จโนฺทฯ จนฺทมณฺฑเลน ปสนฺนนิมฺมโลทเกน อุโภสุ ปเสฺสสุ มุตฺตาทลสทิสสนฺถรธวลปุลินตเลน  จ สมนฺนาคตตฺตา จเนฺทน ภาคา สทิสาติ จนฺทภาคา, ตสฺสา จนฺทภาคาย นทิยา ตีเร สมีเปติ อโตฺถฯ เสสํ สพฺพํ เหฎฺฐา วุตฺตนยตฺตา สุวิเญฺญยฺยเมวาติฯ</p>

</p>

</p>


<h3>๔. ปุปฺผจฺฉทนิยเตฺถรอปทานวณฺณนา</h3>
<p>ติอาทิกํ อายสฺมโต ปุปฺผจฺฉทนิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ ภเวสุ วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล พฺราหฺมณกุเล นิพฺพโตฺต วิญฺญุตํ ปตฺวา สกสิเปฺปสุ นิปฺผตฺติํ ปโตฺต มหาโภโค มหายโส ทานาภิรโต อโหสิฯ เอกทิวสํ โส ‘‘สกลชมฺพุทีเป อิเม ยาจกา นาม ‘อหํ ทานํ น ลโทฺธสฺมี’ติ  วตฺตุํ มา ลภนฺตู’’ติ มหาทานํ สเชฺชสิฯ ตทา ปทุมุตฺตโร ภควา สปริวาโร อากาเสน คจฺฉติฯ พฺราหฺมโณ ตํ ทิสฺวา ปสนฺนจิโตฺต สกสิเสฺส ปโกฺกสาเปตฺวา ปุปฺผานิ อาหราเปตฺวา อากาเส อุกฺขิปิตฺวา ปูเชสิฯ ตานิ สกลนครํ ฉาเทตฺวา สตฺต ทิวสานิ อฎฺฐํสุฯ</p>


<p> โส เตน ปุญฺญกเมฺมน เทวมนุเสฺสสุ สุขํ อนุภวิตฺวา อิมสฺมิํ พุทฺธุปฺปาเท สาวตฺถิยํ เอกสฺมิํ กุลเคเห นิพฺพโตฺต สทฺธาชาโต ปพฺพชิตฺวา ขุรเคฺคเยว อรหตฺตํ ปตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตนยตฺตา สุวิเญฺญยฺยเมวาติฯ</p>

</p>


<h3>๕. รโหสญฺญกเตฺถรอปทานวณฺณนา</h3>
<p>ติอาทิกํ  อายสฺมโต รโหสญฺญกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต เอกสฺมิํ พุทฺธสุญฺญกาเล มชฺฌิมเทเส พฺราหฺมณกุเล นิพฺพโตฺต วุทฺธิมนฺวาย สกสิเปฺปสุ นิปฺผตฺติํ ปตฺวา ตตฺถ สารํ อปสฺสโนฺต เกวลํ อุทรํ ปูเรตฺวา โกธมทมานาทโย อกุสเลเยว ทิสฺวา ฆราวาสํ ปหาย หิมวนฺตํ ปวิสิตฺวา อิสิปพฺพชฺชํ  ปพฺพชิตฺวา อเนกตาปสสตปริวาโร วสภปพฺพตสมีเป อสฺสมํ มาเปตฺวา ตีณิ วสฺสสหสฺสานิ หิมวเนฺตเยว วสมาโน ‘‘อหํ เอตฺตกานํ สิสฺสานํ อาจริโยติ สมฺมโต ครุฎฺฐานิโย ครุกาตโพฺพ วนฺทนีโย, อาจริโย เม นตฺถี’’ติ โทมนสฺสปฺปโตฺต เต สเพฺพ สิเสฺส สนฺนิปาเตตฺวา พุทฺธานํ อภาเว นิพฺพานาธิคมาภาวํ ปกาเสตฺวา สยํ เอกโก รโห วิเวกฎฺฐาเนว นิสิโนฺน พุทฺธสฺส สมฺมุขา นิสิโนฺน วิย พุทฺธสญฺญํ มนสิ กริตฺวา พุทฺธารมฺมณํ ปีติํ อุปฺปาเทตฺวา สาลายํ ปลฺลงฺกํ อาภุชิตฺวา นิสิโนฺน กาลํ กตฺวา พฺรหฺมโลเก นิพฺพตฺติฯ</p>


<p> โส ตตฺถ ฌานสุเขน จิรํ วสิตฺวา อิมสฺมิํ พุทฺธุปฺปาเท กุลเคเห นิพฺพโตฺต กาเมสุ อนลฺลีโน สตฺตวสฺสิโก ปพฺพชิตฺวา ขุรเคฺคเยว อรหตฺตํ ปตฺวา ฉฬภิโญฺญ หุตฺวา ปุเพฺพนิวาสญาเณน อตฺตโน ปุพฺพกมฺมํ สริตฺวา สญฺชาตโสมนโสฺส ปุพฺพจริตาปทานํ ปกาเสโนฺต ติอาทิมาหฯ ติ หิมวนฺตปพฺพตํ วินา เสสปพฺพตานํ อุจฺจตรภาเวน เสฎฺฐตรภาเวน วสโภติ สงฺขํ คโต ปพฺพโตติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๖. จมฺปกปุปฺผิยเตฺถรอปทานวณฺณนา</h3>
<p>  นฺติอาทิกํ อายสฺมโต จมฺปกปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต เวสฺสภุสฺส ภควโต กาเล พฺราหฺมณกุเล  นิพฺพโตฺต วุทฺธิปฺปโตฺต สกสิเปฺปสุ นิปฺผตฺติํ ปตฺวา ตตฺถ สารํ อปสฺสโนฺต ฆราวาสํ ปหาย ตาปสปพฺพชฺชํ ปพฺพชิตฺวา วนนฺตเร วสโนฺต เวสฺสภุํ ภควนฺตํ อุทฺทิสฺส สิเสฺสหิ อานีเตหิ จมฺปกปุเปฺผหิ ปูเชสิฯ ภควา อนุโมทนํ อกาสิฯ โส เตเนว กุสเลน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปาปุณิตฺวา ปุพฺพวาสนาพเลน ฆราวาเส อนลฺลีโน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพปุญฺญกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ นฺติ สกลปตฺตปลาสานิ ปริภชฺช ปาเตตฺวา ปุปฺผคหณสมเย กณฺณิกาพโทฺธ หุตฺวา ปุปฺผมกุฬานํ คหณโต กณฺณิกากาเรน ปกโตติ กณิกาโร, ‘‘กณฺณิกาโร’’ติ วตฺตเพฺพ นิรุตฺตินเยน เอกสฺส ปุพฺพ ณ-การสฺส โลปํ กตฺวา ‘‘กณิการ’’นฺติ  วุตฺตนฺติ ทฎฺฐพฺพํฯ ตํ ปุปฺผิตํ กณิการรุกฺขํ อิว โชตนฺตํ พุทฺธํ อทฺทสนฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๗. อตฺถสนฺทสฺสกเตฺถรอปทานวณฺณนา</h3>
<p>ติอาทิกํ อายสฺมโต อตฺถสนฺทสฺสกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ อตฺตภาเวสุ กตปุญฺญูปจโย ปทุมุตฺตรสฺส ภควโต กาเล พฺราหฺมณกุเล นิพฺพโตฺต วุทฺธิมนฺวาย สกสิเปฺปสุ นิปฺผตฺติํ ปโตฺต ตตฺถ สารํ อปสฺสโนฺต เคหํ ปหาย หิมวนฺตํ คนฺตฺวา รมณีเย ฐาเน ปณฺณสาลํ กตฺวา ปฎิวสติ, ตทา สตฺตานุกมฺปาย หิมวนฺตมาคตํ ปทุมุตฺตรภควนฺตํ ทิสฺวา ปสนฺนมานโส ปญฺจงฺคสมนฺนาคโต วนฺทิตฺวา ถุติวจเนหิ โถเมสิฯ โส เตน ปุเญฺญน ยาวตายุกํ กตฺวา กาลงฺกตฺวา พฺรหฺมโลกูปโค อโหสิฯ โส อปรภาเค อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต สตฺถุ ธมฺมเทสนํ สุตฺวา ปฎิลทฺธสโทฺธ ปพฺพชิตฺวา อรหตฺตํ ปาปุณิฯ</p>


<p> โส  อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ  ติ วิสาลํ ปตฺถฎํ วิตฺถิณฺณํ มหนฺตํ มาฬํ วิสาลมาฬํ, ตสฺมิํ วิสาลมาเฬ  นิสิโนฺน อหํ โลกนายกํ อทฺทสนฺติ สมฺพโนฺธฯ เตสํ สุวิเญฺญยฺยเมวาติฯ</p>

</p>


<h3>๘. เอกปสาทนิยเตฺถรอปทานวณฺณนา</h3>
<p>นฺติอาทิกํ อายสฺมโต เอกปสาทนิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนกาสุ ชาตีสุ กตกุสโล อตฺถทสฺสิสฺส ภควโต กาเล พฺราหฺมณกุเล นิพฺพโตฺต เกสโวติ ปากโฎ หุตฺวา วิญฺญุตํ ปตฺวา ฆราวาสํ ปหาย ปพฺพชิตฺวา วสโนฺต เอกทิวสํ สตฺถุ ธมฺมเทสนํ สุตฺวา ปสนฺนมานโส อญฺชลิํ ปคฺคยฺห อติวิย ปีติโสมนสฺสชาโต ปกฺกามิฯ โส ยาวตายุกํ ฐตฺวา เตเนว โสมนเสฺสน กาลํ กตฺวา เทเวสุ นิพฺพโตฺต ตตฺถ ทิพฺพสมฺปตฺติํ อนุภวิตฺวา มนุเสฺสสุ อุปฺปโนฺน ตตฺถ สมฺปตฺติโย อนุภวิตฺวา อิมสฺมิํ พุทฺธุปฺปาเท อญฺญตรสฺมิํ กุลเคเห นิพฺพโตฺต วุทฺธิปฺปโตฺต สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส  อปรภาเค อตฺตโน กตกุสลกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ติ ชาติวเสน สุทฺธสรีรตฺตา นตฺถิ รโช ธูลิ มลํ เอตสฺสาติ นารโท, ช-การสฺส ท-การํ กตฺวา นารโทติ กุลทตฺติกํ นามํฯ ติ กิสวจฺฉโคเตฺต ชาตตฺตา เกสโว นารทเกสโว อิติ มํ ชนา  ชานนฺตีติ อโตฺถฯ เสสํ ปากฎเมวาติฯ</p>

</p>


<h3>๙. สาลปุปฺผทายกเตฺถรอปทานวณฺณนา</h3>
<p>  นฺติอาทิกํ อายสฺมโต สาลปุปฺผทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว กตกุสลสญฺจโย เกนจิ กมฺมจฺฉิเทฺทน หิมวเนฺต สีหโยนิยํ นิพฺพโตฺต อเนกสีหปริวาโร วิหาสิฯ ตทา สิขี ภควา ตสฺสานุกมฺปาย หิมวนฺตํ อคมาสิฯ สีโห ตํ อุปคตํ ทิสฺวา ปสนฺนมานโส สาขาภเงฺคน สกณฺณิกสาลปุปฺผํ คเหตฺวา ปูเชสิฯ ภควา ตสฺส อนุโมทนํ อกาสิฯ</p>


<p> โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วิญฺญุตํ ปตฺวา สตฺถริ ปสโนฺน ปพฺพชิตฺวา อรหตฺตํ ปโตฺต อตฺตโน ปุพฺพกมฺมํ  สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ มรณํ คจฺฉนฺตีติ มิคา, อถ วา ฆาสํ มคฺคนฺติ คเวสนฺตีติ มิคา, มิคานํ ราชา มิคราชาฯ สกลจตุปฺปทานํ ราชภาเว สติปิ คาถาพนฺธสุขตฺถํ มิเค อาทิํ กตฺวา มิคราชาติ วุตฺตํฯ ยทา ภควนฺตํ ทิสฺวา สปุปฺผํ สาลสาขํ ภญฺชิตฺวา ปูเชสิํ, ตทา อหํ มิคราชา อโหสินฺติ อโตฺถฯ</p>


<p> นฺติ สกณฺณิกํ สาลปุปฺผํ อาหริํ ปูเชสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๑๐. ปิยาลผลทายกเตฺถรอปทานวณฺณนา</h3>
<p>  นฺติอาทิกํ อายสฺมโต ปิยาลผลทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิขิสฺส ภควโต กาเล เนสาทกุเล นิพฺพโตฺต หิมวเนฺต เอกสฺมิํ ปพฺภาเร มิเค วธิตฺวา ชีวิกํ กเปฺปตฺวา วสติฯ ตสฺมิํ กาเล ตตฺถ คตํ สิขิํ ภควนฺตํ ทิสฺวา ปสนฺนมานโส สายํ ปาตํ นมสฺสมาโน กญฺจิ เทยฺยธมฺมํ อปสฺสโนฺต มธุรานิ  ปิยาลผลานิ อุจฺจินิตฺวา อทาสิฯ ภควา ตานิ ปริภุญฺชิฯ โส เนสาโท พุทฺธารมฺมณาย ปีติยา นิรนฺตรํ ผุฎฺฐสรีโร ปาปกเมฺม วิรตฺตจิโตฺต มูลผลาหาโร นจิรเสฺสว กาลํ กตฺวา เทวโลเก นิพฺพตฺติฯ</p>


<p> โส ตตฺถ ทิพฺพสมฺปตฺติโย อนุภวิตฺวา มนุเสฺสสุ จ อเนกวิธสมฺปตฺติโย อนุภวิตฺวา อิมสฺมิํ พุทฺธุปฺปาเท คหปติกุเล นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา ตตฺถ อนภิรโต เคหํ ปหาย สตฺถุ สนฺติเก ปพฺพชิตฺวา วิปสฺสนํ วเฑฺฒตฺวา นจิรเสฺสว อรหตฺตํ ปโตฺต อตฺตโน กตผลทานกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ยทา อหํ ปิยาลผลํ ทตฺวา จิตฺตํ ปสาเทสิํ, ตทา อหํ ปโรธโก อาสินฺติ สมฺพโนฺธฯ ติ ปรสตฺตโรธโก วิเหสโกฯ ‘‘ปรโรธโก’’ติ วตฺตเพฺพ ปุพฺพสฺส ร-การสฺส โลปํ กตฺวา ‘‘ปโรธโก’’ติ วุตฺตํฯ</p>


<p> นฺติ ตํ นิพฺพานปาปกํ สตฺถารํ, ‘‘ภเนฺต , อิมํ ผลํ ปริภุญฺชถา’’ติ ปวาริํ นิมเนฺตสิํ อาราเธสินฺติ อโตฺถฯ เสสํ สุวิเญฺญยฺยเมวาติฯ</p>

</p>

</p>





