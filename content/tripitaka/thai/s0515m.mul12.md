<h1>๑๓. มหาวิยูหสุตฺตนิเทฺทโส</h1>
<p>อถ  มหาวิยูหสุตฺตนิเทฺทสํ วกฺขติ –</p>


<ol>
<li>
  
เย  
  
  
  
เกจิเม ทิฎฺฐิปริพฺพสานา, อิทเมว สจฺจนฺติ จ วาทยนฺติ  
  
สจฺจนฺติ ปวาทยนฺติ (สฺยา.)  
  
;  
  
สเพฺพว เต นินฺทมนฺวานยนฺติ, อโถ ปสํสมฺปิ ลภนฺติ ตตฺถฯ  
</li>
  
<p>ติฯ ติ สเพฺพน สพฺพํ สพฺพถา สพฺพํ อเสสํ นิเสฺสสํ ปริยาทิยนวจนเมตํ – เย เกจีติฯ ติฯ สเนฺตเก สมณพฺราหฺมณา ทิฎฺฐิคติกา; เต ทฺวาสฎฺฐิยา ทิฎฺฐิคตานํ อญฺญตรญฺญตรํ ทิฎฺฐิคตํ คเหตฺวา อุคฺคเหตฺวา คณฺหิตฺวา ปรามสิตฺวา  อภินิวิสิตฺวา สกาย สกาย ทิฎฺฐิยา วสนฺติ สํวสนฺติ อาวสนฺติ ปริวสนฺติฯ ยถา อคาริกา วา ฆเรสุ วสนฺติ, สาปตฺติกา วา อาปตฺตีสุ วสนฺติ, สกิเลสา วา กิเลเสสุ วสนฺติ; เอวเมว สเนฺตเก…เป.… ปริวสนฺตีติ – เย เกจิเม ทิฎฺฐิปริพฺพสานาฯ
</ol></p>


<p>ติฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ วทนฺติ กเถนฺติ ภณนฺติ ทีปยนฺติ โวหรนฺติฯ ‘‘อสสฺสโต โลโก…เป.… เนว โหติ น น โหติ ตถาคโต ปรํ มรณา, อิทเมว สจฺจํ  โมฆมญฺญ’’นฺติ วทนฺติ กเถนฺติ ภณนฺติ ทีปยนฺติ  โวหรนฺตีติ – อิทเมว สจฺจนฺติ จ วาทยนฺติฯ</p>


<p>ติฯ สเพฺพว เต สมณพฺราหฺมณา นินฺทเมว อเนฺวนฺติ, ครหเมว อเนฺวนฺติ, อกิตฺติเมว อเนฺวนฺติ; สเพฺพ นินฺทิตาเยว โหนฺติ, ครหิตาเยว โหนฺติ, อกิตฺติตาเยว โหนฺตีติ – สเพฺพว เต นินฺทมนฺวานยนฺติฯ</p>


<p>ติฯ ตตฺถ สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยา ปสํสํ โถมนํ กิตฺติํ วณฺณหาริกํ ลภนฺติ ปฎิลภนฺติ อุปคจฺฉนฺติ วินฺทนฺตีติ – อโถ ปสํสมฺปิ ลภนฺติ ตตฺถฯ</p>


<p>เตนาห  โส นิมฺมิโต –</p>


<p>
‘‘เย เกจิเม ทิฎฺฐิปริพฺพสานา, อิทเมว สจฺจนฺติ จ วาทยนฺติ;  
  
สเพฺพว เต นินฺทมนฺวานยนฺติ, อโถ ปสํสมฺปิ ลภนฺติ ตตฺถา’’ติฯ  
</p>
  
<ol>
<li>
  
อปฺปญฺหิ เอตํ น อลํ สมาย, ทุเว วิวาทสฺส ผลานิ พฺรูมิ;  
  
เอตมฺปิ ทิสฺวา น วิวาทเยถ, เขมาภิปสฺสํ อวิวาทภูมิํฯ  
</li>
  
<p>ติฯ นฺติ อปฺปกํ เอตํ, โอมกํ เอตํ, โถกกํ เอตํ, ลามกํ เอตํ, ฉตุกฺกํ เอตํ, ปริตฺตกํ เอตนฺติ – อปฺปญฺหิ เอตํฯ ติ นาลํ ราคสฺส  สมาย, โทสสฺส สมาย, โมหสฺส สมาย , โกธสฺส… อุปนาหสฺส… มกฺขสฺส… ปฬาสสฺส… อิสฺสาย… มจฺฉริยสฺส… มายาย… สาเฐยฺยสฺส… ถมฺภสฺส… สารมฺภสฺส… มานสฺส… อติมานสฺส… มทสฺส… ปมาทสฺส… สพฺพกิเลสานํ… สพฺพทุจฺจริตานํ… สพฺพทรถานํ  … สพฺพปริฬาหานํ… สพฺพสนฺตาปานํ… สพฺพากุสลาภิสงฺขารานํ สมาย อุปสมาย วูปสมาย นิพฺพานาย ปฎินิสฺสคฺคาย ปฎิปสฺสทฺธิยาติ – อปฺปญฺหิ เอตํ น อลํ สมายฯ
</ol></p>


<p>ติฯ ทิฎฺฐิกลหสฺส ทิฎฺฐิภณฺฑนสฺส ทิฎฺฐิวิคฺคหสฺส ทิฎฺฐิวิวาทสฺส ทิฎฺฐิเมธคสฺส เทฺว ผลานิ โหนฺติ – ชยปราชโย โหติ, ลาภาลาโภ โหติ, ยสายโส โหติ, นินฺทาปสํโส โหติ, สุขทุกฺขํ โหติ, โสมนสฺสโทมนสฺสํ โหติ, อิฎฺฐานิฎฺฐํ โหติ, อนุนยปฎิฆํ โหติ, อุคฺฆาตินิคฺฆาติ โหติ, อนุโรธวิโรโธ โหติฯ อถ วา ตํ กมฺมํ นิรยสํวตฺตนิกํ, ติรจฺฉานโยนิสํวตฺตนิกํ, เปตฺติวิสยสํวตฺตนิกนฺติ พฺรูมิ อาจิกฺขามิ เทเสมิ ปญฺญเปมิ ปฎฺฐเปมิ วิวรามิ วิภชามิ อุตฺตานีกโรมิ ปกาเสมีติ – ทุเว วิวาทสฺส ผลานิ พฺรูมิฯ</p>


<p>ติฯ ติ เอตํ อาทีนวํ ทิสฺวา ปสฺสิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวา ทิฎฺฐิกลเหสุ ทิฎฺฐิภณฺฑเนสุ ทิฎฺฐิวิคฺคเหสุ ทิฎฺฐิวิวาเทสุ ทิฎฺฐิเมธเคสูติ – เอตมฺปิ ทิสฺวาฯ ติ น กลหํ  กเรยฺย, น ภณฺฑนํ กเรยฺย, น วิคฺคหํ กเรยฺย, น วิวาทํ กเรยฺย, น เมธคํ กเรยฺย, กลหํ ภณฺฑนํ วิคฺคหํ วิวาทํ เมธคํ ปชเหยฺย วิโนเทยฺย พฺยนฺติํ กเรยฺย อนภาวํ คเมยฺย, กลหา ภณฺฑนา วิคฺคหา  วิวาทา เมธคา อารโต อสฺส วิรโต ปฎิวิรโต นิกฺขโนฺต นิสฺสโฎ วิปฺปมุโตฺต วิสญฺญุโตฺต วิมริยาทิกเตน เจตสา วิหเรยฺยาติ – เอตมฺปิ ทิสฺวา น วิวาทเยถฯ</p>


<p>  นฺติฯ อวิวาทภูมิํ วุจฺจติ อมตํ นิพฺพานํฯ โย โส สพฺพสงฺขารสมโถ สพฺพูปธิปฎินิสฺสโคฺค ตณฺหกฺขโย วิราโค นิโรโธ นิพฺพานํฯ เอตํ อวิวาทภูมิํ เขมโต ตาณโต เลณโต สรณโต อภยโต อจฺจุตโต อมตโต นิพฺพานโต ปสฺสโนฺต ทกฺขโนฺต โอโลเกโนฺต นิชฺฌายโนฺต อุปปริกฺขโนฺตติ – เขมาภิปสฺสํ อวิวาทภูมิํฯ</p>


<p>เตนาห ภควา –</p>


<p>
‘‘อปฺปญฺหิ  
เอตํ น อลํ สมาย, ทุเว วิวาทสฺส ผลานิ พฺรูมิ;  
  
เอตมฺปิ ทิสฺวา น วิวาทเยถ, เขมาภิปสฺสํ อวิวาทภูมิ’’นฺติฯ  
</p>
  
<ol>
<li>
  
ยา กาจิมา สมฺมุติโย ปุถุชฺชา, สพฺพาว เอตา น อุเปติ วิทฺวา;  
  
อนูปโย โส อุปยํ กิเมยฺย, ทิเฎฺฐ สุเต ขนฺติมกุพฺพมาโนฯ  
</li>
  
<p>  ติฯ ติ สเพฺพน สพฺพํ สพฺพถา สพฺพํ อเสสํ นิเสฺสสํ ปริยาทิยนวจนเมตํ – ยา กาจีติฯ ติฯ สมฺมุติโย วุจฺจนฺติ ทฺวาสฎฺฐิ ทิฎฺฐิคตานิ ทิฎฺฐิสมฺมุติโยฯ ติ ปุถุชฺชเนหิ ชนิตา สมฺมุติโยติ ปุถุชฺชา, ปุถุ นานาชเนหิ ชนิตา วา สมฺมุติโยติ ปุถุชฺชาติ – ยา กาจิมา สมฺมุติโย ปุถุชฺชาฯ
</ol></p>


<p>ติฯ วิทฺวา วิชฺชาคโต ญาณี วิภาวี เมธาวีฯ สพฺพาว เอตา ทิฎฺฐิสมฺมุติโย เนติ น อุเปติ น อุปคจฺฉติ น คณฺหาติ น ปรามสติ นาภินิวิสตีติ – สพฺพาว เอตา น อุเปติ วิทฺวาฯ</p>


<p>ติฯ ติ เทฺว อุปยา – ตณฺหูปโย จ ทิฎฺฐูปโย จ…เป.… อยํ ตณฺหูปโย…เป.… อยํ ทิฎฺฐูปโยฯ ตสฺส ตณฺหูปโย ปหีโน, ทิฎฺฐูปโย ปฎินิสฺสโฎฺฐ; ตณฺหูปยสฺส ปหีนตฺตา, ทิฎฺฐูปยสฺส ปฎินิสฺสฎฺฐตฺตา อนูปโย ปุคฺคโล กิํ รูปํ อุเปยฺย อุปคเจฺฉยฺย คเณฺหยฺย ปรามเสยฺย อภินิวิเสยฺย  อตฺตา เมติฯ กิํ เวทนํ… กิํ สญฺญํ… กิํ สงฺขาเร… กิํ วิญฺญาณํ… กิํ คติํ… กิํ อุปปตฺติํ… กิํ ปฎิสนฺธิํ… กิํ ภวํ … กิํ สํสารํ… กิํ วฎฺฎํ อุเปยฺย อุปคเจฺฉยฺย คเณฺหยฺย ปรามเสยฺย อภินิเวเสยฺยาติ – อนูปโย โส อุปยํ กิเมยฺยฯ</p>


<p>ติฯ ทิเฎฺฐ วา ทิฎฺฐสุทฺธิยา วา สุเต วา สุตสุทฺธิยา วา มุเต วา มุตสุทฺธิยา วา ขนฺติํ  อกุพฺพมาโน ฉนฺทํ อกุพฺพมาโน เปมํ อกุพฺพมาโน ราคํ อกุพฺพมาโน อชนยมาโน อสญฺชนยมาโน อนิพฺพตฺตยมาโน อนภินิพฺพตฺตยมาโนติ – ทิเฎฺฐ สุเต ขนฺติมกุพฺพมาโนฯ</p>


<p>เตนาห ภควา –</p>


<p>
‘‘ยา  
กาจิมา สมฺมุติโย ปุถุชฺชา, สพฺพาว เอตา น อุเปติ วิทฺวา;  
  
อนูปโย โส อุปยํ กิเมยฺย, ทิเฎฺฐ สุเต ขนฺติมกุพฺพมาโน’’ติฯ  
</p>
  
<ol>
<li>
  
สีลุตฺตมา สญฺญเมนาหุ สุทฺธิํ, วตํ สมาทาย อุปฎฺฐิตาเส;  
  
อิเธว สิเกฺขม อถสฺส สุทฺธิํ, ภวูปนีตา กุสลาวทานาฯ  
</li>
  
<p>นฺติฯ สเนฺตเก สมณพฺราหฺมณา สีลุตฺตมวาทา; เต สีลมเตฺตน สญฺญมมเตฺตน สํวรมเตฺตน อวีติกฺกมมเตฺตน สุทฺธิํ วิสุทฺธิํ ปริวิสุทฺธิํ, มุตฺติํ วิมุตฺติํ ปริวิมุตฺติํ อาหุ  วทนฺติ กเถนฺติ ภณนฺติ ทีปยนฺติ โวหรนฺติฯ
</ol></p>


<p>สมณมุณฺฑิกาปุโตฺต เอวมาห – ‘‘จตูหิ โข อหํ, คหปติ, ธเมฺมหิ สมนฺนาคตํ ปุริสปุคฺคลํ ปญฺญเปมิ สมฺปนฺนกุสลํ ปรมกุสลํ อุตฺตมปตฺติปตฺตํ  สมณํ อโยชฺฌํฯ กตเมหิ จตูหิ? อิธ, คหปติ, น กาเยน ปาปกมฺมํ กโรติ, น ปาปิกํ  วาจํ ภาสติ, น ปาปกํ สงฺกปฺปํ สงฺกเปฺปติ, น ปาปกํ อาชีวํ อาชีวติฯ อิเมหิ โข อหํ, คหปติ , จตูหิ ธเมฺมหิ สมนฺนาคตํ ปุริสปุคฺคลํ ปญฺญเปมิ สมฺปนฺนกุสลํ ปรมกุสลํ อุตฺตมปตฺติปตฺตํ สมณํ อโยชฺฌํ; เอวเมว สเนฺตเก สมณพฺราหฺมณา สีลุตฺตมวาทา; เต สีลมเตฺตน สญฺญมมเตฺตน สํวรมเตฺตน อวีติกฺกมมเตฺตน สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ อาหุ วทนฺติ กเถนฺติ ภณนฺติ ทีปยนฺติ โวหรนฺตี’’ติ – สีลุตฺตมา สญฺญเมนาหุ สุทฺธิํฯ</p>


<p>ติฯ นฺติ หตฺถิวตํ วา อสฺสวตํ วา โควตํ วา กุกฺกุรวตํ วา กากวตํ วา วาสุเทววตํ วา พลเทววตํ วา ปุณฺณภทฺทวตํ วา มณิภทฺทวตํ วา อคฺคิวตํ  วา นาควตํ วา สุปณฺณวตํ วา ยกฺขวตํ วา อสุรวตํ วา คนฺธพฺพวตํ วา มหาราชวตํ วา จนฺทวตํ วา สูริยวตํ วา อินฺทวตํ วา พฺรหฺมวตํ วา เทววตํ วา ทิสาวตํ วา อาทาย สมาทาย อาทิยิตฺวา สมาทิยิตฺวา คณฺหิตฺวา ปรามสิตฺวา อภินิวิสิตฺวา  อุปฎฺฐิตา ปจฺจุปฎฺฐิตา อลฺลีนา อุปคตา อโชฺฌสิตา อธิมุตฺตาติ – วตํ สมาทาย อุปฎฺฐิตาเสฯ</p>


<p>นฺติฯ ติ สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยาฯ ติ สิเกฺขม อาจเรม สมาจเรม สมาทาย วเตฺตมาติ – อิเธว สิเกฺขมฯ นฺติ อถสฺส สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺตินฺติ – อิเธว สิเกฺขม อถสฺส สุทฺธิํฯ</p>


<p>  ติฯ ติ ภวูปนีตา ภวูปคตา ภวโชฺฌสิตา ภวาธิมุตฺตาติ – ภวูปนีตา ฯ ติ กุสลวาทา ปณฺฑิตวาทา ถิรวาทา ญายวาทา เหตุวาทา ลกฺขณวาทา การณวาทา ฐานวาทา สกาย ลทฺธิยาติ – ภวูปนีตา กุสลาวทานาฯ</p>


<p>เตนาห ภควา –</p>


<p>
‘‘สีลุตฺตมา สญฺญเมนาหุ สุทฺธิํ, วตํ สมาทาย อุปฎฺฐิตาเส;  
  
อิเธว สิเกฺขม อถสฺส สุทฺธิํ, ภวูปนีตา กุสลาวทานา’’ติฯ  
</p>
  
<ol>
<li>
  
สเจ จุโต สีลวตโต โหติ, ปเวธตี  
  
ส เวธตี (สี สฺยา.)  
  
กมฺมวิราธยิตฺวา;  
  
ปชปฺปตี  
  
ส ชปฺปตี (สี. สฺยา.)  
  
ปตฺถยตี จ สุทฺธิํ, สตฺถาว หีโน ปวสํ ฆรมฺหาฯ  
</li>
  
<p>ติฯ ทฺวีหิ การเณหิ สีลวตโต จวติ – ปรวิจฺฉินฺทนาย วา จวติ, อนภิสมฺภุณโนฺต วา จวติฯ กถํ ปรวิจฺฉินฺทนาย จวติ? ปโร วิจฺฉินฺทติ โส สตฺถา น สพฺพญฺญู, ธโมฺม น สฺวากฺขาโต, คโณ น สุปฺปฎิปโนฺน, ทิฎฺฐิ น ภทฺทิกา, ปฎิปทา น สุปญฺญตฺตา, มโคฺค น นิยฺยานิโก, นเตฺถตฺถ สุทฺธิ วา วิสุทฺธิ วา ปริสุทฺธิ วา, มุตฺติ วา วิมุตฺติ วา ปริมุตฺติ  วา, นเตฺถตฺถ สุชฺฌนฺติ วา วิสุชฺฌนฺติ วา ปริสุชฺฌนฺติ วา, มุจฺจนฺติ วา วิมุจฺจนฺติ วา, ปริมุจฺจนฺติ วา, หีนา นิหีนา โอมกา ลามกา ฉตุกฺกา ปริตฺตาติฯ เอวํ ปโร วิจฺฉินฺทติฯ เอวํ วิจฺฉินฺทิยมาโน สตฺถารา จวติ, ธมฺมกฺขานา  จวติ, คณา จวติ, ทิฎฺฐิยา จวติ, ปฎิปทาย จวติ, มคฺคโต จวติฯ เอวํ ปริวิจฺฉินฺทนาย  จวติฯ กถํ  อนภิสมฺภุณโนฺต จวติ? สีลํ อนภิสมฺภุณโนฺต สีลโต จวติ, วตํ อนภิสมฺภุณโนฺต วตโต จวติ, สีลพฺพตํ อนภิสมฺภุณโนฺต สีลพฺพตโต จวติฯ เอวํ อนภิสมฺภุณโนฺต จวตีติ – สเจ จุโต สีลวตโต โหติฯ
</ol></p>


<p>ติฯ ติ สีลํ วา วตํ วา สีลพฺพตํ วา ‘‘วิรทฺธํ มยา, อปรทฺธํ มยา, ขลิตํ มยา, คลิตํ มยา, อญฺญาย อปรโทฺธ อห’’นฺติ เวธติ ปเวธติ สมฺปเวธตีติ – ปเวธติฯ ติ ปุญฺญาภิสงฺขารํ วา อปุญฺญาภิสงฺขารํ วา อาเนญฺชาภิสงฺขารํ วา ‘‘วิรทฺธํ มยา, อปรทฺธํ มยา, ขลิตํ มยา, คลิตํ มยา, อญฺญาย อปรโทฺธ อห’’นฺติ เวธติ ปเวธติ สมฺปเวธตีติ – ปเวธติ กมฺมวิราธยิตฺวาฯ</p>


<p>นฺติฯ ติ สีลํ วา ชปฺปติ, วตํ วา ชปฺปติ, สีลพฺพตํ วา ชปฺปติ ปชปฺปติ อภิชปฺปตีติ – ปชปฺปติฯ นฺติ สีลสุทฺธิํ วา ปเตฺถติ, วตสุทฺธิํ วา ปเตฺถติ, สีลพฺพตสุทฺธิํ วา ปเตฺถติ ปิเหติ อภิชปฺปตีติ  – ปชปฺปตี ปตฺถยตี จ สุทฺธิํฯ</p>


<p>ติฯ ยถา ปุริโส ฆรโต นิกฺขโนฺต สเตฺถน ปวสํ วสโนฺต สตฺถา โอหีโน, ตํ วา สตฺถํ อนุพนฺธติ สกํ วา ฆรํ ปจฺจาคจฺฉติ; เอวเมว โส ทิฎฺฐิคติโก ตํ วา สตฺถารํ คณฺหาติ อญฺญํ วา สตฺถารํ คณฺหาติ, ตํ วา ธมฺมกฺขานํ คณฺหาติ อญฺญํ วา ธมฺมกฺขานํ คณฺหาติ, ตํ วา คณํ คณฺหาติ อญฺญํ วา คณํ คณฺหาติ, ตํ วา ทิฎฺฐิํ คณฺหาติ อญฺญํ วา ทิฎฺฐิํ คณฺหาติ, ตํ วา ปฎิปทํ คณฺหาติ อญฺญํ วา ปฎิปทํ คณฺหาติ, ตํ วา มคฺคํ คณฺหาติ อญฺญํ วา มคฺคํ คณฺหาติ ปรามสติ อภินิวิสตีติ  – สตฺถาว หีโน ปวสํ ฆรมฺหาฯ</p>


<p>เตนาห ภควา –</p>


<p>
‘‘สเจ จุโต สีลวตโต โหติ, ปเวธตี กมฺมวิราธยิตฺวา;  
  
ปชปฺปตี ปตฺถยตี จ สุทฺธิํ, สตฺถาว หีโน ปวสํ ฆรมฺหา’’ติฯ  
</p>
  
<ol>
<li>
  
สีลพฺพตํ  
  
  
วาปิ ปหาย สพฺพํ, กมฺมญฺจ สาวชฺชนวชฺชเมตํ;  
  
สุทฺธิํ อสุทฺธินฺติ อปตฺถยาโน, วิรโต จเร สนฺติมนุคฺคหายฯ  
</li>
  
<p>  นฺติฯ สพฺพา สีลสุทฺธิโย ปหาย  ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวา, สพฺพา วตสุทฺธิโย ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวา, สพฺพา สีลพฺพตสุทฺธิโย ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวาติ – สีลพฺพตํ วาปิ ปหาย สพฺพํฯ
</ol></p>


<p>นฺติฯ สาวชฺชกมฺมํ วุจฺจติ – กณฺหํ กณฺหวิปากํฯ อนวชฺชกมฺมํ วุจฺจติ – สุกฺกํ สุกฺกวิปากํฯ สาวชฺชญฺจ กมฺมํ อนวชฺชญฺจ กมฺมํ ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวาติ – กมฺมญฺจ สาวชฺชนวชฺชเมตํฯ</p>


<p>ติฯ นฺติ อสุทฺธิํ ปเตฺถนฺติ, อกุสเล ธเมฺม ปเตฺถนฺติฯ นฺติ สุทฺธิํ ปเตฺถนฺติ, ปญฺจ กามคุเณ ปเตฺถนฺติ; อสุทฺธิํ ปเตฺถนฺติ, อกุสเล ธเมฺม ปเตฺถนฺติ, ปญฺจ กามคุเณ ปเตฺถนฺติ; สุทฺธิํ ปเตฺถนฺติ, ทฺวาสฎฺฐิ ทิฎฺฐิคตานิ ปเตฺถนฺติ, อสุทฺธิํ ปเตฺถนฺติ, อกุสเล ธเมฺม ปเตฺถนฺติ, ปญฺจ กามคุเณ ปเตฺถนฺติ, ทฺวาสฎฺฐิ ทิฎฺฐิคตานิ ปเตฺถนฺติ; สุทฺธิํ ปเตฺถนฺติ, เตธาตุเก กุสเล ธเมฺม ปเตฺถนฺติ, อสุทฺธิํ ปเตฺถนฺติ, อกุสเล ธเมฺม ปเตฺถนฺติ, ปญฺจ กามคุเณ ปเตฺถนฺติ, ทฺวาสฎฺฐิ ทิฎฺฐิคตานิ ปเตฺถนฺติ, เตธาตุเก กุสเล  ธเมฺม ปเตฺถนฺติ; สุทฺธิํ ปเตฺถนฺติ, ปุถุชฺชนกลฺยาณกา  นิยามาวกฺกนฺติํ  ปเตฺถนฺติฯ เสกฺขา อคฺคธมฺมํ  อรหตฺตํ ปเตฺถนฺติฯ อรหเตฺต ปเตฺต อรหา เนว อกุสเล ธเมฺม ปเตฺถติ, นปิ ปญฺจ กามคุเณ ปเตฺถติ, นปิ ทฺวาสฎฺฐิ ทิฎฺฐิคตานิ ปเตฺถติ, นปิ เตธาตุเก กุสเล ธเมฺม ปเตฺถติ, นปิ นิยามาวกฺกนฺติํ ปเตฺถติ, นปิ อคฺคธมฺมํ อรหตฺตํ ปเตฺถติฯ ปตฺถนา สมติกฺกโนฺต อรหา วุทฺธิปาริหานิวีติวโตฺต ฯ โส วุฎฺฐวาโส จิณฺณจรโณ…เป.… ชาติชรามรณสํสาโร นตฺถิ ตสฺส ปุนพฺภโวติ – สุทฺธิํ อสุทฺธินฺติ อปตฺถยาโนฯ</p>


<p>  ติฯ ติ สุทฺธิอสุทฺธิยา อารโต อสฺส วิรโต ปฎิวิรโต นิกฺขโนฺต นิสฺสโฎ วิปฺปมุโตฺต วิสญฺญุโตฺต, วิมริยาทิกเตน เจตสา วิหรตีติ – วิรโตฯ ติ จเรยฺย วิจเรยฺย วิหเรยฺย อิริเยยฺย วเตฺตยฺย ปาเลยฺย ยเปยฺย ยาเปยฺยาติ – วิรโต จเรฯ ติ สนฺติโย วุจฺจนฺติ ทฺวาสฎฺฐิ ทิฎฺฐิคตานิ ทิฎฺฐิสนฺติโย อคณฺหโนฺต อปรามสโนฺต อนภินิวิสโนฺตติ – วิรโต จเร สนฺติมนุคฺคหายฯ</p>


<p>เตนาห  ภควา –</p>


<p>
‘‘สีลพฺพตํ วาปิ ปหาย สพฺพํ, กมฺมญฺจ สาวชฺชนวชฺชเมตํ;  
  
สุทฺธิํ อสุทฺธินฺติ อปตฺถยาโน, วิรโต จเร สนฺติมนุคฺคหายา’’ติฯ  
</p>
  
<ol>
<li>
  
ตมูปนิสฺสาย  
  
  
  
ชิคุจฺฉิตํ วา, อถ วาปิ ทิฎฺฐํ ว สุตํ มุตํ วา;  
  
อุทฺธํสรา สุทฺธิมนุตฺถุนนฺติ, อวีตตณฺหาเส ภวาภเวสุฯ  
</li>
  
<p>ติฯ สเนฺตเก สมณพฺราหฺมณา ตโปชิคุจฺฉวาทา ตโปชิคุจฺฉสารา ตโปชิคุจฺฉนิสฺสิตา อานิสฺสิตา อลฺลีนา อุปคตา อโชฺฌสิตา อธิมุตฺตาติ – ตมูปนิสฺสาย ชิคุจฺฉิตํ วาฯ
</ol></p>


<p>ติฯ ทิฎฺฐํ วา ทิฎฺฐสุทฺธิํ วา สุตํ วา สุตสุทฺธิํ วา มุตํ วา มุตสุทฺธิํ วา นิสฺสาย อุปนิสฺสาย คณฺหิตฺวา ปรามสิตฺวา อภินิวิสิตฺวาติ – อถ วาปิ ทิฎฺฐํ ว สุตํ มุตํ วาฯ</p>


<p>ติฯ สเนฺตเก สมณพฺราหฺมณา อุทฺธํสราวาทาฯ กตเม เต สมณพฺราหฺมณา อุทฺธํสราวาทา? เย เต สมณพฺราหฺมณา อจฺจนฺตสุทฺธิกา, สํสารสุทฺธิกา, อกิริยทิฎฺฐิกา, สสฺสตวาทา – อิเม เต สมณพฺราหฺมณา อุทฺธํสราวาทาฯ เต สํสาเร สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ ถุนนฺติ วทนฺติ กเถนฺติ ภณนฺติ ทีปยนฺติ โวหรนฺตีติ – อุทฺธํสรา สุทฺธิมนุตฺถุนนฺติฯ</p>


<p>ติฯ ติ รูปตณฺหา สทฺทตณฺหา คนฺธตณฺหา รสตณฺหา โผฎฺฐพฺพตณฺหา ธมฺมตณฺหาฯ ติ ภวาภเว กมฺมภเว ปุนพฺภเว กามภเว, กมฺมภเว กามภเว ปุนพฺภเว รูปภเว , กมฺมภเว รูปภเว ปุนพฺภเว อรูปภเว, กมฺมภเว อรูปภเว ปุนพฺภเว ปุนปฺปุนพฺภเว ปุนปฺปุนคติยา ปุนปฺปุนอุปปตฺติยา ปุนปฺปุนปฎิสนฺธิยา ปุนปฺปุนอตฺตภาวาภินิพฺพตฺติยา  อวีตตณฺหา อวิคตตณฺหา อจตฺตตณฺหา อวนฺตตณฺหา อมุตฺตตณฺหา อปฺปหีนตณฺหา อปฺปฎินิสฺสฎฺฐตณฺหาติ – อวีตตณฺหาเส ภวาภเวสุฯ</p>


<p>เตนาห  ภควา –</p>


<p>
‘‘ตมูปนิสฺสาย  
ชิคุจฺฉิตํ วา, อถ วาปิ ทิฎฺฐํ ว สุตํ มุตํ วา;  
  
อุทฺธํสรา สุทฺธิมนุตฺถุนนฺติ, อวีตตณฺหาเส ภวาภเวสู’’ติฯ  
</p>
  
<ol>
<li>
  
ปตฺถยมานสฺส หิ ชปฺปิตานิ, ปเวธิตํ วาปิ ปกปฺปิเตสุ;  
  
จุตูปปาโต อิธ ยสฺส นตฺถิ, ส เกน เวเธยฺย กุหิํ ว ชเปฺปฯ  
</li>
  
<p>ติฯ ปตฺถนา วุจฺจติ ตณฺหาฯ โย ราโค สาราโค…เป.… อภิชฺฌา โลโภ อกุสลมูลํฯ ติ ปตฺถยมานสฺส อิจฺฉมานสฺส สาทิยมานสฺส ปิหยมานสฺส อภิชปฺปยมานสฺสาติ – ปตฺถยมานสฺส หิฯ ติฯ  วุจฺจติ ตณฺหาฯ โย ราโค สาราโค…เป.… อภิชฺฌา โลโภ อกุสลมูลนฺติ – ปตฺถยมานสฺส หิ ชปฺปิตานิฯ
</ol></p>


<p>ติฯ ติ เทฺว ปกปฺปนา – ตณฺหาปกปฺปนา จ ทิฎฺฐิปกปฺปนา จ…เป.… อยํ ตณฺหาปกปฺปนา…เป.… อยํ ทิฎฺฐิปกปฺปนาฯ ติฯ ปกปฺปิตํ วตฺถุํ อเจฺฉทสงฺกิโนปิ เวเธนฺติ, อจฺฉิชฺชเนฺตปิ  เวเธนฺติ, อจฺฉิเนฺนปิ เวเธนฺติ; ปกปฺปิตํ วตฺถุํ วิปริณามสงฺกิโนปิ เวเธนฺติ, วิปริณมเนฺตปิ เวเธนฺติ, วิปริณเตปิ เวเธนฺติ ปเวเธนฺติ สมฺปเวเธนฺตีติ – ปเวธิตํ วาปิ ปกปฺปิเตสุฯ</p>


<p>ติฯ ติ อรหโต ขีณาสวสฺสฯ ยสฺส คมนํ อาคมนํ คมนาคมนํ กาลํคติ ภวาภโว จุติ จ อุปปตฺติ จ นิพฺพตฺติ จ เภโท จ ชาติ จ ชรามรณญฺจ นตฺถิ น สนฺติ น สํวิชฺชนฺติ นุปลพฺภนฺติ, ปหีนา สมุจฺฉินฺนา วูปสนฺตา ปฎิปสฺสทฺธา อภพฺพุปฺปตฺติกา  ญาณคฺคินา ทฑฺฒาติ – จุตูปปาโต อิธ ยสฺส นตฺถิฯ</p>


<p>  ติฯ โส เกน ราเคน เวเธยฺย, เกน โทเสน เวเธยฺย, เกน โมเหน เวเธยฺย, เกน มาเนน เวเธยฺย, กาย ทิฎฺฐิยา เวเธยฺย, เกน อุทฺธเจฺจน เวเธยฺย, กาย วิจิกิจฺฉาย เวเธยฺย, เกหิ อนุสเยหิ เวเธยฺย – รโตฺตติ วา ทุโฎฺฐติ วา มูโฬฺหติ วา วินิพโทฺธติ วา ปรามโฎฺฐติ วา วิเกฺขปคโตติ วา อนิฎฺฐงฺคโตติ วา ถามคโตติ วาฯ เต อภิสงฺขารา ปหีนา; อภิสงฺขารานํ ปหีนตฺตา คติยา เกน เวเธยฺย – เนรยิโกติ วา ติรจฺฉานโยนิโกติ วา เปตฺติวิสยิโกติ วา มนุโสฺสติ วา เทโวติ วา รูปีติ วา อรูปีติ  วา สญฺญีติ วา อสญฺญีติ วา เนวสญฺญีนาสญฺญีติ วา, โส เหตุ นตฺถิ ปจฺจโย นตฺถิ การณํ นตฺถิ เยน เวเธยฺย ปเวเธยฺย สมฺปเวเธยฺยาติ  – ส เกน เวเธยฺยฯ ติ กุหิํ วา ชเปฺปยฺย กิมฺหิ ชเปฺปยฺย, กตฺถ ชเปฺปยฺย ปชเปฺปยฺย อภิชเปฺปยฺยาติ – ส เกน เวเธยฺย กุหิํ ว ชเปฺปฯ</p>


<p>เตนาห ภควา –</p>


<p>
‘‘ปตฺถยมานสฺส หิ ชปฺปิตานิ, ปเวธิตํ วาปิ ปกปฺปิเตสุ;  
  
จุตูปปาโต อิธ ยสฺส นตฺถิ, ส เกน เวเธยฺย กุหิํ ว ชเปฺป’’ติฯ  
</p>
  
<ol>
<li>
  
ยมาหุ ธมฺมํ ปรมนฺติ เอเก, ตเมว หีนนฺติ ปนาหุ อเญฺญ;  
  
สโจฺจ นุ วาโท กตโม อิเมสํ, สเพฺพว หีเม กุสลาวทานาฯ  
</li>
  
<p>ติฯ ยํ ธมฺมํ ทิฎฺฐิํ ปฎิปทํ มคฺคํ เอเก สมณพฺราหฺมณา ‘‘อิทํ ปรมํ อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวร’’นฺติ , เอวมาหํสุ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – ยมาหุ ธมฺมํ ปรมนฺติ เอเกฯ
</ol></p>


<p>ติ ตเมว ธมฺมํ ทิฎฺฐิํ ปฎิปทํ มคฺคํ เอเก สมณพฺราหฺมณา ‘‘หีนํ เอตํ, นิหีนํ เอตํ, โอมกํ เอตํ, ลามกํ เอตํ, ฉตุกฺกํ เอตํ, ปริตฺตกํ เอต’’นฺติ, เอวมาหํสุ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – ตเมว หีนนฺติ ปนาหุ อเญฺญฯ</p>


<p>   นฺติฯ อิเมสํ สมณพฺราหฺมณานํ วาโท กตโม สโจฺจ ตโจฺฉ ตโถ ภูโต ยาถาโว อวิปรีโตติ – สโจฺจ นุ วาโท กตโม อิเมสํฯ</p>


<p>ติฯ สเพฺพวิเม สมณพฺราหฺมณา กุสลวาทา ปณฺฑิตวาทา ถิรวาทา ญายวาทา เหตุวาทา ลกฺขณวาทา การณวาทา ฐานวาทา สกาย ลทฺธิยาติ – สเพฺพว หีเม กุสลาวทานาฯ</p>


<p>เตนาห  โส นิมฺมิโต –</p>


<p>
‘‘ยมาหุ ธมฺมํ ปรมนฺติ เอเก, ตเมว หีนนฺติ ปนาหุ อเญฺญ;  
  
สโจฺจ นุ วาโท กตโม อิเมสํ, สเพฺพว หีเม กุสลาวทานา’’ติฯ  
</p>
  
<ol>
<li>
  
สกญฺหิ ธมฺมํ ปริปุณฺณมาหุ, อญฺญสฺส ธมฺมํ ปน หีนมาหุ;  
  
เอวมฺปิ วิคฺคยฺห วิวาทยนฺติ, สกํ สกํ สมฺมุติมาหุ สจฺจํฯ  
</li>
  
<p>ติ สกํ ธมฺมํ ทิฎฺฐิํ ปฎิปทํ มคฺคํ เอเก สมณพฺราหฺมณา ‘‘อิทํ สมตฺตํ ปริปุณฺณํ อโนม’’นฺติ, เอวมาหํสุ…เป.… เอวํ โวหรนฺตีติ – สกญฺหิ ธมฺมํ ปริปุณฺณมาหุฯ
</ol></p>


<p>  ติฯ อญฺญสฺส ธมฺมํ ทิฎฺฐิํ ปฎิปทํ  มคฺคํ เอเก สมณพฺราหฺมณา ‘‘หีนํ เอตํ, นิหีนํ เอตํ, โอมกํ เอตํ, ลามกํ เอตํ, ฉตุกฺกํ เอตํ, ปริตฺตกํ เอต’’นฺติ, เอวมาหํสุ เอวํ กเถนฺติ เอวํ ภณนฺติ เอวํ ทีปยนฺติ เอวํ โวหรนฺตีติ – อญฺญสฺส ธมฺมํ ปน หีนมาหุฯ</p>


<p>ติ เอวํ คเหตฺวา อุคฺคเหตฺวา คณฺหิตฺวา ปรามสิตฺวา อภินิวิสิตฺวา วิวาทยนฺติ, กลหํ กโรนฺติ, ภณฺฑนํ กโรนฺติ, วิคฺคหํ กโรนฺติ, วิวาทํ กโรนฺติ, เมธคํ กโรนฺติ – ‘‘น ตฺวํ อิมํ ธมฺมวินยํ อาชานาสิ…เป.… นิเพฺพเฐหิ วา สเจ ปโหสี’’ติ – เอวมฺปิ วิคฺคยฺห วิวาทยนฺติฯ</p>


<p>นฺติฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ – สกํ สกํ สมฺมุติมาหุ สจฺจํฯ ‘‘อสสฺสโต โลโก  …เป.… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ – สกํ สกํ สมฺมุติมาหุ สจฺจํฯ</p>


<p>เตนาห ภควา –</p>


<p>
‘‘สกญฺหิ ธมฺมํ ปริปุณฺณมาหุ, อญฺญสฺส ธมฺมํ ปน หีนมาหุ;  
  
เอวมฺปิ วิคฺคยฺห วิวาทยนฺติ, สกํ สกํ สมฺมุติมาหุ สจฺจ’’นฺติฯ  
</p>
  
<ol>
<li>
  
ปรสฺส  
  
  
เจ วมฺภยิเตน หีโน, น โกจิ ธเมฺมสุ วิเสสิ อสฺส;  
  
ปุถู หิ อญฺญสฺส วทนฺติ ธมฺมํ, นิหีนโต สมฺหิ ทฬฺหํ วทานาฯ  
</li>
  
<p>  ติ ปรสฺส เจ วมฺภยิตการณา นินฺทิตการณา ครหิตการณา อุปวทิตการณา ปโร พาโล โหติ หีโน นิหีโน โอมโก ลามโก ฉตุโกฺก ปริโตฺตติ – ปรสฺส เจ วมฺภยิเตน หีโนฯ
</ol></p>


<p>ติฯ ธเมฺมสุ น โกจิ อโคฺค เสโฎฺฐ วิสิโฎฺฐ ปาโมโกฺข อุตฺตโม ปวโร อสฺสาติ – น โกจิ ธเมฺมสุ วิเสสิ อสฺสฯ</p>


<p>  ติฯ พหุกาปิ พหูนํ ธมฺมํ วทนฺติ อุปวทนฺติ นินฺทนฺติ ครหนฺติ หีนโต นิหีนโต โอมกโต ลามกโต ฉตุกฺกโต ปริตฺตโต, พหุกาปิ เอกสฺส ธมฺมํ วทนฺติ อุปวทนฺติ นินฺทนฺติ ครหนฺติ หีนโต นิหีนโต โอมกโต ลามกโต ฉตุกฺกโต ปริตฺตโต, เอโกปิ พหูนํ ธมฺมํ วทติ อุปวทติ นินฺทติ ครหติ หีนโต นิหีนโต โอมกโต ลามกโต ฉตุกฺกโต ปริตฺตโต, เอโกปิ เอกสฺส ธมฺมํ วทติ อุปวทติ นินฺทติ ครหติ หีนโต นิหีนโต โอมกโต ลามกโต ฉตุกฺกโต ปริตฺตโตติ – ปุถู หิ อญฺญสฺส วทนฺติ ธมฺมํฯ</p>


<p>ติฯ ธโมฺม สกายนํ, ทิฎฺฐิ สกายนํ, ปฎิปทา สกายนํ, มโคฺค สกายนํ, สกายเน ทฬฺหวาทา ถิรวาทา พลิกวาทา  อฎฺฐิตวาทาติ – นิหีนโต สมฺหิ ทฬฺหํ วทานาฯ</p>


<p>เตนาห ภควา –</p>


<p>
‘‘ปรสฺส  
เจ วมฺภยิเตน หีโน, น โกจิ ธเมฺมสุ วิเสสิ อสฺส;  
  
ปุถู หิ อญฺญสฺส วทนฺติ ธมฺมํ, นิหีนโต สมฺหิ ทฬฺหํ วทานา’’ติฯ  
</p>
  
<ol>
<li>
  
สทฺธมฺมปูชาปิ  
  
สทฺธมฺมปูชา จ (สี. สฺยา.)  
  
ปนา ตเถว, ยถา ปสํสนฺติ สกายนานิ;  
  
สเพฺพว วาทา  
  
สเพฺพ ปวาทา (สฺยา.)  
  
ตถิยา  
  
ตถิ วา (พหูสุ)  
  
ภเวยฺยุํ, สุทฺธี หิ เนสํ ปจฺจตฺตเมวฯ  
</li>
  
<p>ติฯ กตมา สทฺธมฺมปูชา? สกํ สตฺถารํ สกฺกโรติ ครุํ กโรติ  มาเนติ ปูเชติ ‘‘อยํ สตฺถา สพฺพญฺญู’’ติ – อยํ สทฺธมฺมปูชาฯ สกํ ธมฺมกฺขานํ สกํ คณํ สกํ ทิฎฺฐิํ สกํ ปฎิปทํ สกํ มคฺคํ สกฺกโรติ ครุํ กโรติ มาเนติ ปูเชติ ‘‘อยํ มโคฺค นิยฺยานิโก’’ติ – อยํ สทฺธมฺมปูชา ฯ ติ สทฺธมฺมปูชา ตถา ตจฺฉา ภูตา ยาถาวา อวิปรีตาติ – สทฺธมฺมปูชาปิ ปนา ตเถวฯ
</ol></p>


<p>ติฯ ธโมฺม สกายนํ ทิฎฺฐิ สกายนํ ปฎิปทา สกายนํ มโคฺค สกายนํ, สกายนานิ ปสํสนฺติ โถเมนฺติ กิเตฺตนฺติ วเณฺณนฺตีติ – ยถา ปสํสนฺติ สกายนานิฯ</p>


<p>นฺติ สเพฺพว วาทา ตถา ตจฺฉา ภูตา ยาถาวา อวิปรีตา ภเวยฺยุนฺติ – สเพฺพว วาทา ตถิยา ภเวยฺยุํฯ</p>


<p>  ติฯ ปจฺจตฺตเมว เตสํ สมณพฺราหฺมณานํ สุทฺธิ วิสุทฺธิ ปริสุทฺธิ, มุตฺติ วิมุตฺติ ปริมุตฺตีติ – สุทฺธี หิ เนสํ ปจฺจตฺตเมวฯ</p>


<p>เตนาห ภควา –</p>


<p>
‘‘สทฺธมฺมปูชาปิ ปนา ตเถว, ยถา ปสํสนฺติ สกายนานิ;  
  
สเพฺพว วาทา ตถิยา ภเวยฺยุํ, สุทฺธี หิ เนสํ ปจฺจตฺตเมวา’’ติฯ  
</p>
  
<ol>
<li>
  
น  
  
  
พฺราหฺมณสฺส ปรเนยฺยมตฺถิ, ธเมฺมสุ นิเจฺฉยฺย สมุคฺคหีตํ;  
  
ตสฺมา วิวาทานิ อุปาติวโตฺต, น หิ เสฎฺฐโต ปสฺสติ ธมฺมมญฺญํฯ  
</li>
  
<p>ติฯ ติ ปฎิเกฺขโปฯ ติ สตฺตนฺนํ ธมฺมานํ พาหิตตฺตา พฺราหฺมโณ…เป.… อสิโต ตาทิ ปวุจฺจเต ส พฺรหฺมาฯ ติ พฺราหฺมณสฺส ปรเนยฺยตา นตฺถิ, พฺราหฺมโณ น ปรเนโยฺย, น ปรปตฺติโย, น ปรปจฺจโย, น ปรปฎิพทฺธคู  ชานาติ ปสฺสติ อสมฺมูโฬฺห สมฺปชาโน ปฎิสฺสโตฯ ‘‘สเพฺพ สงฺขารา อนิจฺจา’’ติ พฺราหฺมณสฺส ปรเนยฺยตา นตฺถิ, พฺราหฺมโณ น ปรเนโยฺย, น ปรปตฺติโย, น ปรปจฺจโย, น ปรปฎิพทฺธคู ชานาติ  ปสฺสติ อสมฺมูโฬฺห สมฺปชาโน ปฎิสฺสโตฯ ‘‘สเพฺพ สงฺขารา ทุกฺขา’’ติ…เป.… ‘‘ยํ  กิญฺจิ สมุทยธมฺมํ สพฺพํ ตํ นิโรธธมฺม’’นฺตฺนฺตฺติ พฺราหฺมณสฺส ปรเนยฺยตา นตฺถิ, พฺราหฺมโณ น ปรเนโยฺย , น ปรปตฺติโย, น ปรปจฺจโย, น ปรปฎิพทฺธคู ชานาติ ปสฺสติ อสมฺมูโฬฺห สมฺปชาโน ปฎิสฺสโตติ – น พฺราหฺมณสฺส ปรเนยฺยมตฺถิฯ
</ol></p>


<p>นฺติฯ ติ ทฺวาสฎฺฐิยา ทิฎฺฐิคเตสุฯ ติ นิจฺฉินิตฺวา วินิจฺฉินิตฺวา วิจินิตฺวา ปวิจินิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาฯ โอธิคฺคาโห พิลคฺคาโห วรคฺคาโห โกฎฺฐาสคฺคาโห อุจฺจยคฺคาโห สมุจฺจยคฺคาโห ‘‘อิทํ สจฺจํ ตถํ ภูตํ ยาถาวํ อวิปรีต’’นฺติ คหิตํ ปรามฎฺฐํ อภินิวิฎฺฐํ อโชฺฌสิตํ อธิมุตฺตํ นตฺถิ น สนฺติ น สํวิชฺชติ นุปลพฺภติ, ปหีนํ สมุจฺฉินฺนํ วูปสนฺตํ ปฎิปสฺสทฺธํ อภพฺพุปฺปตฺติกํ ญาณคฺคินา ทฑฺฒนฺติ – ธเมฺมสุ นิเจฺฉยฺย สมุคฺคหีตํฯ</p>


<p>ติฯ ติ ตสฺมา ตํการณา ตํเหตุ ตปฺปจฺจยา ตํนิทานา ทิฎฺฐิกลหานิ ทิฎฺฐิภณฺฑนานิ ทิฎฺฐิวิคฺคหานิ ทิฎฺฐิวิวาทานิ ทิฎฺฐิเมธคานิ อุปาติวโตฺต อติกฺกโนฺต สมติกฺกโนฺต วีติวโตฺตติ – ตสฺมา วิวาทานิ อุปาติวโตฺตฯ</p>


<p>นฺติฯ อญฺญํ สตฺถารํ ธมฺมกฺขานํ คณํ ทิฎฺฐิํ ปฎิปทํ มคฺคํ อญฺญตฺร สติปฎฺฐาเนหิ, อญฺญตฺร สมฺมปฺปธาเนหิ, อญฺญตฺร อิทฺธิปาเทหิ , อญฺญตฺร อินฺทฺริเยหิ, อญฺญตฺร พเลหิ, อญฺญตฺร โพชฺฌเงฺคหิ, อญฺญตฺร อริยา  อฎฺฐงฺคิกา มคฺคา, อคฺคํ เสฎฺฐํ วิสิฎฺฐํ ปาโมกฺขํ อุตฺตมํ ปวรํ ธมฺมํ น ปสฺสติ น ทกฺขติ น โอโลเกติ น นิชฺฌายติ  น อุปปริกฺขตีติ – น หิ เสฎฺฐโต ปสฺสติ ธมฺมมญฺญํฯ</p>


<p>เตนาห ภควา –</p>


<p>
‘‘น พฺราหฺมณสฺส ปรเนยฺยมตฺถิ, ธเมฺมสุ นิเจฺฉยฺย สมุคฺคหีตํ;  
  
ตสฺมา วิวาทานิ อุปาติวโตฺต, น หิ เสฎฺฐโต ปสฺสติ ธมฺมมญฺญ’’นฺติฯ  
</p>
  
<ol>
<li>
  
ชานามิ ปสฺสามิ ตเถว เอตํ, ทิฎฺฐิยา เอเก ปเจฺจนฺติ สุทฺธิํ;  
  
อทกฺขิ เจ กิญฺหิ ตุมสฺส เตน, อติสิตฺวา อเญฺญน วทนฺติ สุทฺธิํฯ  
</li>
  
<p>นฺติฯ ติ ปรจิตฺตญาเณน  วา ชานามิ, ปุเพฺพนิวาสานุสฺสติญาเณน วา ชานามิฯ ติ มํสจกฺขุนา วา ปสฺสามิ, ทิเพฺพน จกฺขุนา  วา ปสฺสามิฯ นฺติ เอตํ ตถํ ตจฺฉํ ภูตํ ยาถาวํ อวิปรีตนฺติ – ชานามิ ปสฺสามิ ตเถว เอตํฯ
</ol></p>


<p>นฺติฯ ทิฎฺฐิยา เอเก สมณพฺราหฺมณา สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ ปเจฺจนฺติฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ ทิฎฺฐิยา เอเก สมณพฺราหฺมณา สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ  ปเจฺจนฺติฯ ‘‘อสสฺสโต โลโก…เป.… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ ทิฎฺฐิยา เอเก สมณพฺราหฺมณา สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ ปเจฺจนฺตีติ – ทิฎฺฐิยา เอเก ปเจฺจนฺติ สุทฺธิํฯ</p>


<p>ติฯ ติ ปรจิตฺตญาเณน วา อทกฺขิ, ปุเพฺพนิวาสานุสฺสติญาเณน วา อทกฺขิ, มํสจกฺขุนา วา อทกฺขิ, ทิเพฺพน จกฺขุนา วา อทกฺขีติ – อทกฺขิ เจฯ ติฯ ตสฺส เตน ทสฺสเนน กิํ กตํ? น ทุกฺขปริญฺญา อตฺถิ, น สมุทยสฺส ปหานํ อตฺถิ, น มคฺคภาวนา อตฺถิ, น  ผลสจฺฉิกิริยา อตฺถิ, น ราคสฺส สมุเจฺฉทปหานํ อตฺถิ, น โทสสฺส สมุเจฺฉทปหานํ อตฺถิ, น โมหสฺส สมุเจฺฉทปหานํ อตฺถิ , น กิเลสานํ สมุเจฺฉทปหานํ อตฺถิ, น สํสารวฎฺฎสฺส อุปเจฺฉโท อตฺถีติ – อทกฺขิ เจ กิญฺหิ ตุมสฺส เตนฯ</p>


<p>นฺติ เต ติตฺถิยา สุทฺธิมคฺคํ วิสุทฺธิมคฺคํ ปริสุทฺธิมคฺคํ โวทาตมคฺคํ ปริโวทาตมคฺคํ อติกฺกมิตฺวา สมติกฺกมิตฺวา วีติวตฺติตฺวา อญฺญตฺร สติปฎฺฐาเนหิ, อญฺญตฺร สมฺมปฺปธาเนหิ, อญฺญตฺร อิทฺธิปาเทหิ, อญฺญตฺร อินฺทฺริเยหิ, อญฺญตฺร พเลหิ อญฺญตฺร โพชฺฌเงฺคหิ, อญฺญตฺร อริยา อฎฺฐงฺคิกา มคฺคา สุทฺธิํ วิสุทฺธิํ ปริสุทฺธิํ, มุตฺติํ วิมุตฺติํ ปริมุตฺติํ วทนฺติ กเถนฺติ ภณนฺติ ทีปยนฺติ โวหรนฺตีติฯ เอวมฺปิ อติสิตฺวา อเญฺญน  วทนฺติ สุทฺธิํฯ</p>


<p>อถ วา พุทฺธา จ พุทฺธสาวกา จ ปเจฺจกพุทฺธา จ เตสํ ติตฺถิยานํ อสุทฺธิมคฺคํ อวิสุทฺธิมคฺคํ อปริสุทฺธิมคฺคํ อโวทาตมคฺคํ อปริโวทาตมคฺคํ อติกฺกมิตฺวา สมติกฺกมิตฺวา วีติวตฺติตฺวา จตูหิ สติปฎฺฐาเนหิ จตูหิ สมฺมปฺปธาเนหิ จตูหิ อิทฺธิปาเทหิ ปญฺจหิ อินฺทฺริเยหิ ปญฺจหิ พเลหิ สตฺตหิ โพชฺฌเงฺคหิ อริเยน อฎฺฐงฺคิเกน มเคฺคน สุทฺธิํ วิสุทฺธิํ  ปริสุทฺธิํ, มุตฺติํ วิมุตฺติํ ปริมุตฺติํ วทนฺติ กเถนฺติ ภณนฺติ ทีปยนฺติ โวหรนฺตีติ – เอวมฺปิ อติสิตฺวา อเญฺญน วทนฺติ สุทฺธิํฯ</p>


<p>เตนาห ภควา –</p>


<p>
‘‘ชานามิ ปสฺสามิ ตเถว เอตํ, ทิฎฺฐิยา เอเก ปเจฺจนฺติ สุทฺธิํ;  
  
อทกฺขิ เจ กิญฺหิ ตุมสฺส เตน, อติสิตฺวา อเญฺญน วทนฺติ สุทฺธิ’’นฺติฯ  
</p>
  
<ol>
<li>
  
ปสฺสํ นโร ทกฺขติ นามรูปํ, ทิสฺวาน วา ญายติ  
  
ญสฺสติ (สี. สฺยา.)  
  
ตานิเมว;  
  
กามํ พหุํ ปสฺสตุ อปฺปกํ วา, น หิ เตน สุทฺธิํ กุสลา วทนฺติฯ  
</li>
  
<p>  นฺติ ปสฺสํ นโร ทกฺขติ ปรจิตฺตญาเณน วา ปสฺสโนฺต, ปุเพฺพนิวาสานุสฺสติญาเณน วา ปสฺสโนฺต, มํสจกฺขุนา วา ปสฺสโนฺต, ทิเพฺพน จกฺขุนา วา ปสฺสโนฺต นามรูปํเยว ทกฺขติ นิจฺจโต สุขโต อตฺตโต, น เตสํ ธมฺมานํ สมุทยํ วา  อตฺถงฺคมํ วา อสฺสาทํ วา อาทีนวํ วา นิสฺสรณํ วา ทกฺขตีติ – ปสฺสํ นโร ทกฺขติ นามรูปํฯ
</ol></p>


<p>  ติฯ ติ ปรจิตฺตญาเณน วา ทิสฺวา, ปุเพฺพนิวาสานุสฺสติญาเณน วา ทิสฺวา, มํสจกฺขุนา วา ทิสฺวา, ทิเพฺพน จกฺขุนา วา ทิสฺวา, นามรูปํเยว ทิสฺวา ญายติ นิจฺจโต สุขโต อตฺตโต, น เตสํ ธมฺมานํ สมุทยํ วา อตฺถงฺคมํ วา อสฺสาทํ วา อาทีนวํ วา นิสฺสรณํ วา ญายตีติ – ทิสฺวาน วา ญายติ ตานิเมวฯ</p>


<p>ติฯ กามํ พหุกํ วา ปสฺสโนฺต นามรูปํ อปฺปกํ วา นิจฺจโต สุขโต อตฺตโตติ – กามํ พหุํ ปสฺสตุ อปฺปกํ วาฯ</p>


<p>ติฯ ติ เย เต ขนฺธกุสลา ธาตุกุสลา อายตนกุสลา ปฎิจฺจสมุปฺปาทกุสลา สติปฎฺฐานกุสลา สมฺมปฺปธานกุสลา อิทฺธิปาทกุสลา อินฺทฺริยกุสลา พลกุสลา โพชฺฌงฺคกุสลา มคฺคกุสลา ผลกุสลา นิพฺพานกุสลา, เต กุสลา ปรจิตฺตญาเณน วา ปุเพฺพนิวาสานุสฺสติญาเณน วา มํสจกฺขุนา วา ทิเพฺพน จกฺขุนา วา นามรูปทสฺสเนน  สุทฺธิํ วิสุทฺธิํ ปริสุทฺธิํ มุตฺติํ วิมุตฺติํ ปริมุตฺติํ น วทนฺติ น กเถนฺติ น ภณนฺติ น ทีปยนฺติ น โวหรนฺตีติ – น หิ เตน สุทฺธิํ กุสลา วทนฺติฯ</p>


<p>เตนาห ภควา –</p>


<p>
‘‘ปสฺสํ  
นโร ทกฺขติ นามรูปํ, ทิสฺวาน วา ญายติ ตานิเมว;  
  
กามํ พหุํ ปสฺสตุ อปฺปกํ วา, น หิ เตน สุทฺธิํ กุสลา วทนฺตี’’ติฯ  
</p>
  
<ol>
<li>
  
นิวิสฺสวาที  
  
  
น หิ สุพฺพินาโย, ปกปฺปิตา ทิฎฺฐิปุเรกฺขราโน;  
  
ยํ นิสฺสิโต ตตฺถ สุภํ วทาโน, สุทฺธิํ วโท ตตฺถ ตถทฺทสา โสฯ  
</li>
  
<p>ติฯ ‘‘สสฺสโต โลโก, อิทเมว สจฺจํ โมฆมญฺญ’’นฺติ นิวิสฺสวาที, ‘‘อสสฺสโต โลโก…เป.… เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ – นิวิสฺสวาทีฯ ติฯ นิวิสฺสวาที ทุพฺพินโย ทุปฺปญฺญาปโย  ทุนฺนิชฺฌาปโย  ทุเปฺปกฺขาปโย ทุปฺปสาทโยติ – นิวิสฺสวาที น หิ สุพฺพินาโยฯ
</ol></p>


<p>ติฯ กปฺปิตา ปกปฺปิตา อภิสงฺขตา สณฺฐปิตา ทิฎฺฐิํ ปุเรกฺขโต กตฺวา จรติฯ ทิฎฺฐิธโช ทิฎฺฐิเกตุ ทิฎฺฐาธิปเตโยฺย ทิฎฺฐิยา ปริวาริโต จรตีติ – ปกปฺปิตา ทิฎฺฐิปุเรกฺขราโนฯ</p>


<p>ติฯ ติ ยํ สตฺถารํ ธมฺมกฺขานํ คณํ ทิฎฺฐิํ ปฎิปทํ มคฺคํ นิสฺสิโต อานิสฺสิโต อลฺลีโน  อุปคโต อโชฺฌสิโต อธิมุโตฺตติ – ยํ นิสฺสิโตฯ ติ สกาย ทิฎฺฐิยา สกาย ขนฺติยา สกาย รุจิยา สกาย ลทฺธิยาฯ ติ สุภวาโท โสภนวาโท ปณฺฑิตวาโท ถิรวาโท ญายวาโท เหตุวาโท ลกฺขณวาโท การณวาโท ฐานวาโท สกาย ลทฺธิยาติ – ยํ นิสฺสิโต ตตฺถ สุภํ วทาโนฯ</p>


<p>ติฯ สุทฺธิวาโท  วิสุทฺธิวาโท ปริสุทฺธิวาโท โวทาตวาโท ปริโวทาตวาโทฯ อถ วา สุทฺธิทสฺสโน วิสุทฺธิทสฺสโน ปริสุทฺธิทสฺสโน โวทาตทสฺสโน ปริโวทาตทสฺสโนติ – สุทฺธิํ วาโทฯ ติ สกาย ทิฎฺฐิยา สกาย ขนฺติยา สกาย รุจิยา  สกาย ลทฺธิยา ตถํ ตจฺฉํ ภูตํ ยาถาวํ อวิปรีตนฺติ อทฺทสฺส อทกฺขิ อปสฺสิ ปฎิวิชฺฌีติ – สุทฺธิํ วาโท ตตฺถ ตถทฺทสา โสฯ</p>


<p>เตนาห ภควา –</p>


<p>
‘‘นิวิสฺสวาที น หิ สุพฺพินาโย, ปกปฺปิตา ทิฎฺฐิปุเรกฺขราโน;  
  
ยํ นิสฺสิโต ตตฺถ สุภํ วทาโน, สุทฺธิํ วโท ตตฺถ ตถทฺทสา โส’’ติฯ  
</p>
  
<ol>
<li>
  
น พฺราหฺมโณ กปฺปมุเปติ สงฺขา, น ทิฎฺฐิสารี นปิ ญาณพนฺธุ;  
  
ญตฺวา จ โส สมฺมุติโย ปุถุชฺชา, อุเปกฺขตี อุคฺคหณนฺติ มเญฺญฯ  
</li>
  
<p>  ติฯ ติ ปฎิเกฺขโปฯ ติ สตฺตนฺนํ ธมฺมานํ พาหิตตฺตา พฺราหฺมโณ…เป.… อสิโต ตาทิ ปวุจฺจเต ส พฺรหฺมาฯ ติ เทฺว กปฺปา – ตณฺหากโปฺป จ ทิฎฺฐิกโปฺป จ…เป.… อยํ ตณฺหากโปฺป…เป.… อยํ ทิฎฺฐิกโปฺปฯ สงฺขา วุจฺจติ ญาณํฯ ยา ปญฺญา ปชานนา…เป.… อโมโห  ธมฺมวิจโย สมฺมาทิฎฺฐิฯ ติฯ พฺราหฺมโณ สงฺขาย ชานิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาฯ ‘‘สเพฺพ สงฺขารา อนิจฺจา… สเพฺพ สงฺขารา ทุกฺขา…เป.… ยํ กิญฺจิ สมุทยธมฺมํ สพฺพํ ตํ นิโรธธมฺม’’นฺตฺนฺตฺติ สงฺขาย ชานิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวา ตณฺหากปฺปํ วา ทิฎฺฐิกปฺปํ  วา เนติ น อุเปติ น อุปคจฺฉติ น คณฺหาติ น ปรามสติ นาภินิวิสตีติ – น พฺราหฺมโณ กปฺปมุเปติ สงฺขาฯ
</ol></p>


<p>ติฯ ตสฺส ทฺวาสฎฺฐิ ทิฎฺฐิคตานิ ปหีนานิ สมุจฺฉินฺนานิ วูปสนฺตานิ ปฎิปสฺสทฺธานิ อภพฺพุปฺปตฺติกานิ ญาณคฺคินา ทฑฺฒานิฯ โส ทิฎฺฐิยา น ยายติ น นียติ น วุยฺหติ น สํหรียติ นปิ ตํ ทิฎฺฐิคตํ สารโต ปเจฺจติ น ปจฺจาคจฺฉตีติ – น ทิฎฺฐิสารีฯ ติ อฎฺฐสมาปตฺติญาเณน วา ปญฺจาภิญฺญาญาเณน วา ตณฺหาพนฺธุํ วา ทิฎฺฐิพนฺธุํ วา น กโรติ น ชเนติ น สญฺชเนติ น นิพฺพเตฺตติ  นาภินิพฺพเตฺตตีติ – น ทิฎฺฐิสารี นปิ ญาณพนฺธุฯ</p>


<p>ติฯ ติ ญตฺวา ชานิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาฯ ‘‘สเพฺพ สงฺขารา อนิจฺจา’’ติ ญตฺวา ชานิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวา, ‘‘สเพฺพ สงฺขารา ทุกฺขา’’ติ…เป.… ‘‘ยํ กิญฺจิ สมุทยธมฺมํ  สพฺพํ ตํ นิโรธธมฺม’’นฺติ ญตฺวา ชานิตฺวา ตุลยิตฺวา ตีรยิตฺวา วิภาวยิตฺวา วิภูตํ กตฺวาติ – ญตฺวา จ โสฯ  วุจฺจนฺติ ทฺวาสฎฺฐิ ทิฎฺฐิคตานิ ทิฎฺฐิสมฺมุติโยฯ ติ ปุถุชฺชเนหิ ชนิตา วา ตา สมฺมุติโยติ – ปุถุชฺชาฯ ปุถุ นานาชเนหิ ชนิตา วา สมฺมุติโยติ ปุถุชฺชาติ – ญตฺวา จ โส สมฺมุติโย ปุถุชฺชาฯ</p>


<p>ติฯ อเญฺญ ตณฺหาวเสน ทิฎฺฐิวเสน คณฺหนฺติ ปรามสนฺติ อภินิวิสนฺติฯ อรหา อุเปกฺขติ น คณฺหาติ น ปรามสติ นาภินิวิสตีติ – อุเปกฺขตี อุคฺคหณนฺติ มเญฺญฯ</p>


<p>เตนาห ภควา –</p>


<p>
‘‘น พฺราหฺมโณ กปฺปมุเปติ สงฺขา, น ทิฎฺฐิสารี นปิ ญาณพนฺธุ;  
  
ญตฺวา จ โส สมฺมุติโย ปุถุชฺชา, อุเปกฺขตี อุคฺคหณนฺติ มเญฺญ’’ติฯ  
</p>
  
<ol>
<li>
  
วิสฺสชฺช  
  
  
  
คนฺถานิ มุนีธ โลเก, วิวาทชาเตสุ น วคฺคสารี;  
  
สโนฺต  
  
  
อสเนฺตสุ อุเปกฺขโก โส, อนุคฺคโห อุคฺคหณนฺติ มเญฺญฯ  
</li>
  
<p>ติฯ ติ จตฺตาโร คนฺถา – อภิชฺฌา กายคโนฺถ, พฺยาปาโท กายคโนฺถ, สีลพฺพตปรามาโส กายคโนฺถ, อิทํสจฺจาภินิเวโส กายคโนฺถฯ อตฺตโน ทิฎฺฐิยา ราโค อภิชฺฌา กายคโนฺถ, ปรวาเทสุ อาฆาโต อปฺปจฺจโย พฺยาปาโท กายคโนฺถ, อตฺตโน สีลํ วา วตํ วา สีลพฺพตํ วา ปรามสติ สีลพฺพตปรามาโส กายคโนฺถ, อตฺตโน ทิฎฺฐิํ อภินิเวโส กายคโนฺถ อิทํสจฺจาภินิเวโส กายคโนฺถฯ ติ คเนฺถ โวสฺสชฺชิตฺวา วิสฺสชฺชฯ อถ วา คเนฺถ คธิเต คนฺถิเต  พเนฺธ วิพเนฺธ อาพเนฺธ  ลเคฺค ลคฺคิเต ปลิพุเทฺธ พนฺธเน โผฎยิตฺวา วิสฺสชฺชฯ ยถา วยฺหํ วา รถํ วา สกฎํ วา สนฺทมานิกํ วา สชฺชํ วิสฺสชฺชํ กโรนฺติ วิโกเปนฺติ; เอวเมว คเนฺถ โวสฺสชฺชิตฺวา วิสฺสชฺชฯ อถ วา คเนฺถ คถิเต คณฺฐิเต พเนฺธ วิพเนฺธ อาพเนฺธ ลเคฺค ลคฺคิเต ปลิพุเทฺธ พนฺธเน โผฎยิตฺวา วิสฺสชฺชฯ ติฯ  วุจฺจติ ญาณํ…เป.… สงฺคชาลมติจฺจ โส มุนิฯ ติ อิมิสฺสา ทิฎฺฐิยา…เป.… อิมสฺมิํ มนุสฺสโลเกติ – วิสฺสชฺช คนฺถานิ มุนีธ โลเกฯ
</ol></p>


<p>ติฯ วิวาทชาเตสุ สญฺชาเตสุ นิพฺพเตฺตสุ อภินิพฺพเตฺตสุ ปาตุภูเตสุ  ฉนฺทาคติํ คจฺฉเนฺตสุ โทสาคติํ  คจฺฉเนฺตสุ  ภยาคติํ คจฺฉเนฺตสุ โมหาคติํ คจฺฉเนฺตสุ  น ฉนฺทาคติํ คจฺฉติ, น โทสาคติํ คจฺฉติ, น ภยาคติํ คจฺฉติ, น โมหาคติํ คจฺฉติ, น ราควเสน คจฺฉติ, น โทสวเสน คจฺฉติ, น โมหวเสน คจฺฉติ, น มานวเสน คจฺฉติ, น ทิฎฺฐิวเสน คจฺฉติ, น อุทฺธจฺจวเสน คจฺฉติ, น วิจิกิจฺฉาวเสน คจฺฉติ, น อนุสยวเสน คจฺฉติ, น วเคฺคหิ ธเมฺมหิ ยายติ นียติ วุยฺหติ สํหรียตีติ – วิวาทชาเตสุ น วคฺคสารีฯ</p>


<p>ติฯ ติ ราคสฺส สนฺตตฺตา สโนฺต, โทสสฺส สนฺตตฺตา สโนฺต, โมหสฺส สนฺตตฺตา สโนฺต…เป.… สพฺพากุสลาภิสงฺขารานํ สนฺตตฺตา สมิตตฺตา วูปสมิตตฺตา วิชฺฌาตตฺตา นิพฺพุตตฺตา  วิคตตฺตา ปฎิปสฺสทฺธตฺตา สโนฺต อุปสโนฺต วูปสโนฺต นิพฺพุโต ปฎิปสฺสโทฺธติ – สโนฺตฯ ติ อสเนฺตสุ อนุปสเนฺตสุ อวูปสเนฺตสุ อนิพฺพุเตสุ อปฺปฎิปสฺสเทฺธสูติ – สโนฺต อสเนฺตสุฯ ติ อรหา ฉฬงฺคุเปกฺขาย สมนฺนาคโต จกฺขุนา รูปํ ทิสฺวา เนว สุมโน โหติ น ทุมฺมโน อุเปกฺขโก วิหรติ สโต สมฺปชาโนฯ โสเตน สทฺทํ สุตฺวา…เป.… กาลํ กงฺขติ ภาวิโต สโนฺตติ – สโนฺต อสเนฺตสุ อุเปกฺขโก โสฯ</p>


<p>ติฯ อเญฺญ ตณฺหาวเสน ทิฎฺฐิวเสน คณฺหเนฺต ปรามสเนฺต อภินิวิสเนฺตฯ อรหา อุเปกฺขติ น  คณฺหาติ น ปรามสติ นาภินิวิสตีติ – อนุคฺคโห อุคฺคหณนฺติ มเญฺญฯ</p>


<p>เตนาห ภควา –</p>


<p>
‘‘วิสฺสชฺช คนฺถานิ มุนีธ โลเก, วิวาทชาเตสุ น วคฺคสารี;  
  
สโนฺต อสเนฺตสุ อุเปกฺขโก โส, อนุคฺคโห อุคฺคหณนฺติ มเญฺญ’’ติฯ  
</p>
  
<ol>
<li>
  
ปุพฺพาสเว หิตฺวา นเว อกุพฺพํ, น ฉนฺทคู โนปิ นิวิสฺสวาที;  
  
ส วิปฺปมุโตฺต ทิฎฺฐิคเตหิ ธีโร, น ลิมฺปติ โลเก อนตฺตครหีฯ  
</li>
  
<p>  นฺติฯ  วุจฺจนฺติ อตีตา รูปเวทนาสญฺญาสงฺขารวิญฺญาณาฯ อตีเต สงฺขาเร อารพฺภ เย กิเลสา อุปฺปเชฺชยฺยุํ เต กิเลเส หิตฺวา จชิตฺวา ปริจฺจชิตฺวา ปชหิตฺวา วิโนเทตฺวา พฺยนฺติํ กริตฺวา อนภาวํ คเมตฺวาติ – ปุพฺพาสเว หิตฺวาฯ นฺติ นวา วุจฺจนฺติ ปจฺจุปฺปนฺนา รูปเวทนาสญฺญาสงฺขารวิญฺญาณาฯ ปจฺจุปฺปเนฺน  สงฺขาเร อารพฺภ ฉนฺทํ  อกุพฺพมาโน เปมํ อกุพฺพมาโน ราคํ อกุพฺพมาโน อชนยมาโน อสญฺชนยมาโน อนิพฺพตฺตยมาโน อนภินิพฺพตฺตยมาโนติ – ปุพฺพาสเว หิตฺวา นเว อกุพฺพํฯ
</ol></p>


<p>ติฯ น ฉนฺทาคติํ คจฺฉติ , น โทสาคติํ คจฺฉติ, น โมหาคติํ คจฺฉติ, น ภยาคติํ คจฺฉติ, น ราควเสน คจฺฉติ , น โทสวเสน คจฺฉติ, น โมหวเสน คจฺฉติ, น มานวเสน คจฺฉติ, น ทิฎฺฐิวเสน คจฺฉติ, น อุทฺธจฺจวเสน คจฺฉติ, น วิจิกิจฺฉาวเสน คจฺฉติ, น อนุสยวเสน คจฺฉติ, น วเคฺคหิ ธเมฺมหิ ยายติ นียติ วุยฺหติ น สํหรียตีติ – น ฉนฺทคูฯ ติ ‘‘สสฺสโต โลโก, อิทเมว สจฺจํ โมฆมญฺญ’’นฺติ น นิวิสฺสวาที…เป.… ‘‘เนว โหติ น น โหติ ตถาคโต ปรํ มรณา, อิทเมว สจฺจํ โมฆมญฺญ’’นฺติ น นิวิสฺสวาทีติ – น ฉนฺทคู โนปิ นิวิสฺสวาทีฯ</p>


<p>ติ ตสฺส ทฺวาสฎฺฐิ ทิฎฺฐิคตานิ ปหีนานิ สมุจฺฉินฺนานิ วูปสนฺตานิ ปฎิปสฺสทฺธานิ อภพฺพุปฺปตฺติกานิ ญาณคฺคินา ทฑฺฒานิฯ โส ทิฎฺฐิคเตหิ วิปฺปมุโตฺต วิสญฺญุโตฺต วิมริยาทิกเตน เจตสา วิหรติฯ ติ ธีโร ปณฺฑิโต ปญฺญวา พุทฺธิมา ญาณี วิภาวี เมธาวีติ – ส วิปฺปมุโตฺต ทิฎฺฐิคเตหิ ธีโรฯ</p>


<p>ติฯ ติ เทฺว เลปา – ตณฺหาเลโป จ ทิฎฺฐิเลโป จ…เป.… อยํ ตณฺหาเลโป  …เป.… อยํ ทิฎฺฐิเลโปฯ ตสฺส ตณฺหาเลโป ปหีโน, ทิฎฺฐิเลโป ปฎินิสฺสโฎฺฐ; ตสฺส ตณฺหาเลปสฺส ปหีนตฺตา, ทิฎฺฐิเลปสฺส ปฎินิสฺสฎฺฐตฺตา อปายโลเก น ลิมฺปติ, มนุสฺสโลเก น ลิมฺปติ, เทวโลเก น  ลิมฺปติ, ขนฺธโลเก น ลิมฺปติ, ธาตุโลเก น ลิมฺปติ, อายตนโลเก น ลิมฺปติ น ปลิมฺปติ น อุปลิมฺปติ, อลิโตฺต อปลิโตฺต อนุปลิโตฺต นิกฺขโนฺต นิสฺสโฎ วิปฺปมุโตฺต วิสญฺญุโตฺต วิมริยาทิกเตน เจตสา วิหรตีติ – น ลิมฺปติ โลเกฯ</p>


<p>ติ ทฺวีหิ การเณหิ อตฺตานํ ครหติ – กตตฺตา จ อกตตฺตา จฯ กถํ กตตฺตา จ อกตตฺตา จ อตฺตานํ ครหติ? ‘‘กตํ เม กายทุจฺจริตํ, อกตํ เม กายสุจริต’’นฺติ อตฺตานํ ครหติฯ ‘‘กตํ เม วจีทุจฺจริตํ…เป.… กตํ เม มโนทุจฺจริตํ … กโต เม ปาณาติปาโต…เป.… กตา เม มิจฺฉาทิฎฺฐิ, อกตา เม สมฺมาทิฎฺฐี’’ติ อตฺตานํ ครหติฯ เอวํ กตตฺตา จ อกตตฺตา จ อตฺตานํ ครหติฯ</p>


<p>อถ วา ‘‘สีเลสุมฺหิ น ปริปูรการี’’ติ อตฺตานํ ครหติฯ ‘‘อินฺทฺริเยสุมฺหิ อคุตฺตทฺวาโร’’ติ… ‘‘โภชเนมฺหิ อมตฺตญฺญู’’ติ… ‘‘ชาคริยมฺหิ อนนุยุโตฺต’’ติ… ‘‘น สติสมฺปชเญฺญนามฺหิ สมนฺนาคโต’’ติ… ‘‘อภาวิตา เม  จตฺตาโร สติปฎฺฐานา’’ติ… ‘‘อภาวิตา เม จตฺตาโร สมฺมปฺปธานา’’ติ… ‘‘อภาวิตา เม จตฺตาโร อิทฺธิปาทา’’ติ… ‘‘อภาวิตานิ เม ปญฺจินฺทฺริยานี’’ติ… ‘‘อภาวิตานิ เม ปญฺจ พลานี’’ติ… ‘‘อภาวิตา เม สตฺต โพชฺฌงฺคา’’ติ… ‘‘อภาวิโต เม อริโย อฎฺฐงฺคิโก มโคฺค’’ติ… ‘‘ทุกฺขํ เม อปริญฺญาต’’นฺติ… ‘‘ทุกฺขสมุทโย เม อปฺปหีโน’’ติ… ‘‘มโคฺค เม อภาวิโต’’ติ… ‘‘นิโรโธ เม อสจฺฉิกโต’’ติ อตฺตานํ ครหติฯ เอวํ กตตฺตา จ อกตตฺตา จ อตฺตานํ ครหติฯ เอวํ อตฺตครหีฯ ตยิทํ กมฺมํ อกุพฺพมาโน อชนยมาโน อสญฺชนยมาโน   อนิพฺพตฺตยมาโน อนภินิพฺพตฺตยมาโน อนตฺตครหีติ – น ลิมฺปติ โลเก อนตฺตครหีฯ</p>


<p>เตนาห ภควา –</p>


<p>
‘‘ปุพฺพาสเว หิตฺวา นเว อกุพฺพํ, น ฉนฺทคู โนปิ นิวิสฺสวาที;  
  
ส วิปฺปมุโตฺต ทิฎฺฐิคเตหิ ธีโร, น ลิมฺปติ โลเก อนตฺตครหี’’ติฯ  
</p>
  
<ol>
<li>
  
ส สพฺพธเมฺมสุ วิเสนิภูโต, ยํ กิญฺจิ ทิฎฺฐํ ว สุตํ มุตํ วา;  
  
ส ปนฺนภาโร มุนิ วิปฺปมุโตฺต, น กปฺปิโย นูปรโต น ปตฺถิโยฯ  
[อิติ ภควา]  
</li>
  
<p>ติฯ  วุจฺจติ มารเสนาฯ กายทุจฺจริตํ มารเสนา, วจีทุจฺจริตํ มารเสนา, มโนทุจฺจริตํ มารเสนา, ราโค… โทโส… โมโห… โกโธ… อุปนาโห… มโกฺข… ปฬาโส… อิสฺสา… มจฺฉริยํ… มายา… สาเฐยฺยํ… ถโมฺภ… สารโมฺภ… มาโน… อติมาโน… มโท… ปมาโท… สเพฺพ กิเลสา… สเพฺพ ทุจฺจริตา… สเพฺพ ทรถา… สเพฺพ ปริฬาหา… สเพฺพ สนฺตาปา… สพฺพากุสลาภิสงฺขารา มารเสนาฯ
</ol></p>


<p>วุตฺตเญฺหตํ  ภควตา –</p>


<p>
‘‘กามา เต ปฐมา เสนา, ทุติยา อรติ วุจฺจติ…เป.…  
  
;  
  
น นํ อสุโร ชินาติ, เชตฺวาว ลภเต สุข’’นฺติฯ  
</p>
  
<p>ยโต จตูหิ อริยมเคฺคหิ สพฺพา จ มารเสนา สเพฺพ จ ปฎิเสนิกรา กิเลสา ชิตา จ ปราชิตา จ ภคฺคา วิปฺปลุคฺคา ปรมฺมุขา – โส วุจฺจติ วิเสนิภูโตฯ โส ทิเฎฺฐ วิเสนิภูโต, สุเต… มุเต … วิญฺญาเต วิเสนิภูโตติ – ส สพฺพธเมฺมสุ วิเสนิภูโต, ยํ กิญฺจิ ทิฎฺฐํ ว สุตํ มุตํ วาฯ</p>


<p>ติฯ ติ ตโย ภารา – ขนฺธภาโร, กิเลสภาโร, อภิสงฺขารภาโรฯ กตโม ขนฺธภาโร? ปฎิสนฺธิยา รูปํ เวทนา สญฺญา สงฺขารา วิญฺญาณํ – อยํ ขนฺธภาโรฯ กตโม กิเลสภาโร? ราโค โทโส โมโห…เป.… สพฺพากุสลาภิสงฺขารา – อยํ กิเลสภาโรฯ กตโม อภิสงฺขารภาโร? ปุญฺญาภิสงฺขาโร อปุญฺญาภิสงฺขาโร อาเนญฺชาภิสงฺขาโร – อยํ อภิสงฺขารภาโรฯ ยโต ขนฺธภาโร จ กิเลสภาโร จ อภิสงฺขารภาโร จ ปหีนา โหนฺติ อุจฺฉินฺนมูลา ตาลาวตฺถุกตา อนภาวํกตา อายติํ อนุปฺปาทธมฺมา, โส วุจฺจติ ปนฺนภาโร ปติตภาโร โอโรปิตภาโร สโมโรปิตภาโร นิกฺขิตฺตภาโร ปฎิปสฺสทฺธภาโรฯ</p>


<p>ติ  โมนํ วุจฺจติ ญาณํฯ ยา ปญฺญา ปชานนา วิจโย ปวิจโย ธมฺมวิจโย สลฺลกฺขณา อุปลกฺขณา ปจฺจุปลกฺขณา, ปณฺฑิจฺจํ โกสลฺลํ เนปุญฺญํ เวภพฺยา จินฺตา อุปปริกฺขา ภูริ เมธา ปรินายิกา วิปสฺสนา สมฺปชญฺญํ ปโตโท ปญฺญา ปญฺญินฺทฺริยํ ปญฺญาพลํ ปญฺญาสตฺถํ ปญฺญาปาสาโท ปญฺญาอาโลโก ปญฺญาโอภาโส ปญฺญาปโชฺชโต ปญฺญารตนํ  อโมโห ธมฺมวิจโย สมฺมาทิฎฺฐิฯ เตน ญาเณน สมนฺนาคโต มุนิ โมนปฺปโตฺตฯ</p>


<p>ตีณิ โมเนยฺยานิ – กายโมเนยฺยํ, วจีโมเนยฺยํ, มโนโมเนยฺยํฯ กตมํ กายโมเนยฺยํ? ติวิธานํ กายทุจฺจริตานํ  ปหานํ กายโมเนยฺยํ, ติวิธํ กายสุจริตํ กายโมเนยฺยํ, กายารมฺมเณ ญาณํ กายโมเนยฺยํ, กายปริญฺญา กายโมเนยฺยํ, ปริญฺญาสหคโต มโคฺค กายโมเนยฺยํ, กาเย ฉนฺทราคสฺส ปหานํ กายโมเนยฺยํ, กายสงฺขารนิโรโธ จตุตฺถชฺฌานสมาปตฺติ กายโมเนยฺยํ – อิทํ กายโมเนยฺยํฯ</p>


<p>กตมํ  วจีโมเนยฺยํ? จตุพฺพิธานํ วจีทุจฺจริตานํ ปหานํ วจีโมเนยฺยํ, จตุพฺพิธํ วจีสุจริตํ วจีโมเนยฺยํ, วาจารมฺมเณ ญาณํ วจีโมเนยฺยํ, วาจาปริญฺญา วจีโมเนยฺยํ, ปริญฺญาสหคโต มโคฺค วจีโมเนยฺยํ, วาจาย ฉนฺทราคสฺส ปหานํ วจีโมเนยฺยํ, วจีสงฺขารนิโรโธ ทุติยชฺฌานสมาปตฺติ วจีโมเนยฺยํ – อิทํ วจีโมเนยฺยํฯ</p>


<p>กตมํ  มโนโมเนยฺยํ? ติวิธานํ มโนทุจฺจริตานํ ปหานํ มโนโมเนยฺยํ, ติวิธํ มโนสุจริตํ มโนโมเนยฺยํ, จิตฺตารมฺมเณ  ญาณํ มโนโมเนยฺยํ, จิตฺตปริญฺญา มโนโมเนยฺยํ, ปริญฺญาสหคโต มโคฺค มโนโมเนยฺยํ, จิเตฺต ฉนฺทราคสฺส ปหานํ มโนโมเนยฺยํ, จิตฺตสงฺขารนิโรโธ สญฺญาเวทยิตนิโรธสมาปตฺติ มโนโมเนยฺยํ – อิทํ มโนโมเนยฺยํฯ</p>


<p>
‘‘กายมุนิํ วาจามุนิํ, มโนมุนิมนาสวํ;  
  
มุนิํ โมเนยฺยสมฺปนฺนํ, อาหุ สพฺพปฺปหายินํฯ  
</p>
  
<p>
‘‘กายมุนิํ วาจามุนิํ, มโนมุนิมนาสวํ;  
  
มุนิํ โมเนยฺยสมฺปนฺนํ, อาหุ นินฺหาตปาปก’’นฺติ  
นินหาตปาปกนฺติ (สี.)  
ฯ  
</p>
  
<p>อิเมหิ  ตีหิ โมเนเยฺยหิ ธเมฺมหิ สมนฺนาคตา ฉ มุนิโน  – อคารมุนิโน, อนคารมุนิโน, เสขมุนิโน, อเสขมุนิโน, ปเจฺจกมุนิโน, มุนิมุนิโนติ ฯ กตเม อคารมุนิโน? เย เต อคาริกา ทิฎฺฐปทา วิญฺญาตสาสนา – อิเม อคารมุนิโนฯ กตเม อนคารมุนิโน? เย เต ปพฺพชิตา ทิฎฺฐปทา วิญฺญาตสาสนา – อิเม อนคารมุนิโนฯ สตฺต เสขา เสขมุนิโน, อรหโนฺต อเสขมุนิโนฯ ปเจฺจกพุทฺธา ปเจฺจกมุนิโนฯ มุนิมุนิโน วุจฺจนฺติ ตถาคตา อรหโนฺต สมฺมาสมฺพุทฺธาฯ</p>


<p>
‘‘น โมเนน มุนิ โหติ, มูฬฺหรูโป อวิทฺทสุ;  
  
โย จ ตุลํว ปคฺคยฺห, วรมาทาย ปณฺฑิโตฯ  
</p>
  
<p>
‘‘ปาปานิ  
ปริวเชฺชติ, ส มุนิ เตน โส มุนิ;  
  
โย มุนาติ อุโภ โลเก, มุนิ เตน ปวุจฺจติฯ  
</p>
  
<p>
‘‘อสตญฺจ  
สตญฺจ ญตฺวา ธมฺมํ, อชฺฌตฺตํ พหิทฺธา จ สพฺพโลเก;  
  
เทวมนุเสฺสหิ ปูชิโต โย, สงฺคชาลมติจฺจ โส มุนิ’’ฯ  
</p>
  
<p>ติ มุนิโน ราคา จิตฺตํ มุตฺตํ วิมุตฺตํ สุวิมุตฺตํ; โทสา จิตฺตํ… โมหา จิตฺตํ มุตฺตํ วิมุตฺตํ สุวิมุตฺตํ…เป.… สพฺพากุสลาภิสงฺขาเรหิ จิตฺตํ มุตฺตํ วิมุตฺตํ สุวิมุตฺตนฺติ – ส ปนฺนภาโร มุนิ วิปฺปมุโตฺตฯ</p>


<p>ติฯ ติ เทฺว กปฺปา – ตณฺหากโปฺป จ ทิฎฺฐิกโปฺป จ…เป.… อยํ ตณฺหากโปฺป…เป.… อยํ ทิฎฺฐิกโปฺปฯ ตสฺส ตณฺหากโปฺป ปหีโน, ทิฎฺฐิกโปฺป ปฎินิสฺสโฎฺฐ; ตณฺหากปฺปสฺส ปหีนตฺตา  ทิฎฺฐิกปฺปสฺส ปฎินิสฺสฎฺฐตฺตา ตณฺหากปฺปํ  วา ทิฎฺฐิกปฺปํ วา น กเปฺปติ น ชเนติ น สญฺชเนติ น นิพฺพเตฺตติ นาภินิพฺพเตฺตตีติ – น กปฺปิโยฯ ติฯ สเพฺพ พาลปุถุชฺชนา รชฺชนฺติ, ปุถุชฺชนกลฺยาณกํ อุปาทาย สตฺต เสขา อปฺปตฺตสฺส ปตฺติยา อนธิคตสฺส อธิคมาย อสจฺฉิกตสฺส สจฺฉิกิริยาย อารมนฺติ วิรมนฺติ ปฎิวิรมนฺติ, อรหา อารโต วิรโต ปฎิวิรโต นิกฺขโนฺต นิสฺสโฎ วิปฺปมุโตฺต วิสญฺญุโตฺต  วิมริยาทิกเตน เจตสา วิหรตีติ – น กปฺปิโย นูปรโตฯ ติฯ  วุจฺจติ ตณฺหาฯ โย ราโค สาราโค…เป.… อภิชฺฌา โลโภ อกุสลมูลํฯ ยเสฺสสา ปตฺถนา ตณฺหา ปหีนา สมุจฺฉินฺนา วูปสนฺตา ปฎิปสฺสทฺธา อภพฺพุปฺปตฺติกา ญาณคฺคินา ทฑฺฒา, โส วุจฺจติ น ปตฺถิโยฯ</p>


<p>ติ คารวาธิวจนํฯ อปิ จ ภคฺคราโคติ ภควา, ภคฺคโทโสติ ภควา, ภคฺคโมโหติ ภควา, ภคฺคมาโนติ ภควา, ภคฺคทิฎฺฐีติ ภควา, ภคฺคกณฺฑโกติ ภควา, ภคฺคกิเลโสติ ภควา, ภชิ วิภชิ ปวิภชิ ธมฺมรตนนฺติ ภควา, ภวานํ อนฺตกโรติ ภควา, ภาวิตกาโย ภาวิตสีโล ภาวิตจิโตฺต ภาวิตปโญฺญติ ภควา; ภาคี วา ภควา อรญฺญวนปตฺถานิ ปนฺตานิ เสนาสนานิ อปฺปสทฺทานิ อปฺปนิโคฺฆสานิ วิชนวาตานิ มนุสฺสราหเสฺสยฺยกานิ ปฎิสลฺลานสารุปฺปานีติ ภควา, ภาคี วา ภควา จีวรปิณฺฑปาตเสนาสนคิลานปจฺจยเภสชฺชปริกฺขารานนฺติ ภควา, ภาคี วา ภควา อตฺถรสสฺส ธมฺมรสสฺส วิมุตฺติรสสฺส อธิสีลสฺส อธิจิตฺตสฺส อธิปญฺญายาติ ภควา, ภาคี วา ภควา จตุนฺนํ ฌานานํ จตุนฺนํ อปฺปมญฺญานํ จตุนฺนํ อรูปสมาปตฺตีนนฺติ ภควา, ภาคี วา ภควา อฎฺฐนฺนํ วิโมกฺขานํ อฎฺฐนฺนํ อภิภายตนานํ นวนฺนํ อนุปุพฺพวิหารสมาปตฺตีนนฺติ ภควา, ภาคี วา ภควา  ทสนฺนํ สญฺญาภาวนานํ ทสนฺนํ กสิณสมาปตฺตีนํ อานาปานสฺสติสมาธิสฺส อสุภสมาปตฺติยาติ  ภควา, ภาคี วา ภควา  จตุนฺนํ สติปฎฺฐานานํ จตุนฺนํ สมฺมปฺปธานานํ จตุนฺนํ อิทฺธิปาทานํ ปญฺจนฺนํ อินฺทฺริยานํ ปญฺจนฺนํ พลานํ สตฺตนฺนํ โพชฺฌงฺคานํ อริยสฺส อฎฺฐงฺคิกสฺส มคฺคสฺสาติ ภควา, ภาคี วา ภควา ทสนฺนํ ตถาคตพลานํ จตุนฺนํ เวสารชฺชานํ จตุนฺนํ ปฎิสมฺภิทานํ ฉนฺนํ อภิญฺญานํ ฉนฺนํ พุทฺธธมฺมานนฺติ ภควา, ภควาติ เนตํ นามํ มาตรา กตํ น ปิตรา กตํ น ภาตรา กตํ น ภคินิยา กตํ น มิตฺตามเจฺจหิ กตํ น ญาติสาโลหิเตหิ  กตํ น สมณพฺราหฺมเณหิ กตํ น เทวตาหิ กตํ; วิโมกฺขนฺติกเมตํ พุทฺธานํ ภควนฺตานํ โพธิยา มูเล สห สพฺพญฺญุตญฺญาณสฺส ปฎิลาภา สจฺฉิกา ปญฺญตฺติ ยทิทํ ภควาติ – น กปฺปิโย นูปรโต น ปตฺถิโย อิติ ภควาฯ</p>


<p>เตนาห ภควา –</p>


<p>
‘‘ส สพฺพธเมฺมสุ วิเสนิภูโต, ยํ กิญฺจิ ทิฎฺฐํ ว สุตํ มุตํ วา;  
  
ส ปนฺนภาโร มุนิ วิปฺปมุโตฺต, น กปฺปิโย นูปรโต น ปตฺถิโย’’ฯ[อิติ ภควาติ]  
</p>
  
มหาวิยูหสุตฺตนิเทฺทโส เตรสโมฯ  
</p>
  
  
  
  
  