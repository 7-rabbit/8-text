<h1>(๒๐) ๕. พฺราหฺมณวโคฺค</h1>
<h3>๑. โสณสุตฺตวณฺณนา</h3>
<p> ปญฺจมสฺส ปฐเม ติ พฺราหฺมณสภาวาฯ ติ กุกฺกุเรสุฯ ติ น คณฺหนฺตา กิณนฺติ, น ททนฺตา วิกฺกิณนฺติฯ ติ ปิโย ปิยํ อุปสงฺกมิตฺวา ปเวณิยา พนฺธนตฺถํ สํวาสํ ปวตฺตยนฺติ ฯ นฺติ อุทรํ อวทิหิตฺวา อุปจินิตฺวา ปูเรตฺวาฯ ติ ยํ ภุญฺชิตุํ น สโกฺกนฺติ, ตํ ภณฺฑิกํ กตฺวา คเหตฺวา คจฺฉนฺติฯ อิมสฺมิํ สุเตฺต วฎฺฎเมว กถิตํฯ</p>


<h3>๒. โทณพฺราหฺมณสุตฺตวณฺณนา</h3>
<p> ทุติเย ติ ตฺวมฺปิ นุฯ ติ ปวตฺตยิตาโรฯ นฺติ เยสํ สนฺตกํฯ นฺติ  เวทสงฺขาตํ มนฺตเมวฯ นฺติ อฎฺฐกาทีหิ ทสหิ โปราณกพฺราหฺมเณหิ สรสมฺปตฺติวเสน สชฺฌายิตํฯ นฺติ อเญฺญสํ วุตฺตํ, วาจิตนฺติ อโตฺถฯ นฺติ สมุปพฺยูฬฺหํ ราสิกตํ, ปิณฺฑํ  กตฺวา ฐปิตนฺติ อโตฺถฯ ติ เอตรหิ พฺราหฺมณา ตํ เตหิ ปุเพฺพหิ คีตํ อนุคายนฺติ อนุสชฺฌายนฺติฯ ติ ตํ อนุภาสนฺติฯ อิทํ ปุริมเสฺสว เววจนํฯ ติ เตหิ ภาสิตํ อนุภาสนฺติฯ ติ เตหิ สชฺฌายิตํ อนุสชฺฌายนฺติฯ ติ เตหิ อเญฺญสํ วาจิตํ อนุวาเจนฺติฯ นฺติ เต กตเมติ อโตฺถฯ ติอาทีนิ เตสํ นามานิฯ เต กิร ทิเพฺพน จกฺขุนา โอโลเกตฺวา ปรูปฆาตํ อกตฺวา กสฺสปสมฺมาสมฺพุทฺธสฺส ภควโต ปาวจเนน สห สํสเนฺทตฺวา มเนฺต คเนฺถสุํฯ อปราปเร ปน พฺราหฺมณา ปาณาติปาตาทีนิ ปกฺขิปิตฺวา ตโย เวเท ภินฺทิตฺวา พุทฺธวจเนน สทฺธิํ วิรุเทฺธ อกํสุฯ ติ เอตฺถ ติ นิปาตมตฺตํ, เต พฺราหฺมณา อิเม ปญฺจ พฺราหฺมเณ ปญฺญาเปนฺตีติ อโตฺถฯ</p>


<p>ติ เวเท สชฺฌายโนฺต คณฺหโนฺตฯ นฺติ อาจริยทกฺขิณํ อาจริยภาคํฯ ติ น โยธาชีวกเมฺมน อุปฺปาเทติฯ ติ น ราชุปฎฺฐากภาเวนฯ ติ สุทฺธาย ภิกฺขาจริยาย เอวฯ   ติ ตํ ภิกฺขาภาชนํ อนติมญฺญมาโนฯ โส หิ ปุณฺณปตฺตํ อาทาย สีสํ นฺหาโต กุลทฺวาเรสุ ฐตฺวา ‘‘อหํ อฎฺฐจตฺตาลีส วสฺสานิ โกมารพฺรหฺมจริยํ จริํ, มนฺตาปิ เม คหิตา, อาจริยสฺส อาจริยธนํ ทสฺสามิ, ธนํ เม เทถา’’ติ ยาจติฯ ตํ สุตฺวา มนุสฺสา ยถาสตฺติ ยถาพลํ อฎฺฐปิ โสฬสปิ สตมฺปิ สหสฺสมฺปิ เทนฺติฯ เอวํ สกลคามํ จริตฺวา ลทฺธธนํ อาจริยสฺส นิยฺยาเทติฯ ตํ สนฺธาเยตํ วุตฺตํฯ ติ เอวํ พฺรหฺมวิหาเรหิ สมนฺนาคตตฺตา พฺราหฺมโณ พฺรหฺมสโม นาม โหติฯ</p>


<p>  ติ เนว อตฺตนา กยํ กตฺวา คณฺหาติ, น ปเรน วิกฺกยํ กตฺวา ทินฺนํฯ นฺติ อุทเกน อุปสฺสฎฺฐํ ปริจฺจตฺตํฯ โส หิ ยสฺมิํ กุเล วยปฺปตฺตา ทาริกา อตฺถิ, คนฺตฺวา ตสฺส ทฺวาเร ติฎฺฐติฯ ‘‘กสฺมา ฐิโตสี’’ติ วุเตฺต ‘‘อหํ อฎฺฐจตฺตาลีส วสฺสานิ โกมารพฺรหฺมจริยํ จริํ, ตํ สพฺพํ ตุมฺหากํ เทมิ, ตุเมฺห มยฺหํ ทาริกํ เทถา’’ติ วทติฯ เต ทาริกํ อาเนตฺวา ตสฺส หเตฺถ อุทกํ ปาเตตฺวา เทนฺติฯ โส ตํ อุทกูปสฺสฎฺฐํ ภริยํ คณฺหิตฺวา คจฺฉติฯ ติ อติมีเฬฺห  มหาคูถราสิมฺหิ ชาโตฯ ติ ตสฺส เอสาฯ ติ น กีฬนตฺถาฯ ติ น กามรติอตฺถาฯ   ติ ธีตรํ วา ปุตฺตํ วา อุปฺปาเทตฺวา ‘‘อิทานิ ปเวณิ ฆฎียิสฺสตี’’ติ นิกฺขมิตฺวา ปพฺพชติฯ นฺติ พฺรหฺมโลกเมว สนฺธาเยตํ วุตฺตํฯ ติ ทิพฺพวิหาเรหิ สมนฺนาคตตฺตา เทวสโม นาม โหติฯ</p>


<p>ติ ยฺวาสฺส ธีตรํ วา ปุตฺตํ วา ชาตํ ทิสฺวา ปุตฺตเปมํ ปุตฺตสฺสาโท อุปฺปชฺชติ, ตํ ปตฺถยมาโน อิจฺฉมาโนฯ ติ กุฎุมฺพํ สณฺฐเปตฺวา กุฎุมฺพมเชฺฌ วสติฯ เสสเมตฺถ อุตฺตานเมวาติฯ</p>


<h3>๓. สงฺคารวสุตฺตวณฺณนา</h3>
<p> ตติเย ติ ปฐมเญฺญวฯ ติ กามราคคฺคหิเตนฯ ติ กามราคานุคเตนฯ นฺติ ติวิธํ กามราคสฺส นิสฺสรณํ วิกฺขมฺภนนิสฺสรณํ, ตทงฺคนิสฺสรณํ, สมุเจฺฉทนิสฺสรณนฺติฯ ตตฺถ อสุเภ ปฐมชฺฌานํ วิกฺขมฺภนนิสฺสรณํ นาม, วิปสฺสนา ตทงฺคนิสฺสรณํ นาม, อรหตฺตมโคฺค สมุเจฺฉทนิสฺสรณํ นามฯ ตํ ติวิธมฺปิ นปฺปชานาตีติ อโตฺถฯ ติอาทีสุ อรหตฺตสงฺขาโต อตฺตโน อโตฺถ อตฺตโตฺถ นาม, ปจฺจยทายกานํ อโตฺถ ปรโตฺถ นาม, เสฺวว ทุวิโธ อุภยโตฺถ นามฯ อิมินา นเยน สพฺพวาเรสุ อโตฺถ เวทิตโพฺพฯ</p>


<p>อยํ ปน วิเสโส – นฺติอาทีสุ หิ เทฺวว นิสฺสรณานิ วิกฺขมฺภนนิสฺสรณญฺจ สมุเจฺฉทนิสฺสรณญฺจฯ ตตฺถ พฺยาปาทสฺส ตาว เมตฺตาย ปฐมชฺฌานํ วิกฺขมฺภนนิสฺสรณํ นาม, อนาคามิมโคฺค สมุเจฺฉทนิสฺสรณํ, ถินมิทฺธสฺส อาโลกสญฺญา วิกฺขมฺภนนิสฺสรณํ , อรหตฺตมโคฺค  สมุเจฺฉทนิสฺสรณํฯ อุทฺธจฺจกุกฺกุจฺจสฺส โย โกจิ สมโถ วิกฺขมฺภนนิสฺสรณํ, อุทฺธจฺจสฺส ปเนตฺถ อรหตฺตมโคฺค, กุกฺกุจฺจสฺส อนาคามิมโคฺค สมุเจฺฉทนิสฺสรณํฯ วิจิกิจฺฉาย ธมฺมววตฺถานํ วิกฺขมฺภนนิสฺสรณํ, ปฐมมโคฺค สมุเจฺฉทนิสฺสรณํฯ</p>


<p>ยา ปเนตฺถ ติอาทิกา อุปมา วุตฺตา, ตาสุ ติ อุทกภริตา ปาติฯ ติ  วณฺณเภทกรณวเสน สํสโฎฺฐฯ ติ กุธิโตฯ ติ อุสุมกชาโตฯ ติ ติลพีชกาทิเภเทน เสวาเลน วา นีลมณฺฑูกปิฎฺฐิวเณฺณน วา อุทกปิฎฺฐิํ ฉาเทตฺวา นิพฺพเตฺตน ปณเกน ปริโยนโทฺธฯ ติ วาเตน เอริโต กมฺปิโตฯ ติ อปฺปสโนฺนฯ ติ อสนฺนิสิโนฺนฯ ติ กทฺทมีภูโตฯ ติ โกฎฺฐกนฺตราทิเภเท อนาโลกฎฺฐาเน ฐปิโตฯ อิมสฺมิํ สุเตฺต ภควา ตีหิ ภเวหิ เทสนํ นิวเฎฺฎตฺวา อรหตฺตนิกูเฎน นิฎฺฐเปสิ, พฺราหฺมโณ ปน สรณมเตฺต ปติฎฺฐิโตติฯ</p>


<h3>๔. การณปาลีสุตฺตวณฺณนา</h3>
<p> จตุเตฺถ ติ ปาโลติ ตสฺส นามํ, ราชกุลานํ ปน กมฺมเนฺต กาเรตีติ การณปาลี นาม ชาโตฯ   ติ ปาโตว อุฎฺฐาย ทฺวารฎฺฎาลกปากาเร อกเต กาเรติ, ชิเณฺณ ปฎิชคฺคาเปติฯ นฺติ เอวํนามกํ อนาคามิผเล ปติฎฺฐิตํ อริยสาวกํ พฺราหฺมณํฯ โส กิร ปาโตว อุฎฺฐาย คนฺธมาลาทีนิ คาหาเปตฺวา สตฺถุ สนฺติกํ คนฺตฺวา วนฺทิตฺวา คนฺธมาลาทีหิ ปูเชตฺวา นครํ อาคจฺฉติ, อิทํ พฺราหฺมณสฺส เทวสิกํ วตฺตนฺติฯ ตํ โส เอวํ วตฺตํ กตฺวา อาคจฺฉนฺตํ อทฺทสฯ ติ ‘‘อยํ พฺราหฺมโณ ปญฺญวา ญาณุตฺตโร, กหํ นุ โข ปาโตว คนฺตฺวา อาคจฺฉตี’’ติ จิเนฺตตฺวา อนุกฺกเมน สนฺติกํ อาคตํ สญฺชานิตฺวา ‘‘หนฺท กุโต นู’’ติอาทิวจนํ อโวจฯ</p>


<p>ตตฺถ ติ ทิวสสฺสาปิ ทิวา, มชฺฌนฺหิกกาเลติ อโตฺถฯ ติ ภวํ ปิงฺคิยานี สมณํ โคตมํ ปณฺฑิโตติ มญฺญติ, อุทาหุ โนติ อยเมตฺถ อโตฺถฯ ติ, โภ, สมณสฺส โคตมสฺส ปญฺญาเวยฺยตฺติยชานเน อหํ โก นาม?  โคตมสฺส ปญฺญาเวยฺยตฺติยํ ชานิสฺสามีติ กุโต จาหํ สมณสฺส โคตมสฺส ปญฺญาเวยฺยตฺติยํ ชานิสฺสามิ, เกน นาม การเณน ชานิสฺสามีติ เอวํ สพฺพถาปิ อตฺตโน อชานนภาวํ ทีเปติฯ ติ โย สมณสฺส โคตมสฺส ปญฺญาเวยฺยตฺติยํ ชาเนยฺย, โสปิ นูน ทส ปารมิโย ปูเรตฺวา สพฺพญฺญุตํ ปโตฺต ตาทิโส  พุโทฺธเยว ภเวยฺยฯ สิเนรุํ วา หิ ปถวิํ วา อากาสํ วา ปเมตุกาเมน ตปฺปมาโณ ทโณฺฑ  วา รชฺชุ วา ลทฺธุํ วฎฺฎติ, สมณสฺส โคตมสฺส ปญฺญํ ชานเนฺตนปิ ตสฺส ญาณสทิสเมว สพฺพญฺญุตญฺญาณํ ลทฺธุํ วฎฺฎตีติ ทีเปติฯ อาทรวเสน ปเนตฺถ อาเมฑิตํ กตํฯ ติ อุตฺตมาย เสฎฺฐายฯ ติ, โภ, อหํ สมณสฺส โคตมสฺส ปสํสเน โก นามฯ ติ เกน การเณน ปสํสิสฺสามิฯ</p>


<p>ติ สพฺพคุณานํ อุปริ จเรหิ สพฺพโลกปสเตฺถหิ อตฺตโน คุเณเหว ปสโตฺถ, น ตสฺส อเญฺญหิ ปสํสนกิจฺจํ อตฺถิฯ ยถา หิ จมฺปกปุปฺผํ วา นีลุปฺปลํ วา ปทุมํ วา โลหิตจนฺทนํ วา อตฺตโน วณฺณคนฺธสิริยาว ปาสาทิกเญฺจว สุคนฺธญฺจ, น ตสฺส อาคนฺตุเกหิ วณฺณคเนฺธหิ โถมนกิจฺจํ อตฺถิฯ ยถา จ มณิรตนํ วา จนฺทมณฺฑลํ วา อตฺตโน อาโลเกเนว โอภาสติ, น ตสฺส อเญฺญน โอภาสนกิจฺจํ อตฺถิ, เอวํ สมโณ โคตโม สพฺพโลกปสเตฺถหิ อตฺตโน คุเณเหว ปสโตฺถ โถมิโต, สพฺพโลกสฺส เสฎฺฐตํ ปาปิโตฯ น ตสฺส อเญฺญน ปสํสนกิจฺจํ อตฺถิฯ</p>


<p>ปสเตฺถหิ วา ปสโตฺถติปิ ฯ เก ปน ปสตฺถา นาม? ราชา ปเสนทิ โกสโล กาสิโกสลวาสิเกหิ ปสโตฺถ, พิมฺพิสาโร องฺคมคธวาสีหิ, เวสาลิกา ลิจฺฉวี วชฺชิตฎฺฐวาสีหิ ปสตฺถา, ปาเวยฺยกา มลฺลา โกสินารกา มลฺลา อเญฺญปิ เต เต ขตฺติยา เตหิ เตหิ ชานปเทหิ ปสตฺถา, จงฺกิอาทโย พฺราหฺมณา พฺราหฺมณคเณหิ, อนาถปิณฺฑิกาทโย อุปาสกา อุปาสกคเณหิ, วิสาขาอาทิกา อุปาสิกา อเนกสตาหิ อุปาสิกาหิ, สกุลุทายิอาทโย ปริพฺพาชกา อเนเกหิ ปริพฺพาชกสเตหิ, อุปฺปลวณฺณเตฺถริอาทิกา มหาสาวิกา อเนเกหิ ภิกฺขุนิสเตหิ, สาริปุตฺตเตฺถราทโย มหาเถรา  อเนกสเตหิ ภิกฺขูหิ, สกฺกาทโย เทวา อเนกสหเสฺสหิ เทเวหิ, มหาพฺรหฺมาทโย พฺรหฺมาโน อเนกสหเสฺสหิ พฺรเหฺมหิ ปสตฺถาฯ เต สเพฺพปิ ทสพลํ โถเมนฺติ วเณฺณนฺติ ปสํสนฺตีติ ภควา ‘‘ปสตฺถปฺปสโตฺถ’’ติ วุจฺจติฯ นฺติ อตฺถานิสํสํฯ</p>


<p>อถสฺส   โส อตฺตโน ปสาทการณํ อาจิกฺขโนฺต ติอาทิมาหฯ ตตฺถ ติ โภชนรเสสุ ปายาโส เสฺนหรเสสุ โคสปฺปิ, กสาวรเสสุ ขุทฺทกมธุ อเนฬกํ, มธุรรเสสุ สกฺกราติ เอวมาทโย อคฺครสา นามฯ เตสุ เยน เกนจิ ปริติโตฺต อากณฺฐปฺปมาณํ ภุญฺชิตฺวา ฐิโตฯ นฺติ อคฺครเสหิ อเญฺญสํ หีนรสานํฯ ติ สุตฺตโต, สุตฺตภาเวนาติ อโตฺถฯ เสสุปิ เอเสว นโยฯ ติ สุตฺตาทีสุ ตโต ตโตฯ นฺติ เย อเญฺญสํ ปุถูนํ สมณพฺราหฺมณานํ ลทฺธิสงฺขาตปฺปวาทา, เตสํฯ ติ น ปเตฺถติ, เต กถิยมาเน โสตุมฺปิ น อิจฺฉติฯ ติ ชิฆจฺฉาย เจว ทุพฺพลภาเวน จ อนุคโตฯ นฺติ สาลิปิฎฺฐํ ภชฺชิตฺวา จตุมธุเรน โยเชตฺวา กตํ พทฺธสตฺตุปิณฺฑิกํ, มธุรปูวเมว วาฯ ติ  ลเภยฺยฯ นฺติ มธุรภาวกรณตฺถาย อเญฺญน รเสน อนาสิตฺตกํ โอชวนฺตํ ปณีตรสํฯ</p>


<p>ติ สุวณฺณวณฺณจนฺทนสฺสฯ ติ รตฺตวณฺณจนฺทนสฺสฯ นฺติ สุคนฺธํฯ ทโย วฎฺฎทรถา, วฎฺฎกิลมถา, วฎฺฎปริฬาหา เอวฯ ติ อุทาหารํ อุทาหริฯ ยถา หิ ยํ เตลํ มานํ คเหตุํ น สโกฺกติ, วิสฺสนฺทิตฺวา คจฺฉติ, ตํ อวเสโกติ วุจฺจติฯ ยญฺจ ชลํ ตฬากํ คเหตุํ น สโกฺกติ, อโชฺฌตฺถริตฺวา คจฺฉติ, ตํ โอโฆติ วุจฺจติฯ เอวเมวํ ยํ ปีติวจนํ หทยํ คเหตุํ น สโกฺกติ, อธิกํ หุตฺวา อโนฺต อสณฺฐหิตฺวา พหิ นิกฺขมติ, ตํ อุทานนฺติ วุจฺจติฯ เอวรูปํ ปีติมยวจนํ นิจฺฉาเรสีติ อโตฺถฯ</p>


<h3>๕. ปิงฺคิยานีสุตฺตวณฺณนา</h3>
<p> ปญฺจเม ติ อิทํ สพฺพสงฺคาหิกํฯ ติอาทิ ตเสฺสว วิภาคทสฺสนํฯ ตตฺถ น เตสํ ปกติวโณฺณ นีโล, นีลวิเลปนวิลิตฺตตฺตา ปเนตํ วุตฺตํฯ ติ ปฎทุกูลโกเสยฺยาทีนิปิ เตสํ นีลาเนว โหนฺติฯ ติ นีลมณีหิ นีลปุเปฺผหิ อลงฺกตา, เตสํ หตฺถาลงฺการ-อสฺสาลงฺการ-รถาลงฺการ-สาณิวิตานกญฺจุกาปิ สเพฺพ นีลาเยว โหนฺติฯ อิมินา นเยน สพฺพปเทสุ อโตฺถ เวทิตโพฺพฯ</p>


<p>  ติ ยถา สตปตฺตํ รตฺตปทุมํฯ นฺติ ตเสฺสว เววจนํฯ ติ ปเคว สุริยุคฺคมนกาเล ฯ ติ ภเวยฺยฯ นฺติ  อวิคตคนฺธํฯ นฺติ ภควโต องฺคมเงฺคหิ รสฺมิโย นิจฺฉรนฺติ, ตสฺมา องฺคีรโสติ วุจฺจติฯ ติ ทฺวิสหสฺสทีปปริวาเรสุ จตูสุ มหาทีเปสุ อาโลกกรณวเสน อนฺตลิเกฺข ตปนฺตํ อาทิจฺจํ วิย วิโรจมานํฯ ติ อตฺตานเมว วา มหาชนํ วา สนฺธาย เอวํ วทติฯ</p>


<h3>๖. มหาสุปินสุตฺตวณฺณนา</h3>
<p> ฉเฎฺฐ ติ มหเนฺตหิ ปุริเสหิ ปสฺสิตพฺพโต มหนฺตานญฺจ อตฺถานํ นิมิตฺตภาวโต มหาสุปินาฯ นฺติ ปากฎา อเหสุํฯ ตตฺถ สุปินํ ปสฺสโนฺต จตูหิ การเณหิ ปสฺสติ ธาตุโกฺขภโต วา อนุภูตปุพฺพโต วา เทวโตปสํหารโต วา ปุพฺพนิมิตฺตโต วาติฯ</p>


<p>ตตฺถ ปิตฺตาทีนํ โขภกรณปจฺจยปฺปโยเคน ขุภิตธาตุโก  สุปินํ ปสฺสติฯ ปสฺสโนฺต จ นานาวิธํ สุปินํ ปสฺสติ ปพฺพตา ปตโนฺต วิย, อากาเสน คจฺฉโนฺต วิย, วาฬมิคหตฺถิโจราทีหิ อนุพโทฺธ วิย จฯ  ปสฺสโนฺต ปุเพฺพ อนุภูตปุพฺพํ อารมฺมณํ ปสฺสติฯ  ปสฺสนฺตสฺส เทวตา อตฺถกามตาย วา อนตฺถกามตาย วา อตฺถาย วา อนตฺถาย วา นานาวิธานิ อารมฺมณานิ อุปสํหรนฺติฯ โส ตาสํ เทวตานํ อานุภาเวน ตานิ อารมฺมณานิ ปสฺสติฯ  ปสฺสโนฺต ปุญฺญาปุญฺญวเสน อุปฺปชฺชิตุกามสฺส อตฺถสฺส วา อนตฺถสฺส วา ปุพฺพนิมิตฺตภูตํ สุปินํ ปสฺสติ โพธิสตฺตมาตา วิย ปุตฺตปฎิลาภนิมิตฺตํ, โกสลราชา วิย โสฬส สุปิเน, อยเมว ภควา โพธิสตฺตภูโต อิเม ปญฺจ มหาสุปิเน วิย จาติฯ</p>


<p>ตตฺถ ยํ ธาตุโกฺขภโต อนุภูตปุพฺพโต จ สุปิเน ปสฺสติ, น ตํ สจฺจํ โหติฯ ยํ เทวโตปสํหารโต ปสฺสติ, ตํ สจฺจํ วา โหติ อลิกํ วาฯ กุทฺธา หิ เทวตา อุปาเยน  วินาเสตุกามา วิปรีตมฺปิ กตฺวา ทเสฺสนฺติฯ ยํ ปน ปุพฺพนิมิตฺตโต ปสฺสติ, ตํ เอกนฺตํ สจฺจเมว  โหติฯ เอเตสํ จตุนฺนํ มูลการณานํ สํสคฺคเภทโตปิ สุปินเภโท โหติเยวฯ</p>


<p>ตํ ปเนตํ จตุพฺพิธมฺปิ สุปินํ เสขปุถุชฺชนาว ปสฺสนฺติ อปฺปหีนวิปลฺลาสตฺตา, อเสขา น  ปสฺสนฺติ ปหีนวิปลฺลาสตฺตาฯ กิํ ปเนตํ ปสฺสโนฺต สุโตฺต ปสฺสติ ปฎิพุโทฺธ, อุทาหุ เนว สุโตฺต น ปฎิพุโทฺธติ? กิเญฺจตฺถ ยทิ ตาว สุโตฺต ปสฺสติ, อภิธมฺมวิโรโธ อาปชฺชติฯ ภวงฺคจิเตฺตน หิ สุปติ, ตํ รูปนิมิตฺตาทิอารมฺมณํ ราคาทิสมฺปยุตฺตํ วา น โหติฯ สุปินํ ปสฺสนฺตสฺส จ อีทิสานิ จิตฺตานิ อุปฺปชฺชนฺติฯ อถ ปฎิพุโทฺธ ปสฺสติ, วินยวิโรโธ อาปชฺชติฯ ยญฺหิ ปฎิพุโทฺธ ปสฺสติ, ตํ สโพฺพหาริกจิเตฺตน ปสฺสติฯ สโพฺพหาริกจิเตฺตน จ กเต วีติกฺกเม อนาปตฺติ นาม นตฺถิฯ สุปินํ ปสฺสเนฺตน ปน กเตปิ วีติกฺกเม เอกนฺตํ อนาปตฺติ เอวฯ อถ เนว สุโตฺต น ปฎิพุโทฺธ ปสฺสติ, น นาม ปสฺสติฯ เอวญฺจ สติ สุปินสฺส อภาโว จ อาปชฺชติ? น อภาโวฯ กสฺมา? ยสฺมา กปิมิทฺธปเรโต ปสฺสติฯ วุตฺตเญฺหตํ – ‘‘กปิมิทฺธปเรโต โข, มหาราช, สุปินํ ปสฺสตี’’ติฯ</p>


<p>ติ มกฺกฎนิทฺทาย ยุโตฺตฯ ยถา หิ มกฺกฎสฺส นิทฺทา ลหุปริวตฺตา โหติ, เอวํ ยา นิทฺทา ปุนปฺปุนํ กุสลาทิจิตฺตโวกิณฺณตฺตา ลหุปริวตฺตา, ยสฺสา ปวตฺติยํ ปุนปฺปุนํ ภวงฺคโต อุตฺตรณํ โหติ, ตาย ยุโตฺต สุปินํ ปสฺสติฯ เตนายํ สุปิโน กุสโลปิ โหติ อกุสโลปิ อพฺยากโตปิฯ ตตฺถ สุปินเนฺต เจติยวนฺทนธมฺมสฺสวนธมฺมเทสนาทีนิ  กโรนฺตสฺส กุสโล, ปาณาติปาตาทีนิ กโรนฺตสฺส อกุสโล, ทฺวีหิ อเนฺตหิ มุโตฺต อาวชฺชนตทารมฺมณกฺขเณ อพฺยากโตติ เวทิตโพฺพฯ สฺวายํ ทุพฺพลวตฺถุกตฺตา เจตนาย ปฎิสนฺธิํ อากฑฺฒิตุํ อสมโตฺถฯ ปวเตฺต ปน อเญฺญหิ กุสลากุสเลหิ อุปตฺถมฺภิโต วิปากํ เทติฯ กิญฺจาปิ วิปากํ เทติ, อถ โข อวิสเย อุปฺปนฺนตฺตา อโพฺพหาริกาว สุปินนฺตเจตนาฯ โส ปเนส สุปิโน กาลวเสนปิ ทิวา ตาว ทิโฎฺฐ น สเมติ, ตถา ปฐมยาเม มชฺฌิมยาเม ปจฺฉิมยาเม จฯ พลวปจฺจูเส ปน อสิตปีตขายิเต สมฺมา ปริณามํ คเต กายสฺมิํ โอชาย ปติฎฺฐิตาย อรุเณ อุคฺคจฺฉมาเนว ทิโฎฺฐ  สุปิโน สเมติฯ อิฎฺฐนิมิตฺตํ สุปินํ ปสฺสโนฺต อิฎฺฐํ ปฎิลภติ, อนิฎฺฐนิมิตฺตํ ปสฺสโนฺต อนิฎฺฐํฯ</p>


<p>อิเม ปน ปญฺจ มหาสุปิเน เนว โลกิยมหาชโน ปสฺสติ, น มหาราชาโน, น จกฺกวตฺติราชาโน, น อคฺคสาวกา, น ปเจฺจกพุทฺธา, น สมฺมาสมฺพุทฺธา, เอโก สพฺพญฺญุโพธิสโตฺตเยว ปสฺสติฯ อมฺหากํ ปน โพธิสโตฺต กทา อิเม สุปิเน ปสฺสีติ? ‘‘เสฺว พุโทฺธ ภวิสฺสามี’’ติ จาตุทฺทสิยํ ปกฺขสฺส รตฺติวิภายนกาเล ปสฺสิฯ เตรสิยนฺติปิ วทนฺติเยวฯ โส อิเม สุปิเน ทิสฺวา อุฎฺฐาย ปลฺลงฺกํ อาภุญฺชิตฺวา นิสิโนฺน จิเนฺตสิ – ‘‘สเจ มยา  กปิลวตฺถุนคเร อิเม สุปินา ทิฎฺฐา อสฺสุ, ปิตุ มหาราชสฺส กเถยฺยํฯ สเจ ปน เม มาตา ชีเวยฺย, ตสฺสา กเถยฺยํฯ อิมสฺมิํ โข ปน ฐาเน อิเมสํ ปฎิคฺคาหโก นาม นตฺถิ, อหเมว ปฎิคณฺหิสฺสามี’’ติฯ ตโต ‘‘อิทํ อิมสฺส  ปุพฺพนิมิตฺตํ อิทํ อิมสฺสา’’ติ สยเมว สุปิเน ปฎิคฺคณฺหิตฺวา อุรุเวลคาเม สุชาตาย ทินฺนํ ปายาสํ ปริภุญฺชิตฺวา โพธิมณฺฑํ อารุยฺห โพธิํ ปตฺวา อนุกฺกเมน เชตวเน วิหรโนฺต อตฺตโน มกุลพุทฺธกาเล ทิเฎฺฐ ปญฺจ มหาสุปิเน วิตฺถาเรตุํ ภิกฺขู อามเนฺตตฺวา อิมํ เทสนํ อารภิฯ</p>


<p>ตตฺถ ติ จกฺกวาฬคพฺภํ ปูเรตฺวา ฐิตา มหาปถวีฯ ติ สิริสยนํ อโหสิฯ ติ ฐปิโตฯ โส ปน น อุทกสฺมิํเยว ฐปิโต อโหสิ, อถ โข ปาจีนสมุทฺทสฺส อุปรูปริภาเคน คนฺตฺวา ปาจีนจกฺกวาฬมตฺถเก ฐปิโต อโหสีติ เวทิตโพฺพฯ ติ เอเตสุปิ เอเสว นโยฯ ติ ทพฺพติณํ วุจฺจติฯ ติ นงฺคลมเตฺตน รตฺตทเณฺฑน นาภิโต อุคฺคนฺตฺวา ปสฺสนฺตสฺส ปสฺสนฺตเสฺสว วิทตฺถิมตฺตํ รตนมตฺตํ พฺยามมตฺตํ ยฎฺฐิมตฺตํ คาวุตมตฺตํ อฑฺฒโยชนมตฺตํ โยชนมตฺตนฺติ เอวํ อุคฺคนฺตฺวา อุคฺคนฺตฺวา อเนกโยชนสหสฺสํ นภํ อาหจฺจ ฐิตา อโหสิฯ ติ อคฺคนขโต ปฎฺฐาย ปาเทหิ อภิรุหิตฺวาฯ ติ เอโก นีลวโณฺณ, เอโก ปีตวโณฺณ, เอโก โลหิตวโณฺณ, เอโก ปณฺฑุปลาสวโณฺณติ เอวํ นานาวณฺณาฯ ติ ปณฺฑรา ปริสุทฺธาฯ ติ ติโยชนุเพฺพธสฺส คูถปพฺพตสฺสฯ   ติ มตฺถกมตฺถเก จงฺกมติ ฯ ทีฆายุกพุทฺธา ปน ติโยชนิเก มีฬฺหปพฺพเต อนุปวิสิตฺวา นิสินฺนา วิย โหนฺติฯ</p>


<p>เอวํ เอตฺตเกน ฐาเนน ปุพฺพนิมิตฺตานิ ทเสฺสตฺวา อิทานิ สห ปุพฺพนิมิเตฺตหิ ปฎิลาภํ ทเสฺสตุํ ติอาทิมาหฯ ตตฺถ สพฺพคุณทายกตฺตา พุทฺธานํ อรหตฺตมโคฺค  นามฯ ตสฺมา ยํ โส จกฺกวาฬมหาปถวิํ สิริสยนภูตํ อทฺทส, ตํ พุทฺธภาวสฺส ปุพฺพนิมิตฺตํฯ ยํ หิมวนฺตปพฺพตราชานํ พิโมฺพหนํ อทฺทส, ตํ สพฺพญฺญุตญฺญาณพิโมฺพหนสฺส ปุพฺพนิมิตฺตํฯ ยํ จตฺตาโร หตฺถปาเท จกฺกวาฬมตฺถเก ฐิเต อทฺทส, ตํ ธมฺมจกฺกสฺส อปฺปฎิวตฺติยภาเว ปุพฺพนิมิตฺตํฯ ยํ อตฺตานํ อุตฺตานกํ นิปนฺนํ อทฺทส, ตํ ตีสุ ภเวสุ อวกุชฺชานํ สตฺตานํ อุตฺตานมุขภาวสฺส ปุพฺพนิมิตฺตํฯ ยํ อกฺขีนิ อุมฺมีเลตฺวา ปสฺสโนฺต  วิย อโหสิ, ตํ ทิพฺพจกฺขุปฎิลาภสฺส ปุพฺพนิมิตฺตํฯ ยํ ยาว ภวคฺคา เอกาโลกํ อโหสิ, ตํ อนาวรณญาณสฺส ปุพฺพนิมิตฺตํฯ เสสํ ปาฬิวเสเนว เวทิตพฺพนฺติฯ</p>


<h3>๗. วสฺสสุตฺตวณฺณนา</h3>
<p> สตฺตเม ติ นิมิตฺตปาฐกาฯ ติ มหาอคฺคิกฺขโนฺธ อุปฺปชฺชติฯ ติ อุปฺปนฺนํ อุตุสมุฎฺฐานํ อุทกํ ติโยชนสเตน หเตฺถน ปฎิคฺคเหตฺวาฯ ติ อตฺตโน กีฬาย ปมตฺตา โหนฺติ วิปฺปวุฎฺฐสติโนฯ เตสญฺหิ สกาย รติยา ‘‘รมามา’’ติ จิเตฺต อุปฺปเนฺน อกาเลปิ  เทโว วสฺสติ, ตทภาเว น วสฺสติฯ ตํ สนฺธาเยตํ วุตฺตํ – ‘‘น กาลวสฺส’’นฺติฯ อฎฺฐมนวมานิ อุตฺตานตฺถาเนวฯ</p>


<h3>๑๐. นิสฺสารณียสุตฺตวณฺณนา</h3>
<p> ทสเม ติ นิสฺสฎา วิสญฺญุตฺตาฯ ติ อตฺตสุญฺญสภาวาฯ ติ กามํ มนสิกโรนฺตสฺส, อสุภชฺฌานโต วุฎฺฐาย อคทํ คเหตฺวา วิสํ วีมํสโนฺต วิย วีมํสนตฺถํ กามาภิมุขํ จิตฺตํ เปเสนฺตสฺสาติ อโตฺถฯ ติ นปฺปวิสติฯ ติ ปสาทํ นาปชฺชติฯ ติ นปฺปติฎฺฐหติฯ ติ น อธิมุจฺจติฯ ยถา ปน กุกฺกุฎปตฺตํ วา นฺหารุททฺทุลํ วา อคฺคิมฺหิ ปกฺขิตฺตํ ปฎิลียติ ปติกุฎติ ปติวฎฺฎติ น สํปสารียติ, เอวํ ปฎิลียติ  น สํปสารียติฯ ติ อิธ เนกฺขมฺมํ นาม อสุเภสุ ปฐมชฺฌานํ, ตทสฺส มนสิกโรโต จิตฺตํ ปกฺขนฺทติฯ นฺติ ตสฺส ตํ อสุภชฺฌานจิตฺตํฯ นฺติ โคจเร คตตฺตา สุฎฺฐุ คตํฯ นฺติ อหานภาคิยตฺตา สุฎฺฐุ ภาวิตํฯ นฺติ กามโต วุฎฺฐิตํฯ นฺติ กาเมหิ สุฎฺฐุ วิมุตฺตํฯ  นาม กามเหตุกา จตฺตาโร อาสวาฯ ติ ทุกฺขาฯ ติ  กามราคปริฬาหาฯ ติ โส ตํ กามเวทนํ วิฆาตปริฬาหเวทนญฺจ น เวทิยติฯ นฺติ อิทํ อสุภชฺฌานํ กาเมหิ นิสฺสฎตฺตา กามานํ นิสฺสรณนฺติ อกฺขาตํฯ โย ปน ตํ ฌานํ ปาทกํ กตฺวา สงฺขาเร สมฺมสโนฺต ตติยมคฺคํ ปตฺวา อนาคามิผเลน นิพฺพานํ ทิสฺวา ‘‘ปุน กามา นาม นตฺถี’’ติ ชานาติฯ ตสฺส จิตฺตํ อจฺจนฺตนิสฺสรณเมวฯ เสสปเทสุปิ เอเสว นโยฯ</p>


<p>อยํ  ปน วิเสโส – ทุติยวาเร เมตฺตาฌานานิ พฺยาปาทสฺส นิสฺสรณํ นามฯ ตติยวาเร กรุณาฌานานิ วิหิํสาย นิสฺสรณํ นามฯ จตุตฺถวาเร อรูปชฺฌานานิ รูปานํ นิสฺสรณํ นามฯ อจฺจนฺตนิสฺสรณเญฺจตฺถ อรหตฺตผลํ โยเชตพฺพํฯ ปญฺจมวาเร ติ สุทฺธสงฺขาเร ปริคฺคณฺหิตฺวา อรหตฺตํ ปตฺตสฺส สุกฺขวิปสฺสกสฺส ผลสมาปตฺติโต วุฎฺฐาย วีมํสนตฺถํ ปญฺจุปาทานกฺขนฺธาภิมุขํ จิตฺตํ เปเสนฺตสฺสฯ นฺติ อิทํ อรหตฺตมเคฺคน จ ผเลน จ นิพฺพานํ ทิสฺวา ฐิตสฺส ภิกฺขุโน ‘‘ปุน สกฺกาโย นตฺถี’’ติ อุปฺปนฺนํ อรหตฺตผลสมาปตฺติจิตฺตํ สกฺกายสฺส นิสฺสรณนฺติ อกฺขาตํฯ อิทานิ เอวํ สกฺกายนิสฺสรณํ นิโรธํ ปตฺวา ฐิตสฺส ขีณาสวสฺส วณฺณํ กเถโนฺต ติอาทิมาหฯ ตตฺถ ติ น นิพฺพตฺตติฯ ติ อนิพฺพตฺติยาฯ เสสเมตฺถ อุตฺตานตฺถเมวาติฯ</p>

</p>

</p>


<h2>๕. ปญฺจมปณฺณาสกํ</h2>