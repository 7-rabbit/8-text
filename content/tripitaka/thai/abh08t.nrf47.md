<h1>๒๓. เตวีสติโม ปริเจฺฉโท</h1>
<h3>กิเลสปฺปหานกถาวณฺณนา</h3>
<p> อิทานิ  อิมิสฺสาเยว จตุตฺถญาณาย ญาณทสฺสนวิสุทฺธิยา อานุภาววิชานนตฺถํ เยน เย ธมฺมา ปหาตพฺพา, เตสํ ปหานญฺจ อภิสมยกาเล ปริญฺญาทิกิจฺจานิ จ ทเสฺสตุํ ติอาทิ อารทฺธํ ฯ ติ เย สํกิเลสธมฺมาฯ ทีสุ ขเนฺธหิ ขนฺธานํ, ผเลน กมฺมสฺส, ทุเกฺขน วา สตฺตานํ สํโยชนเฎฺฐน พนฺธนเฎฺฐน ฯ สมฺปยุตฺตธมฺมานํ วิพาธนเฎฺฐน, อุปตาปนเฎฺฐน, สํกิลิฎฺฐตาย จ ฯ อภินิเวสาทิวเสน มิจฺฉาวิปรีตํ ปวตฺตนโต มิจฺฉาสภาวาติ ฯ โลเก ธมฺมา, โลกปริยาปนฺนา ธมฺมา, โลกปฺปวตฺติยํ สติ อนุปรมธมฺมตฺตา วาติ ฯ มเจฺฉรสฺส ภาโว, กมฺมํ วาติ ฯ วิปรีตเฎฺฐน ฯ นามกายสฺส จ รูปกายสฺส จ คนฺถนโต ฯ อริเยหิ อคนฺตพฺพา, อยุตฺตา คตีติ วา ฯ อาสวนฺตีติ  อาภวคฺคโต สพฺพโมกาสโลกํ, อาโคตฺรภุโต สเพฺพ ธเมฺม พฺยาเปตฺวา ปวตฺตนฺตีติ อโตฺถ, อาสวนฺติ สํสารทุกฺขนฺติ วา  จกฺขาทีหิ วา สํวราสํวรทฺวาเรหิ สตฺตสนฺตาเน อาสวนฺติ วณโต ยูสานิ สนฺทนฺติ วิยาติ  อาสวนฺติ วา เอเตหิ จิตฺตานิ วิสเยสูติ ฯ สํสารมหาสาครปฺปตฺติหนนโต โอฆา วิยาติ ฯ เหฎฺฐา วุตฺตนเยน โยชนโต ฯ นิวาเรนฺติ โลกิยโลกุตฺตรคุณวิเสสาธิคมนฺติ ฯ อนิจฺจาทิธมฺมสภาวํ อติกฺกมฺม ปรโต อสภาวโต อามสนฺตีติ ฯ มณฺฑูกํ ปนฺนโค วิย อารมฺมณํ ภุสํ อาทิยนฺตีติ ฯ อปฺปหีนภาเวน สตฺตสนฺตาเน อนุเสนฺติ มูสิกวิสํ วิย อนุรูปการณํ ลภิตฺวา อุปฺปชฺชนฺตีติ ฯ จิตฺตสฺส มลีนภาวกรณเฎฺฐน ฯ อกุสลกมฺมานิ จ ตานิ ทุคฺคตีนํ ปถา จาติ ฯ อิธ ปน กมฺมปถภาวํ อปฺปตฺตานํ ตํสภาวโต คหณํ ทฎฺฐพฺพํฯ จิตฺตํ อุปฺปชฺชติ เอตฺถาติ จิตฺตุปฺปาโท, เจตสิกราสิ, อกุสโล จ โส จิตฺตุปฺปาโท จาติ ฯ</p>


<p>กามภวโต  อุปริโกฎฺฐาสภาวโต ตติยมคฺคปฺปตฺติยา อุทฺธํ ภชิตพฺพโต, เสวิตพฺพโต จาติ  อุทฺธมฺภาคา, รูปารูปภวา, เตสํ หิตานิ ตตฺถุปฺปชฺชนขนฺธาทิโยชนโตติ อุทฺธมฺภาคิยานิ, ตานิเยว สํโยชนานีติ ฯ รูปารูปภวโต เหฎฺฐิมโกฎฺฐาสภาวโต ตตฺถุปฺปาทกิเลสานํ อปฺปหีนภาเวน ตติยมคฺคปฺปตฺติยา เหฎฺฐา ภชิตพฺพโต วา อโธภาคา, กามภวา, เตสํ หิตานิ สํโยชนานีติ ติฯ</p>


<p>อิเมสุ ปน ทสสุ รูปภวสํโยชนํ, อรูปภวสํโยชนํ, กามภวสํโยชนญฺจ อตฺถโต โลโภว, สกฺกายทิฎฺฐิสีลพฺพตปรามาสาปิ ทิฎฺฐิเยว, ตสฺมา ธมฺมโต สตฺต สํโยชนานิฯ</p>


<p>มิจฺฉาสงฺกโปฺป มิจฺฉาวายาโม มิจฺฉาสมาธีติ ตถา ปวตฺตานํ วิตกฺกวีริยสมาธีนมธิวจนํฯ มิจฺฉาวาจาทโย ตโย ตถา ปวตฺตา เจตนาฯ มิจฺฉาสติ ปน จิตฺตุปฺปาโทฯ มิจฺฉาญาณํ ตถา ปวโตฺต โมโหฯ มิจฺฉาวิมุตฺติ โลกถูปิกาทีสุ โมโกฺขติ ปวตฺตมิจฺฉาคาโหฯ</p>


<p>ติ ลาภเหตุโก ลาโภ, อลาภเหตุโก อลาโภติอาทินา การิยสฺส การณวเสน อุปจรเณนฯ นฺติ โลกธมฺมคฺคหเณน คหณํฯ</p>


<p>อาวาเส มจฺฉริยํ, อาวาสเหตุกํ วา มจฺฉริยนฺติ ฯ เอวํ ทีนิปิฯ ตตฺถ ติ วิหาราทิฯ นฺติ อุปฎฺฐากกุลํ, ญาติกุลญฺจฯ ติ ปจฺจยลาโภเยวฯ ติ สรีรวโณฺณ จ คุณวโณฺณ จฯ ติ อาคโม, อธิคโม จฯ</p>


<p>‘‘ตโย’’ติ  วตฺถุํ อภินฺทิตฺวา วุตฺตํ, ภินฺทิตฺวา จ ปน วุจฺจมาเน ทฺวาทส โหนฺติฯ</p>


<p>อภิสชฺชนูปนยฺหนวเสน ปวตฺตนโต อภิชฺฌาพฺยาปาทานํ กายคนฺถตา ทฎฺฐพฺพาฯ ‘‘อิทเมว สจฺจํ โมฆมญฺญ’’นฺติ เอวํ อวตฺถุมฺหิ ปวโตฺต อภินิเวโส อิทํสจฺจาภินิเวโสฯ สีลพฺพตปรามาสอิทํสจฺจาภินิเวสกายคนฺถา เจตฺถ อตฺถโต ทิฎฺฐิเยว, ตสฺมา ธมฺมโต ตโย กายคนฺถาฯ</p>


<p>‘‘ฉนฺทโทสโมหภยานี’’ติ  อคติการณตฺตา วุตฺตํ, ฉนฺทาทีหิ ปน อกตฺตพฺพกรณํ, กตฺตพฺพากรณญฺจ อคติ นามฯ</p>


<p>อาสเวสุ กามราคภวราคา อตฺถโต โลโภติ ธมฺมโต ตโย อาสวาฯ</p>


<p>ติ กามราคาทีนเมวฯ เต หิ โอโฆ วิย อตฺตนิ ปติเต อปายสมุทฺทํ ปาเปนฺติ, สํสารทุกฺขโต จ สีสํ อุกฺขิปิตุํ น เทนฺติ, ขนฺธาทีนิ จ ขนฺธาทีหิ โยเชนฺติฯ</p>


<p>ติ กามุปาทานทิฎฺฐุปาทานสีลพฺพตุปาทานอตฺตวาทุปาทานานิฯ ทิฎฺฐุปาทานาทีนิ เจตฺถ ตถา ปวตฺตา ทิฎฺฐิเยว, กามุปาทานํ โลโภติ ธมฺมโต เทฺว อุปาทานานิฯ</p>


<p>ติ เอตฺถ ยทิ อปฺปหีนเฎฺฐน สตฺตสนฺตาเน อนุเสนฺตีติ อนุสยาฯ กสฺมา สเตฺตว วุตฺตา, นนุ อเญฺญสมฺปิ กิเลสานํ อปฺปหีนภาโว วิชฺชตีติ? น มยํ อปฺปหีนมเตฺตน อนุสยํ วทาม, กินฺตุ อปฺปหีนภาเวน ถามคตกิเลสา อนุสยาติ, ถามคมนญฺจ เนสํ อเญฺญหิ อสาธารโณ สภาโว ทฎฺฐโพฺพฯ ตถา หิ ธมฺมสภาวเวทินา ตถาคเตน อิเมเยว อนุสยา วุตฺตา, กามราโคเยว อนุสโย กามราคานุสโยฯ เอวํ  เสเสสุปิฯ อปเร ปน ‘‘กามราคสฺส อนุสโย’’ติอาทินิพฺพจนํ วตฺวา กามราคาทีนํ พีชภูตา อตฺตภาวสฺส กิเลสสมฺภูตา กิเลสุปฺปาทนสตฺติ อนุสยาติ วเณฺณนฺติ, เตสํ มตปฎิเกฺขโป อิธ ปปญฺจาวหตฺตา อนาหโฎฯ</p>


<p>ปาณสฺส อติปาโต ติ โวหารโต สโตฺต, ปรมตฺถโต ชีวิตินฺทฺริยํฯ ตสฺมิํ ปาเณ ปาณสญฺญิโน ชีวิตินฺทฺริยุปเจฺฉทกปฺปโยคสมุฎฺฐาปิกา วธกเจตนา ปาณาติปาโตฯ ปรภเณฺฑ ตถาสญฺญิโน ตทาทายกปฺปโยคสมุฎฺฐาปิกา เถยฺยเจตนา ฯ อสทฺธมฺมกามตาย กายทฺวารปฺปวตฺตา อคนฺตพฺพฎฺฐานวีติกฺกมเจตนา ฯ อภูตํ วตฺถุํ ภูตโต ปรํ วิญฺญาเปตุกามสฺส ตถา วิญฺญาปนปฺปโยคสมุฎฺฐาปิกา เจตนา ฯ โส ปน ปรสฺส อตฺถเภทกโรว กมฺมปโถ, อิตโร กมฺมเมวฯ สํกิลิฎฺฐจิตฺตสฺส ปรเภทนกามตาย, อตฺตปิยกมฺยตาย วา ปรเภทกปฺปโยคสมุฎฺฐาปิกา เจตนา ฯ สาปิ ทฺวีสุ ภิเนฺนสุเยว กมฺมปโถฯ ปรมมฺมเจฺฉทกปฺปโยคสมุฎฺฐาปิกา เอกนฺตผรุสเจตนา ฯ อนตฺถวิญฺญาปนปฺปโยคสมุฎฺฐาปิกา  สํกิลิฎฺฐเจตนา  นามฯ โส ปน ปเรหิ คหิเตเยว กมฺมปโถ โหติฯ ‘‘อโห วเตทํ มม โหตู’’ติ เอวํ ปรภณฺฑาภิชฺฌายนลกฺขณา ฯ ‘‘อโห วตายํ สโตฺต วินเสฺสยฺยา’’ติ เอวํ มโนปโทสลกฺขโณ ฯ ‘‘นตฺถิ ทินฺน’’นฺติอาทินา นเยน วิปรีตทสฺสนลกฺขณา ฯ เอตฺถ จ นตฺถิกอเหตุกอกิริยทิฎฺฐีหิเยว กมฺมปถเภโทฯ</p>


<p>อิเมสุ จ ปาณาติปาตาทิ ติวิธํ กายกมฺมเมวฯ ตํ กายวจีทฺวาเรสุเยว อุปฺปชฺชติ, น มโนทฺวาเรฯ ตถา มุสาวาทาทิ  จตุพฺพิธํ วจีกมฺมเมวฯ อภิชฺฌาทิกํ ปน ติวิธํ มโนกมฺมเมวฯ ตํ ตีสุปิ ทฺวาเรสุ ปวตฺตติฯ ทฺวารนฺตเรสุปิ ปวตฺตมานสฺส สกสกนามาปริจฺจาโค วุโตฺตเยวฯ ธมฺมโต เจตฺถ อาทิโต สตฺต เจตนาสภาวา, อิตเร ตโย เจตนาสมฺปยุตฺตาติ ทฎฺฐพฺพาฯ มหาสาวชฺชอปฺปสาวชฺชปฺปโยคาทิเภโท ปน ตตฺถ ตตฺถ วุตฺตนเยน เวทิตโพฺพฯ</p>


<p>ติ อิมานิ มคฺคญาณานิฯ นฺติ ตํตํมคฺคานุรูปํฯ</p>


<p>อปายํ คจฺฉนฺติ เอเตหีติ ฯ ติ น อปายคมนียาฯ ติ ตติยมเคฺคน ปหาตพฺพาวตฺถํ อุปาทาย โอฬาริกาฯ เตนาห ติฯ สุขุมา กามราคปฎิฆาติ สมฺพโนฺธฯ ติ อวธารเณน ปฐมมคฺคาทิวชฺฌตํ นิวเตฺตติฯ น หิ รูปราคาทีนํ อปายคามินิยาวตฺถาปิ อตฺถิ, ยโต เต ปฐมญาณวชฺฌาปิ สิยุนฺติฯ</p>


<p>ยตฺถ ยตฺถ ปน เอว-สเทฺทน อวธารณํ อกตฺวา ยํ ยํ ทุติยญาณวชฺฌนฺติ วา ตติยญาณวชฺฌนฺติ วา จตุตฺถญาณวชฺฌนฺติ วา วกฺขติ, ตตฺถ ตตฺถ โส โส ปุริมญาเณหิ หตาปายคมนียาทิภาโวว หุตฺวา อุปริญาณวโชฺฌ โหตีติ เวทิตโพฺพฯ เตน ติ เอตฺถ โลภาทโย เหฎฺฐิมมคฺควชฺฌาปิ โหเนฺตวฯ</p>


<p>ติ ปริวาเรฯ</p>


<p>นฺติ สญฺญาจิตฺตวิปลฺลาสาติ สมฺพโนฺธฯ</p>


<p>  ติ กิญฺจาปิ ฉนฺทาทโย ตณฺหาทิสภาวา อุปริมคฺควชฺฌา, ตถาปิ ตมฺมูลกสฺส อกตฺตพฺพกรณสฺส, กตฺตพฺพากรณสฺส จ อปายคมนียตาย ปฐมมคฺคญาณวชฺฌาฯ</p>


<p>กตากตกุสลากุสลวิสยํ  ยํ วิปฺปฎิสารภูตํ  ตํ อิธ ตติยญาณวชฺฌํ วุตฺตํฯ ยํ ปน ‘‘กุกฺกุจฺจปกตตาย อาปตฺติํ อาปชฺชตี’’ติ วุตฺตํ กุกฺกุจฺจํ, ตํ สนฺธาย ‘‘กุกฺกุจฺจวิจิกิจฺฉา โสตาปตฺติมเคฺคน ปหียนฺตี’’ติ (ธ. ส. อฎฺฐ. ๑๑๗๖)  วุตฺตํ, ตสฺมา ทฺวินฺนํ วจนานํ อยํ อธิปฺปาโย เวทิตโพฺพฯ อเญฺญสุปิ เอทิเสสุ ฐาเนสุ อธิปฺปาโยว ปริเยสิตโพฺพ, น วิโรธโต ปเจฺจตพฺพํฯ โอฬาริกานวเสสปฺปหานํ วา สนฺธาย กุกฺกุจฺจสฺส ปฐมตติยญาณวชฺฌตา วุตฺตาฯ ยํ ปน อรหโต อุปฺปชฺชมานํ ‘‘ภควตา ปฎิกฺขิตฺตํ อนุวสิตฺวา อนุวสิตฺวา อาวสถปิณฺฑํ ภุญฺชิตุนฺติ กุกฺกุจฺจายโนฺต น ปฎิคฺคเหสี’’ติ (ปาจิ. ๒๐๔) อาคตํ กุกฺกุจฺจํ, น ตํ นีวรณํฯ น หิ นีวรณํ อรหโต อุปฺปชฺชติ, นีวรณปติรูปกํ ปน กปฺปตีติ วีมํสนภูตํ วินยกุกฺกุจฺจํ นาม, ตํ ตถาปวตฺตจิตฺตุปฺปาโทวฯ</p>


<p>กามราคปฎิฆานุสยา อนุสหคตา ตติยญาณวชฺฌา, โอฬาริกานํ ปน ทุติยญาณวชฺฌตา เหฎฺฐา วุตฺตนยาวฯ</p>


<p>อกุสลจิตฺตุปฺปาท-คฺคหเณน เจตฺถ มกฺขปลาสมายาสาเฐยฺยถมฺภสารมฺภาทีนํ สงฺคโห กโตติ ทฎฺฐพฺพํฯ</p>


<p> ติ เตน เตน ฆาตเกน สทฺธิํฯ กิํ ปเนตานิ เอเต ธเมฺม ฆาเตนฺตานิ อตีตานาคเต ฆาเตนฺติ, อุทาหุ ปจฺจุปฺปเนฺนติฯ กิํ ปเนตฺถ, ยทิ ตาว อตีตานาคเต, อผโล วายาโม อาปชฺชติฯ กสฺมา? ปหาตพฺพานํ ตทา นตฺถิตายฯ อถ ปจฺจุปฺปเนฺน, ตถาปิ อผโล วายาเมน สทฺธิํ ปหาตพฺพานํ อตฺถิตายฯ อถาปิ กถญฺจิ ปหานํ สิยา, สํกิเลสิกา มคฺคภาวนา อาปชฺชติ  ปหาตพฺพปฺปหายกานํ สหาวฎฺฐานโต? สจฺจเมตํ, เย ปน มเคฺคน อสมุคฺฆาฎิตตฺตา การณลาเภ สติ อวสฺสํ อุปฺปชฺชนารหา กิเลสา, เต อตฺตโน อุปฺปตฺติยา อนุปฺปตฺติธมฺมตํ อาปาเทนฺตานิ เอตานิ เต อนาคเต ฆาเตนฺติ นามฯ</p>


<p>   ติ ปริญฺญาปหานสจฺฉิกิริยาภาวนาวเสน จตฺตาริ กิจฺจานิฯ ติ ‘‘ทุกฺขํ ปริเญฺญยฺย’’นฺติอาทินา (สํ. นิ. ๕.๑๐๙๙), ‘‘โย, ภิกฺขเว, ทุกฺขํ ปสฺสตี’’ติอาทินา (สํ. นิ. ๕.๑๑๐๐) จ วุตฺตานิฯ ติ จตุนฺนํ อริยสจฺจานํ ปฎิวิชฺฌนกฺขเณฯ</p>


<p>ติ อวิปรีตสภาเวนฯ ติ วตฺวา กถํ ปเนตํ ชานิตพฺพํ, กถํ นาม  จตฺตาริ กิจฺจานิ สมฺภวนฺติฯ น หิ ตาทิสํ กิญฺจิ โลเก ทิฎฺฐํ อตฺถิ, น จ วจนํ ลพฺภตีติ โจทนํ มนสิ นิธาย เตสํ ชานนวิธิํ อุปมาวเสน ตาว ทเสฺสตุํ ติอาทิ วุตฺตํฯ ติ ทเสฺสติฯ ติ เขเปติฯ</p>


<p> ติ อนวเสสโต ปริจฺฉิชฺช ชานนสงฺขาเตน ปฎิวิชฺฌเนนฯ ติ อสโมฺมหวเสน ปฎิวิชฺฌติฯ ติ สมุเจฺฉทปฺปหานสงฺขาเตน ปฎิวิชฺฌเนน อสโมฺมหโตว อภิสเมติฯ ติ สหชาตาทิปจฺจยตาวเสน ภาวนาภิสมยวิธินาฯ มคฺคญาณญฺหิ สมฺมาสงฺกปฺปาทิวเสน มคฺคปุพฺพภาคภาวนาสมฺภูเตน อริยมคฺคภาวนาสงฺขาเตน ปฎิวิชฺฌเนน อภิสเมตีติ อฎฺฐงฺคิกํ มคฺคํ อสโมฺมหโต ปฎิวิชฺฌติฯ ตญฺหิ สมฺปยุตฺตธเมฺมสุ สโมฺมหํ วิทฺธํเสนฺตํ อตฺตนิปิ สโมฺมหํ วิทฺธํเสติเยวฯ นฺติ  นิพฺพานํฯ ติ ปจฺจกฺขกรณวเสน ปฎิวิชฺฌติฯ ‘‘นิโรธํ สจฺฉิกโรตี’’ติ นิโรธสจฺจเมกํ อารมฺมณปฎิเวเธน จตฺตาริปิ สจฺจานิ อสโมฺมหปฎิเวเธน มคฺคญาณํ ปฎิวิชฺฌติฯ</p>


<p>เอวํ ยุตฺติวเสน วิภาวิตํ เอกปฎิเวธํ อาคเมนปิ สาเธตุํ นฺติอาทิ วุตฺตํฯ นฺติ หิ ‘‘โย นุ โข, อาวุโส, ทุกฺขํ ปสฺสติ, ทุกฺขสมุทยมฺปิ โส ปสฺสติ, ทุกฺขนิโรธมฺปิ, ทุกฺขนิโรธคามินิปฎิปทมฺปิ โส ปสฺสตี’’ติ (สํ. นิ. ๕.๑๑๐๐) เอกสจฺจทสฺสนสมงฺคิโน อญฺญสจฺจทสฺสนสมงฺคิภาววิจารณายํ ตมตฺถํ สาเธตุํ อายสฺมตา ควมฺปติเตฺถเรน วุตฺตํฯ อญฺญถา กมาภิสมเย สติ ปุริมทิฎฺฐสฺส ปุน อทสฺสนโต สมุทยาทิปสฺสโต ทุกฺขาทิทสฺสนํ ปุน อวตฺตพฺพํ สิยาฯ อิทานิ ปเนตฺถ อุปมาสํสนฺทนํ กโรโนฺต อาห ติอาทิฯ นิสฺสยาภาวเหตุตาย ทุกฺขปริญฺญาย วฎฺฎิชฺฌาปนสทิสตา, ปฎิปกฺขวิทฺธํสนตาย สมุทยปฺปหานสฺส อนฺธการวินาสนสทิสตา, ญาณาโลกปริพฺรูหนตาย มคฺคภาวนาย  อาโลกวิทํสนสทิสตา, เตน เตน มเคฺคน ยถา ยถา นิโรธสฺส สจฺฉิกิริยา, ตถา ตถา กิเลสเสฺนหปริยาทานํ โหตีติ นิโรธสจฺฉิกิริยาย เสฺนหปริยาทานสทิสตา การณูปจาเรน วุตฺตาฯ</p>


<p> อปรายปิ อุปมาย ตมตฺถํ ทเสฺสโนฺต อาห ติอาทิฯ ติ ปกาเสติฯ ติ ปฎิปฺปสฺสเมฺภติฯ เอตฺถาปิ ยถา สูริโย รูปคตานิ โอภาเสติ, เอวํ มคฺคญาณํ ทุกฺขํ ปริชานาติฯ ยถา อนฺธการํ วินาเสติ, เอวํ สมุทยํ ปชหติฯ ยถา อาโลกํ ทเสฺสติ, เอวํ สหชาตาทิปจฺจยตาย มคฺคํ ภาเวติ ฯ ยถา สีตํ ปฎิปฺปสฺสเมฺภติ, เอวํ สพฺพกิเลสทรถปริฬาหปฎิปฺปสฺสทฺธิภูตํ นิโรธํ สจฺฉิกโรตีติ อุปมาสํสนฺทนํ ทฎฺฐพฺพํฯ</p>


<p> ติ ปโปฺปติฯ ทุกฺขปริญฺญาย สกฺกายตีรสมติกฺกมภาวโต โอริมตีรปฺปชหนสทิสตา, มคฺคภาวนาย สตฺตติํสโพธิปกฺขิยธมฺมวหนตาย ภณฺฑวหนสทิสตา, เอตฺตาวตา ปญฺญาภาวนาย นานากิเลสวิทฺธํสนวสปฺปวโตฺต อานิสํโส ทสฺสิโต โหตีติฯ</p>


<p>อริยผลสมาปตฺตินิโรธสมาปตฺติโยปิ ปนสฺสา อานิสํสาติ ทฎฺฐพฺพํฯ ตา ปน สเงฺขปโต เอวํ ทฎฺฐพฺพา – ‘‘อริยผลสมาปตฺตี’’ติ หิ จตุนฺนมฺปิ ผลฎฺฐานํ อตฺตโน อตฺตโน อริยผลสฺส ทิฎฺฐธมฺมสุขวิหารตฺถํ นิโรเธ อปฺปนาฯ จตฺตาโรปิ หิ อริยปุคฺคลา สกํ สกํ ผลสมาปตฺติํ สมาปชฺชนฺติฯ เกจิ ปน ‘‘อนาคามิอรหโนฺตว สมาปชฺชนฺติ สมาธิสฺมิํ ปริปูรการิตายา’’ติ วทนฺติ, ตํ อการณํ อตฺตนา ปฎิลทฺธสมาปตฺติสมาปชฺชเน สมาธิสฺมิํ ปริปูรการิตาย กาตพฺพาภาวโตฯ สพฺพโส อสมุจฺฉินฺนกิเลสสฺส หิ ปุถุชฺชนสฺสาปิ อตฺตนา ปฎิลทฺธโลกิยสมาปตฺติสมาปชฺชนํ ลพฺภติ, กิมงฺคํ ปน สมุจฺฉิเนฺนกจฺจกิเลสานํ อริยานํฯ อุปริมา ปน เหฎฺฐิมํ ปุเพฺพ ปฎิลทฺธมฺปิ น สมาปชฺชนฺติ ปุคฺคลนฺตรภาวํ อุปคตตฺตาฯ สมุคฺฆาฎิตกมฺมกิเลสนิโรธเนน หิ ปุถุชฺชเนหิ วิย โสตาปนฺนสฺส, โสตาปนฺนาทีหิ สกทาคามิอาทีนํ ปุคฺคลนฺตรภาวูปคมนํ อตฺถิ, อนนฺตรผลตฺตา จ โลกุตฺตรกุสลานํ เหฎฺฐิมโต อุปริโม ภวนฺตรคโต วิย โหตีติ ตสฺส ตสฺส อริยสฺส ตํ ตํ ผลํ ภวงฺคสทิสํ โหติ, ตสฺมา ปุคฺคลนฺตรภาวูปคมเนน  ปฎิปฺปสฺสทฺธตฺตา นตฺถิ อุปริมสฺส เหฎฺฐิมผลสมาปตฺติยา  สมาปชฺชนํ, เหฎฺฐิโม ปน อุปริมํ น สมาปชฺชติ อนธิคตตฺตาติ จตฺตาโรปิ ปุคฺคลา สกสกผลเมว สมาปชฺชนฺติฯ ตํ ปน สมาปชฺชิตุกาเมน อริยสาวเกน รโหคเตน ปฎิสลฺลีเนน อุทยพฺพยาทิวเสน สงฺขารา วิปสฺสิตพฺพาฯ ตสฺส ปวตฺตานุปุพฺพวิปสฺสนสฺส สงฺขารารมฺมณโคตฺรภุญาณานนฺตรํ ผลสมาปตฺติวเสน นิโรเธ จิตฺตํ อเปฺปติฯ ผลสมาปตฺตินินฺนจิตฺตตาย เจตฺถ เสขสฺส ผลเมว อุปฺปชฺชติ, น มโคฺคฯ อโญฺญ เอว หิ วิปสฺสนาจาโร อริยมคฺคาวโห, อโญฺญ ผลสมาปตฺติอาวโหฯ</p>


<p>ตถา หิ อริยมคฺควีถิยํ อนุโลมญาณานิ อนิพฺพิทฺธปุพฺพานํ ถูลถูลโลภกฺขนฺธาทีนํ สาติสยํ ปทาลเนน โลกิยญาเณสุ อุกฺกํสปารมิปฺปตฺตานิ มคฺคานุกูลานิ หุตฺวา อุปฺปชฺชนฺติ, ผลสมาปตฺติวีถิยํ ปน ตานิ เตน เตน มเคฺคน เตสํ เตสํ กิเลสานํ สมุจฺฉินฺนตฺตา กิเลสวิกฺขมฺภเน นิรุสฺสุกฺกานิ เกวลํ อริยานํ ผลสมาปตฺติสุขสมงฺคิภาวสฺส ปริกมฺมปฺปตฺตานิ หุตฺวา อุปฺปชฺชนฺตีติ น เตสํ กุโตจิ วุฎฺฐานสมฺภโวฯ ยโต เนสํ ปจฺฉิโม สงฺขารนิมิตฺตโต วุฎฺฐหิตฺวา มคฺคสฺส อนนฺตรปจฺจโย ภเวยฺย, เตเนว จ ผลสมาปตฺติยา อนนฺตรปจฺจยภูตํ ญาณํ สงฺขารารมฺมณเมว โหติ, น นิพฺพานารมฺมณนฺติ เวทิตพฺพํฯ ปุพฺพาภิสงฺขารวเสน จสฺสา ปพนฺธวเสน ปวตฺติปริจฺฉินฺนกาลาปคเม ภวงฺควเสน ตโต วุฎฺฐานญฺจ เวทิตพฺพํฯ</p>


<p>นิโรธสมาปตฺติ ปน ตติยจตุตฺถผลฎฺฐานํ อนุปุพฺพนิโรธวเสน จิตฺตเจตสิกานํ ธมฺมานํ อปฺปวตฺติฯ อนาคามิอรหโนฺตเยว หิ กามจฺฉนฺทาทิสมุจฺฉินฺทเนน สมาธิสฺมิํ ปริปูรการิตาย สมถผลสมนฺนาคตตฺตา นิโรธํ สมาปชฺชนฺติฯ ตถา เหตํ สมถวิปสฺสนานํ ยุคนนฺธภาวปฺปวตฺตนวเสน ทฺวีหิ พเลหิ สมนฺนาคตเสฺสว สมฺภวติ, ตสฺมา ตํ สมาปชฺชิตุกาเมน  อนาคามินา, ขีณาสเวน วา อฎฺฐสมาปตฺติลาภินา รโหคเตน ปฎิสลฺลีเนน ปฐมชฺฌานํ สมาปชฺชิตฺวา วุฎฺฐาย ตตฺถ สงฺขารา อนิจฺจโต ทุกฺขโต อนตฺตโต วิปสฺสิตพฺพา, ตโต ทุติยํ ตติยํ จตุตฺถํ อากาสานญฺจายตนํ วิญฺญาณญฺจายตนํ สมาปชฺชิตฺวา วุฎฺฐาย ตเถว ตตฺถ สงฺขารา สมฺมสิตพฺพา, อถ อากิญฺจญฺญายตนํ สมาปชฺชิตฺวา วุฎฺฐาย นานาพทฺธาวิโกปนํ สงฺฆปฎิมานนํ สตฺถุปโกฺกสนํ อทฺธานปริเจฺฉโทติ จตุพฺพิธํ ปุพฺพกิจฺจํ กาตพฺพํฯ</p>


<p>ตตฺถ  สรีรโต วิสํยุตฺตา มญฺจปีฐาทโย สตฺตาหพฺภนฺตเร ยถา น นสฺสนฺติ, ตถา อธิฎฺฐานํ ฯ สรีรสํยุเตฺต วิสุํ อธิฎฺฐานกิจฺจํ นตฺถิฯ สโงฺฆ ปน ญตฺติกมฺมาทีสุ กิญฺจิเทว กมฺมํ กตฺตุกาโม ‘‘ยาว มํ น ปโกฺกสติ, ตาวเทว วุฎฺฐหิสฺสามี’’ติ ปุพฺพาโภคกรณํ ฯ สตฺถา จ ‘‘สิกฺขาปทปญฺญาปนาทีสุ ยาว มํ น ปโกฺกสติ, ตาวเทว วุฎฺฐหิสฺสามี’’ติ ปุพฺพาโภคกรณํ ฯ สตฺตาหพฺภนฺตเร อตฺตโน อายุสงฺขารสฺส ปวตฺตนสมตฺถตาวโลกนํ ฯ เอวํ กตปุพฺพกิเจฺจน เนวสญฺญานาสญฺญายตนํ สมาปชฺชิตพฺพํฯ อเถกํ วา เทฺว วา จิตฺตวาเร อติกฺกมิตฺวา อจิตฺตโก โหติ, นิโรธํ ผุสติ, ตโต ยถาปริเจฺฉทํ ตติยจตุตฺถผลานํ อญฺญตเรน นิโรธา วุฎฺฐหิสฺสตีติฯ เอวมยํ ทุวิธา สมาปตฺติ โลกุตฺตรปญฺญาย อานิสํโสฯ</p>


<p> สเทวกโลกโต อุตฺติเณฺณน, อุตฺตริตเรน วาติ  สมฺมาสมฺพุเทฺธนฯ ปญฺญาย ภาวนนฺติ สมฺพโนฺธฯ นฺติ อิธโลกปรโลกหิตวิภาวนํ อิมํ ปญฺญาภาวนํฯ นฺติ สินิทฺธจฺฉายุทกวนฺตตาทินา สุขสหิตํฯ นฺติ โยคกมฺมสฺส หิตํ ฯ นฺติ อุคฺคตตมํ, อจฺจุคฺคตํ พลวนฺตมฺปีติ อธิปฺปาโยฯ นฺติ วิคฺคหญฺจ กมฺปญฺจ น เทตีติ อวิคฺคหกมฺปทนฺติ อโตฺถฯ</p>

</p>

</p>

</p>





