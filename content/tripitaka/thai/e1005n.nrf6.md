<h1>๗. ปกิณฺณกกโณฺฑ</h1>
<ol>
<li>
อิตฺถิมิเสฺส กุโตสีลํ,  
  
มํส ภเกฺข กุโตทยา;  
  
สุรา ปาเน กุโตสจฺจํ,  
  
มหาโลเภ กุโตหิรี;  
  
มหาตเนฺท กุโตสิปฺปํ,  
  
มหา โกเธ กุโตธนํฯ  
</li>
  
<li>
สุรา โยโค วิกาโล จ,  
  
สมชฺช จรณาลสํ;  
  
ขิฑฺฑาธุโตฺต ปาปมิโตฺต,  
  
โภคนาสมุขา อิเมฯ  
</li>
  
<li>
ทิวา นาทิกฺขา วตฺตพฺพํ,  
  
รโตฺต นาวจเนน จ;  
  
สญฺจเรยฺย ภยา ภีโต,  
  
วเน วนจรี ยถาฯ  
</li>
  
<li>
ชีวนฺตาปิ มตาปญฺจ,  
  
พฺยาเสน ปริกิตฺติตา;  
  
ทุกฺขิโต  
พฺยาธิโตมูโฬฺห,  
  
อิณวา นิตฺยเสวโกฯ  
</li>
  
<li>
อนาคตํ ภยํ ทิสฺวา,  
  
ทูรโต ปริวชฺชเย;  
  
อาคตญฺจ ภยํ ทิสฺวา,  
  
อ ภีโต โหติ ปณฺฑิโตฯ  
</li>
  
<li>
นิทฺทาลุโก ปมโตฺตจ,  
  
สุขโตฺต โรควาลโส;  
  
มหิโจฺฉ กมฺมาราโมจ,  
  
สเตฺต เต สตฺถวชฺชิตาฯ  
</li>
  
<li>
ทุคฺคตํ คจฺฉ เห ลาภ,  
  
ลาภี ลาเภน ปูรติ;  
  
ถเล ปวสฺส ปชฺชุนฺน,  
  
สินฺธุ อาเปน ปูรติ;  
  
นตฺถิทํ กมฺมปฺปธานกํฯ  
</li>
  
<li>
น หิ โกจิ กเต กิเจฺจ,  
  
กตฺตารํ สมุเปกฺขเต;  
  
ตสฺมา สพฺพานิ กิจฺจานิ,  
  
สาว เสเสน การเยฯ  
</li>
  
<li>
ตูลํ สลฺลหุกํ โลเก,  
  
ตโต จาปลฺล-ชาติโก;  
  
ตโต  
วุฑฺฒ มโนวาโท,  
  
ปมโตฺต พุทฺธสาสเนฯ  
</li>
  
<li>
ปาสาณฉตฺตํ ครุกํ,  
  
ตโต เทวานจิกฺขณํ;  
  
ตโต วุฑฺฒานโมวาโท,  
  
ตโต พุทฺธสฺส สาสนํฯ  
</li>
  
<li>
กายสฺส ทกฺขิณ หโตฺถ,  
  
โทโส เอตฺถ กนิฎฺฐโก;  
  
กณฺณ ฆานาน-มกฺขีนํ,  
  
วาโม ตุ ปาท-ปาสโกฯ  
</li>
  
<li>
ตมฺพูลสฺส มชฺฌ ปเตฺต,  
  
กุเวโร รกฺขตี สทา;  
  
มูลมฺหิ รกฺขติ ยโกฺข,  
  
อคฺคมฺหิ กาลกณฺณิกา;  
  
ตานิ ภุเญฺชยฺย ฉินฺทิตฺวา,  
  
สิรี เอวํ ปวฑฺฒติฯ  
</li>
  
<li>
สมฺปุณฺณรโกฺข พฺรหฺมาว,  
  
อจฺจุรโกฺข จ พิสฺสโณ;  
  
ตสฺมา หิ เต ปูชยนฺตุ,  
  
สทา มาเนนฺติ ตํ นรํฯ  
</li>
  
<li>
โคณา  
หิ สพฺพคิหีนํ,  
  
โปสกา โภคทายกา;  
  
ตสฺมา หิ มาตา ปิตูว,  
  
มานเย สกฺกเรยฺย จฯ  
</li>
  
<li>
เยจ ขาทนฺติ โคมํสํ,  
  
มาตุ มํสํว ขาทเร;  
  
มเตสุ เตสุ คิชฺฌานํ,  
  
ทเท โสเต จ วาหเยฯ  
</li>
  
<li>
คุรุสิโทฺธ สิปฺปารโมฺภ,  
  
รวิ โสกฺรา จ มชฺฌิโม;  
  
น สิโปฺป พุทฺธจนฺทโร,  
  
โสรี องฺคาจ มรณํฯ  
</li>
  
<li>
อฎฺฐมิยํ คุรุํ หนฺติ,  
  
สิสฺสํ หนฺติ จตุทฺทสิํ;  
  
สิปฺปํ หนฺติ ทส สิปฺปํ,  
  
มาตาปิตา จ ปุณฺณมิํฯ  
</li>
  
<li>
นาฬิกํ สตฺต นภุเญฺช,  
  
น ลาพุํ นวมํ ตถา;  
  
ทฺวาทส ปฺรินฺนํตฺริมินํ,  
  
ภุเญฺช สิปฺปํ วินสฺสติฯ  
</li>
  
<li>
เอกํ  
จเช กุลอตฺถํ,  
  
คามสฺสตฺถํ กุวํ จเช;  
  
คาม จเช ชนปทตฺถํ,  
  
อตฺตตฺถํ ปถวิํ จเชฯ  
</li>
  
<li>
เทสํ โอสฺสชฺช คจฺฉนฺติ,  
  
สีโห สปฺปุริโส คโช;  
  
ตเตฺถว นิธนํ ยนฺติ,  
  
กาโก กาปุริโส มิโคฯ  
</li>
  
<li>
ยมฺหิ ปเทเส น มาโน,  
  
น เปมํ น จ พนฺธวา;  
  
น จ วิชฺชาคาโห โกจิ,  
  
น ตตฺถ วสนํ กเรฯ  
</li>
  
<li>
จรเตฺยเกน ปาเทน,  
  
ติฎฺฐเตฺยเกน ปณฺฑิโต;  
  
อ นิสมฺม ปรํ ฐานํ,  
  
น ปุพฺพมาลยํ ชเหฯ  
</li>
  
<li>
ธน ธญฺญ ปโยเคสุ,  
  
ตถา วิชฺชาคเมสุ จ;  
  
ทูเตสุ อปจาเรสุ,  
  
จชฺชา ลชฺชา ตทา ภเวฯ  
</li>
  
<li>
ทฺวิ  
คุโณ ถีนมาหาโร,  
  
พุทฺธิจาปิ จตุคฺคุโณ;  
  
ฉคฺคุโณ โหติ วายาโม,  
  
กาโมตฺวฎฺฐ-คุโณ ภเวฯ  
</li>
  
<li>
ปเพฺพ ปเพฺพ กเมนุจฺฉุ,  
  
วิเสสรสวาคฺคโต;  
  
ตถา สุเมตฺติโก สาธุ,  
  
วิปรีโตว ทุชฺชโนฯ  
</li>
  
<li>
กสฺสโก วาณิโช มโจฺจ,  
  
สมโณ สุต สีลวา;  
  
เตสุ วิปุล ชาเตสุ,  
  
รฎฺฐมฺปิ วิปุลํ สิยาฯ  
</li>
  
<li>
อสชฺฌาย มลา มนฺตา,  
  
อนุฎฺฐาน มลา ฆรา;  
  
มลํ วณฺณสฺส โกสชฺชํ,  
  
ปมาโท รกฺขโต มลํฯ  
</li>
  
<li>
หีนานํ คจฺฉเต วิตฺตํ,  
  
วีรานํ สนฺตกตฺตนํ;  
  
วทนฺติ จ หีนา ชนา,  
  
ปุพฺพ-กมฺมปฺปธานกาฯ  
</li>
  
<li>
น  
วทนฺติ เจวํธีรา,  
  
วายมิํสุ สพฺพกเมฺม;  
  
น เจ สิชฺฌติ ตํ กมฺมํ,  
  
อ-ผลํ เอว โก โทโสฯ  
</li>
  
<li>
นีจํ กุลํ นิปญฺญํ วา,  
  
นิรูปํ นิพลํ สมํ;  
  
อิมํ กาลํ ฉุตฺตกาลํ,  
  
ธนเมว วิเสสกํฯ  
</li>
  
ปกิณฺณกกโณฺฑ นิฎฺฐิโตฯ  
</li>
  
ปณฺฑิโต สุชโน กโณฺฑ,  
  
ทุชฺชโน มิตฺต-อิตฺถิ จ;  
  
ราชา ปกิณฺณโก จาติ,  
  
สตฺต-กณฺฑ-วิภูสิตํฯ  
</li>
  
วิสุทฺธา จาร-เถเรน,  
  
วิสุทฺธาราม-วาสินา;  
  
สพฺพ-กุลานมตฺถาย,  
  
วิโสธิตํ ปถกฺขเยฯ  
</li>
  
  
  
  
  