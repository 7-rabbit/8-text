<h1>(๑๓) ๓. กุสินารวโคฺค</h1>
<h3>๑. กุสินารสุตฺตวณฺณนา</h3>
<p> ตติยสฺส   ปฐเม นฺติ เอวํนามเก นคเรฯ ติ เอวํนามเก วนสเณฺฑฯ ตตฺถ กิร ภูตพลิกรณตฺถํ พลิํ หรนฺติ, ตสฺมา พลิหรณนฺติ วุจฺจติฯ ติ อิจฺฉมาโนฯ ติ สหเตฺถนฯ ติ อลํ อลนฺติ วาจาย เจว หตฺถวิกาเรน จ ปฎิกฺขิปาเปติฯ นฺติ สาธุ วต มํ อยํฯ ติ ตณฺหาเคเธน คถิโตฯ ติ  ตณฺหามุจฺฉนายเยว มุจฺฉิโตฯ ติ ตณฺหาย คิลิตฺวา ปรินิฎฺฐเปตฺวา ปวโตฺตฯ ติ ฉนฺทราคํ ปหาย สํกฑฺฒิตฺวา ปริภุญฺชโนฺต นิสฺสรณปโญฺญ นาม โหติ, อยํ น ตาทิโส, สจฺฉนฺทราโค ปริภุญฺชตีติ อนิสฺสรณปโญฺญฯ สุกฺกปโกฺข วุตฺตวิปริยาเยน เวทิตโพฺพฯ เนกฺขมฺมวิตกฺกาทโย ปเนตฺถ มิสฺสกา กถิตาติ เวทิตพฺพาฯ</p>


<h3>๒. ภณฺฑนสุตฺตวณฺณนา</h3>
<p> ทุติเย ติ ปชหนฺติฯ ติ ปุนปฺปุนํ กโรนฺติฯ อิธาปิ ตโย วิตกฺกา มิสฺสกาว กถิตาฯ</p>


<h3>๓. โคตมกเจติยสุตฺตวณฺณนา</h3>
<p> ตติเย ติ โคตมกยกฺขสฺส ภวเนฯ ตถาคโต หิ ปฐมโพธิยํ วีสติ วสฺสานิ กทาจิ จาปาเล เจติเย, กทาจิ สารนฺทเท, กทาจิ พหุปุเตฺต, กทาจิ โคตมเกติ เอวํ เยภุเยฺยน เทวกุเลสุเยว วิหาสิฯ อิมสฺมิํ ปน กาเล เวสาลิํ อุปนิสฺสาย โคตมกสฺส ยกฺขสฺส ภวนฎฺฐาเน วิหาสิฯ เตน วุตฺตํ – ‘‘โคตมเก เจติเย’’ติฯ ติ เอตํ ‘‘อภิญฺญายาห’’นฺติอาทิกํ สุตฺตํ อโวจฯ</p>


<p>อิทญฺจ  ภควตา สุตฺตํ อตฺถุปฺปตฺติยํ วุตฺตนฺติ เวทิตพฺพํฯ กตรอตฺถุปฺปตฺติยนฺติ? มูลปริยายอตฺถุปฺปตฺติยํ (ม. นิ. ๑.๑ อาทโย)ฯ สมฺพหุลา กิร พฺราหฺมณปพฺพชิตา อตฺตนา  อุคฺคหิตพุทฺธวจนํ นิสฺสาย ชานนมทํ อุปฺปาเทตฺวา ธมฺมสฺสวนคฺคํ น คจฺฉนฺติ – ‘‘สมฺมาสมฺพุโทฺธ กเถโนฺต อเมฺหหิ ญาตเมว กเถสฺสติ, โน อญฺญาต’’นฺติฯ ภิกฺขู ตถาคตสฺส อาโรเจสุํฯ สตฺถา เต ภิกฺขู ปโกฺกสาเปตฺวา มุขปฎิญฺญํ คเหตฺวา มูลปริยายํ เทเสสิฯ เต ภิกฺขู เทสนาย เนว อาคตฎฺฐานํ, น คตฎฺฐานํ อทฺทสํสุฯ อปสฺสนฺตา ‘‘สมฺมาสมฺพุโทฺธ ‘มยฺหํ กถา นิยฺยาตี’ติ มุขสมฺปตฺตเมว กเถตี’’ติ จินฺตยิํสุฯ สตฺถา เตสํ มนํ ชานิตฺวา อิมํ สุตฺตนฺตํ อารภิฯ</p>


<p>ตตฺถ ติ ‘‘อิเม ปญฺจกฺขนฺธา, ทฺวาทสายตนานิ, อฎฺฐารส  ธาตุโย, พาวีสตินฺทฺริยานิ, จตฺตาริ สจฺจานิ, นว เหตู, สตฺต ผสฺสา, สตฺต เวทนา, สตฺต เจตนา, สตฺต สญฺญา, สตฺต จิตฺตานี’’ติ ชานิตฺวา ปฎิวิชฺฌิตฺวา ปจฺจกฺขํ กตฺวา, ตถา – ‘‘อิเม จตฺตาโร สติปฎฺฐานา’’ติอาทินา นเยน เต เต ธเมฺม ชานิตฺวา ปฎิวิชฺฌิตฺวา ปจฺจกฺขเมว กตฺวาติ อโตฺถฯ นฺติ สปฺปจฺจยเมว กตฺวา กเถมิ, โน อปฺปจฺจยํฯ นฺติ ปจฺจนีกปฎิหรเณน สปฺปาฎิหาริยเมว กตฺวา กเถมิ, โน อปฺปาฎิหาริยํฯ ติ ยุตฺตญฺจ ปน ตุมฺหากํฯ ติ ‘‘สมฺมาสมฺพุโทฺธ ภควา, สฺวากฺขาโต ธโมฺม, สุปฺปฎิปโนฺน สโงฺฆ’’ติ ตีณิ รตนานิ คุณโต อนุสฺสรนฺตานํ ตุมฺหากํ ยุตฺตเมว ตุฎฺฐิํ กาตุนฺติ อโตฺถฯ เสสปททฺวเยปิ เอเสว นโยฯ</p>


<p>ติ ฉหิ อากาเรหิ อกมฺปิตฺถฯ เอวรูโป หิ ปถวิกโมฺป โพธิมเณฺฑปิ อโหสิฯ โพธิสเตฺต กิร ทกฺขิณทิสาภาเคน โพธิมณฺฑํ อภิรุเฬฺห ทกฺขิณทิสาภาโค เหฎฺฐา อวีจิํ ปาปุณโนฺต วิย อโหสิ, อุตฺตรภาโค อุคฺคนฺตฺวา ภวคฺคํ อภิหนโนฺต วิยฯ ปจฺฉิมทิสํ คเต ปจฺฉิมภาโค เหฎฺฐา อวีจิํ ปาปุณโนฺต วิย อโหสิ, ปาจีนภาโค อุคฺคนฺตฺวา ภวคฺคํ อภิหนโนฺต วิยฯ อุตฺตรทิสํ คเต อุตฺตรทิสาภาโค เหฎฺฐา อวีจิํ ปาปุณโนฺต วิย, ทกฺขิณทิสาภาโค อุคฺคนฺตฺวา ภวคฺคํ อภิหนโนฺต วิยฯ ปาจีนทิสํ คเต ปาจีนทิสาภาโค เหฎฺฐา อวีจิํ ปาปุณโนฺต วิย, ปจฺฉิมภาโค อุคฺคนฺตฺวา ภวคฺคํ อภิหนโนฺต วิยฯ โพธิรุโกฺขปิ สกิํ เหฎฺฐา อวีจิํ ปาปุณโนฺต วิย, สกิํ อุคฺคนฺตฺวา ภวคฺคํ อภิหนโนฺต วิยฯ ตสฺมิมฺปิ ทิวเส เอวํ ฉหิ อากาเรหิ จกฺกวาฬสหสฺสี มหาปถวี อกมฺปิตฺถฯ</p>


<h3>๔. ภรณฺฑุกาลามสุตฺตวณฺณนา</h3>
<p> จตุเตฺถ   นฺติ สกลกปฺปํฯ ติ วิจรโนฺตฯ ติ กิํ การณา น อทฺทส? อยํ กิร ภรณฺฑุ กาลาโม สกฺยานํ อคฺคปิณฺฑํ ขาทโนฺต วิจรติฯ ตสฺส วสนฎฺฐานํ สมฺปตฺตกาเล เอกา ธมฺมเทสนา สมุฎฺฐหิสฺสตีติ  ญตฺวา ภควา เอวํ อธิฎฺฐาสิ, ยถา อโญฺญ อาวสโถ น ปญฺญายิตฺถฯ ตสฺมา น อทฺทสฯ ติ โปราณโก สพฺรหฺมจารีฯ โส กิร อาฬารกาลามกาเล ตสฺมิํเยว อสฺสเม อโหสิ, ตํ สนฺธาเยวมาหฯ ติ สนฺถริตพฺพํ สนฺถราหีติ อโตฺถฯ ติ กปฺปิยมญฺจเก ปจฺจตฺถรณํ ปญฺญาเปตฺวาฯ ติ เอตฺถ ปริญฺญา นาม สมติกฺกโม, ตสฺมา กามานํ สมติกฺกมํ ปฐมชฺฌานํ ปญฺญาเปติฯ นฺติ รูปานํ สมติกฺกมภูตํ อรูปาวจรสมาปตฺติํ น ปญฺญาเปติฯ นฺติ เวทนานํ สมติกฺกมํ นิพฺพานํ น ปญฺญาเปติฯ ติ คติ นิปฺผตฺติฯ ติ อุทาหุ นานาฯ</p>


<h3>๕. หตฺถกสุตฺตวณฺณนา</h3>
<p> ปญฺจเม ติ เอตฺถ อภิกฺกนฺตสโทฺท ขยสุนฺทราภิรูปอพฺภนุโมทนาทีสุ ทิสฺสติฯ ตตฺถ ‘‘อภิกฺกนฺตา, ภเนฺต, รตฺติ, นิกฺขโนฺต ปฐโม ยาโม, จิรนิสิโนฺน ภิกฺขุสโงฺฆ, อุทฺทิสตุ, ภเนฺต, ภควา ภิกฺขูนํ ปาติโมกฺข’’นฺติ เอวมาทีสุ ขเย ทิสฺสติฯ ‘‘อยํ อิเมสํ จตุนฺนํ ปุคฺคลานํ อภิกฺกนฺตตโร จ ปณีตตโร จา’’ติ เอวมาทีสุ (อ. นิ. ๔.๑๐๐) สุนฺทเรฯ</p>


<p>
‘‘โก เม วนฺทติ ปาทานิ, อิทฺธิยา ยสสา ชลํ;  
  
อภิกฺกเนฺตน วเณฺณน, สพฺพา โอภาสยํ ทิสา’’ติฯ (วิ. ว. ๘๕๗) –  
</p>
  
<p>เอวมาทีสุ อภิรูเปฯ ‘‘อภิกฺกนฺตํ, โภ โคตมา’’ติ เอวมาทีสุ (ปารา. ๑๕) อพฺภนุโมทเนฯ อิธ ปน สุนฺทเรฯ เตน ติ อิฎฺฐาย กนฺตาย มนาปาย รตฺติยาติ วุตฺตํ โหติฯ ติ อิธ อภิกฺกนฺตสโทฺท อภิรูเป, วณฺณสโทฺท  ปน ฉวิถุติกุลวคฺคการณสณฺฐานปมาณรูปายตนาทีสุ ทิสฺสติฯ ตตฺถ ‘‘สุวณฺณวโณฺณสิ ภควา’’ติ   เอวมาทีสุ (ม. นิ. ๒.๓๙๙; สุ. นิ. ๕๕๓) ฉวิยํฯ ‘‘กทา สญฺญูฬฺหา ปน เต คหปติ สมณสฺส โคตมสฺส วณฺณา’’ติ เอวมาทีสุ (ม. นิ. ๒.๗๗) ถุติยํฯ ‘‘จตฺตาโรเม, โภ โคตม, วณฺณา’’ติ เอวมาทีสุ (ที. นิ. ๓.๑๑๕) กุลวเคฺคฯ ‘‘อถ เกน นุ วเณฺณน, คนฺธเตฺถโนติ วุจฺจตี’’ติ เอวมาทีสุ (สํ. นิ. ๑.๒๓๔) การเณฯ ‘‘มหนฺตํ หตฺถิราชวณฺณํ อภินิมฺมินิตฺวา’’ติ เอวมาทีสุ (สํ. นิ. ๑.๑๓๘) สณฺฐาเนฯ ‘‘ตโย ปตฺตสฺส วณฺณา’’ติ เอวมาทีสุ (ปารา. ๖๐๒) ปมาเณฯ ‘‘วโณฺณ คโนฺธ รโส โอชา’’ติ เอวมาทีสุ รูปายตเนฯ โส อิธ ฉวิยา ทฎฺฐโพฺพฯ เตน ติ อภิรูปจฺฉวิ, อิฎฺฐวณฺณา มนาปวณฺณาติ วุตฺตํ โหติฯ</p>


<p>นฺติ เอตฺถ สโทฺท อนวเสสเยภุยฺยาพฺยามิสฺสานติเรกทฬฺหตฺถวิสํโยคาทิอเนกโตฺถฯ ตถา หิสฺส ‘‘เกวลปริปุณฺณํ ปริสุทฺธํ พฺรหฺมจริย’’นฺติ เอวมาทีสุ (ปารา. ๑) อนวเสสตา อโตฺถฯ ‘‘เกวลกปฺปา จ องฺคมคธา ปหูตํ ขาทนียํ โภชนียํ อาทาย อุปสงฺกมิสฺสนฺตี’’ติ เอวมาทีสุ (มหาว. ๔๓) เยภุยฺยตาฯ ‘‘เกวลสฺส ทุกฺขกฺขนฺธสฺส สมุทโย โหตี’’ติ เอวมาทีสุ (วิภ. ๒๒๕) อพฺยามิสฺสตาฯ ‘‘เกวลํ สทฺธามตฺตกํ นูน อยมายสฺมา’’ติ เอวมาทีสุ (มหาว. ๒๔๔) อนติเรกตาฯ ‘‘อายสฺมโต, ภเนฺต, อนุรุทฺธสฺส พาหิโย นาม สทฺธิวิหาริโก เกวลกปฺปํ สงฺฆเภทาย ฐิโต’’ติ เอวมาทีสุ (อ. นิ. ๔.๒๔๓) ทฬฺหตฺถตาฯ ‘‘เกวลี วุสิตวา อุตฺตมปุริโสติ วุจฺจตี’’ติ เอวมาทีสุ (สํ. นิ. ๓.๕๗) วิสํโยโคฯ อิธ  ปน อนวเสสตา อโตฺถติ อธิเปฺปตาฯ</p>


<p>สโทฺท ปนายํ อภิสทฺทหนโวหารกาลปญฺญตฺติเฉทนวิกปฺปเลสสมนฺตภาวาทิอเนกโตฺถฯ ตถา หิสฺส ‘‘โอกปฺปนิยเมตํ โภโต โคตมสฺส, ยถา ตํ อรหโต สมฺมาสมฺพุทฺธสฺสา’’ติ เอวมาทีสุ (ม. นิ. ๑.๓๘๗) อภิสทฺทหนมโตฺถฯ ‘‘อนุชานามิ, ภิกฺขเว, ปญฺจหิ สมณกเปฺปหิ ผลํ ปริภุญฺชิตุ’’นฺติ เอวมาทีสุ (จูฬว. ๒๕๐) โวหาโรฯ ‘‘เยน สุทํ นิจฺจกปฺปํ วิหรามี’’ติ เอวมาทีสุ (ม. นิ. ๑.๓๘๗) กาโลฯ ‘‘อิจฺจายสฺมา กโปฺป’’ติ เอวมาทีสุ (สุ. นิ. ๑๐๙๘; จูฬนิ. กปฺปมาณวปุจฺฉา ๑๑๗, กปฺปมาณวปุจฺฉานิเทฺทโส ๖๑) ปญฺญตฺติ ฯ ‘‘อลงฺกโต กปฺปิตเกสมสฺสู’’ติ เอวมาทีสุ (ชา. ๒.๒๒.๑๓๖๘; วิ. ว. ๑๐๙๔) เฉทนํฯ ‘‘กปฺปติ ทฺวงฺคุลกโปฺป’’ติ เอวมาทีสุ (จูฬว. ๔๔๖) วิกโปฺปฯ ‘‘อตฺถิ กโปฺป นิปชฺชิตุ’’นฺติ เอวมาทีสุ (อ. นิ. ๘.๘๐) เลโสฯ ‘‘เกวลกปฺปํ เวฬุวนํ  โอภาเสตฺวา’’ติ เอวมาทีสุ (สํ. นิ. ๑.๙๔) สมนฺตภาโวฯ อิธ ปนสฺส สมนฺตภาโว อโตฺถ อธิเปฺปโตฯ ตสฺมา นฺติ เอตฺถ อนวเสสํ สมนฺตโต เชตวนนฺติ อโตฺถฯ</p>


<p>ติ อาภาย ผริตฺวาฯ ติ สณฺหาย วาลุกายฯ ติ น ปติฎฺฐาติฯ นฺติ พฺรหฺมเทวตาย หิ ปถวิยํ ปติฎฺฐานกาเล อตฺตภาโว โอฬาริโก มาเปตุํ วฎฺฎติ ปถวี วา, ตสฺมา เอวมาหฯ ติ อิมินา ปุเพฺพ อุคฺคหิตพุทฺธวจนํ ทเสฺสติฯ นฺติ สชฺฌายมูฬฺหกา วาจา ปริหีนาเยว อเหสุํฯ ติ  อนิวโตฺต อนุกฺกณฺฐิโตฯ</p>


<p>ติ จกฺขุวิญฺญาเณน ทสฺสนสฺสฯ ติ จตูหิ ปจฺจเยหิ อุปฎฺฐานสฺสฯ นฺติ ทสวิธํ สีลํฯ ตญฺหิ ปญฺจสีลํ อุปาทาย อธิสีลนฺติ วุจฺจติฯ ติ อวิหพฺรหฺมโลเก นิพฺพโตฺตสฺมีติ ทเสฺสติฯ</p>


<h3>๖. กฎุวิยสุตฺตวณฺณนา</h3>
<p> ฉเฎฺฐ นฺติ คาวีนํ วิกฺกยฎฺฐาเน อุฎฺฐิตปิลกฺขสฺส สนฺติเกฯ นฺติ ฌานสุขาภาเวน ริตฺตสฺสาทํฯ นฺติ กามคุณสุขวเสน พาหิรสฺสาทํฯ นฺติ อุจฺฉิฎฺฐํฯ ติ โกธสงฺขาเตน วิสฺสคเนฺธนฯ นฺติ ตินฺตํฯ ติ กิเลสมกฺขิกาฯ ติ อุฎฺฐาย น อนุพนฺธิสฺสนฺติฯ ติ อนุพนฺธิตฺวา น ขาทิสฺสนฺติฯ ติ โสตาปโนฺน ชาโตฯ</p>


<p>ติ อุจฺฉิฎฺฐกโตฯ ติ ทูเร โหติฯ ติ ทุกฺขเสฺสว ภาคีฯ ติ จรติ คจฺฉติฯ ติ ทุปฺปโญฺญฯ อิมสฺมิํ สุเตฺต วฎฺฎเมว กถิตํ, คาถาสุ วฎฺฎวิวฎฺฎํ กถิตนฺติฯ สตฺตเม วฎฺฎเมว ภาสิตํฯ</p>


<h3>๘. ทุติยอนุรุทฺธสุตฺตวณฺณนา</h3>
<p> อฎฺฐเม   นฺติ อยํ เต นววิเธน วฑฺฒิตมาโนติ อโตฺถฯ นฺติ อิทํ ตว อุทฺธจฺจํ จิตฺตสฺส อุทฺธตภาโวฯ   นฺติ อิทํ ตว กุกฺกุจฺจํฯ</p>


<h3>๙. ปฎิจฺฉนฺนสุตฺตวณฺณนา</h3>
<p> นวเม ติ นิยฺยนฺติฯ ติ ปฎิจฺฉโนฺนว หุตฺวา นิยฺยาติฯ ติ เอตฺถ เอกโต อุภโต อตฺตโต สพฺพตฺถกโตติ จตุพฺพิธา วิวฎตา เวทิตพฺพาฯ ตตฺถ  นาม อสาธารณสิกฺขาปทํฯ  นาม สาธารณสิกฺขาปทํฯ  นาม ปฎิลทฺธธมฺมคุโณฯ  นาม เตปิฎกํ พุทฺธวจนํฯ</p>


<h3>๑๐. เลขสุตฺตวณฺณนา</h3>
<p> ทสเม นฺติ อภิกฺขณํ นิรนฺตรํฯ ติ คาเฬฺหน กกฺขเฬนฯ ติ ผรุสวจเนนฯ คาฬฺหํ กตฺวา ผรุสํ กตฺวา วุจฺจมาโนปีติ อโตฺถฯ ติ มนํ อนลฺลียเนฺตน อวฑฺฒเนฺตนฯ ติ ฆฎิยติเยวฯ ติ นิรนฺตโรว โหติฯ ติ เอกีภาวเมว คจฺฉติฯ เสสํ สพฺพตฺถ อุตฺตานเมวาติฯ</p>

</p>





