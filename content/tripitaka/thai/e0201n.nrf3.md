<h1>๔. สมาสกณฺฑ</h1>
<p>อถ  ยุตฺตตฺถานํ สฺยาทฺยนฺตปทานํ เอกตฺถีภาโว วุจฺจเตฯ เอกตฺถีภาโวติ จ อิธ สมาโส วุจฺจติฯ โส จ สมาโส ฉพฺพิโธ อพฺยยีภาโว, ตปฺปุริโส, กมฺมธารโย, ทิคุ, พหุพฺพีหิ, ทฺวโนฺทติฯ</p>


<h3>อพฺยยีภาวสมาส</h3>
<p>ตตฺถ อพฺยยีภาโว ปฐมํ วุจฺจเตฯ พฺยโย วุจฺจติ วิกาโร, นตฺถิ พฺยโย เอตสฺสาติ อพฺยโย, อพฺยโย หุตฺวา ภวตีติ  นานาลิงฺค, วิภตฺติ, วจเนสุ รูปวิการรหิโต หุตฺวา ภวตีติ อโตฺถ, สพฺพลิงฺค,-วิภตฺติ, วจเนสุปิ เยภุเยฺยน เอกรูเปน ปวตฺตตีติ วุตฺตํ โหติฯ</p>


<p>อพฺยยนฺติ วา อุปสคฺคนิปาตานํ เอว นามํ, อยํ ปน ปกติ อพฺยยํ น โหติ, อสเงฺขฺยหิ สห เอกตฺถตาวเสน อพฺยยํ โหติ, อิติ อนพฺยยมฺปิ อพฺยยํ ภวตีติ อพฺยยีภาโวฯ</p>


<p>  ฯ</p>


<p>อธิการสุตฺตมิทํฯ สฺยาทิ วุจฺจติ สฺยาทฺยนฺตปทํ, ‘สฺยาทินา’ติ สฺยาทฺยนฺตปเทน, เอโก อโตฺถ ยสฺส ตํ เอกตฺถํ, สฺยาทิปทํ สฺยาทิปเทน สห เอกตฺถํ โหตีติ อโตฺถฯ</p>


<p>เอตฺถ จ ‘สฺยาที’ติ วจเนน อุปสคฺค, นิปาเตหิ สทฺธิํ สพฺพานิ นามิกปทานิ นามปฎิรูปกานิ จ สงฺคณฺหาติ, ตฺยาทฺยนฺตปทานิ นิวเตฺตติฯ</p>


<p>ตตฺถ  นามปฎิรูปกานิ นาม ‘เยวาวนกธมฺมา’ อิจฺจาทีนิฯ ตถา สญฺญาสทฺทภาวํ ปตฺตานิ ‘‘อตฺถิปจฺจโย, นตฺถิปจฺจโย, อตฺถิขีรา พฺราหฺมณี, อญฺญาสิโกณฺฑโญฺญ, มกฺขลิโคสาโล’’ อิจฺจาทีสุ ‘อตฺถิ’ อิจฺจาทีนิฯ</p>


<p>‘เอกตฺถ’นฺติ เอเตน ทฺวนฺทสมาเสปิ ปทานํ เอกกตฺตุ, เอกกมฺมาทิภาเวน เอกตฺถีภาโว วุโตฺต โหตีติฯ</p>


<p>  ฯ</p>


<p>‘อสงฺขฺย’นฺติ อุปสคฺคปทํ นิปาตปทญฺจ วุจฺจติฯ ตํ ทฺวยมฺปิ หิ เอกตฺต, พหุตฺตสงฺขฺยํ ปฎิจฺจ รูปวิการรหิตตฺตา ‘อสงฺขฺย’นฺติ วุจฺจติฯ วิภตฺยเตฺถ, สมฺปตฺยเตฺถ, สมีปเตฺถ, สากลฺยเตฺถ, อภาวเตฺถ, ยถาเตฺถ, ปจฺฉาเตฺถ, ยุคปทเตฺถ ปวตฺตํ อสงฺขฺยํ นาม สฺยาทิปทํ อเญฺญน สฺยาทิปเทน สห เอกตฺถํ โหติฯ อยญฺจ สมาโส อนฺวตฺถวเสน ‘อสโงฺขฺย’ติ จ ‘อพฺยยีภาโว’ติ จ วุจฺจติฯ</p>


<p>วิภตฺยเตฺถ ตาว –</p>


<p>อธิตฺถิฯ เอตฺถ จ อธิโต สิ, ตสฺส ‘อสเงฺขฺยหิ สพฺพาส’นฺติ สุเตฺตน โลโป, อิตฺถิโต สุ, ‘อธิ อิตฺถีสู’ติ วากฺยํ, ตสฺส จ อตฺถํ กเถเนฺตน นิจฺจสมาสตฺตา อญฺญปเทน วิคฺคโห กาตโพฺพ ‘‘อิตฺถีสุ ปวตฺตา กถา’’ติ วา ‘‘อิตฺถีสุ ปวโตฺต วจนปโถ’’ติ วา ‘‘อิตฺถีสุ ปวตฺตํ วจน’’นฺติ วา, ตโต ปุริมสุเตฺตน เอกตฺถสญฺญา, อิมินา สุเตฺตน อสเงฺขฺยกตฺถสญฺญา จ กริยเต, เอกตฺถสญฺญาย ปน กตาย วากฺยตฺถาย ปยุตฺตานํ วิภตฺตีนํ อโตฺถ เอกตฺถปเทน วุโตฺต โหติ, ตทา วิภตฺติโย วุตฺตตฺถา นามฯ</p>


<p>อิทานิ  วุตฺตตฺถานํ อปฺปโยคารหตฺตา โลปวิธานมาหฯ</p>


<p>  ฯ</p>


<p>เอโก อโตฺถ เยสํ ตานิ เอกตฺถานิ, ‘อโตฺถ’ติ เจตฺถ ปทนฺตเร กตฺตุ, กมฺมาทิภาเวน วิเธโยฺย ปธานโตฺถ เอว เวทิตโพฺพฯ ตถา หิ ‘ราชปุโตฺต’ติ เอตฺถ ปุตฺตสทฺทโตฺถ เอว ตถาวิเธโยฺย โหติ, น ราชสทฺทโตฺถ, สพฺพญฺจ วจนวากฺยํ นาม วิเธยฺยเตฺถหิ เอว สิชฺฌติ, โน อญฺญถา, ยสฺมา จ ‘ราชปุโตฺต’ติ เอตํ ปุตฺตสทฺทตฺถเสฺสว นามํ โหติ, น ราชสทฺทตฺถสฺส, ตสฺมา เอโก ปธานภูโต ปุตฺตสทฺทโตฺถ เอว เตสํ ทฺวินฺนํ สทฺทานํ อโตฺถ นาม โหติ, น ราชสทฺทโตฺถติ, เอกตฺถานํ ภาโว เอกตฺถตา, เอกตฺถีภาโวติ วุตฺตํ โหติฯ โส ติวิโธ สมาโส, ตทฺธิโต, ธาตุปจฺจยโนฺต จาติฯ ติสฺสํ ติวิธายํ เอกตฺถตายํ สพฺพาสํ วุตฺตตฺถานํ สฺยาทิวิภตฺตีนํ โลโป โหตีติ อิมินา สุสฺส โลโปฯ พหุลาธิการตฺตา ปน อลุตฺตสมาโสปิ ทิสฺสติฯ</p>


<p>  ฯ</p>


<p>ตํ อสงฺขฺยํ นาม เอกตฺถํ นปุํสกํ โหตีติ อิมินา อธิตฺถีสทฺทสฺส นปุํสกภาวํ กตฺวา ตโต สฺยาทฺยุปฺปตฺติฯ</p>


<p>  ฯ</p>


<p>นปุํสกสฺส เอกตฺถสฺส รโสฺส โหติ สฺยาทีสุ วิภตฺตีสูติ อิมินา อีการสฺส รโสฺสฯ</p>


<p>  ฯ</p>


<p>ปุพฺพอมาทิ  นาม ปุพฺพปทตฺถปธานภูโต อสงฺขฺยสมาโส วุจฺจติ, ตโต ปราสํ สพฺพาสํ วิภตฺตีนํ โลโป โหติ, อาทิสเทฺทน เจตฺถ ปฐมาวิภตฺติปิ คยฺหติฯ อถ วา อมาทิ วุจฺจติ ตปฺปุริโส, ตโต ปุพฺพํ นาม อสงฺขฺยสมาโส, อิติ อมาทิโต ปุพฺพภูตา อสเงฺขฺยกตฺถา ปราสํ สพฺพาสํ วิภตฺตีนํ โลโป โหตีติ อิมินา อธิตฺถิสทฺทโต สพฺพวิภตฺตีนํ โลโปฯ</p>


<p>อธิตฺถิ ติฎฺฐติ, อิตฺถีสุ ปวตฺตา กถา ติฎฺฐตีติ อโตฺถฯ อธิตฺถิ ติฎฺฐนฺติ, อิตฺถีสุ ปวตฺตา กถาโย ติฎฺฐนฺตีติ อโตฺถฯ เอส นโย เสสวิภตฺตีสุ เสสวจเนสุ เสสลิเงฺคสุ จฯ เอวํ สพฺพลิเงฺคสุ สพฺพวิภตฺตีสุ สพฺพวจเนสุ จ เอเกเนว รูเปน ติฎฺฐติ, ตสฺมา อยํ สมาโส รูปวิการรหิตตฺตา ‘อพฺยยีภาโว’ติ วุจฺจติฯ</p>


<p>เอตฺถ จ วิภตฺยโตฺถ นาม ‘‘อธิตฺถิ, พหิคามํ, อุปริคงฺค’’ มิจฺจาทีสุ สมฺปตฺยาทีหิ วิเสสเตฺถหิ รหิโต เกวโล วิภตฺตีนํ อโตฺถ วุจฺจติฯ วิคฺคเห ปน ‘‘กถา, ปวตฺตา’’ อิจฺจาทีนิ สมาสสามตฺถิเยน วิทิตานิ อตฺถปทานิ นาม, อธิสทฺทสฺส อตฺถปทานีติปิ วทนฺติฯ เอวํ อธิกุมาริ, อธิวธุ, อธิชมฺพุอิจฺจาทิฯ</p>


<p>อตฺตนิ ปวโตฺต ธโมฺม, ปวตฺตา วาธมฺมาติ อเตฺถ วิภตฺตีนํ โลเป กเต อธิอตฺตสทฺทสฺส นปุํสกภาวํ กตฺวา ตโต สฺยาทฺยุปฺปตฺติ, ‘ปุพฺพสฺมามาทิโต’ติ สฺยาทีนํ โลเป สมฺปเตฺต –</p>


<p>  ฯ</p>


<p>อการนฺตมฺหา  อสเงฺขฺยกตฺถา ปรํ สพฺพาสํ วิภตฺตีนํ โลโป น โหติ, ปญฺจมีวชฺชิตานํ วิภตฺตีนํ อํ โหติฯ</p>


<p>อชฺฌตฺตํ ธโมฺม ชายติ, อชฺฌตฺตํ ธมฺมา ชายนฺติ, อชฺฌตฺตํ ธมฺมํ ปสฺสติ, อชฺฌตฺตํ ธเมฺม ปสฺสนฺติฯ</p>


<p>อปญฺจมิยาติ กิํ? อชฺฌตฺตา อเปติ, อชฺฌเตฺตหิ อเปติฯ</p>


<p>  ฯ</p>


<p>อการนฺตมฺหา อสเงฺขฺยกตฺถา ปรํ ตติยา, สตฺตมีนํ วิกเปฺปน อํ โหติฯ</p>


<p>อชฺฌตฺตํ ธเมฺมน วตฺตติ อชฺฌเตฺตน วา, อชฺฌตฺตํ ธเมฺมหิ วตฺตติ อชฺฌเตฺตหิ วา, อชฺฌตฺตํ ธมฺมสฺส เทติ, อชฺฌตฺตํ ธมฺมานํ เทติ, อชฺฌตฺตา ธมฺมา อเปติ, อชฺฌเตฺตหิ ธเมฺมหิ อเปติ, อชฺฌตฺตํ ธมฺมสฺส สนฺตกํ, อชฺฌตฺตํ ธมฺมานํ สนฺตกํ, อชฺฌตฺตํ ธเมฺม ติฎฺฐติ อชฺฌเตฺต วา, อชฺฌตฺตํ ธเมฺมสุ ติฎฺฐติ อชฺฌเตฺตสุ วาฯ เอตฺถ จ ‘อชฺฌตฺตํ ธโมฺม’ติ อชฺฌตฺตภูโต ธโมฺม, ‘อชฺฌตฺตํ ธมฺมา’ติ อชฺฌตฺตภูตา ธมฺมา อิจฺจาทินา อโตฺถ เวทิตโพฺพฯ อตฺตานํ อธิกิจฺจ ปวโตฺต ปวตฺตาติ วา วุเตฺตปิ อตฺตสฺส อาธารภาโว สิชฺฌติเยวฯ เอวํ อธิจิตฺตํ, อตฺตนิ วิสุํ วิสุํ ปวตฺตํ ปวตฺตานิ วา ปจฺจตฺตํฯ เอตฺถ จ ‘‘อชฺฌตฺตํ อภินิวิสิตฺวา อชฺฌตฺตํ วุฎฺฐาติ, พหิทฺธา อภินิวิสิตฺวา อชฺฌตฺตํ วุฎฺฐาตี’’ติ  ปาโฐ อตฺถิ, ตสฺมา ปญฺจมิยา อํภาววชฺชนํ อปฺปกตฺตาติ ทฎฺฐพฺพํฯ ‘‘อชฺฌตฺตา ธมฺมา, พหิทฺธา  ธมฺมา’’ติ  ปาโฐ อตฺถิ, ตสฺมา ปฐมาทีนมฺปิ วิกโปฺป ลพฺภตีติฯ</p>


<p>สมฺปตฺติอเตฺถ –</p>


<p>สมฺปนฺนํ พฺรหฺมํ สพฺรหฺมํ, ‘พฺรหฺม’นฺติ เวโท วุจฺจติฯ เอตฺถ จ ‘อกาเล สกตฺถสฺสา’ติ สุเตฺตน สหสทฺทสฺส สาเทโส, ภิกฺขานํ สมิทฺธิ สุภิกฺขํ, ‘สฺยาทีสุ รโสฺส’ติ สุเตฺตน กตนปุํสกสฺส รสฺสตฺตํฯ</p>


<p>สมีเป –</p>


<p>นครสฺส สมีปํ อุปนครํ, กุมฺภสฺส สมีปํ อุปกุมฺภํ, มณิกาย สมีปํ อุปมณิกํ, วธุยา สมีปํ อุปวธุ, คุนฺนํ สมีปํ อุปคุ, ‘โคสฺสู’ติ สุเตฺตน โอสฺส อุตฺตํฯ</p>


<p>สากเลฺย –</p>


<p>ติเณน สห สกลํ สติณํ, ติเณน สทฺธิํ สกลํ วตฺถุํ อโชฺฌหรตีติ อโตฺถฯ สหสทฺทสฺส สาเทโสฯ</p>


<p>อภาเว –</p>


<p>มกฺขิกานํ อภาโว นิมฺมกฺขิกํ, ทรถานํ อภาโว นิทฺทรถํ, ภิกฺขานํ อภาโว ทุพฺภิกฺขํ, อภาวโตฺถปิ ทุสโทฺท อตฺถิฯ ยถา? ทุสฺสีโล ทุปฺปโญฺญติฯ เอตฺถ จ ‘สมฺปนฺนํ พฺรหฺม’นฺติอาทินา สทฺทพฺยากรเณสุ อตฺถวจนํ สทฺทตฺถวิภาวนมตฺตํฯ สุตฺตเนฺตสุ ปน อิเมสํ ปทานํ ยุตฺตํ อภิเธยฺยตฺถํ ญตฺวา ตทนุรูปํ อตฺถวจนมฺปิ เวทิตพฺพํฯ</p>


<p>ยถาสทฺทเตฺถ –</p>


<p>รูปสฺส สภาวสฺส โยคฺยํ อนุรูปํ, อตฺตานํ อตฺตานํ ปฎิจฺจ ปวตฺตํ ปจฺจตฺตํ, อฑฺฒมาสํ อฑฺฒมาสํ อนุคตํ อนฺวฑฺฒมาสํ, ฆรํ ฆรํ อนุคตํ อนุฆรํ, วสฺสํ วสฺสํ อนุคตํ อนุวสฺสํ, เชฎฺฐานํ  อนุปุพฺพํ อนุเชฎฺฐํ, สตฺติยา อนุรูปํ ยถาสตฺติ, พลสฺส อนุรูปํ ยถาพลํ, กมสฺส อนุรูปํ ยถากฺกมํฯ เอวํ ยถาสงฺขฺยํ, ยถาลาภํฯ โสตสฺส ปฎิโลมํ ปฎิโสตํ, ปฎิวาตํ, ปฎิสทฺทํฯ</p>


<p>ปจฺฉาปทเตฺถ –</p>


<p>รถสฺส ปจฺฉา อนุรถํฯ</p>


<p>ยุคภูโต ปทโตฺถ ยุคปทโตฺถ, สหภาวีอตฺถทฺวยเสฺสตํ นามํฯ ตตฺถ อสนิผเลน สห ปวตฺตํ จกฺกํ สจกฺกํ, คทาวุเธน ยุคฬปวตฺตํ วาสุเทวสฺส จกฺกาวุธนฺติปิ วทนฺติ , สหสฺส สตฺตํฯ</p>


<p>  ฯ</p>


<p>ตุลฺยโต อญฺญสฺมิํ อเตฺถ ปวโตฺต ยถาสโทฺท สฺยาทินา สห เอกโตฺถ โหติ ฯ</p>


<p>ยถาสตฺติ, ยถาพลํ, ยถากฺกมํ, เย เย วุฑฺฒา ยถาวุฑฺฒํ, วุฑฺฒานํ ปฎิปาฎิ วา ยถาวุฑฺฒํฯ</p>


<p>นตุเลฺยติ กิํ? ยถา เทวทโตฺต, ตถา ยญฺญทโตฺตฯ</p>


<p>  ฯ</p>


<p>อวธารณํ วุจฺจติ ปริจฺฉินฺทนํ, อวธารเณ ปวโตฺต ยาวสโทฺท สฺยาทินา สห เอกโตฺถ ภวติฯ</p>


<p>ยตฺตกํ  อโตฺถ วตฺตตีติ ยาวทตฺถํ, ทาคโมฯ ยตฺตกํ ชีโว วตฺตตีติ ยาวชีวํ, ยตฺตกํ อายุ วตฺตตีติ ยาวตายุกํ, ตการ, กการา อาคมาฯ</p>


<p>  ฯ</p>


<p>ปริ, อป, อาอิจฺจาทโย สทฺทา ปญฺจมฺยเนฺตน สฺยาทินา สห เอกตฺถา ภวนฺติ วาฯ</p>


<p>ปพฺพตโต ปริ สมนฺตา วสฺสีติ เทโว ปริปพฺพตํ ปริปพฺพตา วา, ปพฺพตํ วเชฺชตฺวา วสฺสีติ อโตฺถฯ ปพฺพตโต พหิทฺธา อปปพฺพตํ อปปพฺพตา วา, ปาฎลิปุตฺตโต พหิทฺธา วสฺสีติ เทโว อาปาฎลิปุตฺตํ อาปาฎลิปุตฺตา วา, อากุมาเรหิ กจฺจายนสฺส ยโส วตฺตตีติ อากุมารํ อากุมารา วา, อาภวคฺคา ภควโต ยโส วตฺตตีติ อาภวคฺคํ อาภวคฺคา วา, อาปาณโกฎิยา สรณคมนํ วตฺตตีติ อาปาณโกฎิกํ, กาคโมฯ คามโต พหิ พหิคามํ พหิคามา วา, เอวํ พหินครํ, พหิเลณํ, ปพฺพตโต ติโร ติโรปพฺพตํ ติโรปพฺพตา วา, เอวํ ติโรปาการํ, ติโรกุฎฺฎํฯ เอตฺถ จ ‘ติโร’ติ ปรภาโค วุจฺจติฯ ภตฺตมฺหา ปุเร ปุเรภตฺตํ ปุเรภตฺตา วา, อรุณมฺหา ปุเร ปุรารุณํ ปุรารุณา วา, ภตฺตสฺส ปจฺฉา ปจฺฉาภตฺตํ ปจฺฉาภตฺตา วาฯ</p>


<p>  ฯ</p>


<p>สมีเป อายาเม จ ปวโตฺต อนุสโทฺท สฺยาทินา สห เอกโตฺถ ภวติ วาฯ</p>


<p>วนสฺส สมีปํ อนุวนํ, อสนิ อนุวนํ คตา, คงฺคํ อนุยาตา อนุคงฺคํ, พาราณสีฯ</p>


<p>    ฯ</p>


<p>โอราทโย สทฺทา ฉฎฺฐียเนฺตน สฺยาทินา สห เอกตฺถา ภวนฺติ วาฯ</p>


<p>เอตฺถ จ โอเร, ปาเร, มเชฺฌสเทฺทสุ ‘ตทมินาทีนี’ติ สุเตฺตน เอกาโร, คงฺคาย โอรํ โอเรคงฺคํ, สิขรสฺส อุปริ อุปริสิขรํฯ เอวํ อุปริปาสาทํ, อุปริมญฺจํ, อุปริปพฺพตํ, โสตสฺส ปฎิโลมํ ปฎิโสตํฯ เอวํ ปฎิวาตํ, ยมุนาย ปารํ ปาเรยมุนํ, คงฺคาย มชฺฌํ มเชฺฌคงฺคํ, ปาสาทสฺส เหฎฺฐา เหฎฺฐาปาสาทํ, เหฎฺฐามญฺจํ, คงฺคาย อุทฺธํ อุทฺธํคงฺคํ, คงฺคาย อโธ อโธคงฺคํ, ปาสาทสฺส อโนฺต อโนฺตปาสาทํฯ เอวํ อโนฺตคามํ, อโนฺตนครํ, อโนฺตวสฺสํฯ</p>


<p>วาติ กิํ? คงฺคาโอรํ, มเชฺฌสมุทฺทสฺมิํ อิจฺจาทิฯ</p>


<p>  ฯ</p>


<p>ติฎฺฐคุอิจฺจาทีนิ อสเงฺขฺยกเตฺถ สิชฺฌนฺติฯ</p>


<p>ติฎฺฐนฺติ คาโว ยสฺมิํ กาเล ติฎฺฐคุ, วหนฺติ คาโวยสฺมิํ กาเล วหคุ, ‘โคสฺสู’ติ สุเตฺตน โอสฺส อุตฺตํฯ อายติํ ยโว ยสฺมิํ กาเลติ อายติยโว, ขเล ยโว ยสฺมิํ กาเลติ ขเลยวํฯ ปุพฺพปเท วิภตฺติอโลโปฯ ลุนา ยวา ยสฺมิํ กาเลติ ลุนยวํ, เอตฺถ ‘ลุนา’ติ ลาวิตา, ลุยมานา ยวา ยสฺมินฺติ ลุยมานยวํ อิจฺจาทิฯ</p>


<p>ตถา ปาโต นหานํ ยสฺมิํ กาเลติ ปาตนหานํฯ เอวํ สายนหานํ, ปาโต กมฺมกรณกาโล ยสฺมินฺติ  ปาตกาลํฯ เอวํ สายกาลํ, ปาโต วสฺสติ เมโฆ ยสฺมินฺติ ปาตเมฆํฯ เอวํ สายเมฆํ, ปาโต คนฺตโพฺพ มโคฺค ยสฺมินฺติ ปาตมคฺคํฯ เอวํ สายมคฺคํ อิจฺจาทิฯ มหาวุตฺตินา ปาโตสทฺทสฺส ปาตตฺตํฯ เอตฺถ จ ‘ติฎฺฐคุ’ อิจฺจาทีนิ วิคฺคหตฺถวเสน อญฺญปทเตฺถ สิทฺธานิ วิย ทิสฺสนฺติ, อญฺญปทสฺส ปน ลิงฺคาทีนํ วเสน เตสํ รูปวิกาโร นาม นตฺถิ, ตสฺมา อพฺยยรูปตฺตา อิธ คหิตานิ, สพฺพเญฺจตํ อสงฺขฺยสมาสปทํ นาม นปุํสกํ เอว โหติ, รสฺสนฺตเมว โหติฯ สพฺพวิภตฺตีนญฺจ อการนฺตมฺหา พหุลํ อํ โหติ, อิการุการเนฺตหิ โลโป โหติฯ</p>

</p>


<h3>ตปฺปุริสสมาส</h3>
<h3>ทุติยาตปฺปุริส</h3>
<p>อถ อมาทิสมาโส วุจฺจเต, โส ตปฺปุริโสติ จ วุจฺจติฯ ตสฺส ปุริโส ตปฺปุริโส, ตปฺปุริสสเทฺทน สทิสตฺตา อยํ สมาโส ติ วุจฺจติฯ ยถา หิ ตปฺปุริสสโทฺท วิเสสนปทตฺถํ ชหิตฺวา วิเสสฺยปทเตฺถ ติฎฺฐติ, เอวํ อยํ สมาโสปีติฯ</p>


<p>  ฯ</p>


<p>อมาทิวิภตฺติยุตฺตํ สฺยาทฺยนฺตปทํ ปฐมเนฺตน สฺยาทฺยนฺตปเทน สห เอกตฺถํ ภวติ, อยญฺจ สมาโส อนฺวตฺถวเสน ‘‘อมาทิสมาโส’’ติ จ ‘‘ตปฺปุริสสมาโส’’ติ จ วุจฺจติฯ อิมินา อมาทิสหิตสฺส วากฺยสฺส อมาเทกตฺถสญฺญํ กตฺวา วุตฺตตฺถานํ วิภตฺตีนํ โลโป, ตโต เอกตฺถปทเนฺต สฺยาทฺยุปฺปตฺติ โหติฯ</p>


<p>โส  ปน สมาโส ทุติยาตปฺปุริโส, ตติยาตปฺปุริโส, จตุตฺถีตปฺปุริโส, ปญฺจมีตปฺปุริโส, ฉฎฺฐีตปฺปุริโส, สตฺตมีตปฺปุริโสติ ฉพฺพิโธฯ เอกเมกสฺมิเญฺจตฺถ ‘‘นิจฺจสมาโส, อนิจฺจสมาโส’’ติ จ ‘‘ลุตฺตสมาโส, อลุตฺตสมาโส’’ติ จ ทุวิโธฯ</p>


<p>ตตฺถ ทุติยาตปฺปุริโส กตฺตุวาจเกสุ คต, นิสฺสิต,-อตีต, อติกฺกนฺต, ปตฺต, อาปนฺนอิจฺจาทีสุ ปเรสุ โหติฯ</p>


<p>คามํ คโตติ คามคโต คามํ คโต วาฯ เอวํ อรญฺญคโต, ภูมิคโต, ราชานํ นิสฺสิโตติ ราชนิสฺสิโตฯ เอวํ อตฺถนิสฺสิโต, ธมฺมนิสฺสิโตฯ ภวํ อตีโต ภวาตีโตฯ เอวํ ภยาตีโต, กาลาตีโต, ขณาตีโต, ปมาณํ อติกฺกโนฺตติ ปมาณาติกฺกโนฺต, สุขํ ปโตฺตติ สุขปฺปโตฺตฯ เอวํ ทุกฺขปฺปโตฺต, โสตํ อาปโนฺนติ โสตาปโนฺนฯ เอวํ นิโรธสมาปโนฺน, อทฺธานมคฺคํ ปฎิปโนฺนติ อทฺธานมคฺคปฺปฎิปโนฺน, รุกฺขํ อารูโฬฺหติ รุกฺขารูโฬฺห, รถารูโฬฺห, โอฆํ ติโณฺณติ โอฆติโณฺณ โอฆํ ติโณฺณ วา อิจฺจาทิฯ</p>


<p>กมฺมุปปทวิหิเตหิ กิตนฺตปเทหิ ปน นิจฺจสมาโสเยว, กุมฺภํ กโรตีติ กุมฺภกาโร, รถกาโร, ปตฺตํ คณฺหาตีติ ปตฺตคฺคาโห, อตฺถํ กาเมตีติ อตฺถกาโม, ธมฺมกาโม, วินยํ ธาเรตีติ วินยธโร, ธมฺมธโร, พฺรหฺมํ จรติ สีเลนาติ พฺรหฺมจารี, ภวปารํ คจฺฉติ สีเลนาติ ภวปารคู, สพฺพํ ชานาตีติ สพฺพญฺญู, อตฺถญฺญู, ธมฺมญฺญูอิจฺจาทิฯ</p>


<p>พหุลาธิการตฺตา ต, ตวนฺตุ, ตาวี, อนฺต, มาน, ตุน, ตฺวาน, ตฺวา, ตุํ, ตเวปจฺจยเนฺตสุ ปเรสุ สมาโส น โหติ, วสฺสํ วุโตฺถ, โอทนํ ภุโตฺต, โอทนํ ภุตฺตวา, โอทนํ ภุตฺตาวี, ธมฺมํ สุณโนฺต, ธมฺมํ สุณมาโน  ธมฺมํ โสตุน, ธมฺมํ สุตฺวาน, ธมฺมํ สุตฺวา, ธมฺมํ โสตุํ, ธมฺมํ โสตเวฯ</p>

</p>


<h3>ตติยาตปฺปุริส</h3>
<p>ตติยาตปฺปุริโส กมฺมวาจเกสุ กิตเนฺตสุ จ สมฺปนฺน, สหคตาทีสุ จ ปุพฺพ, สทิส, สม, อูนตฺถ, กลห, นิปุณ,-มิสฺสก, สขิลาทีสุ จ ปเรสุ โหติฯ</p>


<p>พุเทฺธน ภาสิโต พุทฺธภาสิโตฯ เอวํ พุทฺธเทสิโต, พุทฺธปญฺญโตฺต, พุทฺธรกฺขิโต, สตฺถารา วณฺณิโต สตฺถุวณฺณิโต, วิญฺญูหิ ครหิโต วิญฺญุครหิโต, วิญฺญุปสโตฺถ, อิสฺสเรน กตํ อิสฺสรกตํ, อตฺตนา กตํ สยํกตํ, ปเรหิ กตํ ปรํกตํ, พินฺทาคโมฯ สุเกหิ อาหฎํ สุกาหฎํ, รญฺญา หโต ราชหโต, โรเคน ปีฬิโต โรคปีฬิโต, อคฺคินา ทโฑฺฒ อคฺคิทโฑฺฒ, สเปฺปน ทโฎฺฐ สปฺปทโฎฺฐ, สเลฺลน วิโทฺธ สลฺลวิโทฺธ, อิจฺฉาย อปกโต อภิภูโต อิจฺฉาปกโตฯ</p>


<p>สีเลน สมฺปโนฺน สีลสมฺปโนฺนฯ เอวํ สุขสหคตํ, ญาณสมฺปยุตฺตํ, มิตฺตสํสโคฺค, ปิยสมฺปโยโค, ปิยวิปฺปโยโค, ชาติยา อโนฺธ ชจฺจโนฺธ, คุณหีโน, คุณวุโฑฺฒ, จตุวเคฺคน สเงฺฆน กรณียํ กมฺมํ จตุวคฺคกรณียํฯ เอวํ ปญฺจวคฺคกรณียํ, กาเกหิ เปยฺยา กากเปยฺยา, นทีฯ</p>


<p>เอกกฺขเรสุ ปรปเทสุ นิจฺจสมาโส, อุเรน คจฺฉตีติ อุรโค, ปาเทน ปิวตีติ ปาทโป อิจฺจาทิฯ</p>


<p>กฺวจิ มเชฺฌปทโลโป, คุเฬน สํสโฎฺฐ โอทโน คุโฬทโนฯ เอวํ ขีโรทโน, อเสฺสน ยุโตฺต รโถ อสฺสรโถฯ เอวํ อาชญฺญรโถ, มเคฺคน สมฺปยุตฺตํ จิตฺตํ มคฺคจิตฺตํ , ชมฺพุยา ปญฺญาโต ทีโป ชมฺพุทีโป, เอเกน อธิกา ทส เอกาทส อิจฺจาทิฯ</p>


<p>ปุพฺพาทีสุ – มาเสน ปุโพฺพ มาสปุโพฺพ, มาตรา สทิโส มาตุสทิโสฯ เอวํ มาตุสโม, ปิตุสโม, เอเกน อูนา วีสติ เอกูนวีสติ, สีเลน วิกโล สีลวิกโล, อสินา กลโห อสิกลโห, วาจาย นิปุโณ วาจานิปุโณฯ เอวํ ยาวกาลิกสมฺมิสฺสํ, วาจาสขิโล, สตฺถารา สทิโส สตฺถุกโปฺป, ปุเญฺญน อโตฺถ ปุญฺญโตฺถ, ปุเญฺญน อตฺถิโก ปุญฺญตฺถิโกฯ เอวํ เสยฺยตฺถิโก, มหคฺฆตฺถิโก, คุเณน อธิโก คุณาธิโก อิจฺจาทิฯ</p>


<p>พหุลาธิการา กฺวจิ สมาโส น โหติ, ผรสุนา ฉินฺนํ, กาเกหิ ปาตพฺพา, ทสฺสเนน ปหาตพฺพา ธมฺมา, ภาวนาย ปหาตพฺพา ธมฺมา อิจฺจาทิฯ</p>

</p>


<h3>จตุตฺถีตปฺปุริส</h3>
<p>จตุตฺถีตปฺปุริโส ตทเตฺถ วา อตฺถ, หิต, เทยฺยาทีสุ วา ปเรสุ โหติฯ</p>


<p>กถินสฺส ทุสฺสํ กถินทุสฺสํ, กถินตฺถาย อาภฎํ ทุสฺสนฺติ อโตฺถฯ เอวํ กถินจีวรํ, กถินาย ทุสฺสํ, กถินาย จีวรนฺติปิ ยุชฺชติ, กถินตฺถารายาติ อโตฺถฯ จีวราย ทุสฺสํ จีวรทุสฺสํฯ เอวํ จีวรมูลํ , สงฺฆสฺส อาภฎํ ภตฺตํ สงฺฆภตฺตํ, สงฺฆตฺถาย วา ปฎิยตฺตํ ภตฺตํ สงฺฆภตฺตํฯ เอวํ อาคนฺตุกภตฺตํ, คมิกภตฺตํ, คิลานภตฺตํฯ</p>


<p>สงฺฆสฺส  อโตฺถ สงฺฆโตฺถ, โลกสฺส หิโต โลกหิโต, พุทฺธสฺส เทยฺยํ พุทฺธเทยฺยํ, พุทฺธสฺส ปณาโม พุทฺธปฺปณาโมฯ เอวํ พุทฺธโถมนา, พุทฺธุปฎฺฐานํ, สุตฺตสฺส อนุโลมํ สุตฺตานุโลมํฯ เอวํ สุตฺตานุรูปํ, สุตฺตานุกูลํ, สุตฺตานุคุณํ, ฐานสฺส อรหํ ฐานารหํ, รโญฺญ อรหํ ราชารหํฯ เอวํ ราชคฺฆํ, ราชเทยฺยํ, กตฺตุํ กาเมตีติ กตฺตุกาโมฯ เอวํ คนฺตุกาโม, กเถตุกาโม, ทฎฺฐุกาโม, โสตุกาโมฯ เอตฺถ จ ตุมนฺตสฺส อสงฺขฺยตฺตา ‘อสเงฺขฺยหิ สพฺพาส’นฺติ ตโต นิจฺจํ จตุตฺถีโลโป โหติ, สมาเส กเต นิจฺจํ นิคฺคหีตโลโป จฯ ‘‘สงฺฆสฺส ทาตพฺพํ, สงฺฆสฺส ทาตุํ’’ อิจฺจาทีสุ สมาโส น โหติฯ</p>

</p>


<h3>ปญฺจมีตปฺปุริส</h3>
<p>ปญฺจมีตปฺปุริโส อปคมน, ภย, วิรติ, โมจนาทิอเตฺถสุ ปเรสุ โหติฯ</p>


<p>เมถุนา อเปโตติ เมถุนาเปโต, ปลาสโต อปคโตติ ปลาสาปคโต, นครมฺหา นิคฺคโตติ นครนิคฺคโต, ปิณฺฑปาตโต ปฎิกฺกโนฺตติ ปิณฺฑปาตปฺปฎิกฺกโนฺตฯ เอวํ คามนิกฺขโนฺต, รุกฺขปติโต, สาสนมฺหา จุโตติ สาสนจุโต, อาปตฺติยา วุฎฺฐานํ อาปตฺติวุฎฺฐานํ, อุทกโต อุคฺคโต อุทกุคฺคโต, ภวโต นิสฺสโฎ ภวนิสฺสโฎ, ขนฺธสงฺคหโต นิสฺสฎนฺติ ขนฺธสงฺคหนิสฺสฎํ, โจรมฺหา ภีโตติ โจรภีโต, ปาปโต ภายติ สีเลนาติ ปาปภีรุโก, ปาปโต ชิคุจฺฉติ สีเลนาติ ปาปชิคุจฺฉี, วฎฺฎโต นิพฺพินฺทตีติ วฎฺฎนิพฺพิโนฺน, กายทุจฺจริตโต วิรติ กายทุจฺจริตวิรติฯ เอวํ วจีทุจฺจริตวิรติ, พนฺธนา มุโตฺต พนฺธนมุโตฺตฯ เอวํ พนฺธนโมโกฺข, กมฺมโต สมุฎฺฐิตํ กมฺมสมุฎฺฐิตํ ฯ เอวํ กมฺมชาตํ, กมฺมสมฺภูตํ, กมฺมนิพฺพตฺตํ, โลกโต อโคฺค โลกโคฺคฯ เอวํ โลกเชโฎฺฐ, โลกุตฺตโม, สเพฺพหิ เชโฎฺฐ สพฺพเชโฎฺฐ, สเพฺพหิ กนิโฎฺฐ สพฺพกนิโฎฺฐฯ เอวํ สพฺพหีโน, สพฺพปจฺฉิโม, อุกฺกฎฺฐโต อุกฺกโฎฺฐติ อุกฺกฎฺฐุกฺกโฎฺฐ, โอมกโต โอมโกติ โอมโกมโกฯ</p>


<p>กฺวจิ นิจฺจสมาโส โหติ, มาติโต ชาโต มาตุโชฯ เอวํ ปิตุโช, กมฺมชํ, จิตฺตชํ, อุตุชํ อิจฺจาทิฯ</p>

</p>


<h3>ฉฎฺฐีตปฺปุริส</h3>
<p>รโญฺญ ปุโตฺต ราชปุโตฺตฯ เอวํ ราชปุริโส, พุทฺธสาวโก, สมุทฺทโฆโส, ธญฺญานํ ราสิ ธญฺญราสิ, มตฺติกาย ปโตฺตติ มตฺติกาปโตฺต, วิการสมฺพเนฺธ ฉฎฺฐี, มตฺติกามยปโตฺตติ อโตฺถฯ เอวํ สุวณฺณกฎาหํ, สุวณฺณภาชนํ, ปานียสฺส ถาลกํ ปานียถาลกํฯ</p>


<p>สมาสมเชฺฌ อี, อูนํ พหุลํ รสฺสตฺตํ, ทณฺฑิโน กุลํ ทณฺฑิกุลํ, หตฺถิปทํ, อิตฺถิรูปํ, นทิกูลํ, นทิตีรํ, ภิกฺขุนีนํ สโงฺฆ ภิกฺขุนิสโงฺฆ, ชมฺพุยา สาขา ชมฺพุสาขา อิจฺจาทิฯ</p>


<p>อนฺต, มาน, นิทฺธารณิย, ปูรณ, ภาว, สุหิตเตฺถหิ สมาโส น โหติ, มมํ อนุกุพฺพโนฺต, มมํ อนุกุรุมาโน, คุนฺนํ กณฺหา สมฺปนฺนขีรตมาฯ วิภตฺตาวธิฉฎฺฐิยา ปน โหติเยว, นรานํ อุตฺตโม นรุตฺตโม, นรเสโฎฺฐ, นรวโร, คณานํ อุตฺตโม คณุตฺตโม, ทฺวิปทานํ อุตฺตโม ทฺวิปทุตฺตโม อิจฺจาทิฯ สิสฺสานํ ปญฺจโม สิโสฺส, กปฺปสฺส ตติโย ภาโค, ปกฺขสฺส อฎฺฐมี, ปฎสฺส สุกฺกตา, รูปสฺส ลหุตา, รูปสฺส  มุทุตา, รูปสฺส กมฺมญฺญตาฯ กฺวจิ โหติ, กายลหุตา, จิตฺตลหุตา, พุทฺธสุพุทฺธตาฯ ธมฺมสุธมฺมตา, ผลานํ สุหิโต, ผลานํ ติโตฺต, ผลานํ อสิโต, กรณเตฺถ ฉฎฺฐีฯ</p>


<p>‘‘ภโฎ รโญฺญ ปุโตฺต เทวทตฺตสฺสา’’ติ เอตฺถ ‘ราชปุโตฺต’ติ น โหติ อญฺญมญฺญานเปกฺขตฺตาฯ ‘‘เทวทตฺตสฺส กณฺหา ทนฺตา’’ติ เอตฺถ ‘เทวทตฺตกณฺหทนฺตา’ติ น โหติ อญฺญสาเปกฺขตฺตา ฯ อญฺญสาเปกฺขเตฺตปิ นิจฺจํ สมฺพนฺธีเปกฺขสทฺทานํ สมาโส โหติ วาเกฺย วิย สมาเสปิ สมฺพนฺธสฺส วิทิตตฺตาฯ วุตฺตญฺจ ‘‘สติปิ สาเปกฺขเตฺต คมกตฺตา สมาโส โหตี’’ติ , เทวทตฺตคุรุกุลํ, ราชทาสีปุโตฺต, เทวทาสีปุโตฺต อิจฺจาทิฯ ตตฺถ เทวทตฺตสฺส คุรุ เทวทตฺตคุรุ, ตสฺส กุลํ เทวทตฺตคุรุกุลนฺติ วิคฺคโหฯ คุรุโน กุลํ คุรุกุลํ, เทวทตฺตสฺส คุรุกุลํ เทวทตฺตคุรุกุลนฺติปิ วทนฺติฯ ‘‘รโญฺญ มาคธสฺส พิมฺพิสารสฺส ปุโตฺต’’ติ เอตฺถปิ อญฺญสาเปกฺขตฺตา ‘พิมฺพิสารปุโตฺต’ติ น โหติ, รโญฺญ โค จ อโสฺส จ ปุริโส จาติ อเตฺถ ‘ราชควสฺสปุริสา’ติ โหติ ทฺวนฺทโต ปุพฺพปทสฺส ทฺวนฺทปเทหิปิ ปเจฺจกํ สมฺพนฺธสฺส วิทิตตฺตาฯ ตถา ทฺวนฺทโต ปรปทสฺสปิ, นรานญฺจ เทวานญฺจ สารถิ นรเทวสารถิฯ</p>

</p>


<h3>สตฺตมีตปฺปุริส</h3>
<p>สตฺตมีตปฺปุริเส รูเป สญฺญา รูปสญฺญาฯ เอตฺถ จ การกานํ กฺริยาสาธนลกฺขณตฺตา กฺริยาปเทเหว สมฺพโนฺธ โหติ, ตสฺมา อกฺริยวาจเกน ปรปเทน สทฺธิํ สมาเส ชาเต มเชฺฌ อนุรูปํ กฺริยาปทํ วิญฺญายติ, ยถา  ‘อเสฺสน ยุโตฺต รโถ อสฺสรโถ’ อิติ ‘รูเป สญฺญา’ติ รูเป อุปฺปนฺนา สญฺญาติ อโตฺถฯ จกฺขุสฺมิํ วิญฺญาณํ จกฺขุวิญฺญาณํ, ธเมฺม รโต ธมฺมรโตฯ เอวํ ธมฺมรุจิ, ธมฺมคารโว, ทาเน อชฺฌาสโย ทานชฺฌาสโยฯ เอวํ ทานาธิมุตฺติ, วเฎฺฎ ภยํ วฎฺฎภยํ, วฎฺฎทุกฺขํ, คาเม สูกโร คามสูกโร, วนมหิํโส, สมุทฺทมโจฺฉ, อิตฺถีสุ ธุโตฺต อิตฺถิธุโตฺต, อิตฺถิโสโณฺฑฯ</p>


<p>อุปปทกิตเนฺตสุ นิจฺจสมาโส , วเน จรตีติ วนจโร, กามาวจโร, กุจฺฉิมฺหิ สยตีติ กุจฺฉิสฺสโย, คเพฺภ เสตีติ คพฺภเสโยฺย, ถเล ติฎฺฐตีติ ถลโฎฺฐ, ชลโฎฺฐ, ปพฺพตโฎฺฐ, ปเงฺก ชาตํ ปงฺกชํฯ เอวํ อตฺรโช, เขตฺรโช อิจฺจาทิฯ อิธ น โหติ , โภชเน มตฺตญฺญุตา, อินฺทฺริเยสุ คุตฺตทฺวาโร, อาสเน นิสิโนฺน, อาสเน นิสีทิตพฺพํฯ</p>

</p>


<h3>ลุตฺตตปฺปุริส</h3>
<p>ตปฺปุริสปทานํ มหาวุตฺติสุเตฺตน กฺวจิ วิปลฺลาโสฯ</p>


<p>อุปริคงฺคา, เหฎฺฐานที, อโนฺตวิหาโร, อโนฺตสมาปตฺติ, หํสานํ ราชา ราชหํโส หํสราชา วา, มาสสฺส อฑฺฒํ อฑฺฒมาสํ, กหาปณสฺส อฑฺฒํ อฑฺฒกหาปณํ, อฑฺฒมาสํ, รตฺติยา อฑฺฒํ อฑฺฒรตฺตํฯ เอวํ ปุพฺพรตฺตํ, ปรรตฺตํ, อิสฺส อตฺตํฯ กายสฺส ปุพฺพภาโค ปุพฺพกาโย, ปรกาโย, อหสฺส ปุโพฺพ ปุพฺพโณฺห, มชฺฌโณฺห, สายโนฺห, ปุเพฺพทิโฎฺฐ ทิฎฺฐปุโพฺพ, ตถาคตํ ทิฎฺฐปุโพฺพ เถโร, ตถาคโต ทิฎฺฐปุโพฺพ เถเรน อิจฺจาทิฯ</p>

</p>


<h3>อลุตฺตตปฺปุริส</h3>
<p>อิทานิ  อลุตฺตตปฺปุริสา วุจฺจเนฺตฯ</p>


<p>ทีปงฺกโร, ปภงฺกโร, อมตนฺทโท, ปุรินฺทโท, เวสฺสนฺตโร, อตฺตนฺตโป, ปรนฺตโป, รณญฺชโห, ชุตินฺธโร, วิชฺชนฺธโร, ทสฺสเนนปหาตพฺพธโมฺม, กุโตโช, ตโตโช, อิโตโช, ภยโต อุปฎฺฐานํ ภยตุปฎฺฐานํ, กฎตฺตากมฺมํ, กฎตฺตารูปํ, ปรสฺสปทํ, อตฺตโนปทํ, เทวานมิโนฺท, เทวานํปิยติโสฺส, ควมฺปติเตฺถโร, ปุเพฺพนิวาโส, มเชฺฌกลฺยาณํ, ทูเรรูปํ, สนฺติเกรูปํ, ทูเรนิทานํ, สนฺติเกนิทานํ, อเนฺตวาสิโก, ชเนสุโต, กาเมสุมิจฺฉาจาโร อิจฺจาทิ ฯ</p>

</p>


<p>สโพฺพ จายํ อมาทิตปฺปุริโส อภิเธยฺยวจโน ปรปทลิโงฺค จฯ</p>

</p>


<h3>กมฺมธารยสมาส</h3>
<p>อถ กมฺมธารยสญฺญิโต ปฐมาตปฺปุริโส วุจฺจเตฯ</p>


<p>กมฺมมิว ทฺวยํ ธาเรตีติ ฯ ยถา กมฺมํ กฺริยญฺจ ปโยชนญฺจ ทฺวยํ ธาเรติ กเมฺม สติ ตสฺส ทฺวยสฺส สมฺภวโต, ตถา อยํ สมาโส เอกสฺส อตฺถสฺส เทฺว นามานิ ธาเรติ อิมสฺมิํ สมาเส สติ เอกตฺถโชตกสฺส นามทฺวยสฺส สมฺภวโตติ ฯ</p>


<p>อปิ จ กตฺตพฺพนฺติ กมฺมํ, ธาเรตพฺพนฺติ ธาริยํ, กมฺมญฺจ ตํ ธาริยญฺจาติ กมฺมธาริยํ, ยํกิญฺจิ หิตกมฺมํ, กมฺมธาริยสทฺทสทิสตฺตา  สโพฺพ จายํ สมาโส ติ วุจฺจติ อิสฺส อตฺตํ กตฺวาฯ ยถา หิ กมฺมธาริยสโทฺท เอกสฺส อตฺถสฺส เทฺว นามานิ ธาเรติ, ตถา อยํ สมาโสปีติฯ โส เอว อุตฺตรปทตฺถปธานตาสงฺขาเตน ตปฺปุริสลกฺขเณน ยุตฺตตฺตา ‘ตปฺปุริโส’ติ จ วุจฺจติฯ ภินฺนปวตฺตินิมิตฺตานํ ทฺวินฺนํ ปทานํ วิเสสนวิเสสิตพฺพภาเวน เอกสฺมิํ อเตฺถ ปวตฺติ ตุลฺยาธิกรณตา นาม, เตน ตุลฺยาธิกรณลกฺขเณน ยุตฺตตฺตา ‘ตุลฺยาธิกรณสมาโส’ติ จ วุจฺจติฯ โส เอว จ วิเสสนปทวเสน คุณวิเสสทีปนตฺตา ‘วิเสสนสมาโส’ติ จ วุจฺจติฯ ตสฺมิํ วิเสสนสมาเส –</p>


<p>  ฯ</p>


<p>วิเสสนภูตํ สฺยาทฺยนฺตปทํ เอกเตฺถน วิเสสฺยภูเตน สฺยาทฺยนฺตปเทน สทฺธิํ เอกตฺถํ โหติฯ</p>


<p>เอตฺถ จ วิเสสียติ ทพฺพํ วิสิฎฺฐํ กรียติ เอเตนาติ วิเสสนํฯ เอโก อโตฺถ ยสฺสาติ เอกตฺถํ, ‘เอโก’ติ สมาโน, ‘อโตฺถ’ติ อภิเธยฺยโตฺถ, เนมิตฺตกโตฺถ, โสเยว ทฺวินฺนํ ปวตฺตินิมิตฺตานํ อธิฎฺฐานเฎฺฐน ‘อธิกรณ’นฺติ จ วุจฺจติฯ ปวตฺตินิมิตฺตานญฺจ อธิฎฺฐานเตฺต สติ ปทานมฺปิ อธิฎฺฐานตา สิทฺธา โหติฯ อิติ เอกตฺถนฺติ ตุลฺยาธิกรณํ, สมานาธิกรณนฺติ วุตฺตํ โหติ, เตน เอกเตฺถนฯ ‘เอกตฺถํ โหตี’ติ เอกตฺถีภูตํ โหตีติ อโตฺถฯ</p>


<p>โส จ สมาโส นววิโธ วิเสสนปุพฺพปโท, วิเสสนุตฺตรปโท, วิเสสโนภยปโท, อุปมานุตฺตรปโท, สมฺภาวนาปุพฺพปโท, อวธารณปุพฺพปโท, นนิปาตปุพฺพปโท, กุนิปาตปุพฺพปโท, ปาทิปุพฺพปโท จาติฯ</p>


<p>ตตฺถ   ยถา? มหาปุริโส, มหานที, มหพฺภยํฯ เอตฺถ จ ‘‘สา เสนา ทิสฺสเต มหา , พาราณสิรชฺชํ นาม มหา’’ติ  ปาฬิ ทิสฺสติฯ ตสฺมา สมาเสปิ ติลิเงฺค นิปาตรูโป มหาสโทฺท ยุชฺชติฯ มหา จ โส ปุริโส จาติ มหาปุริโส, มหา จ สา นที จาติ มหานที, มหา จ ตํ ภยญฺจาติ มหพฺภยํ, ทฺวิตฺตํ สํโยเค จ รสฺสตฺตํฯ มหาสทฺทเววจเนน มหนฺตสเทฺทนปิ วากฺยํ ทเสฺสตุํ ยุชฺชติ, มหโนฺต ปุริโส มหาปุริโส, มหนฺตี นที มหานที, มหนฺตํ ภยํ มหพฺภยนฺติฯ จ, ตสเทฺทหิ จ สทฺธิํ ปริปุณฺณํ กตฺวา ทเสฺสตุํ ยุชฺชติ, มหโนฺต จ โส ปุริโส จาติ มหาปุริโส, มหนฺตี จ สา นที จาติ มหานที, มหนฺตญฺจ ตํ ภยญฺจาติ มหพฺภยนฺติฯ มหนฺตสโทฺท วา มหา โหติ, ‘ฎ นฺตนฺตูน’นฺติ สุเตฺตน อุตฺตรปเท ปเร นฺตสฺส สพฺพสฺส อตฺตํ, มหาวุตฺตินา ทีโฆ จฯ</p>


<p>เอตฺถ จ ทฺวีหิ จสเทฺทหิ ทฺวินฺนํ ปทานํ สกตฺถนานาตฺตํ ทีเปติฯ ตํสเทฺทน สกตฺถนานาเตฺตปิ สกตฺถานํ อธิกรณภูตสฺส ทพฺพตฺถสฺส เอกตฺตํ ทีเปติฯ อิมสฺมิํ พฺยากรเณ วิสุํ รูปวิธานกิจฺจํ นาม นตฺถิ, ตํตํสุตฺตวิธานญฺจ ตทนุรูปํ ทสฺสิตวิคฺคหวากฺยญฺจ ทิสฺวา ตสฺส ตสฺส สิทฺธปทสฺส อตฺถพฺยญฺชนวินิจฺฉเย ญาเต รูปวิธานกิจฺจํ สิทฺธํ โหติ, สโนฺต จ โส ปุริโส จาติ สปฺปุริโส, เสตหตฺถี, นีลุปฺปลํ, โลหิตจนฺทนํฯ</p>


<p>วิสทิสลิงฺค, วจนาปิ สทฺทา เอกตฺถา โหนฺติ, วินโย จ โส ปริยตฺติ จาติ วินยปริยตฺติ, วินโย จ โส ปิฎกญฺจาติ วินยปิฎกํ, อวิชฺชา จ สา ปจฺจโย จาติ อวิชฺชาปจฺจโย, อวิชฺชา จ สา นีวรณญฺจาติ อวิชฺชานีวรณํฯ เอวํ อิตฺถิรตนํ, สีลญฺจ ตํ คุโณ จาติ สีลคุโณ, สีลญฺจ ตํ ปติฎฺฐา จาติ สีลปติฎฺฐา อิจฺจาทิฯ</p>


<p>ตถา  วีสติ จ สา ปุริสา จาติ วีสติปุริสา, สตญฺจ ตํ ปุริสา จาติ สตปุริสา, สงฺขารา จ เต ปจฺจโย จาติ สงฺขารปจฺจโย, องฺคา จ เต ชนปทญฺจาติ องฺคชนปทํ, มคธา จ เต รฎฺฐญฺจาติ มคธรฎฺฐํฯ เอวํ กาสิรฎฺฐํ อิจฺจาทิฯ</p>


<p>อิธ น โหติ , ปุโณฺณ มนฺตานีปุโตฺต, จิโตฺต คหปติ, สโกฺก เทวราชา, พฺรหฺมา สหมฺปติ อิจฺจาทิฯ</p>


<p>กฺวจิ นิจฺจสมาโส, กณฺหสโปฺป, โลหิตมาลํ อิจฺจาทิฯ</p>


<p> ยถา? สาริปุตฺตเตฺถโร, พุทฺธโฆสาจริโย, อาจริยคุตฺติโล วา, มโหสธปณฺฑิโต, ปุริสุตฺตโม, ปุริสวโร, ปุริสวิเสโส อิจฺจาทิฯ</p>


<p> ยถา? ฉินฺนญฺจ ตํ ปรูฬฺหญฺจาติ ฉินฺนปรูฬฺหํ, สีตญฺจ ตํ อุณฺหญฺจาติ สีตุณฺหํ, ขโญฺช จ โส ขุโชฺช จาติ ขญฺชขุโชฺชฯ เอวํ อนฺธพธิโร, กตญฺจ ตํ อกตญฺจาติ กตากตํ, ฉิทฺทาวฉิทฺทํ, ฉินฺนภินฺนํ, สิตฺตญฺจ ตํ สมฺมฎฺฐญฺจาติ สิตฺตสมฺมฎฺฐํ, สนฺตสฺส ภาโว สจฺจํ, อเขมเฎฺฐน ทุกฺขญฺจ ตํ อวิปรีตเฎฺฐน สจฺจญฺจาติ ทุกฺขสจฺจํ อิจฺจาทิฯ</p>


<p> ยถา? สีโห วิยาติ สีโห, มุนิ จ โส สีโห จาติ มุนิสีโหฯ เอวํ มุนิปุงฺคโว, พุทฺธนาโค, พุทฺธาทิโจฺจ, รํสิ วิยาติ รํสิ, สทฺธโมฺม จ โส รํสิ จาติ สทฺธมฺมรํสิฯ เอวํ วินยสาคโร, สมณปทุโม, สมณปุณฺฑรีโก อิจฺจาทิฯ</p>


<p> ยถา? เหตุ หุตฺวา ปจฺจโย เหตุปจฺจโยฯ เอวํ อารมฺมณปจฺจโย, มนุสฺสภูโต, เทวภูโต, ธโมฺม อิติ สงฺขาโต ธมฺมสงฺขาโต, ธมฺมสมฺมโต, ธมฺมสญฺญิโต , ธมฺมลกฺขิโต, เอว อิติ สงฺขาโต สโทฺท เอวสโทฺทฯ เอวํ จสโทฺท, วาสโทฺท, อริยภูโต สโงฺฆ อริยสโงฺฆฯ เอวํ พุทฺธมุนิ, ปเจฺจกมุนิ อิจฺจาทิฯ เอตฺถ จ สมฺภาวนา นาม สามญฺญภูตสฺส อุตฺตรปทตฺถสฺส ทฬฺหํ กตฺวา โถมนา สรูปวิเสสทีปนา, น คุณมตฺตทีปนาติ อธิปฺปาโยฯ ครู ปน ‘‘ธโมฺม อิติ พุทฺธิ ธมฺมพุทฺธิฯ เอวํ ธมฺมสญฺญา, อนิจฺจสญฺญา, ธาตุสญฺญา, มาตุสญฺญา, ปาณสญฺญิตา, อตฺตทิฎฺฐิ’’ อิจฺจาทีนิปิ เอตฺถ อาหรนฺติ, อิมานิ ปน ‘‘สรณํ อิติ คโต อุปคโต สรณงฺคโต’’ติ ปทํ วิย อิติลุตฺตานิ ปฐมาตปฺปุริสปทานิ นาม ยุชฺชนฺตีติ ฯ</p>


<p> ยถา? คุโณ เอว ธนํ น มณิสุวณฺณาทีติ คุณธนํฯ เอวํ สทฺธาธนํ, สีลธนํ, จกฺขุ เอว ทฺวารํ น คามทฺวาราทีติ จกฺขุทฺวารํฯ เอวํ จกฺขุวตฺถุ, จกฺขุนฺทฺริยํ, จกฺขายตนํ, จกฺขุธาตุ, ขนฺธา เอว ภารา ขนฺธภาราฯ เอตฺถ จ ยทิ ภริตพฺพเฎฺฐน ภารา นาม สิยุํ, ปญฺจกฺขนฺธา เอว ภารา นาม สิยุํ, น สีสภาร, อํสภาราทโยฯ ขนฺธา หิ นิจฺจภารา โหนฺติ, อิตเร ตาวกาลิกา, ขนฺธมูลิกา จาติฯ เอวํ อติสยตฺถสมฺภาวนตฺถํ ขนฺธา เอว ภาราติ อวธารณวากฺยํ ปยุชฺชติ, น สีสภาราทีนํ สพฺพโส ภารภาวปฎิกฺขิปนตฺถนฺติฯ เอวํ สพฺพตฺถ, อวิชฺชา เอว มลํ น กํสมลาทิกนฺติ อวิชฺชามลํ, อวิชฺชา เอว อาสโว น มธฺวาสวาทิโกติ อวิชฺชาสโวฯ เอวํ ตณฺหาสลฺลํ, ปญฺญาสตฺถํ, ปญฺญาโลโก, ปญฺญาปโชฺชโต, ราคคฺคิ, โทสคฺคิ, โมหคฺคิ อิจฺจาทิฯ ครู ปน ‘‘ธนํ วิยาติ ธนํ, สทฺธา เอว อริยานํ ธนํ สทฺธาธนํ, สตฺถํ วิยาติ สตฺถํ, ปญฺญา เอว สตฺถํ ปญฺญาสตฺถ’’นฺติ โยเชนฺติ, เอวํ สติ อติสยสมฺภาวนโตฺถ น สิชฺฌติ ฯ</p>


<p>  ฯ</p>


<p>ญานุพโนฺธ  ปฎิเสธมฺหา อญฺญนการ นิวตฺตนโตฺถ, นอุอิเจฺจตํ สฺยาทฺยนฺตํ อเญฺญน สฺยาทฺยเนฺตน สห เอกตฺถํ โหติฯ อิมินา นเญ กตฺถสญฺญํ กตฺวา –</p>


<p>  ฯ</p>


<p>อุตฺตรปเท ปเร นอุอิเจฺจตสฺส ฎานุพโนฺธ อ โหตีติ นสฺส อตฺตํฯ</p>


<p>น พฺราหฺมโณ อพฺราหฺมโณฯ เอตฺถ สิยา – กิํ วิชฺชมานสฺส วายํ นิเสโธ, อุทาหุ อวิชฺชมานสฺส วาติ, กิเญฺจตฺถ – ยทิ วิชฺชมานสฺส นิเสโธ, เอวํ สติ โลเก วิชฺชมานา สเพฺพ พฺราหฺมณา อพฺราหฺมณา นาม ภเวยฺยุํฯ ตสฺมา ‘‘อิธ ชโน น พฺราหฺมโณ, ตตฺถ ชโน น พฺราหฺมโณ’’ติอาทินา เทสาทินิยมํ วินา โลเก วิชฺชมานสฺส พฺราหฺมณสฺส นิเสโธ น ยุชฺชติ, อถ โลเก อวิชฺชมานสฺส นิเสโธ, เอวญฺจ สติ กิํ อวิชฺชมานสฺส นิเสเธน นิเสธนียเสฺสว อวิชฺชมานตฺตาติ? วุจฺจเต – ตํสทิสาทิอเตฺถสุ ตโพฺพหารเสฺสวายํ นิเสโธฯ ตถา หิ พฺราหฺมณสทิเส อพฺราหฺมเณ เกสญฺจิ พฺราหฺมณสญฺญา สณฺฐาติ, สญฺญานุรูปญฺจ พฺราหฺมณโวหาโร ตสฺมิํ ปวตฺตติ, เอวํ ปวตฺตสฺส อพฺราหฺมเณ พฺราหฺมณโวหารสฺส อยํ ปฎิเสโธ โหติฯ ยถา ตํ? โลกสฺมิํ พาลชนานํ มิจฺฉาสญฺญาวเสน มิจฺฉาโวหาโร ปวตฺตติเยว ‘‘รูปํ อตฺตา, เวทนา อตฺตา’’ อิจฺจาทิ, เตสํ ตสฺส มิจฺฉาภาวขฺยาปนตฺถํ ปฎิเสโธ โยชิยติ ‘‘รูปํ อนตฺตา, เวทนา อนตฺตา’’  อิจฺจาทิฯ เอตฺตาวตา สุทฺธพฺราหฺมณสทฺทสฺสปิ มิจฺฉาวเสน ตํสทิเส อเตฺถ ปวตฺติสมฺภโว สิโทฺธ โหติ, นการสฺส  จ ตทตฺถโชตกมตฺตตา สิทฺธา โหติ, เอวญฺจ สติ อุตฺตรปทตฺถปธานตาสงฺขาตํ ตปฺปุริสลกฺขณมฺปิ อิธ น วิรุชฺฌติ, ตสฺมา อพฺราหฺมโณติ พฺราหฺมณสทิโสติ วุตฺตํ โหติฯ เอส นโย ตทญฺญ, ตพฺพิรุทฺธ, ตทภาวตฺถาทีสุฯ</p>


<p>ตตฺถ ตทญฺญเตฺถ –</p>


<p>สงฺขตา ธมฺมา อสงฺขตา ธมฺมา ฯ เอตฺถ จ น สงฺขตา อสงฺขตา, สงฺขตธเมฺมหิ อเญฺญ ธมฺมาติ อโตฺถฯ</p>


<p>ตพฺพิรุเทฺธ –</p>


<p>อกุสโล, กุสลปฎิปโกฺข ธโมฺมติ อโตฺถฯ</p>


<p>ตทภาเว –</p>


<p>น กตฺวา อกตฺวา, กรเณน สพฺพโส วินาติ อโตฺถฯ</p>


<p>ทุวิโธ ปฎิเสโธ ปสชฺชปฎิเสโธ, ปยิรุทาสปฎิเสโธ จาติฯ</p>


<p>ตตฺถ อตฺตนา ยุตฺตปทตฺถํ ปสชฺช ลเคฺคตฺวา ปฎิเสเธตีติ  ตทภาวมตฺตโชตโก นกาโร, กฺริยามตฺตนิเสโธติ วุตฺตํ โหติฯ อกตฺวา, อกาตุํ, อกโรโนฺต, น กโรติ, น กาตพฺพํ อิจฺจาทิฯ</p>


<p>ปสชฺชมเตฺต อฎฺฐตฺวา ตํสทิสาทิเก ปริโตภาเค อุคฺคยฺห นิเสเธตพฺพํ อตฺถํ อสติ ขิปติ ฉเฑฺฑตีติ  ตํสทิสาทิโชตโก, ทพฺพนิเสโธติ วุตฺตํ โหติฯ อพฺราหฺมโณ อิจฺจาทิฯ เอวํ อสมโณ, อสกฺยปุตฺติโย, อมิโตฺต, มิตฺตธมฺมวิธุโรติ อโตฺถฯ</p>


<p>  ฯ</p>


<p>สเร ปเร นอุอิเจฺจตสฺส อน โหติฯ</p>


<p>น  อริโย อนริโย, อริยธมฺมวิมุโขติ อโตฺถฯ น อาวาโส อนาวาโส, น อิสฺสโร อนิสฺสโรฯ น อีติ อนีติ, ‘อีตี’ติ อุปทฺทโว, น ยุโตฺต อุปาโย อนุปาโย, น อูมิ อนูมิ, น ยุตฺตา เอสนา อเนสนา, น ยุโตฺต โอกาโส อโนกาโส, น อติกฺกมฺม อนติกฺกมฺม, อนาทาย, อโนโลเกตฺวา อิจฺจาทิฯ</p>


<p>พหุลาธิการา อยุตฺตตฺถานมฺปิ สมาโส โหติ , ปุน น คายิตพฺพาติ อปุนเคยฺยา, คาถา, จนฺทํ น อุโลฺลเกนฺตีติ อจนฺทมุโลฺลกิกานิ, มุขานิ, สูริยํ น ปสฺสนฺตีติ อสูริยปสฺสา, ราชกญฺญา, สทฺธํ น ภุญฺชติ สีเลนาติ อสทฺธโภชีฯ เอวํ อลวณโภชี, อตฺถํ น กาเมนฺตีติ อนตฺถกามาฯ เอวํ อหิตกามา, โอกาสํ น กาเรสีติ อโนกาสํกาเรตฺวาฯ เอวํ อนิมิตฺตํกตฺวา, มูลมูลํ น คจฺฉตีติ อมูลมูลํคนฺตฺวา อิจฺจาทิฯ</p>


<p>‘‘ปุน คายิตพฺพาติ ปุนเคยฺยา, น ปุนเคยฺยา อปุนเคยฺยาฯ อตฺถํ กาเมนฺตีติ อตฺถกามา, น อตฺถกามา อนตฺถกามาฯ อถ วา น อโตฺถ อนโตฺถ, อนตฺถํ กาเมนฺตีติ อนตฺถกามา’’ อิจฺจาทินา วาเกฺย โยชิเต ปน ยุตฺตสมาสา โหนฺติฯ ครู ปน ‘‘อตฺถํ น กาเมนฺติ อนตฺถเมว กาเมนฺตีติ อนตฺถกามา, หิตํ น กาเมนฺติ อหิตเมว กาเมนฺตีติ อหิตกามา, ผาสุํ น กาเมนฺติ อผาสุเมว กาเมนฺตีติ อผาสุกามา’’ติ โยเชสุํ, ทฺวาธิปฺปายปทํ นาเมตํฯ</p>


<p> นิจฺจสมาสตฺตา อญฺญปเทน วิคฺคโห, ขุทฺทกา นที กุนฺนที, ขุทฺทโก โสโมฺภ กุโสโมฺภ, ขุทฺทกํ วนํ กุพฺพนํฯ</p>


<p>  ฯ</p>


<p>สราทิเก  อุตฺตรปเท ปเร อุตฺตรปทเตฺถ วตฺตมานสฺส กุนิปาตสฺส กทิ โหติฯ</p>


<p>กุจฺฉิตํ อนฺนํ กทนฺนํ, กุจฺฉิตํ อสนํ กทสนํ, กุจฺฉิโต อริโย กทริโย, มจฺฉรีฯ</p>


<p>สเรติ กิํ? กุปุตฺตา, กุทารา, กุทาสาฯ</p>


<p>อุตฺตรเตฺถติ กิํ? กุจฺฉิโต โอโฎฺฐ ยสฺสาติ กุโอโฎฺฐฯ</p>


<p>  ฯ</p>


<p>อุตฺตรปเท ปเร อุตฺตรปทเตฺถ ฐิตสฺส อปฺปเตฺถ วตฺตมานสฺส กุนิปาตสฺส กา โหติ วาฯ</p>


<p>อปฺปกํ ลวณํ กาลวณํฯ เอวํ กาปุปฺผํฯ</p>


<p> จ นิจฺจสมาโสว, ปกฎฺฐํ วจนํ ปาวจนํ, ทีฆตฺตํ, ปกฎฺฐํ หุตฺวา นีตํ ปณีตํ, ปมุขํ หุตฺวา ธานํ ปธานํฯ เอวํ ปฎฺฐานํ, วิวิธา มติ วิมติ, อธิโก เทโว อธิเทโว, อติเรโก วิเสโส วา ธโมฺม อภิธโมฺม, สุนฺทโร คโนฺธ สุคโนฺธ, กุจฺฉิโต คโนฺธ ทุคฺคโนฺธฯ โสภณํ กตํ สุกตํ, กุจฺฉิตํ กตํ ทุกฺกฎํ, วิปรีโต ปโถ อุปฺปโถฯ เอวํ อุมฺมโคฺค, อุทฺธโมฺม, อุพฺพินโยอิจฺจาทิฯ</p>


<p>อยมฺปิ กมฺมธารยสมาโส อภิเธยฺยวจโน ปรปทลิโงฺค จฯ</p>

</p>


<h3>ทิคุสมาส</h3>
<p>อถ  ทิคุสงฺขาโต ปฐมาตปฺปุริโส วุจฺจเตฯ</p>


<p>เทฺว คาโว ทิคุ, สงฺขฺยาปุพฺพเตฺตน นปุํสเกกเตฺตน จ ทิคุสทฺทสทิสตฺตา สโพฺพ จายํ สมาโส ติ วุจฺจติฯ</p>


<p>  ฯ</p>


<p>สมาหาเรกเตฺถ สงฺขฺยาปุพฺพกํ เอกตฺถํ นปุํสกํ โหติ, สมาหารวจเนเนว เอกตฺตญฺจ สิทฺธํฯ</p>


<p>เทฺว คาโว ทิคุ, ‘โคสฺสู’ติ สุเตฺตน โอสฺส อุตฺตํ, ตโย โลกา ติโลกํ, ตโย โลกา ญาณสฺมิํ สมาหฎา สมฺปิณฺฑิตาติ ติโลกํ, ติณฺณํ โลกานํ สมาหาโรติ ติโลกํ, ตโย จ เต โลกา จาติ ติโลกํฯ เอวํ ติภวํ, ติปุริสํ, ตีณิ มลานิ ติมลํ, ติรตนํ, ติโสฺส สญฺญาโยติสญฺญํ, ‘สฺยาทีสุ รโสฺส’ติ รสฺสตฺตํฯ จตฺตาโร ปถา จตุปฺปถํ, จตฺตาริ สจฺจานิ จตุสจฺจํ, จตโสฺส ทิสา จตุทฺทิสํฯ เอวํ ปญฺจสิกฺขาปทํ, สฬายตนํ, สตฺตาหํ, อฎฺฐปทํ, นวโลกุตฺตรํ, ทสสิกฺขาปทํ, สตโยชนํ, สหสฺสโยชนํ อิจฺจาทิฯ</p>


<p>อิมสฺมิํ มฺหิ สพฺพํ นปุํสกเมว รสฺสนฺตเมว เอกวจนนฺตเมว จาติฯ</p>


<p>  ยถา? เอโก ปุคฺคโล เอกปุคฺคโล, ตโย ภวา ติภวา, จตโสฺส ทิสา จตุทฺทิสา อิจฺจาทิฯ</p>


<p>สงฺขฺยาฐาเน ปน  เทฺว สตานิ ทฺวิสตํฯ เอวํ ติสตํ, จตุสตํ, ปญฺจสตํ, ฉสตํ, สตฺตสตํ, อฎฺฐสตํ, นวสตํ, ทสสตํ, ทฺวิสหสฺสํ, ติสหสฺสํ, จตุสหสฺสํ, ปญฺจสหสฺสํ, ทสสหสฺสํฯ</p>


<p>เทฺว  สตสหสฺสานิ ทฺวิสตสหสฺสํฯ เอวํ ‘‘ติสตสหสฺสํ, จตุสตสหสฺสํ, ปญฺจสตสหสฺส’’นฺติ วา ‘‘ทฺวิสตานิ, เทฺว สตานิ, ติสตานิ, ตีณิ สตานิ, จตุสตานิ, จตฺตาริ สตานิ, ทฺวิสหสฺสานิ, เทฺว สหสฺสานิ, ติสหสฺสานิ, ตีณิ สหสฺสานิ, ทฺวิสตสหสฺสานิ, เทฺว สตสหสฺสานี’’ติ วา เอวํ วจนทฺวยญฺจ วากฺยญฺจ เวทิตพฺพํฯ เอวํ สตสหเสฺสปีติฯ</p>


<p>เอตฺถ สิยา – ทิคุ นาม สงฺขฺยาปุพฺพเมว สิยา, อิเมสุ จ สพฺพํ สงฺขฺยาปทเมว โหตีติ? ทิคุมฺหิ ปุพฺพํ สงฺขฺยาปทเมว สิยา, ปรปทํ ปน สงฺขฺยาปทมฺปิ อญฺญมฺปิ ยุชฺชตีติฯ</p>

</p>


<h3>พหุพฺพีหิสมาส</h3>
<p>อถ พหุพฺพีหิสมาโส วุจฺจเตฯ</p>


<p>พหโว วีหโย ยสฺมิํ เทเส โสยํ พหุพฺพีหิ, ตาทิโส คาโม วา เทโส วา ชนปโท วา, พหุพฺพีหิสทฺทสทิสตฺตา สโพฺพ จายํ สมาโส ติ วุจฺจติฯ ยถา หิ พหุพฺพีหิสโทฺท สมาสปทเตฺถ อติกฺกมฺม คาม, เทส, ชนปทอิจฺจาทีนํ อเญฺญสํ ปทานํ อเตฺถสุ ติฎฺฐติ, ตถา อยํ สมาโสปิฯ อญฺญปทตฺถปธาโน หิ พหุพฺพีหิสมาโสฯ</p>


<p>โส สเงฺขเปน ทุวิโธ ตคฺคุณสํวิญฺญาโณ, อตคฺคุณสํวิญฺญาโณ จาติฯ</p>


<p>ตตฺถ ‘คุโณ’ติ อปฺปธานภูโต สมาสปทานํ อโตฺถ, โส อญฺญปทตฺถสฺส วิเสสนภูตตฺตา ตสฺส อญฺญปทตฺถสฺส คุโณติ  อเตฺถน ตคฺคุโณติ วุจฺจติ, วิญฺญาตโพฺพติ วิญฺญาโณ, อญฺญปทโตฺถ, ตคฺคุณํ อมุญฺจิตฺวา ตคฺคุเณน สเหว วิญฺญาโณ อญฺญปทโตฺถ ยสฺมินฺติ ตคฺคุณสํวิญฺญาโณ, น ตคฺคุณสํวิญฺญาโณ อตคฺคุณสํวิญฺญาโณ, ยตฺถ สมาสปทโตฺถ อวยวภาเวน วา สหวิเธยฺยภาเวน วา อญฺญปทเตฺถ อโนฺตคโธ โหติ, โส ฯ ยถา? ฉินฺนหโตฺถ ปุริโส, พุทฺธปฺปมุขสฺส ภิกฺขุสงฺฆสฺส ภตฺตํ เทติ, สปุตฺตทาโร อาคโต, ปาทโย อุปสคฺคา นามาติฯ</p>


<p>เอตฺถ จ ‘พุทฺธปฺปมุขสฺส ภิกฺขุสงฺฆสฺส ภตฺตํ เทตี’ติ ภิกฺขุสงฺฆสฺส จ ภตฺตํ เทติ, ปมุขภูตสฺส พุทฺธสฺส จ ภตฺตํ เทตีติ อโตฺถฯ ‘สปุตฺตทาโร อาคโต’ติ ปุตฺตทารา จ อาคตา, ปุริโส จ อาคโตติ อโตฺถฯ ‘ปาทโย อุปสคฺคา นามา’ติ ป-กาโร จ อุปสโคฺค นาม, ปราทโย จ อุปสคฺคา นามาติ อโตฺถฯ เอวํ โยชนารหตา อญฺญปทเตฺถน สห สมาสปทตฺถสฺส วิเธยฺยตา นามาติฯ</p>


<p> ยถา? ทินฺนสุโงฺก ราชา ทานํ เทติ, ปพฺพตาทีนิ เขตฺตานิ กสฺสติ อิจฺจาทิฯ อิเมสุ ปน สมาสปทโตฺถ อวิเธโยฺย, อญฺญปทโตฺถ เอว วิเธโยฺยฯ</p>


<h3>ปฐมาพหุพฺพีหิ</h3>
<p>ปฐมาพหุพฺพีหิ, ทุติยาพหุพฺพีหิ, ตติยาพหุพฺพีหิ, จตุตฺถีพหุพฺพีหิ, ปญฺจมีพหุพฺพีหิ, ฉฎฺฐีพหุพฺพีหิ, สตฺตมีพหุพฺพีหิ จาติ สตฺตวิโธฯ</p>


<p>ตตฺถ  สหปุพฺพปท, อุปมานปุพฺพปท, สโงฺขฺยภยปท, ทิสนฺตราฬตฺถ, พฺยติหารลกฺขณวเสน ปญฺจวิโธฯ</p>


<p>ตตฺถ –</p>


<p>  ฯ</p>


<p>อเนกํ  สฺยาทฺยนฺตปทํ อญฺญปทสฺส อเตฺถ วิกเปฺปน เอกตฺถํ โหติฯ</p>


<p>สห วิตเกฺกนาติ สวิตโกฺก, วิตเกฺกน สห โย วตฺตตีติ วา สวิตโกฺก, สมาธิฯ</p>


<p>เอตฺถ จ ‘สห วิตเกฺกนา’ติ เอตฺถ ปฐมาวิภตฺติยา อตฺถภูโต อญฺญปทโตฺถ วากฺยสามตฺถิเยน สิชฺฌติฯ น หิ กฺริยาการกรหิตํ วากฺยํ นาม สมฺภวติ, อิมินา สุเตฺตน สหปท, วิตกฺกปทานํ สมาธิสงฺขาเตน อญฺญปทเตฺถน เอกตฺถีภาโว โหติ, เอกตฺถีภาเว จ โหเนฺต วาเกฺย ฐิตานํ อญฺญปทานํ วิภตฺตีนญฺจ สเพฺพ อตฺถา เอกตฺถภูเตน สมาเสน วุตฺตา นาม โหนฺติ, อญฺญปทานิ จ วิภตฺติโย จ วุตฺตตฺถา นาม, วุตฺตตฺถานญฺจ อตฺถรหิตตฺตา ปโยคกิจฺจํ นตฺถิ, ตสฺมา ‘เอกตฺถตาย’นฺติ สุเตฺตน วิภตฺตีนํ โลโป, เอวํ สพฺพสมาเสสุ วาเกฺยทิสฺสมานานํ ย, ต, เอต, อิม, อิติ, เอว, อิว, วิย, จ, วาอิจฺจาทีนํ อญฺญปทานํ มหาวุตฺติสุเตฺตน โลโป, วิภตฺตีนญฺจ โลเป สติ สรนฺตานํ พฺยญฺชนนฺตานญฺจ สมาสปทานํ สยเมว ปกติภาโว, อิธ ปน ‘สหสฺส โสญฺญเตฺถ’ติ สุเตฺตน สหสทฺทสฺส สตฺตํ, ตโต สฺยาทฺยุปฺปตฺติ, สวิตโกฺก สมาธิ, สวิตกฺกา สมาธโย, สวิตกฺกา ปญฺญา, สวิตกฺกา ปญฺญาโย, สวิตกฺกํ ฌานํ, สวิตกฺกานิ ฌานานิ อิจฺจาทินา สพฺพลิงฺค, วิภตฺติ, วจเนหิ โยเชตฺวา ปโยคสิทฺธิ เวทิตพฺพาฯ</p>


<p> ยถา? กายพฺยามานํ สมปมาณตฺตา นิโคฺรโธ อิว ปริมณฺฑโล นิโคฺรธปริมณฺฑโล, นิโคฺรโธ อิว วา ปริมณฺฑโล โย โหตีติ โส นิโคฺรธปริมณฺฑโล, ราชกุมาโร, สโงฺข อิว ปณฺฑโร สงฺขปณฺฑโร, กาโก  อิว สูโร กากสูโร, สตฺตานํ ปญฺญาจกฺขุปฎิลาภกรเณน เตสํ จกฺขุ วิย ภูโตติ จกฺขุภูโต, โลกุตฺตรธมฺมปฎิลาภกรเณน เตสํ ธโมฺม วิย ภูโตติ ธมฺมภูโต, นิจฺจโสมฺมหทยตาย พฺรหฺมา วิย ภูโตติ พฺรหฺมภูโต, อโนฺธ วิย ภูโต อยนฺติ อนฺธภูโต อิจฺจาทิฯ</p>


<p> ยถา? เทฺว วา ตโย วา ปตฺตา ทฺวิตฺติปฺปตฺตา, อิธ วาสทฺทาเยว อญฺญปทานิ นาม, อนิยมภูโต เตสํ อโตฺถ อญฺญปทโตฺถ นามฯ ทฺวีหํ วา ตีหํ วา ทฺวีหตีหํ, ฉ วา ปญฺจ วา วาจา ฉปฺปญฺจวาจาฯ เอวํ สตฺตฎฺฐมาสา, เอกโยชนทฺวิโยชนานิ อิจฺจาทิฯ</p>


<p> ยถา? ทกฺขิณสฺสา จ ปุพฺพสฺสา จ ยทนฺตราฬํ โหติ สา ทกฺขิณปุพฺพาฯ เอวํ ปุพฺพุตฺตรา, ปจฺฉิมุตฺตรา, อปรทกฺขิณา, มหาวุตฺตินา ปุพฺพปเท รสฺสตฺตํฯ ทกฺขิณา จ สา ปุพฺพา จาติ ทกฺขิณปุพฺพา อิจฺจาทินา กมฺมธารโยปิ ยุชฺชติฯ</p>


<p>  –</p>


<p> ฯ</p>


<p>สตฺตมฺยนฺตํ ตติยนฺตญฺจ สมานรูปํ สฺยาทฺยนฺตปทํ ตตฺถ คเหตฺวา เตน ปหริตฺวา ยุเทฺธ อญฺญปทเตฺถ เอกตฺถํ โหติ วาฯ</p>


<p>  ฯ</p>


<p>อญฺญปทตฺถวิสเย กฺริยาพฺยติหาเร คมฺยมาเน ปทเนฺต งานุพโนฺธ อิปจฺจโย โหติ, เอตฺถ อิกาโร รโสฺส เอวฯ</p>


<p>  ฯ</p>


<p>วิปจฺจยเนฺต  อุตฺตรปเท ปเร ปุพฺพปทนฺตสฺส อาตฺตํ โหติฯ</p>


<p>เกเสสุ จ เกเสสุ จ คเหตฺวา อิทํ ยุทฺธํ ปวตฺตตีติ เกสาเกสิ, ทเณฺฑหิ จ ทเณฺฑหิ จ ปหริตฺวา อิทํ ยุทฺธํ ปวตฺตตีติ ทณฺฑาทณฺฑิฯ เอวํ มุฎฺฐามุฎฺฐิ, มุสลามุสลิฯ</p>

</p>


<h3>ทุติยาพหุพฺพีหิ</h3>
<p>อาคตา สมณา อิมํ สงฺฆารามํ โสยํ อาคตสมโณ, สงฺฆาราโมฯ เอตฺถ จ สมาสปทสฺส อโตฺถ ทุวิโธ วาจฺจโตฺถ, อภิเธยฺยโตฺถ จาติฯ</p>


<p>ตตฺถ สงฺฆารามสฺส สมเณหิ ปตฺตพฺพภาวสงฺขาตา กมฺมสตฺติ วาจฺจโตฺถ นาม, สตฺติมนฺตภูโต สงฺฆาราโม อภิเธยฺยโตฺถ นามฯ</p>


<p>ตตฺถ อาคตสมณสโทฺท วาจฺจตฺถเมว อุชุํ วทติ, น อภิเธยฺยตฺถํ, อาคตสมโณติ สุตฺวา สมเณหิ ปตฺตพฺพภาวมตฺตํ ชานาติ, สงฺฆารามทพฺพํ น ชานาตีติ วุตฺตํ โหติ, ตสฺมา ตสฺสํ อภิเธยฺยโตฺถ อเญฺญน สงฺฆารามสเทฺทน อาจิกฺขิยติ, วาจฺจตฺถสฺส ปน เตน อุชุํ วุตฺตตฺตา ปุน วตฺตพฺพาภาวโต ทุติยาวิภตฺติยา อาจิกฺขนกิจฺจํ นตฺถิ, ตสฺมา สงฺฆารามปเท ทุติยาวิภตฺติสมฺภโว นตฺถิ, ลิงฺคตฺถมตฺตวิสยา ปฐมาวิภตฺติ เอว ปวตฺตติ, ปุน ปทนฺตรสมฺพเนฺธ สติ ‘‘สงฺฆารามํ ปสฺสติ อาคตสมณํ, สงฺฆาราเมน คาโม โสภติ อาคตสมเณน, สงฺฆารามสฺส ปูเชติ อาคตสมณสฺสา’’ติอาทินา ตโต สพฺพา วิภตฺติโย  ปวตฺตนฺติฯ เอส นโย สเพฺพสุ วาจกปเทสุ เนตโพฺพติฯ</p>


<p>อาคตสมณา สาวตฺถิ, อาคตสมณํ เชตวนํ, อาคจฺฉนฺติ สมณา อิมนฺติ วา อาคตสมโณ, วิหาโรฯ อารูฬฺหา วานรา อิมํ รุกฺขนฺติ อารูฬฺหวานโร, รุโกฺขฯ สมฺปตฺตา คามิกา ยํ คามนฺติ สมฺปตฺตคามิโกฯ เอวํ ปวิฎฺฐคามิโก อิจฺจาทิฯ</p>

</p>


<h3>ตติยาพหุพฺพีหิ</h3>
<p>ชิตานิ อินฺทฺริยานิ เยนาติ ชิตินฺทฺริโย, สมโณฯ ทิโฎฺฐ จตุสจฺจธโมฺม เยนาติ ทิฎฺฐธโมฺมฯ เอวํ ปตฺตธโมฺม, วิทิตธโมฺม, ปริโยคาฬฺหธโมฺม, กตานิ จตุมคฺคกิจฺจานิ เยนาติ กตกิโจฺจ, พหุวจเน สติ กตานิ กิจฺจานิ เยหิ เต กตกิจฺจา, อรหโนฺตฯ ธเมฺมน อธิคตา โภคา เยนาติ ธมฺมาธิคตโภโค, ปุริโสฯ เอวํ อธมฺมาธิคตโภโคฯ เอวํ กตฺตริฯ กรเณ ปน ฉิโนฺน รุโกฺข เยนาติ ฉินฺนรุโกฺข, ผรสุ อิจฺจาทิฯ</p>

</p>


<h3>จตุตฺถีพหุพฺพีหิ</h3>
<p>ทิโนฺน สุโงฺก ยสฺส รโญฺญ โสยํ ทินฺนสุโงฺก, อุปนีตํ โภชนํ ยสฺสาติ อุปนีตโภชโน, นตฺถิ ตุโล เอตสฺสาติ อตุโล, ‘ฎ นญฺสฺสา’ติ น-การสฺส ฎตฺตํ, นตฺถิ ปฎิปุคฺคโล ยสฺสาติ อปฺปฎิปุคฺคโล, นตฺถิ สีลํ อสฺสาติ ทุสฺสีโล, นตฺถิ ปฎิสนฺธิปญฺญา อสฺสาติ ทุปฺปโญฺญ, ‘ฆปสฺสนฺตสฺสาปฺปธานสฺสา’ติ สุเตฺตน ฆสญฺญสฺส อาสฺส  รสฺสตฺตํฯ นตฺถิ สีลํ อสฺสาติ นิสฺสีโล, นิปฺปโญฺญ, อปโญฺญ, วิรูปํ มุขํ อสฺสาติ ทุมฺมุโขฯ เอวํ ทุมฺมโน, ทุพฺพโณฺณ, นตฺถิ อตฺตโน อุตฺตโร อธิโก ยสฺสาติ อนุตฺตโร, ‘อน สเร’ติ สุเตฺตน นสฺส อนฯ</p>


<p>อิธ พาหิรตฺถพหุพฺพีหิ นาม วุจฺจติ, สตฺตาหํ ปรินิพฺพุตสฺส อสฺสาติ สตฺตาหปรินิพฺพุโต, อจิรํ ปรินิพฺพุตสฺส อสฺสาติ อจิรปรินิพฺพุโต, มาโส ชาตสฺส อสฺสาติ มาสชาโต, เทฺวมาสชาโต, เอโก มาโส อภิสิตฺตสฺส อสฺส รโญฺญติ เอกมาสาภิสิโตฺต, เอกาหํ มตสฺส อสฺสาติ เอกาหมตํฯ เอวํ ทฺวีหมตํ, ตีหมตํ, เอกาหํ ปฎิจฺฉนฺนาย อสฺสาติ เอกาหปฺปฎิจฺฉนฺนาฯ เอวํ ทฺวีหปฺปฎิจฺฉนฺนา, อาปตฺติฯ โยชนํ คตสฺส อสฺสาติ โยชนคโต, ทฺวิโยชนคโต อิจฺจาทิฯ</p>

</p>


<h3>ปญฺจมีพหุพฺพีหิ</h3>
<p>นิคฺคตา ชนา อสฺมา คามาติ นิคฺคตชโน, อปคตํ กาฬกํ อิโตติ อปคตกาฬโก, ปโฎฯ อปคตกาฬกํ, วตฺถํฯ อเปตํ วิญฺญาณํ ยมฺหาติ อเปตวิญฺญาณํ, มตสรีรํ อิจฺจาทิฯ</p>

</p>


<h3>ฉฎฺฐีพหุพฺพีหิ</h3>
<p>ฉิโนฺน หโตฺถ ยสฺส โสติ ฉินฺนหโตฺถ, หตฺถจฺฉิโนฺน, ชาโต ฉโนฺท ยสฺสาติ ชาตฉโนฺท, ฉนฺทชาโต, สญฺชาตํ ปีติโสมนสฺสํ ยสฺสาติ สญฺชาตปีติโสมนโสฺส, ปีติโสมนสฺสสญฺชาโต, วิสุทฺธํ สีลํ ยสฺสาติ วิสุทฺธสีโล , สีลวิสุโทฺธ, มหโนฺต กาโย ยสฺสาติ มหากาโยฯ</p>


<p>อิธ อุปมานปุพฺพปโท นาม วุจฺจติ, สุวณฺณสฺส วิย วโณฺณ ยสฺสาติ สุวณฺณวโณฺณ, พฺรหฺมุโน วิย สโร ยสฺสาติ พฺรหฺมสฺสโร, นาคสฺส วิย คติ อสฺสาติ นาคคติฯ เอวํ สีหคติ, นาควิกฺกโม, สีหวิกฺกโม, สีหสฺส วิย หนุ อสฺสาติ สีหหนุ, เอณิสฺส วิย ชงฺฆา ยสฺสาติ เอณิชโงฺฆ, อุสภสฺส วิย อสฺส ขโนฺธติ อุสภกฺขโนฺธ อิจฺจาทิฯ</p>


<p>รูปํ วุจฺจติ สภาโว, ยาทิสํ รูปํ อสฺสาติ ยถารูปํฯ เอวํ ตถารูปํ, เอวํ รูปํ อสฺสาติ เอวรูปํ, พินฺทุโลโปฯ เอวํ อาทิ อสฺสาติ เอวมาทิฯ ตถา อิจฺจาทิ, อิเจฺจวมาทิ, อีทิสํ นามํ ยสฺสาติ อิตฺถนฺนาโม, เอวํนาโม, กีทิสํ นามํ ยสฺสาติ กินฺนาโม, ‘โกนาโม’ติ เอตฺถ มหาวุตฺตินา กิํสทฺทสฺส โกตฺตํฯ</p>


<p>โก สมุทโย ยสฺส ธมฺมสฺสาติ กิํสมุทโย, กา ชาติ ยสฺสาติ กิํชาติโก, กิํนิทานํ ยสฺสาติ กิํนิทาโน, กติ วสฺสานิ ยสฺสาติ กติวโสฺส, โก อโตฺถ อสฺสาติ กิมตฺถํ, วจนํฯ ‘กฺวโตฺถ’ติ มหาวุตฺตินา กิํสทฺทสฺส โกตฺตํ, ยาทิโส อโตฺถ อสฺสาติ ยทโตฺถ, ตาทิโส อโตฺถ อสฺสาติ ตทโตฺถ, เอทิโส อโตฺถ ยสฺส วินยสฺสาติ เอตทโตฺถ, วินโยฯ เอตทตฺถา, วินยกถาฯ เอตทตฺถํ, โสตาวธานํ อิจฺจาทิฯ</p>

</p>


<h3>สตฺตมีพหุพฺพีหิ</h3>
<p>สมฺปนฺนานิ สสฺสานิ ยสฺมิํ ชนปเท โสยํ สมฺปนฺนสโสฺส, สุลภา ภิกฺขา ยสฺมิํ ชนปเท โสยํ สุภิโกฺข , ทุลฺลภา ภิกฺขา ยสฺมินฺติ ทุพฺภิโกฺข, พหโว คามา อสฺมิํ ชนปเทติ พหุคาโมฯ เอวํ พหุชโน, คาโมฯ นตฺถิ คามเขตฺตํ ยสฺมิํ อรเญฺญ ตยิทํ อคามกํ, สมาสเนฺต โกฯ สํวิชฺชนฺติ มนุสฺสา ยสฺมิํ คาเม สมนุโสฺส, น วิชฺชนฺติ มนุสฺสา ยสฺมิํ คาเม อมนุโสฺส อิจฺจาทิฯ</p>

</p>


<h3>ภินฺนาธิกรณพหุพฺพีหิ</h3>
<p>ภินฺนาธิกรณพหุพฺพีหิ นาม วุจฺจติ, เอกรตฺติํ วาโส อสฺสาติ เอกรตฺติวาโส, สมาเนน ชเนน สทฺธิํ วาโส อสฺสาติ สมานวาโส, อุภโต กมฺมโต อุปฺปนฺนํ พฺยญฺชนทฺวยํ อสฺสาติ อุภโตพฺยญฺชโน, อลุตฺตสมาโสฯ เอวํ กณฺฐสฺมิํ กาโฬ อสฺสาติ กเณฺฐกาโฬ, อุรสฺมิํ โลมานิ อสฺสาติ อุรสิโลโม, ยสฺส หเตฺถ ปโตฺต อตฺถีติ ปตฺตหโตฺถฯ เอวํ อสิหโตฺถ, ทณฺฑหโตฺถ, ฉตฺตํ ปาณิมฺหิ อสฺสาติ ฉตฺตปาณิฯ เอวํ สตฺถปาณิ, ทณฺฑปาณิ, วชิรปาณิ, ทาเน อชฺฌาสโย อสฺสาติ ทานชฺฌาสโย, ทานาธิมุตฺติโก, พุเทฺธสุ ภตฺติ อสฺสาติ พุทฺธภตฺติโก, พุเทฺธ คารโว อสฺสาติ พุทฺธคารโว, ธมฺมคารโว อิจฺจาทิฯ</p>


<h3>ติปทพหุพฺพีหิ</h3>
<p>ติปทพหุพฺพีหิ นาม วุจฺจติ, ปรกฺกเมน อธิคตา สมฺปทา เยหิ เต ปรกฺกมาธิคตสมฺปทา, ธเมฺมน อธิคตา โภคา เยหิ เต ธมฺมาธิคตโภคา, โอณีโต ปตฺตมฺหา ปาณิ เยน โส โอณีตปตฺตปาณิ, สีหสฺส ปุพฺพทฺธํ วิย กาโย อสฺสาติ สีหปุพฺพทฺธกาโย, มตฺตา พหโว มาตงฺคา ยสฺมิํ วเนติ มตฺตพหุมาตงฺคํ อิจฺจาทิฯ</p>

</p>


<h3>ทฺวนฺทสมาส</h3>
<p>อถ  ทฺวนฺทสมาโส ทีปิยเตฯ</p>


<p>เทฺว จ เทฺว จ ปทานิ ทฺวนฺทา, เทฺว จ เทฺว จ อตฺถา วา ทฺวนฺทา, มหาวุตฺตินา ทฺวินฺนํ ทฺวิสทฺทานํ ทฺวนฺทาเทโสฯ ทฺวนฺทสทฺทสทิสตฺตา สโพฺพ จายํ สมาโส ติ วุจฺจติฯ</p>


<p>อถ วา เทฺว อวยวา อนฺทิยนฺติ พนฺธิยนฺติ เอตฺถาติ ทฺวโนฺท, ยุคฬเสฺสตํ นามํ ‘‘ปาททฺวนฺทํ มุนินฺทสฺส, วนฺทามิ สิรสามห’’นฺติ เอตฺถ วิย, อิธ ปน ปทยุคฬํ อตฺถยุคฬญฺจ คยฺหติฯ อุภยปทตฺถปธาโน หิ ทฺวโนฺทฯ</p>


<p>เอตฺถ สิยา – ยทิ อุภยปทตฺถปฺปธาโน ทฺวโนฺท, เอวญฺจ สติ ทฺวเนฺท กถํ เอกตฺถีภาวลกฺขณํ สิยาติ? วุจฺจเต – อภินฺนวิเธยฺยตฺถตฺตาฯ วจนปถญฺหิ ปตฺวา กตฺตุภาวกมฺมภาวาทิโก วิเธยฺยโตฺถ เอว ปทานํ อจฺจนฺตปฺปธานโตฺถ โหติ วจนวากฺยสมฺปตฺติยา ปธานงฺคตฺตา, โส จ วิเธยฺยโตฺถ ทฺวเนฺทปิ อภิโนฺน เอว โหติฯ ตถา หิ ‘‘สาริปุตฺตโมคฺคลฺลานา คจฺฉนฺติ, สาริปุตฺตโมคฺคลฺลาเน ปสฺสติ’’ อิจฺจาทีสุ เทฺว อตฺถา เอกวิภตฺติยา วิสยา หุตฺวา เอกกตฺตุ, เอกกมฺมาทิภาเวน เอกตฺตํ คจฺฉนฺติ, เอวํ ทฺวเนฺทปิ ทฺวินฺนํ ติณฺณํ พหุนฺนํ วา ปทานํ เอกตฺถีภาวลกฺขณํ ลพฺภติเยวาติฯ</p>


<p>  ฯ</p>


<p>อเนกํ สฺยาทฺยนฺตปทํ จสทฺทสฺส อเตฺถ เอกตฺถํ โหติ วาฯ</p>


<p>เอตฺถ จ สมุจฺจโย, อนฺวาจโย, อิตรีตรโยโค, สมาหาโรติ จตฺตาโร จสทฺทตฺถา โหนฺติฯ</p>


<p>ตตฺถ  ยถา? จีวรญฺจ ปิณฺฑปาตญฺจ เสนาสนญฺจ เทตีติฯ  ยถา? ทานญฺจ เทติ, สีลญฺจ รกฺขตีติฯ อิเม  เทฺว จสทฺทตฺถา วากฺยทฺวเนฺท เอว ลพฺภนฺติ, น สมาสทฺวเนฺท ปทานํ อญฺญมญฺญํ นิรเปกฺขตฺตาติ วทนฺติฯ ตํ อนฺวาจเย ยุชฺชติ นานากฺริยาเปกฺขตฺตา, สมุจฺจเย ปน ‘‘จีวรญฺจ ปิณฺฑปาตญฺจ เสนาสนญฺจ เทตี’’ติ วา ‘‘จีวรปิณฺฑปาตเสนาสนานิ เทตี’’ติ วา เอวํ ทฺวิธาปิ โยเชตุํ ยุชฺชติเยว ‘‘ลาภี โหติ จีวรปิณฺฑปาตเสนาสนคิลานปจฺจยเภสชฺชปริกฺขาราน’’นฺติ  ปาฬิทสฺสนโตฯ อนฺวาจโยปิ วา สมาสทฺวเนฺท โน น ลพฺภติ ‘‘มาลาคนฺธวิเลปนธารณมณฺฑนวิภูสนฎฺฐานา’’ติ  ปาฬิทสฺสนโตฯ เอวํ ปน ยุเชฺชยฺย – จสทฺทโตฺถ เอกกฺริย, นานากฺริยาเปกฺขนเภเทน ทุวิโธ โหติ สมุจฺจโย, อนฺวาจโย จาติ, เตสุ จ เอเกโก อวยวปฺปธาน, สมุทายปฺปธานเภเทน ทุวิโธ โหติ อิตรีตรโยโค, สมาหาโร จาติฯ ตตฺถ อิตรีตรโยเค อวยวปฺปธานตฺตา สพฺพวิภตฺตีสุ พหุวจนเมว ยุชฺชติฯ</p>


<p>ทฺวเนฺท ปณีตตรํ ปุเพฺพ นิปตติฯ สาริปุโตฺต จ โมคฺคลฺลาโน จ สาริปุตฺตโมคฺคลฺลานา, สาริปุตฺตโมคฺคลฺลาเน, สาริปุตฺตโมคฺคลฺลาเนหิ อิจฺจาทิฯ เอวํ สมณพฺราหฺมณา, พฺราหฺมณคหปติกา, ขตฺติยพฺราหฺมณา, เทวมนุสฺสา, จนฺทิมสูริยาฯ</p>


<p>อปฺปกฺขร, พหฺวกฺขเรสุ อปฺปกฺขรํ กฺวจิ ปุพฺพํ โหติ, คามนิคมา, คามชนปทา อิจฺจาทิฯ</p>


<p>กฺวจิ อิวณฺณุ’วณฺณนฺตา ปุเพฺพ โหนฺติ, อคฺคิ จ ธูโม จ อคฺคิธูมา, รตฺติทิวา, ธาตุลิงฺคานิฯ</p>


<p>อวณฺณเนฺตสุ สราทิปทํ ปุพฺพํ โหติ, อโตฺถ จ ธโมฺม จ อตฺถธมฺมา, ธมฺมตฺถา วา อิจฺจาทิฯ</p>


<p>อยญฺจ  นิยโม ทฺวิปททฺวเนฺทสุ เยภุเยฺยน ลพฺภติ, พหุปททฺวเนฺทสุ น ลพฺภติฯ</p>


<p> –</p>


<p>  ฯ</p>


<p>จเตฺถ สมาหาเร เอกตฺถปทํ นปุํสกํ โหติ, เอกวจนนฺตตฺตํ ปน สมาหารวจเนเนว สิทฺธํ, อยญฺจ สมาหาโร ปาณฺยงฺคาทีนํ ทฺวเนฺทสุ นิจฺจํ ลพฺภติ, รุกฺขติณาทีนํ ทฺวเนฺทสุ วิกเปฺปน ลพฺภติฯ</p>


<p>ตตฺถ นิจฺจลเทฺธสุ ตาว ปาณฺยงฺคทฺวเนฺท –</p>


<p>จกฺขุ จ โสตญฺจ จกฺขุโสตํ, มุขญฺจ นาสิกา จ มุขนาสิกํ, ‘สฺยาทีสุ รโสฺส’ติ รสฺสตฺตํฯ หนุ จ คีวา จ หนุคีวํฯ เอวํ กณฺณนาสํ, ฉวิ จ มํสญฺจ โลหิตญฺจ ฉวิมํสโลหิตํ, นามญฺจ รูปญฺจ นามรูปํ, ชรา จ มรณญฺจ ชรามรณํฯ พหุลาธิการา กฺวจิ วิกปฺปรูปมฺปิ ทิสฺสติ, หตฺถา จ ปาทา จ หตฺถปาทํ, หตฺถปาทา วา อิจฺจาทิฯ</p>


<p>ตูริยงฺคทฺวเนฺท –</p>


<p>นจฺจญฺจ คีตญฺจ วาทิตญฺจ นจฺจคีตวาทิตํฯ เอวํ สมฺมตาฬํ, ‘สมฺม’นฺติ กํสตาฬํ, ‘ตาฬ’นฺติ หตฺถตาฬํ, สโงฺข จ ปณโว จ ฑิณฺฑิโม จ สงฺขปณวฑิณฺฑิมํ อิจฺจาทิฯ</p>


<p>โยคฺคงฺคทฺวเนฺท –</p>


<p>ผาโล จ ปาจนญฺจ ผาลปาจนํ, ยุคญฺจ นงฺคลญฺจ ยุคนงฺคลํ อิจฺจาทิฯ</p>


<p>เสนงฺคทฺวเนฺท –</p>


<p>หตฺถิโน  จ อสฺสา จ หตฺถิอสฺสํฯ เอวํ รถปตฺติกํ, อสิ จ จมฺมญฺจ อสิจมฺมํฯ ‘จมฺม’นฺติ สรปริตฺตาณผลกํ, ธนุ จ กลาโป จ ธนุกลาปํ อิจฺจาทิฯ</p>


<p>ขุทฺทกปาณทฺวเนฺท –</p>


<p>ฑํสา จ มกสา จ ฑํสมกสํฯ เอวํ กุนฺถกิปิลฺลิกํ , กีฎปฎงฺคํ อิจฺจาทิฯ</p>


<p>นิจฺจเวริทฺวเนฺท –</p>


<p>อหิ จ นกุโล จ อหินกุลํ, พิฬาโร จ มูสิกา จ พิฬารมูสิกํ, รสฺสตฺตํฯ กาโกลูกํ, สปฺปมณฺฑูกํ, นาคสุปณฺณํ อิจฺจาทิฯ</p>


<p>สภาคทฺวเนฺท –</p>


<p>สีลญฺจ ปญฺญาณญฺจ สีลปญฺญาณํ, สมโถ จ วิปสฺสนา จ สมถวิปสฺสนํ, วิชฺชา จ จรณญฺจ วิชฺชาจรณํฯ เอวํ สติสมฺปชญฺญํ, หิริโอตฺตปฺปํ, อุทฺธจฺจกุกฺกุจฺจํ, ถินมิทฺธํ อิจฺจาทิฯ</p>


<p>วิวิธวิรุทฺธทฺวเนฺท –</p>


<p>กุสลากุสลํ, สาวชฺชานวชฺชํ, กณฺหสุกฺกํ, หีนปณีตํ, เฉกพาลํ อิจฺจาทิฯ</p>


<p>เอกสงฺคีติทฺวเนฺท –</p>


<p>ทีโฆ จ มชฺฌิโม จ ทีฆมชฺฌิมํ, องฺคุตฺตรสํยุตฺตกํ, ขนฺธกวิภงฺคํ อิจฺจาทิฯ</p>


<p>สงฺขฺยาปริมาณทฺวเนฺท –</p>


<p>เอกกทุกํ, ทุกติกํ, ติกจตุกฺกํ, จตุกฺกปญฺจกํ อิจฺจาทิฯ</p>


<p>ปจนจณฺฑาลทฺวเนฺท –</p>


<p>โอรพฺภิกา  จ สูกริกา จ โอรพฺภิกสูกริกํฯ เอวํ สากุณิกมาควิกํ, สปากจณฺฑาลํ, เวนรถการํ, ปุกฺกุสฉวฑาหกํ อิจฺจาทิฯ</p>


<p>ลิงฺควิสภาคทฺวเนฺท –</p>


<p>อิตฺถิปุมํ, ทาสิทาสํ อิจฺจาทิฯ</p>


<p>ทิสาทฺวเนฺท –</p>


<p>ปุพฺพา จ อปรา จ ปุพฺพาปรํฯ เอวํ ทกฺขิณุตฺตรํ, ปุพฺพทกฺขิณํ, ปุพฺพุตฺตรํ, อปรทกฺขิณํ, อปรุตฺตรํฯ</p>


<p>นทีทฺวเนฺท –</p>


<p>คงฺคายมุนํ, มหิสรภุ, สพฺพตฺถ นปุํสกตฺตา อเนฺต ทีฆานํ รสฺสตฺตํ สตฺตสุ วิภตฺตีสุ เอกวจนนฺตญฺจฯ</p>

</p>


<p>วิกปฺปลเทฺธสุ  ติณวิเสสทฺวเนฺท –</p>


<p>อุสีรานิ จ พีรณานิ จ อุสีรพีรณํ, อุสีรพีรณาฯ เอวํ มุญฺชปพฺพชํ, มุญฺชปพฺพชา, กาสกุสํ, กาสกุสาฯ</p>


<p>รุกฺขวิเสสทฺวเนฺท –</p>


<p>ขทิโร จ ปลาโส จ ขทิรปลาสํ, ขทิรปลาสา, ธโว จ อสฺสกโณฺณ จ ธวสฺสกณฺณํ, ธวสฺสกณฺณา, ปิลกฺขนิโคฺรธํ, ปิลกฺขนิโคฺรธา, อสฺสตฺถกปีตนํ , อสฺสตฺถกปีตนา, สากสาลํ, สากสาลาฯ</p>


<p>ปสุวิเสสทฺวเนฺท –</p>


<p>คชา  จ ควชา จ คชควชํ, คชควชา, โคมหิสํ, โคมหิสา, เอเณยฺยวราหํ, เอเณยฺยวราหา, อเชฬกํ, อเชฬกา, กุกฺกุฎสูกรํ, กุกฺกุฎสูกรา, หตฺถิควสฺสวฬวํ, หตฺถิควสฺสวฬวาฯ</p>


<p>สกุณวิเสสทฺวเนฺท –</p>


<p>หํสพิลวํ, หํสพิลวา, การณฺฑวจกฺกวากํ, การณฺฑวจกฺกวากา, พกพลากํ, พกพลากาฯ</p>


<p>ธนทฺวเนฺท –</p>


<p>หิรญฺญสุวณฺณํ, หิรญฺญสุวณฺณา, มณิ จ สโงฺข จ มุตฺตา จ เวฬุริยญฺจ มณิสงฺขมุตฺตเวฬุริยํ, มณิสงฺขมุตฺตเวฬุริยา, ชาตรูปรชตํ, ชาตรูปรชตาฯ</p>


<p>ธญฺญทฺวเนฺท –</p>


<p>สาลิยวํ, สาลิยวา, ติลมุคฺคมาสํ, ติลมุคฺคมาสา, นิปฺผาวกุลตฺถํ, นิปฺผาวกุลตฺถาฯ</p>


<p>พฺยญฺชนานํ ทฺวเนฺท –</p>


<p>มจฺฉมํสํ, มจฺฉมํสา, สากสูปํ, สากสูปา, คพฺยมาหิสํ, คพฺยมาหิสา, เอเณยฺยวาราหํ, เอเณยฺยวาราหา, มิคมายูรํ, มิคมายูราฯ</p>


<p>ชนปททฺวเนฺท –</p>


<p>กาสิโกสลํ, กาสิโกสลา, วชฺชิมลฺลํ, วชฺชิมลฺลา, เจตวํสํ, เจตวํสา, มชฺฌญฺจ สูรเสนญฺจ มชฺฌสูรเสนํ, มชฺฌสูรเสนา, กุรุปญฺจาลํ, กุรุปญฺจาลาฯ</p>

</p>

</p>


<h3>วิเสสวิธาน</h3>
<p>อิทานิ  ปุเพฺพ วุตฺตานิ อวุตฺตานิ จ ฉสุ สมาเสสุ วิเสสวิธานานิ วุจฺจเนฺตฯ</p>


<p>ฯ</p>


<h3>นปุํสเกกตฺตราสิ</h3>
<p>ตตฺถ สโพฺพ อพฺยยีภาโว นปุํสกลิโงฺค เอว, สมาหารภูตา ทิคุ, ทฺวนฺทา นปุํสกา จ เอกตฺตสงฺขฺยา จฯ</p>


<p>  ฯ</p>


<p>ฉฎฺฐีสมาเส กฺวจิ นปุํสกตฺตํ เอกตฺตญฺจ โหติฯ</p>


<p>ฉายา, สภาเสฺววายํ วิธิ, สลภานํ ฉายา สลภจฺฉายํ ฯ เอวํ สกฎจฺฉายํ, ฆรจฺฉายํฯ อิธ น โหติ, รุกฺขจฺฉายา, ปพฺพตจฺฉายาฯ สภาสเทฺท อมนุสฺสสภาเสฺววายํ วิธิ, พฺรหฺมูนํ สภา พฺรหฺมสภํฯ เอวํ เทวสภํ, อินฺทสภํ, ยกฺขสภํ, รกฺขสสตํฯ มนุสฺสสภาสุ นตฺถิ, ขตฺติยสภา, ราชสภา อิจฺจาทิฯ</p>


<p>กฺวจีติ กิํ? ราชปริสาฯ</p>

</p>


<h3>สมาสนฺตรสฺสราสิ</h3>
<p>‘สฺยาทีสุ รโสฺส’ติ สุเตฺตน อพฺยยีภาว, สมาหารทิคุ, ทฺวนฺทานํ กสฺสจิ ตปฺปุริสสฺส จ สฺยาทีสุ รโสฺสฯ</p>


<p>อพฺยยีภาเว –</p>


<p>อุปมณิกํ  อธิตฺถิ, อุปวธุฯ</p>


<p>สมาหารทิคุมฺหิ –</p>


<p>จตุทฺทิสํ, ทสิตฺถิ, ทสวธุฯ</p>


<p>สมาหารทฺวเนฺท –</p>


<p>มุขนาสิกํ, หนุคีวํฯ</p>


<p>ตปฺปุริเส –</p>


<p>สลภจฺฉายํ, พฺรหฺมสภํฯ</p>


<p>  ฯ</p>


<p>สฺยาทีสุ อนฺตภูตสฺส อปฺปธานภูตสฺส จ ฆปสฺส รโสฺส โหติฯ</p>


<p>พหุพฺพีหิมฺหิ –</p>


<p>พหุกโญฺญ, โปโส, พหุอิตฺถิ, กุลํ, พหุวธุ, กุลํฯ</p>


<p>อพฺยยีภาเว –</p>


<p>อุปมณิกํ, อธิตฺถิ, อุปวธุฯ</p>


<p>อนฺตสฺสาติ กิํ? สทฺธาธโน, ปุริโสฯ</p>


<p>อปฺปธานสฺสาติ กิํ? ราชกญฺญา, ราชกุมารี, พฺรหฺมพนฺธูฯ</p>


<p>  ฯ</p>


<p>สฺยาทีสุ อนฺตภูตสฺส อปฺปธานภูตสฺส จ โคสฺส อุ โหติฯ</p>


<p>ติฎฺฐคุ  จิตฺตคุฯ</p>


<p>อปฺปธานสฺสาติ กิํ? ราชคโวฯ</p>


<p>อนฺตสฺสาติ กิํ? โคกุลํฯ</p>

</p>


<h3>ปุมฺภาวาติเทสราสิ</h3>
<p>  ฯ</p>


<p>‘เอกเตฺถ’ติ ตุลฺยาธิกรเณ, อิตฺถิยํ วตฺตมาเน เอกเตฺถ อุตฺตรปเท ปเร กทาจิ ภาสิตปุโม อิตฺถิลิงฺคสโทฺท ปุมา อิว โหติฯ จตุรงฺคมิทํ วิธานํ, ปุพฺพปทํ อิตฺถิลิงฺคญฺจ ภาสิตปุมญฺจ สิยา, ปรปทํ นิยติตฺถิลิงฺคญฺจ ปุพฺพปเทน เอกตฺถญฺจ สิยาติฯ</p>


<p>ทีฆา ชงฺฆา ยสฺส โส ทีฆชโงฺฆ, ปุริโส, ทีฆชงฺฆา, อิตฺถี, ทีฆชงฺฆํ, กุลํฯ</p>


<p>เอตฺถ จ เย สทฺทา กตฺถจิ ปุลฺลิงฺครูปา โหนฺติ, กตฺถจิ อิตฺถิปจฺจยยุตฺตา อิตฺถิลิงฺครูปา, เต  นามฯ ทีโฆ มโคฺค, ทีฆา รตฺติ, คโต ปุริโส, คตา อิตฺถี, กุมาโร, กุมารี, พฺราหฺมโณ, พฺราหฺมณี อิจฺจาทิฯ</p>


<p>เย ปน อิตฺถิปจฺจยยุตฺตา นิจฺจํ อิตฺถิลิงฺครูปา โหนฺติ, เต ภาสิตปุมา นาม น โหนฺติ, กญฺญา, ปญฺญา, สทฺธา, นที, อิตฺถี, ปถวี อิจฺจาทิฯ ตถา สภาวอิตฺถิลิงฺคาปิ นิยตปุนฺนปุํสกลิงฺคาปิ ภาสิตปุมา น โหนฺติ, เทวตา, รตฺติ, เธนุ, วธู, สโกฺก, เทโว, พฺรหฺมา, รตนํ, สรณํ อิจฺจาทิฯ</p>


<p>อิธ ปน ทีฆสโทฺท ‘‘ทีโฆ พาลาน สํสาโร’’ติ  อาทีสุ ภาสิตปุโม, โส วิเสสฺยลิงฺคานุคตวเสน อิธ อิตฺถิปจฺจยยุโตฺต  อิตฺถิลิงฺคสโทฺท นามฯ อิมินา สุเตฺตน ปุมฺภาวาติเทเส กเต ตตฺถ อาปจฺจโย อนฺตรธายติ, ‘ฆปสฺสนฺตสฺสาปฺปธานสฺสา’ติ สุเตฺตน สมาสนฺตสฺส อาการสฺส รสฺสตฺตํ, กุมารี ภริยา ยสฺส โส กุมารภริโย, อีปจฺจยนิวตฺติฯ ยุวติ ชายา ยสฺส โส ยุวชาโย, ติปจฺจยนิวตฺติฯ พฺรหฺมพนฺธู ภริยา ยสฺส โส พฺรหฺมพนฺธุภริโย, อูปจฺจยนิวตฺติฯ</p>


<p>อิตฺถิยนฺติ กิํ? กุมารี รตนํ ยสฺส โส กุมารีรตโน, ปุริโส, อิธ ปรปทํ อิตฺถิลิงฺคํ น โหติ, ตสฺมา ปุมฺภาวาติเทโส น กาตโพฺพ, ยทิ กเรยฺย, กุมาโร รตนํ ยสฺส กุมารรตโนติ เอวํ อนิฎฺฐโตฺถ ภเวยฺยฯ</p>


<p>เอกเตฺถติ กิํ? กุมารีสุ ภตฺติ ยสฺส โส กุมารีภตฺติโกฯ เอวํ สมณีภตฺติโก, พฺราหฺมณีภตฺติโก, สมาสเนฺต โก, อิธ ปรปทํ ปุพฺพปเทน เอกตฺถํ น โหติ, ตสฺมา ปุมฺภาวาติเทโส น กาตโพฺพ, ยทิ กเรยฺย, กุมาเรสุ ภตฺติ ยสฺส โส กุมารภตฺติโกติ เอวํ อนิฎฺฐโตฺถ ภเวยฺยฯ</p>


<p>อิตฺถีติ กิํ? ทฎฺฐพฺพเฎฺฐน ทิฎฺฐิ, คามณิกุลํ ทิฎฺฐิ เยน โส คามณิทิฎฺฐิ, อิธ คามณิสโทฺท ภาสิตปุโม โหติ, อิธ ปน กุลวาจกตฺตา นปุํสกลิเงฺค ติฎฺฐติ, อิตฺถิปจฺจโย นตฺถิ, ตสฺมา ปุมฺภาวาติเทสกิจฺจํ นตฺถิฯ</p>


<p>ภาสิตปุโมติ กิํ? สทฺธา ปกติ ยสฺส โส สทฺธาปกติโกฯ เอวํ ปญฺญาปกติโก, อิธ ปุพฺพปทํ นิยติตฺถิลิงฺคตฺตา ภาสิตปุมํ น โหตีติฯ สทฺธาธโน, ปญฺญาธโน, สทฺธาธุโร ปญฺญาธุโร อิจฺจตฺร ทุวงฺคเวกลฺลํ โหติฯ</p>


<p>กมฺมธารยมฺหิ  ปน ‘เอกเตฺถ’ติ ปทํ วิสุํ เอกํ องฺคํ น โหติ อเนกตฺถสฺส อิธ อสมฺภวโตฯ ทีฆา จ สา ชงฺฆา จาติ  ทีฆชงฺฆา, กุมารี จ สา ภริยา จาติ กุมารภริยาฯ เอวํ ขตฺติยกญฺญา, พฺราหฺมณกญฺญา, ยุวติ จ สา ภริยา จาติ ยุวภริยา, พฺรหฺมพนฺธู จ สา ภริยา จาติ พฺรหฺมพนฺธุภริยาฯ</p>


<p>อิตฺถิยนฺติ กิํ? กุมารี จ สา รตนญฺจาติ กุมารีรตนํฯ เอวํ สมณีปทุมํฯ</p>


<p>อิตฺถีติ กิํ? คามณิกุลญฺจ ตํ ทิฎฺฐิ จาติ คามณิทิฎฺฐิฯ</p>


<p>ภาสิตปุโมติ กิํ? สทฺธาปกติ, คงฺคานที, ตณฺหานที, ปถวีธาตุฯ</p>


<p>สญฺญาสเทฺทสุ ปน จตุรงฺคยุเตฺตปิ วิธานํ น โหติ, นนฺทาเทวี, นนฺทาโปกฺขรณี, กายคตาสติ, ปฐมาวิภตฺติ, ทุติยาวิภตฺติ, ปญฺจมีวิภตฺติ, ฉฎฺฐีวิภตฺติ อิจฺจาทิฯ</p>


<p>  ฯ</p>


<p>ปจฺจเย ปเร กทาจิ ภาสิตปุโม อิตฺถิลิงฺคสโทฺท กฺวจิ ปุมาว โหติฯ</p>


<p>พฺยตฺตตรา, พฺยตฺตตมา, เอตฺถ จ พฺยตฺตานํ อิตฺถีนํ อติสเยน พฺยตฺตาติ พฺยตฺตตรา, พฺยตฺตตมาติ อโตฺถฯ เอวํ ปณฺฑิตตรา, ปณฺฑิตตมา อิจฺจาทิฯ</p>


<p>  ฯ</p>


<p>วุตฺติมเตฺต ฐาเน สพฺพาทินามกา สพฺพนามสทฺทา ปุมาว โหนฺติฯ</p>


<p>สา ปมุขา ยสฺส โส ตปฺปมุโขฯ เอวํ ตปฺปธาโน, ตาย ตาหิ วา สมฺปยุโตฺต ตํสมฺปยุโตฺตฯ สา เอว ปมุขา ตปฺปมุขาฯ เอวํ ตปฺปธานา, ตสฺสา มุขํ ตมฺมุขํ, ตสฺสํ คาถายํ  ตาสุ คาถาสุ วา ตตฺร, ตาย คาถโต ตาหิ วา คาถาหิ ตโต, ตสฺสํ เวลายํ ตทา อิจฺจาทิฯ</p>


<p>เอตฺถ จ วุตฺติ นาม สมาส, ตทฺธิตา’ ยาทิธาตุปจฺจยนฺต, วิภตฺติปจฺจยนฺตานํ นามํฯ</p>

</p>


<h3>สมาสนฺตกปจฺจยราสิ</h3>
<p>  ฯ</p>


<p>อญฺญปทตฺถวิสเย กตฺตุอิจฺจาทีหิ ลฺตุปจฺจยเนฺตหิ อิตฺถิยํ อี, อูการเนฺตหิ จ พหุลํ กปจฺจโย โหติฯ</p>


<p>พหโว กตฺตาโร ยสฺมิํ เทเส โส พหุกตฺตุโกฯ เอวํ พหุวตฺตุโก, พหุกา นทิโย ยสฺมิํ เทเส โส พหุนทิโกฯ เอวํ พหุอิตฺถิโก, คาโม, พหุอิตฺถิกา, สภา, พหุอิตฺถิกํ, กุลํฯ เอวํ พหุกุมาริกํ, พหุพฺรหฺมพนฺธุโกฯ</p>


<p>เอตฺถ จ ‘พฺรหฺมพนฺธู’ติ รสฺสปทํ พฺราหฺมณํ วทติ, ทีฆปทํ พฺราหฺมณิํ วทติ, กปจฺจเย ปเร ทีฆานํ มหาวุตฺตินา รสฺสตฺตํ อิจฺฉนฺติฯ</p>


<p>พหุลนฺติ กิํ? พหุกตฺตา, คาโมฯ</p>


<p>  ฯ</p>


<p>อญฺญปทตฺถวิสเย ลฺติตฺถิยูหิ อญฺญโต อวณฺณิวณฺณุวณฺณเนฺตหิ พหุลํ กปจฺจโย โหติ วาฯ</p>


<p>อวณฺณนฺตมฺหา  ตาว –</p>


<p>อคามกํ, อรญฺญํ, พหุคามโก, ชนปโท, สโสตโก, อโสตโก, สโลมโก, สปกฺขโก, พหุมาลโก, พหุมาโล, พหุมายโก, พหุมาโยฯ</p>


<p>อิวณฺณนฺตมฺหา –</p>


<p>สุนฺทรา ทิฎฺฐิ ยสฺส โส สมฺมาทิฎฺฐิโก, สมฺมาทิฎฺฐิ, มิจฺฉาทิฎฺฐิโก, มิจฺฉาทิฎฺฐิ, มตปติกา, อิตฺถี, สทฺธาปกติโก, ปญฺญาปกติโก, พหุหตฺถิโก, พหุทณฺฑิโกฯ</p>


<p>อุวณฺณนฺตมฺหา –</p>


<p>สเหตุโก, อเหตุโก, สจกฺขุโก, อจกฺขุโก, สภิกฺขุโก, อภิกฺขุโก, ทีฆายุโก, อปฺปายุโก, พหุเธนุโก, วโช, พหุรตฺตญฺญุโก, ภิกฺขุสโงฺฆฯ</p>


<p>อิตฺถิลิเงฺค กมฺหิ ปเร อการสฺส มหาวุตฺตินา วา ‘อธาตุสฺส เก…’ติ สุเตฺตน วา พหุลํ อิการตฺตํ โหติ, พหุปุตฺติกา, อิตฺถี, พหุปุตฺตกา วา, เอกปุตฺติกา, เอกปุตฺตกา อิจฺจาทิฯ</p>

</p>


<h3>สมาสนฺตอปจฺจยราสิ</h3>
<p>  ฯ</p>


<p>‘สมาสโนฺต+อ’ อิติ ทฺวิปทมิทํ, สมาสโนฺต หุตฺวา อปจฺจโย โหตีติ อโตฺถฯ อธิการสุตฺตมิทํฯ</p>


<p>  ฯ</p>


<p>ปาปาทีหิ  ปราย ภูมิยา สมาสโนฺต อโหติ, ‘ภูมิสทฺทสฺสา’ติ วตฺตเพฺพ นิยติตฺถิลิงฺคทสฺสนตฺถํ ‘ภูมิยา’ติ วุตฺตํฯ เอวํ อญฺญตฺถปิฯ</p>


<p>ปาปานํ ภูมิ ปาปภูมํ, ปาปานํ อุปฺปตฺติภูมิตฺยโตฺถ, ชาติยา ภูมิ ชาติภูมํ, สตฺถุชาตรฎฺฐํฯ เอวํ ปจฺฉาภูมํ, มชฺฌิมเทเส ปจฺฉาภาครฎฺฐํฯ</p>


<p>  ฯ</p>


<p>สงฺขฺยาหิ ปราย ภูมิยา สมาสโนฺต อ โหติฯ</p>


<p>เทฺว ภูมิโย เอตฺถาติ ทฺวิภูโม, ทฺวิภูมโก, ปาสาโท, ทฺวิภูมิโก วา, ติโสฺส ภูมิโย เอเตสนฺติ วา ตีสุ ภูมิสุ ปริยาปนฺนาติ วา เตภูมกา, ธมฺมา, จตุภูมกา, ธมฺมา, เตภูมิกา, จตุภูมิกา วาฯ ทิคุมฺหิ-เทฺว ภูมิโย ทฺวิภูมํ, ติโสฺส ภูมิโย ติภูมํ, จตโสฺส ภูมิโย จตุภูมํ อิจฺจาทิฯ</p>


<p>  ฯ</p>


<p>สงฺขฺยาหิ ปราสํ นที, โคธาวรีนํ สมาสโนฺต อ โหติฯ</p>


<p>ปญฺจ นทิโย ปญฺจนทํ, ปญฺจ วา นทิโย ยสฺมิํ ปเทเส โส ปญฺจนโท, สตฺต โคธาวริโย สตฺตโคธาวรํฯ</p>


<p>  ฯ</p>


<p>อญฺญโตฺถ จ อสงฺขฺยโตฺถ จ อญฺญาสงฺขฺยตฺถาฯ ตตฺถ ‘อญฺญโตฺถ’ติ อญฺญปทโตฺถ พหุพฺพีหิสมาโส, ‘อสงฺขฺยโตฺถ’ติ อสงฺขฺยตฺถสมาโส  อพฺยยีภาวสมาโสติ วุตฺตํ โหติ, น อญฺญาสงฺขฺยตฺถา อนญฺญาสงฺขฺยตฺถา, อญฺญาสงฺขฺยตฺถวชฺชิเตสุ สมาเสสุ อสเงฺขฺยหิ อุปสเคฺคหิ จ สงฺขฺยาหิ จ ปราย องฺคุลิยา สมาสโนฺต อ โหติฯ จสเทฺทน ‘‘สุคตงฺคุเลน, ปมาณงฺคุเลน’’ อิจฺจาทีนิ สิชฺฌนฺติฯ</p>


<p>องฺคุลีหิ นิคฺคตํ นิรงฺคุลํ, องฺคุลิโย อติกฺกนฺตํ อจฺจงฺคุลํ, อิเม เทฺว อมาทิสมาสา, เทฺว องฺคุลิโย สมาหฎาติ ทฺวงฺคุลํฯ</p>


<p>อนญฺญาสงฺขฺยเตฺถสูติ กิํ? ปญฺจ องฺคุลิโย อสฺมินฺติ ปญฺจงฺคุลิ, หโตฺถฯ องฺคุลิยา สมีปํ อุปงฺคุลิฯ ‘‘จตุรงฺคุลํ กณฺณํ โอสาเรตฺวา , อฎฺฐงฺคุลํ ทนฺตกฎฺฐํ, ทฺวงฺคุลปรมํ, จตุรงฺคุลปรมํ, อฎฺฐงฺคุลปรม’’นฺติอาทีสุ ‘องฺคุล’นฺติ อการนฺตํ ปมาณวาจีสทฺทนฺตรํฯ</p>


<p>  ฯ</p>


<p>ทารุสงฺขาเต อญฺญปทเตฺถ ปวตฺตาย องฺคุลิยา สมาสโนฺต อโหติฯ</p>


<p>ปญฺจ องฺคุลิโย อสฺสาติ ปญฺจงฺคุลํ, ทารุฯ เอตฺถ จ องฺคุลิปมาณาวยโว ธญฺญาทีนํ มานวิเสโส ‘ทารู’ติ วุจฺจติฯ</p>


<p>  ฯ</p>


<p>ทีโฆ จ อโห จ วโสฺส จ เอกเทโส จาติ ทฺวโนฺท, เอกเทโส นาม ปุพฺพ, ปราทิ, อนญฺญาสงฺขฺยเตฺถสุ ทีฆาทีหิ จ อสเงฺขฺยหิ จ สงฺขฺยาหิ จ ปราย รตฺติยา สมาสโนฺต อ โหติฯ จสเทฺทน ‘‘จิรรตฺต’’นฺติ สิชฺฌติฯ</p>


<p>ทีฆา  รตฺติโย ทีฆรตฺตํ, ทีฆา รตฺติทิวปรํปราตฺยโตฺถฯ อโห จ รตฺติ จ อโหรตฺตํ, วเสฺสน เตมิตา รตฺติ วสฺสรตฺตํ, รตฺติยา ปุพฺพํ ปุพฺพรตฺตํ, รตฺติยา ปรํ ปรรตฺตํ, รตฺติยา อฑฺฒํ อฑฺฒรตฺตํ, รตฺติํ อติกฺกโนฺต อติรโตฺต, เทฺว รตฺติโย ทฺวิรตฺตํฯ เอวํ ติรตฺตํ, จตุรตฺตํ, ปญฺจรตฺตํ, ฉารตฺตํ, วาธิการตฺตา ‘‘เอกรตฺตํ, เอกรตฺตี’’ติ สิชฺฌติฯ</p>


<p>อนญฺญาสงฺขฺยเตฺถสูติ กิํ? ทีฆา รตฺติ เอตฺถาติ ทีฆรตฺติ, เหมโนฺตฯ รตฺติยา สมีปํ อุปรตฺติฯ</p>


<p>  ฯ</p>


<p>อจเตฺถ จ อนญฺญา’สงฺขฺยเตฺถสุ จ ปวตฺตา โคสทฺทมฺหา อโลปฎฺฐาเน สมาสโนฺต อ โหติฯ</p>


<p>รโญฺญ โค ราชคโว, อตฺตโน โค สคโว, ปเรสํ โค ปรคโว, ปญฺจคโว, ปญฺจควํฯ เอวํ ทสควํฯ</p>


<p>อโลเปติ กิํ? ปญฺจหิ โคหิ กีโต ปญฺจคุฯ เอตฺถ จ เตน กีโตติ เอตสฺมิํ อเตฺถ ตทฺธิตปจฺจยสฺส โลโป, เตน อยํ อปจฺจโย น โหติ, ‘โคสฺสู’ติ โอสฺสุตฺตํฯ</p>


<p>อจเตฺถติ กิํ? ควชา จ คาโว จ ควชคโว, โยมฺหิ โคสฺส ควตฺตํฯ</p>


<p>อนญฺญาสงฺขฺยเตฺถสูติ กิํ? จิตฺตคุ, อุปคุฯ</p>


<p>  ฯ</p>


<p>เอเต ตโย สทฺทา ออนฺตา นิปจฺจเนฺตฯ</p>


<p>รตฺติ จ ทิวา จ รตฺติทิวํ, ทารา จ คาโว จ ทารควํ, จตโสฺส อสฺสิโย ยสฺส โส จตุรโสฺส, อปจฺจโย, อสฺสิสฺส อิสฺส อตฺตํฯ</p>


<p>  ฯ</p>


<p>อายาเม  คมฺยมาเน อนุควนฺติ นิปจฺจเตฯ</p>


<p>โคหิ อนุฎฺฐิตํ สกฎํ อนุควํฯ</p>


<p>อายาเมติ กิํ? คุนฺนํ ปจฺฉา อนุคุฯ</p>


<p>  ฯ</p>


<p>อญฺญปทเตฺถ ปวตฺตา อกฺขิมฺหา สมาสโนฺต อ โหติฯ</p>


<p>วิสาลานิ อกฺขีนิ ยสฺส โส วิสาลโกฺข, วิรูปานิ อกฺขีนิ ยสฺส โส วิรูปโกฺข, อเนกสหสฺสานิ อกฺขีนิ ยสฺส โส สหสฺสโกฺข, โลหิตานิ อกฺขีนิ ยสฺส โส โลหิตโกฺขฯ เอวํ นีลโกฺข, นีลกฺขิ วาฯ พหุลาธิการา อนญฺญเตฺถปิ, อกฺขีนํ ปฎิมุขํ ปจฺจกฺขํ, อกฺขีนํ ปรภาโค ปโรกฺขํ, อกฺขีนํ ติโรภาโค ติโรกฺขํฯ อกฺขิสเทฺทน เจตฺถ ปญฺจินฺทฺริยานิ คยฺหนฺติฯ</p>


<p>มหาวุตฺตินา กฺวจิ สมาสโนฺต อ, อา, อิปจฺจยา โหนฺติฯ</p>


<p>ตตฺถ อปจฺจเย –</p>


<p>วายุโน สขา วายุสโข, วายุสงฺขาโต สขา อสฺสาติ วา วายุสโข, อคฺคิ, สเพฺพสํ ปิยา’ปิยมชฺฌตฺตานํ สขาติ สพฺพสโข, สเพฺพ วา สขาโย อสฺสาติ สพฺพสโข, เมตฺตาวิหารีฯ ‘‘สพฺพมิโตฺต สพฺพสโข’’ติ  ปาฬิฯ ปาปานํ สขาติ ปาปสโข, ปาปา สขาโร ยสฺสาติ วา ปาปสโขฯ ‘‘ปาปมิโตฺต ปาปสโข’’ติ  ปาฬิฯ ปหิโต เปสิโต อตฺตา เยนาติ ปหิตโตฺต, มชฺฌิโม อตฺตา สภาโว ยสฺสาติ มชฺฌโตฺต, ฉาตํ อชฺฌตฺตสนฺตานํ  ยสฺสาติ ฉาตชฺฌโตฺต, สุหิโต อตฺตา ยสฺสาติ สุหิตโตฺต , ยโต สํยโต อตฺตา ยสฺสาติ ยตโตฺต, ฐิโต อตฺตา อสฺสาติ ฐิตโตฺตอิจฺจาทิฯ</p>


<p>อาปจฺจเย –</p>


<p>ปจฺจโกฺข ธโมฺม ยสฺสาติ ปจฺจกฺขธมฺมา, ฉาเทตีติ ฉโท, โมโห, วิวโฎ ฉโท ยสฺมินฺติ วิวฎจฺฉทา, สมฺมาสมฺพุโทฺธฯ</p>


<p>อิปจฺจเย –</p>


<p>สุนฺทโร คโนฺธ ยสฺสาติ สุคนฺธิ, กุจฺฉิโต คโนฺธ ยสฺสาติ ทุคฺคนฺธิ, ปูติโน คโนฺธ ยสฺสาติ ปูติคนฺธิ, สุรภิโน คโนฺธ สุรภิคนฺธิฯ ‘‘สรีรสฺส สุคนฺธิโน, คุณคนฺธิยุโตฺต อห’’นฺติ ปาฬิฯ</p>

</p>


<h3>นานาเทสราสิ</h3>
<p>  ฯ</p>


<p>อุตฺตรปเท ปเร ปุพฺพปเท วิธิ โหตีติ อโตฺถฯ อธิการสุตฺตมิทํฯ</p>


<p>‘‘อพฺราหฺมโณ, อนริโย, อภิกฺขุโก, อนโนฺต’’อิจฺจาทีสุ สมาเส อุตฺตรปเท ปเร น-การสฺส อ, อน โหนฺติฯ</p>


<p>  ฯ</p>


<p>นขาทโย สทฺทา นปกติกา สิชฺฌนฺติฯ</p>


<p>นา’สฺส ขมตฺถีติ นโข, ‘ข’นฺติ สุขํ, ทุกฺขญฺจ, นา’สฺส กุลมตฺถีติ นกุโล, เอวํนามโก พฺราหฺมโณ, ปุมสฺส สกํ ปุํสกํ  นตฺถิ ปุํสกํ เอตสฺมินฺติ นปุํสโก, ขญฺชนํ เวกลฺลคมนํ ขตฺตํ, นตฺถิ ขตฺตํ เอตสฺสาติ นกฺขตฺตํ, กํ วุจฺจติ สุขํ, ตพฺพิรุทฺธตฺตา อกํ วุจฺจติ ทุกฺขํ, นตฺถิ อกํ เอตสฺมินฺติ นาโก, สโคฺค, น มุญฺจตีติ นมุจิ, มาโรฯ น คลติ น จวตีติ นครํ, เคเห วตฺตเพฺพ ‘อคาร’นฺติ สิชฺฌติฯ</p>


<p>  ฯ</p>


<p>อปาณิมฺหิ นโคติ สิชฺฌติ วาฯ</p>


<p>น คจฺฉนฺตีติ นคา, รุกฺขาฯ นคา, ปพฺพตาฯ อคา, รุกฺขา, อคา, ปพฺพตาฯ</p>


<p>อปาณินีติ กิํ? อโค วสโล กิํ เตนฯ เอตฺถ ‘อโค’ติ ทุคฺคตชโน, ‘วสโล’ติ ลามโก, ‘กิํ เตนา’ติ นินฺทาวจนํ, ‘‘สีเตนา’’ติปิ ปาโฐฯ เอวํ เนเก, อเนเก, เนกานิ, อเนกานิ อิจฺจาทิฯ</p>

</p>


<p>  ฯ</p>


<p>อญฺญปทเตฺถ สมาเส อุตฺตรปเท ปเร สหสฺส โส โหติ วาฯ</p>


<p>ปุเตฺตน สห โย วตฺตตีติ สปุโตฺต, สหปุโตฺตฯ</p>


<p>อญฺญเตฺถติ กิํ? สห กตฺวา, สห ยุชฺฌิตฺวาฯ</p>


<p>  ฯ</p>


<p>สญฺญายํ อุตฺตรปเท ปเร สหสฺส โส โหติฯ</p>


<p>สห  อายตฺตํ สายตฺตํ, สห ปลาสํ สปลาสํ, อครุการเสฺสตํ นามํฯ</p>


<p>  ฯ</p>


<p>อปจฺจเกฺข คมฺยมาเน อุตฺตรปเท ปเร สหสฺส โส โหติฯ</p>


<p>โอฑฺฑิยติ เอตายาติ โอฑฺฑิ, ปาโสฯ โอฑฺฑิยา สห โย วตฺตตีติ โสฑฺฑิ, กโปโตฯ อิธ ‘โอฑฺฑิ’ อปจฺจกฺขาฯ ‘‘สาคฺคิ กโปโต’’ติปิ ปาโฐ, ปิจุนา สห วตฺตตีติ สปิจุกา, วาตมณฺฑลิกา, สา จ อปจฺจกฺขา, อุคฺคนฺตฺวา อากาเส ปริพฺภมนฺตํ ปิจุสงฺฆาฎํ ทิสฺวา ญาตพฺพาฯ ‘‘สปิสาจา วาตมณฺฑลิกา’’ติปิ ปาโฐฯ เอวํ สรชา, วาตา, สรกฺขสี, รตฺติฯ</p>


<p>  ฯ</p>


<p>สกตฺถปฺปธานสฺส สหสทฺทสฺส โส โหติ อกาเล อุตฺตรปเท ปเรฯ</p>


<p>สพฺรหฺมํ, สจกฺกํฯ</p>


<p>อกาเลติ กิํ? สห ปุพฺพณฺหํ, สห ปรณฺหํ, สุนกฺขเตฺตน สห ปวตฺตํ ปุพฺพณฺหํ, ปรณฺหนฺติ อโตฺถฯ</p>


<p>  ฯ</p>


<p>คนฺถสฺส อโนฺต คนฺถโนฺตฯ ยถา ตํ กจฺจายนคนฺถสฺส อโนฺต อุณาทิกโปฺป, อธิกภาโว อาธิกฺยํ, คนฺถเนฺต จ อาธิเกฺย จ วตฺตมานสฺส สหสทฺทสฺส โส โหติ อุตฺตรปเท ปเรฯ</p>


<p>สห  อุณาทินา’ ยํ อธิยเตติ ตํ โสณาทิ, สกลํ กจฺจายนํ อธีเตตฺยโตฺถฯ สห มุหุเตฺตน สกลํ โชติํ อธีเต สมุหุตฺตํ, โชตีติ นกฺขตฺตสตฺถํฯ</p>


<p>อาธิเกฺย – สโทณา, ขารี, สกหาปณํ, นิกฺขํ, สมาสกํ, กหาปณํฯ นิจฺจตฺถมิทํ สุตฺตํฯ</p>


<p>  ฯ</p>


<p>ปกฺขาทีสุ อุตฺตรปเทสุ สมานสฺส โส โหติ วาฯ</p>


<p>สมาโน ปโกฺข สหาโย สปโกฺข, สมาโน ปโกฺข ยสฺสาติ วา สปโกฺข, สมานปโกฺข วาฯ เอวํ สชาติ, สมานชาติ, สชนปโท, สรตฺติฯ</p>


<p>สมาโน ปติ ยสฺสา สา สปติฯ เอวํ สนาภิ, สพนฺธุ, สพฺรหฺมจารี, สนาโมฯ อวฺหยํ วุจฺจติ นามํ, จเนฺทน สมานํ อวฺหยํ ยสฺส โส จนฺทสวฺหโย, สโคโตฺต, อิเนฺทน สมานํ โคตฺตํ ยสฺส โส อินฺทสโคโตฺต, สรูปํ, สฎฺฐานํฯ หริ วุจฺจติ สุวณฺณํ, หรินา สมาโน วโณฺณ ยสฺส โส หริสฺสวโณฺณ, สสฺส ทฺวิตฺตํฯ เอวํ สิงฺคีนิกฺขสวโณฺณ, สวโย, สธโน, สธโมฺม, สชาติโยฯ</p>


<p>ปกฺขาทีสูติ กิํ? สมานสีโลฯ</p>


<p>  ฯ</p>


<p>อิยยุเตฺต อุทเร ปเร สมานสฺส โส โหติ วาฯ</p>


<p>สมาเน อุทเร ชาโต โสทริโย, สมาโนทริโยฯ</p>


<p>อิเยติ กิํ? สมาโนทรตาฯ</p>


<p>อเญฺญสุปิ  สมานสฺส โส โหติ, จเนฺทน สมานา สิรี ยสฺส ตํ จนฺทสฺสสิรีกํ, มุขํฯ เอวํ ปทุมสฺสสิรีกํ, วทนํฯ</p>


<p>มหาวุตฺตินา สนฺตาทีนญฺจ โส โหติ, สํวิชฺชติ โลมํ อสฺสาติ สโลมโกฯ เอวํ สปกฺขโก, สํวิชฺชนฺติ อาสวา เอเตสนฺติ สาสวา, สํวิชฺชนฺติ ปจฺจยา เอเตสนฺติ สปฺปจฺจยา, สํวิชฺชนฺติ อตฺตโน อุตฺตริตรา ธมฺมา เอเตสนฺติ สอุตฺตรา, สโนฺต ปุริโส สปฺปุริโสฯ ตถา สชฺชโน, สทฺธโมฺม, สนฺตสฺส ภาโว สพฺภาโว อิจฺจาทิฯ</p>

</p>


<p>  ฯ</p>


<p>อุตฺตรปเท ปเร อิมสฺส อิทํ โหติฯ</p>


<p>อยํ อโตฺถ เอตสฺสาติ อิทมตฺถี, สมาสเนฺต อี, อิทมตฺถิโน ภาโว อิทมตฺถิตาฯ อยํ ปจฺจโย เอเตสนฺติ อิทปฺปจฺจยา, อิทปฺปจฺจยานํ ภาโว อิทปฺปจฺจยตาฯ ‘‘อิเมสํ ปจฺจยา อิทปฺปจฺจยา, อิทปฺปจฺจยา เอว อิทปฺปจฺจยตา’’ติปิ โยเชนฺติฯ ‘อิท’นฺติ นิปาตปทมฺปิ อตฺถิ, ‘‘รูปญฺจ หิทํ ภิกฺขเว อตฺตา อภวิสฺสา, เวทนา จ หิทํฯ สญฺญา จ หิทํฯ สงฺขารา จ หิทํ ภิกฺขเว อตฺตา อภวิสฺสํสุ’’ อิจฺจาทิ ฯ</p>


<p>  ฯ</p>


<p>อุตฺตรปเท ปเร ปุมสฺส ปุํ โหติ วาฯ</p>


<p>ปุมสฺส ลิงฺคํ ปุลฺลิงฺคํ, ปุมสฺส ภาโว ปุมฺภาโว, ปุมา จ โส โกกิโล จาติ ปุโงฺกกิโล, ปุมา จ โส โค จาติ ปุงฺคโว, ‘โค ตฺวจเตฺถ…’ติ อปจฺจโย, นปุํสโกฯ</p>


<p>วาติ กิํ? ปุมิตฺถีฯ</p>


<p>  ฯ</p>


<p>อุตฺตรปเท  ปเร นฺต, นฺตูนํ ฎ โหติ วา กฺวจิฯ</p>


<p>ภวํ ปติโฎฺฐ เยสํ เต ภวํปติฎฺฐา, พินฺทาคโมฯ ภควา มูลํ เยสํ เต ภควํมูลกา, ธมฺมาฯ เอวํ ภควํปฎิสรณา, ธมฺมาฯ</p>


<p>พหุลาธิการา ตราทีสุ จ ปเรสุ, มหนฺตีนํ อติสเยน มหาติ มหตฺตรี, รตฺตญฺญูนํ มหนฺตสฺส ภาโว รตฺตญฺญุมหตฺตํฯ เอวํ ชาติมหตฺตํ, คุณมหตฺตํ, ปุญฺญมหตฺตํ, อรหนฺตสฺส ภาโว อรหตฺตํฯ</p>


<p>  ฯ</p>


<p>อุตฺตรปเท ปเร นฺต, นฺตูนํ อ โหติฯ</p>


<p>ภวนฺตปติฎฺฐา, มยํ, คุณวนฺตปติฎฺฐา, มยํฯ</p>


<p>  ฯ</p>


<p>รี, ริกฺข, กปจฺจยเนฺตสุ ปเรสุ สมานสฺส โส โหติฯ</p>


<p>นิจฺจสมาสตฺตา อญฺญปเทน วิคฺคโห, สํวิชฺชตีติ สมาโน, ปจฺจเกฺข วิย จิเตฺต อุปลพฺภตีติ อโตฺถฯ สมาโน วิย โส ทิสฺสตีติ สที, สทิโกฺข, สทิโส, สมานา วิย เต ทิสฺสนฺตีติ สทิสาฯ</p>


<p>  ฯ</p>


<p>เตสุ ปเรสุ นฺตปจฺจยนฺตสฺส จ กิํ, อิมสทฺทานญฺจ กเมน ฎา, กี, ฎี โหนฺติฯ</p>


<p>ภวํ  วิย โส ทิสฺสตีติ ภวาที, ภวาทิโกฺข, ภวาทิโส, โก วิย โส ทิสฺสตีติ กีที, กีทิโกฺข, กีทิโส, อยํ วิย โส ทิสฺสตีติ อีที, อีทิโกฺข, อีทิโสฯ</p>


<p>  ฯ</p>


<p>เตสุ ปเรสุ สพฺพาทินามกานํ ย, ต, เอต, อญฺญ, อมฺห, ตุมฺหสทฺทานํ อโนฺต อา โหติฯ</p>


<p>ยาที, ยาทิโกฺข, ยาทิโส, ตาที, ตาทิโกฺข, ตาทิโส, เอตาที, เอตาทิโกฺข, เอตาทิโสฯ</p>


<p>  ฯ</p>


<p>เตสุ ปเรสุ เอตสฺส เอฎ โหติ วาฯ</p>


<p>เอที, เอทิโกฺข, เอทิโส, อญฺญาที, อญฺญาทิโกฺข, อญฺญาทิโส, อมฺหาที, อมฺหาทิโกฺข, อมฺหาทิโส, ตุมฺหาที, ตุมฺหาทิโกฺข, ตุมฺหาทิโสฯ</p>


<p>  ฯ</p>


<p>เตสุ ปเรสุ เอกวจเน ปวตฺตานํ ตุมฺห’ มฺหสทฺทานํ ตา, มา โหนฺติ วาฯ</p>


<p>อหํ วิย โส ทิสฺสตีติ มาที, มาทิโกฺข, มาทิโส, ตฺวํ วิย โส ทิสฺสตีติ ตาที, ตาทิโกฺข, ตาทิโสฯ</p>


<p>เอกสฺมินฺติ กิํ? อเมฺห วิย เต ทิสฺสนฺตีติ อมฺหาทิโน, อมฺหาทิกฺขา, อมฺหาทิสา, ตุเมฺห วิย เต ทิสฺสนฺตีติ ตุมฺหาทิโน, ตุมฺหาทิกฺขา, ตุมฺหาทิสาฯ เอตฺถ จ อุปมานตฺถเสฺสว เอกตฺตํ อิจฺฉียติ, ตสฺมา อหํ วิย เต ทิสฺสนฺตีติ มาทิสา  ตฺวํ วิย เต ทิสฺสนฺตีติ ตาทิโน, ตาทิสาติปิ ยุชฺชนฺติฯ ‘‘มาทิสา เว ชินา โหนฺติ, เย ปตฺตา อาสวกฺขย’’นฺติ  ปาฬิ, อิมานิ ปทานิ อุปริ กิตกเณฺฑปิ อาคมิสฺสนฺติฯ</p>


<p>  ฯ</p>


<p>รี, ริกฺข, กปจฺจเยหิ อญฺญสฺมิํ อุตฺตรปเท ปเร ตุมฺห’มฺหานํ ตํ, มํอาเทสา โหนฺติ กฺวจิฯ</p>


<p>ตฺวํ เลณํ เยสํ เต ตํเลณา, อหํ เลณํ เยสํ เต มํเลณา ฯ เอวํ ตํทีปา, มํทีปา , ตํปฎิสรณา, มํปฎิสรณาฯ</p>


<p>  ฯ</p>


<p>อุตฺตรปเท มยปจฺจเย จ ปเร มนาทีนํ อาปาทีนญฺจ โอ โหติฯ</p>


<p>มโนเสฎฺฐา, มโนมยา, รโชชลฺลํ, รโชมยํ, สโพฺพ มโนคโณ อิธ วตฺตโพฺพ, อาโปธาตุ, อาโปมยํฯ อนุยนฺติ ทิโสทิสํ , ชีว ตฺวํ สรโทสตํ ฯ</p>


<p>  ฯ</p>


<p>สงฺขฺยาสุ ปราสุ ปรสฺส โอ โหติฯ</p>


<p>ปโรสตํ, ปโรสหสฺสํ, ปโรปณฺณาส ธมฺมา, อิธ ปรสโทฺท ‘‘อินฺทฺริยปโรปริยตฺต’’นฺติ เอตฺถ วิย อธิกตฺถวาจิสทฺทนฺตรํ, น สพฺพนามํฯ</p>


<p>  ฯ</p>


<p>ชเน  ปเร ปุถสฺส อุ โหติฯ</p>


<p>อริเยหิ ปุถเควายํ ชโนติ ปุถุชฺชโนฯ อปิ จ ปาฬินเย ปุถุสโทฺทเยว พหุลํ ทิสฺสติ, ปุถุ กิเลเส ชเนนฺตีติ ปุถุชฺชนา, ปุถุ นานาสตฺถารานํ มุขํ อุโลฺลเกนฺตีติ ปุถุชฺชนา, ปุถุ นานาโอเฆหิ วุยฺหนฺตีติ ปุถุชฺชนา , สญฺญานานาตฺตปุถุตฺตปเภทํ ปฎิจฺจ ตณฺหานานาตฺตปุถุตฺตปเภโท โหติ , อิงฺฆ อเญฺญปิ ปุจฺฉสฺสุ, ปุถู สมณพฺราหฺมเณ ฯ คามา คามํ วิจริสฺสํ, สาวเก วินยํ ปุถู, อายตานิ ปุถูนิ จ, ปุถุนา วิชฺชุวณฺณินา , ปุถุกายา ปุถุภูตา อิจฺจาทิฯ ตสฺมา ‘‘ปุถเคว, ปุถกฺกรเณ’’ อิจฺจาทีสุ ถุสฺส อุการสฺส อกาโร  ยุชฺชติฯ</p>


<p>  ฯ</p>


<p>อเห จ อายตเน จ ปเร ฉสฺส โส โหติ วาฯ</p>


<p>ฉ อหานิ สาหํฯ อตฺถิ สาหสฺส ชีวิตํ , ‘สาหสฺสา’ติ สาหํ+อสฺสาติ เฉโทฯ สฬายตนํฯ</p>


<p>วาติ กิํ? ฉาหปฺปฎิจฺฉนฺนา อาปตฺติ , ฉ อายตนานิฯ</p>


<p>  ฯ</p>


<p>สมาสุตฺตรปเท ปเร ลฺตุปจฺจยนฺตานํ ปิตาทีนญฺจ กเมน อารง, รง โหนฺติ วาฯ</p>


<p>สตฺถุโน  ทสฺสนํ สตฺถารทสฺสนํฯ เอวํ กตฺตารนิเทฺทโสฯ มาตา จ ปิตา จ มาตรปิตโร, มาตาปิตูสุ สํวโฑฺฒ มาตาปิตรสํวโฑฺฒฯ</p>


<p>วาติ กิํ? สตฺถุทสฺสนํ, กตฺตุ นิเทฺทโส, มาตาปิตโรฯ</p>


<p>  ฯ</p>


<p>จตฺถสมาเส วิชฺชาสมฺพนฺธีนํ โยนิสมฺพนฺธีนญฺจ ลฺตุปิตาทีนํ อา โหติ เตเสฺวว ปเรสุฯ</p>


<p>มาตาปิตา, มาตาปิตโร อิจฺจาทิฯ</p>


<p>ตตฺราติ กิํ? มาตุยา ภาตา มาตุภาตาฯ</p>


<p>เอตฺถ จ วิชฺชาสิปฺปานิ สิกฺขาเปนฺตา อาจริยา สิสฺสานํ วิชฺชาสมฺพนฺธี มาตาปิตโร นามฯ</p>


<p>  ฯ</p>


<p>จเตฺต ปุเตฺต ปเร วิชฺชาโยนิสมฺพนฺธีนํ ลฺตุปิตาทีนํ อา โหติฯ</p>


<p>มาตาปุตฺตา คจฺฉนฺติ, ปิตาปุตฺตา คจฺฉนฺติฯ มหาวุตฺตินา เตสญฺจ อิ โหติ, มาติปโกฺข, ปิติปโกฺขฯ มาติโฆ ลภเต ทุขํ , ปิติโฆ ลภเต ทุขํ, มาตฺติกํ ธนํ, เปตฺติกํ ธนํ ฯ เอตฺถ จ มาตุยา สนฺตกํ มาตฺติกํ, ปิตุโน สนฺตกํ เปตฺติกํ, ทฺวิตฺตํ วุทฺธิ จฯ มาติโต, ปิติโต, ภาตา เอว ภาติโก, ภาติกราชาฯ</p>


<p>  ฯ</p>


<p>ปติมฺหิ  ปเร ชายาสทฺทสฺส ชายํ โหติฯ</p>


<p>ปุตฺตํ ชเนตีติ ชายา, ชายา จ ปติ จ ชายมฺปตี ฯ อถ วา ‘‘ชายมฺปตี’’ติ อิทํ สนฺธิวิธินาว สิทฺธํ, ตสฺมา ‘‘ชมฺปตี’’ติปาโฐ สิยา ยถา ‘‘เทวราชา สุชมฺปตี’ ’ติ, ยถา จ สกฺกตคเนฺถสุ ‘‘ทาโร จ ปติ จ ทมฺปตี’’ติฯ อิธ ปน มหาวุตฺตินา ปติมฺหิ สุชาตาย สุชํ โหติ, ทารสฺส จ ทํ โหติ, ตถา ชายา จ ปติ จ ชมฺปตีติ นิฎฺฐํ คนฺตพฺพํฯ</p>


<p>ยญฺจ วุตฺติยํ ‘‘ชานิปตีติ ปกตฺยนฺตเรน สิทฺธํ, ตถา ทมฺปตี’’ติ วุตฺตํฯ ตตฺถ ปุตฺตํ ชเนตีติ ชานีฯ ชานี จ ปติ จ ชานีปตีติ ยุชฺชติฯ ‘‘ตุทมฺปตี’’ติ ปาโฐฯ กจฺจายเน จ ‘ชายาย ตุ ทํชานิ ปติมฺหี’ติฯ ตตฺถ ตุสโทฺท ปทปูรณมเตฺต ยุชฺชติฯ</p>


<p>  ฯ</p>


<p>สญฺญายํ คมฺยมานายํ อุตฺตรปเท ปเร อุทกสฺส อุโท โหติฯ</p>


<p>อุทกํ ธาเรตีติ อุทธิ, มหนฺตํ อุทกํ ธาเรตีติ มโหทธิ, อุทกํ ปิวนฺติ เอตฺถาติ อุทปานํ, อุทกํ ปิวนฺติ เอตายาติ อุทปาติฯ</p>


<p>  ฯ</p>


<p>กุมฺภาทีสุ ปเรสุ อุทกสฺส อุโท โหติ วาฯ</p>


<p>อุทกสฺส  กุโมฺภ อุทกุโมฺภ, อุทกกุโมฺภฯ เอวํ อุทปโตฺต, อุทกปโตฺต, อุทพินฺทุ, อุทกพินฺทุฯ มหาวุตฺตินา สฺยาทีสุปิ, ‘‘นีโลทา โปกฺขรณี’’ติ ปาฬิฯ</p>


<p>  ฯ</p>


<p>โสตาทีสุ ปเรสุ อุทกสฺส อุสฺส โลโป โหติฯ</p>


<p>อุทกสฺส โสตํ ทกโสตํ, อุทเก รกฺขโส ทกรกฺขโส, อุทกํ อาสโย เยสํ เต ทกาสยา, ปาณาฯ มหาวุตฺตินา สฺยาทีสุปิ, ‘‘ทเก ทกาสยา เสนฺตี’’ติ  ปาฬิฯ</p>


<p>  ฯ</p>


<p>ปุพฺพาทีหิ ปรสฺส อหสฺส โณฺห โหติฯ</p>


<p>ปุพฺพโณฺห, อปรโณฺห, อชฺชโณฺห, สายโณฺห , มชฺฌโณฺหฯ</p>

</p>


<h3>อพฺยยราสิ</h3>
<p>  ฯ</p>


<p>สฺยาทิวิธิโต อญฺญตฺถ กุอาทโย ปาทโย จ สทฺทา สฺยาทฺยเนฺตน สห นิจฺจํ เอกตฺถา โหนฺติฯ</p>


<p>กุจฺฉิโต พฺราหฺมโณ กุพฺราหฺมโณ, อีสกํ อุณฺหํ กทุณฺหํ, ปากโฎ หุตฺวา ภวตีติ ปาตุภูโต, อาวี  หุตฺวา ภวตีติ อาวีภูโต, ตุณฺหี ภวตีติ ตุณฺหีภูโต, ปมุโข นายโก ปนายโก, ปกาเรน กริตฺวา ปกริตฺวา  ปกาเรน กตํ ปกตํ, ปฐมํ วา กตํ ปกตํ, วิรูโป ปุริโส ทุปฺปุริโสฯ เอวํ ทุกฺกฎํ, โสภโณ ปุริโส สุปุริโสฯ เอวํ สุกตํ, อภิธโมฺม, อภิตฺถุโต, ภุสํ กฬาโร อากฬาโร, ภุสํ พโนฺธ อาพโนฺธ อิจฺจาทิฯ</p>


<p>ปาทโย ปกตาทฺยเตฺถ ปฐมาย เอกตฺถา โหนฺติ, ปกโต อาจริโย ปาจริโยฯ เอวํ ปยฺยโก, ปโร อเนฺตวาสี ปเนฺตวาสี, ปโร ปุโตฺต ปปุโตฺต, ปโร นตฺตา ปนตฺตาฯ</p>


<p>อตฺยาทโย อติกฺกนฺตาทฺยเตฺถ ทุติยาย, มญฺจํ อติกฺกโนฺต อติมโญฺจฯ เอวํ อติพาโล, อติเวลาฯ</p>


<p>อวาทโย กุฎฺฐาทฺยเตฺถ ตติยาย, โกกิลาย อวกุฎฺฐํ วนํ อวโกกิลํ, ‘อวกุฎฺฐ’นฺติ ฉฑฺฑิตนฺติ วทนฺติฯ เอวํ อวมยูรํฯ</p>


<p>ปริยาทโย คิลานาทฺยเตฺถ จตุตฺถิยา, อชฺฌายิตุํ คิลาโน ปริยเชฺฌโนฯ</p>


<p>นฺยาทโย นิกฺขนฺตาทฺยเตฺถ ปญฺจมิยา, โกสมฺพิยา นิกฺขโนฺต นิโกฺกสมฺพิ, วานโต นิกฺขนฺตํ นิพฺพานํฯ</p>


<p>อสฺยาทิวิธิมฺหีติ กิํ? รุกฺขํ ปติ วิโชฺชตเตฯ</p>


<p>  ฯ</p>


<p>จีปจฺจยโนฺต สโทฺท กฺริยเตฺถหิ สเทฺทหิ สห เอกโตฺถ โหติฯ</p>


<p>พลสา กิริย พลีกิริย, ปากฎีกิริย, ปากฎีภุยฺย, ปากฎีภวิยฯ</p>


<p>  ฯ</p>


<p>อลมาทโย  สทฺทา ภูสนาทีสุ อเตฺถสุ เอเตหิ กฺริยเตฺถหิ สห เอกตฺถา โหนฺติฯ</p>


<p>ภูสนํ อกาสีติ อลํกิริย, สมํ อาทรํ อกาสีติ สกฺกจฺจ, อสมํ อนาทรํ อกาสีติ อสกฺกจฺจ, พินฺทุโน ปรรูปตฺตํฯ</p>


<p>ภูสนาทีสูติ กิํ? อลํ ภุตฺวา คโต, ‘อล’นฺติ ปริยตฺตํ, สกฺกตฺวา คโต, โสภณํ กตฺวาตฺยโตฺถฯ ‘‘กจฺจ, กิริย’’ อิจฺจาทินา สํขิตฺตรูเปหิ อุปปเทน สห สิเทฺธหิ เอว เอกตฺถสญฺญา, น ‘‘กตฺวา’’ อิจฺจาทินา อสํขิตฺตรูเปหิ วิสุํ สิเทฺธหีติ อธิปฺปาโยฯ</p>


<p>  ฯ</p>


<p>อเญฺญ จ สทฺทา กฺริยเตฺถหิ สฺยาทฺยเนฺตหิ สห พหุลํ เอกตฺถา โหนฺติฯ</p>


<p>อติเรกํ อภวีติ ปโรภุยฺยฯ เอวํ ติโรภุยฺย, ปโรกิริย, ติโรกิริย, อุรสิกิริย, มนสิกิริย, มเชฺฌกิริย, ตุณฺหีภุยฺยฯ</p>


<p>ตฺยาทิสทฺทาปิ สญฺญาภาวํ ปตฺตา นิปาตรูปา โหนฺติ, สฺยาทิรูปา จฯ ตสฺมา เตปิ อิมสฺมิํ สุเตฺต สงฺคยฺหนฺติฯ</p>


<p>อตฺถิขีรา คาวี, นสนฺติปุตฺตา อิตฺถี, อตฺถิ หุตฺวา ปจฺจโย อตฺถิปจฺจโยฯ เอวํ นตฺถิปจฺจโย, อโหสิ เอว กมฺมํ อโหสิกมฺมํ, เอหิ จ ปสฺส จ เอหิปสฺส, เอหิปสฺส อิติ วิธานํ อรหตีติ เอหิปสฺสิโก, อยํ ตทฺธิตนฺตสมาโส นามฯ เอวํ ปรตฺถฯ</p>


<p>เอหิ  ภทฺทเนฺตติ วุโตฺตปิ น เอตีติ นเอหิภทฺทนฺติโก , ติฎฺฐ ภทฺทเนฺตติ วุโตฺตปิ น ติฎฺฐตีติ นติฎฺฐภทฺทนฺติโก, เอหิ สฺวาคตํ ตุยฺหนฺติ วทนสีโล เอหิสฺวาคติโก, เอหิสฺวาคตวาที  วา, เอหิ ภิกฺขูติ วจเนน สิทฺธา อุปสมฺปทา เอหิภิกฺขูปสมฺปทา, เอวํ โปราณา อาหํสุ วา, เอวํ ปุเร อาสิํสุ วาติ เอวํ ปวตฺตํ วิธานํ เอตฺถ อตฺถีติ อิติหาโส , ปุราณคโนฺถ, ยํ ปุเพฺพ อนญฺญาตํ, ตํ อิทานิ ญสฺสามิ อิติ ปวตฺตสฺส อินฺทฺริยํ อนญฺญาตญฺญสฺสามีตินฺทฺริยํ, อสุโก อิติ อาห อสุโก อิติ อาห, อสุกสฺมิํวา คเนฺถ อิติ อาห อสุกสฺมิํ คเนฺถ อิติ อาหาติ เอวํ ปวตฺตวจนํ อิติหิติหํ, อญฺญาสิ อิติ พฺยากโต โกณฺฑโญฺญ อญฺญาสิโกณฺฑโญฺญ  อิจฺจาทิฯ</p>


<p>เกจิ ปน ‘‘สจฺฉิกโรติ, มนสิกโรติ, ปากฎีกโรติ, อาวีกโรติ, ปาตุกโรติ, อลงฺกโรติ, สกฺกโรติ, ปภวติ, ปราภวติ’’ อิจฺจาทีนมฺปิ เอกตฺถีภาวํ วทนฺติฯ ตุมนฺตตฺวนฺตาทิกาปิ เอตฺถ สงฺคยฺหนฺติ, คนฺตุํ กาเมตีติ คนฺตุกาโม, กตฺตุกาโม, ทฎฺฐุกาโม, คนฺตุํ มโน เอตสฺสาติ คนฺตุมโน, สํวิธาย อวหาโร สํวิธาวหาโร, ยโลโปฯ เอวํ อุปาทาย อุปฺปนฺนํ รูปํ อุปาทารูปํ, อนุปาทาย วิมุโตฺต อนุปาทาวิมุโตฺต, ปฎิจฺจสมุปฺปาโท, อาหจฺจภาสิโต, อุปหจฺจปรินิพฺพายี , อเวจฺจปฺปสาโท, ฉกฺขตฺตุปรมํ, สตฺตกฺขตฺตุปรโม  อิจฺจาทิฯ</p>

</p>


<h3>สงฺขฺยาราสิ</h3>
<p>อิทานิ  สงฺขฺยาราสิ วุจฺจเตฯ</p>


<p>  ฯ</p>


<p>วิธาทีสุ ปเรสุ ทฺวิสฺส ทุ โหติฯ</p>


<p>เทฺว วิธา ปการา ยสฺสาติ ทุวิโธ, เทฺว ปฎฺฎานิ ยสฺสาติ ทุปฎฺฎํ, จีวรํ, ทุวงฺคิกํ, ฌานํ อิจฺจาทิฯ</p>


<p>  ฯ</p>


<p>คุณาทีสุ ทฺวิสฺส ทิ โหติฯ</p>


<p>เทฺว คุณา ปฎลา ยสฺสาติ ทิคุณา, สงฺฆาฎิ, เทฺว คาโว ทิคุ, เทฺว รตฺติโย ทิรตฺตํ, ทฺวิรตฺตํ วาฯ</p>


<p>  ฯ</p>


<p>ตีสุ ปเรสุ ทฺวิสฺส อ โหติฯ</p>


<p>เทฺว วา ตโย วา วารา ทฺวตฺติกฺขตฺตุํ, เทฺว วา ตโย วา ปตฺตา ทฺวตฺติปตฺตาฯ</p>


<p>  ฯ</p>


<p>อญฺญปทตฺถวชฺชิเต สมาเส สตาทิโต อญฺญสฺมิํ สงฺขฺยาปเท ปเร ทฺวิสฺส อา โหติฯ</p>


<p>เทฺว จ ทส จ ทฺวาทส, ทฺวีหิ วา อธิกา ทส ทฺวาทส, ทฺวาวีสติ, ทฺวตฺติํส, รสฺสตฺตํฯ</p>


<p>อสตาโทติ กิํ? ทฺวิสตํ, ทฺวิสหสฺสํฯ</p>


<p>อนญฺญเตฺถติ กิํ? เทฺว ทส ยสฺมินฺติ ทฺวิทสฯ</p>


<p>  ฯ</p>


<p>อนญฺญเตฺถ  อสตาโท สงฺขฺยาปเท ปเร ติสฺส เอ โหติฯ</p>


<p>ตโย จ ทส จ เตรส, ตีหิ วา อธิกา ทส เตรสฯ เอวํ เตวีสติ, เตตฺติํสฯ</p>


<p>  ฯ</p>


<p>จตฺตาลีสาทีสุ ปเรสุ ติสฺส เอ โหติ วาฯ</p>


<p>เตจตฺตาลีสํ, ติจตฺตาลีสํ, เตปญฺญาสํ, ติปญฺญาสํ, เตสฎฺฐิ, ติสฎฺฐิ, เตสตฺตติ, ติสตฺตติ, เตอสีติ, ติอสีติ, เตนวุติ, ตินวุติฯ</p>


<p>  ฯ</p>


<p>จตฺตาลีสาโท ทฺวิสฺส เอ โหติ วา อา จฯ</p>


<p>เทฺวจตฺตาลีสํ, ทฺวาจตฺตาลีสํ, ทฺวิจตฺตาลีสํ, เทฺวปญฺญาสํ, ทฺวิปญฺญาสํ, ทฺวาสฎฺฐิ, เทฺวสฎฺฐิ, ทฺวาสตฺตติ, เทฺวสตฺตติ, ทฺวาสีติ, ทฺวานวุติ, เทฺวนวุติฯ วาสเทฺทน ปญฺญาสมฺหิ อาตฺตํ, อสีติมฺหิ เอตฺตญฺจ นตฺถิฯ</p>


<p>  ฯ</p>


<p>อจตฺตาลีสาโท ปเร ทฺวิสฺส พา โหติ วาฯ</p>


<p>พารส, ทฺวาทส, พาวีสติ, ทฺวาวีสติ, พาตฺติํส, ทฺวตฺติํสฯ</p>


<p>อจตฺตาลีสาโทติ กิํ? ทฺวาจตฺตาลีสํฯ</p>


<p>  ฯ</p>


<p>ทเส  ปเร จตุสฺส จุ, โจ โหนฺติ วาฯ</p>


<p>จุทฺทส, โจทฺทส, จตุทฺทสฯ</p>


<p>  ฯ</p>


<p>เอสุ ปญฺจสฺส ปณฺณ, ปนฺนา โหนฺติ วา ยถากฺกมํฯ</p>


<p>ปณฺณวีสติ, ปญฺจวีสติ, ปนฺนรส, ปญฺจทสฯ</p>


<p>  ฯ</p>


<p>ทเส ปเร ฉสฺส โส โหติฯ</p>


<p>โสฬสฯ</p>


<p>  ฯ</p>


<p>ทเส ปเร เอก, อฎฺฐานํ อา โหติฯ</p>


<p>เอกาทส, อฎฺฐารสฯ</p>


<p>  ฯ</p>


<p>เอกาทิสงฺขฺยมฺหา ปรสฺส ทสสฺส ร โหติ วาฯ</p>


<p>เอการส, เอกาทส, พารส, ทฺวาทส, ปนฺนรส, ปญฺจทส, สตฺตรส, สตฺตทส, อฎฺฐารส, อฎฺฐาทส, พาเทเส ปนฺนาเทเส จ นิจฺจํฯ อิธ น โหติ, จตุทฺทสฯ</p>


<p>  ฯ</p>


<p>ฉ, ตีหิ ปรสฺส ทสฺส โฬ โหติ โร จฯ</p>


<p>โสฬส, เตรส, เตฬสฯ</p>


<p>  ฯ</p>


<p>‘อฑฺฒุฑฺฒติยา’ติ  อฑฺฒา+อุฑฺฒติยาติ เฉโท, อฑฺฒมฺหา ปเรสํ จตุตฺถ, ตติยานํ อุฑฺฒ, ติยา โหนฺติ ยถากฺกมํฯ</p>


<p>อเฑฺฒน จตุโตฺถ อฑฺฒุโฑฺฒ, อเฑฺฒน ตติโย อฑฺฒติโยฯ</p>


<p>สกเตฺถ ณฺยมฺหิ อฑฺฒเตโยฺยฯ</p>


<p>  ฯ</p>


<p>อฑฺฒมฺหา ปรสฺส ทุติยสฺส สห อเฑฺฒน ทิยฑฺฒ, ทิวฑฺฒา โหนฺติฯ</p>


<p>อเฑฺฒน ทุติโย ทิยโฑฺฒ, ทิวโฑฺฒฯ</p>


<p>ยถา จ เอก, ทฺวิ,ติ, จตุ, ปญฺจ, ฉ, สตฺต, อฎฺฐ, นว, ทสสทฺทา ปเจฺจกํ อตฺตโน อเตฺถสุ นิปตนฺติ, ตถา วีสติ, ติํสติ, จตฺตาลีส, ปญฺญาส, สฎฺฐิ, สตฺตติ, อสีติ, นวุติสทฺทา ปเจฺจกํ อตฺตโน อเตฺถสุ นิปตนฺติ, ทสสทฺทสฺส การิยา น โหนฺติ, เอวํ สตสหสฺสสทฺทาปีติ ทฎฺฐพฺพํฯ</p>


<p>ตโต ปรํ ปน ทส สหสฺสานิ ทสสหสฺสํ, อิทํ ‘นหุต’นฺติ จ วุจฺจติ, สตํ สหสฺสานิ สตสหสฺสํ, อิทํ ‘ลกฺข’นฺติ จ วุจฺจติ, ทส สตสหสฺสานิ ทสสตสหสฺสนฺติ เอวํ ทิคุสมาสวเสน เอตานิ ปทานิ สิชฺฌนฺติฯ</p>


<p>เทฺว สตานิ ทฺวิสตํ, ตีณิ สตานิ ติสตํ, เทฺว สหสฺสานิ ทฺวิสหสฺสํ, ตีณิ สหสฺสานิ ติสหสฺสํ อิจฺจาทีนิ ทิคุมฺหิ วุตฺตาเนวฯ</p>


<p>คณนปเถ ปน เอกฎฺฐานํ, ทสฎฺฐานํ, สตฎฺฐานํ, สหสฺสฎฺฐานํ, ทสสหสฺสฎฺฐานํ, สตสหสฺสฎฺฐานํ, ทสสตสหสฺสฎฺฐานนฺติ  อิมานิ สตฺต ฐานานิ กเมน ทสคุณิตานิ โหนฺติฯ ตตฺถ เอกฎฺฐานํ นาม เอกํ, เทฺว, ตีณิ อิจฺจาทิฯ ทสฎฺฐานํ นาม ทส, วีสํ, ติํสํ อิจฺจาทิฯ สตฎฺฐานํ นาม สตํ, ทฺวิสตํ, ติสตํ อิจฺจาทิฯ สหสฺสฎฺฐานํ นาม สหสฺสํ, ทฺวิสหสฺสํ, ติสหสฺสํ อิจฺจาทิฯ เอวํ อุปริปิฯ เอกเมกสฺมิญฺจ ฐาเน นว ปทานิ จ นว อนฺตรนวนฺตานิ จ โหนฺติฯ อยํ มูลภูมิ นามฯ</p>


<p>ตทุตฺตริ โกฎิภูมิ นามฯ ตตฺถปิ เอกฎฺฐานํ, ทสฎฺฐานํ, สตฎฺฐานํอิจฺจาทีนิ สตฺต ฐานานิ โหนฺติฯ ตตฺถ มูลภูมิยา อนฺติมฎฺฐานํ คเหตฺวา ทสคุณิเต กเต โกฎิภูมิยํ เอกฎฺฐานํ โหติ, อิธปิ สตฺต ฐานานิ กเมน ทสคุณิตานิเยว, อิธ ทสโกฎิสตสหสฺสํ อนฺติมฎฺฐานํ ภวติฯ</p>


<p>ตทุตฺตริ ปโกฎิภูมิ นามฯ เอตฺถปิ สตฺต ฐานานิ โหนฺติฯ ตตฺถ โกฎิภูมิยา อนฺติมฎฺฐานํ คเหตฺวา ทสคุณิเต กเต ปโกฎิภูมิยํ เอกฎฺฐานํ โหติ, อิธปิ สตฺต ฐานานิ ทสคุณิตานิเยว, ทสปโกฎิสตสหสฺสํ อนฺติมฎฺฐานํ, อิมินา นเยน สพฺพภูมีสุ อุปรูปริ ภูมิสงฺกนฺติ จ ฐานเภโท จ เวทิตโพฺพฯ</p>


<p>อยํ ปเนตฺถ ภูมิกฺกโม-มูลภูมิ, โกฎิภูมิ, ปโกฎิภูมิ, โกฎิปโกฎิภูมิ, นหุตภูมิ, นินฺนหุตภูมิ, อโกฺขภิณีภูมิ , พินฺทุภูมิ, อพฺพุทภูมิ, นิรพฺพุทภูมิ, อหหภูมิ, อพพภูมิ, อฎฎภูมิ, โสคนฺธิกภูมิ, อุปฺปลภูมิ, กุมุทภูมิ, ปุณฺฑรีกภูมิ, ปทุมภูมิ, กถานภูมิ, มหากถานภูมิ, อสเงฺขฺยยฺยภูมีติ เอกวีสติ ภูมิโย สตฺตจตฺตาลีสสตํ ฐานานิ จ โหนฺติฯ</p>


<p>นิรยภูมีนํ กเมน ปน อพฺพุทภูมิ, นิรพฺพุทภูมิ, อพพภูมิ, อฎฎภูมิ, อหหภูมิ, กุมุทภูมิ, โสคนฺธิกภูมิ, อุปฺปลภูมิ , ปุณฺฑรีกภูมิ, ปทุมภูมีติ วตฺตโพฺพฯ เอตฺถ จ ยสฺมา ปาฬิภาสายํ ทสสตสหสฺสํ นาม สตฺตมฎฺฐานํ นตฺถิ, ฉ ฐานานิ เอว อตฺถิ, ตสฺมา ครู อฎฺฐกถาสุ  อาคตนเยน สตฺตมฎฺฐานํ อุลฺลเงฺฆตฺวา ฉฎฺฐฎฺฐานโต อุปริ ภูมิสงฺกนฺติํ กเถนฺตา สตคุณิตํ กตฺวา กเถนฺติ, สตสหสฺสานํ สตํ โกฎิ, โกฎิสตสหสฺสานํ สตํ ปโกฎิ อิจฺจาทิฯ</p>


<p>ตตฺถ สตสหสฺสานํ สตํ นาม ทสสตสหสฺสานํ ทสกเมว โหติ, ตสฺมา ตถา กเถนฺตาปิ ภูมีนํ สพฺพฎฺฐานานญฺจ ทสคุณสิทฺธิเมว กเถนฺตีติ เวทิตพฺพํฯ ยสฺมา จ คณนภูมิสงฺขาโต คณนปโถ นาม นานาเทสวาสีนํ วเสน นานาวิโธ โหติ, ตสฺมา ทีปวํเส อโกฺขภิณี, พินฺทุ, กถาน, มหากถานานิ วเชฺชตฺวา ปาฬินเยน สตฺตรส ภูมิโยว วุตฺตาฯ กจฺจายเน  ปุเพฺพ ทสฺสิตา เอกวีสติ ภูมิโย, สกฺกตคเนฺถสุ ตโต สาธิกภูมิโย, กตฺถจิ ปน มหาพลกฺขนฺธปริยนฺตา สฎฺฐิ ภูมิโยติ อาคตาฯ</p>


<p>ตตฺถ สกสกภูมิโต อติเรกวตฺถูนิ คณนปถวีติวตฺตานิ นาม โหนฺติ, เยสํ ปน มูลภูมิมตฺตํ อตฺถิ, เตสํ โกฎิมตฺตานิปิ วตฺถูนิ คณนปถาติกฺกนฺตานิ เอวฯ</p>


<p>อปิ จ ‘คณนปถวีติวตฺต’นฺติ จ ‘คณนปถาติกฺกนฺต’นฺติ จ ‘อสเงฺขฺยยฺย’นฺติ จ อตฺถโต เอกํฯ ตสฺมา อิธปิ วีสติ ภูมิโย เอว อนุกฺกเมน ทสคุณิตา คณนปถา นาม โหนฺติฯ อสเงฺขฺยยฺยนฺติ ปน ทสคุณวินิมุตฺตา คณนปถาติกฺกนฺตภูมิ เอว วุจฺจติฯ มหากถานภูมาติกฺกนฺตโต ปฎฺฐาย หิ อนนฺตมหาปถวิยา สพฺพปํสุจุณฺณานิปิ อิธ อสเงฺขฺยยฺยภูมิยํ สงฺคยฺหนฺติฯ อิตรถา อสเงฺขฺยยฺยนฺติ จ คณนปถภูมีติ จ วิรุทฺธเมตนฺติฯ</p>


<p>ทีปวํเส  จ ‘‘ตโต อุปริ อภูมิ, อสเงฺขฺยยฺยนฺติ วุจฺจตี’’ติ วุตฺตํฯ ตตฺถ ‘อภูมี’ติ วจเนน คณนปถภูมิ เอว ปฎิสิทฺธา, น ตุ คณนปถาติกฺกนฺตา วิสุํ อสเงฺขฺยยฺยภูมิ นามฯ จริยาปิฎกสํวณฺณนายมฺปิ  อยมโตฺถ วุโตฺตฯ อสเงฺขฺยยฺยภูมิยมฺปิ อสเงฺขฺยยฺยานํ จูฬ, มหาทิวเสน อเนกปฺปเภโท ทกฺขิณวิภงฺคสุเตฺตน  ทีเปตโพฺพฯ</p>


<p>สทฺทนีติยํ  ปน ปาฬินยํ คเหตฺวา ‘‘วีสติ อพฺพุทานิ เอกํ นิรพฺพุทํ นามฯ วีสติ นิรพฺพุทานิ เอกํ อพพํ นาม’’ อิจฺจาทินา นิรพฺพุทาทีนํ สงฺขฺยานมฺปิ วีสติมตฺตคุณํ นาม วุตฺตํฯ ตํ น ยุชฺชติฯ นิรเยสุ หิ วีสติมตฺตคุเณน อพฺพุท, นิรพฺพุทาทีนํ ทสนฺนํ นิรยานํ ตานิ นามานิ สิทฺธานิ ภวนฺติฯ ครู ปน ตานิ นามานิ คเหตฺวา ทสคุณสิเทฺธสุ คณนปเถสุ ปกฺขิปิํสุ, ตสฺมา นามมเตฺตน สทิสานิ ภวนฺติ, คุณวิธิ ปน วิสทิโสเอวฯ</p>


<p>เอวญฺจกตฺวา ปาฬิยมฺปิ พกพฺรหฺมาสุเตฺต  ‘‘สตํ สหสฺสานํ นิรพฺพุทานํ, อายุํ ปชานามิ ตวาหํ พฺรเหฺม’’ติ วุตฺตํฯ เอตฺถ จ ยทิ คณนภูมิปเถปิ นิรพฺพุทานํ วีสติมเตฺตน อพพภูมิ ภเวยฺย, เอวํ สติ นิรพฺพุทานํ สตสหสฺสํ นาม น วุเจฺจยฺยฯ ชาตกฎฺฐกถายญฺจ  ‘‘นิรพฺพุทสตสหสฺสานํ เอกํ อหหํ นาม, เอตฺตกํ พกสฺส พฺรหฺมุโน ตสฺมิํภเว อวสิฎฺฐํ อายู’’ติ วุตฺตํฯ ตสฺมา อิมํ คณนภูมิปถํ ปตฺวา วีสติคุณํ นาม นตฺถีติ สิทฺธํ โหติฯ อโกฺขภิณี, พินฺทุ, กถาน, มหากถานานิปิ อญฺญโต คเหตฺวา ปกฺขิตฺตานิ สิยุํฯ เอวํ ปกฺขิตฺตานญฺจ จุทฺทสนฺนํ สงฺขฺยานํ กจฺจายเน กโมกฺกมตา ปน ปจฺฉาชาตา สิยาติฯ</p>


<p>อิติ นิรุตฺติทีปนิยา นาม โมคฺคลฺลานพฺยากรณทีปนิยา</p>

</p>





