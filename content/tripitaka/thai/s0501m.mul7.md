<h1>๘. นิธิกณฺฑสุตฺตํ</h1>
<ol>
<li>
นิธิํ  
นิเธติ ปุริโส, คมฺภีเร โอทกนฺติเก;  
  
อเตฺถ กิเจฺจ สมุปฺปเนฺน, อตฺถาย เม ภวิสฺสติฯ  
</li>
  
<li>
ราชโต วา ทุรุตฺตสฺส, โจรโต ปีฬิตสฺส วา;  
  
อิณสฺส วา ปโมกฺขาย, ทุพฺภิเกฺข อาปทาสุ วา;  
  
เอตทตฺถาย โลกสฺมิํ, นิธิ นาม นิธียติฯ  
</li>
  
<li>
ตาวสฺสุนิหิโต  
ตาว สุนิหิโต (สี.)  
สโนฺต, คมฺภีเร โอทกนฺติเก;  
  
น สโพฺพ สพฺพทา เอว, ตสฺส ตํ อุปกปฺปติฯ  
</li>
  
<li>
นิธิ วา ฐานา จวติ, สญฺญา วาสฺส วิมุยฺหติ;  
  
นาคา วา อปนาเมนฺติ, ยกฺขา วาปิ หรนฺติ นํฯ  
</li>
  
<li>
อปฺปิยา  
วาปิ ทายาทา, อุทฺธรนฺติ อปสฺสโต;  
  
ยทา ปุญฺญกฺขโย โหติ, สพฺพเมตํ วินสฺสติฯ  
</li>
  
<li>
ยสฺส  
ทาเนน สีเลน, สํยเมน ทเมน จ;  
  
นิธี สุนิหิโต โหติ, อิตฺถิยา ปุริสสฺส วาฯ  
</li>
  
<li>
เจติยมฺหิ  
จ สเงฺฆ วา, ปุคฺคเล อติถีสุ วา;  
  
มาตริ ปิตริ จาปิ  
วาปิ (สฺยา. กํ.)  
, อโถ เชฎฺฐมฺหิ ภาตริฯ  
</li>
  
<li>
เอโส นิธิ สุนิหิโต, อเชโยฺย อนุคามิโก;  
  
ปหาย คมนีเยสุ, เอตํ อาทาย คจฺฉติฯ  
</li>
  
<li>
อสาธารณมเญฺญสํ, อโจราหรโณ นิธิ;  
  
กยิราถ ธีโร ปุญฺญานิ, โย นิธิ อนุคามิโกฯ  
</li>
  
<li>
เอส เทวมนุสฺสานํ, สพฺพกามทโท นิธิ;  
  
ยํ ยเทวาภิปเตฺถนฺติ, สพฺพเมเตน ลพฺภติฯ  
</li>
  
<li>
สุวณฺณตา สุสรตา, สุสณฺฐานา สุรูปตา  
สุสณฺฐานสุรูปตา (สี.), สุสณฺฐานํ สุรูปตา (สฺยา. กํ.)  
;  
  
อาธิปจฺจปริวาโร, สพฺพเมเตน ลพฺภติฯ  
</li>
  
<li>
ปเทสรชฺชํ อิสฺสริยํ, จกฺกวตฺติสุขํ ปิยํ;  
  
เทวรชฺชมฺปิ ทิเพฺพสุ, สพฺพเมเตน ลพฺภติฯ  
</li>
  
<li>
มานุสฺสิกา จ สมฺปตฺติ, เทวโลเก จ ยา รติ;  
  
ยา จ นิพฺพานสมฺปตฺติ, สพฺพเมเตน ลพฺภติฯ  
</li>
  
<li>
มิตฺตสมฺปทมาคมฺม, โยนิโสว  
โยนิโส เว (สี.), โยนิโส เจ (สฺยา.), โยนิโส จ (?)  
ปยุญฺชโต;  
  
วิชฺชา วิมุตฺติ วสีภาโว, สพฺพเมเตน ลพฺภติฯ  
</li>
  
<li>
ปฎิสมฺภิทา  
วิโมกฺขา จ, ยา จ สาวกปารมี;  
  
ปเจฺจกโพธิ พุทฺธภูมิ, สพฺพเมเตน ลพฺภติฯ  
</li>
  
<li>
เอวํ  
มหตฺถิกา เอสา, ยทิทํ ปุญฺญสมฺปทา;  
  
ตสฺมา ธีรา ปสํสนฺติ, ปณฺฑิตา กตปุญฺญตนฺติฯ  
</li>
  
นิธิกณฺฑสุตฺตํ นิฎฺฐิตํฯ  
</li>
  
  
  
  
  