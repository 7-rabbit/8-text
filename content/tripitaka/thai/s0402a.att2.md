<h1>๓. พาลวคฺควณฺณนา</h1>
<p> ตติยสฺส  ปฐเม ติ ‘‘อปรชฺฌิตฺวา อปรทฺธํ มยา’’ติ อตฺตโน อปราธํ น ปสฺสติ, อปรทฺธํ มยาติ วตฺวา ทณฺฑกมฺมํ  อาหริตฺวา น ขมาเปตีติ อโตฺถฯ ติ เอวํ วตฺวา ทณฺฑกมฺมํ อาหริตฺวา ขมาเปนฺตสฺสฯ ติ ‘‘ปุน เอวํ น กริสฺสามิ, ขมถ เม’’ติ วุจฺจมาโน อจฺจยํ อิมํ ยถาธมฺมํ ยถาสภาวํ น ปฎิคฺคณฺหาติฯ ‘‘อิโต ปฎฺฐาย ปุน เอวรูปํ มา อกาสิ, ขมามิ ตุยฺห’’นฺติ น วทติฯ สุกฺกปโกฺข วุตฺตปฎิปกฺขนเยเนว เวทิตโพฺพฯ</p>


<p> ทุติเย ติ อภิภวิตฺวา อาจิกฺขนฺติ, อภูเตน วทนฺติฯ ติ อนฺตเร ปติตโทโสฯ เอวรูโป หิ ‘‘นตฺถิ สมณสฺส โคตมสฺส อุตฺตริมนุสฺสธโมฺม’’ติอาทีนิ วทโนฺต สุนกฺขโตฺต วิย ตถาคตํ อพฺภาจิกฺขติฯ   ติ โย หิ ญาณวิรหิตาย สทฺธาย อติสโทฺธ โหติ มุทฺธปฺปสโนฺน, โสปิ ‘‘พุโทฺธ นาม สพฺพโลกุตฺตโร, สเพฺพ ตสฺส เกสาทโย พาตฺติํส โกฎฺฐาสา โลกุตฺตราเยวา’’ติอาทินา นเยน ทุคฺคหิตํ คณฺหิตฺวา ตถาคตํ อพฺภาจิกฺขติฯ ตติยํ อุตฺตานตฺถเมวาติฯ</p>


<p> จตุเตฺถ นฺติ ยสฺส อโตฺถ เนตโพฺพ, ตํ เนตพฺพตฺถํ สุตฺตนฺตํฯ ติ กถิตโตฺถ อยํ สุตฺตโนฺตติ วทติฯ ตตฺถ ‘‘เอกปุคฺคโล, ภิกฺขเว, เทฺวเม, ภิกฺขเว, ปุคฺคลา, ตโยเม, ภิกฺขเว, ปุคฺคลา, จตฺตาโรเม, ภิกฺขเว, ปุคฺคลา’’ติ เอวรูโป สุตฺตโนฺต เนยฺยโตฺถ นามฯ เอตฺถ หิ กิญฺจาปิ สมฺมาสมฺพุเทฺธน ‘‘เอกปุคฺคโล, ภิกฺขเว’’ติอาทิ วุตฺตํ, ปรมตฺถโต ปน ปุคฺคโล นาม นตฺถีติ เอวมสฺส อโตฺถ เนตโพฺพว โหติฯ อยํ ปน อตฺตโน พาลตาย นีตโตฺถ อยํ สุตฺตโนฺตติ ทีเปติฯ ปรมตฺถโต หิ ปุคฺคเล อสติ น ตถาคโต ‘‘เอกปุคฺคโล, ภิกฺขเว’’ติอาทีนิ วเทยฺยฯ ยสฺมา ปน เตน วุตฺตํ, ตสฺมา ปรมตฺถโต อตฺถิ ปุคฺคโลติ คณฺหโนฺต ตํ เนยฺยตฺถํ สุตฺตนฺตํ นีตโตฺถ สุตฺตโนฺตติ ทีเปติฯ นฺติ อนิจฺจํ ทุกฺขํ อนตฺตาติ เอวํ กถิตตฺถํฯ เอตฺถ หิ อนิจฺจเมว ทุกฺขเมว อนตฺตาเยวาติ อโตฺถฯ อยํ ปน อตฺตโน พาลตาย ‘‘เนยฺยโตฺถ อยํ สุตฺตโนฺต, อตฺถมสฺส อาหริสฺสามี’’ติ  ‘‘นิจฺจํ นาม อตฺถิ, สุขํ นาม อตฺถิ, อตฺตา นาม อตฺถี’’ติ คณฺหโนฺต นีตตฺถํ สุตฺตนฺตํ เนยฺยโตฺถ สุตฺตโนฺตติ ทีเปติ นามฯ ปญฺจมํ อุตฺตานตฺถเมวาติฯ</p>


<p> ฉเฎฺฐ  ติ ปาปกมฺมสฺสฯ ปาปํ  หิ ปฎิจฺฉาเทตฺวา กโรนฺติฯ โน เจปิ ปฎิจฺฉาเทตฺวา กโรนฺติ, ปาปกมฺมํ ปฎิจฺฉนฺนเมวาติ วุจฺจติฯ ติ สโหกาสกา ขนฺธาฯ ติรจฺฉานโยนิยํ ขนฺธาว ลพฺภนฺติฯ สตฺตมฎฺฐมานิ อุตฺตานตฺถาเนวฯ</p>


<p> นวเม ติ ปฎิคฺคาหกา, ทุสฺสีลํ ปุคฺคลํ เทฺว ฐานานิ ปฎิคฺคณฺหนฺตีติ อโตฺถฯ</p>


<p> ทสเม ติ การณานิฯ ติ อรญฺญานิ จ วนปตฺถานิ จฯ ตตฺถ กิญฺจาปิ อภิธเมฺม นิปฺปริยาเยน ‘‘นิกฺขมิตฺวา พหิ อินฺทขีลา, สพฺพเมตํ อรญฺญ’’นฺติ (วิภ. ๕๒๙) วุตฺตํ, ตถาปิ ยํ ตํ ‘‘ปญฺจธนุสติกํ ปจฺฉิม’’นฺติ (ปารา. ๖๕๔) อารญฺญกงฺคนิปฺผาทกํ เสนาสนํ วุตฺตํ, ตเทว อธิเปฺปตนฺติ เวทิตพฺพํฯ นฺติ คามนฺตํ อติกฺกมิตฺวา มนุสฺสานํ อนุปจารฎฺฐานํ, ยตฺถ น กสียติ น วปียติฯ ติ ปริยนฺตานิ อติทูรานิ, นฺติ โลกิยโลกุตฺตรํ ผาสุวิหารํฯ ติ ปจฺฉิเม มม สาวเก อนุกมฺปโนฺตฯ</p>


<p> เอกาทสเม ติ วิชฺชาโกฎฺฐาสิกาฯ ติ จิเตฺตกคฺคตาฯ ติ สงฺขารปริคฺคาหกญาณํฯ ติ กตมํ อตฺถํ อาราเธติ สมฺปาเทติ ปริปูเรติฯ ติ มคฺคจิตฺตํ ภาวียติ พฺรูหียติ วฑฺฒียติฯ ติ โย รชฺชนกวเสน ราโค, โส ปหียติฯ ราโค หิ มคฺคจิตฺตสฺส ปจฺจนีโก, มคฺคจิตฺตํ ราคสฺส จฯ ราคกฺขเณ  มคฺคจิตฺตํ นตฺถิ, มคฺคจิตฺตกฺขเณ ราโค นตฺถิฯ ยทา ปน ราโค อุปฺปชฺชติ, ตทา มคฺคจิตฺตสฺส อุปฺปตฺติํ นิวาเรติ, ปทํ ปจฺฉินฺทติฯ ยทา ปน มคฺคจิตฺตํ อุปฺปชฺชติ, ตทา ราคํ สมูลกํ อุพฺพเฎฺฎตฺวา สมุคฺฆาเตนฺตเมว อุปฺปชฺชติฯ เตน วุตฺตํ – ‘‘ราโค ปหียตี’’ติฯ</p>


<p>ติ วิปสฺสนาญาณํ พฺรูหิตํ วฑฺฒิตํฯ ติ มคฺคปญฺญา  ภาวียติ พฺรูหียติ วฑฺฒียติฯ ติ อฎฺฐสุ ฐาเนสุ วฎฺฎมูลิกา มหาอวิชฺชา ปหียติฯ อวิชฺชา หิ มคฺคปญฺญาย ปจฺจนีกา, มคฺคปญฺญา อวิชฺชายฯ อวิชฺชากฺขเณ มคฺคปญฺญา นตฺถิ , มคฺคปญฺญากฺขเณ อวิชฺชา นตฺถิฯ ยทา ปน อวิชฺชา อุปฺปชฺชติ, ตทา มคฺคปญฺญาย อุปฺปตฺติํ นิวาเรติ, ปทํ ปจฺฉินฺทติฯ ยทา มคฺคปญฺญา อุปฺปชฺชติ, ตทา อวิชฺชํ สมูลิกํ อุพฺพเฎฺฎตฺวา สมุคฺฆาตยมานาว อุปฺปชฺชติฯ เตน วุตฺตํ – ‘‘อวิชฺชา ปหียตี’’ติฯ อิติ มคฺคจิตฺตํ มคฺคปญฺญาติ เทฺวปิ สหชาตธมฺมาว กถิตาฯ</p>


<p>ติ ราเคน อุปกฺกิลิฎฺฐตฺตา มคฺคจิตฺตํ น วิมุจฺจตีติ ทเสฺสติฯ ติ อวิชฺชาย อุปกฺกิลิฎฺฐตฺตา มคฺคปญฺญา น ภาวียตีติ ทเสฺสติฯ ติ เอวํ โข, ภิกฺขเวฯ ติ ราคสฺส ขยวิราเคน เจโตวิมุตฺติ นาม โหติฯ ผลสมาธิเสฺสตํ นามํฯ ติ อวิชฺชาย ขยวิราเคน ปญฺญาวิมุตฺติ นาม โหติฯ อิมสฺมิํ สุเตฺต นานากฺขณิกา สมาธิวิปสฺสนา กถิตาติฯ</p>

</p>





