<h1>๗. จิตฺตสํยุตฺตํ</h1>
<h3>๑. สํโยชนสุตฺตวณฺณนา</h3>
<p> จิตฺตสํยุตฺตสฺส    ปฐเม ติ เอวํนามเก วนสเณฺฑฯ ติ โปราณกเตฺถรา อติรจฺฉานกถา โหนฺติ, นิสินฺนนิสินฺนฎฺฐาเน ปญฺหํ สมุฎฺฐาเปตฺวา อชานนฺตา ปุจฺฉนฺติ, ชานนฺตา วิสฺสเชฺชนฺติ, เตน เนสํ อยํ กถา อุทปาทิฯ นฺติ เอวํนามกํ อตฺตโน โภคคามํฯ โส กิร อมฺพาฎการามสฺส ปิฎฺฐิภาเค โหติฯ ติ ‘‘เถรานํ ปญฺหํ วิสฺสเชฺชตฺวา ผาสุวิหารํ กตฺวา ทสฺสามี’’ติ จิเนฺตตฺวา อุปสงฺกมิฯ ติ อตฺถคมฺภีเร เจว ธมฺมคมฺภีเร จ พุทฺธวจเนฯ ติ ญาณจกฺขุ วหติ ปวตฺตติฯ</p>


<h3>๒. ปฐมอิสิทตฺตสุตฺตวณฺณนา</h3>
<p> ทุติเย นฺติ เตสุ เถเรสุ เชฎฺฐกํ มหาเถรํฯ ติ ชานโนฺตปิ อวิสารทตฺตา น กิญฺจิ พฺยาหริฯ ติ ‘‘อยํ เถโร เนว อตฺตนา พฺยากโรติ, น อเญฺญ อเชฺฌสติ, อุปาสโกปิ ภิกฺขุสงฺฆํ วิเหเสติ, อหเมตํ พฺยากริตฺวา ผาสุวิหารํ กตฺวา ทสฺสามี’’ติ จิเนฺตตฺวา อาสนโต วุฎฺฐาย เถรสฺส สนฺติกํ คนฺตฺวา เอวํ โอกาสมกาสิ, กตาวกาโส ปน อตฺตโน อาสเน นิสีทิตฺวา พฺยากาสิฯ</p>


<p>ติ สหเตฺถนฯ ติ ยาวทิจฺฉกํ เทโนฺต สุฎฺฐุ ตเปฺปสิฯ ติ ‘‘อลํ อล’’นฺติ หตฺถสญฺญาย เจว วาจาย จ ปฎิกฺขิปาเปสิฯ ติ  ปาณิโต อปนีตปตฺตา โธวิตฺวา ถวิกาย โอสาเปตฺวา อํเส ลคฺคิตปตฺตาติ อโตฺถฯ</p>


<h3>๓. ทุติยอิสิทตฺตสุตฺตวณฺณนา</h3>
<p> ตติเย  ติ ทกฺขิณาปเถ อวนฺติรเฎฺฐฯ ติ ‘‘จตูหิ ปจฺจเยหิ ปฎิชคฺคิสฺสามี’’ติ วจนํ นิโทฺทสํ อนวชฺชํ วุจฺจติ ตยา อุปาสกาติ อธิปฺปาเยน วทติฯ</p>


<h3>๔. มหกปาฎิหาริยสุตฺตวณฺณนา</h3>
<p> จตุเตฺถ  ติ ตสฺส กิร เถเรหิ สทฺธิํเยว กํสถาลํ ปมชฺชิตฺวา ปายาสํ วเฑฺฒตฺวา อทํสุฯ โส ภุตฺตปายาโส เถเรหิเยว สทฺธิํ คนฺตุกาโม จิเนฺตสิ ‘‘ฆเร ตาว อุปาสิกา เสสกํ วิจาเรติ, อิธ ปนิเม ทาสกมฺมการา มยา อวุตฺตา น วิจาเรสฺสนฺติ, เอวายํ ปณีตปายาโส นสฺสิสฺสตี’’ติ เตสํ อนุชานโนฺต เอวมาหฯ นฺติ กุธิตํ, เหฎฺฐา สนฺตตฺตาย วาลิกาย อุปริ อาตเปน จ อติติขิณนฺติ อโตฺถฯ อิทํ ปน เตปิฎเก พุทฺธวจเน อสมฺภินฺนปทํฯ ติ ปฎิลิยมาเนน ติ ‘‘ผาสุวิหารํ กริสฺสามิ เนส’’นฺติ จิเนฺตตฺวา เอวมาหฯ</p>


<p>ติ อธิฎฺฐานิทฺธิํ อกาสิฯ เอตฺถ จ ‘‘มนฺทมโนฺท สีตกวาโต วายตุ, อพฺภมณฺฑปํ กตฺวา เทโว เอกเมกํ ผุสายตู’’ติ เอวํ นานาปริกมฺมํ – ‘‘สวาโต เทโว วสฺสตู’’ติ เอวํ อธิฎฺฐานํ เอกโตปิ โหติฯ ‘‘สวาโต เทโว วสฺสตูติ เอกโตปริกมฺมํ, มนฺทมโนฺท สีตกวาโต วายตุ, อพฺภมณฺฑปํ กตฺวา เทโว  เอกเมกํ ผุสายตู’’ติ เอวํ นานาอธิฎฺฐานํ โหติฯ วุตฺตนเยเนว นานาปริกมฺมํ นานาธิฎฺฐานํ, เอกโต ปริกมฺมํ เอกโต อธิฎฺฐานมฺปิ โหติเยวฯ ยถา ตถา กโรนฺตสฺส ปน ปาทกชฺฌานโต วุฎฺฐาย กตปริกมฺมสฺส ปริกมฺมานนฺตเรน มหคฺคตอธิฎฺฐานจิเตฺตเนว ตํ อิชฺฌติฯ ติ วิปฺปกิริฯ</p>


<h3>๕. ปฐมกามภูสุตฺตวณฺณนา</h3>
<p> ปญฺจเม ติ นิโทฺทโสฯ ติ เสตปฎิจฺฉาทโนฯ นฺติ นิทฺทุกฺขํฯ ติ ตสฺส อตฺถเปกฺขนตฺถํ ตีณิ ปิฎกานิ กเณฺณ กุณฺฑลํ วิย สญฺจาเลโนฺต  ‘‘อยํ อิมสฺส อโตฺถ, อยํ อิมสฺส อโตฺถ’’ติ อุปปริกฺขณตฺถํ มุหุตฺตํ ตุณฺหี หุตฺวาฯ ติ อรหตฺตผลวิมุตฺติยาฯ อิมํ ปน ปญฺหํ กเถโนฺต อุปาสโก ทุกฺกรํ อกาสิฯ สมฺมาสมฺพุโทฺธ หิ ‘‘ปสฺสถ โน ตุเมฺห, ภิกฺขเว, เอตํ ภิกฺขุํ  อาคจฺฉนฺตํ โอทาตกํ ตนุกํ ตุงฺคนาสิก’’นฺติ (สํ. นิ. ๒.๒๔๕) อตฺตโน ทิเฎฺฐน กเถสิฯ อยํ ปน นยคฺคาเหน ‘‘อรหโต เอตํ อธิวจน’’นฺติ อาหฯ</p>


<h3>๖. ทุติยกามภูสุตฺตวณฺณนา</h3>
<p> ฉเฎฺฐ ติ อยํ กิร, คหปติ, นิโรธํ วลเญฺชติ, ตสฺมา ‘‘นิโรธปาทเก สงฺขาเร ปุจฺฉิสฺสามี’’ติ จิเนฺตตฺวา เอวมาหฯ เถโรปิสฺส อธิปฺปายํ ญตฺวา ปุญฺญาภิสงฺขาราทีสุ อเนเกสุ สงฺขาเรสุ วิชฺชมาเนสุปิ กายสงฺขาราทโยว อาจิกฺขโนฺต ติอาทิมาหฯ ตตฺถ กายปฺปฎิพทฺธตฺตา กาเยน สงฺขรียติ นิพฺพตฺตียตีติ ฯ วาจาย สงฺขโรติ นิพฺพเตฺตตีติ ฯ จิตฺตปฺปฎิพทฺธตฺตา จิเตฺตน สงฺขรียติ นิพฺพตฺตียตีติ ฯ</p>


<p>  ติ อิธ กิํ ปุจฺฉติ? ‘‘อิเม สงฺขารา อญฺญมญฺญํ มิสฺสา อาลุฬิตา อวิภูตา ทุทฺทีปนาฯ ตถา หิ กายทฺวาเร อาทานคฺคหณมุญฺจนโจปนานิ ปาเปตฺวา อุปฺปนฺนา อฎฺฐ กามาวจรกุสลเจตนา ทฺวาทส อกุสลเจตนาติ เอวํ กุสลากุสลา วีสติ เจตนาปิ, อสฺสาสปสฺสาสาปิ เตฺวว วุจฺจนฺติฯ วจีทฺวาเร หนุสโญฺจปนํ วจีเภทํ ปาเปตฺวา อุปฺปนฺนา วุตฺตปฺปการาว วีสติ เจตนาปิ วิตกฺกวิจาราปิ เตฺวว วุจฺจนฺติฯ กายวจีทฺวาเรสุ โจปนํ อปตฺวา รโห นิสินฺนสฺส จินฺตยโต อุปฺปนฺนา กุสลากุสลา เอกูนติํสเจตนาปิ, สญฺญา จ เวทนา จาติ อิเม เทฺว ธมฺมาปิ เตฺวว วุจฺจนฺติฯ เอวํ อิเม สงฺขารา อญฺญมญฺญํ มิสฺสา อาลุฬิตา อวิภูตา ทุทฺทีปนา, เต ปากเฎ วิภูเต กตฺวา กถาเปสฺสามี’’ติ ปุจฺฉิฯ</p>


<p>ติ อิธ กายสงฺขาราทินามสฺส ปทตฺถํ ปุจฺฉติฯ ตสฺส วิสฺสชฺชเน ติ กายนิสฺสิตาฯ กาเย สติ โหนฺติ, อสติ น โหนฺติฯ ติ จิตฺตนิสฺสิตาฯ จิเตฺต สติ โหนฺติ, อสติ น โหนฺติฯ</p>


<p>อิทานิ   ‘‘กิํ นุ โข เอส สญฺญาเวทยิตนิโรธํ วลเญฺชติ, โน วลเญฺชติ, จิณฺณวสี วา ตตฺถ โน จิณฺณวสี’’ติ ชานนตฺถํ ปุจฺฉโนฺต ติ อาหฯ ตสฺส วิสฺสชฺชเน นฺติ วา ติ วา ปททฺวเยน เนวสญฺญานาสญฺญายตนสมาปตฺติกาโล กถิโตฯ ติ ปเทน อโนฺตนิโรโธฯ ตถา ปุริเมหิ ทฺวีหิ ปเทหิ สจิตฺตกกาโล กถิโต, ปจฺฉิเมน อจิตฺตกกาโลฯ</p>


<p>ติ นิโรธสมาปตฺติโต ปุเพฺพ อทฺธานปริเจฺฉทกาเลเยว ‘‘เอตฺตกํ กาลํ อจิตฺตโก ภวิสฺสามี’’ติ อทฺธานปริเจฺฉทํ จิตฺตํ ภาวิตํ โหติฯ ติ ยํ ปน เอวํ ภาวิตํ จิตฺตํ, ตํ ปุคฺคลํ ตถตฺตาย อจิตฺตกภาวาย อุปเนติฯ ติ เสสสงฺขาเรหิ ปฐมํ ทุติยชฺฌาเนเยว นิรุชฺฌติฯ ติ  ตโต ปรํ กายสงฺขาโร จตุตฺถชฺฌาเน นิรุชฺฌติฯ ติ ตโต ปรํ จิตฺตสงฺขาโร อโนฺตนิโรเธ นิรุชฺฌติฯ ติ รูปชีวิตินฺทฺริยํฯ ติ อุปหตานิ วินฎฺฐานิฯ</p>


<p>ตตฺถ เกจิ ‘‘นิโรธสมาปนฺนสฺส ‘จิตฺตสงฺขาโร จ นิรุโทฺธ’ติ วจนโต จิตฺตํ อนิรุทฺธํ โหติ, ตสฺมา สจิตฺตกาปิ อยํ สมาปตฺตี’’ติ วทนฺติฯ เต วตฺตพฺพา – ‘‘วจีสงฺขาโรปิสฺส นิรุโทฺธ’’ติ วจนโต วาจา อนิรุทฺธา โหติ, ตสฺมา นิโรธสมาปเนฺนน ธมฺมมฺปิ กเถเนฺตน สชฺฌายมฺปิ กโรเนฺตน นิสีทิตพฺพํ สิยาฯ โย จายํ มโต กาลงฺกโต, ตสฺสาปิ จิตฺตสงฺขาโร นิรุโทฺธติ วจนโต จิตฺตํ อนิรุทฺธํ ภเวยฺย, ตสฺมา กาลงฺกเต มาตาปิตโร วา อรหเนฺต วา ฌาเปเนฺตน อานนฺตริยกมฺมํ กตํ ภเวยฺยฯ อิติ พฺยญฺชเน อภินิเวสํ อกตฺวา อาจริยานํ นเย ฐตฺวา อโตฺถ อุปปริกฺขิตโพฺพฯ อโตฺถ หิ ปฎิสรณํ, น พฺยญฺชนํฯ</p>


<p>ติ กิริยมยปวตฺตสฺมิญฺหิ วตฺตมาเน พหิทฺธารมฺมเณสุ ปสาเท ฆเฎฺฎเนฺตสุ อินฺทฺริยานิ กิลมนฺติ, อุปหตานิ มกฺขิตฺตานิ วิย โหนฺติ วาตาทีหิ อุฎฺฐิตรเชน จตุมหาปเถ ฐปิตอาทาโส วิยฯ ยถา ปน ถวิกาย ปกฺขิปิตฺวา มญฺชูสาทีสุ ฐปิโต อาทาโส อโนฺตเยว  วิโรจติ, เอวํ นิโรธสมาปนฺนสฺส ภิกฺขุโน อโนฺตนิโรเธ ปญฺจ ปสาทา อติวิย วิโรจนฺติฯ เตน วุตฺตํ ‘‘อินฺทฺริยานิ วิปฺปสนฺนานี’’ติฯ</p>


<p>นฺติ  วา ติ วา ปททฺวเยน อโนฺตนิโรธกาโล กถิโต, ติ ปเทน ผลสมาปตฺติกาโลฯ ตถา ปุริเมหิ ทฺวีหิ ปเทหิ อจิตฺตกกาโล กถิโต, ปจฺฉิเมน สจิตฺตกกาโลฯ ติ นิโรธสมาปตฺติโต ปุเพฺพ อทฺธานปริเจฺฉทกาเลเยว ‘‘เอตฺตกํ กาลํ อจิตฺตโก หุตฺวา ตโต ปรํ สจิตฺตโก ภวิสฺสามี’’ติ อทฺธานปริเจฺฉทํ จิตฺตํ ภาวิตํ โหติฯ ติ ยํ เอวํ ภาวิตํ จิตฺตํ, ตํ ปุคฺคลํ ตถตฺตาย สจิตฺตกภาวาย อุปเนติฯ อิติ เหฎฺฐา นิโรธสมาปชฺชนฺนกาโล  คหิโต, อิธ นิโรธโต วุฎฺฐานกาโลฯ</p>


<p>อิทานิ นิโรธกถํ กเถตุํ กาโลติ นิโรธกถา กเถตพฺพา สิยาฯ สา ปเนสา ‘‘ทฺวีหิ พเลหิ สมนฺนาคตตฺตา ตโย จ สงฺขารานํ ปฎิปสฺสทฺธิยา โสฬสหิ ญาณจริยาหิ นวหิ สมาธิจริยาหิ วสีภาวตาปญฺญา นิโรธสมาปตฺติยํ ญาณ’’นฺติ มาติกํ ฐเปตฺวา สพฺพากาเรน วิสุทฺธิมเคฺค กถิตา, ตสฺมา ตตฺถ กถิตนเยเนว คเหตพฺพาฯ โก ปนายํ นิโรโธ นาม? จตุนฺนํ ขนฺธานํ ปฎิสงฺขา อปฺปวตฺติฯ อถ กิมตฺถเมตํ สมาปชฺชนฺตีติ? สงฺขารานํ ปวเตฺต อุกฺกณฺฐิตา สตฺตาหํ อจิตฺตกา หุตฺวา สุขํ วิหริสฺสาม, ทิฎฺฐธมฺมนิพฺพานํ นาเมตํ ยทิทํ นิโรโธติ เอตทตฺถํ สมาปชฺชนฺติฯ</p>


<p>ติ นิโรธา วุฎฺฐหนฺตสฺส หิ ผลสมาปตฺติจิตฺตํ ปฐมํ อุปฺปชฺชติฯ ตํสมฺปยุตฺตํ สญฺญญฺจ เวทนญฺจ สนฺธาย ‘‘จิตฺตสงฺขาโร ปฐมํ อุปฺปชฺชตี’’ติ อาหฯ ติ ตโต ปรํ ภวงฺคสมเย กายสงฺขาโร อุปฺปชฺชติฯ</p>


<p>กิํ ปน ผลสมาปตฺติ อสฺสาสปสฺสาเส น สมุฎฺฐาเปตีติ? สมุฎฺฐาเปติฯ อิมสฺส ปน จตุตฺถชฺฌานิกา ผลสมาปตฺติ, สา น สมุฎฺฐาเปติฯ กิํ วา เอเตน? ผลสมาปตฺติ ปฐมชฺฌานิกา วา โหตุ ทุติยตติยจตุตฺถชฺฌานิกา วา, สนฺตสมาปตฺติโต วุฎฺฐิตสฺส ภิกฺขุโน อสฺสาสปสฺสาสา  อโพฺพหาริกา โหนฺติ, เตสํ อโพฺพหาริกภาโว  เวทิตโพฺพฯ สญฺชีวเตฺถรสฺส หิ สมาปตฺติโต วุฎฺฐาย กิํสุกปุปฺผสทิเส วีตจฺจิตงฺคาเร มทฺทมานสฺส คจฺฉโต จีวเร อํสุมตฺตมฺปิ น ฌายิ, อุสฺมาการมตฺตมฺปิ นาโหสิฯ สมาปตฺติพลํ  นาเมตนฺติ วทนฺติฯ เอวเมว สนฺตาย ผลสมาปตฺติยา วุฎฺฐิตสฺส ภิกฺขุโน อสฺสาสปสฺสาสา อโพฺพหาริกา โหนฺตีติ ภวงฺคสมเยเนเวตํ กถิตนฺติ เวทิตพฺพํฯ</p>


<p>  ติ ตโต ปรํ กิริยมยปวตฺตวลญฺชนกาเล วจีสงฺขาโร อุปฺปชฺชติฯ กิํ ภวงฺคํ วิตกฺกวิจาเร น สมุฎฺฐาเปตีติ? สมุฎฺฐาเปติฯ ตํสมุฎฺฐานา ปน วิตกฺกวิจารา วาจํ อภิสงฺขาตุํ น สโกฺกนฺตีติ กิริยมยปวตฺตวลญฺชนกาเลเนเวตํ กถิตํฯ</p>


<p>ติอาทโย สคุเณนาปิ อารมฺมเณนาปิ กเถตพฺพาฯ  ตาว สุญฺญตา นาม ผลสมาปตฺติ, ตาย สหชาตผสฺสํ สนฺธาย ‘‘สุญฺญโต ผโสฺส’’ติ วุตฺตํฯ อนิมิตฺตปฺปณิหิเตสุปิ เอเสว นโยฯ  ปน นิพฺพานํ ราคาทีหิ สุญฺญตฺตา สุญฺญตา นาม, ราคนิมิตฺตาทีนํ อภาวา อนิมิตฺตํ, ราคโทสโมหปฺปณิธีนํ อภาวา อปฺปณิหิตํ, สุญฺญตํ นิพฺพานํ อารมฺมณํ กตฺวา อุปฺปนฺนผลสมาปตฺติสมฺผโสฺส สุญฺญโต นามฯ อนิมิตฺตปฺปณิหิเตสุปิ เอเสว นโยฯ</p>


<p>อปรา อาคมนิยกถา นาม โหติฯ สุญฺญตอนิมิตฺตอปฺปณิหิตาติ หิ วิปสฺสนาปิ วุจฺจติฯ ตตฺถ โย ภิกฺขุ สงฺขาเร อนิจฺจโต ปริคฺคเหตฺวา อนิจฺจโต ทิสฺวา อนิจฺจโต วุฎฺฐาติ, ตสฺส วุฎฺฐานคามินิวิปสฺสนา อนิมิตฺตา นาม โหติฯ โย ทุกฺขโต ปริคฺคเหตฺวา ทุกฺขโต ทิสฺวา ทุกฺขโต วุฎฺฐาติ, ตสฺส อปฺปณิหิตา นามฯ โย อนตฺตโต ปริคฺคเหตฺวา อนตฺตโต ทิสฺวา อนตฺตโต วุฎฺฐาติ, ตสฺส สุญฺญตา นามฯ ตตฺถ อนิมิตฺตวิปสฺสนาย มโคฺค อนิมิโตฺต นาม, อนิมิตฺตมคฺคสฺส ผลํ อนิมิตฺตํ นาม, อนิมิตฺตผลสมาปตฺติสหชาเต ผเสฺส ผุสเนฺต ‘‘อนิมิโตฺต ผโสฺส ผุสตี’’ติ วุจฺจติฯ อปฺปณิหิตสุญฺญเตสุปิ เอเสว นโยฯ อาคมนิเยน กถิเต ปน สุญฺญโต วา ผโสฺส อนิมิโตฺต วา ผโสฺส อปฺปณิหิโต วา ผโสฺสติ วิกโปฺป อาปเชฺชยฺย, ตสฺมา สคุเณน  เจว อารมฺมเณน จ กเถตพฺพํฯ เอวญฺหิ ตโย ผสฺสา ผุสนฺตีติ สเมติฯ</p>


<p>นฺติอาทีสุ นิพฺพานํ วิเวโก นามฯ ตสฺมิํ วิเวเก นินฺนํ โอนตนฺติ วิเวกนินฺนํฯ นฺติ อญฺญโต  อคนฺตฺวา เยน วิเวโก, เตน วงฺกํ วิย หุตฺวา ฐิตนฺติ วิเวกโปณํฯ เยน วิเวโก, เตน ปตมานํ วิย ฐิตนฺติ ฯ</p>


<h3>๗. โคทตฺตสุตฺตวณฺณนา</h3>
<p> สตฺตเม  ติ พฺยญฺชนมฺปิ เนสํ นานํ, อโตฺถปิฯ ตตฺถ พฺยญฺชนสฺส นานตา ปากฎาฯ อโตฺถ ปน อปฺปมาณา เจโตวิมุตฺติ ภูมนฺตรโต มหคฺคตา โหติ รูปาวจรา, อารมฺมณโต สตฺตปณฺณตฺติอารมฺมณาฯ อากิญฺจญฺญา ภูมนฺตรโต มหคฺคตา อรูปาวจรา, อารมฺมณโต นวตฺตพฺพารมฺมณาฯ สุญฺญตา ภูมนฺตรโต กามาวจรา, อารมฺมณโต สงฺขารารมฺมณาฯ วิปสฺสนา หิ เอตฺถ สุญฺญตาติ อธิเปฺปตาฯ อนิมิตฺตา ภูมนฺตรโต โลกุตฺตรา, อารมฺมณโต นิพฺพานารมฺมณาฯ</p>


<p>ติอาทีสุ ยถา ปพฺพตปาเท ปูติปณฺณกสฎอุทกํ นาม โหติ กาฬวณฺณํ, โอโลเกนฺตานํ พฺยามสตคมฺภีรํ วิย ขายติ, ยฎฺฐิํ วา รชฺชุํ วา คเหตฺวา มินนฺตสฺส ปิฎฺฐิปาโทตฺถรณมตฺตมฺปิ น โหติ; เอวเมว ยาว ราคาทโย นุปฺปชฺชนฺติ, ตาว ปุคฺคลํ สญฺชานิตุํ น สกฺกา โหติ, โสตาปโนฺน วิย สกทาคามี วิย อนาคามี วิย จ ขายติฯ ยทา ปนสฺส ราคาทโย อุปฺปชฺชนฺติ, ตทา รโตฺต ทุโฎฺฐ มูโฬฺหติ ปญฺญายติฯ อิติ เต ‘‘เอตฺตโก อย’’นฺติ ปุคฺคลสฺส ปมาณํ ทเสฺสนฺตาว อุปฺปชฺชนฺตีติ ปมาณกรณา นาม วุตฺตาฯ</p>


<p>ติ ยตฺตกา อปฺปมาณา เจโตวิมุตฺติโยฯ กิตฺตกา ปน ตา? จตฺตาโร พฺรหฺมวิหารา, จตฺตาโร มคฺคา, จตฺตาริ ผลานีติ ทฺวาทสฯ ตตฺร พฺรหฺมวิหารา ผรณอปฺปมาณตาย อปฺปมาณา, เสสา ปมาณการกานํ กิเลสานํ อภาเวน นิพฺพานมฺปิ อปฺปมาณเมว, เจโตวิมุตฺติ ปน น โหติ, ตสฺมา น คหิตํฯ ติ อรหตฺตผลเจโตวิมุตฺติฯ สา หิ ตาสํ สพฺพเชฎฺฐิกา, ตสฺมา  ‘‘อคฺคมกฺขายตี’’ติ วุตฺตาฯ   นฺติ ราโค อุปฺปชฺชิตฺวา ปุคฺคลํ กิญฺจติ มทฺทติ ปลิพุนฺธติ, ตสฺมา กิญฺจนนฺติ วุโตฺตฯ มนุสฺสา กิร โคเณหิ ขลํ มทฺทาเปนฺตา ‘‘กิเญฺจหิ กปิล กิเญฺจหิ กาฬกา’’ติ วทนฺติฯ เอวํ มทฺทนโฎฺฐ กิญฺจนโฎฺฐติ เวทิตโพฺพฯเอเสว นโยฯ</p>


<p> นาม นว ธมฺมา อากิญฺจญฺญายตนํ มคฺคผลานิ จฯ ตตฺถ อากิญฺจญฺญายตนํ กิญฺจนํ อารมฺมณํ อสฺส นตฺถีติ ฯ มคฺคผลานิ กิญฺจนานํ มทฺทนปลิพุนฺธนกิเลสานํ  นตฺถิตาย อากิญฺจญฺญานิ, นิพฺพานมฺปิ อากิญฺจญฺญํ, เจโตวิมุตฺติ ปน น โหติ, ตสฺมา น คหิตํฯ</p>


<p>ติอาทีสุ ยถา นาม ทฺวินฺนํ กุลานํ สทิสา เทฺว วจฺฉกา โหนฺติฯ ยาว เตสํ ลกฺขณํ น กตํ โหติ, ตาว ‘‘อยํ อสุกกุลสฺส วจฺฉโก, อยํ อสุกกุลสฺสา’’ติ น สกฺกา โหติ ชานิตุํฯ ยทา ปน เตสํ ติสูลาทีสุ อญฺญตรํ ลกฺขณํ กตํ โหติ, ตทา สกฺกา โหติ ชานิตุํฯ เอวเมว ยาว ปุคฺคลสฺส ราโค นุปฺปชฺชติ, ตาว น สกฺกา โหติ ชานิตุํ ‘‘อริโย วา ปุถุชฺชโน วา’’ติฯ ราโค ปนสฺส อุปฺปชฺชมาโนว ‘‘สราโค นาม อยํ ปุคฺคโล’’ติ สญฺชานนนิมิตฺตํ กโรโนฺต วิย อุปฺปชฺชติ, ตสฺมา นิมิตฺตกรโณติ วุโตฺตฯ  เอเสว นโยฯ</p>


<p> นาม เตรส ธมฺมา วิปสฺสนา, จตฺตาโร อารุปฺปา, จตฺตาโร มคฺคา, จตฺตาริ ผลานิฯ ตตฺถ วิปสฺสนา นิจฺจนิมิตฺตํ สุขนิมิตฺตํ อตฺตนิมิตฺตํ อุคฺฆาเฎตีติ  นามฯ จตฺตาโร อารุปฺปา รูปนิมิตฺตสฺส อภาวา อนิมิตฺตา นามฯ มคฺคผลานิ นิมิตฺตกรานํ กิเลสานํ อภาเวน อนิมิตฺตานิ, นิพฺพานมฺปิ อนิมิตฺตเมว, ตํ ปน เจโตวิมุตฺติ น โหติ, ตสฺมา น คหิตํฯ อถ กสฺมา สุญฺญตา เจโตวิมุตฺติ น คหิตาติ? สา ‘‘สุญฺญา ราเคนา’’ติอาทิวจนโต สพฺพตฺถ อนุปวิฎฺฐาว, ตสฺมา วิสุํ น คหิตาติฯ</p>


<p>ติ  อารมฺมณวเสน เอกตฺถา ‘‘อปฺปมาณํ อากิญฺจญฺญํ สุญฺญตํ อนิมิตฺต’’นฺติ หิ สพฺพาเนตานิ นิพฺพานเสฺสว นามานิฯ อิติ อิมินา ปริยาเยน เอกตฺถาฯ อญฺญสฺมิํ ปน  ฐาเน อปฺปมาณาปิ โหติ, อญฺญสฺมิํ อากิญฺจญฺญา, อญฺญสฺมิํ สุญฺญตา, อญฺญสฺมิํ อนิมิตฺตาติ อิมินา ปริยาเยน นานาพฺยญฺชนาติฯ</p>


<h3>๘. นิคณฺฐนาฎปุตฺตสุตฺตวณฺณนา</h3>
<p> อฎฺฐเม ติ สยํ อาคตาคโม วิญฺญาตสาสโน อนาคามี อริยสาวโก สมาโน กสฺมา นคฺคโภคฺคํ นิสฺสิริกํ นิคณฺฐํ อุปสงฺกมีติ? อุปวาทโมจนตฺถเญฺจว วาทาโรปนตฺถญฺจฯ นิคณฺฐา กิร ‘‘สมณสฺส โคตมสฺส สาวกา ถทฺธขทิรขาณุกสทิสา, เกนจิ  สทฺธิํ ปฎิสนฺถารมฺปิ น กโรนฺตี’’ติ อุปวทนฺติ, ตสฺส อุปวาทสฺส โมจนตฺถญฺจ, ‘‘วาทญฺจสฺส อาโรเปสฺสามี’’ติ อุปสงฺกมิฯ ติ ยสฺส ญาเณน อสจฺฉิกตํ โหติฯ โส ‘‘เอวํ กิเรต’’นฺติ อญฺญสฺส สทฺธาย คเจฺฉยฺย, มยา ปน ญาเณเนตํ สจฺฉิกตํ, ตสฺมา นาหํ เอตฺถ ภควโต สทฺธาย คจฺฉามีติ ทีเปโนฺต เอวมาหฯ</p>


<p>ติ กายํ อุนฺนาเมตฺวา กุจฺฉิํ นีหริตฺวา คีวํ ปคฺคยฺห สพฺพํ ทิสํ เปกฺขมาโน อุโลฺลเกตฺวาฯ ติ ยถา วินิวิชฺฌิตฺวา น นิกฺขมติ, เอวํ ปฎิพาหิตพฺพํ มเญฺญยฺย พนฺธิตพฺพํ วาฯ ติ สการณาฯ ติ เอเตสํ อเตฺถ ญาเต อถ เม นิคณฺฐปริสาย สทฺธิํ อภิคเจฺฉยฺยาสิ, ปตีหารสฺส เม สนฺติกํ อาคนฺตฺวา อตฺตโน อาคตภาวํ ชานาเปยฺยาสีติ อโตฺถฯ ติ เอโก ปญฺหมโคฺค, เอกํ ปญฺหคเวสนนฺติ อโตฺถฯ ติ เอกํ นาม กินฺติ? อยํ เอโก อุเทฺทโสฯ นฺติ ‘‘สเพฺพ สตฺตา อาหารฎฺฐิติกา’’ติ (ขุ. ปา. ๔.๑; อ. นิ. ๑๐.๒๗) อิทํ เอกํ เวยฺยากรณํฯ เอวํ สพฺพตฺถ อโตฺถ เวทิตโพฺพฯ</p>


<h3>๙. อเจลกสฺสปสุตฺตวณฺณนา</h3>
<p> นวเม    กีวจิโร กาโล ปพฺพชิตสฺสาติ อโตฺถฯ ติ มนุสฺสธโมฺม นาม ทสกุสลกมฺมปถา, ตโต มนุสฺสธมฺมโต อุตฺตริฯ ติ อริยภาวํ กาตุํ สมตฺถตาย อลมริโยติ สงฺขาโต ญาณทสฺสนวิเสโสฯ ติ นคฺคภาวโตฯ ติ มุณฺฑภาวโตฯ ติ ปาวฬนิโปฺผฎนโต, ภูมิยํ นิสีทนฺตสฺส อานิสทฎฺฐาเน ลคฺคานํ ปํสุรชวาลิกานํ โผฎนตฺถํ คหิตโมรปิญฺฉมตฺตโตติ อโตฺถฯ</p>


<h3>๑๐. คิลานทสฺสนสุตฺตวณฺณนา</h3>
<p> ทสเม ติ ปุปฺผารามผลาราเมสุ อธิวตฺถา เทวตาฯ ติ วนสเณฺฑสุ อธิวตฺถา เทวตาฯ ติ มตฺตราชกาเล เวสฺสวโณ จ เทวตาติ เอวํ เตสุ เตสุ รุเกฺขสุ อธิวตฺถา เทวตาฯ ติ หรีตกามลกีอาทีสุ มุญฺชปพฺพชาทีสุ  วนเชฎฺฐรุเกฺขสุ จ อธิวตฺถา เทวตาฯ ติ สนฺนิปติตฺวาฯ ติ ตโต ตโต สมาคนฺตฺวาฯ ติ ปตฺถนาวเสน ฐเปหิฯ ติ สมิชฺฌิสฺสติ สีลวนฺตสฺส จิตฺตปตฺถนาฯ ติ ทสกุสลธมฺมสมนฺนาคโต อคติคมนรหิโตฯ ติ ตเสฺสว เววจนํ, ธเมฺมน วา ลทฺธรชฺชตฺตา ธมฺมราชาฯ ติ ‘‘ยสฺมา เตน หิ, อยฺยปุตฺต, อเมฺหปิ โอวทาหี’’ติ วทถ, ตสฺมาฯ นฺติ ‘‘อิทํ ภิกฺขูนํ ทสฺสาม, อิทํ อตฺตนา ภุญฺชิสฺสามา’’ติ เอวํ อวิภตฺตํ ภิกฺขูหิ สทฺธิํ สาธารณเมว ภวิสฺสตีติฯ</p>

</p>





