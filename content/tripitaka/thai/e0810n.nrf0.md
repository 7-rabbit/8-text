<h2>อภิธานปฺปทีปิกาฎีกา</h2>
<h3>คนฺถารมฺภ</h3>
<p>
ยสฺส  
ญาณํ สทา ญาณํ, นาเญฺญยฺยา ญาณกํ วินา;  
  
นิเสฺสสคุณยุตฺตสฺส, ตสฺส นตฺวา มเหสิโนฯ  
</p>
  
<p>
สตฺถนฺตรา สมาทาย, สารํ สพฺพธรา ตถา;  
  
กริยฺยเต’  
ภิธานปฺป-ทีปกสฺสตฺถวณฺณนาฯ  
</p>
  
<h3>ปณามาทิวณฺณนา</h3>
<p>[ก] อิธายํ คนฺถกาโร ปฐมมตฺตโน ปเรสมฺปิ สมฺมา หิตตฺถนิปฺผาทนตฺถํ ปุญฺญสมฺปท’มาจิโนติ จฺจาทินาฯ ตตฺถ  มหากรุณาย อุปฺปตฺติฎฺฐานภูโต โย  ภควา  อตฺตโน หตฺถคตํ  สุขสฺส ปติฎฺฐานภูตํ สุขการณํ วา สุขทายกํ วา  นิพฺพานํ  จชิตฺวา  ทุกฺขการณภูเต   สํสาเร  สุกเรนาสมฺมิสฺสํ อจฺจนฺตทุกฺกรํ ปญฺจวิธปริจฺจาคาทิกํ  กโรโนฺต  ปเรสมตฺถํเยว  กตวา, ตเมทิสํ ตถาคตํ อหํ นมามิฯ</p>


<p>[ข] ยญฺจ ธมฺมํ  ชราโรคาทีหิ วิมุตฺตา  มุนิเสฎฺฐา ภควโนฺต  ปูชิตวโนฺต, ตถา  อุตฺตเม สตฺตานํ วา สํสารมโหฆปกฺขนฺทานํ ตโต อุตฺตรณสมเตฺถ  ยสฺมิํ ธมฺมปฺลเว  สมฺมาปฎิปชฺชนวเสน อารูฬฺหา  มนุสฺสา จ เทวา จ  กิเลสกมฺมวิปากวฎฺฎสงฺขาเตหิ ตีหิ วเฎฺฎหิ อากุลิตํ สํสารมหมฺพุราสิํ  ติณฺณา,  กิเลสปฺปหานกรํ, สํสารทุกฺขปฺปหานกรํ วา ตํ ธมฺมมปิ อหํ นมามิฯ</p>


<p>[ค]  ภควโต อุเร สมฺภวธมฺมเทสนาย อริยภาวปฺปตฺตตาย มุนินฺทสฺส โอรสปุตฺตภาวํ  ปตฺตํ  กิเลสเขปนกํ  ปุญฺญตฺถิกานํ ปุญฺญพีชวิรุหนฎฺฐานํ สุเขตฺตภูตํ  โลเก  วิสฺสุตํ , สุตธรํ วา กิเลสสวนาภาเวน  อปาโณปิ ปาโณ กรียิตฺถาติ ปาณีกโต, ปาติโมกฺขสํวโร, โสว สํวโร เอตสฺสตฺถีติ  ตํ ปาณีกตสํวรํ,  สีลาทิคุเณหิ สเทวเกหิ โลเกหิ ปตฺถนียํฯ ‘‘เทวาปิ ตสฺส ปิหยนฺติ ตาทิโน’’ติ  หิ วุตฺตํฯ  สพฺพสฺมิํ กาเล  สีลาทิคุณสมูเหน  อวิจฺฉินฺนมานสํ, ปริปุณฺณจิตฺตํ วา  อฎฺฐนฺนํ อริยปุคฺคลานํ สมูหํ อปิ อหํ นมามีติ เอวเมตฺถ ติณฺณมฺปิ สเงฺขปโต อตฺถโยชนา ทฎฺฐพฺพาฯ</p>


<p>[ฆ-ง] เอวํ ปุญฺญสมฺปทมาจินิตฺวา กิมภิมตํ สาธนียมิจฺจาห นฺติฯ พุทฺธาทีนมภิธานานํ สรูปวเสน, ลิงฺควเสน จ ปริทีปนโต ปกาสนโต นฺติ ลทฺธนามํ สตฺถํ  อโนฺตภาเวน นิปฺผนฺนํ พหิภาเวน ปกาสิสฺสํฯ อโนฺตภาวสฺส หิ พหิภาวมเปกฺขิตฺวา ภาวิตมุปปนฺนํฯ นนุ สเนฺตว ปุพฺพาจริยานํ นามลิงฺคปฺปกาสนานฺยมรโกสติกโณฺฑปฺปลินฺยาทฺยภิธานสตฺถานิ, ปาณินิ พฺยาฑิวรรุจิจนฺทโคมิ รุทฺทวามนาทิวิหิตานิ จ ลิงฺคสตฺถานิ, ตโต กิมิทมุจฺจเต อิจฺจาห ติฯ เอเตน สเนฺตสฺวปิ ปุพฺพาจริยานํ สเตฺถสุ ยสฺมา น เตสุ นามลิงฺคานิ พุทฺธวจนานุรูปานิ โหนฺติ , ตสฺมา ตทนุรูปานิ นามลิงฺคานิ ทสฺสยโนฺต อภิธานสตฺถํ ปกาสิสฺสามีติ เอตมตฺถํ ทีเปติฯ นมฺยเต อภิธียเต อโตฺถ อเนนาติ  สทฺทสเตฺถ ธาตุวเสนฯ ลิงฺคยเต ‘‘อิตฺถิยมโต ปจฺจโย’’ตฺยาทินา วิภชฺชเตติ, อิตฺถาทโย วาเนน ลิงฺคียเนฺต พฺยญฺชียเนฺตติ  อิตฺถิปุมนปุํสกํฯ กิเมตสฺส อภิธานสตฺถสฺส กรเณ ปโยชนนฺติ ปุจฺฉายํ ยสฺมิํ สติ ตํ โสตาโร โสตุมุสฺสหนฺติ, ตํ ทเสฺสตุมาห จฺจาทิฯ ยโต พุทฺธวจเน ปฎุโน ภาโว ปาฎวํ, ตเทว อโตฺถ ปโยชนํ, ตํ อิจฺฉนฺตีติ  เตสํ ปาฎวตฺถีนํ โสตูนํ นามลิเงฺคสุ  กุสลตา เฉกภาโว พุทฺธวจเน มหพฺพลํ อตฺถสฺส นิจฺฉยการณํ โหติ,  ตสฺมา การณา พุทฺธภาสิตสฺสารหานิ นามลิงฺคานิ ทสฺสยโนฺต อภิธานปฺปทีปิกํ สตฺถํ ปกาสิสฺสนฺติ สมฺพโนฺธฯ</p>


<p>[จ] อิทานิ สตฺถลหุภาวตฺถมาห จฺจาทิฯ  พาหุเลฺลน  รูปเภเทน อิตฺถิปจฺจยปุมฺภาวาทิการิยกเตน ถีปุนฺนปุํสกํ เญยฺยํ, โส จ นามานํ นามวิเสสนสฺส, นามปรามสิสพฺพนามสทฺทสฺส จ เญโยฺย ปการนฺตราภาวาฯ ตตฺร นามานํ รูปเภโท ยถา – ฉุริกา สตฺย’สิปุตฺติ ฯ อสิ ขโคฺค จ สายโก ฯ ปานียํ สลิลํ ทกนฺติ ฯ นามวิเสสนสฺส ยถา – นิสีโถ มชฺฌิมา รตฺตีติ ฯ นามปรามสิสพฺพนามสทฺทสฺส ยถา –  อากงฺขา รุจิ วุตฺตา สา, ตฺวธิกา ลาลสา ทฺวิสูติ ฯ  นิยตลิเงฺคนาวิปฺปโยคโต ถีปุนฺนปุํสกํ เญยฺยํฯ ติ ยตฺร รูปเภโท นตฺถิ, ตํ ยถา – มรีจิ มิคตณฺหิกา ฯ รํสิมา ภากโร ภานุ ฯ อาโป ปโย ชลํ วาริ ฯ มรีฌาทโย หฺยภินฺนรูปตฺตา ลิงฺคนฺตเรปิ สมฺภาวิยเนฺตหิ นิยตลิเงฺคหิ มิคตณฺหิกาภากรชลาทิสเทฺทหิ สาหจริเยน ตํลิเงฺค นิจฺฉียเนฺตฯ  อิตฺถิปุมนปุํสกานํ วิเสเสตฺวา กถเนน ถีปุนฺนปุํสกํ เญยฺยํฯ ติ ยตฺร น รูปเภโท ลิงฺคนิณฺณยสฺส นิมิตฺตํ, น จ สาหจริยํ ลิงฺคเภโทภิมโต, เนกเมว วา ลิงฺคมิจฺฉเต, ตํ ยถา – วลฺลรี มญฺชรี นารี ฯ วิฎโป วิฎภีตฺถิยํ ฯ ภีติตฺถี ภยมุตฺตาโส ฯ วชิรํ ปุนฺนปุํสเกจฺจาทิ ฯ</p>


<p>[ฉ] อิทานิ รูปเภโทติ ลิงฺคนิณฺณยสฺส ปฎิปตฺติเหตุโก โย ภินฺนลิงฺคานํ ทฺวโนฺท, ตกฺกรณปฎิเสเธน อภินฺนลิงฺคานเมว ทฺวโนฺท กโตติ ปริภาสิตุมุปกฺกมเต มิจฺจาทิฯ อภินฺนลิงฺคีนํเยว นามานํ ทฺวโนฺท กโต, น ภินฺนลิงฺคีนํ, ยถา – วิมุตฺยสงฺขตธาตุ, สุทฺธินิพฺพุติโย สิยุนฺติ ฯ น เกวลํ ทฺวโนฺทเยว, อถ โข เอกเสโสปฺยภินฺนลิงฺคานํเยว กโต, ยถา – นโคฺค ทิคมฺพราวตฺถาฯ   ปน ‘‘ชีมูตา เมฆปพฺพตา’’ อิจฺจุทาหฎํฯ นนุ จ ภินฺนลิงฺคานมฺปิ เอกเสโส กโต, ยถา  – มาตา ปิตา ตุ ปิตโร, ปุตฺตา ตุ ปุตฺตธีตโร ฯ สสุรา สสฺสุ สสุรา, ภาตุภคินิ ภาตโรติ ฯ เอตฺถ หิ มาตา จ ปิตา จ ปิตโร, ปุโตฺต จ ธีตา จ ปุตฺตา, สสฺสุ จ สสุโร จ สสุรา, ภาตา จ ภคินี จ ภาตโรติ ภินฺนลิงฺคานมฺปิ เอกเสโส ทสฺสิโตติฯ ฐานนฺตเร เตสํ ภินฺนลิงฺคตาย ทสฺสิตตฺตา น โทโสฯ ตาโต ตุ ชนโก ปิตา ฯ อมฺมา’มฺพา ชนนี มาตา ฯ อปจฺจํ ปุโตฺตตฺรโช สุโต ฯ นาริยํ ทุหิตา ธีตา ฯ ชายาปตีนํ ชนนี, สสฺสุ วุตฺตาถ ตปฺปิตาฯ สสุโรติ อิจฺจาทิกญฺหิ เตสํ  ฐานนฺตรนฺติฯ ตถา เอตฺถ กมํ วินา ภินฺนลิงฺคานํ คณนปาโฐ วิย สงฺกโรปิ น กโตฯ ตตฺร หิ สคฺคทิสาทโย อตฺถา ยถากฺกมํ ตํสมฺพนฺธา จ สกฺกวิทิสาทโย อตฺถา สกสกสมฺพนฺธสหิตา ยถาภิธานํ สรูปปฎิปตฺยมตฺถภิเธยฺยา, ตถา ตปฺปริยายสมฺพนฺธานิ จ ยานิ นามานิ, ตานิ สพฺพานิ ตทภิธานาวสเร อภิเธยฺยานีติ สุเขเนกเตฺรว สกลนามปฎิปตฺติ สรูปปฎิปตฺติ จ ยถา สิยาติเจฺจตทตฺถํ กโม อภฺยุปคมฺยเต, ตถา จ สตฺยาวสฺสํ สคฺคาทิปริยาเย ทิวสทฺทาทโย, หราทฺยวสเร กุมาราทโย อภิเธยฺยา อิติ กมานุโรเธน ลิงฺคสงฺกโร ปริหริตุมสกฺกุเณโยฺย, ยถาวุตฺตนฺตุ กมํ วินา เนห สงฺกโร กโต, อิติ ปริยาเยน อิตฺถิปฺปกรณาทิกฺกเมน ยถาสมฺภวมภิธานโต, ตํ ยถา – อีติ ตฺวิตฺถี อชญฺญญฺจ, อุปสโคฺค อุปทฺทโวติ ฯ อตฺร หิ เย ติลิงฺคา, เต ติลิงฺคาวสเร เอว นิพทฺธา, น คณนปาฐา วิย อุจฺจารณวเสน, เอวํ สพฺพตฺร ยถาสมฺภวํ นียเตฯ วุตฺตญฺจ –</p>


<p>
‘‘เภทาขฺยานาย  
น ทฺวโนฺท, เนกเสโส น สงฺกโร;  
  
กโตตฺร ภินฺนลิงฺคาน-มวุตฺตานํ กมํ วินา’’ติ  
อมร ๑.๔  
ฯ  
</p>
  
<p>อิทานิ ลิงฺควาจกานํ ฐานวเสนเตฺถสุ คมนํ ทเสฺสตุมาห จฺจาทิฯ  คาถานํ ปาทานญฺจ อนฺตมชฺฌฎฺฐา  อเนกตฺถลิงฺควาจกานิ ญาณทสฺสนาทีนิ ลิงฺคานิ มตฺถํ วาจกวเสน  คจฺฉนฺติฯ  คาถาปาทานมาทิฎฺฐา ลิงฺควาจกา มตฺถํ  คจฺฉนฺติฯ ตํ ยถา –</p>


<p>
ผเล วิปสฺสนาทิพฺพ-จกฺขุสพฺพญฺญุตาสุ จ;  
  
ปจฺจเวกฺขณญาณมฺหิ, มเคฺค จ  
ญาณทสฺสนํ  
  
อภิธาน ๗๙๔ คาถา  
ฯ  
</p>
  
<p>
ณาโท สทฺธาจีวราทิ-เหตฺวาธาเรสุ  
ปจฺจโย;  
  
กีฬาทิพฺพวิหาราโท,  
วิหาโร  
สุคตาลเย  
อภิธาน ๘๕๗ คาถา  
ฯ  
</p>
  
<p>
ขเคฺค กุรูเร  
เนตฺติํโส,  
ปรสฺมิญฺจาตฺร ตีสฺว  
มุ  
  
อภิธาน ๑๐๘๙ คาถา  
;  
  
กุสเล  
สุกตํ  
สุฎฺฐุ-กเต จ  
สุกโต  
ติสุ  
อภิธาน ๙๓๘ คาถา  
ฯ  
</p>
  
<p>
สมโย  
สมวาเย จ, สมูเห การเณ ขเณ;  
  
ปฎิเวเธ สิยา กาเล, ปหาเน ลาภทิฎฺฐิสุ  
อภิธาน ๗๗๘ คาถา  
ฯ  
</p>
  
<p> วนทุเคฺคสุ ฯ</p>


<p>เอตฺถ จ –</p>


<p>
เยภุยฺยตาพฺยามิเสฺสสุ, วิสํโยเค จ  
เกวลํ;  
  
ทฬฺหเตฺถนติเรเก จา-นวเสสมฺหิ ตํ ติสุ  
อภิธาน ๗๘๖ คาถา  
ฯ  
</p>
  
<p>สมาธิสฺมิํ ปุนากุเล วาจฺจลิงฺคิโก ฯ</p>


<p>ชเฬ  มหตฺยปิ  จฺจาทีสุ</p>


<p>คาถามชฺฌฎฺฐานํ , ปาทนฺตมชฺฌฎฺฐานญฺจ ลิงฺควาจกานํ ปุพฺพปรเตฺถสฺวปิ คมนภาวโต ‘‘ปุพฺพํ ยนฺตี’’ติ อิทํ เยภุยฺยวเสน วุตฺตนฺติ ทฎฺฐพฺพํฯ อถ วา คาถานํ มชฺฌนฺตฎฺฐา ปุพฺพํ ยนฺติ, คาถามชฺฌฎฺฐา, ปาทนฺตมชฺฌฎฺฐา จ ปุพฺพาปรญฺจ ยนฺตีติ ยถาลาภโยชนา ทฎฺฐพฺพาฯ</p>


<p>[ช] อิทานิ วิเสสวิธิมฺหิ สตฺถลหุภาวตฺถํ ปริภาสเต มิจฺจาทิฯ ปุมิตฺถิยํ ติ ปทํ เญยฺยํ, ยถา – อสนิ ทฺวีสุ ฯ  ลิงฺคตฺตเย ติ ปทํ เญยฺยํ, ยถา – สตฺตนฺนํ ปูรเณ เสเฎฺฐ’ติสเนฺต สตฺตโม ติสุ ฯ เอตฺถ จ นิสิทฺธลิงฺคนามํ ปาริเสสโต ‘‘เสสลิงฺค’’นฺติ เญยฺยํ , ยถา – วสฺส สํวจฺฉรา นิตฺถีติ ฯ อตฺร เจกลิงฺคนิเสธพฺยาขฺยาเนน ลิงฺคทฺวยวิธานนฺติ ฯ</p>


<p>คนฺถลาหวํ วิธาเยทานิ ปฎิปตฺติลาหวตฺถมาห อิจฺจาทิฯ  อญฺญสฺส อภิธานสฺส อารเมฺภ สติ,  อโนฺต ยสฺส อภิธานสฺส,  อาทิ ยสฺส อภิธานสฺสาติ อิทํ อภิธานทฺวยญฺจ เญยฺยํฯ ตฺวนฺตมถาทิกํ นามาทิปทํ ปุเพฺพน น สมฺพชฺฌเตติ ภาโวฯ ตตฺร นามปทํ ยถา – ชิโน สโกฺก ตุ สิทฺธโตฺถ ฯ เกสโว จกฺกปาณฺยถ ฯ มหิสฺสโร สิโว สูลี ฯ ลิงฺคปทํ ยถา – ปุเม ตุ ปณฺหิ ปาสณิ ฯ ปุเม ตูตุ รโช ปุปฺผํ ฯ สา ติโรกรณีปฺยถ  ฯ ปุนฺนปุํสกมุโลฺลจํ ฯ อตฺถปทํ ยถา – อุทเร ตุ ตถา ปาจา’นลสฺมิํ คหณีตฺถิยํ ฯ ปณีโต ตีสุ มธุเร, อุตฺตเม วิหิเตปฺยถฯ อญฺชเส วิสิขายญฺจ, ปนฺติยํ วีถิ นาริยํ ฯ สเทฺทน จตฺร อนนฺตริยเตฺถน สกปริยาโยปลกฺขณโต  สทฺทาทีสุ จ น ปุเพฺพน สมฺพชฺฌเตฯ ปาณโก จาปฺยโถ อุจฺจาลิโงฺค โลมสปาณโกติ ฯ</p>


<p>[ฌ] อิทานิ พุทฺธวจนานมนุรูปานมฺปิ ปจุรปฺปโยคานเมว เกสญฺจิ คหณํ อตฺตโน สตฺถนฺตราปสยฺหตาวเสน อหํการปุพฺพิกาภาวญฺจ ทเสฺสตุมาห มิจฺจาทิฯ  สุคตสฺส วจนภูเต  ปิฎกตฺตเย, ตญฺหิ อาคจฺฉนฺติ ติวิธสมฺปตฺติโย เอเตนาติ อาคโมติ วุจฺจติฯ ตสฺมิํ ภิโยฺย ปโยคํ พาหุเลฺลน ปยุชฺชเตติ  ตํ  คเหตฺวา กฺวจิ อรญฺญวคฺคาทีสุ  นิฆณฺฎุนามเก สเตฺถ อาคตํ พุทฺธวจนานุรูปํ ยุตฺติญฺจ  อาเนตฺวา นามลิงฺคํ  อโนฺตภาเวน นิปฺผนฺนํ พหิภาเวน ปกาสียเตฯ อาวิภาวตฺตเมว หิ ชญฺญตฺตํ สนฺตการิยการิโนฯ อาสีสายํ วา อวสฺสมฺภาวิโนปิ วจนสฺส วตฺตมานตฺถวตฺติจฺฉาย วตฺตมานตฺตํ, ตถา หิ โลเก อวสฺสมฺภาวิโน สิทฺธิมภิสนฺธาย ภาวินมปฺปตฺตํ วตฺตมานเตฺตน วา อตีตเตฺตน วา วตฺตุมิจฺฉติ, ตํ ยถา – ‘‘อิทํ มมมปาปเย’’ติ โกจิ เกนจาภิหิโต สโนฺต อวสฺสํ ตํ ภวิสฺสตีติ มญฺญมาโน ปาปิยมานํ ปตฺตํ วา วตฺตุมิจฺฉติ , ตโตเยว ‘‘อาสีสายํ ภูตมิว เจ’’ติ  ตทติเทสวจนํ ปจฺจาขฺยายเตฯ</p>

</p>





