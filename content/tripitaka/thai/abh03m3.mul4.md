<h1>๕. สพฺพมตฺถีติกถา</h1>
<h3>๑. วาทยุตฺติ</h3>
<p> สพฺพมตฺถีติ  ? อามนฺตาฯ สพฺพตฺถ สพฺพมตฺถีติ? น เหวํ วตฺตเพฺพฯ สพฺพมตฺถีติ? อามนฺตาฯ สพฺพทา สพฺพมตฺถีติ? น  เหวํ วตฺตเพฺพฯ สพฺพมตฺถีติ? อามนฺตาฯ สเพฺพน สพฺพํ สพฺพมตฺถีติ? น เหวํ วตฺตเพฺพฯ สพฺพมตฺถีติ? อามนฺตาฯ สเพฺพสุ สพฺพมตฺถีติ? น เหวํ วตฺตเพฺพฯ สพฺพมตฺถีติ? อามนฺตาฯ อโยคนฺติ กตฺวา สพฺพมตฺถีติ? น เหวํ วตฺตเพฺพฯ สพฺพมตฺถีติ? อามนฺตาฯ ยมฺปิ นตฺถิ, ตมฺปตฺถีติ? น เหวํ วตฺตเพฺพฯ สพฺพมตฺถีติ? อามนฺตาฯ สพฺพมตฺถีติ ยา ทิฎฺฐิ สา ทิฎฺฐิ มิจฺฉาทิฎฺฐีติ, ยา ทิฎฺฐิ สา ทิฎฺฐิ สมฺมาทิฎฺฐีติ, เหวมตฺถีติ? น เหวํ วตฺตเพฺพฯ (สํขิตฺตํ)ฯ วาทยุตฺติฯ</p>


<h3>๒. กาลสํสนฺทนา</h3>
<p> อตีตํ อตฺถีติ? อามนฺตาฯ นนุ อตีตํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? อามนฺตาฯ หญฺจิ อตีตํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตํ, โน จ วต เร วตฺตเพฺพ – ‘‘อตีตํ อตฺถี’’ติฯ</p>


<p>อนาคตํ  อตฺถีติ? อามนฺตาฯ นนุ อนาคตํ อชาตํ อภูตํ อสญฺชาตํ อนิพฺพตฺตํ  อนภินิพฺพตฺตํ อปาตุภูตนฺติ? อามนฺตาฯ หญฺจิ อนาคตํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตํ, โน จ วต เร วตฺตเพฺพ – ‘‘อนาคตํ อตฺถี’’ติฯ</p>


<p>ปจฺจุปฺปนฺนํ อตฺถิ ปจฺจุปฺปนฺนํ อนิรุทฺธํ อวิคตํ อวิปริณตํ น อตฺถงฺคตํ น อพฺภตฺถงฺคตนฺติ? อามนฺตาฯ อตีตํ อตฺถิ อตีตํ อนิรุทฺธํ  อวิคตํ อวิปริณตํ น อตฺถงฺคตํ น อพฺภตฺถงฺคตนฺติ? น เหวํ วตฺตเพฺพ…เป.… ปจฺจุปฺปนฺนํ อตฺถิ ปจฺจุปฺปนฺนํ ชาตํ ภูตํ สญฺชาตํ นิพฺพตฺตํ อภินิพฺพตฺตํ ปาตุภูตนฺติ? อามนฺตาฯ อนาคตํ อตฺถิ อนาคตํ ชาตํ ภูตํ สญฺชาตํ นิพฺพตฺตํ อภินิพฺพตฺตํ ปาตุภูตนฺติ? น เหวํ วตฺตเพฺพ…เป.…ฯ</p>


<p>อตีตํ อตฺถิ อตีตํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? อามนฺตาฯ ปจฺจุปฺปนฺนํ อตฺถิ ปจฺจุปฺปนฺนํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? น เหวํ วตฺตเพฺพ…เป.… อนาคตํ อตฺถิ อนาคตํ อชาตํ อภูตํ  อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? อามนฺตาฯ ปจฺจุปฺปนฺนํ อตฺถิ ปจฺจุปฺปนฺนํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? น เหวํ วตฺตเพฺพฯ</p>


<p> อตีตํ รูปํ อตฺถีติ? อามนฺตาฯ นนุ อตีตํ รูปํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? อามนฺตาฯ หญฺจิ อตีตํ รูปํ นิรุทฺธํ…เป.… อพฺภตฺถงฺคตํ, โน จ วต เร วตฺตเพฺพ – ‘‘อตีตํ รูปํ อตฺถี’’ติฯ</p>


<p>อนาคตํ รูปํ อตฺถีติ? อามนฺตาฯ นนุ  อนาคตํ รูปํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? อามนฺตาฯ หญฺจิ อนาคตํ รูปํ อชาตํ…เป.… อปาตุภูตํ, โน จ วต  เร วตฺตเพฺพ – ‘‘อนาคตํ รูปํ อตฺถี’’ติฯ</p>


<p>ปจฺจุปฺปนฺนํ รูปํ อตฺถิ ปจฺจุปฺปนฺนํ รูปํ อนิรุทฺธํ อวิคตํ อวิปริณตํ น อตฺถงฺคตํ น อพฺภตฺถงฺคตนฺติ? อามนฺตาฯ อตีตํ รูปํ อตฺถิ อตีตํ รูปํ อนิรุทฺธํ อวิคตํ อวิปริณตํ น อตฺถงฺคตํ น อพฺภตฺถงฺคตนฺติ? น เหวํ วตฺตเพฺพฯ</p>


<p>ปจฺจุปฺปนฺนํ  รูปํ อตฺถิ ปจฺจุปฺปนฺนํ รูปํ ชาตํ ภูตํ สญฺชาตํ นิพฺพตฺตํ อภินิพฺพตฺตํ ปาตุภูตนฺติ? อามนฺตาฯ อนาคตํ รูปํ อตฺถิ อนาคตํ รูปํ ชาตํ ภูตํ สญฺชาตํ นิพฺพตฺตํ อภินิพฺพตฺตํ ปาตุภูตนฺติ? น เหวํ วตฺตเพฺพฯ</p>


<p>อตีตํ รูปํ อตฺถิ อตีตํ รูปํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? อามนฺตาฯ ปจฺจุปฺปนฺนํ รูปํ อตฺถิ ปจฺจุปฺปนฺนํ รูปํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? น เหวํ วตฺตเพฺพฯ</p>


<p>อนาคตํ รูปํ อตฺถิ อนาคตํ รูปํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? อามนฺตาฯ ปจฺจุปฺปนฺนํ รูปํ อตฺถิ ปจฺจุปฺปนฺนํ รูปํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? น เหวํ วตฺตเพฺพฯ</p>


<p>อตีตา เวทนา อตฺถิ…เป.… สญฺญา อตฺถิ, สงฺขารา อตฺถิ, วิญฺญาณํ อตฺถีติ? อามนฺตาฯ นนุ อตีตํ วิญฺญาณํ นิรุทฺธํ วิคตํ วิปริณตํ อตฺถงฺคตํ อพฺภตฺถงฺคตนฺติ? อามนฺตา ฯ หญฺจิ  อตีตํ วิญฺญาณํ นิรุทฺธํ…เป.… อพฺภตฺถงฺคตํ, โน จ วต เร วตฺตเพฺพ – ‘‘อตีตํ วิญฺญาณํ อตฺถี’’ติฯ</p>


<p>อนาคตํ  วิญฺญาณํ อตฺถีติ? อามนฺตาฯ นนุ อนาคตํ วิญฺญาณํ อชาตํ อภูตํ อสญฺชาตํ อนิพฺพตฺตํ อนภินิพฺพตฺตํ อปาตุภูตนฺติ? อามนฺตาฯ หญฺจิ อนาคตํ วิญฺญาณํ อชาตํ…เป.… อปาตุภูตํ, โน จ วต เร วตฺตเพฺพ – ‘‘อนาคตํ วิญฺญาณํ อตฺถี’’ติฯ</p>


<p>ปจฺจุปฺปนฺนํ วิญฺญาณํ อตฺถิ ปจฺจุปฺปนฺนํ วิญฺญาณํ อนิรุทฺธํ…เป.… น อพฺภตฺถงฺคตนฺติ? อามนฺตาฯ อตีตํ วิญฺญาณํ อตฺถิ อตีตํ วิญฺญาณํ อนิรุทฺธํ…เป.… น อพฺภตฺถงฺคตนฺติ? น เหวํ วตฺตเพฺพฯ</p>


<p>ปจฺจุปฺปนฺนํ วิญฺญาณํ อตฺถิ ปจฺจุปฺปนฺนํ วิญฺญาณํ ชาตํ…เป.… ปาตุภูตนฺติ? อามนฺตาฯ อนาคตํ วิญฺญาณํ อตฺถิ อนาคตํ วิญฺญาณํ ชาตํ…เป.… ปาตุภูตนฺติ? น เหวํ วตฺตเพฺพฯ</p>


<p>อตีตํ  วิญฺญาณํ อตฺถิ อตีตํ วิญฺญาณํ นิรุทฺธํ…เป.… อพฺภตฺถงฺคตนฺติ? อามนฺตาฯ ปจฺจุปฺปนฺนํ วิญฺญาณํ อตฺถิ ปจฺจุปฺปนฺนํ วิญฺญาณํ นิรุทฺธํ…เป.… อพฺภตฺถงฺคตนฺติ? น เหวํ วตฺตเพฺพฯ อนาคตํ วิญฺญาณํ อตฺถิ อนาคตํ วิญฺญาณํ อชาตํ…เป.… อปาตุภูตนฺติ? อามนฺตาฯ</p>


<p>ปจฺจุปฺปนฺนํ วิญฺญาณํ อตฺถิ ปจฺจุปฺปนฺนํ  วิญฺญาณํ อชาตํ…เป.… อปาตุภูตนฺติ? น เหวํ วตฺตเพฺพฯ</p>


<p> ‘‘ปจฺจุปฺปนฺนนฺติ วา รูป’’นฺติ วา, ‘‘รูปนฺติ วา ปจฺจุปฺปนฺน’’นฺติ วา ปจฺจุปฺปนฺนํ รูปํ อปฺปิยํ กริตฺวา เอเสเส เอกเฎฺฐ สเม สมภาเค ตชฺชาเตติ? อามนฺตาฯ ปจฺจุปฺปนฺนํ  รูปํ นิรุชฺฌมานํ ปจฺจุปฺปนฺนภาวํ ชหตีติ? อามนฺตาฯ รูปภาวํ ชหตีติ? น เหวํ วตฺตเพฺพ…เป.…ฯ</p>


<p>‘‘ปจฺจุปฺปนฺนนฺติ วา รูป’’นฺติ วา, ‘‘รูปนฺติ วา ปจฺจุปฺปนฺน’’นฺติ วา ปจฺจุปฺปนฺนํ รูปํ อปฺปิยํ กริตฺวา เอเสเส เอกเฎฺฐ สเม สมภาเค ตชฺชาเตติ? อามนฺตาฯ ปจฺจุปฺปนฺนํ รูปํ นิรุชฺฌมานํ รูปภาวํ น ชหตีติ? อามนฺตาฯ ปจฺจุปฺปนฺนภาวํ น ชหตีติ? น เหวํ วตฺตเพฺพ…เป.…ฯ</p>


<p>‘‘โอทาตนฺติ วา วตฺถ’’นฺติ วา, ‘‘วตฺถนฺติ วา โอทาต’’นฺติ วา โอทาตํ วตฺถํ อปฺปิยํ กริตฺวา เอเสเส เอกเฎฺฐ สเม สมภาเค ตชฺชาเตติ? อามนฺตาฯ โอทาตํ วตฺถํ รชฺชมานํ โอทาตภาวํ ชหตีติ? อามนฺตาฯ วตฺถภาวํ ชหตีติ? น เหวํ วตฺตเพฺพฯ</p>


<p>‘‘โอทาตนฺติ  วา วตฺถ’’นฺติ วา, ‘‘วตฺถนฺติ วา โอทาต’’นฺติ วา โอทาตํ วตฺถํ อปฺปิยํ กริตฺวา เอเสเส เอกเฎฺฐ สเม สมภาเค ตชฺชาเตติ? อามนฺตาฯ โอทาตํ วตฺถํ รชฺชมานํ วตฺถภาวํ น ชหตีติ? อามนฺตาฯ โอทาตภาวํ น ชหตีติ? น เหวํ วตฺตเพฺพฯ…เป.…ฯ</p>


<p> รูปํ รูปภาวํ น ชหตีติ? อามนฺตาฯ รูปํ นิจฺจํ ธุวํ สสฺสตํ  อวิปริณามธมฺมนฺติ ? น เหวํ วตฺตเพฺพฯ นนุ รูปํ รูปภาวํ น ชหตีติ รูปํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ หญฺจิ  รูปํ อนิจฺจํ อธุวํ อสสฺสตํ วิปริณามธมฺมํ, โน จ วต เร วตฺตเพฺพ – ‘‘รูปํ รูปภาวํ น ชหตี’’ติฯ</p>


<p>นิพฺพานํ นิพฺพานภาวํ น ชหตีติ นิพฺพานํ นิจฺจํ ธุวํ สสฺสตํ อวิปริณามธมฺมนฺติ? อามนฺตาฯ รูปํ รูปภาวํ น ชหตีติ  รูปํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.… รูปํ รูปภาวํ น ชหติ รูปํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ นิพฺพานํ นิพฺพานภาวํ น ชหติ นิพฺพานํ อนิจฺจํ อธุวํ อสสฺสตํ วิปริณามธมฺมนฺติ? น เหวํ วตฺตเพฺพ…เป.…ฯ</p>


<p>อตีตํ อตฺถิ อตีตํ อตีตภาวํ น ชหตีติ? อามนฺตาฯ อนาคตํ อตฺถิ อนาคตํ อนาคตภาวํ น ชหตีติ? น เหวํ วตฺตเพฺพฯ อตีตํ อตฺถิ อตีตํ อตีตภาวํ น ชหตีติ? อามนฺตาฯ ปจฺจุปฺปนฺนํ อตฺถิ ปจฺจุปฺปนฺนํ ปจฺจุปฺปนฺนภาวํ น ชหตีติ? น เหวํ วตฺตเพฺพ…เป.…ฯ</p>


<p>อนาคตํ อตฺถิ อนาคตํ อนาคตภาวํ ชหตีติ ? อามนฺตาฯ อตีตํ อตฺถิ อตีตํ อตีตภาวํ ชหตีติ ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ อตฺถิ ปจฺจุปฺปนฺนํ ปจฺจุปฺปนฺนภาวํ ชหตีติ ? อามนฺตาฯ อตีตํ อตฺถิ อตีตํ อตีตภาวํ ชหตีติ ? น เหวํ  วตฺตเพฺพฯ</p>


<p>อตีตํ อตฺถิ อตีตํ อตีตภาวํ น ชหตีติ? อามนฺตาฯ อตีตํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.… นนุ  อตีตํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ หญฺจิ อตีตํ อนิจฺจํ อธุวํ อสสฺสตํ วิปริณามธมฺมํ, โน จ วต เร วตฺตเพฺพ – ‘‘อตีตํ อตฺถิ อตีตํ อตีตภาวํ น ชหตี’’ติฯ</p>


<p>นิพฺพานํ  อตฺถิ นิพฺพานํ นิพฺพานภาวํ น ชหตีติ นิพฺพานํ นิจฺจํ ธุวํ สสฺสตํ อวิปริณามธมฺมนฺติ ? อามนฺตาฯ อตีตํ อตฺถิ อตีตํ อตีตภาวํ น ชหตีติ อตีตํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.…ฯ</p>


<p>อตีตํ อตฺถิ อตีตํ อตีตภาวํ น ชหติ อตีตํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ นิพฺพานํ อตฺถิ นิพฺพานํ นิพฺพานภาวํ น ชหติ นิพฺพานํ อนิจฺจํ อธุวํ อสสฺสตํ วิปริณามธมฺมนฺติ? น เหวํ วตฺตเพฺพ…เป.…ฯ</p>


<p> อตีตํ รูปํ อตฺถิ อตีตํ รูปํ อตีตภาวํ น ชหตีติ? อามนฺตาฯ อนาคตํ รูปํ อตฺถิ อนาคตํ รูปํ อนาคตภาวํ น ชหตีติ? น เหวํ วตฺตเพฺพ…เป.… อตีตํ รูปํ อตฺถิ อตีตํ รูปํ อตีตภาวํ น ชหตีติ? อามนฺตาฯ ปจฺจุปฺปนฺนํ รูปํ อตฺถิ ปจฺจุปฺปนฺนํ รูปํ ปจฺจุปฺปนฺนภาวํ น ชหตีติ? น เหวํ วตฺตเพฺพ…เป.…ฯ</p>


<p>อนาคตํ รูปํ อตฺถิ อนาคตํ รูปํ อนาคตภาวํ ชหตีติ  ? อามนฺตาฯ อตีตํ รูปํ อตฺถิ อตีตํ รูปํ อตีตภาวํ ชหตีติ ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ  รูปํ อตฺถิ ปจฺจุปฺปนฺนํ รูปํ ปจฺจุปฺปนฺนภาวํ ชหตีติ ? อามนฺตาฯ อตีตํ รูปํ อตฺถิ อตีตํ รูปํ อตีตภาวํ ชหตีติ ? น เหวํ วตฺตเพฺพ…เป.…ฯ</p>


<p>อตีตํ รูปํ อตฺถิ อตีตํ รูปํ อตีตภาวํ น ชหตีติ? อามนฺตาฯ อตีตํ รูปํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.… นนุ อตีตํ รูปํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ หญฺจิ อตีตํ รูปํ อนิจฺจํ…เป.… วิปริณามธมฺมํ, โน จ วต เร วตฺตเพฺพ – ‘‘อตีตํ รูปํ อตฺถิ อตีตํ รูปํ อตีตภาวํ น ชหตี’’ติฯ</p>


<p>นิพฺพานํ อตฺถิ นิพฺพานํ นิพฺพานภาวํ น ชหติ  นิพฺพานํ นิจฺจํ ธุวํ สสฺสตํ อวิปริณามธมฺมนฺติ? อามนฺตาฯ อตีตํ รูปํ อตฺถิ อตีตํ รูปํ อตีตภาวํ น ชหติ  อตีตํ รูปํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.…ฯ</p>


<p>อตีตํ   รูปํ อตฺถิ อตีตํ รูปํ อตีตภาวํ น ชหติ อตีตํ รูปํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ นิพฺพานํ อตฺถิ นิพฺพานํ นิพฺพานภาวํ น ชหติ นิพฺพานํ อนิจฺจํ อธุวํ อสสฺสตํ วิปริณามธมฺมนฺติ? น เหวํ วตฺตเพฺพ…เป.…ฯ</p>


<p>อตีตา เวทนา อตฺถิ… อตีตา สญฺญา อตฺถิ… อตีตา  สงฺขารา อตฺถิ… อตีตํ วิญฺญาณํ อตฺถิ อตีตํ วิญฺญาณํ อตีตภาวํ น ชหตีติ? อามนฺตาฯ อนาคตํ  วิญฺญาณํ อตฺถิ อนาคตํ วิญฺญาณํ อนาคตภาวํ น ชหตีติ? น เหวํ วตฺตเพฺพ…เป.… อตีตํ วิญฺญาณํ อตฺถิ อตีตํ วิญฺญาณํ อตีตภาวํ น ชหตีติ? อามนฺตาฯ ปจฺจุปฺปนฺนํ วิญฺญาณํ อตฺถิ ปจฺจุปฺปนฺนํ วิญฺญาณํ ปจฺจุปฺปนฺนภาวํ น ชหตีติ? น เหวํ วตฺตเพฺพ…เป.…ฯ</p>


<p>อนาคตํ วิญฺญาณํ อตฺถิ อนาคตํ วิญฺญาณํ อนาคตภาวํ ชหตีติ? อามนฺตาฯ อตีตํ วิญฺญาณํ อตฺถิ อตีตํ วิญฺญาณํ อตีตภาวํ ชหตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ วิญฺญาณํ อตฺถิ ปจฺจุปฺปนฺนํ วิญฺญาณํ ปจฺจุปฺปนฺนภาวํ ชหตีติ ? อามนฺตาฯ อตีตํ วิญฺญาณํ อตฺถิ อตีตํ วิญฺญาณํ อตีตภาวํ ชหตีติ ? น เหวํ วตฺตเพฺพ…เป.…ฯ</p>


<p>อตีตํ วิญฺญาณํ อตฺถิ อตีตํ วิญฺญาณํ อตีตภาวํ น ชหตีติ? อามนฺตาฯ อตีตํ วิญฺญาณํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.… นนุ อตีตํ วิญฺญาณํ อนิจฺจํ อธุวํ อสสฺสตํ วิปริณามธมฺมนฺติ? อามนฺตาฯ หญฺจิ อตีตํ วิญฺญาณํ อนิจฺจํ อธุวํ อสสฺสตํ วิปริณามธมฺมํ, โน จ วต เร วตฺตเพฺพ – ‘‘อตีตํ วิญฺญาณํ อตฺถิ อตีตํ วิญฺญาณํ อตีตภาวํ น ชหตี’’ติฯ</p>


<p>นิพฺพานํ  อตฺถิ นิพฺพานํ นิพฺพานภาวํ น ชหติ  นิพฺพานํ นิจฺจํ ธุวํ สสฺสตํ อวิปริณามธมฺมนฺติ? อามนฺตาฯ อตีตํ วิญฺญาณํ อตฺถิ อตีตํ วิญฺญาณํ อตีตภาวํ  น ชหติ  อตีตํ วิญฺญาณํ นิจฺจํ ธุวํ สสฺสตํ อวิปริณามธมฺมนฺติ? น เหวํ วตฺตเพฺพ…เป.…ฯ</p>


<p>อตีตํ วิญฺญาณํ อตฺถิ อตีตํ วิญฺญาณํ อตีตภาวํ น ชหติ อตีตํ วิญฺญาณํ อนิจฺจํ  อธุวํ อสสฺสตํ วิปริณามธมฺมนฺติ? อามนฺตาฯ นิพฺพานํ อตฺถิ นิพฺพานํ  นิพฺพานภาวํ น ชหติ นิพฺพานํ อนิจฺจํ อธุวํ อสสฺสตํ วิปริณามธมฺมนฺติ? น เหวํ วตฺตเพฺพ…เป.…ฯ</p>


<h3>วจนโสธนา</h3>
<p> อตีตํ นฺวตฺถีติ? อามนฺตาฯ หญฺจิ อตีตํ นฺวตฺถิ, อตีตํ อตฺถีติ มิจฺฉาฯ หญฺจิ วา ปน อตฺถิ นฺวาตีตํ, อตฺถิ อตีตนฺติ มิจฺฉาฯ อนาคตํ นฺวตฺถีติ? อามนฺตาฯ หญฺจิ อนาคตํ นฺวตฺถิ, อนาคตํ อตฺถีติ มิจฺฉาฯ หญฺจิ วา ปน อตฺถิ นฺวานาคตํ, อตฺถิ อนาคตนฺติ มิจฺฉาฯ</p>


<p>อนาคตํ หุตฺวา ปจฺจุปฺปนฺนํ โหตีติ? อามนฺตาฯ ตเญฺญว อนาคตํ ตํ ปจฺจุปฺปนฺนนฺติ? น เหวํ วตฺตเพฺพ…เป.… ตเญฺญว อนาคตํ ตํ ปจฺจุปฺปนฺนนฺติ? อามนฺตาฯ หุตฺวา โหติ หุตฺวา โหตีติ? น เหวํ วตฺตเพฺพ…เป.… หุตฺวา โหติ หุตฺวา โหตีติ? อามนฺตาฯ น หุตฺวา น โหติ น หุตฺวา น โหตีติ? น เหวํ  วตฺตเพฺพ…เป.…ฯ</p>


<p>ปจฺจุปฺปนฺนํ หุตฺวา อตีตํ โหตีติ? อามนฺตาฯ ตเญฺญว ปจฺจุปฺปนฺนํ ตํ อตีตนฺติ? น เหวํ วตฺตเพฺพ…เป.… ตเญฺญว ปจฺจุปฺปนฺนํ ตํ อตีตนฺติ? อามนฺตา ฯ หุตฺวา โหติ หุตฺวา โหตีติ? น เหวํ วตฺตเพฺพ…เป.… หุตฺวา โหติ หุตฺวา โหตีติ? อามนฺตาฯ น หุตฺวา น โหติ น หุตฺวา น โหตีติ? น เหวํ วตฺตเพฺพ…เป.…ฯ</p>


<p>อนาคตํ หุตฺวา ปจฺจุปฺปนฺนํ โหติ, ปจฺจุปฺปนฺนํ หุตฺวา อตีตํ โหตีติ? อามนฺตาฯ ตเญฺญว อนาคตํ ตํ ปจฺจุปฺปนฺนํ ตํ อตีตนฺติ? น เหวํ วตฺตเพฺพ…เป.… ตเญฺญว อนาคตํ ตํ ปจฺจุปฺปนฺนํ ตํ อตีตนฺติ? อามนฺตาฯ หุตฺวา โหติ หุตฺวา โหตีติ? น เหวํ วตฺตเพฺพ…เป.… หุตฺวา โหติ หุตฺวา โหตีติ? อามนฺตาฯ น หุตฺวา น โหติ น หุตฺวา น โหตีติ? น เหวํ วตฺตเพฺพฯ</p>


<h3>อตีตจกฺขุรูปาทิกถา</h3>
<p> อตีตํ  จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถีติ? อามนฺตาฯ อตีเตน จกฺขุนา อตีตํ รูปํ ปสฺสตีติ? น เหวํ วตฺตเพฺพ…เป.… อตีตํ โสตํ อตฺถิ สทฺทา อตฺถิ โสตวิญฺญาณํ อตฺถิ อากาโส อตฺถิ มนสิกาโร อตฺถีติ? อามนฺตาฯ อตีเตน  โสเตน อตีตํ สทฺทํ สุณาตีติ? น เหวํ วตฺตเพฺพ…เป.… อตีตํ ฆานํ อตฺถิ คนฺธา อตฺถิ ฆานวิญฺญาณํ  อตฺถิ วาโย อตฺถิ มนสิกาโร อตฺถีติ? อามนฺตาฯ อตีเตน ฆาเนน อตีตํ คนฺธํ ฆายตีติ? น เหวํ วตฺตเพฺพ…เป.… อตีตา ชิวฺหา อตฺถิ รสา อตฺถิ ชิวฺหาวิญฺญาณํ อตฺถิ อาโป อตฺถิ มนสิกาโร อตฺถีติ? อามนฺตา ฯ อตีตาย ชิวฺหาย อตีตํ รสํ สายตีติ? น เหวํ วตฺตเพฺพ…เป.… อตีโต กาโย อตฺถิ โผฎฺฐพฺพา อตฺถิ กายวิญฺญาณํ อตฺถิ ปถวี อตฺถิ มนสิกาโร อตฺถีติ? อามนฺตาฯ อตีเตน กาเยน อตีตํ โผฎฺฐพฺพํ ผุสตีติ? น เหวํ วตฺตเพฺพ…เป.… อตีโต มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถีติ? อามนฺตาฯ อตีเตน มเนน อตีตํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<p>อนาคตํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถีติ? อามนฺตาฯ อนาคเตน จกฺขุนา อนาคตํ รูปํ ปสฺสตีติ? น เหวํ วตฺตเพฺพ…เป.… อนาคตํ โสตํ อตฺถิ… ฆานํ อตฺถิ… ชิวฺหา อตฺถิ… กาโย อตฺถิ  … มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถีติ? อามนฺตาฯ อนาคเตน มเนน อนาคตํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, ปจฺจุปฺปเนฺนน จกฺขุนา ปจฺจุปฺปนฺนํ รูปํ ปสฺสตีติ? อามนฺตาฯ อตีตํ จกฺขุํ อตฺถิ รูปา  อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, อตีเตน จกฺขุนา อตีตํ รูปํ ปสฺสตีติ? น เหวํ วตฺตเพฺพ…เป.…ฯ ปจฺจุปฺปนฺนํ โสตํ อตฺถิ… ฆานํ อตฺถิ… ชิวฺหา อตฺถิ… กาโย อตฺถิ… มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, ปจฺจุปฺปเนฺนน มเนน ปจฺจุปฺปนฺนํ ธมฺมํ วิชานาตีติ? อามนฺตาฯ อตีโต มโน  อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, อตีเตน มเนน อตีตํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, ปจฺจุปฺปเนฺนน จกฺขุนา ปจฺจุปฺปนฺนํ รูปํ ปสฺสตีติ? อามนฺตาฯ อนาคตํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร  อตฺถิ, อนาคเตน จกฺขุนา อนาคตํ รูปํ ปสฺสตีติ? น เหวํ วตฺตเพฺพ…เป.… ปจฺจุปฺปนฺนํ โสตํ อตฺถิ… ฆานํ อตฺถิ… ชิวฺหา อตฺถิ… กาโย อตฺถิ… มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, ปจฺจุปฺปเนฺนน มเนน ปจฺจุปฺปนฺนํ ธมฺมํ วิชานาตีติ? อามนฺตาฯ อนาคโต มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, อนาคเตน มเนน อนาคตํ ธมฺมํ วิชานาตีติ? น  เหวํ วตฺตเพฺพ…เป.…ฯ</p>


<p>อตีตํ  จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, น จ อตีเตน จกฺขุนา อตีตํ รูปํ ปสฺสตีติ? อามนฺตาฯ ปจฺจุปฺปนฺนํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, น จ ปจฺจุปฺปเนฺนน จกฺขุนา ปจฺจุปฺปนฺนํ รูปํ ปสฺสตีติ? น เหวํ วตฺตเพฺพ…เป.… อตีตํ โสตํ อตฺถิ… ฆานํ อตฺถิ… ชิวฺหา อตฺถิ… กาโย อตฺถิ… มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, น จ อตีเตน มเนน อตีตํ ธมฺมํ วิชานาตีติ? อามนฺตาฯ ปจฺจุปฺปโนฺน มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, น จ ปจฺจุปฺปเนฺนน มเนน ปจฺจุปฺปนฺนํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<p>อนาคตํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, น จ อนาคเตน จกฺขุนา อนาคตํ รูปํ ปสฺสตีติ? อามนฺตาฯ ปจฺจุปฺปนฺนํ จกฺขุํ อตฺถิ รูปา อตฺถิ จกฺขุวิญฺญาณํ อตฺถิ อาโลโก อตฺถิ มนสิกาโร อตฺถิ, น จ ปจฺจุปฺปเนฺนน จกฺขุนา ปจฺจุปฺปนฺนํ รูปํ ปสฺสตีติ? น เหวํ วตฺตเพฺพ…เป.… อนาคตํ โสตํ อตฺถิ… ฆานํ อตฺถิ… ชิวฺหา อตฺถิ… กาโย อตฺถิ… มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, น  จ อนาคเตน มเนน อนาคตํ ธมฺมํ วิชานาตีติ ? อามนฺตาฯ ปจฺจุปฺปโนฺน มโน อตฺถิ ธมฺมา อตฺถิ มโนวิญฺญาณํ อตฺถิ วตฺถุํ อตฺถิ มนสิกาโร อตฺถิ, น จ ปจฺจุปฺปเนฺนน มเนน ปจฺจุปฺปนฺนํ ธมฺมํ วิชานาตีติ? น เหวํ วตฺตเพฺพ…เป.…ฯ</p>


<h3>อตีตญาณาทิกถา</h3>
<p> อตีตํ ญาณํ อตฺถีติ? อามนฺตาฯ เตน ญาเณน ญาณกรณียํ กโรตีติ? น  เหวํ วตฺตเพฺพ…เป.… เตน ญาเณน ญาณกรณียํ กโรตีติ ? อามนฺตาฯ เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>อนาคตํ ญาณํ อตฺถีติ? อามนฺตาฯ เตน ญาเณน ญาณกรณียํ กโรตีติ? น เหวํ วตฺตเพฺพ…เป.… เตน ญาเณน ญาณกรณียํ กโรตีติ? อามนฺตาฯ เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ , มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ ญาณํ อตฺถิ, เตน ญาเณน ญาณกรณียํ กโรตีติ? อามนฺตาฯ อตีตํ ญาณํ อตฺถิ, เตน ญาเณน ญาณกรณียํ กโรตีติ? น เหวํ วตฺตเพฺพ…เป.… ปจฺจุปฺปนฺนํ ญาณํ อตฺถิ, เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? อามนฺตาฯ อตีตํ ญาณํ อตฺถิ, เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.… ปจฺจุปฺปนฺนํ ญาณํ อตฺถิ, เตน ญาเณน ญาณกรณียํ กโรตีติ? อามนฺตาฯ อนาคตํ ญาณํ อตฺถิ, เตน ญาเณน ญาณกรณียํ กโรตีติ? น เหวํ วตฺตเพฺพ…เป.… ปจฺจุปฺปนฺนํ ญาณํ อตฺถิ, เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? อามนฺตา ฯ อนาคตํ ญาณํ อตฺถิ, เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>อตีตํ ญาณํ อตฺถิ, น จ เตน ญาเณน ญาณกรณียํ กโรตีติ? อามนฺตาฯ ปจฺจุปฺปนฺนํ ญาณํ อตฺถิ, น จ เตน ญาเณน ญาณกรณียํ กโรตีติ? น เหวํ วตฺตเพฺพ…เป.… อตีตํ ญาณํ อตฺถิ, น จ เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? อามนฺตาฯ ปจฺจุปฺปนฺนํ ญาณํ อตฺถิ, น จ เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>อนาคตํ ญาณํ อตฺถิ, น จ เตน ญาเณน ญาณกรณียํ กโรตีติ? อามนฺตาฯ ปจฺจุปฺปนฺนํ  ญาณํ อตฺถิ, น จ เตน ญาเณน ญาณกรณียํ กโรตีติ? น เหวํ วตฺตเพฺพ…เป.…ฯ อนาคตํ ญาณํ อตฺถิ, น จ เตน ญาเณน ทุกฺขํ ปริชานาติ, สมุทยํ ปชหติ , นิโรธํ สจฺฉิกโรติ, มคฺคํ ภาเวตีติ? อามนฺตา ฯ ปจฺจุปฺปนฺนํ ญาณํ อตฺถิ, น จ เตน ญาเณน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>


<h3>อรหนฺตาทิกถา</h3>
<p> อรหโต อตีโต ราโค อตฺถีติ? อามนฺตาฯ อรหา เตน ราเคน สราโคติ? น เหวํ วตฺตเพฺพ…เป.… อรหโต อตีโต โทโส อตฺถีติ? อามนฺตา ฯ อรหา เตน โทเสน สโทโสติ? น เหวํ วตฺตเพฺพ…เป.… อรหโต อตีโต โมโห อตฺถีติ? อามนฺตาฯ อรหา เตน โมเหน สโมโหติ? น เหวํ วตฺตเพฺพ…เป.… อรหโต อตีโต มาโน อตฺถีติ? อามนฺตาฯ อรหา เตน มาเนน สมาโนติ? น เหวํ วตฺตเพฺพ…เป.… อรหโต อตีตา ทิฎฺฐิ อตฺถีติ? อามนฺตาฯ อรหา ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… อรหโต อตีตา วิจิกิจฺฉา อตฺถีติ? อามนฺตาฯ อรหา ตาย วิจิกิจฺฉาย สวิจิกิโจฺฉติ? น เหวํ วตฺตเพฺพ…เป.… อรหโต อตีตํ ถินํ อตฺถีติ? อามนฺตาฯ อรหา เตน ถิเนน สถิโนติ? น เหวํ วตฺตเพฺพ…เป.… อรหโต อตีตํ อุทฺธจฺจํ อตฺถีติ? อามนฺตาฯ อรหา เตน อุทฺธเจฺจน สอุทฺธโจฺจติ? น เหวํ วตฺตเพฺพ…เป.… อรหโต อตีตํ อหิริกํ อตฺถีติ? อามนฺตาฯ อรหา เตน อหิริเกน สอหิริโกติ? น เหวํ วตฺตเพฺพ…เป.… อรหโต อตีตํ อโนตฺตปฺปํ อตฺถีติ? อามนฺตาฯ อรหา เตน อโนตฺตเปฺปน  สอโนตฺตปฺปีติ? น เหวํ วตฺตเพฺพ…เป.…ฯ</p>


<p>อนาคามิสฺส  อตีตา สกฺกายทิฎฺฐิ อตฺถีติ? อามนฺตา ฯ อนาคามี ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… อนาคามิสฺส อตีตา วิจิกิจฺฉา อตฺถิ… อตีโต สีลพฺพตปรามาโส อตฺถิ… อตีโต อณุสหคโต กามราโค อตฺถิ… อตีโต อณุสหคโต พฺยาปาโท อตฺถีติ? อามนฺตาฯ อนาคามี เตน พฺยาปาเทน พฺยาปนฺนจิโตฺตติ? น เหวํ วตฺตเพฺพ…เป.…ฯ</p>


<p>สกทาคามิสฺส อตีตา สกฺกายทิฎฺฐิ อตฺถีติ? อามนฺตาฯ สกทาคามี ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… สกทาคามิสฺส อตีตา วิจิกิจฺฉา อตฺถิ… อตีโต สีลพฺพตปรามาโส อตฺถิ… อตีโต  โอฬาริโก กามราโค อตฺถิ… อตีโต โอฬาริโก พฺยาปาโท อตฺถีติ? อามนฺตาฯ สกทาคามี เตน พฺยาปาเทน พฺยาปนฺนจิโตฺตติ? น เหวํ วตฺตเพฺพ…เป.…ฯ</p>


<p>โสตาปนฺนสฺส อตีตา สกฺกายทิฎฺฐิ อตฺถีติ? อามนฺตาฯ โสตาปโนฺน ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… โสตาปนฺนสฺส อตีตา วิจิกิจฺฉา อตฺถิ… อตีโต สีลพฺพตปรามาโส อตฺถิ… อตีโต อปายคมนีโย ราโค อตฺถิ… อตีโต อปายคมนีโย โทโส อตฺถิ… อตีโต อปายคมนีโย โมโห อตฺถีติ? อามนฺตาฯ โสตาปโนฺน เตน โมเหน สโมโหติ? น เหวํ วตฺตเพฺพ…เป.…ฯ</p>


<p> ปุถุชฺชนสฺส  อตีโต ราโค อตฺถิ, ปุถุชฺชโน เตน ราเคน สราโคติ? อามนฺตาฯ อรหโต อตีโต ราโค อตฺถิ, อรหา เตน ราเคน สราโคติ? น เหวํ วตฺตเพฺพ…เป.… ปุถุชฺชนสฺส อตีโต โทโส อตฺถิ…เป.… อตีตํ อโนตฺตปฺปํ อตฺถิ ปุถุชฺชโน เตน อโนตฺตเปฺปน อโนตฺตปฺปีติ? อามนฺตาฯ อรหโต อตีตํ อโนตฺตปฺปํ อตฺถิ, อรหา เตน อโนตฺตเปฺปน อโนตฺตปฺปีติ? น  เหวํ วตฺตเพฺพ…เป.…ฯ</p>


<p>ปุถุชฺชนสฺส อตีตา สกฺกายทิฎฺฐิ อตฺถิ, ปุถุชฺชโน ตาย ทิฎฺฐิยา สทิฎฺฐิโกติ? อามนฺตาฯ อนาคามิสฺส อตีตา สกฺกายทิฎฺฐิ อตฺถิ, อนาคามี ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… ปุถุชฺชนสฺส อตีตา วิจิกิจฺฉา อตฺถิ…เป.… อตีโต อณุสหคโต พฺยาปาโท อตฺถิ, ปุถุชฺชโน เตน พฺยาปาเทน พฺยาปนฺนจิโตฺตติ? อามนฺตาฯ อนาคามิสฺส  อตีโต อณุสหคโต พฺยาปาโท อตฺถิ, อนาคามี เตน พฺยาปาเทน พฺยาปนฺนจิโตฺตติ? น เหวํ วตฺตเพฺพ…เป.…ฯ</p>


<p>ปุถุชฺชนสฺส อตีตา สกฺกายทิฎฺฐิ อตฺถิ, ปุถุชฺชโน ตาย ทิฎฺฐิยา สทิฎฺฐิโกติ? อามนฺตาฯ สกทาคามิสฺส อตีตา สกฺกายทิฎฺฐิ อตฺถิ, สกทาคามี ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… ปุถุชฺชนสฺส อตีตา วิจิกิจฺฉา อตฺถิ… อตีโต โอฬาริโก พฺยาปาโท อตฺถิ, ปุถุชฺชโน เตน พฺยาปาเทน พฺยาปนฺนจิโตฺตติ ? อามนฺตาฯ สกทาคามิสฺส อตีโต โอฬาริโก พฺยาปาโท อตฺถิ, สกทาคามี เตน พฺยาปาเทน พฺยาปนฺนจิโตฺตติ? น เหวํ วตฺตเพฺพ…เป.…ฯ</p>


<p>ปุถุชฺชนสฺส  อตีตา สกฺกายทิฎฺฐิ อตฺถิ, ปุถุชฺชโน ตาย ทิฎฺฐิยา สทิฎฺฐิโกติ? อามนฺตาฯ โสตาปนฺนสฺส อตีตา สกฺกายทิฎฺฐิ อตฺถิ, โสตาปโนฺน ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… ปุถุชฺชนสฺส อตีตา วิจิกิจฺฉา อตฺถิ…เป.… อตีโต อปายคมนีโย โมโห อตฺถิ, ปุถุชฺชโน เตน โมเหน สโมโหติ? อามนฺตาฯ โสตาปนฺนสฺส อตีโต อปายคมนีโย โมโห อตฺถิ, โสตาปโนฺน เตน โมเหน สโมโหติ? น  เหวํ วตฺตเพฺพ…เป.…ฯ</p>


<p>อรหโต อตีโต ราโค อตฺถิ, น จ อรหา เตน ราเคน สราโคติ? อามนฺตาฯ ปุถุชฺชนสฺส อตีโต ราโค อตฺถิ, น จ ปุถุชฺชโน เตน ราเคน สราโคติ? น เหวํ วตฺตเพฺพ…เป.… อรหโต อตีโต โทโส อตฺถิ…เป.… อตีตํ อโนตฺตปฺปํ อตฺถิ, น จ อรหา เตน อโนตฺตเปฺปน อโนตฺตปฺปีติ? อามนฺตาฯ ปุถุชฺชนสฺส อตีตํ อโนตฺตปฺปํ อตฺถิ, น จ ปุถุชฺชโน เตน อโนตฺตเปฺปน อโนตฺตปฺปีติ? น เหวํ วตฺตเพฺพ…เป.…ฯ</p>


<p>อนาคามิสฺส อตีตา สกฺกายทิฎฺฐิ อตฺถิ, น จ อนาคามี ตาย ทิฎฺฐิยา สทิฎฺฐิโกติ? อามนฺตาฯ ปุถุชฺชนสฺส อตีตา สกฺกายทิฎฺฐิ  อตฺถิ, น จ ปุถุชฺชโน ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… อนาคามิสฺส อตีตา วิจิกิจฺฉา อตฺถิ…เป.… อตีโต อณุสหคโต พฺยาปาโท อตฺถิ, น จ อนาคามี เตน พฺยาปาเทน พฺยาปนฺนจิโตฺตติ ? อามนฺตาฯ ปุถุชฺชนสฺส อตีโต อณุสหคโต พฺยาปาโท อตฺถิ, น จ ปุถุชฺชโน เตน พฺยาปาเทน พฺยาปนฺนจิโตฺตติ? น เหวํ วตฺตเพฺพ…เป.…ฯ</p>


<p>สกทาคามิสฺส อตีตา สกฺกายทิฎฺฐิ อตฺถิ, น จ สกทาคามี ตาย ทิฎฺฐิยา สทิฎฺฐิโกติ? อามนฺตาฯ ปุถุชฺชนสฺส อตีตา สกฺกายทิฎฺฐิ อตฺถิ, น จ ปุถุชฺชโน ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… สกทาคามิสฺส อตีตา วิจิกิจฺฉา อตฺถิ…เป.… อตีโต โอฬาริโก พฺยาปาโท อตฺถิ, น จ สกทาคามี เตน พฺยาปาเทน พฺยาปนฺนจิโตฺตติ? อามนฺตาฯ ปุถุชฺชนสฺส อตีโต โอฬาริโก พฺยาปาโท อตฺถิ, น จ ปุถุชฺชโน เตน พฺยาปาเทน พฺยาปนฺนจิโตฺตติ? น  เหวํ วตฺตเพฺพ…เป.…ฯ</p>


<p>โสตาปนฺนสฺส อตีตา สกฺกายทิฎฺฐิ อตฺถิ, น จ โสตาปโนฺน ตาย ทิฎฺฐิยา สทิฎฺฐิโกติ? อามนฺตาฯ ปุถุชฺชนสฺส อตีตา สกฺกายทิฎฺฐิ  อตฺถิ, น จ ปุถุชฺชโน ตาย ทิฎฺฐิยา สทิฎฺฐิโกติ? น เหวํ วตฺตเพฺพ…เป.… โสตาปนฺนสฺส อตีตา วิจิกิจฺฉา อตฺถิ…เป.… อตีโต อปายคมนีโย โมโห อตฺถิ, น จ โสตาปโนฺน เตน โมเหน สโมโหติ? อามนฺตาฯ ปุถุชฺชนสฺส อตีโต อปายคมนีโย  โมโห อตฺถิ, น จ ปุถุชฺชโน เตน โมเหน สโมโหติ? น เหวํ วตฺตเพฺพ…เป.…ฯ</p>


<h3>อตีตหตฺถาทิกถา</h3>
<p> อตีตา หตฺถา อตฺถีติ? อามนฺตาฯ อตีเตสุ หเตฺถสุ สติ อาทานนิเกฺขปนํ ปญฺญายตีติ? น เหวํ วตฺตเพฺพ…เป.… อตีตา ปาทา อตฺถีติ? อามนฺตาฯ อตีเตสุ ปาเทสุ สติ อภิกฺกมปฎิกฺกโม ปญฺญายตีติ? น เหวํ วตฺตเพฺพ…เป.… อตีตา ปพฺพา อตฺถีติ? อามนฺตาฯ อตีเตสุ ปเพฺพสุ สติ สมิญฺชนปสารณํ ปญฺญายตีติ? น เหวํ วตฺตเพฺพ…เป.… อตีโต กุจฺฉิ อตฺถีติ? อามนฺตาฯ อตีตสฺมิํ กุจฺฉิสฺมิํ สติ ชิฆจฺฉา ปิปาสา ปญฺญายตีติ? น เหวํ วตฺตเพฺพ…เป.…ฯ</p>


<p>อตีโต กาโย อตฺถีติ? อามนฺตาฯ อตีโต กาโย ปคฺคหนิคฺคหุปโค เฉทนเภทนุปโค กาเกหิ คิเชฺฌหิ กุลเลหิ สาธารโณติ? น เหวํ วตฺตเพฺพ…เป.… อตีเต  กาเย วิสํ กเมยฺย , สตฺถํ กเมยฺย, อคฺคิ กเมยฺยาติ? น เหวํ วตฺตเพฺพ…เป.… ลพฺภา อตีโต กาโย อทฺทุพนฺธเนน พนฺธิตุํ, รชฺชุพนฺธเนน พนฺธิตุํ, สงฺขลิกพนฺธเนน พนฺธิตุํ, คามพนฺธเนน พนฺธิตุํ, นิคมพนฺธเนน พนฺธิตุํ, นครพนฺธเนน พนฺธิตุํ, ชนปทพนฺธเนน พนฺธิตุํ, กณฺฐปญฺจเมหิ พนฺธเนหิ พนฺธิตุนฺติ? น เหวํ วตฺตเพฺพ…เป.…ฯ</p>


<p>อตีโต อาโป อตฺถีติ? อามนฺตาฯ เตน อาเปน อาปกรณียํ กโรตีติ? น เหวํ วตฺตเพฺพ…เป.… อตีโต เตโช อตฺถีติ? อามนฺตาฯ เตน เตเชน เตชกรณียํ กโรตีติ? น  เหวํ วตฺตเพฺพ…เป.… อตีโต วาโย อตฺถีติ? อามนฺตาฯ เตน วาเยน วายกรณียํ กโรตีติ? น เหวํ วตฺตเพฺพ…เป.…ฯ</p>


<h3>อตีตกฺขนฺธาทิสโมธานกถา</h3>
<p> อตีโต รูปกฺขโนฺธ อตฺถิ, อนาคโต รูปกฺขโนฺธ อตฺถิ, ปจฺจุปฺปโนฺน รูปกฺขโนฺธ อตฺถีติ? อามนฺตาฯ ตโย รูปกฺขนฺธาติ? น เหวํ วตฺตเพฺพ …เป.… อตีตา ปญฺจกฺขนฺธา อตฺถิ, อนาคตา ปญฺจกฺขนฺธา อตฺถิ, ปจฺจุปฺปนฺนา ปญฺจกฺขนฺธา อตฺถีติ? อามนฺตาฯ ปนฺนรสกฺขนฺธาติ? น เหวํ วตฺตเพฺพ…เป.…ฯ</p>


<p>อตีตํ จกฺขายตนํ อตฺถิ, อนาคตํ จกฺขายตนํ อตฺถิ, ปจฺจุปฺปนฺนํ จกฺขายตนํ อตฺถีติ? อามนฺตาฯ ตีณิ จกฺขายตนานีติ? น เหวํ วตฺตเพฺพ…เป.… อตีตานิ  ทฺวาทสายตนานิ อตฺถิ, อนาคตานิ ทฺวาทสายตนานิ อตฺถิ, ปจฺจุปฺปนฺนานิ ทฺวาทสายตนานิ อตฺถีติ? อามนฺตาฯ ฉตฺติํสายตนานีติ? น เหวํ วตฺตเพฺพ…เป.…ฯ</p>


<p>อตีตา จกฺขุธาตุ อตฺถิ, อนาคตา จกฺขุธาตุ อตฺถิ, ปจฺจุปฺปนฺนา จกฺขุธาตุ อตฺถีติ? อามนฺตาฯ ติโสฺส จกฺขุธาตุโยติ? น เหวํ วตฺตเพฺพ…เป.… อตีตา อฎฺฐารส ธาตุโย อตฺถิ, อนาคตา อฎฺฐารส ธาตุโย อตฺถิ, ปจฺจุปฺปนฺนา อฎฺฐารส ธาตุโย อตฺถีติ? อามนฺตาฯ จตุปญฺญาส ธาตุโยติ? น เหวํ วตฺตเพฺพ…เป.…ฯ</p>


<p>อตีตํ จกฺขุนฺทฺริยํ อตฺถิ, อนาคตํ จกฺขุนฺทฺริยํ อตฺถิ, ปจฺจุปฺปนฺนํ จกฺขุนฺทฺริยํ อตฺถีติ ? อามนฺตาฯ ตีณิ จกฺขุนฺทฺริยานีติ? น เหวํ วตฺตเพฺพ…เป.… อตีตานิ พาวีสตินฺทฺริยานิ อตฺถิ, อนาคตานิ พาวีสตินฺทฺริยานิ  อตฺถิ, ปจฺจุปฺปนฺนานิ พาวีสตินฺทฺริยานิ อตฺถีติ? อามนฺตาฯ ฉสฎฺฐินฺทฺริยานีติ? น เหวํ วตฺตเพฺพ…เป.…ฯ</p>


<p>อตีโต ราชา จกฺกวตฺตี อตฺถิ, อนาคโต ราชา จกฺกวตฺตี อตฺถิ, ปจฺจุปฺปโนฺน ราชา จกฺกวตฺตี อตฺถีติ? อามนฺตาฯ ติณฺณนฺนํ ราชูนํ จกฺกวตฺตีนํ สมฺมุขีภาโว โหตีติ? น เหวํ วตฺตเพฺพ…เป.…ฯ</p>


<p>อตีโต สมฺมาสมฺมุโทฺธ อตฺถิ, อนาคโต สมฺมาสมฺพุโทฺธ อตฺถิ, ปจฺจุปฺปโนฺน สมฺมาสมฺพุโทฺธ อตฺถีติ? อามนฺตาฯ ติณฺณนฺนํ สมฺมาสมฺพุทฺธานํ สมฺมุขีภาโว โหตีติ? น เหวํ วตฺตเพฺพ…เป.…ฯ</p>


<h3>ปทโสธนกถา</h3>
<p> อตีตํ อตฺถีติ? อามนฺตา ฯ อตฺถิ อตีตนฺติ? อตฺถิ สิยา อตีตํ, สิยา นฺวาตีตนฺติฯ</p>


<p>อาชานาหิ นิคฺคหํฯ หญฺจิ อตีตํ อตฺถิ, อตฺถิ สิยา อตีตํ, สิยา นฺวาตีตํ, เตนาตีตํ นฺวาตีตํ, นฺวาตีตํ อตีตนฺติฯ ยํ ตตฺถ วเทสิ  – ‘‘วตฺตเพฺพ โข – ‘อตีตํ อตฺถิ อตฺถิ สิยา อตีตํ, สิยา นฺวาตีตํ, เตนาตีตํ นฺวาตีตํ, นฺวาตีตํ อตีต’’’นฺติ มิจฺฉาฯ</p>


<p>โน เจ ปน อตีตํ นฺวาตีตํ นฺวาตีตํ อตีตนฺติ, โน จ วต เร วตฺตเพฺพ – ‘‘อตีตํ อตฺถิ อตฺถิ สิยา อตีตํ, สิยา นฺวาตีต’’นฺติฯ ยํ ตตฺถ วเทสิ – ‘‘วตฺตเพฺพ โข – ‘อตีตํ อตฺถิ อตฺถิ สิยา อตีตํ, สิยา นฺวาตีตํ, เตนาตีตํ นฺวาตีตํ, นฺวาตีตํ อตีต’’’นฺติ มิจฺฉาฯ</p>


<p>อนาคตํ อตฺถีติ? อามนฺตาฯ อตฺถิ อนาคตนฺติ? อตฺถิ สิยา อนาคตํ, สิยา นฺวานาคตนฺติฯ</p>


<p>อาชานาหิ  นิคฺคหํฯ หญฺจิ อนาคตํ อตฺถิ อตฺถิ สิยา อนาคตํ สิยา นฺวานาคตํ, เตนานาคตํ  นฺวานาคตํ, นฺวานาคตํ อนาคตนฺติฯ ยํ ตตฺถ วเทสิ – ‘‘วตฺตเพฺพ โข – ‘อนาคตํ อตฺถิ อตฺถิ สิยา อนาคตํ, สิยา นฺวานาคตํ, เตนานาคตํ นฺวานาคตํ, นฺวานาคตํ อนาคต’’’นฺติ มิจฺฉาฯ</p>


<p>โน เจ ปนานาคตํ นฺวานาคตํ นฺวานาคตํ อนาคตนฺติ, โน จ วต เร วตฺตเพฺพ – ‘‘อนาคตํ อตฺถิ อตฺถิ สิยา อนาคตํ, สิยา นฺวานาคต’’นฺติฯ ยํ ตตฺถ วเทสิ – ‘‘วตฺตเพฺพ โข – ‘อนาคตํ อตฺถิ อตฺถิ สิยา อนาคตํ, สิยา นฺวานาคตํ, เตนานาคตํ นฺวานาคตํ, นฺวานาคตํ อนาคต’’’นฺติ มิจฺฉาฯ</p>


<p>ปจฺจุปฺปนฺนํ อตฺถีติ, อามนฺตาฯ อตฺถิ ปจฺจุปฺปนฺนนฺติ? อตฺถิ สิยา ปจฺจุปฺปนฺนํ, สิยา โน ปจฺจุปฺปนฺนนฺติฯ</p>


<p>อาชานาหิ นิคฺคหํฯ หญฺจิ ปจฺจุปฺปนฺนํ อตฺถิ อตฺถิ สิยา ปจฺจุปฺปนฺนํ, สิยา โน ปจฺจุปฺปนฺนํ, เตน ปจฺจุปฺปนฺนํ, โน ปจฺจุปฺปนฺนํ, โน ปจฺจุปฺปนฺนํ ปจฺจุปฺปนฺนนฺติฯ ยํ ตตฺถ วเทสิ – ‘‘วตฺตเพฺพ โข – ‘ปจฺจุปฺปนฺนํ อตฺถิ อตฺถิ สิยา ปจฺจุปฺปนฺนํ, สิยา โน ปจฺจุปฺปนฺนํ, เตน ปจฺจุปฺปนฺนํ โน ปจฺจุปฺปนฺนํ, โน ปจฺจุปฺปนฺนํ ปจฺจุปฺปนฺน’’’นฺติ มิจฺฉาฯ</p>


<p>โน เจ ปน ปจฺจุปฺปนฺนํ  โน ปจฺจุปฺปนฺนํ, โน ปจฺจุปฺปนฺนํ ปจฺจุปฺปนฺนนฺติ, โน จ วต เร วตฺตเพฺพ – ‘‘ปจฺจุปฺปนฺนํ อตฺถิ อตฺถิ สิยา ปจฺจุปฺปนฺนํ, สิยา โน ปจฺจุปฺปนฺน’’นฺติฯ ยํ ตตฺถ วเทสิ – ‘‘วตฺตเพฺพ โข – ‘ปจฺจุปฺปนฺนํ อตฺถิ อตฺถิ สิยา  ปจฺจุปฺปนฺนํ, สิยา โน ปจฺจุปฺปนฺนํ, เตน ปจฺจุปฺปนฺนํ โน ปจฺจุปฺปนฺนํ, โน ปจฺจุปฺปนฺนํ ปจฺจุปฺปนฺน’’’นฺติ มิจฺฉาฯ</p>


<p>นิพฺพานํ อตฺถีติ? อามนฺตาฯ อตฺถิ นิพฺพานนฺติ? อตฺถิ  สิยา นิพฺพานํ สิยา โน นิพฺพานนฺติฯ</p>


<p>อาชานาหิ นิคฺคหํฯ หญฺจิ นิพฺพานํ อตฺถิ อตฺถิ สิยา นิพฺพานํ, สิยา โน นิพฺพานํ, เตน นิพฺพานํ โน นิพฺพานํ, โน นิพฺพานํ นิพฺพานนฺติฯ ยํ ตตฺถ วเทสิ – ‘‘วตฺตเพฺพ โข  – ‘นิพฺพานํ อตฺถิ อตฺถิ สิยา นิพฺพานํ, สิยา โน นิพฺพานํ, เตน นิพฺพานํ โน นิพฺพานํ, โน นิพฺพานํ นิพฺพาน’’’นฺติ มิจฺฉาฯ</p>


<p>โน เจ ปน นิพฺพานํ โน นิพฺพานํ, โน นิพฺพานํ นิพฺพานนฺติ, โน จ วต เร วตฺตเพฺพ – ‘‘นิพฺพานํ อตฺถิ อตฺถิ สิยา นิพฺพานํ, สิยา โน นิพฺพาน’’นฺติฯ ยํ ตตฺถ วเทสิ – ‘‘วตฺตเพฺพ โข – ‘นิพฺพานํ อตฺถิ อตฺถิ สิยา นิพฺพานํ, สิยา โน นิพฺพานํ, เตน นิพฺพานํ โน นิพฺพานํ, โน นิพฺพานํ นิพฺพาน’’’นฺติ มิจฺฉาฯ</p>


<h3>สุตฺตสาธนํ</h3>
<p> น วตฺตพฺพํ – ‘‘อตีตํ อตฺถิ, อนาคตํ อตฺถี’’ติ? อามนฺตาฯ นนุ วุตฺตํ ภควตา – ‘‘ยํ กิญฺจิ, ภิกฺขเว, รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา – อยํ วุจฺจติ รูปกฺขโนฺธฯ ยา กาจิ เวทนา… ยา กาจิ สญฺญา… เย เกจิ สงฺขารา… ยํ กิญฺจิ วิญฺญาณํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ วา หีนํ วา ปณีตํ วา ยํ ทูเร สนฺติเก วา – อยํ วุจฺจติ วิญฺญาณกฺขโนฺธ’’ติ ฯ อเตฺถว สุตฺตโนฺตติ? อามนฺตาฯ เตน หิ อตีตํ อตฺถิ, อนาคตํ อตฺถีติฯ</p>


<p>อตีตํ อตฺถิ, อนาคตํ อตฺถีติ? อามนฺตาฯ นนุ วุตฺตํ ภควตา  – ‘‘ตโยเม, ภิกฺขเว, นิรุตฺติปถา  อธิวจนปถา ปญฺญตฺติปถา อสงฺกิณฺณา อสงฺกิณฺณปุพฺพา น สงฺกิยนฺติ น สงฺกิยิสฺสนฺติ อปฺปฎิกุฎฺฐา สมเณหิ พฺราหฺมเณหิ วิญฺญูหิฯ กตเม ตโย? ยํ, ภิกฺขเว, รูปํ อตีตํ นิรุทฺธํ วิคตํ วิปริณตํ ‘อโหสี’ติ ตสฺส สงฺขา, ‘อโหสี’ติ ตสฺส สมญฺญา, ‘อโหสี’ติ ตสฺส ปญฺญตฺติ; น ตสฺส สงฺขา ‘อตฺถี’ติ, น ตสฺส สงฺขา ‘ภวิสฺสตี’ติฯ ยา เวทนา…เป.… ยา สญฺญา… เย สงฺขารา… ยํ วิญฺญาณํ  อตีตํ นิรุทฺธํ วิคตํ วิปริณตํ ‘อโหสี’ติ ตสฺส สงฺขา, ‘อโหสี’ติ ตสฺส สมญฺญา, ‘อโหสี’ติ ตสฺส ปญฺญตฺติ; น ตสฺส สงฺขา ‘อตฺถี’ติ, น ตสฺส สงฺขา ‘ภวิสฺสตี’ติฯ</p>


<p>‘‘ยํ, ภิกฺขเว, รูปํ อชาตํ อปาตุภูตํ ‘ภวิสฺสตี’ติ ตสฺส สงฺขา, ‘ภวิสฺสตี’ติ ตสฺส  สมญฺญา, ‘ภวิสฺสตี’ติ ตสฺส ปญฺญตฺติ; น ตสฺส สงฺขา ‘อตฺถี’ติ, น ตสฺส สงฺขา ‘อโหสี’ติฯ ยา เวทนา…เป.… ยา สญฺญา… เย สงฺขารา… ยํ วิญฺญาณํ อชาตํ อปาตุภูตํ ‘ภวิสฺสตี’ติ ตสฺส สงฺขา, ‘ภวิสฺสตี’ติ ตสฺส สมญฺญา, ‘ภวิสฺสตี’ติ ตสฺส ปญฺญตฺติ; น ตสฺส สงฺขา ‘อตฺถี’ติ, น ตสฺส สงฺขา ‘อโหสี’ติฯ</p>


<p>‘‘ยํ, ภิกฺขเว, รูปํ ชาตํ ปาตุภูตํ ‘อตฺถี’ติ ตสฺส สงฺขา, ‘อตฺถี’ติ ตสฺส สมญฺญา, ‘อตฺถี’ติ ตสฺส ปญฺญตฺติ; น ตสฺส สงฺขา ‘อโหสี’ติ, น ตสฺส สงฺขา ‘ภวิสฺสตี’ติฯ ยา เวทนา…เป.… ยา สญฺญา… เย สงฺขารา… ยํ วิญฺญาณํ ชาตํ ปาตุภูตํ ‘อตฺถี’ติ ตสฺส สงฺขา, ‘อตฺถี’ติ ตสฺส สมญฺญา, ‘อตฺถี’ติ ตสฺส ปญฺญตฺติ; น ตสฺส สงฺขา ‘อโหสี’ติ, น  ตสฺส สงฺขา ‘ภวิสฺสตี’ติฯ อิเม โข, ภิกฺขเว, ตโย นิรุตฺติปถา อธิวจนปถา ปญฺญตฺติปถา อสงฺกิณฺณา อสงฺกิณฺณปุพฺพา น สงฺกิยนฺติ น สงฺกิยิสฺสนฺติ อปฺปฎิกุฎฺฐา สมเณหิ พฺราหฺมเณหิ วิญฺญูหิฯ</p>


<p>‘‘เยปิ เต, ภิกฺขเว, อเหสุํ อุกฺกลา วสฺสภญฺญา อเหตุกวาทา อกิริยวาทา นตฺถิกวาทา, เตปิเม ตโย นิรุตฺติปเถ อธิวจนปเถ ปญฺญตฺติปเถ น ครหิตพฺพํ น ปฎิโกฺกสิตพฺพํ อมญฺญิํสุฯ ตํ กิสฺส เหตุ? นินฺทาพฺยาโรสอุปารมฺภภยา’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตีตํ อตฺถิ, อนาคตํ อตฺถี’’ติฯ</p>


<p>อตีตํ  อตฺถีติ? อามนฺตาฯ นนุ อายสฺมา ผคฺคุโน ภควนฺตํ เอตทโวจ – ‘‘อตฺถิ นุ โข ตํ, ภเนฺต, จกฺขุํ เยน จกฺขุนา อตีเต พุเทฺธ ปรินิพฺพุเต ฉินฺนปปเญฺจ ฉินฺนวฎุเม ปริยาทินฺนวเฎฺฎ สพฺพทุกฺขวีติวเตฺต ปญฺญาปยมาโน ปญฺญาเปยฺยาติฯ อตฺถิ นุ โข สา, ภเนฺต, ชิวฺหา…เป.… อตฺถิ นุ โข โส, ภเนฺต, มโน เยน มเนน อตีเต พุเทฺธ ปรินิพฺพุเต ฉินฺนปปเญฺจ ฉินฺนวฎุเม ปริยาทินฺนวเฎฺฎ สพฺพทุกฺขวีติวเตฺต ปญฺญาปยมาโน ปญฺญาเปยฺยา’’ติฯ</p>


<p>‘‘นตฺถิ  โข ตํ, ผคฺคุน, จกฺขุํ เยน จกฺขุนา อตีเต พุเทฺธ ปรินิพฺพุเต ฉินฺนปปเญฺจ ฉินฺนวฎุเม ปริยาทินฺนวเฎฺฎ สพฺพทุกฺขวีติวเตฺต ปญฺญาปยมาโน ปญฺญาเปยฺยฯ นตฺถิ โข สา, ผคฺคุน, ชิวฺหา…เป.… นตฺถิ นุ โข โส, ผคฺคุน, มโน เยน มเนน อตีเต พุเทฺธ ปรินิพฺพุเต ฉินฺนปปเญฺจ ฉินฺนวฎุเม  ปริยาทินฺนวเฎฺฎ สพฺพทุกฺขวีติวเตฺต ปญฺญาปยมาโน ปญฺญาเปยฺยา’’ติ  ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตีตํ อตฺถี’’ติฯ</p>


<p>อตีตํ อตฺถีติ? อามนฺตาฯ นนุ อายสฺมา นนฺทโก เอตทโวจ – ‘‘อหุ ปุเพฺพ โลโภ ตทหุ อกุสลํ, โส เอตรหิ นตฺถิ, อิเจฺจตํ กุสลํฯ อหุ ปุเพฺพ โทโส… อหุ ปุเพฺพ โมโห, ตทหุ อกุสลํ, โส เอตรหิ นตฺถิ, อิเจฺจตํ กุสล’’นฺติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อตีตํ อตฺถี’’ติฯ</p>


<p>น วตฺตพฺพํ – ‘‘อนาคตํ อตฺถี’’ติ? อามนฺตาฯ นนุ วุตฺตํ ภควตา – ‘‘กพฬีกาเร เจ, ภิกฺขเว, อาหาเร อตฺถิ ราโค, อตฺถิ นนฺที, อตฺถิ ตณฺหา; ปติฎฺฐิตํ ตตฺถ วิญฺญาณํ วิรูฬฺหํฯ ยตฺถ ปติฎฺฐิตํ วิญฺญาณํ วิรูฬฺหํ, อตฺถิ ตตฺถ นามรูปสฺส อวกฺกนฺติฯ ยตฺถ อตฺถิ นามรูปสฺส  อวกฺกนฺติ, อตฺถิ ตตฺถ สงฺขารานํ วุทฺธิฯ ยตฺถ อตฺถิ สงฺขารานํ วุทฺธิ, อตฺถิ ตตฺถ อายติํ ปุนพฺภวาภินิพฺพตฺติฯ ยตฺถ อตฺถิ อายติํ ปุนพฺภวาภินิพฺพตฺติ, อตฺถิ ตตฺถ อายติํ ชาติชรามรณํฯ ยตฺถ อตฺถิ อายติํ ชาติชรามรณํ, สโสกํ ตํ, ภิกฺขเว, สรชํ  สอุปายาสนฺติ วทามิฯ</p>


<p>‘‘ผเสฺส เจ, ภิกฺขเว, อาหาเร… มโนสเญฺจตนาย เจ, ภิกฺขเว, อาหาเร… วิญฺญาเณ เจ, ภิกฺขเว, อาหาเร อตฺถิ ราโค, อตฺถิ นนฺที…เป.… สรชํ สอุปายาสนฺติ วทามี’’ติ ฯ อเตฺถว สุตฺตโนฺตติ? อามนฺตา ฯ เตน หิ อนาคตํ อตฺถีติฯ</p>


<p>อนาคตํ อตฺถีติ? อามนฺตาฯ นนุ วุตฺตํ ภควตา – ‘‘กพฬีกาเร เจ, ภิกฺขเว, อาหาเร นตฺถิ ราโค, นตฺถิ นนฺที, นตฺถิ ตณฺหา; อปฺปติฎฺฐิตํ ตตฺถ วิญฺญาณํ อวิรูฬฺหํฯ ยตฺถ วิญฺญาณํ อปฺปติฎฺฐิตํ อวิรูฬฺหํ, นตฺถิ ตตฺถ นามรูปสฺส อวกฺกนฺติฯ ยตฺถ นตฺถิ นามรูปสฺส อวกฺกนฺติ, นตฺถิ ตตฺถ สงฺขารานํ วุทฺธิฯ ยตฺถ นตฺถิ สงฺขารานํ วุทฺธิ, นตฺถิ ตตฺถ อายติํ ปุนพฺภวาภินิพฺพตฺติฯ ยตฺถ  นตฺถิ อายติํ ปุนพฺภวาภินิพฺพตฺติ, นตฺถิ ตตฺถ อายติํ ชาติชรามรณํฯ ยตฺถ นตฺถิ อายติํ ชาติชรามรณํ, อโสกํ ตํ, ภิกฺขเว, อรชํ อนุปายาสนฺติ วทามิฯ</p>


<p>‘‘ผเสฺส  เจ, ภิกฺขเว, อาหาเร… มโนสเญฺจตนาย เจ, ภิกฺขเว, อาหาเร… วิญฺญาเณ เจ, ภิกฺขเว, อาหาเร นตฺถิ ราโค, นตฺถิ นนฺที…เป.… อรชํ อนุปายาสนฺติ วทามี’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘อนาคตํ อตฺถี’’ติฯ</p>

</p>





