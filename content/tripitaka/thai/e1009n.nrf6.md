<h1>ปญฺญา-นิเทฺทส</h1>
<ol>
<li>
ปญฺญํ  
ปถมเมเสหิ,  
  
ปญฺญา-พลํ พหุตฺตมํ;  
  
กุล-ปุตฺต พลํ ปญฺญา,  
  
กิํหินาม น สาธฺยติฯ  
</li>
  
<li>
อเนก-สํสยุเจฺฉทิ  
,  
  
ปโรกฺขตฺถสฺส ทสฺสกํ;  
  
สพฺพสฺส โลจนํ สตฺถํ,  
  
ยสฺส นตฺถฺยนฺธเมว โสฯ  
</li>
  
<li>
ปญฺญา  
สุตํ วินิจฺฉินฺทิ,  
  
กิตฺติ-สิโลก-วฑฺฒนี;  
  
ปญฺญาสหิโต นโร อิธ,  
  
อปิ สุขานิวินฺทติฯ  
</li>
  
<li>
สพฺพญฺญุพุทฺธ-ปเจฺจก  
,  
  
จตุสจฺจ-สุตา อิติ;  
  
จตุ-พุเทฺธสุ เอโกว,  
  
พหุสฺสุโต นโร ภเวฯ  
</li>
  
<li>
เลขเฉโก  
วาจเฉโก,  
  
คนฺถเฉโก สุวาจโก;  
  
วิธายกเฉโก สูโร,  
  
นิทฺทุโกฺขว สกมฺมนิฯ  
</li>
  
<li>
ปญฺญา  
หิ เสฎฺฐา กุสลา วทนฺติ,  
  
นกฺขตฺต-ราชาริว ตารกานํ;  
  
สีลํ สิรีจาปิ สตญฺจ ธโมฺม,  
  
อนฺวายิกา ปญฺญาวโต ภวนฺติฯ  
</li>
  
<li>
เสเวถ  
พุเทฺธ นิปุเณ พหุสฺสุเตฺต,  
  
อุคฺคาหโก จ ปริปุจฺฉโก;  
  
สุเณยฺย สกฺกจฺจํ สุภาสิตานิ,  
  
เอวํ กโร ปญฺญวา โหติ มโจฺจฯ  
</li>
  
<li>
วเยน  
ยส-ปุจฺฉาหิ,  
  
ติฎฺฐ-วาเสน โยนิโส;  
  
สากจฺฉา เสฺนหสํเสวา,  
  
ปติรูป-วาเสนจฯ  
</li>
  
<li>
เอตานิ อฎฺฐฐานานิ,  
  
พุทฺธิ-วิสท-การณา;  
  
เยสํ เอตานิ สโมฺภนฺติ,  
  
เตสํ พุทฺธิ ปภิชฺชติฯ  
</li>
  
<p> จตฺตาโรเม  ภิกฺขเว ธมฺมา ปญฺญาวุทฺธิยา สํวตฺตนฺติฯ กตเม จตฺตาโรฯ สปฺปุริสสํเสโว สทฺธมฺมสวนํ โยนิโส มนสิกาโร ธมฺมานุธมฺม-ปฎิปตฺติฯ อิเม โข ภิกฺขเว จตฺตาโร ธมฺมา ปญฺญา-วุทฺธิยา สํวตฺตนฺตีตฺติฯ
</ol></p>


<ol>
<li>
จกฺขุปสาท-สมฺปโนฺน  
,  
  
อจฺฉิมนฺตญฺจ ปสฺสติ;  
  
อนฺธํ กาณํ สุ-ปสฺสนฺตํ,  
  
อโนฺธ สพฺพํ น ปสฺสติฯ  
</li>
  
<li>
ปสฺสตฺติ  
ปโสฺส ปสฺสนฺตํ,  
  
อ-ปสฺสนฺตญฺจ ปสฺสติ;  
  
อ-ปสฺสโนฺต อ-ปสฺสนฺตํ,  
  
ปสฺสนฺตญฺจ น ปสฺสติฯ  
</li>
  
<li>
ปากฎํ  
อ-ปฎิจฺฉนฺนํ,  
  
รูปํ ปสาท-จกฺขุนา;  
  
นาญฺญํ ปสฺสตฺติ สพฺพํปิ,  
  
ตถโต ญาณ-จกฺขุนาฯ  
</li>
  
<li>
สุชนาสุชนา  
สเพฺพ,  
  
คุเณนาปิ วิเวกิโน;  
  
วิเวกํ น สมายนฺติ,  
  
อ-วิเวกีชนนฺติเกฯ  
</li>
  
<li>
โย  
จ อุปฺปติตํ อตฺถํ,  
  
น ขิปฺปมนุพุชฺฌติ;  
  
อ-มิตฺตวสมเนฺวติ,  
  
ปจฺฉา จ อนุตปฺปติฯ  
</li>
  
<li>
เอวํ  
มหิทฺธิกา ปญฺญา,  
  
นิปุณา สาธุจินฺตินี;  
  
ทิฎฺฐธมฺม-หิตตฺถาย,  
  
สมฺปราย-สุขาย วาฯ  
</li>
  
<li>
ตํ  
พลานํ พลํ เสฎฺฐ,  
  
อคฺค ปญฺญาพลํ พลํ;  
  
ปญฺญาพเลนุปตฺถโทฺธ,  
  
เอตฺถํ วินฺทติ ปณฺฑิโตฺตฯ  
</li>
  
<li>
เยน  
ญาเณน พุชฺฌนฺติ,  
  
อริยา กต-กิจฺจตํ;  
  
ตํ ญาณ-รตนํ ลทฺธํ,  
  
วายาเมถ ชิโนรสาฯ  
</li>
  
<li>
ปญฺญารตนมาลสฺส  
,  
  
น จิรํ วตฺตเต ภโว;  
  
ขิปฺปํ ทเสฺสติ อมตํ,  
  
น จ โส โรจเต ภเวฯ  
</li>
  
<li>
ปมาทมนุยุญฺชนฺติ  
,  
  
พาลา ทุเมฺมธิโน ชนา;  
  
อปฺปมาทญฺจ เมธาวี,  
  
ธนํ เสฎฺฐํว รกฺขติฯ  
</li>
  
<li>
ธน-ปุญฺญ-ธี-ลาเภน  
,  
  
กาลํ ขิยฺยติ ปณฺฑิโต;  
  
กีฬเนน จ ทุเมฺมโธ,  
  
นิทฺทาย กลเหน วาฯ  
</li>
  
<li>
ปมาทํ  
อปฺปมาเทน,  
  
ยทา นูทติ ปณฺฑิโต;  
  
ปญฺญาปาสาท-มารุยฺห,  
  
อ-โสโก โสกินิํ ปชํ,  
  
ปพฺพตโฎฺฐว ภูมเฎฺฐ,  
  
ธีโร พาเล อเวกฺขติฯ  
</li>
  
<li>
นตฺติ  
อตฺตสมํ เปมํ,  
  
นตฺถิ ธญฺญสมํ ธนํ;  
  
นตฺถิ ปญฺญาสมา อาภา,  
  
วุฎฺฐิ เว ปรมา สราฯ  
</li>
  
<li>
ทิเฎฺฐ  
ธเมฺม จ โย อโตฺถ,  
  
โย จโตฺถ สมฺปรายิโก;  
  
อตฺถาภิสมยา ธีโร,  
  
ปณฺฑิโตติ ปวุจฺจติฯ  
</li>
  
<li>
น  
เตน ปณฺฑิโต โหติ,  
  
ยาวตา พหุ ภาสติ;  
  
เขมี อ-เวรี อ-ภโย,  
  
ปณฺฑิโตตฺติ ปวุจฺจติฯ  
</li>
  
<li>
ยมฺหิ  
สจฺจญฺจ ธโมฺม จ,  
  
อ-หิํสา สํยโม ทโม;  
  
ส เว วนฺตมโล ธีโร,  
  
เถโร อิติ ปวุจฺจตฺติฯ  
</li>
  
<li>
สก-คุณํ  
สก-โทสํ,  
  
โย ชานาติ สปณฺฑิโต;  
  
ปร-คุณํ ปร-โทสํ,  
  
โย ชานาติ สปณฺฑิโตฯ  
</li>
  
<li>
สติ-วีริย-ปญฺญาย  
,  
  
โย กโรติ อิริยาปเถ;  
  
โส ปณฺฑิโต หเว ภเว,  
  
อุภยตฺถ-ปริคฺคโหฯ  
</li>
  
<li>
กตญฺญู  
วิชฺชา-สมฺปโนฺน,  
  
ชาติมา ธนวา หเว;  
  
โส วิจารณ-สีโล จ,  
  
นิทฺทุโกฺข ปณฺฑิโต ภเวฯ  
</li>
  
สเพฺพ  
กมฺมสฺสกา สตฺตา,  
  
กมฺมํ สเตฺต วิภชฺชติฯ  
</li>
  
<li>
โย ปสฺสติ ปจฺจกฺขตฺถํ,  
  
โย จ สํสารตฺถํ เตสุ;  
  
ปจฺฉิโมว ปูชนีโย,  
  
อุภยตฺถ-สุทิฎฺฐตฺตาฯ  
</li>
  
<li>
อเปฺปน  
อนวเชฺชน,  
  
สนฺตุโฎฺฐ สุลเภน จ;  
  
มตฺตญฺญู สุภโร หุตฺวา,  
  
จเรยฺย ปณฺฑิโต นโรฯ  
</li>
  
<li>
อตฺตานเมว  
ปถมํ,  
  
ปติรูเป นิเวสเย;  
  
อถญฺญมนุสาเสยฺย,  
  
น กิลิเสฺสยฺย ปณฺฑิโตฯ  
</li>
  
<li>
อุตฺตม-ปริสาย  
เว,  
  
อุตฺตฺตมํ วาจมุตฺตโม;  
  
ภเณยฺยาเขป-วิตฺถารํ,  
  
สา อนคฺฆฺยา โลกตฺตเยฯ  
</li>
  
<li>
ปณฺฑิตสฺส  
สุภาสิตฺตํ,  
  
ปณฺฑิโตว สุชานิยา;  
  
ทุเมฺมโธ ตํ น ชานาติ,  
  
ธีโร ธีรํ มมายติฯ  
</li>
  
<li>
เยน  
เกนจิ วเณฺณน,  
  
ปโร ลภติ รูปฺปนํ;  
  
อโตฺถ วาจาย เจ โหติ,  
  
ตํ น ภาเสยฺย ปณฺฑิโตฯ  
</li>
  
<li>
ภุญฺชนตฺถํ  
กถนตฺถํ,  
  
มุขํ โหตีตฺติ โน วเท;  
  
ยํวา ตํวา มุขารุฬฺหํ,  
  
วจนํ ปณฺฑิโต นโรฯ  
</li>
  
<li>
ปร-สตฺติโตฺต  
ส-สตฺติํ,  
  
ทุชฺชาโน หิ นโร มิเต;  
  
เจ ชาเน สก-สตฺติํจ,  
  
กา กถา ปร-สตฺติยาฯ  
</li>
  
<li>
กตฺต-คุณํ  
ปเรสํ โย,  
  
ปฎิกโรติ ปณฺฑิโต;  
  
ชานาติ โส อาจิกฺขติ,  
  
น พาโล คุณ-มามโกฯ  
</li>
  
<li>
ปภูตํ  
เนว กาตพฺพํ,  
  
ภวิสฺสํ เนว จินฺตเย;  
  
วตฺตมาเนน กาเลน,  
  
วิจรนฺติ วิจกฺขณาฯ  
</li>
  
<li>
ธเมฺมสุ  
สติ อิจฺฉิตา,  
  
รเสสุ โลณมิจฺฉิตํ;  
  
ราช-กิเจฺจสุ อมจฺจํ,  
  
สพฺพ-ฐาเนสุ ปณฺฑิตํฯ  
</li>
  
<li>
ขตฺติโย  
เสโฎฺฐ ชเน ตสฺมิํ,  
  
เย โคตฺตปฎิสาริโน;  
  
วิชฺชา-จรณ-สมฺปโนฺน,  
  
โส เสโฎฺฐ เทว-มานุเสฯ  
</li>
  
<li>
สมฺพุโทฺธ  
ทฺวิปทํ เสโฎฺฐ,  
  
อาชานีโย จตุปฺปทํ;  
  
สุสฺสุสา เสฎฺฐา ภริยานํ,  
  
โย จ ปุตฺตานมสฺสโวฯ  
</li>
  
<li>
สาตฺถโก  
จ อ-สโมฺมโห,  
  
สปฺปาโย โคจโร ตถา;  
  
จตฺตาริมานิ สิเกฺขยฺยุํ,  
  
สมฺปชญฺญาภิวฑฺฒกาฯ  
</li>
  
<li>
ปญฺญญฺจ  
โข อ-สุสฺสุสํ,  
  
น โกจิ อธิคจฺฉติ;  
  
พหุสฺสุตํ อนาคมฺม,  
  
ธมฺมฎฺฐํ อ-วินิพฺภชํฯ  
</li>
  
<li>
อธิปฺปาโย  
สุทุโพฺพโธ,  
  
ยสฺมา วิชฺชติ ปาฬิยํ;  
  
ตสฺมา อุปฎฺฐหํ คเณฺห,  
  
ครุํ ครุมตํ วิทูฯ  
</li>
  
  
  
  
  