<h1>๒๙. กถินตฺถารวินิจฺฉยกถา</h1>
<p> เอวํ  จตุปจฺจยภาชนวินิจฺฉยํ กเถตฺวา อิทานิ กถินวินิจฺฉยํ กเถตุมาห ติอาทิฯ ตตฺถ นฺติ กตมํ กถินํ? สมูหปญฺญตฺติฯ น หิ ปรมตฺถโต กถินํ นาม เอโก ธโมฺม อตฺถิ, ปุริมวสฺสํวุตฺถา ภิกฺขู, อนูนปญฺจวคฺคสโงฺฆ, จีวรมาโส, ธเมฺมน สเมน อุปฺปนฺนจีวรนฺติอาทีสุ เยสุ นามรูเปสุ สมุปฺปชฺชมาเนสุ เตสํ นามรูปธมฺมานํ สมูหสมวายสงฺขาตํ สมูหปญฺญตฺติมตฺตเมว กถินํฯ อยมโตฺถ กถํ ชานิตโพฺพติ? ‘‘เตสเญฺญว ธมฺมานํ สงฺคโห สมวาโย นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป, ยทิทํ กถิน’’นฺติ ปริวารปาฬิยํ (ปริ. ๔๑๒) อาคตตฺตา จ, นฺติ เยสุ รูปาทิธเมฺมสุ สติ กถินํ นาม โหติ, เตสํ สโมธานํ มิสฺสีภาโวฯ นฺติอาทินา ปน ‘กถิน’นฺติ อิทํ พหูสุ ธเมฺมสุ นามมตฺตํ, น ปรมตฺถโต เอโก ธโมฺม อตฺถีติ ทเสฺสตี’’ติ อฎฺฐกถายํ (ปริ. อฎฺฐ. ๔๑๒) อาคตตฺตา จ, ติ ปุริมวสฺสํวุตฺถา ภิกฺขู, ปญฺจหิ อนูโน สโงฺฆ, จีวรมาโส, ธเมฺมน สเมน สมุปฺปนฺนํ จีวรนฺติ เอวมาทีสุ เยสุ รูปารูปธเมฺมสุฯ ติ สเนฺตสุฯ ติ สํสคฺคตา สมูหปญฺญตฺติมตฺตํฯ เตนาห น ปรมตฺถโต เอโก ธโมฺม อตฺถีติ ทเสฺสตี’’ติ วิมติวิโนทนิยํ (วิ. วิ. ฎี. ปริวาร ๒.๔๑๒) อาคตตฺตา จ ชานิตโพฺพติฯ</p>


<p>เกนเฎฺฐน  กถินนฺติ? ถิรเฎฺฐนฯ กสฺมา ถิรนฺติ? อนามนฺตจารอสมาทานจารคณโภชนยาวทตฺถจีวรโยจตตฺถจีวรุปฺปาทสงฺขาเต ปญฺจานิสํเส อโนฺตกรณสมตฺถตายฯ วุตฺตญฺหิ สารตฺถทีปนิยํ (สารตฺถ. ฎี. มหาวคฺค ๓.๓๐๖) ‘‘ปญฺจานิสํเส อโนฺตกรณสมตฺถตาย ถิรนฺติ อโตฺถ’’ติ, ตถา วิมติวิโนทนิยํ (วิ. วิ. ฎี. มหาวคฺค ๒.๓๐๖) วชิรพุทฺธิฎีกายญฺจ  (วชิร. ฎี. มหาวคฺค ๓๐๖)ฯ อถ วา เกนเฎฺฐน กถินนฺติ? สงฺคณฺหนเฎฺฐนฯ กถํ สงฺคณฺหาตีติ? ปญฺจานิสํเส อญฺญตฺถ คนฺตุํ อทตฺวา สงฺคณฺหาติ สงฺขิปิตฺวา คณฺหาติฯ วุตฺตญฺหิ วินยตฺถมญฺชูสายํ (กงฺขา. อภิ. ฎี. กถินสิกฺขาปทวณฺณนา) ‘‘ปญฺจานิสํเส อญฺญตฺถ คนฺตุํ อทตฺวา สงฺคณฺหนเฎฺฐน กถิน’’นฺติฯ</p>


<p>กถิน-สโทฺท กาย ธาตุยา เกน ปจฺจเยน สิชฺฌตีติ? ฎีกาจริยา ธาตุปจฺจเย อจิเนฺตตฺวา อนิปฺผนฺนปาฎิปทิกวเสเนว วเณฺณนฺติ, ตสฺมา อยํ สโทฺท รุฬฺหีสุทฺธนามภูโต อนิปฺผนฺนปาฎิปทิกสโทฺทติ วุจฺจติฯ กถํ วิญฺญายตีติ เจ? ตีสุปิ วินยฎีกาสุ (สารตฺถ. ฎี. มหาวคฺค ๓.๓๐๖; วิ. วิ. ฎี. มหาวคฺค ๒.๓๐๖; วชิร. ฎี. มหาวคฺค ๓๐๖; กงฺขา. อภิ. ฎี. กถินสิกฺขาปทวณฺณนา) ‘‘ถิรนฺติ อโตฺถ’’ อิเจฺจว วณฺณิตตฺตาฯ ปญฺจานิสํเส อโนฺตกรณสมตฺถตายาติ ปน ถิรตา จสฺส เหตุปทเมวฯ อถ วา กถิน-สโทฺท กถธาตุยา อินปจฺจเยน สิชฺฌติฯ กถํ? กถ สงฺคหเณติมสฺส ลทฺธธาตุสญฺญาทิสฺส ปญฺจานิสํเส อญฺญตฺถ คนฺตุํ อทตฺวา สงฺคณฺหาตีติ อเตฺถ ‘‘อิน สพฺพตฺถา’’ติ โยควิภาเคน วา ‘‘สุปโต จา’’ติ เอตฺถ จ-สเทฺทน วา อินปจฺจยํ กตฺวา ปรกฺขรํ เนตฺวา กถินสทฺทโต สฺยุปฺปตฺตาทิมฺหิ กเต รูปํฯ กถํ วิญฺญายตีติ เจ? ‘‘สงฺคณฺหนเฎฺฐนา’’ติ วุตฺตํ กงฺขาวิตรณีฎีกาปาฐํ นิสฺสาย วิญฺญายติฯ อถ วา กฐ กิจฺฉชีวเนติ ธาตุโต อินปจฺจยํ กตฺวา สิชฺฌติฯ อยมโตฺถ ‘‘กฐ กิจฺฉชีวเน, มุทฺธชทุติยโนฺต ธาตุ, อิโน’’ติ อภิธานปฺปทีปิกาฎีกายํ วุตฺตตฺตา วิญฺญายติฯ</p>


<p>พหู ปน ปณฺฑิตา อิมํ ปาฐํเยว คเหตฺวา ‘‘กถิน-สโทฺท มุทฺธชทุติยโนฺตเยว โหติ, น ทนฺตโช’’ติ วทนฺติ เจว ลิขนฺติ จ, น ปเนวํ เอกนฺตโต วตฺตพฺพํฯ กสฺมา? อภิธานปฺปทีปิกาฎีกายํ กกฺขฬปริยายํ คุณสทฺทภูตํ กฐินสทฺทํ  สนฺธาย วุตฺตํ, น สาสนโวหารโต นามสทฺทภูตํฯ เตเนวาห ‘‘ปญฺจกํ กกฺขเฬ’’ติฯ อเนเกสุ ปน ปาฬิอฎฺฐกถาทิโปตฺถเกสุ ชินสาสนโวหารโต นามสทฺทภูโต กถิน-สโทฺท ทนฺตโชเยว เยภุเยฺยน ปญฺญายติ , เตเนว จ การเณน อภิธานปฺปทีปิกาฎีกายมฺปิ วณฺณวิปริยาเย กถินนฺติปิ วุตฺตํฯ อถ วา กตฺถ สิลาฆายนฺติ ธาตุโต อินปจฺจยํ กตฺวา สสํโยคตฺถการํ นิสํโยคํ กตฺวา สิชฺฌติฯ อยมโตฺถ สิลาฆาทิสุตฺตสฺส วุตฺติยํ ‘‘สิลาฆ กตฺถเน’’ติ วจนโต, สทฺทนีติยญฺจ ‘‘กตฺถนํ ปสํสน’’นฺติ วณฺณิตตฺตา จ วิญฺญายติฯ อิทญฺจ วจนํ ‘‘อิทญฺหิ กถินวตฺตํ นาม พุทฺธปฺปสตฺถ’’นฺติ อฎฺฐกถาวจเนน (มหาว. อฎฺฐ. ๓๐๖) สเมติฯ อาจริยา ปน ‘‘กฐธาตุ อินปจฺจโย’’ติ วิกเปฺปตฺวา ‘‘กฐ สมตฺถเน’’ติ อตฺถํ วทนฺติ, ตํ ฎีกาสุ (สารตฺถ. ฎี. มหาวคฺค ๓.๓๐๖; วิ. วิ. ฎี. มหาวคฺค ๒.๓๐๖; วชิร. ฎี. มหาวคฺค ๓๐๖; กงฺขา. อภิ. ฎี. กถินสิกฺขาปทวณฺณนา) ‘‘ถิรนฺติ อโตฺถ’’ติ วจนํ อนเปกฺขิตฺวา ‘‘ปญฺจานิสํเส อโนฺตกรณสมตฺถตายา’’ติ เหตุเมว อตฺถภาเวน คเหตฺวา วุตฺตํ สิยา, ตํ ปน ถิรภาวสฺส เหตุเยวฯ</p>


<p>กถํ วิคฺคโห กาตโพฺพติ? อยํ กถิน-สโทฺท จตูสุ ปเทสุ นามปทํ, ปญฺจสุ นาเมสุ สุทฺธนามํ, จตูสุ สุทฺธนาเมสุ รุฬฺหีสุทฺธนามํ, ทฺวีสุ ปาฎิปทิกสเทฺทสุ อนิปฺผนฺนปาฎิปทิกสทฺทโอ, ตสฺมา วิคฺคโห น กาตโพฺพฯ วุตฺตญฺหิ –</p>


<p>
‘‘รุฬฺหีขฺยาตํ นิปาตญฺจุ-ปสคฺคาลปนํ ตถา;  
  
สพฺพนามิกเมเตสุ, น กโต วิคฺคโห ฉสู’’ติฯ  
</p>
  
<p>อยมโตฺถ ‘‘กถินนฺติ…เป.… ถิรนฺติ อโตฺถ’’ติ ฎีกาสุ (สารตฺถ. ฎี. มหาวคฺค ๓.๓๐๖; วิ. วิ. ฎี. มหาวคฺค ๒.๓๐๖; วชิร. ฎี. มหาวคฺค ๓๐๖; กงฺขา. อภิ. ฎี. กถินสิกฺขาปทวณฺณนา) วจนโต วิญฺญายติฯ อถ วา ปญฺจานิสํเส อญฺญตฺถ คนฺตุํ  อทตฺวา กถติ สงฺคณฺหาตีติ  อยํ วจนโตฺถ ยถาวุตฺตวินยตฺถมญฺชูสาปาฐวเสน (กงฺขา. อภิ. ฎี. กถินสิกฺขาปทวณฺณนา) วิญฺญายติฯ อถ วา กฐติ กิเจฺฉน ชีวตีติ กถิโน, รุโกฺข, ตสฺส เอโสติ กถิโน, ถิรภาโว, โส เอตสฺส อตฺถีติ  ปญฺญตฺติชาตํ ฐ-การสฺส ถ-การํ กตฺวา กถินนฺติ วุตฺตํฯ อยํ นโย ‘‘กฐ กิจฺฉชีวเน’’ติ ธาตฺวตฺถสํวณฺณนาย จ ‘‘ปญฺจานิสํเส อโนฺตกรณสมตฺถตาย ถิรนฺติ อโตฺถ’’ติ ฎีกาวจเนน (สารตฺถ. ฎี. มหาวคฺค ๓.๓๐๖; วิ. วิ. ฎี. มหาวคฺค ๒.๓๐๖; วชิร. ฎี. มหาวคฺค ๓๐๖; กงฺขา. อภิ. กถินสิกฺขาปทวณฺณนา) จ สเมตีติ ทฎฺฐโพฺพฯ อถ วา กถียเต  สิลาฆเต ปสํสียเต พุทฺธาทีหีติ  อยํ นโย ‘‘กตฺถ สิลาฆาย’’นฺติ ธาตฺวตฺถสํวณฺณนาย จ ‘‘อิทญฺหิ กถินวตฺตํ นาม พุทฺธปฺปสตฺถ’’นฺติ (มหาว. อฎฺฐ. ๓๐๖) อฎฺฐกถาวจเนน จ สเมตีติ ทฎฺฐโพฺพฯ</p>


<p>เอตฺถ ปน สเงฺขปรุจิตฺตา อาจริยสฺส สทฺทลกฺขณํ อวิจาเรตฺวา อตฺถเมว ปุจฺฉํ กตฺวา วิสฺสเชฺชตุํ ติอาทิมาหฯ ตตฺถ ติ เก สาเธนฺตีติ อโตฺถฯ ติ ปญฺจ ชนา สาเธนฺติฯ กถินทุสฺสสฺส หิ ทายกา ปจฺฉิมโกฎิยา จตฺตาโร โหนฺติ, เอโก ปฎิคฺคาหโกติฯ ‘‘ตตฺร, ภิกฺขเว, ยฺวายํ จตุวโคฺค ภิกฺขุสโงฺฆ ฐเปตฺวา ตีณิ กมฺมานิ อุปสมฺปทํ ปวารณํ อพฺภาน’’นฺติ จเมฺปยฺยกฺขนฺธเก (มหาว. ๓๘๘) วุตฺตตฺตา น ปญฺจวคฺคกรณียนฺติ คเหตพฺพํฯ ติ อิทํ วสฺสเจฺฉทํ อกตฺวา วสฺสํวุตฺถภาวสนฺทสฺสนตฺถํ วุตฺตํ อนฺตราเยน อปวาริตานมฺปิ วุตฺถวสฺสานํ กถินตฺถารสมฺภวโตฯ เตเนว ‘‘อปฺปวาริตา วา’’ติ อวตฺวา ติ เอตฺตกเมว วุตฺตํฯ   ติ นานาสีมาย อญฺญสฺมิํ วิหาเร วุตฺถวสฺสา อิมสฺมิํ วิหาเร กถินตฺถารํ น ลภนฺตีติ อโตฺถฯ ติ ฉินฺนวสฺสาทโย, อนุปคตาปิ ตเตฺถว สงฺคหิตาฯ นฺติ กถินานิสํสจีวรํฯ เอกํ อตฺถตจีวรํเยว หิ กถินจีวรํ นาม โหติ, อวเสสานิ จีวรานิ วา สาฎกา วา กถินานิสํสาเยว นามฯ วกฺขติ หิ ‘‘อวเสสกถินานิสํเส พลววตฺถานิ วสฺสาวาสิกฐิติกาย ทาตพฺพานี’’ติฯ (วิ. สงฺค. อฎฺฐ. ๒๒๖) นฺติ ปุริมิกาย อุปคตานํฯ</p>


<p>ติ อิมินา สามเณรานํ วสฺสูปคมนํ อนุญฺญาตํ โหติฯ โส หิ ปุริมิกาย วสฺสูปคตตฺตา อานิสํสํ ลภติ, ปจฺฉิมิกาย ปน อุปสมฺปชฺชิตตฺตา คณปูรโก โหตีติฯ ติอาทินา ‘‘อฎฺฐธมฺมโกวิโท ภิกฺขุ, กถินตฺถารมรหตี’’ติ วินยวินิจฺฉเย (วิ. วิ. ๒๗๐๔) อาคตตฺตา สยํ เจ อฎฺฐธมฺมกุสโล, สยเมว อตฺถริตพฺพํฯ โน เจ, อเญฺญ อฎฺฐธมฺมกุสเล ปริเยสิตฺวา เนตพฺพา, เอวํ อกตฺวา กถินํ อตฺถริตุํ น วฎฺฎตีติ ทเสฺสติฯ ติ สการิตวจเนน เตหิ พาหิรโต อาคตเตฺถเรหิ สยํ กถินํ น อตฺถริตพฺพํ, สพฺพปุพฺพกิจฺจาทิกํ สํวิทหิตฺวา เต  ปุริมิกาย วสฺสูปคตา อโนฺตสีมฎฺฐภิกฺขูเยว อตฺถราเปตพฺพาติ ทเสฺสติ, อญฺญถา อโญฺญ กถินํ อตฺถรติ, อโญฺญ อานิสํสํ ลภตีติ อาปชฺชติ, น ปเนวํ ยุชฺชติฯ วกฺขติ หิ ‘‘อานิสํโส ปน อิตเรสํเยว โหตี’’ติฯ ติ ขาทนียโภชนียภูตํ อนฺนปานาทิทานํ ภุญฺชิตฺวาฯ น หิ เต วตฺถุทานํ ลภนฺติฯ</p>


<p>  ติ เอตฺถ ‘‘สงฺฆสฺส กถินจีวรํ เทมา’’ติ วตฺตพฺพํฯ เอวญฺหิ สติ ‘‘อิทํ สงฺฆสฺส กถินทุสฺสํ อุปฺปนฺน’’นฺติ (มหาว. ๓๐๗) กมฺมวาจาย สเมติฯ อถ จ ปน ปุเพฺพ กตปริจยตฺตา ‘‘สงฺฆสฺสา’’ติ อวุเตฺตปิ สมฺปทานํ ปากฎนฺติ กตฺวา อวุตฺตํ สิยาติฯ เอเตฺถเก อาจริยา วทนฺติ ‘‘สงฺฆสฺสาติ อวุเตฺตปิ กาเล ทินฺนํ สงฺฆิกํ โหตี’’ติ, ตเตฺรวํ วตฺตพฺพํ ‘‘น กาเล ทินฺนํ สพฺพํ สงฺฆิกํ โหตี’’ติฯ กถํ วิญฺญายตีติ เจ? ‘‘ยญฺจ กาเลปิ สงฺฆสฺส วา อิทํ อกาลจีวรนฺติ, ปุคฺคลสฺส วา อิทํ ตุยฺหํ ทมฺมีติอาทินา นเยน ทินฺนํ, เอตํ อกาลจีวรํ นามา’’ติ กงฺขาวิตรณิยํ (กงฺขา. อฎฺฐ. อกาลจิวรสิกฺขาปทวณฺณนา) อาคตตฺตา ปุคฺคลิกมฺปิ โหตีติ วิญฺญายติ, ตสฺมา ปรมฺมุขาปิ นามํ วตฺวา สมฺมุขาปิ ปาทมูเล ฐเปตฺวา ทินฺนํ ปุคฺคลิกเมว โหติ, น สงฺฆิกํฯ วุตฺตเญฺหตํ อฎฺฐกถายํ (มหาว. อฎฺฐ. ๓๗๙) ติ ‘อิมํ จีวรํ อิตฺถนฺนามสฺส ทมฺมี’ติ เอวํ ปรมฺมุขา วา, ปาทมูเล ฐเปตฺวา ‘อิมํ, ภเนฺต, ตุมฺหากํ ทมฺมี’ติ เอวํ สมฺมุขา วา เทตี’’ติฯ เอวํ ปุคฺคลิเก สติ ตํ จีวรํ สงฺฆสฺส ภาเชตพฺพํ โหติ วา น โหติ วาติ? โส ปุคฺคโล อตฺตโน สทฺธิวิหาริกอเนฺตวาสิกภูตสฺส สงฺฆสฺส วา อญฺญสฺส สหธมฺมิกสงฺฆสฺส วา ภาเชตุกาโม ภาเชยฺย, อภาเชตุกาโม ‘‘ภาเชตู’’ติ น เกนจิ วจนีโยฯ กถํ วิญฺญายตีติ เจ? ‘‘น หิ ปุคฺคลสฺส อาทิสฺส ทินฺนํ เกนจิ ภาชนียํ โหตี’’ติ ฎีกาสุ อาคมนโต วิญฺญายติฯ อเถเก อาจริยา เอวํ วทนฺติ ‘‘กถินสฺส เอกํ มูลํ สโงฺฆติ (ปริ. ๔๐๘) วุตฺตตฺตา ปุคฺคลํ อุทฺทิสฺส ทิเนฺนปิ สงฺฆายตฺตํ สงฺฆิกํ โหติฯ ยถา กิํ ‘สีมาย ทมฺมิ, เสนาสนสฺส ทมฺมี’ติ วุเตฺตปิ ตํ ทานํ สงฺฆิกํ โหติ, ยถา จ ‘กถินจีวรํ ทมฺมี’ติ วุเตฺต สงฺฆิกํ โหตี’’ติฯ</p>


<p>ตเตฺรวํ  วิจาเรตพฺพํ – ‘‘กถินสฺส เอกํ มูลํ สโงฺฆ’’ติ วจนํ (ปริ. ๔๐๘) กถินสฺส มูลํ กถินสฺส การณํ ทเสฺสติฯ ยถา หิ มูเล วิชฺชมาเน รุโกฺข ติฎฺฐติ, อวิชฺชมาเน น ติฎฺฐติ, ตสฺมา มูลํ รุกฺขสฺส การณํ โหติ, ปติฎฺฐํ โหติ, เอวํ สเงฺฆ วิชฺชมาเน  กถินํ โหติ, โน อวิชฺชมาเน, ตสฺมา สโงฺฆ กถินสฺส มูลํ กถินสฺส การณํ นาม โหติฯ กถํ สเงฺฆ วิชฺชมาเน กถินํ โหติ? สพฺพนฺติเมน ปริเจฺฉเทน จตุวคฺคภูเตน สเงฺฆน อตฺถารารหสฺส ภิกฺขุโน ญตฺติทุติยกมฺมวาจาย กถินจีวเร ทิเนฺนเยว เตน จีวเรน อตฺถตํ กถินํ นาม โหติ, โน อทิเนฺน, ตสฺมา จตุวคฺคสเงฺฆ อลพฺภมาเน สหสฺสกฺขตฺตุํ ‘‘กถินํ ทมฺมี’’ติ วุเตฺตปิ กถินํ นาม น โหติ, ตสฺมา อุปจารสีมาย ปริจฺฉิเนฺน วิหาเร เอโก วา เทฺว วา ตโย วา จตฺตาโร วา ภิกฺขู วิหรนฺติ, ตตฺถ กถินจีวเร อุปฺปเนฺน อญฺญโต ปริเยสิตฺวา จตุวคฺคสโงฺฆ เอโก ปฎิคฺคาหโกติ ปญฺจนฺนํ ภิกฺขูนํ ปูรเณ สติ กถินํ อตฺถริตุํ ลภติ, นาสติ, เอวํ สเงฺฆ วิชฺชมาเนเยว กถินํ นาม โหติ, โน อวิชฺชมาเน, ตสฺมา สงฺฆสฺส กถินสฺส มูลภูตตํ การณภูตตํ สนฺธาย ‘‘กถินสฺส เอกํ มูลํ สโงฺฆ’’ติ วุตฺตํฯ ‘‘กถิน’’นฺติ วุเตฺต สงฺฆิกํเยว โหติ, โน ปุคฺคลิกนฺติ อธิปฺปาโย เอตสฺมิํ ปาเฐ น ลพฺภติฯ ยถา กิํ ‘‘กิจฺจาธิกรณสฺส เอกํ มูลํ สโงฺฆ’’ติ (จูฬว. ๒๑๙) เอตฺถ อปโลกนกมฺมญตฺติกมฺมญตฺติทุติยกมฺมญตฺติจตุตฺถกมฺมสงฺขาตํ กิจฺจาธิกรณํ จตุวคฺคาทิเก สเงฺฆ วิชฺชมาเนเยว โหติ, โน อวิชฺชมาเน, ตสฺมา สงฺฆสฺส กิจฺจาธิกรณสฺส มูลภูตตํ การณภูตตํ สนฺธาย ‘‘กิจฺจาธิกรณสฺส เอกํ มูลํ สโงฺฆ’’ติ วุจฺจติ, เอวํสมฺปทมิทํ ทฎฺฐพฺพํฯ</p>


<p>ยทิปิ  วุตฺตํ ‘‘ยถา ‘สีมาย ทมฺมิ, เสนาสนสฺส ทมฺมี’ติอาทีสุ ตํ ทานํ สงฺฆายตฺตเมว โหติ, ตถา ‘กถิน ทมฺมี’ติ วุเตฺต ปุคฺคลํ อุทฺทิสฺส ทิเนฺนปิ สงฺฆายตฺตเมว สงฺฆิกเมว โหตี’’ติ, ตถาปิ เอวํ วิจารณา กาตพฺพา – ‘‘สีมาย ทมฺมิ, เสนาสนสฺส ทมฺมี’’ติอาทีสุ สีมา จ เสนาสนญฺจ ทานปฎิคฺคาหกา น โหนฺติ, ตสฺมา สีมฎฺฐสฺส จ เสนาสนฎฺฐสฺส จ สงฺฆสฺส อายตฺตํ โหติ, ปุคฺคโล ปน ทานปฎิคฺคาหโกว, ตสฺมา ‘‘อิมํ กถินจีวรํ อิตฺถนฺนามสฺส ภิกฺขุโน ทมฺมี’’ติ ปรมฺมุขา วา ตสฺส ภิกฺขุโน ปาทมูเล ฐเปตฺวา สมฺมุขา วา ทินฺนํ กถํ สงฺฆายตฺตํ สงฺฆสนฺตกํ ภเวยฺย, เอวํ สงฺฆสฺส อปริณตํ ปุคฺคลิกจีวรํ สงฺฆสฺส ปริณาเมยฺย, นวสุ อธมฺมิกทาเนสุ เอกํ ภเวยฺย, ตสฺส จีวรสฺส ปฎิคฺคโหปิ นวสุ อธมฺมิกปฎิคฺคเหสุ เอโก ภเวยฺย, ตสฺส จีวรสฺส ปริโภโคปิ นวสุ อธมฺมิกปริโภเคสุ เอโก ภเวยฺยฯ กถํ วิญฺญายตีติ เจ? ติ สงฺฆสฺส ปริณตํ อญฺญสงฺฆสฺส วา เจติยสฺส วา ปุคฺคลสฺส วา ปริณาเมติ, เจติยสฺส ปริณตํ อญฺญเจติยสฺส วา สงฺฆสฺส วา ปุคฺคลสฺส วา ปริณาเมติ, ปุคฺคลสฺส ปริณตํ อญฺญปุคฺคลสฺส  วา สงฺฆสฺส วา เจติยสฺส วา ปริณาเมติ, ‘‘นว อธมฺมิกา ปริโภคา’’ติ อาคตํ ปริวารปาฬิญฺจ (ปริ. ๓๒๙) ติ เอเตสํเยว ทานานํ ปฎิคฺคหา จ ปริโภคา จา’’ติ อาคตํ อฎฺฐกถญฺจ (ปริ. อฎฺฐ. ๓๒๙) โอโลเกตฺวา วิญฺญายตีติฯ</p>


<p>อถาปิ เอวํ วทนฺติ – ทายโก สงฺฆเตฺถรสฺส วา คนฺถธุตงฺควเสน อภิญฺญาตสฺส วา ภตฺตุเทฺทสกสฺส วา ปหิณติ ‘‘อมฺหากํ ภตฺตคฺคหณตฺถาย อฎฺฐ ภิกฺขู คเหตฺวา อาคจฺฉถา’’ติ, สเจปิ ญาติอุปฎฺฐาเกหิ เปสิตํ  โหติ, อิเม ตโย ชนา ปุจฺฉิตุํ น ลภนฺติฯ อารุฬฺหาเยว มาติกํ, สงฺฆโต อฎฺฐ ภิกฺขู อุทฺทิสาเปตฺวา อตฺตนวเมหิ คนฺตพฺพํฯ กสฺมา? ภิกฺขุสงฺฆสฺส หิ เอเต ภิกฺขู นิสฺสาย ลาโภ อุปฺปชฺชตีติฯ คนฺถธุตงฺคาทีหิ ปน อนภิญฺญาโต อาวาสิกภิกฺขุ ปุจฺฉิตุํ ลภติ, ตสฺมา เตน ‘‘กิํ สงฺฆโต คณฺหามิ, อุทาหุ เย ชานามิ, เตหิ สทฺธิํ อาคจฺฉามี’’ติ มาติกํ อาโรเปตฺวา ยถา ทายกา วทนฺติ, ตถา ปฎิปชฺชิตพฺพนฺติ (จูฬว. อฎฺฐ. ๓๒๕), อีทิเสสุ ฐาเนสุ ‘‘สงฺฆสฺส ลาโภ ปุคฺคลํ อุปนิสฺสาย อุปฺปชฺชตี’’ติ วจนํ อุปนิธาย ‘‘สงฺฆสฺส ลาโภ ปุคฺคลํ นิสฺสาย อุปฺปชฺชติ, ปุคฺคลสฺส ปตฺตลาโภ สงฺฆํ อามสิตฺวา เทโนฺต สงฺฆายโตฺต โหตี’’ติ วิญฺญายตีติฯ</p>


<p>อิมสฺมิมฺปิ วจเน เอวํ วิจารณา กาตพฺพา – ตสฺมิํ ตุ นิมนฺตเน น ปุคฺคลํเยว นิมเนฺตติ, อถ โข สสงฺฆํ ปุคฺคลํ นิมเนฺตติฯ ตตฺถ ตุ ‘‘สงฺฆ’’นฺติ อวตฺวา ‘‘อฎฺฐ ภิกฺขู’’ติ วุตฺตตฺตา ‘‘กิํ สงฺฆโต คณฺหามิ, อุทาหุ เย ชานามิ, เตหิ สทฺธิํ อาคจฺฉามี’’ติ อนภิญฺญาโต ปุคฺคโล ปุจฺฉิตุํ ลภติฯ สงฺฆเตฺถรสฺส ปน สงฺฆํ ปริหริตฺวา วสิตตฺตา ‘‘อฎฺฐ ภิกฺขู’’ติ วุเตฺต สงฺฆํ ฐเปตฺวา อเญฺญสํ คหณการณํ นตฺถิ, คนฺถธุตงฺควเสน อภิญฺญาตปุคฺคโลปิ สงฺฆสฺส ปุญฺญนิสฺสิตตฺตา ‘‘อฎฺฐ ภิกฺขู’’ติ วุเตฺต สงฺฆโตเยว คณฺหาติ, ภตฺตุเทฺทสกสฺสปิ เทวสิกํ สงฺฆเสฺสว ภตฺตวิจารณตฺตา ‘‘อฎฺฐ ภิกฺขู’’ติ วุเตฺต สงฺฆํ ฐเปตฺวา อเญฺญสํ คหณการณํ นตฺถิฯ เอวํ ‘‘อฎฺฐ ภิกฺขู คเหตฺวา อาคจฺฉถา’’ติ สห สเงฺฆน นิมนฺติตตฺตา ‘‘อิเม ตโย ชนา ปุจฺฉิตุํ น ลภนฺตี’’ติ วุตฺตํ, น ‘‘ตฺวํ อาคจฺฉาหี’’ติ ปุคฺคลเสฺสว นิมนฺตเน สติปิ สงฺฆํ  คเหตฺวา อาคนฺตพฺพโตติฯ เอวํ ‘‘อฎฺฐ ภิกฺขู คเหตฺวา อาคจฺฉถา’’ติ สสงฺฆเสฺสว ปุคฺคลสฺส นิมนฺติตตฺตา สโงฺฆ คเหตโพฺพ โหติ, น ‘‘ตุเมฺห อาคจฺฉถา’’ติ ปุคฺคลเสฺสว นิมนฺติตตฺตา, ตสฺมา ‘‘ปุคฺคลสฺส ลาโภ สงฺฆายโตฺต’’ติ น สกฺกา วตฺตุํ , อฎฺฐกถาทีสุ ปกรเณสุปิ ‘‘ปุคฺคลํ นิสฺสาย สงฺฆสฺส ลาโภ อุปฺปชฺชติ’’ อิเจฺจว วุโตฺต, น ‘‘ปุคฺคลสฺส ลาโภ สงฺฆายโตฺต’’ติฯ จีวรลาภเขตฺตภูตาสุ อฎฺฐสุ มาติกาสุ จ ‘‘สงฺฆสฺส เทตี’’ติ จ วิสุํ, ‘‘ปุคฺคลสฺส เทตี’’ติ จ วิสุํ อาคตํฯ ติ ‘‘อิมํ จีวรํ อิตฺถนฺนามสฺส ทมฺมี’’ติ เอวํ ปรมฺมุขา วา, ปาทมูเล ฐเปตฺวา ‘‘อิมํ ภเนฺต ตุมฺหากํ ทมฺมี’’ติ เอวํ สมฺมุขา วา เทตีติฯ</p>


<p>อิทานิ ปน จีวรํ ทาตุกามา อุปาสกา วา อุปาสิกาโย วา สยํ อนาคนฺตฺวา ปุตฺตทาสาทโย อาณาเปนฺตาปิ ‘‘อิมํ จีวรํ อิตฺถนฺนามสฺส เถรสฺส เทถา’’ติ วตฺวา ปุคฺคลเสฺสว ทาเปนฺติ, สามํ คนฺตฺวา ททนฺตาปิ ปาทมูเล ฐเปตฺวา วา หเตฺถ ฐเปตฺวา วา หเตฺถน ผุสาเปตฺวา วา ททนฺติ ‘‘อิมํ, ภเนฺต, จีวรํ ตุเมฺห อุทฺทิสฺส เอตฺตกํ ธนํ ปริจฺจชิตฺวา กตํ, เอวญฺจ เอวญฺจ หตฺถกมฺมํ กตฺวา สมฺปาทิตํ, ตสฺมา ตุเมฺห นิวาสถ ปารุปถ ปริภุญฺชถา’’ติอาทีนิ วทนฺติ, ตสฺส ปุคฺคลสฺส ปริโภคกรณเมว อิจฺฉนฺติ, น สงฺฆสฺส ทานํฯ เกจิ อตุฎฺฐกถมฺปิ กเถนฺติฯ เอวํ ปุคฺคลเมว อุทฺทิสฺส ทินฺนจีวรสฺส สเงฺฆน อายตฺตการณํ นตฺถิฯ ‘‘สเจ ปน ‘อิทํ ตุมฺหากญฺจ ตุมฺหากํ อเนฺตวาสิกานญฺจ ทมฺมี’ติ เอวํ วทติ, เถรสฺส จ อเนฺตวาสิกานญฺจ ปาปุณาตี’’ติ (มหาว. อฎฺฐ. ๓๗๙) อาคมนโต เอวํ วตฺวา เทเนฺต ปน อาจริยเนฺตวาสิกานํ ปาปุณาติ, อนเนฺตวาสิกสฺส ปน น ปาปุณาติฯ ‘‘อุเทฺทสํ คเหตุํ อาคโต คเหตฺวา คจฺฉโนฺต จ อตฺถิ, ตสฺสปิ ปาปุณาตี’’ติ อาคมนโต  พหิสีมฎฺฐสฺส ธมฺมเนฺตวาสิกสฺสปิ ปาปุณาติฯ ‘‘ตุเมฺหหิ สทฺธิํ นิพทฺธจาริกภิกฺขูนํ ทมฺมีติ วุเตฺต อุเทฺทสเนฺตวาสิกานํ วตฺตํ กตฺวา อุเทฺทสปริปุจฺฉาทีนิ คเหตฺวา วิจรนฺตานํ สเพฺพสํ ปาปุณาตี’’ติ (มหาว. อฎฺฐ. ๓๗๙) อาคมนโต เอวํ วตฺวา เทเนฺต ธมฺมเนฺตวาสิกานํ วตฺตปฎิปตฺติการกานญฺจ อเนฺตวาสิกานํ ปาปุณาติฯ เอวํ ทายกานํ วจนานุรูปเมว ทานสฺส ปวตฺตนโต ‘‘ยถา ทายกา วทนฺติ, ตถา ปฎิปชฺชิตพฺพ’’นฺติ (จูฬว. อฎฺฐ. ๓๒๕) อฎฺฐกถาจริยา วทนฺติฯ</p>


<p>เอวํ อิทานิ ทายกา เยภุเยฺยน ปุคฺคลเสฺสว เทนฺติ, สเตสุ สหเสฺสสุ เอโกเยว ปณฺฑิโต พหุสฺสุโต ทายโก สงฺฆสฺส ทเทยฺย, ปุคฺคลิกจีวรญฺจ สงฺฆิกภวนตฺถาย อกริยมานํ น ญตฺติยา กมฺมวาจาย จ อรหํ โหติฯ กถํ วิญฺญายตีติ เจ? ญตฺติกมฺมวาจาวิโรธโตฯ กถํ วิโรโธติ เจ? ญตฺติยา กมฺมวาจาย จ ‘‘อิทํ สงฺฆสฺส กถินทุสฺสํ อุปฺปนฺน’’นฺติ กถินจีวรสฺส  สงฺฆิกภาโว วุโตฺต, อิทานิ ปน ตํ จีวรํ ‘‘ปุคฺคลสฺส ทินฺนํ ปุคฺคลิก’’นฺติ วจนตฺถานุรูปโต ปุคฺคลิกํ โหติ, เอวมฺปิ วิโรโธฯ ‘‘สโงฺฆ อิมํ กถินทุสฺสํ อิตฺถนฺนามสฺส ภิกฺขุโน ทเทยฺย กถินํ อตฺถริตุ’’นฺติ เอตฺถ จ สโงฺฆติ ธาตุยา กตฺตา โหติ, ภิกฺขุโนติ สมฺปทานํ, อิธ ปน สงฺฆสฺส ตสฺมิํ กถินจีวเร อนิสฺสรภาวโต สโงฺฆ กตฺตา น โหติ, ภิกฺขุ ปฎิคฺคาหลกฺขณาภาวโต สมฺปทานํ น โหติ, เอวมฺปิ วิโรโธฯ ทายเกน ปน สงฺฆสฺส ปริจฺจตฺตตฺตา สงฺฆิกภูตํ กถินจีวรํ ยสฺมิํ กาเล สโงฺฆ กถินํ อตฺถริตุํ อฎฺฐงฺคสมนฺนาคตสฺส ภิกฺขุโน เทติ, ตสฺมิํ กาเล ญตฺติทุติยกมฺมวาจํ อิทานิ มนุสฺสา ‘‘ญตฺตี’’ติ โวหรนฺติ, ตญฺจ จีวรํ ‘‘ญตฺติลทฺธจีวร’’นฺติ, ตํ จีวรทายกญฺจ ‘‘ญตฺติลทฺธทายโก’’ติ , ตสฺมา สงฺฆิกจีวรเมว ญตฺติลทฺธํ โหติ, โน ปุคฺคลิกจีวรํฯ ญตฺติลทฺธกาลโต ปน ปฎฺฐาย ตํ จีวรํ ปุคฺคลิกํ โหติฯ กสฺมา? อตฺถารกปุคฺคลสฺส จีวรภาวโตติฯ</p>


<p>อถาปิ วทนฺติ ‘‘ทินฺนนฺติ ปาฐญฺจ ‘สาเธนฺตี’ติ ปาฐญฺจ ‘อานิสํสํ ลภนฺตี’ติ ปาฐญฺจ อุปนิธาย อยมโตฺถ วิญฺญายตี’’ติ, ตตฺถายมาจริยานมธิปฺปาโย – ‘‘ทินฺนํ อิทํ สเงฺฆนา’’ติ เอตฺถ ทา-ธาตุยา สเงฺฆนาติ กตฺตา, อิทนฺติ กมฺมํ, อิมสฺส กถินจีวรสฺส สงฺฆิกตฺตา สเงฺฆน ทินฺนํ โหติ, เตน วิญฺญายติ ‘‘กถิน’’นฺติ วุเตฺต สงฺฆิกํ โหตีติฯ ติ เอตฺถ ติ เก สาเธนฺตีติ อโตฺถฯ ปญฺจ ชนา สาเธนฺตี’’ติ วชิรพุทฺธิฎีกายํ (วชิร. ฎี. มหาวคฺค ๓๐๖) วุตฺตํฯ ตตฺถ ติ สโงฺฆ วุโตฺต, อิมินาปิ วิญฺญายติ ‘‘กถินนฺติ วุเตฺต สงฺฆิกํ โหตี’’ติฯ ติ เอตฺถ จ สงฺฆิกตฺตา สเพฺพ สีมฎฺฐกภิกฺขู อานิสํสํ ลภนฺติ, อิมินาปิ วิญฺญายติ ‘‘กถินนฺติ วุเตฺต สงฺฆิกํ โหตี’’ติฯ</p>


<p>ตตฺราเปฺยวํ วิจารณา กาตพฺพา – ปุเพฺพทายกา จตฺตาโรปิ ปจฺจเย เยภุเยฺยน สงฺฆเสฺสว เทนฺติ, ตสฺมา สงฺฆสฺส จตุปจฺจยภาชนกถา อติวิตฺถารา โหติฯ อปฺปกโต ปน ปุคฺคลสฺส เทนฺติ, ตสฺมา สงฺฆสฺส ทินฺนํ กถินจีวรํ สเงฺฆน อตฺถารกสฺส ปุคฺคลสฺส ทินฺนํ สนฺธาย วุตฺตํฯ ติ จ กถินทุสฺสสฺส ทายกา จตฺตาโร, ปฎิคฺคาหโก เอโกติ ปญฺจ ชนา กถินทานกมฺมํ สาเธนฺตีติ วุตฺตํฯ ติ อิทญฺจ อตฺถารกสฺส จ อนุโมทนานญฺจ ภิกฺขูนํ อานิสํสลาภเมว วุตฺตํ, น เอเตหิ ปาเฐหิ ‘‘กถิน’’นฺติ วุเตฺต สงฺฆิกํ โหตีติ อโตฺถ วิญฺญาตโพฺพ โหตีติ ทฎฺฐโพฺพฯ สงฺฆสฺส อุปฺปนฺนจีวรํ สเงฺฆน อตฺถารกสฺส  ทินฺนภาโว กถํ วิญฺญายตีติ? ‘‘อิทํ  สงฺฆสฺส กถินทุสฺสํ อุปฺปนฺนํ, สโงฺฆ อิมํ กถินทุสฺสํ อิตฺถนฺนามสฺส ภิกฺขุโน เทติ กถินํ อตฺถริตุ’’นฺติ วุตฺตํ ปาฬิปาฐญฺจ (มหาว. ๓๐๗) ‘‘สโงฺฆ อชฺช กถินทุสฺสํ ลภิตฺวา ปุนทิวเส เทติ, อยํ นิจยสนฺนิธี’’ติ วุตฺตํ อฎฺฐกถาปาฐญฺจ ทิสฺวา วิญฺญายตีติฯ สงฺฆสนฺตกภูตํ จีวรเมว ทานกิริยาย กมฺมํ, สโงฺฆ กตฺตา, ปุคฺคโล สมฺปทานํ ภวิตุํ อรหภาโว จ ยถาวุตฺตปาฬิปาฐเมว อุปนิธาย วิญฺญายตีติฯ</p>


<p>เอวํ สเนฺต ปุคฺคลสฺส ทินฺนํ ปุคฺคลิกจีวรํ สงฺฆิกํ กาตุํ กถํ ปฎิปชฺชิตพฺพนฺติ? สเจ โส ปฎิคฺคาหกปุคฺคโล ทายกานํ เอวํ วทติ ‘‘อุปาสก ทานํ นาม ปุคฺคลสฺส ทินฺนโต สงฺฆสฺส ทินฺนํ มหปฺผลตรํ โหติ, ตสฺมา สงฺฆสฺส เทหิ, สงฺฆสฺส ทตฺวา ปุน สเงฺฆน อตฺถารารหสฺส ภิกฺขุโน กมฺมวาจาย ทตฺวา เตน ปุคฺคเลน ยถาวินยํ อตฺถเตเยว กถินํ นาม โหติ, น ปุคฺคลสฺส ทตฺวา ปุคฺคเลน สามํเยว อตฺถเต, ตสฺมา สงฺฆสฺส เทหี’’ติ อุโยฺยเชตฺวา สงฺฆสฺส ทาปิเตปิ ตํ จีวรํ สงฺฆิกํ โหติ กถินตฺถารารหํฯ ยทิ ปน ทายโก อปฺปสฺสุตตาย ‘‘นาหํ, ภเนฺต, กิญฺจิ ชานามิ, อิมํ จีวรํ ตุมฺหากเมว ทมฺมี’’ติ วกฺขติ, เอวํ สติ ปุคฺคลิกวเสเนว สมฺปฎิจฺฉิตฺวา เตน ปุคฺคเลน ตํ จีวรํ สงฺฆสฺส ทินฺนมฺปิ สงฺฆิกํ โหติฯ</p>


<p>ยทิ เอวํ สมเณเนว สมณสฺส ทินฺนํ จีวรํ กถํ กถินตฺถารารหํ ภเวยฺยาติ? โน น ภเวยฺยฯ วุตฺตเญฺหตํ อฎฺฐกถายํ (มหาว. อฎฺฐ. ๓๐๖) ‘‘กถินํ เกน ทินฺนํ วฎฺฎติ? เยน เกนจิ เทเวน วา มนุเสฺสน วา ปญฺจนฺนํ วา สหธมฺมิกานํ อญฺญตเรน ทินฺนํ วฎฺฎตี’’ติฯ อถ กสฺมา ปรมฺปรภูเตหิ อาจริเยหิ ญตฺติลทฺธจีวรโต อวเสสานิ จีวรานิ สงฺฆสฺส ภาเชตฺวา เอว ปริภุญฺชิตานีติ? วุจฺจเต – เอกเจฺจ ภิกฺขู อาจริยปรมฺปราคตอนอุสาเรเนว  ปฎิปชฺชนฺติ, เกจิ พหูนํ กิริยํ ทิสฺวา ทิฎฺฐานุคติวเสน ปฎิปชฺชนฺติ, พหุสฺสุตาปิ เกจิ เถรา อรุจฺจนฺตาปิ ปเวณิเภทภเยน ปฎิปชฺชนฺติ, อปเร รุจิวเสน อตฺถญฺจ อธิปฺปายญฺจ ปริณาเมตฺวา คณฺหนฺติ, ปกรณเมวานุคตภิกฺขู ปน ยถาปกรณาคตเมว อตฺถํ คเหตฺวา สงฺฆิกญฺจ ปุคฺคลิกญฺจ อมิสฺสํ กตฺวา, กาลจีวรญฺจ อกาลจีวรญฺจ อมิสฺสํ กตฺวา คณฺหนฺติฯ ภิกฺขุนิวิภเงฺค (ปาจิ. ๗๓๘) ‘‘ถูลนนฺทา ภิกฺขุนี อกาลจีวรํ ‘กาลจีวร’นฺติ อธิฎฺฐหิตฺวา ภาชาเปสฺสติ, อถ ภควา นิสฺสคฺคิยปาจิตฺติยาปตฺติํ ปญฺญเปสี’’ติ อาคตํ, ตสฺมา ลชฺชีเปสลพหุสฺสุตสิกฺขากามภูเตน ภิกฺขุนา อเนก-ปาฬิอฎฺฐกถาทโย  ปกรเณ โอโลเกตฺวา สํสนฺทิตฺวา ปกรณเมวานุคนฺตพฺพํ, น อเญฺญสํ กิริยํ สทฺทหิตพฺพํ, น จ อนุคนฺตพฺพํฯ ภควโต หิ ธรมานกาเล วา ตโต ปจฺฉา วา ปุเพฺพ ทายกา เยภุเยฺยน จตฺตาโร ปจฺจเย สงฺฆเสฺสว เทนฺติ, ตสฺมา สงฺฆิกเสนาสนสฺส สงฺฆิกจีวรสฺส จ พาหุลฺลโต ปุพฺพาจริยา สงฺฆสฺส ภาเชตฺวา เอว ปริภุญฺชิํสุฯ</p>


<p>อิทานิ ปน ทายกา เยภุเยฺยน จตฺตาโร ปจฺจเย ปุคฺคลเสฺสว เทนฺติ, ตสฺมา เสนาสนมฺปิ อภินวภูตํ ปุคฺคลิกเมว พหุลํ โหติ, จีวรมฺปิ ปุคฺคลิกเมว พหุลํฯ ทลิทฺทาปิ สุตฺตกนฺตนกาลโต ปฎฺฐาย ‘‘อิมํ จีวรํ กถินกาเล อิตฺถนฺนามสฺส ภิกฺขุโน ทสฺสามี’’ติ จิเนฺตตฺวา จ ตเถว วตฺวา จ สพฺพกิจฺจานิ กโรนฺติ, มหทฺธนา จ สาฎกสฺส กีณิตกาลโต ปฎฺฐาย ตเถว จิเนฺตตฺวา กเถตฺวา กโรนฺติ, ทานกาเล จ ‘‘อิมํ จีวรํ อิตฺถนฺนามสฺส เทหี’’ติ ปุตฺตทาสาทโย วา เปเสนฺติ, สามํ วา คนฺตฺวา จีวรํ ตสฺส ภิกฺขุสฺส ปาทมูเล วา หเตฺถ วา ฐเปตฺวา ‘‘อิมํ จีวรํ ตุยฺหํ  ทมฺมี’’ติ วตฺวา วา จิเนฺตตฺวา วา เทนฺติ, สเตสุ วา สหเสฺสสุ วา เอโก ปณฺฑิตปุริโส ‘‘ปุคฺคลสฺส ทินฺนทานโต สงฺฆสฺส ทินฺนํ มหปฺผล’’นฺติ ญตฺวา ‘‘อิมํ กถินจีวรํ สงฺฆสฺส ทมฺมี’’ติ วตฺวา วา จิเนฺตตฺวา วา เทติ, ตสฺส สา ทกฺขิณา สงฺฆคตา โหติฯ สเจ ปน ทายโก ปุคฺคลสฺส ทาตุกาโม โหติ, ปุคฺคโล ปน ตสฺส มหปฺผลภาวมิจฺฉโนฺต ทกฺขิณา-วิภงฺคสุตฺตาทิธมฺมเทสนาย (ม. นิ. ๓.๓๗๖ อาทโย) ปุคฺคลิกทานโต สงฺฆิกทานสฺส มหปฺผลภาวํ ชานาเปตฺวา ‘‘อิมํ ตว จีวรํ สงฺฆสฺส เทหี’’ติ อุโยฺยเชติ, ทายโกปิ ตสฺส วจนํ สมฺปฎิจฺฉิตฺวา ‘‘อิมํ กถินจีวรํ สงฺฆสฺส ทมฺมี’’ติ วตฺวา วา จิเนฺตตฺวา วา เทติ, เอวมฺปิ สา ทกฺขิณา สงฺฆคตา โหติฯ</p>


<p>ยทิ ปน ภิกฺขุนา อุโยฺยชิโตปิ ทุปฺปโญฺญ ทายโก ตสฺส วจนํ อนาทิยิตฺวา ปุคฺคลเสฺสว เทติ, ตสฺส สา ทกฺขิณา ปุคฺคลคตา โหติฯ อถ ปน โส ปุคฺคโล สยํ สมฺปฎิจฺฉิตฺวา ปุน สงฺฆสฺส ปริจฺจชติ, เอวมฺปิ ตํ จีวรํ สงฺฆิกํ โหติ, ตํ สงฺฆิกวเสน ภาเชตพฺพํฯ ยทิ ปน ทายโกปิ ปุคฺคลเสฺสว เทติ, ปุคฺคโลปิ สมฺปฎิจฺฉิตฺวา น ปริจฺจชติ, เอวํ สเนฺต ตํ จีวรํ ปุคฺคลิกํ โหติ, น กถินกาลมเตฺตน วา กถินวจนมเตฺตน วา สงฺฆิกํ โหติฯ อิทานิ ปน อิมินา นเยน ปุคฺคลิกจีวรํเยว พหุลํ โหติฯ เอวํ สเนฺตปิ อาจริยปรมฺปรา ปเวณิํ อภินฺทิตุกามา สงฺฆิกํ วิย กตฺวา ภาเชตฺวา ปริภุญฺชิํสุ ฯ ยทิ มุขฺยโต สงฺฆิกํ สิยา, สเงฺฆน ทินฺนโต ปรํ เอกสูจิมตฺตมฺปิ ปุคฺคโล อธิกํ คณฺหิตุํ น ลเภยฺยฯ</p>


<p>เอกเจฺจ เถรา สงฺฆิกนฺติ ปน วทนฺติ, ภาชนกาเล ปน อิสฺสรวตาย ยถารุจิ วิจาเรนฺติ, เอกเจฺจ ภิกฺขู มุขฺยสงฺฆิกนฺติ  มญฺญมานา อภาเชตุกามมฺปิ ปุคฺคลํ อภิภวิตฺวา ภาชาเปนฺติ, ตสฺส ปุคฺคลสฺส มาตา ปิตา ญาตกา อุปาสกาทโย ‘‘อมฺหากํ ปุตฺตสฺส เทม, อมฺหากํ ญาตกภิกฺขุสฺส เทม, อมฺหากํ กุลูปกสฺส เทมา’’ติ, อเญฺญปิ สทฺธา ปสนฺนา ทายกา ‘‘อิตฺถนฺนามสฺส ปุคฺคลสฺส เทมา’’ติ วิจาเรตฺวา ปรมฺมุขาปิ ‘‘อิมํ จีวรํ อิตฺถนฺนามสฺส ทมฺมี’’ติ วตฺวา สมฺมุขาปิ ปาทมูเล วา หเตฺถ วา ฐเปตฺวา เทนฺติ, เอวรูปํ จีวรํ ปุคฺคลิกํ โหติ, สงฺฆํ อามสิตฺวา อวุตฺตตฺตา สงฺฆายตฺตํ น โหติ, ‘‘กถินํ ทสฺสามี’’ติ วา ‘‘กถินํ ทาตุํ คโต’’ติ วา ‘‘กถินจีวร’’นฺติ วา ปุพฺพาปรกาเลสุ วจนํ ปน มุขฺยกถินภูตสฺส สงฺฆิกจีวรสฺส กาเล ทินฺนตฺตา ตทุปจารโต โวหารมตฺตํ โหติฯ ยถา กิํ? ‘‘อุโปสถิก’’นฺติ วุตฺตํ ภตฺตํ จุทฺทสสุ สงฺฆิกภเตฺตสุ อโนฺตคธํ มุขฺยสงฺฆิกํ โหติ, สมาทินฺนอุโปสถา ทายกา สายํ ภุญฺชิตพฺพภตฺตภาคํ สงฺฆสฺส เทนฺติ, ตํ สโงฺฆ สลากภตฺตํ วิย ฐิติกํ กตฺวา ภุญฺชติ, อิติ สงฺฆสฺส ทินฺนตฺตา สงฺฆิกํ โหติฯ อิทานิ ปน ทายกา อตฺตโน อตฺตโน กุลูปกสฺส วา ญาติภิกฺขุสฺส วา อุโปสถทิวเสสุ ภตฺตํ เทนฺติ, ตํ สงฺฆสฺส อทินฺนตฺตา สงฺฆิกํ น โหติฯ เอวํ สเนฺตปิ อุโปสถทิวเส ทินฺนตฺตา มุขฺยวเสน ปวตฺตอุโปสถภตฺตํ วิย ตทุปจาเรน ‘‘อุโปสถภตฺต’’นฺติ โวหรียติ, เอวํสมฺปทมิทํ ทฎฺฐพฺพํฯ</p>


<p>เอวํ อิมสฺมิํ กาเล เยภุเยฺยน ปุคฺคลเสฺสว ทินฺนตฺตา ปุคฺคลิกภูตํ จีวรํ ญตฺติกมฺมวาจารหํ น โหติ, สงฺฆิกเมว ญตฺติกมฺมวาจารหํ โหติ, ตเทว จ ปญฺจานิสํสการณํ โหติ, ตสฺมา ปณฺฑิเตน ปุคฺคเลน ‘‘อุปาสกา สเงฺฆ เทถ, สเงฺฆ ทินฺนํ มหปฺผลํ โหตี’’ติอาทินา นิโยเชตฺวา ทาเปตพฺพํ, สยํ วา สมฺปฎิจฺฉิตฺวา สงฺฆสฺส ปริจฺจชิตพฺพํฯ เอวํ ปริจฺจชิตตฺตา สงฺฆิกภูตํ จีวรํ ญตฺติกมฺมวาจารหญฺจ  โหติ ปญฺจานิสํสนิปฺผาทกญฺจฯ เอวํ นิโยชนญฺจ ‘‘สเงฺฆ โคตมิ เทหิ, สเงฺฆ เต ทิเนฺน อหเญฺจว ปูชิโต ภวิสฺสามิ สโงฺฆ จา’’ติ (ม. นิ. ๓.๓๗๖) ภควตา วุตฺตวจนํ อนุคตํ โหตีติ ทฎฺฐพฺพํฯ</p>


<p>  ติ อิทํ ปุจฺฉิตตฺตา โทโส นตฺถีติ กตฺวา วุตฺตํ, อปุจฺฉิเต ปน เอวํ กเถตุํ น วฎฺฎติฯ ติ อหตวตฺถํ สนฺธาย วุตฺตํฯ ติอาทินา สปุพฺพกรณํ อตฺถารํ ทเสฺสติฯ โธวนสิพฺพนรชนกปฺปกรเณน หิ วิจารณเฉทนพนฺธนานิปิ ทสฺสิตานิเยว โหนฺติ, อตฺถารทสฺสเนน ปจฺจุทฺธารอธิฎฺฐานานิปิ ทเสฺสติฯ นฺติ อิทํ ปน สิพฺพนสฺส อุปกรณนิทสฺสนํฯ ติ อิทํ ปน กรณสนฺนิธิโมจนตฺถํ วุตฺตํฯ ทายกสฺส หตฺถโต สาฎกํ ลทฺธทิวเสเยว สเงฺฆน อตฺถารกสฺส ภิกฺขุโน ทาตพฺพํ, เอวํ อเทเนฺต นิจยสนฺนิธิ โหติฯ อตฺถารเกนปิ สงฺฆโต ลทฺธทิวเสเยว กถินํ อตฺถริตพฺพํ, เอวํ อกโรเนฺต กรณสนฺนิธิ โหติฯ</p>


<p>ติ อิมินา อตฺถริตพฺพสาฎโกเยว กถินสาฎโก นาม, ตโต อเญฺญ สาฎกา พหโวปิ กถินานิสํสาเยว นามาติ ทเสฺสติฯ เอเตน จ ‘‘กถินานิสํโส’’ติ วตฺถานิเยว วุตฺตานิ น อโคฺฆติ ทีเปติฯ ยทิ อโคฺฆ วุโตฺต สิยา, เอวํ สติ ‘‘พหฺวานิสํสานิ กถินวตฺถานิ เทตี’’ติ วตฺตพฺพํ, เอวํ ปน อวตฺวา ‘‘พหูนิ กถินานิสํสวตฺถานิ เทตี’’ติ วุตฺตํ, เตน ญายติ ‘‘น อโคฺฆ วุโตฺต’’ติ, ตสฺมา พหฺวานิสํสภาโว อคฺฆวเสน น คเหตโพฺพ, อถ โข วตฺถวเสเนว คเหตโพฺพติฯ ติ อโญฺญ ทายโกฯ   ติ ‘‘อุปาสก ทานํ นาม สงฺฆสฺส ทินฺนกาลโต ปฎฺฐาย มหปฺผลํ โหติ มหานิสํสํ, อตฺถาโร ปน ภิกฺขูนํ อุปการตฺถาย ภควตา อนุญฺญาโต, ตสฺมา ญตฺติลทฺธมฺปิ อลทฺธมฺปิ มหปฺผลเมวา’’ติ วา ‘‘อุปาสก อยมฺปิ ทายโก สงฺฆเสฺสว เทติ, ตฺวมฺปิ สงฺฆเสฺสว เทสิ, ภควตา จ –</p>


<p>
‘โย สีลวา สีลวเนฺตสุ ททาติ ทานํ;  
  
ธเมฺมน ลทฺธํ สุปสนฺนจิโตฺต;  
  
อภิสทฺทหํ กมฺมผลํ อุฬารํ;  
  
ตํ เว ทานํ วิปุลผลนฺติ พฺรูมี’ติฯ (ม. นิ. ๓.๓๘๒) –  
</p>
  
<p>วุตฺตํ, ตสฺมา สงฺฆสฺส ทินฺนกาลโต ปฎฺฐาย มหปฺผลเมวา’’ติ วา อิติอาทีนิ วตฺวา สญฺญาเปตโพฺพฯ</p>


<p>ยสฺส  สโงฺฆ กถินจีวรํ เทติ, เตน ภิกฺขุนา กถินํ อตฺถริตพฺพนฺติ โยชนาฯ โย ชิณฺณจีวโร โหติ ภิกฺขุ, ตสฺส ทาตพฺพนฺติ สมฺพโนฺธฯ อิมสฺมิํ ฐาเน อิทานิ ภิกฺขู –</p>


<p>
‘‘ปฎิคฺคหณญฺจ สปฺปายํ, ญตฺติ จ อนุสาวนํ;  
  
กปฺปพินฺทุ ปจฺจุทฺธาโร, อธิฎฺฐานตฺถรานิ จ;  
  
นิโยชนานุโมทา จ, อิจฺจยํ กถิเน วิธี’’ติฯ –  
</p>
  
<p>อิมํ คาถํ อาหริตฺวา กถินทานกมฺมวาจาย ปฐมํ กถินจีวรสฺส ปฎิคฺคหณญฺจ สปฺปายปุจฺฉนญฺจ กโรนฺติ, ตทยุตฺตํ วิย ทิสฺสติฯ กสฺมาติ เจ? ‘‘อฎฺฐหเงฺคหิ สมนฺนาคโต ปุคฺคโล ภโพฺพ กถินํ อตฺถริตุํ…เป.… ปุพฺพกรณํ ชานาติ, ปจฺจุทฺธารํ ชานาติ, อธิฎฺฐานํ ชานาติ, อตฺถารํ ชานาติ, มาติกํ ชานาติ, ปลิโพธํ ชานาติ, อุทฺธารํ ชานาติ, อานิสํสํ ชานาตี’’ติ ปริวารปาฬิยญฺจ (ปริ. ๔๐๙),</p>


<p>
‘‘อฎฺฐธมฺมวิโท  
ภิกฺขุ, กถินตฺถารมรหติ;  
  
ปุพฺพปจฺจุทฺธาราธิฎฺฐา-นตฺถาโร มาติกาติ จ;  
  
ปลิโพโธ จ อุทฺธาโร, อานิสํสา ปนฎฺฐิเม’’ติฯ (วิ. วิ. ๒๗๐๔, ๒๗๐๖) –  
</p>
  
<p>วินยวินิจฺฉยปฺปกรเณ จ อาคเตสุ อฎฺฐสุ อเงฺคสุ อนาคตตฺตา จ ‘‘ปุพฺพกรณํ สตฺตหิ ธเมฺมหิ สงฺคหิตํ โธวเนน วิจารเณน เฉทเนน พนฺธเนน สิพฺพเนน รชเนน กปฺปกรเณนา’’ติ ปริวารปาฬิยญฺจ (ปริ. ๔๐๘),</p>


<p>
‘‘โธวนญฺจ วิจาโร จ, เฉทนํ พนฺธนมฺปิ จ;  
  
สิพฺพนํ รชนํ กปฺปํ, ปุพฺพกิจฺจนฺติ วุจฺจตี’’ติฯ (วิ. วิ. ๒๗๐๗) –  
</p>
  
<p>วินยวินิจฺฉยปฺปกรเณ จ วุเตฺตสุ สตฺตสุ ปุพฺพกรเณสุ อนาคตตฺตา จฯ</p>


<p>น  เกวลญฺจ ปกรเณสุ อนาคตเมว, อถ โข ยุตฺติปิ น ทิสฺสติฯ กถํ? ปฎิคฺคหณํ นาม ‘‘โย ปน ภิกฺขุ อทินฺนํ มุขทฺวารํ อาหารํ อาหาเรยฺย อญฺญตฺร อุทกทนฺตโปนา, ปาจิตฺติย’’นฺติ (ปาจิ. ๒๖๕) ยาวกาลิกาทีสุ อโชฺฌหริตเพฺพสุ จตูสุ กาลิกวตฺถูสุ ภควตา วุตฺตํ, น จีวเร, ตํ ปน ปาทมูเล ฐเปตฺวา ทินฺนมฺปิ ปรมฺมุขา ทินฺนมฺปิ ลพฺภเตวฯ วุตฺตญฺหิ อฎฺฐกถายํ (มหาว. อฎฺฐ. ๓๗๙) ‘‘อิมํ จีวรํ อิตฺถนฺนามสฺส ทมฺมีติ เอวํ ปรมฺมุขา วา ปาทมูเล ฐเปตฺวา ‘อิมํ ตุมฺหาก’นฺติ เอวํ สมฺมุขา วา เทตี’’ติ, ตสฺมา ปฎิคฺคหณกิจฺจํ นตฺถิ, ทายเกน จีวเร ทิเนฺน สงฺฆสฺส จิเตฺตน สมฺปฎิจฺฉนมตฺตเมว ปมาณํ โหติฯ</p>


<p>สปฺปายปุจฺฉนญฺจ เอวํ กโรนฺติ – เอเกน ภิกฺขุนา ‘‘โภโนฺต สงฺฆา สงฺฆสฺส กถิเน สมฺปเตฺต กสฺส ปุคฺคลสฺส สปฺปายารหํ โหตี’’ติ ปุจฺฉิเต เอโก ภิกฺขุ นามํ  วตฺวา ‘‘อิตฺถนฺนามสฺส เถรสฺส สปฺปายารหํ โหตี’’ติ วทติ, สปฺปายอิติ จ นิวาสนปารุปนตฺถํ คเหตฺวา วทนฺติฯ เอตสฺมิํ วจเน สทฺทโต จ อตฺถโต จ อธิปฺปายโต จ ยุตฺติ คเวสิตพฺพา โหติฯ กถํ? สทฺทโต วคฺคเภเท สติเยว พหุวจนํ กตฺตพฺพํ, น อเภเท, เอวํ สทฺทโตฯ สปฺปายอิติวจนญฺจ อนุรูปเตฺถเยว วตฺตพฺพํ, น นิวาสนปารุปนเตฺถ, เอวํ อตฺถโตฯ อิทญฺจ จีวรํ สโงฺฆ กถินํ อตฺถริตุํ ปุคฺคลสฺส เทติ, น นิวาสนปารุปนตฺถํฯ วุตฺตญฺหิ ปาฬิยํ (มหาว. ๓๐๗) ‘‘สโงฺฆ อิมํ กถินทุสฺสํ อิตฺถนฺนามสฺส ภิกฺขุโน เทติ กถินํ อตฺถริตุ’’นฺติ, ตสฺมา ยุตฺติ คเวสิตพฺพา โหติฯ ‘‘ปฎิคฺคหณญฺจ สปฺปาย’’นฺติอาทิคาถาปิ กตฺถจิ ปาฬิยํ อฎฺฐกถาฎีกาทีสุ จ น ทิสฺสติ, ตสฺมา อิธ วุตฺตนเยเนว ปฎิปชฺชิตพฺพํฯ</p>


<p>นฺติ อิทํ กถินจีวรสฺส สงฺฆิกตฺตา ‘‘น จ, ภิกฺขเว, สงฺฆิกํ ยถาวุฑฺฒํ ปฎิพาหิตพฺพํ, โย ปฎิพาเหยฺย, อาปตฺติ ทุกฺกฎสฺสา’’ติ อิมินา ปาฬินเยน (จูฬว. ๓๑๑) วุตฺตํฯ เอเตเนว นเยน สเพฺพสุ พลวจีวเรสุ สเนฺตสุปิ วุฑฺฒเสฺสว ทาตพฺพนฺติ สิทฺธํฯ นฺติ กรณสนฺนิธิโมจนตฺถํ วุตฺตํฯ เตเนวาห ตฺยาทิฯ นวกตเรนปิ หิ กรณสนฺนิธิํ โมเจตฺวา กถิเน อตฺถเต อนุโมทนํ กโรนฺตสฺส สงฺฆสฺส ปญฺจานิสํสลาโภ โหตีติฯ ติอาทินา สเงฺฆน กตฺตพฺพวตฺตํ ทเสฺสติฯ วจนกฺกโม ปน เอวํ กาตโพฺพ – กถินทุสฺสํ ลภิตฺวา สเงฺฆ สีมาย สนฺนิปติเต เอเกน ภิกฺขุนา ‘‘ภเนฺต, สงฺฆสฺส อิทํ กถินทุสฺสํ อุปฺปนฺนํ, สโงฺฆ อิมํ กถินทุสฺสํ กถนฺนามสฺส ภิกฺขุโน  ทเทยฺย กถินํ อตฺถริตุ’’นฺติ วุเตฺต อเญฺญน ‘‘โย ชิณฺณจีวโร, ตสฺสา’’ติ วตฺตพฺพํ, ตโต ปุริเมน ‘‘พหู  ชิณฺณจีวรา’’ติ วา ‘‘นตฺถิ อิธ ชิณฺณจีวรา’’ติ วา วุเตฺต อปเรน ‘‘เตน หิ วุฑฺฒสฺสา’’ติ วตฺตพฺพํ, ปุน ปุริเมน ‘‘โก เอตฺถ วุโฑฺฒ’’ติ วุเตฺต อิตเรน ‘‘อิตฺถนฺนาโม ภิกฺขู’’ติ วตฺตพฺพํ, ปุน ปุริเมน ‘‘โส ภิกฺขุ ตทเหว จีวรํ กตฺวา อตฺถริตุํ สโกฺกตี’’ติ วุเตฺต อิตเรน ‘‘โส สโกฺกตี’’ติ วา ‘‘สโงฺฆ มหาเถรสฺส สงฺคหํ กริสฺสตี’’ติ วา วตฺตพฺพํ, ปุน ปุริเมน ‘‘โส มหาเถโร อฎฺฐหิ อเงฺคหิ สมนฺนาคโต’’ติ วุเตฺต อิตเรน ‘‘อาม สมนฺนาคโต’’ติ วตฺตพฺพํ, ตโต ‘‘สาธุ สุฎฺฐุ ตสฺส ทาตพฺพ’’นฺติ วุเตฺต พฺยเตฺตน ภิกฺขุนา ปฎิพเลน สโงฺฆ ญาตโพฺพฯ</p>


<p>เอตฺถ จ ‘‘ภเนฺต, สงฺฆสฺสา’’ติอาทิวจนํ ‘‘สุณาตุ เม, ภเนฺต, สโงฺฆ, อิทํ สงฺฆสฺส กถินทุสฺสํ อุปฺปนฺนํ, ยทิ สงฺฆสฺส ปตฺตกลฺลํ, สโงฺฆ อิมํ กถินทุสฺสํ อิตฺถนฺนามสฺส ภิกฺขุโน ทเทยฺย กถินํ อตฺถริตุ’’นฺติ อิมาย ญตฺติปาฬิยา สเมติฯ ‘‘โย ชิณฺณจีวโร, ตสฺสา’’ติอาทิ ‘‘สเงฺฆน กสฺสา’’ติอาทิ ‘‘สเงฺฆน กสฺส ทาตพฺพํ, โย ชิณฺณจีวโร โหตี’’ติอาทินา อฎฺฐกถาวจเนน (มหาว. อฎฺฐ. ๓๐๖) สเมติฯ ‘‘โส มหาเถโร อฎฺฐหเงฺคหิ สมนฺนาคโต’’ติอาทิ ‘‘อฎฺฐหเงฺคหิ สมนฺนาคโต ปุคฺคโล ภโพฺพ กถินํ อตฺถริตุ’’นฺติอาทิกาย ปริวารปาฬิยา (ปริ. ๔๐๙) สเมตีติ ทฎฺฐพฺพํฯ ยสฺส ปน ทียติ, ตสฺส ญตฺติทุติยกมฺมวาจาย ทาตพฺพนฺติ สมฺพโนฺธฯ อิมินา อิมสฺส กถินทานกมฺมสฺส ครุกตฺตา น อปโลกนมเตฺตน ทาตพฺพนฺติ อิมมตฺถํ ปกาเสติฯ ครุกลหุกานํ เภโท กมฺมากมฺมวินิจฺฉยกถายํ อาวิ ภวิสฺสติฯ</p>


<p>เอวํ ทิเนฺน ปน กถิเน ปจฺจุทฺธริตพฺพา อธิฎฺฐาตพฺพา วาจา ภินฺทิตพฺพาติ สมฺพโนฺธฯ ติ อิมินา กถินทุสฺสํ นาม น เกวลํ ปกติสาฎกเมว  โหติ, อถ โข ปรินิฎฺฐิตสตฺตวิธปุพฺพกิจฺจจีวรมฺปิ โหตีติ ทเสฺสติ, ตสฺมา นิฎฺฐิตจีวรสฺมิํ ทิเนฺน สตฺตวิธปุพฺพกิจฺจกรเณน อโตฺถ นตฺถิ, เกวลํ ปจฺจุทฺธรณาทีนิเยว กาตพฺพานิฯ สเจ ปน กิญฺจิ อปรินิฎฺฐิตํ โหติ, อนฺตมโส กปฺปพินฺทุมตฺตมฺปิ, ตํ นิฎฺฐาเปตฺวาเยว ปจฺจุทฺธรณาทีนิ กาตพฺพานิฯ คณฺฐิกปฎฺฎปาสกปฎฺฎานิ ปน สิพฺพนโนฺตคธานิ, ตานิปิ นิฎฺฐาเปตฺวาเยว กาตพฺพานิฯ อนิฎฺฐาเปโนฺต อนิฎฺฐิตสิพฺพนกิจฺจเมว โหติฯ วุตฺตญฺหิ อฎฺฐกถายํ (ปารา. อฎฺฐ. ๒.๔๖๒-๔๖๓) ‘‘ตตฺถ นฺติ สูจิกมฺมปริโยสาเนน  กตํ,  นาม ยํ กิญฺจิ สูจิยา กตฺตพฺพํฯ ปาสกปฎฺฎคณฺฐิกปฎฺฎปริโยสานํ กตฺวา สูจิยา ปฎิสามน’’นฺติฯ นฺติ ‘‘อตฺถตกถินานํ โว ภิกฺขเว ปญฺจ กปฺปิสฺสนฺตี’’ติอาทินา ปสตฺถํฯ</p>


<p>ติ –</p>


<p>
‘‘โธวนญฺจ วิจาโร จ, เฉทนํ พนฺธนมฺปิ จ;  
  
สิพฺพนํ รชนํ กปฺปํ, ปุพฺพกิจฺจนฺติ วุจฺจตี’’ติฯ (วิ. วิ. ๒๗๐๗) –  
</p>
  
<p>วุตฺตานิ สตฺตวิธปุพฺพกรณานิ กตฺวา ปริโยสาปิตํ กถินจีวรํ คเหตฺวาฯ อตฺถารเกน ภิกฺขุนา ปจฺจุทฺธริตพฺพา อธิฎฺฐาตพฺพา วาจา ภินฺทิตพฺพาติ สมฺพโนฺธฯ สงฺฆาฎิยา กถินํ อตฺถริตุกาโม ภิกฺขุ ปุเพฺพ ติจีวราธิฎฺฐาเนน อธิฎฺฐิตํ โปราณิกํ สงฺฆาฎิํ ‘‘อิมํ สงฺฆาฎิํ ปจฺจุทฺธรามี’’ติ วตฺวา ปจฺจุทฺธริตพฺพา, ตโต อนธิฎฺฐิตํ นวํ สงฺฆาฎิํ ‘‘อิมํ สงฺฆาฎิํ อธิฎฺฐามี’’ติ วตฺวา อธิฎฺฐาตพฺพา, ตโต อตฺถรณกาเล ตเมว อธิฎฺฐิตสงฺฆาฎิํ ‘‘อิมาย สงฺฆาฎิยา กถินํ อตฺถรามี’’ติ วาจา ภินฺทิตพฺพาติ อโตฺถฯ เอส นโย อิตเรสุฯ เอเตน กถินตฺถารณํ นาม วจีเภทกรณเมว โหติ, น กิญฺจิ กายวิการกรณนฺติ อิมมตฺถํ ทีเปติ ฯ ตถา หิ วุตฺตํ วินยตฺถมญฺชูสายํ (กงฺขา. อภิ. ฎี. กถินสิกฺขาปทวณฺณนา) นฺติ อตฺถรณํ กาตพฺพํ, ตญฺจ โข ตถาวจีเภทกรณเมวาติ ทฎฺฐพฺพ’’นฺติฯ</p>


<p>ตตฺถ ปจฺจุทฺธาโร ติวิโธ ‘‘อิมํ สงฺฆาฎิํ ปจฺจุทฺธรามี’’ติ สงฺฆาฎิยา ปจฺจุทฺธาโร, ‘‘อิมํ อุตฺตราสงฺคํ ปจฺจุทฺธรามี’’ติ อุตฺตราสงฺคสฺส ปจฺจุทฺธาโร, ‘‘อิมํ อนฺตรวาสกํ ปจฺจุทฺธรามี’’ติ อนฺตรวาสกสฺส ปจฺจุทฺธาโรติฯ วุตฺตเญฺหตํ ปริวาเร (ปริ. ๔๐๘) ‘‘ปจฺจุทฺธาโร ตีหิ ธเมฺมหิ สงฺคหิโต สงฺฆาฎิยา อุตฺตราสเงฺคน อนฺตรวาสเกนา’’ติฯ อธิฎฺฐานํ ติวิธํ ‘‘อิมํ สงฺฆาฎิํ อธิฎฺฐามี’’ติ สงฺฆาฎิยา อธิฎฺฐานํ, ‘‘อิมํ อุตฺตราสงฺคํ อธิฎฺฐามี’’ติ อุตฺตราสงฺคสฺส อธิฎฺฐานํ, ‘‘อิมํ อนฺตรวาสกํ อธิฎฺฐามี’’ติ อนฺตรวาสกสฺส อธิฎฺฐานนฺติฯ วุตฺตเญฺหตํ ปริวาเร (ปริ. ๔๐๘) ‘‘อธิฎฺฐานํ ตีหิ ธเมฺมหิ สงฺคหิตํ สงฺฆาฎิยา อุตฺตราสเงฺคน อนฺตรวาสเกนา’’ติฯ</p>


<p>อถ  วา อธิฎฺฐานํ ทุวิธํ กาเยน อธิฎฺฐานํ, วาจาย อธิฎฺฐานนฺติฯ ตตฺถ โปราณิกํ สงฺฆาฎิํ ‘‘อิมํ สงฺฆาฎิํ ปจฺจุทฺธรามี’’ติ ปจฺจุทฺธริตฺวา นวํ สงฺฆาฎิํ หเตฺถน คเหตฺวา ‘‘อิมํ สงฺฆาฎิํ อธิฎฺฐามี’’ติ จิเตฺตน อาโภคํ กตฺวา กายวิการกรเณน กาเยน วา อธิฎฺฐาตพฺพํ, วจีเภทํ กตฺวา วาจาย วา อธิฎฺฐาตพฺพํฯ วุตฺตญฺหิ อฎฺฐกถายํ (ปารา. อฎฺฐ. ๒.๔๖๙; กงฺขา. อฎฺฐ. กถินสิกฺขาปทวณฺณนา) ‘‘ตตฺถ ยสฺมา เทฺว จีวรสฺส อธิฎฺฐานานิ กาเยน วา อธิเฎฺฐติ, วาจาย วา อธิเฎฺฐตีติ วุตฺตํ, ตสฺมา…เป.… อธิฎฺฐาตพฺพา’’ติฯ อถ วา อธิฎฺฐานํ ทุวิธํ สมฺมุขาธิฎฺฐานปรมฺมุขาธิฎฺฐานวเสนฯ ตตฺถ ยทิ จีวรํ หตฺถปาเส ฐิตํ โหติ, ‘‘อิมํ สงฺฆาฎิํ อธิฎฺฐามี’’ติ วจีเภทํ กตฺวา อธิฎฺฐาตพฺพํ, อถ อโนฺตคเพฺภ วา สามนฺตวิหาเร วา โหติ, ฐปิตฎฺฐานํ สลฺลเกฺขตฺวา ‘‘เอตํ สงฺฆาฎิํ อธิฎฺฐามี’’ติ วจีเภทํ กตฺวา อธิฎฺฐาตพฺพํฯ วุตฺตญฺหิ  อฎฺฐกถายํ (ปารา. อฎฺฐ. ๒.๔๖๙; กงฺขา. อฎฺฐ. กถินสิกฺขาปทวณฺณนา) ‘‘ตตฺร ทุวิธํ อธิฎฺฐานํ สเจ หตฺถปาเส โหตี’’ติอาทิ, วินยตฺถมญฺชูสายญฺจ (กงฺขา. อภิ. ฎี. กถินสิกฺขาปทวณฺณนา) นฺติ สมฺมุขาปรมฺมุขาเภเทน ทุวิธ’’นฺติฯ</p>


<p>อตฺถาโร กติวิโธ? อตฺถาโร เอกวิโธฯ วจีเภทกรเณเนว หิ อตฺถาโร สมฺปชฺชติ, น กายวิการกรเณนฯ อยมโตฺถ ยถาวุตฺต-ปริวารปาฬิยา จ นฺติ อตฺถรณํ กาตพฺพํ, ตญฺจ โข ตถาวจีเภทกรณเมวาติ ทฎฺฐพฺพ’’นฺติ วินยตฺถมญฺชูสาวจเนน จ วิญฺญายติฯ อถ วา อตฺถาโร ติวิโธ วตฺถุปฺปเภเทนฯ ตตฺถ ยทิ สงฺฆาฎิยา กถินํ อตฺถริตุกาโม โหติ, โปราณิกา สงฺฆาฎิ ปจฺจุทฺธริตพฺพา, นวา สงฺฆาฎิ อธิฎฺฐาตพฺพา, ‘‘อิมาย สงฺฆาฎิยา กถินํ อตฺถรามี’’ติ วาจา ภินฺทิตพฺพาฯ อถ อุตฺตราสเงฺคน กถินํ อตฺถริตุกาโม โหติ, โปราณโก อุตฺตราสโงฺค ปจฺจุทฺธริตโพฺพ, นโว อุตฺตราสโงฺค อธิฎฺฐาตโพฺพ, ‘‘อิมินา อุตฺตราสเงฺคน กถินํ อตฺถรามี’’ติ วาจา ภินฺทิตพฺพาฯ อถ อนฺตรวาสเกน กถินํ อตฺถริตุกาโม โหติ, โปราณโก อนฺตรวาสโก ปจฺจุทฺธริตโพฺพ, นโว อนฺตรวาสโก อธิฎฺฐาตโพฺพ, ‘‘อิมินา อนฺตรวาสเกน กถินํ อตฺถรามี’’ติ วาจา ภินฺทิตพฺพาฯ วุตฺตเญฺหตํ ปริวาเร (ปริ. ๔๑๓) ‘‘สเจ สงฺฆาฎิยา’’ติอาทิฯ</p>


<p>เอตฺถ สิยา – กิํ ปน ‘‘อิมํ สงฺฆาฎิํ ปจฺจุทฺธรามี’’ติ วิเสสํ กตฺวาว ปจฺจุทฺธริตพฺพา, อุทาหุ ‘‘อิมํ ปจฺจุทฺธรามี’’ติ สามญฺญโตปิ ปจฺจุทฺธริตพฺพาติ? ปริกฺขารโจฬาธิฎฺฐาเนน  อธิฎฺฐิตํ จีวรํ ‘‘อิมํ ปจฺจุทฺธรามี’’ติ สามญฺญโต ปจฺจุทฺธริตพฺพํ, น ‘‘อิมํ สงฺฆาฎิํ ปจฺจุทฺธรามี’’ติ วิเสสโต ปจฺจุทฺธริตพฺพํฯ กสฺมา? ปุเพฺพ อลทฺธนามตฺตาฯ ติจีวราธิฎฺฐาเนน อธิฎฺฐิตํ ปน จีวรํ วิเสสโตเยว ปจฺจุทฺธริตพฺพํ, น สามญฺญโตฯ กสฺมา? ปฎิลทฺธวิเสสนามตฺตา ฯ อิธ ปน กถินาธิกาเร ปุเพฺพว ติจีวราธิฎฺฐาเนน อธิฎฺฐิตตฺตา วิเสสโตเยว ปจฺจุทฺธริตพฺพนฺติ ทฎฺฐพฺพํฯ วุตฺตเญฺหตํ ปริวาเร (ปริ. ๔๐๘) กถินาธิกาเร ‘‘ปจฺจุทฺธาโร ตีหิ ธเมฺมหิ สงฺคหิโต สงฺฆาฎิยา อุตฺตราสเงฺคน อนฺตรวาสเกนา’’ติฯ กิํ ปน นิจฺจเตจีวริโกเยว กถินํ อตฺถริตุํ ลภติ, อุทาหุ อวตฺถาเตจีวริโกปีติ? เตจีวริโก ทุวิโธ ธุตงฺคเตจีวริกวินยเตจีวริกวเสนฯ ตตฺถ ธุตงฺคเตจีวริโก ‘‘อติเรกจีวรํ ปฎิกฺขิปามิ, เตจีวริกงฺคํ สมาทิยามี’’ติ อธิฎฺฐหิตฺวา ธารณโต สพฺพกาลเมว ธาเรติฯ วินยเตจีวริโก ปน ยทา ติจีวราธิฎฺฐาเนน อธิฎฺฐหิตฺวา ธาเรตุกาโม โหติ, ตทา ตถา อธิฎฺฐหิตฺวา ธาเรติฯ ยทา ปน ปริกฺขารโจฬาธิฎฺฐาเนน อธิฎฺฐหิตฺวา ธาเรตุกาโม โหติ, ตทา ตถา อธิฎฺฐหิตฺวา ธาเรติ, ตสฺมา ติจีวราธิฎฺฐานสฺส ทุปฺปริหารตฺตา สพฺพทา ธาเรตุํ อสโกฺกโนฺต หุตฺวา ปริกฺขารโจฬวเสน ธาเรโนฺตปิ ตํ ปจฺจุทฺธริตฺวา อาสเนฺน กาเล ติจีวราธิฎฺฐาเนน อธิฎฺฐหโนฺตปิ กถินํ อตฺถริตุํ ลภติเยวาติ ทฎฺฐพฺพํฯ</p>


<p>กจฺจิ นุ โภ กถินทานกมฺมวาจาภณนสีมายเมว กถินํ อตฺถริตพฺพํ, อุทาหุ อญฺญสีมายาติ? ยทิ กถินทานกมฺมวาจาภณนพทฺธสีมา วสฺสูปนายิกเขตฺตภูตอุปจารสีมาย อโนฺต ฐิตา, เอวํ สติ ตสฺมิํเยว สีมมณฺฑเล อตฺถรณํ กาตพฺพํฯ กถํ วิญฺญายตีติ เจ? ‘‘ปรินิฎฺฐิตปุพฺพกรณเมว เจ ทายโก สงฺฆสฺส เทติ, สมฺปฎิจฺฉิตฺวา กมฺมวาจาย ทาตพฺพํฯ เตน จ ตสฺมิํเยว สีมมณฺฑเล อธิฎฺฐหิตฺวา อตฺถริตฺวา สโงฺฆ อนุโมทาเปตโพฺพ’’ติ วชิรพุทฺธิฎีกายํ (วชิร. ฎี. มหาวคฺค ๓๐๘) อาคตตฺตา วิญฺญายตีติฯ ยทิ เอวํ ‘‘ตสฺมิํเยว สีมมณฺฑเล’’อิเจฺจว ฎีกายํ วุตฺตตฺตา ‘‘ยสฺมิํ กิสฺมิญฺจิ  สีมมณฺฑเล กมฺมวาจํ ภณิตฺวา ตสฺมิํเยว สีมมณฺฑเล อตฺถริตพฺพ’’นฺติ วตฺตพฺพํ, น ‘‘กถินทานกมฺมวาจาภณนพทฺธสีมา วสฺสูปนายิกเขตฺตภูตอุปจารสีมาย อโนฺต ฐิตา’’ติ วิเสสํ กตฺวา วตฺตพฺพนฺติ? น น วตฺตพฺพํฯ กมฺมวาจาภณนสีมา หิ พทฺธสีมาภูตา, กถินตฺถารสีมา ปน อุปจารสีมาภูตา, อุปจารสีมา จ นาม พทฺธสีมํ อวตฺถริตฺวาปิ คจฺฉติ, ตสฺมา สา สีมา พทฺธสีมา จ โหติ อุปจารสีมา จาติ ตสฺมิํเยว สีมมณฺฑเล กถินทานกมฺมวาจํ  ภณิตฺวา ตเตฺถว อตฺถรณํ กาตพฺพํ, น ยสฺมิํ กิสฺมิญฺจิ สีมมณฺฑเล กมฺมวาจํ ภณิตฺวา ตเตฺถว อตฺถรณํ กตฺตพฺพนฺติ ทฎฺฐพฺพํฯ เอวมฺปิ ‘‘อุปจารสีมาย’’อิเจฺจว วตฺตพฺพํ, น ‘‘วสฺสูปนายิกเขตฺตภูตอุปจารสีมายา’’ติ, ตมฺปิ วตฺตพฺพเมวฯ เตสํ ภิกฺขูนํ วสฺสูปนายิกเขตฺตภูตาย เอว อุปจารสีมาย กถินตฺถารํ กาตุํ ลภติ, น อญฺญอุปจารสีมายฯ วุตฺตญฺหิ อฎฺฐกถายํ (มหาว. อฎฺฐ. ๓๐๖) ‘‘อญฺญสฺมิํ วิหาเร วุตฺถวสฺสาปิ น ลภนฺตีติ มหาปจฺจริยํ วุตฺต’’นฺติฯ</p>


<p>ยถิจฺฉสิ, ตถา ภวตุ, อปิ ตุ ขลุ ‘‘กมฺมวาจาภณนสีมา พทฺธสีมาภูตา, กถินตฺถารสีมา อุปจารสีมาภูตา’’ติ ตุเมฺหหิ วุตฺตํ, ตถาภูตภาโว กถํ ชานิตโพฺพติ? วุจฺจเต – กถินตฺถารสีมายํ ตาว อุปจารสีมาภูตภาโว ‘‘สเจ ปน เอกสีมาย พหู วิหารา โหนฺติ, สเพฺพ ภิกฺขู สนฺนิปาเตตฺวา เอกตฺถ กถินํ อตฺถริตพฺพ’’นฺติ อิมิสฺสา อฎฺฐกถาย (มหาว. อฎฺฐ. ๓๐๖) อตฺถํ สํวเณฺณตุํ ติ เอกอุปจารสีมายาติ อโตฺถ ยุชฺชตี’’ติ วชิรพุทฺธิฎีกายํ (วชิร. ฎี. มหาวคฺค ๓๐๖) อาคตตฺตา วิญฺญายติฯ กมฺมวาจาภณนสีมาย พทฺธสีมาภูตภาโว ปน ‘‘เต จ โข หตฺถปาสํ อวิชหิตฺวา เอกสีมายํ ฐิตาฯ สีมา จ นาเมสา พทฺธสีมา  อพทฺธสีมาติ ทุวิธา โหตี’’ติ กงฺขาวิตรณิยํ (กงฺขา. อฎฺฐ. นิทานวณฺณนา) อาคตตฺตา จ ‘‘สีมา จ นาเมสา กตมา, ยตฺถ หตฺถปาสํ อวิชหิตฺวา ฐิตา กมฺมปฺปตฺตา นาม โหนฺตีติ อนุโยคํ สนฺธาย สีมํ ทเสฺสโนฺต วิภาควนฺตานํ สภาววิภาวนํ วิภาคทสฺสนมุเขเนว โหตีติ ติอาทิมาหา’’ติ วินยตฺถมญฺชูสายํ (กงฺขา. อภิ. ฎี. นิทานวณฺณนา) อาคตตฺตา จ วิญฺญายติฯ</p>


<p>ตตฺถ กติวิธา พทฺธสีมา, กติวิธา อพทฺธสีมาติ? ติวิธา พทฺธสีมา ขณฺฑสีมาสมานสํวาสสีมาอวิปฺปวาสสีมาวเสนฯ ติวิธา อพทฺธสีมา คามสีมาอุทกุเกฺขปสีมาสตฺตพฺภนฺตรสีมาวเสนาติ ทฎฺฐพฺพาฯ กถํ วิญฺญายตีติ เจ? ‘‘เอวํ เอกาทส วิปตฺติสีมาโย อติกฺกมิตฺวา ติวิธสมฺปตฺติยุตฺตา นิมิเตฺตน นิมิตฺตํ สมฺพนฺธิตฺวา สมฺมตา สีมา พทฺธสีมาติ เวทิตพฺพาฯ ขณฺฑสีมา สมานสํวาสสีมา อวิปฺปวาสสีมาติ ตสฺสาเยว เภโทฯ อพทฺธสีมา ปน คามสีมา สตฺตพฺภนฺตรสีมา อุทกุเกฺขปสีมาติ ติวิธา’’ติ กงฺขาวิตรณิยํ (กงฺขา. อฎฺฐ. นิทานวณฺณนา) อาคตตฺตา วิญฺญายติฯ เอวํ ตีสุ พทฺธสีมาสุ , ตีสุ อพทฺธสีมาสูติ ฉสุเยว สีมาสุ กมฺมปฺปตฺตสงฺฆสฺส จตุวคฺคกรณียาทิกมฺมสฺส กตฺตพฺพภาววจนโต สุทฺธาย อุปจารสีมาย กมฺมวาจาย อภณิตพฺพภาโว วิญฺญายติฯ อโนฺตอุปจารสีมาย พทฺธสีมาย สติ ตํ พทฺธสีมํ อวตฺถริตฺวาปิ อุปจารสีมาย คมนโต สา พทฺธสีมา กมฺมวาจาภณนารหา จ โหติ กถินตฺถารารหา จาติ เวทิตพฺพํฯ</p>


<p>นนุ จ ปนฺนรสวิธา สีมา อฎฺฐกถาสุ (มหาว. อฎฺฐ. ๓๗๙; กงฺขา. อฎฺฐ. อกาลจีวรสิกฺขาปทวณฺณนา) อาคตา, อถ กสฺมา ฉเฬว วุตฺตาติ? สจฺจํ, ตาสุ ปน ปนฺนรสสุ สีมาสุ อุปจารสีมา สงฺฆลาภวิภชนาทิฎฺฐานเมว โหติ, ลาภสีมา  ตตฺรุปฺปาทคหณฎฺฐานเมว โหตีติ อิมา เทฺว สีมาโย สงฺฆกมฺมกรณฎฺฐานํ น โหนฺติ, นิคมสีมา นครสีมา ชนปทสีมา รฎฺฐสีมา รชฺชสีมา ทีปสีมา จกฺกวาฬสีมาติ อิมา ปน สีมาโย คามสีมาย สมานคติกา คามสีมายเมว อโนฺตคธาติ น วิสุํ วุตฺตาติ ทฎฺฐพฺพํฯ เอตฺถ จ อุปจารสีมาย พทฺธสีมํ อวตฺถริตฺวา คตภาโว กถํ ชานิตโพฺพติ? ‘‘อุปจารสีมา ปริกฺขิตฺตสฺส วิหารสฺส ปริเกฺขเปน, อปริกฺขิตฺตสฺส ปริเกฺขปารหฎฺฐาเนน ปริจฺฉินฺนา’’ติ อฎฺฐกถายํ (มหาว. อฎฺฐ. ๓๗๙) วุตฺตตฺตา ปริเกฺขปปริเกฺขปารหฎฺฐานานํ อโนฺต พทฺธสีมาย วิชฺชมานาย ตํ อวตฺถริตฺวา อุปจารสีมา คตาฯ ตถา หิ ‘‘อิมิสฺสา อุปจารสีมาย ‘สงฺฆสฺส ทมฺมี’ติ ทินฺนํ ปน ขณฺฑสีมสีมนฺตริกาสุ ฐิตานมฺปิ ปาปุณาตี’’ติ (มหาว. อฎฺฐ. ๓๗๙) วุตฺตํฯ เตน ญายติ ‘‘อุปจารสีมาย อโนฺต ฐิตา พทฺธสีมา อุปจารสีมาปิ นาม โหตี’’ติฯ โหตุ, เอวํ สติ อโนฺตอุปจารสีมายํ พทฺธสีมาย สติ ตเตฺถว กถินทานกมฺมวาจํ วาจาเปตฺวา ตเตฺถว กถินํ อตฺถริตพฺพํ ภเวยฺย, อโนฺตอุปจารสีมายํ พทฺธสีมาย อวิชฺชมานาย กถํ กริสฺสนฺตีติ? อโนฺตอุปจารสีมายํ พทฺธสีมาย อวิชฺชมานาย พหิอุปจารสีมายํ วิชฺชมานพทฺธสีมํ วา อุทกุเกฺขปลภนฎฺฐานํ วา คนฺตฺวา กมฺมวาจํ วาจาเปตฺวา ปุน วิหารํ อาคนฺตฺวา วสฺสูปนายิกเขตฺตภูตาย อุปจารสีมายํ ฐตฺวา กถินํ อตฺถริตพฺพนฺติ ทฎฺฐพฺพํฯ</p>


<p>นนุ จ โภ เอวํ สเนฺต อญฺญิสฺสา สีมาย ญตฺติ, อญฺญิสฺสา อตฺถาโร โหติ, เอวํ สเนฺต ‘‘ปรินิฎฺฐิตปุพฺพกรณเมว เจ ทายโก สงฺฆสฺส เทติ, สมฺปฎิจฺฉิตฺวา กมฺมวาจาย ทาตพฺพํฯ เตน จ ตสฺมิํเยว สีมมณฺฑเล อธิฎฺฐหิตฺวา อตฺถริตฺวา สโงฺฆ อนุโมทาเปตโพฺพ’’ติ วุเตฺตน  วชิรพุทฺธิฎีกาวจเนน (วชิร. ฎี. มหาวคฺค ๓๐๘) วิรุชฺฌตีติ? นนุ  อโวจุมฺห ‘‘กมฺมวาจาภณนสีมา พทฺธสีมาภูตา, กถินตฺถารสีมา อุปจารสีมาภูตา’’ติฯ ตสฺมา วชิรพุทฺธิฎีกาวจเนน น วิรุชฺฌติฯ ตตฺถ ปุเพฺพ เยภุเยฺยน พทฺธสีมวิหารตฺตา สมคฺคํ สงฺฆํ สนฺนิปาเตตฺวา กมฺมวาจํ วาจาเปตฺวา อุปจารสีมพทฺธสีมภูเต ตสฺมิํเยว วิหาเร อตฺถรณํ สนฺธาย วุตฺตํฯ พทฺธสีมวิหาเร อโหเนฺตปิ อโนฺตอุปจารสีมายํ พทฺธสีมาย วิชฺชมานาย ตเตฺถว สีมมณฺฑเล กมฺมวาจํ วาจาเปตฺวา ตเตฺถว อตฺถริตพฺพภาโว อเมฺหหิปิ วุโตฺตเยวฯ ยทิ ปน น เจว พทฺธสีมวิหาโร โหติ, น จ อโนฺตอุปจารสีมายํ พทฺธสีมา อตฺถิ, เอวรูเป วิหาเร กมฺมวาจํ วาจาเปตุํ น ลภติ, อญฺญํ พทฺธสีมํ วา อุทกุเกฺขปํ วา คนฺตฺวา กมฺมวาจํ วาจาเปตฺวา อตฺตโน วิหารํ อาคนฺตฺวา วสฺสูปนายิกเขตฺตภูตาย อุปจารสีมาย ฐตฺวา กถินํ อตฺถริตพฺพํฯ เอวเมว ปรมฺปรภูตา พหโว อาจริยวรา กโรนฺตีติ ทฎฺฐพฺพํฯ</p>


<p>อปเร ปน อาจริยา ‘‘พทฺธสีมวิรหาย สุทฺธอุปจารสีมาย สติ ตสฺสํเยว อุปจารสีมายํ ญตฺติกมฺมวาจาปิ วาเจตพฺพา, กถินํ อตฺถริตพฺพํ, น อญฺญิสฺสา สีมาย ญตฺติ, อญฺญิสฺสา อตฺถรณํ กาตพฺพ’’นฺติ วทนฺติฯ อยํ ปน เนสมธิปฺปาโย – นฺติ อุปจารสีมํ สนฺธาย วุตฺต’’นฺติ วชิรพุทฺธิฎีกายํ (วชิร. ฎี. มหาวคฺค ๓๐๖) กถินตฺถารฎฺฐานภูตาย สีมาย อุปจารสีมาภาโว วุโตฺต, ตสฺสํเยว ฎีกายํ (วชิร. ฎี. มหาวคฺค ๓๐๘) ปุเพฺพ นิทฺทิฎฺฐปาเฐ ‘‘ตสฺมิํเยว สีมมณฺฑเล อธิฎฺฐหิตฺวา อตฺถริตฺวา สโงฺฆ อนุโมทาเปตโพฺพ’’ติ กมฺมวาจาภณนสีมายเมว อตฺถริตพฺพภาโว จ วุโตฺต, ตสฺมา อญฺญิสฺสา สีมาย ญตฺติ, อญฺญิสฺสา อตฺถรณํ น กาตพฺพํ, ตสฺสํเยว อุปจารสีมายํ กมฺมวาจํ สาเวตฺวา ตสฺมิํเยว อตฺถาโร กาตโพฺพ, อุปจารสีมโต พหิ ฐิตํ พทฺธสีมํ คนฺตฺวา อตฺถรณกิจฺจํ นตฺถีติฯ</p>


<p>ตเตฺรวํ  วิจารณา กาตพฺพา – อิทํ ภาสนฺตเรสุ ‘‘ญตฺตี’’ติ กถิตํ กถินทานกมฺมํ จตูสุ สงฺฆกเมฺมสุ ญตฺติทุติยกมฺมํ โหติ, ญตฺติทุติยกมฺมสฺส นวสุ ฐาเนสุ กถินทานํ, ครุกลหุเกสุ ครุกํ, ยทิ ‘‘อุปจารสีมายํ จตฺตาริ สงฺฆกมฺมานิ กาตพฺพานี’’ติ ปกรเณสุ อาคตํ อภวิสฺสา, เอวํ สเนฺต เตสํ อาจริยานํ วจนานุรูปโต อุปจารสีมายํ กถินทานญตฺติกมฺมวาจํ วาเจตพฺพํ อภวิสฺสา, น ปน ปกรเณสุ ‘‘อุปจารสีมายํ จตฺตาริ สงฺฆกมฺมานิ กาตพฺพานี’’ติ อาคตํ, อถ โข ‘‘สงฺฆลาภวิภชนํ, อาคนฺตุกวตฺตํ กตฺวา อารามปฺปวิสนํ , คมิกสฺส ภิกฺขุโน เสนาสนอาปุจฺฉนํ, นิสฺสยปอปฺปสฺสมฺภนํ, ปาริวาสิกมานตฺตจาริกภิกฺขูนํ อรุณุฎฺฐาปนํ, ภิกฺขุนีนํ อารามปฺปวิสนอาปุจฺฉนํ อิเจฺจวมาทีนิ เอว อุปจารสีมาย กตฺตพฺพานี’’ติ อาคตํ, ตสฺมา กถินทานญตฺติทุติยกมฺมวาจา เกวลายํ อุปจารสีมายํ น วาเจตพฺพาติ สิทฺธาฯ กถํ วิญฺญายตีติ เจ? ‘‘อวิปฺปวาสสีมา นาม ติโยชนาปิ โหติ, เอวํ สเนฺต ติโยชเน ฐิตา ลาภํ คณฺหิสฺสนฺติ, ติโยชเน ฐตฺวา อาคนฺตุกวตฺตํ ปูเรตฺวา อารามํ ปวิสิตพฺพํ ภวิสฺสติ, คมิโก ติโยชนํ คนฺตฺวา เสนาสนํ อาปุจฺฉิสฺสติ, นิสฺสยปฎิปนฺนสฺส ภิกฺขุโน ติโยชนาติกฺกเม นิสฺสโย ปฎิปฺปสฺสมฺภิสฺสติ, ปาริวาสิเกน ติโยชนํ อติกฺกมิตฺวา อรุณํ อุฎฺฐเปตพฺพํ ภวิสฺสติ, ภิกฺขุนิยา ติโยชเน ฐตฺวา อารามปฺปวิสนํ อาปุจฺฉิตพฺพํ ภวิสฺสติ, สพฺพเมฺปตํ อุปจารสีมาย ปริเจฺฉทวเสเนว กาตุํ วฎฺฎติ, ตสฺมา อุปจารสีมายเมว ภาเชตพฺพ’’นฺติ เอวมาทิอฎฺฐกถาปาฐโต (มหาว. อฎฺฐ. ๓๗๙) วิญฺญายตีติฯ</p>


<p>อเถวํ  วเทยฺยุํ – ‘‘อุปจารสีมา ญตฺติทุติยกมฺมวาจาย ฐานํ น โหตี’’ติ ตุเมฺหหิ วุตฺตํ, อถ จ ปน กตปุพฺพํ อตฺถิฯ ตถา หิ จีวรปฎิคฺคาหกสมฺมุติจีวรนิทหกสมฺมุติจีวรภาชกสมฺมุตีนํ ‘‘สุณาตุ เม…เป.… ธารยามีติ อิมาย กมฺมวาจาย วา อปโลกเนน วา อโนฺตวิหาเร สพฺพสงฺฆมเชฺฌปิ ขณฺฑสีมายปิ สมฺมนฺนิตุํ วฎฺฎติเยวา’’ติ อุปจารสีมายํ ญตฺติทุติยกมฺมวาจาย นิปฺผาเทตพฺพภาโว อฎฺฐกถายํ (วิ. สงฺค. อฎฺฐ. ๑๙๔) อาคโตฯ ภณฺฑาคารสฺส ปน ‘‘อิมํ ปน ภณฺฑาคารํ ขณฺฑสีมํ คนฺตฺวา ขณฺฑสีมาย นิสิเนฺนหิ สมฺมนฺนิตุํ น วฎฺฎติ, วิหารมเชฺฌเยว ‘สุณาตุ เม, ภเนฺต, สโงฺฆ, ยทิ สงฺฆสฺส ปตฺตกลฺลํ, สโงฺฆ อิตฺถนฺนามํ วิหารํ ภณฺฑาคารํ สมฺมเนฺนยฺยา’ติอาทินา นเยน กมฺมวาจาย วา อปโลกเนน วา สมฺมนฺนิตพฺพ’’นฺติ อฎฺฐกถายํ (วิ. สงฺค. อฎฺฐ. ๑๙๗) อุปจารสีมายเมว ญตฺติทุติยกมฺมวาจาย สมฺมนฺนิตพฺพภาโว อาคโตติฯ</p>


<p>เต เอวํ วตฺตพฺพา – สเจปิ อฎฺฐกถายํ อาคตํ ‘‘อโนฺตวิหาเร’’ติ ปาโฐ ‘‘วิหารมเชฺฌ’’ติ ปาโฐ จ อุปจารสีมํ สนฺธาย วุโตฺตติ มญฺญมานา ตุเมฺห อายสฺมโนฺต เอวํ อวจุตฺถ, เต ปน ปาฐา อุปจารสีมํ สนฺธาย อฎฺฐกถาจริเยหิ น วุตฺตา, อถ โข อวิปฺปวาสสีมาสงฺขาตํ มหาสีมํ สนฺธาย วุตฺตาฯ กถํ วิญฺญายตีติ เจ? ขณฺฑสีมาย วกฺขมานตฺตาฯ ขณฺฑสีมาย หิ มหาสีมา เอว ปฎิโยคี โหติฯ อุปจารสีมาติ อยมโตฺถ กถํ  ชานิตโพฺพติ เจ? ‘‘อิมํ ปน สมานสํวาสกสีมํ สมฺมนฺนเนฺตหิ ปพฺพชฺชูปสมฺปทาทีนํ สงฺฆกมฺมานํ สุขกรณตฺถํ ปฐมํ ขณฺฑสีมา สมฺมนฺนิตพฺพา…เป.… เอวํ พทฺธาสุ ปน สีมาสุ ขณฺฑสีมาย ฐิตา ภิกฺขู มหาสีมาย กมฺมํ กโรนฺตานํ น โกเปนฺติ , มหาสีมาย วา ฐิตา ขณฺฑสีมาย กมฺมํ กโรนฺตานํฯ สีมนฺตริกาย ปน ฐิตา อุภินฺนมฺปิ น โกเปนฺตี’’ติ วุตฺตอฎฺฐกถาปาฐวเสน (มหาว. อฎฺฐ. ๑๓๘) ชานิตโพฺพติฯ อถ วา เตหิ อายสฺมเนฺตหิ อาภตภณฺฑาคารสมฺมุติปาฐวเสนปิ อยมโตฺถ วิญฺญายติฯ กถํ? จีวรปฎิคฺคาหกาทิปุคฺคลสมฺมุติโย ปน อโนฺตวิหาเร สพฺพสงฺฆมเชฺฌปิ ขณฺฑสีมายมฺปิ สมฺมนฺนิตุํ วฎฺฎติ, ภณฺฑาคารสงฺขาตวิหารสมฺมุติ ปน วิหารมเชฺฌเยวาติ อฎฺฐกถายํ วุตฺตํ, ตตฺถ วิเสสการณํ ปริเยสิตพฺพํฯ</p>


<p>ตเตฺรวํ วิเสสการณํ ปญฺญายติ – ‘‘อญฺญิสฺสา สีมาย วตฺถุ อญฺญิสฺสา กมฺมวาจา’’ติ วตฺตพฺพโทสปริหารตฺถํ วุตฺตํฯ ปุคฺคลสมฺมุติโย หิ ปุคฺคลสฺส วตฺถุตฺตา ยทิ มหาสีมภูเต อโนฺตวิหาเร กตฺตุกามา โหนฺติ, สพฺพสงฺฆมเชฺฌ ตํ วตฺถุภูตํ ปุคฺคลํ หตฺถปาเส กตฺวา กเรยฺยุํฯ ยทิ ขณฺฑสีมาย กตฺตุกามา, ตํ วตฺถุภูตํ ปุคฺคลํ ขณฺฑสีมํ อาเนตฺวา ตตฺถ สนฺนิปติตกมฺมปฺปตฺตสงฺฆสฺส หตฺถปาเส กตฺวา กเรยฺยุํฯ อุภยถาปิ ยถาวุตฺตโทโส นตฺถิ, ภณฺฑาคารสมฺมุติ ปน ภณฺฑาคารสฺส วิหารตฺตา ขณฺฑสีมํ อาเนตุํ น สกฺกา, ตสฺมา ยทิ ตํ สมฺมุติํ ขณฺฑสีมายํ ฐตฺวา กเรยฺยุํ, วตฺถุ มหาสีมายํ โหติ, กมฺมวาจา ขณฺฑสีมายนฺติ ยถาวุตฺตโทโส โหติ, ตสฺมิญฺจ โทเส สติ วตฺถุวิปนฺนตฺตา กมฺมํ วิปชฺชติ, ตสฺมา มหาสีมภูตวิหารมเชฺฌเยว สา สมฺมุติ กาตพฺพาติ อฎฺฐกถาจริยานํ มติ, น อุปจารสีมาย ญตฺติทุติยกมฺมํ กาตพฺพนฺติฯ</p>


<p>อถาปิ เอวํ วเทยฺยุํ ‘‘วิหารสเทฺทน อวิปฺปวาสสีมภูตา มหาสีมาว วุตฺตา, น อุปจารสีมา’’ติ อิทํ วจนํ กถํ ปเจฺจตพฺพนฺติ? อิมินาเยว อฎฺฐกถาวจเนนฯ ยทิ หิ อุปจารสีมา  วุตฺตา ภเวยฺย, อุปจารสีมา นาม พทฺธสีมํ อวตฺถริตฺวาปิ ปวตฺตา อาวาเสสุ วา ภิกฺขูสุ วา วฑฺฒเนฺตสุ อนิยมวเสน วฑฺฒติ, ตสฺมา ขณฺฑสีมํ อวตฺถริตฺวา ปวตฺตนโต วิหาเรน สห ขณฺฑสีมา เอกสีมาเยว โหติ, เอวํ สติ วิหาเร ฐิตํ ภณฺฑาคารํ ขณฺฑสีมาย ฐตฺวา สมฺมนฺนิตุํ สกฺกา ภเวยฺย, น ปน สกฺกา ‘‘ขณฺฑสีมาย นิสิเนฺนหิ สมฺมนฺนิตุํ น วฎฺฎตี’’ติ อฎฺฐกถายํ (มหาว. อฎฺฐ. ๓๔๓) ปฎิสิทฺธตฺตาฯ เตน ญายติ ‘‘อิมสฺมิํ  ฐาเน วิหารสเทฺทน อวิปฺปวาสสีมภูตา มหาสีมา วุตฺตา, น อุปจารสีมา’’ติฯ อุปจารสีมาย อนิยมวเสน วฑฺฒนภาโว กถํ ชานิตโพฺพติ? ‘‘อุปจารสีมา ปริกฺขิตฺตสฺส วิหารสฺส ปริเกฺขเปน, อปริกฺขิตฺตสฺส ปริเกฺขปารหฎฺฐาเนน ปริจฺฉินฺนา โหติฯ อปิจ ภิกฺขูนํ ธุวสนฺนิปาตฎฺฐานโต วา ปริยเนฺต ฐิตโภชนสาลโต วา นิพทฺธวสนกอาวาสโต วา ถามมชฺฌิมสฺส ปุริสสฺส ทฺวินฺนํ เลฑฺฑุปาตานํ อโนฺต อุปจารสีมา เวทิตพฺพา, สา ปน อาวาเสสุ วฑฺฒเนฺตสุ วฑฺฒติ, ปริหายเนฺตสุ ปริหายติฯ มหาปจฺจริยํ ปน ‘ภิกฺขูสุปิ วฑฺฒเนฺตสุ วฑฺฒตี’ติ วุตฺตํ, ตสฺมา สเจ วิหาเร สนฺนิปติตภิกฺขูหิ สทฺธิํ เอกาพทฺธา หุตฺวา โยชนสตมฺปิ ปูเรตฺวา นิสีทนฺติ, โยชนสตมฺปิ อุปจารสีมาว โหติ, สเพฺพสํ ลาโภ ปาปุณาตี’’ติ อฎฺฐกถายํ (มหาว. อฎฺฐ. ๓๗๙) วจนโตติฯ</p>


<p>ยทิ เอวํ อุปจารสีมาย กถินตฺถตภาโว กสฺมา วุโตฺตติ? กถินตฺถรณํ นาม น สงฺฆกมฺมํ, ปุคฺคลกมฺมเมว โหติ, ตสฺมา วสฺสูปนายิกเขตฺตภูตาย อุปจารสีมาย กาตพฺพา โหติฯ ญตฺติกมฺมวาจา ปน สงฺฆกมฺมภูตา, ตสฺมา อุปจารสีมาย กาตุํ น วฎฺฎติ, สุวิโสธิตปริสาย พทฺธาพทฺธสีมายเมว วฎฺฎตีติ ทฎฺฐพฺพํฯ นนุ จ โภ ‘‘กถินํ อตฺถริตุํ เก ลภนฺติ, เก น ลภนฺติ? คณนวเสน  ตาว ปจฺฉิมโกฎิยา ปญฺจ ชนา ลภนฺติ, อุทฺธํ สตสหสฺสมฺปิ, ปญฺจนฺนํ เหฎฺฐา น ลภนฺตี’’ติ อฎฺฐกถายํ วุตฺตํ, อถ กสฺมา ‘‘กถินตฺถรณํ นาม น สงฺฆกมฺมํ, ปุคฺคลกมฺมเมว โหตี’’ติ วุตฺตนฺติ? ‘‘น สโงฺฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรตี’’ติ ปริวาเร (ปริ. ๔๑๔) วุตฺตตฺตา จ อปโลกนกมฺมาทีนํ จตุนฺนํ สงฺฆกมฺมานํ ฐาเนสุ อปวิฎฺฐตฺตา จฯ อฎฺฐกถายํ ปน กถินตฺถารสฺส อุปจารภูตํ กถินทานกมฺมวาจาภณนกาลํ สนฺธาย วุตฺตํฯ ตสฺมิญฺหิ กาเล กถินทายกา จตฺตาโร, ปฎิคฺคาหโก เอโกติ ปจฺฉิมโกฎิยา ปญฺจ โหนฺติ, ตโต เหฎฺฐา น ลภตีติฯ ญตฺติกมฺมวาจาย สงฺฆกมฺมภาโว กถํ ชานิตโพฺพติ? ‘‘จตุนฺนํ สงฺฆกมฺมานํ ญตฺติทุติยกมฺมสฺส นวสุ ฐาเนสุ กถินทาน’’นฺติ อาคตตฺตา, ‘‘สุณาตุ เม, ภเนฺต, สโงฺฆ, อิทํ สงฺฆสฺส กถินทุสฺสํ อุปฺปนฺน’’นฺติอาทินา วุตฺตตฺตา จาติฯ</p>


<p>อปเร ปน อาจริยา ‘‘ภาสนฺตเรสุ ญตฺตีติ วุตฺตา กถินทานกมฺมวาจา อตฺถารกิริยาย ปวิสติ, อตฺถารกิริยา จ อุปจารสีมายํ กาตพฺพา, ตสฺมา กถินทานกมฺมวาจาปิ อุปจารสีมายํ กาตพฺพาเยวา’’ติ วทนฺติ, เตสํ อยมธิปฺปาโย – มหาวคฺคปาฬิยํ  (มหาว. ๓๐๖) ‘‘เอวญฺจ ปน, ภิกฺขเว, กถินํ อตฺถริตพฺพ’’นฺติ อารภิตฺวา ‘‘พฺยเตฺตน ภิกฺขุนา ปฎิพเลน สโงฺฆ ญาเปตโพฺพ…เป.… เอวํ โข, ภิกฺขเว, อตฺถตํ โหติ กถิน’’นฺติ กถินทานญตฺติกมฺมวาจาโต ปฎฺฐาย ยาว อนุโมทนา ปาโฐ อาคโต, ปริวารปาฬิยญฺจ (ปริ. ๔๑๒) ‘‘กถินตฺถาโร ชานิตโพฺพ’’ติ อุเทฺทสสฺส นิเทฺทเส ‘‘สเจ สงฺฆสฺส กถินทุสฺสํ อุปฺปนฺนํ โหติ, สเงฺฆน กถํ ปฎิปชฺชิตพฺพํ, อตฺถารเกน กถํ ปฎิปชฺชิตพฺพํ, อนุโมทเกน กถํ ปฎิปชฺชิตพฺพ’’นฺติ ปุจฺฉํ นีหริตฺวา ‘‘สเงฺฆน ญตฺติทุติเยน  กเมฺมน กถินตฺถารกสฺส ภิกฺขุโน ทาตพฺพํ…เป.… อนุโมทามา’’ติ ญตฺติโต ปฎฺฐาย ยาว อนุโมทนา ปาโฐ อาคโต, ตสฺมา ญตฺติโต ปฎฺฐาย ยาว อนุโมทนา สโพฺพ วิธิ กถินตฺถารกิริยายํ ปวิสติ, ตโต กถินตฺถารกิริยาย อุปจารสีมายํ กตฺตพฺพาย สติ ญตฺติสงฺขาตกถินทานกมฺมวาจาปิ อุปจารสีมายํ กตฺตพฺพาเยวาติฯ</p>


<p>ตเตฺรวํ วิจารณา กาตพฺพา – อตฺถารกิริยาย วิสุํ อนาคตาย สติ ‘‘สโพฺพ วิธิ อตฺถารกิริยายํ ปวิสตี’’ติ วตฺตพฺพํ ภเวยฺย, อถ จ ปน มหาวคฺคปาฬิยญฺจ ปริวารปาฬิยญฺจ อตฺถารกิริยา วิสุํ อาคตาเยว, ตสฺมา ญตฺติสงฺขาตา กถินทานกมฺมวาจา อตฺถารกิริยายํ น ปวิสติ, เกวลํ อตฺถารกิริยาย อุปจารภูตตฺตา ปน ตโต ปฎฺฐาย อนุกฺกเมน วุตฺตํฯ ยถา ‘‘อนุชานามิ, ภิกฺขเว, สีมํ สมฺมนฺนิตุ’’นฺติ สีมาสมฺมุติํ อนุชานิตฺวา ‘‘เอวญฺจ ปน, ภิกฺขเว, สมฺมนฺนิตพฺพา’’ติ สีมาสมฺมุติวิธิํ ทเสฺสโนฺต ‘‘ปฐมํ นิมิตฺตา กิเตฺตตพฺพา…เป.… เอวเมตํ ธารยามี’’ติ นิมิตฺตกิตฺตเนน สห สีมาสมฺมุติกมฺมวาจา เทสิตา, ตตฺถ นิมิตฺตกิตฺตนํ สีมาสมฺมุติกมฺมํ น โหติ, กมฺมวาจาเยว สีมาสมฺมุติกมฺมํ โหติ, ตถาปิ สีมาสมฺมุติกมฺมวาจาย อุปจารภาวโต สห นิมิตฺตกิตฺตเนน สีมาสมฺมุติกมฺมวาจา เทสิตาฯ ยถา จ อุปสมฺปทากมฺมวิธิํ เทเสโนฺต ‘‘ปฐมํ อุปชฺฌํ คาหาเปตโพฺพ…เป.… เอวเมตํ ธารยามี’’ติ อุปชฺฌายคาหาปนาทินา สห อุปสมฺปทากมฺมํ เทสิตํ, ตตฺถ อุปชฺฌายคาหาปนาทิ อุปสมฺปทากมฺมํ น โหติ, ญตฺติจตุตฺถกมฺมวาจาเยว อุปสมฺปทากมฺมํ โหติ, ตถาปิ อุปสมฺปทากมฺมสฺส สมีเป ภูตตฺตา อุปชฺฌายคาหาปนาทินา สห ญตฺติจตุตฺถกมฺมวาจา เทสิตา, เอวเมตฺถ กถินทานกมฺมวาจา อตฺถารกิริยา น โหติ, ตถาปิ  อตฺถารกิริยาย อุปจารภูตตฺตา กถินทานญตฺติทุติยกมฺมวาจาย สห กถินตฺถารกิริยา เทสิตา, ตสฺมา กถินทานกมฺมวาจา อตฺถารกิริยายํ น ปวิสตีติ ทฎฺฐพฺพํฯ</p>


<p>อถ  วา ญตฺติทุติยกมฺมวาจา จ อตฺถาโร จาติ อิเม เทฺว ธมฺมา อตุลฺยกิริยา อตุลฺยกตฺตาโร อตุลฺยกมฺมา อตุลฺยกาลา จ โหนฺติ, เตน วิญฺญายติ ‘‘ภาสนฺตเรสุ ญตฺตีติ วุตฺตา ญตฺติทุติยกมฺมวาจา อตฺถารกิริยายํ น ปวิสตี’’ติฯ ตตฺถ กถํ อตุลฺยกิริยา โหนฺติ? กมฺมวาจา ทานกิริยา โหติ, อตฺถาโร ปนฺนรสธมฺมานํ การณภูตา อตฺถารกิริยา, เอวํ อตุลฺยกิริยาฯ กถํ อตุลฺยกตฺตาโรติ? กมฺมวาจาย กตฺตา สโงฺฆ โหติ, อตฺถารสฺส กตฺตา ปุคฺคโล, เอวํ อตุลฺยกตฺตาโร โหนฺติฯ กถํ อตุลฺยกมฺมา โหนฺติ? กมฺมวาจาย กมฺมํ กถินทุสฺสํ โหติ, อตฺถารสฺส กมฺมํ กถินสงฺขาตา สมูหปญฺญตฺติ, เอวํ อตุลฺยกมฺมา โหนฺติฯ กถํ อตุลฺยกาลา โหนฺติ? กถินทานกมฺมวาจา ปุพฺพกรณปจฺจุทฺธารอธิฎฺฐานานํ ปุเพฺพ โหติ, อตฺถาโร เตสํ ปจฺฉา, เอวํ อตุลฺยกาลา โหนฺตีติฯ อถ วา อตฺถาโร ‘‘อิมาย สงฺฆาฎิยา กถินํ อตฺถรามี’’ติอาทินา วจีเภทสงฺขาเตน เอเกน ธเมฺมน สงฺคหิโต, น ญตฺติอนุสฺสาวนาทินา อเนเกหิ ธเมฺมหิ สงฺคหิโตฯ วุตฺตเญฺหตํ ปริวาเร (ปริ. ๔๐๘) ‘‘อตฺถาโร เอเกน ธเมฺมน สงฺคหิโต วจีเภเทนา’’ติฯ อิมินาปิ การเณน ชานิตพฺพํ ‘‘น ญตฺติ อตฺถาเร ปวิฎฺฐา’’ติฯ</p>


<p>อเญฺญ ปน อาจริยา เอวํ วทนฺติ – ‘‘กถินตฺถารํ เก ลภนฺติ, เก น ลภนฺตีติ? คณนวเสน ตาว ปจฺฉิมโกฎิยา ปญฺจ ชนา ลภนฺติ, อุทฺธํ สตสหสฺสมฺปิ, ปญฺจนฺนํ เหฎฺฐา น ลภนฺตี’’ติ อฎฺฐกถายํ (มหาว. อฎฺฐ. ๓๐๖) อาคตตฺตา ‘‘เหฎฺฐิมนฺตโต  ปญฺจ ภิกฺขู กถินตฺถารํ ลภนฺติ, ตโต อปฺปกตรา น ลภนฺตี’’ติ วิญฺญายติฯ ติ ปจฺฉิมโกฎิยา จตฺตาโร กถินทุสฺสสฺส ทายกา, เอโก ปฎิคฺคาหโกติ ปญฺจนฺนํ ชนานํ วฎฺฎตี’’ติ กงฺขาวิตรณีฎีกายํ (กงฺขา. อภิ. ฎี. กถินสิกฺขาปทวณฺณนา) อาคตตฺตา ตสฺมิํ วาเกฺย ‘‘วฎฺฎตี’’ติ กิริยาย กตฺตา ‘‘โส กถินตฺถาโร’’ติ วุจฺจติ, ตสฺมา อตฺถาโรติ อิมินา ‘‘อิมาย สงฺฆาฎิยา กถินํ อตฺถรามี’’ติ วุตฺตอตฺถรณกิริยา น อธิเปฺปตา, จตูหิ ภิกฺขูหิ อตฺถารกสฺส ภิกฺขุโน ญตฺติยา ทานํ อธิเปฺปตนฺติ วิญฺญายติฯ ‘‘กถินตฺถารํ เก ลภนฺติ…เป.… อุทฺธํ สตสหสฺสนฺติ อิทํ อตฺถารกสฺส ภิกฺขุโน สงฺฆสฺส กถินทุสฺสทานกมฺมํ สนฺธาย วุตฺต’’นฺติ วินยวินิจฺฉยฎีกายํ วุตฺตํฯ ตสฺมิมฺปิ ปาเฐ ญตฺติยา ทินฺนํเยว สนฺธาย ‘‘ปญฺจ ชนา อตฺถารํ ลภนฺตี’’ติ อิทํ วจนํ อฎฺฐกถาจริเยหิ วุตฺตํ, ‘‘อิมาย สงฺฆาฎิยา กถินํ อตฺถรามี’’ติอาทิ ปุคฺคลสฺส อตฺถรณํ สนฺธาย น วุตฺตนฺติ ฎีกาจริยสฺส อธิปฺปาโยฯ เอวํ กงฺขาวิตรณีฎีกา-วินยวินิจฺฉยฎีกาการเกหิ อาจริเยหิ ‘‘ญตฺติทุติยกมฺมํ อตฺถาโร นามา’’ติ  วินิจฺฉิตตฺตา อุปจารสีมายํ กถินทานญตฺติกมฺมวาจากรณํ ยุตฺตนฺติ วิญฺญายตีติ วทนฺติฯ</p>


<p>ตเตฺรวํ วิจารณา กาตพฺพา – ‘‘ญตฺติทุติยกมฺมํเยว อตฺถาโร นามา’’ติ ฎีกาจริยา น วเทยฺยุํฯ วเทยฺยุํ เจ, อฎฺฐกถาย วิรุโทฺธ สิยาฯ กถํ วิรุโทฺธติ เจ? ‘‘ฉินฺนวสฺสา วา ปจฺฉิมิกาย อุปคตา วา น ลภนฺติ, อญฺญสฺมิํ วิหาเร วุตฺถวสฺสาปิ น ลภนฺตีติ มหาปจฺจริยํ วุตฺต’’นฺติ อฎฺฐกถายํ (มหาว. อฎฺฐ. ๓๐๖) อาคตตฺตา ‘‘เต ฉินฺนวสฺสาทโย กถินตฺถารํ น ลภนฺตี’’ติ วิญฺญายติฯ ยทิ ญตฺติทุติยกมฺมํ อตฺถาโร นาม สิยา, เอวํ สติ เต ภิกฺขู ญตฺติทุติยกเมฺมปิ คณปูรกภาเวน อปฺปวิฎฺฐา สิยุํฯ อถ จ ปน ‘‘ปุริมิกาย  อุปคตานํ ปน สเพฺพ คณปูรกา โหนฺตี’’ติ อฎฺฐกถาย (มหาว. อฎฺฐ. ๓๐๖) วุตฺตตฺตา เต ญตฺติทุติยกเมฺม ปวิฎฺฐาว โหนฺติ, ตสฺมา อฎฺฐกถาจริโย ปญฺจานิสํสเหตุภูตํ ‘‘อิมาย สงฺฆาฎิยา กถินํ อตฺถรามี’’ติอาทิกํ วจีเภทํเยว ‘‘อตฺถาโร’’ติ วทติ, น ญตฺติทุติยกมฺมํ, ตสฺมา เต ฉินฺนวสฺสาทโย ปญฺจานิสํสเหตุภูตํ กถินตฺถารํ น ลภนฺติ, ญตฺติทุติยกเมฺม ปน จตุวคฺคสงฺฆปูรกภาวํ ลภนฺตีติ วิญฺญายติฯ ปุนปิ วุตฺตํ อฎฺฐกถายํ ‘‘สเจ ปุริมิกาย อุปคตา จตฺตาโร วา โหนฺติ ตโย วา เทฺว วา เอโก วา, อิตเร คณปูรเก กตฺวา กถินํ อตฺถริตพฺพ’’นฺติฯ เอวํ อลพฺภมานกถินตฺถาเรเยว ฉินฺนวสฺสาทโย คณปูรเก กตฺวา ญตฺติทุติยกมฺมวาจาย กถินทุสฺสํ ทาเปตฺวา ปุริมิกาย อุปคเตหิ กถินสฺส อตฺถริตพฺพภาวโต ‘‘ญตฺติทุติยกมฺมํเยว อตฺถาโร นามาติ ฎีกาจริยา น วเทยฺยุ’’นฺติ อวจิมฺหาติฯ</p>


<p>นนุ จ โภ อิมสฺมิมฺปิ อฎฺฐกถาวจเน ‘‘อิตเร คณปูรเก กตฺวา กถินํ อตฺถริตพฺพ’’นฺติ วจเนน จตุวคฺคสเงฺฆน กตฺตพฺพํ ญตฺติทุติยกมฺมํเยว ‘‘อตฺถาโร’’ติ วุตฺตนฺติ? น, ปุพฺพาปรวิโรธโตฯ ปุเพฺพ หิ ฉินฺนวสฺสาทีนํ กถินํ อตฺถริตุํ อลพฺภมานภาโว วุโตฺต, อิธ ‘‘ญตฺติทุติยกมฺมํ อตฺถาโร’’ติ วุเตฺต เตสมฺปิ ลพฺภมานภาโว วุโตฺต ภเวยฺย, น อฎฺฐกถาจริยา ปุพฺพาปรวิรุทฺธํ กเถยฺยุํ, ตสฺมา ‘‘กตฺวา’’ติ ปทํ ‘‘อตฺถริตพฺพ’’นฺติ ปเทน สมฺพชฺฌเนฺตน สมานกาลวิเสสนํ อกตฺวา ปุพฺพกาลวิเสสนเมว กตฺวา สมฺพนฺธิตพฺพํ, เอวํ สติ ปุพฺพวจเนนาปรวจนํ คโงฺคทเกน ยมุโนทกํ วิย สํสนฺทติ, ปจฺฉาปิ จ ‘‘กมฺมวาจํ สาเวตฺวา กถินํ อตฺถราเปตฺวา ทานญฺจ ภุญฺชิตฺวา คมิสฺสนฺตี’’ติ วิสุํ กมฺมวาจาสาวนํ วิสุํ กถินตฺถรณํ  ปุพฺพาปรานุกฺกมโต วุตฺตํ , ตสฺมา ญตฺติทุติยกมฺมํ อตฺถาโร นาม น โหติ, เกวลํ อตฺถารสฺส การณเมว อุปจารเมว โหตีติ ทฎฺฐพฺพํฯ กิญฺจ ภิโยฺย – ‘‘น สโงฺฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรตี’’ติ ปริวารวจเนน (ปริ. ๔๑๔) อยมโตฺถ ชานิตโพฺพติฯ</p>


<p>ยทิ เอวํ กงฺขาวิตรณีฎีกา-วินยวินิจฺฉยฎีกาสุ อาคตปาฐานํ อธิปฺปาโย กถํ ภาสิตโพฺพ ภเวยฺยฯ นนุ กงฺขาวิตรณีฎีกายํ ‘‘วฎฺฎตี’’ติ อิมิสฺสา กิริยาย กตฺตา ‘‘โส กถินตฺถาโร’’ติ วุโตฺต, วินยวินิจฺฉยฎีกายญฺจ ‘‘กถินทุสฺสทานกมฺม’’นฺติ ปทํ ‘‘สนฺธายา’’ติ กิริยาย กมฺมํ, กถินตฺถาโร…เป.… อิทํ ‘‘วุตฺต’’นฺติ กิริยาย กมฺมํ โหติฯ เอวํ ฎีกาสุ นีตตฺถโต อาคตปาเฐสุ สเนฺตสุ ‘‘ญตฺติทุติยกมฺมํเยว อตฺถาโร นามาติ ฎีกาจริยา น วเทยฺยุ’’นฺติ น วตฺตพฺพนฺติ? เยนากาเรน อฎฺฐกถาวจเนน ฎีกาวจนญฺจ ปุพฺพาปรอฎฺฐกถาวจนญฺจ อวิรุทฺธํ ภเวยฺย, เตนากาเรน ฎีกาปาฐานํ อธิปฺปาโย คเหตโพฺพฯ กถํ? กงฺขาวิตรณีอฎฺฐกถายํ (กงฺขา. อฎฺฐ. กถินสิกฺขาปทวณฺณนา) ‘‘โส สพฺพนฺติเมน ปริเจฺฉเทน ปญฺจนฺนํ ชนานํ วฎฺฎตี’’ติ อาคโต, ตสฺมิํ อฎฺฐกถาวจเน โจทเกน โจเทตพฺพสฺส อตฺถิตาย ตํ ปริหริตุํ ติ ปจฺฉิมโกฎิยา จตฺตาโร กถินทุสฺสสฺส ทายกา, เอโก ปฎิคฺคาหโกติ ปญฺจนฺนํ ชนานํ วฎฺฎตี’’ติ ปาโฐ ฎีกาจริเยน วุโตฺต, กถํ โจเทตพฺพํ อตฺถีติ? โภ อฎฺฐกถาจริย ‘‘โส สพฺพนฺติเมน ปริเจฺฉเทน ปญฺจนฺนํ ชนานํ วฎฺฎตี’’ติ วุโตฺต, เอวํ สติ ปญฺจนฺนํ กถินตฺถารกานํ เอว โส กถินตฺถาโร วฎฺฎติ, น เอกทฺวิติจตุปุคฺคลานนฺติ อโตฺถ อาปชฺชติ, เอวํ สติ ‘‘น สโงฺฆ กถินํ อตฺถรติ, น คโณ กถินํ อตฺถรติ, ปุคฺคโล กถินํ อตฺถรตี’’ติ อาคตปาฬิยา วิรุชฺฌนโต อาคมวิโรโธ  อาปชฺชติ, ตํ โจทนํ ปริหรโนฺต ติ ปจฺฉิมโกฎิยา จตฺตาโร กถินทุสฺสสฺส ทายกา, เอโก ปฎิคฺคาหโกติ ปญฺจนฺนํ ชนานํ วฎฺฎตี’’ติ ปาโฐ ฎีกาจริเยน วุโตฺตฯ ตตฺถายมธิปฺปาโย – โภ โจทกาจริย อฎฺฐกถาจริเยน กถินตฺถารกาเล ปญฺจนฺนํ อตฺถารกานํ ภิกฺขูนํ วเสน ‘‘โส สพฺพนฺติเมน ปริเจฺฉเทน ปญฺจนฺนํ ชนานํ วฎฺฎตี’’ติ ปาโฐ น วุโตฺต, อถ โข สเงฺฆน อตฺถารกสฺส กถินทุสฺสทานกาเล ปจฺฉิมโกฎิยา จตฺตาโร กถินทุสฺสสฺส ทายกา, เอโก ปฎิคฺคาหโกติ ปญฺจนฺนํ ทายกปฎิคฺคาหกปุคฺคลานํ อตฺถิตาย โส ปจฺฉา กตฺตโพฺพ อตฺถาโร วฎฺฎติ, การณสมฺปตฺติยา ผลสมฺปตฺติ โหติ, ตสฺมา ตสฺมิํ อฎฺฐกถาวจเน อาคมวิโรโธ นาปชฺชตีติฯ</p>


<p>วินยวินิจฺฉยฎีกายมฺปิ  ‘‘กถินตฺถารํ เก ลภนฺติ, เก น ลภนฺตีติ? คณนวเสน ตาว ปจฺฉิมโกฎิยา ปญฺจ ชนา ลภนฺติ, อุทฺธํ สตสหสฺสมฺปิ, ปญฺจนฺนํ เหฎฺฐา น ลภนฺตี’’ติ อฎฺฐกถาวจเน ปเรหิ ปุจฺฉิตพฺพสฺส อตฺถิตาย ตํ ปุจฺฉํ วิสฺสเชฺชตุํ ‘‘อิทํ อตฺถารกสฺส ภิกฺขุโน สงฺฆสฺส กถินทุสฺสทานกมฺมํ สนฺธาย วุตฺต’’นฺติ ปาโฐ ฎีกาจริเยน วุโตฺตฯ กถํ ปุจฺฉิตพฺพนฺติ เจ? โภ อฎฺฐกถาจริย ‘‘เหฎฺฐิมโกฎิยา ปญฺจนฺนํ ชนานํ วฎฺฎตี’’ติ อิทํ วจนํ กิํ ปญฺจานิสํสสฺส การณภูตํ ‘‘อิมาย สงฺฆาฎิยา กถินํ อตฺถรามี’’ติอาทิอตฺถารกิริยํ สนฺธาย วุตฺตํ, อุทาหุ อตฺถารสฺส การณภูตํ กถินทุสฺสทานกมฺมนฺติฯ กถํ วิสฺสชฺชนาติ? โภ ภทฺรมุข ‘‘เหฎฺฐิมโกฎิยา ปญฺจนฺนํ ชนานํ วฎฺฎตี’’ติ อิทํ ปญฺจานิสํสสฺส การณภูตํ ‘‘อิมาย สงฺฆาฎิยา กถินํ อตฺถรามี’’ติอาทิกํ อตฺถารกิริยํ สนฺธาย อฎฺฐกถาจริเยน น วุตฺตํ, อถ โข อตฺถารสฺส การณภูตํ กถินทานกมฺมํ สนฺธาย วุตฺตนฺติ ฯ ตตฺรายมธิปฺปาโย – สเงฺฆน อตฺถารกสฺส ทินฺนทุเสฺสน เอว กถินตฺถาโร สมฺภวติ, น ฐิติกาย ลทฺธจีวเรน วา ปุคฺคลิกจีวเรน วา สมฺภวติ, ตญฺจ กถินทุสฺสทานกมฺมํ จตฺตาโร กถินทุสฺสทายกา, เอโก ปฎิคฺคาหโกติ ปญฺจสุ ภิกฺขูสุ วิชฺชมาเนสุเยว สมฺปชฺชติ, น ตโต อูเนสูติ ปจฺฉิมโกฎิยา ปญฺจนฺนํ วฎฺฎติ, การณสิทฺธิยา ผลสิทฺธิ โหติ, เตเนว จ การเณน ‘‘กถินทุสฺสทานกมฺมํ วุตฺต’’นฺติ มุขฺยวเสน อวตฺวา ‘‘สนฺธาย วุตฺต’’นฺติ อุปจารวเสนาหฯ เอวํ วุเตฺตเยว อฎฺฐกถาวจนสฺส ปุพฺพาปรวิโรโธ นตฺถิ, อฎฺฐกถาวจเนน จ ฎีกาวจนํ วิรุทฺธํ น โหตีติ ทฎฺฐพฺพํ, ‘‘อปโลกนาทิสงฺฆกมฺมกรณตฺถํ พทฺธสีมา ภควตา อนุญฺญาตา’’ติ อิมินา วินยลกฺขเณน จ สเมติฯ</p>


<p>‘‘อิมาย สงฺฆาฎิยา กถินํ อตฺถรามี’’ติอาทิกา ปน อตฺถารกิริยา อปโลกนาทีสุ จตูสุ สงฺฆกเมฺมสุ อปฺปวิฎฺฐา, อธิฎฺฐานาทโย วิย ปญฺจานิสํสลาภการณภูตา ปุคฺคลกิริยาว โหตีติ วสฺสูปนายิกเขตฺตภูตาย อโนฺตอุปจารสีมาย กาตพฺพา, ตสฺมา อโนฺตอุปจารสีมายํ พทฺธสีมาย อวิชฺชมานาย พหิอุปจารสีมายํ พทฺธสีมํ วา อุทกุเกฺขปสตฺตพฺภนฺตรลภมานฎฺฐานํ วา คนฺตฺวา ญตฺติทุติยกเมฺมน กถินทุสฺสํ ทาเปตฺวา ปุน วิหารํ อาคนฺตฺวา อโนฺตอุปจารสีมายเมว กถินตฺถรณํ ปุพฺพาจริเยหิ กตํ, ตํ สุกตเมว โหตีติ ทฎฺฐพฺพํฯ เอวํ อคฺคเหตฺวา สุทฺธอุปจารสีมายเมว ญตฺติทุติยกมฺมํ กาตพฺพนฺติ คยฺหมาเน สติ เตสํ อายสฺมนฺตานํ ทิฎฺฐานุคติํ อาปชฺชมานา สิสฺสานุสิสฺสา ธุววาสตฺถาย วิหารทานาทิอปโลกนกมฺมํ วา อุโปสถปวารณาทิญตฺติกมฺมํ วา สีมาสมฺมนฺนนาทิญตฺติทุติยกมฺมํ  วา อุปสมฺปทาทิญตฺติจตุตฺถกมฺมํ วา อุปจารสีมายเมว กเรยฺยุํ, เอวํ กโรนฺตา ภควโต  สาสเน มหนฺตํ ชฎํ มหนฺตํ คุมฺพํ มหนฺตํ วิสมํ กเรยฺยุํ, ตสฺมา ตมกรณตฺถํ ยุตฺติโต จ อาคมโต จ อเนกานิ การณานิ อาหริตฺวา กถยิมฺหาติฯ</p>


<p>
สาสเน คารวํ กตฺวา, สทฺธมฺมสฺสานุโลมโต;  
  
มยา กตํ วินิจฺฉยํ, สมฺมา จิเนฺตนฺตุ สาธโวฯ  
</p>
  
<p>
ปุนปฺปุนํ วิจิเนฺตตฺวา, ยุตฺตํ เจ โหติ คณฺหนฺตุ;  
  
โน เจ ยุตฺตํ มา คณฺหนฺตุ, สมฺมาสมฺพุทฺธสาวกาติฯ  
</p>
  
<p>อิโต ปรานิปิ การณสาธกานิ อาหรนฺติ อาจริยา, เตสํ ปฎิวจเนน อติวิตฺถาโร ภวิสฺสติ, อุปจารสีมาย จตุนฺนํ สงฺฆกมฺมานํ กตฎฺฐานภาโว ปุเพฺพ วุโตฺตว, ตสฺมา ตํ วจนํ มนสิ กตฺวา สํสยํ อกตฺวา ธาเรตโพฺพติฯ</p>


<p>ติ กิํ เอตฺตเกน วจีเภเทน กถินํ อตฺถตํ โหติ, อุทาหุ อโญฺญ โกจิ กายวิกาโร กาตโพฺพ? น กาตโพฺพฯ เอตฺตเกเนว หิ วจีเภเทน อตฺถตํ โหติ, กถินํฯ วุตฺตเญฺหตํ ปริวาเร (ปริ. ๔๐๘) ‘‘อตฺถาโร เอเกน ธเมฺมน สงฺคหิโต วจีเภเทนา’’ติฯ</p>


<p>เอวํ กถินตฺถารํ ทเสฺสตฺวา อนุโมทาปนอนุโมทเน ทเสฺสโนฺต ติอาทิมาหฯ ตตฺถ เยน ภิกฺขุนา ‘‘อิมาย สงฺฆาฎิยา กถินํ อตฺถรามี’’ติอาทินา วจีเภเทน กถินํ อตฺถตํ, เตน ‘‘กถินสฺส อตฺถารา ปนฺนรส ธมฺมา ชายนฺตี’’ติ ปริวาเร (ปริ. ๔๐๓) อาคตตฺตา กถินตฺถาเรน สเหว ปญฺจ อานิสํสา อาคตา, อถ กสฺมา สงฺฆํ อนุโมทาเปตีติ? กิญฺจาปิ อตฺถารกสฺส ภิกฺขุโน ปญฺจ อานิสํสา อาคตา, สงฺฆสฺส ปน อนาคตา, ตสฺมา สงฺฆสฺส จ อาคมนตฺถํ สงฺฆํ อนุโมทาเปติ, สโงฺฆ  จ อนุโมทนํ กโรติ, เอวํ กเต อุภินฺนมฺปิ อานิสํสา อาคตา โหนฺติฯ วุตฺตเญฺหตํ ปริวาเร (ปริ. ๔๐๓) ‘‘ทฺวินฺนํ ปุคฺคลานํ อตฺถตํ โหติ กถินํ อตฺถารกสฺส จ อนุโมทกสฺส จา’’ติฯ เอตฺถ จ กถินตฺถารกภิกฺขุโต วุฑฺฒตโร ภิกฺขุ ตสฺมิํ  สเงฺฆ อตฺถิ, อิธ วุตฺตนเยน อตฺถารเกน ‘‘ภเนฺต’’ติ วตฺตพฺพํ, อนุโมทเกน ‘‘อาวุโส’’ติฯ ยทิ ปน กถินตฺถารโก ภิกฺขุ สเพฺพสํ วุฑฺฒตโร โหติ, เตน ‘‘อาวุโส’’ติ วตฺตพฺพํ, อิตเรหิ ‘‘ภเนฺต’’ติ, เอวํ เสสนยทฺวเยปิฯ เอวํ สเพฺพสํ อตฺถตํ โหติ กถินนฺติฯ อิเมสุ ปน สงฺฆปุคฺคเลสุ เย ตสฺมิํ วิหาเร ปุริมิกาย วสฺสํ อุปคนฺตฺวา ปฐมปวารณาย ปวาริตา, เตเยว อนุโมทิตุํ ลภนฺติ, ฉินฺนวสฺสา วา ปจฺฉิมิกาย อุปคตา วา อญฺญสฺมิํ วิหาเร วุตฺถวสฺสา วา น ลภนฺติ, อนนุโมทนฺตาปิ อานิสํสํ น ลภนฺติฯ</p>


<p>เอวํ กถินตฺถารํ ทเสฺสตฺวา อิทานิ จีวรวิภาคํ ทเสฺสตุํ ติอาทิมาหฯ ตตฺถ นฺติ อิมินา เอกํ อตฺถตจีวรเมว กถินจีวรํ นาม, ตโต อญฺญํ เตน สทฺธิํ อาภตํ สพฺพํ จีวรํ กถินานิสํสจีวรํ นามาติ ทเสฺสติฯ วกฺขติ หิ ‘‘อวเสสกถินานิสํเส พลววตฺถานี’’ติอาทิฯ เตน ญายติ ‘‘วตฺถเมว อิธ อานิสํโส นาม, น อโคฺฆ, กถินสาฎเกน สทฺธิํ อาภตานํ อญฺญสาฎกานํ พหุลวเสน อตฺถริตพฺพํ, น กถินสาฎกสฺส มหคฺฆวเสนา’’ติฯ  อตฺถตกถิโน ภิกฺขุเยว อิสฺสโรฯ กสฺมา? ทายเกหิ วิจาริตตฺตาฯ  กสฺมา? ทายเกหิ อวิจาริตตฺตา, มูลกถินสฺส จ สเงฺฆ ทินฺนตฺตาฯ ติ  ตสฺส ทินฺนวเตฺถหิ อวเสสกถินานิสํสวเตฺถฯ ติ อตฺถริตพฺพกถินสาฎกํเยว อหตํ วา อหตกปฺปํ วา ทาตุํ วฎฺฎติ, อานิสํสจีวรํ ปน ยถาสตฺติ ยถาพลํ ปุราณํ วา อภินวํ วา ทุพฺพลํ วา พลวํ วา ทาตุํ วฎฺฎติ, ตสฺมา เตสุ ทุพฺพลวเตฺถ ฐิติกาย ทิเนฺน ลทฺธภิกฺขุสฺส อุปการกํ น โหติ, ตสฺมา อุปการณโยคฺคานิ พลววตฺถานิ ทาตพฺพานีติ อธิปฺปาโยฯ ติ ยตฺตกา ภิกฺขู วสฺสาวาสิกจีวรํ ลภิํสุ, เต ฐเปตฺวา เตสํ เหฎฺฐโต ปฎฺฐาย ยถากฺกมํ ทาตพฺพานิฯ ติ ยตฺตกา ภิกฺขู ติสฺสํ กถินตฺถตสีมายํ สนฺติ, เตสุ เชฎฺฐกภิกฺขุโต ปฎฺฐาย ทาตพฺพานิฯ อาสนคฺคหณํ ปน ยถาวุฑฺฒํ นิสิเนฺน สนฺธาย กตํฯ เอเตน วสฺสาวาสิกกถินานิสํสานํ สมานคติกตํ ทีเปติฯ นฺติ กถินสาฎเกน สทฺธิํ อาภเตสุ มญฺจปีฐาทิกํ ครุภณฺฑํ น ภาเชตพฺพํ, สงฺฆิกวเสเนว ปริภุญฺชิตพฺพนฺติ อโตฺถฯ ตตฺถ ครุภณฺฑวินิจฺฉโย อนนฺตรกถายํ อาวิ ภวิสฺสติฯ</p>


<p>อิมสฺมิํ ปน ฐาเน วตฺตพฺพํ อตฺถิฯ กถํ? อิทานิ ภิกฺขู กถินานิสํสจีวรํ กุสปาตํ กตฺวา  วิภชนฺติ, ตํ ยุตฺตํ วิย น ทิสฺสตีติฯ กสฺมาติ เจ? ‘‘อวเสสกถินานิสํเส พลววตฺถานิ วสฺสาวาสิกฐิติกาย ทาตพฺพานิ, ฐิติกาย อภาเว เถราสนโต ปฎฺฐาย ทาตพฺพานี’’ติ วจนโตติฯ เอวํ สเนฺต กตฺถ กุสปาโต กาตโพฺพติ? ภณฺฑาคาเร ฐปิตจีวเรติฯ กถํ วิญฺญายตีติ เจ? ติ พหุ ราสิกตํ โหติ, ภณฺฑาคารํ น คณฺหาติฯ ติ อโนฺตอุปจารสีมายํ ฐิเตนฯ นฺติ กาลํ โฆสาเปตฺวา ปฎิปาฎิยา ภาเชตุํ…เป.… เอวํ ฐปิเตสุ จีวรปฎิวีเสสุ กุโส ปาเตตโพฺพ’’ติ อฎฺฐกถายํ  (มหาว. อฎฺฐ. ๓๔๓) วุตฺตตฺตา, ตสฺมา อิมิสฺสํ อฎฺฐกถายํ วุตฺตนเยเนว ภาเชตพฺพนฺติ อมฺหากํ ขนฺติฯ</p>


<p>เอกเจฺจ ปน ภิกฺขู เอเกกสฺส เอเกกสฺมิํ จีวเร อปฺปโหเนฺต จีวรํ ปริวเตฺตตฺวา อกปฺปิยวตฺถุํ คเหตฺวา ภาเชนฺติ, ตํ อติโอฬาริกเมวฯ อเญฺญปิ เอกจฺจานํ จีวรานํ มหคฺฆตาย เอกจฺจานํ อปฺปคฺฆตาย สมคฺฆํ กาตุํ น สกฺกาติ ตเถว กโรนฺติ, ตมฺปิ โอฬาริกเมวฯ ตตฺถ หิ อกปฺปิยวตฺถุนา ปริวตฺตเนปิ ตสฺส วิจารเณปิ ภาคคฺคหเณปิ อาปตฺติเยว โหติฯ เอเก ‘‘กถินํ นาม ทุพฺพิจารณีย’’นฺติ วตฺวา อตฺถรณํ น กโรนฺติ, ปุคฺคลิกวเสเนว ยถาชฺฌาสยํ วิจาเรนฺติ, ตํ ปน ยทิ ทายเกหิ ปุคฺคลเสฺสว ทินฺนํ, ปุคฺคเลน จ สงฺฆสฺส อปริจฺจชิตํ, เอวํ สติ อตฺตโน สนฺตกตฺตา ยุตฺตํ วิย ทิสฺสติฯ ยทิ ปน สงฺฆสฺส วา คณสฺส วา ทินฺนํ, ปุคฺคลสฺส ทิเนฺนปิ สงฺฆสฺส วา คณสฺส วา ปริจฺจชิตํ, เอวํ สเนฺต สงฺฆคณานํ สนฺตกตฺตา อยุตฺตํ ภเวยฺยฯ อปเร ปน กถินวเสน ปฎิคฺคหิเต วิจาเรตุํ ทุกฺกรนฺติ มญฺญมานา ‘‘น มยํ กถินวเสน ปฎิคฺคณฺหาม, วสฺสาวาสิกภาเวเนว ปฎิคฺคณฺหามา’’ติ วตฺวา ยถารุจิ วิจาเรนฺติ, ตมฺปิ อยุตฺตํฯ วสฺสาวาสิกมฺปิ หิ สงฺฆสฺส ทินฺนํ สงฺฆิกํ โหติเยว, ปุคฺคลสฺส ทินฺนํ ปุคฺคลิกํฯ กถํ วิญฺญายตีติ เจ? ‘‘สเจ ปน เตสํ เสนาสเน ปํสุกูลิโก วสติ, อาคตญฺจ ตํ ทิสฺวา ‘ตุมฺหากํ วสฺสาวาสิกํ เทมา’ติ วทนฺติ, เตน สงฺฆสฺส อาจิกฺขิตพฺพํฯ สเจ ตานิ กุลานิ สงฺฆสฺส ทาตุํ น อิจฺฉนฺติ, ‘ตุมฺหากํเยว เทมา’ติ วทนฺติ, สภาโค ภิกฺขุ ‘วตฺตํ กตฺวา คณฺหาหี’ติ วตฺตโพฺพ, ปํสุกูลิกสฺส ปเนตํ น วฎฺฎตี’’ติ อฎฺฐกถายํ (จูฬว. อฎฺฐ. ๓๑๘; วิ. สงฺค. อฎฺฐ. ๒๑๙) วุตฺตตฺตาฯ</p>


<p>วสฺสาวาสิกํ  ทุวิธํ สทฺธาเทยฺยตตฺรุปฺปาทวเสนฯ วุตฺตญฺหิ อฎฺฐกถายํ (จูฬว. อฎฺฐ. ๓๑๘) ‘‘อิติ  สทฺธาเทเยฺย ทายกมนุสฺสา ปุจฺฉิตพฺพา, ตตฺรุปฺปาเท ปน กปฺปิยการกา ปุจฺฉิตพฺพา’’ติฯ สทฺธาเทยฺยวสฺสาวาสิกมฺปิ สวิหาราวิหารวเสน ทุวิธํฯ วุตฺตเญฺหตํ อฎฺฐกถายํ (จูฬว. อฎฺฐ. ๓๑๘) ‘‘มหาปทุมเตฺถโร ปนาห น เอวํ กาตพฺพํฯ มนุสฺสา หิ อตฺตโน อาวาสปฎิชคฺคนตฺถาย ปจฺจยํ เทนฺติ, ตสฺมา อเญฺญหิ ภิกฺขูหิ ตตฺถ ปวิสิตพฺพ’’นฺติ, ‘‘เยสํ ปน เสนาสนํ นตฺถิ, เกวลํ ปจฺจยเมว เทนฺติ, เตสํ ปจฺจยํ อวสฺสาวาสิเก เสนาสเน คาเหตุํ วฎฺฎตี’’ติ จฯ ตตฺรุปฺปาทวสฺสาวาสิกํ นาม กปฺปิยการกานํ หเตฺถ กปฺปิยวตฺถุปอภุญฺชนตฺถาย ทินฺนวตฺถุโต นิพฺพตฺตํฯ วุตฺตมฺปิ เจตํ อฎฺฐกถายํ (จูฬว. อฎฺฐ. ๓๑๘) ‘‘กปฺปิยการกานญฺหิ หเตฺถ ‘กปฺปิยภณฺฑํ ปริภุญฺชถา’ติ ทินฺนวตฺถุโต ยํ ยํ กปฺปิยํ, ตํ สพฺพํ ปริภุญฺชิตุํ อนุญฺญาต’’นฺติฯ เอวํ วสฺสาวาสิกจีวรมฺปิ ปุเพฺพ เยภุเยฺยน สงฺฆเสฺสว เทนฺติ, ตสฺมา ‘‘กถินจีวรํ เทมา’’ติ วุเตฺต กถินจีวรภาเวน ปฎิคฺคเหตพฺพํ, ‘‘วสฺสาวาสิกํ เทมา’’ติ วุเตฺต วสฺสาวาสิกจีวรภาเวเนว ปฎิคฺคเหตพฺพํฯ กสฺมา? ‘‘ยถา ทายกา วทนฺติ, ตถา ปฎิปชฺชิตพฺพ’’นฺติ (จูฬว. อฎฺฐ. ๓๒๕) วจนโตฯ</p>


<p>กิญฺจิ อวตฺวา หเตฺถ วา ปาทมูเล วา ฐเปตฺวา คเต กิํ กาตพฺพนฺติ? ตตฺถ สเจ ‘‘อิทํ วตฺถุ เจติยสฺส วา สงฺฆสฺส วา ปรปุคฺคลสฺส วา อตฺถาย ปริณต’’นฺติ ชาเนยฺย, เตสํ อตฺถาย ปฎิคฺคเหตพฺพํฯ อถ ‘‘มมตฺถาย ปริณต’’นฺติ ชาเนยฺย, อตฺตโน อตฺถาย ปฎิคฺคเหตพฺพํฯ วุตฺตเญฺหตํ ปริวาเร (ปริ. ๓๒๙) ‘‘นว อธมฺมิกทานานี’’ติอาทิฯ อถ น กิญฺจิ ชาเนยฺย, อตฺตโน หเตฺถ วา ปาทมูเล วา กิญฺจิ อวตฺวา ฐปิตํ ตเสฺสว ปุคฺคลิกํ โหติฯ น หิ เจติยาทีนํ อตฺถาย ปริณตํ  กิญฺจิ อวตฺวา ภิกฺขุสฺส หเตฺถ วา ปาทมูเล วา ฐเปตีติฯ วุตฺตเญฺหตํ สมนฺตปาสาทิกายํ (มหาว. อฎฺฐ. ๓๗๙) ติ ‘อิมํ จีวรํ อิตฺถนฺนามสฺส ทมฺมี’ติ เอวํ ปรมฺมุขา วา ปาทมูเล ฐเปตฺวา ‘อิมํ, ภเนฺต, ตุมฺหากํ ทมฺมี’ติ เอวํ สมฺมุขา วา เทตี’’ติอาทิฯ</p>


<p>‘‘อิมิสฺสํ อฎฺฐกถายํ วุตฺตนเยเนว ภาเชตพฺพ’’นฺติ วุตฺตํ, กถํ ภาเชตพฺพนฺติ? ‘‘อวเสสกถินานิสํเส พลววตฺถานิ วสฺสาวาสิกฐิติกาย ทาตพฺพานี’’ติ วุตฺตตฺตา เย ภิกฺขู อิมสฺมิํ วเสฺส วสฺสาวาสิกํ น ลภิํสุ, เตสํ เหฎฺฐโต ปฎฺฐาย เอเกกํ จีวรํ วา สาฎกํ วา ทาตพฺพํฯ อถ จีวรานํ วา สาฎกานํ วา อวสิเฎฺฐสุ สเนฺตสุ ปุน เถราสนโต ปฎฺฐาย ทุติยภาโค ทาตโพฺพฯ ตโต จีวเรสุ วา สาฎเกสุ วา ขีเณสุ เย ลภนฺติ, เตสุ ปจฺฉิมสฺส  วสฺสาทีนิ สลฺลเกฺขตพฺพานิฯ น เกวลํ ตสฺมิํ กถินตฺถตทิวเส ทินฺนทุสฺสานิ เอว กถินานิสํสานิ นาม โหนฺติ, อถ โข ยาว กถินสฺส อุพฺภารา สงฺฆํ อุทฺทิสฺส ทินฺนจีวรานิปิ สงฺฆิเกน ตตฺรุปฺปาเทน อารามิเกหิ อาภตจีวรานิปิ กถินานิสํสานิเยว โหนฺติฯ ตสฺมา ตาทิเสสุ จีวเรสุ อุปฺปชฺชมาเนสุ ยถาวุตฺตสลฺลกฺขิตวสฺสสฺส ภิกฺขุโน เหฎฺฐโต ปฎฺฐาย ปุนปฺปุนํ คาเหตพฺพํฯ ‘‘ฐิติกาย อภาเว เถราสนโต ปฎฺฐาย ทาตพฺพานี’’ติ (มหาว. อฎฺฐ. ๓๐๖) วจนโต ตสฺมิํ วเสฺส วสฺสาวาสิกจีวรานํ อนุปฺปชฺชนโต วา อุปฺปชฺชมาเนสุปิ ฐิติกาย อคาหาปนโต วา วสฺสาวาสิกฐิติกาย อภาเว สติ ลทฺธพฺพกถินานิสํเส ตสฺสํ อุปจารสีมายํ สเพฺพ ภิกฺขู ปฎิปาฎิยา นิสีทาเปตฺวา เถราสนโต ปฎฺฐาย ฐิติกํ กตฺวา เอเกกสฺส ภิกฺขุโน เอเกกํ จีวรํ วา สาฎกํ วา ทาตพฺพํฯ สงฺฆนวกสฺส  ทานกาเลปิ มหาเถรา อาคจฺฉนฺติ, ‘‘ภเนฺต, วีสติวสฺสานํ ทียติ, ตุมฺหากํ ฐิติกา อติกฺกนฺตา’’ติ น วตฺตพฺพา, ฐิติกํ ฐเปตฺวา เตสํ ทตฺวา ปจฺฉา ฐิติกาย ทาตพฺพํฯ ทุติยภาเค ปน เถราสนํ อารุเฬฺห ปจฺฉา อาคตานํ ปฐมภาโค น ปาปุณาติ, ทุติยภาคโต วสฺสเคฺคน ทาตโพฺพฯ อยํ ฐิติกาวิจาโร จตุปจฺจยภาชนกถาโต (วิ. สงฺค. อฎฺฐ. ๒๐๒) คเหตโพฺพติฯ</p>


<p>นนุ จ โภ เอกจฺจานิ กถินานิสํสจีวรานิ มหคฺฆานิ, เอกจฺจานิ อปฺปคฺฆานิ โหนฺติ, กถํ เอเกกสฺส เอเกกสฺมิํ ทิเนฺน อคฺฆสมตฺตํ ภเวยฺยาติ? วุจฺจเต – ภณฺฑาคารจีวรภาชเน อคฺฆสมตฺตํ อิจฺฉิตพฺพํฯ ตถา หิ วุตฺตํ จีวรกฺขนฺธเก (มหาว. ๓๔๓) ‘‘เตน โข ปน สมเยน สงฺฆสฺส ภณฺฑาคาเร จีวรํ อุสฺสนฺนํ โหติฯ ภควโต เอตมตฺถํ อาโรเจสุํ – อนุชานามิ, ภิกฺขเว, สมฺมุขีภูเตน สเงฺฆน ภาเชตุํ…เป.… อถ โข จีวรภาชกานํ ภิกฺขูนํ เอตทโหสิ ‘กถํ นุ โข จีวรํ ภาเชตพฺพ’นฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ปฐมํ อุจฺจินิตฺวา ตุลยิตฺวา วณฺณาวณฺณํ กตฺวา ภิกฺขู คเณตฺวา วคฺคํ พนฺธิตฺวา จีวรปฎิวีสํ ฐเปตุ’’นฺติฯ อฎฺฐกถายญฺจ (มหาว. อฎฺฐ. ๓๔๓) ติ ‘อิทํ ถูลํ, อิทํ สณฺหํ, อิทํ ฆนํ, อิทํ ตนุกํ, อิทํ ปริภุตฺตํ, อิทํ อปริภุตฺตํ, อิทํ ทีฆโต เอตฺตกํ, ปุถุลโต เอตฺตก’นฺติ เอวํ วตฺถานิ วิจินิตฺวาฯ ติ ‘อิทํ เอตฺตกํ อคฺฆติ, อิทํ เอตฺตก’นฺติ เอวํ อคฺฆปริเจฺฉทํ กตฺวาฯ ติ สเจ สเพฺพสํ เอเกกเมว ทสทสอคฺฆนกํ ปาปุณาติ, อิเจฺจตํ กุสลํฯ โน เจ ปาปุณาติ, ยํ นว วา อฎฺฐ วา อคฺฆติ, ตํ อเญฺญน เอกอคฺฆนเกน จ ทฺวิอคฺฆนเกน จ สทฺธิํ พนฺธิตฺวา เอเตน อุปาเยน  สเม ปฎิวีเส ฐเปตฺวาติ อโตฺถ ฯ ติ สเจ เอเกกสฺส ทียมาเน ทิวโส น ปโหติ, ทส ทส ภิกฺขู คเณตฺวา ทส ทส จีวรปฎิวีเส เอกวคฺคํ พนฺธิตฺวา เอกํ ภณฺฑิกํ กตฺวา เอวํ จีวรปฎิวีสํ ฐเปตุํ อนุชานามีติ อโตฺถฯ เอวํ ฐปิเตสุ จีวรปฎิวีเสสุ กุโส ปาเตตโพฺพ’’ติ วุตฺตํฯ เตน ญายติ ‘‘ภณฺฑาคารจีวรภาชเน อคฺฆสมตฺตํ อิจฺฉิตพฺพํ, กุสปาโต จ กาตโพฺพ’’ติฯ</p>


<p>อิมสฺมิํ ปน กถินานิสํสจีวรภาชเน อคฺฆสมตฺตํ น อิจฺฉิตพฺพํ, กุสปาโต จ น กาตโพฺพฯ ตถา หิ วุตฺตํ กถินกฺขนฺธกฎฺฐกถายํ (มหาว. อฎฺฐ. ๓๐๖) ‘‘เอวํ อตฺถเต ปน กถิเน สเจ กถินจีวเรน สทฺธิํ อาภตํ อานิสํสํ ทายกา ‘เยน อมฺหากํ กถินํ คหิตํ, ตเสฺสว เทมา’ติ เทนฺติ, ภิกฺขุสโงฺฆ อนิสฺสโรฯ อถ อวิจาเรตฺวาว ทตฺวา คจฺฉนฺติ, ภิกฺขุสโงฺฆ อิสฺสโร, ตสฺมา สเจ กถินตฺถารกสฺส เสสจีวรานิปิ ทุพฺพลานิ โหนฺติ, สเงฺฆน อปโลเกตฺวา เตสมฺปิ อตฺถาย วตฺถานิ ทาตพฺพานิ, กมฺมวาจา ปน เอกาเยว วฎฺฎติฯ อวเสสกถินานิสํเส พลววตฺถานิ วสฺสาวาสิกฐิติกาย ทาตพฺพานิฯ ฐิติกาย อภาเว เถราสนโต ปฎฺฐาย ทาตพฺพานิ’’อิเจฺจว วุตฺตํ, น วุตฺตํ ‘‘อคฺฆปริเจฺฉทํ กตฺวา’’ติ วา ‘‘กุสปาโต กาตโพฺพ’’ติ วาฯ เตน ญายติ ‘‘กถินานิสํสจีวรานิ วสฺสาวาสิกฐิติกาย วา วุฑฺฒตรโต วา ปฎฺฐาเยว ทาตพฺพานิ, เนว อคฺฆสมตฺตํ กาตพฺพํ, น กุโส ปาเตตโพฺพ’’ติฯ</p>


<p>อิทานิ ปน วสฺสาวาสิกภาเวน อทินฺนตฺตา วสฺสาวาสิกฐิติกาย อกตตฺตา จ กถินตฺถตจีวรโต จ กถินตฺถารกสฺส อวเสสจีวรตฺถาย ทินฺนวตฺถโต จ อวเสสกถินานิสํเส พลววตฺถานิ วุฑฺฒตรโต ปฎฺฐาย เอกสฺส ภิกฺขุสฺส เอกํ วตฺถํ ทาตพฺพํ, เตสุ ปน วรํ วรํ วุฑฺฒสฺส ทาตพฺพํ ฯ กถํ วิญฺญายตีติ เจ? ‘‘ปจฺฉิมวสฺสูปนายิกทิวเส ปน สเจ กาลํ โฆเสตฺวา สนฺนิปติเต สเงฺฆ โกจิ ทสหตฺถํ วตฺถํ อาหริตฺวา วสฺสาวาสิกํ เทติ, อาคนฺตุโก สเจ ภิกฺขุสงฺฆเตฺถโร โหติ, ตสฺส ทาตพฺพํฯ นวโก เจ โหติ, สมฺมเตน ภิกฺขุนา สงฺฆเตฺถโร วตฺตโพฺพ ‘สเจ, ภเนฺต, อิจฺฉถ, ปฐมภาคํ มุญฺจิตฺวา อิทํ วตฺถํ คณฺหถา’ติฯ อมุญฺจนฺตสฺส น ทาตพฺพํฯ สเจ ปน ปุเพฺพ คาหิตํ มุญฺจิตฺวา คณฺหาติ, ทาตพฺพํฯ เอเตเนว อุปาเยน ทุติยเตฺถรโต ปฎฺฐาย ปริวเตฺตตฺวา ปตฺตฎฺฐาเน อาคนฺตุกสฺส ทาตพฺพํฯ สเจ ปฐมวสฺสูปคตา เทฺว ตีณิ จตฺตาริ ปญฺจ วา วตฺถานิ อลตฺถุํ, ลทฺธํ ลทฺธํ เอเตเนว อุปาเยน วิสฺสชฺชาเปตฺวา ยาว อาคนฺตุกสฺส สมกํ โหติ, ตาว ทาตพฺพํฯ เตน ปน สมเก ลเทฺธ อวสิโฎฺฐ อนุภาโค เถราสเน ทาตโพฺพ’’ติ  เสนาสนกฺขนฺธกฎฺฐกถายํ (จูฬว. อฎฺฐ. ๓๑๘) วจนโต ตํสํวณฺณนาภูตายํ วิมติวิโนทนิยญฺจ (วิ. วิ. ฎี. จูฬวคฺค ๒.๓๑๘) ติ จีวเร คาหิเต ปจฺฉา อาคโต อาคนฺตุโก ภิกฺขุฯ ติ วสฺสเคฺคน ปตฺตฎฺฐาเนฯ ติ อาคนฺตุกสฺส อาคมนโต ปุเรตรเมว ปจฺฉิมิกาย วสฺสูปนายิกาย วสฺสูปคตาฯ นฺติ ทายกานํ สนฺติกา อาคตาคตสาฎก’’นฺติ วจนโต, วชิรพุทฺธิฎีกายญฺจ (วชิร. ฎี. จูฬวคฺค ๓๑๘) ติ อิทํ เจ ปฐมคาหิตวตฺถุโต มหคฺฆํ โหตีติ ลิขิต’’นฺติ วจนโต จ วิญฺญายติฯ เอวํ อฎฺฐกถายํ ฎีกาสุ จ วสฺสาวาสิกทาเน ปจฺฉา อาภตํ มหคฺฆวตฺถํ มหาเถรโต ปฎฺฐาย ปริวเตฺตตฺวา เตหิ อนิจฺฉิตํเยว วสฺสเคฺคน ปตฺตสฺส ปจฺฉา อาคตสฺส ภิกฺขุโน ทาตพฺพภาวสฺส วุตฺตตฺตา วรํ วรํ วุฑฺฒสฺส ทาตพฺพนฺติ วิญฺญายติฯ</p>


<p>‘‘สเจ  ปฐมวสฺสูปคตา เทฺว ตีณิ จตฺตาริ ปญฺจ วา วตฺถานิ อลตฺถุ’’นฺติ วตฺถคณนาย เอว วุตฺตตฺตา, อคฺฆคณนาย อวุตฺตตฺตา จ กถินานิสํสวตฺถสฺส จ วสฺสาวาสิกคติกภาวสฺส วจนโต กถินานิสํสวตฺถานิ วตฺถคณนาวเสเนว ภาเชตพฺพานิ, น อคฺฆสมภาเวนาติ จ ทฎฺฐพฺพานิ, เตเนว จ การเณน ‘‘โย พหูนิ กถินานิสํสวตฺถานิ เทติ, ตสฺส สนฺตเกเนว อตฺถริตพฺพ’’นฺติ (มหาว. อฎฺฐ. ๓๐๖) วุตฺตํฯ พหูนิ หิ กถินานิสํสวตฺถานิ วิภชนกาเล สงฺฆสฺส อุปการกานิ โหนฺตีติฯ</p>


<p>
ปาฬิอฎฺฐกถาทีหิ, เนตฺวา วุตฺตํ วินิจฺฉยํ;  
  
กถิเน จีวเร มยฺหํ, จินฺตยนฺตุ วิจกฺขณาฯ  
</p>
  
<p>
จินฺตยิตฺวา ปุนปฺปุนํ, ยุตฺตํ เจ ธารยนฺตุ ตํ;  
  
อยุตฺตเญฺจ อิโต อญฺญํ, ปริเยสนฺตุ การณนฺติฯ  
</p>
  
<p>‘‘โย จ ตตฺถ จีวรุปฺปาโท, โส เนสํ ภวิสฺสตี’’ติ จีวรเสฺสว อตฺถตกถินานํ ภิกฺขูนํ สนฺตกภาวสฺส ภควตา วุตฺตตฺตา จีวรโต อญฺญานิ สงฺฆํ อุทฺทิสฺส ทินฺนานิ ปิณฺฑปาตาทีนิ วตฺถูนิ อุปจารสีมํ ปวิฎฺฐสฺส อาคตาคตสฺส สงฺฆสฺส สนฺตกํ โหนฺติฯ ตถา หิ วุตฺตํ อฎฺฐกถายํ (มหาว. อฎฺฐ. ๓๐๖) ‘‘กถินํ อตฺถราเปตฺวา ทานญฺจ ภุญฺชิตฺวา คมิสฺสนฺติ , อานิสํโส ปน อิตเรสํเยว โหตี’’ติฯ ‘‘อนุชานามิ, ภิกฺขเว, สามเณรานํ อุปฑฺฒปฎิวีสํ ทาตุ’’นฺติ (มหาว. ๓๔๓) ปาฐํ อุปนิสฺสาย กถินานิสํสจีวรมฺปิ สามเณรานํ อุปฑฺฒปฎิวีสํเยว เทนฺติ, น ปเนวํ กาตพฺพํฯ ภณฺฑาคาเร ฐปิตญฺหิ อกาลจีวรเมว สามเณรานํ อุปฑฺฒปฎิวีสํ กตฺวา ทาตพฺพํฯ วสฺสาวาสิกกถินานิสํสาทิกาลจีวรํ ปน สมกเมว ทาตพฺพํฯ วุตฺตเญฺหตํ จีวรกฺขนฺธกฎฺฐกถายํ (มหาว. อฎฺฐ. ๓๔๓) นฺติ เอตฺถ เย สามเณรา อตฺติสฺสรา ภิกฺขุสงฺฆสฺส  กตฺตพฺพกมฺมํ น กโรนฺติ, อุเทฺทสปริปุจฺฉาสุ ยุตฺตา อาจริยุปชฺฌายานํเยว วตฺตปฎิปตฺติํ กโรนฺติ, อเญฺญสํ น กโรนฺติ, เอเตสํเยว อุปฑฺฒภาโค ทาตโพฺพฯ เย ปน ปุเรภตฺตญฺจ ปจฺฉาภตฺตญฺจ ภิกฺขุสงฺฆเสฺสว กตฺตพฺพกิจฺจํ กโรนฺติ, เตสํ สมโก ทาตโพฺพฯ อิทญฺจ ปิฎฺฐิสมเย อุปฺปเนฺนน ภณฺฑาคาเร ฐปิเตน อกาลจีวเรเนว กถิตํ, กาลจีวรํ ปน สมกเมว ทาตพฺพ’’นฺติฯ</p>


<p>กจฺจิ นุ โข สามเณรา วสฺสํ อุปคตา, เยน อานิสํสํ ลเภยฺยุนฺติ? อาม อุปคตาติฯ กถํ วิญฺญายตีติ? ‘‘อถ จตฺตาโร ภิกฺขู อุปคตา, เอโก ปริปุณฺณวโสฺส สามเณโร, โส เจ ปจฺฉิมิกาย อุปสมฺปชฺชติ, คณปูรโก เจว โหติ, อานิสํสญฺจ ลภตี’’ติ อฎฺฐกถายํ (มหาว. อฎฺฐ. ๓๐๖) วจนโต วชิรพุทฺธิฎีกายญฺจ (วชิร. ฎี. มหาวคฺค ๓๐๖) ‘‘ปจฺฉิมิกาย อุปสมฺปโนฺน ปฐมปวารณาย ปวาเรตุมฺปิ ลภติ, วสฺสิโก จ โหติ, อานิสํสญฺจ ลภตีติ สามเณรานํ วสฺสูปคมนํ อนุญฺญาตํ โหติฯ สามเณรา กถินานิสํสํ ลภนฺตีติ วทนฺตี’’ติ วจนโตติฯ</p>


<p>ตตฺรุปฺปาเทสุ กถินานิสํเสสุ ยทิ อารามิกา ตณฺฑุลาทีหิ วตฺถานิ เจตาเปนฺติ, วเตฺถหิปิ ตณฺฑุลาทีนิ เจตาเปนฺติ, ตตฺถ กถํ ปฎิปชฺชิตพฺพนฺติ? วิภชนกาเล วิชฺชมานวตฺถุวเสน กาตพฺพํฯ ตถา หิ วุตฺตํ วชิรพุทฺธิฎีกายํ (วชิร. ฎี. มหาวคฺค ๓๐๖) ‘‘ตตฺรุปฺปาเทน ตณฺฑุลาทินา วตฺถูสุ เจตาปิเตสุ อตฺถตกถินานเมว ตานิ วตฺถานิ ปาปุณนฺติฯ วเตฺถหิ ปน ตณฺฑุลาทีสุ เจตาปิเตสุ สเพฺพสํ ตานิ ปาปุณนฺตีติ วุตฺต’’นฺติฯ ‘‘สเจ ปน เอกสีมายํ พหู วิหารา โหนฺตี’’ติ เอตฺถ กตรสีมา อธิเปฺปตาติ? อุปจารสีมาฯ อุปจารสีมายํเยว หิ สงฺฆลาภวิภชนาทิกํ สิชฺฌติฯ วุตฺตเญฺหตํ  วชิรพุทฺธิฎีกายํ (วชิร. ฎี. มหาวคฺค ๓๐๖) นฺติ  อุปจารสีมํ สนฺธาย วุตฺตํ, อุปจารสีมฎฺฐสฺส มตกจีวราทิภาคิยตาย พทฺธสีมาย ตตฺรุปฺปาทาภาวโต วิเญฺญยฺยเมตํ ‘อุปจารสีมาว อธิเปฺปตา’ติ’’ฯ</p>


<p>เอวํ กถินตฺถารํ ทเสฺสตฺวา สเงฺฆ รุจิตาย มาติกาปลิโพธอุพฺภาเร อทเสฺสตฺวาว อเนฺต อานิสํสํ ทเสฺสตุํ ติอาทิมาหฯ ตตฺถ อฎฺฐวิธา มาติกา ปกฺกมนนฺติกา, นิฎฺฐานนฺติกา, สนฺนิฎฺฐานนฺติกา, นาสนนฺติกา, สวนนฺติกา, อาสาวเจฺฉทิกา, สีมาติกฺกนฺติกา, สหุพฺภาราติฯ ตตฺถ อตฺถตกถิโน ภิกฺขุ กตปริโยสิตํ จีวรํ อาทาย ‘‘อิมํ วิหารํ น ปเจฺจสฺสามี’’ติ ปกฺกมติ, ตสฺส ภิกฺขุโน อุปจารสีมาติกฺกเมเนว กถินุพฺภาโร ภวติ, ปญฺจานิสํสานิ อลภเนโยฺย โหติฯ อยํ กถินุพฺภาโร ปกฺกมนเมวสฺส อนฺตภูตตฺตา  นาม โหติฯ</p>


<p>อตฺถตกถิโน ภิกฺขุ อนิฎฺฐิตเมว อตฺตโน ภาคภูตํ จีวรํ อาทาย อญฺญํ วิหารํ คโต, ตสฺส พหิอุปจารสีมคตสฺส เอวํ โหติ ‘‘อิมสฺมิํเยว วิหาเร อิมํ จีวรํ กาเรสฺสามิ, น ปุราณวิหารํ ปเจฺจสฺสามี’’ติ, โส พหิสีมายเมว ตํ จีวรํ กาเรติ, ตสฺส ภิกฺขุโน ตสฺมิํ จีวเร นิฎฺฐิเต กถินุพฺภาโร โหติฯ อยํ กถินุพฺภาโร จีวรนิฎฺฐานเมวสฺส อโนฺตติ  นามฯ</p>


<p>ภิกฺขุ อตฺถตกถิโน อกตจีวรมาทาย ปกฺกมติ, ตสฺส พหิอุปจารสีมคตสฺส เอวํ โหติ ‘‘อิมํ จีวรํ เนว กาเรสฺสามิ, โปราณวิหารญฺจ น ปเจฺจสฺสามี’’ติ, ตสฺส ภิกฺขุโน เตน สนฺนิฎฺฐาเนน กถินุพฺภาโร โหติฯ อยํ กถินุพฺภาโร สนฺนิฎฺฐานเมวสฺส อโนฺตติ  นามฯ</p>


<p>อตฺถตกถิโน  ภิกฺขุ อกตเมว จีวรํ อาทาย ปกฺกมติ, พหิสีมคตสฺส ตสฺส เอวํ โหติ ‘‘อิเธวิมํ จีวรํ กาเรสฺสามิ, น จ โปราณวิหารํ ปเจฺจสฺสามี’’ติ, ตสฺส จีวรํ กุรุมานํ โจราทีหิ นสฺสติ, อคฺยาทีหิ วินสฺสติ, กถินุพฺภาโร โหติฯ อยํ กถินุพฺภาโร นาสนเมวสฺส อโนฺตติ  นามฯ</p>


<p>อตฺถตกถิโน ภิกฺขุ อกตจีวรมาทาย ‘‘อิมํ วิหารํ ปเจฺจสฺสามี’’ติ จิเนฺตตฺวา ปกฺกมติ , ตสฺส พหิสีมคตสฺส เอวํ โหติ ‘‘อิเธวิมํ จีวรํ กาเรสฺสามี’’ติ, โส กตจีวโร สุณาติ ‘‘วิหาเร กิร สเงฺฆน กถินํ อุพฺภต’’นฺติ, เตน สวนมเตฺตนสฺส กถินํ อุพฺภตํ โหติฯ อยํ กถินพฺภาโร สวนเมวสฺส อโนฺตติ  นามฯ</p>


<p>อตฺถตกถิโน ภิกฺขุ อญฺญตฺถ ปจฺจาสาจีวรการณา ปกฺกมติ, ตสฺส พหิสีมคตสฺส เอวํ โหติ ‘‘อิธ พหิสีมายเมว จีวรปจฺจาสํ ปยิรุปาสามิ, น วิหารํ ปเจฺจสฺสามี’’ติ, โส ตเตฺถว ตํ จีวรปจฺจาสํ ปยิรุปาสติ, โส ตํ จีวรปจฺจาสํ อลภมาโน จีวราสา ปจฺฉิชฺชติ, เตเนว ตสฺส ภิกฺขุโน กถินุพฺภาโร ภวติฯ อยํ กถินุพฺภาโร อาสาวเจฺฉทสหิตตฺตา  นามฯ</p>


<p>อตฺถตกถิโน ภิกฺขุ อกตจีวรํ อาทาย ‘‘อิมํ วิหารํ ปเจฺจสฺสามี’’ติ จิเนฺตตฺวา ปกฺกมติ, โส พหิสีมคโต ตํ จีวรํ กาเรติ, โส กตจีวโร ‘‘วิหารํ ปเจฺจสฺสามี’’ติ จิเนฺตโนฺต พหิอุปจารสีมายเมว กถินุพฺภารกาลํ วีตินาเมติ, ตสฺส กถินุพฺภาโร ภวติฯ อยํ กถินุพฺภาโร จีวรกาลสฺส อนฺติมทิวสสงฺขาตาย สีมาย อติกฺกนฺตตฺตา  นามฯ</p>


<p>อตฺถตกถิโน ภิกฺขุ จีวรํ อาทาย ‘‘อิมํ วิหารํ ปเจฺจสฺสามี’’ติ จิเนฺตตฺวา ปกฺกมติ, โส กตจีวโร ‘‘วิหารํ  ปเจฺจสฺสามี’’ติ จิเนฺตโนฺต ปจฺจาคนฺตฺวา วิหาเร กถินุพฺภารํ ปโปฺปติ, ตสฺส ภิกฺขุโน วิหาเร ภิกฺขูหิ สห กถินุพฺภาโร ภวติฯ อยํ กถินุพฺภาโร วิหาเร ภิกฺขูหิ สห กตตฺตา  นามฯ อยํ อฎฺฐวิโธ กถินุพฺภาโร อฎฺฐ มาติกา นามฯ วุตฺตเญฺหตํ กถินกฺขนฺธกปาฬิยํ (มหาว. ๓๑๐) ‘‘อฎฺฐิมา, ภิกฺขเว, มาติกา กถินสฺส อุพฺภาราย ปกฺกมนนฺติกา นิฎฺฐานนฺติกา สนฺนิฎฺฐานนฺติกา นาสนนฺติกา สวนนฺติกา อาสาวเจฺฉทิกา สีมาติกฺกนฺติกา สหุพฺภาราติฯ ภิกฺขุ อตฺถตกถิโน กตจีวรมาทาย ปกฺกมติ ‘น ปเจฺจสฺส’นฺติ, ตสฺส ภิกฺขุโน ปกฺกมนนฺติโก กถินุพฺภาโร’’ติอาทิ, วินยวินิจฺฉยปฺปกรเณ จ –</p>


<p>
‘‘ปกฺกมนญฺจ  
นิฎฺฐานํ, สนฺนิฎฺฐานญฺจ นาสนํ;  
  
สวนมาสา จ สีมา จ, สหุพฺภาโรติ อฎฺฐิมา’’ติฯ (วิ. วิ. ๒๗๐๙);  
</p>
  
<p>ปลิโพโธ ทุวิโธ อาวาสปลิโพโธ, จีวรปลิโพโธติฯ ตตฺถ ‘‘ยสฺมิํ วิหาเร กถินํ อตฺถตํ โหติ, ตสฺมิํ วสิสฺสามี’’ติ อญฺญตฺถ คจฺฉโนฺตปิ ‘‘ปุน ตํ วิหารํ อาคจฺฉิสฺสามี’’ติ สาเปโกฺข โหติฯ อยํ  นามฯ ตสฺส ภิกฺขุโน จีวรํ อกตํ วา โหติ อปริโยสิตํ วา, ‘‘อญฺญโต จีวรํ ลจฺฉามี’’ติ อาสา วา อนุปจฺฉินฺนา โหติฯ อยํ  นามฯ วุตฺตเญฺหตํ กถินกฺขนฺธเก (มหาว. ๓๒๕) ‘‘กตเม จ, ภิกฺขเว, เทฺว กถินสฺส ปลิโพธา? อาวาสปลิโพโธ จ จีวรปลิโพโธ จฯ กถญฺจ, ภิกฺขเว, อาวาสปลิโพโธ โหติ? อิธ, ภิกฺขเว, ภิกฺขุ วสติ วา ตสฺมิํ อาวาเส, สาเปโกฺข วา ปกฺกมติ ‘ปเจฺจสฺส’นฺติ, เอวํ โข, ภิกฺขเว, อาวาสปลิโพโธ โหติฯ กถญฺจ, ภิกฺขเว, จีวรปลิโพโธ โหติ? อิธ, ภิกฺขเว, ภิกฺขุโน จีวรํ อกตํ  วา โหติ วิปฺปกตํ วา, จีวราสา วา อนุปจฺฉินฺนา, เอวํ โข, ภิกฺขเว, จีวรปลิโพโธ โหตี’’ติฯ</p>


<p>อุพฺภาโร ทุวิโธ อฎฺฐมาติกาอุพฺภารอนฺตรุพฺภารวเสนฯ ตตฺถ พหิอุปจารสีมคตานํ ภิกฺขูนํ วเสน วุตฺตา สตฺต กถินุพฺภารา จ พหิอุปจารสีมํ คนฺตฺวา นิวเตฺตตฺวา กถินตฺถตวิหาเร อนฺตรุพฺภารํ ปตฺวา ภิกฺขูหิ สห อนฺตรุพฺภารสฺส กตตฺตา สหุพฺภารสงฺขาโต เอโก กถินุพฺภาโร จาติ อิเม อฎฺฐ กถินุพฺภารา อฎฺฐมาติกาย ปวิฎฺฐตฺตา  นามฯ พหิสีมํ อคนฺตฺวา ตสฺมิํเยว วิหาเร นิสีทิตฺวา กถินุพฺภารํ ญตฺติทุติยกมฺมวาจาย กถินุพฺภาโร อฎฺฐมาติกาย อปฺปวิโฎฺฐ หุตฺวา กาลปริเจฺฉทํ อปฺปตฺวา อนฺตราเยว กตตฺตา  นามฯ</p>


<p>อนฺตรุพฺภารสหุพฺภารา ญตฺติทุติยกมฺมวาจาเยว กตา, เอวํ สเนฺต โก เตสํ วิเสโสติ? อนฺตรุพฺภาโร พหิสีมํ อคนฺตฺวา อโนฺตสีมายเมว ฐิเตหิ ภิกฺขูหิ กโตฯ สหุพฺภาโร พหิสีมํ คเตน ภิกฺขุนา ปจฺจาคนฺตฺวา ตํ อนฺตรุพฺภารํ ปตฺวา เตหิ อโนฺตสีมเฎฺฐหิ ภิกฺขูหิ สห กโตติ อยเมเตสํ วิเสโสฯ ปกฺกมนนฺติกาทโย สตฺต กถินุพฺภารา น กมฺมวาจาย  กตา, เกวลํ ทฺวินฺนํ ปลิโพธานํ อุปเจฺฉเทน ปญฺจหิ อานิสํเสหิ วิคตตฺตา กถินุพฺภารา นาม โหนฺติฯ วุตฺตเญฺหตํ อาจริยพุทฺธทตฺตเตฺถเรน วินยวินิจฺฉเย –</p>


<p>
‘‘อฎฺฐนฺนํ มาติกานํ วา, อนฺตรุพฺภารโตปิ วา;  
  
อุพฺภาราปิ ทุเว วุตฺตา, กถินสฺส มเหสินา’’ติฯ  
</p>
  
<p>ตฎฺฎีกายมฺปิ นฺติ พหิสีมคตานํ วเสน วุตฺตาฯ ปกฺกมนนฺติกาทโย สตฺต มาติกา พหิสีมํ คนฺตฺวา อนฺตรุพฺภารํ  สมฺปตฺตสฺส วเสน วุตฺตา, สหุพฺภาโร อิมาสํ อฎฺฐนฺนํ มาติกานํ วเสน จฯ ติ พหิสีมํ อคนฺตฺวา ตเตฺถว วสิตฺวา กถินุพฺภารกเมฺมน อุพฺภตกถินานํ วเสน ลพฺภนโต อนฺตรุพฺภาโรติ มเหสินา กถินสฺส อุพฺภารา ทุเว วุตฺตาติ โยชนาฯ พหิสีมํ คนฺตฺวา อาคตสฺส วเสน สอุพฺภาโร, พหิสีมํ อคตานํ วเสน อนฺตรุพฺภาโรติ เอโกเยว อุพฺภาโร ทฺวิธา วุโตฺต’’ติ วุตฺตํฯ</p>


<p>กสฺมา ปน อนฺตรุพฺภารวเสน กมฺมวาจาย กถินํ อุพฺภตนฺติ? มหาทานํ ทาตุกาเมหิ อุปาสเกหิ อาคตสฺส สงฺฆสฺส อกาลจีวรํ ทาตุกาเมหิ ยาจิตตฺตาฯ วุตฺตญฺหิ ภิกฺขุนีวิภงฺคปาฬิยํ (ปาจิ. ๙๒๕) ‘‘เตน โข ปน สมเยน อญฺญตเรน อุปาสเกน สงฺฆํ อุทฺทิสฺส วิหาโร การาปิโต โหติ, โส ตสฺส วิหารสฺส มเห อุภโตสงฺฆสฺส อกาลจีวรํ ทาตุกาโม โหติฯ เตน โข ปน สมเยน อุภโตสงฺฆสฺส กถินํ อตฺถตํ โหติฯ อถ โข โส อุปาสโก สงฺฆํ อุปสงฺกมิตฺวา กถินุทฺธารํ ยาจี’’ติอาทิฯ กถํ ปน กมฺมวาจา กาตพฺพาติ? ‘‘สุณาตุ เม, ภเนฺต, สโงฺฆ, ยทิ สงฺฆสฺส ปตฺตกลฺลํ, สโงฺฆ กถินํ อุทฺธเรยฺย, เอสา ญตฺติฯ สุณาตุ เม, ภเนฺต, สโงฺฆ, สโงฺฆ กถินํ อุทฺธรติฯ ยสฺสายสฺมโต ขมติ กถินสฺส อุทฺธาโร, โส ตุณฺหสฺสฯ ยสฺส นกฺขมติ, โส ภาเสยฺยฯ อุพฺภตํ สเงฺฆน กถินํ, ขมติ สงฺฆสฺส, ตสฺมา ตุณฺหี, เอวเมตํ ธารยามี’’ติ เอวํ กาตพฺพาติฯ วุตฺตญฺหิ ภิกฺขุนีวิภเงฺค ‘‘อนุชานามิ, ภิกฺขเว, กถินํ อุทฺธริตุํ, เอวญฺจ ปน, ภิกฺขเว, กถินํ อุทฺธริตพฺพํฯ พฺยเตฺตน ภิกฺขุนา ปฎิพเลน สโงฺฆ ญาเปตโพฺพ – สุณาตุ เม…เป.… ธารยามี’’ติฯ</p>


<p>เอเตน   จ กถินุพฺภาเรน ปุเพฺพ กตํ กถินทุสฺสทานญตฺติทุติยกมฺมวาจํ อุพฺภตนฺติ วทนฺติ, น ปน กถินทุสฺสทานญตฺติทุติยกมฺมํ อุพฺภตํ, อถ โข อตฺถารกมฺมเมวาติ ทฎฺฐพฺพํฯ ยทิ หิ กถินทุสฺสทานญตฺติทุติยกมฺมํ อุพฺภตํ ภเวยฺย, ตาย กมฺมวาจาย กถินทุสฺสทานสฺส สิชฺฌนโต อิมาย กถินุพฺภารกมฺมวาจาย ตํ ปุเพฺพ ทินฺนทุสฺสํ ปุน อาหราเปตพฺพํ สิยา, น ปญฺจานิสํสวิคมนํฯ ยสฺมา ปน อิมาย กถินุพฺภารกมฺมวาจาย ปญฺจานิสํสวิคมนเมว โหติ, น ปุเพฺพ ทินฺนกถินทุสฺสสฺส ปุน อาหราปนํฯ เตน วิญฺญายติ ‘‘ปญฺจานิสํสลาภการณํ อตฺถรณกมฺมเมว อิมาย กถินพฺภารกมฺมวาจาย อุทฺธรียติ, น กถินทุสฺสทานญตฺติทุติยกมฺมวาจาติ, ตสฺมา กถินุพฺภารกมฺมวาจากรณโต ปจฺฉา สงฺฆสฺส อุปฺปนฺนํ จีวรํ อกาลจีวรํ โหติ, สโงฺฆ ปญฺจานิสํเส น ลภติ, จีวรํ สพฺพสงฺฆิกํ หุตฺวา อาคตาคตสฺส สงฺฆสฺส ภาชนียํ โหตีติ ทฎฺฐพฺพํฯ อยมโตฺถ กถินทุสฺสทานญตฺติทุติยกมฺมวาจาย จ กถินุพฺภารกมฺมวาจาย จ อตฺถญฺจ อธิปฺปายญฺจ สุฎฺฐุ วินิจฺฉินิตฺวา ปุพฺพาปรํ สํสนฺทิตฺวา ปเจฺจตโพฺพติฯ</p>


<p>เอตฺถ สิยา – กถินุพฺภารํ ยาจนฺตานํ สเพฺพสํ กถินุพฺภาโร ทาตโพฺพ, อุทาหุ เอกจฺจานนฺติ, กิเญฺจตฺถ – ยทิ ตาว สเพฺพสํ ทาตโพฺพ, กถินุพฺภารกเมฺมน ปญฺจานิสํสวิคมนโต สงฺฆสฺส ลาภนฺตราโย ภเวยฺย, อถ เอกจฺจานํ มุโขโลกนํ วิย สิยาติ? ยทิ กถินตฺถารมูลกลาภโต กถินุพฺภารมูลกลาโภ มหโนฺต ภเวยฺย, เตสํ ยาจนฺตานํ กถินุพฺภาโร ทาตโพฺพฯ ยทิ อปฺปโก, น ทาตโพฺพฯ ยทิ สโม, กุลปฺปสาทตฺถาย ทาตโพฺพติฯ ตถา หิ วุตฺตํ อฎฺฐกถายํ (ปาจิ. อฎฺฐ. ๙๒๗) ‘‘กีทิโส กถินุทฺธาโร ทาตโพฺพ, กีทิโส น ทาตโพฺพติ? ยสฺส  อตฺถารมูลโก อานิสํโส มหา, อุพฺภารมูลโก อโปฺป, เอวรูโป น ทาตโพฺพฯ ยสฺส ปน อตฺถารมูลโก อานิสํโส อโปฺป, อุพฺภารมูลโก มหา, เอวรูโป ทาตโพฺพฯ สมานิสํโสปิ สทฺธาปริปาลนตฺถํ ทาตโพฺพวา’’ติฯ อิมินาปิ วิญฺญายติ ‘‘ปญฺจานิสํสานํ การณภูตํ อตฺถารกมฺมเมว อุทฺธรียติ, น กถินทุสฺสทานภูตํ ญตฺติทุติยกมฺม’’นฺติฯ</p>


<p>อานิสํสกถายํ ติ อิทานิ วุจฺจมานา อนามนฺตจาราทโย ปญฺจ กิริยาฯ ติ กปฺปา ภวิสฺสนฺติ, อนาปตฺติการณา ภวิสฺสนฺตีติ อโตฺถฯ ติ อนามเนฺตตฺวา จรณํฯ โย หิ ทายเกหิ ภเตฺตน นิมนฺติโต หุตฺวา สภโตฺต สมาโน วิหาเร สนฺตํ  ภิกฺขุํ อนามเนฺตตฺวา กุเลสุ จาริตฺตํ อาปชฺชติ, ตสฺส ภิกฺขุโน จาริตฺตสิกฺขาปเทน ปาจิตฺติยาปตฺติ โหติ, สา อาปตฺติ อตฺถตกถินสฺส น โหตีติ อโตฺถฯ ตตฺถ จาริตฺตสิกฺขาปทํ นาม ‘‘โย ปน ภิกฺขุ นิมนฺติโต สภโตฺต สมาโน สนฺตํ ภิกฺขุํ อนาปุจฺฉา ปุเรภตฺตํ วา ปจฺฉาภตฺตํ วา กุเลสุ จาริตฺตํ อาปเชฺชยฺย อญฺญตฺร สมยา, ปาจิตฺติยํฯ ตตฺถายํ สมโย จีวรทานสมโย จีวรการสมโย, อยํ ตตฺถ สมโย’’ติ อเจลกวเคฺค ปญฺจมสิกฺขาปทํ (ปาจิ. ๒๙๙-๓๐๐)ฯ ติ ติณฺณํ จีวรานํ อญฺญตเรน วา สเพฺพน วา วินา หตฺถปาเส อกตฺวา อรุณุฎฺฐาปนํ, เอวํ กโรโตปิ ทุติยกถินสิกฺขาปเทน อาปตฺติ น โหตีติ อธิปฺปาโยฯ ตตฺถ จ ทุติยกถินสิกฺขาปทํ นาม ‘‘นิฎฺฐิตจีวรสฺมิํ ปน ภิกฺขุนา อุพฺภตสฺมิํ กถิเน เอกรตฺตมฺปิ เจ ภิกฺขุ ติจีวเรน วิปฺปวเสยฺย อญฺญตฺร ภิกฺขุสมฺมุติยา, นิสฺสคฺคิยํ ปาจิตฺติย’’นฺติ อาคตํ นิสฺสคฺคิเยสุ ทุติยสิกฺขาปทํ (ปารา. ๔๗๒)ฯ</p>


<p>นฺติ  เอเตน คณโภชนสิกฺขาปเทน อนาปตฺติ วุตฺตาติ สมฺพโนฺธฯ ตตฺถ คณโภชนํ นาม ‘‘อมฺหากํ ภตฺตํ เทถา’’ติ ภิกฺขูนํ วิญฺญตฺติยา วา ‘‘อมฺหากํ ภตฺตํ คณฺหถา’’ติ ทายกานํ นิมนฺตเนน วา อกปฺปิยโวหาเรน จตฺตาโร วา อติเรกา วา ภิกฺขู เอกโต ปฎิคฺคณฺหิตฺวา เอกโต ภุญฺชนํฯ คณโภชนสิกฺขาปทํ นาม ‘‘คณโภชเน อญฺญตฺร สมยา ปาจิตฺติยํฯ ตตฺถายํ สมโย คิลานสมโย จีวรทานสมโย จีวรการสมโย อทฺธานคมนสมโย นาวาภิรุหนสมโย มหาสมโย สมณภตฺตสมโย, อยํ ตตฺถ สมโย’’ติ อาคตํ โภชนวเคฺค ทุติยสิกฺขาปทํ (ปาจิ. ๒๑๕)ฯ ติ ปฐมกถินสิกฺขาปเทน อาปตฺติ น โหตีติ อธิปฺปาโยฯ ตตฺถ ปฐมกถินสิกฺขาปทํ นาม ‘‘นิฎฺฐิตจีวรสฺมิํ ปน ภิกฺขุนา อุพฺภตสฺมิํ กถิเน ทสาหปรมํ อติเรกจีวรํ ธาเรตพฺพํ, ตํ อติกฺกามยโต นิสฺสคฺคิยํ ปาจิตฺติย’’นฺติ อาคตํ นิสฺสคฺคิเยสุ ปฐมสิกฺขาปทํ (ปารา. ๔๗๒)ฯ ติ อุปจารสีมํ สนฺธาย วุตฺตํฯ นฺติ มตสฺส จีวรํฯ ติ สงฺฆสนฺตเกน อารามุยฺยานเขตฺตวตฺถุอาทินาฯ ติ อิมินา จีวรเมว กถินตฺถารกานํ ภิกฺขูนํ สนฺตกํ โหติ, ตโต อญฺญํ ปิณฺฑปาตเภสชฺชาทิกํ อาคตาคตสฺส สงฺฆสฺส สนฺตกํ โหตีติ ทเสฺสติฯ</p>


<p>
เอวํ  
อฎฺฐงฺคสมฺปโนฺน, ลชฺชี ภิกฺขุ สุเปสโล;  
  
กเรยฺย กถินตฺถารํ, อุพฺภารญฺจาปิ สาธุกนฺติฯ  
</p>
  
อิติ วินยสงฺคหสํวณฺณนาภูเต วินยาลงฺกาเร  
</p>
  
กถินตฺถารวินิจฺฉยกถาลงฺกาโร นาม  
</p>
  
เอกูนติํสติโม ปริเจฺฉโทฯ  
</p>
  
  
  
  
  