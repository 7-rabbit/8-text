<h1>๑๒. ทฺวาทสโม ปริเจฺฉโท</h1>
<h3>ปญฺญตฺตินิเทฺทโส</h3>
<p>เอตฺถาห   – ‘‘กิํ เอตฺตกเมว เญยฺยํ, อุทาหุ อญฺญมฺปิ อตฺถี’’ติ? อตฺถิ ปญฺญตฺติ นามาติฯ สา ปเนสา ปญฺญเปตพฺพโต, ปญฺญาปนโต จ ‘‘ปญฺญตฺตี’’ติ วุจฺจติฯ เตเนวาห – ‘‘ยา เตสํ เตสํ ธมฺมานํ สงฺขา สมญฺญา ปญฺญตฺติ โวหาโร นามํ นามกมฺมํ นามเธยฺยํ นิรุตฺติ พฺยญฺชนํ อภิลาโป’’ติฯ ตตฺถ สงฺขายตีติ  กถียตีติ อโตฺถฯ กินฺติ กถียติ? ‘‘อห’’นฺติ ‘‘มม’’นฺติ ‘‘ปโร’’ติ ‘‘ปรสฺสา’’ติ ‘‘มโญฺจ’’ติ ‘‘ปีฐ’’นฺติ อเนเกหิ อากาเรหิ กถียตีติ สงฺขาฯ สมญฺญายตีติ ฯ ปญฺญาปียตีติ ฯ โวหรียตีติ ฯ กินฺติ โวหรียติ? ‘‘อห’’นฺติ ‘‘มม’’นฺติ ‘‘ปโร’’ติ ‘‘ปรสฺสา’’ติ ‘‘มโญฺจ’’ติ ‘‘ปีฐ’’นฺติฯ เอวํ ตาว ติ วุตฺตาฯ ‘‘อห’’นฺติ หิ รูปาทโย ธเมฺม อุปาทาย ปฎิจฺจ การณํ กตฺวา ยถา เต รูปาทโย ธมฺมา อุปฺปาทวยวโนฺต, น เอวํวิธา, เกวลํ โลกสเงฺกเตน  สิทฺธา ยา อยํ ‘‘อห’’นฺติ กถียติ เจว ปญฺญาปียติ จ, เอสา ปญฺญตฺตีติ อโตฺถฯ</p>


<p>อิทานิ ปญฺญาปนโต ปญฺญตฺติํ ปกาเสตุํ นฺติอาทิมาหฯ ตตฺถ นฺติ ตํ ตํ ธมฺมํ ‘‘เอส อิตฺถนฺนาโม นามา’’ติ ปญฺญเปติ, ตสฺมา ตํ ปญฺญตฺตีติ ปวุจฺจติฯ นฺติอาทีนิ ตสฺสา เอว เววจนานิฯ อยํ  นามฯ</p>


<p>สา ปเนสา ตชฺชาปญฺญตฺติ อุปาทาปญฺญตฺติ อุปนิธาปญฺญตฺตีติ ติวิธา โหติฯ ตตฺถ  นาม จกฺขุโสตรูปสทฺทปถวีเตโชวาโยติอาทินยปฺปวตฺตาฯ  ปน สมูหาสมูหวเสน ทุวิธา โหติฯ ตตฺถ  นาม รูปารูปธเมฺมสุ เอกสฺส วา พหูนํ วา นามํ คเหตฺวา สมูหเมโวปาทาย วุจฺจติฯ กถํ? อจฺฉตรจฺฉฆฎปฎาทิปฺปเภทาฯ อยํ สมูหปญฺญตฺติ  นามฯ  ปน ทิสากาสกาลนิมิตฺตาภาวนิโรธาทิเภทาฯ</p>


<p>ยทา ปน สา วิชฺชมานํ ปรมตฺถํ โชตยติ, ตทา ติ ปวุจฺจติฯ ยทา อวิชฺชมานํ สมูหาสมูหเภทํ นามมตฺตํ โชตยติ, ตทา ติ ปวุจฺจติ ฯ ทุวิธาปิ ปเนสา โสตทฺวารชวนานนฺตรํ คหิตปุพฺพสเงฺกตมโนทฺวารชวนวิญฺญาเณน วิญฺญายติฯ ยาย คหิตปุพฺพสเงฺกเตน มโนทฺวารชวนวิญฺญาเณน ปญฺญาปียติฯ ยํ สนฺธาย ‘‘วิชฺชมานปญฺญตฺติ, อวิชฺชมานปญฺญตฺติ, วิชฺชมาเนน อวิชฺชมานปญฺญตฺติ, อวิชฺชมาเนน วิชฺชมานปญฺญตฺติ, วิชฺชมาเนน วิชฺชมานปญฺญตฺติ, อวิชฺชมาเนน อวิชฺชมานปญฺญตฺตี’’ติ ฉกฺกนโย วุโตฺตฯ ตตฺถ ปรมตฺถโต วิชฺชมานานํ รูปาทีนํ ปญฺญาปนา ฯ ตถา อวิชฺชมานานมิตฺถิปุริสาทีนํ ปญฺญาปนา ฯ ฐเปตฺวา ปน วจนตฺถํ เกนจิ อากาเรน อนุปลพฺภมานานํ ปญฺจมสจฺจาทีนํ, ติตฺถิยปริกปฺปิตานํ วา ปกติปุริสาทีนํ ปญฺญาปนาปิ  ฯ ‘‘เตวิโชฺช, ฉฬภิโญฺญ’’ติ เอวมาทินยปฺปวตฺตา ฯ ‘‘อิตฺถิสโทฺท, ปุริสสโทฺท’’ติ เอวมาทิกา ฯ ‘‘จกฺขุวิญฺญาณํ, โสตวิญฺญาณ’’นฺติ เอวมาทิกา ฯ ‘‘ขตฺติยกุมาโร, พฺราหฺมณกุมาโร, ภิกฺขุกุมาโร’’ติ เอวมาทิกา ติ เอวํ วุตฺตา ฉ ปญฺญตฺติโยปิ เอเตฺถว สงฺคหํ คจฺฉนฺติฯ อยํ อุปาทาปญฺญตฺติ นามฯ</p>


<p>ปิ เอติสฺสา เอว ปเภทา, สา ปน ‘‘ทีฆํ อุปนิธาย รโสฺส, รสฺสํ อุปนิธาย ทีโฆ’’ติอาทินยปฺปวตฺตา ‘‘กปณํ มานุสกํ รชฺชํ ทิพฺพสุขํ อุปนิธายา’’ติ เอวมาทิกา จ, ตสฺมา ปญฺญเปตพฺพโต จ ปญฺญาปนโต จ ปญฺญตฺตีติ เวทิตพฺพาฯ สมญฺญา สมตฺตาฯ</p>


<ol>
<li>
ปรมตฺถโต จ ปญฺญตฺติ, ตติยา โกฎิ น วิชฺชติ;  
  
ทฺวีสุ ฐาเนสุ กุสโล, ปรวาเทสุ น กมฺปติฯ  
</li>
  
อิติ อภิธมฺมาวตาเร ปญฺญตฺตินิเทฺทโส นาม  
</li>
  
ทฺวาทสโม ปริเจฺฉโทฯ  
</li>
  
  
  
  
  