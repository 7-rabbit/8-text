<h1>๔. มารสํยุตฺตํ</h1>
<h2>๑. ปฐมวโคฺค</h2>
<h3>๑. ตโปกมฺมสุตฺตํ</h3>
<p> เอวํ     เม สุตํ – เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุโทฺธฯ อถ โข ภควโต รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘มุโตฺต วตมฺหิ ตาย ทุกฺกรการิกายฯ สาธุ มุโตฺต วตมฺหิ ตาย อนตฺถสํหิตาย ทุกฺกรการิกายฯ สาธุ วตมฺหิ มุโตฺต โพธิํ สมชฺฌค’’นฺติ ฯ</p>


<p>อถ โข มาโร ปาปิมา ภควโต เจตสา เจโตปริวิตกฺกมญฺญาย เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘ตโปกมฺมา อปกฺกมฺม, เยน น สุชฺฌนฺติ มาณวา;  
  
อสุโทฺธ มญฺญสิ สุโทฺธ, สุทฺธิมคฺคา อปรโทฺธ’’  
สุทฺธิมคฺคมปรโทฺธ (สี. สฺยา. กํ. ปี.)  
ติฯ  
</p>
  
<p>อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ อชฺฌภาสิ –</p>


<p>
‘‘อนตฺถสํหิตํ  
ญตฺวา, ยํ กิญฺจิ อมรํ ตปํ  
อปรํ ตปํ (ก.)  
;  
  
สพฺพํ นตฺถาวหํ โหติ, ผิยาริตฺตํว ธมฺมนิ  
วมฺมนิ (สี.), ธมฺมนิํ (ปี.), ชมฺมนิํ (ก.) เอตฺถายํ ธมฺมสโทฺท สกฺกเต ธนฺวนํ-สเทฺทน สทิโส มรุวาจโกติ เวทิตโพฺพ, ยถา ทฬฺหธมฺมาติปทํ  
ฯ  
</p>
  
<p>
‘‘สีลํ สมาธิ ปญฺญญฺจ, มคฺคํ โพธาย ภาวยํ;  
  
ปโตฺตสฺมิ ปรมํ สุทฺธิํ, นิหโต ตฺวมสิ อนฺตกา’’ติฯ  
</p>
  
<p>อถ  โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ, ทุกฺขี ทุมฺมโน ตเตฺถวนฺตรธายีติฯ</p>


<h3>๒. หตฺถิราชวณฺณสุตฺตํ</h3>
<p> เอวํ  เม สุตํ – เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุโทฺธ ฯ เตน โข ปน สมเยน ภควา รตฺตนฺธการติมิสายํ อโพฺภกาเส นิสิโนฺน โหติ, เทโว จ เอกเมกํ ผุสายติฯ อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม มหนฺตํ หตฺถิราชวณฺณํ อภินิมฺมินิตฺวา เยน ภควา เตนุปสงฺกมิฯ เสยฺยถาปิ นาม มหาอริฎฺฐโก มณิ, เอวมสฺส สีสํ โหติฯ เสยฺยถาปิ นาม สุทฺธํ รูปิยํ, เอวมสฺส ทนฺตา โหนฺติฯ เสยฺยถาปิ นาม มหตี นงฺคลีสา , เอวมสฺส โสโณฺฑ โหติฯ อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาย อชฺฌภาสิ –</p>


<p>
‘‘สํสรํ ทีฆมทฺธานํ, วณฺณํ กตฺวา สุภาสุภํ;  
  
อลํ เต เตน ปาปิม, นิหโต ตฺวมสิ อนฺตกา’’ติฯ  
</p>
  
<p>อถ  โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๓. สุภสุตฺตํ</h3>
<p> เอวํ เม สุตํ – เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรธมูเล ปฐมาภิสมฺพุโทฺธฯ เตน โข ปน สมเยน ภควา รตฺตนฺธการติมิสายํ อโพฺภกาเส นิสิโนฺน โหติ, เทโว จ เอกเมกํ ผุสายติฯ อถ โข มาโร ปาปิมา, ภควโต ภยํ ฉมฺภิตตฺตํ โลมหํสํ อุปฺปาเทตุกาโม, เยน ภควา เตนุปสงฺกมิ; อุปสงฺกมิตฺวา ภควโต อวิทูเร อุจฺจาวจา วณฺณนิภา อุปทํเสติ, สุภา เจว อสุภา จฯ อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ อชฺฌภาสิ –</p>


<p>
‘‘สํสรํ  
ทีฆมทฺธานํ, วณฺณํ กตฺวา สุภาสุภํ;  
  
อลํ เต เตน ปาปิม, นิหโต ตฺวมสิ อนฺตกฯ  
</p>
  
<p>
‘‘เย  
จ กาเยน วาจาย, มนสา จ สุสํวุตา;  
  
น เต มารวสานุคา, น เต มารสฺส พทฺธคู’’  
พทฺธภู (ก.), ปจฺจคู (สี. สฺยา. กํ. ปี.)  
ติฯ  
</p>
  
<p>อถ โข มาโร…เป.… ตเตฺถวนฺตรธายีติฯ</p>


<h3>๔. ปฐมมารปาสสุตฺตํ</h3>
<p> เอวํ  เม สุตํ – เอกํ สมยํ ภควา พาราณสิยํ วิหรติ อิสิปตเน มิคทาเยฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ  เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘มยฺหํ โข, ภิกฺขเว, โยนิโส มนสิการา โยนิโส สมฺมปฺปธานา อนุตฺตรา วิมุตฺติ อนุปฺปตฺตา, อนุตฺตรา วิมุตฺติ สจฺฉิกตาฯ ตุเมฺหปิ, ภิกฺขเว, โยนิโส มนสิการา โยนิโส สมฺมปฺปธานา อนุตฺตรํ วิมุตฺติํ อนุปาปุณาถ, อนุตฺตรํ วิมุตฺติํ สจฺฉิกโรถา’’ติฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘พโทฺธสิ มารปาเสน, เย ทิพฺพา เย จ มานุสา;  
  
มารพนฺธนพโทฺธสิ, น เม สมณ โมกฺขสี’’ติฯ  
</p>
  
<p>
‘‘มุตฺตาหํ  
มุโตฺตหํ (สี. สฺยา. กํ. ปี.)  
มารปาเสน, เย ทิพฺพา เย จ มานุสา;  
  
มารพนฺธนมุโตฺตมฺหิ, นิหโต ตฺวมสิ อนฺตกา’’ติฯ  
</p>
  
<p>อถ โข มาโร ปาปิมา…เป.… ตเตฺถวนฺตรธายีติฯ</p>


<h3>๕. ทุติยมารปาสสุตฺตํ</h3>
<p> เอกํ  สมยํ ภควา พาราณสิยํ วิหรติ อิสิปตเน มิคทาเยฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘มุตฺตาหํ, ภิกฺขเว, สพฺพปาเสหิ เย ทิพฺพา เย จ มานุสาฯ ตุเมฺหปิ, ภิกฺขเว, มุตฺตา สพฺพปาเสหิ เย ทิพฺพา เย จ มานุสาฯ จรถ, ภิกฺขเว, จาริกํ พหุชนหิตาย พหุชนสุขาย โลกานุกมฺปาย อตฺถาย หิตาย  สุขาย เทวมนุสฺสานํฯ มา เอเกน เทฺว อคมิตฺถฯ เทเสถ, ภิกฺขเว, ธมฺมํ อาทิกลฺยาณํ มเชฺฌกลฺยาณํ ปริโยสานกลฺยาณํ สาตฺถํ สพฺยญฺชนํ  เกวลปริปุณฺณํ ปริสุทฺธํ พฺรหฺมจริยํ ปกาเสถฯ สนฺติ สตฺตา อปฺปรชกฺขชาติกา, อสฺสวนตา ธมฺมสฺส  ปริหายนฺติฯ ภวิสฺสนฺติ ธมฺมสฺส อญฺญาตาโรฯ อหมฺปิ, ภิกฺขเว, เยน อุรุเวลา เสนานิคโม เตนุปสงฺกมิสฺสามิ ธมฺมเทสนายา’’ติฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘พโทฺธสิ สพฺพปาเสหิ, เย ทิพฺพา เย จ มานุสา;  
  
มหาพนฺธนพโทฺธสิ, น เม สมณ โมกฺขสี’’ติฯ  
</p>
  
<p>
‘‘มุตฺตาหํ สพฺพปาเสหิ, เย ทิพฺพา เย จ มานุสา;  
  
มหาพนฺธนมุโตฺตมฺหิ, นิหโต ตฺวมสิ อนฺตกา’’ติฯ  
</p>
  
<p>อถ โข มาโร ปาปิมา…เป.… ตเตฺถวนฺตรธายีติฯ</p>


<h3>๖. สปฺปสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน ภควา รตฺตนฺธการติมิสายํ อโพฺภกาเส นิสิโนฺน โหติ, เทโว จ เอกเมกํ ผุสายติฯ</p>


<p>อถ   โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม มหนฺตํ สปฺปราชวณฺณํ อภินิมฺมินิตฺวา เยน ภควา เตนุปสงฺกมิฯ เสยฺยถาปิ นาม มหตี เอกรุกฺขิกา นาวา, เอวมสฺส กาโย โหติฯ เสยฺยถาปิ นาม มหนฺตํ โสณฺฑิกากิฬญฺชํ, เอวมสฺส ผโณ โหติฯ เสยฺยถาปิ นาม มหตี โกสลิกา กํสปาติ, เอวมสฺส อกฺขีนิ ภวนฺติฯ เสยฺยถาปิ นาม เทเว คฬคฬายเนฺต วิชฺชุลฺลตา นิจฺฉรนฺติ, เอวมสฺส มุขโต ชิวฺหา นิจฺฉรติฯ เสยฺยถาปิ นาม กมฺมารคคฺคริยา ธมมานาย สโทฺท โหติ, เอวมสฺส อสฺสาสปสฺสาสานํ สโทฺท โหติฯ</p>


<p>อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาหิ อชฺฌภาสิ –</p>


<p>
‘‘โย สุญฺญเคหานิ เสวติ,  
  
เสโยฺย โส มุนิ อตฺตสญฺญโต;  
  
โวสฺสชฺช จเรยฺย ตตฺถ โส,  
  
ปติรูปญฺหิ ตถาวิธสฺส ตํฯ  
</p>
  
<p>
‘‘จรกา  
พหู เภรวา พหู,  
  
อโถ ฑํสสรีสปา  
ฑํส สิริํสปา (สี. สฺยา. กํ. ปี.)  
พหู;  
  
โลมมฺปิ  
น ตตฺถ อิญฺชเย,  
  
สุญฺญาคารคโต มหามุนิฯ  
</p>
  
<p>
‘‘นภํ  
ผเลยฺย ปถวี จเลยฺย,  
  
สเพฺพปิ ปาณา อุท สนฺตเสยฺยุํ;  
  
สลฺลมฺปิ เจ อุรสิ ปกปฺปเยยฺยุํ,  
  
อุปธีสุ ตาณํ น กโรนฺติ พุทฺธา’’ติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๗. สุปติสุตฺตํ</h3>
<p> เอกํ  สมยํ ภควา ราชคเห วิหรติ เวฬุวเน กลนฺทกนิวาเปฯ อถ โข ภควา พหุเทวรตฺติํ อโพฺภกาเส จงฺกมิตฺวา รตฺติยา ปจฺจูสสมยํ ปาเท ปกฺขาเลตฺวา วิหารํ ปวิสิตฺวา ทกฺขิเณน ปเสฺสน สีหเสยฺยํ กเปฺปสิ ปาเท ปาทํ อจฺจาธาย สโต สมฺปชาโน อุฎฺฐานสญฺญํ มนสิ กริตฺวาฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘กิํ โสปฺปสิ กิํ นุ โสปฺปสิ,  
  
กิมิทํ โสปฺปสิ ทุพฺภโค  
ทุพฺภโต (สฺยา. กํ.), ทุพฺภโย (ปี.)  
วิย;  
  
สุญฺญมคารนฺติ โสปฺปสิ,  
  
กิมิทํ โสปฺปสิ สูริเย อุคฺคเต’’ติฯ  
</p>
  
<p>
‘‘ยสฺส  
ชาลินี วิสตฺติกา,  
  
ตณฺหา นตฺถิ กุหิญฺจิ เนตเว;  
  
สพฺพูปธิปริกฺขยา พุโทฺธ,  
  
โสปฺปติ กิํ ตเวตฺถ มารา’’ติฯ  
</p>
  
<p>อถ โข มาโร ปาปิมา…เป.… ตเตฺถวนฺตรธายีติฯ</p>


<h3>๘. นนฺทติสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควโต สนฺติเก อิมํ คาถํ อภาสิ –</p>


<p>
‘‘นนฺทติ ปุเตฺตหิ ปุตฺติมา, โคมา โคภิ ตเถว นนฺทติ;  
  
อุปธีหิ  
นรสฺส นนฺทนา, น หิ โส นนฺทติ โย นิรูปธี’’ติฯ  
</p>
  
<p>
‘‘โสจติ  
ปุเตฺตหิ ปุตฺติมา, โคมา โคภิ ตเถว โสจติ;  
  
อุปธีหิ นรสฺส โสจนา, น หิ โส โสจติ โย นิรูปธี’’ติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๙. ปฐมอายุสุตฺตํ</h3>
<p> เอวํ  เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘อปฺปมิทํ, ภิกฺขเว, มนุสฺสานํ อายุฯ คมนีโย สมฺปราโย, กตฺตพฺพํ กุสลํ, จริตพฺพํ พฺรหฺมจริยํฯ นตฺถิ ชาตสฺส อมรณํฯ โย, ภิกฺขเว, จิรํ ชีวติ, โส วสฺสสตํ อปฺปํ วา ภิโยฺย’’ติฯ</p>


<p>อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘ทีฆมายุ มนุสฺสานํ, น นํ หีเฬ สุโปริโส;  
  
จเรยฺย ขีรมโตฺตว, นตฺถิ มจฺจุสฺส อาคโม’’ติฯ  
</p>
  
<p>
‘‘อปฺปมายุ มนุสฺสานํ, หีเฬยฺย นํ สุโปริโส;  
  
จเรยฺยาทิตฺตสีโสว, นตฺถิ มจฺจุสฺส นาคโม’’ติฯ  
</p>
  
<p>อถ โข มาโร…เป.… ตเตฺถวนฺตรธายีติฯ</p>


<h3>๑๐. ทุติยอายุสุตฺตํ</h3>
<p> เอวํ   เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ ตตฺร โข ภควา…เป.… เอตทโวจ –</p>


<p>‘‘อปฺปมิทํ, ภิกฺขเว, มนุสฺสานํ อายุฯ คมนีโย สมฺปราโย, กตฺตพฺพํ กุสลํ, จริตพฺพํ พฺรหฺมจริยํฯ นตฺถิ ชาตสฺส อมรณํฯ โย, ภิกฺขเว, จิรํ ชีวติ, โส วสฺสสตํ อปฺปํ วา ภิโยฺย’’ติฯ</p>


<p>อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา  ภควนฺตํ คาถาย อชฺฌภาสิ –</p>


<p>
‘‘นาจฺจยนฺติ  
อโหรตฺตา, ชีวิตํ นูปรุชฺฌติ;  
  
อายุ อนุปริยายติ, มจฺจานํ เนมีว รถกุพฺพร’’นฺติฯ  
</p>
  
<p>
‘‘อจฺจยนฺติ อโหรตฺตา, ชีวิตํ อุปรุชฺฌติ;  
  
อายุ ขียติ มจฺจานํ, กุนฺนทีนํว โอทก’’นฺติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>

</p>


<p>ตสฺสุทฺทานํ –</p>


<p>
ตโปกมฺมญฺจ นาโค จ, สุภํ ปาเสน เต ทุเว;  
  
สโปฺป สุปติ นนฺทนํ, อายุนา อปเร ทุเวติฯ  
</p>
  
<h2>๒. ทุติยวโคฺค</h2>
<h3>๑. ปาสาณสุตฺตํ</h3>
<p> เอกํ   สมยํ ภควา ราชคเห วิหรติ คิชฺฌกูเฎ ปพฺพเตฯ เตน โข ปน สมเยน ภควา รตฺตนฺธการติมิสายํ อโพฺภกาเส นิสิโนฺน โหติ, เทโว จ เอกเมกํ ผุสายติฯ อถ โข มาโร ปาปิมา ภควโต ภยํ ฉมฺภิตตฺตํ โลมหํสํ อุปฺปาเทตุกาโม เยน ภควา  เตนุปสงฺกมิ; อุปสงฺกมิตฺวา ภควโต อวิทูเร มหเนฺต ปาสาเณ ปทาเลสิฯ</p>


<p>อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาย อชฺฌภาสิ –</p>


<p>
‘‘สเจปิ เกวลํ สพฺพํ, คิชฺฌกูฎํ จเลสฺสสิ  
คเฬยฺยสิ (สฺยา. กํ.), จเลยฺยาสิ (ก.)  
;  
  
เนว สมฺมาวิมุตฺตานํ, พุทฺธานํ อตฺถิ อิญฺชิต’’นฺตฺนฺตฺติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๒. กินฺนุสีหสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส  อาราเมฯ เตน โข ปน สมเยน ภควา มหติยา ปริสาย ปริวุโต ธมฺมํ เทเสติฯ</p>


<p>อถ  โข มารสฺส ปาปิมโต เอตทโหสิ – ‘‘อยํ โข สมโณ โคตโม มหติยา ปริสาย ปริวุโต ธมฺมํ เทเสติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา’’ติฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘กินฺนุ  
สีโหว นทสิ, ปริสายํ วิสารโท;  
  
ปฎิมโลฺล หิ เต อตฺถิ, วิชิตาวี นุ มญฺญสี’’ติฯ  
</p>
  
<p>
‘‘นทนฺติ เว มหาวีรา, ปริสาสุ วิสารทา;  
  
ตถาคตา พลปฺปตฺตา, ติณฺณา โลเก วิสตฺติก’’นฺติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๓. สกลิกสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ มทฺทกุจฺฉิสฺมิํ มิคทาเยฯ เตน โข ปน สมเยน ภควโต ปาโท สกลิกาย  ขโต โหติ, ภุสา สุทํ ภควโต เวทนา วตฺตนฺติ สารีริกา ทุกฺขา ติพฺพา ขรา กฎุกา อสาตา อมนาปาฯ ตา สุทํ ภควา สโต สมฺปชาโน อธิวาเสติ อวิหญฺญมาโนฯ อถ โข ภควา จตุคฺคุณํ สงฺฆาฎิํ ปญฺญเปตฺวา ทกฺขิเณน ปเสฺสน สีหเสยฺยํ กเปฺปสิ  ปาเท ปาทํ อจฺจาธาย สโต สมฺปชาโนฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘มนฺทิยา นุ โข เสสิ อุทาหุ กาเวยฺยมโตฺต,  
  
อตฺถา นุ เต สมฺปจุรา น สนฺติ;  
  
เอโก วิวิเตฺต สยนาสนมฺหิ,  
  
นิทฺทามุโข กิมิทํ โสปฺปเส วา’’ติฯ  
</p>
  
<p>
‘‘น มนฺทิยา สยามิ นาปิ กาเวยฺยมโตฺต,  
  
อตฺถํ สเมจฺจาหมเปตโสโก;  
  
เอโก วิวิเตฺต สยนาสนมฺหิ,  
  
สยามหํ สพฺพภูตานุกมฺปีฯ  
</p>
  
<p>
‘‘เยสมฺปิ สลฺลํ อุรสิ ปวิฎฺฐํ,  
  
มุหุํ มุหุํ หทยํ เวธมานํ;  
  
เตปีธ  
โสปฺปํ ลภเร สสลฺลา,  
  
ตสฺมา  
อหํ น สุเป วีตสโลฺลฯ  
</p>
  
<p>
‘‘ชคฺคํ น สเงฺก นปิ เภมิ โสตฺตุํ,  
  
รตฺตินฺทิวา นานุตปนฺติ มามํ;  
  
หานิํ น ปสฺสามิ กุหิญฺจิ โลเก,  
  
ตสฺมา สุเป สพฺพภูตานุกมฺปี’’ติฯ  
</p>
  
<p>อถ  โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๔. ปติรูปสุตฺตํ</h3>
<p> เอกํ สมยํ ภควา โกสเลสุ วิหรติ เอกสาลายํ พฺราหฺมณคาเมฯ เตน โข ปน สมเยน ภควา มหติยา คิหิปริสาย ปริวุโต ธมฺมํ เทเสติฯ</p>


<p>อถ  โข มารสฺส ปาปิมโต เอตทโหสิ – ‘‘อยํ โข สมโณ โคตโม มหติยา คิหิปริสาย ปริวุโต ธมฺมํ เทเสติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา’’ติฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘เนตํ ตว ปติรูปํ, ยทญฺญมนุสาสสิ;  
  
อนุโรธวิโรเธสุ, มา สชฺชิโตฺถ ตทาจร’’นฺติฯ  
</p>
  
<p>
‘‘หิตานุกมฺปี สมฺพุโทฺธ, ยทญฺญมนุสาสติ;  
  
อนุโรธวิโรเธหิ, วิปฺปมุโตฺต ตถาคโต’’ติฯ  
</p>
  
<p>อถ  โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๕. มานสสุตฺตํ</h3>
<p> เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ  โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘อนฺตลิกฺขจโร ปาโส, ยฺวายํ จรติ มานโส;  
  
เตน ตํ พาธยิสฺสามิ, น เม สมณ โมกฺขสี’’ติฯ  
</p>
  
<p>
‘‘รูปา สทฺทา รสา คนฺธา, โผฎฺฐพฺพา จ มโนรมา;  
  
เอตฺถ เม วิคโต ฉโนฺท, นิหโต ตฺวมสิ อนฺตกา’’ติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๖. ปตฺตสุตฺตํ</h3>
<p> สาวตฺถินิทานํ ฯ เตน โข ปน สมเยน ภควา ปญฺจนฺนํ อุปาทานกฺขนฺธานํ อุปาทาย ภิกฺขูนํ ธมฺมิยา กถาย สนฺทเสฺสติ สมาทเปติ  สมุเตฺตเชติ สมฺปหํเสติฯ เต จ ภิกฺขู อฎฺฐิํ กตฺวา  มนสิ  กตฺวา สพฺพเจตสา  สมนฺนาหริตฺวา โอหิตโสตา ธมฺมํ สุณนฺติฯ</p>


<p>อถ โข มารสฺส ปาปิมโต เอตทโหสิ – ‘‘อยํ โข สมโณ โคตโม ปญฺจนฺนํ อุปาทานกฺขนฺธานํ อุปาทาย ภิกฺขูนํ ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา  ธมฺมํ สุณนฺติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา’’ติฯ</p>


<p>เตน โข ปน สมเยน สมฺพหุลา ปตฺตา อโพฺภกาเส นิกฺขิตฺตา โหนฺติฯ อถ  โข มาโร ปาปิมา พลีพทฺทวณฺณํ อภินิมฺมินิตฺวา เยน เต ปตฺตา เตนุปสงฺกมิฯ อถ โข อญฺญตโร ภิกฺขุ อญฺญตรํ ภิกฺขุํ เอตทโวจ – ‘‘ภิกฺขุ, ภิกฺขุ, เอโส พลีพโทฺท ปเตฺต ภิเนฺทยฺยา’’ติฯ เอวํ วุเตฺต ภควา ตํ ภิกฺขุํ เอตทโวจ – ‘‘น โส, ภิกฺขุ, พลีพโทฺทฯ มาโร เอโส ปาปิมา ตุมฺหากํ วิจกฺขุกมฺมาย อาคโต’’ติฯ อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาย อชฺฌภาสิ –</p>


<p>
‘‘รูปํ เวทยิตํ สญฺญา, วิญฺญาณํ ยญฺจ สงฺขตํ;  
  
เนโสหมสฺมิ เนตํ เม, เอวํ ตตฺถ วิรชฺชติฯ  
</p>
  
<p>
‘‘เอวํ วิรตฺตํ เขมตฺตํ, สพฺพสํโยชนาติคํ;  
  
อเนฺวสํ สพฺพฎฺฐาเนสุ, มารเสนาปิ นาชฺฌคา’’ติฯ  
</p>
  
<p>อถ โข มาโร ปาปิมา…เป.… ตเตฺถวนฺตรธายีติฯ</p>


<h3>๗. ฉผสฺสายตนสุตฺตํ</h3>
<p> เอกํ สมยํ ภควา เวสาลิยํ วิหรติ มหาวเน กูฎาคารสาลายํฯ เตน  โข ปน สมเยน ภควา ฉนฺนํ ผสฺสายตนานํ อุปาทาย ภิกฺขูนํ ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ</p>


<p>อถ  โข มารสฺส ปาปิมโต เอตทโหสิ – ‘‘อยํ โข สมโณ โคตโม ฉนฺนํ ผสฺสายตนานํ อุปาทาย ภิกฺขูนํ ธมฺมิยา กถาย สนฺทเสฺสติ สมาทเปติ สมุเตฺตเชติ สปฺปหํเสติ ฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา  ธมฺมํ สุณนฺติฯ ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา’’ติฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควโต อวิทูเร มหนฺตํ ภยเภรวํ สทฺทมกาสิ, อปิสฺสุทํ ปถวี มเญฺญ อุนฺทฺรียติ ฯ อถ โข อญฺญตโร ภิกฺขุ อญฺญตรํ ภิกฺขุํ เอตทโวจ – ‘‘ภิกฺขุ, ภิกฺขุ, เอสา ปถวี มเญฺญ อุนฺทฺรียตี’’ติฯ เอวํ วุเตฺต, ภควา ตํ ภิกฺขุํ เอตทโวจ – ‘‘เนสา ภิกฺขุ ปถวี อุนฺทฺรียติฯ มาโร เอโส ปาปิมา ตุมฺหากํ วิจกฺขุกมฺมาย อาคโต’’ติฯ อถ โข ภควา ‘‘มาโร อยํ ปาปิมา’’ อิติ วิทิตฺวา มารํ ปาปิมนฺตํ คาถาย อชฺฌภาสิ –</p>


<p>
‘‘รูปา สทฺทา รสา คนฺธา, ผสฺสา ธมฺมา จ เกวลา;  
  
เอตํ โลกามิสํ โฆรํ, เอตฺถ โลโก วิมุจฺฉิโตฯ  
</p>
  
<p>
‘‘เอตญฺจ สมติกฺกมฺม, สโต พุทฺธสฺส สาวโก;  
  
มารเธยฺยํ อติกฺกมฺม, อาทิโจฺจว วิโรจตี’’ติฯ  
</p>
  
<p>อถ โข มาโร ปาปิมา…เป.… ตเตฺถวนฺตรธายีติฯ</p>


<h3>๘. ปิณฺฑสุตฺตํ</h3>
<p> เอกํ สมยํ ภควา มคเธสุ วิหรติ ปญฺจสาลายํ พฺราหฺมณคาเมฯ เตน  โข ปน สมเยน ปญฺจสาลายํ พฺราหฺมณคาเม กุมาริกานํ  ปาหุนกานิ ภวนฺติฯ อถ โข ภควา ปุพฺพณฺหสมยํ นิวาเสตฺวา ปตฺตจีวรมาทาย ปญฺจสาลํ พฺราหฺมณคามํ ปิณฺฑาย ปาวิสิฯ เตน โข ปน สมเยน ปญฺจสาเลยฺยกา พฺราหฺมณคหปติกา มาเรน ปาปิมตา อนฺวาวิฎฺฐา ภวนฺติ – มา สมโณ โคตโม ปิณฺฑมลตฺถาติฯ</p>


<p>อถ โข ภควา ยถาโธเตน ปเตฺตน ปญฺจสาลํ พฺราหฺมณคามํ ปิณฺฑาย ปาวิสิ ตถาโธเตน  ปเตฺตน ปฎิกฺกมิฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘‘อปิ  ตฺวํ, สมณ, ปิณฺฑมลตฺถา’’ติ? ‘‘ตถา นุ ตฺวํ, ปาปิม, อกาสิ ยถาหํ ปิณฺฑํ  น ลเภยฺย’’นฺติฯ ‘‘เตน หิ, ภเนฺต, ภควา ทุติยมฺปิ ปญฺจสาลํ พฺราหฺมณคามํ ปิณฺฑาย ปวิสตุฯ ตถาหํ กริสฺสามิ ยถา ภควา ปิณฺฑํ ลจฺฉตี’’ติฯ</p>


<p>
‘‘อปุญฺญํ ปสวิ มาโร, อาสชฺช นํ ตถาคตํ;  
  
กิํ นุ มญฺญสิ ปาปิม, น เม ปาปํ วิปจฺจติฯ  
</p>
  
<p>
‘‘สุสุขํ วต ชีวาม, เยสํ โน นตฺถิ กิญฺจนํ;  
  
ปีติภกฺขา ภวิสฺสาม, เทวา อาภสฺสรา ยถา’’ติฯ  
</p>
  
<p>อถ โข มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๙. กสฺสกสุตฺตํ</h3>
<p> สาวตฺถินิทานํฯ เตน โข ปน สมเยน ภควา ภิกฺขูนํ นิพฺพานปฎิสํยุตฺตาย ธมฺมิยา กถาย สนฺทเสฺสติ สมาทเปติ สมุเตฺตเชติ สมฺปหํเสติ ฯ เต จ ภิกฺขู อฎฺฐิํ กตฺวา มนสิ กตฺวา สพฺพเจตสา สมนฺนาหริตฺวา โอหิตโสตา ธมฺมํ สุณนฺติฯ</p>


<p>อถ  โข มารสฺส ปาปิมโต เอตทโหสิ – ‘‘อยํ โข สมโณ โคตโม ภิกฺขูนํ นิพฺพานปฎิสํยุตฺตาย ธมฺมิยา กถาย…เป.… ยํนูนาหํ เยน สมโณ โคตโม เตนุปสงฺกเมยฺยํ วิจกฺขุกมฺมายา’’ติฯ อถ โข มาโร ปาปิมา กสฺสกวณฺณํ อภินิมฺมินิตฺวา มหนฺตํ นงฺคลํ ขเนฺธ กริตฺวา ทีฆปาจนยฎฺฐิํ คเหตฺวา หฎหฎเกโส สาณสาฎินิวโตฺถ กทฺทมมกฺขิเตหิ ปาเทหิ เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘‘อปิ, สมณ, พลีพเทฺท อทฺทสา’’ติ? ‘‘กิํ ปน, ปาปิม, เต พลีพเทฺทหี’’ติ? ‘‘มเมว, สมณ, จกฺขุ, มม รูปา, มม จกฺขุสมฺผสฺสวิญฺญาณายตนํฯ กุหิํ เม, สมณ, คนฺตฺวา โมกฺขสิ? มเมว, สมณ, โสตํ, มม สทฺทา…เป.… มเมว, สมณ, ฆานํ, มม คนฺธา; มเมว, สมณ, ชิวฺหา, มม รสา; มเมว, สมณ, กาโย, มม โผฎฺฐพฺพา; มเมว, สมณ, มโน, มม ธมฺมา, มม มโนสมฺผสฺสวิญฺญาณายตนํฯ กุหิํ เม, สมณ, คนฺตฺวา โมกฺขสี’’ติ?</p>


<p>‘‘ตเวว  , ปาปิม, จกฺขุ, ตว รูปา, ตว จกฺขุสมฺผสฺสวิญฺญาณายตนํฯ ยตฺถ จ โข, ปาปิม, นตฺถิ จกฺขุ, นตฺถิ รูปา, นตฺถิ จกฺขุสมฺผสฺสวิญฺญาณายตนํ, อคติ ตว ตตฺถ, ปาปิมฯ ตเวว, ปาปิม , โสตํ, ตว สทฺทา, ตว โสตสมฺผสฺสวิญฺญาณายตนํฯ ยตฺถ จ โข, ปาปิม, นตฺถิ โสตํ, นตฺถิ สทฺทา, นตฺถิ โสตสมฺผสฺสวิญฺญาณายตนํ, อคติ ตว ตตฺถ, ปาปิมฯ ตเวว , ปาปิม, ฆานํ, ตว คนฺธา, ตว ฆานสมฺผสฺสวิญฺญาณายตนํฯ ยตฺถ จ โข, ปาปิม, นตฺถิ ฆานํ, นตฺถิ คนฺธา, นตฺถิ ฆานสมฺผสฺสวิญฺญาณายตนํ, อคติ ตว ตตฺถ, ปาปิมฯ ตเวว, ปาปิม, ชิวฺหา, ตว รสา, ตว ชิวฺหาสมฺผสฺสวิญฺญาณายตนํ…เป.… ตเวว, ปาปิม, กาโย, ตว โผฎฺฐพฺพา, ตว กายสมฺผสฺสวิญฺญาณายตนํ…เป.… ตเวว, ปาปิม, มโน, ตว ธมฺมา, ตว มโนสมฺผสฺสวิญฺญาณายตนํฯ ยตฺถ จ โข, ปาปิม, นตฺถิ มโน, นตฺถิ ธมฺมา, นตฺถิ มโนสมฺผสฺสวิญฺญาณายตนํ, อคติ ตว ตตฺถ, ปาปิมา’’ติฯ</p>


<p>
‘‘ยํ วทนฺติ มม ยิทนฺติ, เย วทนฺติ มมนฺติ จ;  
  
เอตฺถ เจ เต มโน อตฺถิ, น เม สมณ โมกฺขสี’’ติฯ  
</p>
  
<p>
‘‘ยํ วทนฺติ น ตํ มยฺหํ, เย วทนฺติ น เต อหํ;  
  
เอวํ ปาปิม ชานาหิ, น เม มคฺคมฺปิ ทกฺขสี’’ติฯ  
</p>
  
<p>อถ โข มาโร ปาปิมา…เป.… ตเตฺถวนฺตรธายีติฯ</p>


<h3>๑๐. รชฺชสุตฺตํ</h3>
<p> เอกํ สมยํ ภควา โกสเลสุ วิหรติ หิมวนฺตปเทเส  อรญฺญกุฎิกายํฯ อถ โข ภควโต รโหคตสฺส ปฎิสลฺลีนสฺส เอวํ เจตโส  ปริวิตโกฺก อุทปาทิ – ‘‘สกฺกา นุ โข รชฺชํ กาเรตุํ อหนํ อฆาตยํ อชินํ อชาปยํ อโสจํ อโสจาปยํ ธเมฺมนา’’ติ?</p>


<p>อถ โข มาโร ปาปิมา ภควโต เจตสา เจโตปริวิตกฺกมญฺญาย เยน ภควา เตนุปสงฺกมิ; อุปสงฺกมิตฺวา ภควนฺตํ เอตทโวจ – ‘‘กาเรตุ, ภเนฺต, ภควา รชฺชํ, กาเรตุ, สุคโต, รชฺชํ อหนํ อฆาตยํ อชินํ อชาปยํ อโสจํ อโสจาปยํ ธเมฺมนา’’ติฯ ‘‘กิํ ปน เม ตฺวํ, ปาปิม, ปสฺสสิ ยํ มํ ตฺวํ เอวํ วเทสิ – ‘กาเรตุ, ภเนฺต, ภควา รชฺชํ, กาเรตุ สุคโต , รชฺชํ อหนํ อฆาตยํ อชินํ อชาปยํ อโสจํ อโสจาปยํ  ธเมฺมนา’’’ติ? ‘‘ภควตา โข, ภเนฺต, จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฎฺฐิตา ปริจิตา สุสมารทฺธาฯ อากงฺขมาโน จ, ภเนฺต, ภควา หิมวนฺตํ ปพฺพตราชํ สุวณฺณํ เตฺวว อธิมุเจฺจยฺย สุวณฺณญฺจ ปนสฺสา’’ติ ฯ</p>


<p>
‘‘ปพฺพตสฺส  
สุวณฺณสฺส, ชาตรูปสฺส เกวโล;  
  
ทฺวิตฺตาว นาลเมกสฺส, อิติ วิทฺวา สมญฺจเรฯ  
</p>
  
<p>
‘‘โย ทุกฺขมทฺทกฺขิ ยโตนิทานํ,  
  
กาเมสุ โส ชนฺตุ กถํ นเมยฺย;  
  
อุปธิํ วิทิตฺวา สโงฺคติ โลเก,  
  
ตเสฺสว ชนฺตุ วินยาย สิเกฺข’’ติฯ  
</p>
  
<p>อถ โข  มาโร ปาปิมา ‘‘ชานาติ มํ ภควา, ชานาติ มํ สุคโต’’ติ ทุกฺขี ทุมฺมโน ตเตฺถวนฺตรธายีติฯ</p>

</p>


<p>ตสฺสุทฺทานํ –</p>


<p>
ปาสาโณ สีโห สกลิกํ  
สกฺขลิกํ (ก.)  
, ปติรูปญฺจ มานสํ;  
  
ปตฺตํ อายตนํ ปิณฺฑํ, กสฺสกํ รเชฺชน เต ทสาติฯ  
  
<h2>๓. ตติยวโคฺค</h2>
<h3>๑. สมฺพหุลสุตฺตํ</h3>
<p> เอวํ   เม สุตํ – เอกํ สมยํ ภควา สเกฺกสุ วิหรติ สิลาวติยํฯ เตน โข ปน สมเยน สมฺพหุลา ภิกฺขู ภควโต อวิทูเร อปฺปมตฺตา อาตาปิโน ปหิตตฺตา วิหรนฺติฯ อถ โข มาโร ปาปิมา พฺราหฺมณวณฺณํ อภินิมฺมินิตฺวา มหเนฺตน ชฎณฺฑุเวน อชินกฺขิปนิวโตฺถ ชิโณฺณ โคปานสิวโงฺก ฆุรุฆุรุปสฺสาสี อุทุมฺพรทณฺฑํ คเหตฺวา เยน เต ภิกฺขู เตนุปสงฺกมิ; อุปสงฺกมิตฺวา เต ภิกฺขู เอตทโวจ – ‘‘ทหรา ภวโนฺต  ปพฺพชิตา สุสู กาฬเกสา ภเทฺรน โยพฺพเนน สมนฺนาคตา ปฐเมน วยสา อนิกฺกีฬิตาวิโน กาเมสุฯ ภุญฺชนฺตุ ภวโนฺต มานุสเก กาเมฯ มา สนฺทิฎฺฐิกํ หิตฺวา กาลิกํ อนุธาวิตฺถา’’ติฯ ‘‘น โข มยํ, พฺราหฺมณ, สนฺทิฎฺฐิกํ หิตฺวา กาลิกํ อนุธาวามฯ กาลิกญฺจ โข มยํ, พฺราหฺมณ, หิตฺวา สนฺทิฎฺฐิกํ อนุธาวามฯ กาลิกา หิ, พฺราหฺมณ, กามา วุตฺตา ภควตา พหุทุกฺขา พหุปายาสา, อาทีนโว เอตฺถ ภิโยฺยฯ สนฺทิฎฺฐิโก อยํ ธโมฺม อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’’ติฯ เอวํ  วุเตฺต, มาโร ปาปิมา สีสํ โอกเมฺปตฺวา ชิวฺหํ นิลฺลาเลตฺวา ติวิสาขํ นลาเฎ นลาฎิกํ วุฎฺฐาเปตฺวา ทณฺฑโมลุพฺภ ปกฺกามิฯ</p>


<p>อถ  โข เต ภิกฺขู เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุฯ เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘‘อิธ มยํ, ภเนฺต, ภควโต อวิทูเร อปฺปมตฺตา อาตาปิโน ปหิตตฺตา วิหรามฯ อถ โข, ภเนฺต, อญฺญตโร พฺราหฺมโณ มหเนฺตน ชฎณฺฑุเวน อชินกฺขิปนิวโตฺถ ชิโณฺณ โคปานสิวโงฺก ฆุรุฆุรุปสฺสาสี อุทุมฺพรทณฺฑํ คเหตฺวา เยน มยํ เตนุปสงฺกมิ; อุปสงฺกมิตฺวา อเมฺห เอตทโวจ – ‘ทหรา ภวโนฺต ปพฺพชิตา สุสู กาฬเกสา ภเทฺรน โยพฺพเนน สมนฺนาคตา ปฐเมน วยสา อนิกฺกีฬิตาวิโน กาเมสุฯ ภุญฺชนฺตุ ภวโนฺต มานุสเก กาเมฯ มา สนฺทิฎฺฐิกํ หิตฺวา กาลิกํ อนุธาวิตฺถา’ติฯ เอวํ วุเตฺต, มยํ, ภเนฺต, ตํ พฺราหฺมณํ เอตทโวจุมฺห – ‘น โข มยํ, พฺราหฺมณ, สนฺทิฎฺฐิกํ หิตฺวา กาลิกํ อนุธาวามฯ กาลิกญฺจ โข มยํ, พฺราหฺมณ, หิตฺวา สนฺทิฎฺฐิกํ อนุธาวามฯ กาลิกา หิ, พฺราหฺมณ, กามา  วุตฺตา ภควตา พหุทุกฺขา พหุปายาสา, อาทีนโว เอตฺถ ภิโยฺยฯ สนฺทิฎฺฐิโก อยํ ธโมฺม อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’ติฯ เอวํ วุเตฺต, ภเนฺต, โส พฺราหฺมโณ สีสํ โอกเมฺปตฺวา ชิวฺหํ นิลฺลาเลตฺวา ติวิสาขํ นลาเฎ นลาฎิกํ วุฎฺฐาเปตฺวา ทณฺฑโมลุพฺภ ปกฺกโนฺต’’ติฯ</p>


<p>‘‘เนโส, ภิกฺขเว, พฺราหฺมโณฯ มาโร เอโส ปาปิมา ตุมฺหากํ วิจกฺขุกมฺมาย อาคโต’’ติฯ อถ โข ภควา เอตมตฺถํ วิทิตฺวา  ตายํ เวลายํ อิมํ คาถํ อภาสิ –</p>


<p>
‘‘โย  
ทุกฺขมทฺทกฺขิ ยโตนิทานํ,  
  
กาเมสุ โส ชนฺตุ กถํ นเมยฺย;  
  
อุปธิํ วิทิตฺวา สโงฺคติ โลเก,  
  
ตเสฺสว ชนฺตุ วินยาย สิเกฺข’’ติฯ  
</p>
  
<h3>๒. สมิทฺธิสุตฺตํ</h3>
<p> เอกํ  สมยํ ภควา สเกฺกสุ วิหรติ สิลาวติยํฯ เตน โข ปน สมเยน อายสฺมา สมิทฺธิ ภควโต อวิทูเร อปฺปมโตฺต อาตาปี ปหิตโตฺต วิหรติฯ อถ โข อายสฺมโต สมิทฺธิสฺส รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘ลาภา วต เม, สุลทฺธํ วต เม, ยสฺส เม สตฺถา อรหํ สมฺมาสมฺพุโทฺธฯ ลาภา วต เม, สุลทฺธํ วต เม, ยฺวาหํ เอวํ สฺวากฺขาเต ธมฺมวินเย ปพฺพชิโตฯ ลาภา วต เม, สุลทฺธํ วต เม, ยสฺส เม สพฺรหฺมจาริโน สีลวโนฺต กลฺยาณธมฺมา’’ติฯ อถ โข มาโร ปาปิมา อายสฺมโต สมิทฺธิสฺส เจตสา เจโตปริวิตกฺกมญฺญาย เยนายสฺมา สมิทฺธิ เตนุปสงฺกมิ; อุปสงฺกมิตฺวา อายสฺมโต สมิทฺธิสฺส อวิทูเร มหนฺตํ ภยเภรวํ สทฺทมกาสิ, อปิสฺสุทํ ปถวี มเญฺญ อุนฺทฺรียติฯ</p>


<p>อถ โข อายสฺมา สมิทฺธิ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน  อายสฺมา สมิทฺธิ ภควนฺตํ เอตทโวจ – ‘‘อิธาหํ, ภเนฺต, ภควโต อวิทูเร อปฺปมโตฺต อาตาปี ปหิตโตฺต วิหรามิฯ ตสฺส มยฺหํ, ภเนฺต, รโหคตสฺส  ปฎิสลฺลีนสฺส เอวํ เจตโส ปริวิตโกฺก อุทปาทิ – ‘ลาภา วต เม, สุลทฺธํ วต เม, ยสฺส เม สตฺถา อรหํ สมฺมาสมฺพุโทฺธฯ ลาภา วต เม, สุลทฺธํ วต เม, ยฺวาหํ เอวํ สฺวากฺขาเต ธมฺมวินเย ปพฺพชิโตฯ ลาภา วต เม, สุลทฺธํ วต เม, ยสฺส เม สพฺรหฺมจาริโน สีลวโนฺต กลฺยาณธมฺมา’ติฯ ตสฺส มยฺหํ, ภเนฺต, อวิทูเร มหาภยเภรวสโทฺท อโหสิ, อปิสฺสุทํ ปถวี มเญฺญ อุนฺทฺรียตี’’ติฯ</p>


<p>‘‘เนสา, สมิทฺธิ, ปถวี อุนฺทฺรียติฯ มาโร เอโส ปาปิมา ตุยฺหํ วิจกฺขุกมฺมาย อาคโตฯ คจฺฉ ตฺวํ, สมิทฺธิ, ตเตฺถว อปฺปมโตฺต อาตาปี ปหิตโตฺต วิหราหี’’ติฯ ‘‘เอวํ, ภเนฺต’’ติ โข อายสฺมา สมิทฺธิ ภควโต ปฎิสฺสุตฺวา   อุฎฺฐายาสนา ภควนฺตํ อภิวาเทตฺวา ปทกฺขิณํ กตฺวา ปกฺกามิฯ ทุติยมฺปิ โข อายสฺมา สมิทฺธิ ตเตฺถว อปฺปมโตฺต อาตาปี ปหิตโตฺต วิหาสิฯ ทุติยมฺปิ โข อายสฺมโต สมิทฺธิสฺส รโหคตสฺส ปฎิสลฺลีนสฺส…เป.… ทุติยมฺปิ โข มาโร ปาปิมา อายสฺมโต สมิทฺธิสฺส เจตสา เจโตปริวิตกฺกมญฺญาย…เป.… อปิสฺสุทํ ปถวี มเญฺญ อุนฺทฺรียติฯ อถ โข อายสฺมา สมิทฺธิ มารํ  ปาปิมนฺตํ คาถาย อชฺฌภาสิ –</p>


<p>
‘‘สทฺธายาหํ ปพฺพชิโต, อคารสฺมา อนคาริยํ;  
  
สติ ปญฺญา จ เม พุทฺธา, จิตฺตญฺจ สุสมาหิตํ;  
  
กามํ กรสฺสุ รูปานิ, เนว มํ พฺยาธยิสฺสสี’’ติฯ  
</p>
  
<p>อถ โข มาโร ปาปิมา ‘‘ชานาติ มํ สมิทฺธิ ภิกฺขู’’ติ ทุกฺขี ทุมฺมโน ตเตฺถวนฺตรธายีติฯ</p>


<h3>๓. โคธิกสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ เวฬุวเน กลนฺทกนิวาเปฯ เตน โข ปน สมเยน อายสฺมา โคธิโก อิสิคิลิปเสฺส วิหรติ กาฬสิลายํฯ อถ โข อายสฺมา โคธิโก อปฺปมโตฺต อาตาปี ปหิตโตฺต วิหรโนฺต สามยิกํ เจโตวิมุตฺติํ ผุสิฯ อถ โข อายสฺมา โคธิโก ตมฺหา สามยิกาย เจโตวิมุตฺติยา ปริหายิ ฯ ทุติยมฺปิ โข อายสฺมา โคธิโก อปฺปมโตฺต อาตาปี ปหิตโตฺต วิหรโนฺต สามยิกํ เจโตวิมุตฺติํ ผุสิฯ ทุติยมฺปิ โข อายสฺมา โคธิโก ตมฺหา สามยิกาย เจโตวิมุตฺติยา ปริหายิฯ ตติยมฺปิ โข อายสฺมา โคธิโก อปฺปมโตฺต อาตาปี ปหิตโตฺต วิหรโนฺต สามยิกํ เจโตวิมุตฺติํ ผุสิฯ ตติยมฺปิ โข อายสฺมา โคธิโก ตมฺหา…เป.… ปริหายิฯ จตุตฺถมฺปิ โข อายสฺมา โคธิโก อปฺปมโตฺต…เป.… วิมุตฺติํ ผุสิ ฯ จตุตฺถมฺปิ โข อายสฺมา โคธิโก ตมฺหา…เป.… ปริหายิฯ ปญฺจมมฺปิ  โข อายสฺมา โคธิโก…เป.… เจโตวิมุตฺติํ ผุสิฯ ปญฺจมมฺปิ โข อายสฺมา…เป.… วิมุตฺติยา ปริหายิฯ ฉฎฺฐมฺปิ โข อายสฺมา โคธิโก อปฺปมโตฺต อาตาปี ปหิตโตฺต วิหรโนฺต สามยิกํ เจโตวิมุตฺติํ ผุสิฯ ฉฎฺฐมฺปิ โข อายสฺมา โคธิโก ตมฺหา สามยิกาย เจโตวิมุตฺติยา ปริหายิฯ สตฺตมมฺปิ  โข อายสฺมา โคธิโก อปฺปมโตฺต อาตาปี ปหิตโตฺต วิหรโนฺต สามยิกํ เจโตวิมุตฺติํ ผุสิฯ</p>


<p>อถ โข อายสฺมโต โคธิกสฺส เอตทโหสิ – ‘‘ยาว ฉฎฺฐํ ขฺวาหํ สามยิกาย เจโตวิมุตฺติยา ปริหีโนฯ ยํนูนาหํ สตฺถํ อาหเรยฺย’’นฺติฯ อถ โข มาโร ปาปิมา อายสฺมโต โคธิกสฺส เจตสา เจโตปริวิตกฺกมญฺญาย เยน ภควา เตนุปสงฺกมิ; อุปสงฺกมิตฺวา ภควนฺตํ คาถาหิ อชฺฌภาสิ –</p>


<p>
‘‘มหาวีร มหาปญฺญ, อิทฺธิยา ยสสา ชล;  
  
สพฺพเวรภยาตีต, ปาเท วนฺทามิ จกฺขุมฯ  
</p>
  
<p>
‘‘สาวโก เต มหาวีร, มรณํ มรณาภิภู;  
  
อากงฺขติ เจตยติ, ตํ นิเสธ ชุตินฺธรฯ  
</p>
  
<p>
‘‘กถญฺหิ ภควา ตุยฺหํ, สาวโก สาสเน รโต;  
  
อปฺปตฺตมานโส เสโกฺข, กาลํ กยิรา ชเนสุตา’’ติฯ  
</p>
  
<p>เตน โข ปน สมเยน อายสฺมโต โคธิเกน สตฺถํ อาหริตํ โหติฯ อถ โข ภควา ‘‘มาโร อยํ ปาปิมา’’ อิติ วิทิตฺวา มารํ  ปาปิมนฺตํ คาถาย อชฺฌภาสิ –</p>


<p>
‘‘เอวญฺหิ  
ธีรา กุพฺพนฺติ, นาวกงฺขนฺติ ชีวิตํ;  
  
สมูลํ ตณฺหมพฺพุยฺห, โคธิโก ปรินิพฺพุโต’’ติฯ  
</p>
  
<p>อถ โข ภควา ภิกฺขู อามเนฺตสิ – ‘‘อายาม, ภิกฺขเว, เยน อิสิคิลิปสฺสํ กาฬสิลา เตนุปสงฺกมิสฺสาม ยตฺถ โคธิเกน กุลปุเตฺตน สตฺถํ อาหริต’’นฺติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ</p>


<p>อถ โข ภควา สมฺพหุเลหิ ภิกฺขูหิ สทฺธิํ เยน อิสิคิลิปสฺสํ กาฬสิลา เตนุปสงฺกมิฯ อทฺทสา โข ภควา อายสฺมนฺตํ โคธิกํ ทูรโตว มญฺจเก วิวตฺตกฺขนฺธํ เสมานํ ฯ เตน  โข ปน สมเยน ธูมายิตตฺตํ ติมิรายิตตฺตํ คจฺฉเตว ปุริมํ ทิสํ, คจฺฉติ ปจฺฉิมํ ทิสํ, คจฺฉติ อุตฺตรํ ทิสํ, คจฺฉติ ทกฺขิณํ ทิสํ, คจฺฉติ อุทฺธํ, คจฺฉติ อโธ, คจฺฉติ อนุทิสํฯ</p>


<p>อถ  โข ภควา ภิกฺขู อามเนฺตสิ – ‘‘ปสฺสถ โน ตุเมฺห, ภิกฺขเว, เอตํ ธูมายิตตฺตํ ติมิรายิตตฺตํ คจฺฉเตว ปุริมํ ทิสํ, คจฺฉติ ปจฺฉิมํ ทิสํ, คจฺฉติ อุตฺตรํ ทิสํ, คจฺฉติ ทกฺขิณํ ทิสํ, คจฺฉติ อุทฺธํ, คจฺฉติ อโธ, คจฺฉติ อนุทิส’’นฺติ? ‘‘เอวํ, ภเนฺต’’ฯ ‘‘เอโส โข, ภิกฺขเว, มาโร ปาปิมา โคธิกสฺส กุลปุตฺตสฺส วิญฺญาณํ สมเนฺวสติ – ‘กตฺถ โคธิกสฺส กุลปุตฺตสฺส วิญฺญาณํ ปติฎฺฐิต’นฺติ? อปฺปติฎฺฐิเตน จ, ภิกฺขเว, วิญฺญาเณน โคธิโก กุลปุโตฺต ปรินิพฺพุโต’’ติฯ อถ  โข มาโร ปาปิมา เพลุวปณฺฑุวีณํ อาทาย เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘อุทฺธํ อโธ จ ติริยํ, ทิสา อนุทิสา สฺวหํ;  
  
อเนฺวสํ นาธิคจฺฉามิ, โคธิโก โส กุหิํ คโต’’ติฯ  
</p>
  
<p>
‘‘โย  
โส (สี. ปี.)  
ธีโร ธิติสมฺปโนฺน, ฌายี ฌานรโต สทา;  
  
อโหรตฺตํ อนุยุญฺชํ, ชีวิตํ อนิกามยํฯ  
</p>
  
<p>
‘‘เชตฺวาน  
มจฺจุโน  
เภตฺวา นมุจิโน (สี.)  
เสนํ, อนาคนฺตฺวา ปุนพฺภวํ;  
  
สมูลํ ตณฺหมพฺพุยฺห, โคธิโก ปรินิพฺพุโต’’ติฯ  
</p>
  
<p>
‘‘ตสฺส โสกปเรตสฺส, วีณา กจฺฉา อภสฺสถ;  
  
ตโต โส ทุมฺมโน ยโกฺข, ตเตฺถวนฺตรธายถา’’ติ  
ตเตฺถวนฺตรธายิถาติ (สฺยา. กํ.), ตเตฺถว อนฺตรธายีติ (ก.)  
ฯ  
</p>
  
<h3>๔. สตฺตวสฺสานุพนฺธสุตฺตํ</h3>
<p> เอวํ เม สุตํ – เอกํ สมยํ ภควา อุรุเวลายํ วิหรติ นชฺชา เนรญฺชราย ตีเร อชปาลนิโคฺรเธฯ เตน โข ปน สมเยน มาโร ปาปิมา สตฺตวสฺสานิ ภควนฺตํ อนุพโนฺธ โหติ โอตาราเปโกฺข โอตารํ อลภมาโนฯ อถ โข มาโร ปาปิมา เยน ภควา เตนุปสงฺกมิ; อุปสงฺกมิตฺวา ภควนฺตํ คาถาย อชฺฌภาสิ –</p>


<p>
‘‘โสกาวติโณฺณ  
นุ วนมฺหิ ฌายสิ,  
  
วิตฺตํ นุ ชีโน อุท ปตฺถยาโน;  
  
อาคุํ นุ คามสฺมิมกาสิ กิญฺจิ,  
  
กสฺมา  
ชเนน น กโรสิ สกฺขิํ;  
  
สกฺขี น สมฺปชฺชติ เกนจิ เต’’ติฯ  
</p>
  
<p>
‘‘โสกสฺส  
มูลํ ปลิขาย สพฺพํ,  
  
อนาคุ ฌายามิ อโสจมาโน;  
  
เฉตฺวาน สพฺพํ ภวโลภชปฺปํ,  
  
อนาสโว ฌายามิ ปมตฺตพนฺธู’’ติฯ  
</p>
  
<p>
‘‘ยํ วทนฺติ มม ยิทนฺติ, เย วทนฺติ มมนฺติ จ;  
  
เอตฺถ เจ เต มโน อตฺถิ, น เม สมณ โมกฺขสี’’ติฯ  
</p>
  
<p>
‘‘ยํ  
วทนฺติ น ตํ มยฺหํ, เย วทนฺติ น เต อหํ;  
  
เอวํ ปาปิม ชานาหิ, น เม มคฺคมฺปิ ทกฺขสี’’ติฯ  
</p>
  
<p>
‘‘สเจ มคฺคํ อนุพุทฺธํ, เขมํ อมตคามินํ;  
  
อเปหิ คจฺฉ ตฺวเมเวโก, กิมญฺญมนุสาสสี’’ติฯ  
</p>
  
<p>
‘‘อมจฺจุเธยฺยํ ปุจฺฉนฺติ, เย ชนา ปารคามิโน;  
  
เตสาหํ ปุโฎฺฐ อกฺขามิ, ยํ สจฺจํ ตํ นิรูปธิ’’นฺติฯ  
</p>
  
<p>‘‘เสยฺยถาปิ, ภเนฺต, คามสฺส วา นิคมสฺส วา อวิทูเร โปกฺขรณีฯ ตตฺรสฺส กกฺกฎโกฯ อถ โข, ภเนฺต, สมฺพหุลา กุมารกา วา กุมาริกาโย วา ตมฺหา คามา วา นิคมา วา นิกฺขมิตฺวา เยน สา โปกฺขรณี เตนุปสงฺกเมยฺยุํ; อุปสงฺกมิตฺวา ตํ กกฺกฎกํ อุทกา อุทฺธริตฺวา ถเล ปติฎฺฐเปยฺยุํฯ ยํ ยเทว หิ โส, ภเนฺต, กกฺกฎโก อฬํ อภินินฺนาเมยฺย ตํ ตเทว เต กุมารกา วา  กุมาริกาโย วา กเฎฺฐน วา กถลาย วา สญฺฉิเนฺทยฺยุํ สมฺภเญฺชยฺยุํ สมฺปลิภเญฺชยฺยุํฯ เอวญฺหิ โส, ภเนฺต, กกฺกฎโก สเพฺพหิ อเฬหิ สญฺฉิเนฺนหิ สมฺภเคฺคหิ สมฺปลิภเคฺคหิ อภโพฺพ ตํ โปกฺขรณิํ โอตริตุํฯ เอวเมว โข, ภเนฺต, ยานิ กานิจิ วิสูกายิกานิ  วิเสวิตานิ วิปฺผนฺทิตานิ, สพฺพานิ ตานิ  ภควตา สญฺฉินฺนานิ สมฺภคฺคานิ  สมฺปลิภคฺคานิฯ อภโพฺพ ทานาหํ, ภเนฺต, ปุน ภควนฺตํ อุปสงฺกมิตุํ ยทิทํ โอตาราเปโกฺข’’ติฯ อถ โข มาโร ปาปิมา ภควโต สนฺติเก อิมา นิเพฺพชนียา คาถาโย อภาสิ –</p>


<p>
‘‘เมทวณฺณญฺจ ปาสาณํ, วายโส อนุปริยคา;  
  
อเปตฺถ มุทุํ วิเนฺทม, อปิ อสฺสาทนา สิยาฯ  
</p>
  
<p>
‘‘อลทฺธา  
ตตฺถ อสฺสาทํ, วายเสโตฺต อปกฺกเม;  
  
กาโกว เสลมาสชฺช, นิพฺพิชฺชาเปม โคตมา’’ติฯ  
</p>
  
<h3>๕. มารธีตุสุตฺตํ</h3>
<p> อถ  โข มาโร ปาปิมา ภควโต สนฺติเก อิมา นิเพฺพชนียา คาถาโย อภาสิตฺวา ตมฺหา ฐานา อปกฺกมฺม ภควโต อวิทูเร ปถวิยํ ปลฺลเงฺกน นิสีทิ ตุณฺหีภูโต มงฺกุภูโต ปตฺตกฺขโนฺธ อโธมุโข ปชฺฌายโนฺต อปฺปฎิภาโน กเฎฺฐน ภูมิํ วิลิขโนฺตฯ อถ โข ตณฺหา จ อรติ จ รคา จ มารธีตโร เยน มาโร ปาปิมา เตนุปสงฺกมิํสุ; อุปสงฺกมิตฺวา มารํ ปาปิมนฺตํ คาถาย  อชฺฌภาสิํสุ –</p>


<p>
‘‘เกนาสิ ทุมฺมโน ตาต, ปุริสํ กํ นุ โสจสิ;  
  
มยํ ตํ ราคปาเสน, อารญฺญมิว กุญฺชรํ;  
  
พนฺธิตฺวา อานยิสฺสาม, วสโค เต ภวิสฺสตี’’ติฯ  
</p>
  
<p>
‘‘อรหํ สุคโต โลเก, น ราเคน สุวานโย;  
  
มารเธยฺยํ อติกฺกโนฺต, ตสฺมา โสจามหํ ภุส’’นฺติฯ  
</p>
  
<p>อถ โข ตณฺหา จ อรติ จ รคา จ มารธีตโร เยน ภควา เตนุปสงฺกมิํสุ; อุปสงฺกมิตฺวา ภควนฺตํ เอตทโวจุํ – ‘‘ปาเท เต, สมณ, ปริจาเรมา’’ติฯ อถ โข ภควา น มนสากาสิ, ยถา ตํ อนุตฺตเร อุปธิสงฺขเย วิมุโตฺตฯ</p>


<p>อถ โข ตณฺหา จ อรติ จ รคา จ มารธีตโร เอกมนฺตํ อปกฺกมฺม เอวํ สมจิเนฺตสุํ – ‘‘อุจฺจาวจา โข ปุริสานํ อธิปฺปายาฯ ยํนูน มยํ เอกสตํ เอกสตํ กุมาริวณฺณสตํ อภินิมฺมิเนยฺยามา’’ติฯ อถ  โข ตณฺหา จ อรติ จ รคา จ มารธีตโร เอกสตํ เอกสตํ กุมาริวณฺณสตํ อภินิมฺมินิตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ เอตทโวจุํ – ‘‘ปาเท เต, สมณ, ปริจาเรมา’’ติฯ ตมฺปิ ภควา น มนสากาสิ, ยถา ตํ อนุตฺตเร อุปธิสงฺขเย วิมุโตฺตฯ</p>


<p>อถ โข ตณฺหา จ อรติ จ รคา จ มารธีตโร เอกมนฺตํ อปกฺกมฺม เอวํ สมจิเนฺตสุํ – ‘‘อุจฺจาวจา โข ปุริสานํ อธิปฺปายา ฯ ยํนูน มยํ เอกสตํ เอกสตํ อวิชาตวณฺณสตํ อภินิมฺมิเนยฺยามา’’ติฯ อถ โข ตณฺหา จ อรติ จ รคา จ มารธีตโร เอกสตํ เอกสตํ  อวิชาตวณฺณสตํ  อภินิมฺมินิตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ เอตทโวจุํ – ‘‘ปาเท เต, สมณ, ปริจาเรมา’’ติฯ ตมฺปิ ภควา น มนสากาสิ, ยถา ตํ อนุตฺตเร อุปธิสงฺขเย วิมุโตฺตฯ</p>


<p>อถ โข ตณฺหา จ…เป.… ยํนูน มยํ เอกสตํ เอกสตํ สกิํ วิชาตวณฺณสตํ อภินิมฺมิเนยฺยามาติฯ อถ โข ตณฺหา จ…เป.… สกิํ วิชาตวณฺณสตํ อภินิมฺมินิตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ เอตทโวจุํ – ‘‘ปาเท เต, สมณ, ปริจาเรมา’’ติฯ ตมฺปิ ภควา น มนสากาสิ, ยถา ตํ อนุตฺตเร อุปธิสงฺขเย วิมุโตฺตฯ</p>


<p>อถ โข ตณฺหา จ…เป.… ยํนูน มยํ เอกสตํ เอกสตํ ทุวิชาตวณฺณสตํ อภินิมฺมิเนยฺยามาติฯ อถ โข ตณฺหา จ…เป.… ทุวิชาตวณฺณสตํ อภินิมฺมินิตฺวา เยน ภควา…เป.… ยถา ตํ อนุตฺตเร อุปธิสงฺขเย วิมุโตฺตฯ อถ โข ตณฺหา จ…เป.… มชฺฌิมิตฺถิวณฺณสตํ อภินิมฺมิเนยฺยามาติฯ อถ โข ตณฺหา จ…เป.… มชฺฌิมิตฺถิวณฺณสตํ อภินิมฺมินิตฺวา…เป.… อนุตฺตเร อุปธิสงฺขเย วิมุโตฺตฯ</p>


<p>อถ โข ตณฺหา จ…เป.… มหิตฺถิวณฺณสตํ อภินิมฺมิเนยฺยามาติ ฯ อถ โข ตณฺหา จ…เป.… มหิตฺถิวณฺณสตํ อภินิมฺมินิตฺวา เยน ภควา…เป.… อนุตฺตเร อุปธิสงฺขเย วิมุโตฺตฯ อถ โข ตณฺหา จ อรติ จ รคา จ มารธีตโร เอกมนฺตํ อปกฺกมฺม เอตทโวจุํ – สจฺจํ กิร โน ปิตา อโวจ –</p>


<p>
‘‘อรหํ สุคโต โลเก, น ราเคน สุวานโย;  
  
มารเธยฺยํ อติกฺกโนฺต, ตสฺมา โสจามหํ ภุส’’นฺติฯ  
</p>
  
<p>‘‘ยญฺหิ มยํ สมณํ วา พฺราหฺมณํ วา อวีตราคํ อิมินา อุปกฺกเมน อุปกฺกเมยฺยาม หทยํ วาสฺส ผเลยฺย, อุณฺหํ โลหิตํ วา มุขโต อุคฺคเจฺฉยฺย, อุมฺมาทํ  วา ปาปุเณยฺย จิตฺตเกฺขปํ  วาฯ เสยฺยถา วา ปน นโฬ หริโต ลุโต อุสฺสุสฺสติ วิสุสฺสติ มิลายติ; เอวเมว อุสฺสุเสฺสยฺย วิสุเสฺสยฺย มิลาเยยฺยา’’ติฯ</p>


<p>อถ  โข ตณฺหา จ อรติ จ รคา จ มารธีตโร เยน ภควา เตนุปสงฺกมิํสุ; อุปสงฺกมิตฺวา เอกมนฺตํ อฎฺฐํสุฯ เอกมนฺตํ ฐิตา โข ตณฺหา มารธีตา ภควนฺตํ คาถาย อชฺฌภาสิ –</p>


<p>
‘‘โสกาวติโณฺณ นุ วนมฺหิ ฌายสิ,  
  
วิตฺตํ นุ ชีโน อุท ปตฺถยาโน;  
  
อาคุํ นุ คามสฺมิมกาสิ กิญฺจิ,  
  
กสฺมา ชเนน น กโรสิ สกฺขิํ;  
  
สกฺขี น สมฺปชฺชติ เกนจิ เต’’ติฯ  
</p>
  
<p>
‘‘อตฺถสฺส  
ปตฺติํ หทยสฺส สนฺติํ,  
  
เชตฺวาน เสนํ ปิยสาตรูปํ;  
  
เอโกหํ  
เอกาหํ (สฺยา. กํ. ปี. ก.)  
ฌายํ สุขมนุโพธิํ,  
  
ตสฺมา ชเนน น กโรมิ สกฺขิํ;  
  
สกฺขี น สมฺปชฺชติ เกนจิ เม’’ติฯ  
</p>
  
<p>อถ โข อรติ  มารธีตา ภควนฺตํ คาถาย อชฺฌภาสิ –</p>


<p>
‘‘กถํ วิหารีพหุโลธ ภิกฺขุ,  
  
ปโญฺจฆติโณฺณ อตรีธ ฉฎฺฐํ;  
  
กถํ ฌายิํ  
กถํ ฌายํ (สฺยา. กํ. ปี.), กถชฺฌายํ (ก.)  
พหุลํ กามสญฺญา,  
  
ปริพาหิรา โหนฺติ อลทฺธ โย ต’’นฺติฯ  
</p>
  
<p>
‘‘ปสฺสทฺธกาโย สุวิมุตฺตจิโตฺต,  
  
อสงฺขราโน สติมา อโนโก;  
  
อญฺญาย  
ธมฺมํ อวิตกฺกฌายี,  
  
น กุปฺปติ น สรติ น ถิโน  
น กุปฺปตี นสฺสรตี น ถีโน (สี.)  
ฯ  
</p>
  
<p>
‘‘เอวํวิหารีพหุโลธ ภิกฺขุ,  
  
ปโญฺจฆติโณฺณ อตรีธ ฉฎฺฐํ;  
  
เอวํ ฌายิํ พหุลํ กามสญฺญา,  
  
ปริพาหิรา โหนฺติ อลทฺธ โย ต’’นฺติฯ  
</p>
  
<p>อถ   โข รคา  มารธีตา ภควโต สนฺติเก คาถาย อชฺฌภาสิ –</p>


<p>
‘‘อเจฺฉชฺช  
ตณฺหํ คณสงฺฆจารี,  
  
อทฺธา จริสฺสนฺติ  
ตริสฺสนฺติ (สี.)  
พหู จ สทฺธา;  
  
พหุํ วตายํ ชนตํ อโนโก,  
  
อเจฺฉชฺช เนสฺสติ มจฺจุราชสฺส ปาร’’นฺติฯ  
</p>
  
<p>
‘‘นยนฺติ เว มหาวีรา, สทฺธเมฺมน ตถาคตา;  
  
ธเมฺมน นยมานานํ, กา อุสูยา วิชานต’’นฺติฯ  
</p>
  
<p>อถ โข ตณฺหา จ อรติ จ รคา จ มารธีตโร เยน มาโร ปาปิมา เตนุปสงฺกมิํสุฯ อทฺทสา โข มาโร ปาปิมา ตณฺหญฺจ อรติญฺจ รคญฺจ มารธีตโร ทูรโตว อาคจฺฉนฺติโยฯ ทิสฺวาน คาถาหิ อชฺฌภาสิ –</p>


<p>
‘‘พาลา กุมุทนาเฬหิ, ปพฺพตํ อภิมตฺถถ  
อภิมนฺถถ (สี.)  
;  
  
คิริํ นเขน ขนถ, อโย ทเนฺตหิ ขาทถฯ  
</p>
  
<p>
‘‘เสลํว สิรสูหจฺจ  
สิรสิ อูหจฺจ (สี.), สิรสิ โอหจฺจ (สฺยา. กํ.)  
, ปาตาเล คาธเมสถ;  
  
ขาณุํว อุรสาสชฺช, นิพฺพิชฺชาเปถ โคตมา’’ติฯ  
</p>
  
<p>
‘‘ททฺทลฺลมานา  
อาคญฺฉุํ, ตณฺหา จ อรตี รคา;  
  
ตา ตตฺถ ปนุที สตฺถา, ตูลํ ภฎฺฐํว มาลุโต’’ติฯ  
</p>
  
ตติโย วโคฺคฯ  
</p>
  
<p>ตสฺสุทฺทานํ –</p>


<p>
สมฺพหุลา  
สมิทฺธิ จ, โคธิกํ สตฺตวสฺสานิ;  
  
ธีตรํ เทสิตํ พุทฺธ, เสเฎฺฐน อิมํ มารปญฺจกนฺติฯ  
</p>
  
มารสํยุตฺตํ สมตฺตํฯ  
</p>
  
  
  
  
  