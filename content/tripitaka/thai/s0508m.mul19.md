<h1>๒๐. สฎฺฐินิปาโต</h1>
<h3>๑. มหาโมคฺคลฺลานเตฺถรคาถา</h3>
<ol>
<li>
‘‘อารญฺญิกา  
  
  
ปิณฺฑปาติกา, อุญฺฉาปตฺตาคเต รตา;  
  
ทาเลมุ มจฺจุโน เสนํ, อชฺฌตฺตํ สุสมาหิตาฯ  
</li>
  
<li>
‘‘อารญฺญิกา ปิณฺฑปาติกา, อุญฺฉาปตฺตาคเต รตา;  
  
ธุนาม  
มจฺจุโน เสนํ, นฬาคารํว กุญฺชโรฯ  
</li>
  
<li>
‘‘รุกฺขมูลิกา สาตติกา, อุญฺฉาปตฺตาคเต รตา;  
  
ทาเลมุ มจฺจุโน เสนํ, อชฺฌตฺตํ สุสมาหิตาฯ  
</li>
  
<li>
‘‘รุกฺขมูลิกา สาตติกา, อุญฺฉาปตฺตาคเต รตา;  
  
ธุนาม มจฺจุโน เสนํ, นฬาคารํว กุญฺชโรฯ  
</li>
  
<li>
‘‘อฎฺฐิกงฺกลกุฎิเก, มํสนฺหารุปสิพฺพิเต;  
  
ธิรตฺถุ ปุเร ทุคฺคเนฺธ, ปรคเตฺต มมายเสฯ  
</li>
  
<li>
‘‘คูถภเสฺต ตโจนเทฺธ, อุรคณฺฑิปิสาจินิ;  
  
นว โสตานิ เต กาเย, ยานิ สนฺทนฺติ สพฺพทาฯ  
</li>
  
<li>
‘‘ตว สรีรํ นวโสตํ, ทุคฺคนฺธกรํ ปริพนฺธํ;  
  
ภิกฺขุ ปริวชฺชยเต ตํ, มีฬฺหํ จ ยถา สุจิกาโมฯ  
</li>
  
<li>
‘‘เอวเญฺจ ตํ ชโน ชญฺญา, ยถา ชานามิ ตํ อหํ;  
  
อารกา ปริวเชฺชยฺย, คูถฎฺฐานํว ปาวุเส’’ฯ  
</li>
  
<li>
‘‘เอวเมตํ มหาวีร, ยถา สมณ ภาสสิ;  
  
เอตฺถ เจเก วิสีทนฺติ, ปงฺกมฺหิว ชรคฺคโวฯ  
</li>
  
<li>
‘‘อากาสมฺหิ หลิทฺทิยา, โย มเญฺญถ รเชตเว;  
  
อเญฺญน วาปิ รเงฺคน, วิฆาตุทยเมว ตํฯ  
</li>
  
<li>
‘‘ตทากาสสมํ จิตฺตํ, อชฺฌตฺตํ สุสมาหิตํ;  
  
มา ปาปจิเตฺต อาสาทิ, อคฺคิขนฺธํว ปกฺขิมาฯ  
</li>
  
<li>
‘‘ปสฺส จิตฺตกตํ พิมฺพํ, อรุกายํ สมุสฺสิตํ;  
  
อาตุรํ พหุสงฺกปฺปํ, ยสฺส นตฺถิ ธุวํ ฐิติฯ  
</li>
  
<li>
‘‘ปสฺส  
จิตฺตกตํ รูปํ, มณินา กุณฺฑเลน จ;  
  
อฎฺฐิํ ตเจน โอนทฺธํ, สห วเตฺถหิ โสภติฯ  
</li>
  
<li>
‘‘อลตฺตกกตา  
ปาทา, มุขํ จุณฺณกมกฺขิตํ;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘อฎฺฐปทกตา เกสา, เนตฺตา อญฺชนมกฺขิตา;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘อญฺชนีว นวา จิตฺตา, ปูติกาโย อลงฺกโต;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘โอทหิ มิคโว ปาสํ, นาสทา วาคุรํ มิโค;  
  
ภุตฺวา นิวาปํ คจฺฉาม, กทฺทเนฺต มิคพนฺธเกฯ  
</li>
  
<li>
‘‘ฉิโนฺน ปาโส มิควสฺส, นาสทา วาคุรํ มิโค;  
  
ภุตฺวา นิวาปํ คจฺฉาม, โสจเนฺต มิคลุทฺทเกฯ  
</li>
  
<li>
‘‘ตทาสิ ยํ ภิํสนกํ, ตทาสิ โลมหํสนํ;  
  
อเนกาการสมฺปเนฺน, สาริปุตฺตมฺหิ นิพฺพุเตฯ  
</li>
  
<li>
  
ที. นิ. ๒.๒๒๑, ๒๗๒; สํ. นิ. ๑.๑๘๖; ๒.๑๔๓; อป. เถร ๑.๒.๑๑๕; ชา. ๑.๑.๙๕  
‘‘อนิจฺจา  
  
วต สงฺขารา อุปฺปาทวย ธมฺมิโนฯ  
  
อุปชฺชิตฺวา นิรุชฺฌนฺติ, เตสํ วูปสโม สุโขฯ  
</li>
  
<li>
‘‘สุขุมํ เต ปฎิวิชฺฌนฺติ, วาลคฺคํ อุสุนา ยถา;  
  
เย ปญฺจกฺขเนฺธ ปสฺสนฺติ, ปรโต โน จ อตฺตโตฯ  
</li>
  
<li>
‘‘เย จ ปสฺสนฺติ สงฺขาเร, ปรโต โน จ อตฺตโต;  
  
ปจฺจพฺยาธิํสุ นิปุณํ, วาลคฺคํ อุสุนา ยถาฯ  
</li>
  
<li>
  
สํ. นิ. ๑.๒๑, ๙๗  
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
กามราคปฺปหานาย, สโต ภิกฺขุ ปริพฺพเชฯ  
</li>
  
<li>
  
สํ. นิ. ๑.๒๑, ๙๗  
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
ภวราคปฺปหานาย, สโต ภิกฺขุ ปริพฺพเช’’ฯ  
</li>
  
<li>
‘‘โจทิโต ภาวิตเตฺตน, สรีรนฺติมธารินา;  
  
มิคารมาตุปาสาทํ, ปาทงฺคุเฎฺฐน กมฺปยิํฯ  
</li>
  
<li>
‘‘นยิทํ สิถิลมารพฺภ, นยิทํ อเปฺปน ถามสา;  
  
นิพฺพานมธิคนฺตพฺพํ, สพฺพคนฺถ-ปโมจนํฯ  
</li>
  
<li>
‘‘อยญฺจ  
ทหโร ภิกฺขุ, อยมุตฺตมโปริโส;  
  
ธาเรติ อนฺติมํ เทหํ, เชตฺวา มารํ สวาหินิํ  
สวาหนํ (ก.)  
ฯ  
</li>
  
<li>
‘‘วิวรมนุปภนฺติ  
วิชฺชุตา, เวภารสฺส จ ปณฺฑวสฺส จ;  
  
นควิวรคโต ฌายติ, ปุโตฺต อปฺปฎิมสฺส ตาทิโนฯ  
</li>
  
<li>
‘‘อุปสโนฺต อุปรโต, ปนฺตเสนาสโน มุนิ;  
  
ทายาโท  
พุทฺธเสฎฺฐสฺส, พฺรหฺมุนา อภิวนฺทิโตฯ  
</li>
  
<li>
‘‘อุปสนฺตํ อุปรตํ, ปนฺตเสนาสนํ มุนิํ;  
  
ทายาทํ พุทฺธเสฎฺฐสฺส, วนฺท พฺราหฺมณ กสฺสปํฯ  
</li>
  
<li>
‘‘โย จ ชาติสตํ คเจฺฉ, สพฺพา พฺราหฺมณชาติโย;  
  
โสตฺติโย เวทสมฺปโนฺน, มนุเสฺสสุ ปุนปฺปุนํฯ  
</li>
  
<li>
‘‘อชฺฌายโกปิ เจ อสฺส, ติณฺณํ เวทาน ปารคู;  
  
เอตสฺส วนฺทนาเยตํ, กลํ นาคฺฆติ โสฬสิํฯ  
</li>
  
<li>
‘‘โย โส อฎฺฐ วิโมกฺขานิ, ปุเรภตฺตํ อผสฺสยิ  
อปสฺสยิ (สี. ก.), อผุสฺสยิ (สฺยา.)  
;  
  
อนุโลมํ ปฎิโลมํ, ตโต ปิณฺฑาย คจฺฉติฯ  
</li>
  
<li>
‘‘ตาทิสํ ภิกฺขุํ มาสาทิ  
มา หนิ (สี.)  
, มาตฺตานํ ขณิ พฺราหฺมณ;  
  
อภิปฺปสาเทหิ มนํ, อรหนฺตมฺหิ ตาทิเน;  
  
ขิปฺปํ ปญฺชลิโก วนฺท, มา เต วิชฎิ มตฺถกํฯ  
</li>
  
<li>
‘‘เนโส ปสฺสติ สทฺธมฺมํ, สํสาเรน ปุรกฺขโต;  
  
อโธคมํ ชิมฺหปถํ, กุมฺมคฺคมนุธาวติฯ  
</li>
  
<li>
‘‘กิมีว มีฬฺหสลฺลิโตฺต, สงฺขาเร อธิมุจฺฉิโต;  
  
ปคาโฬฺห ลาภสกฺกาเร, ตุโจฺฉ คจฺฉติ โปฎฺฐิโลฯ  
</li>
  
<li>
‘‘อิมญฺจ ปสฺส อายนฺตํ, สาริปุตฺตํ สุทสฺสนํ;  
  
วิมุตฺตํ อุภโตภาเค, อชฺฌตฺตํ สุสมาหิตํฯ  
</li>
  
<li>
‘‘วิสลฺลํ  
ขีณสํโยคํ, เตวิชฺชํ มจฺจุหายินํ;  
  
ทกฺขิเณยฺยํ  
มนุสฺสานํ, ปุญฺญเกฺขตฺตํ อนุตฺตรํฯ  
</li>
  
<li>
‘‘เอเต สมฺพหุลา เทวา, อิทฺธิมโนฺต ยสสฺสิโน;  
  
ทส เทวสหสฺสานิ, สเพฺพ พฺรหฺมปุโรหิตา;  
  
โมคฺคลฺลานํ นมสฺสนฺตา, ติฎฺฐนฺติ ปญฺชลีกตาฯ  
</li>
  
<li>
‘‘‘นโม  
เต ปุริสาชญฺญ, นโม เต ปุริสุตฺตม;  
  
ยสฺส เต อาสวา ขีณา, ทกฺขิเณโยฺยสิ มาริส’ฯ  
</li>
  
<li>
‘‘ปูชิโต  
นรเทเวน, อุปฺปโนฺน มรณาภิภู;  
  
ปุณฺฑรีกํว โตเยน, สงฺขาเรนุปลิปฺปติฯ  
</li>
  
<li>
‘‘ยสฺส มุหุเตฺตน สหสฺสธา โลโก, สํวิทิโต สพฺรหฺมกโปฺป วสิ;  
  
อิทฺธิคุเณ จุตุปปาเต กาเล, ปสฺสติ เทวตา ส ภิกฺขุฯ  
</li>
  
<li>
‘‘สาริปุโตฺตว ปญฺญาย, สีเลน อุปสเมน จ;  
  
โยปิ ปารงฺคโต ภิกฺขุ, เอตาวปรโม สิยาฯ  
</li>
  
<li>
‘‘โกฎิสตสหสฺสสฺส, อตฺตภาวํ ขเณน นิมฺมิเน;  
  
อหํ วิกุพฺพนาสุ กุสโล, วสีภูโตมฺหิ อิทฺธิยาฯ  
</li>
  
<li>
‘‘สมาธิวิชฺชาวสิปารมีคโต, โมคฺคลฺลานโคโตฺต อสิตสฺส สาสเน;  
  
ธีโร สมุจฺฉินฺทิ สมาหิตินฺทฺริโย, นาโค  
ยถา ปูติลตํว พนฺธนํฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
  
ม. นิ. ๑.๕๑๓  
‘‘กีทิโส นิรโย อาสิ, ยตฺถ ทุสฺสี อปจฺจถ;  
  
วิธุรํ สาวกมาสชฺช, กกุสนฺธญฺจ พฺราหฺมณํฯ  
</li>
  
<li>
‘‘สตํ อาสิ อโยสงฺกู, สเพฺพ ปจฺจตฺตเวทนา;  
  
อีทิโส นิรโย อาสิ, ยตฺถ ทุสฺสี อปจฺจถ;  
  
วิธุรํ สาวกมาสชฺช, กกุสนฺธญฺจ พฺราหฺมณํฯ  
</li>
  
<li>
‘‘โย เอตมภิชานาติ, ภิกฺขุ พุทฺธสฺส สาวโก;  
  
ตาทิสํ ภิกฺขุมาสชฺช, กณฺห ทุกฺขํ นิคจฺฉสิฯ  
</li>
  
<li>
‘‘มเชฺฌสรสฺมิํ  
  
สรสฺส (สี.), สาครสฺมิํ (ก.)  
ติฎฺฐนฺติ, วิมานา กปฺปฐายิโน;  
  
เวฬุริยวณฺณา รุจิรา, อจฺจิมโนฺต ปภสฺสรา;  
  
อจฺฉรา ตตฺถ นจฺจนฺติ, ปุถุ นานตฺตวณฺณิโยฯ  
</li>
  
<li>
‘‘โย  
  
เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย เว พุเทฺธน โจทิโต, ภิกฺขุสงฺฆสฺส เปกฺขโต;  
  
มิคารมาตุปาสาทํ, ปาทงฺคุเฎฺฐน กมฺปยิฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย  
เวชยนฺตปาสาทํ, ปาทงฺคุเฎฺฐน กมฺปยิ;  
  
อิทฺธิพเลนุปตฺถโทฺธ, สํเวเชสิ จ เทวตาฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย เวชยนฺตปาสาเท, สกฺกํ โส ปริปุจฺฉติ;  
  
อปิ อาวุโส ชานาสิ, ตณฺหกฺขยวิมุตฺติโย;  
  
ตสฺส สโกฺก วิยากาสิ, ปญฺหํ ปุโฎฺฐ ยถาตถํฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย พฺรหฺมานํ ปริปุจฺฉติ, สุธมฺมายํ ฐิโต  
สุธมฺมายา’ภิโต (สฺยา.)  
สภํ;  
  
อชฺชาปิ ตฺยาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺตํ, พฺรหฺมโลเก ปภสฺสรํฯ  
</li>
  
<li>
‘‘ตสฺส พฺรหฺมา วิยากาสิ, ปญฺหํ ปุโฎฺฐ ยถาตถํ;  
  
น เม มาริส สา ทิฎฺฐิ, ยา เม ทิฎฺฐิ ปุเร อหุฯ  
</li>
  
<li>
‘‘ปสฺสามิ วีติวตฺตนฺตํ, พฺรหฺมโลเก ปภสฺสรํ;  
  
โสหํ อชฺช กถํ วชฺชํ, อหํ นิโจฺจมฺหิ สสฺสโตฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย มหาเนรุโน กูฎํ, วิโมเกฺขน อผสฺสยิ  
อปสฺสยิ (สี. ก.)  
;  
  
วนํ ปุพฺพวิเทหานํ, เย จ ภูมิสยา นราฯ  
  
<li>
‘‘โย เอตมภิชานาติ, ภิกฺขุ พุทฺธสฺส สาวโก;  
  
ตาทิสํ ภิกฺขุมาสชฺช, กณฺห ทุกฺขํ นิคจฺฉสิฯ  
  
<li>
‘‘น เว อคฺคิ เจตยติ, อหํ พาลํ ฑหามีติ;  
  
พาโลว ชลิตํ อคฺคิํ, อาสชฺช นํ ปฑยฺหติฯ  
</li>
  
<li>
‘‘เอวเมว ตุวํ มาร, อาสชฺช นํ ตถาคตํ;  
  
สยํ ฑหิสฺสสิ อตฺตานํ, พาโล อคฺคิํว สมฺผุสํฯ  
</li>
  
<li>
‘‘อปุญฺญํ  
  
ปสวี มาโร, อาสชฺช นํ ตถาคตํ;  
  
กิํ นุ มญฺญสิ ปาปิม, น เม ปาปํ วิปจฺจติฯ  
</li>
  
<li>
‘‘กรโต เต จียเต  
มิยฺยเต (สพฺพตฺถ) ม. นิ. ๑.๕๑๓ ปสฺสิตพฺพํ  
ปาปํ, จิรรตฺตาย อนฺตก;  
  
มาร นิพฺพินฺท พุทฺธมฺหา, อาสํ มากาสิ ภิกฺขุสุฯ  
</li>
  
<li>
‘‘อิติ  
  
มารํ อตเชฺชสิ, ภิกฺขุ เภสกฬาวเน;  
  
ตโต โส ทุมฺมโน ยโกฺข, ตเตฺถวนฺตรธายถา’’ติฯ  
</li>
  
<p>อิตฺถํ สุทํ อายสฺมา มหาโมคฺคลฺลาโน  เถโร คาถาโย อภาสิตฺถาติฯ
</ol></p>

</p>


<p>ตตฺรุทฺทานํ –</p>


สฎฺฐิกมฺหิ นิปาตมฺหิ, โมคฺคลฺลาโน มหิทฺธิโก;  
  
เอโกว เถรคาถาโย, อฎฺฐสฎฺฐิ ภวนฺติ ตาติฯ  
</p>
  
  
  
  
  