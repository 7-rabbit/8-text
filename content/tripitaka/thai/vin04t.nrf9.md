<h1>ปาฎิเทสนียกโณฺฑ</h1>
<h3>๑. ปฐมปาฎิเทสนียสิกฺขาปทวณฺณนา</h3>
<p>ปาฎิเทสนีเยสุ   ปฐเม ติ วจนโต สเจ ตสฺสา อนฺตรารามาทีสุ ฐตฺวาปิ ททมานาย หตฺถโต สยํ รถิยาพฺยูหสิงฺฆาฎกฆรานํ อญฺญตรสฺมิํ ฐิโตปิ คณฺหาติ, โทโส นตฺถิฯ ตสฺสา ปน รถิยาทีสุ ฐตฺวา ททมานาย, รถิยาทีสุ วา, อนฺตรารามาทีสุ วา ฐตฺวาปิ ยํกิญฺจิ อามิสํ อโชฺฌหรณตฺถาย คณฺหโต ปฎิคฺคหเณ ทุกฺกฎํ, อโชฺฌหาเร อโชฺฌหาเร ปาฎิเทสนียํฯ ตสฺส เทเสตพฺพากาโร ติอาทินา นเยน สิกฺขาปเท ทสฺสิโตเยวฯ</p>


<p>สาวตฺถิยํ อญฺญตรํ ภิกฺขุํ อารพฺภ อญฺญาติกาย ภิกฺขุนิยา อนฺตรฆรํ ปวิฎฺฐาย หตฺถโต อามิสํ ปฎิคฺคหณวตฺถุสฺมิํ ปญฺญตฺตํ, อสาธารณปญฺญตฺติ, อนาณตฺติกํ, ยถา เจตํ, ตถา เสสานิปิ, ติกปาฎิเทสนียํ, ยามกาลิกาทีสุ ปฎิคฺคหเณปิ อโชฺฌหรเณปิ ทุกฺกฎํ, เอกโตอุปสมฺปนฺนาย ยาวกาลิเกปิ ตเถว, ญาติกาย อญฺญาติกสญฺญิเวมติกานมฺปิ เอเสว นโยฯ ญาติกสญฺญิโน ปน, ญาติกาย วา ทาเปนฺติยา, อุปนิกฺขิปิตฺวา วา ททมานาย, ยา จ อนฺตรารามภิกฺขุนุปสฺสยติตฺถิยเสยฺยปฎิกฺกมเนสุ ฐตฺวา คามโต พหิ นีหริตฺวา, ยามกาลิกาทีนิ วา ‘‘สติ ปจฺจเย ปริภุญฺชา’’ติ  เทติ, ตสฺส, สิกฺขมานสามเณรีนญฺจ หตฺถโต คเหตฺวา ปริภุญฺชนฺตสฺส, อุมฺมตฺตกาทีนญฺจ อนาปตฺติฯ ปริปุณฺณูปสมฺปนฺนตา, อญฺญาติกตา, อนฺตรฆเร ฐิตาย หตฺถโต สหตฺถา ปฎิคฺคหณํ, ยาวกาลิกตา, อโชฺฌหรณนฺติ อิมาเนตฺถ ปญฺจ องฺคานิฯ สมุฎฺฐานาทีนิ เอฬกโลมสทิสานีติฯ</p>

</p>


<h3>๒. ทุติยปาฎิเทสนียสิกฺขาปทวณฺณนา</h3>
<p>ทุติเย  นฺติอาทิ โวสาสนาการทสฺสนํฯ ติอาทิ อปสาเทตพฺพาการทสฺสนํฯ ตตฺรายํ วินิจฺฉโย – เอเกนาปิ  ภิกฺขุนา อนปสาทิเต อโชฺฌหรณตฺถาย อามิสํ คณฺหนฺตานํ ปฎิคฺคหเณ ทุกฺกฎํ, อโชฺฌหาเร อโชฺฌหาเร ปาฎิเทสนียนฺติฯ</p>


<p>ราชคเห ฉพฺพคฺคิเย อารพฺภ ภิกฺขุนิยา โวสาสนฺติยา นนิวารณวตฺถุสฺมิํ ปญฺญตฺตํ, ติกปาฎิเทสนียํ, เอกโตอุปสมฺปนฺนาย โวสาสนฺติยา นนิวาเรนฺตสฺส ทุกฺกฎํ, ตถา อนุปสมฺปนฺนาย อุปสมฺปนฺนสญฺญิโน เวมติกสฺส จฯ อนุปสมฺปนฺนสญฺญิโน, ปน โย จ อตฺตโน วา ภตฺตํ ทาเปนฺติยา, อเญฺญสํ วา ภตฺตํ เทนฺติยา, ยํ วา น ทินฺนํ, ตํ ทาเปนฺติยา, ยตฺถ วา น ทินฺนํ, ตตฺถ, สเพฺพสํ วา สมกํ ทาเปนฺติยา, สิกฺขมานาย วา สามเณริยา วา โวสาสนฺติยา ปฎิคฺคเหตฺวา ภุญฺชติ, ตสฺส, ปญฺจ โภชนานิ ฐเปตฺวา สพฺพตฺถ, อุมฺมตฺตกาทีนญฺจ อนาปตฺติฯ ปริปุณฺณูปสมฺปนฺนตา, ปญฺจโภชนตา, อนฺตรฆเร อนุญฺญาตปการโต อญฺญถา โวสาสนา, อนิวารณา, อโชฺฌหรณนฺติ อิมาเนตฺถ ปญฺจ องฺคานิฯ สมุฎฺฐานาทีนิ กถินสทิสานีติฯ</p>

</p>


<h3>๓. ตติยปาฎิเทสนียสิกฺขาปทวณฺณนา</h3>
<p>ตติเย ติ ลทฺธเสกฺขสมฺมุติกานิฯ ติ ฆรูปจาโรกฺกมนโต ปฐมตรํ อุปจารํ อโนกฺกมเนฺตเยว ปุเพฺพ อนิมนฺติโตฯ  นาม โย สโกฺกติ ปิณฺฑาย จริตุํฯ นฺติ ฆรูปจารํ โอกฺกมิตฺวา อามิสํ คณฺหนฺตสฺส ปฎิคฺคหเณ ตาว ทุกฺกฎํ, ตํ คเหตฺวา ยตฺถกตฺถจิ ภุญฺชนฺตสฺส อโชฺฌหาเร อโชฺฌหาเร ปาฎิเทสนียนฺติฯ</p>


<p>สาวตฺถิยํ สมฺพหุเล ภิกฺขู อารพฺภ น มตฺตํ ชานิตฺวา ปฎิคฺคหณวตฺถุสฺมิํ ปญฺญตฺตํ, ‘‘ปุเพฺพ  อนิมนฺติโต, อคิลาโน’’ติ อิมา ปเนตฺถ เทฺว อนุปญฺญตฺติโย, ติกปาฎิเทสนียํ, ยามกาลิกาทีสุ ปฎิคฺคหเณปิ อโชฺฌหาเรปิ ทุกฺกฎํ, ตถา อเสกฺขสมฺมเต เสกฺขสมฺมตสญฺญิโน เวมติกสฺส จฯ อเสกฺขสมฺมตสญฺญิโน, ปน โย จ ปุเพฺพ นิมนฺติโต วา  คิลาโน วา อญฺญสฺส วา เตสํ ฆเร ปญฺญตฺตํ ภิกฺขํ คณฺหาติ, ยสฺส จ ฆรโต นีหริตฺวา, อาสนสาลาทีสุ วา ภิกฺขุํ อทิสฺวา ปฐมํเยว นีหริตฺวา, ทฺวารมูเล วา ฐปิตํ เทนฺติ, ตสฺส ตํ ภุญฺชนฺตสฺส, นิจฺจภตฺตเก, สลากภเตฺต, ปกฺขิเก , อุโปสถิเก, ปาฎิปทิเก, ยามกาลิกาทิํ ‘‘สติ ปจฺจเย ปริภุญฺชา’’ติ ทินฺนํ ปริภุญฺชนฺตสฺส, อุมฺมตฺตกาทีนญฺจ อนาปตฺติฯ เสกฺขสมฺมตตา, ปุเพฺพ อนิมนฺติตตา, อคิลานตา, ฆรูปจาโรกฺกมนํ, ฐเปตฺวา นิจฺจภตฺตกาทีนิ อญฺญํ อามิสํ คเหตฺวา ภุญฺชนนฺติ อิมาเนตฺถ ปญฺจ องฺคานิฯ สมุฎฺฐานาทีนิ เอฬกโลมสทิสานีติฯ</p>

</p>


<h3>๔. จตุตฺถปาฎิเทสนียสิกฺขาปทวณฺณนา</h3>
<p>จตุเตฺถ ติอาทิ จีวรวิปฺปวาสสิกฺขาปเท วุตฺตนเยเนว เวทิตพฺพํฯ นฺติ เอตฺถ ยํ อิตฺถิยา วา ปุริเสน วา คหเฎฺฐน วา ปพฺพชิเตน วา อารามํ วา อารามูปจารํ วา ปวิสิตฺวา ‘‘อิตฺถนฺนามสฺส, ภเนฺต, กุลสฺส ขาทนียํ วา โภชนียํ วา อาหริยิสฺสตี’’ติ (ปาจิ. ๕๗๓) อาโรจิตํ, ตํ ปจฺฉา ยถาอาโรจิตเมว วา อาหริยตุ, ตสฺส ปริวารํ กตฺวา อญฺญํ วา เตน สทฺธิํ พหุกมฺปิ, ‘‘อิตฺถนฺนามํ กุลํ ปฎิสํวิทิตํ กตฺวา ขาทนียํ วา โภชนียํ วา คเหตฺวา คจฺฉตี’’ติ สุตฺวา อญฺญานิ วา กุลานิ เตหิ สทฺธิํ อาหรนฺตุ, ตํ สพฺพํ  นามฯ ยํ ปน เอวํ อนาโรจิตํ อนาหฎญฺจ, ตํ  นามฯ  นาม โย สโกฺกติ ปิณฺฑาย คนฺตุํฯ นฺติ เอวรูปํ อนฺตมโส อารามมเชฺฌน คจฺฉเนฺตหิ อทฺธิเกหิ ทินฺนมฺปิ อาราเม วา อารามูปจาเร วา ปฎิคฺคเหตฺวา อโชฺฌหรนฺตสฺส ปฎิคฺคหเณ ทุกฺกฎํ, อโชฺฌหาเร อโชฺฌหาเร ปาฎิเทสนียนฺติฯ</p>


<p>สเกฺกสุ สมฺพหุเล ภิกฺขู อารพฺภ อาราเม โจเร ปฎิวสเนฺต อนาโรจนวตฺถุสฺมิํ ปญฺญตฺตํ, ‘‘อคิลาโน’’ติ อยเมตฺถ เอกา อนุปญฺญตฺติ, ติกปาฎิเทสนียํ , ยามกาลิกาทีสุ อาหารตฺถาย ปฎิคฺคหเณปิ อโชฺฌหาเรปิ ทุกฺกฎเมว, ตถา ปฎิสํวิทิเต อปฺปฎิสํวิทิตสญฺญิโน  เวมติกสฺส จ, ปฎิสํวิทิตสญฺญิโน, ปน คิลานสฺส, โย จ ปฎิสํวิทิตํ กตฺวา อาหฎํ วา คิลานาวเสสกํ วา พหาราเม วา ปฎิคฺคหิตํ, ตตฺถชาตกเมว วา มูลผลาทิํ, ยามกาลิกาทีสุ วา ยํกิญฺจิ ‘‘สติ ปจฺจเย ปริภุญฺชา’’ติ ลทฺธํ ปริภุญฺชนฺตสฺส, อุมฺมตฺตกาทีนญฺจ อนาปตฺติฯ ยถาวุตฺตอารญฺญกเสนาสนตา, ยาวกาลิกสฺส อตตฺถชาตกตา, อคิลานตา, อคิลานาวเสสกตา, อปฺปฎิสํวิทิตตา, อชฺฌาราเม ปฎิคฺคหณํ, อโชฺฌหรณนฺติ อิมาเนตฺถ สตฺต องฺคานิฯ สมุฎฺฐานาทีนิ กถินสทิสาเนว, อิทํ ปน กิริยากิริยนฺติฯ</p>

</p>

</p>

</p>





