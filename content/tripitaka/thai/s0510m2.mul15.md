<h1>๒. เอกูโปสถิกวโคฺค</h1>
<h3>๑. เอกูโปสถิกาเถรีอปทานํ</h3>
<ol>
<li>
‘‘นคเร  
  
  
พนฺธุมติยา, พนฺธุมา นาม ขตฺติโย;  
  
ทิวเส ปุณฺณมาย โส, อุปวสิ อุโปสถํฯ  
</li>
  
<li>
‘‘อหํ เตน สมเยน, กุมฺภทาสี อหํ ตหิํ;  
  
ทิสฺวา สราชกํ เสนํ, เอวาหํ จินฺตยิํ ตทาฯ  
</li>
  
<li>
‘ราชาปิ รชฺชํ ฉเฑฺฑตฺวา, อุปวสิ อุโปสถํ;  
  
สผลํ นูน ตํ กมฺมํ, ชนกาโย ปโมทิโต’ฯ  
</li>
  
<li>
‘‘โยนิโส  
ปจฺจเวกฺขิตฺวา, ทุคฺคจฺจญฺจ  
ทุคฺคติญฺจ (สฺยา.)  
ทลิทฺทตํ  
ทฬิทฺทตํ (สี.)  
;  
  
มานสํ สมฺปหํสิตฺวา, อุปวสิํ อุโปสถํฯ  
</li>
  
<li>
‘‘อหํ อุโปสถํ กตฺวา, สมฺมาสมฺพุทฺธสาสเน;  
  
เตน กเมฺมน สุกเตน, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, อุพฺภโยชนมุคฺคตํ  
อุทฺธํ โยชนมุคฺคตํ (สี. สฺยา. ปี.)  
;  
  
กูฎาคารวรูเปตํ, มหาสนสุภูสิตํฯ  
</li>
  
<li>
‘‘อจฺฉรา สตสหสฺสา, อุปติฎฺฐนฺติ มํ สทา;  
  
อเญฺญ เทเว อติกฺกมฺม, อติโรจามิ สพฺพทาฯ  
</li>
  
<li>
‘‘จตุสฎฺฐิ เทวราชูนํ, มเหสิตฺตมการยิํ;  
  
เตสฎฺฐิ จกฺกวตฺตีนํ, มเหสิตฺตมการยิํฯ  
</li>
  
<li>
‘‘สุวณฺณวณฺณา  
หุตฺวาน, ภเวสุ สํสรามหํ;  
  
สพฺพตฺถ ปวรา โหมิ, อุโปสถสฺสิทํ ผลํฯ  
</li>
  
<li>
‘‘หตฺถิยานํ อสฺสยานํ, รถยานญฺจ สีวิกํ  
เกวลํ (สี. สฺยา. ปี.)  
;  
  
ลภามิ สพฺพเมเวตํ, อุโปสถสฺสิทํ ผลํฯ  
</li>
  
<li>
‘‘โสณฺณมยํ รูปิมยํ, อโถปิ ผลิกามยํ;  
  
โลหิตงฺคมยเญฺจว, สพฺพํ ปฎิลภามหํฯ  
</li>
  
<li>
‘‘โกเสยฺยกมฺพลิยานิ  
, โขมกปฺปาสิกานิ จ;  
  
มหคฺฆานิ จ วตฺถานิ, สพฺพํ ปฎิลภามหํฯ  
</li>
  
<li>
‘‘อนฺนํ  
ปานํ ขาทนียํ, วตฺถเสนาสนานิ จ;  
  
สพฺพเมตํ ปฎิลเภ, อุโปสถสฺสิทํ ผลํฯ  
</li>
  
<li>
‘‘วรคนฺธญฺจ มาลญฺจ, จุณฺณกญฺจ วิเลปนํ;  
  
สพฺพเมตํ ปฎิลเภ, อุโปสถสฺสิทํ ผลํฯ  
</li>
  
<li>
‘‘กูฎาคารญฺจ ปาสาทํ, มณฺฑปํ หมฺมิยํ คุหํ;  
  
สพฺพเมตํ ปฎิลเภ, อุโปสถสฺสิทํ ผลํฯ  
</li>
  
<li>
‘‘ชาติยา สตฺตวสฺสาหํ, ปพฺพชิํ อนคาริยํ;  
  
อฑฺฒมาเส อสมฺปเตฺต, อรหตฺตมปาปุณิํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘เอกนวุติโต  
กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, อุโปสถสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ เอกูโปสถิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๒. สฬลปุปฺผิกาเถรีอปทานํ</h3>
<ol>
<li>
‘‘จนฺทภาคานทีตีเร, อโหสิํ กินฺนรี ตทา;  
  
อทฺทสาหํ เทวเทวํ, จงฺกมนฺตํ นราสภํฯ  
</li>
  
<li>
‘‘โอจินิตฺวาน สฬลํ, พุทฺธเสฎฺฐสฺสทาสหํ;  
  
อุปสิงฺฆิ มหาวีโร, สฬลํ เทวคนฺธิกํฯ  
</li>
  
<li>
‘‘ปฎิคฺคเหตฺวา  
สมฺพุโทฺธ, วิปสฺสี โลกนายโก;  
  
อุปสิงฺฆิ มหาวีโร, เปกฺขมานาย เม ตทาฯ  
</li>
  
<li>
‘‘อญฺชลิํ ปคฺคเหตฺวาน, วนฺทิตฺวา ทฺวิปทุตฺตมํ  
ทิปทุตฺตมํ (สี. สฺยา. ปี.)  
;  
  
สกํ จิตฺตํ ปสาเทตฺวา, ตโต ปพฺพตมารุหิํฯ  
</li>
  
<li>
‘‘เอกนวุติโต  
กเปฺป, ยํ ปุปฺผมททิํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ สฬลปุปฺผิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๓. โมทกทายิกาเถรีอปทานํ</h3>
<ol>
<li>
‘‘นคเร พนฺธุมติยา, กุมฺภทาสี อโหสหํ;  
  
มม ภาคํ คเหตฺวาน, คจฺฉํ อุทกหาริกา  
อุทกหาริกํ (สี.), อุทกหาริเก (สฺยา.)  
ฯ  
</li>
  
<li>
‘‘ปนฺถมฺหิ สมณํ ทิสฺวา, สนฺตจิตฺตํ สมาหตํ;  
  
ปสนฺนจิตฺตา สุมนา, โมทเก ตีณิทาสหํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
เอกนวุติกปฺปานิ  
เอกูนติํสกปฺปานิ (สฺยา.)  
, วินิปาตํ นคจฺฉหํฯ  
</li>
  
<li>
‘‘สมฺปตฺติ ตํ  
สมฺปตฺติญฺจ (สฺยา.), สมฺปตฺติกํ (ก.)  
กริตฺวาน, สพฺพํ อนุภวิํ อหํ;  
  
โมทเก ตีณิ ทตฺวาน, ปตฺตาหํ อจลํ ปทํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ โมทกทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๔. เอกาสนทายิกาเถรีอปทานํ</h3>
<ol>
<li>
‘‘นคเร  
หํสวติยา, อโหสิํ พาลิกา  
มาลิกา (สฺยา. ปี.)  
ตทา;  
  
มาตา จ เม ปิตา เจว, กมฺมนฺตํ อคมํสุ เตฯ  
</li>
  
<li>
‘‘มชฺฌนฺหิกมฺหิ สูริเย, อทฺทสํ สมณํ อหํ;  
  
วีถิยา อนุคจฺฉนฺตํ, อาสนํ ปญฺญเปสหํฯ  
</li>
  
<li>
‘‘โคนกาวิกติกาหิ  
โคนกจิตฺตกาทีหิ (สี.)  
, ปญฺญเปตฺวา มมาสนํ;  
  
ปสนฺนจิตฺตา สุมนา, อิทํ วจนมพฺรวิํฯ  
</li>
  
<li>
‘‘‘สนฺตตฺตา กุถิตา ภูมิ, สูโร มชฺฌนฺหิเก ฐิโต;  
  
มาลุตา จ น วายนฺติ, กาโล เจเวตฺถ เมหิติ  
เจตฺถ อุปฎฺฐิโต (สี.), เจวตฺถํ เอติ ตํ (ปี.)  
ฯ  
</li>
  
<li>
‘‘‘ปญฺญตฺตมาสนมิทํ, ตวตฺถาย มหามุนิ;  
  
อนุกมฺปํ อุปาทาย, นิสีท มม อาสเน’ฯ  
</li>
  
<li>
‘‘นิสีทิ ตตฺถ สมโณ, สุทโนฺต สุทฺธมานโส;  
  
ตสฺส ปตฺตํ คเหตฺวาน, ยถารนฺธํ อทาสหํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, อาสเนน สุนิมฺมิตํ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</li>
  
<li>
‘‘โสณฺณมยา  
มณิมยา, อโถปิ ผลิกามยา;  
  
โลหิตงฺคมยา เจว, ปลฺลงฺกา วิวิธา มมฯ  
</li>
  
<li>
‘‘ตูลิกา วิกติกาหิ, กฎฺฎิสฺสจิตฺตกาหิ จ;  
  
อุทฺทเอกนฺตโลมี จ, ปลฺลงฺกา เม สุสณฺฐิตา  
สุสนฺถตา (สี.)  
ฯ  
</li>
  
<li>
‘‘ยทา  
อิจฺฉามิ คมนํ, หาสขิฑฺฑสมปฺปิตา;  
  
สห ปลฺลงฺกเสเฎฺฐน, คจฺฉามิ มม ปตฺถิตํฯ  
</li>
  
<li>
‘‘อสีติ เทวราชูนํ, มเหสิตฺตมการยิํ;  
  
สตฺตติ จกฺกวตฺตีนํ, มเหสิตฺตมการยิํฯ  
</li>
  
<li>
‘‘ภวาภเว  
สํสรนฺตี, มหาโภคํ ลภามหํ;  
  
โภเค เม อูนตา นตฺถิ, เอกาสนสฺสิทํ ผลํ  
เอกาสนผลํ อิทํ (สพฺพตฺถ) เอวมุปริปิ  
ฯ  
</li>
  
<li>
‘‘ทุเว ภเว สํสรามิ, เทวเตฺต อถ มานุเส;  
  
อเญฺญ ภเว น ชานามิ, เอกาสนสฺสิทํ ผลํฯ  
</li>
  
<li>
‘‘ทุเว กุเล ปชายามิ, ขตฺติเย จาปิ พฺราหฺมเณ;  
  
อุจฺจากุลีนา  
อุจฺจากุลิกา (สฺยา. ปี. ก.)  
สพฺพตฺถ, เอกาสนสฺสิทํ ผลํฯ  
</li>
  
<li>
‘‘โทมนสฺสํ น ชานามิ, จิตฺตสนฺตาปนํ มม;  
  
เววณฺณิยํ น ชานามิ, เอกาสนสฺสิทํ ผลํฯ  
</li>
  
<li>
‘‘ธาติโย  
มํ อุปฎฺฐนฺติ, ขุชฺชา เจลาปิกา  
เขลาปิกา (สี.), เจลาวิกา (ปี.)  
พหู;  
  
อเงฺกน องฺกํ คจฺฉามิ, เอกาสนสฺสิทํ ผลํฯ  
</li>
  
<li>
‘‘อญฺญา นฺหาเปนฺติ โภเชนฺติ, อญฺญา รเมนฺติ มํ สทา;  
  
อญฺญา คนฺธํ วิลิมฺปนฺติ, เอกาสนสฺสิทํ ผลํ  
อญฺญา มเมว นฺหาเปนฺติ, อญฺญา โภเชนฺติ โภชนํ; อญฺญา มํ อลงฺกโรนฺติ, อญฺญา รเมนฺติ มํ สทฺธา; (สฺยา.)  
ฯ  
</li>
  
<li>
‘‘มณฺฑเป รุกฺขมูเล วา, สุญฺญาคาเร วสนฺติยา;  
  
มม สงฺกปฺปมญฺญาย, ปลฺลโงฺก อุปติฎฺฐติฯ  
</li>
  
<li>
‘‘อยํ ปจฺฉิมโก มยฺหํ, จริโม วตฺตเต ภโว;  
  
อชฺชาปิ รชฺชํ ฉเฑฺฑตฺวา, ปพฺพชิํ อนคาริยํฯ  
</li>
  
<li>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, เอกาสนสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ เอกาสนทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๕. ปญฺจทีปทายิกาเถรีอปทานํ</h3>
<ol>
<li>
‘‘นคเร  
  
  
  
หํสวติยา, จาริกี  
จาริกา (สี. สฺยา.)  
อาสหํ ตทา;  
  
อาราเมน จ อารามํ  
อาราเมน วิหาเรน (สฺยา. ปี.)  
, จรามิ กุสลตฺถิกาฯ  
</li>
  
<li>
‘‘กาฬปกฺขมฺหิ ทิวเส, อทฺทสํ โพธิมุตฺตมํ;  
  
ตตฺถ จิตฺตํ ปสาเทตฺวา, โพธิมูเล นิสีทหํฯ  
</li>
  
<li>
‘‘ครุจิตฺตํ อุปเฎฺฐตฺวา, สิเร กตฺวาน อญฺชลิํ;  
  
โสมนสฺสํ ปเวเทตฺวา, เอวํ จิเนฺตสิ ตาวเทฯ  
</li>
  
<li>
‘‘‘ยทิ พุโทฺธ อมิตคุโณ, อสมปฺปฎิปุคฺคโล;  
  
ทเสฺสตุ ปาฎิหีรํ เม, โพธิ โอภาสตุ อยํ’ฯ  
</li>
  
<li>
‘‘สห อาวชฺชิเต มยฺหํ, โพธิ ปชฺชลิ ตาวเท;  
  
สพฺพโสณฺณมยา อาสิ, ทิสา สพฺพา วิโรจติฯ  
</li>
  
<li>
‘‘สตฺตรตฺตินฺทิวํ ตตฺถ, โพธิมูเล นิสีทหํ;  
  
สตฺตเม ทิวเส ปเตฺต, ทีปปูชํ อกาสหํฯ  
</li>
  
<li>
‘‘อาสนํ ปริวาเรตฺวา, ปญฺจ ทีปานิ ปชฺชลุํ;  
  
ยาว อุเทติ สูริโย, ทีปา เม ปชฺชลุํ ตทาฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, ปญฺจทีปาติ วุจฺจติ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</li>
  
<li>
‘‘อสงฺขิยานิ  
ทีปานิ, ปริวาเร ชลิํสุ เม;  
  
ยาวตา เทวภวนํ, ทีปาโลเกน โชตติฯ  
</li>
  
<li>
‘‘ปรมฺมุขา  
ปุพฺพมุขา (สฺยา.)  
นิสีทิตฺวา, ยทิ อิจฺฉามิ ปสฺสิตุํ;  
  
อุทฺธํ อโธ จ ติริยํ, สพฺพํ ปสฺสามิ จกฺขุนาฯ  
</li>
  
<li>
‘‘ยาวตา อภิกงฺขามิ, ทฎฺฐุํ สุคตทุคฺคเต  
สุกตทุกฺกเฎ (ปี.)  
;  
  
ตตฺถ อาวรณํ นตฺถิ, รุเกฺขสุ ปพฺพเตสุ วาฯ  
</li>
  
<li>
‘‘อสีติ เทวราชูนํ, มเหสิตฺตมการยิํ;  
  
สตานํ จกฺกวตฺตีนํ, มเหสิตฺตมการยิํฯ  
</li>
  
<li>
‘‘ยํ  
  
  
ยํ โยนุปปชฺชามิ, เทวตฺตํ อถ มานุสํ;  
  
ทีปสตสหสฺสานิ, ปริวาเร ชลนฺติ เมฯ  
</li>
  
<li>
‘‘เทวโลกา จวิตฺวาน, อุปฺปชฺชิํ มาตุกุจฺฉิยํ;  
  
มาตุกุจฺฉิคตา สนฺตี, อกฺขิ เม น นิมีลติฯ  
</li>
  
<li>
‘‘ทีปสตสหสฺสานิ, ปุญฺญกมฺมสมงฺคิตา;  
  
ชลนฺติ สูติกาเคเห, ปญฺจทีปานิทํ ผลํฯ  
</li>
  
<li>
‘‘ปจฺฉิเม ภเว สมฺปเตฺต, มานสํ วินิวตฺตยิํ;  
  
อชรามตํ สีติภาวํ, นิพฺพานํ ผสฺสยิํ อหํฯ  
</li>
  
<li>
‘‘ชาติยา สตฺตวสฺสาหํ, อรหตฺตมปาปุณิํ;  
  
อุปสมฺปาทยี พุโทฺธ, คุณมญฺญาย โคตโมฯ  
</li>
  
<li>
‘‘มณฺฑเป รุกฺขมูเล วา, สุญฺญาคาเร วสนฺติยา;  
  
สทา ปชฺชลเต ทีปํ, ปญฺจทีปานิทํ ผลํฯ  
</li>
  
<li>
‘‘ทิพฺพจกฺขุ วิสุทฺธํ  
เม, สมาธิกุสลา อหํ;  
  
อภิญฺญาปารมิปฺปตฺตา, ปญฺจทีปานิทํ ผลํฯ  
</li>
  
<li>
‘‘สพฺพโวสิตโวสานา, กตกิจฺจา อนาสวา;  
  
ปญฺจทีปา มหาวีร, ปาเท วนฺทามิ จกฺขุมฯ  
</li>
  
<li>
‘‘สตสหสฺสิโต กเปฺป, ยํ ทีปมททิํ ตทา;  
  
ทุคฺคติํ นาภิชานามิ, ปญฺจทีปานิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ ปญฺจทีปทายิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๖. นฬมาลิกาเถรีอปทานํ</h3>
<ol>
<li>
‘‘จนฺทภาคานทีตีเร  
, อโหสิํ กินฺนรี ตทา;  
  
อทฺทสํ วิรชํ พุทฺธํ, สยมฺภุํ อปราชิตํฯ  
</li>
  
<li>
‘‘ปสนฺนจิตฺตา  
  
สุมนา, เวทชาตา กตญฺชลี;  
  
นฬมาลํ คเหตฺวาน, สยมฺภุํ อภิปูชยิํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา กินฺนรีเทหํ  
มานสํ เทหํ (สี. ปี. ก.) สุเมธาวเคฺคปิ  
, ตาวติํสมคจฺฉหํฯ  
</li>
  
<li>
‘‘ฉตฺติํสเทวราชูนํ, มเหสิตฺตมการยิํ;  
  
มนสา ปตฺถิตํ มยฺหํ, นิพฺพตฺตติ ยถิจฺฉิตํฯ  
</li>
  
<li>
‘‘ทสนฺนํ จกฺกวตฺตีนํ, มเหสิตฺตมการยิํ;  
  
โอจิตตฺตาว  
สุจิตตฺตาว (ปี.)  
หุตฺวาน, สํสรามิ ภเวสฺวหํฯ  
</li>
  
<li>
‘‘กุสลํ วิชฺชเต มยฺหํ, ปพฺพชิํ อนคาริยํ;  
  
ปูชารหา อหํ อชฺช, สกฺยปุตฺตสฺส สาสเนฯ  
</li>
  
<li>
‘‘วิสุทฺธมนสา อชฺช, อเปตมนปาปิกา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘จตุนฺนวุติโต กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, นฬมาลายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ นฬมาลิกา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๗. มหาปชาปติโคตมีเถรีอปทานํ</h3>
<ol>
<li>
‘‘เอกทา  
  
โลกปโชฺชโต, เวสาลิยํ มหาวเน;  
  
กูฎาคาเร สุสาลายํ, วสเต นรสารถิฯ  
</li>
  
<li>
‘‘ตทา ชินสฺส มาตุจฺฉา, มหาโคตมิ ภิกฺขุนี;  
  
ตหิํ กเต  
ตหิํเยว (สฺยา.)  
ปุเร รเมฺม, วสี ภิกฺขุนุปสฺสเยฯ  
</li>
  
<li>
‘‘ภิกฺขุนีหิ  
วิมุตฺตาหิ, สเตหิ สห ปญฺจหิ;  
  
รโหคตาย ตเสฺสวํ, จิตสฺสาสิ  
จิตฺตสฺสาปิ (สฺยา.)  
วิตกฺกิตํฯ  
</li>
  
<li>
‘‘พุทฺธสฺส ปรินิพฺพานํ, สาวกคฺคยุคสฺส วา;  
  
ราหุลานนฺทนนฺทานํ, นาหํ ลจฺฉามิ ปสฺสิตุํฯ  
</li>
  
<li>
‘‘พุทฺธสฺส ปรินิพฺพานา, สาวกคฺคยุคสฺส วา;  
  
มหากสฺสปนนฺทานํ, อานนฺทราหุลาน จฯ  
</li>
  
<li>
‘‘ปฎิกจฺจายุสงฺขารํ  
ปฎิคจฺจายุสงฺขาเร (สี.)  
  
, โอสชฺชิตฺวาน นิพฺพุติํ;  
  
คเจฺฉยฺยํ โลกนาเถน, อนุญฺญาตา มเหสินาฯ  
</li>
  
<li>
‘‘ตถา ปญฺจสตานมฺปิ, ภิกฺขุนีนํ วิตกฺกิตํ;  
  
อาสิ เขมาทิกานมฺปิ, เอตเทว วิตกฺกิตํฯ  
</li>
  
<li>
‘‘ภูมิจาโล ตทา อาสิ, นาทิตา เทวทุนฺทุภี;  
  
อุปสฺสยาธิวตฺถาโย, เทวตา โสกปีฬิตาฯ  
</li>
  
<li>
‘‘วิลปนฺตา สุกรุณํ  
สกรุณํ (สี. สฺยา. ปี.)  
, ตตฺถสฺสูนิ ปวตฺตยุํ;  
  
มิตฺตา  
สพฺพา (สฺยา. ปี.)  
ภิกฺขุนิโย ตาหิ, อุปคนฺตฺวาน โคตมิํฯ  
</li>
  
<li>
‘‘นิปจฺจ สิรสา ปาเท, อิทํ วจนมพฺรวุํ;  
  
‘ตตฺถ โตยลวาสิตฺตา, มยมเยฺย รโหคตาฯ  
</li>
  
<li>
‘‘‘สา  
จลา จลิตา ภูมิ, นาทิตา เทวทุนฺทุภี;  
  
ปริเทวา จ สุยฺยเนฺต, กิมตฺถํ นูน โคตมี’ฯ  
</li>
  
<li>
‘‘ตทา อโวจ สา สพฺพํ, ยถาปริวิตกฺกิตํ;  
  
ตาโยปิ สพฺพา อาหํสุ, ยถาปริวิตกฺกิตํฯ  
</li>
  
<li>
‘‘‘ยทิ เต รุจิตํ อเยฺย, นิพฺพานํ ปรมํ สิวํ;  
  
นิพฺพายิสฺสาม สพฺพาปิ, พุทฺธานุญฺญาย สุพฺพเตฯ  
</li>
  
<li>
‘‘‘มยํ  
สหาว นิกฺขนฺตา, ฆราปิ จ ภวาปิ จ;  
  
สหาเยว คมิสฺสาม, นิพฺพานํ ปทมุตฺตมํ’ฯ  
</li>
  
<li>
‘‘‘นิพฺพานาย วชนฺตีนํ, กิํ วกฺขามี’ติ สา วทํ;  
  
สห สพฺพาหิ นิคฺคญฺฉิ, ภิกฺขุนีนิลยา ตทาฯ  
</li>
  
<li>
‘‘อุปสฺสเย  
ยาธิวตฺถา, เทวตา ตา ขมนฺตุ เม;  
  
ภิกฺขุนีนิลยเสฺสทํ, ปจฺฉิมํ ทสฺสนํ มมฯ  
</li>
  
<li>
‘‘น ชรา มจฺจุ วา ยตฺถ, อปฺปิเยหิ สมาคโม;  
  
ปิเยหิ น วิโยโคตฺถิ, ตํ วชิสฺสํ  
ตํ วชฺชิยํ (สฺยา.)  
อสงฺขตํฯ  
</li>
  
<li>
‘‘อวีตราคา ตํ สุตฺวา, วจนํ สุคโตรสา;  
  
โสกฎฺฎา ปริเทวิํสุ, อโห โน อปฺปปุญฺญตาฯ  
</li>
  
<li>
‘‘ภิกฺขุนีนิลโย  
สุโญฺญ, ภูโต ตาหิ วินา อยํ;  
  
ปภาเต วิย ตาราโย, น ทิสฺสนฺติ ชิโนรสาฯ  
</li>
  
<li>
‘‘นิพฺพานํ โคตมี ยาติ, สเตหิ สห ปญฺจหิ;  
  
นทีสเตหิว สห, คงฺคา ปญฺจหิ สาครํฯ  
</li>
  
<li>
‘‘รถิยาย  
วชนฺติโย  
วชนฺติํ ตํ (สี.), วชนฺติ ตํ (สฺยา.), วชนฺตานํ (ปี.)  
, ทิสฺวา สทฺธา อุปาสิกา;  
  
ฆรา นิกฺขมฺม ปาเทสุ, นิปจฺจ อิทมพฺรวุํฯ  
</li>
  
<li>
‘‘‘ปสีทสฺสุ มหาโภเค, อนาถาโย วิหาย โน;  
  
ตยา น ยุตฺตา  
ยุตฺตํ (สี. สฺยา. ปี.)  
นิพฺพาตุํ, อิจฺฉฎฺฎา วิลปิํสุ ตา’ฯ  
</li>
  
<li>
‘‘ตาสํ โสกปหานตฺถํ, อโวจ มธุรํ คิรํ;  
  
‘รุทิเตน อลํ ปุตฺตา, หาสกาโลยมชฺช โวฯ  
</li>
  
<li>
‘‘‘ปริญฺญาตํ มยา ทุกฺขํ, ทุกฺขเหตุ วิวชฺชิโต;  
  
นิโรโธ เม สจฺฉิกโต, มโคฺค จาปิ สุภาวิโตฯ  
</li>
  
ปฐมํ ภาณวารํฯ  
</li>
  
<li>
‘‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘‘ยสฺสตฺถาย ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘‘พุโทฺธ  
ตสฺส จ สทฺธโมฺม, อนูโน ยาว ติฎฺฐติ;  
  
นิพฺพาตุํ ตาว กาโล เม, มา มํ โสจถ ปุตฺติกาฯ  
</li>
  
<li>
‘‘‘โกณฺฑญฺญานนฺทนนฺทาที  
, ติฎฺฐนฺติ ราหุโล ชิโน;  
  
สุขิโต สหิโต สโงฺฆ, หตทพฺพา จ ติตฺถิยาฯ  
</li>
  
<li>
‘‘‘โอกฺกากวํสสฺส ยโส, อุสฺสิโต มารมทฺทโน;  
  
นนุ สมฺปติ กาโล เม, นิพฺพานตฺถาย ปุตฺติกาฯ  
</li>
  
<li>
‘‘‘จิรปฺปภุติ  
ยํ มยฺหํ, ปตฺถิตํ อชฺช สิชฺฌเต;  
  
อานนฺทเภริกาโลยํ, กิํ โว อสฺสูหิ ปุตฺติกาฯ  
</li>
  
<li>
‘‘‘สเจ มยิ ทยา อตฺถิ, ยทิ จตฺถิ กตญฺญุตา;  
  
สทฺธมฺมฎฺฐิติยา สพฺพา, กโรถ วีริยํ ทฬฺหํฯ  
</li>
  
<li>
‘‘‘ถีนํ อทาสิ ปพฺพชฺชํ, สมฺพุโทฺธ ยาจิโต มยา;  
  
ตสฺมา ยถาหํ นนฺทิสฺสํ, ตถา ตมนุติฎฺฐถ’ฯ  
</li>
  
<li>
‘‘ตา เอวมนุสาสิตฺวา, ภิกฺขุนีหิ ปุรกฺขตา;  
  
อุเปจฺจ พุทฺธํ วนฺทิตฺวา, อิทํ วจนมพฺรวิฯ  
</li>
  
<li>
‘‘‘อหํ  
สุคต เต มาตา, ตฺวญฺจ วีร ปิตา มม;  
  
สทฺธมฺมสุขท  
สทฺธมฺมสุขโท (สี. สฺยา. ปี.)  
นาถ, ตยา ชาตามฺหิ โคตมฯ  
</li>
  
<li>
‘‘‘สํวทฺธิโตยํ สุคต, รูปกาโย มยา ตว;  
  
อนินฺทิโต  
อานนฺทิโย (สฺยา.), อนินฺทิโย (ปี.)  
ธมฺมกาโย  
ธมฺมตนุ (สี. ปี. ก.)  
, มม สํวทฺธิโต ตยาฯ  
</li>
  
<li>
‘‘‘มุหุตฺตํ ตณฺหาสมณํ, ขีรํ ตฺวํ ปายิโต มยา;  
  
ตยาหํ สนฺตมจฺจนฺตํ, ธมฺมขีรญฺหิ  
ธมฺมขีรมฺปิ (สฺยา., ก.)  
ปายิตาฯ  
</li>
  
<li>
‘‘‘พนฺธนารกฺขเน มยฺหํ, อณโณ  
อนโณ (สี. สฺยา. ปี.)  
ตฺวํ มหามุเน;  
  
ปุตฺตกามา ถิโย ยาจํ, ลภนฺติ ตาทิสํ สุตํฯ  
</li>
  
<li>
‘‘‘มนฺธาตาทินรินฺทานํ, ยา มาตา สา ภวณฺณเว;  
  
นิมุคฺคาหํ ตยา ปุตฺต, ตาริตา ภวสาคราฯ  
</li>
  
<li>
‘‘‘รโญฺญ มาตา มเหสีติ, สุลภํ นามมิตฺถินํ;  
  
พุทฺธมาตาติ ยํ นามํ, เอตํ ปรมทุลฺลภํฯ  
</li>
  
<li>
‘‘‘ตญฺจ  
ลทฺธํ มหาวีร, ปณิธานํ มมํ ตยา;  
  
อณุกํ วา มหนฺตํ วา, ตํ สพฺพํ ปูริตํ มยาฯ  
</li>
  
<li>
‘‘‘ปรินิพฺพาตุมิจฺฉามิ  
  
, วิหาเยมํ กเฬวรํ;  
  
อนุชานาหิ เม วีร, ทุกฺขนฺตกร นายกฯ  
</li>
  
<li>
‘‘‘จกฺกงฺกุสธชากิเณฺณ, ปาเท กมลโกมเล;  
  
ปสาเรหิ ปณามํ เต, กริสฺสํ ปุตฺตอุตฺตเม  
ปุตฺตเปมสา (สี. ปี.), ปุตฺตเปมหํ (สฺยา.)  
ฯ  
</li>
  
<li>
‘‘‘สุวณฺณราสิสงฺกาสํ, สรีรํ กุรุ ปากฎํ;  
  
กตฺวา เทหํ สุทิฎฺฐํ เต, สนฺติํ คจฺฉามิ นายก’ฯ  
</li>
  
<li>
‘‘ทฺวตฺติํสลกฺขณูเปตํ, สุปฺปภาลงฺกตํ ตนุํ;  
  
สญฺฌาฆนาว พาลกฺกํ, มาตุจฺฉํ ทสฺสยี ชิโนฯ  
</li>
  
<li>
‘‘ผุลฺลารวินฺทสํกาเส, ตรุณาทิจฺจสปฺปเภ;  
  
จกฺกงฺกิเต ปาทตเล, ตโต สา สิรสา ปติฯ  
</li>
  
<li>
‘‘‘ปณมามิ นราทิจฺจ, อาทิจฺจกุลเกตุกํ;  
  
ปจฺฉิเม มรเณ มยฺหํ  
สรณํ มยฺหํ (สฺยา.)  
, น ตํ อิกฺขามหํ ปุโนฯ  
</li>
  
<li>
‘‘‘อิตฺถิโย  
นาม โลกคฺค, สพฺพโทสากรา มตา;  
  
ยทิ โก จตฺถิ โทโส เม, ขมสฺสุ กรุณากรฯ  
</li>
  
<li>
‘‘‘อิตฺถิกานญฺจ ปพฺพชฺชํ, หํ ตํ ยาจิํ ปุนปฺปุนํ;  
  
ตตฺถ เจ อตฺถิ โทโส เม, ตํ ขมสฺสุ นราสภฯ  
</li>
  
<li>
‘‘‘มยา ภิกฺขุนิโย วีร, ตวานุญฺญาย สาสิตา;  
  
ตตฺร เจ อตฺถิ ทุนฺนีตํ, ตํ ขมสฺสุ ขมาธิป  
ขมาธิติ (สฺยา.), ขมาปิโต (ก.)  
ฯ  
</li>
  
<li>
‘‘‘อกฺขเนฺต  
นาม ขนฺตพฺพํ, กิํ ภเว คุณภูสเน;  
  
กิมุตฺตรํ เต วกฺขามิ, นิพฺพานาย วชนฺติยาฯ  
</li>
  
<li>
‘‘‘สุเทฺธ อนูเน มม ภิกฺขุสเงฺฆ, โลกา อิโต นิสฺสริตุํ ขมเนฺต;  
  
ปภาตกาเล พฺยสนงฺคตานํ, ทิสฺวาน นิยฺยาติว จนฺทเลขา’ฯ  
</li>
  
<li>
‘‘‘ตเทตรา ภิกฺขุนิโย ชินคฺคํ, ตาราว จนฺทานุคตา สุเมรุํ;  
  
ปทกฺขิณํ กจฺจ นิปจฺจ ปาเท, ฐิตา มุขนฺตํ สมุทิกฺขมานาฯ  
</li>
  
<li>
‘‘‘น  
ติตฺติปุพฺพํ ตว ทสฺสเนน, จกฺขุํ น โสตํ ตว ภาสิเตน;  
  
จิตฺตํ มมํ เกวลเมกเมว, ปปฺปุยฺย ตํ ธมฺมรเสน ติตฺติฯ  
</li>
  
<li>
‘‘‘นทโต ปริสายํ เต, วาทิตพฺพปหาริโน;  
  
เย เต ทกฺขนฺติ วทนํ, ธญฺญา เต นรปุงฺควฯ  
</li>
  
<li>
‘‘‘ทีฆงฺคุลี  
ตมฺพนเข, สุเภ อายตปณฺหิเก;  
  
เย ปาเท ปณมิสฺสนฺติ  
ปณมายนฺติ (สฺยา.)  
, เตปิ ธญฺญา คุณนฺธรฯ  
</li>
  
<li>
‘‘‘มธุรานิ  
ปหฎฺฐานิ, โทสคฺฆานิ หิตานิ จ;  
  
เย เต วากฺยานิ สุยฺยนฺติ, เตปิ ธญฺญา นรุตฺตมฯ  
</li>
  
<li>
‘‘‘ธญฺญาหํ  
เต มหาวีร, ปาทปูชนตปฺปรา  
มานปูชนตปฺปรา (ก.)  
;  
  
ติณฺณสํสารกนฺตารา, สุวาเกฺยน สิรีมโต’ฯ  
</li>
  
<li>
‘‘ตโต สา อนุสาเวตฺวา  
อนุมาเน ตฺวา (ก.)  
, ภิกฺขุสงฺฆมฺปิ สุพฺพตา;  
  
ราหุลานนฺทนเนฺท จ, วนฺทิตฺวา อิทมพฺรวิฯ  
</li>
  
<li>
‘‘‘อาสีวิสาลยสเม, โรคาวาเส กเฬวเร;  
  
นิพฺพินฺทา ทุกฺขสงฺฆาเฎ, ชรามรณโคจเรฯ  
</li>
  
<li>
‘‘‘นานากลิมลากิเณฺณ  
นานากุณปมลากิเณฺณ (สฺยา.), นานากาฬมลากิเณฺณ (ก.)  
, ปรายเตฺต นิรีหเก;  
  
เตน นิพฺพาตุมิจฺฉามิ, อนุมญฺญถ ปุตฺตกา’ฯ  
</li>
  
<li>
‘‘นโนฺท ราหุลภโทฺท จ, วีตโสกา นิราสวา;  
  
ฐิตาจลฎฺฐิติ ถิรา, ธมฺมตมนุจินฺตยุํฯ  
</li>
  
<li>
‘‘‘ธิรตฺถุ สงฺขตํ โลลํ, อสารํ กทลูปมํ;  
  
มายามรีจิสทิสํ, อิตรํ อนวฎฺฐิตํฯ  
</li>
  
<li>
‘‘‘ยตฺถ นาม ชินสฺสายํ, มาตุจฺฉา พุทฺธโปสิกา;  
  
โคตมี นิธนํ ยาติ, อนิจฺจํ สพฺพสงฺขตํ’ฯ  
</li>
  
<li>
‘‘อานโนฺท จ ตทา เสโข, โสกโฎฺฎ  
กนิโฎฺฐ (สฺยา.)  
ชินวจฺฉโล;  
  
ตตฺถสฺสูนิ กโรโนฺต โส, กรุณํ ปริเทวติฯ  
</li>
  
<li>
‘‘หา สนฺติํ  
ภาสนฺตี (สฺยา.)  
โคตมี ยาติ, นูน พุโทฺธปิ นิพฺพุติํ;  
  
คจฺฉติ น จิเรเนว, อคฺคิริว นิรินฺธโนฯ  
</li>
  
<li>
‘‘เอวํ  
วิลาปมานํ ตํ, อานนฺทํ อาห โคตมี;  
  
สุตสาครคมฺภีร  
, พุโทฺธปฎฺฐานตปฺปรฯ  
</li>
  
<li>
‘‘‘น ยุตฺตํ โสจิตุํ ปุตฺต, หาสกาเล อุปฎฺฐิเต;  
  
ตยา เม สรณํ ปุตฺต, นิพฺพานํ ตมุปาคตํฯ  
</li>
  
<li>
‘‘‘ตยา ตาต สมชฺฌิโฎฺฐ, ปพฺพชฺชํ อนุชานิ โน;  
  
มา ปุตฺต วิมโน โหหิ, สผโล เต ปริสฺสโมฯ  
</li>
  
<li>
‘‘‘ยํ  
  
น ทิฎฺฐํ ปุราเณหิ, ติตฺถิกาจริเยหิปิ;  
  
ตํ ปทํ สุกุมารีหิ, สตฺตวสฺสาหิ เวทิตํฯ  
</li>
  
<li>
‘‘‘พุทฺธสาสนปาเลต, ปจฺฉิมํ ทสฺสนํ ตว;  
  
ตตฺถ คจฺฉามหํ ปุตฺต, คโต ยตฺถ น ทิสฺสเตฯ  
</li>
  
<li>
‘‘‘กทาจิ ธมฺมํ เทเสโนฺต, ขิปี โลกคฺคนายโก;  
  
ตทาหํ อาสีสวาจํ, อโวจํ อนุกมฺปิกาฯ  
</li>
  
<li>
‘‘‘จิรํ ชีว มหาวีร, กปฺปํ ติฎฺฐ มหามุเน;  
  
สพฺพโลกสฺส อตฺถาย, ภวสฺสุ อชรามโรฯ  
</li>
  
<li>
‘‘‘ตํ ตถาวาทินิํ พุโทฺธ, มมํ โส เอตทพฺรวิ;  
  
‘น เหวํ วนฺทิยา พุทฺธา, ยถา วนฺทสิ โคตมีฯ  
</li>
  
<li>
‘‘‘กถํ จรหิ สพฺพญฺญู, วนฺทิตพฺพา ตถาคตา;  
  
กถํ อวนฺทิยา พุทฺธา, ตํ เม อกฺขาหิ ปุจฺฉิโตฯ  
</li>
  
<li>
‘‘‘อารทฺธวีริเย ปหิตเตฺต, นิจฺจํ ทฬฺหปรกฺกเม;  
  
สมเคฺค สาวเก ปสฺส, เอตํ พุทฺธานวนฺทนํฯ  
</li>
  
<li>
‘‘‘ตโต อุปสฺสยํ คนฺตฺวา, เอกิกาหํ วิจินฺตยิํ;  
  
สมคฺคปริสํ นาโถ, โรเธสิ ติภวนฺตโคฯ  
</li>
  
<li>
‘‘‘หนฺทาหํ  
ปรินิพฺพิสฺสํ, มา วิปตฺติตมทฺทสํ;  
  
เอวาหํ จินฺตยิตฺวาน, ทิสฺวาน อิสิสตฺตมํฯ  
</li>
  
<li>
‘‘‘ปรินิพฺพานกาลํ เม, อาโรเจสิํ  
อาโรเจมิ (สฺยา.)  
วินายกํ;  
  
ตโต โส สมนุญฺญาสิ, กาลํ ชานาหิ โคตมีฯ  
</li>
  
<li>
‘‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘‘ปฎิสมฺภิทา จตโสฺส…เป.… กตํ พุทฺธสฺส สาสนํฯ  
  
<li>
‘‘‘ถีนํ ธมฺมาภิสมเย, เย พาลา วิมติํ คตา;  
  
เตสํ ทิฎฺฐิปฺปหานตฺถํ, อิทฺธิํ ทเสฺสหิ โคตมี’ฯ  
</li>
  
<li>
‘‘ตทา นิปจฺจ สมฺพุทฺธํ, อุปฺปติตฺวาน อมฺพรํ;  
  
อิทฺธี อเนกา ทเสฺสสิ, พุทฺธานุญฺญาย โคตมีฯ  
</li>
  
<li>
‘‘เอกิกา พหุธา อาสิ, พหุกา เจติกา ตถา;  
  
อาวิภาวํ ติโรภาวํ, ติโรกุฎฺฎํ  
ติโรกุฑฺฑํ (สฺยา.)  
ติโรนคํฯ  
</li>
  
<li>
‘‘อสชฺชมานา  
  
อคมา, ภูมิยมฺปิ นิมุชฺชถ;  
  
อภิชฺชมาเน อุทเก, อคญฺฉิ มหิยา ยถาฯ  
</li>
  
<li>
‘‘สกุณีว ตถากาเส, ปลฺลเงฺกน กมี ตทา;  
  
วสํ วเตฺตสิ กาเยน, ยาว พฺรหฺมนิเวสนํฯ  
</li>
  
<li>
‘‘สิเนรุํ  
ทณฺฑํ กตฺวาน, ฉตฺตํ กตฺวา มหามหิํ;  
  
สมูลํ ปริวเตฺตตฺวา, ธารยํ จงฺกมี นเภฯ  
</li>
  
<li>
‘‘ฉสฺสูโรทยกาเลว, โลกญฺจากาสิ ธูมิกํ;  
  
ยุคเนฺต วิย โลกํ สา, ชาลามาลากุลํ อกาฯ  
</li>
  
<li>
‘‘มุจลินฺทํ มหาเสลํ, เมรุมูลนทนฺตเร  
เมรุมนฺทารททฺทเร (สี. ปี.), เมรุํ มนฺทารทนฺตเร (สฺยา.)  
;  
  
สาสปาริว สพฺพานิ, เอเกนคฺคหิ มุฎฺฐินาฯ  
</li>
  
<li>
‘‘องฺคุลเคฺคน ฉาเทสิ, ภากรํ สนิสากรํ;  
  
จนฺทสูรสหสฺสานิ, อาเวฬมิว ธารยิฯ  
</li>
  
<li>
‘‘จตุสาครโตยานิ, ธารยี เอกปาณินา;  
  
ยุคนฺตชลทาการํ, มหาวสฺสํ ปวสฺสถฯ  
</li>
  
<li>
‘‘จกฺกวตฺติํ สปริสํ, มาปยี สา นภตฺตเล;  
  
ครุฬํ ทฺวิรทํ สีหํ, วินทนฺตํ ปทสฺสยิฯ  
</li>
  
<li>
‘‘เอกิกา อภินิมฺมิตฺวา, อปฺปเมยฺยํ ภิกฺขุนีคณํ;  
  
ปุน อนฺตรธาเปตฺวา, เอกิกา มุนิมพฺรวิฯ  
</li>
  
<li>
‘‘‘มาตุจฺฉา  
เต มหาวีร, ตว สาสนการิกา;  
  
อนุปฺปตฺตา สกํ อตฺถํ, ปาเท วนฺทามิ จกฺขุม’ฯ  
</li>
  
<li>
‘‘ทเสฺสตฺวา วิวิธา อิทฺธี, โอโรหิตฺวา นภตฺตลา;  
  
วนฺทิตฺวา โลกปโชฺชตํ, เอกมนฺตํ นิสีทิ สาฯ  
</li>
  
<li>
‘‘สา วีสวสฺสสติกา, ชาติยาหํ มหามุเน;  
  
อลเมตฺตาวตา วีร, นิพฺพายิสฺสามิ นายกฯ  
</li>
  
<li>
‘‘ตทาติวิมฺหิตา  
สพฺพา, ปริสา สา กตญฺชลี;  
  
อโวจเยฺย กถํ อาสิ, อตุลิทฺธิปรกฺกมาฯ  
</li>
  
<li>
‘‘ปทุมุตฺตโร  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘ตทาหํ  
หํสวติยํ, ชาตามจฺจกุเล อหุํ;  
  
สโพฺพปการสมฺปเนฺน, อิเทฺธ ผีเต มหทฺธเนฯ  
</li>
  
<li>
‘‘กทาจิ ปิตุนา สทฺธิํ, ทาสิคณปุรกฺขตา;  
  
มหตา ปริวาเรน, ตํ อุเปจฺจ นราสภํฯ  
</li>
  
<li>
‘‘วาสวํ วิย วสฺสนฺตํ, ธมฺมเมฆํ อนาสวํ  
ปวสฺสยํ (ก.)  
;  
  
สรทาทิจฺจสทิสํ, รํสิชาลสมุชฺชลํ  
รํสิมาลากุลํ ชินํ (สี. สฺยา.), รํสิชาลากุลํ ชินํ (ปี.)  
ฯ  
</li>
  
<li>
‘‘ทิสฺวา จิตฺตํ ปสาเทตฺวา, สุตฺวา จสฺส สุภาสิตํ;  
  
มาตุจฺฉํ ภิกฺขุนิํ อเคฺค, ฐเปนฺตํ นรนายกํฯ  
</li>
  
<li>
‘‘สุตฺวา ทตฺวา มหาทานํ, สตฺตาหํ ตสฺส ตาทิโน;  
  
สสงฺฆสฺส นรคฺคสฺส, ปจฺจยานิ พหูนิ จฯ  
</li>
  
<li>
‘‘นิปจฺจ ปาทมูลมฺหิ, ตํ ฐานมภิปตฺถยิํ;  
  
ตโต มหาปริสติํ, อโวจ อิสิสตฺตโมฯ  
</li>
  
<li>
‘‘‘ยา สสงฺฆํ อโภเชสิ, สตฺตาหํ โลกนายกํ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส  
  
ธเมฺมสุ ทายาทา, โอรสา ธมฺมนิมฺมิตา;  
  
โคตมี นาม นาเมน, เหสฺสติ สตฺถุ สาวิกาฯ  
</li>
  
<li>
‘‘‘ตสฺส พุทฺธสฺส มาตุจฺฉา, ชีวิตาปาทิกา  
ชีวิตปาลิกา (สฺยา.)  
อยํ;  
  
รตฺตญฺญูนญฺจ อคฺคตฺตํ, ภิกฺขุนีนํ ลภิสฺสติ’ฯ  
</li>
  
<li>
‘‘ตํ สุตฺวาน ปโมทิตฺวา  
ตํ สุตฺวาหํ ปมุทิตา (สี. สฺยา. ปี.)  
, ยาวชีวํ ตทา ชินํ;  
  
ปจฺจเยหิ อุปฎฺฐิตฺวา, ตโต กาลงฺกตา อหํฯ  
</li>
  
<li>
‘‘ตาวติํเสสุ เทเวสุ, สพฺพกามสมิทฺธิสุ;  
  
นิพฺพตฺตา ทสหเงฺคหิ, อเญฺญ อภิภวิํ อหํฯ  
</li>
  
<li>
‘‘รูปสเทฺทหิ คเนฺธหิ, รเสหิ ผุสเนหิ จ;  
  
อายุนาปิ จ วเณฺณน, สุเขน ยสสาปิ จฯ  
</li>
  
<li>
‘‘ตเถวาธิปเตเยฺยน, อธิคยฺห วิโรจหํ;  
  
อโหสิํ อมรินฺทสฺส, มเหสี ทยิตา ตหิํฯ  
</li>
  
<li>
‘‘สํสาเร  
  
สํสรนฺตีหํ, กมฺมวายุสเมริตา;  
  
กาสิสฺส รโญฺญ วิสเย, อชายิํ ทาสคามเกฯ  
</li>
  
<li>
‘‘ปญฺจทาสสตานูนา, นิวสนฺติ ตหิํ ตทา;  
  
สเพฺพสํ ตตฺถ โย เชโฎฺฐ, ตสฺส ชายา อโหสหํฯ  
</li>
  
<li>
‘‘สยมฺภุโน ปญฺจสตา, คามํ ปิณฺฑาย ปาวิสุํ;  
  
เต ทิสฺวาน อหํ ตุฎฺฐา, สห สพฺพาหิ อิตฺถิภิ  
ญาติภิ (สี. สฺยา. ปี.)  
ฯ  
</li>
  
<li>
‘‘ปูคา หุตฺวาว สพฺพาโย  
กตฺวา ปญฺจสตกุฎี (สี. สฺยา.)  
, จตุมาเส อุปฎฺฐหุํ  
อุปฎฺฐิย (สี. สฺยา. ปี.)  
;  
  
ติจีวรานิ ทตฺวาน, สํสริมฺห  
ปสนฺนามฺห (สฺยา.)  
สสามิกาฯ  
</li>
  
<li>
‘‘ตโต  
จุตา สพฺพาปิ ตา, ตาวติํสคตา มยํ;  
  
ปจฺฉิเม จ ภเว ทานิ, ชาตา เทวทเห ปุเรฯ  
</li>
  
<li>
‘‘ปิตา อญฺชนสโกฺก เม, มาตา มม สุลกฺขณา;  
  
ตโต กปิลวตฺถุสฺมิํ, สุโทฺธทนฆรํ คตาฯ  
</li>
  
<li>
‘‘เสสา  
สพฺพา (สฺยา.)  
สกฺยกุเล ชาตา, สกฺยานํ ฆรมาคมุํ;  
  
อหํ วิสิฎฺฐา สพฺพาสํ, ชินสฺสาปาทิกา อหุํฯ  
</li>
  
<li>
‘‘มม  
ปุโตฺตภินิกฺขมฺม  
ส เม ปุโตฺต… (สฺยา.)  
, พุโทฺธ อาสิ วินายโก;  
  
ปจฺฉาหํ ปพฺพชิตฺวาน, สเตหิ สห ปญฺจหิฯ  
</li>
  
<li>
‘‘สากิยานีหิ ธีราหิ, สห สนฺติสุขํ ผุสิํ;  
  
เย ตทา ปุพฺพชาติยํ, อมฺหากํ อาสุ สามิโนฯ  
</li>
  
<li>
‘‘สหปุญฺญสฺส กตฺตาโร, มหาสมยการกา;  
  
ผุสิํสุ อรหตฺตํ เต, สุคเตนานุกมฺปิตาฯ  
</li>
  
<li>
‘‘ตเทตรา ภิกฺขุนิโย, อารุหิํสุ นภตฺตลํ;  
  
สํคตา  
ขคตา (สี.)  
วิย ตาราโย, วิโรจิํสุ มหิทฺธิกาฯ  
</li>
  
<li>
‘‘อิทฺธี อเนกา ทเสฺสสุํ, ปิฬนฺธวิกติํ ยถา;  
  
กมฺมาโร กนกเสฺสว, กมฺมญฺญสฺส สุสิกฺขิโต  
ปุณฺณกเมฺมสุ สิกฺขิตา (สฺยา.)  
ฯ  
</li>
  
<li>
‘‘ทเสฺสตฺวา ปาฎิหีรานิ, วิจิตฺตานิ  
วิวิธานิ (สฺยา.)  
พหูนิ จ;  
  
โตเสตฺวา วาทิปวรํ, มุนิํ สปริสํ ตทาฯ  
</li>
  
<li>
‘‘โอโรหิตฺวาน คคนา, วนฺทิตฺวา อิสิสตฺตมํ;  
  
อนุญฺญาตา นรเคฺคน, ยถาฐาเน นิสีทิสุํฯ  
</li>
  
<li>
‘‘‘อโหนุกมฺปิกา  
อมฺหํ, สพฺพาสํ จิร โคตมี;  
  
วาสิตา ตว ปุเญฺญหิ, ปตฺตา โน อาสวกฺขยํฯ  
</li>
  
<li>
‘‘‘กิเลสา  
ฌาปิตา อมฺหํ, ภวา สเพฺพ สมูหตา;  
  
นาคีว พนฺธนํ เฉตฺวา, วิหราม อนาสวาฯ  
</li>
  
<li>
‘‘‘สฺวาคตํ วต โน อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</li>
  
<li>
‘‘‘อิทฺธีสุ จ วสี โหม, ทิพฺพาย โสตธาตุยา;  
  
เจโตปริยญาณสฺส, วสี โหม มหามุเนฯ  
</li>
  
<li>
‘‘‘ปุเพฺพนิวาสํ ชานาม, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘‘อเตฺถ  
ธเมฺม จ เนรุเตฺต, ปฎิภาเน  
ปฎิภาเณ (สี. สฺยา.)  
จ วิชฺชติ;  
  
ญาณํ อมฺหํ มหาวีร, อุปฺปนฺนํ ตว สนฺติเกฯ  
</li>
  
<li>
‘‘‘อสฺมาภิ ปริจิโณฺณสิ, เมตฺตจิตฺตาหิ นายก;  
  
อนุชานาหิ สพฺพาสํ  
สพฺพาโย (สฺยา. ปี.)  
, นิพฺพานาย มหามุเน’ฯ  
</li>
  
<li>
‘‘นิพฺพายิสฺสาม อิเจฺจวํ, กิํ วกฺขามิ วทนฺติโย;  
  
ยสฺส ทานิ จ โว กาลํ, มญฺญถาติ ชิโนพฺรวิฯ  
</li>
  
<li>
‘‘โคตมีอาทิกา ตาโย, ตทา ภิกฺขุนิโย ชินํ;  
  
วนฺทิตฺวา อาสนา ตมฺหา, วุฎฺฐาย อคมิํสุ ตาฯ  
</li>
  
<li>
‘‘มหตา  
ชนกาเยน, สห โลกคฺคนายโก;  
  
อนุสํยายี โส  
อนุสํสาวยี (สฺยา. ก.)  
วีโร, มาตุจฺฉํ ยาวโกฎฺฐกํฯ  
</li>
  
<li>
‘‘ตทา นิปติ ปาเทสุ, โคตมี โลกพนฺธุโน;  
  
สเหว ตาหิ สพฺพาหิ, ปจฺฉิมํ ปาทวนฺทนํฯ  
</li>
  
<li>
‘‘‘อิทํ ปจฺฉิมกํ มยฺหํ, โลกนาถสฺส ทสฺสนํ;  
  
น ปุโน อมตาการํ, ปสฺสิสฺสามิ มุขํ ตวฯ  
</li>
  
<li>
‘‘‘น จ เม วนฺทนํ  
วทนํ (ก.)  
วีร, ตว ปาเท สุโกมเล;  
  
สมฺผุสิสฺสติ โลกคฺค, อชฺช คจฺฉามิ นิพฺพุติํ’ฯ  
</li>
  
<li>
‘‘รูเปน  
กิํ ตวาเนน, ทิเฎฺฐ ธเมฺม ยถาตเถ;  
  
สพฺพํ สงฺขตเมเวตํ, อนสฺสาสิกมิตฺตรํฯ  
</li>
  
<li>
‘‘สา สห ตาหิ คนฺตฺวาน, ภิกฺขุนุปสฺสยํ สกํ;  
  
อฑฺฒปลฺลงฺกมาภุชฺช, นิสีทิ ปรมาสเนฯ  
</li>
  
<li>
‘‘ตทา อุปาสิกา ตตฺถ, พุทฺธสาสนวจฺฉลา;  
  
ตสฺสา ปวตฺติํ สุตฺวาน, อุเปสุํ ปาทวนฺทิกาฯ  
</li>
  
<li>
‘‘กเรหิ อุรํ ปหนฺตา, ฉินฺนมูลา ยถา ลตา;  
  
โรทนฺตา กรุณํ รวํ, โสกฎฺฎา ภูมิปาติตาฯ  
</li>
  
<li>
‘‘มา  
โน สรณเท นาเถ, วิหาย คมิ นิพฺพุติํ;  
  
นิปติตฺวาน ยาจาม, สพฺพาโย สิรสา มยํฯ  
</li>
  
<li>
‘‘ยา  
ปธานตมา ตาสํ, สทฺธา ปญฺญา อุปาสิกา;  
  
ตสฺสา สีสํ ปมชฺชนฺตี, อิทํ วจนมพฺรวิฯ  
</li>
  
<li>
‘‘‘อลํ  
ปุตฺตา วิสาเทน, มารปาสานุวตฺตินา;  
  
อนิจฺจํ สงฺขตํ สพฺพํ, วิโยคนฺตํ จลาจลํ’ฯ  
</li>
  
<li>
‘‘ตโต สา ตา วิสชฺชิตฺวา, ปฐมํ ฌานมุตฺตมํ;  
  
ทุติยญฺจ ตติยญฺจ, สมาปชฺชิ จตุตฺถกํฯ  
</li>
  
<li>
‘‘อากาสายตนเญฺจว, วิญฺญาณายตนํ ตถา;  
  
อากิญฺจํ เนวสญฺญญฺจ, สมาปชฺชิ ยถากฺกมํฯ  
</li>
  
<li>
‘‘ปฎิโลเมน ฌานานิ, สมาปชฺชิตฺถ โคตมี;  
  
ยาวตา ปฐมํ ฌานํ, ตโต ยาวจตุตฺถกํฯ  
</li>
  
<li>
‘‘ตโต วุฎฺฐาย นิพฺพายิ, ทีปจฺจีว นิราสวา  
นิราสนา (สี. ปี.)  
;  
  
ภูมิจาโล มหา อาสิ, นภสา วิชฺชุตา ปติฯ  
</li>
  
<li>
‘‘ปนาทิตา ทุนฺทุภิโย, ปริเทวิํสุ เทวตา;  
  
ปุปฺผวุฎฺฐี จ คคนา, อภิวสฺสถ เมทนิํฯ  
</li>
  
<li>
‘‘กมฺปิโต เมรุราชาปิ, รงฺคมเชฺฌ ยถา นโฎ;  
  
โสเกน จาติทีโนว วิรโว อาสิ สาคโรฯ  
</li>
  
<li>
‘‘เทวา นาคาสุรา พฺรหฺมา, สํวิคฺคาหิํสุ ตงฺขเณ;  
  
‘อนิจฺจา วต สงฺขารา, ยถายํ วิลยํ คตา’ฯ  
</li>
  
<li>
‘‘ยา  
เจ มํ ปริวาริํสุ, สตฺถุ สาสนการิกา;  
  
ตาโยปิ อนุปาทานา, ทีปจฺจิ วิย  
ทีปสิขา วิย (สฺยา.)  
นิพฺพุตาฯ  
</li>
  
<li>
‘‘หา โยคา วิปฺปโยคนฺตา, หานิจฺจํ สพฺพสงฺขตํ;  
  
หา ชีวิตํ วินาสนฺตํ, อิจฺจาสิ ปริเทวนาฯ  
</li>
  
<li>
‘‘ตโต  
เทวา จ พฺรหฺมา จ, โลกธมฺมานุวตฺตนํ;  
  
กาลานุรูปํ กุพฺพนฺติ, อุเปตฺวา อิสิสตฺตมํฯ  
</li>
  
<li>
‘‘ตทา  
อามนฺตยี สตฺถา, อานนฺทํ สุตสาครํ  
สุติสาครํ (สี. สฺยา. ปี.)  
;  
  
‘คจฺฉานนฺท นิเวเทหิ, ภิกฺขูนํ มาตุ นิพฺพุติํ’ฯ  
</li>
  
<li>
‘‘ตทานโนฺท  
นิรานโนฺท, อสฺสุนา ปุณฺณโลจโน;  
  
คคฺคเรน สเรนาห, ‘สมาคจฺฉนฺตุ ภิกฺขโวฯ  
</li>
  
<li>
‘‘‘ปุพฺพทกฺขิณปจฺฉาสุ, อุตฺตราย จ สนฺติเก;  
  
สุณนฺตุ ภาสิตํ มยฺหํ, ภิกฺขโว สุคโตรสาฯ  
</li>
  
<li>
‘‘‘ยา วฑฺฒยิ ปยเตฺตน, สรีรํ ปจฺฉิมํ มุเน;  
  
สา โคตมี คตา สนฺติํ, ตาราว สูริโยทเยฯ  
</li>
  
<li>
‘‘‘พุทฺธมาตาติ ปญฺญตฺติํ  
สญฺญตฺติํ (สฺยา.)  
, ฐปยิตฺวา คตาสมํ;  
  
น ยตฺถ ปญฺจเนโตฺตปิ, คติํ  
คตํ (สี. ปี.), ตตฺถ (สฺยา.)  
ทกฺขติ นายโกฯ  
</li>
  
<li>
‘‘‘ยสฺสตฺถิ สุคเต สทฺธา, โย จ ปิโย มหามุเน;  
  
พุทฺธมาตุสฺส  
พุทฺธมาตริ (สี.), พุทฺธสฺส มาตุ (สฺยา.)  
สกฺการํ, กโรตุ สุคโตรโส’ฯ  
</li>
  
<li>
‘‘สุทูรฎฺฐาปิ ตํ สุตฺวา, สีฆมาคจฺฉุ ภิกฺขโว;  
  
เกจิ พุทฺธานุภาเวน, เกจิ อิทฺธีสุ โกวิทาฯ  
</li>
  
<li>
‘‘กูฎาคารวเร รเมฺม, สพฺพโสณฺณมเย สุเภ;  
  
มญฺจกํ สมาโรเปสุํ, ยตฺถ สุตฺตาสิ โคตมีฯ  
</li>
  
<li>
‘‘จตฺตาโร โลกปาลา เต, อํเสหิ สมธารยุํ;  
  
เสสา สกฺกาทิกา เทวา, กูฎาคาเร สมคฺคหุํฯ  
</li>
  
<li>
‘‘กูฎาคารานิ  
สพฺพานิ, อาสุํ ปญฺจสตานิปิ;  
  
สรทาทิจฺจวณฺณานิ, วิสฺสกมฺมกตานิ หิฯ  
</li>
  
<li>
‘‘สพฺพา ตาปิ ภิกฺขุนิโย, อาสุํ มเญฺจสุ สายิตา;  
  
เทวานํ ขนฺธมารุฬฺหา, นิยฺยนฺติ อนุปุพฺพโสฯ  
</li>
  
<li>
‘‘สพฺพโส  
ฉาทิตํ อาสิ, วิตาเนน นภตฺตลํ;  
  
สตารา จนฺทสูรา จ, ลญฺฉิตา กนกามยาฯ  
</li>
  
<li>
‘‘ปฎากา  
อุสฺสิตาเนกา, วิตตา ปุปฺผกญฺจุกา;  
  
โอคตากาสปทุมา  
โอคตากาสธูมาว (ปี.)  
, มหิยา ปุปฺผมุคฺคตํฯ  
</li>
  
<li>
‘‘ทสฺสนฺติ จนฺทสูริยา, ปชฺชลนฺติ จ ตารกา;  
  
มชฺฌํ คโตปิ จาทิโจฺจ, น ตาเปสิ สสี ยถาฯ  
</li>
  
<li>
‘‘เทวา  
ทิเพฺพหิ คเนฺธหิ, มาเลหิ สุรภีหิ จ;  
  
วาทิเตหิ จ นเจฺจหิ, สงฺคีตีหิ จ ปูชยุํฯ  
</li>
  
<li>
‘‘นาคาสุรา จ พฺรหฺมาโน, ยถาสตฺติ ยถาพลํ;  
  
ปูชยิํสุ จ นิยฺยนฺติํ, นิพฺพุตํ พุทฺธมาตรํฯ  
</li>
  
<li>
‘‘สพฺพาโย ปุรโต นีตา, นิพฺพุตา สุคโตรสา;  
  
โคตมี นิยฺยเต ปจฺฉา, สกฺกตา พุทฺธโปสิกาฯ  
</li>
  
<li>
‘‘ปุรโต เทวมนุชา, สนาคาสุรพฺรหฺมกา;  
  
ปจฺฉา สสาวโก พุโทฺธ, ปูชตฺถํ ยาติ มาตุยาฯ  
</li>
  
<li>
‘‘พุทฺธสฺส ปรินิพฺพานํ, เนทิสํ อาสิ ยาทิสํ;  
  
โคตมีปรินิพฺพานํ, อเตวจฺฉริยํ  
อตีวจฺฉริยํ (สพฺพตฺถ) โมคลฺลานพฺยากรณํ โอโลเกตพฺพํ  
อหุฯ  
</li>
  
<li>
‘‘พุโทฺธ  
พุทฺธสฺส นิพฺพาเน  
น พุโทฺธ พุทฺธนิพฺพาเน (สฺยา. ปี.)  
, โนปฎิยาทิ  
โนปทิสฺสติ (สี. ปี.), สาริปุตฺตาทิ (สฺยา.)  
ภิกฺขโว;  
  
พุโทฺธ โคตมินิพฺพาเน, สาริปุตฺตาทิกา ตถา  
ยถา (สฺยา.)  
ฯ  
</li>
  
<li>
‘‘จิตกานิ กริตฺวาน, สพฺพคนฺธมยานิ เต;  
  
คนฺธจุณฺณปกิณฺณานิ, ฌาปยิํสุ จ ตา ตหิํฯ  
</li>
  
<li>
‘‘เสสภาคานิ ฑยฺหิํสุ, อฎฺฐี เสสานิ สพฺพโส;  
  
อานโนฺท จ ตทาโวจ, สํเวคชนกํ วโจฯ  
</li>
  
<li>
‘‘‘โคตมี นิธนํ ยาตา, ฑยฺหญฺจสฺสา สรีรกํ;  
  
สเงฺกตํ พุทฺธนิพฺพานํ, น จิเรน ภวิสฺสติ’ฯ  
</li>
  
<li>
‘‘ตโต โคตมิธาตูนิ, ตสฺสา ปตฺตคตานิ โส;  
  
อุปนาเมสิ นาถสฺส, อานโนฺท พุทฺธโจทิโตฯ  
</li>
  
<li>
‘‘ปาณินา ตานิ ปคฺคยฺห, อโวจ อิสิสตฺตโม;  
  
‘มหโต สารวนฺตสฺส, ยถา รุกฺขสฺส ติฎฺฐโตฯ  
</li>
  
<li>
‘‘‘โย  
  
โส มหตฺตโร ขโนฺธ, ปลุเชฺชยฺย อนิจฺจตา;  
  
ตถา ภิกฺขุนิสงฺฆสฺส, โคตมี ปรินิพฺพุตาฯ  
</li>
  
<li>
‘‘‘อโห อจฺฉริยํ มยฺหํ  
อานนฺท ปสฺส พุทฺธสฺส (สฺยา.)  
, นิพฺพุตายปิ มาตุยา;  
  
สรีรมตฺตเสสาย, นตฺถิ โสกปริทฺทโว  
น โสกปริเทวนา (สฺยา.)  
ฯ  
</li>
  
<li>
‘‘‘น  
โสจิยา ปเรสํ สา, ติณฺณสํสารสาครา;  
  
ปริวชฺชิตสนฺตาปา, สีติภูตา สุนิพฺพุตาฯ  
</li>
  
<li>
‘‘‘ปณฺฑิตาสิ มหาปญฺญา, ปุถุปญฺญา ตเถว จ;  
  
รตฺตญฺญู ภิกฺขุนีนํ สา, เอวํ ธาเรถ ภิกฺขโวฯ  
</li>
  
<li>
‘‘‘อิทฺธีสุ  
จ วสี อาสิ, ทิพฺพาย โสตธาตุยา;  
  
เจโตปริยญาณสฺส, วสี อาสิ จ โคตมีฯ  
</li>
  
<li>
‘‘‘ปุเพฺพนิวาสมญฺญาสิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ตสฺสา ปุนพฺภโวฯ  
</li>
  
<li>
‘‘‘อตฺถธมฺมนิรุตฺตีสุ, ปฎิภาเน ตเถว จ;  
  
ปริสุทฺธํ อหุ ญาณํ, ตสฺมา โสจนิยา น สาฯ  
</li>
  
<li>
‘‘‘อโยฆนหตเสฺสว, ชลโต ชาตเวทสฺส;  
  
อนุปุพฺพูปสนฺตสฺส, ยถา น ญายเต คติฯ  
</li>
  
<li>
‘‘‘เอวํ สมฺมา วิมุตฺตานํ, กามพโนฺธฆตารินํ;  
  
ปญฺญาเปตุํ คติ นตฺถิ, ปตฺตานํ อจลํ สุขํฯ  
</li>
  
<li>
‘‘‘อตฺตทีปา ตโต โหถ, สติปฎฺฐานโคจรา;  
  
ภาเวตฺวา สตฺตโพชฺฌเงฺค, ทุกฺขสฺสนฺตํ กริสฺสถ’’’ฯ  
</li>
  
<p>อิตฺถํ สุทํ มหาปชาปติโคตมี อิมา คาถาโย อภาสิตฺถาติฯ
</ol></p>

</p>


<h3>๘. เขมาเถรีอปทานํ</h3>
<ol>
<li>
‘‘ปทุมุตฺตโร นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘ตทาหํ  
  
หํสวติยํ, ชาตา เสฎฺฐิกุเล อหุํ  
อหุ (สฺยา.)  
;  
  
นานารตนปโชฺชเต, มหาสุขสมปฺปิตาฯ  
</li>
  
<li>
‘‘อุเปตฺวา  
ตํ มหาวีรํ, อโสฺสสิํ ธมฺมเทสนํ;  
  
ตโต ชาตปฺปสาทาหํ, อุเปมิ สรณํ ชินํฯ  
</li>
  
<li>
‘‘มาตรํ  
ปิตรํ จาหํ, อายาจิตฺวา วินายกํ;  
  
นิมนฺตยิตฺวา สตฺตาหํ, โภชยิํ สหสาวกํฯ  
</li>
  
<li>
‘‘อติกฺกเนฺต จ สตฺตาเห, มหาปญฺญานมุตฺตมํ;  
  
ภิกฺขุนิํ เอตทคฺคมฺหิ, ฐเปสิ นรสารถิฯ  
</li>
  
<li>
‘‘ตํ สุตฺวา มุทิตา หุตฺวา, ปุโน ตสฺส มเหสิโน;  
  
การํ กตฺวาน ตํ ฐานํ, ปณิปจฺจ ปณีทหิํฯ  
</li>
  
<li>
‘‘ตโต มม ชิโน  
มํ ส ชิโน (สฺยา.)  
อาห, ‘สิชฺฌตํ ปณิธี ตว;  
  
สสเงฺฆ เม กตํ การํ, อปฺปเมยฺยผลํ ตยาฯ  
</li>
  
<li>
‘‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
เอตทคฺคมนุปฺปตฺตา, เขมา นาม ภวิสฺสติ’ฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปคา อหํฯ  
</li>
  
<li>
‘‘ตโต จุตา ยามมคํ, ตโตหํ ตุสิตํ คตา;  
  
ตโต จ นิมฺมานรติํ, วสวตฺติปุรํ ตโตฯ  
</li>
  
<li>
‘‘ยตฺถ  
ยตฺถูปปชฺชามิ, ตสฺส กมฺมสฺส วาหสา;  
  
ตตฺถ ตเตฺถว ราชูนํ, มเหสิตฺตมการยิํฯ  
</li>
  
<li>
‘‘ตโต จุตา มนุสฺสเตฺต, ราชูนํ จกฺกวตฺตินํ;  
  
มณฺฑลีนญฺจ ราชูนํ, มเหสิตฺตมการยิํฯ  
</li>
  
<li>
‘‘สมฺปตฺติํ อนุโภตฺวาน, เทเวสุ มนุเชสุ จ;  
  
สพฺพตฺถ สุขิตา หุตฺวา, เนกกเปฺปสุ สํสริํฯ  
</li>
  
<li>
‘‘เอกนวุติโต กเปฺป, วิปสฺสี โลกนายโก;  
  
อุปฺปชฺชิ จารุทสฺสโน  
จารุนยโน (สี. ปี.)  
, สพฺพธมฺมวิปสฺสโกฯ  
</li>
  
<li>
‘‘ตมหํ  
  
โลกนายกํ, อุเปตฺวา นรสารถิํ;  
  
ธมฺมํ ภณิตํ สุตฺวาน, ปพฺพชิํ อนคาริยํฯ  
</li>
  
<li>
‘‘ทสวสฺสสหสฺสานิ  
, ตสฺส วีรสฺส สาสเน;  
  
พฺรหฺมจริยํ จริตฺวาน, ยุตฺตโยคา พหุสฺสุตาฯ  
</li>
  
<li>
‘‘ปจฺจยาการกุสลา, จตุสจฺจวิสารทา;  
  
นิปุณา จิตฺตกถิกา, สตฺถุสาสนการิกาฯ  
</li>
  
<li>
‘‘ตโต จุตาหํ ตุสิตํ, อุปปนฺนา ยสสฺสินี;  
  
อภิโภมิ ตหิํ อเญฺญ, พฺรหฺมจารีผเลนหํฯ  
</li>
  
<li>
‘‘ยตฺถ ยตฺถูปปนฺนาหํ, มหาโภคา มหทฺธนา;  
  
เมธาวินี สีลวตี  
รูปวตี (สี. สฺยา. ปี.)  
, วินีตปริสาปิ จฯ  
</li>
  
<li>
‘‘ภวามิ เตน กเมฺมน, โยเคน ชินสาสเน;  
  
สพฺพา สมฺปตฺติโย มยฺหํ, สุลภา มนโส ปิยาฯ  
</li>
  
<li>
‘‘โยปิ  
เม ภวเต ภตฺตา, ยตฺถ ยตฺถ คตายปิ;  
  
วิมาเนติ น มํ โกจิ, ปฎิปตฺติพเลน เมฯ  
</li>
  
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
นาเมน โกณาคมโน, อุปฺปชฺชิ วทตํ วโรฯ  
</li>
  
<li>
‘‘ตทา หิ พาราณสิยํ, สุสมิทฺธกุลปฺปชา  
สุสมิทฺธิ… (สฺยา.)  
;  
  
ธนญฺชานี สุเมธา จ, อหมฺปิ จ ตโย ชนาฯ  
</li>
  
<li>
‘‘สงฺฆารามมทาสิมฺห, ทานสหายิกา ปุเร  
เนเก สหสฺสิเก มุเน (สฺยา.), ทานํ สหสฺสิกํ มุเน (ปี.)  
;  
  
สงฺฆสฺส จ วิหารมฺปิ  
สสํฆสฺส วิหารํ หิ (สฺยา. ปี.)  
, อุทฺทิสฺส การิกา  
ทายิกา (ปี.)  
มยํฯ  
</li>
  
<li>
‘‘ตโต จุตา มยํ สพฺพา, ตาวติํสูปคา อหุํ;  
  
ยสสา อคฺคตํ ปตฺตา, มนุเสฺสสุ ตเถว จฯ  
</li>
  
<li>
‘‘อิมสฺมิํเยว กปฺปมฺหิ, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘อุปฎฺฐาโก มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</li>
  
<li>
‘‘ตสฺสาสิํ  
เชฎฺฐิกา ธีตา, สมณี อิติ วิสฺสุตา;  
  
ธมฺมํ สุตฺวา ชินคฺคสฺส, ปพฺพชฺชํ สมโรจยิํฯ  
</li>
  
<li>
‘‘อนุชานิ  
  
น โน ตาโต, อคาเรว ตทา มยํ;  
  
วีสวสฺสสหสฺสานิ, วิจริมฺห อตนฺทิตาฯ  
</li>
  
<li>
‘‘โกมาริพฺรหฺมจริยํ, ราชกญฺญา สุเขธิตา;  
  
พุโทฺธปฎฺฐานนิรตา, มุทิตา สตฺต ธีตโรฯ  
</li>
  
<li>
‘‘สมณี  
สมณคุตฺตา จ, ภิกฺขุนี ภิกฺขุทายิกา;  
  
ธมฺมา เจว สุธมฺมา จ, สตฺตมี สงฺฆทายิกาฯ  
</li>
  
<li>
‘‘อหํ อุปฺปลวณฺณา จ, ปฎาจารา จ กุณฺฑลา;  
  
กิสาโคตมี ธมฺมทินฺนา, วิสาขา โหติ สตฺตมีฯ  
</li>
  
<li>
‘‘กทาจิ โส นราทิโจฺจ, ธมฺมํ เทเสสิ อพฺภุตํ;  
  
มหานิทานสุตฺตนฺตํ, สุตฺวา ตํ ปริยาปุณิํฯ  
</li>
  
<li>
‘‘เตหิ กเมฺมหิ สุกเตหิ, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม จ ภเว ทานิ, สากลาย ปุรุตฺตเม;  
  
รโญฺญ มทฺทสฺส ธีตามฺหิ, มนาปา ทยิตา ปิยาฯ  
</li>
  
<li>
‘‘สห เม ชาตมตฺตมฺหิ, เขมํ ตมฺหิ ปุเร อหุ;  
  
ตโต เขมาติ นามํ เม, คุณโต อุปปชฺชถฯ  
</li>
  
<li>
‘‘ยทาหํ โยพฺพนํ ปตฺตา, รูปลาวญฺญภูสิตา  
รูปวณฺณวิภูสิตา (สฺยา.), รูปวนฺตา วิภูสิตา (ปี.), รูปวิลาสภูสิตา (ก.)  
;  
  
ตทา อทาสิ มํ ตาโต, พิมฺพิสารสฺส ราชิโนฯ  
</li>
  
<li>
‘‘ตสฺสาหํ สุปฺปิยา อาสิํ, รูปเก ลายเน รตา;  
  
รูปานํ โทสวาทีติ, น อุเปสิํ มหาทยํฯ  
</li>
  
<li>
‘‘พิมฺพิสาโร ตทา ราชา, มมานุคฺคหพุทฺธิยา;  
  
วณฺณยิตฺวา เวฬุวนํ, คายเก คาปยี มมํฯ  
</li>
  
<li>
‘‘รมฺมํ เวฬุวนํ เยน, น ทิฎฺฐํ สุคตาลยํ;  
  
น เตน นนฺทนํ ทิฎฺฐํ, อิติ มญฺญามเส มยํฯ  
</li>
  
<li>
‘‘เยน  
  
เวฬุวนํ ทิฎฺฐํ, นรนนฺทนนนฺทนํ;  
  
สุทิฎฺฐํ นนฺทนํ เตน, อมรินฺทสุนนฺทนํฯ  
</li>
  
<li>
‘‘วิหาย  
นนฺทนํ เทวา, โอตริตฺวา มหีตลํ  
มหีตเล (สฺยา. ปี.)  
;  
  
รมฺมํ เวฬุวนํ ทิสฺวา, น ตปฺปนฺติ สุวิมฺหิตาฯ  
</li>
  
<li>
‘‘ราชปุเญฺญน  
นิพฺพตฺตํ, พุทฺธปุเญฺญน ภูสิตํ;  
  
โก วตฺตา ตสฺส นิเสฺสสํ, วนสฺส คุณสญฺจยํฯ  
</li>
  
<li>
‘‘ตํ สุตฺวา วนสมิทฺธํ, มม โสตมโนหรํ;  
  
ทฎฺฐุกามา ตมุยฺยานํ, รโญฺญ อาโรจยิํ ตทาฯ  
</li>
  
<li>
‘‘มหตา ปริวาเรน, ตทา จ โส  
ตทา มํ โส (สฺยา. ปี.)  
มหีปติ;  
  
มํ เปเสสิ  
สํเปเสสิ (สฺยา.), สมฺปาเปสิ (ปี.)  
ตมุยฺยานํ, ทสฺสนาย สมุสฺสุกํฯ  
</li>
  
<li>
‘‘คจฺฉ ปสฺส มหาโภเค, วนํ เนตฺตรสายนํ;  
  
ยํ สทา ภาติ สิริยา, สุคตาภานุรญฺชิตํฯ  
</li>
  
<li>
‘‘ยทา จ ปิณฺฑาย มุนิ, คิริพฺพชปุรุตฺตมํ;  
  
ปวิโฎฺฐหํ ตทาเยว, วนํ ทฎฺฐุมุปาคมิํฯ  
</li>
  
<li>
‘‘ตทา ตํ ผุลฺลวิปินํ, นานาภมรกูชิตํ;  
  
โกกิลาคีตสหิตํ, มยูรคณนจฺจิตํฯ  
</li>
  
<li>
‘‘อปฺปสทฺทมนากิณฺณํ, นานาจงฺกมภูสิตํ;  
  
กุฎิมณฺฑปสงฺกิณฺณํ, โยคีวรวิราชิตํฯ  
</li>
  
<li>
‘‘วิจรนฺตี อมญฺญิสฺสํ, สผลํ นยนํ มม;  
  
ตตฺถาปิ ตรุณํ ภิกฺขุํ, ยุตฺตํ ทิสฺวา วิจินฺตยิํฯ  
</li>
  
<li>
‘‘‘อีทิเส  
วิปิเน รเมฺม, ฐิโตยํ นวโยพฺพเน;  
  
วสนฺตมิว กเนฺตน, รูเปน จ สมนฺวิโตฯ  
</li>
  
<li>
‘‘‘นิสิโนฺน รุกฺขมูลมฺหิ, มุโณฺฑ สงฺฆาฎิปารุโต;  
  
ฌายเต วตยํ ภิกฺขุ, หิตฺวา วิสยชํ รติํฯ  
</li>
  
<li>
‘‘‘นนุ นาม คหเฎฺฐน, กามํ ภุตฺวา ยถาสุขํ;  
  
ปจฺฉา ชิเณฺณน ธโมฺมยํ, จริตโพฺพ สุภทฺทโก’ฯ  
</li>
  
<li>
‘‘สุญฺญกนฺติ  
  
วิทิตฺวาน, คนฺธเคหํ ชินาลยํ;  
  
อุเปตฺวา ชินมทฺทกฺขํ, อุทยนฺตํว ภากรํฯ  
</li>
  
<li>
‘‘เอกกํ สุขมาสีนํ, พีชมานํ วริตฺถิยา;  
  
ทิสฺวาเนวํ วิจิเนฺตสิํ, นายํ ลูโข นราสโภฯ  
</li>
  
<li>
‘‘สา กญฺญา กนกาภาสา, ปทุมานนโลจนา;  
  
พิโมฺพฎฺฐี กุนฺททสนา, มโนเนตฺตรสายนาฯ  
</li>
  
<li>
‘‘เหมโทลาภสวนา  
  
เหมโทลา สุวทีนา (สฺยา.)  
, กลิกาการสุตฺถนี  
กลสาการสุตฺตนี (สี. ปี.), กมลาการสุตฺตนี (สฺยา.)  
;  
  
เวทิมชฺฌาว สุโสฺสณี  
กนุมชฺฌาว สุโสฺสณี (สี.), เวทิมชฺฌา วรโสณี (สฺยา. ปี.)  
, รโมฺภรุ จารุภูสนาฯ  
</li>
  
<li>
‘‘รตฺตํสกุปสํพฺยานา, นีลมฎฺฐนิวาสนา;  
  
อตปฺปเนยฺยรูเปน, หาสภาวสมนฺวิตา  
หาวภาวสมนฺวิตา (สี.), สพฺพาภรณมณฺฑิตา (สฺยา.)  
ฯ  
</li>
  
<li>
‘‘ทิสฺวา ตเมวํ จิเนฺตสิํ, อโหยมภิรูปินี;  
  
น มยาเนน เนเตฺตน, ทิฎฺฐปุพฺพา กุทาจนํฯ  
</li>
  
<li>
‘‘ตโต ชราภิภูตา สา, วิวณฺณา วิกตานนา;  
  
ภินฺนทนฺตา เสตสิรา, สลาลา วทนาสุจิฯ  
</li>
  
<li>
‘‘สงฺขิตฺตกณฺณา  
เสตกฺขี, ลมฺพาสุภปโยธรา;  
  
วลิวิตตสพฺพงฺคี, สิราวิตตเทหินีฯ  
</li>
  
<li>
‘‘นตงฺคา ทณฺฑทุติยา, อุปฺผาสุลิกตา  
อุปฺปณฺฑุปณฺฑุกา (สี. สฺยา.)  
กิสา;  
  
ปเวธมานา ปติตา, นิสฺสสนฺตี มุหุํ มุหุํฯ  
</li>
  
<li>
‘‘ตโต เม อาสิ สํเวโค, อพฺภุโต โลมหํสโน;  
  
ธิรตฺถุ รูปํ อสุจิํ, รมเนฺต ยตฺถ พาลิสาฯ  
</li>
  
<li>
‘‘ตทา มหาการุณิโก, ทิสฺวา สํวิคฺคมานสํ;  
  
อุทคฺคจิโตฺต สุคโต, อิมา คาถา อภาสถฯ  
</li>
  
<li>
‘‘‘อาตุรํ  
อสุจิํ ปูติํ, ปสฺส เขเม สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภินนฺทิตํฯ  
</li>
  
<li>
‘‘‘อสุภาย  
จิตฺตํ ภาเวหิ, เอกคฺคํ สุสมาหิตํ;  
  
สติ กายคตา ตฺยตฺถุ, นิพฺพิทา พหุลา ภวฯ  
</li>
  
<li>
‘‘‘ยถา อิทํ ตถา เอตํ, ยถา เอตํ ตถา อิทํ;  
  
อชฺฌตฺตญฺจ พหิทฺธา จ, กาเย ฉนฺทํ วิราชยฯ  
</li>
  
<li>
‘‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสนฺตา จริสฺสสิฯ  
</li>
  
<li>
‘‘‘เย ราครตฺตานุปตนฺติ โสตํ, สยํ กตํ มกฺกฎโกว ชาลํ;  
  
เอตมฺปิ เฉตฺวาน ปริพฺพชนฺติ, น เปกฺขิโน  
อนเปกฺขิโน (สี. สฺยา. ปี.)  
กามสุขํ ปหาย’ฯ  
</li>
  
<li>
‘‘ตโต  
กลฺลิตจิตฺตํ  
กลฺลิกจิตฺตํ (สฺยา.), กลิกจิตฺตํ (ปี.)  
มํ, ญตฺวาน นรสารถิ;  
  
มหานิทานํ เทเสสิ, สุตฺตนฺตํ วินยาย เมฯ  
</li>
  
<li>
‘‘สุตฺวา  
สุตฺตนฺตเสฎฺฐํ ตํ, ปุพฺพสญฺญมนุสฺสริํ;  
  
ตตฺถ ฐิตาวหํ สนฺตี, ธมฺมจกฺขุํ วิโสธยิํฯ  
</li>
  
<li>
‘‘นิปติตฺวา มเหสิสฺส, ปาทมูลมฺหิ ตาวเท;  
  
อจฺจยํ เทสนตฺถาย, อิทํ วจนมพฺรวิํฯ  
</li>
  
<li>
‘‘‘นโม เต สพฺพทสฺสาวี, นโม เต กรุณากร;  
  
นโม เต ติณฺณสํสาร, นโม เต อมตํ ททฯ  
</li>
  
<li>
‘‘‘ทิฎฺฐิคหนปกฺขนฺทา  
… ปกฺขนฺตา (สี. สฺยา.)  
, กามราควิโมหิตา;  
  
ตยา สมฺมา อุปาเยน, วินีตา วินเย รตาฯ  
</li>
  
<li>
‘‘‘อทสฺสเนน วิโภคา  
วิโพฺภคา (สี.), วิหิตา (สฺยา.)  
, ตาทิสานํ มเหสินํ;  
  
อนุโภนฺติ มหาทุกฺขํ, สตฺตา สํสารสาคเรฯ  
</li>
  
<li>
‘‘‘ยทาหํ โลกสรณํ, อรณํ อรณนฺตคุํ  
มรณนฺตคํ (สฺยา.)  
;  
  
นาทฺทสามิ อทูรฎฺฐํ, เทสยามิ  
เทเสสฺสามิ (สฺยา.)  
ตมจฺจยํฯ  
</li>
  
<li>
‘‘‘มหาหิตํ  
วรททํ, อหิโตติ วิสงฺกิตา;  
  
โนเปสิํ รูปนิรตา, เทสยามิ ตมจฺจยํ’ฯ  
</li>
  
<li>
‘‘ตทา  
มธุรนิโคฺฆโส, มหาการุณิโก ชิโน;  
  
อโวจ ติฎฺฐ เขเมติ, สิญฺจโนฺต อมเตน มํฯ  
</li>
  
<li>
‘‘ตทา ปณมฺย สิรสา, กตฺวา จ นํ ปทกฺขิณํ;  
  
คนฺตฺวา ทิสฺวา นรปติํ, อิทํ วจนมพฺรวิํฯ  
</li>
  
<li>
‘‘‘อโห  
สมฺมา อุปาโย เต, จินฺติโตยมรินฺทม;  
  
วนทสฺสนกามาย, ทิโฎฺฐ นิพฺพานโต มุนิฯ  
</li>
  
<li>
‘‘‘ยทิ เต รุจฺจเต ราช  
ราชา (สฺยา.)  
, สาสเน ตสฺส ตาทิโน;  
  
ปพฺพชิสฺสามิ รูเปหํ, นิพฺพินฺนา มุนิวาณินา’  
มุนิภาณินา (สฺยา. ปี.)  
ฯ  
</li>
  
ทุติยํ ภาณวารํฯ  
</li>
  
<li>
‘‘อญฺชลิํ ปคฺคเหตฺวาน, ตทาห ส มหีปติ;  
  
‘อนุชานามิ เต ภเทฺท, ปพฺพชฺชา ตว สิชฺฌตุ’ฯ  
</li>
  
<li>
‘‘ปพฺพชิตฺวา ตทา จาหํ, อทฺธมาเส  
สตฺตมาเส (สฺยา.)  
อุปฎฺฐิเต;  
  
ทีโปทยญฺจ เภทญฺจ, ทิสฺวา สํวิคฺคมานสาฯ  
</li>
  
<li>
‘‘นิพฺพินฺนา  
สพฺพสงฺขาเร, ปจฺจยาการโกวิทา;  
  
จตุโรเฆ อติกฺกมฺม, อรหตฺตมปาปุณิํฯ  
</li>
  
<li>
‘‘อิทฺธีสุ จ วสี อาสิํ, ทิพฺพาย โสตธาตุยา;  
  
เจโตปริยญาณสฺส, วสี จาปิ ภวามหํฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ปริสุทฺธํ มม ญาณํ, อุปฺปนฺนํ พุทฺธสาสเนฯ  
</li>
  
<li>
‘‘กุสลาหํ วิสุทฺธีสุ, กถาวตฺถุวิสารทา;  
  
อภิธมฺมนยญฺญู จ, วสิปฺปตฺตามฺหิ สาสเนฯ  
</li>
  
<li>
‘‘ตโต  
  
โตรณวตฺถุสฺมิํ, รญฺญา โกสลสามินา;  
  
ปุจฺฉิตา นิปุเณ ปเญฺห, พฺยากโรนฺตี ยถาตถํฯ  
</li>
  
<li>
‘‘ตทา ส ราชา สุคตํ, อุปสงฺกมฺม ปุจฺฉถ;  
  
ตเถว พุโทฺธ พฺยากาสิ, ยถา เต พฺยากตา มยาฯ  
</li>
  
<li>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
มหาปญฺญานมคฺคาติ, ภิกฺขุนีนํ นรุตฺตโมฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ เขมา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๙. อุปฺปลวณฺณาเถรีอปทานํ</h3>
<ol>
<li>
‘‘ภิกฺขุนี อุปฺปลวณฺณา, อิทฺธิยา ปารมิํ คตา;  
  
วนฺทิตฺวา สตฺถุโน ปาเท, อิทํ วจนมพฺรวิฯ  
</li>
  
<li>
‘‘‘นิตฺถิณฺณา  
ชาติสํสารํ  
ชาติสํสารา (ปี.)  
, ปตฺตาหํ อจลํ ปทํ;  
  
สพฺพทุกฺขํ มยา ขีณํ, อาโรเจมิ มหามุนิฯ  
</li>
  
<li>
‘‘‘ยาวตา  
ปริสา อตฺถิ, ปสนฺนา ชินสาสเน;  
  
ยสฺสา จ เมปราโธตฺถิ, ขมนฺตุ ชินสมฺมุขาฯ  
</li>
  
<li>
‘‘‘สํสาเร สํสรนฺติยา  
สํสรนฺตา เม (สฺยา.)  
, ขลิตํ เม สเจ ภเว;  
  
อาโรเจมิ มหาวีร, อปราธํ ขมสฺสุ ตํ  
เม (สฺยา.)  
ฯ  
</li>
  
<li>
‘‘‘อิทฺธิญฺจาปิ นิทเสฺสหิ, มม สาสนการิเก;  
  
จตโสฺส ปริสา อชฺช, กงฺขํ ฉินฺทาหิ ยาวตาฯ  
</li>
  
<li>
‘‘‘ธีตา ตุยฺหํ มหาวีร, ปญฺญวนฺต ชุตินฺธร;  
  
พหุญฺจ ทุกฺกรํ กมฺมํ, กตํ เม อติทุกฺกรํฯ  
</li>
  
<li>
‘‘‘อุปฺปลเสฺสว  
เม วโณฺณ, นาเมนุปฺปลนามิกา;  
  
สาวิกา เต มหาวีร, ปาเท วนฺทามิ จกฺขุมฯ  
</li>
  
<li>
‘‘‘ราหุโล จ อหเญฺจว, เนกชาติสเต พหู;  
  
เอกสฺมิํ สมฺภเว ชาตา, สมานฉนฺทมานสาฯ  
</li>
  
<li>
‘‘‘นิพฺพตฺติ เอกโต โหติ, ชาติยาปิ จ เอกโต  
ชาตีสุ พหุโส มม (สี.)  
;  
  
ปจฺฉิเม ภเว สมฺปเตฺต, อุโภปิ นานาสมฺภวาฯ  
</li>
  
<li>
‘‘‘ปุโตฺต จ ราหุโล นาม, ธีตา อุปฺปลสวฺหยา;  
  
ปสฺส วีร มมํ อิทฺธิํ, พลํ ทเสฺสมิ สตฺถุโนฯ  
</li>
  
<li>
‘‘‘มหาสมุเทฺท  
จตุโร, ปกฺขิปิ หตฺถปาติยํ;  
  
เตลํ หตฺถคตเญฺจว, ขิโฑฺฑ  
เวโชฺช (สี. ปี.)  
โกมารโก ยถาฯ  
</li>
  
<li>
‘‘‘อุพฺพตฺตยิตฺวา ปถวิํ, ปกฺขิปิ หตฺถปาติยํ;  
  
จิตฺตํ มุญฺชํ ยถา นาม, ลุญฺจิ โกมารโก ยุวาฯ  
</li>
  
<li>
‘‘‘จกฺกวาฬสมํ  
ปาณิํ, ฉาทยิตฺวาน มตฺถเก;  
  
วสฺสาเปตฺวาน ผุสิตํ, นานาวณฺณํ ปุนปฺปุนํฯ  
</li>
  
<li>
‘‘‘ภูมิํ อุทุกฺขลํ กตฺวา, ธญฺญํ กตฺวาน สกฺขรํ;  
  
สิเนรุํ มุสลํ กตฺวา, มทฺทิ โกมาริกา ยถาฯ  
</li>
  
<li>
‘‘‘ธีตาหํ พุทฺธเสฎฺฐสฺส, นาเมนุปฺปลสวฺหยา;  
  
อภิญฺญาสุ วสีภูตา, ตว สาสนการิกาฯ  
</li>
  
<li>
‘‘‘นานาวิกุพฺพนํ  
กตฺวา, ทเสฺสตฺวา โลกนายกํ;  
  
นามโคตฺตญฺจ สาเวตฺวา  
ปกาเสตฺวา (สฺยา.)  
, ปาเท วนฺทามิ จกฺขุมฯ  
</li>
  
<li>
‘‘‘อิทฺธีสุ จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</li>
  
<li>
‘‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ เม วิมลํ  
วิปุลํ (สฺยา.)  
สุทฺธํ, สภาเวน มเหสิโนฯ  
</li>
  
<li>
‘‘‘ปุริมานํ  
ชินคฺคานํ, สงฺคมํ เต นิทสฺสิตํ  
สมฺมุขา จ ปรมฺมุขา (สี.)  
;  
  
อธิการํ พหุํ มยฺหํ, ตุยฺหตฺถาย มหามุนิฯ  
</li>
  
<li>
‘‘‘ยํ มยา ปูริตํ กมฺมํ, กุสลํ สร เม มุนิ;  
  
ตวตฺถาย มหาวีร, ปุญฺญํ อุปจิตํ มยาฯ  
</li>
  
<li>
‘‘‘อภพฺพฎฺฐาเน วเชฺชตฺวา, วารยนฺตี  
ปริวชฺชนฺติ (สี.), ปริปาเจโนฺต (สฺยา.)  
อนาจรํ;  
  
ตวตฺถาย มหาวีร, จตฺตํ เม ชีวิตุตฺตมํฯ  
</li>
  
<li>
‘‘‘ทสโกฎิสหสฺสานิ  
, อทาสิํ มม ชีวิตํ;  
  
ปริจฺจตฺตา จ เม โหมิ, ตวตฺถาย มหามุนิฯ  
</li>
  
<li>
‘‘‘ตทาติวิมฺหิตา สพฺพา, สิรสาว กตญฺชลี;  
  
อโวจเยฺย กถํ อาสิ, อตุลิทฺธิปรกฺกมา’ฯ  
</li>
  
<li>
‘‘สตสหสฺสิโต  
กเปฺป, นาคกญฺญา อหํ ตทา;  
  
วิมลา นาม นาเมน, กญฺญานํ สาธุสมฺมตาฯ  
</li>
  
<li>
‘‘มโหรโค มหานาโค, ปสโนฺน ชินสาสเน;  
  
ปทุมุตฺตรํ มหาเตชํ, นิมเนฺตสิ สสาวกํฯ  
</li>
  
<li>
‘‘รตนมยํ มณฺฑปํ, ปลฺลงฺกํ รตนามยํ;  
  
รตนํ วาลุกากิณฺณํ, อุปโภคํ รตนามยํฯ  
</li>
  
<li>
‘‘มคฺคญฺจ ปฎิยาเทสิ, รตนทฺธชภูสิตํ;  
  
ปจฺจุคฺคนฺตฺวาน สมฺพุทฺธํ, วชฺชโนฺต ตูริเยหิ โสฯ  
</li>
  
<li>
‘‘ปริสาหิ จ จตูหิ  
ปริสาหิ จตูหิ โส (สี.), ปริสาหิ จตโสฺส หิ (ปี.)  
, ปริวุโต  
สหิโต (สี.), ผรเต (สฺยา.), ปเรโต (ปี.)  
โลกนายโก;  
  
มโหรคสฺส ภวเน, นิสีทิ ปรมาสเนฯ  
</li>
  
<li>
‘‘อนฺนํ  
ปานํ ขาทนียํ, โภชนญฺจ มหารหํ;  
  
วรํ วรญฺจ ปาทาสิ, นาคราชา มหายสํฯ  
</li>
  
<li>
‘‘ภุญฺชิตฺวาน สมฺพุโทฺธ, ปตฺตํ โธวิตฺวา โยนิโส;  
  
อนุโมทนียํกาสิ, นาคกญฺญา มหิทฺธิกาฯ  
</li>
  
<li>
‘‘สพฺพญฺญุํ  
ผุลฺลิตํ ทิสฺวา, นาคกญฺญา มหายสํ;  
  
ปสนฺนํ สตฺถุโน จิตฺตํ, สุนิพนฺธญฺจ มานสํฯ  
</li>
  
<li>
‘‘มมญฺจ  
จิตฺตมญฺญาย, ชลชุตฺตมนามโก;  
  
ตสฺมิํ ขเณ มหาวีโร, ภิกฺขุนิํ ทสฺสยิทฺธิยาฯ  
</li>
  
<li>
‘‘อิทฺธี อเนกา ทเสฺสสิ, ภิกฺขุนี สา วิสารทา;  
  
ปโมทิตา เวทชาตา, สตฺถารํ อิทมพฺรวิ  
เอตทพฺรวิํ (สฺยา. ปี.)  
ฯ  
</li>
  
<li>
‘‘‘อทฺทสาหํ อิมํ อิทฺธิํ, สุมนํ อิตรายปิ;  
  
กถํ อโหสิ สา วีร, อิทฺธิยา สุวิสารทา’ฯ  
</li>
  
<li>
‘‘‘โอรสา มุขโต ชาตา, ธีตา มม มหิทฺธิกา;  
  
มมานุสาสนิกรา, อิทฺธิยา สุวิสารทา’ฯ  
</li>
  
<li>
‘‘พุทฺธสฺส วจนํ สุตฺวา, เอวํ ปเตฺถสหํ ตทา  
ตุฎฺฐา เอวํ อโวจหํ (สฺยา.), เอวมโหสหํ ตทา (ก.)  
;  
  
อหมฺปิ ตาทิสา โหมิ, อิทฺธิยา สุวิสารทาฯ  
</li>
  
<li>
‘‘ปโมทิตาหํ  
สุมนา, ปเตฺถ อุตฺตมมานสา  
ปตฺตอุตฺตมมานสา (สี. สฺยา. ปี.)  
;  
  
อนาคตมฺหิ อทฺธาเน, อีทิสา โหมิ นายกฯ  
</li>
  
<li>
‘‘มณิมยมฺหิ ปลฺลเงฺก, มณฺฑปมฺหิ ปภสฺสเร;  
  
อนฺนปาเนน ตเปฺปตฺวา, สสงฺฆํ โลกนายกํฯ  
</li>
  
<li>
‘‘นาคานํ ปวรํ ปุปฺผํ, อรุณํ นาม อุปฺปลํ;  
  
วณฺณํ เม อีทิสํ โหตุ, ปูเชสิํ โลกนายกํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตโต จุตาหํ มนุเช, อุปปนฺนา สยมฺภุโน;  
  
อุปฺปเลหิ ปฎิจฺฉนฺนํ, ปิณฺฑปาตมทาสหํฯ  
</li>
  
<li>
‘‘เอกนวุติโต  
กเปฺป, วิปสฺสี นาม นายโก;  
  
อุปฺปชฺชิ จารุทสฺสโน, สพฺพธเมฺมสุ จกฺขุมาฯ  
</li>
  
<li>
‘‘เสฎฺฐิธีตา  
ตทา หุตฺวา, พาราณสิปุรุตฺตเม;  
  
นิมเนฺตตฺวาน สมฺพุทฺธํ, สสงฺฆํ โลกนายกํฯ  
</li>
  
<li>
‘‘มหาทานํ  
ททิตฺวาน, อุปฺปเลหิ วินายกํ;  
  
ปูชยิตฺวา เจตสาว  
จ เตเหว (สฺยา. ปี.)  
, วณฺณโสภํ อปตฺถยิํฯ  
</li>
  
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘อุปฎฺฐาโก มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</li>
  
<li>
‘‘ตสฺสาสิํ ทุติยา ธีตา, สมณคุตฺตสวฺหยา;  
  
ธมฺมํ สุตฺวา ชินคฺคสฺส, ปพฺพชฺชํ สมโรจยิํฯ  
</li>
  
<li>
‘‘อนุชานิ น โน ตาโต, อคาเรว ตทา มยํ;  
  
วีสวสฺสสหสฺสานิ, วิจริมฺห อตนฺทิตาฯ  
</li>
  
<li>
‘‘โกมาริพฺรหฺมจริยํ, ราชกญฺญา สุเขธิตา;  
  
พุโทฺธปฎฺฐานนิรตา, มุทิตา สตฺตธีตโรฯ  
</li>
  
<li>
‘‘สมณี สมณคุตฺตา จ, ภิกฺขุนี ภิกฺขุทายิกา  
ภิกฺขุทาสิกา (สี. สฺยา.)  
;  
  
ธมฺมา เจว สุธมฺมา จ, สตฺตมี สงฺฆทายิกา  
สํฆทาสิกา (สี. สฺยา.)  
ฯ  
</li>
  
<li>
‘‘อหํ เขมา จ สปฺปญฺญา, ปฎาจารา จ กุณฺฑลา;  
  
กิสาโคตมี ธมฺมทินฺนา, วิสาขา โหติ สตฺตมีฯ  
</li>
  
<li>
‘‘เตหิ  
  
กเมฺมหิ สุกเตหิ, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตโต จุตา มนุเสฺสสุ, อุปปนฺนา มหากุเล;  
  
ปีตํ มฎฺฐํ วรํ ทุสฺสํ, อทํ อรหโต อหํฯ  
</li>
  
<li>
‘‘ตโต จุตาริฎฺฐปุเร, ชาตา วิปฺปกุเล อหํ;  
  
ธีตา ติริฎิวจฺฉสฺส, อุมฺมาทนฺตี มโนหราฯ  
</li>
  
<li>
‘‘ตโต จุตา ชนปเท, กุเล อญฺญตเร อหํ;  
  
ปสูตา นาติผีตมฺหิ, สาลิํ โคเปมหํ ตทาฯ  
</li>
  
<li>
‘‘ทิสฺวา ปเจฺจกสมฺพุทฺธํ, ปญฺจลาชาสตานิหํ;  
  
ทตฺวา ปทุมจฺฉนฺนานิ, ปญฺจ ปุตฺตสตานิหํฯ  
</li>
  
<li>
‘‘ปตฺถยิํ  
  
เตปิ ปเตฺถสุํ, มธุํ ทตฺวา สยมฺภุโน;  
  
ตโต จุตา อรเญฺญหํ, อชายิํ ปทุโมทเรฯ  
</li>
  
<li>
‘‘กาสิรโญฺญ มเหสีหํ, หุตฺวา สกฺกตปูชิตา;  
  
อชนิํ ราชปุตฺตานํ, อนูนํ สตปญฺจกํฯ  
</li>
  
<li>
‘‘ยทา เต โยพฺพนปฺปตฺตา, กีฬนฺตา ชลกีฬิตํ;  
  
ทิสฺวา โอปตฺตปทุมํ, อาสุํ ปเจฺจกนายกาฯ  
</li>
  
<li>
‘‘สาหํ เตหิ วินาภูตา, สุตวีเรหิ โสกินี  
สุตวเรหิ โสกินี (สี. สฺยา.)  
;  
  
จุตา อิสิคิลิปเสฺส, คามกมฺหิ อชายิหํฯ  
</li>
  
<li>
‘‘ยทา พุทฺธา สุตมตี, สุตานํ ภตฺตุโนปิ จ  
กสตํ ตทา (สี.), อตฺตโนปิ จ (สฺยา.)  
;  
  
ยาคุํ อาทาย คจฺฉนฺตี, อฎฺฐ ปเจฺจกนายเกฯ  
</li>
  
<li>
‘‘ภิกฺขาย  
คามํ คจฺฉเนฺต, ทิสฺวา ปุเตฺต อนุสฺสริํ;  
  
ขีรธารา วินิคฺคจฺฉิ, ตทา เม ปุตฺตเปมสาฯ  
</li>
  
<li>
‘‘ตโต เตสํ อทํ ยาคุํ, ปสนฺนา เสหิ ปาณิภิ;  
  
ตโต จุตาหํ ติทสํ, นนฺทนํ อุปปชฺชหํฯ  
</li>
  
<li>
‘‘อนุโภตฺวา สุขํ ทุกฺขํ, สํสริตฺวา ภวาภเว;  
  
ตวตฺถาย มหาวีร, ปริจฺจตฺตญฺจ ชีวิตํฯ  
</li>
  
<li>
‘‘เอวํ  
พหุวิธํ ทุกฺขํ, สมฺปตฺตี จ พหุพฺพิธา;  
  
ปจฺฉิเม ภเว สมฺปเตฺต, ชาตา สาวตฺถิยํ ปุเรฯ  
</li>
  
<li>
‘‘มหาธนเสฎฺฐิกุเล, สุขิเต สชฺชิเต ตถา;  
  
นานารตนปโชฺชเต, สพฺพกามสมิทฺธิเนฯ  
</li>
  
<li>
‘‘สกฺกตา ปูชิตา เจว, มานิตาปจิตา ตถา;  
  
รูปสีริมนุปฺปตฺตา  
รูปโสภคฺคสมฺปนฺนา (สี.)  
, กุเลสุ อติสกฺกตา  
อภิสมฺมตา (สี.)  
ฯ  
</li>
  
<li>
‘‘อตีว ปตฺถิตา จาสิํ, รูปโภคสิรีหิ จ;  
  
ปตฺถิตา เสฎฺฐิปุเตฺตหิ, อเนเกหิ สเตหิปิฯ  
</li>
  
<li>
‘‘อคารํ ปชหิตฺวาน, ปพฺพชิํ อนคาริยํ;  
  
อฑฺฒมาเส อสมฺปเตฺต, จตุสจฺจมปาปุณิํฯ  
</li>
  
<li>
‘‘อิทฺธิยา  
อภินิมฺมิตฺวา, จตุรสฺสํ รถํ อหํ;  
  
พุทฺธสฺส ปาเท วนฺทิสฺสํ, โลกนาถสฺส ตาทิโนฯ  
</li>
  
<li>
‘‘‘สุปุปฺผิตคฺคํ  
อุปคมฺม ปาทปํ  
ภิกฺขุนี (สี. ปี. ก.) เถรีคา. ๒๓๐  
, เอกา ตุวํ ติฎฺฐสิ สาลมูเล;  
  
น  
จาปิ เต ทุติโย อตฺถิ โกจิ  
น จตฺถิ เต ทุติยา วณฺณธาตุ (สี. ปี. ก.)  
, พาเล น ตฺวํ ภายสิ ธุตฺตกานํ’ฯ  
</li>
  
<li>
‘‘‘สตํ สหสฺสานิปิ ธุตฺตกานํ  
สหสฺสานมฺปิ ธุตฺตกานํ (ปี.) เถรีคา. ๒๓๑  
, สมาคตา เอทิสกา ภเวยฺยุํ;  
  
โลมํ น อิเญฺช น สมฺปเวเธ, กิํ เม ตุวํ มาร กริสฺสเสโก  
น มาร ภายามิ ตเวกิกาปิ (สี. ก.) … ตเมกิกาสิํ (ปี.)  
ฯ  
</li>
  
<li>
‘‘‘เอสา อนฺตรธายามิ, กุจฺฉิํ วา ปวิสามิ เต;  
  
ภมุกนฺตริกายมฺปิ, ติฎฺฐนฺติํ มํ น ทกฺขสิฯ  
</li>
  
<li>
‘‘‘จิตฺตสฺมิํ วสีภูตามฺหิ, อิทฺธิปาทา สุภาวิตา;  
  
สพฺพพนฺธนมุตฺตามฺหิ, น ตํ ภายามิ อาวุโสฯ  
</li>
  
<li>
‘‘‘สตฺติสูลูปมา กามา, ขนฺธาสํ อธิกุฎฺฎนา;  
  
ยํ ตฺวํ กามรติํ พฺรูสิ, อรตี ทานิ สา มมฯ  
</li>
  
<li>
‘‘‘สพฺพตฺถ  
วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตก’ฯ  
</li>
  
<li>
‘‘ชิโน ตมฺหิ คุเณ ตุโฎฺฐ, เอตทเคฺค ฐเปสิ มํ;  
  
อคฺคา อิทฺธิมตีนนฺติ, ปริสาสุ วินายโกฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺสตฺถาย ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘จีวรํ  
  
ปิณฺฑปาตญฺจ, ปจฺจยํ สยนาสนํ;  
  
ขเณน อุปนาเมนฺติ, สหสฺสานิ สมนฺตโตฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสวา;  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อุปฺปลวณฺณา ภิกฺขุนี อิมา คาถาโย อภาสิตฺถาติฯ
</ol></p>

</p>


<h3>๑๐. ปฎาจาราเถรีอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</li>
  
<li>
‘‘ตทาหํ หํสวติยํ, ชาตา เสฎฺฐิกุเล อหุํ;  
  
นานารตนปโชฺชเต, มหาสุขสมปฺปิตาฯ  
</li>
  
<li>
‘‘อุเปตฺวา ตํ มหาวีรํ, อโสฺสสิํ ธมฺมเทสนํ;  
  
ตโต ชาตปสาทาหํ, อุเปสิํ สรณํ ชินํฯ  
</li>
  
<li>
‘‘ตโต วินยธารีนํ, อคฺคํ วเณฺณสิ นายโก;  
  
ภิกฺขุนิํ ลชฺชินิํ ตาทิํ, กปฺปากปฺปวิสารทํฯ  
</li>
  
<li>
‘‘ตทา  
มุทิตจิตฺตาหํ, ตํ ฐานมภิกงฺขินี;  
  
นิมเนฺตตฺวา ทสพลํ, สสงฺฆํ โลกนายกํฯ  
</li>
  
<li>
‘‘โภชยิตฺวาน สตฺตาหํ, ททิตฺวาว ติจีวรํ  
ททิตฺวา ปตฺตจีวรํ (สฺยา.)  
;  
  
นิปจฺจ สิรสา ปาเท, อิทํ วจนมพฺรวิํฯ  
</li>
  
<li>
‘‘‘ยา ตยา วณฺณิตา วีร, อิโต อฎฺฐมเก มุนิ;  
  
ตาทิสาหํ ภวิสฺสามิ, ยทิ สิชฺฌติ นายก’ฯ  
</li>
  
<li>
‘‘ตทา  
อโวจ มํ สตฺถา, ‘ภเทฺท มา ภายิ อสฺสส;  
  
อนาคตมฺหิ อทฺธาเน, ลจฺฉเส ตํ มโนรถํฯ  
</li>
  
<li>
‘‘‘สตสหสฺสิโต  
กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
ปฎาจาราติ นาเมน, เหสฺสติ สตฺถุ สาวิกา’ฯ  
</li>
  
<li>
‘‘ตทาหํ มุทิตา  
ปมุที (ก.)  
หุตฺวา, ยาวชีวํ ตทา ชินํ;  
  
เมตฺตจิตฺตา ปริจริํ, สสงฺฆํ โลกนายกํฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</li>
  
<li>
‘‘อุปฎฺฐาโก  
มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</li>
  
<li>
‘‘ตสฺสาสิํ  
ตติยา ธีตา, ภิกฺขุนี อิติ วิสฺสุตา;  
  
ธมฺมํ สุตฺวา ชินคฺคสฺส, ปพฺพชฺชํ สมโรจยิํฯ  
</li>
  
<li>
‘‘อนุชานิ น โน ตาโต, อคาเรว ตทา มยํ;  
  
วีสวสฺสสหสฺสานิ, วิจริมฺห อตนฺทิตาฯ  
</li>
  
<li>
‘‘โกมาริพฺรหฺมจริยํ, ราชกญฺญา สุเขธิตา;  
  
พุโทฺธปฎฺฐานนิรตา, มุทิตา สตฺตธีตโรฯ  
</li>
  
<li>
‘‘สมณี สมณคุตฺตา จ, ภิกฺขุนี ภิกฺขุทายิกา;  
  
ธมฺมา เจว สุธมฺมา จ, สตฺตมี สงฺฆทายิกาฯ  
</li>
  
<li>
‘‘อหํ อุปฺปลวณฺณา จ, เขมา ภทฺทา จ ภิกฺขุนี;  
  
กิสาโคตมี ธมฺมทินฺนา, วิสาขา โหติ สตฺตมีฯ  
</li>
  
<li>
‘‘เตหิ กเมฺมหิ สุกเตหิ, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ปจฺฉิเม จ ภเว ทานิ, ชาตา เสฎฺฐิกุเล อหํ;  
  
สาวตฺถิยํ ปุรวเร, อิเทฺธ ผีเต มหทฺธเนฯ  
</li>
  
<li>
‘‘ยทา  
จ โยพฺพนูเปตา, วิตกฺกวสคา อหํ;  
  
นรํ ชารปติํ ทิสฺวา, เตน สทฺธิํ อคจฺฉหํฯ  
</li>
  
<li>
‘‘เอกปุตฺตปสูตาหํ  
, ทุติโย กุจฺฉิยา มมํ;  
  
ตทาหํ มาตาปิตโร, โอกฺขามีติ  
อิกฺขามีติ (สฺยา.), ทกฺขามีติ (สี.)  
สุนิจฺฉิตาฯ  
</li>
  
<li>
‘‘นาโรเจสิํ ปติํ มยฺหํ, ตทา ตมฺหิ ปวาสิเต;  
  
เอกิกา นิคฺคตา เคหา, คนฺตุํ สาวตฺถิมุตฺตมํฯ  
</li>
  
<li>
‘‘ตโต  
เม สามิ อาคนฺตฺวา, สมฺภาเวสิ ปเถ มมํ;  
  
ตทา เม กมฺมชา วาตา, อุปฺปนฺนา อติทารุณาฯ  
</li>
  
<li>
‘‘อุฎฺฐิโต จ มหาเมโฆ, ปสูติสมเย มม;  
  
ทพฺพตฺถาย ตทา คนฺตฺวา, สามิ สเปฺปน มาริโตฯ  
</li>
  
<li>
‘‘ตทา วิชาตทุเกฺขน, อนาถา กปณา อหํ;  
  
กุนฺนทิํ ปูริตํ ทิสฺวา, คจฺฉนฺตี สกุลาลยํฯ  
</li>
  
<li>
‘‘พาลํ  
อาทาย อตริํ, ปารกูเล จ เอกกํ;  
  
สาเยตฺวา  
ปาเยตฺวา (สฺยา.), ปาเตตฺวา (ก.)  
พาลกํ ปุตฺตํ, อิตรํ ตรณายหํฯ  
</li>
  
<li>
‘‘นิวตฺตา อุกฺกุโส หาสิ, ตรุณํ วิลปนฺตกํ;  
  
อิตรญฺจ วหี โสโต, สาหํ โสกสมปฺปิตาฯ  
</li>
  
<li>
‘‘สาวตฺถินครํ คนฺตฺวา, อโสฺสสิํ สชเน มเต;  
  
ตทา อโวจํ โสกฎฺฎา, มหาโสกสมปฺปิตาฯ  
</li>
  
<li>
‘‘อุโภ ปุตฺตา กาลงฺกตา, ปเนฺถ มยฺหํ ปตี มโต;  
  
มาตา ปิตา จ ภาตา จ, เอกจิตมฺหิ ฑยฺหเรฯ  
</li>
  
<li>
‘‘ตทา กิสา จ ปณฺฑุ จ, อนาถา ทีนมานสา;  
  
อิโต ตโต ภมนฺตีหํ  
คจฺฉนฺตีหํ (สฺยา.), คเมนฺตีหํ (ก.)  
, อทฺทสํ นรสารถิํฯ  
</li>
  
<li>
‘‘ตโต อโวจ มํ สตฺถา, ‘ปุเตฺต มา โสจิ อสฺสส;  
  
อตฺตานํ เต คเวสสฺสุ, กิํ นิรตฺถํ วิหญฺญสิฯ  
</li>
  
<li>
‘‘‘น สนฺติ ปุตฺตา ตาณาย, น ญาตี นปิ พนฺธวา;  
  
อนฺตเกนาธิปนฺนสฺส, นตฺถิ ญาตีสุ ตาณตา’ฯ  
</li>
  
<li>
‘‘ตํ  
  
สุตฺวา มุนิโน วากฺยํ, ปฐมํ ผลมชฺฌคํ;  
  
ปพฺพชิตฺวาน นจิรํ, อรหตฺตมปาปุณิํฯ  
</li>
  
<li>
‘‘อิทฺธีสุ  
จ วสี โหมิ, ทิพฺพาย โสตธาตุยา;  
  
ปรจิตฺตานิ ชานามิ, สตฺถุสาสนการิกาฯ  
</li>
  
<li>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
เขเปตฺวา อาสเว สเพฺพ, วิสุทฺธาสิํ สุนิมฺมลาฯ  
</li>
  
<li>
‘‘ตโตหํ วินยํ สพฺพํ, สนฺติเก สพฺพทสฺสิโน;  
  
อุคฺคหิํ สพฺพวิตฺถารํ, พฺยาหริญฺจ ยถาตถํฯ  
</li>
  
<li>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
อคฺคา วินยธารีนํ, ปฎาจาราว เอกิกาฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺสตฺถาย ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสวาฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ ปฎาจารา ภิกฺขุนี อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
เอกูโปสถิกา เจว, สฬลา จาถ โมทกา;  
  
เอกาสนา ปญฺจทีปา, นฬมาลี จ โคตมีฯ  
</p>
  
<p>
เขมา อุปฺปลวณฺณา จ, ปฎาจารา จ ภิกฺขุนี;  
  
คาถา สตานิ ปเญฺจว, นว จาปิ ตทุตฺตริฯ  
</p>
  
  
  
  
  