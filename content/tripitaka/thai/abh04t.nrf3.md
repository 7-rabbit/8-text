<h1>ทุกมาติกาปทวณฺณนา</h1>
<p>   เอกสฺมิํเยว วตฺถุสฺมิํ คเหตพฺพานํ, เอกวตฺถุวิสยานํ วาฯ อถ วา สมานเทสานํ เอกวตฺถุกตฺตา สมานคเหตพฺพภาวานํ เอกุปฺปาทิโตติ อโตฺถฯ เย ธมฺมา เหตุสหคตา, เต เหตูหิ สห สงฺคยฺหนฺติฯ โย จ เตสํ สเหตุกภาโว, โส สหชาตาทีหิ เหตูหิ กโตติ กตฺวา วุตฺตํ นฺติฯ -สเทฺทน เจตฺถ สุปฺปติฎฺฐิตภาวสาธนาทิเหตุพฺยาปาเร ปริคฺคณฺหาติฯ นฺติ เอกกลาปภาเวน ปวตฺตมานานํ จิตฺตเจตสิกานํ สํสฎฺฐตาย สมูหฆนภาเวน ทุวิเญฺญยฺยนานากรณตํเยว สนฺธาย วุตฺตํฯ ติ สภาวตฺถเภทาภาเวปิฯ ติ นานาปทาภิเธยฺยตาเภเทนฯ เอเตน ปการนฺตราเปกฺขํ ทุกนฺตรวจนนฺติ ทเสฺสติฯ อเนกปฺปการา หิ ธมฺมาฯ เตเนว ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถํ อาคจฺฉนฺตี’’ติ (มหานิ. ๑๕๖; จูฬนิ. โมฆราชมาณวปุจฺฉานิเทฺทส ๘๕) วุตฺตํฯ อยญฺจ อโตฺถ ติเกสุปิ ทฎฺฐโพฺพฯ เยสํ วิเนยฺยานํ เยหิ ปการวิเสเสหิ ธมฺมานํ วิภาวเน กเต ปฎิเวโธ โหติ, เตสํ ตปฺปการเภเทหิ ธมฺมานํ วิภาวนํฯ เยสํ ปน เยน เอเกเนว ปกาเรน วิภาวเน ปฎิเวโธ โหติ, เตสมฺปิ ตํ วตฺวา ธมฺมิสฺสรตฺตา ตทญฺญนิรวเสสปฺปการวิภาวนญฺจ เทสนาวิลาโสติ อาห นฺติอาทิฯ นนุ เอเกน ปกาเรน ชานนฺตสฺส ตทญฺญปฺปการวิภาวนํ อผลํ  โหตีติ? น โหติ ปฎิสมฺภิทาปฺปเภทสฺส อุปนิสฺสยตฺตาฯ เต ปการา เอเตสนฺติ ตปฺปการา, ตพฺภาโว ฯ อิมินา ธมฺมานํ วิชฺชมานเสฺสว ปการวิเสสสฺส วิภาวนํ เทสนาวิลาโสติ ทเสฺสติฯ</p>


<p>ติ ‘‘อเหตุกา เจว ธมฺมา น จ เหตู’’ติอาทีสุฯ ยถา ปฐมทุเกกเทเส คเหตฺวา ทุติยตติยทุเกหิ สทฺธิํ ฉฎฺฐทุกนเย โยชนา ‘‘เหตู ธมฺมา สเหตุกาปิ อเหตุกาปี’’ติอาทโย ตโย ทุกา ลพฺภนฺติ, เอวํ ทุติยตติยทุเกกเทเส คเหตฺวา ปฐมทุเกน สทฺธิํ โยชนาย ‘‘สเหตุกา ธมฺมา เหตูปิ น เหตูปิ, อเหตุกา ธมฺมา เหตูปิ น เหตูปิ, เหตุสมฺปยุตฺตา ธมฺมา เหตูปิ น เหตูปิ, เหตุวิปฺปยุตฺตา ธมฺมา เหตูปิ น เหตูปี’’ติ จตฺตาโร ทุกา  ลพฺภนฺติ, เต ปน วุตฺตนเยเนว สกฺกา ทเสฺสตุนฺติ น ทสฺสิตาติ ทฎฺฐพฺพาฯ อถ วา ปาฬิยํ วุเตฺตหิ จตุตฺถปญฺจเมหิ อฎฺฐกถายํ ทสฺสิเตหิ ปุริเมหิ ทฺวีหิ นินฺนานากรณโต เอเต น วุตฺตาฯ สนฺนิเวสวิเสสมตฺตเมว เหตฺถ วิเสโสติฯ เตเนว หิ นินฺนานตฺถตฺตา ปาฬิยํ อาคตทุเกสุ ยถานิทฺธาริตทุกานํ ยถาสมฺภวํ อวโรธเนน อวุตฺตตํ ทเสฺสตุํ ติอาทิมาหฯ</p>


<p>อถ วา ‘‘เอเตน วา คติทสฺสเนนา’’ติอาทินา วกฺขมานนเยน ‘‘เหตู เจว ธมฺมา อเหตุกา จา’’ติอาทีนํ สมฺภวนฺตานํ ทุกานํ สงฺคเห สติ เอเตสมฺปิ สงฺคโห สิยาฯ ยโต วา ทุกโต ปทํ นิทฺธาเรตฺวา ทุกนฺตรํ วุจฺจติ, เตน สติ จ นานเตฺต ทุกนฺตรํ ลพฺภติ, น เจตฺถ โกจิ วิเสโส ยถาวุตฺตทุเกหีติ สํวณฺณนาสุ น ทสฺสิตนฺติ ทฎฺฐพฺพํฯ เอตฺถ จ ยถา สเหตุกทุกโต เหตุสมฺปยุตฺตทุกสฺส, เหตุสเหตุกทุกโต จ เหตุเหตุสมฺปยุตฺตทุกสฺส ปทตฺถมตฺตโต นานตฺตํ, น สภาวตฺถโตฯ เอวํ สเนฺตปิ สเหตุกเหตุสเหตุกทุเก วตฺวา อิตเรปิ วุตฺตา, เอวํ เหตุสมฺปยุตฺตเหตุเหตุสมฺปยุตฺตทุกาทีหิ สภาวตฺถนานตฺตาภาเวปิ ปทตฺถนานตฺตสมฺภวโต ธมฺมนานตฺตาภาเวปิ ปทตฺถนานเตฺตน ทุกนฺตรํ วุจฺจตีติ วุตฺตตฺตา ‘‘เหตุสหคตา ธมฺมา, น เหตุสหคตา ธมฺมา, เหตุสหชาตา ธมฺมา, น เหตุสหชาตา ธมฺมาฯ เหตุสํสฎฺฐา ธมฺมา, เหตุวิสํสฎฺฐา ธมฺมาฯ เหตุสมุฎฺฐานา ธมฺมา, น เหตุสมุฎฺฐานา ธมฺมาฯ เหตุสหภุโน ธมฺมา, น เหตุสหภุโน ธมฺมา’’ติอาทีนํ, ตถา ‘‘เหตู เจว ธมฺมา เหตุสหคตา จา’’ติอาทีนํ, ‘‘น เหตู โข ปน ธมฺมา เหตุสหคตาปิ, น เหตุสหคตาปี’’ติอาทีนญฺจ สมฺภวนฺตานํ อเนเกสํ ทุกานํ สงฺคโห อนุญฺญาโต วิย ทิสฺสติฯ ตถา หิ วกฺขติ ‘‘เอเตน วา คติทสฺสเนนา’’ติอาทิฯ เอวํ อาสวโคจฺฉกาทีสุปิ อยมโตฺถ ยถาสมฺภวํ วตฺตโพฺพฯ ธมฺมานํ วา สภาวกิจฺจาทิํ โพเธตพฺพาการญฺจ  ยาถาวโต ชานเนฺตน ธมฺมสามินา ยตฺตกา ทุกา วุตฺตา, ตตฺตเกสุ ฐาตพฺพํฯ อทฺธา หิ เต ทุกา น วตฺตพฺพา, เย ภควตา น วุตฺตาติ เวทิตพฺพํฯ น เหตุเหตุสมฺปยุตฺตทุโก ฉฎฺฐทุเกน นินฺนานโตฺถติ อธิปฺปาโยฯ ติ ปฐมทุกตติยทุเกสุฯ ยทิ ทุกนฺตเรหิ ทุกนฺตรปเทหิ จ สมานตฺถตฺตา เอเตสํ ทุกานํ ทุกนฺตรปทานญฺจ อวจนํ , เอวํ สติ ฉฎฺฐทุเก ปฐมปทมฺปิ น วตฺตพฺพํ จตุตฺถทุเก ทุติยปเทน สมานตฺถตฺตาฯ ตถา จ ฉฎฺฐทุโกเยว น โหตีติ โจทนํ สนฺธายาห ติอาทิฯ นฺติ อิทํ สมานตฺถตํเยว สนฺธาย วุตฺตํ, เทสนาวิเสโส ปน วิชฺชติเยวฯ อตฺถนฺตรตาภาเวปิ ปการเภทเหตุกํ ทุกนฺตรวจนนฺติ ทสฺสิโต หิ อยมโตฺถติฯ ติ อตฺถวิเสสาภาเวปิ ฉฎฺฐทุกปูรณสงฺขาเตน นยทสฺสเนนฯ  ปาฬิยํ วุเตฺตหิ จตุตฺถปญฺจเมหิ, อฎฺฐกถายํ ทสฺสิเตหิ ปุริเมหิ ทฺวีหิ, อิธ ทสฺสิเตหิ จตูหิฯ ติ ทุติยตติยทุเกสุฯ  ปาฬิยํ ฉฎฺฐทุเกน อิตรตฺร จ อิตรทุเกหีติ เวทิตพฺพํฯ</p>


<p> นฺติ เอเตน น ปฎิลทฺธตฺตตาสงฺขาตา สสภาวตาว อตฺถิตา, อถ โข ปฎิปเกฺขน อนิโรโธ อปฺปหีนตา อนิปฺผาทิตผลตา การณาสมุคฺฆาเตน ผลนิพฺพตฺตนารหตา จาติ อิมมตฺถํ ทเสฺสติฯ ตถา หิ ‘‘อิมสฺมิํ สติ อิทํ โหตี’’ติ เอตฺถ ‘‘สตี’’ติ อิมินา วจเนน เยน วินา ยํ น โหติ, ตํ อตีตาทิปิ การณํ สงฺคหิตเมวาติฯ เตเนวาห ติฯ  สเมจฺจ สมฺภูย ปจฺจเยหิ กตนฺติ นฺติฯ ติ อยํ ปจฺจยนิพฺพตฺตานํ ปจฺจยวนฺตตา อเนกปจฺจยนิปฺผาทิตตา จ ทุกทฺวเย ปุริมปทตฺถานํ เภโท, อิตเรสํ ปน ปุริมปทสงฺคหิตธมฺมวิธุรสภาวตายาติฯ ติ ‘‘เอตฺตกา’’ติ ปเภทปริเจฺฉทนิทฺธารณวเสน อภิธมฺมมาติกายํ ธมฺมานํ อวุตฺตตฺตา วุตฺตํฯ สุตฺตนฺตมาติกายํ ปน นิทฺธาริตสรูปสงฺขาวิเสสตฺตา วินิจฺฉิตตฺถปริเจฺฉทาเยว อวิชฺชาทโย วุตฺตาติฯ นฺติ เอตสฺมิํ อตฺถวิกเปฺป อเนกเหตุเกสุ จิตฺตุปฺปาเทสุ เหตูนํ สเหตุกภาโว วิย สเพฺพสํ ปถวีอาทีนํ รูปิภาโว สิโทฺธติ อาห ติฯ น หิ เตสุ นิยโต กตฺถจิ สํสามิภาโวติฯ อนิจฺจานุปสฺสนาย วา ลุชฺชติ ฉิชฺชติ วินสฺสตีติ คเหตโพฺพ โลโกติ ตํคหณรหิตานํ โลกุตฺตรานํ นตฺถิ โลกตาฯ ติ ทุกฺขสจฺจภาเวน ปริเญฺญยฺยภาเวนาติ อโตฺถฯ</p>


<p>  ติ กสฺมา วุตฺตํ, นนุ วีสติ ทุกา วิภตฺตา, ‘‘อวุโตฺตปิ ยถาลาภวเสน เวทิตโพฺพ’’ติ จ วกฺขตีติ ทุกพหุตา  อิจฺฉิตา เอวาติ? สจฺจเมตํ, ตํเยว ปน ทุกพหุตํ อนิจฺฉโนฺต เอวมาหฯ อปิจ ทุกพหุตา อาปชฺชติ, สา จ โข วิญฺญาณเภทานุสารินี, ตตฺราปิ กามาวจรกุสลโต ญาณสมฺปยุตฺตานิ, ตถา มหากิริยโต มโนทฺวาราวชฺชนนฺติ เอวํปการานํ สพฺพธมฺมารมฺมณวิญฺญาณานํ อนามสนโต น พฺยาปินีติ ทเสฺสติ ติอาทินาฯ อพฺยาปิภาเว ปน โทสํ ทเสฺสโนฺต ติ อาหฯ นฺติ ‘‘เย เต ธมฺมา จกฺขุวิเญฺญยฺยา, น เต ธมฺมา โสตวิเญฺญยฺยา’’ติอาทินา รูปายตนาทีนํ ปเจฺจกจกฺขุวิญฺญาณาทินา เกนจิ วิเญฺญยฺยตํ, โสตวิญฺญาณาทินา เกนจิ นวิเญฺญยฺยตญฺจ ทเสฺสเนฺตน นิเกฺขปราสินิเทฺทเสน ‘‘ทฺวินฺนมฺปิ ปทานํ อตฺถนานตฺตโต ทุโก โหตี’’ติ อิทํ วจนํ วิรุทฺธํ, ตถา อตฺถุทฺธารนิเทฺทเสนปิ อตฺถโต น สเมตีติ อโตฺถฯ ติ ตสฺสํ นิเกฺขปราสิสํวณฺณนายํฯ โย จ ปฎิเสโธ กโต อตฺถนานตฺตโต ทุกํ ทเสฺสตุนฺติ อธิปฺปาโยฯ นฺติ เอเตน ‘‘เย เต ธมฺมา จกฺขุวิเญฺญยฺยา, น เต ธมฺมา โสตวิเญฺญยฺยา’’ติ เอตฺตเกสุ นิเทฺทสปเทสุ ทุกปททฺวยปฺปวตฺติ ปาฬิโต เอว วิญฺญายตีติ ทเสฺสติฯ</p>


<p>ติ อุภินฺนํ เกจิน-สทฺทานํ อนิยมโต จกฺขุโสตาทินิสฺสยโวหาเรน จกฺขุโสตวิญฺญาณาทิโก ภินฺนสภาโวเยว ธโมฺม อโตฺถติ ทสฺสนวเสนฯ รูปายตนเมว หิ จกฺขุโสตวิญฺญาเณหิ วิเญฺญยฺยาวิเญฺญยฺยภาวโต ‘‘เกนจิ วิเญฺญยฺยํ เกนจิ นวิเญฺญยฺย’’นฺติ จ วุจฺจตีติฯ ยทิ เอวํ อิมสฺมิมฺปิ ปเกฺข ทุกพหุตา อาปชฺชตีติ โจทนํ มนสิ กตฺวา อาห ติอาทิฯ ติ วิญฺญาตพฺพวิเสเสน, วิเญฺญเยฺยกเทเสนาติ อโตฺถฯ ติ ทุกวิเสโส, เกนจิ วิเญฺญยฺยทุโก, ตปฺปเภโทเยว วาฯ  ปริยโตฺต ปริปุโณฺณติ อโตฺถฯ ติ ทุกเภทาปชฺชนปฺปการทสฺสนํฯ ติอาทินา อิมิสฺสา สํวณฺณนาย ลทฺธคุณํ ทเสฺสติฯ ‘‘เย เต ธมฺมา จกฺขุวิเญฺญยฺยา, น เต ธมฺมา โสตวิเญฺญยฺยา’’ติ รูปายตนเสฺสว วุตฺตตฺตา อตฺถเภทาภาวโต กถมยํ ทุโก โหตีติ อาห ติอาทิฯ ยทิ ปน สพฺพวิญฺญาตพฺพสงฺคเห ทุโกสมโตฺต โหติ, นิเกฺขปราสินิเทฺทโส กถํ นียตีติ อาห ติอาทิฯ</p>


<p>เอตฺถ  ปน ยถา วิญฺญาณนานเตฺตน วิญฺญาตพฺพํ ภินฺทิตฺวา ทุเก วุจฺจมาเน สติปิ วิญฺญาตพฺพานํ  พหุภาเว ยตฺตกา วิญฺญาตพฺพา, ตตฺตกา ทุกาติ นตฺถิ ทุกพหุตา ทุกสงฺคหิตธเมฺมกเทเสสุ ทุกปททฺวยปฺปวตฺติทสฺสนภาวโตฯ เอวํ ทฺวินฺนมฺปิ ปทานํ อตฺถนานเตฺตน ทุเก วุจฺจมาเนปิ ยตฺตกานิ วิญฺญาณานิ, ตตฺตกา ทุกาติ นตฺถิ ทุกพหุตา ทุกสงฺค…เป.… ภาวโต เอวฯ น หิ เอกํเยว วิญฺญาณํ ‘‘เกนจิ เกนจี’’ติ วุตฺตํ, กินฺตุ อปรมฺปีติ สพฺพวิญฺญาณสงฺคเห ทุโก สมโตฺต โหติ, น จ กตฺถจิ ทุกสฺส ปเจฺฉโท อตฺถิ อินฺทฺริยวิญฺญาณานํ วิย มโนวิญฺญาณสฺสปิ วิสยสฺส ภินฺนตฺตาฯ น หิ อตีตารมฺมณํ วิญฺญาณํ อนาคตาทิอารมฺมณํ โหติ, อนาคตารมฺมณํ วา อตีตาทิอารมฺมณํ, ตสฺมา ยถาลทฺธวิเสเสน วิสิเฎฺฐสุ มโนวิญฺญาณเภเทสุ ตสฺส ตสฺส วิสยสฺส อาลมฺพนานาลมฺพนวเสน ทุกปททฺวยปฺปวตฺติ น สกฺกา นิวาเรตุํฯ เตเนว จ อฎฺฐกถายํ ‘‘มโนวิญฺญาเณน ปน เกนจิ วิเญฺญยฺยเญฺจว อวิเญฺญยฺยญฺจาติ อยมโตฺถ อตฺถิ, ตสฺมา โส อวุโตฺตปิ ยถาลาภวเสน เวทิตโพฺพ’’ติ ภูมิเภทวเสน ยถาลาภํ ทเสฺสสฺสติฯ ‘‘ววตฺถานาภาวโต’’ติ อิทมฺปิ อนามฎฺฐวิเสสํ มโนวิญฺญาณสามญฺญเมว คเหตฺวา วุตฺตํฯ ปาฬิ ปน อินฺทฺริยวิญฺญาเณหิ นยทสฺสนวเสน อาคตาติ ทฎฺฐพฺพํฯ เอวญฺจ กตฺวา อิมิสฺสาปิ อตฺถวณฺณนาย ‘‘เกนจี’’ติ ปทํ อนิยเมน สพฺพวิญฺญาณสงฺคาหกนฺติ สิทฺธํ โหติ, นิเทฺทเสน จ น โกจิ วิโรโธฯ จกฺขุวิเญฺญยฺยนโสตวิเญฺญยฺยภาเวหิ ทุกปททฺวยปฺปวตฺติ ทสฺสิตา, น ปน จกฺขุวิเญฺญยฺยาจกฺขุวิเญฺญยฺยภาเวหิ วิเสสการณาภาวโตฯ กิญฺจ ‘‘เย วา ปนา’’ติ ปทนฺตรสมฺปิณฺฑนโตปิ ‘‘เย เต ธมฺมา จกฺขุวิเญฺญยฺยา…เป.… น เต ธมฺมา จกฺขุวิเญฺญยฺยา’’ติ (ธ. ส. ๑๑๐๑) เอตฺตาวตา ทุกปททฺวยปฺปวตฺติ ทสฺสิตาติ วิญฺญายติฯ ปทนฺตรภาวทสฺสนโตฺถ หิ เยวาปน-สโทฺท ยถา ‘‘เย เกจิ กุสลา ธมฺมา, สเพฺพ เต กุสลมูลาฯ เย วา ปน กุสลมูลา, สเพฺพ เต ธมฺมา กุสลา’’ติอาทีสุ (ยม. ๑.มูลยมก.๑)ฯ อญฺญถา ‘‘เย เต ธมฺมา จกฺขุวิเญฺญยฺยา, น เต ธมฺมา โสตวิเญฺญยฺยาฯ เย เต ธมฺมา โสตวิเญฺญยฺยา, น เต ธมฺมา จกฺขุวิเญฺญยฺยา’’ติ ปาฬิ อภวิสฺสฯ ยํ ปน วทนฺติ ‘‘เย เต ธมฺมา จกฺขุวิเญฺญยฺยา…เป.… น เต ธมฺมา จกฺขุวิเญฺญยฺยาติ อิมินา อตฺถโต เทฺว  ทุกา วุตฺตา โหนฺตี’’ติ, ตทปิ จกฺขุวิเญฺญยฺยาจกฺขุวิเญฺญยฺยตํ โสตวิเญฺญยฺยาโสตวิเญฺญยฺยตญฺจ สนฺธาย วุตฺตํ, น ปน ‘‘จกฺขุวิเญฺญยฺยนโสตวิเญฺญยฺยตํ โสตวิเญฺญยฺยนจกฺขุวิเญฺญยฺยตญฺจา’’ติ ทฎฺฐพฺพํฯ เอเตน ปาฬิปฎิเสธนญฺจ นิวาริตํ ทฎฺฐพฺพํ ปฎิเสธนเสฺสว อภาวโตฯ ตถา ยสฺส อารมฺมณสฺส วิชานนภาเวน โย อโตฺถ วุจฺจมาโน อนิยมทสฺสนตฺถํ ‘‘เกนจี’’ติ วุโตฺต, โสเยว ตโต อญฺญสฺส อวิชานนภาเวน วุจฺจมาโน อนิยมทสฺสนตฺถํ ปุน ‘‘เกนจี’’ติ วุโตฺตติ  ตทตฺถทสฺสเน เตเนวาติ อยํ ปทโตฺถ น สมฺภวตีติ น สกฺกา วตฺตุนฺติฯ เอวเมตฺถ ยถา อฎฺฐกถา อวฎฺฐิตา, ตถา อโตฺถ ยุชฺชตีติ เวทิตพฺพํฯ</p>


<p> สนฺตานสฺส อชญฺญมลีนภาวกรณโต กณฺหกมฺมวิปากเหตุโต จ อปริสุทฺธตฺตา ติ วุตฺตํฯ ติ วเณฯ ติ เอเตน อาสโว วิย อาสโวติ อยมฺปิ อโตฺถ ทสฺสิโตติ ทฎฺฐพฺพํฯ ติ เอเตน โคตฺรภุคฺคหณํ อุปลกฺขณํ ยถา ‘‘กาเกหิ สปฺปิ รกฺขิตพฺพ’’นฺติ ทเสฺสติฯ โคตฺรภุสทิสา โคตฺรภูติ ปน อเตฺถ สติ คุณปฺปธานตฺถานํ เอเกน สเทฺทน อวจนียตฺตา โวทานาทโยว วุตฺตา ภเวยฺยุํฯ อถ วา ติ เอกเสเสน สามเญฺญน วา อยํ นิเทฺทโสติ เวทิตพฺพํฯ อภิวิธิวิสยํ อวธินฺติ วิภตฺติํ ปริณาเมตฺวา วตฺตพฺพํฯ</p>


<p> อาสเวหิ  อาสวสหิตตาฯ อิทํ วุตฺตํ โหติ – ยถา สเหตุกานํ สมฺปยุเตฺตหิ เหตูหิ สเหตุกตา, น เอวํ สาสวาติ วุตฺตธมฺมานํ สมฺปยุเตฺตหิ อาสเวหิ สาสวตา, อถ โข วิปฺปยุเตฺตหีติฯ ทุกนฺตเร อวุตฺตปทภาโวเยเวตฺถ ทุกโยชนาย ญายาคตตาฯ ยทิ เอวํ เหตุโคจฺฉเก กถนฺติ อาห ติอาทิฯ ติ จตุตฺถทุกมาหฯ ติ ‘‘อาสวา เจว ธมฺมา อาสววิปฺปยุตฺตา จ, อาสววิปฺปยุตฺตา เจว ธมฺมา โน จ อาสวา’’ติ อิมินา สทฺธิํ ปญฺจมทุกมาหฯ ติ ‘‘โน อาสวา ธมฺมา สาสวาปิ อนาสวาปี’’ติ อยเมโกฯ ติ ‘‘อาสวา ธมฺมา อาสวสมฺปยุตฺตาปิ  อาสววิปฺปยุตฺตาปิ, โน อาสวาธมฺมา อาสวสมฺปยุตฺตาปิ อาสววิปฺปยุตฺตาปี’’ติ อิเม เทฺวฯ ติ ‘‘สาสวา ธมฺมา อาสวสมฺปยุตฺตาปิ อาสววิปฺปยุตฺตาปี’’ติ เอโกฯ ติ ฉฎฺฐทุกมาหฯ ติ จตุตฺถปญฺจมฉเฎฺฐหิฯ ติ ตทวสิฎฺฐา ปญฺจฯ เต ปน ปฐเม ตติยทุกทุติยปทปเกฺขเป เอโก, ทุติเย ปฐมทุกทุติยปทปเกฺขเป เอโก, ตติเย ปฐมสฺส เอเกกปทปเกฺขเป เทฺว, ตติเย ทุติยทุกปฐมปทปเกฺขเป เอโกติ เอวํ เวทิตพฺพาฯ ‘‘สาสวา ธมฺมา อาสวาปิ โน อาสวาปิฯ อาสวสมฺปยุตฺตา ธมฺมา อาสวาปิ โน อาสวาปิฯ อาสววิปฺปยุตฺตา ธมฺมา อาสวาปิ โน อาสวาปี’’ติ เอเตสมฺปิ, ‘‘อาสวสหคตา ธมฺมา โน อาสวสหคตา ธมฺมา’’ติ เอวมาทีนญฺจ อคฺคหเณ การณํ คหณนโย จ ปุเพฺพ วุตฺตนเยเนว เวทิตพฺพํฯ</p>


<p>  ติ โย เอส ปฐมทุเก ทุติยทุกปเกฺขปาทิโก อุปาโย อิธ อาสวโคจฺฉเก วุโตฺต, เอส นโย สํโยชนโคจฺฉกาทีสุ ทุกนฺตรนิทฺธารเณติ อโตฺถฯ ตตฺถ ปาฬิยํ อนาคตทุกา สํโยชนโคจฺฉเก ตาว ‘‘สํโยชนา เจว ธมฺมา สํโยชนวิปฺปยุตฺตา จ, สํโยชนวิปฺปยุตฺตา เจว ธมฺมา โน จ สํโยชนา, สํโยชนา ธมฺมา สํโยชนสมฺปยุตฺตาปิ สํโยชนวิปฺปยุตฺตาปิ, โน สํโยชนา ธมฺมา สํโยชนสมฺปยุตฺตาปิ สํโยชนวิปฺปยุตฺตาปิ, โน สํโยชนา ธมฺมา สํโยชนิยาปิ อสํโยชนิยาปิ, สํโยชนิยา ธมฺมา สํโยชนสมฺปยุตฺตาปิ สํโยชนวิปฺปยุตฺตาปี’’ติ ปญฺจฯ เอวํ คนฺถโอฆโยคอุปาทานโคจฺฉเกสุ ปเจฺจกํ ปญฺจฯ นีวรณโคจฺฉเก ปน นีวรณานํ นีวรณวิปฺปยุตฺตภาวาภาวโต ‘‘โน นีวรณา ธมฺมา นีวรณิยาปิ อนีวรณิยาปิ, โน นีวรณา ธมฺมา นีวรณสมฺปยุตฺตาปิ นีวรณวิปฺปยุตฺตาปิ, นีวรณิยา ธมฺมา นีวรณสมฺปยุตฺตาปิ นีวรณวิปฺปยุตฺตาปี’’ติ ตโยฯ ตถา ปรามาสโคจฺฉเก ‘‘โน ปรามาสา ธมฺมา ปรามฎฺฐาปิ อปรามฎฺฐาปิ, โน ปรามาสา ธมฺมา ปรามาสสมฺปยุตฺตาปิ ปรามาสวิปฺปยุตฺตาปิ, ปรามฎฺฐา ธมฺมา ปรามาสสมฺปยุตฺตาปิ ปรามาสวิปฺปยุตฺตาปี’’ติฯ กิเลสโคจฺฉเก ‘‘โน กิเลสา ธมฺมา สํกิเลสิกาปิ อสํกิเลสิกาปิ, โน กิเลสา ธมฺมา สํกิลิฎฺฐาปิ อสํกิลิฎฺฐาปิ, โน กิเลสา ธมฺมา กิเลสสมฺปยุตฺตาปิ กิเลสวิปฺปยุตฺตาปิ, สํกิเลสิกา ธมฺมา  สํกิลิฎฺฐาปิ อสํกิลิฎฺฐาปิ, สํกิเลสิกา ธมฺมา กิเลสสมฺปยุตฺตาปิ กิเลสวิปฺปยุตฺตาปิ, อสํกิลิฎฺฐา ธมฺมา สํกิเลสิกาปิ อสํกิเลสิกาปี’’ติ ฉ ทุกาติ เอวํ เวทิตพฺพาฯ เสสํ วุตฺตนยเมวฯ</p>


<p> ติ สํโยชนตฺถํ ทเสฺสติฯ ยถาสกํ ปจฺจยภาโว เอว หิ กามราคาทีนํ วฎฺฎสํโยชนนฺติฯ ยทิ เอวํ กถํ กามราคาทีนํเยว สํโยชนภาโวติ อาห ติอาทิฯ นฺติ สํโยชเนหิ อเญฺญสํ กิเลสาภิสงฺขาราทีนํฯ ติ เตสํ กิเลสกมฺมวิปากวฎฺฎานํ ปจฺจยภาเวฯ โอรมฺภาคิยุทฺธํภาคิยภาเวน สงฺคหิตา ปริจฺฉินฺนา  เตหิ กามราคาทีหิ วิเสสปจฺจยภูเตหิฯ กามกมฺมภวาทีนํ กามูปปตฺติภวาทินิปฺผาทเนปิ นิยโมติ กตฺวา อาห ติฯ เตน สํโยชนานํ ภาเว ยถาวุตฺตนิยมานํ กมฺมูปปตฺติภวานํ ภาวํ ทเสฺสตฺวา ตทภาเว อภาวํ ทเสฺสโนฺต ติอาทิมาหฯ  อเสริภาวกรณํ อนฺทุพนฺธนาทโย วิยฯ  อวจฺฉินฺนตากรณํฯ  ปาทปุญฺฉนรชฺชุมณฺฑลํฯ นฺติ ปญฺญาจกฺขุนา ปจุรชนสฺส ปสฺสิตุํ อสกฺกุเณยฺยตฺตา ยถาวุตฺตวิเสสสฺส สเทฺธยฺยตํ อาหฯ ติวิโธ หิ อโตฺถ โกจิ  ปจฺจกฺขสิโทฺธ โย รูปาทิธมฺมานํ ปจฺจตฺตเวทนีโย อนิทฺทิสิตพฺพากาโร, สพฺพธมฺมานํ สภาวลกฺขณนฺติ วุตฺตํ โหติฯ โกจิ อนุมานสิโทฺธ โย ฆฎาทีสุ ปฎาทีสุ จ ปสิเทฺธน ปจฺจยายตฺตภาเวน ฆฎปฎ-สทฺทาทีนํ อนิจฺจตาทิอากาโร, โกจิ โอกปฺปนสิโทฺธ โย ปจุรชนสฺส อจฺจนฺตมทิโฎฺฐ สทฺธาวิสโย สคฺคนิพฺพานาทิฯ ตตฺถ ยสฺส สตฺถุโน วจนํ ปจฺจกฺขสิเทฺธ อนุมานสิเทฺธ จ อเตฺถ น วิสํวาเทติ อวิปรีตปฺปวตฺติยา, ตสฺส วจเนน สเทฺธยฺยตฺถสิทฺธีติ ตถารูโป จ ภควาติ นฺติ วุตฺตํฯ เอส นโย อิโต ปเรสุปิ เอวรูเปสุฯ</p>


<p> ยถา สรเภหิ อติกฺกมิตพฺพา ปพฺพตราชิ สรภนิยา, เอวํ โอฆนิยาติ สทฺทสิทฺธีติ อาห ติอาทิฯ</p>


<p> วิปริเยสคฺคาโห ปรามสนนฺติ ‘‘ปรโต’’ติ เอตฺถ น ธมฺมสภาวโต อญฺญถามตฺตํ ปรนฺติ อธิเปฺปตํ, อถ โข ตพฺพิปริยาโยติ อาห ติฯ</p>


<p> ยทิ  สภาวโต อวิชฺชมานํ, กถมารมฺมณภาโวติ อาห นฺติ, ปริกปฺปนามตฺตสิทฺธนฺติ อโตฺถฯ ทุวิเญฺญยฺยนานตฺตตาย นิรนฺตรภาวูปคมนํ สํสฎฺฐภาโวติ ติ วุตฺตํฯ  อรูปกฺขนฺธานํฯ  รูปนิพฺพาเนหิฯ กิํ ปน การณํ สมานุปฺปาทนิโรธานํ เอกกลาปภูตานํ อรูปธมฺมานเมว อญฺญมญฺญํ สํสฎฺฐตา วุจฺจติ, น ปน ตถาภูตานมฺปิ รูปธมฺมานนฺติ อาห ติฯ เตน ยทิปิ เกจิ อรูปธมฺมา วิสุํ อารมฺมณํ โหนฺติ, ทนฺธปฺปวตฺติกตฺตา ปน รูปธมฺมานํเยว สุวิเญฺญยฺยนานตฺตํ, น อรูปธมฺมานนฺติ เตสํ สํสฎฺฐภาโว ตทภาโว จ อิตเรสํ สภาวสิโทฺธติ ทเสฺสติฯ สมูหฆนตาย วา ทุพฺพิภาคตรตฺตา นตฺถิ อรูปธมฺมานํ วิสุํ อารมฺมณภาโวติ ทุวิเญฺญยฺยนานตฺตตฺตา เตสํเยว สํสฎฺฐตาฯ  ตทธีนวุตฺติตาย  พุทฺธิยาฯ</p>


<p> กามตณฺหา  อุตฺตรปทโลเปน ยถา รูปภโว รูปํฯ เอวํ เสเสสุปิฯ ติ เอเตน กามรูปารูปตณฺหานํ วิสยภาโว ยถากฺกมํ กามรูปารูปาวจรตาย การณนฺติ ทเสฺสติฯ อวสฺสเญฺจตเมวํ สมฺปฎิจฺฉิตพฺพํ, อญฺญถา กามาวจราทิภาโว  อปริปุณฺณวิสโย สิยาฯ ยทิ หิ อาลมฺพิตพฺพธมฺมวเสน ภูมิปริเจฺฉโท, เอวํ สติ อนารมฺมณานํ สงฺคโห น สิยาฯ อถ วิปากทานวเสน, เอวมฺปิ อวิปากานํ สงฺคโห น สิยา, ตสฺมา อารมฺมณกรณวเสน ปริยาปนฺนานํ ภูมิปริเจฺฉโท กาตโพฺพฯ เอวญฺหิ สติ กามาวจราทิภาโว ปริปุณฺณวิสโย สิยาฯ เตเนวาห ติอาทิฯ อปริยาปนฺนานํ ปน โลกโต อุตฺติณฺณภาเวน อนุตฺตรภูมิตาฯ ติ อพฺยาปิตโทสํ ปริหรติ, ติ อติพฺยาปิตโทสํฯ นนุ จ อิมสฺมิํ ปเกฺข กามตณฺหา กตมา, กามาวจรธมฺมารมฺมณา ตณฺหา, กามาวจรธมฺมา กตเม, กามตณฺหาวิสยาติ อิตรีตรนิสฺสยตา โทโสติ? น, อวีจิอาทิเอกาทโสกาสนินฺนตาย กิญฺจิ ตณฺหํ กามตณฺหาภาเวน คเหตฺวา ตํสภาวาย วิสยภาเวน กามาวจรธมฺมานํ อุปลเกฺขตพฺพตฺตาฯ</p>


<p>อิทานิ ยถาวุตฺตมตฺถํ ปาเฐน สมเตฺถโนฺต ติอาทิมาหฯ ตตฺถ หิ กามตณฺหาย อาลมฺพิตพฺพตฺตา กามธาตุปริยาปนฺนธมฺมา จ กามภวสงฺขาเต  กาเม โอคาฬฺหา หุตฺวา จรนฺติ, นาญฺญตฺถาติ ติ วุตฺตนฺติฯ วิเสสตฺถินา วิเสโส อนุปยุชฺชตีติ อิมมตฺถํ ทเสฺสโนฺต อาห ติฯ เตน โลกิยธเมฺมสุ ปริยาปนฺน-สทฺทสฺส นิรุฬฺหตํ ทเสฺสติ ภควโต ตทุจฺจารณานนฺตรํ วิเนยฺยานํ ตทตฺถปฎิปตฺติโตฯ ปริเจฺฉทกาเปกฺขา ปริจฺฉินฺนตาติ ติ วุตฺตํฯ สา หิ ธมฺมานํ กามาวจราทิภาวํ ปริจฺฉินฺทติฯ -สโทฺท เจตฺถ ‘‘อุปาทินฺนา’’ติอาทีสุ อุป-สโทฺท วิย สสาธนํ กิริยํ ทีเปตีติ อยมโตฺถ วุโตฺตติ ทฎฺฐพฺพํฯ</p>


<p>นิยฺยานกรณสีลา  ยถา ‘‘อปูปภกฺขนสีโล อาปูปิโก’’ติ, นิยฺยานสีลา เอว วาฯ ราคโทสโมหาว คหิตาติ ญายติ, อิตรถา ปหาเนกฎฺฐตาวจนํ นิปฺปโยชนํ สิยาฯ ‘‘รโณหตา น โชตนฺติ, จนฺทสูริยา สตารกา’’ติอาทีสุ รณ-สทฺทสฺส เรณุปริยายตา ทฎฺฐพฺพาฯ สมฺปหารปริยายตฺตา ยุทฺธ-สทฺทสฺส สมฺปหาโร จ ปหริตพฺพาธาโรติ อกุสลเสนาว ‘‘สรณา’’ติ วุตฺตาฯ นฺติ ผลภูตานํ ทุกฺขวิฆาตอุปายาสปริฬาหานํ สภาคภูตาย จ มิจฺฉาปฎิปทายฯ นฺติ เอเตน สเพฺพสมฺปิ อกุสลานํ สรณตํ ทเสฺสติฯ</p>

</p>


<h2>สุตฺตนฺติกทุกมาติกาปทวณฺณนา</h2>
<p>  , น สงฺกปฺปาทโย วิย วิชฺชาย อุปการกภาวโตฯ ติ อุภยมฺปิ อนวเสสปฺปหานเมว สนฺธาย วุตฺตํฯ กิญฺจาปิ หิ เหฎฺฐิมมเคฺคหิปิ ปหียมานา กิเลสา เตน เตน โอธินา อนวเสสเมว ปหียนฺติ, เย ปน อวสิฎฺฐา ภินฺทิตพฺพา, เต โลภาทิกิเลสภาวสามญฺญโต ปุน วิรุฬฺหา วิย โหนฺติฯ อรหตฺตมเคฺค ปน อุปฺปเนฺน น เอวํ อวสิฎฺฐาภาวโตฯ  นิสฺสยโวหาเรนฯ กุสเลหิ ตาเปตพฺพาติ วา  ตทงฺคาทิวเสน พาธิตพฺพา ปหาตพฺพาติ อโตฺถฯ  อธิวจนาทีนํ สงฺขาทิภาวโตฯ ‘‘สเพฺพว ธมฺมา อธิวจนปถา’’ติอาทินา อธิวจนาทีนํ วิสยภาเว น โกจิ ธโมฺม วชฺชิโต, วจนภาโว เอว จ  อธิวจนาทีนํ วกฺขมาเนน นเยน ยุชฺชตีติ อธิปฺปาเยนาห ติฯ</p>


<p> อญฺญํ อนเปกฺขิตฺวา สยเมว อตฺตโน นามกรณสภาโว นามกรณโฎฺฐติ, เตน อรูปธมฺมานํ วิย โอปปาติกนามตาย ปถวีอาทีนมฺปิ นามภาโว สิยาติ อาสงฺกาย นิวตฺตนตฺถํ ติ อาหฯ น หิ วินา ปถวีอาทินาเมนปิ รูปธมฺมา วิย เกสาทินาเมหิ วินา เวทนาทินาเมหิ อเญฺญน นาเมน อรูปธมฺมา ปิณฺฑาการโต โวหรียนฺตีติฯ ยํ ปน ปรสฺส นามํ กโรติ, ตสฺส อญฺญาเปกฺขํ นามกรณนฺติ นามกรณสภาวตา นตฺถีติ สามญฺญนามาทิกรณานํ นามภาโว นาปชฺชติฯ ยสฺส จเญฺญหิ นามํ กรียติ, ตสฺส นามกรณสภาวตาย อภาโวเยวาติ นตฺถิ นามภาโวฯ เย ปน อนาปนฺนนามนฺตรา สภาวสิทฺธนามา จ, เต เวทนาทโยว นามํ นามาติ ทเสฺสโนฺต ติอาทิมาหฯ ผสฺสาทีนํ อารมฺมณาภิมุขตา ตํ อคฺคเหตฺวา อปฺปวตฺติเยวาติ ทเสฺสตุํ ติ วุตฺตํฯ  มโนสมฺผโสฺส, โส นามมนฺตเรน คเหตุํ อสกฺกุเณยฺยตาย ปากโฎติ นิทสฺสนภาเวน วุโตฺตฯ ติ นิทสฺสนมตฺตํ ทฎฺฐพฺพํฯ ปกาสกปกาสิตพฺพภาเวนปิ หิ วินาปิ นาเมน รูปธมฺมา ปากฎา โหนฺตีติฯ อถ วา ปกาสกปกาสิตพฺพภาโว วิสยิวิสยภาโว จกฺขุรูปาทีนํ สภาโว, โส รุปฺปนสภาเว สามเญฺญ อโนฺตคโธติ ทฎฺฐพฺพํฯ</p>


<p> นฺติอาทินา สมาปตฺติวุฎฺฐานกุสลตา วิย สมาปตฺติกุสลตาปิ  ฌานลาภีนํเยว โหตีติ วุตฺตํ วิย ทิสฺสติฯ ‘‘อิตเรสมฺปิ อนุสฺสววเสน สมาปตฺตีนํ อปฺปนาปริเจฺฉทปญฺญา ลพฺภตี’’ติ วทนฺติฯ ‘‘เอวํ สีลวิโสธนาทินา สมาปตฺติํ อเปฺปตีติ ชานนกปญฺญา สห ปริกเมฺมน อปฺปนาปริเจฺฉทชานนกปญฺญา’’ติ เกจิฯ  วุฎฺฐานวสิตาฯ ติ สมาปชฺชนโต ปุเพฺพฯ</p>


<p> โสภเน รโต สุรโต, ตสฺส ภาโว โสรจฺจนฺติ อาห ติฯ สุฎฺฐุ วา โอรโต วิรโต โสรโต , ตสฺส ภาโว โสรจฺจนฺติฯ อยํ ปนโตฺถ อฎฺฐกถายํ วุโตฺต เอวฯ  โมโหฯ  โพธิปกฺขิยธมฺมานํ วฑฺฒนาฯ  อุปลกฺขณํฯ  สพิมฺพกํฯ  ธมฺมชาตํ, อารมฺมณํ วาฯ ติ จิตฺตวิเกฺขปปฎิปโกฺขฯ อุชุวิปจฺจนีกตาย หิ ปหานวุฎฺฐาเนน จ อวิเกฺขโป วิเกฺขปํ ปฎิกฺขิปติ, ปวตฺติตุํ น เทตีติฯ</p>


<p>  โลกิยํฯ  โลกุตฺตรํ เตน สิชฺฌตีติ กตฺวา, โลกิยสฺสปิ วา สีลสฺส การณผลภาโว ปุพฺพาปรภาเวน ทฎฺฐโพฺพฯ  ปริปุณฺณสมูหสฺสฯ  อกุสลา สมาจาราฯ  สีลสมฺปตฺติ สีลคุณาติ อโตฺถฯ นฺติ โอตฺตปฺปสฺส ญาณปฺปธานตํ อาห, น ปน ญาณสฺส โอตฺตปฺปสหิตตามตฺตํฯ น หิ โอตฺตปฺปรหิตํ ญาณํ อตฺถีติฯ  อภิรติวเสน นิราสงฺกาปวตฺติฯ  วิสํยุตฺตตาฯ เอตฺถ จ อธิมุตฺตตานิสฺสฎตาวจเนหิ ตทุภยปริยายา เทฺว วิมุตฺติโย เอกเสสนเยน อิธ ‘‘วิมุตฺตี’’ติ วุตฺตาติ ทเสฺสติฯ ตถา หิ วุตฺตํ ‘‘จิตฺตสฺส จ อธิมุตฺติ นิพฺพานญฺจา’’ติฯ อุปฺปชฺชติ เอเตนาติ อุปฺปาโท, น อุปฺปาโทติ  ตพฺภูเต อนุปฺปาทปริโยสาเน วิโมกฺขเนฺต อนุปฺปาทสฺส อริยมคฺคสฺส กิเลสานํ วา อนุปฺปชฺชนสฺส ปริโยสาเนติ ฐานผเลหิ อริยผลเมว อุปลกฺขียตีติ ทฎฺฐพฺพํฯ</p>

</p>





