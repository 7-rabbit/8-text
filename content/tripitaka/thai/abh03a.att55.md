<h1>๓. วิปากตฺติกวณฺณนา</h1>
<p> วิปากตฺติเก  ติ เย เหตุปจฺจเย เตรส วารา วุตฺตา, เต สงฺขิปิตฺวา คณนาย ทเสฺสตุํ ติ วุตฺตํฯ ติอาทีสุปิ เอเสว นโยฯ เอวเมตฺถ เตรส ปญฺจ นว สตฺต ตีณิ เทฺวติ ฉ คณนปริเจฺฉทา, เตสํ วเสน ปจฺจยสํสนฺทเน เหฎฺฐา วุตฺตนเยเนว คณนา เวทิตพฺพาฯ</p>


<p> ปจฺจนีเยปิ ติ เย นเหตุปจฺจเย ทส วารา วุตฺตา, เต สงฺขิปิตฺวา คณนาย ทเสฺสตุํ ติ วุตฺตํฯ ติอาทีสุปิ เอเสว นโยฯ เอวเมตฺถ ทส ปญฺจ เตรส ทฺวาทส เทฺว เอกํ นว ตีณีติ อฎฺฐ คณนปริเจฺฉทา, เตสํ วเสน ปจฺจยสํสนฺทเน เหฎฺฐา วุตฺตนเยเนว วิตฺถารโต คณนา เวทิตพฺพาฯ ปาฬิ ปน สงฺขิตฺตา, เอเตสเญฺญว ปน ลทฺธคณนรปริเจฺฉทานํ วารานํ วเสน สํสนฺทิตฺวา อนุโลมปจฺจนียํ ปจฺจนียานุโลมญฺจ เวทิตพฺพํฯ</p>


<p>สหชาตวาโร  อิมินาว เอกคติโกฯ ปจฺจยนิสฺสยสํสฎฺฐสมฺปยุตฺตวารา ยถาปาฬิเมว นิยฺยนฺติฯ</p>


<p> ปญฺหาวาเร ติ เอตสฺมิํ วิปสฺสนาวเสน ปวเตฺต กุสเล สารชฺชนาทิวเสน ปวเตฺต อกุสเล จ นิรุเทฺธฯ ติ กามาวจรวิปาโก ตทารมฺมณตาย อุปฺปชฺชติฯ เย ปน ‘‘วิปสฺสนาชวนานํ วิจิกิจฺฉุทฺธจฺจานญฺจ ปริโยสาเน ตทารมฺมณํ นตฺถี’’ติ วทนฺติ, เต อิมาย ตนฺติยา ปฎิเสเธตพฺพาฯ ติ อรหตฺตํ ปตฺวา อสมาปนฺนปุพฺพา สมาปตฺติโย ปฎิโลมโต สมาปชฺชนฺตสฺส วเสเนตํ วุตฺตํฯ อิมินา อุปาเยน สพฺพวิสฺสชฺชเนสุ สาธุกํ ปาฬิํ อุปปริกฺขิตฺวา อโตฺถ เวทิตโพฺพฯ</p>


<p> ติอาทีสุปิ สหชาตาธิปติวเสน อารมฺมณาธิปติวเสน สหชาตนิสฺสยวเสน ปุเรชาตนิสฺสยวเสน อนนฺตรูปนิสฺสยวเสน อารมฺมณูปนิสฺสยวเสน  ปกตูปนิสฺสยวเสน สหชาตวิปฺปยุตฺตวเสน ปุเรชาตปจฺฉาชาตวิปฺปยุตฺตวเสนาติ ยตฺถ ยตฺถ ยถา ยถา ยตฺตกานิ วิสฺสชฺชนานิ ลพฺภนฺติ, ตตฺถ ตตฺถ ตถา ตถา ตานิ สพฺพานิ สลฺลเกฺขตพฺพานิฯ ตถา ปจฺจนียาทีสุ อนุโลมวเสน วารุทฺธรณํ, อนุโลมโต ลทฺธวารานํ ปจฺจนียโต คณนา, ปจฺจยสํสนฺทนํ, อนุโลมปจฺจนีเย ปจฺจนียานุโลเม จ สุทฺธิเกสุ เจว สํสนฺทนวเสน จ ปวเตฺตสุ เหตุมูลกาทีสุ ลพฺภมานวารคณนา, อลพฺภมานานํ อลพฺภมานตาติ สพฺพํ เหฎฺฐา วุตฺตนเยเนว เวทิตพฺพํฯ</p>


<p>ยถา เจตฺถ, เอวํ อิโต ปเรสุปิ ติกทุเกสุฯ ปฎฺฐานปกรณญฺหิ ปาฬิโตว อนนฺตํ อปริมาณํฯ ตสฺส ปทปฎิปาฎิยา อตฺถํ วณฺณยิสฺสามีติ ปฎิปนฺนสฺส อติทีฆายุกสฺสาปิ อายุ นปฺปโหติฯ น จสฺส เอกเทสํ วเณฺณตฺวา เสสมฺหิ นยโต ทสฺสิยมาเน น สกฺกา อโตฺถ ชานิตุํ, ตสฺมา อิโต ปรํ เอตฺตกมฺปิ อวตฺวา เสเสสุ ติกทุเกสุ เหฎฺฐา อวุตฺตปฺปการตฺตา ยํ ยํ อวสฺสํ วตฺตพฺพํ, ตํ ตเทว วกฺขามฯ ยํ ปน อวตฺวา คมิสฺสาม, ตํ ปาฬินเยเนว เวทิตพฺพนฺติฯ</p>

</p>





