<h1>ตนฺนิสฺสโย</h1>
<p>ติ เอตสฺสปิ ปญฺหสฺส อโตฺถ อาจริเยเนว ปกาสิโตฯ วุตฺตญฺหิ เอตฺถ คนฺถารเมฺภ –</p>

ฯ</p>


<p>ตถา นิคมเนปิ –</p>


<p>
‘‘เตสํ สีลาทิเภทานํ, อตฺถานํ โย วินิจฺฉโย;  
  
ปญฺจนฺนมฺปิ นิกายานํ,  
วุโตฺต อฎฺฐกถานเยฯ  
</p>
  
<p>
สมาหริตฺวา ตํ สพฺพํ, เยภุเยฺยน สนิจฺฉโย;  
  
สพฺพสงฺกรโทเสหิ, มุโตฺต ยสฺมา ปกาสิโต’’ติ  
ที. นิ. อฎฺฐ. ๑.คนฺถารมฺภกถา  
ฯ  
</p>
  
<p>อิมินา  ปน วจเนน อยมโตฺถ ปากโฎ โหติ – ‘‘วิสุทฺธิมคฺคํ กุรุมาโน อาจริโย มหาวิหารวาสีนํ เทสนานยสงฺขาตา ปญฺจนฺนมฺปิ นิกายานํ โปราณฎฺฐกถาโย นิสฺสาย ตาสุ วุตฺตํ คเหตพฺพํ สพฺพํ วินิจฺฉยํ สมาหริตฺวา อกาสี’’ติฯ ตสฺมา ยา ยา เอตฺถ ปทวณฺณนา วา วินิจฺฉโย วา สาธกวตฺถุ วา ทสฺสียติ, ตํ สพฺพํ ตสฺส ตสฺส นิทฺธาริตปาฬิปทสฺสนิกายสํวณฺณนาภูตาย โปราณสีหฬฎฺฐกถาโต อาเนตฺวา ภาสาปริวตฺตนวเสเนว ทสฺสิตนฺติ เวทิตพฺพํฯ อยมฺปิ หิ วิสุทฺธิมโคฺค น เกวลํ อตฺตโน ญาณปฺปภาเวน กโต, วิสุํ ปกรณภาเวน จ, อถ โข จตุนฺนมฺปิ อาคมฎฺฐกถานํ  กโตฯ วุตฺตญฺหิ ตาสํ นิคมเน –</p>


<p>
‘‘เอกูนสฎฺฐิมโตฺต, วิสุทฺธิมโคฺคปิ ภาณวาเรหิ;  
  
อตฺถปฺปกาสนตฺถาย, อาคมานํ กโต ยสฺมาฯ  
</p>
  
<p>
ตสฺมา เตน สหายํ, อฎฺฐกถา ภาณวารคณนาย;  
  
สุปริมิตปริจฺฉินฺนํ, จตฺตาลีสสตํ โหตี’’ติอาทิ  
ที. นิ. อฎฺฐ. ๓.นิคมนกถา  
ฯ  
</p>
  
<p>ยา ปน วิสุทฺธิมเคฺค มคฺคามคฺคญาณทสฺสนวิสุทฺธินิเทฺทเส ‘‘อยํ ตาว วิสุทฺธิกถายํ นโยฯ อริยวํสกถายํ ปนา’’ติอาทินา  เทฺว กถา วุตฺตา, ตาปิ มหาวิหารวาสีนํ เทสนานเย อโนฺตคธา อิมสฺส วิสุทฺธิมคฺคสฺส นิสฺสยาเยวาติ เวทิตพฺพาติฯ</p>





