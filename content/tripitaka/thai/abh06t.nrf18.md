<h1>๑๘. อฎฺฐารสโม ปริเจฺฉโท</h1>
<h3>ทิฎฺฐิวิสุทฺธินิเทฺทโส</h3>
<ol>
<li>
สมาธิํ  
  
ปน สาภิญฺญํ, ภาเวตฺวา ตทนนฺตรํ;  
  
ภาเวตพฺพา ยโต ปญฺญา, ภิกฺขุนา เตน ธีมตาฯ  
</li>
  
<li>
ตโตหํ  
ทานิ วกฺขามิ, ปญฺญาภาวนมุตฺตมํ;  
  
สมาเสเนว ภิกฺขูนํ, ปรํ ปีติสุขาวหํฯ  
</li>
  
<li>
กา ปญฺญา ปน โก จโตฺถ,  
  
กิมสฺสา ลกฺขณาทิกํ;  
  
กติธา สา กถํ เตน,  
  
ภาเวตพฺพาติ วุจฺจเตฯ –  
</li>
  
<li>
ปญฺญา วิปสฺสนาปญฺญา, ปุญฺญจิตฺตสมายุตา;  
  
ปชานาตีติ ปญฺญา สา, ชานนา วา ปการโตฯ  
</li>
  
<li>
สญฺญาวิญฺญาณปญฺญานํ, โก วิเสโส กิมนฺตรํ;  
  
สญฺญาวิญฺญาณปญฺญานํ, ชานนเตฺต สเมปิ จฯ  
</li>
  
<li>
ยา สญฺชานนมตฺตํว, สญฺญา นีลาทิโต ปน;  
  
ลกฺขณปฺปฎิเวธํ ตุ, กาตุํ สโกฺกติ เนว สาฯ  
</li>
  
<li>
วิญฺญาณํ ปน ชานาติ, นีลปีตาทิโคจรํ;  
  
สโกฺกติปิ อนิจฺจาทิลกฺขณํ ปฎิวิชฺฌิตุํฯ  
</li>
  
<li>
อุสฺสกฺกิตฺวา น สโกฺกติ, มคฺคํ ปาเปตุเมว ตํ;  
  
ปญฺญา วุตฺตนยํ กาตุํ, สโกฺกติ ติวิธมฺปิ ตํฯ  
</li>
  
<li>
อิเมสํ ปน ติณฺณมฺปิ, วิเสโส สมุทีริโต;  
  
สเพฺพสํ ปน ธมฺมานํ, สภาวปฎิเวธนํฯ  
</li>
  
<li>
ลกฺขณํ ปน ปญฺญาย, ลกฺขณญฺญูหิ ทีปิตํ;  
  
สโมฺมหนนฺธการสฺส, วิทฺธํสนรสา มตาฯ  
</li>
  
<li>
อสโมฺมหปจฺจุปฎฺฐานา  
, สมาธาสนฺนการณา;  
  
เอวเมตฺถ จ วิเญฺญยฺยา, ปญฺญาย ลกฺขณาทิกาฯ  
</li>
  
<p>ติ  เอตฺถ –
</ol></p>


<ol>
<li>
ลกฺขเณเน  
กธา  
วุตฺตา,  
  
โลกิกาโลกิกา  
ทฺวิธา  
;  
  
โลกิเยเนตฺถ มเคฺคน,  
  
ยุตฺตา สา โลกิกา สิยาฯ  
</li>
  
<li>
โลกุตฺตเรน  
มเคฺคน, ยุตฺตา โลกุตฺตรา มตา;  
  
ติวิธา  
ปิ สิยา ปญฺญา, จินฺตาสุตมยาทิโตฯ  
</li>
  
<li>
ตตฺถตฺตโนว จินฺตาย, นิปฺผนฺนตฺตาติ ตสฺส สา;  
  
โหติ จินฺตามยา ปญฺญา, ภูริปเญฺญน เทสิตาฯ  
</li>
  
<li>
ปรโต ปน สุตฺวาน, ลทฺธา ปญฺญา อยํ อิธ;  
  
สุเตเนว จ นิปฺผนฺนา, ปญฺญา สุตมยา มตาฯ  
</li>
  
<li>
ยถา วาปิ ตถา เจตฺถ, ภาวนาย วเสน ตุ;  
  
นิปฺผนฺนา อปฺปนาปตฺตา, ปญฺญา สา ภาวนามยาฯ  
</li>
  
<li>
ปฎิสมฺภิทาจตุกฺกสฺส, วเสน  
จตุธา  
สิยา;  
  
อตฺถธมฺมนิรุตฺตีสุ, ญาณํ ญาเณสุ ตีสุปิฯ  
</li>
  
<li>
ยํ กิญฺจิ ปจฺจยุปฺปนฺนํ, วิปากา จ กฺริยา ตถา;  
  
นิพฺพานํ ภาสิตโตฺถ จ, ปเญฺจเต อตฺถสญฺญิตาฯ  
</li>
  
<li>
ผลนิพฺพตฺตโก เหตุ, อริยมโคฺค จ ภาสิตํ;  
  
กุสลากุสลเญฺจติ, ปเญฺจเต ธมฺมสญฺญิตาฯ  
</li>
  
<li>
ตสฺมิํ อเตฺถ จ ธเมฺม จ, ยา สภาวนิรุตฺติ ตุ;  
  
นิรุตฺตีติ จ นิทฺทิฎฺฐา, นิรุตฺติกุสเลน สาฯ  
</li>
  
<li>
ญาณํ อารมฺมณํ กตฺวา, ติวิธํ ปจฺจเวกฺขโต;  
  
เตสุ ญาเณสุ ยํ ญาณํ, ปฎิภานนฺติ ตํ มตํฯ  
</li>
  
<li>
ปริยตฺติปริปุจฺฉาหิ  
  
, สวนาธิคเมหิ จ;  
  
ปุพฺพโยเคน คจฺฉนฺติ, ปเภทํ ปฎิสมฺภิทาฯ  
</li>
  
<p>ติ เอตฺถ –
</ol></p>


<ol>
<li>
ขนฺธาทีสุ หิ ธเมฺมสุ, ภูมิภูเตสุ โยคินา;  
  
อุคฺคหาทิวเสเนตฺถ, กตฺวา ปริจยํ ปนฯ  
</li>
  
<li>
  
สีลํ จิตฺตวิสุทฺธิ  
ญฺจ, สมฺปาเทตฺวา ตโต ปรํ;  
  
ทิฎฺฐิสุทฺธาทโย ปญฺจ, สมฺปาเทเนฺตน สุทฺธิยาฯ  
</li>
  
<li>
ตาย ปญฺญาย ยุเตฺตน, ภีเตน ชนนาทิโต;  
  
ภาเวตพฺพา ภวาภาวํ, ปตฺถยเนฺตน ภิกฺขุนาฯ  
</li>
  
<li>
รูปญฺจ เวทนา สญฺญา, สงฺขารา เจว สพฺพโส;  
  
วิญฺญาณเญฺจติ ปเญฺจเต, ขนฺธา สมฺพุทฺธเทสิตาฯ  
</li>
  
<li>
ตตฺถ ยํ กิญฺจิ รูปํ ตํ, อตีตานาคตาทิกํ;  
  
อชฺฌตฺตํ วา พหิทฺธา วา, สุขุโมฬาริกมฺปิ วาฯ  
</li>
  
<li>
หีนํ วาปิ ปณีตํ วา, ยํ ทูเร ยญฺจ สนฺติเก;  
  
สพฺพํ ตเมกโต กตฺวา,  
รูปกฺขโนฺธ  
ติ วุจฺจติฯ  
</li>
  
<li>
อิตเรสุปิ ยํ กิญฺจิ, ตํ เวทยิตลกฺขณํ;  
  
สพฺพํ ตเมกโต กตฺวา,  
เวทนากฺขนฺธตา  
กตาฯ  
</li>
  
<li>
จิตฺตชํ  
ปน ยํ กิญฺจิ, ตํ สญฺชานนลกฺขณํ;  
  
สพฺพํ ตเมกโต กตฺวา,  
สญฺญากฺขโนฺธ  
ติ วุจฺจติฯ  
</li>
  
<li>
ยํ กิญฺจิ จิตฺตสมฺภูตํ, อภิสงฺขารลกฺขณํ;  
  
สพฺพํ ตเมกโต กตฺวา,  
สงฺขารกฺขนฺธตา  
กตาฯ  
</li>
  
<li>
ตตฺถ จิตฺตํ ตุ ยํ กิญฺจิ, ตํ วิชานนลกฺขณํ;  
  
สพฺพํ ตเมกโต กตฺวา,  
วิญฺญาณกฺขนฺธตา  
กตาฯ  
</li>
  
<li>
จตฺตาโร  
จ มหาภูตา, อุปาทา จตุวีสติ;  
  
อฎฺฐวีสติธา เจตํ, รูปํ รูปนฺติ คณฺหติฯ  
</li>
  
<li>
เอกาสีติยา  
จิเตฺตน, สํยุตฺตา เวทนาทโย;  
  
เวทนาสญฺญาสงฺขาร-วิญฺญาณกฺขนฺธสญฺญิตาฯ  
</li>
  
<li>
จตฺตาโรรูปิโน ขเนฺธ, นามนฺติ ปริคณฺหติ;  
  
รูปกฺขโนฺธ ภเว รูปํ, นามกฺขนฺธา อรูปิโนฯ  
</li>
  
<li>
รุปฺปนลกฺขณํ รูปํ, นามํ นมนลกฺขณํ;  
  
อิติ สเงฺขปโต นาม-รูปํ โส ปริคณฺหติฯ  
</li>
  
<li>
ผาเลโนฺต วิย ตาลสฺส, กนฺทํ ตุ ยมกํ ทฺวิธา;  
  
ววตฺถเปติ นามญฺจ, รูปญฺจาติ ทฺวิธา ปนฯ  
</li>
  
<li>
นามโต รูปโต อโญฺญ,  
  
สโตฺต วา ปุคฺคโลปิ วา;  
  
อตฺตา วา โกจิ นตฺถีติ,  
  
นิฎฺฐํ คจฺฉติ สพฺพทาฯ  
</li>
  
<li>
เอวํ ววตฺถเปตฺวา โส, นามรูปํ สภาวโต;  
  
สตฺตสโมฺมหฆาตตฺถํ, พหุสุตฺตวเสนิธฯ  
</li>
  
<li>
นามรูปมตฺตเญฺญว, นตฺถิ โกจิธ ปุคฺคโล;  
  
เอวเมตฺถ ปณฺฑิโต โปโส, ววตฺถเปติ ตํ ปนฯ  
</li>
  
<p>วุตฺตํ เหตํ –
</ol></p>


<ol>
<li>
‘‘ยถาปิ องฺคสมฺภารา,  
  
โหติ สโทฺท รโถ อิติ;  
  
เอวํ ขเนฺธสุ สเนฺตสุ,  
  
โหติ สโตฺตติ สมฺมุตี’’ติฯ  
</li>
  
<li>
ยถาปิ  
ทารุยนฺตมฺปิ, นิชฺชีวญฺจ นิรีหกํ;  
  
ทารุรชฺชุสมาโยเค, ตํ คจฺฉติปิ ติฎฺฐติฯ  
</li>
  
<li>
ตเถทํ นามรูปมฺปิ, นิชฺชีวญฺจ นิรีหกํ;  
  
อญฺญมญฺญสมาโยเค, ตํ คจฺฉติปิ ติฎฺฐติฯ  
</li>
  
<p>เตนาหุ โปราณา –
</ol></p>


<ol>
<li>
‘‘นามญฺจ  
รูปญฺจ อิธตฺถิ สจฺจโต,  
  
น เหตฺถ สโตฺต มนุโช จ วิชฺชติ;  
  
สุญฺญํ อิทํ ยนฺตมิวาภิสงฺขตํ,  
  
ทุกฺขสฺส ปุโญฺช ติณกฎฺฐสาทิโส’’ติฯ  
</li>
  
<li>
อญฺญมญฺญูปนิสฺสาย  
, ทณฺฑเกสุ ฐิเตสุ หิ;  
  
เอกสฺมิํ ปตมาเน ตุ, ตเถว ปตตีตโรฯ  
</li>
  
<p>เตนาหุ โปราณา –
</ol></p>


<ol>
<li>
‘‘ยมกํ นามรูปญฺจ, อุโภ อโญฺญญฺญนิสฺสิตา;  
  
เอกสฺมิํ ภิชฺชมานสฺมิํ, อุโภ ภิชฺชนฺติ ปจฺจยา’’ติฯ  
</li>
  
<li>
อุตินฺนํ นามรูปานํ, นามํ นิเตฺตชเมตฺถ ตํ;  
  
สเกเนว หิ เตเชน, น สโกฺกติ ปวตฺติตุํฯ  
</li>
  
<li>
น พฺยาหรติ โน เสติ, น ติฎฺฐติ น คจฺฉติ;  
  
น เภเทติ น โจเรติ, น ภุญฺชติ น ขาทติฯ  
</li>
  
<li>
ตถา รูปมฺปิ นิเตฺตชํ, วินา นามญฺจ สพฺพถา;  
  
สเกเนว หิ เตเชน, น สโกฺกติ ปวตฺติตุํฯ  
</li>
  
<li>
ภุญฺชามีติ ปิวามีติ, ขาทามีติ ตเถว จ;  
  
โรทามีติ หสามีติ, รูปเสฺสตํ น วิชฺชติฯ  
</li>
  
<li>
นามํ  
นิสฺสาย รูปํ ตุ, รูปํ นิสฺสาย นามกํ;  
  
ปวตฺตติ สทา สพฺพํ, ปญฺจโวการภูมิยํฯ  
</li>
  
<li>
อิมสฺส ปน อตฺถสฺส, อาวิภาวตฺถเมว จ;  
  
ชจฺจนฺธปีฐสปฺปีนํ, วตฺตพฺพา อุปมา อิธฯ  
</li>
  
<li>
ยถา หิ นาวํ นิสฺสาย, มนุสฺสา ยนฺติ อณฺณเว;  
  
เอวํ รูปมฺปิ นิสฺสาย, นามกาโย ปวตฺตติฯ  
</li>
  
<li>
ยถา  
มนุเสฺส นิสฺสาย, นาวา คจฺฉติ อณฺณเว;  
  
เอวํ นามมฺปิ นิสฺสาย, รูปกาโย ปวตฺตติฯ  
</li>
  
<li>
สตฺตสญฺญํ วิโนเทตฺวา, นามรูปสฺส สพฺพถา;  
  
ยาถาวทสฺสนํ เอตํ,  
‘‘ทิฎฺฐิสุทฺธี’’  
ติ วุจฺจติฯ  
</li>
  
<li>
ปริมุจฺจิตุกาโม จ, ทุกฺขโต ชาติอาทิโต;  
  
อนฺตทฺวยํ วิวเชฺชตฺวา, ภาวเย ปน ปณฺฑิโตฯ  
</li>
  
<li>
ทิฎฺฐิวิสุทฺธิมิมํ ปริสุทฺธํ,  
  
สุฎฺฐุตรํ ตุ กโรติ นโร โย;  
  
ทิฎฺฐิคตานิ มลานิ อเสสํ,  
  
นาสมุเปนฺติ หิ ตสฺส นรสฺสฯ  
</li>
  
อิติ อภิธมฺมาวตาเร ทิฎฺฐิวิสุทฺธินิเทฺทโส นาม  
</li>
  
อฎฺฐารสโม ปริเจฺฉโทฯ  
</li>
  
  
  
  
  