<h1>๒. ทุกนิปาโต</h1>
<h2>๑. ปฐมวโคฺค</h2>
<h3>๑. ทุกฺขวิหารสุตฺตํ</h3>
<p> (เทฺว   ธเมฺม อนุกฺกฎิ)  วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘ทฺวีหิ, ภิกฺขเว, ธเมฺมหิ สมนฺนาคโต ภิกฺขุ ทิเฎฺฐว ธเมฺม ทุกฺขํ วิหรติ สวิฆาตํ สอุปายาสํ  สปริฬาหํ; กายสฺส เภทา ปรํ มรณา ทุคฺคติ ปาฎิกงฺขาฯ กตเมหิ ทฺวีหิ? อินฺทฺริเยสุ อคุตฺตทฺวารตาย  จ, โภชเน อมตฺตญฺญุตาย  จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต ภิกฺขุ ทิเฎฺฐว ธเมฺม ทุกฺขํ วิหรติ สวิธาตํ สอุปายาสํ สปริฬาหํ; กายสฺส เภทา ปรํ มรณา ทุคฺคติ ปาฎิกงฺขา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘จกฺขุ โสตญฺจ ฆานญฺจ, ชิวฺหา กาโย ตถา มโน;  
  
เอตานิ ยสฺส ทฺวารานิ, อคุตฺตานิธ  
อคุตฺตานิ จ (สฺยา.)  
ภิกฺขุโนฯ  
</p>
  
<p>
‘‘โภชนมฺหิ อมตฺตญฺญู, อินฺทฺริเยสุ อสํวุโต;  
  
กายทุกฺขํ เจโตทุกฺขํ, ทุกฺขํ โส อธิคจฺฉติฯ  
</p>
  
<p>
‘‘ฑยฺหมาเนน กาเยน, ฑยฺหมาเนน เจตสา;  
  
ทิวา วา ยทิ วา รตฺติํ, ทุกฺขํ วิหรติ ตาทิโส’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปฐมํฯ</p>


<h3>๒. สุขวิหารสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘ทฺวีหิ, ภิกฺขเว, ธเมฺมหิ สมนฺนาคโต ภิกฺขุ ทิเฎฺฐว ธเมฺม สุขํ วิหรติ อวิฆาตํ อนุปายาสํ อปริฬาหํ; กายสฺส เภทา ปรํ มรณา สุคติ  ปาฎิกงฺขา  ฯ กตเมหิ ทฺวีหิ? อินฺทฺริเยสุ คุตฺตทฺวารตาย จ, โภชเน มตฺตญฺญุตาย จฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต ภิกฺขุ ทิเฎฺฐว ธเมฺม สุขํ วิหรติ อวิฆาตํ อนุปายาสํ อปริฬาหํ; กายสฺส เภทา ปรํ มรณา สุคติ ปาฎิกงฺขา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘จกฺขุ โสตญฺจ ฆานญฺจ, ชิวฺหา กาโย ตถา  
อโถ (สี. สฺยา. ก.)  
มโน;  
  
เอตานิ ยสฺส ทฺวารานิ, สุคุตฺตานิธ ภิกฺขุโนฯ  
</p>
  
<p>
‘‘โภชนมฺหิ จ มตฺตญฺญู, อินฺทฺริเยสุ จ สํวุโต;  
  
กายสุขํ เจโตสุขํ, สุขํ โส อธิคจฺฉติฯ  
</p>
  
<p>
‘‘อฑยฺหมาเนน กาเยน, อฑยฺหมาเนน เจตสา;  
  
ทิวา วา ยทิ วา รตฺติํ, สุขํ วิหรติ ตาทิโส’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทุติยํฯ</p>


<h3>๓. ตปนียสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เทฺวเม, ภิกฺขเว, ธมฺมา ตปนียาฯ กตเม  เทฺว? อิธ, ภิกฺขเว, เอกโจฺจ อกตกลฺยาโณ โหติ, อกตกุสโล, อกตภีรุตฺตาโณ, กตปาโป, กตลุโทฺท, กตกิพฺพิโสฯ โส ‘อกตํ เม กลฺยาณ’นฺติปิ ตปฺปติ, ‘กตํ เม ปาป’นฺติปิ ตปฺปติฯ อิเม โข, ภิกฺขเว, เทฺว ธมฺมา ตปนียา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘กายทุจฺจริตํ กตฺวา, วจีทุจฺจริตานิ จ;  
  
มโนทุจฺจริตํ  
กตฺวา, ยญฺจญฺญํ โทสสญฺหิตํฯ  
</p>
  
<p>
‘‘อกตฺวา  
กุสลํ กมฺมํ, กตฺวานากุสลํ พหุํ;  
  
กายสฺส เภทา ทุปฺปโญฺญ, นิรยํ โสปปชฺชตี’’ติ  
นิรยํ โส อุปปชฺชตีติ (สี. สฺยา. กํ. ปี.)  
ฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ตติยํฯ</p>


<h3>๔. อตปนียสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘เทฺวเม, ภิกฺขเว, ธมฺมา อตปนียาฯ กตเม เทฺว? อิธ, ภิกฺขเว, เอกโจฺจ กตกลฺยาโณ โหติ, กตกุสโล, กตภีรุตฺตาโณ, อกตปาโป, อกตลุโทฺท, อกตกิพฺพิโสฯ โส ‘กตํ เม กลฺยาณ’นฺติปิ น ตปฺปติ, ‘อกตํ เม ปาป’นฺติปิ น ตปฺปติฯ อิเม โข, ภิกฺขเว, เทฺว  ธมฺมา อตปนียา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘กายทุจฺจริตํ หิตฺวา, วจีทุจฺจริตานิ จ;  
  
มโนทุจฺจริตํ หิตฺวา, ยญฺจญฺญํ โทสสญฺหิตํฯ  
</p>
  
<p>
‘‘อกตฺวากุสลํ กมฺมํ, กตฺวาน กุสลํ พหุํ;  
  
กายสฺส เภทา สปฺปโญฺญ, สคฺคํ โส อุปปชฺชตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ จตุตฺถํฯ</p>


<h3>๕. ปฐมสีลสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ทฺวีหิ, ภิกฺขเว, ธเมฺมหิ สมนฺนาคโต ปุคฺคโล ยถาภตํ นิกฺขิโตฺต เอวํ นิรเยฯ กตเมหิ ทฺวีหิ? ปาปเกน จ สีเลน, ปาปิกาย จ ทิฎฺฐิยาฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต ปุคฺคโล ยถาภตํ นิกฺขิโตฺต เอวํ นิรเย’’ติฯ เอตมตฺถํ ภควา อโวจฯ ตเตฺถตํ  อิติ วุจฺจติ –</p>


<p>
‘‘ปาปเกน  
จ สีเลน, ปาปิกาย จ ทิฎฺฐิยา;  
  
เอเตหิ ทฺวีหิ ธเมฺมหิ, โย สมนฺนาคโต นโร;  
  
กายสฺส เภทา ทุปฺปโญฺญ, นิรยํ โสปปชฺชตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปญฺจมํฯ</p>


<h3>๖. ทุติยสีลสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ทฺวีหิ, ภิกฺขเว, ธเมฺมหิ สมนฺนาคโต ปุคฺคโล ยถาภตํ นิกฺขิโตฺต เอวํ สเคฺคฯ กตเมหิ ทฺวีหิ ? ภทฺทเกน จ สีเลน, ภทฺทิกาย จ ทิฎฺฐิยาฯ อิเมหิ  โข, ภิกฺขเว, ทฺวีหิ ธเมฺมหิ สมนฺนาคโต ปุคฺคโล ยถาภตํ นิกฺขิโตฺต เอวํ สเคฺค’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ภทฺทเกน จ สีเลน, ภทฺทิกาย จ ทิฎฺฐิยา;  
  
เอเตหิ ทฺวีหิ ธเมฺมหิ, โย สมนฺนาคโต นโร;  
  
กายสฺส เภทา สปฺปโญฺญ, สคฺคํ โส อุปปชฺชตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ฉฎฺฐํฯ</p>


<h3>๗. อาตาปีสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘อนาตาปี, ภิกฺขเว, ภิกฺขุ อโนตฺตาปี  อภโพฺพ สโมฺพธาย, อภโพฺพ นิพฺพานาย, อภโพฺพ อนุตฺตรสฺส โยคเกฺขมสฺส อธิคมายฯ อาตาปี จ โข, ภิกฺขเว, ภิกฺขุ โอตฺตาปี  ภโพฺพ สโมฺพธาย, ภโพฺพ นิพฺพานาย, ภโพฺพ อนุตฺตรสฺส โยคเกฺขมสฺส อธิคมายา’’ติฯ เอตมตฺถํ ภควา อโวจ ฯ ตเตฺถตํ อิติ วุจฺจติ –</p>


<p>
‘‘อนาตาปี  
อโนตฺตาปี, กุสีโต หีนวีริโย;  
  
โย ถีนมิทฺธพหุโล, อหิรีโก อนาทโร;  
  
อภโพฺพ ตาทิโส ภิกฺขุ, ผุฎฺฐุํ สโมฺพธิมุตฺตมํฯ  
</p>
  
<p>
‘‘โย  
จ สติมา นิปโก ฌายี, อาตาปี โอตฺตาปี จ อปฺปมโตฺต;  
  
สํโยชนํ ชาติชราย เฉตฺวา, อิเธว สโมฺพธิมนุตฺตรํ ผุเส’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ สตฺตมํฯ</p>


<h3>๘. ปฐมนกุหนสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘นยิทํ, ภิกฺขเว, พฺรหฺมจริยํ วุสฺสติ ชนกุหนตฺถํ, น ชนลปนตฺถํ, น ลาภสกฺการสิโลกานิสํสตฺถํ, น ‘อิติ มํ ชโน ชานาตู’ติฯ อถ โข อิทํ, ภิกฺขเว , พฺรหฺมจริยํ วุสฺสติ สํวรตฺถเญฺจว ปหานตฺถญฺจา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘สํวรตฺถํ ปหานตฺถํ, พฺรหฺมจริยํ อนีติหํ;  
  
อเทสยิ โส ภควา, นิพฺพาโนคธคามินํฯ  
</p>
  
<p>
‘‘เอส มโคฺค มหเตฺตหิ  
มหเนฺตหิ (สี. ก.), มหเตฺถหิ (สฺยา.)  
, อนุยาโต  
มเหสิภิ  
มเหสิโน (สี. ก.)  
;  
  
เย เย ตํ ปฎิปชฺชนฺติ, ยถา พุเทฺธน เทสิตํ;  
  
ทุกฺขสฺสนฺตํ กริสฺสนฺติ, สตฺถุสาสนการิโน’’ติฯ  
</p>
  
<p>อยมฺปิ  อโตฺถ วุโตฺต ภควตา, อิติ เม สุตนฺติฯ อฎฺฐมํฯ</p>


<h3>๙. ทุติยนกุหนสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘นยิทํ, ภิกฺขเว, พฺรหฺมจริยํ วุสฺสติ ชนกุหนตฺถํ, น ชนลปนตฺถํ, น ลาภสกฺการสิโลกานิสํสตฺถํ, น ‘อิติ มํ ชโน ชานาตู’ติฯ อถ โข อิทํ, ภิกฺขเว, พฺรหฺมจริยํ  วุสฺสติ อภิญฺญตฺถเญฺจว ปริญฺญตฺถญฺจา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘อภิญฺญตฺถํ ปริญฺญตฺถํ, พฺรหฺมจริยํ อนีติหํ;  
  
อเทสยิ โส ภควา, นิพฺพาโนคธคามินํฯ  
</p>
  
<p>
‘‘เอส มโคฺค มหเตฺตหิ, อนุยาโต มเหสิภิ;  
  
เย เย ตํ ปฎิปชฺชนฺติ, ยถา พุเทฺธน เทสิตํ;  
  
ทุกฺขสฺสนฺตํ กริสฺสนฺติ, สตฺถุสาสนการิโน’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ นวมํฯ</p>


<h3>๑๐. โสมนสฺสสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ทฺวีหิ, ภิกฺขเว, ธเมฺมหิ สมนฺนาคโต ภิกฺขุ  ทิเฎฺฐว ธเมฺม สุขโสมนสฺสพหุโล วิหรติ, โยนิ จสฺส  อารทฺธา โหติ อาสวานํ ขยายฯ กตเมหิ  ทฺวีหิ? สํเวชนีเยสุ ฐาเนสุ สํเวชเนน, สํวิคฺคสฺส จ โยนิโส ปธาเนนฯ อิเมหิ โข, ภิกฺขเว, ทฺวีหิ ธเมฺมหิ สมนฺนาคโต ภิกฺขุ ทิเฎฺฐว ธเมฺม สุขโสมนสฺสพหุโล วิหรติ, โยนิ จสฺส อารทฺธา โหติ อาสวานํ ขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘สํเวชนียฎฺฐาเนสุ  
สํเวชนีเยสุ ฐาเนสุ (สฺยา. ปี.)  
, สํวิเชฺชเถว ปณฺฑิโต;  
  
อาตาปี  
นิปโก ภิกฺขุ, ปญฺญาย สมเวกฺขิยฯ  
</p>
  
<p>
‘‘เอวํ วิหารี อาตาปี, สนฺตวุตฺติ อนุทฺธโต;  
  
เจโตสมถมนุยุโตฺต, ขยํ ทุกฺขสฺส ปาปุเณ’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทสมํฯ</p>

</p>


<p>ตสฺสุทฺทานํ   –</p>


<p>
เทฺว จ ภิกฺขู ตปนียา, ตปนียา ปรเตฺถหิ;  
  
อาตาปี  
เทฺว ปาทา (ก.), เทฺว อาตาปี (สี.)  
นกุหนา เทฺว  
น กุหนา จ (สพฺพตฺถ)  
, โสมนเสฺสน เต ทสาติฯ  
</p>
  
<h2>๒. ทุติยวโคฺค</h2>
<h3>๑. วิตกฺกสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ตถาคตํ, ภิกฺขเว, อรหนฺตํ สมฺมาสมฺพุทฺธํ เทฺว วิตกฺกา พหุลํ สมุทาจรนฺติ – เขโม จ วิตโกฺก, ปวิเวโก จ ฯ อพฺยาปชฺฌาราโม , ภิกฺขเว, ตถาคโต อพฺยาปชฺฌรโตฯ ตเมนํ, ภิกฺขเว, ตถาคตํ อพฺยาปชฺฌารามํ อพฺยาปชฺฌรตํ เอเสว วิตโกฺก พหุลํ สมุทาจรติ – ‘อิมายาหํ อิริยาย น กิญฺจิ พฺยาพาเธมิ ตสํ วา ถาวรํ วา’ติฯ</p>


<p>‘‘ปวิเวการาโม , ภิกฺขเว, ตถาคโต ปวิเวกรโตฯ ตเมนํ, ภิกฺขเว, ตถาคตํ ปวิเวการามํ ปวิเวกรตํ เอเสว วิตโกฺก พหุลํ สมุทาจรติ – ‘ยํ อกุสลํ ตํ ปหีน’นฺติฯ</p>


<p>‘‘ตสฺมาติห, ภิกฺขเว, ตุเมฺหปิ อพฺยาปชฺฌารามา  วิหรถ  อพฺยาปชฺฌรตาฯ เตสํ โว, ภิกฺขเว, ตุมฺหากํ อพฺยาปชฺฌารามานํ วิหรตํ อพฺยาปชฺฌรตานํ เอเสว วิตโกฺก พหุลํ สมุทาจริสฺสติ – ‘อิมาย มยํ อิริยาย น กิญฺจิ พฺยาพาเธม ตสํ วา ถาวรํ วา’ติฯ</p>


<p>‘‘ปวิเวการามา, ภิกฺขเว, วิหรถ ปวิเวกรตาฯ เตสํ โว, ภิกฺขเว, ตุมฺหากํ ปวิเวการามานํ วิหรตํ ปวิเวกรตานํ เอเสว วิตโกฺก พหุลํ สมุทาจริสฺสติ – ‘กิํ อกุสลํ, กิํ อปฺปหีนํ, กิํ ปชหามา’’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ตถาคตํ พุทฺธมสยฺหสาหินํ, ทุเว วิตกฺกา สมุทาจรนฺติ นํ;  
  
เขโม วิตโกฺก ปฐโม อุทีริโต, ตโต วิเวโก ทุติโย ปกาสิโตฯ  
</p>
  
<p>
‘‘ตโมนุทํ  
ปารคตํ มเหสิํ, ตํ ปตฺติปตฺตํ วสิมํ อนาสวํ;  
  
วิสนฺตรํ  
เวสนฺตรํ (สี. ก.), วิสฺสนฺตรํ (ปี.)  
ตณฺหกฺขเย วิมุตฺตํ, ตํ เว มุนิํ อนฺติมเทหธาริํ;  
  
มารญฺชหํ  
  
มารชหํ (สฺยา.), มานชหํ (สี. ก.), มานํ ชหํ (ปี.)  
พฺรูมิ ชราย ปารคุํฯ  
</p>
  
<p>
‘‘เสเล ยถา ปพฺพตมุทฺธนิฎฺฐิโต, ยถาปิ ปเสฺส ชนตํ สมนฺตโต;  
  
ตถูปมํ ธมฺมมยํ สุเมโธ, ปาสาทมารุยฺห  
สมนฺตจกฺขุ;  
  
โสกาวติณฺณํ ชนตมเปตโสโก, อเวกฺขติ ชาติชราภิภูต’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปฐมํฯ</p>


<h3>๒. เทสนาสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘ตถาคตสฺส, ภิกฺขเว, อรหโต สมฺมาสมฺพุทฺธสฺส เทฺว ธมฺมเทสนา ปริยาเยน ภวนฺติฯ กตมา เทฺว? ‘ปาปํ ปาปกโต ปสฺสถา’ติ – อยํ ปฐมา ธมฺมเทสนา; ‘ปาปํ ปาปกโต ทิสฺวา ตตฺถ นิพฺพินฺทถ วิรชฺชถ วิมุจฺจถา’ติ – อยํ ทุติยา ธมฺมเทสนาฯ ตถาคตสฺส, ภิกฺขเว, อรหโต สมฺมาสมฺพุทฺธสฺส อิมา เทฺว ธมฺมเทสนา ปริยาเยน ภวนฺตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ตถาคตสฺส พุทฺธสฺส, สพฺพภูตานุกมฺปิโน;  
  
ปริยายวจนํ ปสฺส, เทฺว จ ธมฺมา ปกาสิตาฯ  
</p>
  
<p>
‘‘ปาปกํ  
ปสฺสถ เจตํ  
เจกํ (สี. ปี.), เฉกา (สฺยา.)  
, ตตฺถ จาปิ วิรชฺชถ;  
  
ตโต วิรตฺตจิตฺตาเส, ทุกฺขสฺสนฺตํ กริสฺสถา’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทุติยํฯ</p>


<h3>๓. วิชฺชาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘อวิชฺชา , ภิกฺขเว, ปุพฺพงฺคมา อกุสลานํ ธมฺมานํ สมาปตฺติยา อนฺวเทว อหิริกํ อโนตฺตปฺปํ; วิชฺชา จ โข, ภิกฺขเว, ปุพฺพงฺคมา กุสลานํ ธมฺมานํ  สมาปตฺติยา อนฺวเทว หิโรตฺตปฺป’’นฺติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ยา กาจิมา ทุคฺคติโย, อสฺมิํ โลเก ปรมฺหิ จ;  
  
อวิชฺชามูลิกา สพฺพา, อิจฺฉาโลภสมุสฺสยาฯ  
</p>
  
<p>
‘‘ยโต จ โหติ ปาปิโจฺฉ, อหิรีโก อนาทโร;  
  
ตโต ปาปํ ปสวติ, อปายํ เตน คจฺฉติฯ  
</p>
  
<p>
‘‘ตสฺมา ฉนฺทญฺจ โลภญฺจ, อวิชฺชญฺจ วิราชยํ;  
  
วิชฺชํ อุปฺปาทยํ ภิกฺขุ, สพฺพา ทุคฺคติโย ชเห’’ติฯ  
</p>
  
<p>อยมฺปิ  อโตฺถ วุโตฺต ภควตา, อิติ เม สุตนฺติฯ ตติยํฯ</p>


<h3>๔. ปญฺญาปริหีนสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘เต, ภิกฺขเว, สตฺตา สุปริหีนา เย อริยาย ปญฺญาย ปริหีนาฯ เต ทิเฎฺฐว ธเมฺม ทุกฺขํ วิหรนฺติ สวิฆาตํ สอุปายาสํ สปริฬาหํ; กายสฺส เภทา ปรํ มรณา ทุคฺคติ ปาฎิกงฺขาฯ เต , ภิกฺขเว, สตฺตา อปริหีนา เย อริยาย ปญฺญาย อปริหีนาฯ เต ทิเฎฺฐว ธเมฺม สุขํ วิหรนฺติ อวิฆาตํ อนุปายาสํ อปริฬาหํ; กายสฺส เภทา ปรํ มรณา สุคติ ปาฎิกงฺขา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ปญฺญาย ปริหาเนน, ปสฺส โลกํ สเทวกํ;  
  
นิวิฎฺฐํ นามรูปสฺมิํ, อิทํ สจฺจนฺติ มญฺญติฯ  
</p>
  
<p>
‘‘ปญฺญา หิ เสฎฺฐา โลกสฺมิํ, ยายํ นิเพฺพธคามินี;  
  
ยาย  
สมฺมา ปชานาติ, ชาติภวปริกฺขยํฯ  
</p>
  
<p>
‘‘เตสํ  
เทวา มนุสฺสา จ, สมฺพุทฺธานํ สตีมตํ;  
  
ปิหยนฺติ  
หาสปญฺญานํ  
หาสุปญฺญานํ (สี. อฎฺฐ.)  
, สรีรนฺติมธาริน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ จตุตฺถํฯ</p>


<h3>๕. สุกฺกธมฺมสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เทฺวเม, ภิกฺขเว, สุกฺกา ธมฺมา โลกํ ปาเลนฺติฯ กตเม เทฺว? หิรี  จ, โอตฺตปฺปญฺจฯ อิเม เจ, ภิกฺขเว, เทฺว สุกฺกา ธมฺมา โลกํ น ปาเลยฺยุํ, นยิธ ปญฺญาเยถ มาตาติ วา มาตุจฺฉาติ วา มาตุลานีติ วา อาจริยภริยาติ วา ครูนํ ทาราติ วาฯ สเมฺภทํ โลโก อคมิสฺส ยถา อเชฬกา กุกฺกุฎสูกรา โสณสิงฺคาลา ฯ ยสฺมา จ โข, ภิกฺขเว, อิเม เทฺว สุกฺกา ธมฺมา โลกํ ปาเลนฺติ ตสฺมา ปญฺญายติ มาตาติ วา มาตุจฺฉาติ วา มาตุลานีติ วา อาจริยภริยาติ วา ครูนํ ทาราติ วา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยสํ  
เจ หิริโอตฺตปฺปํ, สพฺพทา จ น วิชฺชติ;  
  
โวกฺกนฺตา สุกฺกมูลา เต, ชาติมรณคามิโนฯ  
</p>
  
<p>
‘‘เยสญฺจ หิริโอตฺตปฺปํ, สทา สมฺมา อุปฎฺฐิตา;  
  
วิรูฬฺหพฺรหฺมจริยา  
เต, สโนฺต ขีณปุนพฺภวา’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปญฺจมํฯ</p>


<h3>๖. อชาตสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘อตฺถิ, ภิกฺขเว , อชาตํ อภูตํ อกตํ อสงฺขตํฯ โน เจตํ, ภิกฺขเว, อภวิสฺส อชาตํ อภูตํ อกตํ อสงฺขตํ, นยิธ ชาตสฺส ภูตสฺส กตสฺส สงฺขตสฺส นิสฺสรณํ ปญฺญาเยถฯ ยสฺมา จ โข, ภิกฺขเว, อตฺถิ อชาตํ อภูตํ อกตํ อสงฺขตํ, ตสฺมา ชาตสฺส ภูตสฺส  กตสฺส สงฺขตสฺส นิสฺสรณํ ปญฺญายตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ชาตํ ภูตํ สมุปฺปนฺนํ, กตํ สงฺขตมทฺธุวํ;  
  
ชรามรณสงฺฆาฎํ, โรคนีฬํ  
โรคนิฑฺฒํ (สี.)  
ปภงฺคุรํ  
ปภงฺคุนํ (ก. สี. ก.), ปภงฺคุณํ (สฺยา.)  
ฯ  
</p>
  
<p>
‘‘อาหารเนตฺติปฺปภวํ, นาลํ ตทภินนฺทิตุํ;  
  
ตสฺส นิสฺสรณํ สนฺตํ, อตกฺกาวจรํ ธุวํฯ  
</p>
  
<p>
‘‘อชาตํ อสมุปฺปนฺนํ, อโสกํ วิรชํ ปทํ;  
  
นิโรโธ  
ทุกฺขธมฺมานํ, สงฺขารูปสโม สุโข’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ฉฎฺฐํฯ</p>


<h3>๗. นิพฺพานธาตุสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เทฺวมา, ภิกฺขเว, นิพฺพานธาตุโยฯ กตเม เทฺว? สอุปาทิเสสา จ นิพฺพานธาตุ, อนุปาทิเสสา จ นิพฺพานธาตุฯ</p>


<p>‘‘กตมา  จ, ภิกฺขเว, สอุปาทิเสสา นิพฺพานธาตุ? อิธ, ภิกฺขเว, ภิกฺขุ อรหํ โหติ ขีณาสโว วุสิตวา กตกรณีโย โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมทญฺญา วิมุโตฺตฯ ตสฺส ติฎฺฐเนฺตว ปญฺจินฺทฺริยานิ เยสํ อวิฆาตตฺตา  มนาปามนาปํ ปจฺจนุโภติ, สุขทุกฺขํ ปฎิสํเวเทติ ฯ ตสฺส โย ราคกฺขโย, โทสกฺขโย, โมหกฺขโย – อยํ วุจฺจติ, ภิกฺขเว, สอุปาทิเสสา นิพฺพานธาตุฯ</p>


<p>‘‘กตมา จ, ภิกฺขเว, อนุปาทิเสสา นิพฺพานธาตุ? อิธ, ภิกฺขเว, ภิกฺขุ อรหํ โหติ ขีณาสโว วุสิตวา กตกรณีโย โอหิตภาโร อนุปฺปตฺตสทโตฺถ ปริกฺขีณภวสํโยชโน สมฺมทญฺญา วิมุโตฺตฯ ตสฺส อิเธว, ภิกฺขเว, สพฺพเวทยิตานิ อนภินนฺทิตานิ สีติ ภวิสฺสนฺติ ฯ อยํ วุจฺจติ, ภิกฺขเว, อนุปาทิเสสา นิพฺพานธาตุฯ อิมา โข, ภิกฺขเว, เทฺว นิพฺพานธาตุโย’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ทุเว  
อิมา จกฺขุมตา ปกาสิตา, นิพฺพานธาตู อนิสฺสิเตน ตาทินา;  
  
เอกา หิ ธาตุ อิธ ทิฎฺฐธมฺมิกา, สอุปาทิเสสา ภวเนตฺติสงฺขยา;  
  
อนุปาทิเสสา  
ปน สมฺปรายิกา, ยมฺหิ นิรุชฺฌนฺติ ภวานิ สพฺพโสฯ  
</p>
  
<p>
‘‘เย เอตทญฺญาย ปทํ อสงฺขตํ, วิมุตฺตจิตฺตา ภวเนตฺติสงฺขยา;  
  
เต ธมฺมสาราธิคมา ขเย รตา, ปหํสุ เต สพฺพภวานิ ตาทิโน’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ สตฺตมํฯ</p>


<h3>๘. ปฎิสลฺลานสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ปฎิสลฺลานารามา  , ภิกฺขเว, วิหรถ ปฎิสลฺลานรตา, อชฺฌตฺตํ เจโตสมถมนุยุตฺตา, อนิรากตชฺฌานา, วิปสฺสนาย สมนฺนาคตา, พฺรูเหตา สุญฺญาคารานํ ฯ ปฎิสลฺลานารามานํ, ภิกฺขเว, วิหรตํ ปฎิสลฺลานรตานํ อชฺฌตฺตํ เจโตสมถมนุยุตฺตานํ อนิรากตมชฺฌานานํ วิปสฺสนาย สมนฺนาคตานํ พฺรูเหตานํ สุญฺญาคารานํ ทฺวินฺนํ ผลานํ อญฺญตรํ ผลํ ปาฎิกงฺขํ – ทิเฎฺฐว ธเมฺม อญฺญา, สติ วา อุปาทิเสเส อนาคามิตา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เย สนฺตจิตฺตา นิปกา, สติมโนฺต จ  
สติมโนฺตว (สี. ก.)  
ฌายิโน;  
  
สมฺมา  
ธมฺมํ วิปสฺสนฺติ, กาเมสุ อนเปกฺขิโนฯ  
</p>
  
<p>
‘‘อปฺปมาทรตา สนฺตา, ปมาเท ภยทสฺสิโน;  
  
อภพฺพา ปริหานาย, นิพฺพานเสฺสว สนฺติเก’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ อฎฺฐมํฯ</p>


<h3>๙. สิกฺขานิสํสสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘สิกฺขานิสํสา , ภิกฺขเว, วิหรถ ปญฺญุตฺตรา วิมุตฺติสารา สตาธิปเตยฺยาฯ สิกฺขานิสํสานํ, ภิกฺขเว, วิหรตํ ปญฺญุตฺตรานํ วิมุตฺติสารานํ สตาธิปเตยฺยานํ ทฺวินฺนํ ผลานํ อญฺญตรํ ผลํ ปาฎิกงฺขํ – ทิเฎฺฐว ธเมฺม อญฺญา, สติ วา อุปาทิเสเส อนาคามิตา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ปริปุณฺณสิกฺขํ  
ปริปุณฺณเสขํ (สี.), ปริปุณฺณเสกฺขํ (สฺยา.)  
อปหานธมฺมํ, ปญฺญุตฺตรํ  
ชาติขยนฺตทสฺสิํ;  
  
ตํ เว มุนิํ อนฺติมเทหธาริํ, มารญฺชหํ พฺรูมิ ชราย ปารคุํฯ  
</p>
  
<p>
‘‘ตสฺมา สทา ฌานรตา สมาหิตา, อาตาปิโน  
ชาติขยนฺตทสฺสิโน;  
  
มารํ สเสนํ อภิภุยฺย ภิกฺขโว, ภวถ ชาติมรณสฺส ปารคา’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ นวมํฯ</p>


<h3>๑๐. ชาคริยสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘ชาคโร จสฺส, ภิกฺขเว, ภิกฺขุ วิหเรยฺย สโต สมฺปชาโน สมาหิโต ปมุทิโต วิปฺปสโนฺน จ ตตฺถ กาลวิปสฺสี จ กุสเลสุ ธเมฺมสุฯ ชาครสฺส, ภิกฺขเว, ภิกฺขุโน วิหรโต สตสฺส สมฺปชานสฺส สมาหิตสฺส ปมุทิตสฺส วิปฺปสนฺนสฺส ตตฺถ กาลวิปสฺสิโน กุสเลสุ ธเมฺมสุ ทฺวินฺนํ ผลานํ อญฺญตรํ ผลํ ปาฎิกงฺขํ – ทิเฎฺฐว ธเมฺม อญฺญา, สติ วา อุปาทิเสเส อนาคามิตา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ชาครนฺตา สุณาเถตํ, เย สุตฺตา เต ปพุชฺฌถ;  
  
สุตฺตา ชาคริตํ เสโยฺย, นตฺถิ ชาครโต ภยํฯ  
</p>
  
<p>
‘‘โย  
ชาคโร จ สติมา สมฺปชาโน, สมาหิโต มุทิโต วิปฺปสโนฺน จ;  
  
กาเลน  
โส สมฺมา ธมฺมํ ปริวีมํสมาโน, เอโกทิภูโต วิหเน ตมํ โสฯ  
</p>
  
<p>
‘‘ตสฺมา หเว ชาคริยํ ภเชถ, อาตาปี ภิกฺขุ นิปโก ฌานลาภี;  
  
สํโยชนํ ชาติชราย เฉตฺวา, อิเธว สโมฺพธิมนุตฺตรํ ผุเส’’ติฯ  
</p>
  
<p>อยมฺปิ  อโตฺถ วุโตฺต ภควตา, อิติ เม สุตนฺติฯ ทสมํฯ</p>


<h3>๑๑. อาปายิกสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เทฺวเม, ภิกฺขเว, อาปายิกา เนรยิกา อิทมปฺปหายฯ กตเม เทฺว? โย จ อพฺรหฺมจารี พฺรหฺมจาริปฎิโญฺญ, โย จ ปริปุณฺณํ ปริสุทฺธํ พฺรหฺมจริยํ จรนฺตํ อมูลเกน อพฺรหฺมจริเยน อนุทฺธํเสติฯ อิเม โข, ภิกฺขเว, เทฺว อาปายิกา เนรยิกา อิทมปฺปหายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘อภูตวาที  
นิรยํ อุเปติ, โย วาปิ กตฺวา น กโรมิ จาห;  
  
อุโภปิ  
เต เปจฺจ สมา ภวนฺติ, นิหีนกมฺมา มนุชา ปรตฺถฯ  
</p>
  
<p>
‘‘กาสาวกณฺฐา พหโว, ปาปธมฺมา อสญฺญตา;  
  
ปาปา ปาเปหิ กเมฺมหิ, นิรยํ เต อุปปชฺชเรฯ  
</p>
  
<p>
‘‘เสโยฺย อโยคุโฬ ภุโตฺต, ตโตฺต อคฺคิสิขูปโม;  
  
ยเญฺจ  
ภุเญฺชยฺย ทุสฺสีโล, รฎฺฐปิณฺฑมสญฺญโต’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ เอกาทสมํฯ</p>


<h3>๑๒. ทิฎฺฐิคตสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ทฺวีหิ, ภิกฺขเว, ทิฎฺฐิคเตหิ ปริยุฎฺฐิตา เทวมนุสฺสา โอลียนฺติ เอเก, อติธาวนฺติ เอเก; จกฺขุมโนฺต จ ปสฺสนฺติฯ</p>


<p>‘‘กถญฺจ, ภิกฺขเว, โอลียนฺติ เอเก? ภวารามา, ภิกฺขเว, เทวมนุสฺสา ภวรตา ภวสมฺมุทิตา เตสํ ภวนิโรธาย ธเมฺม เทสิยมาเน จิตฺตํ น ปกฺขนฺทติ น ปสีทติ น สนฺติฎฺฐติ นาธิมุจฺจติฯ เอวํ โข, ภิกฺขเว, โอลียนฺติ เอเกฯ</p>


<p>‘‘กถญฺจ , ภิกฺขเว, อติธาวนฺติ เอเก? ภเวเนว โข ปเนเก อฎฺฎียมานา หรายมานา ชิคุจฺฉมานา วิภวํ อภินนฺทนฺติ  – ยโต กิร, โภ, อยํ อตฺตา  กายสฺส เภทา ปรํ มรณา อุจฺฉิชฺชติ วินสฺสติ น โหติ ปรํ มรณา; เอตํ สนฺตํ เอตํ ปณีตํ เอตํ ยาถาวนฺติฯ เอวํ โข, ภิกฺขเว, อติธาวนฺติ เอเกฯ</p>


<p>‘‘กถญฺจ, ภิกฺขเว, จกฺขุมโนฺต ปสฺสนฺติ? อิธ ภิกฺขุ ภูตํ ภูตโต ปสฺสติ; ภูตํ ภูตโต ทิสฺวา ภูตสฺส นิพฺพิทาย วิราคาย นิโรธาย ปฎิปโนฺน โหติฯ เอวํ โข, ภิกฺขเว, จกฺขุมโนฺต ปสฺสนฺตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เย  
  
โย (สฺยา. ก.)  
ภูตํ ภูตโต ทิสฺวา, ภูตสฺส จ อติกฺกมํ;  
  
ยถาภูเต วิมุจฺจนฺติ, ภวตณฺหา ปริกฺขยาฯ  
</p>
  
<p>
‘‘ส เว  
สเจ (ก. สี. สฺยา. ปี.)  
ภูตปริโญฺญ, โส วีตตโณฺห ภวาภเว;  
  
ภูตสฺส  
วิภวา ภิกฺขุ, นาคจฺฉติ ปุนพฺภว’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทฺวาทสมํฯ</p>

</p>


<p>ตสฺสุทฺทานํ –</p>


<p>
เทฺว อินฺทฺริยา เทฺว ตปนียา, สีเลน อปเร ทุเว;  
  
อโนตฺตาปี กุหนา เทฺว จ, สํเวชนีเยน  
เต ทสฯ  
</p>
  
<p>
วิตกฺกา เทสนา วิชฺชา, ปญฺญา ธเมฺมน ปญฺจมํ;  
  
อชาตํ ธาตุสลฺลานํ, สิกฺขา ชาคริเยน จ;  
  
อปายทิฎฺฐิยา เจว  
เยว (สี. สฺยา.)  
, พาวีสติ ปกาสิตาติฯ  
</p>
  
ทุกนิปาโต นิฎฺฐิโตฯ  
</p>
  
  
  
  
  