<h1>๘. สติปฎฺฐานกถา</h1>
<h3>สติปฎฺฐานกถาวณฺณนา</h3>
<p> อิทานิ  สมสีสกถานนฺตรํ อตฺตนา วุตฺตสฺส อิทฺธิปาฎิหาริยสฺส สาธเก สตฺต อนุปสฺสนาวิเสเส ทเสฺสเนฺตน กถิตาย สุตฺตนฺตปุพฺพงฺคมาย สติปฎฺฐานกถาย อปุพฺพตฺถานุวณฺณนาฯ ตตฺถ สุตฺตเนฺต ตาว ติ คณนปริเจฺฉโท, เตน น ตโต เหฎฺฐา, น อุทฺธนฺติ สติปฎฺฐานปริเจฺฉทํ ทีเปติฯ ติ นิทฺทิสิตพฺพนิทสฺสนํฯ ติ ธมฺมปฎิคฺคาหกปุคฺคลาลปนํฯ ติ ตโย สติปฎฺฐานา สติโคจโรปิ, ติธา ปฎิปเนฺนสุ สาวเกสุ สตฺถุโน ปฎิฆานุนยวีติวตฺตตาปิ, สติปิฯ ‘‘จตุนฺนํ, ภิกฺขเว, สติปฎฺฐานานํ สมุทยญฺจ อตฺถงฺคมญฺจ เทเสสฺสามี’’ติอาทีสุ (สํ. นิ. ๕.๔๐๘) หิ สติโคจโร ‘‘สติปฎฺฐาน’’นฺติ วุโตฺตฯ ตสฺสโตฺถ – ปติฎฺฐาติ ตสฺมินฺติ ปฎฺฐานํฯ กา ปติฎฺฐาติ? สติฯ สติยา ปฎฺฐานํ สติปฎฺฐานนฺติฯ</p>


<p>‘‘ตโย สติปฎฺฐานา ยทริโย เสวติ, ยทริโย เสวมาโน สตฺถา คณมนุสาสิตุมรหตี’’ติ (ม. นิ. ๓.๓๐๔, ๓๑๑) เอตฺถ ติธา ปฎิปเนฺนสุ สาวเกสุ สตฺถุโน ปฎิฆานุนยวีติวตฺตตา ‘‘สติปฎฺฐาน’’นฺติ วุตฺตาฯ ตสฺสโตฺถ – ปฎฺฐเปตพฺพโต  ปฎฺฐานํ, ปวตฺตยิตพฺพโตติ อโตฺถฯ เกน ปฎฺฐเปตพฺพโตติ? สติยาฯ สติยา ปฎฺฐานํ สติปฎฺฐานนฺติฯ ‘‘จตฺตาโร สติปฎฺฐานา ภาวิตา พหุลีกตา สตฺต โพชฺฌเงฺค ปริปูเรนฺตี’’ติอาทีสุ (ม. นิ. ๓.๑๔๗) ปน สติเยว ‘‘สติปฎฺฐาน’’นฺติ วุตฺตาฯ ตสฺสโตฺถ – ปติฎฺฐาตีติ ปฎฺฐานํ, อุปฎฺฐาติ โอกฺกนฺทิตฺวา ปกฺขนฺทิตฺวา วตฺตตีติ อโตฺถฯ สติเยว ปฎฺฐานํ สติปฎฺฐานํฯ อถ วา สรณเฎฺฐน สติ, อุปฎฺฐานเฎฺฐน อุปฎฺฐานํฯ อิติ สติ จ สา อุปฎฺฐานญฺจาติปิ สติปฎฺฐานํฯ อิทมิธ อธิเปฺปตํฯ ยทิ  เอวํ กสฺมา สติปฎฺฐานาติ พหุวจนํ กตนฺติ? สติพหุตฺตาฯ อารมฺมณเภเทน หิ พหุกา ตา สติโยติฯ</p>


<p>ติ กเถตุกมฺยตาปุจฺฉาฯ ติ อิมสฺมิํ สาสเนฯ ติ สํสาเร ภยํ อิกฺขตีติ  ภิกฺขุฯ เสสปทานํ อตฺถวณฺณนา ปเนตฺถ สุตมยญาณกถาย มคฺคสจฺจนิเทฺทสวณฺณนายํ วุตฺตาเยวาติฯ</p>


<p>กสฺมา ปน ภควตา จตฺตาโรว สติปฎฺฐานา วุตฺตา อนูนา อนธิกาติ? เวเนยฺยหิตตฺตาฯ ตณฺหาจริตทิฎฺฐิจริตสมถยานิกวิปสฺสนายานิเกสุ หิ มนฺทติกฺขวเสน เทฺวธา เทฺวธา ปวเตฺตสุ มนฺทสฺส ตณฺหาจริตสฺส โอฬาริกํ กายานุปสฺสนาสติปฎฺฐานํ วิสุทฺธิมโคฺค, ติกฺขสฺส สุขุมํ เวทนานุปสฺสนาสติปฎฺฐานํฯ ทิฎฺฐิจริตสฺสาปิ มนฺทสฺส นาติปฺปเภทคตํ จิตฺตานุปสฺสนาสติปฎฺฐานํ วิสุทฺธิมโคฺค, ติกฺขสฺส อติปฺปเภทคตํ ธมฺมานุปสฺสนาสติปฎฺฐานํฯ สมถยานิกสฺส จ มนฺทสฺส อกิเจฺฉน อธิคนฺตพฺพนิมิตฺตํ ปฐมํ สติปฎฺฐานํ วิสุทฺธิมโคฺค, ติกฺขสฺส โอฬาริการมฺมเณ อสณฺฐหนโต ทุติยํฯ วิปสฺสนายานิกสฺสปิ มนฺทสฺส นาติปฺปเภทคตารมฺมณํ ตติยํ, ติกฺขสฺส อติปฺปเภทคตารมฺมณํ จตุตฺถํฯ อิติ จตฺตาโรว วุตฺตา อนูนา อนธิกาติฯ</p>


<p>สุภสุขนิจฺจอตฺตวิปลฺลาสปฺปหานตฺถํ วาฯ กาโย หิ อสุโภ, ตตฺถ จ สุภวิปลฺลาสวิปลฺลตฺถา สตฺตาฯ เตสํ ตตฺถ อสุภภาวทสฺสเนน ตสฺส วิปลฺลาสสฺส ปหานตฺถํ ปฐมํ สติปฎฺฐานํ วุตฺตํฯ สุขํ นิจฺจํ อตฺตาติ คหิเตสุปิ จ เวทนาทีสุ เวทนา ทุกฺขา, จิตฺตํ อนิจฺจํ, ธมฺมา อนตฺตา, เตสุ จ สุขนิจฺจอตฺตวิปลฺลาสวิปลฺลตฺถา สตฺตาฯ เตสํ ตตฺถ ทุกฺขาทิภาวทสฺสเนน เตสํ วิปลฺลาสานํ ปหานตฺถํ เสสานิ ตีณิ วุตฺตานีติ  เอวํ สุภสุขนิจฺจอตฺตวิปลฺลาสปฺปหานตฺถํ วา จตฺตาโรว วุตฺตาฯ น เกวลญฺจ วิปลฺลาสปฺปหานตฺถเมว, จตุโรฆโยคาสวคนฺถอุปาทานอคติปฺปหานตฺถมฺปิ จตุพฺพิธาหารปริญฺญตฺถมฺปิ จตฺตาโรว วุตฺตาติ เวทิตพฺพํฯ</p>


<p> (ก) สุตฺตนฺตนิเทฺทเส นฺติ อิมสฺมิํ รูปกาเย ปถวีธาตุฯ สกลสรีเร ปน ปถวีธาตูนํ พหุกตฺตา สพฺพปถวีธาตุสงฺคหตฺถํ สมูหเตฺถน กายคฺคหณํ กตํฯ ทีสุปิ เอเสว นโยฯ ทีนมฺปิ พหุกตฺตา เกสกายาทิคหณํ กตํฯ ทีนิ ปน ปริจฺฉินฺนตฺตา กายคฺคหณํ นารหนฺตีติ เตสํ คหณํ น กตนฺติ เวทิตพฺพํฯ</p>


<p>(ข)   นฺติอาทีสุ นฺติ กายิกํ วา เจตสิกํ วา สุขํ เวทนํฯ ตถา นฺติ ปน เจตสิกเมว อุเปกฺขาเวทนํฯ นฺติ ฉ เคหสิตโสมนสฺสเวทนาฯ นฺติ ฉ เนกฺขมฺมสิตโสมนสฺสเวทนา ฯ นฺติ ฉ เคหสิตโทมนสฺสเวทนาฯ นฺติ ฉ เนกฺขมฺมสิตโทมนสฺสเวทนาฯ นฺติ ฉ เคหสิตอุเปกฺขาเวทนาฯ นฺติ ฉ เนกฺขมฺมสิตอุเปกฺขาเวทนาฯ</p>


<p>(ค) นฺติอาทีนิ ญาณกถายํ วุตฺตตฺถานิฯ</p>


<p>(ฆ) ติ เตหิ กายเวทนาจิเตฺตหิ อวเสเส เตภูมกธเมฺมฯ สพฺพตฺถ ติ เตน สตฺตวิเธน อนุปสฺสนาญาเณนฯ ยานิ ปเนตฺถ อนฺตรนฺตรา อวุตฺตตฺถานิ, ตานิ เหฎฺฐา ตตฺถ ตตฺถ วุตฺตตฺถาเนวาติฯ</p>

</p>





