<h1>๗. สตฺตกนิปาโต</h1>
<h3>๑. สุนฺทรสมุทฺทเตฺถรคาถา</h3>
<ol>
<li>
‘‘อลงฺกตา  
  
  
  
สุวสนา, มาลธารี  
มาลาภารี (สี.), มาลภารี (สฺยา.)  
วิภูสิตา;  
  
อลตฺตกกตาปาทา, ปาทุการุยฺห เวสิกาฯ  
</li>
  
<li>
‘‘ปาทุกา โอรุหิตฺวาน, ปุรโต ปญฺชลีกตา;  
  
สา มํ สเณฺหน มุทุนา, มฺหิตปุพฺพํ  
มิหิตปุพฺพํ (สี.)  
อภาสถ’’ฯ  
</li>
  
<li>
‘‘ยุวาสิ ตฺวํ ปพฺพชิโต, ติฎฺฐาหิ มม สาสเน;  
  
ภุญฺช มานุสเก กาเม, อหํ วิตฺตํ ททามิ เต;  
  
สจฺจํ เต ปฎิชานามิ, อคฺคิํ วา เต หรามหํฯ  
</li>
  
<li>
‘‘ยทา ชิณฺณา ภวิสฺสาม, อุโภ ทณฺฑปรายนา;  
  
อุโภปิ ปพฺพชิสฺสาม, อุภยตฺถ กฎคฺคโห’’ฯ  
</li>
  
<li>
‘‘ตญฺจ ทิสฺวาน ยาจนฺติํ, เวสิกํ ปญฺชลีกตํ;  
  
อลงฺกตํ สุวสนํ, มจฺจุปาสํว โอฑฺฑิตํฯ  
</li>
  
<li>
‘‘ตโต เม มนสีกาโร…เป.… นิพฺพิทา สมติฎฺฐถฯ  
  
<li>
‘‘ตโต จิตฺตํ วิมุจฺจิ เม…เป.… กตํ พุทฺธสฺส สาสน’’นฺติฯ  
  
… สุนฺทรสมุโทฺท เถโร…ฯ  
  
<h3>๒. ลกุณฺฑกภทฺทิยเตฺถรคาถา</h3>
</ol>
<ol>
<li>
ปเร อมฺพาฎการาเม, วนสณฺฑมฺหิ ภทฺทิโย;  
  
สมูลํ ตณฺหมพฺพุยฺห, ตตฺถ ภโทฺทว ฌายติ  
ภโทฺท’ธิฌายายติ (สี.), ภโทฺท ฌิยายติ (สฺยา. สี. อฎฺฐ.)  
ฯ  
</li>
  
<li>
‘‘รมเนฺตเก มุทิเงฺคหิ  
มุติเงฺคหิ (สี. อฎฺฐ.)  
, วีณาหิ ปณเวหิ จ;  
  
อหญฺจ  
รุกฺขมูลสฺมิํ, รโต พุทฺธสฺส สาสเนฯ  
</li>
  
<li>
‘‘พุโทฺธ เจ  
พุโทฺธ จ (สพฺพตฺถ)  
เม วรํ ทชฺชา, โส จ ลเพฺภถ เม วโร;  
  
คเณฺหหํ สพฺพโลกสฺส, นิจฺจํ กายคตํ สติํฯ  
</li>
  
<li>
‘‘เย  
มํ รูเปน ปามิํสุ, เย จ โฆเสน อนฺวคู;  
  
ฉนฺทราควสูเปตา, น มํ ชานนฺติ เต ชนาฯ  
</li>
  
<li>
‘‘อชฺฌตฺตญฺจ  
น ชานาติ, พหิทฺธา จ น ปสฺสติ;  
  
สมนฺตาวรโณ พาโล, ส เว โฆเสน วุยฺหติฯ  
</li>
  
<li>
‘‘อชฺฌตฺตญฺจ น ชานาติ, พหิทฺธา จ วิปสฺสติ;  
  
พหิทฺธา ผลทสฺสาวี, โสปิ โฆเสน วุยฺหติฯ  
</li>
  
<li>
‘‘อชฺฌตฺตญฺจ ปชานาติ, พหิทฺธา จ วิปสฺสติ;  
  
อนาวรณทสฺสาวี, น โส โฆเสน วุยฺหตี’’ติฯ  
</li>
  
… ลกุณฺฑกภทฺทิโย เถโร…ฯ  
</li>
  
<h3>๓. ภทฺทเตฺถรคาถา</h3>
</ol>
<ol>
<li>
‘‘เอกปุโตฺต  
อหํ อาสิํ, ปิโย มาตุ ปิโย ปิตุ;  
  
พหูหิ วตจริยาหิ, ลโทฺธ อายาจนาหิ จฯ  
</li>
  
<li>
‘‘เต จ มํ อนุกมฺปาย, อตฺถกามา หิเตสิโน;  
  
อุโภ ปิตา จ มาตา จ, พุทฺธสฺส อุปนามยุํ’’ฯ  
</li>
  
<li>
‘‘กิจฺฉา ลโทฺธ อยํ ปุโตฺต, สุขุมาโล สุเขธิโต;  
  
อิมํ ททาม เต นาถ, ชินสฺส ปริจารกํ’’ฯ  
</li>
  
<li>
‘‘สตฺถา จ มํ ปฎิคฺคยฺห, อานนฺทํ เอตทพฺรวิ;  
  
‘ปพฺพาเชหิ อิมํ ขิปฺปํ, เหสฺสตฺยาชานิโย อยํฯ  
</li>
  
<li>
‘‘ปพฺพาเชตฺวาน  
มํ สตฺถา, วิหารํ ปาวิสี ชิโน;  
  
อโนคฺคตสฺมิํ สูริยสฺมิํ, ตโต จิตฺตํ วิมุจฺจิ เมฯ  
</li>
  
<li>
‘‘ตโต สตฺถา นิรากตฺวา, ปฎิสลฺลานวุฎฺฐิโต;  
  
‘เอหิ ภทฺทา’ติ มํ อาห, สา เม อาสูปสมฺปทาฯ  
</li>
  
<li>
‘‘ชาติยา สตฺตวเสฺสน, ลทฺธา เม อุปสมฺปทา;  
  
ติโสฺส วิชฺชา อนุปฺปตฺตา, อโห ธมฺมสุธมฺมตา’’ติฯ  
</li>
  
… ภโทฺท เถโร…ฯ  
</li>
  
<h3>๔. โสปากเตฺถรคาถา</h3>
</ol>
<ol>
<li>
‘‘ทิสฺวา  
ปาสาทฉายายํ, จงฺกมนฺตํ นรุตฺตมํ;  
  
ตตฺถ นํ อุปสงฺกมฺม, วนฺทิสฺสํ  
วนฺทิสํ (สี. ปี.)  
ปุริสุตฺตมํฯ  
</li>
  
<li>
‘‘เอกํสํ  
จีวรํ กตฺวา, สํหริตฺวาน ปาณโย;  
  
อนุจงฺกมิสฺสํ วิรชํ, สพฺพสตฺตานมุตฺตมํฯ  
</li>
  
<li>
‘‘ตโต ปเญฺห อปุจฺฉิ มํ, ปญฺหานํ โกวิโท วิทู;  
  
อจฺฉมฺภี จ อภีโต จ, พฺยากาสิํ สตฺถุโน อหํฯ  
</li>
  
<li>
‘‘วิสฺสชฺชิเตสุ ปเญฺหสุ, อนุโมทิ ตถาคโต;  
  
ภิกฺขุสงฺฆํ วิโลเกตฺวา, อิมมตฺถํ อภาสถ’’ฯ  
</li>
  
<li>
‘‘ลาภา องฺคานํ มคธานํ, เยสายํ ปริภุญฺชติ;  
  
จีวรํ ปิณฺฑปาตญฺจ, ปจฺจยํ สยนาสนํ;  
  
ปจฺจุฎฺฐานญฺจ สามีจิํ, เตสํ ลาภา’’ติ จาพฺรวิฯ  
</li>
  
<li>
‘‘อชฺชตเคฺค มํ โสปาก, ทสฺสนาโยปสงฺกม;  
  
เอสา  
เจว เต โสปาก, ภวตุ อุปสมฺปทา’’ฯ  
</li>
  
<li>
‘‘ชาติยา สตฺตวโสฺสหํ, ลทฺธาน อุปสมฺปทํ;  
  
ธาเรมิ อนฺติมํ เทหํ, อโห ธมฺมสุธมฺมตา’’ติฯ  
</li>
  
… โสปาโก เถโร…ฯ  
</li>
  
<h3>๕. สรภงฺคเตฺถรคาถา</h3>
</ol>
<ol>
<li>
‘‘สเร หเตฺถหิ ภญฺชิตฺวา, กตฺวาน กุฎิมจฺฉิสํ;  
  
เตน เม สรภโงฺคติ, นามํ สมฺมุติยา อหุฯ  
</li>
  
<li>
‘‘น  
มยฺหํ กปฺปเต อชฺช, สเร หเตฺถหิ ภญฺชิตุํ;  
  
สิกฺขาปทา โน ปญฺญตฺตา, โคตเมน ยสสฺสินาฯ  
</li>
  
<li>
‘‘สกลํ สมตฺตํ โรคํ, สรภโงฺค นาทฺทสํ ปุเพฺพ;  
  
โสยํ โรโค ทิโฎฺฐ, วจนกเรนาติเทวสฺสฯ  
</li>
  
<li>
‘‘เยเนว มเคฺคน คโต วิปสฺสี, เยเนว มเคฺคน สิขี จ เวสฺสภู;  
  
กกุสนฺธโกณาคมโน จ กสฺสโป, เตนญฺชเสน อคมาสิ โคตโมฯ  
</li>
  
<li>
‘‘วีตตณฺหา  
อนาทานา, สตฺต พุทฺธา ขโยคธา;  
  
เยหายํ เทสิโต ธโมฺม, ธมฺมภูเตหิ ตาทิภิฯ  
</li>
  
<li>
‘‘จตฺตาริ อริยสจฺจานิ, อนุกมฺปาย ปาณินํ;  
  
ทุกฺขํ สมุทโย มโคฺค, นิโรโธ ทุกฺขสงฺขโยฯ  
</li>
  
<li>
‘‘ยสฺมิํ  
นิวตฺตเต  
ยสฺมิํ น นิพฺพตฺตเต (ก.)  
ทุกฺขํ, สํสารสฺมิํ อนนฺตกํ;  
  
เภทา  
อิมสฺส กายสฺส, ชีวิตสฺส จ สงฺขยา;  
  
อโญฺญ ปุนพฺภโว นตฺถิ, สุวิมุโตฺตมฺหิ สพฺพธี’’ติฯ  
</li>
  
… สรภโงฺค เถโร…ฯ  
</li>
  
สตฺตกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
สุนฺทรสมุโทฺท เถโร, เถโร ลกุณฺฑภทฺทิโย;  
  
ภโทฺท เถโร จ โสปาโก, สรภโงฺค มหาอิสิ;  
  
สตฺตเก ปญฺจกา เถรา, คาถาโย ปญฺจติํสตีติฯ  
</p>
  
  
  
  
  