<h1>๒. จูฬวโคฺค</h1>
<h3>๑. รตนสุตฺตํ</h3>
<ol>
<li>
ยานีธ  
  
  
ภูตานิ สมาคตานิ, ภุมฺมานิ  
ภูมานิ (ก.)  
วา ยานิ ว อนฺตลิเกฺข;  
  
สเพฺพว ภูตา สุมนา ภวนฺตุ, อโถปิ สกฺกจฺจ สุณนฺตุ ภาสิตํฯ  
</li>
  
<li>
ตสฺมา หิ ภูตา นิสาเมถ สเพฺพ, เมตฺตํ กโรถ มานุสิยา ปชาย;  
  
ทิวา จ รโตฺต จ หรนฺติ เย พลิํ, ตสฺมา หิ เน รกฺขถ อปฺปมตฺตาฯ  
</li>
  
<li>
ยํ กิญฺจิ วิตฺตํ อิธ วา หุรํ วา, สเคฺคสุ วา ยํ รตนํ ปณีตํ;  
  
น โน สมํ อตฺถิ ตถาคเตน, อิทมฺปิ พุเทฺธ รตนํ ปณีตํ;  
  
เอเตน สเจฺจน สุวตฺถิ โหตุฯ  
</li>
  
<li>
ขยํ วิราคํ อมตํ ปณีตํ, ยทชฺฌคา  
สกฺยมุนี สมาหิโต;  
  
น เตน ธเมฺมน สมตฺถิ กิญฺจิ, อิทมฺปิ ธเมฺม รตนํ ปณีตํ;  
  
เอเตน สเจฺจน สุวตฺถิ โหตุฯ  
</li>
  
<li>
ยํ พุทฺธเสโฎฺฐ ปริวณฺณยี สุจิํ, สมาธิมานนฺตริกญฺญมาหุ;  
  
สมาธินา  
เตน สโม น วิชฺชติ, อิทมฺปิ ธเมฺม รตนํ ปณีตํ;  
  
เอเตน สเจฺจน สุวตฺถิ โหตุฯ  
</li>
  
<li>
เย  
ปุคฺคลา อฎฺฐ สตํ ปสตฺถา, จตฺตาริ เอตานิ ยุคานิ โหนฺติ;  
  
เต ทกฺขิเณยฺยา สุคตสฺส สาวกา, เอเตสุ ทินฺนานิ มหปฺผลานิ;  
  
อิทมฺปิ สเงฺฆ รตนํ ปณีตํ, เอเตน  
สเจฺจน สุวตฺถิ โหตุฯ  
</li>
  
<li>
เย  
สุปฺปยุตฺตา มนสา ทเฬฺหน, นิกฺกามิโน โคตมสาสนมฺหิ;  
  
เต ปตฺติปตฺตา อมตํ วิคยฺห, ลทฺธา มุธา นิพฺพุติํ  
นิพฺพุติ (ก.)  
ภุญฺชมานา;  
  
อิทมฺปิ สเงฺฆ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
ยถินฺทขีโล ปถวิสฺสิโต  
ปทวิสฺสิโต (ก. สี.), ปฐวิํ สิโต (ก. สี. สฺยา. กํ. ปี.)  
สิยา, จตุพฺภิ วาเตหิ อสมฺปกมฺปิโย;  
  
ตถูปมํ สปฺปุริสํ วทามิ, โย อริยสจฺจานิ อเวจฺจ ปสฺสติ;  
  
อิทมฺปิ สเงฺฆ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
เย อริยสจฺจานิ วิภาวยนฺติ, คมฺภีรปเญฺญน สุเทสิตานิ;  
  
กิญฺจาปิ เต โหนฺติ ภุสํ ปมตฺตา, น เต ภวํ อฎฺฐมมาทิยนฺติ;  
  
อิทมฺปิ สเงฺฆ รตนํ ปณีตํ, เอเตน  
สเจฺจน สุวตฺถิ โหตุฯ  
</li>
  
<li>
สหาวสฺส ทสฺสนสมฺปทาย  
สหาวสทฺทสฺสนสมฺปทาย (ก.)  
, ตยสฺสุ ธมฺมา ชหิตา ภวนฺติ;  
  
สกฺกายทิฎฺฐิ  
วิจิกิจฺฉิตญฺจ, สีลพฺพตํ วาปิ ยทตฺถิ กิญฺจิฯ  
</li>
  
<li>
จตูหปาเยหิ  
จ วิปฺปมุโตฺต, ฉจฺจาภิฐานานิ  
ฉ จาภิฐานานิ (สี. สฺยา.)  
ภพฺพ กาตุํ  
อภโพฺพ กาตุํ (สี.)  
;  
  
อิทมฺปิ สเงฺฆ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
กิญฺจาปิ โส กมฺม  
กมฺมํ (สี. สฺยา. กํ. ปี.)  
กโรติ ปาปกํ, กาเยน วาจา อุท เจตสา วา;  
  
อภพฺพ  
อภโพฺพ (พหูสุ)  
โส ตสฺส ปฎิจฺฉทาย  
ปฎิจฺฉาทาย (สี.)  
, อภพฺพตา ทิฎฺฐปทสฺส วุตฺตา;  
  
อิทมฺปิ สเงฺฆ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
วนปฺปคุเมฺพ ยถ  
ยถา (สี. สฺยา.)  
ผุสฺสิตเคฺค, คิมฺหานมาเส ปฐมสฺมิํ  
ปฐมสฺมิ (?)  
คิเมฺห;  
  
ตถูปมํ ธมฺมวรํ อเทสยิ  
อเทสยี (สี.)  
, นิพฺพานคามิํ ปรมํ หิตาย;  
  
อิทมฺปิ พุเทฺธ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
วโร วรญฺญู วรโท วราหโร, อนุตฺตโร ธมฺมวรํ อเทสยิ;  
  
อิทมฺปิ พุเทฺธ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
ขีณํ  
ปุราณํ นว นตฺถิ สมฺภวํ, วิรตฺตจิตฺตายติเก ภวสฺมิํ;  
  
เต ขีณพีชา อวิรูฬฺหิฉนฺทา, นิพฺพนฺตฺนฺตฺติ  
  
ธีรา ยถายํ  
ยถยํ (ก.)  
ปทีโป;  
  
อิทมฺปิ สเงฺฆ รตนํ ปณีตํ, เอเตน สเจฺจน สุวตฺถิ โหตุฯ  
</li>
  
<li>
ยานีธ  
ภูตานิ สมาคตานิ, ภุมฺมานิ วา ยานิ ว อนฺตลิเกฺข;  
  
ตถาคตํ เทวมนุสฺสปูชิตํ, พุทฺธํ นมสฺสาม สุวตฺถิ โหตุฯ  
</li>
  
<li>
ยานีธ ภูตานิ สมาคตานิ, ภุมฺมานิ วา ยานิ ว อนฺตลิเกฺข;  
  
ตถาคตํ เทวมนุสฺสปูชิตํ, ธมฺมํ นมสฺสาม สุวตฺถิ โหตุฯ  
</li>
  
<li>
ยานีธ ภูตานิ สมาคตานิ, ภุมฺมานิ วา ยานิ ว อนฺตลิเกฺข;  
  
ตถาคตํ เทวมนุสฺสปูชิตํ, สงฺฆํ นมสฺสาม สุวตฺถิ โหตูติฯ  
</li>
  
รตนสุตฺตํ ปฐมํ นิฎฺฐิตํฯ  
</li>
  
<h3>๒. อามคนฺธสุตฺตํ</h3>
</ol>
<ol>
<li>
‘‘สามากจิงฺคูลกจีนกานิ  
จ, ปตฺตปฺผลํ มูลผลํ ควิปฺผลํ;  
  
ธเมฺมน ลทฺธํ สตมสฺนมานา  
สตมสมานา (สี. ปี.), สตมสฺสมานา (สฺยา. กํ.)  
, น กามกามา อลิกํ ภณนฺติฯ  
</li>
  
<li>
‘‘ยทสฺนมาโน สุกตํ สุนิฎฺฐิตํ, ปเรหิ ทินฺนํ ปยตํ ปณีตํ;  
  
สาลีนมนฺนํ  
ปริภุญฺชมาโน, โส ภุญฺชสี กสฺสป อามคนฺธํฯ  
</li>
  
<li>
‘‘น  
อามคโนฺธ มม กปฺปตีติ, อิเจฺจว ตฺวํ ภาสสิ พฺรหฺมพนฺธุ;  
  
สาลีนมนฺนํ ปริภุญฺชมาโน, สกุนฺตมํเสหิ สุสงฺขเตหิ;  
  
ปุจฺฉามิ ตํ กสฺสป เอตมตฺถํ, กถํ ปกาโร ตว อามคโนฺธ’’ฯ  
</li>
  
<li>
‘‘ปาณาติปาโต  
วธเฉทพนฺธนํ, เถยฺยํ มุสาวาโท นิกติวญฺจนานิ จ;  
  
อเชฺฌนกุตฺตํ  
อเชฺฌน กุชฺชํ (สี. ปี.)  
ปรทารเสวนา, เอสามคโนฺธ น หิ มํสโภชนํฯ  
</li>
  
<li>
‘‘เย  
อิธ กาเมสุ อสญฺญตา ชนา, รเสสุ คิทฺธา อสุจิภาวมสฺสิตา  
อสุจีกมิสฺสิตา (สี. สฺยา. กํ. ปี.)  
;  
  
นตฺถิกทิฎฺฐี วิสมา ทุรนฺนยา, เอสามคโนฺธ น หิ มํสโภชนํฯ  
</li>
  
<li>
‘‘เย ลูขสา ทารุณา ปิฎฺฐิมํสิกา  
เย ลูขรสา ทารุณา ปรปิฎฺฐิมํสิกา (ก.)  
, มิตฺตทฺทุโน นิกฺกรุณาติมานิโน;  
  
อทานสีลา น จ เทนฺติ กสฺสจิ, เอสามคโนฺธ น หิ มํสโภชนํฯ  
</li>
  
<li>
‘‘โกโธ  
มโท ถโมฺภ ปจฺจุปฎฺฐาปนา  
ปจฺจุฎฺฐาปนา จ (สี. สฺยา.), ปจฺจุฎฺฐาปนา (ปี.)  
, มายา อุสูยา ภสฺสสมุสฺสโย จ;  
  
มานาติมาโน จ อสพฺภิ สนฺถโว, เอสามคโนฺธ น หิ มํสโภชนํฯ  
</li>
  
<li>
‘‘เย ปาปสีลา อิณฆาตสูจกา, โวหารกูฎา อิธ ปาฎิรูปิกา  
ปาติรูปิกา (?)  
;  
  
นราธมา เยธ กโรนฺติ กิพฺพิสํ, เอสามคโนฺธ น หิ มํสโภชนํฯ  
</li>
  
<li>
‘‘เย  
อิธ ปาเณสุ อสญฺญตา ชนา, ปเรสมาทาย วิเหสมุยฺยุตา;  
  
ทุสฺสีลลุทฺทา ผรุสา อนาทรา, เอสามคโนฺธ  
น หิ มํสโภชนํฯ  
</li>
  
<li>
‘‘เอเตสุ คิทฺธา วิรุทฺธาติปาติโน, นิจฺจุยฺยุตา เปจฺจ ตมํ วชนฺติ เย;  
  
ปตนฺติ สตฺตา นิรยํ อวํสิรา, เอสามคโนฺธ น หิ มํสโภชนํฯ  
</li>
  
<li>
‘‘น มจฺฉมํสานมนาสกตฺตํ  
น มจฺฉมํสํ น อนาสกตฺตํ (สี. อฎฺฐ มูลปาโฐ), น มํจฺฉมํสานานาสกตฺตํ (สฺยา. ก.)  
, น นคฺคิยํ น มุณฺฑิยํ ชฎาชลฺลํ;  
  
ขราชินานิ นาคฺคิหุตฺตสฺสุปเสวนา, เย วาปิ โลเก อมรา พหู ตปา;  
  
มนฺตาหุตี ยญฺญมุตูปเสวนา, โสเธนฺติ มจฺจํ อวิติณฺณกงฺขํฯ  
</li>
  
<li>
‘‘โย เตสุ  
  
โสเตสุ (สี. ปี.)  
คุโตฺต วิทิตินฺทฺริโย จเร, ธเมฺม ฐิโต อชฺชวมทฺทเว รโต;  
  
สงฺคาติโค สพฺพทุกฺขปฺปหีโน, น ลิปฺปติ  
น ลิมฺปติ (สฺยา. กํ ก.)  
ทิฎฺฐสุเตสุ ธีโร’’ฯ  
</li>
  
<li>
อิเจฺจตมตฺถํ ภควา ปุนปฺปุนํ, อกฺขาสิ นํ  
ตํ (สี. ปี.)  
เวทยิ มนฺตปารคู;  
  
จิตฺราหิ คาถาหิ มุนี ปกาสยิ, นิรามคโนฺธ อสิโต ทุรนฺนโยฯ  
</li>
  
<li>
สุตฺวาน  
พุทฺธสฺส สุภาสิตํ ปทํ, นิรามคนฺธํ  
สพฺพทุกฺขปฺปนูทนํ;  
  
นีจมโน วนฺทิ ตถาคตสฺส, ตเตฺถว ปพฺพชฺชมโรจยิตฺถาติฯ  
</li>
  
อามคนฺธสุตฺตํ ทุติยํ นิฎฺฐิตํฯ  
</li>
  
<h3>๓. หิริสุตฺตํ</h3>
</ol>
<ol>
<li>
หิริํ  
ตรนฺตํ วิชิคุจฺฉมานํ, ตวาหมสฺมิ  
สขาหมสฺมิ (สี. สฺยา. กํ. ปี.)  
อิติ ภาสมานํ;  
  
สยฺหานิ กมฺมานิ อนาทิยนฺตํ, เนโส มมนฺติ อิติ นํ วิชญฺญาฯ  
</li>
  
<li>
อนนฺวยํ  
อตฺถนฺวยํ (ก.)  
ปิยํ วาจํ, โย มิเตฺตสุ ปกุพฺพติ;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
น  
โส มิโตฺต โย สทา อปฺปมโตฺต, เภทาสงฺกี รนฺธเมวานุปสฺสี;  
  
ยสฺมิญฺจ เสติ อุรสีว ปุโตฺต, ส เว มิโตฺต โย ปเรหิ อเภโชฺชฯ  
</li>
  
<li>
ปามุชฺชกรณํ ฐานํ, ปสํสาวหนํ สุขํ;  
  
ผลานิสํโส ภาเวติ, วหโนฺต โปริสํ ธุรํฯ  
</li>
  
<li>
ปวิเวกรสํ ปิตฺวา, รสํ อุปสมสฺส จ;  
  
นิทฺทโร  
โหติ นิปฺปาโป, ธมฺมปีติรสํ ปิวนฺติฯ  
</li>
  
หิริสุตฺตํ ตติยํ นิฎฺฐิตํฯ  
</li>
  
<h3>๔. มงฺคลสุตฺตํ</h3>
</ol>
<p>เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตา โข สา เทวตา ภควนฺตํ คาถาย อชฺฌภาสิ –</p>


<ol>
<li>
‘‘พหู เทวา มนุสฺสา จ, มงฺคลานิ อจินฺตยุํ;  
  
อากงฺขมานา โสตฺถานํ, พฺรูหิ มงฺคลมุตฺตมํ’’ฯ  
</li>
  
<li>
‘‘อเสวนา  
จ พาลานํ, ปณฺฑิตานญฺจ เสวนา;  
  
ปูชา จ ปูชเนยฺยานํ  
ปูชนียานํ (สี. สฺยา. กํ. ปี.)  
, เอตํ มงฺคลมุตฺตมํฯ  
</li>
  
<li>
‘‘ปติรูปเทสวาโส จ, ปุเพฺพ จ กตปุญฺญตา;  
  
อตฺตสมฺมาปณิธิ  
อตฺตสมฺมาปณีธี (กตฺถจิ)  
จ, เอตํ มงฺคลมุตฺตมํฯ  
</li>
  
<li>
‘‘พาหุสจฺจญฺจ  
สิปฺปญฺจ, วินโย จ สุสิกฺขิโต;  
  
สุภาสิตา จ ยา วาจา, เอตํ มงฺคลมุตฺตมํฯ  
</li>
  
<li>
‘‘มาตาปิตุ อุปฎฺฐานํ, ปุตฺตทารสฺส สงฺคโห;  
  
อนากุลา  
จ กมฺมนฺตา, เอตํ มงฺคลมุตฺตมํฯ  
</li>
  
<li>
‘‘ทานญฺจ ธมฺมจริยา จ, ญาตกานญฺจ สงฺคโห;  
  
อนวชฺชานิ กมฺมานิ, เอตํ มงฺคลมุตฺตมํฯ  
</li>
  
<li>
‘‘อารตี วิรตี ปาปา, มชฺชปานา จ สํยโม;  
  
อปฺปมาโท จ ธเมฺมสุ, เอตํ มงฺคลมุตฺตมํฯ  
</li>
  
<li>
‘‘คารโว  
จ นิวาโต จ, สนฺตุฎฺฐิ จ กตญฺญุตา;  
  
กาเลน ธมฺมสฺสวนํ  
ธมฺมสวณํ (กตฺถจิ), ธมฺมสวนํ (สี. ก.)  
, เอตํ มงฺคลมุตฺตมํฯ  
</li>
  
<li>
‘‘ขนฺตี จ โสวจสฺสตา, สมณานญฺจ ทสฺสนํ;  
  
กาเลน ธมฺมสากจฺฉา, เอตํ มงฺคลมุตฺตมํฯ  
</li>
  
<li>
‘‘ตโป จ พฺรหฺมจริยญฺจ, อริยสจฺจาน ทสฺสนํ;  
  
นิพฺพานสจฺฉิกิริยา จ, เอตํ มงฺคลมุตฺตมํฯ  
</li>
  
<li>
‘‘ผุฎฺฐสฺส โลกธเมฺมหิ, จิตฺตํ ยสฺส น กมฺปติ;  
  
อโสกํ วิรชํ เขมํ, เอตํ มงฺคลมุตฺตมํฯ  
</li>
  
<li>
‘‘เอตาทิสานิ กตฺวาน, สพฺพตฺถมปราชิตา;  
  
สพฺพตฺถ โสตฺถิํ คจฺฉนฺติ, ตํ เตสํ มงฺคลมุตฺตม’’นฺติฯ  
</li>
  
มงฺคลสุตฺตํ จตุตฺถํ นิฎฺฐิตํฯ  
</li>
  
<h3>๕. สูจิโลมสุตฺตํ</h3>
</ol>
<p>เอวํ   เม สุตํ – เอกํ สมยํ ภควา คยายํ วิหรติ ฎงฺกิตมเญฺจ สูจิโลมสฺส ยกฺขสฺส ภวเนฯ เตน โข ปน สมเยน  ขโร จ ยโกฺข สูจิโลโม จ ยโกฺข ภควโต อวิทูเร อติกฺกมนฺติฯ อถ โข ขโร ยโกฺข สูจิโลมํ ยกฺขํ เอตทโวจ – ‘‘เอโส สมโณ’’ติฯ ‘‘เนโส สมโณ, สมณโก เอโสฯ ยาวาหํ ชานามิ  ยทิ วา โส สมโณ , ยทิ วา โส สมณโก’’ติ ฯ</p>


<p>อถ โข สูจิโลโม ยโกฺข เยน ภควา เตนุปสงฺกมิ; อุปสงฺกมิตฺวา ภควโต กายํ อุปนาเมสิฯ อถ โข ภควา กายํ อปนาเมสิฯ อถ โข สูจิโลโม ยโกฺข ภควนฺตํ เอตทโวจ  – ‘‘ภายสิ มํ, สมณา’’ติ? ‘‘น ขฺวาหํ ตํ, อาวุโส, ภายามิ; อปิ จ เต สปฺผโสฺส ปาปโก’’ติฯ</p>


<p>‘‘ปญฺหํ ตํ, สมณ, ปุจฺฉิสฺสามิฯ สเจ เม น พฺยากริสฺสสิ, จิตฺตํ วา เต ขิปิสฺสามิ, หทยํ วา เต ผาเลสฺสามิ, ปาเทสุ วา คเหตฺวา ปารคงฺคาย ขิปิสฺสามี’’ติฯ</p>


<p>‘‘น ขฺวาหํ ตํ, อาวุโส, ปสฺสามิ สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย โย เม จิตฺตํ วา ขิเปยฺย หทยํ วา ผาเลยฺย ปาเทสุ วา คเหตฺวา ปารคงฺคาย ขิเปยฺยฯ อปิ จ ตฺวํ, อาวุโส, ปุจฺฉ ยทากงฺขสี’’ติฯ อถ โข สูจิโลโม ยโกฺข ภควนฺตํ คาถาย อชฺฌภาสิ –</p>


<ol>
<li>
‘‘ราโค จ โทโส จ กุโตนิทานา, อรตี  
รตี โลมหํโส กุโตชา;  
  
กุโต สมุฎฺฐาย มโนวิตกฺกา, กุมารกา ธงฺกมิโวสฺสชนฺติ’’ฯ  
</li>
  
<li>
‘‘ราโค จ โทโส จ อิโตนิทานา, อรตี รตี โลมหํโส อิโตชา;  
  
อิโต สมุฎฺฐาย มโนวิตกฺกา, กุมารกา ธงฺกมิโวสฺสชนฺติฯ  
</li>
  
<li>
‘‘เสฺนหชา  
  
อตฺตสมฺภูตา, นิโคฺรธเสฺสว ขนฺธชา;  
  
ปุถู วิสตฺตา กาเมสุ, มาลุวาว วิตตาวเนฯ  
</li>
  
<li>
‘‘เย นํ ปชานนฺติ ยโตนิทานํ, เต นํ วิโนเทนฺติ สุโณหิ ยกฺข;  
  
เต ทุตฺตรํ โอฆมิมํ ตรนฺติ, อติณฺณปุพฺพํ อปุนพฺภวายา’’ติฯ  
</li>
  
สูจิโลมสุตฺตํ ปญฺจมํ นิฎฺฐิตํฯ  
</li>
  
<h3>๖. ธมฺมจริยสุตฺตํ</h3>
</ol>
<ol>
<li>
ธมฺมจริยํ  
พฺรหฺมจริยํ, เอตทาหุ วสุตฺตมํ;  
  
ปพฺพชิโตปิ เจ โหติ, อคารา อนคาริยํฯ  
</li>
  
<li>
โส เจ มุขรชาติโก, วิเหสาภิรโต มโค;  
  
ชีวิตํ  
ตสฺส ปาปิโย, รชํ วเฑฺฒติ อตฺตโนฯ  
</li>
  
<li>
กลหาภิรโต ภิกฺขุ, โมหธเมฺมน อาวุโต;  
  
อกฺขาตมฺปิ น ชานาติ, ธมฺมํ พุเทฺธน เทสิตํฯ  
</li>
  
<li>
วิเหสํ ภาวิตตฺตานํ, อวิชฺชาย ปุรกฺขโต;  
  
สํกิเลสํ น ชานาติ, มคฺคํ นิรยคามินํฯ  
</li>
  
<li>
วินิปาตํ สมาปโนฺน, คพฺภา คพฺภํ ตมา ตมํ;  
  
ส เว ตาทิสโก ภิกฺขุ, เปจฺจ ทุกฺขํ นิคจฺฉติฯ  
</li>
  
<li>
คูถกูโป ยถา อสฺส, สมฺปุโณฺณ คณวสฺสิโก;  
  
โย จ เอวรูโป อสฺส, ทุพฺพิโสโธ หิ สางฺคโณฯ  
</li>
  
<li>
ยํ เอวรูปํ ชานาถ, ภิกฺขโว เคหนิสฺสิตํ;  
  
ปาปิจฺฉํ ปาปสงฺกปฺปํ, ปาปอาจารโคจรํฯ  
</li>
  
<li>
สเพฺพ  
  
สมคฺคา หุตฺวาน, อภินิพฺพชฺชิยาถ  
อภินิพฺพชฺชยาถ (สี. ปี. อ. นิ. ๘.๑๐)  
นํ;  
  
การณฺฑวํ  
การณฺฑํ ว (สฺยา. ก.) อ. นิ. ๘.๑๐  
นิทฺธมถ, กสมฺพุํ อปกสฺสถ  
อวกสฺสถ (สี. สฺยา. ก.)  
ฯ  
</li>
  
<li>
ตโต ปลาเป  
ปลาเส (ก.)  
วาเหถ, อสฺสมเณ สมณมานิเน;  
  
นิทฺธมิตฺวาน ปาปิเจฺฉ, ปาปอาจารโคจเรฯ  
</li>
  
<li>
สุทฺธา  
สุเทฺธหิ สํวาสํ, กปฺปยโวฺห ปติสฺสตา;  
  
ตโต สมคฺคา นิปกา, ทุกฺขสฺสนฺตํ กริสฺสถาติฯ  
</li>
  
ธมฺมจริยสุตฺตํ  
กปิลสุตฺตํ (อฎฺฐ.)  
ฉฎฺฐํ นิฎฺฐิตํฯ  
</li>
  
<h3>๗. พฺราหฺมณธมฺมิกสุตฺตํ</h3>
</ol>
<p>เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สมฺพหุลา โกสลกา พฺราหฺมณมหาสาลา ชิณฺณา วุฑฺฒา มหลฺลกา อทฺธคตา วโยอนุปฺปตฺตา เยน ภควา เตนุปสงฺกมิํสุ; อุปสงฺกมิตฺวา ภควตา สทฺธิํ สโมฺมทิํสุฯ สโมฺมทนียํ กถํ สารณียํ วีติสาเรตฺวา เอกมนฺตํ นิสีทิํสุฯ เอกมนฺตํ นิสินฺนา โข เต พฺราหฺมณมหาสาลา ภควนฺตํ เอตทโวจุํ – ‘‘สนฺทิสฺสนฺติ นุ โข, โภ โคตม, เอตรหิ พฺราหฺมณา โปราณานํ พฺราหฺมณานํ พฺราหฺมณธเมฺม’’ติ? ‘‘น โข, พฺราหฺมณา, สนฺทิสฺสนฺติ เอตรหิ พฺราหฺมณา โปราณานํ พฺราหฺมณานํ พฺราหฺมณธเมฺม’’ติฯ ‘‘สาธุ โน ภวํ โคตโม โปราณานํ พฺราหฺมณานํ พฺราหฺมณธมฺมํ ภาสตุ, สเจ โภโต โคตมสฺส อครู’’ติฯ ‘‘เตน หิ, พฺราหฺมณา, สุณาถ, สาธุกํ มนสิ กโรถ, ภาสิสฺสามี’’ติฯ ‘‘เอวํ, โภ’’ติ โข เต พฺราหฺมณมหาสาลา ภควโต ปจฺจโสฺสสุํฯ ภควา เอตทโวจ –</p>


<ol>
<li>
‘‘อิสโย ปุพฺพกา อาสุํ, สญฺญตตฺตา ตปสฺสิโน;  
  
ปญฺจ กามคุเณ หิตฺวา, อตฺตทตฺถมจาริสุํฯ  
</li>
  
<li>
‘‘น  
ปสู พฺราหฺมณานาสุํ, น หิรญฺญํ น ธานิยํ;  
  
สชฺฌายธนธญฺญาสุํ, พฺรหฺมํ นิธิมปาลยุํฯ  
</li>
  
<li>
‘‘ยํ  
  
เนสํ ปกตํ อาสิ, ทฺวารภตฺตํ อุปฎฺฐิตํ;  
  
สทฺธาปกตเมสานํ, ทาตเว ตทมญฺญิสุํฯ  
</li>
  
<li>
‘‘นานารเตฺตหิ  
วเตฺถหิ, สยเนหาวสเถหิ จ;  
  
ผีตา ชนปทา รฎฺฐา, เต นมสฺสิํสุ พฺราหฺมเณฯ  
</li>
  
<li>
‘‘อวชฺฌา พฺราหฺมณา อาสุํ, อเชยฺยา ธมฺมรกฺขิตา;  
  
น เน โกจิ นิวาเรสิ, กุลทฺวาเรสุ สพฺพโสฯ  
</li>
  
<li>
‘‘อฎฺฐจตฺตาลีสํ วสฺสานิ, (โกมาร) พฺรหฺมจริยํ จริํสุ เต;  
  
วิชฺชาจรณปริเยฎฺฐิํ, อจรุํ พฺราหฺมณา ปุเรฯ  
</li>
  
<li>
‘‘น พฺราหฺมณา อญฺญมคมุํ, นปิ ภริยํ กิณิํสุ เต;  
  
สมฺปิเยเนว สํวาสํ, สงฺคนฺตฺวา สมโรจยุํฯ  
</li>
  
<li>
‘‘อญฺญตฺร ตมฺหา สมยา, อุตุเวรมณิํ ปติ;  
  
อนฺตรา เมถุนํ ธมฺมํ, นาสฺสุ คจฺฉนฺติ พฺราหฺมณาฯ  
</li>
  
<li>
‘‘พฺรหฺมจริยญฺจ สีลญฺจ, อชฺชวํ มทฺทวํ ตปํ;  
  
โสรจฺจํ อวิหิํสญฺจ, ขนฺติญฺจาปิ อวณฺณยุํฯ  
</li>
  
<li>
‘‘โย  
เนสํ ปรโม อาสิ, พฺรหฺมา ทฬฺหปรกฺกโม;  
  
ส วาปิ เมถุนํ ธมฺมํ, สุปินเนฺตปิ นาคมาฯ  
</li>
  
<li>
‘‘ตสฺส วตฺตมนุสิกฺขนฺตา, อิเธเก วิญฺญุชาติกา;  
  
พฺรหฺมจริยญฺจ สีลญฺจ, ขนฺติญฺจาปิ อวณฺณยุํฯ  
</li>
  
<li>
‘‘ตณฺฑุลํ สยนํ วตฺถํ, สปฺปิเตลญฺจ ยาจิย;  
  
ธเมฺมน สโมธาเนตฺวา, ตโต ยญฺญมกปฺปยุํฯ  
</li>
  
<li>
‘‘อุปฎฺฐิตสฺมิํ  
ยญฺญสฺมิํ, นาสฺสุ คาโว หนิํสุ เต;  
  
ยถา มาตา ปิตา ภาตา, อเญฺญ วาปิ จ ญาตกา;  
  
คาโว โน ปรมา มิตฺตา, ยาสุ ชายนฺติ โอสธาฯ  
</li>
  
<li>
‘‘อนฺนทา  
พลทา เจตา, วณฺณทา สุขทา ตถา  
สุขทา จ ตา (ก.)  
;  
  
เอตมตฺถวสํ ญตฺวา, นาสฺสุ คาโว หนิํสุ เตฯ  
</li>
  
<li>
‘‘สุขุมาลา  
มหากายา, วณฺณวโนฺต ยสสฺสิโน;  
  
พฺราหฺมณา เสหิ ธเมฺมหิ, กิจฺจากิเจฺจสุ อุสฺสุกา;  
  
ยาว โลเก อวตฺติํสุ, สุขเมธิตฺถยํ ปชาฯ  
</li>
  
<li>
‘‘เตสํ อาสิ วิปลฺลาโส, ทิสฺวาน อณุโต อณุํ;  
  
ราชิโน จ วิยาการํ, นาริโย สมลงฺกตาฯ  
</li>
  
<li>
‘‘รเถ จาชญฺญสํยุเตฺต, สุกเต จิตฺตสิพฺพเน;  
  
นิเวสเน นิเวเส จ, วิภเตฺต ภาคโส มิเตฯ  
</li>
  
<li>
‘‘โคมณฺฑลปริพฺยูฬฺหํ, นารีวรคณายุตํ;  
  
อุฬารํ มานุสํ โภคํ, อภิชฺฌายิํสุ พฺราหฺมณาฯ  
</li>
  
<li>
‘‘เต ตตฺถ มเนฺต คเนฺถตฺวา, โอกฺกากํ ตทุปาคมุํ;  
  
ปหูตธนธโญฺญสิ  
, ยชสฺสุ พหุ เต วิตฺตํ;  
  
ยชสฺสุ พหุ เต ธนํฯ  
</li>
  
<li>
‘‘ตโต จ ราชา สญฺญโตฺต, พฺราหฺมเณหิ รเถสโภ;  
  
อสฺสเมธํ ปุริสเมธํ, สมฺมาปาสํ วาชเปยฺยํ นิรคฺคฬํ;  
  
เอเต  
ยาเค ยชิตฺวาน, พฺราหฺมณานมทา ธนํฯ  
</li>
  
<li>
‘‘คาโว สยนญฺจ วตฺถญฺจ, นาริโย สมลงฺกตา;  
  
รเถ จาชญฺญสํยุเตฺต, สุกเต จิตฺตสิพฺพเนฯ  
</li>
  
<li>
‘‘นิเวสนานิ รมฺมานิ, สุวิภตฺตานิ ภาคโส;  
  
นานาธญฺญสฺส ปูเรตฺวา, พฺราหฺมณานมทา ธนํฯ  
</li>
  
<li>
‘‘เต  
จ ตตฺถ ธนํ ลทฺธา, สนฺนิธิํ สมโรจยุํ;  
  
เตสํ อิจฺฉาวติณฺณานํ, ภิโยฺย ตณฺหา ปวฑฺฒถ;  
  
เต ตตฺถ มเนฺต คเนฺถตฺวา, โอกฺกากํ ปุนมุปาคมุํฯ  
</li>
  
<li>
‘‘ยถา อาโป จ ปถวี จ, หิรญฺญํ ธนธานิยํ;  
  
เอวํ คาโว มนุสฺสานํ, ปริกฺขาโร โส หิ ปาณินํ;  
  
ยชสฺสุ พหุ เต วิตฺตํ, ยชสฺสุ พหุ เต ธนํฯ  
</li>
  
<li>
‘‘ตโต จ ราชา สญฺญโตฺต, พฺราหฺมเณหิ รเถสโภ;  
  
เนกา สตสหสฺสิโย, คาโว ยเญฺญ อฆาตยิฯ  
</li>
  
<li>
‘‘น  
ปาทา น วิสาเณน, นาสฺสุ หิํสนฺติ เกนจิ;  
  
คาโว เอฬกสมานา, โสรตา กุมฺภทูหนา;  
  
ตา วิสาเณ คเหตฺวาน, ราชา สเตฺถน ฆาตยิฯ  
</li>
  
<li>
‘‘ตโต  
เทวา ปิตโร จ  
ตโต จ เทวา ปิตโร (สี. สฺยา.)  
, อิโนฺท อสุรรกฺขสา;  
  
อธโมฺม อิติ ปกฺกนฺทุํ, ยํ สตฺถํ นิปตี คเวฯ  
</li>
  
<li>
‘‘ตโย โรคา ปุเร อาสุํ, อิจฺฉา อนสนํ ชรา;  
  
ปสูนญฺจ สมารมฺภา, อฎฺฐานวุติมาคมุํฯ  
</li>
  
<li>
‘‘เอโส  
อธโมฺม ทณฺฑานํ, โอกฺกโนฺต ปุราโณ อหุ;  
  
อทูสิกาโย หญฺญนฺติ, ธมฺมา ธํสนฺติ  
ธํเสนฺติ (สี. ปี.)  
ยาชกาฯ  
</li>
  
<li>
‘‘เอวเมโส อณุธโมฺม, โปราโณ วิญฺญุครหิโต;  
  
ยตฺถ เอทิสกํ ปสฺสติ, ยาชกํ ครหตี  
ครหี (ก.)  
ชโนฯ  
</li>
  
<li>
‘‘เอวํ ธเมฺม วิยาปเนฺน, วิภินฺนา สุทฺทเวสฺสิกา;  
  
ปุถู วิภินฺนา ขตฺติยา, ปติํ ภริยาวมญฺญถฯ  
</li>
  
<li>
‘‘ขตฺติยา  
พฺรหฺมพนฺธู จ, เย จเญฺญ โคตฺตรกฺขิตา;  
  
ชาติวาทํ นิรํกตฺวา  
นิรากตฺวา (?) ยถา อนิรากตชฺฌาโนติ  
, กามานํ วสมนฺวคุ’’นฺติฯ  
</li>
  
<p>เอวํ วุเตฺต, เต พฺราหฺมณมหาสาลา ภควนฺตํ เอตทโวจุํ – ‘‘อภิกฺกนฺตํ, โภ โคตม…เป. … อุปาสเก โน ภวํ โคตโม ธาเรตุ อชฺชตเคฺค ปาณุเปเต สรณํ คเต’’ติฯ
</ol></p>

</p>


<h3>๘. นาวาสุตฺตํ</h3>
<ol>
<li>
ยสฺมา  
หิ ธมฺมํ ปุริโส วิชญฺญา, อินฺทํว นํ เทวตา ปูชเยยฺย;  
  
โส ปูชิโต ตสฺมิ ปสนฺนจิโตฺต, พหุสฺสุโต ปาตุกโรติ ธมฺมํฯ  
</li>
  
<li>
ตทฎฺฐิกตฺวาน  
นิสมฺม ธีโร, ธมฺมานุธมฺมํ ปฎิปชฺชมาโน;  
  
วิญฺญู วิภาวี นิปุโณ จ โหติ, โย ตาทิสํ ภชติ อปฺปมโตฺตฯ  
</li>
  
<li>
ขุทฺทญฺจ พาลํ อุปเสวมาโน, อนาคตตฺถญฺจ อุสูยกญฺจ;  
  
อิเธว ธมฺมํ อวิภาวยิตฺวา, อวิติณฺณกโงฺข มรณํ อุเปติฯ  
</li>
  
<li>
ยถา นโร อาปคโมตริตฺวา, มโหทกํ สลิลํ สีฆโสตํ;  
  
โส วุยฺหมาโน อนุโสตคามี, กิํ โส ปเร สกฺขติ ตารเยตุํฯ  
</li>
  
<li>
ตเถว ธมฺมํ อวิภาวยิตฺวา, พหุสฺสุตานํ อนิสามยตฺถํ;  
  
สยํ อชานํ อวิติณฺณกโงฺข, กิํ  
โส ปเร สกฺขติ นิชฺฌเปตุํฯ  
</li>
  
<li>
ยถาปิ  
นาวํ ทฬฺหมารุหิตฺวา, ผิเยน  
ปิเยน (สี. สฺยา.)  
ริเตฺตน สมงฺคิภูโต;  
  
โส ตารเย ตตฺถ พหูปิ อเญฺญ, ตตฺรูปยญฺญู กุสโล มุตีมา  
มตีมา (สฺยา. ก.)  
ฯ  
</li>
  
<li>
เอวมฺปิ  
โย เวทคุ ภาวิตโตฺต, พหุสฺสุโต โหติ อเวธธโมฺม;  
  
โส โข ปเร นิชฺฌปเย ปชานํ, โสตาวธานูปนิสูปปเนฺนฯ  
</li>
  
<li>
ตสฺมา หเว สปฺปุริสํ ภเชถ, เมธาวินเญฺจว พหุสฺสุตญฺจ;  
  
อญฺญาย อตฺถํ ปฎิปชฺชมาโน, วิญฺญาตธโมฺม ส สุขํ  
โส สุขํ (สี.)  
ลเภถาติฯ  
</li>
  
นาวาสุตฺตํ อฎฺฐมํ นิฎฺฐิตํฯ  
</li>
  
<h3>๙. กิํสีลสุตฺตํ</h3>
</ol>
<ol>
<li>
‘‘กิํสีโล  
กิํสมาจาโร, กานิ กมฺมานิ พฺรูหยํ;  
  
นโร สมฺมา นิวิฎฺฐสฺส, อุตฺตมตฺถญฺจ ปาปุเณ’’ฯ  
</li>
  
<li>
‘‘วุฑฺฒาปจายี อนุสูยโก สิยา, กาลญฺญู  
  
กาลญฺญุ (สี. สฺยา.)  
จสฺส ครูนํ  
ครูนํ (สี.)  
ทสฺสนาย;  
  
ธมฺมิํ กถํ เอรยิตํ ขณญฺญู, สุเณยฺย สกฺกจฺจ สุภาสิตานิฯ  
</li>
  
<li>
‘‘กาเลน คเจฺฉ ครูนํ สกาสํ, ถมฺภํ นิรํกตฺวา  
นิรากตฺวา (?) นิ + อา + กร + ตฺวา  
นิวาตวุตฺติ;  
  
อตฺถํ  
ธมฺมํ สํยมํ พฺรหฺมจริยํ, อนุสฺสเร เจว สมาจเร จฯ  
</li>
  
<li>
‘‘ธมฺมาราโม ธมฺมรโต, ธเมฺม ฐิโต ธมฺมวินิจฺฉยญฺญู;  
  
เนวาจเร ธมฺมสโนฺทสวาทํ, ตเจฺฉหิ นีเยถ สุภาสิเตหิฯ  
</li>
  
<li>
‘‘หสฺสํ ชปฺปํ ปริเทวํ ปโทสํ, มายากตํ กุหนํ คิทฺธิ มานํ;  
  
สารมฺภํ กกฺกสํ กสาวญฺจ มุจฺฉํ  
สารมฺภ กกฺกสฺส กสาว มุจฺฉํ (สฺยา. ปี.)  
, หิตฺวา จเร วีตมโท ฐิตโตฺตฯ  
</li>
  
<li>
‘‘วิญฺญาตสารานิ สุภาสิตานิ, สุตญฺจ วิญฺญาตสมาธิสารํ;  
  
น ตสฺส ปญฺญา จ สุตญฺจ วฑฺฒติ, โย สาหโส โหติ นโร ปมโตฺตฯ  
</li>
  
<li>
‘‘ธเมฺม  
  
จ เย อริยปเวทิเต รตา,  
  
อนุตฺตรา  
เต วจสา มนสา กมฺมุนา จ;  
  
เต สนฺติโสรจฺจสมาธิสณฺฐิตา,  
  
สุตสฺส ปญฺญาย จ สารมชฺฌคู’’ติฯ  
</li>
  
กิํสีลสุตฺตํ นวมํ นิฎฺฐิตํฯ  
</li>
  
<h3>๑๐. อุฎฺฐานสุตฺตํ</h3>
</ol>
<ol>
<li>
อุฎฺฐหถ นิสีทถ, โก อโตฺถ สุปิเตน โว;  
  
อาตุรานญฺหิ กา นิทฺทา, สลฺลวิทฺธาน รุปฺปตํฯ  
</li>
  
<li>
อุฎฺฐหถ  
นิสีทถ, ทฬฺหํ สิกฺขถ สนฺติยา;  
  
มา โว ปมเตฺต วิญฺญาย, มจฺจุราชา อโมหยิตฺถ วสานุเคฯ  
</li>
  
<li>
ยาย เทวา มนุสฺสา จ, สิตา ติฎฺฐนฺติ อตฺถิกา;  
  
ตรเถตํ วิสตฺติกํ, ขโณ โว  
ขโณ เว (ปี. ก.)  
มา อุปจฺจคา;  
  
ขณาตีตา หิ โสจนฺติ, นิรยมฺหิ สมปฺปิตาฯ  
</li>
  
<li>
ปมาโท รโช ปมาโท, ปมาทานุปติโต รโช;  
  
อปฺปมาเทน วิชฺชาย, อพฺพเห  
อพฺพูเฬฺห (สฺยา. ปี.), อพฺพุเห (ก. อฎฺฐ.)  
สลฺลมตฺตโนติฯ  
</li>
  
อุฎฺฐานสุตฺตํ ทสมํ นิฎฺฐิตํฯ  
</li>
  
<h3>๑๑. ราหุลสุตฺตํ</h3>
</ol>
<ol>
<li>
‘‘กจฺจิ  
  
อภิณฺหสํวาสา, นาวชานาสิ ปณฺฑิตํ;  
  
อุกฺกาธาโร  
โอกฺกาธาโร (สฺยา. ก.)  
มนุสฺสานํ, กจฺจิ อปจิโต ตยา’’  
ตว (สี. อฎฺฐ.)  
ฯ  
</li>
  
<li>
‘‘นาหํ อภิณฺหสํวาสา, อวชานามิ ปณฺฑิตํ;  
  
อุกฺกาธาโร มนุสฺสานํ, นิจฺจํ อปจิโต มยา’’ฯ  
</li>
  
<li>
‘‘ปญฺจ  
กามคุเณ หิตฺวา, ปิยรูเป มโนรเม;  
  
สทฺธาย ฆรา นิกฺขมฺม, ทุกฺขสฺสนฺตกโร ภวฯ  
</li>
  
<li>
‘‘มิเตฺต ภชสฺสุ กลฺยาเณ, ปนฺตญฺจ สยนาสนํ;  
  
วิวิตฺตํ อปฺปนิโคฺฆสํ, มตฺตญฺญู โหหิ โภชเนฯ  
</li>
  
<li>
‘‘จีวเร  
ปิณฺฑปาเต จ, ปจฺจเย สยนาสเน;  
  
เอเตสุ ตณฺหํ มากาสิ, มา โลกํ ปุนราคมิฯ  
</li>
  
<li>
‘‘สํวุโต ปาติโมกฺขสฺมิํ, อินฺทฺริเยสุ จ ปญฺจสุ;  
  
สติ กายคตาตฺยตฺถุ, นิพฺพิทาพหุโล ภวฯ  
</li>
  
<li>
‘‘นิมิตฺตํ ปริวเชฺชหิ, สุภํ ราคูปสญฺหิตํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ  
</li>
  
<li>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสโนฺต จริสฺสตี’’ติฯ  
</li>
  
<p>อิตฺถํ สุทํ ภควา อายสฺมนฺตํ ราหุลํ อิมาหิ คาถาหิ อภิณฺหํ โอวทตีติฯ
</ol></p>

</p>


<h3>๑๒. นิโคฺรธกปฺปสุตฺตํ</h3>
<p>เอวํ   เม สุตํ – เอกํ สมยํ ภควา อาฬวิยํ วิหรติ อคฺคาฬเว เจติเยฯ เตน โข ปน สมเยน อายสฺมโต วงฺคีสสฺส อุปชฺฌาโย นิโคฺรธกโปฺป นาม เถโร อคฺคาฬเว เจติเย อจิรปรินิพฺพุโต โหติฯ อถ โข อายสฺมโต วงฺคีสสฺส รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘‘ปรินิพฺพุโต นุ โข เม อุปชฺฌาโย อุทาหุ โน ปรินิพฺพุโต’’ติ? อถ โข อายสฺมา วงฺคีโส สายนฺหสมยํ ปฎิสลฺลานา วุฎฺฐิโต เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ  นิสีทิฯ เอกมนฺตํ นิสิโนฺน โข อายสฺมา วงฺคีโส ภควนฺตํ เอตทโวจ – ‘‘อิธ มยฺหํ, ภเนฺต, รโหคตสฺส ปฎิสลฺลีนสฺส เอวํ เจตโส ปริวิตโกฺก อุทปาทิ – ‘ปรินิพฺพุโต  นุ โข เม อุปชฺฌาโย, อุทาหุ โน ปรินพฺพุโต’’’ติฯ อถ โข อายสฺมา วงฺคีโส อุฎฺฐายาสนา เอกํสํ จีวรํ กตฺวา เยน ภควา เตนญฺชลิํ ปณาเมตฺวา ภควนฺตํ คาถาย อชฺฌภาสิ –</p>


<ol>
<li>
‘‘ปุจฺฉาม  
ปุจฺฉามิ (ก.)  
สตฺถารมโนมปญฺญํ, ทิเฎฺฐว ธเมฺม โย วิจิกิจฺฉานํ เฉตฺตา;  
  
อคฺคาฬเว กาลมกาสิ ภิกฺขุ, ญาโต ยสสฺสี อภินิพฺพุตโตฺตฯ  
</li>
  
<li>
‘‘นิโคฺรธกโปฺป  
อิติ ตสฺส นามํ, ตยา กตํ ภควา พฺราหฺมณสฺส;  
  
โส ตํ นมสฺสํ อจริ มุตฺยเปโกฺข, อารทฺธวีริโย ทฬฺหธมฺมทสฺสีฯ  
</li>
  
<li>
‘‘ตํ สาวกํ สกฺย  
สกฺก (สี. สฺยา. ปี.)  
มยมฺปิ สเพฺพ, อญฺญาตุมิจฺฉาม สมนฺตจกฺขุ;  
  
สมวฎฺฐิตา โน สวนาย โสตา, ตุวํ โน สตฺถา ตฺวมนุตฺตโรสิฯ  
</li>
  
<li>
‘‘ฉิเนฺทว โน วิจิกิจฺฉํ พฺรูหิ เมตํ, ปรินิพฺพุตํ เวทย ภูริปญฺญ;  
  
มเชฺฌว  
มเชฺฌ จ (สฺยา. ก.)  
โน ภาส สมนฺตจกฺขุ, สโกฺกว เทวาน สหสฺสเนโตฺตฯ  
</li>
  
<li>
‘‘เย เกจิ คนฺถา อิธ โมหมคฺคา, อญฺญาณปกฺขา วิจิกิจฺฉฐานา;  
  
ตถาคตํ  
ปตฺวา น เต ภวนฺติ, จกฺขุญฺหิ เอตํ ปรมํ นรานํฯ  
</li>
  
<li>
‘‘โน  
เจ หิ ชาตุ ปุริโส กิเลเส, วาโต ยถา อพฺภธนํ วิหาเน;  
  
ตโมวสฺส นิวุโต สพฺพโลโก, น  
โชติมโนฺตปิ นรา ตเปยฺยุํฯ  
</li>
  
<li>
‘‘ธีรา  
จ ปโชฺชตกรา ภวนฺติ, ตํ ตํ อหํ วีร  
ธีร (สี. สฺยา.)  
ตเถว มเญฺญ;  
  
วิปสฺสินํ ชานมุปาคมุมฺหา  
ชานมุปคมมฺหา (สี. สฺยา.)  
, ปริสาสุ โน อาวิกโรหิ กปฺปํฯ  
</li>
  
<li>
‘‘ขิปฺปํ คิรํ เอรย วคฺคุ วคฺคุํ, หํโสว ปคฺคยฺห สณิกํ  
สณิํ (สฺยา. ปี.)  
นิกูช;  
  
พินฺทุสฺสเรน สุวิกปฺปิเตน, สเพฺพว เต อุชฺชุคตา สุโณมฯ  
</li>
  
<li>
‘‘ปหีนชาติมรณํ อเสสํ, นิคฺคยฺห โธนํ  
โธตํ (สี.)  
วเทสฺสามิ ธมฺมํ;  
  
น กามกาโร หิ ปุถุชฺชนานํ, สเงฺขยฺยกาโร จ  
สงฺขยฺยกาโรว (ก.)  
ตถาคตานํฯ  
</li>
  
<li>
‘‘สมฺปนฺนเวยฺยากรณํ ตเวทํ, สมุชฺชุปญฺญสฺส  
สมุชฺชปญฺญสฺส (สฺยา. ก.)  
สมุคฺคหีตํ;  
  
อยมญฺชลี ปจฺฉิโม สุปฺปณามิโต, มา โมหยี ชานมโนมปญฺญฯ  
</li>
  
<li>
‘‘ปโรวรํ  
วราวรํ (กตฺถจิ)  
อริยธมฺมํ วิทิตฺวา, มา โมหยี ชานมโนมวีร;  
  
วาริํ ยถา  
ฆมฺมนิ ฆมฺมตโตฺต, วาจาภิกงฺขามิ  
สุตํ ปวสฺส  
สุตสฺส วสฺส (สฺยา.)  
ฯ  
</li>
  
<li>
‘‘ยทตฺถิกํ  
ยทตฺถิยํ (ปี.), ยทตฺถิตํ (ก.)  
พฺรหฺมจริยํ อจรี, กปฺปายโน กจฺจิสฺส ตํ อโมฆํ;  
  
นิพฺพายิ โส อาทุ สอุปาทิเสโส, ยถา วิมุโตฺต อหุ ตํ สุโณม’’ฯ  
</li>
  
<li>
‘‘อเจฺฉจฺฉิ  
  
อเฉชฺชิ (ก.)  
ตณฺหํ อิธ นามรูเป, (อิติ ภควา)  
  
กณฺหสฺส  
ตณฺหาย (ก.)  
โสตํ ทีฆรตฺตานุสยิตํ;  
  
อตาริ ชาติํ มรณํ อเสสํ,’’  
  
อิจฺจพฺรวี ภควา ปญฺจเสโฎฺฐฯ  
</li>
  
<li>
‘‘เอส สุตฺวา ปสีทามิ, วโจ เต อิสิสตฺตม;  
  
อโมฆํ กิร เม ปุฎฺฐํ, น มํ วเญฺจสิ พฺราหฺมโณฯ  
</li>
  
<li>
‘‘ยถาวาที  
ตถาการี, อหุ พุทฺธสฺส สาวโก;  
  
อจฺฉิทา มจฺจุโน ชาลํ, ตตํ มายาวิโน ทฬฺหํฯ  
</li>
  
<li>
‘‘อทฺทสา ภควา อาทิํ, อุปาทานสฺส กปฺปิโย;  
  
อจฺจคา วต กปฺปายโน, มจฺจุเธยฺยํ สุทุตฺตร’’นฺติฯ  
</li>
  
นิโคฺรธกปฺปสุตฺตํ ทฺวาทสมํ นิฎฺฐิตํฯ  
</li>
  
<h3>๑๓. สมฺมาปริพฺพาชนียสุตฺตํ</h3>
</ol>
<ol>
<li>
‘‘ปุจฺฉามิ  
  
มุนิํ ปหูตปญฺญํ,  
  
ติณฺณํ ปารงฺคตํ ปรินิพฺพุตํ ฐิตตฺตํ;  
  
นิกฺขมฺม ฆรา ปนุชฺช กาเม, กถํ ภิกฺขุ  
  
สมฺมา โส โลเก ปริพฺพเชยฺย’’ฯ  
</li>
  
<li>
‘‘ยสฺส มงฺคลา สมูหตา, (อิติ ภควา)  
  
อุปฺปาตา สุปินา จ ลกฺขณา จ;  
  
โส มงฺคลโทสวิปฺปหีโน,  
  
สมฺมา โส โลเก ปริพฺพเชยฺยฯ  
</li>
  
<li>
‘‘ราคํ วินเยถ มานุเสสุ, ทิเพฺพสุ กาเมสุ จาปิ ภิกฺขุ;  
  
อติกฺกมฺม ภวํ สเมจฺจ ธมฺมํ, สมฺมา โส โลเก ปริพฺพเชยฺยฯ  
</li>
  
<li>
‘‘วิปิฎฺฐิกตฺวาน  
เปสุณานิ, โกธํ กทริยํ ชเหยฺย ภิกฺขุ;  
  
อนุโรธวิโรธวิปฺปหีโน, สมฺมา โส โลเก ปริพฺพเชยฺยฯ  
</li>
  
<li>
‘‘หิตฺวาน  
ปิยญฺจ อปฺปิยญฺจ, อนุปาทาย อนิสฺสิโต กุหิญฺจิ;  
  
สํโยชนิเยหิ วิปฺปมุโตฺต, สมฺมา โส โลเก ปริพฺพเชยฺยฯ  
</li>
  
<li>
‘‘น  
โส อุปธีสุ สารเมติ, อาทาเนสุ วิเนยฺย ฉนฺทราคํ;  
  
โส อนิสฺสิโต อนญฺญเนโยฺย, สมฺมา โส โลเก ปริพฺพเชยฺยฯ  
</li>
  
<li>
‘‘วจสา  
มนสา จ กมฺมุนา จ, อวิรุโทฺธ สมฺมา วิทิตฺวา ธมฺมํ;  
  
นิพฺพานปทาภิปตฺถยาโน, สมฺมา โส โลเก ปริพฺพเชยฺยฯ  
</li>
  
<li>
‘‘โย วนฺทติ มนฺติ นุณฺณเมยฺย  
นุนฺนเมยฺย (?)  
, อกฺกุโฎฺฐปิ น สนฺธิเยถ ภิกฺขุ;  
  
ลทฺธา ปรโภชนํ น มเชฺช, สมฺมา โส โลเก ปริพฺพเชยฺยฯ  
</li>
  
<li>
‘‘โลภญฺจ ภวญฺจ วิปฺปหาย, วิรโต เฉทนพนฺธนา จ  
เฉทนพนฺธนโต (สี. สฺยา.)  
ภิกฺขุ;  
  
โส ติณฺณกถํกโถ วิสโลฺล, สมฺมา โส โลเก ปริพฺพเชยฺยฯ  
</li>
  
<li>
‘‘สารุปฺปํ  
อตฺตโน วิทิตฺวา, โน จ ภิกฺขุ หิํเสยฺย กญฺจิ โลเก;  
  
ยถา ตถิยํ วิทิตฺวา ธมฺมํ, สมฺมา โส โลเก ปริพฺพเชยฺยฯ  
</li>
  
<li>
‘‘ยสฺสานุสยา  
น สนฺติ เกจิ, มูลา จ  
มูลา (สี. สฺยา.)  
อกุสลา สมูหตาเส;  
  
โส นิราโส  
นิราสโย (สี.), นิราสโส (สฺยา.)  
อนาสิสาโน  
อนาสยาโน (สี. ปี.), อนาสสาโน (สฺยา.)  
, สมฺมา โส โลเก ปริพฺพเชยฺยฯ  
</li>
  
<li>
‘‘อาสวขีโณ  
ปหีนมาโน, สพฺพํ ราคปถํ อุปาติวโตฺต;  
  
ทโนฺต ปรินิพฺพุโต ฐิตโตฺต, สมฺมา โส โลเก ปริพฺพเชยฺยฯ  
</li>
  
<li>
‘‘สโทฺธ สุตวา นิยามทสฺสี, วคฺคคเตสุ น วคฺคสาริ ธีโร;  
  
โลภํ โทสํ วิเนยฺย ปฎิฆํ, สมฺมา โส โลเก ปริพฺพเชยฺยฯ  
</li>
  
<li>
‘‘สํสุทฺธชิโน วิวฎฺฎจฺฉโท, ธเมฺมสุ วสี ปารคู อเนโช;  
  
สงฺขารนิโรธญาณกุสโล  
, สมฺมา โส โลเก ปริพฺพเชยฺยฯ  
</li>
  
<li>
‘‘อตีเตสุ อนาคเตสุ จาปิ, กปฺปาตีโต อติจฺจสุทฺธิปโญฺญ;  
  
สพฺพายตเนหิ วิปฺปมุโตฺต, สมฺมา โส โลเก ปริพฺพเชยฺยฯ  
</li>
  
<li>
‘‘อญฺญาย  
ปทํ สเมจฺจ ธมฺมํ, วิวฎํ ทิสฺวาน ปหานมาสวานํ;  
  
สพฺพุปธีนํ ปริกฺขยาโน  
ปริกฺขยา (ปี.)  
, สมฺมา โส โลเก ปริพฺพเชยฺย’’ฯ  
</li>
  
<li>
‘‘อทฺธา  
หิ ภควา ตเถว เอตํ, โย โส เอวํวิหารี ทโนฺต ภิกฺขุ;  
  
สพฺพสํโยชนโยควีติวโตฺต  
  
สพฺพสํโยชนิเย จ วีติวโตฺต (สี. สฺยา. ปี.)  
, สมฺมา โส โลเก ปริพฺพเชยฺยา’’ติฯ  
</li>
  
สมฺมาปริพฺพาชนียสุตฺตํ เตรสมํ นิฎฺฐิตํฯ  
</li>
  
<h3>๑๔. ธมฺมิกสุตฺตํ</h3>
</ol>
<p>เอวํ เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข ธมฺมิโก อุปาสโก  ปญฺจหิ อุปาสกสเตหิ สทฺธิํ เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ นิสิโนฺน โข ธมฺมิโก อุปาสโก ภควนฺตํ คาถาหิ อชฺฌภาสิ –</p>


<ol>
<li>
‘‘ปุจฺฉามิ ตํ โคตม ภูริปญฺญ, กถํกโร สาวโก สาธุ โหติ;  
  
โย วา อคารา อนคารเมติ, อคาริโน วา ปนุปาสกาเสฯ  
</li>
  
<li>
‘‘ตุวญฺหิ โลกสฺส สเทวกสฺส, คติํ ปชานาสิ ปรายณญฺจ;  
  
น จตฺถิ ตุโลฺย นิปุณตฺถทสฺสี, ตุวญฺหิ พุทฺธํ ปวรํ วทนฺติฯ  
</li>
  
<li>
‘‘สพฺพํ ตุวํ ญาณมเวจฺจ ธมฺมํ, ปกาเสสิ สเตฺต อนุกมฺปมาโน;  
  
วิวฎฺฎจฺฉโทสิ สมนฺตจกฺขุ, วิโรจสิ วิมโล สพฺพโลเกฯ  
</li>
  
<li>
‘‘อาคญฺฉิ  
เต สนฺติเก นาคราชา, เอราวโณ นาม ชิโนติ สุตฺวา;  
  
โสปิ ตยา มนฺตยิตฺวาชฺฌคมา, สาธูติ สุตฺวาน ปตีตรูโปฯ  
</li>
  
<li>
‘‘ราชาปิ  
  
  
ตํ เวสฺสวโณ กุเวโร, อุเปติ ธมฺมํ ปริปุจฺฉมาโน;  
  
ตสฺสาปิ ตฺวํ ปุจฺฉิโต พฺรูสิ ธีร, โส จาปิ สุตฺวาน ปตีตรูโปฯ  
</li>
  
<li>
‘‘เย เกจิเม ติตฺถิยา วาทสีลา, อาชีวกา วา ยทิ วา นิคณฺฐา;  
  
ปญฺญาย ตํ นาติตรนฺติ สเพฺพ, ฐิโต วชนฺตํ วิย สีฆคามิํฯ  
</li>
  
<li>
‘‘เย เกจิเม พฺราหฺมณา วาทสีลา, วุทฺธา จาปิ พฺราหฺมณา สนฺติ เกจิ;  
  
สเพฺพ ตยิ อตฺถพทฺธา ภวนฺติ, เย จาปิ อเญฺญ วาทิโน มญฺญมานาฯ  
</li>
  
<li>
‘‘อยญฺหิ ธโมฺม นิปุโณ สุโข จ, โยยํ ตยา ภควา สุปฺปวุโตฺต;  
  
ตเมว สเพฺพปิ  
สเพฺพ มยํ (สฺยา.)  
สุสฺสูสมานา, ตํ โน วท ปุจฺฉิโต พุทฺธเสฎฺฐฯ  
</li>
  
<li>
‘‘สเพฺพปิ เม ภิกฺขโว สนฺนิสินฺนา, อุปาสกา จาปิ ตเถว โสตุํ;  
  
สุณนฺตุ ธมฺมํ วิมเลนานุพุทฺธํ, สุภาสิตํ  
วาสวเสฺสว เทวา’’ฯ  
</li>
  
<li>
‘‘สุณาถ เม ภิกฺขโว สาวยามิ โว, ธมฺมํ ธุตํ ตญฺจ จราถ สเพฺพ;  
  
อิริยาปถํ  
ปพฺพชิตานุโลมิกํ, เสเวถ นํ อตฺถทโส มุตีมาฯ  
</li>
  
<li>
‘‘โน เว วิกาเล วิจเรยฺย ภิกฺขุ, คาเม จ ปิณฺฑาย จเรยฺย กาเล;  
  
อกาลจาริญฺหิ สชนฺติ สงฺคา, ตสฺมา วิกาเล น จรนฺติ พุทฺธาฯ  
</li>
  
<li>
‘‘รูปา  
จ สทฺทา จ รสา จ คนฺธา, ผสฺสา จ เย สมฺมทยนฺติ สเตฺต;  
  
เอเตสุ ธเมฺมสุ วิเนยฺย ฉนฺทํ, กาเลน โส ปวิเส ปาตราสํฯ  
</li>
  
<li>
‘‘ปิณฺฑญฺจ ภิกฺขุ สมเยน ลทฺธา, เอโก ปฎิกฺกมฺม รโห นิสีเท;  
  
อชฺฌตฺตจินฺตี น มโน พหิทฺธา, นิจฺฉารเย สงฺคหิตตฺตภาโวฯ  
</li>
  
<li>
‘‘สเจปิ โส สลฺลเป สาวเกน, อเญฺญน วา เกนจิ ภิกฺขุนา วา;  
  
ธมฺมํ  
ปณีตํ ตมุทาหเรยฺย, น เปสุณํ โนปิ ปรูปวาทํฯ  
</li>
  
<li>
‘‘วาทญฺหิ  
เอเก ปฎิเสนิยนฺติ, น เต ปสํสาม ปริตฺตปเญฺญ;  
  
ตโต ตโต เน ปสชนฺติ สงฺคา, จิตฺตญฺหิ เต ตตฺถ คเมนฺติ ทูเรฯ  
</li>
  
<li>
‘‘ปิณฺฑํ วิหารํ สยนาสนญฺจ, อาปญฺจ สงฺฆาฎิรชูปวาหนํ;  
  
สุตฺวาน ธมฺมํ สุคเตน เทสิตํ, สงฺขาย เสเว วรปญฺญสาวโกฯ  
</li>
  
<li>
‘‘ตสฺมา หิ ปิเณฺฑ สยนาสเน จ, อาเป จ สงฺฆาฎิรชูปวาหเน;  
  
เอเตสุ  
ธเมฺมสุ อนูปลิโตฺต, ภิกฺขุ ยถา โปกฺขเร วาริพินฺทุฯ  
</li>
  
<li>
‘‘คหฎฺฐวตฺตํ ปน โว วทามิ, ยถากโร สาวโก สาธุ โหติ;  
  
น เหส  
น เหโส (สี.)  
ลพฺภา สปริคฺคเหน, ผเสฺสตุํ โย เกวโล ภิกฺขุธโมฺมฯ  
</li>
  
<li>
‘‘ปาณํ  
น หเน  
น หาเน (สี.)  
น จ ฆาตเยยฺย, น จานุชญฺญา หนตํ ปเรสํ;  
  
สเพฺพสุ  
ภูเตสุ นิธาย ทณฺฑํ, เย ถาวรา เย จ ตสา สนฺติ  
ตสนฺติ (สี. ปี.)  
โลเกฯ  
</li>
  
<li>
‘‘ตโต อทินฺนํ ปริวชฺชเยยฺย, กิญฺจิ กฺวจิ สาวโก พุชฺฌมาโน;  
  
น หารเย หรตํ นานุชญฺญา, สพฺพํ อทินฺนํ ปริวชฺชเยยฺยฯ  
</li>
  
<li>
‘‘อพฺรหฺมจริยํ ปริวชฺชเยยฺย, องฺคารกาสุํ ชลิตํว วิญฺญู;  
  
อสมฺภุณโนฺต ปน พฺรหฺมจริยํ, ปรสฺส ทารํ น อติกฺกเมยฺยฯ  
</li>
  
<li>
‘‘สภคฺคโต วา ปริสคฺคโต วา, เอกสฺส เวโก  
เจโต (สี. สฺยา.)  
น มุสา ภเณยฺย;  
  
น ภาณเย ภณตํ นานุชญฺญา, สพฺพํ อภูตํ ปริวชฺชเยยฺยฯ  
</li>
  
<li>
‘‘มชฺชญฺจ ปานํ น สมาจเรยฺย, ธมฺมํ อิมํ โรจเย โย คหโฎฺฐ;  
  
น ปายเย ปิวตํ นานุชญฺญา, อุมฺมาทนนฺตํ อิติ นํ วิทิตฺวาฯ  
</li>
  
<li>
‘‘มทา หิ ปาปานิ กโรนฺติ พาลา, กาเรนฺติ จเญฺญปิ ชเน ปมเตฺต;  
  
เอตํ  
  
อปุญฺญายตนํ วิวชฺชเย, อุมฺมาทนํ โมหนํ พาลกนฺตํฯ  
</li>
  
<li>
‘‘ปาณํ  
น หเน น จาทินฺนมาทิเย, มุสา น ภาเส น จ มชฺชโป สิยา;  
  
อพฺรหฺมจริยา วิรเมยฺย เมถุนา, รตฺติํ น ภุเญฺชยฺย วิกาลโภชนํฯ  
</li>
  
<li>
‘‘มาลํ  
น ธาเร น จ คนฺธมาจเร, มเญฺจ ฉมายํ ว สเยถ สนฺถเต;  
  
เอตญฺหิ อฎฺฐงฺคิกมาหุโปสถํ, พุเทฺธน ทุกฺขนฺตคุนา ปกาสิตํฯ  
</li>
  
<li>
‘‘ตโต จ ปกฺขสฺสุปวสฺสุโปสถํ, จาตุทฺทสิํ ปญฺจทสิญฺจ อฎฺฐมิํ;  
  
ปาฎิหาริยปกฺขญฺจ ปสนฺนมานโส, อฎฺฐงฺคุเปตํ สุสมตฺตรูปํฯ  
</li>
  
<li>
‘‘ตโต จ ปาโต อุปวุตฺถุโปสโถ, อเนฺนน ปาเนน จ ภิกฺขุสงฺฆํ;  
  
ปสนฺนจิโตฺต อนุโมทมาโน, ยถารหํ สํวิภเชถ วิญฺญูฯ  
</li>
  
<li>
‘‘ธเมฺมน มาตาปิตโร ภเรยฺย, ปโยชเย ธมฺมิกํ โส วณิชฺชํ;  
  
เอตํ  
คิหี วตฺตยมปฺปมโตฺต, สยมฺปเภ นาม อุเปติ เทเว’’ติฯ  
</li>
  
ธมฺมิกสุตฺตํ จุทฺทสมํ นิฎฺฐิตํฯ  
</li>
  
จูฬวโคฺค ทุติโย นิฎฺฐิโตฯ  
</li>
  
<p>ตสฺสุทฺทานํ  –
</ol></p>


<p>
รตนามคโนฺธ หิริ จ, มงฺคลํ สูจิโลเมน;  
  
ธมฺมจริยญฺจ พฺราหฺมโณ  
กปิโล พฺราหฺมโณปิ จ (สฺยา. ก.)  
, นาวา กิํสีลมุฎฺฐานํฯ  
</p>
  
<p>
ราหุโล ปุน กโปฺป จ, ปริพฺพาชนิยํ ตถา;  
  
ธมฺมิกญฺจ วิทุโน อาหุ, จูฬวคฺคนฺติ จุทฺทสาติฯ  
</p>
  
  
  
  
  