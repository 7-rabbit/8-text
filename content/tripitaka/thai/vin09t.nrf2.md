<h1>สงฺฆาทิเสสกณฺฑํ</h1>
<h3>๑. สุกฺกวิสฺสฎฺฐิสิกฺขาปทวณฺณนา</h3>
<p>   ติ สฺวายํ ทุพฺพลวตฺถุกตฺตา เจตนาย ปฎิสนฺธิํ อากฑฺฒิตุํ อสมตฺถา, สุปิเน อุปฎฺฐิตํ นิมิตฺตญฺหิ ทุพฺพลํฯ ปวเตฺต ปน อเญฺญหิ กุสลากุสเลหิ อุปตฺถมฺภิตา วิปากํ เทติฯ กิญฺจาปิ วิปากํ เทติ, อถ โข อวิสเย อุปฺปนฺนตฺตา อโพฺพหาริกาว สุปินนฺตเจตนาติ ลิขิตํฯ ยํ ปเนตฺถ ‘‘สุปิเน อุปฎฺฐิตํ นิมิตฺตญฺหิ ทุพฺพล’’นฺติ วุตฺตํ, ตํ อเนกนฺตํ, น จ อารมฺมณทุพฺพลตาย จิตฺตปฺปวตฺติ ทุพฺพลา อตีตานาคตารมฺมณาย, ปญฺญตฺตารมฺมณาย วา อทุพฺพลตฺตาฯ ตสฺมา ติ ทุพฺพลหทยวตฺถุกตฺตาติ โน ตโกฺกติ (วชิร. ฎี. ปาราชิก ๒๓๖-๒๓๗) อาจริโยฯ อวตฺถุกตาย ทุพฺพลภาโว ยุชฺชตีติ เจ? น, อวตฺถุกาย ภาวนาปภวาย อติเรกพลวสมฺภวโตฯ ภาวนาพลสมปฺปิตญฺหิ จิตฺตํ อรูปมฺปิ สมานํ อติภารมฺปิ กรชกายํ คเหตฺวา เอกจิตฺตกฺขเณเนว พฺรหฺมโลกมฺปิ ปาเปตฺวา ฐเปติ, ตปฺปฎิภาคํ อนปฺปิตมฺปิ กามาวจรจิตฺตํ กรชกายํ อากาเส ลงฺฆนสมตฺถํ กโรติฯ กิํ ปเนตฺถ ตํ อนุมานกรณํ? เยน จิตฺตเสฺสว อานุภาโวติ ปญฺญาเยยฺย จิตฺตานุภาเวน ฐปนลงฺฆนาทิกิริยาวิเสสนิพฺพตฺติทสฺสนโตฯ ปกติจิตฺตสมุฎฺฐานรูปํ วิย อสํสฎฺฐตฺตา, นิกฺขมนตฺตา จ วตฺถิสีสํ, กฎิ, กาโยติ ติธา สุกฺกสฺส ฐานํ ปกเปฺปนฺติ อาจริยาฯ สปฺปวิสํ วิย ตํ ทฎฺฐพฺพํ, น จ วิเส ฐานนิยโม, โกธวเสน ปสฺสนฺตสฺส โหติฯ เอวมสฺส น ฐานนิยโม, ราควเสน อุปกฺกมนฺตสฺส โหตีติ โน ตโกฺกติ อาจริโยฯ</p>


<p>ติ อิทํ ‘‘โอติณฺณมเตฺต’’ติ อิมินา วิรุชฺฌตีติ เจ, ตํ ทเสฺสตุํ นฺติอาทิมาหฯ ตสฺสโตฺถ – นิมิเตฺต อุปกฺกมํ กตฺวา สุกฺกํ ฐานา จาเวตฺวา ปุน วิปฺปฎิสารวเสน ทกโสโตโรหณํ นิวาเรตุํ น สกฺกา, ตถาปิ อธิวาสาธิปฺปาเยน  อธิวาเสตฺวา อนฺตรา ทกโสตโต อุทฺธํ นิวาเรตุํ อสกฺกุเณยฺยตาย ติ วุตฺตํ, ตสฺมา ฐานา จุตญฺหิ อวสฺสํ  ทกโสตํ โอตรตีติ อฎฺฐกถาย อธิปฺปาโยฯ ตสฺมา อุภยํ สเมตีติ คเหตโพฺพฯ</p>


<p>เอตฺถาห – กสฺมา อิมสฺมิํ สิกฺขาปเท ‘‘โย ปน ภิกฺขู’’ติอาทินา การโก น นิทฺทิโฎฺฐติ? วุจฺจเต – อธิปฺปายาเปกฺขาย ภาวโต การโก น นิทฺทิโฎฺฐ ตสฺส สาเปกฺขภาวทสฺสนตฺถํฯ กถํ? กณฺฑุวนาทิอธิปฺปายเจตนาวเสน เจเตนฺตสฺส กณฺฑุวนาทิอุปกฺกเมน อุปกฺกมนฺตสฺส เมถุนราควเสน อูรุอาทีสุ ทุกฺกฎวตฺถูสุ, วณาทีสุ ถุลฺลจฺจยวตฺถูสุ จ อุปกฺกมนฺตสฺส สุกฺกวิสฎฺฐิยา สติปิ น สงฺฆาทิเสโส ‘‘อนาปตฺติ ภิกฺขุ น โมจนาธิปฺปายสฺสา’’ติ (ปารา. ๒๖๓) วจนโตฯ ตสฺมา ตทตฺถทสฺสนตฺถํ อิธ การโก น นิทฺทิโฎฺฐฯ อญฺญถา ‘‘โย ปน ภิกฺขุ สเญฺจตนิกํ สุกฺกวิสฎฺฐิํ อาปเชฺชยฺย, สงฺฆาทิเสโส’’ติ นิทฺทิเฎฺฐ การเก ‘‘เจเตติ น อุปกฺกมติ มุจฺจติ, อนาปตฺตี’’ติ (ปารา. ๒๖๒) วุตฺตวจนวิโรโธฯ ตถา ‘‘สเญฺจตนิกาย สุกฺกวิสฎฺฐิยา อญฺญตฺร สุปินนฺตา สงฺฆาทิเสโส’’ติ ภุเมฺม นิทฺทิเฎฺฐปิ โส เอว วิโรโธ เหตฺวตฺถนิยมสิทฺธิโตฯ ตสฺมา ตทุภยมฺปิ วจนกฺกมํ อวตฺวา ‘‘สเญฺจตนิกา สุกฺกวิสฎฺฐิ อญฺญตฺร สุปินนฺตา สงฺฆาทิเสโส’’ติ วุตฺตํฯ ตตฺถ นิมิตฺตเตฺถ ภุมฺมวจนาภาวโต เหตฺวตฺถนิยโม น กโต โหติฯ ตสฺมิํ อกเต สเญฺจตนิกา สุกฺกวิสฎฺฐิ อญฺญตฺร สุปินนฺตา สงฺฆาทิเสโสติ, อุปกฺกเม อสติ อนาปตฺตีติ อยมโตฺถ ทีปิโต โหตีติ เวทิตพฺพํฯ</p>


<p>อิมสฺมิํ สิกฺขาปเท เทฺว อาปตฺติสหสฺสานิ โหนฺติฯ กถํ? อตฺตโน หตฺถาทิเภเท อชฺฌตฺตรูเป ราคูปตฺถมฺภนวเสน องฺคชาเต กมฺมนิยปฺปเตฺต อาโรคฺยตฺถาย นีลํ โมเจนฺตสฺส เอกา อาปตฺติ, อชฺฌตฺตรูเป เอว ราคูปตฺถเมฺภ ปีตกาทีนํ โมจนวเสน นวาติ ทสฯ เอวํ ‘‘สุขตฺถายา’’ติอาทีนํ นวนฺนํ วเสนาติ ราคูปตฺถเมฺภ อชฺฌตฺตรูปวเสน สตํฯ เอวเมวํ วจฺจปฺปสฺสาววาตอุจฺจาลิงฺคปาณกทฎฺฐูปตฺถเมฺภสุ จ สตํ สตํ กตฺวา สพฺพํ ปญฺจสตํฯ ยถา อชฺฌตฺตรูเป ปญฺจสตํ, เอวํ พหิทฺธารูเป วา อชฺฌตฺตพหิทฺธารูเป วา อากาเส วา กฎิํ กเมฺปโนฺตติ เทฺว สหสฺสานิ อาปตฺติโย โหนฺตีติฯ</p>

</p>


<h3>๒. กายสํสคฺคสิกฺขาปทวณฺณนา</h3>
<p>ติ   อิมินาสฺส เสวนาธิปฺปายตา ทสฺสิตาฯ เตเนว ‘‘กายสํสคฺคราคสมงฺคิเสฺสตํ อธิวจน’’นฺติ วุตฺตํฯ นฺติ อิมินาสฺส วายาโม ทสฺสิโตฯ นฺติ หิ ปทํ สํโยคํ ทีเปติ, โส จ สํโยโค สมาคโมฯ เกน จิเตฺตน? วิปริณเตน จิเตฺตน, น ปตฺตปฺปฎิคฺคหณาธิปฺปายาทินาติ อธิปฺปาโยฯ ติ อิมินาสฺส วายมโต ผสฺสปฺปฎิวิชานนา ทสฺสิตา โหติฯ วายมิตฺวา ผสฺสํ ปฎิวิชานโนฺต หิ สมาปชฺชติ นามฯ เอวมสฺส ติวงฺคสมฺปตฺติ ทสฺสิตา โหติฯ อถ วา  ยกฺขาทินา สโตฺต วิยฯ อุปโยคเตฺถ วา เอตํ กรณวจนํ,  วิปริณตํ จิตฺตํ กูปาทิํ วิย สโตฺตฯ อถ วา ‘‘ราคโต อุตฺติโณฺณ ภวิสฺสามี’’ติ ภิกฺขุภาวํ อุปคโตปิ โย ปน ภิกฺขุ ตโต อุตฺติณฺณาธิปฺปายโต วิปริณเตน จิเตฺตน เหตุภูเตน ตเมว ราคํ โอติโณฺณฯ มาตุคาเมน อตฺตโน สมีปํ วา อาคเตน, อตฺตนา อุปคเตน วาฯ เอเตน มาตุคามสฺส สารตฺตตา วา โหตุ, วิรตฺตตา วา, สา อิธ อปฺปมาณํฯ</p>


<p>ติ เอตฺถ หเตฺถน สโพฺพปิ อุปาทินฺนโก กาโย สงฺคหิโต, น ภินฺนสนฺตาโน ตปฺปฎิพโทฺธ วตฺถาลงฺการาทิฯ  อนุปาทินฺนโก อภินฺนสนฺตาโน เกสโลมนขคฺคทนฺตคฺคาทิโก กมฺมปจฺจยอุตุสมุฎฺฐาโน คหิโตติ เวทิตพฺพํฯ เตเนวาห ติฯ เตน นฺติ เอตฺถ อนุปาทินฺนกานมฺปิ เสสโลมาทีนํ องฺคภาโว เวทิตโพฺพฯ เอวํ สเนฺต ‘‘ผสฺสํ ปฎิชานนฺตสฺส สงฺฆาทิเสโส’’ติ อิมินา วิรุชฺฌตีติ เจ? น, ตทตฺถชานนโตฯ ผุฎฺฐภาวํ ปฎิวิชานโนฺตปิ ผสฺสํ ปฎิชานาติ นาม, น กายวิญฺญาณุปฺปตฺติยา เอวฯ อเนกนฺติกเญฺหตฺถ กายวิญฺญาณํฯ ตสฺมา เอว อิธ ผสฺสปฺปฎิวิชานนํ องฺคเนฺตฺวว น วุตฺตํฯ ตสฺมิญฺหิ วุเตฺต ฐานเมตํ วิชฺชติ ‘‘น จ เม โลมฆฎฺฎเนน กายวิญฺญาณํ อุปฺปนฺนํ, ตสฺมิํ ‘น ผสฺสํ ปฎิชานามี’ติ อนาปนฺนสญฺญี สิยา’’ติฯ ‘‘เวณี นาม กหาปณมาลาทิสมฺปยุตฺตํ, ตตฺถ ‘เวณิํ คณฺหิสฺสามี’ติ กหาปณมาลาทิํ เอว คณฺหาติ, น โลมํ, นตฺถิ สงฺฆาทิเสโส’’ติ วทนฺติฯ วีมํสิตพฺพํฯ</p>

</p>


<h3>๓. ทุฎฺฐุลฺลวาจาสิกฺขาปทวณฺณนา</h3>
<p>‘‘กทา   เต มาตา ปสีทิสฺสตี’’ติ อายาจนํ  วุตฺตํ, น เมถุนุปสํหิเตเยว ทุฎฺฐุลฺลวาจาติ ทสฺสนตฺถํฯ ติ วจนํ ปน ปุริสนิมิเตฺตน อสงฺฆาทิเสสวตฺถุนา มิสฺสวจนํ, ปุริสอุภโตพฺยญฺชนกสฺส จ อิตฺถินิมิตฺตํ ปฎิจฺฉนฺนํ, อิตรํ ปากฎํฯ ยทิ ตมฺปิ ชเนติ, กถํ ‘อนิมิตฺตาสี’ติอาทีนิ ปทานิ น สงฺฆาทิเสสํ ชเนนฺตี’’ติ เอเก, ตํ น ยุตฺตํ ปุริสสฺสาปิ นิมิตฺตาธิวจนตฺตาฯ ‘‘เมถุนุปสํหิตาหิ สงฺฆาทิเสโส’’ติ (ปารา. ๒๔๘) มาติกายํ ลกฺขณสฺส วุตฺตตฺตา จ เมถุนุปสํหิตาหิ โอภาสเน ปฎิวิชานนฺติยา สงฺฆาทิเสโส, อปฺปฎิวิชานนฺติยา ถุลฺลจฺจยํ, อิตเรหิ โอภาสเน ปฎิวิชานนฺติยา ถุลฺลจฺจยํ, อปฺปฎิวิชานนฺติยา ทุกฺกฎนฺติ เอเก, วิจาเรตฺวา คเหตพฺพํฯ เอตฺถาห – ติอาทีหิ อโกฺกสนฺตสฺส ปฎิฆจิตฺตํ อุปฺปชฺชติ, กสฺมา ‘‘ติเวทน’’นฺติ อวตฺวา ‘‘ทฺวิเวทน’’นฺติ วุตฺตนฺติ? ราควเสน อยํ อาปตฺติ, น ปฎิฆวเสนฯ ตสฺมา ราควเสเนว ปวโตฺต อโกฺกโส อิธ อธิเปฺปโตฯ ตสฺมา ‘‘ทฺวิเวทน’’นฺติ วจนํ สุวุตฺตเมวฯ</p>

</p>


<h3>๔. อตฺตกามสิกฺขาปทวณฺณนา</h3>
<p>ติ ทุฎฺฐุลฺลาทุฎฺฐุลฺลชานนสมตฺถายฯ ปรสฺส ภิกฺขุโน อตฺตกามปาริจริยาย วณฺณภณเน ทุกฺกฎํ, ‘‘โย เต วิหาเร วสติ, ตสฺส อคฺคทานํ เมถุนํ ธมฺมํ เทหี’’ติ ปริยายวจเนปิ ทุกฺกฎํ, ‘‘อตฺตกามปาริจริยาย วณฺณํ ภาเสยฺย, ยา มาทิสํ สีลวนฺต’’นฺติ จ วุตฺตตฺตาติ เอเกฯ ปญฺจสุ อเงฺคสุ สพฺภาวา สงฺฆาทิเสโสวาติ เอเก, วิจาเรตฺวา คเหตพฺพํฯ ‘‘อิมสฺมิํ สิกฺขาปททฺวเย กายสํสเคฺค วิย ยกฺขิเปตีสุปิ ทุฎฺฐุลฺลตฺตกอามวจเน ถุลฺลจฺจยนฺติ วทนฺติฯ อฎฺฐกถาสุ ปน นาคต’’นฺติ (วชิร. ฎี. ปาราชิก ๒๙๕) ลิขิตํฯ อุภโตพฺยญฺชนโก ปน ปณฺฑกคติโกวฯ</p>

</p>


<h3>๕. สญฺจริตฺตสิกฺขาปทวณฺณนา</h3>
<p>ติ   น วจนียา, นิวารเณ -สโทฺท, น อลํวจนียา ฯ ‘‘ปฎิคฺคณฺหาติ วีมํสติ ปจฺจาหรติ, อาปตฺติ สงฺฆาทิเสสสฺสา’’ติ (ปารา. ๓๐๕) วุตฺตตฺตา ยสฺส เอกเนฺตน สงฺฆาทิเสโส โหติ, ตสฺส ปฎิคฺคณฺหนวีมํสนปโยคา เอเต ทุกฺกฎถุลฺลจฺจยา นตฺถีติ วทนฺตีติ ลิขิตํฯ กิญฺจาปิ เอตฺถ ‘‘อิตฺถี นาม มนุสฺสิตฺถี, น ยกฺขี น เปตี น ติรจฺฉานคตาฯ ปุริโส นาม มนุสฺสปุริโส, น ยโกฺข น เปโต น ติรจฺฉานคโต’’ติ ปาฬิ นตฺถิ, ตถาปิ กายสํสคฺคาทีสุ ‘‘มาตุคาโม นาม มนุสฺสิตฺถี’’ติ (ปารา. ๒๘๕) อิตฺถิววตฺถานสฺส กตตฺตา อิธาปิ มนุสฺสิตฺถี เอวาติ ปญฺญายติฯ เมถุนปุพฺพภาคสามญฺญโต อิตฺถิววตฺถาเนน ปุริสววตฺถานํ กตเมว โหติฯ เตเนวาห ‘‘เยสุ สญฺจริตฺตํ สมาปชฺชติ, เตสํ มนุสฺสชาติกตา’’ติ (กงฺขา. อฎฺฐ. สญฺจริตฺตสิกฺขาปทวณฺณนา)ฯ กายสํสคฺคาทีสุ จ ปณฺฑกยกฺขิเปติโย ถุลฺลจฺจยวตฺถุกาว วุตฺตา, ตถา อิธาปิ, ปณฺฑกสภาวตฺตา มนุสฺสอุภโตพฺยญฺชนโก จ ถุลฺลจฺจยวตฺถุโกว โหติฯ เสสา มนุสฺสปุริสอมนุสฺสปณฺฑกอุภโตพฺยญฺชนกติรจฺฉานคตปุริสาทโย ทุกฺกฎวตฺถุกาว มิจฺฉาจารทสฺสนสภาวโตติ เวทิตพฺพํฯ</p>

</p>


<h3>๖. กุฎิการสิกฺขาปทวณฺณนา</h3>
<p>ติ เอตฺตเกปิ วุเตฺตฯ ปุจฺฉิโต ยทตฺถาย ปวิโฎฺฐ, ตํ กเถตุํ ลภติ ปุจฺฉิตปญฺญตฺตา ภิกฺขาจารวเตฺตติ ลิขิตํฯ หตฺถกมฺมํ ยาจิโต ‘‘อุปกรณํ, มูลํ วา ทสฺสตี’’ติ ยาจติ, วฎฺฎติ, น วฎฺฎตีติ? วฎฺฎติ เสนาสเน โอภาสปริกถาทีนํ ลทฺธตฺตาติ เอเกฯ ติ เอตฺถ วฑฺฒกิหเตฺถน ติหตฺถาฯ ติ ปกติวิทตฺถิยา นววิทตฺถิปฺปมาณมโญฺจ, โส ตตฺถ อิโต จ น สญฺจรติ, ตสฺมา จตุหตฺถวิตฺถารา น โหตี’’ติอาทิ ลิขิตํฯ อกุฎิยา ปน วตฺถุเทสนากิจฺจํ นตฺถิ อุลฺลิตฺตาวลิตฺตํ กาตุํ วุตฺตตฺตาฯ ‘‘อุลฺลิตฺตาทิภาโว…เป.… ‘ฉทนเมว สนฺธาย วุโตฺต’ติ ยุตฺตมิทํฯ กสฺมาติ เจ? ยสฺมา มตฺติกามยภิตฺติํ  อุฎฺฐาเปตฺวา อุปริ อุลฺลิตฺตํ วา อวลิตฺตํ วา อุภยํ วา ภิตฺติยา ฆฎิตํ กโรนฺตสฺส อาปตฺติ เอว วินาปิ ภิตฺติเลเปนา’’ติ ลิขิตํฯ เอวเมตฺถ ถมฺภตุลาปิฎฺฐสงฺฆาฎาทิ นิรตฺถกํ สิยาฯ ตสฺมา วิจาเรตฺวาว คเหตพฺพํฯ ‘‘อุโปสถาคารมฺปิ ภวิสฺสติ, อหมฺปิ วสิสฺสามี’’ติ วา ‘‘ภิกฺขูหิ วา สามเณเรหิ วา เอกโต วสิสฺสามี’’ติ วา กโรนฺตสฺส วฎฺฎติ เอวฯ กสฺมา? ‘‘อตฺตุเทฺทส’’นฺติ วุตฺตตฺตาติ ลิขิตํฯ</p>


<p>อิทํ  ปน สิกฺขาปทํ จตุตฺถปาราชิกํ วิย นิทานาเปกฺขํฯ น หิ วคฺคุมุทาตีริยา ภิกฺขู สยเมว อตฺตโน อสนฺตํ อุตฺตริมนุสฺสธมฺมํ มุสาวาทลกฺขณํ ปาเปตฺวา ภาสิํสุฯ อญฺญมญฺญญฺหิ เต อุตฺตริมนุสฺสธมฺมวณฺณํ ภาสิํสุฯ น จ ตาวตา ปาราชิกวตฺถุ โหติ, ตตฺตเกน ปน เลเสน ภควา ตํ วตฺถุํ นิทานํ กตฺวา ปาราชิกํ ปญฺญเปสิ, ตถา อิธาปิฯ น หิ นิทาเน ‘‘อเทสิตวตฺถุกาโย สารมฺภาโย อปริกฺกมนาโย’’ติ วุตฺตํฯ ‘‘อปฺปมาณิกาโย’’ติ ปน วุตฺตตฺตา ปมาณมติกฺกมนฺตสฺส สงฺฆาทิเสโสว นิทานาเปโกฺขฯ ตตฺถ สารเมฺภ อปริกฺกมเน สงฺฆาทิเสสปฺปสงฺคํ วิย ทิสฺสมานํ ‘‘วิภโงฺค ตํนิยมโก’’ติ วุตฺตตฺตา วิภเงฺค น นิวาเรติฯ ตถา มหลฺลเกฯ</p>


<p>เอตฺถาห – กิมตฺถํ มาติกายํ ทุกฺกฎวตฺถุ วุตฺตํ, นนุ วิภเงฺค เอว วตฺตพฺพํ สิยาติ? เอวเมตํฯ กิํ นุ ภิกฺขู อภิเนตพฺพา วตฺถุเทสนาย, เตหิ ภิกฺขูหิ วตฺถุ เทเสตพฺพํ, กีทิสํ? อนารมฺภํ สปริกฺกมนนฺติฯ อิตรญฺหิ ‘‘สารเมฺภ เจ ภิกฺขุ วตฺถุสฺมิํ อปริกฺกมเน’’ติ เอวํ อนุปฺปสงฺควเสน อาคตตฺตา วุตฺตํฯ ยสฺมา วตฺถุ นาม อตฺถิ สารมฺภํ อปริกฺกมนํ, อตฺถิ อนารมฺภํ สปริกฺกมนํ, อตฺถิ สารมฺภํ สปริกฺกมนํ, อตฺถิ อนารมฺภํ อปริกฺกมนนฺติ พหุวิธํ, ตสฺมา พหุวิธตฺตา วตฺถุ เทเสตพฺพํ อนารมฺภํ สปริกฺกมนํ, เนตรนฺติ วุตฺตํ โหติฯ กิมตฺถิกา ปเนตฺถ วตฺถุเทสนาติ เจ? ครุกาปตฺติปญฺญาปนเหตุปริวชฺชนุปายตฺตาฯ วตฺถุอเทสนา หิ ครุกาปตฺติปญฺญาปนเหตุภูตาฯ ครุกาปตฺติปญฺญาปนํ อกตวิญฺญตฺติคิหิปีฬาชนนํ, อตฺตทุกฺขปรทุกฺขเหตุภูโต จ สารมฺภภาโวติ เอเต วตฺถุเทสนาปเทเสน อุปาเยน ปริวชฺชิตา โหนฺติฯ น หิ ภิกฺขู อกปฺปิยกุฎิกรณตฺถํ คิหีนํ วา ปีฬานิมิตฺตํ, สารมฺภวตฺถุกุฎิกรณตฺถํ วา วตฺถุํ เทเสนฺตีติฯ โหนฺติ เจตฺถ –</p>


<p>
‘‘ทุกฺกฎสฺส  
หิ วตฺถูนํ, มาติกาย ปกาสนา;  
  
ครุกาปตฺติเหตูนํ, เตสํ เอวํ ปกาสิตาฯ  
</p>
  
<p>
‘‘วตฺถุสฺส เทสนุปาเยน, ครุกาปตฺติเหตุโย;  
  
วชฺชิตา โหนฺติ ยํ ตสฺมา, สารมฺภาทิ ชหาปิต’’นฺติฯ  
</p>
  
กุฎิการสิกฺขาปทวณฺณนา นิฎฺฐิตาฯ  
</p>
  
<h3>๗. วิหารการสิกฺขาปทวณฺณนา</h3>
<p>กิริยามตฺตโต  สมุฎฺฐานภาวโต อกิริยเมเวตํฯ ตํ เทสนาอกรณวเสนฯ ติ เอตฺถ -สโทฺท อวธารณโตฺถติ เวทิตโพฺพฯ ‘‘อายสฺมา ฉโนฺน เจติยรุกฺขํ เฉทาเปสี’’ติ (ปารา. ๓๖๕) อาคตตฺตา อิทมฺปิ นิทานาเปกฺขนฺติ เวทิตพฺพํฯ</p>

</p>


<h3>๘. ทุฎฺฐโทสสิกฺขาปทวณฺณนา</h3>
<p>‘‘กสฺมา มม วนฺทนาทีนิ…เป.… ‘ฆฎิเตเยว สีสํ เอตี’ติ วุตฺตตฺตา อนฺติมวตฺถุอชฺฌาปนฺนกํ วนฺทิตุํ น วฎฺฎตี’’ติ วทนฺติ, ตํ น คเหตพฺพํฯ ปริวาราวสาเน อุปาลิปญฺจเก ‘‘กติ นุ โข, ภเนฺต, อวนฺทิยา’’ติอาทินา (ปริ. ๔๖๗) วุตฺตปาฬิยํ อวุตฺตตฺตา, ‘‘ปจฺฉา อุปสมฺปเนฺนน ปุเร อุปสมฺปโนฺน วนฺทิโย’’ติ (ปริ. ๔๖๘) วุตฺตตฺตา จ, ตสฺมา เอว อิมิสฺสํ กงฺขาวิตรณิยํ ‘‘อุปสมฺปโนฺนติ สงฺขฺยุปคมน’’นฺติ วุตฺตํฯ สุตฺตาธิปฺปาโย ปน เอวํ คเหตโพฺพ – อวนฺทโนฺต สามีจิปฺปฎิเกฺขปสงฺขาตาย โจทนาย โจเทติ นามาติ ทสฺสนตฺถํ วุตฺตนฺติฯ ตสฺมา เอว ‘‘เอตฺตาวตา จ โจทนา นาม โหตี’’ติ วุตฺตํฯ อิธ อธิเปฺปตํ อาปตฺติอาปชฺชนาการํ ทเสฺสตุํ ‘‘‘กสฺมา มม วนฺทนาทีนิ น กโรสี’ติอาทิ วุตฺต’’นฺติ ลิขิตํฯ</p>


<p>นฺติ ยสฺส อุปสมฺปทา รุหติ, ตํ, ปณฺฑกาทโยฯ นฺติ เอตฺถ สพฺพสงฺคาหิกํ, ปุคฺคลิกญฺจาติ ทุวิธํ ปวารณาฐปนํฯ ตตฺถ  สพฺพสงฺคาหิเก ‘‘สุณาตุ เม, ภเนฺต, สโงฺฆ…เป.… เตวาจิกํ ปวาเร’’ติ -การโต ยาว -กาโรฯ ปุคฺคลิกฐปเน ปน ‘‘สงฺฆํ, ภเนฺต, ปวาเรมิ…เป.… ปสฺสโนฺต ปฎี’’ติ -การโต ยาว อยํ สพฺพปจฺฉิโม -กาโร, เอตฺถนฺตเร เอกปเทปิ ฐเปเนฺตน ฐปิตา โหติฯ อุโปสเถ ปน อิมินานุสาเรน วิเสโส เวทิตโพฺพ ‘‘กเรยฺยา’’ติ -กาเร อนติกฺกมเนฺตฯ</p>

</p>


<h3>๙. อญฺญภาคิยสิกฺขาปทวณฺณนา</h3>
<p>  ติ ยถา สุวณฺณเสฺสทํ โสวณฺณมิตฺยตฺร สุวณฺณวา อเนน สุวโณฺณ อิตฺยุจฺจเตฯ ตํ ปฎิมาย สรีรํ, สิลาปุตฺตกสฺส สรีรนฺติ จ นิทสฺสนํฯ ฉคลกสฺส ‘‘ทโพฺพ’’ติ ทินฺนํ นามํ ‘‘เทโส’’ติ วุจฺจติฯ กสฺมา? เถรํ อนุทฺธํเสตุํ เถรสฺสาปิ อปทิสิตพฺพตฺตาฯ  น เถรํเยวฯ น อตฺถโตฯ ติ เลโสติ อธิปฺปาโยฯ ลิสเสลฉโกลอลฺลีภาเวฯ เตน วุตฺตํ ‘‘อีสกํ อลฺลียตีติ เลโส’’ติฯ ยสฺมา เทสเลสา อตฺถโต นินฺนานากรณํ, ตสฺมา ‘‘กิญฺจิเทสํ เลสมตฺตํ อุปาทายา’’ติ ปทํ อุทฺธริตฺวา ‘‘ทส เลสา ชาติเลโส’’ติอาทิ (ปารา. ๓๙๔) ปทภาชเน วุตฺตํฯ</p>


<p>นฺติ เอตฺถ กิญฺจ ภิโยฺย อนิยมตฺตาฯ น หิ เมตฺติยภูมชกานํ วิย อเญฺญสํ สเพฺพสมฺปิ ‘‘ฉคลกเมเวตฺถ อญฺญภาคิยํ อธิกรณํ โหติ, อญฺญํ โคมหิํสาทิกมฺปิ โหติ, น จ เมตฺติยภูมชกา วิย สเพฺพปิ นามเลสมตฺตเมว อุปาทิยนฺติ, อญฺญมฺปิ ชาติเลสาทิํ อุปาทิยนฺติ, ตสฺมา อนิยมตฺตา น วิภตฺตํฯ กิญฺจ ภิโยฺย ตถาวุเตฺต ฉคลกเสฺสว อญฺญภาคิยตา สมฺภวติ, น อญฺญสฺส, เยน โสว ทสฺสิโตฯ เลโส จ นาม เลโสว, น ชาติอาทิ, เยน โสว ทสฺสิโตติ เอวํ มิจฺฉาคาหปฺปสงฺคโตติ เวทิตพฺพํฯ ติ อิมสฺมิํ สิกฺขาปเท จ อมูลกสิกฺขาปเท จาติ อโตฺถฯ</p>


<p>
อญฺญภาคิยสิกฺขํ  
โย, เนว สิกฺขติ ยุตฺติโต;  
  
คเจฺฉ วินยวิญฺญูหิ, อญฺญภาคิยตํว โสฯ (วชิร. ฎี. ปาราชิก ๔๐๘);  
</p>
  
อญฺญภาคิยสิกฺขาปทวณฺณนา นิฎฺฐิตาฯ  
</p>
  
<h3>๑๑. เภทานุวตฺตกสิกฺขาปทวณฺณนา</h3>
<p>ติ เอตฺถ ‘‘อิเม จตฺตาโร’’ติ วา ‘‘อิมญฺจ อิมญฺจา’’ติ วา วตฺวา กาตุํ น วฎฺฎตีติ ลิขิตํฯ</p>

</p>


<h3>๑๒. ทุพฺพจสิกฺขาปทวณฺณนา</h3>
<p>ทุเกฺขน  วตฺตโพฺพ  น สหติฯ</p>

</p>


<h3>นิคมนวณฺณนา</h3>
<p>ติ ปาโฐฯ ‘‘นามโคตฺตวเสนา’’ติ ลิขิตํฯ อิทํ วุตฺตํ โหติ – ‘‘อยํ กิริยา ภิกฺขูนํ กาตุํ น วฎฺฎตี’’ติ ชานิตฺวา สเจ ฉาเทติ, ฉนฺนาว โหตีติ อโตฺถฯ ติ อเวริสภาคมตฺตเมวาติ อธิปฺปาโยฯ</p>


<p>ติ เอตฺถ ติ วีติกฺกมนํ อสุจิมุจฺจนํฯ โคตฺตนฺติ คํ ตายตีติ โคตฺตํ, สชาติโต อญฺญตฺถ คนฺตุํ อทตฺวา คํ พุทฺธิํ, วจนญฺจ ตายตีติ อโตฺถฯ วตฺถุ จ สชาติเมว คจฺฉติฯ  นาเมตฺถ อเญฺญหิ วิสิฎฺฐาวิสิฎฺฐภูตา กิริยา, น กายสํสคฺคาทิฯ ติ เอตฺถ ติ วีติกฺกเมนาปนฺนาปตฺติยา นามํฯ</p>


<p>  ติ เอตฺถ ทฺวินฺนํ อาโรเจเนฺตน ‘‘อายสฺมนฺตา ธาเรนฺตุ’’ติณฺณํ วา อติเรกานํ วา อาโรเจเนฺตน ‘‘อายสฺมโนฺต ธาเรนฺตู’’ติ เอวํ อาโรจนวิธานํ เวทิตพฺพํฯ ติ เอตฺถ ฐเปตฺวา นวกตรํ ปาริวาสิกํ อวเสสานํ อนฺตมโส มูลายปฎิกสฺสนารหาทีนมฺปิ อภิวาทนาทิสาทิยเน, ปฎิปาฎิยา นิสีทเน, โอวทเน, กมฺมิกานํ ครหเณ จาติอาทีสุ วตฺตเภโท โหติฯ ทสฺสนสวนวิสเยสุ อนาโรจเน จ ภิกฺขูหิ เอกจฺฉเนฺน วสเน จ อชานนฺตเสฺสว วิหาเร ภิกฺขูนํ อาคนฺตฺวา คมเน จาติอาทีสุ รตฺติเจฺฉโท โหติฯ นานาสํวาสเกหิ วินยกมฺมาภาวโต เตสํ อนาโรจเน รตฺติเจฺฉโท น โหติฯ ‘‘เทฺว เลฑฺฑุปาเต อติกฺกมิตฺวา’’ติ วจนโต อโนฺต น วฎฺฎติฯ นิกฺขิตฺตวเตฺตเนว หุตฺวา วิจรเนฺตน ยสฺส สนฺติเก ปุเพฺพ สมาทิยิตฺวา อาโรจิตํ, ตสฺสาปิ สนฺติเก ปจฺฉา นิกฺขิปนกาเล อาโรเจตฺวาว นิกฺขิปิตพฺพํฯ ตสฺมา ปุน สมาทานกาเลปิ โส เจ ตโต คจฺฉติ, ตํ ทิวสํ อคนฺตฺวา ทิวา อาโรเจตฺวาปิ ยทิ เอวํ อตีตทิวสํ โหติ, ‘‘อรุเณ อุฎฺฐิเต ตสฺส สนฺติเก อาโรเจตฺวา วตฺตํ นิกฺขิปิตฺวา วิหารํ คนฺตพฺพนฺติ ตสฺส สนฺติเก อาโรเจตฺวา วตฺตํ นิกฺขิปิตพฺพ’’นฺติ วุตฺตํฯ อปิจ ‘‘วิหารํ คนฺตฺวา ยํ สพฺพปฐมํ  ภิกฺขุํ ปสฺสติ, ตสฺส อาโรเจตฺวา นิกฺขิปิตพฺพ’’นฺติ วุตฺตํฯ สเจ รตฺติเจฺฉโท โหติ, วิหารสีมาปริยาปนฺนานํ สเพฺพสํ อาโรเจตพฺพํ สิยาฯ ‘‘ตสฺส อาโรเจตฺวา’’ติ อิทํ ปน ปุเพฺพ อนาโรจิตํ สนฺธาย วตฺตเภทรกฺขณตฺถํ วุตฺตํฯ ตสฺมา เอว  (จูฬว. อฎฺฐ. ๙๗) เอวํ วุตฺตํ ‘‘อญฺญํ วิหารโต นิกฺขนฺตํ วา อาคนฺตุกํ วา’’ติฯ</p>


<p> ปน สเจ ‘‘มาสมตฺตํ อสุโทฺธมฺหี’’ติ อคฺคเหสิ, ปริวสโนฺต ปุน อูนํ วา อธิกํ วา สนฺนิฎฺฐานํ กโรติ, ตตฺตกมฺปิ ปริวสิตพฺพเมว, ปริวาสทานกิจฺจํ นตฺถิฯ อยญฺหิ สุทฺธนฺตปริวาโส นาม อุทฺธมฺปิ อาโรหติ, เหฎฺฐาปิ โอโรหติฯ อิทมสฺส ลกฺขณํฯ</p>


<p>ติ มูลาปตฺติฎฺฐาเน ฐเปตฺวา, ปกฺขิปิตฺวาติ อโตฺถฯ อปฺปฎิจฺฉนฺนา เจ อนฺตราปตฺติ, มูลาย ปฎิกสฺสนํ อกตฺวา ปุเพฺพ คหิตปริวาเสเนว ปริวสิตพฺพํฯ โย ปน อาปตฺติํ อาปชฺชิตฺวา วิพฺภมิตฺวา ปุน อุปสมฺปโนฺน  หุตฺวาปิ ปฎิจฺฉาเทติ, โย จ ปุเพฺพ ปฎิจฺฉาเทตฺวา ปจฺฉา น ปฎิจฺฉาเทติ, โย จ อุภยตฺถ ปฎิจฺฉาเทติ, สเพฺพสํ ปฎิจฺฉนฺนทิวสวเสน ปริวาโส ทาตโพฺพฯ ‘‘ปุริมสฺมิํ อาปตฺติกฺขเนฺธ วา’’ติ จ ‘‘ปจฺฉิมสฺมิํ อาปตฺติกฺขเนฺธ วา’’ติ (จูฬว. ๑๖๖ อาทโย) จ ปาฬิยํ วุตฺตตฺตา เทฺว ภิกฺขู วิสุทฺธิกํ อาปนฺนา โหนฺติ, เต สุทฺธิกทิฎฺฐิโน โหนฺติฯ เอโก ฉาเทติ, เอโก น ฉาเทติฯ โย ฉาเทติ, โส ทุกฺกฎํ เทสาเปตโพฺพฯ ‘‘อุโภปิ ยถาธมฺมํ การาเปตพฺพา’’ติ (จูฬว. ๑๘๑) วจนโต ยํ กญฺจิ อาปตฺติํ ฉาเทตฺวา ทุกฺกฎํ อาปชฺชตีติ เวทิตโพฺพฯ</p>


<p>นฺติ เอตฺถ อูเน คเณ จรณํ, อนุฎฺฐหนํ เอกรตฺตมฺปิ คเณน วิปฺปวาสํ, สเจ รตฺติยา เอกกฺขเณน สโงฺฆ วสติ, สเจ โส ปุเร อรุณเมว เกนจิ กรณีเยน คโตติ เอตฺถปิ มานเตฺตปิ เอวํ ชาเตฯ ‘‘อยญฺจ ยสฺมา คณสฺส อาโรเจตฺวา, ภิกฺขูนญฺจ อตฺถิภาวํ สลฺลเกฺขตฺวาว วสิ, เตนสฺส อูเน คเณ จรณโทโส วา วิปฺปวาโส วา น โหตี’’ติ (จูฬว. อฎฺฐ. ๙๗)  วุตฺตํฯ ตสฺมา เตน อาโรจิเต มุหุตฺตมฺปิ นิสีทิตฺวา คเตปิ วิปฺปวาโส นตฺถิฯ ปาริวาสิกสฺส, อุกฺขิตฺตกสฺส จ ปกตเตฺตน ตสฺมิํ วสนํ อุทกปาเตน วาริตํ, ตสฺมา นานูปจาเรปิ เอกจฺฉเนฺน น วฎฺฎติฯ</p>


<p>อิทานิ ปาฐวิจารณา เวทิตพฺพา – ติ อิทํ สภาวนิยมวจนํฯ เตน วุฎฺฐานํ อนิยมนฺติ ทเสฺสติฯ เอกจฺจาปตฺติวุฎฺฐานญฺหิ กมฺมโตปิ  โหติ อกมฺมโตปิ, น เอวํ อาปชฺชนนฺติ วุตฺตํ โหติฯ ติ เตสํ ทฺวิธา ภินฺนานมฺปิ วุฎฺฐานกฺกมเภทาภาวทีปกวจนํฯ นฺติ เอตฺถ อหปริเจฺฉโท อรุณวเสนฯ นฺติ อิมินา ชานนปฺปฎิจฺฉนฺนสฺส อกามา ปริวตฺถพฺพนฺติ ทเสฺสติฯ นฺติ เตน ภิกฺขุนา วสตา อกามา ปริวตฺถพฺพํ, น ปริวตฺติตลิเงฺคนาติ ทสฺสนตฺถํ วุตฺตํฯ ติ อาทิมฺหิ ปริวุตฺถปริวาเสเนว ปริวาสโต อุตฺตริ อิติวาเรน อาทิโต ภิกฺขุนาว ฉารตฺตํ, ปริวตฺติตลิเงฺคน อุทฺธมฺปิ ภิกฺขุมานตฺตาย ปฎิปชฺชิตพฺพํ, น ปริวาเส วิย ตปฺปจฺจยา อจิณฺณมานโตฺตฯ จิณฺณมานโตฺตว อเพฺภตโพฺพ, น อิตโร, น ปริวาเส วิย มานตฺตารเห, ปกฺขมานตฺตญฺจ  จรนฺติยา ภิกฺขุนิยา ลิงฺคํ ปริวตฺตาติกฺกเม สติ จิณฺณมานโตฺต ภิกฺขุ โหติ, ปุน ภิกฺขุมานตฺตํ คเหตฺวา จิณฺณมานโตฺตว ภิกฺขุ อเพฺภตโพฺพติ ทเสฺสติฯ</p>


<p>ติ ยสฺสํ สมานสํวาสกสีมายมฺปิ วีสติคโณ ภิกฺขุสโงฺฆ อตฺถิฯ ติ น ยุชฺชติ, อูโน เจฯ น หิ วีสติคโณ, สโงฺฆ เจ อูโนฯ ตสฺมา ‘‘เอเกนปิ เจ อูโน สโงฺฆ’’ติ เอตฺตกเมว วตฺตพฺพนฺติ เจ? น, จตุวคฺคปญฺจวคฺคทสวคฺคปฺปสงฺคนิวารณปฺปโยชนโตฯ ตสฺมา วีสติวโคฺค ภิกฺขุสโงฺฆ เจ ภิกฺขุนา เอเกนปิ อูโน, นโฎฺฐ ทฎฺฐโพฺพฯ เกจิ ปน วินเย อปฺปกตญฺญุโน ‘‘ยถา อติเรกจตุวโคฺคปิ สโงฺฆ จตุวคฺคกรณีเย กเมฺม ‘จตุวโคฺค’ติ วุจฺจติ, ตถา ปญฺจวคฺคทสวคฺคกรณีเย กเมฺม อติเรกปญฺจวคฺคทสวโคฺคปิ ‘ปญฺจวคฺคทสวโคฺค’ติ วุจฺจติฯ ตสฺมา อูโนปิ จตุวคฺคปญฺจวคฺคทสวคฺควีสติวโคฺควา’’ติ มเญฺญยฺยุํ, เตสํ มญฺญนานิวารณตฺถํ ติอาทิ วุตฺตํฯ อถ วา วีสติ ภิกฺขุสโงฺฆ เจ, ฐเปตฺวา เอเกนปิ เจ อูโน อปฺปกตโตฺต, ตํ ฐเปตฺวา เอเกนปิ เจติ เอวเมตฺถ อโตฺถ ทฎฺฐโพฺพฯ ติ วจนํ ยํ วุตฺตํ สพฺพตฺถ ‘‘ตสฺส อาปตฺติยา ปริวาสํ เทติ, มูลาย ปฎิกสฺสติ, มานตฺตํ เทติ, อเพฺภตี’’ติ, ตสฺส อาวิภาวกรณตฺถํ วุตฺตนฺติ เวทิตพฺพํฯ เตน เตสุ อยํ ยถาวุตฺตา สามีจิ นิยตา อิจฺฉิตพฺพา, น ราชสิกฺขาปทาทีสุ วิย อนิยตาฯ ตตฺถ หิ เกนจิ อนฺตราเยน ตํ สามีจิมกโรเนฺตปิ อนาปตฺตีติ ทีปิตํ โหติฯ</p>

</p>





