<h1>๕. ปารายนวโคฺค</h1>
<h3>วตฺถุคาถา</h3>
<ol>
<li>
โกสลานํ  
  
  
  
ปุรา รมฺมา, อคมา ทกฺขิณาปถํ;  
  
อากิญฺจญฺญํ ปตฺถยาโน, พฺราหฺมโณ มนฺตปารคูฯ  
</li>
  
<li>
โส อสฺสกสฺส วิสเย, อฬกสฺส  
มุฬกสฺส (สฺยา.), มูฬฺหกสฺส (ก.), มฬกสฺส (นิเทฺทส)  
สมาสเน;  
  
วสิ โคธาวรีกูเล, อุเญฺฉน จ ผเลน จฯ  
</li>
  
<li>
ตเสฺสว อุปนิสฺสาย, คาโม จ วิปุโล อหุ;  
  
ตโต ชาเตน อาเยน, มหายญฺญมกปฺปยิฯ  
</li>
  
<li>
มหายญฺญํ ยชิตฺวาน, ปุน ปาวิสิ อสฺสมํ;  
  
ตสฺมิํ ปฎิปวิฎฺฐมฺหิ, อโญฺญ อาคญฺฉิ พฺราหฺมโณฯ  
</li>
  
<li>
อุคฺฆฎฺฎปาโท ตสิโต  
ตสฺสิโต (ก.)  
, ปงฺกทโนฺต รชสฺสิโร;  
  
โส จ นํ อุปสงฺกมฺม, สตานิ ปญฺจ ยาจติฯ  
</li>
  
<li>
ตเมนํ พาวรี ทิสฺวา, อาสเนน นิมนฺตยิ;  
  
สุขญฺจ กุสลํ ปุจฺฉิ, อิทํ วจนมพฺรวิฯ  
</li>
  
<li>
‘‘ยํ โข มม เทยฺยธมฺมํ, สพฺพํ วิสชฺชิตํ มยา;  
  
อนุชานาหิ เม พฺรเหฺม, นตฺถิ ปญฺจสตานิ เม’’ฯ  
</li>
  
<li>
‘‘สเจ  
เม ยาจมานสฺส, ภวํ นานุปทสฺสติ;  
  
สตฺตเม ทิวเส ตุยฺหํ, มุทฺธา ผลตุ สตฺตธา’’ฯ  
</li>
  
<li>
อภิสงฺขริตฺวา  
  
กุหโก, เภรวํ โส อกิตฺตยิ;  
  
ตสฺส ตํ วจนํ สุตฺวา, พาวรี ทุกฺขิโต อหุฯ  
</li>
  
<li>
อุสฺสุสฺสติ อนาหาโร, โสกสลฺลสมปฺปิโต;  
  
อโถปิ เอวํ จิตฺตสฺส, ฌาเน น รมตี มโนฯ  
</li>
  
<li>
อุตฺรสฺตํ ทุกฺขิตํ ทิสฺวา, เทวตา อตฺถกามินี;  
  
พาวริํ อุปสงฺกมฺม, อิทํ วจนมพฺรวิฯ  
</li>
  
<li>
‘‘น  
โส มุทฺธํ ปชานาติ, กุหโก โส ธนตฺถิโก;  
  
มุทฺธนิ มุทฺธปาเต วา, ญาณํ ตสฺส น วิชฺชติ’’ฯ  
</li>
  
<li>
‘‘โภตี จรหิ ชานาสิ, ตํ เม อกฺขาหิ ปุจฺฉิตา;  
  
มุทฺธํ มุทฺธาธิปาตญฺจ, ตํ สุโณม วโจ ตว’’ฯ  
</li>
  
<li>
‘‘อหเมฺปตํ น ชานามิ, ญาณเมตฺถ น วิชฺชติ;  
  
มุทฺธนิ มุทฺธาธิปาเต จ, ชินานํ เหตฺถ  
มุทฺธํ มุทฺธาธิปาโต จ, ชินานํ เหต (สี. สฺยา. ปี.)  
ทสฺสนํ’’ฯ  
</li>
  
<li>
‘‘อถ โก จรหิ ชานาติ, อสฺมิํ ปถวิมณฺฑเล  
ปุถวิมณฺฑเล (สี. ปี.)  
;  
  
มุทฺธํ มุทฺธาธิปาตญฺจ, ตํ เม อกฺขาหิ เทวเต’’ฯ  
</li>
  
<li>
‘‘ปุรา  
กปิลวตฺถุมฺหา, นิกฺขโนฺต โลกนายโก;  
  
อปโจฺจ โอกฺกากราชสฺส, สกฺยปุโตฺต ปภงฺกโรฯ  
</li>
  
<li>
‘‘โส หิ พฺราหฺมณ สมฺพุโทฺธ, สพฺพธมฺมาน ปารคู;  
  
สพฺพาภิญฺญาพลปฺปโตฺต, สพฺพธเมฺมสุ จกฺขุมา;  
  
สพฺพกมฺมกฺขยํ ปโตฺต, วิมุโตฺต อุปธิกฺขเยฯ  
</li>
  
<li>
‘‘พุโทฺธ โส ภควา โลเก, ธมฺมํ เทเสติ จกฺขุมา;  
  
ตํ  
ตฺวํ คนฺตฺวาน ปุจฺฉสฺสุ, โส เต ตํ พฺยากริสฺสติ’’ฯ  
</li>
  
<li>
สมฺพุโทฺธติ  
วโจ สุตฺวา, อุทโคฺค พาวรี อหุ;  
  
โสกสฺส ตนุโก อาสิ, ปีติญฺจ วิปุลํ ลภิฯ  
</li>
  
<li>
โส พาวรี อตฺตมโน อุทโคฺค, ตํ เทวตํ ปุจฺฉติ เวทชาโต;  
  
‘‘กตมมฺหิ คาเม นิคมมฺหิ วา ปน, กตมมฺหิ วา ชนปเท โลกนาโถ;  
  
ยตฺถ คนฺตฺวาน ปเสฺสมุ  
คนฺตฺวา นมเสฺสมุ (สี. สฺยา. ปี.)  
, สมฺพุทฺธํ ทฺวิปทุตฺตมํ’’  
ทฺวิปทุตฺตมํ (สี. สฺยา. ปี.)  
,ฯ  
</li>
  
<li>
‘‘สาวตฺถิยํ โกสลมนฺทิเร ชิโน, ปหูตปโญฺญ วรภูริเมธโส;  
  
โส สกฺยปุโตฺต วิธุโร อนาสโว, มุทฺธาธิปาตสฺส วิทู นราสโภ’’ฯ  
</li>
  
<li>
ตโต  
อามนฺตยี สิเสฺส, พฺราหฺมเณ มนฺตปารเค;  
  
‘‘เอถ มาณวา อกฺขิสฺสํ, สุณาถ วจนํ มมฯ  
</li>
  
<li>
‘‘ยเสฺสโส  
ทุลฺลโภ โลเก, ปาตุภาโว อภิณฺหโส;  
  
สฺวาชฺช โลกมฺหิ อุปฺปโนฺน, สมฺพุโทฺธ อิติ วิสฺสุโต;  
  
ขิปฺปํ คนฺตฺวาน สาวตฺถิํ, ปสฺสโวฺห ทฺวิปทุตฺตมํ’’ฯ  
</li>
  
<li>
‘‘กถํ จรหิ ชาเนมุ, ทิสฺวา พุโทฺธติ พฺราหฺมณ;  
  
อชานตํ โน ปพฺรูหิ, ยถา ชาเนมุ ตํ มยํ’’ฯ  
</li>
  
<li>
‘‘อาคตานิ  
หิ มเนฺตสุ, มหาปุริสลกฺขณา;  
  
ทฺวตฺติํสานิ จ  
ทฺวิตฺติํสา จ (สี. สฺยา. ปี.), ทฺวิตฺติํส ตานิ (?)  
พฺยากฺขาตา, สมตฺตา อนุปุพฺพโสฯ  
</li>
  
<li>
‘‘ยเสฺสเต โหนฺติ คเตฺตสุ, มหาปุริสลกฺขณา;  
  
เทฺวเยว ตสฺส คติโย, ตติยา หิ น วิชฺชติฯ  
</li>
  
<li>
‘‘สเจ อคารํ อาวสติ  
อชฺฌาวสติ (ก.)  
, วิเชยฺย ปถวิํ อิมํ;  
  
อทเณฺฑน อสเตฺถน, ธเมฺมนมนุสาสติฯ  
</li>
  
<li>
‘‘สเจ  
จ โส ปพฺพชติ, อคารา อนคาริยํ;  
  
วิวฎฺฎจฺฉโท  
วิวตฺตฉโทฺท (สี.)  
สมฺพุโทฺธ, อรหา ภวติ อนุตฺตโรฯ  
</li>
  
<li>
‘‘ชาติํ โคตฺตญฺจ ลกฺขณํ, มเนฺต สิเสฺส ปุนาปเร;  
  
มุทฺธํ มุทฺธาธิปาตญฺจ, มนสาเยว ปุจฺฉถฯ  
</li>
  
<li>
‘‘อนาวรณทสฺสาวี, ยทิ พุโทฺธ ภวิสฺสติ;  
  
มนสา ปุจฺฉิเต ปเญฺห, วาจาย วิสฺสเชสฺสติ’’ฯ  
</li>
  
<li>
พาวริสฺส วโจ สุตฺวา, สิสฺสา โสฬส พฺราหฺมณา;  
  
อชิโต ติสฺสเมเตฺตโยฺย, ปุณฺณโก อถ เมตฺตคูฯ  
</li>
  
<li>
โธตโก  
อุปสีโว จ, นโนฺท จ อถ เหมโก;  
  
โตเทยฺยกปฺปา ทุภโย, ชตุกณฺณี จ ปณฺฑิโตฯ  
</li>
  
<li>
ภทฺราวุโธ  
อุทโย จ, โปสาโล จาปิ พฺราหฺมโณ;  
  
โมฆราชา จ เมธาวี, ปิงฺคิโย จ มหาอิสิฯ  
</li>
  
<li>
ปเจฺจกคณิโน สเพฺพ, สพฺพโลกสฺส วิสฺสุตา;  
  
ฌายี ฌานรตา ธีรา, ปุพฺพวาสนวาสิตาฯ  
</li>
  
<li>
พาวริํ  
อภิวาเทตฺวา, กตฺวา จ นํ ปทกฺขิณํ;  
  
ชฎาชินธรา สเพฺพ, ปกฺกามุํ อุตฺตรามุขาฯ  
</li>
  
<li>
อฬกสฺส ปติฎฺฐานํ, ปุริมาหิสฺสติํ  
ปุริมํ มาหิสฺสติํ (สี. ปี.), ปุรํ มาหิสฺสติํ (สฺยา.)  
ตทา;  
  
อุเชฺชนิญฺจาปิ โคนทฺธํ, เวทิสํ วนสวฺหยํฯ  
</li>
  
<li>
โกสมฺพิญฺจาปิ สาเกตํ, สาวตฺถิญฺจ ปุรุตฺตมํ;  
  
เสตพฺยํ กปิลวตฺถุํ, กุสินารญฺจ มนฺทิรํฯ  
</li>
  
<li>
ปาวญฺจ  
โภคนครํ, เวสาลิํ มาคธํ ปุรํ;  
  
ปาสาณกํ เจติยญฺจ, รมณียํ มโนรมํฯ  
</li>
  
<li>
ตสิโตวุทกํ  
สีตํ, มหาลาภํว วาณิโช;  
  
ฉายํ ธมฺมาภิตโตฺตว, ตุริตา ปพฺพตมารุหุํฯ  
</li>
  
<li>
ภควา ตมฺหิ สมเย, ภิกฺขุสงฺฆปุรกฺขโต;  
  
ภิกฺขูนํ ธมฺมํ เทเสติ, สีโหว นทตี วเนฯ  
</li>
  
<li>
อชิโต อทฺทส พุทฺธํ, สตรํสิํ  
วีตรํสิํว (สฺยา.), สตรํสีว (ก.), ปีตรํสีว (นิเทฺทส)  
ว ภาณุมํ;  
  
จนฺทํ ยถา ปนฺนรเส, ปาริปูริํ อุปาคตํฯ  
</li>
  
<li>
อถสฺส คเตฺต ทิสฺวาน, ปริปูรญฺจ พฺยญฺชนํ;  
  
เอกมนฺตํ ฐิโต หโฎฺฐ, มโนปเญฺห อปุจฺฉถฯ  
</li>
  
<li>
‘‘อาทิสฺส ชมฺมนํ  
ชปฺปนํ (ก.)  
พฺรูหิ, โคตฺตํ พฺรูหิ สลกฺขณํ  
พฺรูหิสฺส ลกฺขณํ (นิเทฺทส)  
;  
  
มเนฺตสุ ปารมิํ พฺรูหิ, กติ วาเจติ พฺราหฺมโณ’’ฯ  
</li>
  
<li>
‘‘วีสํ วสฺสสตํ อายุ, โส จ โคเตฺตน พาวรี;  
  
ตีณิสฺส ลกฺขณา คเตฺต, ติณฺณํ เวทาน ปารคูฯ  
</li>
  
<li>
‘‘ลกฺขเณ  
  
อิติหาเส จ, สนิฆณฺฑุสเกฎุเภ;  
  
ปญฺจสตานิ วาเจติ, สธเมฺม ปารมิํ คโต’’ฯ  
</li>
  
<li>
‘‘ลกฺขณานํ  
ปวิจยํ, พาวริสฺส นรุตฺตม;  
  
กงฺขจฺฉิท  
ตณฺหจฺฉิท (พหูสุ)  
ปกาเสหิ, มา โน กงฺขายิตํ อหุ’’ฯ  
</li>
  
<li>
‘‘มุขํ ชิวฺหาย ฉาเทติ, อุณฺณสฺส ภมุกนฺตเร;  
  
โกโสหิตํ วตฺถคุยฺหํ, เอวํ ชานาหิ มาณว’’ฯ  
</li>
  
<li>
ปุจฺฉญฺหิ  
กิญฺจิ อสุณโนฺต, สุตฺวา ปเญฺห วิยากเต;  
  
วิจิเนฺตติ ชโน สโพฺพ, เวทชาโต กตญฺชลีฯ  
</li>
  
<li>
‘‘โก นุ เทโว วา พฺรหฺมา วา, อิโนฺท วาปิ สุชมฺปติ;  
  
มนสา ปุจฺฉิเต ปเญฺห, กเมตํ ปฎิภาสติฯ  
</li>
  
<li>
‘‘มุทฺธํ มุทฺธาธิปาตญฺจ, พาวรี ปริปุจฺฉติ;  
  
ตํ พฺยากโรหิ ภควา, กงฺขํ วินย โน อิเส’’ฯ  
</li>
  
<li>
‘‘อวิชฺชา มุทฺธาติ ชานาหิ, วิชฺชา มุทฺธาธิปาตินี;  
  
สทฺธาสติสมาธีหิ, ฉนฺทวีริเยน สํยุตา’’ฯ  
</li>
  
<li>
ตโต เวเทน มหตา, สนฺถมฺภิตฺวาน มาณโว;  
  
เอกํสํ อชินํ กตฺวา, ปาเทสุ สิรสา ปติฯ  
</li>
  
<li>
‘‘พาวรี พฺราหฺมโณ โภโต, สห สิเสฺสหิ มาริส;  
  
อุทคฺคจิโตฺต สุมโน, ปาเท วนฺทติ จกฺขุม’’ฯ  
</li>
  
<li>
‘‘สุขิโต  
พาวรี โหตุ, สห สิเสฺสหิ พฺราหฺมโณ;  
  
ตฺวญฺจาปิ สุขิโต โหหิ, จิรํ ชีวาหิ มาณวฯ  
</li>
  
<li>
‘‘พาวริสฺส  
จ ตุยฺหํ วา, สเพฺพสํ สพฺพสํสยํ;  
  
กตาวกาสา ปุจฺฉโวฺห, ยํ กิญฺจิ มนสิจฺฉถ’’ฯ  
</li>
  
<li>
สมฺพุเทฺธน กโตกาโส, นิสีทิตฺวาน ปญฺชลี;  
  
อชิโต ปฐมํ ปญฺหํ, ตตฺถ ปุจฺฉิ ตถาคตํฯ  
</li>
  
วตฺถุคาถา นิฎฺฐิตาฯ  
</li>
  
<h3>๑. อชิตมาณวปุจฺฉา</h3>
</ol>
<ol>
<li>
‘‘เกนสฺสุ  
  
นิวุโต โลโก, (อิจฺจายสฺมา อชิโต)  
  
เกนสฺสุ นปฺปกาสติ;  
  
กิสฺสาภิเลปนํ พฺรูสิ, กิํสุ ตสฺส มหพฺภยํ’’ฯ  
</li>
  
<li>
‘‘อวิชฺชาย นิวุโต โลโก, (อชิตาติ ภควา)  
  
เววิจฺฉา ปมาทา นปฺปกาสติ;  
  
ชปฺปาภิเลปนํ พฺรูมิ, ทุกฺขมสฺส มหพฺภยํ’’ฯ  
</li>
  
<li>
‘‘สวนฺติ  
สพฺพธิ โสตา, (อิจฺจายสฺมา อชิโต)  
  
โสตานํ กิํ นิวารณํ;  
  
โสตานํ สํวรํ พฺรูหิ, เกน โสตา ปิธิยฺยเร’’  
ปิถิยฺยเร (สี. สฺยา. ปี.), ปิถียเร (สี. อฎฺฐ.), ปิธียเร (?)  
ฯ  
</li>
  
<li>
‘‘ยานิ โสตานิ โลกสฺมิํ, (อชิตาติ ภควา)  
  
สติ เตสํ นิวารณํ;  
  
โสตานํ สํวรํ พฺรูมิ, ปญฺญาเยเต ปิธิยฺยเร’’ฯ  
</li>
  
<li>
‘‘ปญฺญา เจว สติ ยญฺจ  
สตี เจว (สี.), สตี จ (สฺยา.), สตี จาปิ (ปี. นิเทฺทส), สติ จาปิ (นิเทฺทส)  
, (อิจฺจายสฺมา อชิโต)  
  
นามรูปญฺจ มาริส;  
  
เอตํ  
เม ปุโฎฺฐ ปพฺรูหิ, กเตฺถตํ อุปรุชฺฌติ’’ฯ  
</li>
  
<li>
‘‘ยเมตํ ปญฺหํ อปุจฺฉิ, อชิต ตํ วทามิ เต;  
  
ยตฺถ นามญฺจ รูปญฺจ, อเสสํ อุปรุชฺฌติ;  
  
วิญฺญาณสฺส นิโรเธน, เอเตฺถตํ อุปรุชฺฌติ’’ฯ  
</li>
  
<li>
‘‘เย จ สงฺขาตธมฺมาเส, เย จ เสขา ปุถู อิธ;  
  
เตสํ เม นิปโก อิริยํ, ปุโฎฺฐ ปพฺรูหิ มาริส’’ฯ  
</li>
  
<li>
‘‘กาเมสุ  
นาภิคิเชฺฌยฺย, มนสานาวิโล สิยา;  
  
กุสโล สพฺพธมฺมานํ, สโต ภิกฺขุ ปริพฺพเช’’ติฯ  
</li>
  
อชิตมาณวปุจฺฉา ปฐมา นิฎฺฐิตาฯ  
</li>
  
<h3>๒. ติสฺสเมเตฺตยฺยมาณวปุจฺฉา</h3>
</ol>
<ol>
<li>
‘‘โกธ  
  
สนฺตุสิโต โลเก, (อิจฺจายสฺมา ติสฺสเมเตฺตโยฺย)  
  
กสฺส โน สนฺติ อิญฺชิตา;  
  
โก อุภนฺตมภิญฺญาย, มเชฺฌ มนฺตา น ลิปฺปติ  
ลิมฺปติ (ก.)  
;  
  
กํ พฺรูสิ มหาปุริโสติ, โก อิธ สิพฺพินิมจฺจคา’’ฯ  
</li>
  
<li>
‘‘กาเมสุ พฺรหฺมจริยวา, (เมเตฺตยฺยาติ ภควา)  
  
วีตตโณฺห สทา สโต;  
  
สงฺขาย  
นิพฺพุโต ภิกฺขุ, ตสฺส โน สนฺติ อิญฺชิตาฯ  
</li>
  
<li>
‘‘โส อุภนฺตมภิญฺญาย, มเชฺฌ มนฺตา น ลิปฺปติ;  
  
ตํ พฺรูมิ มหาปุริโสติ, โส อิธ สิพฺพินิมจฺจคา’’ติฯ  
</li>
  
ติสฺสเมเตฺตยฺยมาณวปุจฺฉา ทุติยา นิฎฺฐิตาฯ  
</li>
  
<h3>๓. ปุณฺณกมาณวปุจฺฉา</h3>
</ol>
<ol>
<li>
‘‘อเนชํ มูลทสฺสาวิํ, (อิจฺจายสฺมา ปุณฺณโก)  
  
อตฺถิ  
อตฺถี (สฺยา.)  
ปเญฺหน อาคมํ;  
  
กิํ  
นิสฺสิตา  
อิสโย มนุชา, ขตฺติยา พฺราหฺมณา เทวตานํ;  
  
ยญฺญมกปฺปยิํสุ ปุถูธ โลเก, ปุจฺฉามิ ตํ ภควา พฺรูหิ เม ตํ’’ฯ  
</li>
  
<li>
‘‘เย เกจิเม อิสโย มนุชา, (ปุณฺณกาติ ภควา)  
  
ขตฺติยา พฺราหฺมณา เทวตานํ;  
  
ยญฺญมกปฺปยิํสุ ปุถูธ โลเก, อาสีสมานา ปุณฺณก อิตฺถตฺตํ  
อิตฺถภาวํ (สี. สฺยา.)  
;  
  
ชรํ สิตา ยญฺญมกปฺปยิํสุ’’ฯ  
</li>
  
<li>
‘‘เย  
เกจิเม อิสโย มนุชา, (อิจฺจายสฺมา ปุณฺณโก)  
  
ขตฺติยา พฺราหฺมณา เทวตานํ;  
  
ยญฺญมกปฺปยิํสุ  
ปุถูธ โลเก, กจฺจิสฺสุ เต ภควา ยญฺญปเถ อปฺปมตฺตา;  
  
อตารุํ ชาติญฺจ ชรญฺจ มาริส, ปุจฺฉามิ ตํ ภควา พฺรูหิ เม ตํ’’ฯ  
</li>
  
<li>
‘‘อาสีสนฺติ โถมยนฺติ, อภิชปฺปนฺติ ชุหนฺติ; (ปุณฺณกาติ ภควา)  
  
กามาภิชปฺปนฺติ ปฎิจฺจ ลาภํ, เต ยาชโยคา ภวราครตฺตา;  
  
นาตริํสุ ชาติชรนฺติ พฺรูมิ’’ฯ  
</li>
  
<li>
‘‘เต  
เจ นาตริํสุ ยาชโยคา, (อิจฺจายสฺมา ปุณฺณโก)  
  
ยเญฺญหิ ชาติญฺจ ชรญฺจ มาริส;  
  
อถ โก จรหิ เทวมนุสฺสโลเก, อตาริ ชาติญฺจ ชรญฺจ มาริส;  
  
ปุจฺฉามิ ตํ ภควา พฺรูหิ เม ตํ’’ฯ  
</li>
  
<li>
‘‘สงฺขาย โลกสฺมิ ปโรปรานิ  
ปโรวรานิ (สี. สฺยา.)  
, (ปุณฺณกาติ ภควา)  
  
ยสฺสิญฺชิตํ นตฺถิ กุหิญฺจิ โลเก;  
  
สโนฺต วิธูโม อนีโฆ นิราโส, อตาริ โส ชาติชรนฺติ พฺรูมี’’ติฯ  
</li>
  
ปุณฺณกมาณวปุจฺฉา ตติยา นิฎฺฐิตาฯ  
</li>
  
<h3>๔. เมตฺตคูมาณวปุจฺฉา</h3>
</ol>
<ol>
<li>
‘‘ปุจฺฉามิ  
  
ตํ ภควา พฺรูหิ เม ตํ, (อิจฺจายสฺมา เมตฺตคู)  
  
มญฺญามิ ตํ เวทคุํ ภาวิตตฺตํ;  
  
กุโต นุ ทุกฺขา สมุทาคตา อิเม, เย เกจิ โลกสฺมิมเนกรูปา’’ฯ  
</li>
  
<li>
‘‘ทุกฺขสฺส  
  
เว มํ ปภวํ อปุจฺฉสิ, (เมตฺตคูติ ภควา)  
  
ตํ เต ปวกฺขามิ ยถา ปชานํ;  
  
อุปธินิทานา ปภวนฺติ ทุกฺขา, เย เกจิ โลกสฺมิมเนกรูปาฯ  
</li>
  
<li>
‘‘โย เว อวิทฺวา อุปธิํ กโรติ, ปุนปฺปุนํ ทุกฺขมุเปติ มโนฺท;  
  
ตสฺมา ปชานํ อุปธิํ น กยิรา, ทุกฺขสฺส ชาติปฺปภวานุปสฺสี’’ฯ  
</li>
  
<li>
‘‘ยํ ตํ อปุจฺฉิมฺห อกิตฺตยี โน, อญฺญํ ตํ ปุจฺฉาม  
ปุจฺฉามิ (สี. ปี.)  
ตทิงฺฆ พฺรูหิ;  
  
กถํ นุ ธีรา วิตรนฺติ โอฆํ, ชาติํ ชรํ โสกปริทฺทวญฺจ;  
  
ตํ เม มุนิ สาธุ วิยากโรหิ, ตถา หิ เต วิทิโต เอส ธโมฺม’’ฯ  
</li>
  
<li>
‘‘กิตฺตยิสฺสามิ  
เต ธมฺมํ, (เมตฺตคูติ ภควา)  
  
ทิเฎฺฐ ธเมฺม อนีติหํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ตญฺจาหํ อภินนฺทามิ, มเหสิ ธมฺมมุตฺตมํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ยํ กิญฺจิ สมฺปชานาสิ, (เมตฺตคูติ ภควา)  
  
อุทฺธํ อโธ ติริยญฺจาปิ มเชฺฌ;  
  
เอเตสุ  
นนฺทิญฺจ นิเวสนญฺจ, ปนุชฺช วิญฺญาณํ ภเว น ติเฎฺฐฯ  
</li>
  
<li>
‘‘เอวํวิหารี  
สโต อปฺปมโตฺต, ภิกฺขุ จรํ หิตฺวา มมายิตานิ;  
  
ชาติํ ชรํ โสกปริทฺทวญฺจ, อิเธว วิทฺวา ปชเหยฺย ทุกฺขํ’’ฯ  
</li>
  
<li>
‘‘เอตาภินนฺทามิ  
วโจ มเหสิโน, สุกิตฺติตํ โคตมนูปธีกํ;  
  
อทฺธา หิ ภควา ปหาสิ ทุกฺขํ, ตถา หิ เต วิทิโต เอส ธโมฺมฯ  
</li>
  
<li>
‘‘เต จาปิ นูนปฺปชเหยฺยุ ทุกฺขํ, เย ตฺวํ มุนิ อฎฺฐิตํ โอวเทยฺย;  
  
ตํ ตํ นมสฺสามิ สเมจฺจ นาค, อเปฺปว มํ ภควา อฎฺฐิตํ โอวเทยฺย’’ฯ  
</li>
  
<li>
‘‘ยํ  
พฺราหฺมณํ เวทคุมาภิชญฺญา, อกิญฺจนํ กามภเว อสตฺตํ;  
  
อทฺธา หิ โส โอฆมิมํ อตาริ, ติโณฺณ จ ปารํ อขิโล อกโงฺขฯ  
</li>
  
<li>
‘‘วิทฺวา จ โย  
โส (สี. สฺยา. ปี.)  
เวทคู นโร อิธ, ภวาภเว สงฺคมิมํ วิสชฺช;  
  
โส  
วีตตโณฺห อนีโฆ นิราโส, อตาริ โส ชาติชรนฺติ พฺรูมี’’ติฯ  
</li>
  
เมตฺตคูมาณวปุจฺฉา จตุตฺถี นิฎฺฐิตาฯ  
</li>
  
<h3>๕. โธตกมาณวปุจฺฉา</h3>
</ol>
<ol>
<li>
‘‘ปุจฺฉามิ ตํ ภควา พฺรูหิ เม ตํ, (อิจฺจายสฺมา โธตโก)  
  
วาจาภิกงฺขามิ มเหสิ ตุยฺหํ;  
  
ตว สุตฺวาน นิโคฺฆสํ, สิเกฺข นิพฺพานมตฺตโน’’ฯ  
</li>
  
<li>
‘‘เตนหาตปฺปํ กโรหิ, (โธตกาติ ภควา) อิเธว นิปโก สโต;  
  
อิโต สุตฺวาน นิโคฺฆสํ, สิเกฺข นิพฺพานมตฺตโน’’ฯ  
</li>
  
<li>
‘‘ปสฺสามหํ  
เทวมนุสฺสโลเก, อกิญฺจนํ พฺราหฺมณมิริยมานํ;  
  
ตํ ตํ นมสฺสามิ สมนฺตจกฺขุ, ปมุญฺจ  
มํ สกฺก กถํกถาหิ’’ฯ  
</li>
  
<li>
‘‘นาหํ  
สหิสฺสามิ  
สมิสฺสามิ (สฺยา.), คมิสฺสามิ (สี.), สมีหามิ (ปี.)  
ปโมจนาย, กถํกถิํ โธตก กญฺจิ โลเก;  
  
ธมฺมญฺจ เสฎฺฐํ อภิชานมาโน  
อาชานมาโน (สี. สฺยา. ปี.)  
, เอวํ ตุวํ โอฆมิมํ ตเรสิ’’ฯ  
</li>
  
<li>
‘‘อนุสาส พฺรเหฺม กรุณายมาโน, วิเวกธมฺมํ ยมหํ วิชญฺญํ;  
  
ยถาหํ  
อากาโสว อพฺยาปชฺชมาโน, อิเธว สโนฺต อสิโต จเรยฺยํ’’ฯ  
</li>
  
<li>
‘‘กิตฺตยิสฺสามิ เต สนฺติํ, (โธตกาติ ภควา) ทิเฎฺฐ ธเมฺม อนีติหํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ตญฺจาหํ อภินนฺทามิ, มเหสิ สนฺติมุตฺตมํ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘ยํ กิญฺจิ สมฺปชานาสิ, (โธตกาติ ภควา)  
  
อุทฺธํ อโธ ติริยญฺจาปิ มเชฺฌ;  
  
เอตํ วิทิตฺวา สโงฺคติ โลเก, ภวาภวาย มากาสิ ตณฺห’’นฺติฯ  
</li>
  
โธตกมาณวปุจฺฉา ปญฺจมี นิฎฺฐิตาฯ  
</li>
  
<h3>๖. อุปสีวมาณวปุจฺฉา</h3>
</ol>
<ol>
<li>
‘‘เอโก  
อหํ สกฺก มหนฺตโมฆํ, (อิจฺจายสฺมา อุปสีโว)  
  
อนิสฺสิโต โน วิสหามิ ตาริตุํ;  
  
อารมฺมณํ พฺรูหิ สมนฺตจกฺขุ, ยํ นิสฺสิโต โอฆมิมํ ตเรยฺยํ’’ฯ  
</li>
  
<li>
‘‘อากิญฺจญฺญํ  
เปกฺขมาโน สติมา, (อุปสีวาติ ภควา)  
  
นตฺถีติ นิสฺสาย ตรสฺสุ โอฆํ;  
  
กาเม  
ปหาย วิรโต กถาหิ, ตณฺหกฺขยํ นตฺตมหาภิปสฺส’’  
รตฺตมหาภิปสฺส (สฺยา.), รตฺตมหํ วิปสฺส (ก.)  
ฯ  
</li>
  
<li>
‘‘สเพฺพสุ  
กาเมสุ โย วีตราโค, (อิจฺจายสฺมา อุปสีโว)  
  
อากิญฺจญฺญํ นิสฺสิโต หิตฺวา มญฺญํ;  
  
สญฺญาวิโมเกฺข ปรเม วิมุโตฺต  
ธิมุโตฺต (ก.)  
, ติเฎฺฐ นุ โส ตตฺถ อนานุยายี’’  
อนานุวายี (สฺยา. ก.)  
ฯ  
</li>
  
<li>
‘‘สเพฺพสุ กาเมสุ โย วีตราโค, (อุปสีวาติ ภควา)  
  
อากิญฺจญฺญํ นิสฺสิโต หิตฺวา มญฺญํ;  
  
สญฺญาวิโมเกฺข ปรเม วิมุโตฺต, ติเฎฺฐยฺย โส ตตฺถ อนานุยายี’’ฯ  
</li>
  
<li>
‘‘ติเฎฺฐ เจ โส ตตฺถ อนานุยายี, ปูคมฺปิ  
วสฺสานํ สมนฺตจกฺขุ;  
  
ตเตฺถว โส สีติสิยา วิมุโตฺต, จเวถ วิญฺญาณํ ตถาวิธสฺส’’ฯ  
</li>
  
<li>
‘‘อจฺจี ยถา วาตเวเคน ขิตฺตา  
ขิตฺตํ (สฺยา.), ขิโตฺต (ปี.)  
, (อุปสีวาติ ภควา)  
  
อตฺถํ ปเลติ น อุเปติ สงฺขํ;  
  
เอวํ  
มุนี นามกายา วิมุโตฺต, อตฺถํ ปเลติ น อุเปติ สงฺขํ’’ฯ  
</li>
  
<li>
‘‘อตฺถงฺคโต โส อุท วา โส นตฺถิ, อุทาหุ เว สสฺสติยา อโรโค;  
  
ตํ เม มุนี สาธุ วิยากโรหิ, ตถา หิ เต วิทิโต เอส ธโมฺม’’ฯ  
</li>
  
<li>
‘‘อตฺถงฺคตสฺส  
น ปมาณมตฺถิ, (อุปสีวาติ ภควา)  
  
เยน นํ วชฺชุํ ตํ ตสฺส นตฺถิ;  
  
สเพฺพสุ ธเมฺมสุ สโมหเตสุ, สมูหตา วาทปถาปิ สเพฺพ’’ติฯ  
</li>
  
อุปสีวมาณวปุจฺฉา ฉฎฺฐี นิฎฺฐิตาฯ  
</li>
  
<h3>๗. นนฺทมาณวปุจฺฉา</h3>
</ol>
<ol>
<li>
‘‘สนฺติ  
โลเก มุนโย, (อิจฺจายสฺมา นโนฺท)  
  
ชนา วทนฺติ ตยิทํ กถํสุ;  
  
ญาณูปปนฺนํ  
โน มุนิํ  
มุนิ โน (สฺยา. ก.)  
วทนฺติ, อุทาหุ เว ชีวิเตนูปปนฺนํ’’ฯ  
</li>
  
<li>
‘‘น ทิฎฺฐิยา น สุติยา น ญาเณน, (น สีลพฺพเตน)  
( ) นตฺถิ สี.-ปี โปตฺถเกสุ  
  
มุนีธ นนฺท กุสลา วทนฺติ;  
  
วิเสนิกตฺวา  
อนีฆา นิราสา, จรนฺติ เย เต มุนโยติ พฺรูมิ’’ฯ  
</li>
  
<li>
‘‘เย เกจิเม สมณพฺราหฺมณาเส, (อิจฺจายสฺมา นโนฺท)  
  
ทิฎฺฐสฺสุเตนาปิ  
ทิเฎฺฐน สุเตนาปิ (สี.), ทิเฎฺฐ สุเตนาปิ (สฺยา. ปี. ก.)  
วทนฺติ สุทฺธิํ;  
  
สีลพฺพเตนาปิ วทนฺติ สุทฺธิํ, อเนกรูเปน วทนฺติ สุทฺธิํ;  
  
กจฺจิสฺสุ เต ภควา ตตฺถ ยตา จรนฺตา, อตารุ ชาติญฺจ ชรญฺจ มาริส;  
  
ปุจฺฉามิ ตํ ภควา พฺรูหิ เม ตํ’’ฯ  
</li>
  
<li>
‘‘เย  
เกจิเม สมณพฺราหฺมณาเส, (นนฺทาติ ภควา)  
  
ทิฎฺฐสฺสุเตนาปิ วทนฺติ สุทฺธิํ;  
  
สีลพฺพเตนาปิ วทนฺติ สุทฺธิํ, อเนกรูเปน วทนฺติ สุทฺธิํ;  
  
กิญฺจาปิ เต ตตฺถ ยตา จรนฺติ, นาริํสุ ชาติชรนฺติ พฺรูมิ’’ฯ  
</li>
  
<li>
‘‘เย  
เกจิเม สมณพฺราหฺมณาเส, (อิจฺจายสฺมา นโนฺท)  
  
ทิฎฺฐสฺสุเตนาปิ วทนฺติ สุทฺธิํ;  
  
สีลพฺพเตนาปิ วทนฺติ สุทฺธิํ, อเนกรูเปน วทนฺติ สุทฺธิํ;  
  
เต เจ มุนิ  
สเจ มุนิ (สี.)  
พฺรูสิ อโนฆติเณฺณ, อถ  
โก จรหิ เทวมนุสฺสโลเก;  
  
อตาริ ชาติญฺจ ชรญฺจ มาริส, ปุจฺฉามิ ตํ ภควา พฺรูหิ เม ตํ’’ฯ  
</li>
  
<li>
‘‘นาหํ สเพฺพ สมณพฺราหฺมณาเส, (นนฺทาติ ภควา)  
  
ชาติชราย นิวุตาติ พฺรูมิ;  
  
เย  
สีธ ทิฎฺฐํว สุตํ มุตํ วา, สีลพฺพตํ วาปิ ปหาย สพฺพํ;  
  
อเนกรูปมฺปิ ปหาย สพฺพํ, ตณฺหํ ปริญฺญาย อนาสวาเส;  
  
เต เว นรา โอฆติณฺณาติ พฺรูมิ’’ฯ  
</li>
  
<li>
‘‘เอตาภินนฺทามิ วโจ มเหสิโน, สุกิตฺติตํ โคตมนูปธีกํ;  
  
เย สีธ ทิฎฺฐํ ว สุตํ มุตํ วา, สีลพฺพตํ วาปิ ปหาย สพฺพํ;  
  
อเนกรูปมฺปิ  
ปหาย สพฺพํ, ตณฺหํ ปริญฺญาย อนาสวาเส;  
  
อหมฺปิ เต โอฆติณฺณาติ พฺรูมี’’ติฯ  
</li>
  
นนฺทมาณวปุจฺฉา สตฺตมา นิฎฺฐิตาฯ  
</li>
  
<h3>๘. เหมกมาณวปุจฺฉา</h3>
</ol>
<ol>
<li>
‘‘เย  
เม ปุเพฺพ วิยากํสุ, (อิจฺจายสฺมา เหมโก)  
  
หุรํ  
โคตมสาสนา;  
  
อิจฺจาสิ อิติ ภวิสฺสติ, สพฺพํ ตํ อิติหีติหํ;  
  
สพฺพํ ตํ ตกฺกวฑฺฒนํ, นาหํ ตตฺถ อภิรมิํฯ  
</li>
  
<li>
‘‘ตฺวญฺจ เม ธมฺมมกฺขาหิ, ตณฺหานิคฺฆาตนํ มุนิ;  
  
ยํ วิทิตฺวา สโต จรํ, ตเร โลเก วิสตฺติกํ’’ฯ  
</li>
  
<li>
‘‘อิธ ทิฎฺฐสุตมุตวิญฺญาเตสุ, ปิยรูเปสุ เหมก;  
  
ฉนฺทราควิโนทนํ, นิพฺพานปทมจฺจุตํฯ  
</li>
  
<li>
‘‘เอตทญฺญาย เย สตา, ทิฎฺฐธมฺมาภินิพฺพุตา;  
  
อุปสนฺตา จ เต สทา, ติณฺณา โลเก วิสตฺติก’’นฺติฯ  
</li>
  
เหมกมาณวปุจฺฉา อฎฺฐมา นิฎฺฐิตาฯ  
</li>
  
<h3>๙. โตเทยฺยมาณวปุจฺฉา</h3>
</ol>
<ol>
<li>
‘‘ยสฺมิํ  
  
กามา น วสนฺติ, (อิจฺจายสฺมา โตเทโยฺย)  
  
ตณฺหา ยสฺส น วิชฺชติ;  
  
กถํกถา จ โย ติโณฺณ, วิโมโกฺข ตสฺส กีทิโส’’ฯ  
</li>
  
<li>
‘‘ยสฺมิํ  
กามา น วสนฺติ, (โตเทยฺยาติ ภควา)  
  
ตณฺหา ยสฺส น วิชฺชติ;  
  
กถํกถา จ โย ติโณฺณ, วิโมโกฺข ตสฺส นาปโร’’ฯ  
</li>
  
<li>
‘‘นิราสโส โส อุท อาสสาโน, ปญฺญาณวา โส อุท ปญฺญกปฺปี;  
  
มุนิํ อหํ สกฺก ยถา วิชญฺญํ, ตํ เม วิยาจิกฺข สมนฺตจกฺขุ’’ฯ  
</li>
  
<li>
‘‘นิราสโส  
โส น จ อาสสาโน, ปญฺญาณวา โส น จ ปญฺญกปฺปี;  
  
เอวมฺปิ โตเทยฺย มุนิํ วิชาน, อกิญฺจนํ กามภเว อสตฺต’’นฺติฯ  
</li>
  
โตเทยฺยมาณวปุจฺฉา นวมา นิฎฺฐิตาฯ  
</li>
  
<h3>๑๐. กปฺปมาณวปุจฺฉา</h3>
</ol>
<ol>
<li>
‘‘มเชฺฌ  
สรสฺมิํ ติฎฺฐตํ, (อิจฺจายสฺมา กโปฺป)  
  
โอเฆ ชาเต มหพฺภเย;  
  
ชรามจฺจุปเรตานํ, ทีปํ ปพฺรูหิ มาริส;  
  
ตฺวญฺจ เม ทีปมกฺขาหิ, ยถายิทํ นาปรํ สิยา’’ฯ  
</li>
  
<li>
‘‘มเชฺฌ  
  
สรสฺมิํ ติฎฺฐตํ, (กปฺปาติ ภควา)  
  
โอเฆ ชาเต มหพฺภเย;  
  
ชรามจฺจุปเรตานํ, ทีปํ ปพฺรูมิ กปฺป เตฯ  
</li>
  
<li>
‘‘อกิญฺจนํ อนาทานํ, เอตํ ทีปํ อนาปรํ;  
  
นิพฺพานํ อิติ  
นิพฺพานมีติ (สี.)  
นํ พฺรูมิ, ชรามจฺจุปริกฺขยํฯ  
</li>
  
<li>
‘‘เอตทญฺญาย เย สตา, ทิฎฺฐธมฺมาภินิพฺพุตา;  
  
น เต มารวสานุคา, น เต มารสฺส ปทฺธคู’’ติ  
ปฎฺฐคูติ (สฺยา. ก.)  
ฯ  
</li>
  
กปฺปมาณวปุจฺฉา ทสมา นิฎฺฐิตาฯ  
</li>
  
<h3>๑๑. ชตุกณฺณิมาณวปุจฺฉา</h3>
</ol>
<ol>
<li>
‘‘สุตฺวานหํ วีรมกามกามิํ, (อิจฺจายสฺมา ชตุกณฺณิ)  
  
โอฆาติคํ ปุฎฺฐุมกามมาคมํ;  
  
สนฺติปทํ พฺรูหิ สหชเนตฺต, ยถาตจฺฉํ  
ภควา พฺรูหิ เม ตํฯ  
</li>
  
<li>
‘‘ภควา  
หิ กาเม อภิภุยฺย อิริยติ, อาทิโจฺจว ปถวิํ เตชี เตชสา;  
  
ปริตฺตปญฺญสฺส เม ภูริปญฺญ, อาจิกฺข ธมฺมํ ยมหํ วิชญฺญํ;  
  
ชาติชราย อิธ วิปฺปหานํ’’ฯ  
</li>
  
<li>
‘‘กาเมสุ  
วินย เคธํ, (ชตุกณฺณีติ ภควา) เนกฺขมฺมํ ทฎฺฐุ เขมโต;  
  
อุคฺคหีตํ นิรตฺตํ วา, มา เต วิชฺชิตฺถ กิญฺจนํฯ  
</li>
  
<li>
‘‘ยํ ปุเพฺพ ตํ วิโสเสหิ, ปจฺฉา เต มาหุ กิญฺจนํ;  
  
มเชฺฌ เจ โน คเหสฺสสิ, อุปสโนฺต จริสฺสสิฯ  
</li>
  
<li>
‘‘สพฺพโส  
นามรูปสฺมิํ, วีตเคธสฺส พฺราหฺมณ;  
  
อาสวาสฺส น วิชฺชนฺติ, เยหิ มจฺจุวสํ วเช’’ติฯ  
</li>
  
ชตุกณฺณิมาณวปุจฺฉา เอกาทสมา นิฎฺฐิตาฯ  
</li>
  
<h3>๑๒. ภทฺราวุธมาณวปุจฺฉา</h3>
</ol>
<ol>
<li>
‘‘โอกญฺชหํ ตณฺหจฺฉิทํ อเนชํ, (อิจฺจายสฺมา ภทฺราวุโธ)  
  
นนฺทิญฺชหํ โอฆติณฺณํ วิมุตฺตํ;  
  
กปฺปญฺชหํ อภิยาเจ สุเมธํ, สุตฺวาน  
นาคสฺส อปนมิสฺสนฺติ อิโตฯ  
</li>
  
<li>
‘‘นานาชนา ชนปเทหิ สงฺคตา, ตว วีร วากฺยํ อภิกงฺขมานา;  
  
เตสํ ตุวํ สาธุ วิยากโรหิ, ตถา หิ เต วิทิโต เอส ธโมฺม’’ฯ  
</li>
  
<li>
‘‘อาทานตณฺหํ วินเยถ สพฺพํ, (ภทฺราวุธาติ ภควา)  
  
อุทฺธํ อโธ ติริยญฺจาปิ มเชฺฌ;  
  
ยํ  
ยญฺหิ โลกสฺมิมุปาทิยนฺติ, เตเนว มาโร อเนฺวติ ชนฺตุํฯ  
</li>
  
<li>
‘‘ตสฺมา  
ปชานํ น อุปาทิเยถ, ภิกฺขุ สโต กิญฺจนํ สพฺพโลเก;  
  
อาทานสเตฺต อิติ เปกฺขมาโน, ปชํ อิมํ มจฺจุเธเยฺย วิสตฺต’’นฺติฯ  
</li>
  
ภทฺราวุธมาณวปุจฺฉา ทฺวาทสมา นิฎฺฐิตาฯ  
</li>
  
<h3>๑๓. อุทยมาณวปุจฺฉา</h3>
</ol>
<ol>
<li>
‘‘ฌายิํ  
วิรชมาสีนํ, (อิจฺจายสฺมา อุทโย) กตกิจฺจํ อนาสวํ;  
  
ปารคุํ สพฺพธมฺมานํ, อตฺถิ ปเญฺหน อาคมํ;  
  
อญฺญาวิโมกฺขํ ปพฺรูหิ, อวิชฺชาย ปเภทนํ’’ฯ  
</li>
  
<li>
‘‘ปหานํ  
กามจฺฉนฺทานํ, (อุทยาติ ภควา) โทมนสฺสาน จูภยํ;  
  
ถินสฺส จ ปนูทนํ, กุกฺกุจฺจานํ นิวารณํฯ  
</li>
  
<li>
‘‘อุเปกฺขาสติสํสุทฺธํ, ธมฺมตกฺกปุเรชวํ;  
  
อญฺญาวิโมกฺขํ ปพฺรูมิ, อวิชฺชาย ปเภทนํ’’ฯ  
</li>
  
<li>
‘‘กิํสุ  
สํโยชโน โลโก, กิํสุ ตสฺส วิจารณํ;  
  
กิสฺสสฺส วิปฺปหาเนน, นิพฺพานํ อิติ วุจฺจติ’’ฯ  
</li>
  
<li>
‘‘นนฺทิสํโยชโน โลโก, วิตกฺกสฺส วิจารณํ;  
  
ตณฺหาย วิปฺปหาเนน, นิพฺพานํ อิติ วุจฺจติ’’ฯ  
</li>
  
<li>
‘‘กถํ สตสฺส จรโต, วิญฺญาณํ อุปรุชฺฌติ;  
  
ภควนฺตํ ปุฎฺฐุมาคมฺม, ตํ สุโณม วโจ ตว’’ฯ  
</li>
  
<li>
‘‘อชฺฌตฺตญฺจ พหิทฺธา จ, เวทนํ นาภินนฺทโต;  
  
เอวํ สตสฺส จรโต, วิญฺญาณํ อุปรุชฺฌตี’’ติฯ  
</li>
  
อุทยมาณวปุจฺฉา เตรสมา นิฎฺฐิตาฯ  
</li>
  
<h3>๑๔. โปสาลมาณวปุจฺฉา</h3>
</ol>
<ol>
<li>
‘‘โย  
  
อตีตํ อาทิสติ, (อิจฺจายสฺมา โปสาโล) อเนโช ฉินฺนสํสโย;  
  
ปารคุํ สพฺพธมฺมานํ, อตฺถิ ปเญฺหน อาคมํฯ  
</li>
  
<li>
‘‘วิภูตรูปสญฺญิสฺส  
, สพฺพกายปฺปหายิโน;  
  
อชฺฌตฺตญฺจ พหิทฺธา จ, นตฺถิ กิญฺจีติ ปสฺสโต;  
  
ญาณํ สกฺกานุปุจฺฉามิ, กถํ เนโยฺย ตถาวิโธ’’ฯ  
</li>
  
<li>
‘‘วิญฺญาณฎฺฐิติโย  
สพฺพา, (โปสาลาติ ภควา) อภิชานํ ตถาคโต;  
  
ติฎฺฐนฺตเมนํ ชานาติ, วิมุตฺตํ ตปฺปรายณํฯ  
</li>
  
<li>
‘‘อากิญฺจญฺญสมฺภวํ ญตฺวา, นนฺที สํโยชนํ อิติ;  
  
เอวเมตํ อภิญฺญาย, ตโต ตตฺถ วิปสฺสติ;  
  
เอตํ  
เอวํ (สฺยา. ก.)  
ญาณํ ตถํ ตสฺส, พฺราหฺมณสฺส วุสีมโต’’ติฯ  
</li>
  
โปสาลมาณวปุจฺฉา จุทฺทสมา นิฎฺฐิตาฯ  
</li>
  
<h3>๑๕. โมฆราชมาณวปุจฺฉา</h3>
</ol>
<ol>
<li>
‘‘ทฺวาหํ สกฺกํ อปุจฺฉิสฺสํ, (อิจฺจายสฺมา โมฆราชา)  
  
น เม พฺยากาสิ จกฺขุมา;  
  
ยาวตติยญฺจ เทวีสิ, พฺยากโรตีติ เม สุตํฯ  
</li>
  
<li>
‘‘อยํ โลโก ปโร โลโก, พฺรหฺมโลโก สเทวโก;  
  
ทิฎฺฐิํ เต นาภิชานาติ, โคตมสฺส ยสสฺสิโนฯ  
</li>
  
<li>
‘‘เอวํ  
  
  
อภิกฺกนฺตทสฺสาวิํ, อตฺถิ ปเญฺหน อาคมํ;  
  
กถํ โลกํ อเวกฺขนฺตํ, มจฺจุราชา น ปสฺสติ’’ฯ  
</li>
  
<li>
‘‘สุญฺญโต  
โลกํ อเวกฺขสฺสุ, โมฆราช สทา สโต;  
  
อตฺตานุทิฎฺฐิํ อูหจฺจ, เอวํ มจฺจุตโร สิยา;  
  
เอวํ โลกํ อเวกฺขนฺตํ, มจฺจุราชา น ปสฺสตี’’ติฯ  
</li>
  
โมฆราชมาณวปุจฺฉา ปนฺนรสมา นิฎฺฐิตาฯ  
</li>
  
<h3>๑๖. ปิงฺคิยมาณวปุจฺฉา</h3>
</ol>
<ol>
<li>
‘‘ชิโณฺณหมสฺมิ อพโล วีตวโณฺณ, (อิจฺจายสฺมา ปิงฺคิโย)  
  
เนตฺตา น สุทฺธา สวนํ น ผาสุ;  
  
มาหํ นสฺสํ โมมุโห อนฺตราว  
  
อาจิกฺข ธมฺมํ ยมหํ วิชญฺญํ;  
  
ชาติชราย อิธ วิปฺปหานํ’’ฯ  
</li>
  
<li>
‘‘ทิสฺวาน รูเปสุ วิหญฺญมาเน, (ปิงฺคิยาติ ภควา)  
  
รุปฺปนฺติ รูเปสุ ชนา ปมตฺตา;  
  
ตสฺมา ตุวํ ปิงฺคิย อปฺปมโตฺต,  
  
ชหสฺสุ รูปํ อปุนพฺภวาย’’ฯ  
</li>
  
<li>
‘‘ทิสา จตโสฺส วิทิสา จตโสฺส, อุทฺธํ  
อโธ ทส ทิสา อิมาโย;  
  
น  
ตุยฺหํ อทิฎฺฐํ อสุตํ อมุตํ  
อสุตํ อมุตํ วา (สี.), อสุตามุตํ วา (สฺยา.), อสุตํ’มุตํ วา (ปี.)  
, อโถ อวิญฺญาตํ กิญฺจนมตฺถิ  
กิญฺจิ มตฺถิ (สฺยา.), กิญฺจิ นตฺถิ (ปี.), กิญฺจินมตฺถิ (ก.)  
โลเก;  
  
อาจิกฺข ธมฺมํ ยมหํ วิชญฺญํ, ชาติชราย อิธ วิปฺปหานํ’’ฯ  
</li>
  
<li>
‘‘ตณฺหาธิปเนฺน  
มนุเช เปกฺขมาโน, (ปิงฺคิยาติ ภควา)  
  
สนฺตาปชาเต ชรสา ปเรเต;  
  
ตสฺมา ตุวํ ปิงฺคิย อปฺปมโตฺต, ชหสฺสุ ตณฺหํ อปุนพฺภวายา’’ติฯ  
</li>
  
ปิงฺคิยมาณวปุจฺฉา โสฬสมา นิฎฺฐิตาฯ  
</li>
  
<h3>ปารายนตฺถุติคาถา</h3>
</ol>
<p>อิทมโวจ  ภควา มคเธสุ วิหรโนฺต ปาสาณเก เจติเย, ปริจารกโสฬสานํ  พฺราหฺมณานํ อชฺฌิโฎฺฐ ปุโฎฺฐ ปุโฎฺฐ ปญฺหํ  พฺยากาสิฯ เอกเมกสฺส เจปิ ปญฺหสฺส อตฺถมญฺญาย ธมฺมมญฺญาย ธมฺมานุธมฺมํ ปฎิปเชฺชยฺย, คเจฺฉเยฺยว ชรามรณสฺส ปารํฯ ปารงฺคมนียา อิเม ธมฺมาติ, ตสฺมา อิมสฺส ธมฺมปริยายสฺส ปารายนเนฺตว  อธิวจนํฯ</p>


<ol>
<li>
อชิโต ติสฺสเมเตฺตโยฺย, ปุณฺณโก อถ เมตฺตคู;  
  
โธตโก อุปสีโว จ, นโนฺท จ อถ เหมโกฯ  
</li>
  
<li>
โตเทยฺย-กปฺปา  
ทุภโย, ชตุกณฺณี จ ปณฺฑิโต;  
  
ภทฺราวุโธ อุทโย จ, โปสาโล จาปิ พฺราหฺมโณ;  
  
โมฆราชา  
จ เมธาวี, ปิงฺคิโย จ มหาอิสิฯ  
</li>
  
<li>
เอเต พุทฺธํ อุปาคจฺฉุํ, สมฺปนฺนจรณํ อิสิํ;  
  
ปุจฺฉนฺตา นิปุเณ ปเญฺห, พุทฺธเสฎฺฐํ อุปาคมุํฯ  
</li>
  
<li>
เตสํ พุโทฺธ ปพฺยากาสิ, ปเญฺห ปุโฎฺฐ ยถาตถํ;  
  
ปญฺหานํ เวยฺยากรเณน, โตเสสิ พฺราหฺมเณ มุนิฯ  
</li>
  
<li>
เต โตสิตา จกฺขุมตา, พุเทฺธนาทิจฺจพนฺธุนา;  
  
พฺรหฺมจริยมจริํสุ, วรปญฺญสฺส สนฺติเกฯ  
</li>
  
<li>
เอกเมกสฺส  
ปญฺหสฺส, ยถา พุเทฺธน เทสิตํ;  
  
ตถา โย ปฎิปเชฺชยฺย, คเจฺฉ ปารํ อปารโตฯ  
</li>
  
<li>
อปารา ปารํ คเจฺฉยฺย, ภาเวโนฺต มคฺคมุตฺตมํ;  
  
มโคฺค โส ปารํ คมนาย, ตสฺมา ปารายนํ อิติฯ  
</li>
  
<h3>ปารายนานุคีติคาถา</h3>
</ol>
<ol>
<li>
‘‘ปารายนมนุคายิสฺสํ, (อิจฺจายสฺมา ปิงฺคิโย)  
  
ยถาทฺทกฺขิ ตถากฺขาสิ, วิมโล ภูริเมธโส;  
  
นิกฺกาโม นิพฺพโน  
นิพฺพุโต (สฺยา.)  
นาโค, กิสฺส เหตุ มุสา ภเณฯ  
</li>
  
<li>
‘‘ปหีนมลโมหสฺส  
  
, มานมกฺขปฺปหายิโน;  
  
หนฺทาหํ กิตฺตยิสฺสามิ, คิรํ วณฺณูปสญฺหิตํฯ  
</li>
  
<li>
‘‘ตโมนุโท พุโทฺธ สมนฺตจกฺขุ, โลกนฺตคู สพฺพภวาติวโตฺต;  
  
อนาสโว สพฺพทุกฺขปหีโน, สจฺจวฺหโย  
พฺรเหฺม อุปาสิโต เมฯ  
</li>
  
<li>
‘‘ทิโช ยถา กุพฺพนกํ ปหาย, พหุปฺผลํ กานนมาวเสยฺย;  
  
เอวํ ปหํ อปฺปทเสฺส ปหาย, มโหทธิํ หํโสริว อชฺฌปโตฺตฯ  
</li>
  
<li>
‘‘เยเม ปุเพฺพ วิยากํสุ, หุรํ โคตมสาสนา;  
  
อิจฺจาสิ อิติ ภวิสฺสติ;  
  
สพฺพํ ตํ อิติหิติหํ, สพฺพํ ตํ ตกฺกวฑฺฒนํฯ  
</li>
  
<li>
‘‘เอโก ตมนุทาสิโน, ชุติมา โส ปภงฺกโร;  
  
โคตโม ภูริปญฺญาโณ, โคตโม ภูริเมธโสฯ  
</li>
  
<li>
‘‘โย  
เม ธมฺมมเทเสสิ, สนฺทิฎฺฐิกมกาลิกํ;  
  
ตณฺหกฺขยมนีติกํ  
, ยสฺส นตฺถิ อุปมา กฺวจิ’’ฯ  
</li>
  
<li>
‘‘กิํนุ  
ตมฺหา วิปฺปวสสิ, มุหุตฺตมปิ ปิงฺคิย;  
  
โคตมา ภูริปญฺญาณา, โคตมา ภูริเมธสาฯ  
</li>
  
<li>
‘‘โย เต ธมฺมมเทเสสิ, สนฺทิฎฺฐิกมกาลิกํ;  
  
ตณฺหกฺขยมนีติกํ, ยสฺส นตฺถิ อุปมา กฺวจิ’’ฯ  
</li>
  
<li>
‘‘นาหํ ตมฺหา วิปฺปวสามิ, มุหุตฺตมปิ พฺราหฺมณ;  
  
โคตมา ภูริปญฺญาณา, โคตมา ภูริเมธสาฯ  
</li>
  
<li>
‘‘โย เม ธมฺมมเทเสสิ, สนฺทิฎฺฐิกมกาลิกํ;  
  
ตณฺหกฺขยมนีติกํ, ยสฺส นตฺถิ อุปมา กฺวจิฯ  
</li>
  
<li>
‘‘ปสฺสามิ  
นํ มนสา จกฺขุนาว, รตฺตินฺทิวํ พฺราหฺมณ อปฺปมโตฺต;  
  
นมสฺสมาโน วิวเสมิ รตฺติํ, เตเนว มญฺญามิ อวิปฺปวาสํฯ  
</li>
  
<li>
‘‘สทฺธา จ ปีติ จ มโน สติ จ, นาเปนฺติ เม โคตมสาสนมฺหา;  
  
ยํ ยํ ทิสํ วชติ ภูริปโญฺญ, ส เตน เตเนว นโตหมสฺมิฯ  
</li>
  
<li>
‘‘ชิณฺณสฺส  
เม ทุพฺพลถามกสฺส, เตเนว กาโย น ปเลติ ตตฺถ;  
  
สํกปฺปยนฺตาย  
สํกปฺปยตฺตาย (สี.)  
วชามิ นิจฺจํ, มโน หิ เม พฺราหฺมณ เตน ยุโตฺตฯ  
</li>
  
<li>
‘‘ปเงฺก สยาโน ปริผนฺทมาโน, ทีปา ทีปํ อุปปฺลวิํ  
อุปลฺลวิํ (สฺยา. นิเทฺทส)  
;  
  
อถทฺทสาสิํ สมฺพุทฺธํ, โอฆติณฺณมนาสวํ’’ฯ  
</li>
  
<li>
‘‘ยถา อหู วกฺกลิ มุตฺตสโทฺธ, ภทฺราวุโธ อาฬวิ โคตโม จ;  
  
เอวเมว ตฺวมฺปิ ปมุญฺจสฺสุ สทฺธํ,  
  
คมิสฺสสิ ตฺวํ ปิงฺคิย มจฺจุเธยฺยสฺส ปารํ’’  
มจฺจุเธยฺยปารํ (สี.)  
ฯ  
</li>
  
<li>
‘‘เอส ภิโยฺย ปสีทามิ, สุตฺวาน มุนิโน วโจ;  
  
วิวฎฺฎจฺฉโท  
สมฺพุโทฺธ, อขิโล ปฎิภานวาฯ  
</li>
  
<li>
‘‘อธิเทเว  
อภิญฺญาย, สพฺพํ เวทิ วโรวรํ  
ปโร วรํ (สี. สฺยา.), ปโร ปรํ (นิเทฺทส)  
;  
  
ปญฺหานนฺตกโร สตฺถา, กงฺขีนํ ปฎิชานตํฯ  
</li>
  
<li>
‘‘อสํหีรํ  
อสงฺกุปฺปํ, ยสฺส นตฺถิ อุปมา กฺวจิ;  
  
อทฺธา คมิสฺสามิ น เมตฺถ กงฺขา, เอวํ มํ ธาเรหิ อธิมุตฺตจิตฺต’’นฺติฯ  
</li>
  
ปารายนวโคฺค ปญฺจโม นิฎฺฐิโตฯ  
</li>
  
<p>สุตฺตุทฺทานํ –
</ol></p>


<ol>
<li>
อุรโค  
  
อิมา อุทฺทานคาถาโย สี. ปี. โปตฺถเกสุ น สนฺติ  
ธนิโยปิ จ, ขคฺควิสาโณ กสิ จ;  
  
จุโนฺท ภโว ปุนเทว, วสโล จ กรณียญฺจ;  
  
เหมวโต อถ ยโกฺข, วิชยสุตฺตํ มุนิสุตฺตวรนฺติฯ  
</li>
  
<li>
ปฐมกฎฺฐวโร วรวโคฺค, ทฺวาทสสุตฺตธโร สุวิภโตฺต;  
  
เทสิโต จกฺขุมตา วิมเลน, สุยฺยติ วคฺควโร อุรโคติฯ  
</li>
  
<li>
รตนามคโนฺธ หิริมงฺคลนาโม, สุจิโลมกปิโล จ พฺราหฺมณธโมฺม;  
  
นาวา  
นาถ (ก.)  
กิํสีลอุฎฺฐหโน จ, ราหุโล  
จ ปุนปิ วงฺคีโสฯ  
</li>
  
<li>
สมฺมาปริพฺพาชนีโยปิ เจตฺถ, ธมฺมิกสุตฺตวโร สุวิภโตฺต;  
  
จุทฺทสสุตฺตธโร ทุติยมฺหิ, จูฬกวคฺควโรติ ตมาหุฯ  
</li>
  
<li>
ปพฺพชฺชปธานสุภาสิตนาโม, ปูรฬาโส ปุนเทว มาโฆ จ;  
  
สภิยํ เกณิยเมว สลฺลนาโม, วาเสฎฺฐวโร กาลิโกปิ จฯ  
</li>
  
<li>
นาลกสุตฺตวโร สุวิภโตฺต, ตํ อนุปสฺสี ตถา ปุนเทว;  
  
ทฺวาทสสุตฺตธโร ตติยมฺหิ, สุยฺยติ วคฺควโร มหานาโมฯ  
</li>
  
<li>
กามคุหฎฺฐกทุฎฺฐกนามา  
, สุทฺธวโร ปรมฎฺฐกนาโม;  
  
ชรา เมตฺติยวโร สุวิภโตฺต, ปสูรมาคณฺฑิยา ปุราเภโทฯ  
</li>
  
<li>
กลหวิวาโท  
อุโภ วิยุหา จ, ตุวฎกอตฺตทณฺฑสาริปุตฺตา;  
  
โสฬสสุตฺตธโร จตุตฺถมฺหิ, อฎฺฐกวคฺควโรติ  
ตมาหุฯ  
</li>
  
<li>
มคเธ ชนปเท รมณีเย, เทสวเร กตปุญฺญนิเวเส;  
  
ปาสาณกเจติยวเร สุวิภเตฺต, วสิ ภควา คณเสโฎฺฐฯ  
</li>
  
<li>
อุภยวาสมาคติยมฺหิ  
อุภยํ วา ปุณฺณสมาคตํ ยมฺหิ (สฺยา.)  
, ทฺวาทสโยชนิยา ปริสาย;  
  
โสฬสพฺราหฺมณานํ กิร ปุโฎฺฐ, ปุจฺฉาย โสฬสปญฺหกมฺมิยา;  
  
นิปฺปกาสยิ ธมฺมมทาสิฯ  
</li>
  
<li>
อตฺถปกาสกพฺยญฺชนปุณฺณํ, ธมฺมมเทเสสิ ปรเขมชนิยํ  
วรํ ขมนียํ (ก.)  
;  
  
โลกหิตาย ชิโน ทฺวิปทโคฺค, สุตฺตวรํ พหุธมฺมวิจิตฺรํ;  
  
สพฺพกิเลสปโมจนเหตุํ, เทสยิ สุตฺตวรํ ทฺวิปทโคฺคฯ  
</li>
  
<li>
พฺยญฺชนมตฺถปทํ สมยุตฺตํ  
พฺยญฺชนมตฺถปทสมยุตฺตํ (สฺยา.)  
, อกฺขรสญฺญิตโอปมคาฬฺหํ;  
  
โลกวิจารณญาณปภคฺคํ, เทสยิ สุตฺตวรํ ทฺวิปทโคฺคฯ  
</li>
  
<li>
ราคมเล  
อมลํ วิมลคฺคํ, โทสมเล อมลํ วิมลคฺคํ;  
  
โมหมเล อมลํ วิมลคฺคํ, โลกวิจารณญาณปภคฺคํ;  
  
เทสยิ สุตฺตวรํ ทฺวิปทโคฺคฯ  
</li>
  
<li>
เกฺลสมเล  
อมลํ วิมลคฺคํ, ทุจฺจริตมเล อมลํ วิมลคฺคํ;  
  
โลกวิจารณญาณปภคฺคํ, เทสยิ สุตฺตวรํ ทฺวิปทโคฺคฯ  
</li>
  
<li>
อาสวพนฺธนโยคากิเลสํ, นีวรณานิ จ ตีณิ มลานิ;  
  
ตสฺส กิเลสปโมจนเหตุํ, เทสยิ สุตฺตวรํ ทฺวิปทโคฺคฯ  
</li>
  
<li>
นิมฺมลสพฺพกิเลสปนูทํ, ราควิราคมเนชมโสกํ;  
  
สนฺตปณีตสุทุทฺทสธมฺมํ, เทสยิ  
สุตฺตวรํ ทฺวิปทโคฺคฯ  
</li>
  
<li>
ราคญฺจ  
โทสกมภญฺชิตสนฺตํ  
โทสญฺจ ภญฺชิตสนฺตํ (สฺยา.)  
, โยนิจตุคฺคติปญฺจวิญฺญาณํ;  
  
ตณฺหารตจฺฉทนตาณลตาปโมกฺขํ  
ตณฺหาตลรตเจฺฉทนตาณปโมกฺขํ (สฺยา.)  
, เทสยิ สุตฺตวรํ ทฺวิปทโคฺคฯ  
</li>
  
<li>
คมฺภีรทุทฺทสสณฺหนิปุณํ, ปณฺฑิตเวทนิยํ นิปุณตฺถํ;  
  
โลกวิจารณญาณปภคฺคํ, เทสยิ สุตฺตวรํ ทฺวิปทโคฺคฯ  
</li>
  
<li>
นวงฺคกุสุมมาลคีเวยฺยํ, อินฺทฺริยฌานวิโมกฺขวิภตฺตํ;  
  
อฎฺฐงฺคมคฺคธรํ วรยานํ, เทสยิ สุตฺตวรํ ทฺวิปทโคฺคฯ  
</li>
  
<li>
โสมุปมํ  
วิมลํ ปริสุทฺธํ, อณฺณวมูปมรตนสุจิตฺตํ;  
  
ปุปฺผสมํ รวิมูปมเตชํ, เทสยิ สุตฺตวรํ ทฺวิปทโคฺคฯ  
</li>
  
<li>
เขมสิวํ สุขสีตลสนฺตํ, มจฺจุตตาณปรํ ปรมตฺถํ;  
  
ตสฺส สุนิพฺพุตทสฺสนเหตุํ, เทสยิ สุตฺตวรํ ทฺวิปทโคฺคติฯ  
</li>
  
สุตฺตนิปาตปาฬิ นิฎฺฐิตาฯ  
</li>
  
  
  
  
  