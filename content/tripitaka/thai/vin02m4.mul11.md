<h1>มหาสงฺคาโม</h1>
<h3>๑. โวหรเนฺตน ชานิตพฺพาทิ</h3>
<p> สงฺคามาวจเร    ภิกฺขุนา สเงฺฆ โวหรเนฺตน วตฺถุ ชานิตพฺพํ, วิปตฺติ ชานิตพฺพา, อาปตฺติ ชานิตพฺพา, นิทานํ ชานิตพฺพํ, อากาโร ชานิตโพฺพ, ปุพฺพาปรํ ชานิตพฺพํ, กตากตํ ชานิตพฺพํ, กมฺมํ ชานิตพฺพํ, อธิกรณํ ชานิตพฺพํ, สมโถ ชานิตโพฺพ, น ฉนฺทาคติ คนฺตพฺพา, น โทสาคติ คนฺตพฺพา, น โมหาคติ คนฺตพฺพา, น ภยาคติ คนฺตพฺพา, สญฺญาปนีเย ฐาเน สญฺญาเปตพฺพํ, นิชฺฌาปนีเย ฐาเน นิชฺฌาเปตพฺพํ, เปกฺขนีเย ฐาเน เปกฺขิตพฺพํ, ปสาทนีเย ฐาเน ปสาเทตพฺพํ, ลทฺธปโกฺขมฺหีติ ปรปโกฺข นาวชานิตโพฺพ, พหุสฺสุโตมฺหีติ อปฺปสฺสุโต นาวชานิตโพฺพ, เถรตโรมฺหีติ นวกตโร นาวชานิตโพฺพ, อสมฺปตฺตํ น พฺยาหาตพฺพํ, สมฺปตฺตํ ธมฺมโต วินยโต น ปริหาเปตพฺพํ, เยน ธเมฺมน เยน วินเยน เยน สตฺถุสาสเนน ตํ อธิกรณํ วูปสมฺมติ, ตถา ตํ อธิกรณํ วูปสเมตพฺพํฯ</p>


<p> วตฺถุ นฺติ อฎฺฐปาราชิกานํ  วตฺถุ ชานิตพฺพํ, เตวีสสงฺฆาทิเสสานํ วตฺถุ ชานิตพฺพํ, เทฺวอนิยตานํ วตฺถุ ชานิตพฺพํ, เทฺวจตฺตารีสนิสฺสคฺคิยานํ วตฺถุ ชานิตพฺพํ, อฎฺฐาสีติสตปาจิตฺติยานํ วตฺถุ ชานิตพฺพํ, ทฺวาทสปาฎิเทสนียานํ วตฺถุ ชานิตพฺพํ, ทุกฺกฎานํ วตฺถุ  ชานิตพฺพํ, ทุพฺภาสิตานํ วตฺถุ ชานิตพฺพํฯ</p>


<p> ติ สีลวิปตฺติ ชานิตพฺพา, อาจารวิปตฺติ ชานิตพฺพา, ทิฎฺฐิวิปตฺติ ชานิตพฺพา, อาชีววิปตฺติ ชานิตพฺพาฯ</p>


<p> ติ ปาราชิกาปตฺติ ชานิตพฺพา, สงฺฆาทิเสสาปตฺติ ชานิตพฺพา, ถุลฺลจฺจยาปตฺติ  ชานิตพฺพา, ปาจิตฺติยาปตฺติ ชานิตพฺพา, ปาฎิเทสนียาปตฺติ ชานิตพฺพา, ทุกฺกฎาปตฺติ ชานิตพฺพา, ทุพฺภาสิตาปตฺติ ชานิตพฺพาฯ</p>


<p>   นฺติ อฎฺฐปาราชิกานํ นิทานํ ชานิตพฺพํ, เตวีสสงฺฆาทิเสสานํ นิทานํ ชานิตพฺพํ, เทฺวอนิยตานํ นิทานํ ชานิตพฺพํ, เทฺวจตฺตารีสนิสฺสคฺคิยานํ นิทานํ ชานิตพฺพํ, อฎฺฐาสีติสตปาจิตฺติยานํ นิทานํ ชานิตพฺพํ, ทฺวาทสปาฎิเทสนียานํ นิทานํ ชานิตพฺพํ, ทุกฺกฎานํ นิทานํ ชานิตพฺพํ, ทุพฺภาสิตานํ นิทานํ ชานิตพฺพํฯ</p>


<p> ติ สโงฺฆ อาการโต ชานิตโพฺพ, คโณ อาการโต ชานิตโพฺพ, ปุคฺคโล อาการโต ชานิตโพฺพ, โจทโก อาการโต ชานิตโพฺพ, จุทิตโก อาการโต ชานิตโพฺพ ฯ ติ ปฎิพโล นุ โข อยํ สโงฺฆ อิมํ อธิกรณํ วูปสเมตุํ ธเมฺมน วินเยน สตฺถุสาสเนน อุทาหุ โนติ, เอวํ สโงฺฆ อาการโต ชานิตโพฺพฯ ติ ปฎิพโล นุ โข อยํ คโณ อิมํ อธิกรณํ วูปสเมตุํ ธเมฺมน วินเยน สตฺถุสาสเนน อุทาหุ โนติ, เอวํ คโณ อาการโต ชานิตโพฺพ ฯ ติ ปฎิพโล นุ โข อยํ ปุคฺคโล อิมํ อธิกรณํ วูปสเมตุํ ธเมฺมน วินเยน สตฺถุสาสเนน อุทาหุ โนติ, เอวํ ปุคฺคโล อาการโต ชานิตโพฺพฯ ติ กจฺจิ นุ โข อยมายสฺมา ปญฺจสุ ธเมฺมสุ ปติฎฺฐาย ปรํ โจเทติ อุทาหุ โนติ, เอวํ โจทโก อาการโต ชานิตโพฺพฯ ติ กจฺจิ นุ โข อยมายสฺมา ทฺวีสุ ธเมฺมสุ ปติฎฺฐิโต สเจฺจ จ อกุเปฺป จ อุทาหุ โนติ, เอวํ จุทิตโก อาการโต ชานิตโพฺพฯ</p>


<p> นฺติ กจฺจิ นุ โข อยมายสฺมา วตฺถุโต วา วตฺถุํ สงฺกมติ, วิปตฺติโต วา วิปตฺติํ สงฺกมติ, อาปตฺติโต วา อาปตฺติํ สงฺกมติ, อวชานิตฺวา วา ปฎิชานาติ, ปฎิชานิตฺวา วา อวชานาติ, อเญฺญน วา อญฺญํ ปฎิจรติ, อุทาหุ โนติ, เอวํ ปุพฺพาปรํ ชานิตพฺพํฯ</p>


<p> นฺติ เมถุนธโมฺม ชานิตโพฺพ, เมถุนธมฺมสฺส อนุโลมํ ชานิตพฺพํ, เมถุนธมฺมสฺส ปุพฺพภาโค ชานิตโพฺพฯ ติ ทฺวยํทฺวยสมาปตฺติ ชานิตพฺพาฯ   นฺติ ภิกฺขุ อตฺตโน มุเขน ปรสฺส องฺคชาตํ คณฺหาติ ฯ ติ วณฺณาวโณฺณ , กายสํสโคฺค, ทุฎฺฐุลฺลวาจา, อตฺตกามปาริจริยา, วจนมนุปฺปทานํ  ฯ</p>


<p> นฺติ โสฬสกมฺมานิ ชานิตพฺพานิ – จตฺตาริ อปโลกนกมฺมานิ ชานิตพฺพานิ, จตฺตาริ ญตฺติกมฺมานิ ชานิตพฺพานิ, จตฺตาริ ญตฺติทุติยกมฺมานิ ชานิตพฺพานิ, จตฺตาริ ญตฺติจตุตฺถกมฺมานิ ชานิตพฺพานิฯ</p>


<p> นฺติ จตฺตาริ อธิกรณานิ ชานิตพฺพานิ – วิวาทาธิกรณํ ชานิตพฺพํ, อนุวาทาธิกรณํ ชานิตพฺพํ, อาปตฺตาธิกรณํ ชานิตพฺพํ, กิจฺจาธิกรณํ ชานิตพฺพํฯ</p>


<p> ติ สตฺต สมถา ชานิตพฺพา – สมฺมุขาวินโย ชานิตโพฺพ, สติวินโย ชานิตโพฺพ, อมูฬฺหวินโย ชานิตโพฺพ, ปฎิญฺญาตกรณํ ชานิตพฺพํ, เยภุยฺยสิกา ชานิตพฺพา, ตสฺสปาปิยสิกา ชานิตพฺพา, ติณวตฺถารโก ชานิตโพฺพฯ</p>


<h3>๒. อคติอคนฺตโพฺพ</h3>
<p> ติ ฉนฺทาคติํ คจฺฉโนฺต กถํ ฉนฺทาคติํ คจฺฉติ? อิเธกโจฺจ – ‘‘อยํ เม อุปชฺฌาโย วา อาจริโย วา สทฺธิวิหาริโก วา อเนฺตวาสิโก วา สมานุปชฺฌายโก วา สมานาจริยโก วา สนฺทิโฎฺฐ วา สมฺภโตฺต วา ญาติสาโลหิโต วา’’ติ, ตสฺสานุกมฺปาย ตสฺสานุรกฺขาย อธมฺมํ ธโมฺมติ ทีเปติ, ธมฺมํ อธโมฺมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อภาสิตํ อลปิตํ ตถาคเตน ภาสิตํ ลปิตํ ตถาคเตนาติ  ทีเปติ, ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปติ, อนาจิณฺณํ ตถาคเตน อาจิณฺณํ ตถาคเตนาติ ทีเปติ, อาจิณฺณํ ตถาคเตน อนาจิณฺณํ ตถาคเตนาติ ทีเปติ, อปญฺญตฺตํ ตถาคเตน ปญฺญตฺตํ ตถาคเตนาติ ทีเปติ, ปญฺญตฺตํ ตถาคเตน อปญฺญตฺตํ ตถาคเตนาติ ทีเปติ, อนาปตฺติํ  อาปตฺตีติ ทีเปติ, อาปตฺติํ อนาปตฺตีติ ทีเปติ, ลหุกํ อาปตฺติํ ครุกา อาปตฺตีติ ทีเปติ, ครุกํ อาปตฺติํ ลหุกา อาปตฺตีติ ทีเปติ, สาวเสสํ อาปตฺติํ อนวเสสา อาปตฺตีติ ทีเปติ, อนวเสสํ อาปตฺติํ สาวเสสา อาปตฺตีติ ทีเปติ, ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ  อาปตฺติํ ทุฎฺฐุลฺลา อาปตฺตีติ ทีเปติฯ อิเมหิ อฎฺฐารสหิ วตฺถูหิ ฉนฺทาคติํ คจฺฉโนฺต พหุชนาหิตาย  ปฎิปโนฺน โหติ พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ อิเมหิ อฎฺฐารสหิ วตฺถูหิ ฉนฺทาคติํ คจฺฉโนฺต ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ, พหุญฺจ อปุญฺญํ ปสวติฯ ฉนฺทาคติํ คจฺฉโนฺต เอวํ ฉนฺทาคติํ คจฺฉติฯ</p>


<p> ติ โทสาคติํ คจฺฉโนฺต กถํ โทสาคติํ คจฺฉติ? อิเธกโจฺจ อนตฺถํ เม อจรีติ อาฆาตํ พนฺธติ, อนตฺถํ เม จรตีติ อาฆาตํ พนฺธติ, อนตฺถํ เม จริสฺสตีติ  อาฆาตํ พนฺธติ, ปิยสฺส เม มนาปสฺส อนตฺถํ อจริ… อนตฺถํ จรติ… อนตฺถํ จริสฺสตีติ อาฆาตํ พนฺธติ, อปฺปิยสฺส เม อมนาปสฺส อตฺถํ อจริ… อตฺถํ จรติ… อตฺถํ จริสฺสตีติ อาฆาตํ พนฺธติฯ อิเมหิ นวหิ อาฆาตวตฺถูหิ อาฆาโต ปฎิฆาโต กุโทฺธ โกธาภิภูโต อธมฺมํ ธโมฺมติ ทีเปติ, ธมฺมํ อธโมฺมติ ทีเปติ…เป.… ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปติฯ อิเมหิ อฎฺฐารสหิ วตฺถูหิ โทสาคติํ คจฺฉโนฺต พหุชนาหิตาย ปฎิปโนฺน โหติ พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ อิเมหิ อฎฺฐารสหิ วตฺถูหิ โทสาคติํ คจฺฉโนฺต ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ พหุญฺจ อปุญฺญํ ปสวติฯ โทสาคติํ คจฺฉโนฺต เอวํ โทสาคติํ คจฺฉติฯ</p>


<p> ติ โมหาคติํ คจฺฉโนฺต กถํ โมหาคติํ คจฺฉติ? รโตฺต ราควเสน คจฺฉติ, ทุโฎฺฐ โทสวเสน คจฺฉติ, มูโฬฺห โมหวเสน คจฺฉติ, ปรามโฎฺฐ ทิฎฺฐิวเสน คจฺฉติ, มูโฬฺห สํมูโฬฺห โมหาภิภูโต อธมฺมํ ธโมฺมติ ทีเปติ, ธมฺมํ อธโมฺมติ  ทีเปติ…เป.… ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปติฯ อิเมหิ อฎฺฐารสหิ วตฺถูหิ โมหาคติํ คจฺฉโนฺต พหุชนาหิตาย ปฎิปโนฺน โหติ พหุชนาสุขาย พหุโน ชนสฺส อนตฺถาย อหิตาย  ทุกฺขาย เทวมนุสฺสานํฯ อิเมหิ อฎฺฐารสหิ วตฺถูหิ โมหาคติํ คจฺฉโนฺต ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ, พหุญฺจ อปุญฺญํ ปสวติฯ โมหาคติํ คจฺฉโนฺต เอวํ โมหาคติํ คจฺฉติฯ</p>


<p> ติ ภยาคติํ คจฺฉโนฺต กถํ ภยาคติํ คจฺฉติ? อิเธกโจฺจ – ‘‘อยํ วิสมนิสฺสิโต วา คหนนิสฺสิโต วา พลวนิสฺสิโต วา กกฺขโฬ ผรุโส ชีวิตนฺตรายํ วา พฺรหฺมจริยนฺตรายํ วา กริสฺสตี’’ติ, ตสฺส ภยา ภีโต อธมฺมํ ธโมฺมติ  ทีเปติ, ธมฺมํ อธโมฺมติ ทีเปติ, อวินยํ วินโยติ ทีเปติ, วินยํ อวินโยติ ทีเปติ, อภาสิตํ อลปิตํ ตถาคเตน ภาสิตํ ลปิตํ ตถาคเตนาติ ทีเปติ, ภาสิตํ ลปิตํ ตถาคเตน อภาสิตํ อลปิตํ ตถาคเตนาติ ทีเปติ, อนาจิณฺณํ ตถาคเตน อาจิณฺณํ ตถาคเตนาติ ทีเปติ, อาจิณฺณํ ตถาคเตน อนาจิณฺณํ ตถาคเตนาติ ทีเปติ, อปญฺญตฺตํ ตถาคเตน ปญฺญตฺตํ ตถาคเตนาติ ทีเปติ, ปญฺญตฺตํ ตถาคเตน อปญฺญตฺตํ ตถาคเตนาติ ทีเปติ, อนาปตฺติํ อาปตฺตีติ ทีเปติ, อาปตฺติํ อนาปตฺตีติ ทีเปติ, ลหุกํ อาปตฺติํ ครุกา อาปตฺตีติ ทีเปติ, ครุกํ อาปตฺติํ ลหุกา อาปตฺตีติ ทีเปติ, สาวเสสํ อาปตฺติํ อนวเสสา อาปตฺตีติ ทีเปติ, อนวเสสํ อาปตฺติํ สาวเสสา อาปตฺตีติ ทีเปติ, ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปติฯ อิเมหิ อฎฺฐารสหิ วตฺถูหิ ภยาคติํ คจฺฉโนฺต พหุชนาหิตาย ปฎิปโนฺน โหติ พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ อิเมหิ อฎฺฐารสหิ วตฺถูหิ ภยาคติํ คจฺฉโนฺต ขตํ อุปหตํ อตฺตานํ ปริหรติ, สาวโชฺช จ โหติ สานุวโชฺช จ วิญฺญูนํ, พหุญฺจ อปุญฺญํ ปสวติฯ ภยาคติํ คจฺฉโนฺต เอวํ ภยาคติํ คจฺฉติฯ</p>


<p>
ฉนฺทา โทสา ภยา โมหา, โย ธมฺมํ อติวตฺตติ;  
  
นิหียติ ตสฺส ยโส, กาฬปเกฺขว จนฺทิมาติฯ  
</p>
  
<h3>๓. อคติอคมนํ</h3>
<p>   ? อธมฺมํ อธโมฺมติ ทีเปโนฺต น ฉนฺทาคติํ คจฺฉติ, ธมฺมํ ธโมฺมติ ทีเปโนฺต  น ฉนฺทาคติํ  คจฺฉติ, อวินยํ อวินโยติ ทีเปโนฺต น ฉนฺทาคติํ คจฺฉติ, วินยํ วินโยติ ทีเปโนฺต น ฉนฺทาคติํ คจฺฉติ, อภาสิตํ อลปิตํ ตถาคเตน อภาสิตํ อลปิตํ ตถาคเตนาติ ทีเปโนฺต น ฉนฺทาคติํ คจฺฉติ, ภาสิตํ ลปิตํ ตถาคเตน ภาสิตํ ลปิตํ ตถาคเตนาติ ทีเปโนฺต น ฉนฺทาคติํ คจฺฉติ, อนาจิณฺณํ ตถาคเตน อนาจิณฺณํ ตถาคเตนาติ ทีเปโนฺต น ฉนฺทาคติํ คจฺฉติ, อาจิณฺณํ ตถาคเตน อาจิณฺณํ ตถาคเตนาติ ทีเปโนฺต น ฉนฺทาคติํ คจฺฉติ, อปญฺญตฺตํ ตถาคเตน อปญฺญตฺตํ ตถาคเตนาติ ทีเปโนฺต น ฉนฺทาคติํ คจฺฉติ, ปญฺญตฺตํ ตถาคเตน ปญฺญตฺตํ ตถาคเตนาติ ทีเปโนฺต น ฉนฺทาคติํ คจฺฉติ, อนาปตฺติํ อนาปตฺตีติ ทีเปโนฺต น ฉนฺทาคติํ คจฺฉติ, อาปตฺติํ อาปตฺตีติ ทีเปโนฺต น ฉนฺทาคติํ คจฺฉติ, ลหุกํ อาปตฺติํ ลหุกา อาปตฺตีติ ทีเปโนฺต น ฉนฺทาคติํ คจฺฉติ, ครุกํ อาปตฺติํ ครุกา อาปตฺตีติ ทีเปโนฺต น ฉนฺทาคติํ คจฺฉติ, สาวเสสํ อาปตฺติํ สาวเสสา อาปตฺตีติ ทีเปโนฺต น ฉนฺทาคติํ คจฺฉติ, อนวเสสํ  อาปตฺติํ อนวเสสา อาปตฺตีติ ทีเปโนฺต น ฉนฺทาคติํ คจฺฉติ, ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต น ฉนฺทาคติํ คจฺฉติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปโนฺต น ฉนฺทาคติํ คจฺฉติฯ เอวํ น ฉนฺทาคติํ คจฺฉติฯ</p>


<p> ? อธมฺมํ อธโมฺมติ ทีเปโนฺต  น โทสาคติํ คจฺฉติ, ธมฺมํ ธโมฺมติ ทีเปโนฺต น โทสาคติํ คจฺฉติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต น โทสาคติํ คจฺฉติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปโนฺต น โทสาคติํ คจฺฉติฯ เอวํ น โทสาคติํ คจฺฉติฯ</p>


<p> ? อธมฺมํ อธโมฺมติ ทีเปโนฺต น โมหาคติํ คจฺฉติ, ธมฺมํ ธโมฺมติ ทีเปโนฺต น โมหาคติํ คจฺฉติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต น โมหาคติํ  คจฺฉติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปโนฺต น โมหาคติํ คจฺฉติฯ เอวํ น โมหาคติํ คจฺฉติฯ</p>


<p> ? อธมฺมํ อธโมฺมติ ทีเปโนฺต น ภยาคติํ คจฺฉติ, ธมฺมํ ธโมฺมติ ทีเปโนฺต น ภยาคติํ คจฺฉติ, อวินยํ อวินโยติ ทีเปโนฺต น ภยาคติํ คจฺฉติ, วินยํ วินโยติ ทีเปโนฺต น ภยาคติํ คจฺฉติ, อภาสิตํ อลปิตํ ตถาคเตน อภาสิตํ อลปิตํ ตถาคเตนาติ ทีเปโนฺต น ภยาคติํ คจฺฉติ, ภาสิตํ ลปิตํ ตถาคเตน ภาสิตํ ลปิตํ ตถาคเตนาติ ทีเปโนฺต น ภยาคติํ คจฺฉติ, อนาจิณฺณํ ตถาคเตน อนาจิณฺณํ ตถาคเตนาติ ทีเปโนฺต น ภยาคติํ คจฺฉติ, อาจิณฺณํ ตถาคเตน อาจิณฺณํ ตถาคเตนาติ ทีเปโนฺต น ภยาคติํ คจฺฉติ, อปญฺญตฺตํ ตถาคเตน อปญฺญตฺตํ ตถาคเตนาติ ทีเปโนฺต น ภยาคติํ คจฺฉติ, ปญฺญตฺตํ ตถาคเตน ปญฺญตฺตํ ตถาคเตนาติ ทีเปโนฺต น ภยาคติํ คจฺฉติ, อนาปตฺติํ อนาปตฺตีติ ทีเปโนฺต น ภยาคติํ คจฺฉติ, อาปตฺติํ อาปตฺตีติ ทีเปโนฺต น ภยาคติํ คจฺฉติ, ลหุกํ อาปตฺติํ ลหุกา อาปตฺตีติ ทีเปโนฺต น ภยาคติํ คจฺฉติ, ครุกํ อาปตฺติํ ครุกา อาปตฺตีติ ทีเปโนฺต น ภยาคติํ คจฺฉติ, สาวเสสํ อาปตฺติํ สาวเสสา อาปตฺตีติ ทีเปโนฺต น ภยาคติํ คจฺฉติ, อนวเสสํ อาปตฺติํ อนวเสสา อาปตฺตีติ ทีเปโนฺต น ภยาคติํ คจฺฉติ, ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต น ภยาคติํ คจฺฉติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปโนฺต น ภยาคติํ คจฺฉติฯ เอวํ น ภยาคติํ คจฺฉติฯ</p>


<p>
ฉนฺทา  
โทสา ภยา โมหา, โย ธมฺมํ นาติวตฺตติ;  
  
อาปูรติ ตสฺส ยโส, สุกฺกปเกฺขว จนฺทิมาติฯ  
</p>
  
<h3>๔. สญฺญาปนียาทิ</h3>
<p> ? อธมฺมํ อธโมฺมติ ทีเปโนฺต สญฺญาปนีเย ฐาเน สญฺญาเปติ, ธมฺมํ ธโมฺมติ ทีเปโนฺต  สญฺญาปนีเย ฐาเน สญฺญาเปติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต สญฺญาปนีเย ฐาเน สญฺญาเปติ, อทุฎฺฐุลฺลํ อาปตฺติํ อทุฎฺฐุลฺลา  อาปตฺตีติ ทีเปโนฺต สญฺญาปนีเย ฐาเน สญฺญาเปติฯ เอวํ สญฺญาปนีเย ฐาเน สญฺญาเปติฯ</p>


<p> ? อธมฺมํ อธโมฺมติ ทีเปโนฺต นิชฺฌาปนีเย ฐาเน นิชฺฌาเปติ, ธมฺมํ ธโมฺมติ ทีเปโนฺต นิชฺฌาปนีเย ฐาเน นิชฺฌาเปติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต นิชฺฌาปนีเย ฐาเน นิชฺฌาเปติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปโนฺต นิชฺฌาปนีเย ฐาเน นิชฺฌาเปติฯ เอวํ นิชฺฌาปนีเย ฐาเน นิชฺฌาเปติฯ</p>


<p> ? อธมฺมํ อธโมฺมติ ทีเปโนฺต เปกฺขนีเย ฐาเน เปกฺขติ, ธมฺมํ ธโมฺมติ ทีเปโนฺต เปกฺขนีเย ฐาเน เปกฺขติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต เปกฺขนีเย ฐาเน เปกฺขติ, อทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปโนฺต เปกฺขนีเย ฐาเน เปกฺขติฯ เอวํ เปกฺขนีเย ฐาเน เปกฺขติฯ</p>


<p> ? อธมฺมํ อธโมฺมติ ทีเปโนฺต ปสาทนีเย ฐาเน ปสาเทติ, ธมฺมํ ธโมฺมติ ทีเปโนฺต ปสาทนีเย ฐาเน ปสาเทติ…เป.… ทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปโนฺต ปสาทนีเย ฐาเน ปสาเทติ, อทุฎฺฐุลฺลํ อาปตฺติํ  อทุฎฺฐุลฺลา อาปตฺตีติ ทีเปโนฺต ปสาทนีเย ฐาเน ปสาเทติฯ เอวํ ปสาทนีเย ฐาเน ปสาเทติฯ</p>


<h3>๕. ปรปกฺขาทิอวชานนํ</h3>
<p> ? อิเธกโจฺจ ลทฺธปโกฺข โหติ ลทฺธปริวาโร  ปกฺขวา ญาติมาฯ ‘‘อยํ อลทฺธปโกฺข อลทฺธปริวาโร น ปกฺขวา น ญาติมา’’ติ ตสฺส อวชานโนฺต อธมฺมํ ธโมฺมติ ทีเปติ, ธมฺมํ อธโมฺมติ ทีเปติ…เป.… ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปติฯ เอวํ ลทฺธปโกฺขมฺหีติ ปรปกฺขํ อวชานาติฯ</p>


<p> ? อิเธกโจฺจ พหุสฺสุโต โหติ สุตธโร สุตสนฺนิจโยฯ ‘‘อยํ อปฺปสฺสุโต อปฺปาคโม  อปฺปธโร’’ติ ตสฺส อวชานโนฺต อธมฺมํ ธโมฺมติ ทีเปติ, ธมฺมํ อธโมฺมติ ทีเปติ…เป.… ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ อาปตฺติํ ทุฎฺฐุลฺลา อาปตฺตีติ ทีเปติฯ เอวํ พหุสฺสุโตมฺหีติ อปฺปสฺสุตํ อวชานาติฯ</p>


<p> ? อิเธกโจฺจ เถโร โหติ รตฺตญฺญู จิรปพฺพชิโต อยํ นวโก อปฺปญฺญาโต อปฺปกตญฺญู อิมสฺส วจนํ อกตํ ภวิสฺสตี’’ติ ตสฺส อวชานโนฺต อธมฺมํ ธโมฺมติ ทีเปติ, ธมฺมํ อธโมฺมติ ทีเปติ  …เป.… ทุฎฺฐุลฺลํ อาปตฺติํ อทุฎฺฐุลฺลา อาปตฺตีติ ทีเปติ, อทุฎฺฐุลฺลํ  อาปตฺติํ ทุฎฺฐุลฺลา อาปตฺตีติ ทีเปติฯ เอวํ เถรตโรมฺหีติ นวกตรํ อวชานาติฯ</p>


<p> นฺติ อโนติณฺณํ ภารํ  น โอตาเรตพฺพํฯ นฺติ ยํอตฺถาย สโงฺฆ สนฺนิปติโต โหติ ตํ อตฺถํ ธมฺมโต วินยโต น ปริหาเปตพฺพํฯ</p>


<p> ติ ภูเตน วตฺถุนาฯ ติ โจเทตฺวา สาเรตฺวาฯ ติ ญตฺติสมฺปทาย อนุสฺสาวนสมฺปทาย, เยน ธเมฺมน เยน วินเยน เยน สตฺถุสาสเนน ตํ อธิกรณํ วูปสมฺมติ, ตถา ตํ อธิกรณํ วูปสเมตพฺพนฺติฯ</p>


<h3>๖. อนุวิชฺชกสฺส อนุโยคํ</h3>
<p> อนุวิชฺชเกน โจทโก ปุจฺฉิตโพฺพ – ‘‘ยํ โข ตฺวํ, อาวุโส, อิมสฺส ภิกฺขุโน ปวารณํ ฐเปสิ, กิมฺหิ นํ ฐเปสิ, สีลวิปตฺติยา วา ฐเปสิ, อาจารวิปตฺติยา วา ฐเปสิ, ทิฎฺฐิวิปตฺติยา วา ฐเปสี’’ติ? โส เจ เอวํ วเทยฺย – ‘‘สีลวิปตฺติยา วา ฐเปมิ  อาจารวิปตฺติยา วา ฐเปมิ ทิฎฺฐิวิปตฺติยา วา ฐเปมี’’ติ, โส เอวมสฺส วจนีโย – ‘‘ชานาติ ปนายสฺมา สีลวิปตฺติํ, ชานาติ อาจารวิปตฺติํ, ชานาติ ทิฎฺฐิวิปตฺติ’’นฺติ? โส เจ เอวํ วเทยฺย – ‘‘ชานามิ โข อหํ, อาวุโส, สีลวิปตฺติํ, ชานามิ อาจารวิปตฺติํ, ชานามิ ทิฎฺฐิวิปตฺติ’’นฺติ , โส เอวมสฺส วจนีโย – ‘‘กตมา  ปนาวุโส, สีลวิปตฺติ กตมา อาจารวิปตฺติ กตมา ทิฎฺฐิวิปตฺตี’’ติ? โส เจ เอวํ วเทยฺย – ‘‘จตฺตาริ ปาราชิกานิ เตรส สงฺฆาทิเสสา – อยํ สีลวิปตฺติฯ ถุลฺลจฺจยํ ปาจิตฺติยํ ปาฎิเทสนียํ ทุกฺกฎํ ทุพฺภาสิตํ – อยํ อาจารวิปตฺติฯ มิจฺฉาทิฎฺฐิ อนฺตคฺคาหิกาทิฎฺฐิ – อยํ ทิฎฺฐิวิปตฺตี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมสฺส ภิกฺขุโน ปวารณํ ฐเปสิ, ทิเฎฺฐน วา ฐเปสิ, สุเตน วา ฐเปสิ, ปริสงฺกาย วา ฐเปสี’’ติ? โส เจ เอวํ วเทยฺย – ‘‘ทิเฎฺฐน วา ฐเปมิ, สุเตน วา ฐเปมิ, ปริสงฺกาย วา ฐเปมี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมสฺส ภิกฺขุโน ทิเฎฺฐน ปวารณํ ฐเปสิ, กิํ เต ทิฎฺฐํ, กินฺติ เต ทิฎฺฐํ, กทา เต ทิฎฺฐํ, กตฺถ เต ทิฎฺฐํ, ปาราชิกํ อชฺฌาปชฺชโนฺต ทิโฎฺฐ, สงฺฆาทิเสสํ อชฺฌาปชฺชโนฺต ทิโฎฺฐ, ถุลฺลจฺจยํ… ปาจิตฺติยํ… ปาฎิเทสนียํ… ทุกฺกฎํ… ทุพฺภาสิตํ อชฺฌาปชฺชโนฺต ทิโฎฺฐ, กตฺถ จ ตฺวํ อโหสิ, กตฺถ จายํ ภิกฺขุ อโหสิ, กิญฺจ ตฺวํ กโรสิ, กิํ จายํ ภิกฺขุ กโรตี’’ติ? โส เจ เอวํ วเทยฺย – ‘‘น โข อหํ, อาวุโส, อิมสฺส ภิกฺขุโน ทิเฎฺฐน ปวารณํ ฐเปมิ, อปิ จ สุเตน ปวารณํ ฐเปมี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมสฺส ภิกฺขุโน สุเตน ปวารณํ ฐเปสิ  กิํ เต สุตํ, กินฺติ เต สุตํ, กทา เต สุตํ, กตฺถ เต สุตํ, ปาราชิกํ อชฺฌาปโนฺนติ สุตํ, สงฺฆาทิเสสํ อชฺฌาปโนฺนติ สุตํ, ถุลฺลจฺจยํ… ปาจิตฺติยํ… ปาฎิเทสนียํ… ทุกฺกฎํ… ทุพฺภาสิตํ อชฺฌาปโนฺนติ สุตํ, ภิกฺขุสฺส สุตํ, ภิกฺขุนิยา สุตํ, สิกฺขมานาย สุตํ, สามเณรสฺส สุตํ, สามเณริยา สุตํ, อุปาสกสฺส สุตํ, อุปาสิกาย สุตํ, ราชูนํ สุตํ, ราชมหามตฺตานํ สุตํ, ติตฺถิยานํ สุตํ, ติตฺถิยสาวกานํ สุต’’นฺติ? โส เจ เอวํ วเทยฺย – ‘‘น โข อหํ, อาวุโส, อิมสฺส ภิกฺขุโน สุเตน ปวารณํ ฐเปมิ, อปิ จ ปริสงฺกาย ปวารณํ ฐเปมี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมสฺส ภิกฺขุโน ปริสงฺกาย ปวารณํ ฐเปสิ, กิํ ปริสงฺกสิ, กินฺติ ปริสงฺกสิ, กทา ปริสงฺกสิ, กตฺถ ปริสงฺกสิ, ปาราชิกํ อชฺฌาปโนฺนติ ปริสงฺกสิ, สงฺฆาทิเสสํ อชฺฌาปโนฺนติ ปริสงฺกสิ, ถุลฺลจฺจยํ… ปาจิตฺติยํ… ปาฎิเทสนียํ… ทุกฺกฎํ… ทุพฺภาสิตํ อชฺฌาปโนฺนติ ปริสงฺกสิ, ภิกฺขุสฺส สุตฺวา ปริสงฺกสิ, ภิกฺขุนิยา สุตฺวา ปริสงฺกสิ, สิกฺขมานาย สุตฺวา ปริสงฺกสิ, สามเณรสฺส สุตฺวา ปริสงฺกสิ, สามเณริยา สุตฺวา ปริสงฺกสิ, อุปาสกสฺส สุตฺวา ปริสงฺกสิ, อุปาสิกาย สุตฺวา  ปริสงฺกสิ, ราชูนํ สุตฺวา  ปริสงฺกสิ ราชมหามตฺตานํ  สุตฺวา ปริสงฺกสิ, ติตฺถิยานํ สุตฺวา ปริสงฺกสิ, ติตฺถิยสาวกานํ สุตฺวา ปริสงฺกสี’’ติ?</p>


<ol>
<li>
ทิฎฺฐํ ทิเฎฺฐน สเมติ, ทิเฎฺฐน สํสนฺทเต ทิฎฺฐํ;  
  
ทิฎฺฐํ ปฎิจฺจ น อุเปติ, อสุทฺธปริสงฺกิโต;  
  
โส ปุคฺคโล ปฎิญฺญาย, กาตพฺพา เตน ปวารณาฯ  
</li>
  
สุตํ สุเตน สเมติ, สุเตน สํสนฺทเต สุตํ;  
  
สุตํ ปฎิจฺจ น อุเปติ, อสุทฺธปริสงฺกิโต;  
  
โส ปุคฺคโล ปฎิญฺญาย, กาตพฺพา เตน ปวารณาฯ  
</li>
  
มุตํ มุเตน สเมติ, มุเตน สํสนฺทเต มุตํ;  
  
มุตํ ปฎิจฺจ น อุเปติ, อสุทฺธปริสงฺกิโต;  
  
โส ปุคฺคโล ปฎิญฺญาย, กาตพฺพา เตน ปวารณาติฯ  
</li>
  
<h3>๗. ปุจฺฉาวิภาโค</h3>
</ol>
<p> กิํ เต ทิฎฺฐนฺติ กตมา ปุจฺฉา? กินฺติ เต ทิฎฺฐนฺติ กตมา ปุจฺฉา? กทา เต ทิฎฺฐนฺติ กตมา ปุจฺฉา? กตฺถ เต ทิฎฺฐนฺติ กตมา ปุจฺฉา?</p>


<p> นฺติ วตฺถุปุจฺฉา, วิปตฺติปุจฺฉา, อาปตฺติปุจฺฉา, อชฺฌาจารปุจฺฉาฯ วตฺถุปุจฺฉาติ – อฎฺฐปาราชิกานํ วตฺถุปุจฺฉา, เตวีสสงฺฆาทิเสสานํ วตฺถุปุจฺฉา, เทฺวอนิยตานํ วตฺถุปุจฺฉา, เทฺวจตฺตารีสนิสฺสคฺคิยานํ วตฺถุปุจฺฉา, อฎฺฐาสีติสตปาจิตฺติยานํ วตฺถุปุจฺฉา, ทฺวาทสปาฎิเทสนียานํ วตฺถุปุจฺฉา, ทุกฺกฎานํ วตฺถุปุจฺฉา, ทุพฺภาสิตานํ วตฺถุปุจฺฉาฯ วิปตฺติปุจฺฉาติ – สีลวิปตฺติปุจฺฉา, อาจารวิปตฺติปุจฺฉา, ทิฎฺฐิวิปตฺติปุจฺฉา , อาชีววิปตฺติปุจฺฉาฯ อาปตฺติปุจฺฉาติ – ปาราชิกาปตฺติปุจฺฉา, สงฺฆาทิเสสาปตฺติปุจฺฉา, ถุลฺลจฺจยาปตฺติปุจฺฉา, ปาจิตฺติยาปตฺติปุจฺฉา, ปาฎิเทสนียาปตฺติปุจฺฉา, ทุกฺกฎาปตฺติปุจฺฉา, ทุพฺภาสิตาปตฺติปุจฺฉาฯ อชฺฌาจารปุจฺฉาติ – ทฺวยํทฺวยสมาปตฺติปุจฺฉาฯ</p>


<p> นฺติ ลิงฺคปุจฺฉา, อิริยาปถปุจฺฉา, อาการปุจฺฉา, วิปฺปการปุจฺฉาฯ ลิงฺคปุจฺฉาติ – ทีฆํ วา รสฺสํ วา กณฺหํ วา โอทาตํ วาฯ อิริยาปถปุจฺฉาติ คจฺฉนฺตํ วา ฐิตํ  วา นิสินฺนํ วา นิปนฺนํ วาฯ อาการปุจฺฉาติ คิหิลิเงฺค  วา ติตฺถิยลิเงฺค วา ปพฺพชิตลิเงฺค วาฯ วิปฺปการปุจฺฉาติ คจฺฉนฺตํ วา ฐิตํ วา นิสินฺนํ วา นิปนฺนํ วาฯ</p>


<p>   นฺติ กาลปุจฺฉา, สมยปุจฺฉา, ทิวสปุจฺฉา, อุตุปุจฺฉาฯ กาลปุจฺฉาติ ปุพฺพณฺหกาเล วา มชฺฌนฺหิกกาเล วา สายนฺหกาเล วาฯ สมยปุจฺฉาติ ปุพฺพณฺหสมเย วา มชฺฌนฺหิกสมเย วา สายนฺหสมเย วาฯ ทิวสปุจฺฉาติ ปุเรภตฺตํ วา ปจฺฉาภตฺตํ วา รตฺติํ วา ทิวา วา กาเฬ วา ชุเณฺห วาฯ อุตุปุจฺฉาติ เหมเนฺต วา คิเมฺห วา วเสฺส วา ฯ</p>


<p> นฺติ ฐานปุจฺฉา, ภูมิปุจฺฉา, โอกาสปุจฺฉา, ปเทสปุจฺฉาฯ ฐานปุจฺฉาติ ภูมิยา วา ปถวิยา วา ธรณิยา วา ชคติยา วาฯ ภูมิปุจฺฉาติ ภูมิยา วา ปถวิยา วา ปพฺพเต วา ปาสาเณ วา ปาสาเท วาฯ โอกาสปุจฺฉาติ ปุรตฺถิเม วา โอกาเส ปจฺฉิเม  วา โอกาเส อุตฺตเร วา โอกาเส ทกฺขิเณ วา โอกาเสฯ ปเทสปุจฺฉาติ ปุรตฺถิเม วา ปเทเส ปจฺฉิเม วา ปเทเส อุตฺตเร วา ปเทเส ทกฺขิเณ วา ปเทเสติฯ</p>

</p>

</p>


<p>
วตฺถุ นิทานํ อากาโร, ปุพฺพาปรํ กตากตํ;  
  
กมฺมาธิกรณเญฺจว, สมโถ ฉนฺทคามิ จฯ  
</p>
  
<p>
โทสา โมหา ภยา เจว, สญฺญา นิชฺฌาปเนน จ;  
  
เปกฺขา ปสาเท ปโกฺขมฺหิ, สุตเถรตเรน จฯ  
</p>
  
<p>
อสมฺปตฺตญฺจ สมฺปตฺตํ, ธเมฺมน วินเยน จ;  
  
สตฺถุสฺส สาสเนนาปิ, มหาสงฺคามญาปนาติฯ  
</p>
  
  
  
  
  