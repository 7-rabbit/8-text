<h1>๓. คหปติวโคฺค</h1>
<h3>๑. ปฐมอุคฺคสุตฺตวณฺณนา</h3>
<p> ตติยสฺส ปฐเม ติ ตสฺส กิร ฆเร ปญฺจนฺนํ ภิกฺขุสตานํ ปญฺจ อาสนสตานิ นิจฺจํ ปญฺญตฺตาเนว โหนฺติ, เตสุ อญฺญตรสฺมิํ อาสเน นิสีทิฯ ติ เต สุณาหิ, ตํ วา อฎฺฐวิธํ อจฺฉริยธมฺมํ สุณาหิฯ ติ ‘‘พุโทฺธ นุ โข น พุโทฺธ นุ โข’’ติ วิตกฺกมตฺตมฺปิ น อุปฺปชฺชิ, อยเมว พุโทฺธติ จิตฺตุปฺปาโท ปสโนฺน อนาวิโล อโหสิฯ ติ อตฺตโน ยาปนมตฺตํ ธนํ  คเหตฺวา ญาติฆรานิ คจฺฉตุฯ ติ กตรปุริสสฺส ตุเมฺห ททามิ, อาโรเจถ เม อตฺตโน อธิปฺปายํฯ ติ  ‘‘เอตฺตกํ ทสฺสามิ เอตฺตกํ น ทสฺสามิ, อิทํ ทสฺสามิ อิทํ น ทสฺสามี’’ติ จิตฺตํ อุปฺปาเทเนฺตน หิ ปฎิวิภตฺตา นาม โหติ, มยฺหํ ปน น เอวํฯ อถ โข สงฺฆิกา วิย คณสนฺตกา วิย จ สีลวเนฺตหิ สทฺธิํ สาธารณาเยวฯ ติ สหตฺถา อุปฎฺฐหามิ, จิตฺตีกาเรน อุปสงฺกมามิฯ</p>


<p>ติ, ภเนฺต, ยํ มํ เทวตา อุปสงฺกมิตฺวา เอวํ อาโรเจนฺติ, อิทํ น อจฺฉริยํฯ ยํ ปนาหํ ตโตนิทานํ จิตฺตสฺส อุณฺณติํ นาภิชานามิ, ตํ เอว อจฺฉริยนฺติ  วทติฯ ติ เอตฺถ กิญฺจาปิ ภิกฺขุํ อามเนฺตติ, อุปาสกเสฺสว ปน เวยฺยากรณสมฺปหํสเน เอส สาธุกาโรติ เวทิตโพฺพฯ</p>


<h3>๒. ทุติยอุคฺคสุตฺตวณฺณนา</h3>
<p> ทุติเย ติ ตสฺส กิร เสฎฺฐิโน นาควนํ นาม อุยฺยานํ, โส ตตฺถ ปุเรภตฺตํ คนฺธมาลาทีนิ คาหาเปตฺวา อุยฺยานกีฬิกํ กีฬิตุกาโม คนฺตฺวา ปริจาริยมาโน ภควนฺตํ อทฺทสฯ สห ทสฺสเนเนวสฺส ปุริมนเยเนว จิตฺตํ ปสีทิ, สุราปาเนน จ อุปฺปนฺนมโนฺท ตงฺขณํเยว ปหียิฯ ตํ สนฺธาเยวมาหฯ นฺติ อุทกํ หเตฺถ ปาเตตฺวา อทาสิํฯ ติ อมุโกฯ ติ ‘‘อิมสฺส โถกํ, อิมสฺส พหุก’’นฺติ เอวํ จิตฺตนานตฺตํ น กโรมิ, เทยฺยธมฺมํ ปน เอกสทิสํ กโรมีติ ทเสฺสติฯ ติ  อากาเส ฐตฺวา อาโรเจนฺติฯ นฺติ อิมินา อุปาสโก อตฺตโน อนาคามิผลํ พฺยากโรติฯ</p>


<h3>๓. ปฐมหตฺถกสุตฺตวณฺณนา</h3>
<p> ตติเย ติ ภควตา อาฬวกยกฺขสฺส หตฺถโต หเตฺถหิ สมฺปฎิจฺฉิตตฺตา หตฺถโกติ ลทฺธนาโม ราชกุมาโรฯ ติ ปญฺจสีลทสสีเลน สีลวาฯ ติ จาคสมฺปโนฺนฯ ติ, ภเนฺต, กจฺจิ เอตฺถ ภควโต พฺยากรณฎฺฐาเนฯ ติ อธิคมปฺปิจฺฉตาย อปฺปิโจฺฉฯ</p>


<h3>๔. ทุติยหตฺถกสุตฺตวณฺณนา</h3>
<p> จตุเตฺถ  ติ โสตาปนฺนสกทาคามีนํเยว อริยสาวกอุปาสกานํ ปญฺจหิ สเตหิ ปริวุโต ภุตฺตปาตราโส คนฺธมาลวิเลเปนจุณฺณานิ คเหตฺวา เยน ภควา เตนุปสงฺกมิฯ ติ สงฺคณฺหนการณานิฯ นฺติ เตหิ อหํฯ ติ นงฺคลพลิพทฺทภตฺตพีชาทีนิ เจว คนฺธมาลมูลาทีนิ จ ทตฺวา สงฺคณฺหามิฯ ติ อมฺม, ตาต, ภาตร, ภคินีติอาทิเกน กณฺณสุเขน มุทุเกน ปิยวจเนน สงฺคณฺหามิฯ ติ ‘‘อิมสฺส ทาเนน วา ปิยวจเนน วา กิจฺจํ นตฺถิ, อตฺถจริยาย สงฺคณฺหิตพฺพยุตฺตโก  อย’’นฺติ ญตฺวา อุปฺปนฺนกิจฺจนิตฺถรณสงฺขาตาย อตฺถจริยาย สงฺคณฺหามิฯ ติ ‘‘อิมสฺส ทานาทีหิ กิจฺจํ นตฺถิ, สมานตฺตตาย  สงฺคณฺหิตโพฺพ อย’’นฺติ เอกโต ขาทนปิวนนิสชฺชาทีหิ อตฺตนา สมานํ กตฺวา สงฺคณฺหามิฯ ติ ทลิทฺทสฺส กิญฺจิ ทาตุํ วา กาตุํ วา อสโกฺกนฺตสฺส, ยถา ทลิทฺทสฺส โน ตถา โสตพฺพํ มญฺญนฺติ, มม ปน โสตพฺพํ มญฺญนฺติ, ทิโนฺนวาเท ติฎฺฐนฺติ, น เม อนุสาสนิํ อติกฺกมิตพฺพํ มญฺญนฺติฯ นฺติ อุปาโย โข เต อยํฯ อิเมสุ ปน ทฺวีสุปิ สุเตฺตสุ สตฺถารา สีลจาคปญฺญา มิสฺสกา กถิตาติ เวทิตพฺพาฯ</p>


<h3>๕-๖. มหานามสุตฺตาทิวณฺณนา</h3>
<p> ปญฺจเม ติ อตฺถานตฺถํ การณาการณํ อุปปริกฺขิตา โหติฯ ฉเฎฺฐ สทฺธาสีลจาคา มิสฺสกา กถิตาฯ</p>


<h3>๗. ปฐมพลสุตฺตวณฺณนา</h3>
<p> สตฺตเม ติ อุชฺฌานพลาฯ พาลานญฺหิ ‘‘ยํ อสุโก อิทญฺจิทญฺจ อาห, มํ โส อาห, น อญฺญ’’นฺติ เอวํ อุชฺฌานเมว พลํฯ ติ ‘‘น อิทํ เอวํ, เอวํ นาเมต’’นฺติ อตฺถานตฺถนิชฺฌาปนํเยว พลํฯ ติ ปจฺจเวกฺขณพลาฯ ติ อธิวาสนพลาฯ</p>


<h3>๘. ทุติยพลสุตฺตวณฺณนา</h3>
<p> อฎฺฐเม  ติ ญาณพลานิฯ ติ อรหตฺตํ ปฎิชานาติฯ ติ หุตฺวา อภาวากาเรนฯ นฺติ ยถาสภาวโตฯ ติ สหวิปสฺสนาย มคฺคปญฺญายฯ ติ  สนฺตาปนเฎฺฐน องฺคารกาสุยา อุปมิตา อิเม กามาติฯ นฺติ ผลสมาปตฺติวเสน นิพฺพานนินฺนํฯ นฺติ กิเลเสหิ วชฺชิตํ ทูรีภูตํ วาฯ นฺติ ปพฺพชฺชาภิรตํฯ นฺติ วิคตนฺตภูตํ เอกเทเสนาปิ อนลฺลีนํ วิสํยุตฺตํ วิสํสฎฺฐํฯ ติ สมฺปโยควเสน อาสวานํ การณภูเตหิ, กิเลสธเมฺมหีติ  อโตฺถฯ อถ วา นฺติ วิคตวายนฺติ อโตฺถฯ กุโต?  สเพฺพหิ เตภูมกธเมฺมหีติ อโตฺถฯ อิมสฺมิํ สุเตฺต อริยมโคฺค โลกิยโลกุตฺตโร กถิโตฯ</p>


<h3>๙. อกฺขณสุตฺตวณฺณนา</h3>
<p> นวเม ขเณ กิจฺจานิ กโรตีติ  โอกาสํ ลภิตฺวาว กิจฺจานิ กโรตีติ อโตฺถฯ ติ จตุสจฺจธโมฺมฯ ติ กิเลสูปสมาวโหฯ ติ กิเลสปรินิพฺพานกโรฯ จตุมคฺคญาณสงฺขาตํ สโมฺพธิํ คจฺฉติ สมฺปาปุณาตีติ นฺติ อิทํ อสญฺญํ เทวนิกายํ สนฺธาย วุตฺตํฯ ติ อติวิย อวิญฺญูสุฯ</p>


<p>ติ สุกถิเตฯ ติ อนฺตรายกราฯ ติ อยํ ลโทฺธ ขโณ มา อติกฺกมิฯ   ติ สเจ โกจิ ปมตฺตจารี อิธ อิมํ ขณํ ลภิตฺวาปิ สทฺธมฺมสฺส นิยามตํ อริยมคฺคํ วิราเธติ น สมฺปาเทติฯ ติ หาปิตโตฺถฯ ติ จิรรตฺตํ โสจิสฺสติฯ ยถา หิ ‘‘อสุกฎฺฐาเน ภณฺฑํ สมุปฺปนฺน’’นฺติ สุตฺวา เอโก วาณิโช น คเจฺฉยฺย, อเญฺญ คนฺตฺวา คเณฺหยฺยุํ, เตสํ ตํ อฎฺฐคุณมฺปิ ทสคุณมฺปิ ภเวยฺยฯ อถ อิตโร ‘‘มม อโตฺถ อติกฺกโนฺต’’ติ อนุตเปยฺย, เอวํ โย อิธ ขณํ ลภิตฺวา อปฺปฎิปชฺชโนฺต สทฺธมฺมสฺส นิยามตํ วิราเธติ, โส อยํ วาณิโชว อตีตโตฺถ  จิรํ อนุตปิสฺสติ โสจิสฺสติฯ กิญฺจ ภิโยฺย ติ ตถาฯ นฺติ ปฎิวิชฺฌิํสุฯ ติ สีลสํวราฯ ติ มารเธยฺยสงฺขาตํ สํสารํ อนุคเตฯ ติ นิพฺพานํ คตาฯ นฺติ เย อรหตฺตํ ปตฺตาฯ เอวมิธ คาถาสุ วฎฺฎวิวฎฺฎํ กถิตํฯ</p>


<h3>๑๐. อนุรุทฺธมหาวิตกฺกสุตฺตวณฺณนา</h3>
<p> ทสเม ติ เจตินามกานํ ราชูนํ นิวาสฎฺฐานตฺตา เอวํลทฺธโวหาเร รเฎฺฐฯ ติ ทสพลสฺส วสนฎฺฐานโต ปาจีนทิสาย  ฐิเต วํสทาเย นีโลภาเสหิ เวฬูหิ สญฺฉเนฺน  อรเญฺญฯ ติ เถโร กิร ปพฺพชิตฺวา ปฐมอโนฺตวสฺสมฺหิเยว สมาปตฺติลาภี หุตฺวา สหสฺสโลกธาตุทสฺสนสมตฺถํ ทิพฺพจกฺขุญาณํ อุปฺปาเทสิฯ โส สาริปุตฺตเตฺถรสฺส สนฺติกํ คนฺตฺวา เอวมาห – ‘‘อิธาหํ, อาวุโส สาริปุตฺต, ทิเพฺพน จกฺขุนา วิสุเทฺธน อติกฺกนฺตมานุสเกน สหสฺสโลกํ โอโลเกมิฯ อารทฺธํ โข ปน เม วีริยํ อสลฺลีนํ, อุปฎฺฐิตา สติ อสมฺมุฎฺฐา, ปสฺสโทฺธ กาโย อสารโทฺธ, สมาหิตํ จิตฺตํ เอกคฺคํฯ อถ จ ปน เม อนุปาทาย อาสเวหิ จิตฺตํ น วิมุจฺจตี’’ติฯ อถ นํ เถโร อาห – ‘‘ยํ โข เต, อาวุโส อนุรุทฺธ, เอวํ โหติ ‘อหํ ทิเพฺพน จกฺขุนา…เป.… โอโลเกมี’ติ, อิทํ เต มานสฺมิํฯ ยมฺปิ เต, อาวุโส, อนุรุทฺธ เอวํ โหติ ‘อารทฺธํ โข ปน เม วีริยํ…เป.… เอกคฺค’นฺติ, อิทํ เต อุทฺธจฺจสฺมิํฯ ยมฺปิ เต, อาวุโส อนุรุทฺธ, เอวํ โหติ ‘อถ จ ปน เม อนุปาทาย อาสเวหิ จิตฺตํ น วิมุจฺจตี’ติ, อิทํ เต กุกฺกุจฺจสฺมิํฯ สาธุ วตายสฺมา อนุรุโทฺธ อิเม ตโย ธเมฺม ปหาย อิเม ตโย ธเมฺม อมนสิกริตฺวา อมตาย ธาตุยา จิตฺตํ อุปสํหรตู’’ติ เอวมสฺส เถโร กมฺมฎฺฐานํ กเถสิฯ โส กมฺมฎฺฐานํ คเหตฺวา สตฺถารํ อาปุจฺฉิตฺวา เจติรฎฺฐํ คนฺตฺวา สมณธมฺมํ กโรโนฺต อฎฺฐมาสํ จงฺกเมน วีตินาเมสิฯ โส ปธานเวคนิมฺมถิตตฺตา กิลนฺตกาโย เอกสฺส เวฬุคุมฺพสฺส เหฎฺฐา นิสีทิฯ อถสฺสายํ เอวํ เจตโส ปริวิตโกฺก อุทปาทิ, เอส มหาปุริสวิตโกฺก อุปฺปชฺชีติ อโตฺถฯ</p>


<p>ติ  เอตฺถ ปจฺจยปฺปิโจฺฉ, อธิคมปฺปิโจฺฉ, ปริยตฺติอปฺปิโจฺฉ, ธุตงฺคปฺปิโจฺฉติ จตฺตาโร อปฺปิจฺฉาฯ ตตฺถ  ปจฺจยปฺปิโจฺฉ พหุํ เทเนฺต อปฺปํ คณฺหาติ, อปฺปํ เทเนฺต อปฺปตรํ คณฺหาติ, น อนวเสสคฺคาหี โหติฯ อธิคมปฺปิโจฺฉ มชฺฌนฺติกเตฺถโร วิย อตฺตโน อธิคมํ อเญฺญสํ ชานิตุํ น เทติฯ ปริยตฺติอปฺปิโจฺฉ เตปิฎโกปิ สมาโน น พหุสฺสุตภาวํ ชานาเปตุกาโม โหติ สาเกตติสฺสเตฺถโร วิยฯ ธุตงฺคปฺปิโจฺฉ ธุตงฺคปริหรณภาวํ อเญฺญสํ ชานิตุํ น เทติ เทฺวภาติกเตฺถเรสุ เชฎฺฐเตฺถโร วิยฯ วตฺถุ วิสุทฺธิมเคฺค กถิตํฯ ติ เอวํ สนฺตคุณนิคุหเนน จ ปฎิคฺคหเณ มตฺตญฺญุตาย จ อปฺปิจฺฉสฺส ปุคฺคลสฺส อยํ นวโลกุตฺตรธโมฺม สมฺปชฺชติ, โน มหิจฺฉสฺสฯ เอวํ สพฺพตฺถ โยเชตพฺพํฯ</p>


<p>ติ จตูสุ ปจฺจเยสุ ตีหิ สโนฺตเสหิ สนฺตุฎฺฐสฺสฯ ติ กายจิตฺตอุปธิวิเวเกหิ วิวิตฺตสฺสฯ ตตฺถ กายวิเวโก นาม คณสงฺคณิกํ วิโนเทตฺวา อารมฺภวตฺถุวเสน เอกีภาโวฯ เอกีภาวมเตฺตเนว กมฺมํ น นิปฺผชฺชตีติ กสิณปริกมฺมํ กตฺวา อฎฺฐ สมาปตฺติโย  นิพฺพเตฺตติ, อยํ จิตฺตวิเวโก นามฯ สมาปตฺติมเตฺตเนว กมฺมํ น นิปฺผชฺชตีติ ฌานํ ปาทกํ กตฺวา สงฺขาเร สมฺมสิตฺวา สห ปฎิสมฺภิทาหิ อรหตฺตํ ปาปุณาติ, อยํ สพฺพาการโต อุปธิวิเวโก นามฯ เตนาห ภควา – ‘‘กายวิเวโก จ วิเวกฎฺฐกายานํ เนกฺขมฺมาภิรตานํ, จิตฺตวิเวโก จ ปริสุทฺธจิตฺตานํ ปรมโวทานปฺปตฺตานํ, อุปธิวิเวโก จ นิรุปธีนํ ปุคฺคลานํ วิสงฺขารคตาน’’นฺติ (มหานิ. ๗, ๔๙)ฯ</p>


<p>ติ  คณสงฺคณิกาย เจว กิเลสสงฺคณิกาย จ รตสฺสฯ ติ กายิกเจตสิกวีริยวเสน อารทฺธวีริยสฺสฯ ติ จตุสติปฎฺฐานวเสน อุปฎฺฐิตสฺสติสฺสฯ ติ เอกคฺคจิตฺตสฺสฯ ติ กมฺมสฺสกตปญฺญาย ปญฺญวโตฯ</p>


<p>ติ เถรสฺส วิตกฺกํ สมฺปหํเสโนฺต เอวมาหฯ นฺติ สตฺต นิธี ลทฺธปุริสสฺส อฎฺฐมํ เทโนฺต วิย, สตฺต มณิรตนานิ, สตฺต หตฺถิรตนานิ, สตฺต อสฺสรตนานิ ลทฺธปุริสสฺส อฎฺฐมํ เทโนฺต วิย สตฺต มหาปุริสวิตเกฺก วิตเกฺกตฺวา ฐิตสฺส อฎฺฐมํ อาจิกฺขโนฺต เอวมาหฯ ติ  ตณฺหามานทิฎฺฐิปปญฺจรหิตตฺตา นิปฺปปญฺจสงฺขาเต นิพฺพานปเท อภิรตสฺสฯ อิตรํ ตเสฺสว เววจนํฯ ติ ยถาวุเตฺตสุ ปปเญฺจสุ อภิรตสฺสฯ อิตรํ ตเสฺสว เววจนํฯ</p>


<p>ติ ยทาฯ ติ ตทาฯ นฺติ นิลปีตโลหิโตทาตวเณฺณหิ นานารชเนหิ รตฺตานํฯ นฺติ เตวีสติยา เขเตฺตสุ ฐิตปํสุกูลจีวรํฯ ติ ยถา ตสฺส ปุพฺพณฺหสมยาทีสุ ยสฺมิํ สมเย ยํ อิจฺฉติ, ตสฺมิํ สมเย ตํ ปารุปนฺตสฺส โส ทุสฺสกรณฺฑโก มนาโป หุตฺวา ขายติ, เอวํ ตุยฺหมฺปิ จีวรสโนฺตสมหาอริยวํเสน ตุฎฺฐสฺส วิหรโต ปํสุกูลจีวรํ ขายิสฺสติ อุปฎฺฐหิสฺสติฯ ติ รติอตฺถายฯ ติ ตณฺหาทิฎฺฐิปริตสฺสนาหิ อปริตสฺสนตฺถายฯ ติ  สุขวิหารตฺถายฯ ติ อมตํ นิพฺพานํ โอตรณตฺถายฯ</p>


<p>นฺติ คามนิคมราชธานีสุ ชงฺฆาพลํ นิสฺสาย ฆรปฎิปาฎิยา จรเนฺตน ลทฺธปิณฺฑิยาโลปโภชนํฯ ติ ตสฺส คหปติโน นานคฺครสโภชนํ วิย อุปฎฺฐหิสฺสติ ฯ ติ ปิณฺฑปาตสโนฺตสมหาอริยวํเสน สนฺตุฎฺฐสฺส วิหรโตฯ ติ ตสฺส คหปติโน เตภูมกปาสาเท คนฺธกุสุมวาสสุคนฺธํ กูฎาคารํ วิย รุกฺขมูลํ อุปฎฺฐหิสฺสติฯ ติ เสนาสนสโนฺตสมหาอริยวํเสน สนฺตุฎฺฐสฺสฯ ติ ติเณหิ วา ปเณฺณหิ วา ภูมิยํ วา ผลกปาสาณตลานิ วา อญฺญตรสฺมิํ สนฺถตสนฺถโตฯ นฺติ ยํกิญฺจิ มุตฺตํฯ ตงฺขเณ คหิตมฺปิ ปูติมุตฺตเมว วุจฺจติ ทุคฺคนฺธตฺตาฯ ติ คิลานปจฺจยเภสชฺชปริกฺขารสโนฺตเสน สนฺตุฎฺฐสฺส วิหรโตฯ</p>


<p>อิติ ภควา จตูสุ ฐาเนสุ อรหตฺตํ ปกฺขิปโนฺต กมฺมฎฺฐานํ กเถตฺวา ‘‘กตรเสนาสเน นุ โข วสนฺตสฺส กมฺมฎฺฐานํ สปฺปายํ ภวิสฺสตี’’ติ อาวเชฺชโนฺต ‘‘ตสฺมิเญฺญว วสนฺตสฺสา’’ติ ญตฺวา ติอาทิมาหฯ ติ ตีหิ วิเวเกหิ วิวิตฺตสฺส วิหรนฺตสฺสฯ นฺติ  อุโยฺยชนิเกเหว วจเนหิ ปฎิสํยุตฺตํ, เตสํ อุปฎฺฐานคมนกํเยวาติ อโตฺถฯ ติ นิพฺพานปเท ฯ ติ อารมฺมณกรณวเสน ปกฺขนฺทติฯ ติอาทีสุปิ อารมฺมณวเสเนว ปสีทนสนฺติฎฺฐนมุจฺจนา เวทิตพฺพาฯ อิติ ภควา เจติรเฎฺฐ ปาจีนวํสทาเย อายสฺมโต อนุรุทฺธสฺส กถิเต อฎฺฐ มหาปุริสวิตเกฺก ปุน เภสกฬาวนมหาวิหาเร นิสีทิตฺวา ภิกฺขุสงฺฆสฺส วิตฺถาเรน กเถสิฯ</p>


<p>ติ มเนน นิพฺพตฺติตกาโยปิ มโนมโยติ วุจฺจติ มเนน คตกาโยปิ, อิธ มเนน คตกายํ สนฺธาเยวมาหฯ ติ ยถา มยฺหํ วิตโกฺก อโหสิ, ตโต อุตฺตริ อฎฺฐมํ มหาปุริสวิตกฺกํ ทเสฺสโนฺต ตโต อุตฺตริํ เทสยิฯ เสสํ สพฺพตฺถ อุตฺตานเมวาติฯ</p>

</p>





