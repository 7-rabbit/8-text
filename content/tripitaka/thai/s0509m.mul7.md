<h1>๘. อฎฺฐกนิปาโต</h1>
<h3>๑. สีสูปจาลาเถรีคาถา</h3>
<ol>
<li>
‘‘ภิกฺขุนี  
  
  
สีลสมฺปนฺนา, อินฺทฺริเยสุ สุสํวุตา;  
  
อธิคเจฺฉ ปทํ สนฺตํ, อเสจนกโมชวํ’’ฯ  
  
<li>
‘‘ตาวติํสา จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโน;  
  
ตตฺถ จิตฺตํ ปณีเธหิ, ยตฺถ เต วุสิตํ ปุเร’’ฯ  
</li>
  
<li>
‘‘ตาวติํสา จ ยามา จ, ตุสิตา จาปิ เทวตา;  
  
นิมฺมานรติโน เทวา, เย เทวา วสวตฺติโนฯ  
  
<li>
‘‘กาลํ กาลํ ภวาภวํ, สกฺกายสฺมิํ ปุรกฺขตา;  
  
อวีติวตฺตา สกฺกายํ, ชาติมรณสาริโนฯ  
  
<li>
‘‘สโพฺพ อาทีปิโต โลโก, สโพฺพ โลโก ปทีปิโต;  
  
สโพฺพ ปชฺชลิโต โลโก, สโพฺพ โลโก ปกมฺปิโตฯ  
  
<li>
‘‘อกมฺปิยํ อตุลิยํ, อปุถุชฺชนเสวิตํ;  
  
พุโทฺธ ธมฺมมเทเสสิ, ตตฺถ เม นิรโต มโนฯ  
  
<li>
‘‘ตสฺสาหํ วจนํ สุตฺวา, วิหริํ สาสเน รตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สพฺพตฺถ วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตก’’ฯ  
</li>
  
… สีสูปจาลา เถรี…ฯ  
</li>
  
อฎฺฐกนิปาโต นิฎฺฐิโตฯ  
</li>
  
  
  
  
  