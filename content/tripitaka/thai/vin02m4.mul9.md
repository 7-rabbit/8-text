<h1>โจทนากณฺฑํ</h1>
<h3>๑. อนุวิชฺชกอนุโยโค</h3>
<p> อนุวิชฺชเก     โจทโก ปุจฺฉิตโพฺพ – ‘‘ยํ โข ตฺวํ, อาวุโส, อิมํ ภิกฺขุํ โจเทสิ, กิมฺหิ นํ โจเทสิ, สีลวิปตฺติยา วา โจเทสิ, อาจารวิปตฺติยา วา โจเทสิ, ทิฎฺฐิวิปตฺติยา วา โจเทสี’’ติ? โส เจ เอวํ วเทยฺย – ‘‘สีลวิปตฺติยา วา โจเทมิ, อาจารวิปตฺติยา วา โจเทมิ, ทิฎฺฐิวิปตฺติยา วา โจเทมี’’ติ, โส เอวมสฺส วจนีโย – ‘‘ชานาสิ ปนายสฺมา สีลวิปตฺติํ, ชานาสิ อาจารวิปตฺติํ, ชานาสิ ทิฎฺฐิวิปตฺติ’’นฺติ? โส เจ เอวํ วเทยฺย – ‘‘ชานามิ โข อหํ, อาวุโส, สีลวิปตฺติํ, ชานามิ อาจารวิปตฺติํ, ชานามิ ทิฎฺฐิวิปตฺติ’’นฺติ, โส เอวมสฺส วจนีโย – ‘‘กตมา ปนาวุโส, สีลวิปตฺติ? กตมา อาจารวิปตฺติ? กตมา ทิฎฺฐิวิปตฺตี’’ติ? โส เจ เอวํ วเทยฺย – ‘‘จตฺตาริ จ ปาราชิกานิ, เตรส จ สงฺฆาทิเสสา – อยํ สีลวิปตฺติฯ ถุลฺลจฺจยํ, ปาจิตฺติยํ, ปาฎิเทสนียํ, ทุกฺกฎํ, ทุพฺภาสิตํ, อยํ อาจารวิปตฺติฯ มิจฺฉาทิฎฺฐิ, อนฺตคฺคาหิกา ทิฎฺฐิ – อยํ ทิฎฺฐิวิปตฺตี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมํ ภิกฺขุํ โจเทสิ, ทิเฎฺฐน วา โจเทสิ สุเตน วา โจเทสิ ปริสงฺกาย วา โจเทสี’’ติ? โส เจ เอวํ วเทยฺย – ‘‘ทิเฎฺฐน วา โจเทมิ สุเตน วา โจเทมิ ปริสงฺกาย วา โจเทมี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมํ ภิกฺขุํ ทิเฎฺฐน โจเทสิ, กิํ เต ทิฎฺฐํ กินฺติ เต ทิฎฺฐํ, กทา  เต ทิฎฺฐํ, กตฺถ เต ทิฎฺฐํ ปาราชิกํ อชฺฌาปชฺชโนฺต ทิโฎฺฐ, สงฺฆาทิเสสํ อชฺฌาปชฺชโนฺต ทิโฎฺฐ, ถุลฺลจฺจยํ… ปาจิตฺติยํ… ปาฎิเทสนียํ… ทุกฺกฎํ… ทุพฺภาสิตํ อชฺฌาปชฺชโนฺต ทิโฎฺฐ, กตฺถ จ ตฺวํ อโหสิ, กตฺถ จายํ ภิกฺขุ อโหสิ, กิญฺจ ตฺวํ กโรสิ, กิํ จายํ ภิกฺขุ กโรตี’’ติ? โส เจ เอวํ วเทยฺย – ‘‘น โข อหํ, อาวุโส, อิมํ ภิกฺขุํ ทิเฎฺฐน โจเทมิ, อปิ จ สุเตน โจเทมี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมํ ภิกฺขุํ สุเตน โจเทสิ, กิํ เต สุตํ, กินฺติ เต สุตํ, กทา เต สุตํ , กตฺถ เต สุตํ, ปาราชิกํ อชฺฌาปโนฺนติ สุตํ, สงฺฆาทิเสสํ… ถุลฺลจฺจยํ… ปาจิตฺติยํ… ปาฎิเทสนียํ… ทุกฺกฎํ… ทุพฺภาสิตํ อชฺฌาปโนฺนติ สุตํ, ภิกฺขุสฺส สุตํ, ภิกฺขุนิยา สุตํ, สิกฺขมานาย สุตํ , สามเณรสฺส สุตํ, สามเณริยา สุตํ, อุปาสกสฺส สุตํ, อุปาสิกาย สุตํ, ราชูนํ สุตํ, ราชมหามตฺตานํ สุตํ, ติตฺถิยานํ สุตํ, ติตฺถิยสาวกานํ สุต’’นฺติ? โส เจ เอวํ วเทยฺย – ‘‘น โข อหํ, อาวุโส, อิมํ ภิกฺขุํ สุเตน โจเทมิ, อปิ จ ปริสงฺกาย โจเทมี’’ติ, โส เอวมสฺส วจนีโย – ‘‘ยํ โข ตฺวํ, อาวุโส, อิมํ ภิกฺขุํ ปริสงฺกาย โจเทสิ, กิํ ปริสงฺกสิ, กินฺติ ปริสงฺกสิ, กทา ปริสงฺกสิ, กตฺถ ปริสงฺกสิ, ปาราชิกํ อชฺฌาปโนฺนติ  ปริสงฺกสิ, สงฺฆาทิเสสํ อชฺฌาปโนฺนติ ปริสงฺกสิ, ถุลฺลจฺจยํ… ปาจิตฺติยํ… ปาฎิเทสนียํ… ทุกฺกฎํ… ทุพฺภาสิตํ อชฺฌาปโนฺนติ ปริสงฺกสิ, ภิกฺขุสฺส สุตฺวา ปริสงฺกสิ, ภิกฺขุนิยา สุตฺวา ปริสงฺกสิ, สิกฺขมานาย สุตฺวา ปริสงฺกสิ, สามเณรสฺส สุตฺวา ปริสงฺกสิ, สามเณริยา สุตฺวา ปริสงฺกสิ, อุปาสกสฺส สุตฺวา ปริสงฺกสิ, อุปาสิกาย สุตฺวา ปริสงฺกสิ, ราชูนํ สุตฺวา ปริสงฺกสิ, ราชมหามตฺตานํ สุตฺวา ปริสงฺกสิ, ติตฺถิยานํ สุตฺวา ปริสงฺกสิ, ติตฺถิยสาวกานํ สุตฺวา ปริสงฺกสี’’ติ?</p>


<ol>
<li>
ทิฎฺฐํ ทิเฎฺฐน สเมติ ทิเฎฺฐน สํสนฺทเต ทิฎฺฐํ;  
  
ทิฎฺฐํ ปฎิจฺจ น อุเปติ อสุทฺธปริสงฺกิโต;  
  
โส ปุคฺคโล ปฎิญฺญาย กาตโพฺพ เตนุโปสโถฯ  
</li>
  
สุตํ สุเตน สเมติ สุเตน สํสนฺทเต สุตํ;  
  
สุตํ ปฎิจฺจ น อุเปติ อสุทฺธปริสงฺกิโต;  
  
โส ปุคฺคโล ปฎิญฺญาย กาตโพฺพ เตนุโปสโถฯ  
</li>
  
มุตํ มุเตน สเมติ มุเตน สํสนฺทเต มุตํ;  
  
มุตํ ปฎิจฺจ น อุเปติ อสุทฺธปริสงฺกิโต;  
  
โส ปุคฺคโล ปฎิญฺญาย กาตโพฺพ เตนุโปสโถฯ  
</li>
  
<p> โจทนาย โก อาทิ, กิํ มเชฺฌ, กิํ ปริโยสานํ? โจทนาย โอกาสกมฺมํ อาทิ, กิริยา มเชฺฌ, สมโถ ปริโยสานํฯ โจทนาย  กติ มูลานิ, กติ วตฺถูนิ, กติ ภูมิโย, กติหากาเรหิ โจเทติ? โจทนาย เทฺว มูลานิ, ตีณิ วตฺถูนิ, ปญฺจ ภูมิโย, ทฺวีหากาเรหิ โจเทติฯ โจทนาย กตมานิ เทฺว มูลานิ? สมูลิกา วา อมูลิกา วา – โจทนาย  อิมานิ เทฺว มูลานิฯ โจทนาย กตมานิ ตีณิ วตฺถูนิ? ทิเฎฺฐน  สุเตน ปริสงฺกาย – โจทนาย อิมานิ ตีณิ วตฺถูนิฯ โจทนา  กตมา ปญฺจ ภูมิโย? กาเลน วกฺขามิ โน อกาเลน, ภูเตน วกฺขามิ โน อภูเตน, สเณฺหน วกฺขามิ โน ผรุเสน, อตฺถสํหิเตน วกฺขามิ โน อนตฺถสํหิเตน, เมตฺตาจิโตฺต วกฺขามิ โน โทสนฺตโรติ – โจทนาย อิมา ปญฺจ ภูมิโยฯ
</ol></p>


<p>กตเมหิ ทฺวีหากาเรหิ โจเทติ? กาเยน วา โจเทติ วาจาย วา โจเทติ – อิเมหิ ทฺวีหากาเรหิ โจเทติฯ</p>


<h3>๒. โจทกาทิปฎิปตฺติ</h3>
<p> โจทเกน กถํ ปฎิปชฺชิตพฺพํ? จุทิตเกน กถํ ปฎิปชฺชิตพฺพํ? สเงฺฆน กถํ ปฎิปชฺชิตพฺพํ? อนุวิชฺชเกน กถํ ปฎิปชฺชิตพฺพํ? โจทเกน กถํ ปฎิปชฺชิตพฺพนฺติ? โจทเกน ปญฺจสุ ธเมฺมสุ ปติฎฺฐาย ปโร โจเทตโพฺพฯ กาเลน วกฺขามิ โน อกาเลน, ภูเตน วกฺขามิ โน อภูเตน, สเณฺหน วกฺขามิ โน ผรุเสน, อตฺถสํหิเตน วกฺขามิ โน อนตฺถสํหิเตน, เมตฺตาจิโตฺต วกฺขามิ โน โทสนฺตโรติ – โจทเกน เอวํ ปฎิปชฺชิตพฺพํฯ จุทิตเกน กถํ ปฎิปชฺชิตพฺพนฺติ? จุทิตเกน ทฺวีสุ ธเมฺมสุ ปฎิปชฺชิตพฺพํฯ สเจฺจ จ อกุเปฺป จ – จุทิตเกน เอวํ ปฎิปชฺชิตพฺพํฯ สเงฺฆน กถํ ปฎิปชฺชิตพฺพนฺติ? สเงฺฆน  โอติณฺณาโนติณฺณํ ชานิตพฺพํฯ สเงฺฆน เอวํ ปฎิปชฺชิตพฺพํฯ อนุวิชฺชเกน กถํ ปฎิปชฺชิตพฺพนฺติ? อนุวิชฺชเกน เยน ธเมฺมน เยน วินเยน เยน สตฺถุสาสเนน ตํ อธิกรณํ วูปสมฺมติ ตถา ตํ อธิกรณํ วูปสเมตพฺพํฯ อนุวิชฺชเกน เอวํ ปฎิปชฺชิตพฺพํฯ</p>


<ol>
<li>
อุโปสโถ กิมตฺถาย, ปวารณา กิสฺส การณา;  
  
ปริวาโส กิมตฺถาย, มูลายปฎิกสฺสนา กิสฺส การณา;  
  
มานตฺตํ กิมตฺถาย, อพฺภานํ กิสฺส การณาฯ  
</li>
  
อุโปสโถ สามคฺคตฺถาย, วิสุทฺธตฺถาย ปวารณา;  
  
ปริวาโส มานตฺตตฺถาย, มูลายปฎิกสฺสนา นิคฺคหตฺถาย;  
  
มานตฺตํ อพฺภานตฺถาย, วิสุทฺธตฺถาย อพฺภานํฯ  
</li>
  
ฉนฺทา  
  
โทสา ภยา โมหา, เถเร จ ปริภาสติ;  
  
กายสฺส เภทา ทุปฺปโญฺญ, ขโต อุปหตินฺทฺริโย;  
  
นิรยํ คจฺฉติ ทุเมฺมโธ, น จ สิกฺขาย คารโวฯ  
</li>
  
น จ อามิสํ นิสฺสาย;  
  
น จ นิสฺสาย ปุคฺคลํ;  
  
อุโภ เอเต วิวเชฺชตฺวา;  
  
ยถาธโมฺม ตถา กเรฯ  
</li>
  
<h3>๓. โจทกสฺสอตฺตฌาปนํ</h3>
</ol>
<p>
โกธโน อุปนาหี จ;  
  
จโณฺฑ จ ปริภาสโก;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
อุปกณฺณกํ ชปฺปติ ชิมฺหํ เปกฺขติ;  
  
วีติหรติ  
กุมฺมคฺคํ ปฎิเสวติ;  
  
อนาปตฺติยา  
อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
อกาเลน โจเทติ อภูเตน;  
  
ผรุเสน อนตฺถสํหิเตน;  
  
โทสนฺตโร โจเทติ โน เมตฺตาจิโตฺต;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
ธมฺมาธมฺมํ น ชานาติ;  
  
ธมฺมาธมฺมสฺส อโกวิโท;  
  
อนาปตฺติยา  
อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
วินยาวินยํ น ชานาติ;  
  
วินยาวินยสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
ภาสิตาภาสิตํ  
น ชานาติ;  
  
ภาสิตาภาสิตสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
อาจิณฺณานาจิณฺณํ  
น ชานาติ;  
  
อาจิณฺณานาจิณฺณสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
ปญฺญตฺตาปญฺญตฺตํ น ชานาติ;  
  
ปญฺญตฺตาปญฺญตฺตสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
อาปตฺตานาปตฺติํ น ชานาติ;  
  
อาปตฺตานาปตฺติยา อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
ลหุกครุกํ น ชานาติ;  
  
ลหุกครุกสฺส อโกวิโท;  
  
อนาปตฺติยา  
อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
สาวเสสานวเสสํ น ชานาติ;  
  
สาวเสสานวเสสสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
ทุฎฺฐุลฺลาทุฎฺฐุลฺลํ  
น ชานาติ;  
  
ทุฎฺฐุลฺลาทุฎฺฐุลฺลสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
ปุพฺพาปรํ  
น ชานาติ;  
  
ปุพฺพาปรสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานํฯ  
</p>
  
<p>
อนุสนฺธิวจนปถํ น ชานาติ;  
  
อนุสนฺธิวจนปถสฺส อโกวิโท;  
  
อนาปตฺติยา อาปตฺตีติ โรเปติ;  
  
ตาทิโส โจทโก ฌาเปติ อตฺตานนฺติฯ  
</p>
  
โจทนากณฺฑํ นิฎฺฐิตํฯ  
</p>
  
ตสฺสุทฺทานํ –  
</p>
  
<p>
โจทนา อนุวิชฺชา จ, อาทิ มูเลนุโปสโถ;  
  
คติ โจทนกณฺฑมฺหิ, สาสนํ ปติฎฺฐาปยนฺติฯ  
</p>
  
  
  
  
  