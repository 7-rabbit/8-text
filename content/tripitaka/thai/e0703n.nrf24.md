<h1>ปญฺจวีสติม ปริเจฺฉท</h1>
<h3>ทุฎฺฐคามณิ วิชโย</h3>
<ol>
<li>
ทุฎฺฐคามณิราชา’ถ  
, กตฺวาน ชนสงฺคหํ;  
  
กุเนฺต ธาตุํ นิธาเปตฺวา, สโยคฺคพลวาหโนฯ  
</li>
  
<li>
คนฺตฺวา ติสฺสมหารามํ, วนฺทิตฺวา สงฺฆมพฺรวิ;  
  
‘‘ปารคงฺคํ คมิสฺสามิ, โชเตตุํ สาสนํ อหํฯ  
</li>
  
<li>
สกฺกาตุํ ภิกฺขโว เทถ, อเมฺหหิ สหคามิโน;  
  
มงฺคลเญฺจว รกฺขา จ, ภิกฺขูนํ ทสฺสนํ หิโนฯ  
</li>
  
<li>
อทาสิ ทณฺฑกมฺมตฺถํ, สโงฺฆ ปญฺจสตํ ยตี;  
  
ภิกฺขุสงฺฆตมาทาย, ตโต นิกฺขมฺม ภูปติฯ  
</li>
  
<li>
โสธาเปตฺวาน มลเย, อิธาคมนมญฺชสํ;  
  
กณฺฑุลํ หตฺถิมารุยฺห, โยเธหิ ปริวาริโตฯ  
</li>
  
<li>
มหตา พลกาเยน, ยุทฺธาย อภินิกฺขมิ;  
  
มหาคาเมน สมฺพทฺธา, เสนาคา’คุตฺตหาลกํฯ  
</li>
  
<li>
มหิยงฺคณมาคมฺม, ฉตฺตํ ทมิฬมคฺคหี;  
  
ฆาเตตฺวา ทมิเฬ ตตฺถ, อาคนฺตฺวา อมฺพติตฺถกํฯ  
</li>
  
<li>
คงฺคา ปริขาสมฺปนฺนํ, ติตฺถมฺพทมิฬํ ปน;  
  
ยุชฺฌํ จตูหิ มา เสหิ, กตหตฺถํ มหพฺพลํฯ  
</li>
  
<li>
มาตรํ ทสฺสยิตฺวาน, เตน เลเสน อคฺคหิ;  
  
ตโตโอรุยฺห ทมิเฬ, สตฺตราเช มหพฺพเลฯ  
</li>
  
<li>
เอกาเหเนว คณฺหิตฺวา, เขมํ กตฺวา มหพฺพโล;  
  
พลสฺสา’ทา ธนํ เตน, เขมาราโมติ วุจฺจติฯ  
</li>
  
<li>
มหาโกฎฺฐนฺตเร โสเพฺภ, โทโณ ควรมคฺคหี;  
  
หาลโกเล อิสฺสริยํ, นาฬิโสพฺภมฺหิ นาฬิกํฯ  
</li>
  
<li>
ทีฆาภยคลฺลกมฺหิ, คณฺหิ ทีฆาภยมฺปิ จ;  
  
กจฺฉิปิเฎฺฐ กปิสีสํ, จตุมาเสน อคฺคหิฯ  
</li>
  
<li>
โกฎนคเร  
โกฎญฺจ, ตโต หาลวหาณกํ;  
  
วหิเฎฺฐ วหิฎฺฐทมิฬํ, คามณิมฺหิ จ คามณิํฯ  
</li>
  
<li>
กุมฺภคามมฺหิ กุมฺภญฺจ, นนฺทิคามมฺหิ นนฺทิกํ;  
  
คณฺหิ ขาณุํ ขาณุคาเม, เทฺว ตุ ตมฺพุณฺณเม ปนฯ  
</li>
  
<li>
มาตุลํ ภาคิเนยฺยญฺจ, ตมฺพอุณฺณมนามเก;  
  
ชมฺพุจคฺคหี โสโส จ, คาโม’หุ ตํ ตทวฺหโยฯ  
</li>
  
<li>
‘‘อชานิตฺวา สกํเสนํ, ฆาเตนฺติ สชนา’’ อิติ;  
  
สุตฺวาน สจฺจกิริยํ, อกรี ตตฺถ ภูปติฯ  
</li>
  
<li>
รชฺชสุขาย วายาโม, นายํ มม กทาจิปิ;  
  
สมฺพุทฺธ สาสนเสฺสว, ฐปนาย อยํ มมฯ  
</li>
  
<li>
เตน สเจฺจน เมเสนา-กาโยปคตภณฺฑิกํ;  
  
ชาลวณฺณํว โหตูติ, ตํ ตเถวตทา อหุฯ  
</li>
  
<li>
คงฺคาตีรมฺหิ ทมิฬา, สเพฺพ ฆาติตเสสกา;  
  
วิชิตํ นครํ นาม, สรณตฺถาย ปาวิสุํฯ  
</li>
  
<li>
ผาสุเก องฺคณฐาเน, ขนฺธาวารํ นิเวสยิ;  
  
ตํ ขนฺธาวาร  
.  
.  
.  
.  
.  
ฐีติ, นาเมนา’โหสิ ปากฎํฯ  
</li>
  
<li>
วิชิตนครคาหตฺถํ, วีมํสโนฺต นราธิโป;  
  
ทิสฺวา’ยนฺตํ นนฺทิมิตฺตํ, วิสชฺชาเปสิ กณฺฑุลํฯ  
</li>
  
<li>
คณฺหิตุํ อาคตํ หตฺถิํ, นนฺทีมิโตฺต กเรหิตํ;  
  
อุโภ ทเนฺต ปีฬยิตฺวา, อุกฺกุฎิกํ นิสีทยิฯ  
</li>
  
<li>
หตฺถินา นนฺทิมิโตฺต ตุ, ยสฺมา ยตฺถ อยุชฺฌิ โส;  
  
ตสฺมา ตตฺถ ตโต คาโม, หตฺถิโปโรติ วุจฺจติฯ  
</li>
  
<li>
วีมํสิตฺวา อุโภ ราชา, วิชิตํ นครํ อคา;  
  
โยธานํ ทกฺขิณทฺวาเร, สงฺคาโม อาสิ ภิํสโนฯ  
</li>
  
<li>
ปุรตฺถิมมฺหิ ทฺวารมฺหิ, โส เวฬุสุมโน ปน;  
  
อเนก สเงฺข ทมิเฬ, อสฺสารุเฬฺห อฆาตยิฯ  
</li>
  
<li>
ทฺวารํ ถเกสุํ ทมิฬา, ราชา โยเธ วิสชฺชยิ;  
  
กณฺณุโล นนฺทิมิโตฺต จ, สุรนิมิโล จ ทกฺขิเณฯ  
</li>
  
<li>
มหาโสโณ  
จ โคโฎฺฐ จ,  
  
เถร ปุโตฺต จ เต ตโย;  
  
ทฺวาเรสุ ตีสุ กมฺมานิ,  
  
อิตเรสุ ตทา กรุํฯ  
</li>
  
<li>
นครํ ตํ ติปริขํ, อุจฺจปาการ โคปิตํ;  
  
อโยกมฺมกตทฺวารํ, อรีหิ ทุปฺปธํสิยํฯ  
</li>
  
<li>
ชาณูหิ ฐตฺวา ทาฐาหิ, ภินฺทิตฺวาน สิลายุธา;  
  
อิฎฺฐกา เจว หตฺถิ โส, อโยทฺวารมุปาคมิฯ  
</li>
  
<li>
โคปุรฎฺฐา ตุ ทมิฬา, ขิปิํสุ วิวิธา’ยุเธ;  
  
ปกฺกํ อโยคุฬเญฺจว, กถิกญฺจ สิเลสิกํฯ  
</li>
  
<li>
ปิฎฺฐิํ ขิเตฺต สิเลสมฺหิ, ธูปายเนฺต’ถ กณฺฑุโล;  
  
เวทนโฎฺฎ’ทกฐานํ, คนฺตฺวาน ตตฺถ โอคหีฯ  
</li>
  
<li>
น อิทํ สุราปาณํ เต, อโยทฺวาร วิฆาฎนํ;  
  
คจฺฉ ทฺวารํ วิฆาเฎหิ, อิจฺจาหโคฎฺฐยิมฺพโรฯ  
</li>
  
<li>
โส มานํ ชนยิตฺวาน, โกญฺจํ กตฺวา คชุตฺตโม;  
  
อุทกา อุฎฺฐหิตฺวาน, ถเล อฎฺฐาสิ ทปฺปวาฯ  
</li>
  
<li>
หตฺถิวเชฺช วิโยเชตฺวา, สิเลสํ โอสธํ อกา;  
  
ราชา อารุยฺห หตฺถิํ ตํ, กุเมฺภ ผุสิยปาณินาฯ  
</li>
  
<li>
‘‘ลํกาทีปมฺหิ สกเล, รชฺชํ เต ตาต กณฺฑุล;  
  
ทมฺมี’’ติ ตํ โตสยิตฺวา, โภเชตฺวา วรโภชนํฯ  
</li>
  
<li>
เวฐยิตฺวา สาฎเกน, การยิตฺวา สุวมฺมิตํ;  
  
สตฺตคุณํ มาหิสจมฺมํ, พเนฺธตฺวา จมฺมปิฎฺฐิยํฯ  
</li>
  
<li>
ตโสฺส’ ปริเตลจมฺมํ, ทาเปตฺวา ตํ วิสชฺชยิ;  
  
อสนีวิย คชฺชโนฺต, โส คเหตฺวา’ปทฺทเว สหฯ  
</li>
  
<li>
ปทรํ วิชฺฌิ ทาฐาหิ, อุมฺมารํ ปทสา’หนิ;  
  
สทฺธารพาหํ ตํ ทฺวารํ, ภูมิยํ สรวํ ปติฯ  
</li>
  
<li>
โคปุเร ทพฺพสมฺภารํ, ปตนฺตํ หตฺติปิฎฺฐิยํ;  
  
พาหาหิ ปริหริตฺวาน, นนฺทีมิโตฺต ปวฎฺฎยิฯ  
</li>
  
<li>
ทิสฺวาน  
ตสฺส กิริยํ, กณฺฑุโล ตุฎฺฐมานโส;  
  
ทาฐาปีฐนเวรํ ตํ, ฉเฑฺฒสิ ปฐมํ กตํฯ  
</li>
  
<li>
อตฺถโน ปิฎฺฐิโตเยว, ปเวสตฺถาย กณฺฑุโล;  
  
นิวตฺติตฺวาน โอโลกิ, โยธํ ตตฺถ คชุตฺตโมฯ  
</li>
  
<li>
‘‘หตฺถินากตมเคฺคน, นปฺปเวกฺขามหํ’’อิติ;  
  
นนฺทีมิโตฺต วิจิเนฺตตฺวา, ปาการํ หนิ พาหุนาฯ  
</li>
  
<li>
โส อฎฺฐารสหตฺถุโจฺจ, ปติอฎฺฐุสโภ กิร;  
  
โอโลกิ สุรนิมลํ, อนิจฺฉํ โสปิ ตํ ปถํฯ  
</li>
  
<li>
ลงฺฆยิตฺวาน ปาการํ,  
  
นครพฺภนฺตเร ปติ;  
  
ภินฺทิตฺวา ทฺวารเมเกกํ,  
  
โคโฎฺฐ โสโณว ปาวิสิฯ  
</li>
  
<li>
หตฺตี คเหตฺวา รถจกฺกํ, มิโตฺต สกฎปญฺชรํ;  
  
นาฬิเกรตรุํ โคโฎฺฐ, นิมฺมโล ขคฺคมุตฺตมํฯ  
</li>
  
<li>
ตาลรุกฺขํ มหาโสโณ, เถรปุโตฺต มหาคทํ;  
  
วิสุํ วิสุํ วีถิคตา, ทมิเฬ ตตฺถ จุณฺณยุํฯ  
</li>
  
<li>
วิชิตํ นครํ เภตฺวา, จตุมาเสน ขตฺติโย;  
  
ตโถ คิริลกํ คนฺตฺวา, คิริยํ ทมิฬํ หนิฯ  
</li>
  
<li>
คนฺตฺวา มเหลนครํ, ติมหาปริขํ ตโต;  
  
กทมฺพ ปุปฺผวลฺลีหิ, สมนฺตา ปริวาริตํฯ  
</li>
  
<li>
เอกทฺวารํ ทุปฺปเวสํ, จตุมาเส วสํ ตหิํ;  
  
คณฺหิ มเหลราชานํ, มนฺตยุเทฺธน ภูมิโปฯ  
</li>
  
<li>
ตโต’นุราธนครํ, อาคจฺฉโนฺต มหีปติ;  
  
ขนฺธาวารํ นิเวเสสิ, ปริโตกาสปพฺพตํฯ  
</li>
  
<li>
มาสมฺหิ เชฎฺฐมูลมฺหิ, ตฬากํ ตตฺถ การิย;  
  
ชลํ กีฬิ ตหิํ คาโม, โปโสนนครวฺหโยฯ  
</li>
  
<li>
ตํ  
ยุทฺธายาคตํ สุตฺวา, ราชานํ ทุฎฺฐคามณิํ;  
  
อมเจฺจ สนฺนิปาเตตฺวา, เอฬาโร อาห ภูมิโปฯ  
</li>
  
<li>
‘‘โส ราชา จ สยํโยโธ,  
  
โยธา จสฺส มหูกิร;  
  
อมโจฺจ กินฺนุ กาตพฺพํ,  
  
กินฺติ มญฺญนฺติ โน อิเมฯ  
</li>
  
<li>
ทีฆชตฺตุปฺปภุตโย, โยธา เอฬารราชิโน;  
  
‘‘สุเว ยุทฺธํ กริสฺสามิ’’, อิติ เต นิจฺฉยํ กรุํฯ  
</li>
  
<li>
ทุฎฺฐคามณิราชาปิ, มเนฺตตฺวา มาตุยา สห;  
  
ตสฺสา มเตน กาเรสิ, ทฺวตฺติํส พลโกฎฺฐเกฯ  
</li>
  
<li>
ราชจฺฉตฺตธเร ตตฺถ, ฐเปสิ ราชรูปเก;  
  
อพฺภนฺตเร โกฎฺฐเก ตุ, สยํ อฎฺฐาสิ ภูปติฯ  
</li>
  
<li>
เอฬารราชา สนฺนโทฺธ, มหาปพฺพต หตฺถินํ;  
  
อารุยฺห อคมา ตตฺถ, สโยคฺค พลวาหโนฯ  
</li>
  
<li>
สงฺคาเม วตฺตมานมฺหิ, ทีฆชตฺตุ มหพฺพโล;  
  
อาทาย ขคฺคผลกํ, ยุชฺฌมาโน ภยานโกฯ  
</li>
  
<li>
หเตฺถ อฎฺฐรสุ’คฺคนฺตฺวา, นภํ ตํ ราชรูปกํ;  
  
ฉินฺทิตฺวา อสินา ภินฺทิ, ปฐมํ พลโกฎฺฐกํฯ  
</li>
  
<li>
เอวํ เสเสปิ ภินฺทิตฺวา, มลโกเฎฺฐ มหพฺพโล;  
  
ฐิตํ คามณิราเชน, พลโกฎฺฐมุปาคมิฯ  
</li>
  
<li>
โยโธ โส สุรนิมโล, คจฺฉนฺตํ ราชิโน’ปริ;  
  
สาเวตฺวา อตฺตโน นามํ, ตมโกฺกสิ มหพฺพโลฯ  
</li>
  
<li>
อิตโร ‘‘ตํ วธิสฺส’’นฺติ, กุโทฺธ อากาสมุคฺคมิ;  
  
อิตโร โอตรนฺตสฺส, ผลกํ อุปนามยิฯ  
</li>
  
<li>
‘‘ฉินฺทา เมตํ สผลกํ’’, อิติ จินฺติย โส ปน;  
  
ผลกํ หนิ ขเคฺคน, ตํ มุญฺจิยิ’ ตโรสยิฯ  
</li>
  
<li>
กเปฺปโนฺต มุตฺตผลกํ, ทีฆชตฺตุ ตหิํ ปติ;  
  
อุฎฺฐาย สูรนิมิโล, ปติตํ สตฺติยา’หนิฯ  
</li>
  
<li>
สงฺขํ  
ธมิ ผุสฺสเทโว, เสนา ภิชฺชิตฺถ ทามิฬิ;  
  
เอฬโรปิ นิวตฺติตฺถ, ฆาเตสุํ ทมิเฬ พหูฯ  
</li>
  
<li>
ตตฺถ วาปิ ชลํ อาสิ, หตานํ โลหิตา วิลํ;  
  
ตสฺมา กุลตฺถวา ปีติ, นามโต วิสฺสุตํ อหุฯ  
</li>
  
<li>
จราเปตฺวา ตหิํ เภริํ, ทุฎฺฐคามณิ ภูปติ;  
  
‘‘น หนิสฺสตุ เอฬารํ, มํมุญฺจิย ปโร’’อิติฯ  
</li>
  
<li>
สนฺนโทฺธ สยมารุยฺห, สนฺนทฺธํ กณฺฑุลํ กริํ;  
  
เอฬารํ อนุพนฺธโนฺต, ทกฺขิณทฺวารมาคมิฯ  
</li>
  
<li>
ปุรทกฺขิณทฺวารมฺหิ, อุโภ ยุชฺฌิํสุ ภูมิปา;  
  
โตมรํ ขิปิ เอฬาโร, คามณิ ตมวญฺจยิฯ  
</li>
  
<li>
วิชฺฌาเปสิ จ ทเนฺตหิ, ตํ หตฺถิํ สกหตฺถินา;  
  
โตมรํ ขิปิ เอฬารํ, สหตฺถิ ตตฺถ โส ปติฯ  
</li>
  
<li>
ตโต วิชิตสงฺคาโม, สโยคฺคพลวาหโน;  
  
ลํกํ เอกาตปตฺตํ โส, กตฺวาน ปาวิสิ ปุรํฯ  
</li>
  
<li>
ปุรมฺหิ เภริํ จาเรตฺวา, สมนฺตา โยชเน ชเน;  
  
สนฺนิปาติย กาเรสิ, ปูชํ เอฬารราชิโนฯ  
</li>
  
<li>
ตํ เทหปติตฐาเน, กูฎาคาเรน ฌาปยิ;  
  
เจติยํ ตตฺถ กาเรสิ, ปริหารมทาสิ จฯ  
</li>
  
<li>
อชฺชาปิ ลํกาปติโน, ตํ ปเทสสมีปคา;  
  
เตเนว ปริหาเรน, น วาทาเปนฺติ ตูริยํฯ  
</li>
  
<li>
เอวํ ทฺวตฺติํส ทมิฬ, ราชาโน ทุฎฺฐคามณิ;  
  
คณฺหิตฺวา เอกจฺฉเตฺตน, ลํการชฺชมกาสิ โสฯ  
</li>
  
<li>
วิชิเต นคเร ภิเนฺน, โยโธ โส ทีฆชตฺตุโก;  
  
เอฬารสฺส นิเวเทตฺวา, ภาคิเนยฺยสฺส โยธตํฯ  
</li>
  
<li>
ตสฺส หลฺลุก นามสฺส, ภาคิเนยฺยสฺส อตฺตโน;  
  
เปสยี จาคมตฺถาย, ตสฺส สุตฺวาน หลฺลุโกฯ  
</li>
  
<li>
เอฬารทฑฺฒทิวสา, สตฺตเม ทิวเส อิธ;  
  
ปุริสานํ สหเสฺสหิ, สฎฺฐิยา สห โอตริฯ  
</li>
  
<li>
โอติโณฺณ โส สุณิตฺวาปิ, ปตนํ ตสฺส ราชิโน;  
  
‘‘ยุชฺฌิสฺสามี’’ติ ลชฺชาย, มหาติตฺถํ อิธาคมาฯ  
</li>
  
<li>
ขนฺธาวารํ  
นิเวเสสิ, คาเม โกฬมฺพหาลเก;  
  
ราชา ตสฺสา’คมํ สุตฺวา, ยุทฺธาย อภินิกฺขมิฯ  
</li>
  
<li>
ยุทฺธสนฺนห สนฺนโทฺธ, หตฺถิมารุยฺห กณฺฑุลํ;  
  
หตฺถสฺส รถโย เธหิ, ปนฺตีหิ จ อนุนโกฯ  
</li>
  
<li>
อุมฺมาทผุโสฺส เทโว โส, ทีเป อคฺคธนุคฺคโห;  
  
ทสฑฺฒายุธสนโทฺธ, เสสโยธา จ อนฺวคุํฯ  
</li>
  
<li>
ปวเตฺต ตุมูเล ยุเทฺธ, สนฺนโทฺธ ภลฺลุโก ตหิํ;  
  
ราชาภิมุข มายาสิ, นาคราชา ตุ กณฺฑุโลฯ  
</li>
  
<li>
ตํ เวคมนฺทิภาวตฺถํ, ปโจฺจสกฺกิ สนิํ สนิํ;  
  
เสนาปิ สทฺธิํ เตเนว, ปโจฺจสกฺกิ สนิํ สนิํฯ  
</li>
  
<li>
ราชาห ‘‘ปุเพฺพ ยุเทฺธสุ, อฎฺฐวีสติยา อยํ;  
  
น ปโจฺจสกฺกิ กิํ เอตํ, ผุสฺสเทวา’’ติ อาห โสฯ  
</li>
  
<li>
ชโย โน ปรโม เทว, ชยภูมิ มยํ คโช;  
  
ปโจฺจสกฺกติ เปกฺขโนฺต, ชยฐานมฺหิ ฐสฺสติฯ  
</li>
  
<li>
นาโค’ถ ปโจฺจสกฺกิตฺวา, ผุสฺสเทวสฺส ปสฺสโต;  
  
มหาวิหารสีมเนฺต, อฎฺฐาสิ สุปฺปติฎฺฐิโตฯ  
</li>
  
<li>
ตตฺรฎฺฐิโต นาคราชา, ภลฺลุโก ทมิโฬ ตหิํ;  
  
ราชาภิมุขมาคนฺตฺวา, อุปฺปเณฺฑสิ มหีปติฯ  
</li>
  
<li>
มุขํ ปิธาย ขเคฺคน, ราชา อโกฺกสิ ตํ ปน;  
  
‘‘รโญฺญ มุขมฺหิ ปาเตมิ’’, อิติ กณฺฑญฺจ โส ขิปิฯ  
</li>
  
<li>
อาหจฺจ โส ขคฺคตลํ, กโณฺฑ ปปติ ภูมิยํ;  
  
‘‘มุเข วิโทฺธ’’ติ สญฺญาย, อุกฺกฎฺฐิํ ภลฺลุโก อกาฯ  
</li>
  
<li>
รโญฺญ ปจฺฉา นิสิโนฺน โภ, ผุสฺสเทโว มหพฺพโล;  
  
กณฺฑ ขิปิมุเข ตสฺส, ฆเฎฺฎโนฺต ราชกุณฺฑลํฯ  
</li>
  
<li>
ราชานํ ปาทโต กตฺวา, ปตมานสฺส ตสฺส ตุ;  
  
ขิปิตฺวา อปรํ กณฺฑํ, วิชฺฌิตฺวา ตสฺส ชณฺฑุกํฯ  
</li>
  
<li>
ราชานํ สีสโต กตฺวา, ปาเตสี ลหุหตฺถโก;  
  
ภลฺลุเก ปติเต ตสฺมิํ, ชยนาโท ปวตฺตถฯ  
</li>
  
<li>
ผุสฺสเทโว  
ตหิํเยว, ญาเปตุํ โทส มตฺตโน;  
  
กณฺฑวลฺลิํ สกํ เฉตฺวา, ปสตํ โลหิตํ สยํฯ  
</li>
  
<li>
รธญฺญา ทเสฺสสิ ตํ ทิสฺวา, ราชา ตํ ปุจฺฉิ‘‘กิํ’’อิติ;  
  
ราช ทโณฺฑ กโต เมติ, โส อโวจ มหีปติฯ  
</li>
  
<li>
โกโธ โทโสติ วุโตฺตว,  
  
อาห กุณฺฑล ฆฎฺฎนํ;  
  
อโทสํ โทสมญฺญาย,  
  
กิเมตํ กริ ภาติกฯ  
</li>
  
<li>
อิติ วตฺวา มหาราชา, กตญฺญุ อิธ มาห จ;  
  
‘‘กณฺฑานุจฺฉวิโก ตุยฺหํ, สกฺกาโร เหสฺสเต มหาฯ  
</li>
  
<li>
ฆาเตตฺวา ทมิเฬ สเพฺพ, ราชา ลทฺธชโย กโต;  
  
ปาสาท ตลมารุยฺห, สีหาสนคโต ตหิํฯ  
</li>
  
<li>
นาฎกามจฺจ มชฺฌมฺหิ, ผุสฺสเทวสฺส ตํ สรํ;  
  
อาณาเปตฺวา ฐปาเปตฺวา, ปุํเขน อุชุกํ ตเลฯ  
</li>
  
<li>
กหาปเณหิ กณฺฑํ ตํ, อาสิเตฺต’ยุ ปรูปริ;  
  
ฉาทาเปตฺวา ทาเปสิ, ผุสฺสเทวสฺส ตํ ขเณฯ  
</li>
  
<li>
นรินฺทปาสาทตเล, นริโนฺทถ อลงฺกเต;  
  
สุคนฺธทีปุชฺชลิเต, นานาคนฺธสมายุเตฯ  
</li>
  
<li>
นาฎก ชนโยเคน, อจฺฉราหิ จ ภูสิเต;  
  
อนคฺฆตฺถรณตฺถิเณฺณ, มุทุเก สยเน สุเภฯ  
</li>
  
<li>
สยิโต สิริสมฺปตฺติํ, มหติํ อปิเปกฺขิย;  
  
กตํ อโกฺขภิณิฆาตํ, สรโนฺต น สุขํ ลภิฯ  
</li>
  
<li>
ยิยงฺคุทีเป อรหโนฺต, ญตฺวา ตํ ตสฺสตกฺกิตํ;  
  
อฎฺฐา’รหเนฺต ปาเหสุํ, ตมสฺสาเสตุมิสฺสรํฯ  
</li>
  
<li>
อาคมฺม เต มชฺฌายาเม, ราช ทฺวารมฺหิ โอตรุํ;  
  
นิเวทิ ตพฺภาคมนา, ปาสาท ตเลมารุหุํฯ  
</li>
  
<li>
วนฺทิตฺวา  
เต มหาราช, นิสีทาปิย อาสเน;  
  
กตฺวา วิวิธสกฺการํ, ปุจฺฉิ อาคตการณํฯ  
</li>
  
<li>
ปิยงฺคุทีเป สเงฺฆน, เปสิตํ มนุชาธิป;  
  
ตมสฺสา สยิตุํ อเมฺห, อิติ ราชา ปุนา’หเตฯ  
</li>
  
<li>
‘‘กถํ นุ ภเนฺต อสฺสาโส, มม เหสฺสติ เยน เม;  
  
อโกฺขภิณิมหาเสน, ฆาโต การาปิโต’’อิติฯ  
</li>
  
<li>
‘‘สคฺคมคฺคนฺตราโย จ, นตฺถิ เต เตน กมฺมุนา;  
  
<p>ทียฑฺฒมนุชา เจ’ตฺถ, ฆาติตา มนุชาธิปฯ
</ol></p>


<ol>
<li>
สรเณสุ ฐิโต เอโก, ปญฺจสีเลปิ จา’ปโร;  
  
มิจฺฉาทิฎฺฐิ จ ทุสฺสีโล, เสสา ปสุสมามตาฯ  
</li>
  
<li>
โชตยิสฺสสิ เจว ตฺวํ, พหุธา พุทฺธสาสนํ;  
  
มโนวิเลขํ ตสฺมา ตฺวํ, วิโนทย นริสฺสรฯ  
</li>
  
<li>
อิติ วุโตฺต มหาราชา, เตหิ อสฺสาสมาคโต;  
  
วนฺทิตฺวา เต วิสเชฺชตฺวา, สยิโต ปุน จินฺตยิฯ  
</li>
  
<li>
วินา สเงฺฆน อาหารํ, มาภุเญฺชถ กทาจิปิ’’;  
  
อิติ มาตาปิตา’หาเร, สปิํสุ ทหเร’ วโนฯ  
</li>
  
<li>
อทตฺวา ภิกฺขุสงฺฆสฺส, ภุตฺตํ อตฺถิ นุโข อิติ;  
  
อทฺทส ปาตราสมฺหิ, เอกํ มริจวฎฺฎิกํฯ  
</li>
  
<li>
สงฺฆสฺส อฎฺฐเปตฺวาว ปริภุตฺตํ สติํ วินา;  
  
ตทตฺถํ ทณฺฑกมฺมํ เม, กตฺตพฺพนฺติ จ จินฺตยิฯ  
</li>
  
<li>
เอเต เตเนกโกฎิ อิธ มนุชคเณ ฆาติเต จินฺตยิตฺวา,  
  
กามานํ เหตุ เอตํ มนสิ จ กยิรา สาธุ อาทีนวํ ตํ;  
  
สเพฺพสํ ฆาตนิํ ตํ มนสิ จ กยิรา’ นิจฺจตํ สาธุ สาธุ,  
  
เอวํ ทุกฺขา ปโมกฺขํ สุภคติ มหวา ปาปุเณยฺยา’จีเรนาติฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
ทุฎฺฐคามณิวิชโย นาม  
</li>
  
ปญฺจวีสติโม ปริเจฺฉโทฯ  
</li>
  
  
  
  
  