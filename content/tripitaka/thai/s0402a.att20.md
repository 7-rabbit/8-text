<h1>๒. รถการวโคฺค</h1>
<h3>๑. ญาตสุตฺตวณฺณนา</h3>
<p> ทุติยสฺส  ปฐเม ติ ปญฺญาโต ปากโฎฯ ติ สาสนสฺส น อนุโลเมตีติ อนนุโลมิกํ, ตสฺมิํ อนนุโลมิเกฯ ติ ปาณาติปาตาทิมฺหิ กายทุจฺจริเตฯ โอฬาริกํ วา เอตํ, น เอวรูเป สมาทเปตุํ สโกฺกติฯ ทิสา นมสฺสิตุํ วฎฺฎติ, ภูตพลิํ กาตุํ วฎฺฎตีติ เอวรูเป สมาทเปติ คณฺหาเปติฯ ปิ มุสาวาทาทีนิ โอฬาริกานิ, อตฺตโน สนฺตกํ ปรสฺส อทาตุกาเมน ‘‘นตฺถี’’ติ อยํ วญฺจนมุสาวาโท นาม วตฺตุํ วฎฺฎตีติ เอวรูเป สมาทเปติฯ ปิ อภิชฺฌาทโย โอฬาริกา, กมฺมฎฺฐานํ วิสํวาเทตฺวา กเถโนฺต ปน อนนุโลมิเกสุ ธเมฺมสุ สมาทเปติ นาม ทกฺขิณวิหารวาสิเตฺถโร วิยฯ ตํ กิร เถรํ เอโก อุปฎฺฐาโก อมจฺจปุโตฺต อุปสงฺกมิตฺวา ‘‘เมตฺตายเนฺตน ปฐมํ กีทิเส ปุคฺคเล เมตฺตายิตพฺพ’’นฺติ ปุจฺฉิฯ เถโร สภาควิสภาคํ อนาจิกฺขิตฺวา ‘‘ปิยปุคฺคเล’’ติ อาหฯ ตสฺส จ ภริยา ปิยา โหติ มนาปา, โส ตํ อารพฺภ เมตฺตายโนฺต อุมฺมาทํ ปาปุณิฯ กถํ ปเนส พหุชนอหิตาย ปฎิปโนฺน โหตีติ? เอวรูปสฺส หิ สทฺธิวิหาริกาทโย เจว อุปฎฺฐากาทโย จ เตสํ อารกฺขเทวตา อาทิํ กตฺวา ตาสํ ตาสํ มิตฺตภูตา ยาว พฺรหฺมโลกา  เสสเทวตา จ ‘‘อยํ ภิกฺขุ น อชานิตฺวา กริสฺสตี’’ติ  เตน กตเมว กโรนฺติ, เอวเมส พหุชนอหิตาย ปฎิปโนฺน โหติฯ</p>


<p>สุกฺกปเกฺข ปาณาติปาตา เวรมณิอาทีนํเยว วเสน  เวทิตพฺพานิฯ กมฺมฎฺฐานํ ปน อวิสํวาเทตฺวา กเถโนฺต อนุโลมิเกสุ ธเมฺมสุ สมาทเปติ นาม โกฬิตวิหารวาสี จตุนิกายิกติสฺสเตฺถโร วิยฯ ตสฺส กิร เชฎฺฐภาตา นนฺทาภยเตฺถโร นาม โปตลิยวิหาเร วสโนฺต เอกสฺมิํ โรเค สมุฎฺฐิเต กนิฎฺฐํ ปโกฺกสาเปตฺวา อาห – ‘‘อาวุโส, มยฺหํ สลฺลหุกํ กตฺวา เอกํ กมฺมฎฺฐานํ กเถหี’’ติฯ กิํ, ภเนฺต, อเญฺญน กมฺมฎฺฐาเนน, กพฬีการาหารํ ปริคฺคณฺหิตุํ วฎฺฎตีติ? กิมตฺถิโก เอส, อาวุโสติ? ภเนฺต, กพฬีการาหาโร อุปาทารูปํ, เอกสฺมิญฺจ อุปาทารูเป ทิเฎฺฐ เตวีสติ อุปาทารูปานิ ปากฎานิ โหนฺตีติ ฯ โส ‘‘วฎฺฎิสฺสติ, อาวุโส, เอตฺตก’’นฺติ ตํ อุโยฺยเชตฺวา กพฬีการาหารํ ปริคฺคณฺหิตฺวา อุปาทารูปํ สลฺลเกฺขตฺวา วิวเฎฺฎตฺวา อรหตฺตํ ปาปุณิฯ อถ นํ เถรํ พหิวิหารา อนิกฺขนฺตเมว ปโกฺกสิตฺวา, ‘‘อาวุโส, มหาอวสฺสโยสิ มยฺหํ ชาโต’’ติ กนิฎฺฐเตฺถรสฺส อตฺตนา ปฎิลทฺธคุณํ อาโรเจสิฯ ติ เอตสฺสปิ หิ สทฺธิวิหาริกาทโย ‘‘อยํ น อชานิตฺวา กริสฺสตี’’ติ เตน กตเมว กโรนฺตีติ พหุชนหิตาย ปฎิปโนฺน นาม โหตีติฯ</p>


<h3>๒. สารณียสุตฺตวณฺณนา</h3>
<p> ทุติเย ติ ชาติยา ขตฺติยสฺสฯ ติ ราชาภิเสเกน มุทฺธนิ อภิสิตฺตสฺสฯ ติ สริตพฺพานิ อสมฺมุสฺสนียานิ โหนฺติฯ ติ  นิพฺพโตฺตฯ นฺติ ทหรกาเล ชานิตุมฺปิ น สกฺกา, อปรภาเค ปน มาตาปิตุอาทีหิ ญาตเกหิ วา ทาสาทีหิ วา ‘‘ตฺวํ อสุกชนปเท อสุกนคเร อสุกทิวเส อสุกนกฺขเตฺต ชาโต’’ติ อาจิกฺขิเต สุตฺวา ตโต ปฎฺฐาย ยาวชีวํ สรติ น สมฺมุสฺสติฯ เตน วุตฺตํ – ‘‘ยาวชีวํ สารณียํ โหตี’’ติฯ</p>


<p> , นฺติ อภิเสกฎฺฐานํ นาม รโญฺญ พลวตุฎฺฐิกรํ โหติ, เตนสฺส ตํ ยาวชีวํ สารณียํฯ สงฺคามวิชยฎฺฐาเนปิ เอเสว นโยฯ เอตฺถ ปน นฺติ ยุทฺธํฯ ติ ชินิตฺวา สตฺตุมทฺทนํ กตฺวาฯ นฺติ ตเมว สงฺคามฎฺฐานํฯ ติ อภิภวิตฺวา อาวสติฯ</p>


<p>อิทานิ ยสฺมา สมฺมาสมฺพุทฺธสฺส รโญฺญ ชาติฎฺฐานาทีหิ กตฺตพฺพกิจฺจํ นตฺถิ, อิมสฺมิํ ปน สาสเน ตปฺปฎิภาเค ตโย ปุคฺคเล ทเสฺสตุํ อิทํ การณํ อาภตํ, ตสฺมา เต ทเสฺสโนฺต ติอาทิมาหฯ ตตฺถ ติ เอตฺถ จตุปาริสุทฺธิสีลมฺปิ ปพฺพชฺชานิสฺสิตเมวาติ เวทิตพฺพํฯ ติ ‘‘อหํ อสุกรเฎฺฐ อสุกชนปเท อสุกวิหาเร อสุกมาฬเก อสุกทิวาฎฺฐาเน อสุกจงฺกเม อสุกรุกฺขมูเล ปพฺพชิโต’’ติ เอวํ ยาวชีวํ สริตพฺพเมว โหติ น สมฺมุสฺสิตพฺพํฯ</p>


<p>  นฺติ เอตฺตกํ ทุกฺขํ, น อิโต อุทฺธํ ทุกฺขํ อตฺถิฯ ติ เอตฺตโก ทุกฺขสมุทโย, น อิโต อุทฺธํ ทุกฺขสมุทโย อตฺถีติฯ เสสปททฺวเยปิ เอเสว นโยฯ เอวเมตฺถ จตูหิ สเจฺจหิ โสตาปตฺติมโคฺค กถิโตฯ กสิณปริกมฺมวิปสฺสนาญาณานิ ปน มคฺคสนฺนิสฺสิตาเนว โหนฺติฯ   ติ ‘‘อหํ อสุกรเฎฺฐ…เป.… อสุกรุกฺขมูเล โสตาปโนฺน ชาโต’’ติ ยาวชีวํ สารณียํ โหติ อสมฺมุสฺสนียํฯ</p>


<p>ติ อาสวานํ ขเยนฯ นฺติ ผลสมาธิํฯ นฺติ ผลปญฺญํฯ ติ อตฺตนาว อภิวิสิฎฺฐาย ปญฺญาย ปจฺจกฺขํ กตฺวาฯ ติ ปฎิลภิตฺวา วิหรติฯ นฺติ ‘‘มยา อสุกรเฎฺฐ…เป.… อสุกรุกฺขมูเล อรหตฺตํ ปตฺต’’นฺติ อตฺตโน อรหตฺตปตฺติฎฺฐานํ นาม ยาวชีวํ สารณียํ โหติ อสมฺมุสฺสนียนฺติ ยถานุสนฺธินาว เทสนํ นิฎฺฐเปสิฯ</p>


<h3>๓. อาสํสสุตฺตวณฺณนา</h3>
<p> ตติเย ติ อตฺถิ อุปลพฺภนฺติฯ ติ ตเสฺสว เววจนํฯ นฺติ สตฺตโลเกฯ ติ อนาโส อปตฺถโนฯ ติ  อาสํสมาโน ปตฺถยมาโนฯ ติ อปคตาโสฯ ติ จณฺฑาลานํ กุเลฯ ติ วิลีวการกุเลฯ ติ มิคลุทฺทกานํ กุเลฯ ติ จมฺมการกุเลฯ ติ ปุปฺผจฺฉฑฺฑกกุเลฯ</p>


<p>เอตฺตาวตา กุลวิปตฺติํ ทเสฺสตฺวา อิทานิ ยสฺมา นีจกุเล ชาโตปิ เอกโจฺจ อโฑฺฒ โหติ มหทฺธโน, อยํ ปน น ตาทิโส, ตสฺมาสฺส โภควิปตฺติํ ทเสฺสตุํ ติอาทิมาหฯ ตตฺถ ติ ทาลิทฺทิเยน สมนฺนาคเตฯ ติ ปริตฺตกอนฺนปานโภชเนฯ ติ  ทุกฺขชีวิเก, ยตฺถ วายาเมน ปโยเคน ชีวิตวุตฺติํ สาเธนฺติ, ตถารูเปติ อโตฺถฯ ติ ยสฺมิํ กุเล ทุเกฺขน ยาคุภตฺตฆาโส จ โกปีนมตฺตํ อจฺฉาทนญฺจ ลพฺภติฯ</p>


<p>อิทานิ ยสฺมา เอกโจฺจ นีจกุเล ชาโตปิ อุปธิสมฺปโนฺน โหติ อตฺตภาวสมิทฺธิยํ ฐิโต , อยญฺจ น ตาทิโส, ตสฺมาสฺส สรีรวิปตฺติมฺปิ ทเสฺสตุํ ติอาทิมาหฯ ตตฺถ ติ ปํสุปิสาจโก วิย ฌามขาณุวโณฺณฯ ติ วิชาตมาตุยาปิ อมนาปทสฺสโนฯ ติ ลกุณฺฑโกฯ ติ เอกกฺขิกาโณ วา อุภยกฺขิกาโณ วาฯ ติ เอกหตฺถกุณี วา อุภยหตฺถกุณี วาฯ ติ เอกปาทขโญฺช วา อุภยปาทขโญฺช วาฯ ติ หตปโกฺข ปีฐสปฺปีฯ ติ วฎฺฎิเตลกปลฺลกาทิโน ปทีปอุปกรณสฺสฯ ติฯ กสฺมา น โหติ? นีจกุเล ชาตตฺตาฯ</p>


<p>ติ อญฺญสฺมิํ เชเฎฺฐ สติ กนิโฎฺฐ อาสํ น กโรติ, ตสฺมา เชโฎฺฐติ อาหฯ ติ เชโฎฺฐปิ น อภิเสการโห อาสํ น กโรติ, ตสฺมา อาภิเสโกติ อาหฯ ติ อภิเสการโหปิ กาณกุณิอาทิโทสรหิโต สกิํ อภิสิโตฺต ปุน อภิเสเก อาสํ น กโรติ, ตสฺมา อนภิสิโตฺตติ อาห ฯ ติ เชโฎฺฐปิ อาภิเสโก อนภิสิโตฺต มโนฺท อุตฺตานเสยฺยโก, โสปิ อภิเสเก อาสํ น กโรติฯ โสฬสวสฺสุเทฺทสิโก ปน ปญฺญายมานมสฺสุเภโท อจลปฺปโตฺต นาม  โหติ, มหนฺตมฺปิ รชฺชํ วิจาเรตุํ สมโตฺถ, ตสฺมา ‘‘อจลปฺปโตฺต’’ติ อาหฯ ติ กสฺมา โหติ? มหาชาติตายฯ</p>


<p>ติ นิสฺสีโลฯ ติ ลามกธโมฺมฯ ติ อสุจีหิ กายกมฺมาทีหิ สมนฺนาคโตฯ ติ สงฺกาหิ สริตพฺพสมาจาโร, กิญฺจิเทว อสารุปฺปํ ทิสฺวา ‘‘อิทํ อิมินา กตํ ภวิสฺสตี’’ติ เอวํ ปเรสํ อาสงฺกนียสมาจาโร, อตฺตนาเยว วา สงฺกาหิ สริตพฺพสมาจาโร, สาสงฺกสมาจาโรติ อโตฺถฯ ตสฺส หิ ทิวาฎฺฐานาทีสุ สนฺนิปติตฺวา กิญฺจิเทว มนฺตยเนฺต ภิกฺขู ทิสฺวา ‘‘อิเม เอกโต หุตฺวา มเนฺตนฺติ, กจฺจิ นุ โข มยา กตกมฺมํ ชานิตฺวา มเนฺตนฺตี’’ติ เอวํ สาสงฺกสมาจาโร โหติฯ ติ ปฎิจฺฉาเทตพฺพยุตฺตเกน ปาปกเมฺมน สมนฺนาคโตฯ ติ อสฺสมโณ หุตฺวาว สมณปติรูปกตาย ‘‘สมโณ อห’’นฺติ เอวํ ปฎิโญฺญฯ ติ อเญฺญ พฺรหฺมจาริโน สุนิวเตฺถ สุปารุเต สุมฺภกปตฺตธเร คามนิคมราชธานีสุ ปิณฺฑาย จริตฺวา ชีวิกํ กเปฺปเนฺต ทิสฺวา สยมฺปิ ตาทิเสน อากาเรน ตถา ปฎิปชฺชนโต ‘‘อหํ พฺรหฺมจารี’’ติ ปฎิญฺญํ เทโนฺต วิย โหติฯ ‘‘อหํ ภิกฺขู’’ติ วตฺวา อุโปสถคฺคาทีนิ ปวิสโนฺต ปน พฺรหฺมจาริปฎิโญฺญ โหติเยว, ตถา สงฺฆิกํ ลาภํ คณฺหโนฺตฯ ติ ปูตินา กเมฺมน อโนฺต  อนุปวิโฎฺฐฯ ติ ราคาทีหิ ติโนฺตฯ ติ สญฺชาตราคาทิกจวโรฯ ติฯ กสฺมา น โหติ? โลกุตฺตรธมฺมอุปนิสฺสยสฺส นตฺถิตายฯ   ติฯ กสฺมา โหติ? มหาสีลสฺมิํ ปริปูรการิตายฯ</p>


<h3>๔. จกฺกวตฺติสุตฺตวณฺณนา</h3>
<p> จตุเตฺถ จตูหิ สงฺคหวตฺถูหิ ชนํ รเญฺชตีติ ฯ จกฺกํ วเตฺตตีติ ฯ วตฺติตํ วา อเนน จกฺกนฺติ จกฺกวตฺตีฯ ธโมฺม อสฺส  อตฺถีติ ฯ ธเมฺมเนว ทสวิเธน จกฺกวตฺติวเตฺตน ราชา ชาโตติ นฺติ โสปิ อญฺญํ นิสฺสยราชานํ อลภิตฺวา จกฺกํ นาม วเตฺตตุํ น สโกฺกตีติ อโตฺถฯ อิติ สตฺถา เทสนํ ปฎฺฐเปตฺวา ยถานุสนฺธิํ อปาเปตฺวาว ตุณฺหี อโหสิฯ กสฺมา? อนุสนฺธิกุสลา อุฎฺฐหิตฺวา อนุสนฺธิํ ปุจฺฉิสฺสนฺติ, พหู หิ อิมสฺมิํ ฐาเน ตถารูปา ภิกฺขู, อถาหํ เตหิ ปุโฎฺฐ เทสนํ วเฑฺฒสฺสามีติฯ อเถโก อนุสนฺธิกุสโล ภิกฺขุ ภควนฺตํ ปุจฺฉโนฺต ติอาทิมาหฯ ภควาปิสฺส พฺยากโรโนฺต ติอาทิมาหฯ</p>


<p>ตตฺถ ติ ทสกุสลกมฺมปถธโมฺมฯ นฺติ ตเมว วุตฺตปฺปการํ ธมฺมํฯ ติ ตทธิฎฺฐาเนน เจตสา ตเมว นิสฺสยํ กตฺวาฯ ติ ยถา กโต โส ธโมฺม สุฎฺฐุ กโต โหติ, เอวเมตํ กโรโนฺตฯ ติ ตสฺมิํ คารวุปฺปตฺติยา ตํ ครุกโรโนฺตฯ ติ ตเสฺสว ธมฺมสฺส อญฺชลิกรณาทีหิ นีจวุตฺติตํ กโรโนฺตฯ ติ ตํ ธมฺมํ ธชมิว ปุรกฺขตฺวา เกตุมิว อุกฺขิปิตฺวา ปวตฺติยา ธมฺมทฺธโช ธมฺมเกตุ จ หุตฺวาติ อโตฺถฯ ติ ธมฺมาธิปติภูตาคตภาเวน ธมฺมวเสเนว จ สพฺพกิริยานํ กรเณน ธมฺมาธิปเตโยฺย หุตฺวาฯ ติ ธโมฺม อสฺสา  อตฺถีติ ธมฺมิกา, รกฺขา จ อาวรณญฺจ คุตฺติ จ รกฺขาวรณคุตฺติฯ ตตฺถ ‘‘ปรํ รกฺขโนฺต อตฺตานํ รกฺขตี’’ติ วจนโต ขนฺติอาทโย ฯ วุตฺตเญฺหตํ – ‘‘กถญฺจ, ภิกฺขเว, ปรํ รกฺขโนฺต อตฺตานํ รกฺขติฯ ขนฺติยา อวิหิํสาย เมตฺตจิตฺตตาย อนุทฺทยายา’’ติ (สํ. นิ. ๕.๓๘๕)ฯ นิวาสนปารุปนเคหาทีนิ ฯ โจราทิอุปทฺทวนิวารณตฺถํ โคปายนา ฯ ตํ สพฺพมฺปิ สุฎฺฐุ วิทหติ ปวเตฺตติ ฐเปตีติ อโตฺถฯ</p>


<p>อิทานิ  ยตฺถ สา สํวิทหิตพฺพา, ตํ ทเสฺสโนฺต นฺติอาทิมาหฯ ตตฺรายํ สเงฺขปโตฺถ – อโนฺตชนสงฺขาตํ ปุตฺตทารํ สีลสํวเร ปติฎฺฐาเปโนฺต วตฺถคนฺธมาลาทีนิ จสฺส ททมาโน สโพฺพปทฺทเว จสฺส นิวารยมาโน ธมฺมิกํ รกฺขาวรณคุตฺติํ สํวิทหติ นามฯ ขตฺติยาทีสุปิ เอเสว นโยฯ อยํ ปน วิเสโส – อภิสิตฺตขตฺติยา ภทฺรอสฺสาชานียาทิรตนสมฺปทาเนนปิ  อุปคณฺหิตพฺพา, อนุยนฺตา ขตฺติยา เตสํ อนุรูปยานวาหนสมฺปทาเนนปิ ปริโตเสตพฺพา, พลกาโย กาลํ อนติกฺกเมตฺวา ภตฺตเวตนสมฺปทาเนนปิ อนุคฺคเหตโพฺพ, พฺราหฺมณา อนฺนปานวตฺถาทินา เทยฺยธเมฺมน, คหปติกา ภตฺตพีชนงฺคลพลิพทฺทาทิสมฺปทาเนน, ตถา นิคมวาสิโน  ชนปทวาสิโน จ ฯ สมิตปาปพาหิตปาปา ปน  สมณปริกฺขารสมฺปทาเนน สกฺกาตพฺพา, มิคปกฺขิโน อภยทาเนน สมสฺสาเสตพฺพาฯ</p>


<p>ติ ทสกุสลกมฺมปถธเมฺมเนว จกฺกํ ปวเตฺตติฯ นฺติ ตํ เตน เอวํ ปวตฺติตํ อาณาจกฺกํ อปฺปฎิวตฺติยํ โหติฯ   ติ เทวตา นาม อตฺตนา อิจฺฉิติจฺฉิตเมว กโรนฺติ, ตสฺมา ตา อคฺคณฺหิตฺวา ‘‘มนุสฺสภูเตนา’’ติ วุตฺตํฯ ติ ปฎิอตฺถิเกน, ปฎิสตฺตุนาติ อโตฺถฯ ติ จกฺกวตฺตี ทสกุสลกมฺมปถวเสน ธมฺมิโก, ตถาคโต ปน นวโลกุตฺตรธมฺมวเสนฯ ติ นวหิ โลกุตฺตรธเมฺมหิ มหาชนํ รเญฺชตีติ ธมฺมราชาฯ ติ นวโลกุตฺตรธมฺมเมว นิสฺสาย ตเมว สกฺกโรโนฺต ตํ ครุกโรโนฺต ตํ อปจายมาโนฯ โสวสฺส ธโมฺม อพฺภุคฺคตเฎฺฐน ธโชติ ฯ โสวสฺส เกตูติ ฯ ตเมว อธิปติํ เชฎฺฐกํ กตฺวา วิหรตีติ นฺติ โลกิยโลกุตฺตรธมฺมทายิกรกฺขญฺจ อาวรณญฺจ คุตฺติญฺจฯ ติ ฐเปติ ปญฺญเปติฯ นฺติ ติวิธํ กายทุจฺจริตํ น เสวิตพฺพํ, สุจริตํ เสวิตพฺพนฺติ เอวํ สพฺพตฺถ อโตฺถ เวทิตโพฺพฯ ติ ฐเปตฺวา กเถตฺวาฯ ติ นวโลกุตฺตรธเมฺมเนว อสทิสํ ธมฺมจกฺกํ ปวเตฺตติฯ นฺติ ตํ เอวํ ปวตฺติตํ ธมฺมจกฺกํ เอเตสุ สมณาทีสุ เอเกนปิ ปฎิวเตฺตตุํ ปฎิพาหิตุํ น สกฺกาฯ เสสํ สพฺพตฺถ อุตฺตานเมวาติฯ</p>


<h3>๕. สเจตนสุตฺตวณฺณนา</h3>
<p> ปญฺจเม ติ พุทฺธปเจฺจกพุทฺธสงฺขาตานํ อิสีนํ ธมฺมจกฺกปฺปวตฺตนตฺถาย เจว อุโปสถกรณตฺถาย  จ อาคนฺตฺวา ปตเน, สนฺนิปาตฎฺฐาเนติ อโตฺถฯ ปทเนติปิ ปาโฐ, อยเมว อโตฺถฯ ติ  มิคานํ อภยตฺถาย ทิเนฺนฯ ติ โส กิร รญฺญา อาณตฺตทิวเสเยว  สพฺพูปกรณานิ สเชฺชตฺวา อเนฺตวาสิเกหิ สทฺธิํ อรญฺญํ ปวิสิตฺวา คามทฺวารคามมชฺฌเทวกุลสุสานาทีสุ ฐิตรุเกฺข เจว ฌามปติตสุกฺขรุเกฺข จ วิวเชฺชตฺวา สมฺปนฺนปเทเส ฐิเต สพฺพโทสวิวชฺชิเต นาภิอรเนมีนํ อนุรูเป รุเกฺข คเหตฺวา ตํ จกฺกํ อกาสิฯ ตสฺส รุเกฺข วิจินิตฺวา คณฺหนฺตสฺส เจว กโรนฺตสฺส จ เอตฺตโก กาโล วีติวโตฺตฯ เตน วุตฺตํ – ‘‘ฉหิ มาเสหิ ฉารตฺตูเนหี’’ติฯ นฺติ นานตฺตํฯ นฺติ น เอสํฯ นฺติ อตฺถิ เอสํฯ ติ ปโยคสฺส คมนํฯ ติ ปริพฺภมิตฺวาฯ ติ อเกฺข ปเวเสตฺวา ฐปิตมิวฯ</p>


<p>ติ สคณฺฑา อุณฺณโตณตฎฺฐานยุตฺตาฯ ติ ปูติสาเรน เจว เผคฺคุนา จ ยุตฺตาฯ ติอาทีนิ กายทุจฺจริตาทีนํ นามานิฯ ติ เอวํ คุณปตเนน ปติตาฯ ติ เอวํ คุเณหิ ปติฎฺฐิตาฯ ตตฺถ โลกิยมหาชนา ปปติตา นาม, โสตาปนฺนาทโย ปติฎฺฐิตา นามฯ เตสุปิ ปุริมา ตโย กิเลสานํ สมุทาจารกฺขเณ ปปติตา นาม, ขีณาสวา ปน เอกเนฺตเนว ปติฎฺฐิตา นามฯ ติ ยสฺมา อปฺปหีนกายวงฺกาทโย ปปตนฺติ, ปหีนกายวงฺกาทโย ปติฎฺฐหนฺติ, ตสฺมาฯ กายวงฺกาทีนํ ปน เอวํ ปหานํ เวทิตพฺพํ – ปาณาติปาโต อทินฺนาทานํ มิจฺฉาจาโร มุสาวาโท ปิสุณาวาจา มิจฺฉาทิฎฺฐีติ อิเม ตาว ฉ โสตาปตฺติมเคฺคน ปหียนฺติ, ผรุสาวาจา พฺยาปาโทติ เทฺว อนาคามิมเคฺคน, อภิชฺฌา สมฺผปฺปลาโปติ เทฺว อรหตฺตมเคฺคนาติฯ</p>


<h3>๖. อปณฺณกสุตฺตวณฺณนา</h3>
<p> ฉเฎฺฐ นฺติ อวิรทฺธปฎิปทํ เอกํสปฎิปทํ นิยฺยานิกปฎิปทํ การณปฎิปทํ สารปฎิปทํ มณฺฑปฎิปทํ อปจฺจนีกปฎิปทํ อนุโลมปฎิปทํ  ธมฺมานุธมฺมปฎิปทํ ปฎิปโนฺน โหติ, น ตกฺกคฺคาเหน วา นยคฺคาเหน วาฯ เอวํ คเหตฺวา ปฎิปโนฺน หิ ภิกฺขุ วา ภิกฺขุนี วา อุปาสโก วา อุปาสิกา วา มนุสฺสเทวนิพฺพานสมฺปตฺตีหิ หายติ ปริหายติ, อปณฺณกปฎิปทํ  ปฎิปโนฺน ปน ตาหิ สมฺปตฺตีหิ น ปริหายติฯ อตีเต กนฺตารทฺธานมคฺคํ ปฎิปเนฺนสุ ทฺวีสุ สตฺถวาเหสุ ยกฺขสฺส วจนํ คเหตฺวา พาลสตฺถวาโห สทฺธิํ สเตฺถน  อนยพฺยสนํ ปโตฺต, ยกฺขสฺส วจนํ อคฺคเหตฺวา ‘‘อุทกทิฎฺฐฎฺฐาเน อุทกํ ฉเฑฺฑสฺสามา’’ติ สตฺถเก สญฺญาเปตฺวา มคฺคํ ปฎิปโนฺน ปณฺฑิตสตฺถวาโห วิยฯ ยํ สนฺธาย วุตฺตํ –</p>


<p>
‘‘อปณฺณกํ ฐานเมเก, ทุติยํ อาหุ ตกฺกิกา;  
  
เอตทญฺญาย เมธาวี, ตํ คเณฺห ยทปณฺณก’’นฺติฯ (ชา. ๑.๑.๑);  
</p>
  
<p>ติ เอตฺถ ติ ขนฺธโกฎฺฐาสสฺสปิ การณสฺสปิ ปสฺสาวมคฺคสฺสปิ นามํฯ ‘‘จตโสฺส โข อิมา, สาริปุตฺต, โยนิโย’’ติอาทีสุ (ม. นิ. ๑.๑๕๒) หิ ขนฺธโกฎฺฐาโส โยนิ นามฯ ‘‘โยนิ เหสา ภูมิช ผลสฺส อธิคมายา’’ติอาทีสุ (ม. นิ. ๓.๒๒๖) การณํฯ ‘‘น จาหํ พฺราหฺมณํ พฺรูมิ, โยนิชํ มตฺติสมฺภว’’นฺติ (ม. นิ. ๒.๔๕๗; ธ. ป. ๓๙๖) จ ‘‘ตเมนํ กมฺมชวาตา นิวตฺติตฺวา อุทฺธํปาทํ อโธสิรํ สมฺปริวเตฺตตฺวา มาตุ โยนิมุเข สมฺปฎิปาเทนฺตี’’ติ จ อาทีสุ ปสฺสาวมโคฺคฯ อิธ ปน การณํ อธิเปฺปตํฯ ติ ปคฺคหิตา ปริปุณฺณาฯ</p>


<p>ติ เอตฺถ อาสวนฺตีติ  จกฺขุโตปิ…เป.… มนโตปิ สนฺทนฺติ ปวตฺตนฺตีติ วุตฺตํ โหติฯ ธมฺมโต ยาว โคตฺรภุ, โอกาสโต ยาว ภวคฺคา สวนฺตีติ  วา  เอเต ธเมฺม เอตญฺจ โอกาสํ อโนฺตกริตฺวา ปวตฺตนฺตีติ อโตฺถฯ อโนฺตกรณโตฺถ หิ อยํ อากาโรฯ จิรปาริวาสิยเฎฺฐน มทิราทโย อาสวา, อาสวา วิยาติปิ ฯ โลกสฺมิมฺปิ หิ จิรปาริวาสิกา มทิราทโย อาสวาติ วุจฺจนฺติ, ยทิ จ จิรปาริวาสิยเฎฺฐน อาสวา, เอเตเยว ภวิตุมรหนฺติฯ วุตฺตเญฺหตํ – ‘‘ปุริมา, ภิกฺขเว, โกฎิ น ปญฺญายติ อวิชฺชาย, อิโต ปุเพฺพ อวิชฺชา นาโหสี’’ติอาทิ (อ. นิ. ๑๐.๖๑)ฯ อายตํ วา สํสารทุกฺขํ สวนฺติ ปสวนฺตีติปิ ฯ ปุริมานิ เจตฺถ นิพฺพจนานิ ยตฺถ กิเลสา อาสวาติ อาคจฺฉนฺติ, ตตฺถ ยุชฺชนฺติ, ปจฺฉิมํ กเมฺมปิฯ น เกวลญฺจ กมฺมกิเลสาเยว อาสวา, อปิจ โข นานปฺปการา อุปทฺทวาปิฯ สุเตฺตสุ หิ ‘‘นาหํ, จุนฺท, ทิฎฺฐธมฺมิกานํเยว อาสวานํ สํวราย ธมฺมํ  เทเสมี’’ติ (ที. นิ. ๓.๑๘๒) เอตฺถ วิวาทมูลภูตา กิเลสา อาสวาติ อาคตาฯ</p>


<p>
‘‘เยน  
เทวูปปตฺยสฺส, คนฺธโพฺพ วา วิหงฺคโม;  
  
<p>
ยกฺขตฺตํ เยน คเจฺฉยฺยํ, มนุสฺสตฺตญฺจ อพฺพเช;  
  
เต มยฺหํ อาสวา ขีณา, วิทฺธสฺตา วินฬีกตา’’ติฯ (อ. นิ. ๔.๓๖) –  
</p>
  
<p>เอตฺถ เตภูมกํ จ กมฺมํ อวเสสา จ อกุสลา ธมฺมาฯ ‘‘ทิฎฺฐธมฺมิกานํ อาสวานํ สํวราย สมฺปรายิกานํ อาสวานํ ปฎิฆาตายา’’ติ (ปารา. ๓๙; อ. นิ. ๒.๒๐๒-๒๓๐) เอตฺถ ปรูปวาทวิปฺปฎิสารวธพนฺธาทโย เจว อปายทุกฺขภูตา จ นานปฺปการา อุปทฺทวาฯ</p>


<p>เต ปเนเต อาสวา ยตฺถ ยถา อาคตา, ตตฺถ ตถา เวทิตพฺพาฯ เอเต หิ วินเย ตาว ‘‘ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตายา’’ติ (ปารา. ๓๙; อ. นิ. ๒.๒๐๒-๒๓๐) เทฺวธา อาคตาฯ สฬายตเน ‘‘ตโย เม, อาวุโส, อาสวา กามาสโว ภวาสโว อวิชฺชาสโว’’ติ (สํ. นิ. ๔.๓๒๑) ติธา อาคตาฯ อเญฺญสุ จ สุตฺตเนฺตสุ (จูฬนิ. ชตุกณฺณิมาณวปุจฺฉานิเทฺทโส ๖๙; ปฎิ. ม. ๑.๑๐๗) อภิธเมฺม (ธ. ส. ๑๑๐๒-๑๑๐๖; วิภ. ๙๓๗) จ เตเยว ทิฎฺฐาสเวน สห จตุธา อาคตาฯ นิเพฺพธิกปริยาเยน ‘‘อตฺถิ, ภิกฺขเว, อาสวา นิรยคามินิยา , อตฺถิ อาสวา ติรจฺฉานโยนิคามินิยา, อตฺถิ อาสวา เปตฺติวิสยคามินิยา, อตฺถิ อาสวา มนุสฺสโลกคามินิยา, อตฺถิ อาสวา เทวโลกคามินิยา’’ติ (อ. นิ. ๖.๖๓) ปญฺจธา อาคตาฯ กมฺมเมว เจตฺถ อาสวาติ วุตฺตํฯ ฉกฺกนิปาเต ‘‘อตฺถิ, ภิกฺขเว, อาสวา สํวราปหาตพฺพา’’ติอาทินา (อ. นิ. ๖.๕๘) นเยน ฉธา อาคตาฯ สพฺพาสวปริยาเย (ม. นิ. ๑.๑๔ อาทโย) เตเยว ทสฺสเนน ปหาตเพฺพหิ สทฺธิํ สตฺตธา อาคตาฯ อิธ ปน อภิธมฺมนเยน จตฺตาโร อาสวา อธิเปฺปตาติ เวทิตพฺพาฯ</p>


<p>ติ เอตฺถ ปน อาสวานํ สรสเภโทปิ ขีณากาโรปิ มคฺคผลนิพฺพานานิปิ ‘‘อาสวกฺขโย’’ติ วุจฺจติฯ ‘‘โย อาสวานํ ขโย วโย เภโท ปริเภโท อนิจฺจตา อนฺตรธาน’’นฺติ เอตฺถ หิ อาสวานํ สรสเภโท ‘‘อาสวกฺขโย’’ติ วุโตฺตฯ ‘‘ชานโต อหํ, ภิกฺขเว, ปสฺสโต  อาสวานํ ขยํ วทามี’’ติ (ม. นิ. ๑.๑๕; สํ. นิ. ๒.๒๓; อิติวุ. ๑๐๒) เอตฺถ  อาสวปฺปหานํ อาสวานํ อจฺจนฺตกฺขโย อสมุปฺปาโท ขีณากาโร นตฺถิภาโว ‘‘อาสวกฺขโย’’ติ วุโตฺตฯ</p>


<p>
‘‘เสขสฺส สิกฺขมานสฺส, อุชุมคฺคานุสาริโน;  
  
ขยสฺมิํ ปฐมํ ญาณํ, ตโต อญฺญา อนนฺตรา’’ติฯ (อิติวุ. ๖๒) –  
</p>
  
<p>เอตฺถ มโคฺค ‘‘อาสวกฺขโย’’ติ วุโตฺตฯ ‘‘อาสวานํ ขยา สมโณ โหตี’’ติ (ม. นิ. ๑.๔๓๘) เอตฺถ ผลํฯ</p>


<p>
‘‘ปรวชฺชานุปสฺสิสฺส, นิจฺจํ อุชฺฌานสญฺญิโน;  
  
อาสวา ตสฺส วฑฺฒนฺติ, อารา โส อาสวกฺขยา’’ติฯ (ธ. ป. ๒๕๓) –  
</p>
  
<p>เอตฺถ นิพฺพานํฯ อิมสฺมิํ ปน สุเตฺต ผลํ สนฺธาย ‘‘อาสวานํ ขยายา’’ติ อาห, อรหตฺตผลตฺถายาติ อโตฺถฯ</p>


<p>ติ มนจฺฉเฎฺฐสุ อินฺทฺริเยสุ ปิหิตทฺวาโรฯ ติ โภชนสฺมิํ ปมาณญฺญู, ปฎิคฺคหณปริโภคปจฺจเวกฺขณมตฺตํ ชานาติ ปชานาตีติ อโตฺถฯ   ติ รตฺตินฺทิวํ ฉ โกฎฺฐาเส กตฺวา ปญฺจสุ โกฎฺฐาเสสุ ชาครณภาวํ อนุยุโตฺต, ชาครเณเยว ยุตฺตปฺปยุโตฺตติ อโตฺถฯ</p>


<p>เอวํ มาติกํ ฐเปตฺวา อิทานิ ตเมว ฐปิตปฎิปาฎิยา วิภชโนฺต ติอาทิมาหฯ ตตฺถ ติอาทีนํ อโตฺถ วิสุทฺธิมเคฺค (วิสุทฺธิ. ๑.๑๕) วิตฺถาริโต, ตถา ติอาทีนํ (วิสุทฺธิ. ๑.๑๘)ฯ ติ ปญฺจหิ นีวรเณหิ ธเมฺมหิฯ นีวรณานิ หิ จิตฺตํ อาวริตฺวา ติฎฺฐนฺติ, ตสฺมา อาวรณียา ธมฺมาติ วุจฺจนฺติฯ ติ สีโห วิย เสยฺยํ กเปฺปติฯ ติ วามปาทํ ทกฺขิณปาเท อติอาธายฯ สมํ ฐปิเต หิ ปาเท ชาณุเกน ชาณุกํ โคปฺผเกน จ โคปฺผกํ ฆฎียติ, ตโต เวทนา อุฎฺฐหนฺติฯ ตสฺมา  ตสฺส โทสสฺส ปริวชฺชนตฺถํ โถกํ อติกฺกมิตฺวา เอส ปาทํ ฐเปติฯ เตน วุตฺตํ – ‘‘ปาเท ปาทํ อจฺจาธายา’’ติฯ</p>


<p>  ติ สติยา เจว สมฺปชเญฺญน จ สมนฺนาคโตฯ กถํ ปเนส นิทฺทายโนฺต สโต สมฺปชาโน นาม โหตีติ? ปุริมปฺปวตฺติวเสนฯ อยํ หิ จงฺกเม จงฺกมโนฺต นิทฺทาย โอกฺกมนภาวํ ญตฺวา ปวตฺตมานํ กมฺมฎฺฐานํ ฐเปตฺวา มเญฺจ วา ผลเก วา นิปโนฺน นิทฺทํ อุปคนฺตฺวา ปุน ปพุชฺฌมาโน กมฺมฎฺฐานํ ฐิตฎฺฐาเน คณฺหโนฺตเยว ปพุชฺฌติฯ ตสฺมา นิทฺทายโนฺตปิ สโต สมฺปชาโน นาม โหติฯ อยํ ตาว มูลกมฺมฎฺฐาเน นโยวฯ ปริคฺคหกมฺมฎฺฐานวเสนาปิ ปเนส สโต สมฺปชาโน นาม โหติฯ กถํ? อยํ หิ จงฺกมโนฺต นิทฺทาย โอกฺกมนภาวํ ญตฺวา ปาสาณผลเก วา มเญฺจ วา ทกฺขิเณน ปเสฺสน นิปชฺชิตฺวา ปจฺจเวกฺขติ – ‘‘อเจตโน กาโย อเจตเน  มเญฺจ ปติฎฺฐิโต, อเจตโน มโญฺจ อเจตนาย ปถวิยา, อเจตนา ปถวี อเจตเน อุทเก, อเจตนํ อุทกํ อเจตเน วาเต, อเจตโน วาโต อเจตเน อากาเส ปติฎฺฐิโตฯ ตตฺถ อากาสมฺปิ ‘อหํ วาตํ อุกฺขิปิตฺวา ฐิต’นฺติ น ชานาติ, วาโตปิ ‘อหํ อากาเส ปติฎฺฐิโต’ติ น ชานาติฯ ตถา วาโต น ชานาติฯ ‘อหํ อุทกํ อุกฺขิปิตฺวา ฐิโต’ติ…เป.… มโญฺจ น ชานาติ, ‘อหํ กายํ อุกฺขิปิตฺวา ฐิโต’ติ, กาโย น ชานาติ ‘อหํ มเญฺจ ปติฎฺฐิโต’ติฯ น หิ เตสํ อญฺญมญฺญํ อาโภโค วา สมนฺนาหาโร วา มนสิกาโร วา เจตนา วา ปตฺถนา วา อตฺถี’’ติฯ ตสฺส เอวํ ปจฺจเวกฺขโต ตํ ปจฺจเวกฺขณจิตฺตํ ภวเงฺค โอตรติฯ เอวํ นิทฺทายโนฺตปิ สโต สมฺปชาโน นาม โหตีติฯ</p>


<p>ติ ‘‘เอตฺตกํ ฐานํ คเต จเนฺท วา ตารกาย วา อุฎฺฐหิสฺสามี’’ติ อุฎฺฐานกาลปริเจฺฉทิกํ สญฺญํ มนสิกริตฺวา, จิเตฺต ฐเปตฺวาติ อโตฺถฯ เอวํ กริตฺวา สยิโต หิ ยถาปริจฺฉิเนฺนเยว กาเล อุฎฺฐหติฯ</p>


<h3>๗. อตฺตพฺยาพาธสุตฺตวณฺณนา</h3>
<p> สตฺตเม ติ อตฺตทุกฺขายฯ ติ ปรทุกฺขายฯ นฺติอาทีนิ ปุพฺพภาเค ทสกุสลกมฺมปถวเสน อาคตานิ, อุปริ ปน ยาว อรหตฺตา อวาริตาเนวฯ</p>


<h3>๘. เทวโลกสุตฺตวณฺณนา</h3>
<p> อฎฺฐเม   ติ อฎฺฎา ปีฬิตา ภเวยฺยาถฯ ติ ลเชฺชยฺยาถฯ ติ คูเถ วิย ตสฺมิํ วจเน สญฺชาตชิคุจฺฉา ภเวยฺยาถฯ ติ เอตฺถ ติ ปทสนฺธิพฺยญฺชนสิลิฎฺฐตา, ติ อนุสฺสวเตฺถ นิปาโตฯ ทิเพฺพน กิร อายุนา อฎฺฎียถาติ เอวมสฺส สมฺพโนฺธ เวทิตโพฺพฯ ติ ปฐมตรํเยวฯ</p>


<h3>๙. ปฐมปาปณิกสุตฺตวณฺณนา</h3>
<p> นวเม ติ อาปณิโก, อาปณํ อุคฺฆาเฎตฺวา ภณฺฑวิกฺกายกสฺส วาณิชเสฺสตํ อธิวจนํฯ ติ อภาชนภูโตฯ   ติ ยถา อธิฎฺฐิตํ สุอธิฎฺฐิตํ โหติ, เอวํ สยํ อตฺตปจฺจกฺขํ กโรโนฺต นาธิฎฺฐาติฯ ตตฺถ ปจฺจูสกาเล ปทสเทฺทน อุฎฺฐาย ทีปํ ชาเลตฺวา ภณฺฑํ ปสาเรตฺวา อนิสีทโนฺต ปุพฺพณฺหสมยํ น สกฺกจฺจํ กมฺมนฺตํ อธิฎฺฐาติ นามฯ อยํ หิ ยํ โจรา รตฺติํ ภณฺฑํ หริตฺวา ‘‘อิทํ อมฺหากํ หตฺถโต วิสฺสเชฺชสฺสามา’’ติ อาปณํ คนฺตฺวา อเปฺปน อเคฺฆน เทนฺติ, ยมฺปิ พหุเวริโน มนุสฺสา รตฺติํ นคเร วสิตฺวา ปาโตว อาปณํ คนฺตฺวา ภณฺฑํ คณฺหนฺติ, ยํ วา ปน ชนปทํ คนฺตุกามา มนุสฺสา ปาโตว อาปณํ คนฺตฺวา ภณฺฑํ กิณนฺติ, ตปฺปจฺจยสฺส ลาภสฺส อสฺสามิโก โหติฯ</p>


<p>อเญฺญสํ โภชนเวลาย ปน ภุญฺชิตุํ อาคนฺตฺวา ปาโตว ภณฺฑํ ปฎิสาเมตฺวา ฆรํ คนฺตฺวา ภุญฺชิตฺวา นิทฺทายิตฺวา สายํ ปุน อาปณํ อาคจฺฉโนฺต  นามฯ โส หิ ยํ โจรา ปาโตว วิสฺสเชฺชตุํ น สมฺปาปุณิํสุ, ทิวากาเล ปน ปเรสํ อสญฺจารกฺขเณ อาปณํ คนฺตฺวา อปฺปเคฺฆน เทนฺติ, ยญฺจ โภชนเวลาย ปุญฺญวโนฺต อิสฺสรา ‘‘อาปณโต อิทญฺจิทญฺจ ลทฺธุํ วฎฺฎตี’’ติ ปหิณิตฺวา อาหราเปนฺติ, ตปฺปจฺจยสฺส ลาภสฺส อสฺสามิโก โหติฯ</p>


<p>ยาว ยามเภรินิกฺขมนา ปน อโนฺตอาปเณ ทีปํ ชาลาเปตฺวา อนิสีทโนฺต  นามฯ โส หิ ยํ  โจรา ปาโตปิ ทิวาปิ วิสฺสเชฺชตุํ น สมฺปาปุณิํสุ , สายํ ปน อาปณํ คนฺตฺวา อปฺปเคฺฆน เทนฺติ, ตปฺปจฺจยสฺส ลาภสฺส อสฺสามิโก โหติฯ</p>


<p>ติ สกฺกจฺจกิริยาย สมาธิํ น สมาปชฺชติฯ เอตฺถ จ ปาโตว เจติยงฺคณโพธิยงฺคเณสุ วตฺตํ กตฺวา เสนาสนํ ปวิสิตฺวา ยาว ภิกฺขาจารเวลา, ตาว สมาปตฺติํ อเปฺปตฺวา อนิสีทโนฺต  นามฯ ปจฺฉาภตฺตํ ปน ปิณฺฑปาตปฎิกฺกโนฺต รตฺติฎฺฐานทิวาฎฺฐานํ  ปวิสิตฺวา ยาว สายนฺหสมยา สมาปตฺติํ อเปฺปตฺวา อนิสีทโนฺต  นามฯ สายํ ปน เจติยํ วนฺทิตฺวา เถรูปฎฺฐานํ กตฺวา เสนาสนํ ปวิสิตฺวา ปฐมยามํ สมาปตฺติํ สมาปชฺชิตฺวา อนิสีทโนฺต  นามฯ สุกฺกปโกฺข วุตฺตปฎิปกฺขนเยเนว เวทิตโพฺพฯ อปิเจตฺถ ‘‘สมาปตฺติํ อเปฺปตฺวา’’ติ วุตฺตฎฺฐาเน สมาปตฺติยา อสติ วิปสฺสนาปิ วฎฺฎติ, สมาธินิมิตฺตนฺติ จ สมาธิอารมฺมณมฺปิ วฎฺฎติเยวฯ วุตฺตมฺปิ เจตํ – ‘‘สมาธิปิ สมาธินิมิตฺตํ, สมาธารมฺมณมฺปิ สมาธินิมิตฺต’’นฺติฯ</p>


<h3>๑๐. ทุติยปาปณิกสุตฺตวณฺณนา</h3>
<p> ทสเม ติ ปญฺญาจกฺขุนา จกฺขุมา โหติฯ ติ วิสิฎฺฐธุโร อุตฺตมธุโร ญาณสมฺปยุเตฺตน วีริเยน สมนฺนาคโตฯ ติ อวสฺสยสมฺปโนฺน ปติฎฺฐานสมฺปโนฺนฯ นฺติ วิกฺกายิกภณฺฑํฯ ติ ตสฺมิํ ‘‘เอวํ กีตํ เอวํ วิกฺกายมาน’’นฺติ วุตฺตปณิเย เยน กเยน ตํ กีตํ, ตํ กยสงฺขาตํ มูลํ เอตฺตกํ ภวิสฺสติฯ โย จ ตสฺมิํ วิกฺกยมาเน วิกฺกโย, ตสฺมิํ วิกฺกเย เอตฺตโก อุทโย ภวิสฺสติ, เอตฺติกา วฑฺฒีติ อโตฺถฯ</p>


<p>ติ สุลภฎฺฐานํ คนฺตฺวา กิณโนฺต ทุลฺลภฎฺฐานํ คนฺตฺวา วิกฺกิณโนฺต จ เอตฺถ กุสโล นาม โหติ, ทสคุณมฺปิ วีสติคุณมฺปิ ลาภํ ลภติฯ</p>


<p>ติ  อิสฺสรา พหุนา นิกฺขิตฺตธเนน สมนฺนาคตาฯ ติ วฬญฺชนกวเสน มหทฺธนา ฯ ติ  อุปโภคปริโภคภเณฺฑน มหาโภคาฯ ติ กายพเลน เจว ญาณพเลน จ สมนฺนาคตตฺตา สมโตฺถฯ นฺติ อมฺหากญฺจ คหิตธนมูลิกํ วฑฺฒิํ กาเลน กาลํ อนุปฺปทาตุํฯ ติ นิมเนฺตนฺติฯ นิปาเตนฺตีติปิ ปาโฐ, อยเมว อโตฺถฯ</p>


<p>ติ กุสลธมฺมานํ สมฺปาทนตฺถาย ปฎิลาภตฺถายฯ ติ ญาณถาเมน สมนฺนาคโตฯ ติ ถิเรน ญาณปรกฺกเมน สมนฺนาคโตฯ ติ ‘‘อคฺคมคฺคํ อปาปุณิตฺวา อิมํ วีริยธุรํ น ฐเปสฺสามี’’ติ เอวํ อฎฺฐปิตธุโรฯ</p>


<p>ติ เอกนิกายาทิวเสน พหุ พุทฺธวจนํ สุตํ เอเตสนฺติ พหุสฺสุตาฯ ติ เอโก นิกาโย เอโก อาคโม นาม, เทฺว นิกายา เทฺว อาคมา นาม, ปญฺจ นิกายา ปญฺจ อาคมา นาม, เอเตสุ อาคเมสุ เยสํ เอโกปิ อาคโม อาคโต ปคุโณ ปวตฺติโต, เต อาคตาคมา นามฯ ติ สุตฺตนฺตปิฎกธราฯ ติ วินยปิฎกธราฯ ติ เทฺวมาติกาธราฯ ติ อตฺถานตฺถํ การณาการณํ ปุจฺฉติฯ ติ ‘‘อิมํ นาม ปุจฺฉิสฺสามี’’ติ อญฺญาติ ตุเลติ ปริคฺคณฺหาติฯ เสสเมตฺถ อุตฺตานตฺถเมวฯ</p>


<p>อิมสฺมิํ  ปน สุเตฺต ปฐมํ ปญฺญา อาคตา, ปจฺฉา วีริยญฺจ กลฺยาณมิตฺตเสวนา จฯ ตตฺถ ปฐมํ อรหตฺตํ ปตฺวา ปจฺฉา วีริยํ กตฺวา กลฺยาณมิตฺตา เสวิตพฺพาติ น เอวํ อโตฺถ ทฎฺฐโพฺพ, เทสนาย นาม เหฎฺฐิเมน วา ปริเจฺฉโท โหติ อุปริเมน วา ทฺวีหิปิ วา โกฎีหิฯ อิธ ปน อุปริเมน ปริเจฺฉโท เวทิตโพฺพฯ ตสฺมา กเถเนฺตน ปฐมํ กลฺยาณมิตฺตอุปนิสฺสยํ ทเสฺสตฺวา มเชฺฌ วีริยํ ทเสฺสตฺวา ปจฺฉา อรหตฺตํ กเถตพฺพนฺติฯ</p>

</p>





