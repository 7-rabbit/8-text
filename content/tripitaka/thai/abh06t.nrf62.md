<h1>เอกวีสติโม ปริเจฺฉโท</h1>
<h3>๒๑. อุปฺปตฺติกถา</h3>
<ol>
<li>
อฎฺฐวีสติ รูปานิ, กลาปา เจกวีสติ;  
  
วุตฺตา เจตฺตาวตา เตสํ, อุปฺปาโท ทานิ นิยฺยเตฯ  
</li>
  
<li>
อณฺฑชา ชลาพุชา จ, สํเสทโชปปาติกา;  
  
อิจฺจุปฺปตฺติปเภเทน, จตโสฺส โยนิโย มตาฯ  
</li>
  
<li>
ภุมฺมวเชฺชสุ เทเวสุ,  
  
เปเต นิชฺฌามตณฺหิเก;  
  
นิรเยสุ จ สโมฺภติ,  
  
โยเนกาโวปปาติกาฯ  
</li>
  
<li>
ภุมฺมเทเว มนุเสฺสสุ,  
  
ติรจฺฉานาสุเร ตถา;  
  
เปเตสุ จาวเสเสสุ,  
  
จตโสฺสปิ จ โยนิโยฯ  
</li>
  
<li>
ตตฺถณฺฑชา ชลาพุชา, คพฺภเสยฺยสมุคฺคโม;  
  
สํเสทโชปปาติกา, โอปปาติกนามกาฯ  
</li>
  
<li>
ตตฺถ  
สมฺปุณฺณายตโน, คพฺภเสยฺยสมุคฺคโม;  
  
อภาโว เทฺว สภาวา จ, อิตฺถิปุมฺภาวมิสฺสิตาฯ  
</li>
  
<li>
ปริปุณฺณาปริปุโณฺณ, โอปปาติกนามโก;  
  
อภาโว เทฺว สภาวา จ, จตุราปายภูมิยํฯ  
</li>
  
<li>
สมฺปุณฺณายตโนเวโส  
,  
  
กาเม สุคติยํ ปน;  
  
อาทิกเปฺป อภาโว จ,  
  
เทฺว สภาวา ตโต ปรํฯ  
</li>
  
<li>
อปริปุณฺณายตโน, อภาโว จ มหคฺคเต;  
  
อิเจฺจวํ ทสธา โหนฺติ, สพฺพา สนฺธิสมุคฺคมาฯ  
</li>
  
<li>
ตเตฺถว ทสธา ภิเนฺน, อตฺตภาวสมุคฺคเม;  
  
สนฺธิยญฺจ ปวเตฺต จ, รูปุปฺปตฺติํ วิภาวเยฯ  
</li>
  
<li>
ตตฺถาภาวกสตฺตานํ, คพฺภเสยฺยสมุคฺคเม;  
  
กายวตฺถุวสา เทฺวว, ทสกา โหนฺติ กมฺมชาฯ  
</li>
  
<li>
รูปสนฺตติสีสานิ, เทฺว จ รูปานิ วีสติ;  
  
อคหีตคฺคหเณน, ตเตฺถกาทส นิทฺทิเสฯ  
</li>
  
<li>
ตโต ปรํ ปวตฺติมฺหิ, วฑฺฒมานสฺส ชนฺตุโน;  
  
จกฺขุทสกาทโย จ, จตฺตาโร โหนฺติ สมฺภวาฯ  
</li>
  
<li>
อิจฺจาภาวกสตฺตานํ, ฉเฬวุตฺตมโกฎิยา;  
  
เหฎฺฐิมโกฎิยา เทฺวว, คพฺภเสยฺยสมุคฺคเมฯ  
</li>
  
<li>
จกฺขุโสตฆานวสา, ตตฺถ ติเทฺวกหีนกา;  
  
เอโก ตโย ตโย เจว, สิยุํติจตุปญฺจกาฯ  
</li>
  
<li>
โอปปาติกสงฺขาเต, อภาวกสมุคฺคเม;  
  
ชิวฺหากายวตฺถุวสา, ตโย เหฎฺฐิมโกฎิยาฯ  
</li>
  
<li>
อุตฺตมโกฎิยา  
โหนฺติ, ฉเฬโวภินฺนมนฺตเร;  
  
จตุกฺกปญฺจกา ตตฺถ, เทฺวกหีนา ตโย ตโยฯ  
</li>
  
<li>
ฉกฺกาทโย อภาวานํ,  
  
อิเจฺจวํ ปญฺจสงฺคหา;  
  
เอโก ตโย ตโย เจโก,  
  
เอโกติ จ ยถากฺกมํฯ  
</li>
  
<li>
สภาวกานํ  
ทฺวินฺนมฺปิ, ทุวิธา สตฺตกาทโย;  
  
ภาวาทิกา ยถาวุตฺตา, นวธา นวธา สิยุํฯ  
</li>
  
<li>
สเตฺตวุตฺตมโต เหฎฺฐา, ติจตุกฺกา ตทนฺตเร;  
  
จตุกฺกปญฺจกจฺฉกฺกา, ปญฺจฉกฺกาปิ จ ทฺวิธาฯ  
</li>
  
<li>
ติณฺณนฺนมฺปิ วเสเนว, สตฺตกจฺฉกฺกปญฺจกา;  
  
จตุกฺกติกทุกฺกา จ, ฉ โกฎฺฐาสา ยถารหํฯ  
</li>
  
<li>
เทฺว สตฺต จ นว ปญฺจ, ตโย เจโก ยถากฺกมํ;  
  
รูปสนฺตติสีสานํ, ราสโย สตฺตวีสติฯ  
</li>
  
<li>
กมฺมชาตา ยถาโยคํ, ปวตฺตนฺติ ขเณ ขเณ;  
  
กามาวจรสตฺตานํ, ปฎิสนฺธิปวตฺติยํฯ  
</li>
  
<li>
ตตฺถ สนฺตติสีสานิ, รูปานิ จ ยถารหํ;  
  
ปุเพฺพ วุตฺตนเยเนว, สพฺพตฺถาปิ วินิทฺทิเสฯ  
</li>
  
<li>
สีตุโณฺหตุสมญฺญาตา,  
  
เตโชธาตุ ฐิติกฺขเณ;  
  
ภูตา สนฺธิกฺขเณ รูปํ,  
  
ชเนติ อุตุชฎฺฐกํฯ  
</li>
  
<li>
ปฎิสนฺธิมติกฺกมฺม, จิตฺตํ จิตฺตชมฎฺฐกํ;  
  
ภวงฺคาทิมุปาทาย, ชเนตุปฺปตฺติยํ ปนฯ  
</li>
  
<li>
ภุตฺตาหาโร  
ฐิติปฺปโตฺต, มาตรา จ สยมฺปิ จ;  
  
สรีรานุคโต หุตฺวา, ชเนตาหารชฎฺฐกํฯ  
</li>
  
<li>
อิติ สุทฺธฎฺฐกานิ จ, เตสมุฎฺฐานิกาปเร;  
  
สทฺทวิญฺญตฺติลหุตา, สมฺภเว สมฺภวนฺติ จฯ  
</li>
  
<li>
อิตฺถํ จตุสมุฎฺฐานา, กลาปา กามภูมิยํ;  
  
ยาวชีวํ ปวตฺตนฺติ, ทีปชาลาว สนฺตติฯ  
</li>
  
<li>
จกฺขุโสตวตฺถุวสา, ทสกา จ ตโย ปรํ;  
  
ชีวิตนวกเญฺจว, รูปาวจรภูมิยํฯ  
</li>
  
<li>
โหนฺติ  
สนฺธิปวตฺตีสุ, จตฺตาโร กมฺมชา สทา;  
  
ปุเพฺพ วุตฺตนเยเนว, ปวเตฺต อุตุจิตฺตชาฯ  
</li>
  
<li>
ชีวิตนวกเญฺจกํ, ปฎิสนฺธิปวตฺติยํ;  
  
ปวเตฺต อุตุชเญฺจติ, เทฺวธาสญฺญีนมุทฺทิเสฯ  
</li>
  
<li>
อิจฺจุปฺปตฺติกมํ ญตฺวา, วิภาเวยฺย ตโต ปรํ;  
  
กลาปานญฺจ รูปานํ, สมฺภวาสมฺภวมฺปิ จฯ  
</li>
  
<li>
อินฺทฺริยพทฺธสนฺตาเน, สเพฺพ สโมฺภนฺติ สมฺภวา;  
  
กลาปา เจว รูปานิ, ตถา สนฺตติราสโยฯ  
</li>
  
<li>
พหิทฺธา มตกาเย จ, โนปลพฺภนฺติ กมฺมชา;  
  
จิโตฺตชชา กลาปา จ, อุตุชา ลหุตาทโยฯ  
</li>
  
<li>
ตถา สุทฺธฎฺฐกสทฺท-นวกโญฺจตุ สพฺพถา;  
  
กลาปา ตตฺถ ลพฺภนฺติ, เทฺว จ รูปานิ อุทฺทิเสฯ  
</li>
  
<li>
เตสมุฎฺฐานิกา สเพฺพ, กลาปา นตฺถิ สนฺธิยํ;  
  
อุปฺปาทกาเล สพฺพตฺถ, ชรตานิจฺจตาปิ จฯ  
</li>
  
<li>
กลาปา กมฺมชา สนฺติ, ชาติรูปญฺจ สนฺธิยํ;  
  
รูปานิ จ กลาปา จ, สเพฺพปิ จ ปวตฺติยํฯ  
</li>
  
<li>
สนฺติ  
สพฺพานิ รูปานิ, กาเมสุ จตุสมฺภวา;  
  
ชีวิตนวกํ หิตฺวา, กลาปา โหนฺติ วีสติฯ  
</li>
  
<li>
ทสเกเสฺวว คหิตํ, วิสุํ กาเม น ลพฺภติ;  
  
ชีวิตนวกํ นาม, รูปโลเก วิสุํ สิยาฯ  
</li>
  
<li>
อาหารชกลาปา จ, ภาวา เทฺว จาทิกปฺปิเก;  
  
อาทิกาเล น ลพฺภนฺติ, ปจฺฉา ลพฺภนฺติ เกจิปิฯ  
</li>
  
<li>
ฆานชิวฺหากายภาว-ทสกา รูปภูมิยํ;  
  
อาหารชกลาปา จ, น ลพฺภเนฺตว สพฺพถาฯ  
</li>
  
<li>
จกฺขุโสตวตฺถุสทฺทา, กลาปา จิตฺตชาปิ จ;  
  
อสญฺญิภูมิยํ ปุเพฺพ, วุตฺตาปิ จ น ลพฺภเรฯ  
</li>
  
<li>
กลาปา  
สตฺต รูปานิ, ปญฺจ รูเปสฺวสญฺญิสุ;  
  
นเตฺถกาทส รูปานิ, กลาเปกูนวีสติฯ  
</li>
  
<li>
ตสฺมา เตวีส รูปานิ, กลาปา ปน จุทฺทส;  
  
เตสมุฎฺฐานิกา สนฺติ, รูปาวจรภูมิยํฯ  
</li>
  
<li>
สตฺตรเสว รูปานิ, กลาปา เทฺว ทฺวิสมฺภวา;  
  
อสญฺญีนํ ตุ สโมฺภนฺติ, นตฺถารูเปสุ กิญฺจิปิฯ  
</li>
  
<li>
อุปฺปตฺติกฺกมมิเจฺจวํ, สมฺภวาสมฺภวมฺปิ จ;  
  
กลาปานญฺจ รูปานํ, ยถาโยคํ วิภาวเยติฯ  
</li>
  
อิติ รูปวิภาเค อุปฺปตฺติกถา นิฎฺฐิตาฯ  
</li>
  
เอกวีสติโม ปริเจฺฉโทฯ  
</li>
  
  
  
  
  