<h1>ปญฺจวโคฺค</h1>
<h3>๑. กมฺมวโคฺค</h3>
<p> จตฺตาริ     กมฺมานิฯ อปโลกนกมฺมํ, ญตฺติกมฺมํ, ญตฺติทุติยกมฺมํ, ญตฺติจตุตฺถกมฺมํ – อิมานิ จตฺตาริ กมฺมานิฯ กติหากาเรหิ วิปชฺชนฺติ? อิมานิ จตฺตาริ กมฺมานิ ปญฺจหากาเรหิ วิปชฺชนฺติ – วตฺถุโต วา ญตฺติโต วา อนุสฺสาวนโต วา สีมโต วา ปริสโต วาฯ</p>


<p> กถํ ? สมฺมุขากรณียํ กมฺมํ อสมฺมุขา กโรติ, วตฺถุวิปนฺนํ อธมฺมกมฺมํ; ปฎิปุจฺฉากรณียํ กมฺมํ อปฎิปุจฺฉา กโรติ, วตฺถุวิปนฺนํ อธมฺมกมฺมํ; ปฎิญฺญาย กรณียํ กมฺมํ อปฎิญฺญาย กโรติ, วตฺถุวิปนฺนํ อธมฺมกมฺมํ; สติวินยารหสฺส อมูฬฺหวินยํ เทติ, วตฺถุวิปนฺนํ อธมฺมกมฺมํ; อมูฬฺหวินยารหสฺส ตสฺสปาปิยสิกากมฺมํ กโรติ, วตฺถุวิปนฺนํ อธมฺมกมฺมํ; ตสฺสปาปิยสิกากมฺมารหสฺส ตชฺชนียกมฺมํ กโรติ, วตฺถุวิปนฺนํ อธมฺมกมฺมํ; ตชฺชนียกมฺมารหสฺส นิยสฺสกมฺมํ กโรติ, วตฺถุวิปนฺนํ อธมฺมกมฺมํ; นิยสฺสกมฺมารหสฺส ปพฺพาชนียกมฺมํ กโรติ, วตฺถุวิปนฺนํ อธมฺมกมฺมํ; ปพฺพาชนียกมฺมารหสฺส ปฎิสารณียกมฺมํ กโรติ, วตฺถุวิปนฺนํ อธมฺมกมฺมํ; ปฎิสารณียกมฺมารหสฺส อุเกฺขปนียกมฺมํ กโรติ, วตฺถุวิปนฺนํ อธมฺมกมฺมํ; อุเกฺขปนียกมฺมารหสฺส ปริวาสํ เทติ, วตฺถุวิปนฺนํ อธมฺมกมฺมํ ; ปริวาสารหํ มูลาย ปฎิกสฺสติ, วตฺถุวิปนฺนํ อธมฺมกมฺมํ; มูลายปฎิกสฺสนารหสฺส มานตฺตํ เทติ, วตฺถุวิปนฺนํ อธมฺมกมฺมํ; มานตฺตารหํ อเพฺภติ, วตฺถุวิปนฺนํ อธมฺมกมฺมํ; อพฺภานารหํ อุปสมฺปาเทติ, วตฺถุวิปนฺนํ อธมฺมกมฺมํ; อนุโปสเถ อุโปสถํ กโรติ, วตฺถุวิปนฺนํ อธมฺมกมฺมํ; อปวารณาย ปวาเรติ, วตฺถุวิปนฺนํ อธมฺมกมฺมํฯ เอวํ วตฺถุโต กมฺมานิ วิปชฺชนฺติฯ</p>


<p> กถํ  ? ปญฺจหากาเรหิ ญตฺติโต กมฺมานิ วิปชฺชนฺติ – วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, ญตฺติํ น ปรามสติ, ปจฺฉา วา ญตฺติํ ฐเปติ – อิเมหิ ปญฺจหากาเรหิ ญตฺติโต กมฺมานิ วิปชฺชนฺติฯ</p>


<p> กถํ  ? ปญฺจหากาเรหิ  อนุสฺสาวนโต กมฺมานิ วิปชฺชนฺติ – วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, สาวนํ หาเปติ, อกาเล วา สาเวติ – อิเมหิ ปญฺจหากาเรหิ อนุสฺสาวนโต กมฺมานิ วิปชฺชนฺติฯ</p>


<p> กถํ ? เอกาทสหิ อากาเรหิ สีมโต กมฺมานิ วิปชฺชนฺติ – อติขุทฺทกํ สีมํ สมฺมนฺนติ, อติมหติํ สีมํ สมฺมนฺนติ, ขณฺฑนิมิตฺตํ สีมํ สมฺมนฺนติ, ฉายานิมิตฺตํ สีมํ  สมฺมนฺนติ, อนิมิตฺตํ สีมํ สมฺมนฺนติ, พหิสีเม ฐิโต สีมํ สมฺมนฺนติ, นทิยา สีมํ สมฺมนฺนติ, สมุเทฺท สีมํ สมฺมนฺนติ, ชาตสฺสเร สีมํ สมฺมนฺนติ, สีมาย สีมํ สมฺภินฺทติ, สีมาย สีมํ อโชฺฌตฺถรติ – อิเมหิ เอกาทสหิ อากาเรหิ สีมโต กมฺมานิ วิปชฺชนฺติฯ</p>


<p> กถํ ? ทฺวาทสหิ อากาเรหิ ปริสโต กมฺมานิ วิปชฺชนฺติ – จตุวคฺคกรเณ กเมฺม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติ, จตุวคฺคกรเณ กเมฺม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติ, จตุวคฺคกรเณ กเมฺม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉโนฺท อาหโฎ โหติ, สมฺมุขีภูตา ปฎิโกฺกสนฺติฯ ปญฺจวคฺคกรเณ กเมฺม…เป.… ทสวคฺคกรเณ กเมฺม…เป.… วีสติวคฺคกรเณ กเมฺม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติ, วีสติวคฺคกรเณ กเมฺม ยาวติกา ภิกฺขู กมฺมปตฺตา, เต อาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติ, วีสติวคฺคกรเณ กเมฺม ยาวติกา ภิกฺขู กมฺมปตฺตา, เต อาคตา โหนฺติ, ฉนฺทารหานํ  ฉโนฺท อาหโฎ โหติ สมฺมุขีภูตา ปฎิโกฺกสนฺติ – อิเมหิ ทฺวาทสหิ อากาเรหิ ปริสโต กมฺมานิ วิปชฺชนฺติฯ</p>


<p> จตุวคฺคกรเณ กเมฺม จตฺตาโร ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหา ฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ ปญฺจวคฺคกรเณ  กเมฺม ปญฺจ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ ทสวคฺคกรเณ กเมฺม ทส ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ วีสติวคฺคกรเณ กเมฺม วีสติ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ</p>


<p> จตฺตาริ  กมฺมานิ – อปโลกนกมฺมํ, ญตฺติกมฺมํ, ญตฺติทุติยกมฺมํ, ญตฺติจตุตฺถกมฺมํฯ อิมานิ จตฺตาริ กมฺมานิ กติหากาเรหิ วิปชฺชนฺติ? อิมานิ จตฺตาริ กมฺมานิ ปญฺจหากาเรหิ วิปชฺชนฺติ – วตฺถุโต วา ญตฺติโต วา อนุสฺสาวนโต วา สีมโต วา ปริสโต วาฯ</p>


<p> กถํ ? ปณฺฑกํ อุปสมฺปาเทติ , วตฺถุวิปนฺนํ อธมฺมกมฺมํฯ เถยฺยสํวาสกํ อุปสมฺปาเทติ, วตฺถุวิปนฺนํ อธมฺมกมฺมํฯ ติตฺถิยปกฺกนฺตกํ อุปสมฺปาเทติ, วตฺถุวิปนฺนํ อธมฺมกมฺมํฯ ติรจฺฉานคตํ อุปสมฺปาเทติ, วตฺถุวิปนฺนํ อธมฺมกมฺมํฯ มาตุฆาตกํ อุปสมฺปาเทติ, วตฺถุวิปนฺนํ อธมฺมกมฺมํฯ ปิตุฆาตกํ อุปสมฺปาเทติ, วตฺถุวิปนฺนํ อธมฺมกมฺมํฯ อรหนฺตฆาตกํ อุปสมฺปาเทติ, วตฺถุวิปนฺนํ อธมฺมกมฺมํฯ ภิกฺขุนิทูสกํ อุปสมฺปาเทติ, วตฺถุวิปนฺนํ อธมฺมกมฺมํฯ สงฺฆเภทกํ อุปสมฺปาเทติ, วตฺถุวิปนฺนํ อธมฺมกมฺมํฯ โลหิตุปฺปาทกํ อุปสมฺปาเทติ, วตฺถุวิปนฺนํ อธมฺมกมฺมํฯ อุภโตพฺยญฺชนํ อุปสมฺปาเทติ, วตฺถุวิปนฺนํ อธมฺมกมฺมํฯ อูนวีสติวสฺสํ ปุคฺคลํ อุปสมฺปาเทติ, วตฺถุวิปนฺนํ อธมฺมกมฺมํฯ เอวํ วตฺถุโต กมฺมานิ วิปชฺชนฺติฯ</p>


<p> กถํ ? ปญฺจหากาเรหิ ญตฺติโต กมฺมานิ วิปชฺชนฺติฯ วตฺถุํ น ปรามสติ, สงฺฆํ น ปรามสติ, ปุคฺคลํ น ปรามสติ, ญตฺติํ น ปรามสติ, ปจฺฉา วา ญตฺติํ ฐเปติ – อิเมหิ ปญฺจหากาเรหิ ญตฺติโต กมฺมานิ วิปชฺชนฺติฯ</p>


<p> กถํ ? ปญฺจหากาเรหิ อนุสฺสาวนโต กมฺมานิ วิปชฺชนฺติ – วตฺถุํ น ปรามสติ, สงฺฆํ น ปรามสติ, ปุคฺคลํ  น ปรามสติ, สาวนํ  หาเปติ, อกาเล วา สาเวติ – อิเมหิ ปญฺจหากาเรหิ อนุสฺสาวนโต กมฺมานิ  วิปชฺชนฺติฯ</p>


<p> กถํ ? เอกาทสหิ อากาเรหิ สีมโต กมฺมานิ วิปชฺชนฺติฯ อติขุทฺทกํ สีมํ สมฺมนฺนติ, อติมหติํ สีมํ สมฺมนฺนติ, ขณฺฑนิมิตฺตํ สีมํ สมฺมนฺนติ, ฉายานิมิตฺตํ สีมํ สมฺมนฺนติ, อนิมิตฺตํ สีมํ สมฺมนฺนติ, พหิสีเม ฐิโต สีมํ สมฺมนฺนติ, นทิยา สีมํ สมฺมนฺนติ, สมุเทฺท สีมํ สมฺมนฺนติ, ชาตสฺสเร สีมํ สมฺมนฺนติ, สีมาย สีมํ สมฺภินฺทติ, สีมาย สีมํ อโชฺฌตฺถรติ – อิเมหิ เอกาทสหิ อากาเรหิ สีมโต กมฺมานิ วิปชฺชนฺติฯ</p>


<p> กถํ ? ทฺวาทสหิ อากาเรหิ ปริสโต กมฺมานิ วิปชฺชนฺติ – จตุวคฺคกรเณ กเมฺม ยาวติกา ภิกฺขู กมฺมปตฺตา เต อนาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติ, จตุวคฺคกรเณ กเมฺม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติฯ จตุวคฺคกรเณ กเมฺม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉโนฺท อาหโฎ โหติ สมฺมุขีภูตา ปฎิโกฺกสนฺติฯ ปญฺจวคฺคกรเณ กเมฺม…เป.… ทสวคฺคกรเณ กเมฺม…เป.… วีสติวคฺคกรเณ กเมฺม ยาวติกา ภิกฺขู กมฺมปตฺตา เต  อนาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติฯ วีสติวคฺคกรเณ กเมฺม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉโนฺท อนาหโฎ โหติ, สมฺมุขีภูตา ปฎิโกฺกสนฺติฯ วีสติวคฺคกรเณ กเมฺม ยาวติกา ภิกฺขู กมฺมปตฺตา เต อาคตา โหนฺติ, ฉนฺทารหานํ ฉโนฺท อาหโฎ โหติ, สมฺมุขีภูตา ปฎิโกฺกสนฺติ – อิเมหิ ทฺวาทสหิ อากาเรหิ ปริสโต กมฺมานิ วิปชฺชนฺติฯ</p>


<p> อปโลกนกมฺมํ กติ ฐานานิ คจฺฉติ? ญตฺติกมฺมํ กติ ฐานานิ คจฺฉติ? ญตฺติทุติยกมฺมํ กติ ฐานานิ คจฺฉติ? ญตฺติจตุตฺถกมฺมํ กติ ฐานานิ คจฺฉติ? อปโลกนกมฺมํ ปญฺจ ฐานานิ คจฺฉติฯ ญตฺติกมฺมํ นว ฐานานิ คจฺฉติฯ ญตฺติทุติยกมฺมํ สตฺต ฐานานิ คจฺฉติฯ ญตฺติจตุตฺถกมฺมํ สตฺต ฐานานิ คจฺฉติฯ</p>


<p> อปโลกนกมฺมํ  กตมานิ ปญฺจ ฐานานิ คจฺฉติ? โอสารณํ, นิสฺสารณํ, ภณฺฑุกมฺมํ, พฺรหฺมทณฺฑํ, กมฺมลกฺขณเญฺญว ปญฺจมํ – อปโลกนกมฺมํ อิมานิ ปญฺจ ฐานานิ คจฺฉติ ฯ ญตฺติกมฺมํ กตมานิ นว ฐานานิ คจฺฉติ? โอสารณํ, นิสฺสารณํ, อุโปสถํ, ปวารณํ, สมฺมุติํ, ทานํ, ปฎิคฺคหํ, ปจฺจุกฺกฑฺฒนํ, กมฺมลกฺขณเญฺญว นวมํ – ญตฺติกมฺมํ อิมานิ นว ฐานานิ คจฺฉติฯ ญตฺติทุติยกมฺมํ กตมานิ สตฺต ฐานานิ คจฺฉติ? โอสารณํ, นิสฺสารณํ, สมฺมุติํ, ทานํ, อุทฺธรณํ, เทสนํ, กมฺมลกฺขณเญฺญว สตฺตมํ – ญตฺติทุติยกมฺมํ อิมานิ สตฺต ฐานานิ คจฺฉติฯ ญตฺติจตุตฺถกมฺมํ  กตมานิ สตฺต ฐานานิ คจฺฉติ? โอสารณํ, นิสฺสารณํ, สมฺมุติํ, ทานํ, นิคฺคหํ, สมนุภาสนํ, กมฺมลกฺขณเญฺญว สตฺตมํ – ญตฺติจตุตฺถกมฺมํ อิมานิ สตฺต ฐานานิ คจฺฉติฯ</p>


<p> จตุวคฺคกรเณ กเมฺม จตฺตาโร ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ ปญฺจวคฺคกรเณ  กเมฺม ปญฺจ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ ทสวคฺคกรเณ กเมฺม ทส ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ วีสติวคฺคกรเณ กเมฺม วีสติ ภิกฺขู ปกตตฺตา กมฺมปตฺตา, อวเสสา ปกตตฺตา ฉนฺทารหาฯ ยสฺส สโงฺฆ กมฺมํ กโรติ โส เนว กมฺมปโตฺต นาปิ ฉนฺทารโห, อปิ จ กมฺมารโหฯ</p>

</p>


<h3>๒. อตฺถวสวโคฺค</h3>
<p>  เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ สงฺฆสุฎฺฐุตาย, สงฺฆผาสุตาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย – อิเม เทฺว อตฺถวเส ปฎิจฺจ ตถาคเต  สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตาย – อิเม  เทฺว  อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทิฎฺฐธมฺมิกานํ เวรานํ สํวราย, สมฺปรายิกานํ เวรานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทิฎฺฐธมฺมิกานํ วชฺชานํ สํวราย, สมฺปรายิกานํ วชฺชานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทิฎฺฐธมฺมิกานํ ภยานํ สํวราย, สมฺปรายิกานํ ภยานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทิฎฺฐธมฺมิกานํ อกุสลานํ ธมฺมานํ สํวราย, สมฺปรายิกานํ อกุสลานํ ธมฺมานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ คิหีนํ อนุกมฺปาย, ปาปิจฺฉานํ ปกฺขุปเจฺฉทาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ อปฺปสนฺนานํ ปสาทาย, ปสนฺนานํ ภิโยฺยภาวาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ เทฺว อตฺถวเส ปฎิจฺจ ตถาคเตน  สาวกานํ สิกฺขาปทํ ปญฺญตฺตํฯ สทฺธมฺมฎฺฐิติยา, วินยานุคฺคหาย – อิเม เทฺว อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ</p>

</p>


<h3>๓. ปญฺญตฺตวโคฺค</h3>
<p> เทฺว อตฺถวเส ปฎิจฺจ ตถาคเตน สาวกานํ ปาติโมกฺขํ ปญฺญตฺตํ…เป.… ปาติโมกฺขุเทฺทโส ปญฺญโตฺต… ปาติโมกฺขฎฺฐปนํ ปญฺญตฺตํ… ปวารณา ปญฺญตฺตา… ปวารณาฐปนํ ปญฺญตฺตํ… ตชฺชนียกมฺมํ ปญฺญตฺตํ… นิยสฺสกมฺมํ  ปญฺญตฺตํ… ปพฺพาชนียกมฺมํ ปญฺญตฺตํ… ปฎิสารณียกมฺมํ ปญฺญตฺตํ… อุเกฺขปนียกมฺมํ ปญฺญตฺตํ… ปริวาสทานํ ปญฺญตฺตํ… มูลายปฎิกสฺสนา ปญฺญตฺตา… มานตฺตทานํ ปญฺญตฺตํ… อพฺภานํ ปญฺญตฺตํ… โอสารณียํ ปญฺญตฺตํ… นิสฺสารณียํ ปญฺญตฺตํ… อุปสมฺปทํ ปญฺญตฺตํ… อปโลกนกมฺมํ ปญฺญตฺตํ… ญตฺติกมฺมํ ปญฺญตฺตํ… ญตฺติทุติยกมฺมํ ปญฺญตฺตํ… ญตฺติจตุตฺถกมฺมํ ปญฺญตฺตํ…เป.…ฯ</p>

</p>


<h3>๔. อปญฺญเตฺต ปญฺญตฺตวโคฺค</h3>
<p> …เป.…  อปญฺญเตฺต ปญฺญตฺตํ, ปญฺญเตฺต อนุปญฺญตฺตํ…เป.… สมฺมุขาวินโย ปญฺญโตฺต…เป.… สติวินโย ปญฺญโตฺต…เป.… อมูฬฺหวินโย ปญฺญโตฺต…เป.… ปฎิญฺญาตกรณํ  ปญฺญตฺตํ…เป.… เยภุยฺยสิกา ปญฺญตฺตา…เป.… ตสฺสปาปิยสิกา ปญฺญตฺตา…เป.… ติณวตฺถารโก ปญฺญโตฺต สงฺฆสุฎฺฐุตาย, สงฺฆผาสุตาย – อิเม เทฺว อตฺถวเส ปฎิจฺจ ตถาคเตน สาวกานํ  ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ ทิฎฺฐธมฺมิกานํ เวรานํ สํวราย, สมฺปรายิกานํ เวรานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ ทิฎฺฐธมฺมิกานํ วชฺชานํ สํวราย, สมฺปรายิกานํ วชฺชานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ ทิฎฺฐธมฺมิกานํ ภยานํ สํวราย, สมฺปรายิกานํ ภยานํ ปฎิฆาตาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว  อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ ทิฎฺฐธมฺมิกานํ อกุสลานํ ธมฺมานํ สํวราย, สมฺปรายิกานํ อกุสลานํ ธมฺมานํ ปฎิฆาตาย  – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ คิหีนํ อนุกมฺปาย, ปาปิจฺฉานํ ปกฺขุปเจฺฉทาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ อปฺปสนฺนานํ ปสาทาย, ปสนฺนานํ ภิโยฺยภาวาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ สทฺธมฺมฎฺฐิติยา, วินยานุคฺคหาย – อิเม เทฺว อตฺถวเส ปฎิจฺจ ตถาคเตน สาวกานํ ติณวตฺถารโก ปญฺญโตฺตฯ</p>

</p>


<h3>๕. นวสงฺคหวโคฺค</h3>
<p> นวสงฺคหา  – วตฺถุสงฺคโห, วิปตฺติสงฺคโห อาปตฺติสงฺคโห, นิทานสงฺคโห, ปุคฺคลสงฺคโห, ขนฺธสงฺคโห, สมุฎฺฐานสงฺคโห, อธิกรณสงฺคโห, สมถสงฺคโหติฯ</p>


<p>อธิกรเณ สมุปฺปเนฺน สเจ อุโภ อตฺถปจฺจตฺถิกา อาคจฺฉนฺติ อุภินฺนมฺปิ วตฺถุ อาโรจาเปตพฺพํฯ อุภินฺนมฺปิ วตฺถุ อาโรจาเปตฺวา อุภินฺนมฺปิ ปฎิญฺญา โสตพฺพาฯ อุภินฺนมฺปิ ปฎิญฺญํ สุตฺวา อุโภปิ วตฺตพฺพา – ‘‘อมฺหากํ อิมสฺมิํ อธิกรเณ วูปสมิเต   อุโภปิ ตุฎฺฐา ภวิสฺสถา’’ติฯ สเจ อาหํสุ – ‘‘อุโภปิ ตุฎฺฐา ภวิสฺสามา’’ติ, สเงฺฆน ตํ อธิกรณํ สมฺปฎิจฺฉิตพฺพํฯ สเจ อลชฺชุสฺสนฺนา โหติ, ปริสา อุพฺพาหิกาย วูปสเมตพฺพํฯ สเจ พาลุสฺสนฺนา โหติ, ปริสา วินยธโร ปริเยสิตโพฺพ เยน ธเมฺมน เยน วินเยน เยน สตฺถุสาสเนน ตํ อธิกรณํ วูปสมฺมติฯ ตถา ตํ อธิกรณํ วูปสเมตพฺพํฯ</p>


<p>วตฺถุ ชานิตพฺพํ, โคตฺตํ ชานิตพฺพํ, นามํ ชานิตพฺพํ, อาปตฺติ ชานิตพฺพาฯ</p>


<p>เมถุนธโมฺมติ  วตฺถุ เจว โคตฺตญฺจ – ปาราชิกนฺติ นามเญฺจว อาปตฺติ จฯ</p>


<p>อทินฺนาทานนฺติ วตฺถุ เจว โคตฺตญฺจ – ปาราชิกนฺติ นามเญฺจว อาปตฺติ จฯ</p>


<p>มนุสฺสวิคฺคโหติ วตฺถุ เจว โคตฺตญฺจ – ปาราชิกนฺติ นามเญฺจว อาปตฺติ จฯ</p>


<p>อุตฺตริมนุสฺสธโมฺมติ วตฺถุ เจว โคตฺตญฺจ – ปาราชิกนฺติ นามเญฺจว อาปตฺติ จฯ</p>


<p>สุกฺกวิสฺสฎฺฐีติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>กายสํสโคฺคติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>ทุฎฺฐุลฺลวาจาติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>อตฺตกามนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>สญฺจริตฺตนฺติ  วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>สญฺญาจิกาย กุฎิํ การาปนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ  จฯ</p>


<p>มหลฺลกํ วิหารํ การาปนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>ภิกฺขุํ อมูลเกน ปาราชิเกน ธเมฺมน อนุทฺธํสนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>ภิกฺขุํ อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย ปาราชิเกน ธเมฺมน อนุทฺธํสนนฺติ  วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>สงฺฆเภทกสฺส ภิกฺขุโน ยาวตติยํ สมนุภาสนาย น ปฎินิสฺสชฺชนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>เภทกานุวตฺตกานํ  ภิกฺขูนํ ยาวตติยํ สมนุภาสนาย น ปฎินิสฺสชฺชนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>ทุพฺพจสฺส ภิกฺขุโน ยาวตติยํ สมนุภาสนาย น ปฎินิสฺสชฺชนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จฯ</p>


<p>กุลทูสกสฺส ภิกฺขุโน ยาวตติยํ สมนุภาสนาย น ปฎินิสฺสชฺชนนฺติ วตฺถุ เจว โคตฺตญฺจ – สงฺฆาทิเสโสติ นามเญฺจว อาปตฺติ จ…เป.…ฯ</p>


<p>อนาทริยํ ปฎิจฺจ อุทเก อุจฺจารํ วา ปสฺสาวํ วา เขฬํ วา กรณนฺติ วตฺถุ เจว โคตฺตญฺจ – ทุกฺกฎนฺติ นามเญฺจว อาปตฺติ จาติฯ</p>

</p>

</p>


<p>
อปโลกนํ  
  
ญตฺติ จ, ทุติยํ จตุเตฺถน จ;  
  
วตฺถุ ญตฺติ อนุสฺสาวนํ, สีมา ปริสเมว จฯ  
</p>
  
<p>
สมฺมุขา ปฎิปุจฺฉา จ, ปฎิญฺญา วินยารโห;  
  
วตฺถุ สงฺฆปุคฺคลญฺจ, ญตฺติํ น ปจฺฉา ญตฺติ จฯ  
</p>
  
<p>
วตฺถุํ สงฺฆปุคฺคลญฺจ, สาวนํ อกาเลน จ;  
  
อติขุทฺทกา มหนฺตา จ, ขณฺฑจฺฉายา นิมิตฺตกาฯ  
</p>
  
<p>
พหินที สมุเทฺท จ, ชาตสฺสเร จ ภินฺทติ;  
  
อโชฺฌตฺถรติ สีมาย, จตุ ปญฺจ จ วคฺคิกาฯ  
</p>
  
<p>
ทส วีสติวคฺคา จ, อนาหฎา จ อาหฎา;  
  
กมฺมปตฺตา ฉนฺทารหา, กมฺมารหา จ ปุคฺคลาฯ  
</p>
  
<p>
อปโลกนํ ปญฺจฎฺฐานํ, ญตฺติ จ นวฐานิกา;  
  
ญตฺติ ทุติยํ สตฺตฎฺฐานํ, จตุตฺถา สตฺตฐานิกาฯ  
</p>
  
<p>
สุฎฺฐุ ผาสุ จ ทุมฺมงฺกุ, เปสลา จาปิ อาสวา;  
  
เวรวชฺชภยเญฺจว, อกุสลํ คิหีนญฺจฯ  
</p>
  
<p>
ปาปิจฺฉา  
อปฺปสนฺนานํ, ปสนฺนา ธมฺมฎฺฐปนา;  
  
วินยานุคฺคหา เจว, ปาติโมกฺขุเทฺทเสน จฯ  
</p>
  
<p>
ปาติโมกฺขญฺจ  
ฐปนา, ปวารณญฺจ ฐปนํ;  
  
ตชฺชนียา นิยสฺสญฺจ, ปพฺพาชนีย ปฎิสารณี;  
</p>
  
<p>
อุเกฺขปน ปริวาสํ, มูลมานตฺตอพฺภานํ;  
  
โอสารณํ นิสฺสารณํ, ตเถว อุปสมฺปทาฯ  
</p>
  
<p>
อปโลกนญตฺติ  
จ, ทุติยญฺจ จตุตฺถกํ;  
  
อปญฺญเตฺตนุปญฺญตฺตํ, สมฺมุขาวินโย สติฯ  
</p>
  
<p>
อมูฬฺหปฎิเยภุยฺย, ปาปิย ติณวตฺถารกํ;  
  
วตฺถุ วิปตฺติ อาปตฺติ, นิทานํ ปุคฺคเลน จฯ  
</p>
  
<p>
ขนฺธา  
เจว สมุฎฺฐานา, อธิกรณเมว จ;  
  
สมถา สงฺคหา เจว, นามอาปตฺติกา ตถาติฯ  
</p>
  
ปริวาโร นิฎฺฐิโตฯ  
</p>
  
ปริวารปาฬิ นิฎฺฐิตาฯ  
</p>
  
  
  
  
  