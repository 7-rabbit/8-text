<h1>๑๔. ติํสนิปาโต</h1>
<h3>๑. สุภาชีวกมฺพวนิกาเถรีคาถาวณฺณนา</h3>
<p>ติํสนิปาเต   นฺติอาทิกา สุภาย ชีวกมฺพวนิกาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี, สมฺภาวิตกุสลมูลา อนุกฺกเมน ปริพฺรูหิตวิโมกฺขสมฺภารา ปริปกฺกญาณา หุตฺวา, อิมสฺมิํ พุทฺธุปฺปาเท ราชคเห พฺราหฺมณมหาสาลกุเล นิพฺพตฺติ, ติสฺสา นามมโหสิฯ ตสฺสา กิร สรีราวยวา โสภนวณฺณยุตฺตา อเหสุํ, ตสฺมา สุภาติ อนฺวตฺถเมว นามํ ชาตํฯ สา สตฺถุ ราชคหปฺปเวสเน ปฎิลทฺธสทฺธา อุปาสิกา หุตฺวา อปรภาเค สํสาเร ชาตสํเวคา กาเมสุ อาทีนวํ ทิสฺวา เนกฺขมฺมญฺจ เขมโต  สลฺลกฺขนฺตี มหาปชาปติยา โคตมิยา สนฺติเก ปพฺพชิตฺวา วิปสฺสนาย กมฺมํ กโรนฺตี กติปาเหเนว อนาคามิผเล ปติฎฺฐาสิฯ</p>


<p>อถ นํ เอกทิวสํ อญฺญตโร ราชคหวาสี ธุตฺตปุริโส ตรุโณ ปฐมโยพฺพเน ฐิโต ชีวกมฺพวเน ทิวาวิหาราย คจฺฉนฺติํ ทิสฺวา ปฎิพทฺธจิโตฺต หุตฺวา มคฺคํ โอวรโนฺต กาเมหิ นิมเนฺตสิฯ สา ตสฺส นานปฺปกาเรหิ กามานํ อาทีนวํ อตฺตโน จ เนกฺขมฺมชฺฌาสยํ ปเวเทนฺตี ธมฺมํ กเถสิฯ โส ธมฺมกถํ สุตฺวาปิ น ปฎิกฺกมติ, นิพนฺธติเยวฯ เถรี นํ อตฺตโน วจเน อติฎฺฐนฺตํ อกฺขิมฺหิ จ อภิรตฺตํ ทิสฺวา, ‘‘หนฺท, ตยา สมฺภาวิตํ อกฺขิ’’นฺติ อตฺตโน เอกํ อกฺขิํ อุปฺปาเฎตฺวา ตสฺส อุปเนสิฯ ตโต โส ปุริโส สนฺตาโส สํเวคชาโต ตตฺถ วิคตราโคว หุตฺวา เถริํ ขมาเปตฺวา คโตฯ เถรี สตฺถุ สนฺติกํ อคมาสิฯ สตฺถุโน สห ทสฺสเนเนวสฺสา อกฺขิ ปฎิปากติกํ อโหสิฯ ตโต สา พุทฺธคตาย ปีติยา นิรนฺตรํ ผุฎา หุตฺวา อฎฺฐาสิฯ สตฺถา ตสฺสา จิตฺตาจารํ ญตฺวา ธมฺมํ เทเสตฺวา อคฺคมคฺคตฺถาย กมฺมฎฺฐานํ อาจิกฺขิฯ สา ปีติํ วิกฺขเมฺภตฺวา ตาวเทว วิปสฺสนํ วเฑฺฒตฺวา สห ปฎิสมฺภิทาหิ อรหตฺตํ ปาปุณิฯ อรหตฺตํ ปน ปตฺวา ผลสุเขน นิพฺพานสุเขน วิหรนฺตี อตฺตโน ปฎิปตฺติํ ปจฺจเวกฺขิตฺวา อตฺตนา เตน จ ธุตฺตปุริเสน วุตฺตคาถา อุทานวเสน –</p>


<ol>
<li>
‘‘ชีวกมฺพวนํ  
  
รมฺมํ, คจฺฉนฺติํ ภิกฺขุนิํ สุภํ;  
  
ธุตฺตโก สนฺนิวาเรสิ, ตเมนํ อพฺรวี สุภาฯ  
</li>
  
<li>
‘‘กิํ เต อปราธิตํ มยา, ยํ มํ โอวริยาน ติฎฺฐสิ;  
  
น หิ ปพฺพชิตาย อาวุโส, ปุริโส สมฺผุสนาย กปฺปติฯ  
</li>
  
<li>
‘‘ครุเก มม สตฺถุสาสเน, ยา สิกฺขา สุคเตน เทสิตา;  
  
ปริสุทฺธปทํ อนงฺคณํ, กิํ มํ โอวริยาน ติฎฺฐสิฯ  
</li>
  
<li>
‘‘อาวิลจิโตฺต อนาวิลํ, สรโช วีตรชํ อนงฺคณํ;  
  
สพฺพตฺถ วิมุตฺตมานสํ, กิํ มํ โอวริยาน ติฎฺฐสิฯ  
</li>
  
<li>
‘‘ทหรา  
จ อปาปิกา จสิ, กิํ เต ปพฺพชฺชา กริสฺสติ;  
  
นิกฺขิป กาสายจีวรํ, เอหิ รมาม สุปุปฺผิเต วเนฯ  
</li>
  
<li>
‘‘มธุรญฺจ ปวนฺติ สพฺพโส, กุสุมรเชน สมุฎฺฐิตา ทุมา;  
  
ปฐมวสโนฺต สุโข อุตุ, เอหิ รมาม สุปุปฺผิเต วเนฯ  
</li>
  
<li>
‘‘กุสุมิตสิขรา จ ปาทปา, อภิคชฺชนฺติว มาลุเตริตา;  
  
กา ตุยฺหํ รติ ภวิสฺสติ, ยทิ เอกา วนโมคหิสฺสสิฯ  
</li>
  
<li>
‘‘วาฬมิคสงฺฆเสวิตํ, กุญฺชรมตฺตกเรณุโลฬิตํ;  
  
อสหายิกา คนฺตุมิจฺฉสิ, รหิตํ ภิํสนกํ มหาวนํฯ  
</li>
  
<li>
‘‘ตปนียกตาว  
ธีติกา, วิจรสิ จิตฺตลเตว อจฺฉรา;  
  
กาสิกสุขุเมหิ วคฺคุภิ, โสภสี สุวสเนหิ นูปเมฯ  
</li>
  
<li>
‘‘อหํ ตว วสานุโค สิยํ, ยทิ วิหเรมเส กานนนฺตเร;  
  
น หิ มตฺถิ ตยา ปิยตฺตโร, ปาโณ กินฺนริมนฺทโลจเนฯ  
</li>
  
<li>
‘‘ยทิ  
เม วจนํ กริสฺสสิ, สุขิตา เอหิ อคารมาวส;  
  
ปาสาทนิวาตวาสินี, ปริกมฺมํ เต กโรนฺตุ นาริโยฯ  
</li>
  
<li>
‘‘กาสิกสุขุมานิ ธารย, อภิโรเปหิ จ มาลวณฺณกํ;  
  
กญฺจนมณิมุตฺตกํ พหุํ, วิวิธํ อาภรณํ กโรมิ เตฯ  
</li>
  
<li>
‘‘สุโธตรชปจฺฉทํ สุภํ, โคนกตูลิกสนฺถตํ นวํ;  
  
อภิรุห สยนํ มหารหํ, จนฺทนมณฺฑิตสารคนฺธิกํฯ  
</li>
  
<li>
‘‘อุปฺปลํ จุทกา สมุคฺคตํ, ยถา ตํ อมนุสฺสเสวิตํ;  
  
เอวํ  
ตฺวํ พฺรหฺมจารินี, สเกสเงฺคสุ ชรํ คมิสฺสสิฯ  
</li>
  
<li>
‘‘กิํ เต อิธ สารสมฺมตํ, กุณปปูรมฺหิ สุสานวฑฺฒเน;  
  
เภทนธเมฺม กเฬวเร, ยํ ทิสฺวา วิมโน อุทิกฺขสิฯ  
</li>
  
<li>
‘‘อกฺขีนิ  
จ ตูริยาริว, กินฺนริยาริว ปพฺพตนฺตเร;  
  
ตว เม นยนานิ ทกฺขิย, ภิโยฺย กามรตี ปวฑฺฒติฯ  
</li>
  
<li>
‘‘อุปฺปลสิขโรปมานิ เต, วิมเล หาฎกสนฺนิเภ มุเข;  
  
ตว เม นยนานิ ทกฺขิย, ภิโยฺย กามคุโณ ปวฑฺฒติฯ  
</li>
  
<li>
‘‘อปิ ทูรคตา สรมฺหเส, อายตปเมฺห วิสุทฺธทสฺสเน;  
  
น หิ มตฺถิ ตยา ปิยตฺตโร, นยนา กินฺนริมนฺทโลจเนฯ  
</li>
  
<li>
‘‘อปเถน ปยาตุมิจฺฉสิ, จนฺทํ กีฬนกํ คเวสสิ;  
  
เมรุํ ลเงฺฆตุมิจฺฉสิ, โย ตฺวํ พุทฺธสุตํ มคฺคยสิฯ  
</li>
  
<li>
‘‘นตฺถิ หิ โลเก สเทวเก, ราโค ยตฺถปิ ทานิ เม สิยา;  
  
นปิ นํ ชานามิ กีริโส, อถ มเคฺคน หโต สมูลโกฯ  
</li>
  
<li>
‘‘อิงฺคาลกุยาว  
อุชฺฌิโต, วิสปโตฺตริว อคฺคิโต กโต;  
  
นปิ นํ ปสฺสามิ กีริโส, อถ มเคฺคน หโต สมูลโกฯ  
</li>
  
<li>
‘‘ยสฺสา สิยา อปจฺจเวกฺขิตํ, สตฺถา วา อนุปาสิโต สิยา;  
  
ตฺวํ ตาทิสิกํ ปโลภย, ชานนฺติํ โส อิมํ วิหญฺญสิฯ  
</li>
  
<li>
‘‘มยฺหญฺหิ  
อกฺกุฎฺฐวนฺทิเต, สุขทุเกฺข จ สตี อุปฎฺฐิตา;  
  
สงฺขตมสุภนฺติ  
ชานิย, สพฺพเตฺถว มโน น ลิมฺปติฯ  
</li>
  
<li>
‘‘สาหํ สุคตสฺส สาวิกา, มคฺคฎฺฐงฺคิกยานยายินี;  
  
อุทฺธฎสลฺลา อนาสวา, สุญฺญาคารคตา รมามหํฯ  
</li>
  
<li>
‘‘ทิฎฺฐา หิ มยา สุจิตฺติตา, โสมฺภา ทารุกปิลฺลกานิ วา;  
  
ตนฺตีหิ จ ขีลเกหิ จ, วินิพทฺธา วิวิธํ ปนจฺจกาฯ  
</li>
  
<li>
‘‘ตมฺหุทฺธเฎ ตนฺติขีลเก, วิสฺสเฎฺฐ วิกเล ปริกฺริเต;  
  
น วิเนฺทยฺย ขณฺฑโส กเต, กิมฺหิ ตตฺถ มนํ นิเวสเยฯ  
</li>
  
<li>
‘‘ตถูปมา เทหกานิ มํ, เตหิ ธเมฺมหิ วินา น วตฺตนฺติ;  
  
ธเมฺมหิ วินา น วตฺตติ, กิมฺหิ ตตฺถ มนํ นิเวสเยฯ  
</li>
  
<li>
‘‘ยถา หริตาเลน มกฺขิตํ, อทฺทส จิตฺติกํ ภิตฺติยา กตํ;  
  
ตมฺหิ เต วิปรีตทสฺสนํ, สญฺญา มานุสิกา นิรตฺถิกาฯ  
</li>
  
<li>
‘‘มายํ วิย อคฺคโต กตํ, สุปินเนฺตว สุวณฺณปาทปํ;  
  
อุปคจฺฉสิ อนฺธ ริตฺตกํ, ชนมเชฺฌริว รุปฺปรูปกํฯ  
</li>
  
<li>
‘‘วฎฺฎนิริว  
โกฎโรหิตา, มเชฺฌ ปุพฺพุฬกา สอสฺสุกา;  
  
ปีฬโกฬิกา เจตฺถ ชายติ, วิวิธา จกฺขุวิธา จ ปิณฺฑิตาฯ  
</li>
  
<li>
‘‘อุปฺปาฎิย  
จารุทสฺสนา, น จ ปชฺชิตฺถ อสงฺคมานสา;  
  
หนฺท เต จกฺขุํ หรสฺสุ ตํ, ตสฺส นรสฺส อทาสิ ตาวเทฯ  
</li>
  
<li>
‘‘ตสฺส จ วิรมาสิ ตาวเท, ราโค ตตฺถ ขมาปยี จ นํ;  
  
โสตฺถิ สิยา พฺรหฺมจารินี, น ปุโน เอทิสกํ ภวิสฺสติฯ  
</li>
  
<li>
‘‘อาสาทิย เอทิสํ ชนํ, อคฺคิํ ปชฺชลิตํว ลิงฺคิย;  
  
คณฺหิย  
อาสีวิสํ วิย, อปิ นุ โสตฺถิ สิยา ขเมหิ โนฯ  
</li>
  
<li>
‘‘มุตฺตา จ ตโต สา ภิกฺขุนี, อคมี พุทฺธวรสฺส สนฺติกํ;  
  
ปสฺสิย วรปุญฺญลกฺขณํ, จกฺขุ อาสิ ยถา ปุราณก’’นฺติฯ –  
</li>
  
<p>อิมา คาถา ปจฺจุทาหาสิฯ
</ol></p>


<p>ตตฺถ นฺติ ชีวกสฺส โกมารภจฺจสฺส อมฺพวนํฯ นฺติ รมณียํฯ ตํ กิร ภูมิภาคสมฺปตฺติยา ฉายูทกสมฺปตฺติยา จ รุกฺขานํ โรปิตากาเรน อติวิย มนุญฺญํ มโนรมํฯ นฺติ อมฺพวนํ อุทฺทิสฺส คตํ, ทิวาวิหาราย อุปคจฺฉนฺติํฯ นฺติ เอวํนามิกํฯ ติ อิตฺถิธุโตฺตฯ ราชคหวาสี กิเรโก มหาวิภวสฺส สุวณฺณการสฺส ปุโตฺต ยุวา อภิรูโป อิตฺถิธุโตฺต ปุริโส มโตฺต วิจรติฯ โส ตํ ปฎิปเถ  ทิสฺวา ปฎิพทฺธจิโตฺต มคฺคํ อุปรุนฺธิตฺวา อฎฺฐาสิฯ เตน วุตฺตํ – ‘‘ธุตฺตโก สนฺนิวาเรสี’’ติ, มม คมนํ นิเสเธสีติ อโตฺถฯ ติ ตเมนํ นิวาเรตฺวา ฐิตํ ธุตฺตํ สุภา ภิกฺขุนี กเถสิฯ เอตฺถ จ ‘‘คจฺฉนฺติํ ภิกฺขุนิํ สุภํ, อพฺรวิ สุภา’’ติ จ อตฺตานเมว เถรี อญฺญํ วิย กตฺวา วทติฯ เถริยา วุตฺตคาถานํ สมฺพนฺธทสฺสนวเสน สงฺคีติกาเรหิ อยํ คาถา วุตฺตาฯ</p>


<p>‘‘อพฺรวี สุภา’’ติ วตฺวา ตสฺสา วุตฺตาการทสฺสนตฺถํ อาห นฺติอาทิฯ ตตฺถ ติ กิํ ตุยฺหํ, อาวุโส, มยา อปรทฺธํฯ ติ เยน อปราเธน มํ คจฺฉนฺติํ โอวริตฺวา คมนํ นิเสเธตฺวา ติฎฺฐสิ, โส นเตฺถวาติ อธิปฺปาโยฯ อถ อิตฺถีติสญฺญาย เอวํ ปฎิปชฺชสิ, เอวมฺปิ น ยุตฺตนฺติ ทเสฺสนฺตี อาห – ติ, อาวุโส สุวณฺณการปุตฺต , โลกิยจาริเตฺตนปิ ปุริสสฺส ปพฺพชิตานํ  สมฺผุสนาย น กปฺปติ, ปพฺพชิตาย ปน ปุริโส ติรจฺฉานคโตปิ สมฺผุสนาย น กปฺปติ, ติฎฺฐตุ ตาว ปุริสผุสนา, ราควเสนสฺสา นิสฺสคฺคิเยน ปุริสสฺส นิสฺสคฺคิยสฺสาปิ ผุสนา น กปฺปเตวฯ</p>


<p>เตนาห ติอาทิฯ ตสฺสโตฺถ –  ปาสาณจฺฉตฺตํ วิย ครุกาตเพฺพ มยฺหํ สตฺถุ สาสเน ยา สิกฺขา ภิกฺขุนิโย อุทฺทิสฺส  สมฺมาสมฺพุเทฺธน  ปญฺญตฺตาฯ ตาหิ  ปริสุทฺธกุสลโกฎฺฐาสํ, ราคาทิองฺคณานํ สพฺพโส อภาเวน  เอวํภูตํ มํ คจฺฉนฺติํ เกน การเณน อาวริตฺวา ติฎฺฐสีติฯ</p>


<p>ติ จิตฺตสฺส อาวิลภาวกรานํ กามวิตกฺกาทีนํ วเสน อาวิลจิโตฺต, ตฺวํ ตทภาวโต  ราครชาทีนํ วเสน  สางฺคโณ ตทภาวโต  ขนฺธปญฺจเก สมุเจฺฉทวิมุตฺติยา  มํ กสฺมา โอวริตฺวา ติฎฺฐสีติ?</p>


<p>เอวํ เถริยา วุเตฺต ธุตฺตโก อตฺตโน อธิปฺปายํ วิภาเวโนฺต ติอาทินา ทส คาถา อภาสิฯ ตตฺถ ติ ตรุณี ปฐเม โยพฺพเน ฐิตาฯ ติ รูเปน อลามิกา จ อสิ , อุตฺตมรูปธรา จาโหสีติ อธิปฺปาโยฯ ติ ตุยฺหํ เอวํ ปฐมวเย ฐิตาย รูปสมฺปนฺนาย ปพฺพชฺชา กิํ กริสฺสติ, วุฑฺฒาย พีภจฺฉรูปาย วา ปพฺพชิตพฺพนฺติ อธิปฺปาเยน วทติฯ ติ ฉเฑฺฑหิฯ ‘‘อุกฺขิปา’’ติ วา ปาโฐ, อปเนหีติ อโตฺถฯ</p>


<p>นฺติ สุภํ, สุคนฺธนฺติ อโตฺถฯ ติ วายนฺติฯ ติ สมนฺตโตฯ ติ อิเม รุกฺขา มนฺทวาเตน สมุฎฺฐหมานกุสุมเรณุชาเตน อตฺตโน กุสุมรเชน สยํ สมุฎฺฐิตา วิย หุตฺวา สมนฺตโต สุรภี วายนฺติฯ   ติ อยํ ปฐโม วสนฺตมาโส สุขสมฺผโสฺส จ อุตุ วตฺตตีติ อโตฺถฯ</p>


<p>ติ สุปุปฺผิตคฺคาฯ ติ วาเตน สญฺจลิตา อภิคชฺชนฺติว อภิตฺถนิตา วิย ติฎฺฐนฺติฯ ติ สเจ ตฺวํ เอกิกา วนโมคาหิสฺสสิ, กา นาม เต ตตฺถ รติ ภวิสฺสตีติ อตฺตนา พทฺธสุขาภิรตฺตตฺตา เอวมาหฯ</p>


<p>นฺติ สีหพฺยคฺฆาทิวาฬมิคสมูเหหิ ตตฺถ ตตฺถ อุปเสวิตํฯ นฺติ  มตฺตกุญฺชเรหิ หตฺถินีหิ จ มิคานํ จิตฺตตาปเนน รุกฺขคจฺฉาทีนํ สาขาภญฺชเนน จ อาโลฬิตปเทสํฯ กิญฺจาปิ ตสฺมิํ วเน อีทิสํ ตทา นตฺถิ, วนํ นาม เอวรูปนฺติ ตํ ภิํสาเปตุกาโม เอวมาหฯ นฺติ ชนรหิตํ วิชนํฯ นฺติ ภยชนกํฯ</p>


<p>ติ รตฺตสุวเณฺณน วิจริตา ธีตลิกา วิย สุกุสเลน ยนฺตาจริเยน ยนฺตโยควเสน สชฺชิตา สุวณฺณปฎิมา วิย วิจรสิ, อิทาเนว อิโต จิโต จ สญฺจรสิฯ ติ จิตฺตลตานามเก อุยฺยาเน เทวจฺฉรา วิยฯ ติ กาสิรเฎฺฐ อุปฺปเนฺนหิ อติวิย สุขุเมหิฯ ติ สินิทฺธมเฎฺฐหิฯ ติ นิวาสนปารุปนวเตฺถหิ อนุปเม อุปมารหิเต ตฺวํ อิทานิ เม วสานุโค โสภสีติ ภาวินํ อตฺตโน อธิปฺปายวเสน เอกนฺติกํ วตฺตมานํ วิย กตฺวา วทติฯ</p>


<p>นฺติ อหมฺปิ ตุยฺหํ วสานุโค กิํการปฎิสฺสาวี ภเวยฺยํฯ ติ ยทิ มยํ อุโภปิ วนนฺตเร   สห วสาม รมามฯ ติ วสานุคภาวสฺส การณมาหฯ ติ สโตฺต, อโญฺญ โกจิปิ สโตฺต ตยา ปิยตโร มยฺหํ น หิ อตฺถีติ อโตฺถฯ อถ วา ติ อตฺตโน ชีวิตํ สนฺธาย วทติ, มยฺหํ ชีวิตํ ตยา ปิยตรํ น หิ อตฺถีติ อโตฺถฯ ติ กินฺนริยา วิย มนฺทปุถุวิโลจเนฯ</p>


<p>ติ สเจ ตฺวํ มม วจนํ กริสฺสสิ, เอกาสนํ เอกเสยฺยํ พฺรหฺมจริยทุกฺขํ ปหาย เอหิ กามโภเคหิ สุขิตา หุตฺวา อคารํ อชฺฌาวสฯ ‘‘สุขิตา เหติ อคารมาวสนฺตี’’ติ เกจิ ปฐนฺติ, เตสํ สุขิตา ภวิสฺสติ, อคารํ อชฺฌาวสนฺตีติ อโตฺถฯ ติ นิวาเตสุ ปาสาเทสุ วาสินีฯ ‘‘ปาสาทวิมานวาสินี’’ติ จ ปาโฐ, วิมานสทิเสสุ ปาสาเทสุ วาสินีติ อโตฺถฯ นฺติ เวยฺยาวจฺจํฯ</p>


<p>ติ ปริทห, นิวาเสหิ เจว อุตฺตริยญฺจ กโรหิฯ ติ มณฺฑนวิภูสนวเสน วา สรีรํ อาโรปย, อลงฺกโรหีติ อโตฺถฯ นฺติ มาลเญฺจว คนฺธวิเลปนญฺจฯ นฺติ กญฺจเนน มณิมุตฺตาหิ จ ยุตฺตํ, สุวณฺณมยมณิมุตฺตาหิ ขจิตนฺติ อโตฺถฯ นฺติ หตฺถูปคาทิเภทโต พหุปฺปการํฯ นฺติ กรณวิกติยา นานาวิธํฯ</p>


<p>นฺติ  สุโธตตาย ปวาหิตรชํ อุตฺตรจฺฉทํฯ นฺติ โสภนํฯ นฺติ ทีฆโลมกาฬโกชเวน เจว หํสโลมาทิปุณฺณาย ตูลิกาย จ สนฺถตํฯ นฺติ อภินวํฯ นฺติ มหคฺฆํฯ นฺติ โคสีสกาทิสารจนฺทเนน มณฺฑิตตาย  สุรภิคนฺธิกํ, เอวรูปํ สยนมารุห, ตํ อารุหิตฺวา ยถาสุขํ สยาหิ เจว นิสีท จาติ อโตฺถฯ</p>


<p>นฺติ -กาโร นิปาตมตฺตํ, อุทกโต อุคฺคตํ อุฎฺฐิตํ อจฺจุคฺคมฺม ฐิตํ สุผุลฺลมุปฺปลํฯ นฺติ ตญฺจ รกฺขสปริคฺคหิตาย โปกฺขรณิยา ชาตตฺตา นิมฺมนุเสฺสหิ เสวิตํ เกนจิ อปริภุตฺตเมว ภเวยฺยฯ ติ เอวเมว ตํ สุฎฺฐุ ผุลฺลมุปฺปลํ วิย ตุวํ พฺรหฺมจารินีฯ  อตฺตโน สรีราวยเวสุ เกนจิ อปริภุเตฺตสุเยว ชรํ คมิสฺสสิ, มุธาเยว ชราชิณฺณา ภวิสฺสสิฯ</p>


<p>เอวํ  ธุตฺตเกน อตฺตโน อธิปฺปาเย ปกาสิเต เถรี สรีรสภาววิภาวเนน ตํ ตตฺถ วิจฺฉิเนฺทนฺตี ติ คาถมาหฯ ตสฺสโตฺถ – อาวุโส สุวณฺณการปุตฺต, เกสาทิกุณปปูเร เอกเนฺตน เภทนธเมฺม สุสานวฑฺฒเน,  อิมสฺมิํ กายสญฺญิเต อสุจิกเฬวเร กิํ นาม ตว สารนฺติ สมฺมตํ สมฺภาวิตํ, ยํ ทิสฺวา วิมโน อญฺญตรสฺมิํ อารมฺมเณ วิคตมนสงฺกโปฺป, เอเตฺถว วา อวิมโน โสมนสฺสิโก หุตฺวา อุทิกฺขสิ, ตํ มยฺหํ กเถหีติฯ</p>


<p>ตํ สุตฺวา ธุตฺตโก กิญฺจาปิ ตสฺสา รูปํ จาตุริยโสภิตํ, ปฐมทสฺสนโต ปน ปฎฺฐาย ยสฺมิํ ทิฎฺฐิปาเต ปฎิพทฺธจิโตฺต, ตเมว อปทิสโนฺต ติอาทิมาหฯ กามญฺจายํ เถรี สุฎฺฐุ สํยตตาย สนฺตินฺทฺริยา, ตาย ถิรวิปฺปสนฺนโสมฺมสนฺตนยนนิปาเตสุ กมฺมานุภาวนิปฺผเนฺนสุ ปสนฺนปญฺจปฺปสาทปฎิมณฺฑิเตสุ นยเนสุ ลพฺภมาเน ปภาวิสิฎฺฐจาตุริเย ทิฎฺฐิปาเต, ยสฺมา สยํ จริตหาวภาววิลาสาทิปริกปฺปวญฺจิโต โส ธุโตฺต ชาโต, ตสฺมาสฺส ทิฎฺฐิราโค สวิเสสํ เวปุลฺลํ อคมาสิฯ ตตฺถ ติ ตูริ วุจฺจติ มิคี, จ-สโทฺท นิปาตมตฺตํ, มิคจฺฉาปาย วิย  เต อกฺขีนีติ อโตฺถฯ ‘‘โกริยาริวา’’ติ วา ปาฬิ, กุญฺจการกุกฺกุฎิยาติ วุตฺตํ โหติฯ ติ ปพฺพตกุจฺฉิยํ วิจรมานาย กินฺนริวนิตาย วิย จ เต อกฺขีนีติ อโตฺถฯ ติ ตว วุตฺตคุณวิเสสานิ นยนานิ ทิสฺวา,  อุปรูปริ เม กามาภิรติ ปวฑฺฒติฯ</p>


<p>  ติ รตฺตุปฺปลอคฺคสทิสานิ ปมฺหานิ ตวฯ ติ นิมฺมเลฯ ติ กญฺจนรูปกสฺส มุขสทิเส เต มุเข, นยนานิ ทกฺขิยาติ โยชนาฯ</p>


<p>ติ ทูรํ ฐานํ คตาปิฯ ติ อญฺญํ กิญฺจิ อจิเนฺตตฺวา ตว นยนานิ เอว อนุสฺสรามิฯ ติ ทีฆปขุเมฯ ติ นิมฺมลโลจเนฯ ติ ตว นยนโต อโญฺญ โกจิ มยฺหํ ปิยตโร นตฺถิฯ ตยาติ หิ สามิอเตฺถ เอว กรณวจนํฯ</p>


<p>เอวํ  จกฺขุสมฺปตฺติยา อุมฺมาทิตสฺส วิย ตํ ตํ วิปฺปลปโต ตสฺส ปุริสสฺส มโนรถํ วิปริวเตฺตนฺตี เถรี ติอาทินา ทฺวาทส คาถา อภาสิฯ ตตฺถ ติ, อาวุโส สุวณฺณการปุตฺต, สเนฺต อญฺญสฺมิํ อิตฺถิชเน โย ตฺวํ  พุทฺธสฺส ภควโต โอรสธีตรํ มํ  ปเตฺถสิ, โส ตฺวํ สเนฺต เขเม อุชุมเคฺค อปเถน กณฺฎกนิวุเตน สภเยน กุมฺมเคฺคน ปยาตุมิจฺฉสิ ปฎิปชฺชิตุกาโมสิ,  จนฺทมณฺฑลํ กีฬาโคฬกํ กาตุกาโมสิ,  จตุราสีติโยชนสหสฺสุเพฺพธํ สิเนรุปพฺพตราชํ ลงฺฆยิตฺวา อปรภาเค ฐาตุกาโมสิ, โส ตฺวํ มํ พุทฺธสุตํ มคฺคยสีติ โยชนาฯ</p>


<p>อิทานิ  ตสฺส อตฺตโน อวิสยภาวํ ปตฺถนาย จ วิฆาตาวหตํ ทเสฺสตุํ ติอาทิ วุตฺตํฯ ตตฺถ ติ ยตฺถ อิทานิ เม ราโค สิยา ภเวยฺย, ตํ อารมฺมณํ สเทวเก โลเก นตฺถิ เอวฯ ติ นํ ราคํ กีริโสติปิ น ชานามิฯ ติ ติ นิปาตมตฺตํฯ อโยนิโสมนสิการสงฺขาเตน มูเลน สมูลโก ราโค อริยมเคฺคน หโต สมุคฺฆาติโตฯ</p>


<p>ติ องฺคารกาสุยาฯ ติ วาตุกฺขิโตฺต วิย โย โกจิ, ทหนิยา อินฺธนํ วิยาติ อโตฺถฯ ติ วิสคตภาชนํ วิยฯ ติ อคฺคิโต องฺคารโต อปคโต กโต, วิสสฺส เลสมฺปิ อเสเสตฺวา อปนีโต วินาสิโตติ อโตฺถฯ</p>


<p>นฺติ ยสฺสา อิตฺถิยา อิทํ ขนฺธปญฺจกํ ญาเณน อปฺปฎิเวกฺขิตํ อปริญฺญาตํ สิยาฯ ติ สตฺตา วา ธมฺมสรีรสฺส อทสฺสเนน ยสฺสา อิตฺถิยา อนนุสาสิโต สิยาฯ ติ, อาวุโส, ตฺวํ ตถารูปํ อปริมทฺทิตสงฺขารํ  อปจฺจเวกฺขิตโลกุตฺตรธมฺมํ กาเมหิ ปโลภย อุปคจฺฉฯ ติ โส ตฺวํ ปวตฺติํ นิวตฺติญฺจ  ยาถาวโต ชานนฺติํ ปฎิวิทฺธสจฺจํ อิมํ สุภํ ภิกฺขุนิํ อาคมฺม วิหญฺญสิ, สมฺปติ อายติญฺจ วิฆาตํ ทุกฺขํ อาปชฺชสิฯ</p>


<p>อิทานิสฺส วิฆาตาปตฺติตํ การณวิภาวเนน ทเสฺสนฺตี ติอาทิมาหฯ ตตฺถ ติ เหตุอเตฺถ นิปาโตฯ ติ อโกฺกเส วนฺทนาย จฯ ติ สุเข จ ทุเกฺข จ, อิฎฺฐานิฎฺฐวิสยสมาโยเค วาฯ ติ ปจฺจเวกฺขณยุตฺตา สติ  สพฺพกาลํ อุปฎฺฐิตาฯ ติ เตภูมกํ สงฺขารคตํ กิเลสาสุจิปคฺฆรเณน อสุภนฺติ ญตฺวาฯ ติ สพฺพสฺมิํเยว ภวตฺตเย มยฺหํ มโน ตณฺหาเลปาทินา น อุปลิมฺปติฯ</p>


<p>ติ อฎฺฐงฺคิกมคฺคสงฺขาเตน อริยยาเนน นิพฺพานปุรํ ยายินี อุปคตาฯ ติ อตฺตโน สนฺตานโต สมุทฺธฎราคาทิสลฺลาฯ</p>


<p>ติ หตฺถปาทมุขาทิอากาเรน สุฎฺฐุ จิตฺติตา วิรจิตาฯ ติ สุมฺภกาฯ ติ ทารุทณฺฑาทีหิ อุปรจิตรูปกานิฯ ติ นฺหารุสุตฺตเกหิฯ ติ หตฺถปาทปิฎฺฐิกณฺณาทิอตฺถาย ฐปิตทเณฺฑหิฯ ติ วิวิเธนากาเรน พทฺธาฯ ติ ยนฺตสุตฺตาทีนํ อญฺฉนวิสฺสชฺชนาทินา ปฎฺฐปิตนจฺจกา, ปนจฺจนฺตา วิย ทิฎฺฐาติ โยชนาฯ</p>


<p>ติ สนฺนิเวสวิสิฎฺฐรจนาวิเสสยุตฺตํ อุปาทาย รูปกสมญฺญา ตมฺหิ ตนฺติมฺหิ ขีลเก จ ฐานโต อุทฺธเฎ พนฺธโนฺต  วิสุํ กรเณน อญฺญมญฺญํ  ตหิํ ตหิํ ขิปเนน  วิกิริเตฯ ติ โปตฺถกรูปสฺส อวยเว ขณฺฑาขณฺฑิเต กเต โปตฺถกรูปํ น วิเนฺทยฺย, น อุปลเภยฺยฯ เอวํ สเนฺต  ตสฺมิํ โปตฺถกรูปาวยเว กิมฺหิ กิํ ขาณุเก, อุทาหุ รชฺชุเก, มตฺติกาปิณฺฑาทิเก วา มนํ มนสญฺญํ นิเวเสยฺย, วิสงฺขาเร อวยเว สา สญฺญา กทาจิปิ นปเตยฺยาติ อโตฺถฯ</p>


<p>ติ ตํสทิสา เตน โปตฺถกรูเปน สทิสาฯ กินฺติ เจ อาห ติอาทิฯ ตตฺถ ติ  หตฺถปาทมุขาทิเทหาวยวาฯ นฺติ เม ปฎิพทฺธา อุปฎฺฐหนฺติฯ ติ เตหิ ปถวิอาทีหิ  จ จกฺขาทีหิ จ ธเมฺมหิฯ ติ  น หิ ตถา ตถา สนฺนิวิเฎฺฐ ปถวิอาทิธเมฺม มุญฺจิตฺวา เทหา นาม สนฺติฯ ติ เทโห อวยเวหิ อวยวธเมฺมหิ วินา น วตฺตติ น อุปลพฺภติฯ เอวํ สเนฺต ติ กิมฺหิ กิํ ปถวิยํ, อุทาหุ อาปาทิเก เทโหติ วา หตฺถปาทาทีนีติ วา มนํ มนสญฺญํ นิเวเสยฺยฯ ยสฺมา ปถวิอาทิปสาทธมฺมมเตฺต เอสา สมญฺญา, ยทิทํ เทโหติ วา หตฺถปาทาทีนีติ วา สโตฺตติ วา อิตฺถีติ วา ปุริโสติ วา, ตสฺมา น เอตฺถ ชานโต โกจิ อภินิเวโส โหตีติฯ</p>


<p>นฺติ ยถา กุสเลน จิตฺตกาเรน ภิตฺติยํ หริตาเลน มกฺขิตํ ลิตฺตํ เตน เลปํ ทตฺวา กตํ อาลิขิตํ จิตฺติกํ อิตฺถิรูปํ อทฺทส ปเสฺสยฺยฯ ตตฺถ ยา อุปถมฺภนเขปนาทิกิริยาสมฺปตฺติยา มานุสิกา นุ โข อยํ ภิตฺติ อปสฺสาย ฐิตาติ สญฺญา, สา นิรตฺถกา มนุสฺสภาวสงฺขาตสฺส อตฺถสฺส ตตฺถ อภาวโต, มานุสีติ ปน เกวลํ ตหิํ ตสฺส จ วิปรีตทสฺสนํ, ยาถาวโต คหณํ น โหติ, ธมฺมปุญฺชมเตฺต อิตฺถิปุริสาทิคหณมฺปิ เอวํ สมฺปทมิทํ ทฎฺฐพฺพนฺติ อธิปฺปาโยฯ</p>


<p>นฺติ มายากาเรน ปุรโต อุปฎฺฐาปิตํ มายาสทิสํฯ นฺติ สุปินเมว สุปินนฺตํ, ตตฺถ อุปฎฺฐิตสุวณฺณมยรุกฺขํ วิยฯ นฺติ อนฺธพาล ริตฺตกํ ตุจฺฉกํ อโนฺตสารรหิตํ อิมํ อตฺตภาวํ ‘‘เอตํ มมา’’ติ สารวนฺตํ วิย อุปคจฺฉสิ อภินิวิสสิฯ นฺติ มายากาเรน มหาชนมเชฺฌ  ทสฺสิตํ รูปิยรูปสทิสํ สารํ วิย อุปฎฺฐหนฺตํ, อสารนฺติ อโตฺถฯ</p>


<p>ติ ลาขาย คุฬิกา วิยฯ ติ โกฎเร รุกฺขสุสิเร ฐปิตาฯ ติ อกฺขิทลมเชฺฌ ฐิตชลปุพฺพุฬสทิสาฯ ติ อสฺสุชลสหิตาฯ ติ อกฺขิคูถโกฯ ติ เอตสฺมิํ อกฺขิมณฺฑเล อุโภสุ โกฎีสุ วิสคนฺธํ วายโนฺต นิพฺพตฺตติฯ ติ วา อกฺขิทเลสุ นิพฺพตฺตนกา ปีฬกา วุจฺจติฯ ติ เสตนีลมณฺฑลานเญฺจว รตฺตปีตาทีนํ สตฺตนฺนํ ปฎลานญฺจ วเสน อเนกวิธาฯ ติ จกฺขุภาคา จกฺขุปฺปการา วา ตสฺส อเนกกลาปคตภาวโตฯ ติ สมุทิตาฯ</p>


<p>เอวํ  จกฺขุสฺมิํ สารชฺชนฺตสฺส จกฺขุโน อสุภตํ อนวฎฺฐิตตาย อนิจฺจตญฺจ วิภาเวสิ ฯ วิภาเวตฺวา จ ยถา นาม โกจิ โลภนียํ ภณฺฑํ คเหตฺวา โจรกนฺตารํ ปฎิปชฺชโนฺต โจเรหิ ปลิพุโทฺธ ตํ โลภนียภณฺฑํ ทตฺวา คจฺฉติ, เอวเมว จกฺขุมฺหิ สารเตฺตน เตน ปุริเสน ปลิพุทฺธา เถรี อตฺตโน จกฺขุํ อุปฺปาเฎตฺวา ตสฺส อทาสิฯ เตน วุตฺตํ ติอาทิฯ ตตฺถ ติ อุปฺปาเฎตฺวา จกฺขุกูปโต นีหริตฺวาฯ ติ ปิยทสฺสนา มโนหรทสฺสนาฯ ติ ตสฺมิํ จกฺขุสฺมิํ สงฺคํ นาปชฺชิฯ ติ กตฺถจิปิ อารมฺมเณ อนาสตฺตจิตฺตาฯ นฺติ ตยา กามิตํ ตโต เอว มยา ทินฺนตฺตา เต จกฺขุสญฺญิตํ อสุจิปิณฺฑํ คณฺห, คเหตฺวา หรสฺสุ ปสาทยุตฺตํ อิจฺฉิตํ ฐานํ เนหิฯ</p>


<p>ติ ตสฺส ธุตฺตปุริสสฺส ตาวเทว อกฺขิมฺหิ อุปฺปาฎิตกฺขเณ เอว ราโค วิคจฺฉิฯ ติ อกฺขิมฺหิ, ตสฺสํ วา เถริยํฯ อถ วา ติ ตสฺมิํเยว ฐาเนฯ ติ ขมาเปสิฯ ติ เสฎฺฐจารินิ มเหสิเก ตุยฺหํ อาโรคฺยเมว ภเวยฺยฯ   ติ อิโต ปรํ เอวรูปํ อนาจารจรณํ น ภวิสฺสติ, น กริสฺสามีติ อโตฺถฯ</p>


<p>ติ ฆเฎฺฎตฺวาฯ นฺติ เอวรูปํ สพฺพตฺถ วีตราคํฯ ติ ปชฺชลิตํ อคฺคิํ อาลิเงฺคตฺวา วิยฯ</p>


<p>ติ ตสฺมา ธุตฺตปุริสาฯ ติ สา สุภา ภิกฺขุนีฯ นฺติ สมฺมาสมฺพุทฺธสฺส สนฺติกํ อุปคจฺฉิ อุปสงฺกมิฯ นฺติ อุตฺตเมหิ ปุญฺญสมฺภาเรหิ นิพฺพตฺตมหาปุริสลกฺขณํ ทิสฺวาฯ นฺติ โปราณํ วิย อุปฺปาฎนโต ปุเพฺพ วิย จกฺขุ ปฎิปากติกํ อโหสิฯ ยเมตฺถ อนฺตรนฺตรา น วุตฺตํ, ตํ วุตฺตนยตฺตา สุวิเญฺญยฺยเมวฯ</p>

</p>

</p>





