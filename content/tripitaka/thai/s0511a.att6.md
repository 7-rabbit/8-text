<h1>๖. สุมนพุทฺธวํสวณฺณนา</h1>
<p>เอวํ  เอกปฺปหาเรเนว ทสสหสฺสิโลกธาตุํ เอกนฺธการํ กตฺวา ตสฺมิํ ภควติ ปรินิพฺพุเต ตสฺส อปรภาเค นวุติวสฺสสหสฺสายุเกสุ มนุเสฺสสุ อนุกฺกเมน ปริหายิตฺวา ทสวเสฺสสุ ชาเตสุ ปุน วฑฺฒิตฺวา อนุกฺกเมน อสเงฺขฺยยฺยายุกา หุตฺวา ปุน ปริหายิตฺวา นวุติวสฺสสหสฺสายุเกสุ ชาเตสุ  นาม โพธิสโตฺต ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา เมขลนคเร สุทตฺตสฺส นาม รโญฺญ กุเล สิริมาย นาม เทวิยา กุจฺฉิสฺมิํ ปฎิสนฺธิํ อคฺคเหสิฯ ปาฎิหาริยานิ ปุเพฺพ วุตฺตนยาเนวฯ</p>


<p>โส อนุกฺกเมน วุทฺธิปฺปโตฺต สิริวฑฺฒนโสมวฑฺฒนอิทฺธิวฑฺฒนนามเธเยฺยสุ ตีสุ ปาสาเทสุ เตสฎฺฐิยา นาฎกิตฺถิสตสหเสฺสหิ ปริจาริยมาโน สุรยุวตีหิ ปริจาริยมาโน เทวกุมาโร วิย นววสฺสสหสฺสานิ ทิพฺพสุขสทิสํ วิสยสุขมนุภวมาโน วฎํสิกาย นาม เทวิยา อนุปมํ นาม นิรุปมํ ปุตฺตํ ชเนตฺวา จตฺตาริ นิมิตฺตานิ ทิสฺวา หตฺถิยาเนน นิกฺขมิตฺวา ปพฺพชิฯ ตํ ปน ปพฺพชนฺตํ ติํสโกฎิโย อนุปพฺพชิํสุฯ</p>


<p>โส เตหิ ปริวุโต ทสมาเส ปธานจริยํ จริตฺวา วิสาขปุณฺณมาย อโนมนิคเม อโนมเสฎฺฐิโน ธีตาย อนุปมาย นาม ทินฺนํ ปกฺขิตฺตทิโพฺพชํ  ปายาสํ ปริภุญฺชิตฺวา สาลวเน ทิวาวิหารํ วีตินาเมตฺวา อนุปมาชีวเกน ทินฺนา อฎฺฐ ติณมุฎฺฐิโย คเหตฺวา นาคโพธิํ อุปคนฺตฺวา ตํ ปทกฺขิณํ กตฺวา อฎฺฐหิ ติณมุฎฺฐีหิ ติํสหตฺถวิตฺถตํ ติณสนฺถรํ กตฺวา ตตฺถ ปลฺลงฺกํ อาภุชิตฺวา นิสีทิฯ ตโต มารพลํ  วิธมิตฺวา สพฺพญฺญุตญฺญาณํ ปฎิวิชฺฌิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ (ธ. ป. ๑๕๓-๑๕๔) อุทานํ อุทาเนสิฯ เตน วุตฺตํ –</p>


<ol>
<li>
‘‘มงฺคลสฺส อปเรน, สุมโน นาม นายโก;  
  
สพฺพธเมฺมหิ อสโม, สพฺพสตฺตานมุตฺตโม’’ติฯ  
</li>
  
<p>ตตฺถ  ติ มงฺคลสฺส ภควโต อปรภาเคฯ ติ สเพฺพหิปิ สีลสมาธิปญฺญาธเมฺมหิ อสโม อสทิโสฯ
</ol></p>


<p> กิร ภควา โพธิสมีเปเยว สตฺตสตฺตาหานิ วีตินาเมตฺวา ธมฺมเทสนตฺถํ พฺรหฺมายาจนํ สมฺปฎิจฺฉิตฺวา – ‘‘กสฺส นุ โข อหํ ปฐมํ ธมฺมํ เทเสยฺย’’นฺติ (ที. นิ. ๒.๗๒; ม. นิ. ๑.๒๘๔; ๒.๓๔๑; มหาว. ๑๐) อุปธาเรโนฺต อตฺตนา สห ปพฺพชิตานํ ติํสโกฎิโย จ อตฺตโน กนิฎฺฐภาติกํ เวมาติกํ สรณกุมารญฺจ ปุโรหิตปุตฺตํ ภาวิตตฺตมาณวกญฺจ อุปนิสฺสยสมฺปเนฺน ทิสฺวา – ‘‘เอเตสํ ปฐมํ ธมฺมํ เทเสยฺย’’นฺติ จิเนฺตตฺวา หํสราชา วิย คคนปเถน เมขลุยฺยาเน โอตริตฺวา อุยฺยานปาลํ เปเสตฺวา อตฺตโน กนิฎฺฐภาติกํ สรณกุมารญฺจ ปุโรหิตปุตฺตํ ภาวิตตฺตกุมารญฺจ ปโกฺกสาเปตฺวา เตสํ ปริวารภูตา สตฺตติํสโกฎิโย อตฺตนา สห ปพฺพชิตา ติํสโกฎิโย จ อเญฺญ จ พหู เทวมนุสฺสโกฎิโย จาติ เอวํ โกฎิสตสหสฺสํ  ธมฺมามตํ ปาเยสิฯ เตน วุตฺตํ –</p>


<ol>
<li>
‘‘ตทา อมตเภริํ โส, อาหนี เมขเล ปุเร;  
  
ธมฺมสงฺขสมายุตฺตํ, นวงฺคํ ชินสาสน’’นฺติฯ  
</li>
  
<p>ตตฺถ นฺติ อมตาธิคมาย นิพฺพานาธิคมาย เภริํฯ ติ วาทยิ, ธมฺมํ เทเสสีติ อโตฺถฯ สายํ อมตเภรี นาม อมตปริโยสานํ นวงฺคํ พุทฺธวจนํฯ เตเนวาห – นฺติฯ ตตฺถ นฺติ จตุสจฺจธมฺมกถาสงฺขวรสมายุตฺตํฯ
</ol></p>


<p>สุมโน  ปน โลกนายโก อภิสโมฺพธิํ ปาปุณิตฺวา ปฎิญฺญานุรูปํ ปฎิปทํ ปฎิปชฺชมาโน มหาชนสฺส ภวพนฺธนโมกฺขตฺถาย กุสลรตนสฺส กิเลสโจเรหิ วิลุปฺปมานสฺส ปริตฺตานตฺถํ สีลวิปุลปาการํ สมาธิปริขาปริวาริตํ วิปสฺสนาญาณทฺวารํ สติสมฺปชญฺญทฬฺหกวาฎํ สมาปตฺติมณฺฑปาทิปฎิมณฺฑิตํ โพธิปกฺขิยชนสมากุลํ อมตวรนครํ มาเปสิฯ เตน วุตฺตํ –</p>


<ol>
<li>
‘‘นิชฺชินิตฺวา  
กิเลเส โส, ปตฺวา สโมฺพธิมุตฺตมํ;  
  
มาเปสิ นครํ สตฺถา, สทฺธมฺมปุรวรุตฺตม’’นฺติฯ  
</li>
  
<p>ตตฺถ ติ วิชินิตฺวา อภิภุยฺย, กิเลสาภิสงฺขารเทวปุตฺตมาเร วิทฺธํเสตฺวาติ อโตฺถ ฯ ติ โส สุมโน ภควาฯ ‘‘วิชินิตฺวา กิเลเส หี’’ติปิ ปาโฐฯ ตตฺถ -กาโร ปทปูรณมเตฺต นิปาโตฯ ติ อธิคนฺตฺวาฯ ‘‘ปโตฺต’’ติปิ ปาโฐฯ นฺติ นิพฺพานนครํฯ นฺติ สทฺธมฺมสงฺขาตํ ปุรวเรสุ อุตฺตมํ เสฎฺฐํ ปธานภูตํฯ อถ วา สทฺธมฺมมเยสุ ปุเรสุ ปวเรสุ อุตฺตมํ สทฺธมฺมปุรวรุตฺตมํฯ ปุริมสฺมิํ อตฺถวิกเปฺป ‘‘นคร’’นฺติ ตเสฺสว เววจนนฺติ ทฎฺฐพฺพํฯ ปฎิวิทฺธธมฺมสภาวานํ เสกฺขาเสกฺขานํ อริยปุคฺคลานํ ปติฎฺฐานํ โคจรนิวาสเฎฺฐน นิพฺพานํ ‘‘นคร’’นฺติ วุจฺจติฯ ตสฺมิํ ปน สทฺธมฺมวรนคเร โส สตฺถา อวิจฺฉินฺนํ อกุฎิลํ อุชุํ ปุถุลญฺจ วิตฺถตญฺจ สติปฎฺฐานมยํ มหาวีถิํ มาเปสิฯ เตน วุตฺตํ –
</ol></p>


<ol>
<li>
‘‘นิรนฺตรํ อกุฎิลํ, อุชุํ วิปุลวิตฺถตํ;  
  
มาเปสิ โส มหาวีถิํ, สติปฎฺฐานวรุตฺตม’’นฺติฯ  
</li>
  
<p>ตตฺถ นฺติ กุสลชวนสญฺจรณานนฺตรภาวโต นิรนฺตรํฯ นฺติ กุฎิลภาวกรโทสวิรหิตโต อกุฎิลํฯ นฺติ อกุฎิลตฺตาว อุชุํฯ ปุริมปทเสฺสว อตฺถทีปกมิทํ วจนํฯ นฺติ อายามโต จ วิตฺถารโต จ ปุถุลวิตฺถตํ, ปุถุลวิตฺถตภาโว โลกิยโลกุตฺตรสติปฎฺฐานวเสน ทฎฺฐโพฺพฯ นฺติ มหามคฺคํฯ นฺติ สติปฎฺฐานญฺจ ตํ วเรสุ อุตฺตมญฺจาติ สติปฎฺฐานวรุตฺตมํฯ อถ วา วรํ สติปฎฺฐานมยํ อุตฺตมวีถินฺติ อโตฺถฯ
</ol></p>


<p>อิทานิ ตสฺส นิพฺพานมหานครสฺส ตสฺสํ สติปฎฺฐานวีถิยํ จตฺตาริ สามญฺญผลานิ จตโสฺส ปฎิสมฺภิทา ฉ อภิญฺญา อฎฺฐ สมาปตฺติโยติ อิมานิ  มหคฺฆรตนานิ อุโภสุ ปเสฺสสุ ธมฺมาปเณ ปสาเรสิฯ เตน วุตฺตํ –</p>


<ol>
<li>
‘‘ผเล จตฺตาริ สามเญฺญ, จตโสฺส ปฎิสมฺภิทา;  
  
ฉฬภิญฺญาฎฺฐสมาปตฺตี, ปสาเรสิ ตตฺถ วีถิย’’นฺติฯ  
</li>
  
<p>อิทานิ  ภควา อิมานิ รตนภณฺฑานิ เย ปน อปฺปมตฺตา สติมโนฺต ปณฺฑิตา หิริโอตฺตปฺปวีริยาทีหิ สมนฺนาคตา, เต อาทียนฺตีติ เตสํ รตนานํ หรณูปายํ ทเสฺสโนฺต –
</ol></p>


<ol>
<li>
‘‘เย อปฺปมตฺตา อขิลา, หิริวีริเยหุปาคตา;  
  
เต เต อิเม คุณวเร, อาทิยนฺติ ยถาสุข’’นฺติฯ – อาห;  
</li>
  
<p>ตตฺถ  ติ อนิยมุเทฺทโสฯ ติ ปมาทสฺส ปฎิปกฺขภูเตน สติยา อวิปฺปวาสลกฺขเณน อปฺปมาเทน สมนฺนาคตาฯ ติ ปญฺจเจโตขิลรหิตาฯ ติ กายทุจฺจริตาทีหิ หิรียตีติ หิรี, ลชฺชาเยตํ อธิวจนํฯ วีรสฺส ภาโว วีริยํ, ตํ อุสฺสาหลกฺขณํฯ เตหิ หิริวีริเยหิ อุปาคตา สมนฺนาคตา ภพฺพปุคฺคลาฯ ติ อิทํ ปุเพฺพ อนิยมุเทฺทสสฺส นิยมุเทฺทโสฯ ปุน ติ วุตฺตปฺปกาเร คุณรตนวิเสเส เต กุลปุตฺตา อาทิยนฺติ ปฎิลภนฺติ อธิคจฺฉนฺตีติ อโตฺถฯ สพฺพํ ปน สุมโน ภควา กตวิทิตมโน ธมฺมเภริํ อาหนิตฺวา ธมฺมนครํ มาเปตฺวา อิมินา นเยน ปฐมเมว สตสหสฺสโกฎิโย โพเธสิฯ เตน วุตฺตํ –
</ol></p>


<ol>
<li>
‘‘เอวเมเตน โยเคน, อุทฺธรโนฺต มหาชนํ;  
  
โพเธสิ ปฐมํ สตฺถา, โกฎิสตสหสฺสิโย’’ติฯ  
</li>
  
<p>ตตฺถ ติ สํสารสาครโต อริยมคฺคนาวาย สมุทฺธรโนฺตฯ ติ สตสหสฺสโกฎิโยติ อโตฺถฯ วิปริยาเยน นิทฺทิฎฺฐํฯ
</ol></p>


<p>ยทา ปน สุมโน โลกนายโก สุนนฺทวตีนคเร อมฺพรุกฺขมูเล ติตฺถิยมทมานมทฺทนํ ยมกปาฎิหาริยํ กตฺวา สตฺตานํ โกฎิสหสฺสํ ธมฺมามตํ  ปาเยสิฯ อยํ ทุติโย อภิสมโย อโหสิฯ เตน วุตฺตํ –</p>


<ol>
<li>
‘‘ยมฺหิ กาเล มหาวีโร, โอวที ติตฺถิเย คเณ;  
  
โกฎิสหสฺสา ภิสมิํสุ, ทุติเย ธมฺมเทสเน’’ติฯ  
</li>
  
<p>ตตฺถ ติ ติตฺถิยภูเต คเณ, ติตฺถิยานํ คเณ วา ‘‘ติตฺถิเย อภิมทฺทโนฺต, พุโทฺธ ธมฺมมเทสยี’’ติ ปฐนฺติ เกจิฯ
</ol></p>


<p>ยทา ปน ทสสุ จกฺกวาฬสหเสฺสสุ เทวตา อิมสฺมิํ จกฺกวาเฬ สนฺนิปติตฺวา มนุสฺสา จ นิโรธกถํ สมุฎฺฐาเปสุํ – ‘‘กถํ นิโรธํ สมาปชฺชนฺติ, กถํ นิโรธสมาปนฺนา โหนฺติ, กถํ  นิโรธา วุฎฺฐหนฺตี’’ติ? เอวํ สมาปชฺชนอธิฎฺฐานวุฎฺฐานาทีสุ วินิจฺฉยํ กาตุํ อสโกฺกนฺตา สห มนุเสฺสหิ ฉสุ กามาวจรเทวโลเกสุ เทวา จ นวสุ พฺรหฺมโลเกสุ พฺรหฺมาโน จ เทฺวฬฺหกชาตา ทฺวิธา อเหสุํฯ ตโต นรสุนฺทเรน อรินฺทเมน นาม รญฺญา สทฺธิํ สายนฺหสมเย สุมนทสพลํ  สพฺพโลกนาถํ อุปสงฺกมิํสุ; อุปสงฺกมิตฺวา อรินฺทโม ราชา ภควนฺตํ นิโรธปญฺหํ ปุจฺฉิฯ ตโต ภควตา นิโรธปเญฺห วิสฺสชฺชิเต นวุติปาณโกฎิสหสฺสานํ ธมฺมาภิสมโย อโหสิฯ อยํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘ยทา เทวา มนุสฺสา จ, สมคฺคา เอกมานสา;  
  
นิโรธปญฺหํ ปุจฺฉิํสุ, สํสยํ จาปิ มานสํฯ  
</li>
  
<li>
‘‘ตทาปิ ธมฺมเทสเน, นิโรธปริทีปเน;  
  
นวุติโกฎิสหสฺสานํ, ตติยาภิสมโย อหู’’ติฯ  
</li>
  
<p>ตสฺส ปน สุมนสฺส ภควโต ตโย สาวกสนฺนิปาตา อเหสุํฯ ตตฺถ ปฐมสนฺนิปาเต เมขลนครํ อุปนิสฺสาย วสฺสํ วสิตฺวา ปฐมปวารณาย อรหนฺตานํ โกฎิสหเสฺสน เอหิภิกฺขุปพฺพชฺชาย ปพฺพชิเตน สทฺธิํ ภควา ปวาเรสิ, อยํ ปฐโม สนฺนิปาโต อโหสิฯ อถาปเรน สมเยน สงฺกสฺสนครสฺสาวิทูเร อรินฺทมราชกุสลพลนิพฺพเตฺต โยชนปฺปมาเณ กนกปพฺพเต นิสิโนฺน สรทสมยรุจิรกรนิกโร ทิวสกโร วิย ยุคนฺธรปพฺพเต มุนิวรทิวสกโร อรินฺทมราชานํ ปริวาเรตฺวา  อาคตานํ ปุริสานํ นวุติโกฎิสหสฺสานิ ทเมตฺวา สเพฺพ เอหิภิกฺขุปพฺพชฺชาย ปพฺพาเชตฺวา ตสฺมิํเยว ทิวเส อรหตฺตํ ปเตฺตหิ ภิกฺขูหิ ปริวุโต จตุรงฺคสมนฺนาคเต สนฺนิปาเต ปาติโมกฺขํ อุทฺทิสิฯ อยํ ทุติโย สนฺนิปาโต อโหสิฯ ยทา ปน สโกฺก เทวราชา สุคตทสฺสนตฺถาย อุปสงฺกมิ, ตทา สุมโน ภควา อสีติยา อรหนฺตโกฎิสหเสฺสหิ ปริวุโต ปาติโมกฺขํ อุทฺทิสิ, อยํ ตติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, สุมนสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘วสฺสํวุฎฺฐสฺส ภควโต, อภิฆุเฎฺฐ ปวารเณ;  
  
โกฎิสตสหเสฺสหิ, ปวาเรสิ ตถาคโตฯ  
</li>
  
<li>
‘‘ตโต ปรํ สนฺนิปาเต, วิมเล กญฺจนปพฺพเต;  
  
นวุติโกฎิสหสฺสานํ, ทุติโย อาสิ สมาคโมฯ  
</li>
  
<li>
‘‘ยทา  
สโกฺก เทวราชา, พุทฺธทสฺสนุปาคมิ;  
  
อสีติโกฎิสหสฺสานํ, ตติโย อาสิ สมาคโม’’ติฯ  
</li>
  
<p>ตตฺถ  ติ ลิงฺควิปลฺลาโส ทฎฺฐโพฺพ, อภิฆุฎฺฐาย ปวารณายาติ อโตฺถฯ นฺติ ตโต อปรภาเคฯ ติ กนกมเย ปพฺพเตฯ ติ พุทฺธทสฺสนตฺถมุปาคมิฯ ตทา กิร อมฺหากํ โพธิสโตฺต อตุโล นาม นาคราชา อโหสิ มหิทฺธิโก มหานุภาโวฯ โส ‘‘โลเก พุโทฺธ อุปฺปโนฺน’’ติ สุตฺวา ญาติคณปริวุโต สกภวนา นิกฺขมิตฺวา โกฎิสตสหสฺสภิกฺขุปริวารสฺส สุมนสฺส ภควโต ทิเพฺพหิ ตุริเยหิ อุปหารํ กาเรตฺวา มหาทานํ ปวเตฺตตฺวา ปเจฺจกทุสฺสยุคานิ ทตฺวา สรเณสุ ปติฎฺฐาสิฯ โสปิ นํ สตฺถา ‘‘อนาคเต พุโทฺธ ภวิสฺสตี’’ติ พฺยากาสิฯ เตน วุตฺตํ –
</ol></p>


<ol>
<li>
‘‘อหํ เตน สมเยน, นาคราชา มหิทฺธิโก;  
  
อตุโล นาม นาเมน, อุสฺสนฺนกุสลสญฺจโยฯ  
</li>
  
<li>
‘‘ตทาหํ นาคภวนา, นิกฺขมิตฺวา สญาติภิ;  
  
นาคานํ ทิพฺพตุริเยหิ, สสงฺฆํ ชินมุปฎฺฐหิํฯ  
</li>
  
<li>
‘‘โกฎิสตสหสฺสานํ  
, อนฺนปาเนน ตปฺปยิํ;  
  
<p>ปเจฺจกทุสฺสยุคํ ทตฺวา, สรณํ ตมุปาคมิํฯ
</ol></p>


<ol>
<li>
‘‘โสปิ มํ พุโทฺธ พฺยากาสิ, สุมโน โลกนายโก;  
  
อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํ’’ฯ  
  
<p>ยถา โกณฺฑญฺญพุทฺธวํเส, เอวํ อฎฺฐ คาถา วิตฺถาเรตพฺพาติฯ
</ol></p>


<ol>
<li>
‘‘ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตสฺส  ปน  ภควโต เมขลํ นาม นครํ อโหสิ, สุทโตฺต นาม ราชา ปิตา, สิริมา นาม เทวี มาตา, สรโณ จ ภาวิตโตฺต จ เทฺว อคฺคสาวกา, อุเทโน นามุปฎฺฐาโก, โสณา จ อุปโสณา จ เทฺว อคฺคสาวิกา, นาครุโกฺข โพธิ, นวุติหตฺถุเพฺพธํ สรีรํ, นวุติเยว วสฺสสหสฺสานิ อายุปฺปมาณํ อโหสิ, วฎํสิกา นามสฺส มเหสี เทวี, อนูปโม นาม ปุโตฺต อโหสิ, หตฺถิยาเนน นิกฺขมิฯ อุปฎฺฐาโก องฺคราชาฯ องฺคาราเม วสีติฯ เตน วุตฺตํ –
</ol></p>


<ol>
<li>
‘‘นครํ  
เมขลํ นาม, สุทโตฺต นาม ขตฺติโย;  
  
สิริมา นาม ชนิกา, สุมนสฺส มเหสิโนฯ  
</li>
  
<li>
‘‘นววสฺสสหสฺสานิ, อคารํ อชฺฌ โส วสิ;  
  
จโนฺท สุจโนฺท วฎํโส จ, ตโย ปาสาทมุตฺตมาฯ  
</li>
  
<li>
‘‘เตสฎฺฐิสตสหสฺสานิ, นาริโย สมลงฺกตา;  
  
วฎํสิกา นาม นารี, อนูปโม นาม อตฺรโชฯ  
</li>
  
<li>
‘‘นิมิเตฺต จตุโร ทิสฺวา, หตฺถิยาเนน นิกฺขมิ;  
  
อนูนทสมาสานิ, ปธานํ ปทหี ชิโนฯ  
</li>
  
<li>
‘‘พฺรหฺมุนา ยาจิโต สโนฺต, สุมโน โลกนายโก;  
  
วตฺติ จกฺกํ มหาวีโร, เมขเล ปุรมุตฺตเมฯ  
</li>
  
<li>
‘‘สรโณ ภาวิตโตฺต จ, อเหสุํ อคฺคสาวกา;  
  
อุเทโน นามุปฎฺฐาโก, สุมนสฺส มเหสิโนฯ  
</li>
  
<li>
‘‘โสณา  
จ อุปโสณา จ, อเหสุํ อคฺคสาวิกา;  
  
โสปิ พุโทฺธ อมิตยโส, นาคมูเล อพุชฺฌถฯ  
</li>
  
<li>
‘‘วรุโณ เจว สรโณ จ, อเหสุํ อคฺคุปฎฺฐกา;  
  
จาลา จ อุปจาลา จ, อเหสุํ อคฺคุปฎฺฐิกาฯ  
</li>
  
<li>
‘‘อุจฺจตฺตเนน  
โส พุโทฺธ, นวุติหตฺถมุคฺคโต;  
  
กญฺจนคฺฆิยสงฺกาโส, ทสสหสฺสี วิโรจติฯ  
</li>
  
<li>
‘‘นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ตารณีเย ตารยิตฺวา, โพธนีเย จ โพธยิ;  
  
ปรินิพฺพายิ สมฺพุโทฺธ, อุฬุราชาว อตฺถมิฯ  
</li>
  
<li>
‘‘เต จ ขีณาสวา ภิกฺขู, โส จ พุโทฺธ อสาทิโส;  
  
อตุลปฺปภํ ทสฺสยิตฺวา, นิพฺพุตา เต มหายสาฯ  
</li>
  
<li>
‘‘ตญฺจ ญาณํ อตุลิยํ, ตานิ จ อตุลานิ รตนานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
‘‘สุมโน ยสธโร พุโทฺธ, องฺคารามมฺหิ นิพฺพุโต;  
  
ตเตฺถว ตสฺส ชินถูโป, จตุโยชนมุคฺคโต’’ติฯ  
</li>
  
<p>ตตฺถ  ติ วิวิธรตนวิจิตฺตกญฺจนมยคฺฆิกสทิสรูปโสโภฯ ติ ตสฺส ปภาย ทสสหสฺสีปิ โลกธาตุ วิโรจตีติ อโตฺถฯ ติ ตารยิตเพฺพ, ตารยิตุํ วุเตฺต สเพฺพ พุทฺธเวเนเยฺยติ อโตฺถฯ ติ จโนฺท วิยฯ ติ อตฺถงฺคโตฯ เกจิ ‘‘อตฺถํ คโต’’ติ ปฐนฺติฯ ติ อสทิโสฯ ติ มหากิตฺติสทฺทา มหาปริวารา จฯ นฺติ ตํ สพฺพญฺญุตญฺญาณญฺจฯ นฺติ อตุลฺยํ อสทิสํฯ เสสํ สพฺพตฺถ อุตฺตานเมวาติฯ
</ol></p>

</p>

</p>





