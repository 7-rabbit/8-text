<h1>๑๑. สกฺกสํยุตฺตํ</h1>
<h2>๑. ปฐมวโคฺค</h2>
<h3>๑. สุวีรสุตฺตวณฺณนา</h3>
<p> สกฺกสํยุตฺตสฺส    ปฐเม ติ กทา อภิยํสุ? ยทา พลวโนฺต อเหสุํ, ตทาฯ ตตฺรายํ อนุปุพฺพิกถา – สโกฺก กิร มคธรเฎฺฐ มจลคามเก มโฆ นาม มาณโว หุตฺวา เตตฺติํส ปุริเส คเหตฺวา กลฺยาณกมฺมํ กโรโนฺต สตฺต วตปทานิ ปูเรตฺวา ตตฺถ กาลงฺกโต เทวโลเก นิพฺพตฺติฯ ตํ พลวกมฺมานุภาเวน สปริสํ เสสเทวตา ทสหิ ฐาเนหิ อธิคณฺหนฺตํ ทิสฺวา ‘‘อาคนฺตุกเทวปุตฺตา อาคตา’’ติ เนวาสิกา คนฺธปานํ สชฺชยิํสุฯ สโกฺก สกปริสาย สญฺญํ อทาสิ – ‘‘มาริสา มา คนฺธปานํ ปิวิตฺถ, ปิวนาการมตฺตเมว ทเสฺสถา’’ติฯ เต ตตฺถ อกํสุฯ เนวาสิกเทวตา สุวณฺณสรเกหิ อุปนีตํ คนฺธปานํ ยาวทตฺถํ ปิวิตฺวา มตฺตา ตตฺถ ตตฺถ สุวณฺณปถวิยํ ปติตฺวา สยิํสุฯ สโกฺก ‘‘คณฺหถ ปุตฺตหตาย ปุเตฺต’’ติ เต ปาเทสุ คเหตฺวา สิเนรุปาเท ขิปาเปสิฯ สกฺกสฺส ปุญฺญเตเชน ตทนุวตฺตกาปิ สเพฺพ ตเตฺถว ปติํสุฯ เต สิเนรุเวมชฺฌกาเล สญฺญํ ลภิตฺวา, ‘‘ตาตา น สุรํ ปิวิมฺห, น สุรํ ปิวิมฺหา’’ติ อาหํสุฯ ตโต ปฎฺฐาย อสุรา นาม ชาตาฯ อถ เนสํ กมฺมปจฺจยอุตุสมุฎฺฐานํ สิเนรุสฺส เหฎฺฐิมตเล ทสโยชนสหสฺสํ อสุรภวนํ นิพฺพตฺติฯ สโกฺก เตสํ นิวเตฺตตฺวา  อนาคมนตฺถาย อารกฺขํ ฐเปสิ, ยํ สนฺธาย วุตฺตํ –</p>


<p>
‘‘อนฺตรา ทฺวินฺนํ อยุชฺฌปุรานํ,  
  
ปญฺจวิธา ฐปิตา อภิรกฺขา;  
  
อุทกํ กโรฎิ-ปยสฺส จ หารี,  
  
มทนยุตา จตุโร จ มหตฺถา’’ติฯ  
</p>
  
<p>เทฺว   นครานิ หิ ยุเทฺธน คเหตุํ อสกฺกุเณยฺยตาย อยุชฺฌปุรานิ นาม ชาตานิ เทวนครญฺจ อสุรนครญฺจฯ ยทา หิ อสุรา พลวโนฺต โหนฺติ, อถ เทเวหิ ปลายิตฺวา เทวนครํ ปวิสิตฺวา ทฺวาเร ปิทหิเต อสุรานํ สตสหสฺสมฺปิ กิญฺจิ กาตุํ น สโกฺกติฯ ยทา เทวา พลวโนฺต โหนฺติ, อถาสุเรหิ ปลายิตฺวา อสุรนครสฺส ทฺวาเร ปิทหิเต สกฺกานํ สตสหสฺสมฺปิ กิญฺจิ กาตุํ น สโกฺกติฯ อิติ อิมานิ เทฺว นครานิ อยุชฺฌปุรานิ นามฯ เนสํ อนฺตรา เอเตสุ อุทกาทีสุ ปญฺจสุ ฐาเนสุ สเกฺกน อารกฺขา ฐปิตาฯ ตตฺถ สเทฺทน นาคา คหิตาฯ เต หิ อุทเก พลวโนฺต โหนฺติฯ ตสฺมา สิเนรุสฺส ปฐมาลิเนฺท เตสํ อารกฺขาฯ สเทฺทน สุปณฺณา คหิตาฯ เตสํ กิร กโรฎิ นาม ปานโภชนํ, เตน ตํ นามํ ลภิํสุฯ ทุติยาลิเนฺท เตสํ อารกฺขาฯ สเทฺทน กุมฺภณฺฑา คหิตาฯ ทานวรกฺขสา กิร เตฯ ตติยาลิเนฺท เตสํ อารกฺขาฯ สเทฺทน ยกฺขา คหิตาฯ วิสมจาริโน กิรเต ยุชฺฌโสณฺฑาฯ จตุตฺถาลิเนฺท เตสํ อารกฺขาฯ ติ จตฺตาโร มหาราชาโน วุตฺตาฯ ปญฺจมาลิเนฺท เตสํ อารกฺขาฯ ตสฺมา ยทิ อสุรา กุปิตาวิลจิตฺตา เทวปุรํ อุปยนฺติ ยุเทฺธสู, ยํ คิริโน ปฐมํ ปริภณฺฑํ, ตํ อุรคา ปฎิพาหนฺติ เอวํ เสเสสุ เสสาฯ</p>


<p>เต ปน อสุรา อายุวณฺณรสอิสฺสริยสมฺปตฺตีหิ ตาวติํสสทิสาวฯ ตสฺมา อนฺตรา อตฺตานํ อชานิตฺวา ปาฎลิยา ปุปฺผิตาย, ‘‘น อิทํ เทวนครํ, ตตฺถ ปาริจฺฉตฺตโก ปุปฺผติ, อิธ ปน จิตฺตปาฎลี, ชรสเกฺกนามฺหากํ  สุรํ ปาเยตฺวา วญฺจิตา, เทวนครญฺจ โน คหิตํ, คจฺฉาม เตน สทฺธิํ ยุชฺฌิสฺสามา’’ติ หตฺถิอสฺสรเถ อารุยฺห สุวณฺณรชตมณิผลกานิ คเหตฺวา, ยุทฺธสชฺชา หุตฺวา, อสุรเภริโย วาเทนฺตา มหาสมุเทฺท อุทกํ ทฺวิธา เภตฺวา อุฎฺฐหนฺติฯ เต เทเว วุเฎฺฐ วมฺมิกมกฺขิกา วมฺมิกํ วิย สิเนรุํ อภิรุหิตุ อารภนฺติฯ อถ เนสํ ปฐมํ นาเคหิ สทฺธิํ ยุทฺธํ โหติฯ ตสฺมิํ โข ปน ยุเทฺธ น กสฺสจิ ฉวิ วา จมฺมํ วา ฉิชฺชติ, น โลหิตํ อุปฺปชฺชติ, เกวลํ กุมารกานํ ทารุเมณฺฑกยุทฺธํ วิย อญฺญมญฺญํ สนฺตาสนมตฺตเมว  โหติฯ โกฎิสตาปิ โกฎิสหสฺสาปิ นาคา เตหิ สทฺธิํ ยุชฺฌิตฺวา เต อสุรปุรํเยว ปเวเสตฺวา นิวตฺตนฺติฯ</p>


<p>ยทา ปน อสุรา พลวโนฺต โหนฺติ, อถ นาคา โอสกฺกิตฺวา ทุติเย อาลิเนฺท สุปเณฺณหิ สทฺธิํ เอกโตว หุตฺวา ยุชฺฌนฺติฯ เอส นโย สุปณฺณาทีสูปิฯ ยทา ปน ตานิ ปญฺจปิ  ฐานานิ อสุรา มทฺทนฺติ, ตทา เอกโต สมฺปิณฺฑิตานิปิ ปญฺจ พลานิ โอสกฺกนฺติฯ อถ จตฺตาโร มหาราชาโน คนฺตฺวา สกฺกสฺส ตํ ปวตฺติํ อาโรเจนฺติฯ สโกฺก เตสํ วจนํ สุตฺวา ทิยฑฺฒโยชนสติกํ เวชยนฺตรถํ อารุยฺห สยํ วา นิกฺขมติ, เอกํ วา ปุตฺตํ เปเสติฯ อิมสฺมิํ ปน กาเล ปุตฺตํ เปเสตุกาโม, ติอาทิมาหฯ</p>


<p>ติ เอวํ โหตุ ภทฺทํ ตว อิติ โขฯ ติ ปมาทํ อกาสิฯ อจฺฉราสงฺฆปริวุโต สฎฺฐิโยชนํ วิตฺถาเรน สุวณฺณมหาวีถิํ โอตริตฺวา นกฺขตฺตํ กีฬโนฺต นนฺทนวนาทีสุ วิจรตีติ อโตฺถฯ</p>


<p>นฺติ อนุฎฺฐหโนฺตฯ นฺติ อวายมโนฺตฯ ติ อลโส อสฺสฯ ติ กิญฺจิ กิจฺจํ นาม น กเรยฺยฯ ติ สพฺพกาเมหิ สมิโทฺธ อสฺสฯ ติ, สกฺก เทวเสฎฺฐ, ตํ เม วรํ อุตฺตมํ ฐานํ โอกาสํ ทิสํ อาจิกฺข กเถหีติ วทติฯ ติ กมฺมํ อกตฺวา ชีวิตฎฺฐานํ นาม นิพฺพานสฺส มโคฺคฯ ปฐมํฯ</p>


<h3>๒. สุสีมสุตฺตวณฺณนา</h3>
<p> ทุติเย  นฺติ อตฺตโน ปุตฺตสหสฺสสฺส อนฺตเร เอวํนามกํ เอกํ ปุตฺตเมวฯ ทุติยํฯ</p>


<h3>๓. ธชคฺคสุตฺตวณฺณนา</h3>
<p> ตติเย ติ สมฺปิณฺฑิโต ราสิภูโตฯ  ติ สกฺกสฺส กิร ทิยฑฺฒโยชนสตายาโม รโถ ฯ ตสฺส หิ ปจฺฉิมโนฺต ปณฺณาสโยชโน, มเชฺฌ รถปญฺชโร ปณฺณาสโยชโน, รถสนฺธิโต ยาว รถสีสา ปณฺณาสโยชนานิฯ ตเทว ปมาณํ ทิคุณํ กตฺวา ติโยชนสตายาโมติปิ วทนฺติเยวฯ ตสฺมิํ โยชนิกปลฺลโงฺก อตฺถโต, ติโยชนิกํ เสตจฺฉตฺตํ มตฺถเก ฐปิตํ, เอกสฺมิํเยว ยุเค สหสฺสอาชญฺญา ยุตฺตา, เสสาลงฺการสฺส ปมาณํ นตฺถิฯ ธโช ปนสฺส อฑฺฒติยานิ โยชนสตานิ อุคฺคโต, ยสฺส วาตาหตสฺส ปญฺจงฺคิกตูริยเสฺสว  สโทฺท นิจฺฉรติ, ตํ อุโลฺลเกยฺยาถาติ วทติฯ กสฺมา? ตํ ปสฺสนฺตานญฺหิ ราชา โน อาคนฺตฺวา ปริสปริยเนฺต นิขาตถโมฺภ วิย ฐิโต, กสฺส มยํ ภายามาติ ภยํ น โหติฯ ติ โส กิร สเกฺกน สมานวโณฺณ สมานายุโก ทุติยํ อาสนํ ลภติฯ ตถา  จฯ วรุโณ ปน ตติยํ อาสนํ ลภติ, อีสาโน จตุตฺถํฯ ติ อสุเรหิ ปราชิโต ตสฺมิํ รเถ ฐิโต อปฺปมตฺตกมฺปิ รชธชํ ทิสฺวา ปลายนธโมฺมฯ</p>


<p>ติอาทีนิ วิสุทฺธิมเคฺค วิตฺถาริตาเนวฯ ติ อิทํ ธชคฺคปริตฺตํ นาม ภควา อโวจ, ยสฺส อาณาเขเตฺต โกฎิสตสหสฺสจกฺกวาเฬ อานุภาโว วตฺตติฯ อิทํ อาวเชฺชตฺวา หิ ยกฺขภยโจรภยาทีหิ ทุเกฺขหิ มุตฺตานํ อโนฺต นตฺถิฯ ติฎฺฐตุ อญฺญทุกฺขวูปสโม, อิทํ อาวชฺชมาโน หิ ปสนฺนจิโตฺต อากาเสปิ ปติฎฺฐํ ลภติฯ</p>


<p>ตตฺริทํ วตฺถุ – ทีฆวาปิเจติยมฺหิ กิร สุธากเมฺม  กยิรมาเน เอโก ทหโร มุทฺธเวทิกาปาทโต ปติตฺวา เจติยกุจฺฉิยา ภสฺสติฯ เหฎฺฐา ฐิโต ภิกฺขุสโงฺฆ ‘‘ธชคฺคปริตฺตํ, อาวุโส, อาวชฺชาหี’’ติ อาหฯ โส มรณภเยน ตชฺชิโต ‘‘ธชคฺคปริตฺตํ มํ รกฺขตู’’ติ อาหฯ ตาวเทวสฺส เจติยกุจฺฉิโต เทฺว อิฎฺฐกา นิกฺขมิตฺวา โสปานํ หุตฺวา อฎฺฐํสุ, อุปริฎฺฐิโต วลฺลินิเสฺสณิํ โอตาเรสุํฯ ตสฺมิํ นิเสฺสณิยํ ฐิเต อิฎฺฐกา ยถาฎฺฐาเนเยว อฎฺฐํสุฯ ตติยํฯ</p>


<h3>๔. เวปจิตฺติสุตฺตวณฺณนา</h3>
<p> จตุเตฺถ  ติ โส กิร อสุรานํ สพฺพเชฎฺฐโกฯ ติ นิปาตมตฺตํ นฺติ จฯ ติ ทฺวีสุ หเตฺถสุ ปาเทสุ กเณฺฐ จาติ เอวํ ปญฺจหิ พนฺธเนหิฯ ตานิ ปน นฬินสุตฺตํ วิย มกฺกฎกสุตฺตํ วิย จ จกฺขุสฺสาปาถํ อาคจฺฉนฺติ, อิริยาปถํ รุชฺฌนฺติฯ เตหิ ปน จิเตฺตเนว พชฺฌติ, จิเตฺตเนว มุจฺจติฯ ติ โจโรสิ พาโลสิ มูโฬฺหสิ เถโนสิ โอโฎฺฐสิ โคโณสิ คทฺรโภสิ เนรยิโกสิ ติรจฺฉานคโตสิ, นตฺถิ ตุยฺหํ สุคติ, ทุคฺคติเยว ตุยฺหํ ปาฎิกงฺขาติ อิเมหิ ทสหิ อโกฺกสวตฺถูหิ อโกฺกสติฯ ติ, ชรสกฺก, น ตฺวํ สพฺพกาลํ ชินิสฺสสิ, ยทา อสุรานํ ชโย ภวิสฺสติ, ตทา ตมฺปิ เอวํ พนฺธิตฺวา อสุรภวนสฺส ทฺวาเร นิปชฺชาเปตฺวา โปถาเปสฺสามีติ อาทีนิ วตฺวา ตเชฺชติฯ สโกฺก วิชิตวิชโย น ตํ มนสิ กโรติ, มหาปฎิคฺคหณํ ปนสฺส มตฺถเก วิธุนโนฺต สุธมฺมเทวสภํ ปวิสติ  เจว นิกฺขมติ จฯ ติ ‘‘กิํ นุ โข เอส สโกฺก อิมานิ ผรุสวจนานิ ภเยน ติติกฺขติ, อุทาหุ อธิวาสนขนฺติยา สมนฺนาคตตฺตา’’ติ? วีมํสโนฺต อภาสิฯ</p>


<p>ติ ทุพฺพลภาเวน นุฯ ติ ปฎิสํยุเชยฺย ปฎิปฺผเรยฺยฯ นฺติ วิรเชฺชยฺยุํฯ ปกุเชฺฌยฺยุนฺติปิ ปาโฐฯ นฺติ ปจฺจตฺถิกํฯ ติ โย สติมา หุตฺวา อุปสมฺมติ, ตสฺส อุปสมํเยวาหํ  พาลสฺส ปฎิเสธนํ มเญฺญติ อโตฺถฯ ติ ยสฺมา ตํ มญฺญติฯ ติ อโชฺฌตฺถรติฯ นฺติ ยถา โคยุเทฺธ ตาวเทว เทฺว คาโว ยุชฺฌเนฺต โคคโณ โอโลเกโนฺต ติฎฺฐติ, ยทา ปน เอโก ปลายติ, อถ นํ ปลายนฺตํ สโพฺพ โคคโณ ภิโยฺย อโชฺฌตฺถรติฯ เอวํ ทุเมฺมโธ ขมนฺตํ ภิโยฺย อโชฺฌตฺถรตีติ อโตฺถฯ</p>


<p>ติ สกตฺถปรมาฯ ติ เตสุ สกอตฺถปรเมสุ อเตฺถสุ ขนฺติโต อุตฺตริตโร อโญฺญ อโตฺถ น วิชฺชติฯ นฺติ โย พลวา ติติกฺขติ, ตสฺส ตํ ขนฺติํ ปรมํ อาหุฯ  นาม อญฺญาณพลํฯ ตํ ยสฺส พลํ, อพลเมว  ตํ พลนฺติ อาหุ กเถนฺตีติ ทีเปติฯ ติ ธเมฺมน รกฺขิตสฺส, ธมฺมํ วา รกฺขนฺตสฺสฯ ติ ปฎิปฺผริตฺวา วตฺตา, ปฎิปฺผริตฺวา วา พาลพลนฺติ วเทยฺยาปิ, ธมฺมฎฺฐํ ปน จาเลตุํ สมโตฺถ นาม นตฺถิฯ ติ เตน โกเธน ตเสฺสว ปุคฺคลสฺส ปาปํฯ กตรสฺส? นฺติ เอกวจเน พหุวจนํ, ติกิจฺฉนฺตนฺติ อโตฺถฯ ติ เอวรูปํ อตฺตโน จ ปรสฺส จาติ อุภินฺนํ อตฺถํ ติกิจฺฉนฺตํ นิปฺผาเทนฺตํ ปุคฺคลํ ‘‘อนฺธพาโล อย’’นฺติ อนฺธพาลปุถุชฺชนาว เอวํ มญฺญนฺติฯ ติ จตุสจฺจธเมฺม อเฉกาฯ ติ อิมสฺมิํ สาสเนฯ ติ นิปาตมตฺตํฯ จตุตฺถํฯ</p>


<h3>๕. สุภาสิตชยสุตฺตวณฺณนา</h3>
<p> ปญฺจเม ติ เฉกตาย เอตํ อโวจฯ เอวํ กิรสฺส อโหสิ ‘‘ปรสฺส นาม คาหํ โมเจตฺวา ปฐมํ วตฺตุํ ครุฯ ปรสฺส วจนํ อนุคนฺตฺวา ปน ปจฺฉา สุขํ  วตฺตุ’’นฺติฯ ติ เทวโลเก จิรนิวาสิโน ปุพฺพสามิกา, ตุมฺหากํ ตาว ปเวณิอาคตํ ภณถาติ ฯ ติ ทณฺฑาวจรณรหิตา, ทณฺฑํ วา สตฺถํ วา คเหตพฺพนฺติ เอวเมตฺถ นตฺถีติ อโตฺถฯ ปญฺจมํฯ</p>


<h3>๖. กุลาวกสุตฺตวณฺณนา</h3>
<p> ฉเฎฺฐ ติ ตสฺส กิร สิมฺพลิวนาภิมุขสฺส ชาตสฺส รถสโทฺท จ อาชานียสโทฺท ธชสโทฺท จ สมนฺตา อสนิปาตสโทฺท วิย อโหสิฯ ตํ สุตฺวา สิมฺพลิวเน พลวสุปณฺณา ปลายิํสุ, ชราชิณฺณา เจว โรคทุพฺพลา จ อสญฺชาตปกฺขโปตกา จ ปลายิตุํ อสโกฺกนฺตา, มรณภเยน ตชฺชิตา เอกปฺปหาเรเนว มหาวิรวํ วิรวิํสุฯ สโกฺก ตํ สุตฺวา ‘‘กสฺส สโทฺท, ตาตา’’ติ? มาตลิํ ปุจฺฉิฯ รถสทฺทํ, เต เทว, สุตฺวา สุปณฺณา ปลายิตุํ อสโกฺกนฺตา วิรวนฺตีติฯ ตํ สุตฺวา กรุณาสมาวชฺชิตหทโย อภาสิฯ ติ รถสฺส อีสามุเขนฯ ยถา กุลาวเก อีสามุขํ น สญฺจุเณฺณติ, เอวํ อิมินา อีสามุเขน เต ปริวชฺชยฯ โส หิ รโถ ปุญฺญปจฺจยนิพฺพโตฺต จกฺกวาฬปพฺพเตปิ  สิเนรุมฺหิปิ สมฺมุขีภูเต วินิวิชฺฌิตฺวาว คจฺฉติ น สชฺชติ, อากาสคตสทิเสเนว คจฺฉติฯ สเจ เตน สิมฺพลิวเนน คโต ภเวยฺย, ยถา มหาสกเฎ กทลิวนมเชฺฌน วา เอรณฺฑวนมเชฺฌน วา คจฺฉเนฺต สพฺพวนํ วิภคฺคํ นิมฺมถิตํ โหติ, เอวํ ตมฺปิ สิมฺพลิวนํ ภเวยฺยฯ ฉฎฺฐํฯ</p>


<h3>๗. นทุพฺภิยสุตฺตวณฺณนา</h3>
<p> สตฺตเม ติ ‘‘อยํ สโกฺก ‘โยปิ เม อสฺส สุปจฺจตฺถิโก, ตสฺส ปาหํ น ทุเพฺภยฺย’นฺติ จิเนฺตติ, มยา ตสฺส ปจฺจตฺถิกตโร นาม นตฺถิ, วีมํสิสฺสามิ ตาว นํ, กิํ นุ โข มํ ปสฺสิตฺวา ทุพฺภติ, น ทุพฺภตี’’ติ จิเนฺตตฺวา อุปสงฺกมิฯ ติ เวปจิตฺติ, เอเตฺถว ติฎฺฐ, คหิโต ตฺวํ มยาติ วทติฯ สห วจเนเนวสฺส  โส กณฺฐปญฺจเมหิ พนฺธเนหิ พโทฺธว อโหสิฯ ติ มยิ อทุพฺภตฺถาย สปถํ กโรหีติ วทติฯ นฺติ อิมสฺมิํ กเปฺป ปฐมกปฺปิเกสุ เจติยรโญฺญ ปาปํ สนฺธายาหฯ ติ โกกลิกสฺส วิย ปาปํฯ  มหาสเตฺต ทุฎฺฐจิตฺตสฺส  ปาปํฯ ติ เทวทตฺตสทิสสฺส อกตญฺญุโน ปาปํฯ อิมานิ กิร อิมสฺมิํ กเปฺป จตฺตาริ มหาปาปานิฯ สตฺตมํฯ</p>


<h3>๘. เวโรจนอสุรินฺทสุตฺตวณฺณนา</h3>
<p> อฎฺฐเม ติ ทฺวารปาลรูปกานิ วิย ฐิตาฯ ติ นิปฺผตฺติ, ยาว อโตฺถ นิปฺผชฺชติ, ตาว วายเมเถวาติ วทติฯ ทุติยคาถา สกฺกสฺสฯ ตตฺถ ติ นิปฺผนฺนโสภเนสุ อเตฺถสุ ขนฺติโต อุตฺตริตโร อโตฺถ นาม นตฺถิฯ ติ กิจฺจชาตาฯ โสณสิงฺคาลาทโยปิ หิ อุปาทาย อกิจฺจชาโต สโตฺต นาม นตฺถิฯ อิโต เอโตฺต คมนมตฺตมฺปิ กิจฺจเมว โหติฯ นฺติ ปาริวาสิกโอทนาทีนิ หิ อสโมฺภคารหานิ โหนฺติ, ตานิ ปุน อุณฺหาเปตฺวา ภชฺชิตฺวา สปฺปิมธุผาณิตาทีหิ สํโยชิตานิ สโมฺภคารหานิ โหนฺติฯ เตนาห ‘‘สํโยคปรมา เตฺวว, สโมฺภคา สพฺพปาณิน’’นฺติ ฯ ติ อิเม อตฺถา นาม นิปฺผนฺนาว โสภนฺติฯ ปุน จตุตฺถคาถา สกฺกสฺสฯ ตตฺถาปิ วุตฺตนเยเนว อโตฺถ เวทิตโพฺพฯ อฎฺฐมํฯ</p>


<h3>๙. อรญฺญายตนอิสิสุตฺตวณฺณนา</h3>
<p> นวเม ติ หิมวนฺตปเทเส รมณีเย อรญฺญายตเน รตฺติฎฺฐานทิวาฎฺฐานจงฺกมนาทีหิ สมฺปนฺนาสุ ปณฺณสาลาสุ วสนฺติฯ ติ อิเม เทฺว ชนา ชามาติกสสุรา กาเลน กลหํ กโรนฺติ, กาเลน เอกโต จรนฺติ, อิมสฺมิํ ปน กาเล เอกโต  จรนฺติฯ ติ คณงฺคณูปาหนาฯ ติ ขคฺคํ อํเส โอลเคฺคตฺวาฯ ติ ทิพฺพเสตจฺฉเตฺตน มตฺถเก ธารยมาเนนฯ ติ พฺยามโต อกตฺวาฯ นฺติ จิรสมาทิณฺณวตานํฯ ติ ‘‘อิโต ปกฺกม ปริวชฺชย, มา อุปริวาเต ติฎฺฐา’’ติ วทนฺติฯ ติ เอตสฺมิํ สีลวนฺตานํ คเนฺธ เทวา น ปฎิกฺกูลสญฺญิโน, อิฎฺฐกนฺตมนาปสญฺญิโนเยวาติ ทีเปติฯ นวมํฯ</p>


<h3>๑๐. สมุทฺทกสุตฺตวณฺณนา</h3>
<p> ทสเม  ติ จกฺกวาฬมหาสมุทฺทปิฎฺฐิยํ รชตปฎฺฎวเณฺณ วาลุกปุฬิเน วุตฺตปฺปการาสุ ปณฺณสาลาสุ วสนฺติฯ ติ สิยาปิ อมฺหากํฯ ติ อภยทานํ ยาเจยฺยามฯ เยภุเยฺยน กิร เทวาสุรสงฺคาโม มหาสมุทฺทปิเฎฺฐ โหติฯ อสุรานํ น สพฺพกาลํ ชโย โหติ, พหุวาเร ปราชโยว โหติฯ เต เทเวหิ ปราชิตา ปลายนฺตา อิสีนํ อสฺสมปเทน คจฺฉนฺตา ‘‘สโกฺก อิเมหิ สทฺธิํ มเนฺตตฺวา อเมฺห นาเสติ, คณฺหถ ปุตฺตหตาย ปุเตฺต’’ติ กุปิตา อสฺสมปเท ปานียฆฎจงฺกมนสาลาทีนิ วิทฺธํเสนฺติฯ อิสโย อรญฺญโต ผลาผลํ อาทาย อาคตา นํ ทิสฺวา ปุน ทุเกฺขน ปฎิปากติกํ  กโรนฺติฯ เตปิ ปุนปฺปุนํ ตเถว วินาเสนฺติฯ ตสฺมา ‘‘อิทานิ เตสํ สงฺคาโม ปจฺจุปฎฺฐิโต’’ติ สุตฺวา เอวํ จินฺตยิํสุฯ</p>


<p>ติ  อิจฺฉิตกโรฯ ติ ภยํ วา อภยํ วาฯ อิทํ วุตฺตํ โหติ – สเจ ตฺวํ อภยํ ทาตุกาโม, อภยํ ทาตุํ ปโหสิฯ สเจ ภยํ ทาตุกาโมฯ ภยํ ทาตุํ ปโหสิฯ อมฺหากํ ปน อภยทานํ เทหีติฯ นฺติ วิรุทฺธานํฯ นฺติ เขเตฺต ปติฎฺฐาปิตํฯ</p>


<p>ติ สายมาสภตฺตํ ภุญฺชิตฺวา สยนํ อภิรุยฺห นิปโนฺน นิทฺทาย โอกฺกนฺตมตฺตาย สมนฺตา ฐตฺวา สตฺติสเตน ปหโฎ วิย วิรวโนฺต อุฎฺฐหติ, ทสโยชนสหสฺสํ อสุรภวนํ ‘‘กิมิท’’นฺติ สโงฺขภํ อาปชฺชติฯ อถ นํ อาคนฺตฺวา ‘‘กิมิท’’นฺติ ปุจฺฉนฺติฯ โส ‘‘น กิญฺจี’’ติ วทติฯ ทุติยยามาทีสุปิ เอเสว นโยฯ อิติ อสุรานํ ‘‘มา ภายิ, มหาราชา’’ติ ตํ อสฺสาเสนฺตานํเยว อรุณํ อุคฺคจฺฉติฯ เอวมสฺส ตโต ปฎฺฐาย เคลญฺญชาตํ จิตฺตํ เวปติฯ เตเนว จสฺส ‘‘เวปจิตฺตี’’ติ อปรํ นามํ อุทปาทีติฯ ทสมํฯ</p>

</p>


<h2>๒. ทุติยวโคฺค</h2>
<h3>๑. วตปทสุตฺตวณฺณนา</h3>
<p> ทุติยวคฺคสฺส  ปฐเม ติ วตโกฎฺฐาสานิฯ ติ ปริปุณฺณานิฯ ติ คหิตานิฯ ติ กุลเชฎฺฐกานํ มหาปิตา มหามาตา จูฬปิตา จูฬมาตา มาตุโล มาตุลานีติอาทีนํ อปจิติการโกฯ ติ ปิยมุทุมธุรวาโจฯ ติ วิสฺสฎฺฐจาโคฯ ติ เทยฺยธมฺมทานตฺถาย สทา โธตหโตฺถฯ ติ โวสฺสชฺชเน รโตฯ ติ ปเรหิ ยาจิตพฺพารโห, ติ วา ยาจโยเคเนว ยุโตฺตฯ ติ ทาเน จ สํวิภาเค จ รโตฯ ปฐมํฯ</p>


<h3>๒. สกฺกนามสุตฺตวณฺณนา</h3>
<p> ทุติเย   ติ มคธรเฎฺฐ มจลคาเม มนุสฺสภูโตฯ ติ จตุมหาปเถ มหาชนสฺส อาวสถํ กาเรตฺวา อทาสิฯ นฺติ สหสฺสมฺปิ การณานํ, ชนสหเสฺสน วา วจนสหเสฺสน วา โอสาริเต ‘‘อยํ อิมสฺส อโตฺถ, อยํ อิมสฺส อโตฺถ’’ติ เอกปเท ฐิโตว วินิจฺฉินติฯ ทุติยํฯ</p>


<h3>๓. มหาลิสุตฺตวณฺณนา</h3>
<p> ตติเย ติ ‘‘สโกฺก เทวราชาติ กเถนฺติ, อตฺถิ นุ โข โส สโกฺก, เยน โส ทิฎฺฐปุโพฺพติ อิมมตฺถํ ทสพลํ ปุจฺฉิสฺสามี’’ติ อุปสงฺกมิฯ ติ พหุวจเน เอกวจนํ, เต จ ธเมฺม ปชานามีติ อโตฺถฯ สโกฺก กิร อนนฺตเร อตฺตภาเว มคธรเฎฺฐ มจลคาเม มโฆ นาม มาณโว อโหสิ ปณฺฑิโต พฺยโตฺต, โพธิสตฺตจริยา วิย จ ตสฺส จริยา อโหสิฯ โส เตตฺติํส ปุริเส คเหตฺวา กลฺยาณมกาสิฯ เอกทิวสํ อตฺตโนว ปญฺญาย อุปปริกฺขิตฺวา คามมเชฺฌ มหาชนสฺส สนฺนิปติตฎฺฐาเน กจวรํ อุภโตปเสฺสสุ อปพฺยูหิตฺวา ตํ ฐานํ รมณียํ อกาสิฯ ปุน ตเตฺถว มณฺฑปํ กาเรสิฯ ปุน คจฺฉเนฺต กาเล สาลํ  กาเรสิฯ คามโต จ นิกฺขมิตฺวา คาวุตมฺปิ อฑฺฒโยชนมฺปิ ติคาวุตมฺปิ โยชนมฺปิ วิจริตฺวา เตหิ สหาเยหิ สทฺธิํ วิสมํ สมํ อกาสิฯ เต สเพฺพว เอกจฺฉนฺทา ตตฺถ ตตฺถ เสตุยุตฺตฎฺฐาเน เสตุํ, มณฺฑปสาลาโปกฺขรณิมาลาวจฺฉโรปนปทีนํ ยุตฺตฎฺฐาเนสุ มณฺฑปสาลาโปกฺขรณิมาลาวจฺฉโรปนาทีนิ กโรนฺตา พหุํ ปุญฺญมกํสุฯ มโฆ สตฺต วตปทานิ ปูเรตฺวา กายสฺส เภทา สทฺธิํ สหาเยหิ ตาวติํสภวเน นิพฺพตฺติฯ ตํ สพฺพํ ภควา ชานาติฯ เตนาห – ติฯ อยํ สกฺกสฺส สกฺกตฺตาธิคเม สเงฺขปกถา, วิตฺถาโร ปน สุมงฺคลวิลาสินิยา ทีฆนิกายฎฺฐกถาย สกฺกปณฺหวณฺณนายํ วุโตฺตฯ ตติยํฯ</p>


<h3>๔. ทลิทฺทสุตฺตวณฺณนา</h3>
<p> จตุเตฺถ   ติ มนุสฺสอธโนฯ ติ มนุสฺสการุญฺญตํ ปโตฺตฯ ติ มนุสฺสลามโกฯ ติ ตสฺมิํ ฐาเน, ตสฺมิํ วา อติโรจเนฯ ติ อวชฺฌายนฺติ ลามกโต จิเนฺตนฺติฯ ติ กเถนฺติ ปกาเสนฺติฯ ติ ตตฺถ ตตฺถ กเถนฺติ วิตฺถาเรนฺติฯ ติ เอตฺถ อยมนุปุพฺพิกถา – โส กิร อนุปฺปเนฺน พุเทฺธ กาสิรเฎฺฐ พาราณสิราชา หุตฺวา สมุสฺสิตทฺธชปฎากนานาลงฺกาเรน สุฎฺฐุ อลงฺกตํ นครํ ปทกฺขิณํ อกาสิ อตฺตโน สิริสมฺปตฺติยา สมากฑฺฒิตเนเตฺตน ชนกาเยน สมุโลฺลกิยมาโนฯ ตสฺมิญฺจ สมเย เอโก ปเจฺจกพุโทฺธ คนฺธมาทนปพฺพตา อาคมฺม ตสฺมิํ นคเร ปิณฺฑาย จรติ, สนฺตินฺทฺริโย สนฺตมานโส อุตฺตมทมถสมนฺนาคโตฯ มหาชโนปิ ราชคตํ จิตฺตีการํ ปหาย ปเจฺจกพุทฺธเมว โอโลเกสิฯ ราชา – ‘‘อิทานิ อิมสฺมิํ ชนกาเย เอโกปิ มํ น โอโลเกติฯ กิํ นุ โข เอต’’นฺติ? โอโลเกโนฺต ปเจฺจกพุทฺธํ อทฺทสฯ โสปิ ปเจฺจกพุโทฺธ มหลฺลโก โหติ ปจฺฉิมวเย ฐิโตฯ จีวรานิปิสฺส ชิณฺณานิ, ตโต ตโต สุตฺตานิ คฬนฺติฯ รโญฺญ สตสหสฺสาธิกานิ เทฺว อสเงฺขฺยยฺยานิ ปูริตปารมิํ ปเจฺจกพุทฺธํ ทิสฺวา จิตฺตปสาทมตฺตํ วา หตฺถํ ปสาเรตฺวา วนฺทนมตฺตํ วา นาโหสิฯ โส ราชา ‘‘ปพฺพชิโต มเญฺญ เอส อุสูยาย มํ น โอโลเกตี’’ติ กุชฺฌิตฺวา ‘‘กฺวายํ กุฎฺฐิจีวรานิ ปารุโต’’ติ นิฎฺฐุภิตฺวา ปกฺกามิฯ ตสฺส กมฺมสฺส วิปาเกน มหานิรเย นิพฺพตฺติตฺวา วิปากาวเสเสน มนุสฺสโลกํ อาคจฺฉโนฺต ราชคเห ปรมกปณาย อิตฺถิยา กุจฺฉิมฺหิ ปฎิสนฺธิํ คณฺหิฯ คหิตกาลโต ปฎฺฐาย สา อิตฺถี กญฺชิกมตฺตมฺปิ  อุทรปูรํ นาลตฺถฯ ตสฺส กุจฺฉิคตเสฺสว กณฺณนาสา วิลีนา, สงฺขปลิตกุฎฺฐี หุตฺวา มาตุกุจฺฉิโต นิกฺขโนฺตฯ มาตาปิตโร  นาม ทุกฺกรการิกา โหนฺติ, เตนสฺส มาตา ยาว กปาลํ คเหตฺวา จริตุํ น สโกฺกติ, ตาวสฺส กญฺชิกมฺปิ อุทกมฺปิ อาหริตฺวา อทาสิฯ ภิกฺขาย จริตุํ สมตฺถกาเล ปนสฺส กปาลํ หเตฺถ ทตฺวา ‘‘ปญฺญายิสฺสสิ สเกน กเมฺมนา’’ติ ปกฺกามิฯ</p>


<p>อถสฺส  ตโต ปฎฺฐาย สกลสรีรโต มํสานิ ฉิชฺชิตฺวา ฉิชฺชิตฺวา ปตนฺติ, ยูสํ ปคฺฆรติ, มหาเวทนา วตฺตนฺติฯ ยํ ยํ รจฺฉํ นิสฺสาย สยติ, สพฺพรตฺติํ มหารเวน รวติฯ ตสฺส การุญฺญปริเทวิตสเทฺทน สกลวีถิยํ มนุสฺสา สพฺพรตฺติํ นิทฺทํ น ลภนฺติฯ ตสฺส ตโต ปฎฺฐาย สุขสยิเต ปโพเธตีติ เตฺวว นามํ อุทปาทิฯ อถาปเรน สมเยน ภควติ ราชคหํ สมฺปเตฺต นาครา สตฺถารํ นิมเนฺตตฺวา นครมเชฺฌ มหามณฺฑปํ กตฺวา ทานํ อทํสุฯ สุปฺปพุโทฺธปิ กุฎฺฐี คนฺตฺวา ทานคฺคมณฺฑปสฺส อวิทูเร นิสีทิฯ นาครา พุทฺธปฺปมุขํ ภิกฺขุสงฺฆํ ปณีเตน ขาทนีเยน โภชนีเยน ปริวิสนฺตา ตสฺสาปิ ยาคุภตฺตํ อทํสุฯ ตสฺส ปณีตโภชนํ ภุตฺตสฺส จิตฺตํ เอกคฺคํ อโหสิฯ สตฺถา ภตฺตกิจฺจาวสาเน อนุโมทนํ กตฺวา สจฺจานิ ทีเปสิ, สุปฺปพุโทฺธ นิสินฺนฎฺฐาเน นิสิโนฺนว เทสนานุสาเรน ญาณํ เปเสตฺวา โสตาปตฺติผเล ปติฎฺฐิโตฯ สตฺถา อุฎฺฐาย วิหารํ คโตฯ โสปิ จุมฺพฎํ อารุยฺห กปาลมาทาย ทณฺฑโมลุพฺภ อตฺตโน วสนฎฺฐานํ คจฺฉโนฺต วิพฺภนฺตาย คาวิยา ชีวิตา โวโรปิโต มตฺติกปาติํ ภินฺทิตฺวา สุวณฺณปาติํ ปฎิลภโนฺต วิย ทุติยจิตฺตวาเร เทวโลเก นิพฺพโตฺต อตฺตโน ปุญฺญํ นิสฺสาย อเญฺญ เทเว อติกฺกมฺม วิโรจิตฺถฯ ตํ การณํ ทเสฺสโนฺต สโกฺก เทวานมิโนฺท ติอาทิมาหฯ</p>


<p>ติ มเคฺคนาคตสทฺธาฯ นฺติ กลฺยาณสีลํ นาม อริยสาวกสฺส อริยกนฺตสีลํ วุจฺจติฯ ตตฺถ กิญฺจาปิ อริยสาวกสฺส เอกสีลมฺปิ อกนฺตํ นาม นตฺถิ, อิมสฺมิํ ปนเตฺถ ภวนฺตเรปิ อปฺปหีนํ ปญฺจสีลํ อธิเปฺปตํฯ จตุตฺถํฯ</p>


<h3>๕. รามเณยฺยกสุตฺตวณฺณนา</h3>
<p> ปญฺจเม  ติ อารามเจติยานิฯ ติ วนเจติยานิฯ อุภยตฺถาปิ  จิตฺตีกตเฎฺฐน เจตฺยํ เวทิตพฺพํฯ ติ มนุสฺสรมณียภาวสฺสฯ อิทานิ มนุสฺสรมณียกวเสน ภูมิรมณียกํ ทเสฺสโนฺต ติอาทิมาหฯ ปญฺจมํฯ</p>


<h3>๖. ยชมานสุตฺตวณฺณนา</h3>
<p> ฉเฎฺฐ  นฺติ ยชนฺตานํฯ ตทา กิร องฺคมคธวาสิกา มนุสฺสา อนุสํวจฺฉรํ สปฺปิมธุผาณิตาทีสุ อคฺคํ คเหตฺวา เอกสฺมิํ ฐาเน ทารูนํ สฎฺฐิมเตฺต สกฎภาเร ราสิํ กตฺวา อคฺคิํ ทตฺวา ปชฺชลิตกาเล ‘‘มหาพฺรหฺมุโน ยชามา’’ติ ตํ สพฺพํ ปกฺขิปนฺติฯ ‘‘เอกวารํ ปกฺขิตฺตํ สหสฺสคุณผลํ เทตี’’ติ เนสํ ลทฺธิฯ สโกฺก เทวราชา ‘‘สเพฺพปิเม สพฺพอคฺคานิ คเหตฺวา ‘มหาพฺรหฺมุโน ยชามา’ติ อคฺคิมฺหิ ฌาเปนฺติฯ อผลํ กโรนฺติ, มยิ ปสฺสเนฺต มา นสฺสนฺตุ, ยถา พุทฺธสฺส เจว สงฺฆสฺส จ ทตฺวา พหุํ ปุญฺญํ ปสวนฺติ, เอวํ กริสฺสามี’’ติ ทารุราสิํ ชลาเปตฺวา โอโลเกเนฺตสุ มนุเสฺสสุ ปุณฺณมทิวเส พฺรหฺมตฺตภาวํ มาเปตฺวา มหาชนสฺส ปสฺสนฺตเสฺสว จนฺทมณฺฑลํ ภินฺทิตฺวา นิกฺขโนฺต วิย อโหสิฯ มหาชโน ทิสฺวา ‘‘อิมํ ยญฺญํ ปฎิคฺคเหตุํ มหาพฺรหฺมา อาคจฺฉตี’’ติ ชณฺณุเกหิ ภูมิยํ ปติฎฺฐาย, อญฺชลิํ ปคฺคยฺห นมสฺสมาโน อฎฺฐาสิฯ พฺราหฺมณา อาหํสุ ‘‘ตุเมฺห ‘มยํ ตเกฺกน กเถมา’ติ มญฺญถ, อิทานิ ปสฺสถ, อยํ โว พฺรหฺมา สหตฺถา ยญฺญํ ปฎิคฺคเหตุํ อาคจฺฉตี’’ติฯ สโกฺก อาคนฺตฺวา ทารุจิตกมตฺถเก อากาเส ฐตฺวา ‘‘กสฺสายํ สกฺกาโร’’ติ ปุจฺฉิ? ตุมฺหากํ, ภเนฺต, ปฎิคฺคณฺหถ โน ยญฺญนฺติฯ เตน หิ อาคจฺฉถ, มา ตุลํ ฉเฑฺฑตฺวา หเตฺถน ตุลยิตฺถ, อยํ สตฺถา ธุรวิหาเร วสติ, ตํ ปุจฺฉิสฺสาม ‘‘กสฺส ทินฺนํ มหปฺผลํ โหตี’’ติ ? อุภยรฎฺฐวาสิโน คเหตฺวา สตฺถุ สนฺติกํ คนฺตฺวา ปุจฺฉโนฺต เอวมาหฯ</p>


<p>ตตฺถ นฺติ ปุญฺญํ อิจฺฉนฺตานํ ปุญฺญตฺถิกานํฯ นฺติ อุปธิวิปากํ ปุญฺญํฯ นฺติ อริยสเงฺฆ ทินฺนํ วิปฺผารวนฺตํ โหติฯ เทสนาวสาเน จตุราสีติปาณสหสฺสานิ อมตปานํ ปิวิํสุฯ ตโต ปฎฺฐาย มนุสฺสา สพฺพานิ อคฺคทานานิ ภิกฺขุสงฺฆสฺส อทํสุฯ ฉฎฺฐํฯ</p>


<h3>๗. พุทฺธวนฺทนาสุตฺตวณฺณนา</h3>
<p> สตฺตเม  ติ อุฎฺฐห, ฆฎ, วายมฯ ติ ราคาทีนเญฺจว ทฺวาทสโยชนิกสฺส จ มารพลสฺส ชิตตฺตา ภควนฺตํ เอวํ อาลปติ ฯ ติ โอโรปิตขนฺธกิเลสาภิสงฺขารภารฯ นฺติ ปนฺนรสาย ปุณฺณมาย รตฺติํฯ สตฺตมํฯ</p>


<h3>๘. คหฎฺฐวนฺทนาสุตฺตวณฺณนา</h3>
<p> อฎฺฐเม ติ จตโสฺส ทิสา จตโสฺส อนุทิสา จฯ ติ ภูมิวาสิโนฯ ติ อุปจารปฺปนาหิ จิรรตฺตสมาหิตจิเตฺตฯ ติ วนฺทามิฯ ติ ทสปิ วสฺสานิ วีสติปิ วสฺสานิ…เป.… สฎฺฐิปิ วสฺสานิ อาปาณโกฎิกํ เอกเสยฺยํ เอกภตฺตนฺติอาทิกํ เสฎฺฐจริยํ พฺรหฺมจริยํ จรมาเนติ อโตฺถฯ ติ จตุปจฺจยทานํ กุสุมฺภสุมนปูชา ทีปสหสฺสชาลนฺติ เอวมาทิปุญฺญการกาฯ ติ อุปาสกเตฺต ปติฎฺฐาย ปญฺจหิปิ ทสหิปิ สีเลหิ สมนฺนาคตาฯ ติ อุมงฺคภินฺทนาทีนิ อกตฺวา ธมฺมิเกหิ กสิโครกฺขวณิชฺชาทีหิ ปุตฺตทารํ โปเสนฺติฯ ติ เทวานํ ปมุโข เสโฎฺฐ รถํ อารุหิฯ อฎฺฐมํฯ</p>


<h3>๙. สตฺถารวนฺทนาสุตฺตวณฺณนา</h3>
<p> นวเม  ติ เอกํสํ อุตฺตริยํ ทุกุลํ กตฺวา, พฺรหฺมชาณุโก หุตฺวา สิรสิ อญฺชลิํ ฐเปตฺวา นมสฺสติฯ ติ โส สโกฺกฯ นฺติ สพฺพคุเณหิ โอมกภาวสฺส นตฺถิตาย สพฺพคุณเนมิตฺตเกหิ นาเมหิ อโนมนามํฯ ติ จตุสจฺจปฎิจฺฉาทิกาย วฎฺฎมูลกอวิชฺชาย สมติกฺกเมนฯ ติ สตฺต เสกฺขาฯ ติ วฎฺฎวิทฺธํสเน รตาฯ ติ สิกฺขนฺติฯ นวมํฯ</p>


<h3>๑๐. สงฺฆวนฺทนาสุตฺตวณฺณนา</h3>
<p> ทสเม ติ กสฺมา เอส ปุนปฺปุนํ เอวํ ภาสตีติ? สกฺกสฺส กิร เทวรโญฺญ  สโทฺท มธุโร, สุผสิตํ ทนฺตาวรณํ, กถนกาเล สุวณฺณกิงฺกิณิกสโทฺท วิย นิจฺฉรติฯ ตํ ปุนปฺปุนํ โสตุํ ลภิสฺสามีติ ภาสติฯ ติ ปูติมฺหิ มาตุสรีเร วา, อตฺตโนเยว วา สรีรํ อวตฺถริตฺวา สยนโต ปูติเทหสยาฯ   ติ ทสมาเส มาตุกุจฺฉิสงฺขาเต กุณปสฺมิํ เอเต นิมุคฺคาฯ ติ เอเตสํ เอตํ ปิหยามิ ปตฺถยามิฯ ติ น เต สํ สนฺตกํ ธญฺญํ โกเฎฺฐ ปกฺขิปนฺติฯ น หิ เอเตสํ ธญฺญํ อตฺถิฯ ติ น กุมฺภิยํฯ นฺติ น ปจฺฉิยํฯ ติ ปเรสํ นิฎฺฐิตํ ปรฆเร ปกฺกํ ภิกฺขาจารวเตฺตน เอสมานา คเวสมานาฯ ติ เอวํ ปริยิเฎฺฐนฯ ติ ทสปิ…เป.… สฎฺฐิปิ วสฺสานิ สุสมาทินฺนสุนฺทรวตาฯ</p>


<p>ติ ธมฺมํ สชฺฌายิสฺสาม, ธุตงฺคํ สมาทิยิสฺสาม, อมตํ ปริภุญฺชิสฺสาม, สมณธมฺมํ กริสฺสามาติ เอวํ สุภาสิตภาสิโนฯ ติ ติยามรตฺติํ อสนิโฆเสน  โฆสิตา วิย ธมฺมํ กเถนฺตาปิ ตุณฺหีภูตา สมํ จรนฺติเยว นามฯ กสฺมา? นิรตฺถกวจนสฺสาภาวาฯ ติ พหุสตฺตา จ อญฺญมญฺญํ วิรุทฺธาฯ ติ ปรวิเหฐนตฺถํ คหิตทเณฺฑสุ สเตฺตสุ นิพฺพุตา วิสฺสฎฺฐทณฺฑาฯ ติ สคหเณสุ สเตฺตสุ จ ภวโยนิอาทีนํ เอกโกฎฺฐาสสฺสาปิ อคหิตตฺตา อคหณาฯ ทสมํฯ</p>

</p>


<h2>๓. ตติยวโคฺค</h2>
<h3>๑. เฉตฺวาสุตฺตวณฺณนา</h3>
<p> ตติยวคฺคสฺส ปฐมํ วุตฺตตฺถเมวฯ ปฐมํฯ</p>


<h3>๒. ทุพฺพณฺณิยสุตฺตวณฺณนา</h3>
<p> ทุติเย  ติ ฌามขาณุวโณฺณฯ ติ ลกุณฺฑโก มโหทโรฯ ติ ปณฺฑุกมฺพลสิลายํฯ ติ สเกฺกน คหิตนามเมเวตํฯ โส ปน เอโก รูปาวจรพฺรหฺมา, ‘‘สโกฺก กิร ขนฺติพเลน สมนฺนาคโต’’ติ สุตฺวา วีมํสนตฺถํ อาคโต ฯ อวรุทฺธกยกฺขา ปน เอวรูปํ สํวิหิตารกฺขํ ฐานํ ปวิสิตุํ น สโกฺกนฺติฯ ติ เทวานํ สุตฺวา ‘‘น สกฺกา เอส ผรุเสน จาเลตุํ, นีจวุตฺตินา ปน ขนฺติยํ ฐิเตน สกฺกา ปลาเปตุ’’นฺติ ตถา ปลาเปตุกาโม อุปสงฺกมิฯ ติ ขนฺติยํ ฐตฺวา พลวจิตฺตีการํ ปจฺจุปฎฺฐเปตฺวา นีจวุตฺติยา ทสฺสิยมานาย สกฺกาสเน ฐาตุํ อสโกฺกโนฺต อนฺตรธายิฯ ติ เอตฺถ ติ นิปาตมตฺตํ, อุปหตจิโตฺตมฺหีติ อาหฯ ติ น โกธาวเตฺตน สุอานโย, โกธวเส วเตฺตตุํ น สุกโรมฺหีติ วทติฯ นฺติ ติ นิปาตมตฺตํ, อหํ จิรํ น กุชฺฌามีติ วทติฯ ทุติยํฯ</p>


<h3>๓. สมฺพริมายาสุตฺตวณฺณนา</h3>
<p> ตติเย  ติ อิสิคเณน อภิสปกาเล อุปฺปนฺนาพาเธน อาพาธิโกฯ นฺติ สเจ มํ สมฺพริมายํ วาเจสิ, เอวมหํ ตมฺปิ ติกิจฺฉิสฺสามีติ วทติฯ ติ วินาปิ ตาว สมฺพริมายํ สโกฺก อเมฺห พาธติ, ยทิ ปน ตํ ชานิสฺสติ, นฎฺฐา มยํ, มา อตฺตโน เอกสฺส อตฺถาย อเมฺห นาเสหีติ วตฺวา นิวารยิํสุฯ นฺติ ยถา สมฺพโร อสุริโนฺท มายาวี มายํ ปโยเชตฺวา วสฺสสตํ นิรเย ปโกฺก, เอวํ ปจฺจติฯ ตุเมฺห ธมฺมิกาว, อลํ โว มายายาติ วทติฯ กิํ ปน สโกฺก ตสฺส โกธํ ติกิจฺฉิตุํ สกฺกุเณยฺยาติ? อาม สกฺกุเณยฺยฯ กถํ? ตทา กิร โส อิสิคโณ ธรติเยว, ตสฺมา นํ อิสีนํ สนฺติกํ เนตฺวา ขมาเปยฺย, เอวมสฺส ผาสุ ภเวยฺยฯ เตน ปน วญฺจิตตฺตา ตถา อกตฺวา ปกฺกโนฺตวฯ ตติยํฯ</p>


<h3>๔. อจฺจยสุตฺตวณฺณนา</h3>
<p> จตุเตฺถ นฺติ กลหํ อกํสุฯ ติ อติกฺกมิ, เอโก ภิกฺขุ เอกํ  ภิกฺขุํ อติกฺกมฺม วจนํ อโวจาติ อโตฺถฯ   ติ น ขมติฯ ติ โกโธ ตุมฺหากํ วสํ อาคจฺฉตุ, มา ตุเมฺห โกธวสํ คมิตฺถาติ ทีเปติฯ ติ เอตฺถ ติ นิปาตมตฺตํ, ตุมฺหากํ มิตฺตธเมฺม ชรา นาม มา นิพฺพตฺติฯ ภุมฺมเตฺถ วา กรณวจนํ, มิเตฺตสุ โว ชรา มา นิพฺพตฺติ, มิตฺตภาวโต อญฺญถาภาโว มา โหตูติ อโตฺถฯ ติ อคารยฺหํ ขีณาสวปุคฺคลํ มา ครหิตฺถฯ จตุตฺถํฯ</p>


<h3>๕. อโกฺกธสุตฺตวณฺณนา</h3>
<p> ปญฺจเม ติ โกโธ ตุเมฺห มา อภิภวิ, ตุเมฺหว โกธํ อภิภวถฯ นฺติ กุชฺฌนฺตานํ มา ปฎิกุชฺฌิตฺถฯ ติ เมตฺตา  จ เมตฺตาปุพฺพภาโค จฯ ติ กรุณา จ กรุณาปุพฺพภาโค จฯ ติ ลามกชนํ ปพฺพโต วิย โกโธ อภิมทฺทตีติฯ ปญฺจมํฯ</p>

</p>

</p>

</p>

</p>

</p>





