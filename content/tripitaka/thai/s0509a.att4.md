<h1>๕. ปญฺจกนิปาโต</h1>
<h3>๑. อญฺญตราเถรีคาถาวณฺณนา</h3>
<p>ปญฺจกนิปาเต   ติอาทิกา อญฺญตราย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อิมสฺมิํ พุทฺธุปฺปาเท เทวทหนคเร มหาปชาปติโคตมิยา ธาตี หุตฺวา วเฑฺฒสิฯ นามโคตฺตโต ปน อปญฺญาตา อโหสิฯ สา มหาปชาปติโคตมิยา ปพฺพชิตกาเล สยมฺปิ ปพฺพชิตฺวา ปญฺจวีสติ สํวจฺฉรานิ กามราเคน อุปทฺทุตา อจฺฉราสงฺฆาตมตฺตมฺปิ กาลํ จิเตฺตกคฺคตํ อลภนฺตี พาหา ปคฺคยฺห กนฺทมานา ธมฺมทินฺนาเถริยา สนฺติเก ธมฺมํ สุตฺวา กาเมหิ วินิวตฺติตมานสา กมฺมฎฺฐานํ คเหตฺวา ภาวนมนุยญฺชนฺตี น จิรเสฺสว ฉฬภิญฺญา หุตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘ปณฺณวีสติ  
วสฺสานิ, ยโต ปพฺพชิตา อหํ;  
  
นาจฺฉราสงฺฆาตมตฺตมฺปิ, จิตฺตสฺสูปสมชฺฌคํฯ  
</li>
  
<li>
‘‘อลทฺธา เจตโส สนฺติํ, กามราเคนวสฺสุตา;  
  
พาหา ปคฺคยฺห กนฺทนฺตี, วิหารํ ปาวิสิํ อหํฯ  
</li>
  
<li>
‘‘สา ภิกฺขุนิํ อุปาคจฺฉิํ, ยา เม สทฺธายิกา อหุ;  
  
สา เม ธมฺมมเทเสสิ, ขนฺธายตนธาตุโยฯ  
</li>
  
<li>
‘‘ตสฺสา ธมฺมํ สุณิตฺวาน, เอกมเนฺต อุปาวิสิํ;  
  
ปุเพฺพนิวาสํ ชานามิ, ทิพฺพจกฺขุ วิโสธิตํฯ  
</li>
  
<li>
‘‘เจโตปริจฺจญาณญฺจ  
, โสตธาตุ วิโสธิตา;  
  
อิทฺธีปิ เม สจฺฉิกตา, ปโตฺต เม อาสวกฺขโย;  
  
ฉฬภิญฺญา สจฺฉิกตา, กตํ พุทฺธสฺส สาสน’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ  ติ อจฺฉราฆฎิตมตฺตมฺปิ ขณํ องฺคุลิโผฎนมตฺตมฺปิ กาลนฺติ อโตฺถฯ นฺติ จิตฺตสฺส อุปสมํ จิเตฺตกคฺคํ น อชฺฌคนฺติ โยชนา, น ปฎิลภินฺติ อโตฺถฯ</p>


<p>ติ กามคุณสงฺขาเตสุ วตฺถุกาเมสุ ทฬฺหตราภินิเวสิตาย พหเลน ฉนฺทราเคน ตินฺตจิตฺตาฯ</p>


<p>นฺติ ธมฺมทินฺนเตฺถริํ สนฺธาย วทติฯ</p>


<p>ติ เจโตปริยญาณญฺจ วิโสธิตนฺติ สมฺพโนฺธ, อธิคตนฺติ อโตฺถฯ เสสํ วุตฺตนยเมวฯ</p>

</p>


<h3>๒. วิมลาเถรีคาถาวณฺณนา</h3>
<p>ติอาทิกา วิมลาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท เวสาลิยํ อญฺญตราย รูปูปชีวินิยา อิตฺถิยา ธีตา หุตฺวา นิพฺพตฺติฯ ติสฺสา นามํ อโหสิฯ สา วยปฺปตฺตา ตเถว ชีวิกํ กเปฺปนฺตี เอกทิวสํ อายสฺมนฺตํ มหาโมคฺคลฺลานํ เวสาลิยํ  ปิณฺฑาย จรนฺตํ ทิสฺวา ปฎิพทฺธจิตฺตา หุตฺวา เถรสฺส วสนฎฺฐานํ คนฺตฺวา เถรํ อุทฺทิสฺส ปโลภนกมฺมํ กาตุํ อารภิฯ ‘‘ติตฺถิเยหิ อุโยฺยชิตา ตถา อกาสี’’ติ เกจิ วทนฺติฯ เถโร ตสฺสา อสุภวิภาวนมุเขน สนฺตชฺชนํ กตฺวา โอวาทมทาสิฯ ตํ เหฎฺฐา เถรคาถาย อาคตเมว, ตถา ปน เถเรน โอวาเท ทิเนฺน สา สํเวคชาตา หิโรตฺตปฺปํ ปจฺจุปฎฺฐเปตฺวา สาสเน ปฎิลทฺธสทฺธา อุปาสิกา  หุตฺวา อปรภาเค ภิกฺขุนีสุ ปพฺพชิตฺวา ฆเฎนฺตี วายมนฺตี เหตุสมฺปนฺนตาย น จิรเสฺสว อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘มตฺตา วเณฺณน รูเปน, โสภเคฺคน ยเสน จ;  
  
โยพฺพเนน จุปตฺถทฺธา, อญฺญาสมติมญฺญิหํฯ  
</li>
  
<li>
‘‘วิภูเสตฺวา  
อิมํ กายํ, สุจิตฺตํ พาลลาปนํ;  
  
อฎฺฐาสิํ เวสิทฺวารมฺหิ, ลุโทฺท ปาสมิโวฑฺฑิยฯ  
</li>
  
<li>
‘‘ปิฬนฺธนํ วิทํเสนฺตี, คุยฺหํ ปกาสิกํ พหุํ;  
  
อกาสิํ วิวิธํ มายํ, อุชฺฌคฺฆนฺตี พหุํ ชนํฯ  
</li>
  
<li>
‘‘สาชฺช ปิณฺฑํ จริตฺวาน, มุณฺฑา สงฺฆาฎิปารุตา;  
  
นิสินฺนา รุกฺขมูลมฺหิ, อวิตกฺกสฺส ลาภินีฯ  
</li>
  
<li>
‘‘สเพฺพ โยคา สมุจฺฉินฺนา, เย ทิพฺพา เย จ มานุสา;  
  
เขเปตฺวา อาสเว สเพฺพ, สีติภูตามฺหิ นิพฺพุตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ คุณวเณฺณน เจว รูปสมฺปตฺติยา จฯ ติ สุภคภาเวนฯ ติ ปริวารสมฺปตฺติยาฯ  วณฺณมทรูปมทโสภคฺคมทปริวารมทวเสน มทํ อาปนฺนาติ อโตฺถฯ ติ โยพฺพนมเทน อุปรูปริ ถทฺธา โยพฺพนนิมิเตฺตน อหงฺกาเรน อุปตฺถทฺธจิตฺตา อนุปสนฺตมานสาฯ นฺติ อญฺญา อิตฺถิโย อตฺตโน วณฺณาทิคุเณหิ สพฺพถาปิ อติกฺกมิตฺวา มญฺญิํ อหํฯ อญฺญาสํ วา อิตฺถีนํ วณฺณาทิคุเณ อติมญฺญิํ อติกฺกมิตฺวา อมญฺญิํ อวมานํ อกาสิํฯ</p>


<p>  นฺติ อิมํ นานาวิธอสุจิภริตํ เชคุจฺฉํ อหํ มมาติ พาลานํ ลาปนโต วาจนโต พาลลาปนํ มม กายํ ฉวิราคกรณเกสฎฺฐปนาทินา สุจิตฺตํ  วตฺถาภรเณหิ วิภูสิตฺวา สุมณฺฑิตปสาทิตํ กตฺวาฯ ติ มิคลุโทฺท วิย มิคานํ พนฺธนตฺถาย ทณฺฑวากุราทิมิคปาสํ, มารสฺส ปาสภูตํ ยถาวุตฺตํ มม กายํ เวสิทฺวารมฺหิ เวสิยา ฆรทฺวาเร โอฑฺฑิยิตฺวา อฎฺฐาสิํฯ</p>


<p>นฺติ อูรุชฆนถนทสฺสนาทิกํ คุยฺหเญฺจว ปาทชาณุสิราทิกํ ปกาสญฺจาติ คุยฺหํ ปกาสิกญฺจ พหุํ นานปฺปการํ ปิฬนฺธนํ อาภรณํ ทเสฺสนฺตีฯ   นฺติ โยพฺพนมทมตฺตํ พหุํ พาลชนํ วิปฺปลเมฺภตุํ หสนฺตี คนฺธมาลาวตฺถาภรณาทีหิ สรีรสภาวปฎิจฺฉาทเนน หสวิลาสภาวาทีหิ เตหิ จ วิวิธํ นานปฺปการํ วญฺจนํ อกาสิํฯ</p>


<p>ติ สา อหํ เอวํ ปมาทวิหารินี สมานา อชฺช อิทานิ อยฺยสฺส มหาโมคฺคลฺลานเตฺถรสฺส โอวาเท ฐตฺวา สาสเน ปพฺพชิตฺวา มุณฺฑา สงฺฆาฎิปารุตา หุตฺวา ปิณฺฑํ จริตฺวาน ภิกฺขาหารํ ภุญฺชิตฺวา  รุกฺขมูลมฺหิ รุกฺขมูเล วิวิตฺตาสเน นิสินฺนา ทุติยชฺฌานปาทกสฺส อคฺคผลสฺส อธิคเมน อวิตกฺกสฺส ลาภินี อมฺหีติ โยชนาฯ</p>


<p>ติ กามโยคาทโย จตฺตาโรปิ โยคาฯ ติ ปฐมมคฺคาทินา ยถารหํ สมฺมเทว อุจฺฉินฺนา ปหีนาฯ เสสํ วุตฺตนยเมวฯ</p>

</p>


<h3>๓. สีหาเถรีคาถาวณฺณนา</h3>
<p>ติอาทิกา สีหาย เถริยา คาถา ฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท เวสาลิยํ สีหเสนาปติโน ภคินิยา ธีตา หุตฺวา นิพฺพตฺติฯ ตสฺสา ‘‘มาตุลสฺส นามํ กโรมา’’ติ ติ นามํ อกํสุฯ สา วิญฺญุตํ ปตฺวา เอกทิวสํ สตฺถารา สีหสฺส เสนาปติโน ธเมฺม เทสิยมาเน ตํ ธมฺมํ สุตฺวา ปฎิลทฺธสทฺธา มาตาปิตโร อนุชานาเปตฺวา ปพฺพชิฯ ปพฺพชิตฺวา จ วิปสฺสนํ อารภิตฺวาปิ พหิทฺธา ปุถุตฺตารมฺมเณ วิธาวนฺตํ จิตฺตํ นิวเตฺตตุํ อสโกฺกนฺตี สตฺต สํวจฺฉรานิ มิจฺฉาวิตเกฺกหิ พาธียมานา จิตฺตสฺสาทํ อลภนฺตี ‘‘กิํ เม อิมินา ปาปชีวิเตน , อุพฺพนฺธิตฺวา มริสฺสามี’’ติ ปาสํ คเหตฺวา รุกฺขสาขายํ ลคฺคิตฺวา ตํ อตฺตโน กเณฺฐ ปฎิมุญฺจนฺตี ปุพฺพาจิณฺณวเสน วิปสฺสนาย จิตฺตํ อภินีหริ, อนฺติมภวิกตาย ปาสสฺส พนฺธนํ คีวฎฺฐาเน อโหสิ, ญาณสฺส ปริปากํ คตตฺตา สา ตาวเทว วิปสฺสนํ วเฑฺฒตฺวา สห  ปฎิสมฺภิทาหิ อรหตฺตํ ปาปุณิฯ อรหตฺตํ ปตฺตสมกาลเมว จ ปาสพโนฺธ คีวโต มุจฺจิตฺวา วินิวตฺติฯ สา อรหเตฺต ปติฎฺฐิตา อุทานวเสน –</p>


<ol>
<li>
‘‘อโยนิโส มนสิการา, กามราเคน อฎฺฎิตา;  
  
อโหสิํ อุทฺธตา ปุเพฺพ, จิเตฺต อวสวตฺตินีฯ  
</li>
  
<li>
‘‘ปริยุฎฺฐิตา เกฺลเสหิ, สุภสญฺญานุวตฺตินี;  
  
สมํ จิตฺตสฺส น ลภิํ, ราคจิตฺตวสานุคาฯ  
</li>
  
<li>
‘‘กิสา ปณฺฑุ วิวณฺณา จ, สตฺต วสฺสานิ จาริหํ;  
  
นาหํ ทิวา วา รตฺติํ วา, สุขํ วินฺทิํ สุทุกฺขิตาฯ  
</li>
  
<li>
‘‘ตโต รชฺชุํ คเหตฺวาน, ปาวิสิํ วนมนฺตรํ;  
  
วรํ เม อิธ อุพฺพนฺธํ, ยญฺจ หีนํ ปุนาจเรฯ  
</li>
  
<li>
‘‘ทฬฺหปาสํ กริตฺวาน, รุกฺขสาขาย พนฺธิย;  
  
ปกฺขิปิํ ปาสํ คีวายํ, อถ จิตฺตํ วิมุจฺจิ เม’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ อนุปายมนสิกาเรน, อสุเภ สุภนฺติ วิปลฺลาสคฺคาเหนฯ ติ กามคุเณสุ ฉนฺทราเคน ปีฬิตาฯ ติ ปุเพฺพ มม จิเตฺต มยฺหํ วเส อวตฺตมาเน  อุทฺธตา นานารมฺมเณ วิกฺขิตฺตจิตฺตา อสมาหิตา อโหสิํฯ</p>


<p>ติ ปริยุฎฺฐานปเตฺตหิ กามราคาทิกิเลเสหิ อภิภูตา  รูปาทีสุ สุภนฺติ ปวตฺตาย กามสญฺญาย อนุวตฺตนสีลาฯ ติ กามราคสมฺปยุตฺตจิตฺตสฺส วสํ อนุคจฺฉนฺตี อีสกมฺปิ จิตฺตสฺส สมํ เจโตสมถํ จิเตฺตกคฺคตํ น ลภิํฯ</p>


<p>ติ เอวํ อุกฺกณฺฐิตภาเวน กิสา ธมนิสนฺถตคตฺตา อุปฺปณฺฑุปฺปณฺฑุกชาตา ตโต เอว วิวณฺณา วิคตฉวิวณฺณา จ หุตฺวาฯ ติ สตฺต สํวจฺฉรานิฯ นฺติ จริํ อหํฯ   ติ เอวมหํ สตฺตสุ สํวจฺฉเรสุ กิเลสทุเกฺขน ทุกฺขิตา เอกทาปิ ทิวา วา รตฺติํ วา สมณสุขํ น ปฎิลภิํฯ</p>


<p>ติ กิเลสปริยุฎฺฐาเนน สมณสุขาลาภภาวโตฯ นฺติ ปาสรชฺชุํ อาทาย วนนฺตรํ ปาวิสิํฯ กิมตฺถํ ปาวิสีติ เจ อาห – ติ ยทหํ สมณธมฺมํ กาตุํ อสโกฺกนฺตี หีนํ คิหิภาวํ ปุน อาจเร อาจเรยฺยํ อนุติเฎฺฐยฺยํ, ตโต สตคุเณน สหสฺสคุเณน อิมสฺมิํ วนนฺตเร อุพฺพนฺธํ พนฺธิตฺวา มรณํ เม วรํ เสฎฺฐนฺติ อโตฺถฯ ติ ยทา รุกฺขสาขาย พนฺธปาสํ คีวายํ ปกฺขิปิ, อถ ตทนนฺตรเมว วุฎฺฐานคามินิวิปสฺสนามเคฺคน ฆฎิตตฺตา มคฺคปฎิปาฎิยา สพฺพาสเวหิ มม จิตฺตํ วิมุจฺจิ วิมุตฺตํ อโหสีติฯ</p>

</p>


<h3>๔. สุนฺทรีนนฺทาเถรีคาถาวณฺณนา</h3>
<p>นฺติอาทิกา สุนฺทรีนนฺทาย เถริยา คาถาฯ อยมฺปิ กิร ปทุมุตฺตรสฺส ภควโต กาเล หํสวตีนคเร  กุลเคเห นิพฺพตฺติตฺวา วิญฺญุตํ ปตฺวา, สตฺถุ สนฺติเก ธมฺมํ สุณนฺตี สตฺถารํ เอกํ ภิกฺขุนิํ ฌายินีนํ อคฺคฎฺฐาเน ฐเปนฺตํ ทิสฺวา อธิการกมฺมํ กตฺวา ตํ ฐานนฺตรํ ปเตฺถตฺวา กุสลํ อุปจินนฺตี กปฺปสตสหสฺสํ เทวมนุเสฺสสุ สํสรนฺตี อิมสฺมิํ พุทฺธุปฺปาเท สกฺยราชกุเล นิพฺพตฺติฯ ติสฺสา นามํ อกํสุฯ อปรภาเค รูปสมฺปตฺติยา สุนฺทรีนนฺทา, ชนปทกลฺยาณีติ จ ปญฺญายิตฺถฯ สา อมฺหากํ ภควติ สพฺพญฺญุตํ ปตฺวา อนุปุเพฺพน กปิลวตฺถุํ คนฺตฺวา นนฺทกุมารญฺจ ราหุลกุมารญฺจ ปพฺพาเชตฺวา คเต สุโทฺธทนมหาราเช จ ปรินิพฺพุเต มหาปชาปติโคตมิยา ราหุลมาตาย จ ปพฺพชิตาย จิเนฺตสิ – ‘‘มยฺหํ เชฎฺฐภาตา จกฺกวตฺติรชฺชํ  ปหาย ปพฺพชิตฺวา โลเก อคฺคปุคฺคโล พุโทฺธ ชาโต, ปุโตฺตปิสฺส ราหุลกุมาโร ปพฺพชิ, ภตฺตาปิ เม นนฺทราชา, มาตาปิ  มหาปชาปติโคตมี, ภคินีปิ ราหุลมาตา ปพฺพชิตา, อิทานาหํ เคเห กิํ กริสฺสามิ, ปพฺพชิสฺสามี’’ติ ภิกฺขุนุปสฺสยํ คนฺตฺวา ญาติสิเนเหน ปพฺพชิ, โน สทฺธายฯ ตสฺมา ปพฺพชิตฺวาปิ รูปํ นิสฺสาย อุปฺปนฺนมทาฯ ‘‘สตฺถา รูปํ วิวเณฺณติ ครหติ, อเนกปริยาเยน รูเป อาทีนวํ ทเสฺสตี’’ติ พุทฺธุปฎฺฐานํ น คจฺฉตีติอาทิ สพฺพํ เหฎฺฐา อภิรูปนนฺทาย วตฺถุสฺมิํ วุตฺตนเยเนว เวทิตพฺพํฯ อยํ ปน วิเสโส – สตฺถารา นิมฺมิตํ อิตฺถิรูปํ อนุกฺกเมน ชราภิภูตํ ทิสฺวา อนิจฺจโต ทุกฺขโต อนตฺตโต มนสิกโรนฺติยา เถริยา กมฺมฎฺฐานาภิมุขํ จิตฺตํ อโหสิฯ ตํ ทิสฺวา สตฺถา ตสฺสา สปฺปายวเสน ธมฺมํ เทเสโนฺต –</p>


<ol>
<li>
‘‘อาตุรํ อสุจิํ ปูติํ, ปสฺส นเนฺท สมุสฺสยํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ  
</li>
  
<li>
‘‘ยถา อิทํ ตถา เอตํ, ยถา เอตํ ตถา อิทํ;  
  
ทุคฺคนฺธํ ปูติกํ วาติ, พาลานํ อภินนฺทิตํฯ  
</li>
  
<li>
‘‘เอวเมตํ อเวกฺขนฺตี, รตฺตินฺทิวมตนฺทิตา;  
  
ตโต สกาย ปญฺญาย, อภินิพฺพิชฺฌ ทกฺขิส’’นฺติฯ –  
</li>
  
<p>อิมา ติโสฺส คาถา อภาสิฯ
</ol></p>


<p>สา เทสนานุสาเรน ญาณํ เปเสตฺวา  โสตาปตฺติผเล ปติฎฺฐหิฯ ตสฺสา อุปริมคฺคตฺถาย กมฺมฎฺฐานํ อาจิกฺขโนฺต ‘‘นเนฺท, อิมสฺมิํ สรีเร อปฺปมตฺตโกปิ สาโร นตฺถิ, มํสโลหิตเลปโน ชราทีนํ วาสภูโต, อฎฺฐิปุญฺชมโตฺต เอวาย’’นฺติ ทเสฺสตุํ –</p>


<p>
‘‘อฎฺฐินํ นครํ กตํ, มํสโลหิตเลปนํ;  
  
ยตฺถ ชรา จ มจฺจุ จ, มาโน มโกฺข จ โอหิโต’’ติฯ (ธ. ป. ๑๕๐) –  
</p>
  
<p> อิมํ คาถมาหฯ</p>


<p>สา  เทสนาวสาเน อรหตฺตํ ปาปุณิฯ เตน วุตฺตํ  (อป. เถรี ๒.๓.๑๖๖-๒๑๙) –</p>


<p>
‘‘ปทุมุตฺตโร นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘โอวาทโก  
วิญฺญาปโก, ตารโก สพฺพปาณินํ;  
  
เทสนากุสโล พุโทฺธ, ตาเรสิ ชนตํ พหุํฯ  
</p>
  
<p>
‘‘อนุกมฺปโก การุณิโก, หิเตสี สพฺพปาณินํ;  
  
สมฺปเตฺต ติตฺถิเย สเพฺพ, ปญฺจสีเล ปติฎฺฐปิฯ  
</p>
  
<p>
‘‘เอวํ นิรากุลํ อาสิ, สุญฺญตํ ติตฺถิเยหิ จ;  
  
วิจิตฺตํ อรหเนฺตหิ, วสีภูเตหิ ตาทิภิฯ  
</p>
  
<p>
‘‘รตนานฎฺฐปญฺญาสํ, อุคฺคโตว มหามุนิ;  
  
กญฺจนคฺฆิยสงฺกาโส, พาตฺติํสวรลกฺขโณฯ  
</p>
  
<p>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</p>
  
<p>
‘‘ตทาหํ หํสวติยํ, ชาตา เสฎฺฐิกุเล อหุํ;  
  
นานารตนปโชฺชเต, มหาสุขสมปฺปิตาฯ  
</p>
  
<p>
‘‘อุเปตฺวา ตํ มหาวีรํ, อโสฺสสิํ ธมฺมเทสนํ;  
  
อมตํ ปรมสฺสาทํ, ปรมตฺถนิเวทกํฯ  
</p>
  
<p>
‘‘ตทา นิมนฺตยิตฺวาน, สสงฺฆํ โลกนายกํ;  
  
ทตฺวา ตสฺส มหาทานํ, ปสนฺนา เสหิ ปาณิภิฯ  
</p>
  
<p>
‘‘ฌายินีนํ ภิกฺขุนีนํ, อคฺคฎฺฐานมปตฺถยิํ;  
  
นิปจฺจ สิรสา ธีรํ, สสงฺฆํ โลกนายกํฯ  
</p>
  
<p>
‘‘ตทา  
  
อทนฺตทมโก, ติโลกสรโณ ปภู;  
  
พฺยากาสิ นรสารถิ, ลจฺฉเส ตํ สุปตฺถิตํฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
นนฺทาติ นาม นาเมน, เหสฺสติ สตฺถุ สาวิกาฯ  
</p>
  
<p>
‘‘ตํ สุตฺวา มุทิตา หุตฺวา, ยาวชีวํ ตทา ชินํ;  
  
เมตฺตจิตฺตา ปริจริํ, ปจฺจเยหิ วินายกํฯ  
</p>
  
<p>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตโต จุตา ยามมคํ, ตโตหํ ตุสิตํ คตา;  
  
ตโต จ นิมฺมานรติํ, วสวตฺติปุรํ ตโตฯ  
</p>
  
<p>
‘‘ยตฺถ ยตฺถูปปชฺชามิ, ตสฺส กมฺมสฺส วาหสา;  
  
ตตฺถ ตเตฺถว ราชูนํ, มเหสิตฺตมการยิํฯ  
</p>
  
<p>
‘‘ตโต จุตา มนุสฺสเตฺต, ราชานํ จกฺกวตฺตินํ;  
  
มณฺฑลีนญฺจ ราชูนํ, มเหสิตฺตมการยิํฯ  
</p>
  
<p>
‘‘สมฺปตฺติํ อนุโภตฺวาน, เทเวสุ มนุเชสุ จ;  
  
สพฺพตฺถ สุขิตา หุตฺวา, เนกกเปฺปสุ สํสริํฯ  
</p>
  
<p>
‘‘ปจฺฉิเม ภเว สมฺปเตฺต, สุรเมฺม กปิลวฺหเย;  
  
รโญฺญ สุโทฺธทนสฺสาหํ, ธีตา อาสิํ อนินฺทิตาฯ  
</p>
  
<p>
‘‘สิริยา  
รูปินิํ ทิสฺวา, นนฺทิตํ อาสิ ตํ กุลํ;  
  
เตน นนฺทาติ เม นามํ, สุนฺทรํ ปวรํ อหุฯ  
</p>
  
<p>
‘‘ยุวตีนญฺจ สพฺพาสํ, กลฺยาณีติ จ วิสฺสุตา;  
  
ตสฺมิมฺปิ นคเร รเมฺม, ฐเปตฺวา ตํ ยโสธรํฯ  
</p>
  
<p>
‘‘เชโฎฺฐ ภาตา ติโลกโคฺค, ปจฺฉิโม อรหา ตถา;  
  
เอกากินี คหฎฺฐาหํ, มาตรา ปริโจทิตาฯ  
</p>
  
<p>
‘‘สากิยมฺหิ กุเล ชาตา, ปุเตฺต พุทฺธานุชา ตุวํ;  
  
นเนฺทนปิ วินา ภูตา, อคาเร กินฺนุ อจฺฉสิฯ  
</p>
  
<p>
‘‘ชราวสานํ  
โยพฺพญฺญํ, รูปํ อสุจิสมฺมตํ;  
  
โรคนฺตมปิจาโรคฺยํ, ชีวิตํ มรณนฺติกํฯ  
</p>
  
<p>
‘‘อิทมฺปิ เต สุภํ รูปํ, สสีกนฺตํ มโนหรํ;  
  
ภูสนานํ อลงฺการํ, สิริสงฺฆาฎสํนิภํฯ  
</p>
  
<p>
‘‘ปุญฺชิตํ โลกสารํว, นยนานํ รสายนํ;  
  
ปุญฺญานํ กิตฺติชนนํ, อุกฺกากกุลนนฺทนํฯ  
</p>
  
<p>
‘‘น  
จิเรเนว กาเลน, ชรา สมธิเสสฺสติ;  
  
วิหาย เคหํ การุเญฺญ, จร ธมฺมมนินฺทิเตฯ  
</p>
  
<p>
‘‘สุตฺวาหํ มาตุ วจนํ, ปพฺพชิํ อนคาริยํ;  
  
เทเหน นตุ จิเตฺตน, รูปโยพฺพนลาฬิตาฯ  
</p>
  
<p>
‘‘มหตา จ ปยเตฺตน, ฌานเชฺฌน ปรํ มม;  
  
กาตุญฺจ วทเต มาตา, น จาหํ ตตฺถ อุสฺสุกาฯ  
</p>
  
<p>
‘‘ตโต  
มหาการุณิโก, ทิสฺวา มํ กามลาลสํ;  
  
นิพฺพนฺทนตฺถํ รูปสฺมิํ, มม จกฺขุปเถ ชิโนฯ  
</p>
  
<p>
‘‘สเกน อานุภาเวน, อิตฺถิํ มาเปสิ โสภินิํ;  
  
ทสฺสนียํ สุรุจิรํ, มมโตปิ สุรูปินิํฯ  
</p>
  
<p>
‘‘ตมหํ วิมฺหิตา ทิสฺวา, อติวิมฺหิตเทหินิํ;  
  
จินฺตยิํ สผลํ เมติ, เนตฺตลาภญฺจ มานุสํฯ  
</p>
  
<p>
‘‘ตมหํ เอหิ สุภเค, เยนโตฺถ ตํ วเทหิ เม;  
  
กุลํ เต นามโคตฺตญฺจ, วท เม ยทิ เต ปิยํฯ  
</p>
  
<p>
‘‘น วญฺจกาโล สุภเค, อุจฺฉเงฺค มํ นิวาสย;  
  
สีทนฺตีว มมงฺคานิ, ปสุปฺปยมุหุตฺตกํฯ  
</p>
  
<p>
‘‘ตโต สีสํ มมเงฺค สา, กตฺวา สยิ สุโลจนา;  
  
ตสฺสา นลาเฎ ปติตา, ลุทฺธา ปรมทารุณาฯ  
</p>
  
<p>
‘‘สห  
ตสฺสา นิปาเตน, ปิฬกา อุปปชฺชถ;  
  
ปคฺฆริํสุ ปภินฺนา จ, กุณปา ปุพฺพโลหิตาฯ  
</p>
  
<p>
‘‘ปภินฺนํ วทนญฺจาปิ, กุณปํ ปูติคนฺธนํ;  
  
อุทฺธุมาตํ วินิลญฺจ, ปุพฺพญฺจาปิ สรีรกํฯ  
</p>
  
<p>
‘‘สา ปเวทิตสพฺพงฺคี, นิสฺสสนฺตี มุหุํ มุหุํ;  
  
เวทยนฺตี สกํ ทุกฺขํ, กรุณํ ปริเทวยิฯ  
</p>
  
<p>
‘‘ทุเกฺขน ทุกฺขิตา โหมิ, ผุสยนฺติ จ เวทนา;  
  
มหาทุเกฺข นิมุคฺคมฺหิ, สรณํ โหหิ เม สขีฯ  
</p>
  
<p>
‘‘กุหิํ  
  
วทนโสตํ เต, กุหิํ เต ตุงฺคนาสิกา;  
  
ตมฺพพิมฺพวโรฎฺฐเนฺต, วทนํ เต กุหิํ คตํฯ  
</p>
  
<p>
‘‘กุหิํ สสีนิภํ วณฺณํ, กมฺพุคีวา กุหิํ คตา;  
  
โทฬา โลลาว เต กณฺณา, เววณฺณํ สมุปาคตาฯ  
</p>
  
<p>
‘‘มกุฬขารกาการา, กลิกาว ปโยธรา;  
  
ปภินฺนา ปูติกุณปา, ทุฎฺฐคนฺธิตฺตมาคตาฯ  
</p>
  
<p>
‘‘เวทิมชฺฌาว สุโสฺสณี, สูนาว นีตกิพฺพิสา;  
  
ชาตา อมชฺฌภริตา, อโห รูปมสสฺสตํฯ  
</p>
  
<p>
‘‘สพฺพํ สรีรสญฺชาตํ, ปูติคนฺธํ ภยานกํ;  
  
สุสานมิว พีภจฺฉํ, รมเนฺต ยตฺถ พาลิสาฯ  
</p>
  
<p>
‘‘ตทา มหาการุณิโก, ภาตา เม โลกนายโก;  
  
ทิสฺวา สํวิคฺคจิตฺตํ มํ, อิมา คาถา อภาสถฯ  
</p>
  
<p>
‘‘อาตุรํ กุณปํ ปูติํ, ปสฺส นเนฺท สมุสฺสยํ;  
  
อสุภาย จิตฺตํ ภาเวหิ, เอกคฺคํ สุสมาหิตํฯ  
</p>
  
<p>
‘‘ยถา อิทํ ตถา เอตํ, ยถา เอตํ ตถา อิทํ;  
  
ทุคฺคนฺธํ ปูติกํ วาติ, พาลานํ อภินนฺทิตํฯ  
</p>
  
<p>
‘‘เอวเมตํ อเวกฺขนฺตี, รตฺตินฺทิวมตนฺทิตา;  
  
ตโต สกาย ปญฺญาย, อภินิพฺพิชฺฌ ทกฺขิสํฯ  
</p>
  
<p>
‘‘ตโตหํ อติสํวิคฺคา, สุตฺวา คาถา สุภาสิตา;  
  
ตตฺรฎฺฐิตาวหํ สนฺตี, อรหตฺตมปาปุณิํฯ  
</p>
  
<p>
‘‘ยตฺถ  
  
ยตฺถ นิสินฺนาหํ, สทา ฌานปรายณา;  
  
ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน นฺติอาทินา สตฺถารา เทสิตาหิ ตีหิ คาถาหิ สทฺธิํ –</p>


<ol>
<li>
‘‘ตสฺสา  
เม อปฺปมตฺตาย, วิจินนฺติยา โยนิโส;  
  
ยถาภูตํ อยํ กาโย, ทิโฎฺฐ สนฺตรพาหิโรฯ  
</li>
  
<li>
‘‘อถ นิพฺพินฺทหํ กาเย, อชฺฌตฺตญฺจ วิรชฺชหํ;  
  
อปฺปมตฺตา วิสํยุตฺตา, อุปสนฺตามฺหิ นิพฺพุตา’’ติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ นฺติ เอตํ อาตุราทิสภาวํ กายํ เอวํ ‘‘ยถา อิทํ ตถา เอต’’นฺติอาทินา วุตฺตปฺปกาเรน  สพฺพกาลํ อตนฺทิตา หุตฺวา ปรโต โฆสเหตุกํ สุตมยญาณํ มุญฺจิตฺวา,  ตํนิมิตฺตํ อตฺตนิ สมฺภูตตฺตา ภาวนามยาย  ยาถาวโต ฆนวินิโพฺภคกรเณน อภินิพฺพิชฺฌ, กถํ นุ โข  ปสฺสิสฺสนฺติ อาโภคปุเรจาริเกน ปุพฺพภาคญาณจกฺขุนา  วิจินนฺตีติ อโตฺถฯ</p>


<p>เตนาห ติอาทิฯ ตสฺสโตฺถ – ตสฺสา เม สติอวิปฺปวาเสน  อุปาเยน อนิจฺจาทิวเสน วิปสฺสนาปญฺญาย  วีมํสนฺติยา,  ขนฺธปญฺจกสงฺขาโต  สสนฺตานปรสนฺตานวิภาคโต  ยถาภูตํ ทิโฎฺฐฯ</p>


<p> ตถา ทสฺสนโต ปจฺฉา  วิปสฺสนาปญฺญาสหิตาย มคฺคปญฺญาย อตฺตภาเว นิพฺพินฺทิํ, วิเสสโตว อชฺฌตฺตสนฺตาเน  วิราคํ อาปชฺชิํ, อหํ ยถาภูตาย อปฺปมาทปฎิปตฺติยา  มตฺถกปฺปตฺติยา  สพฺพโส สํโยชนานํ สมุจฺฉินฺนตฺตา  อุปสนฺตา จ นิพฺพุตา จ อมฺหีติฯ</p>

</p>


<h3>๕. นนฺทุตฺตราเถรีคาถาวณฺณนา</h3>
<p>  ติอาทิกา นนฺทุตฺตราย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินิตฺวา อิมสฺมิํ พุทฺธุปฺปาเท กุรุรเฎฺฐ กมฺมาสธมฺมนิคเม พฺราหฺมณกุเล นิพฺพตฺติตฺวา , เอกจฺจานิ วิชฺชาฎฺฐานานิ สิปฺปายตนานิ จ อุคฺคเหตฺวา นิคณฺฐปพฺพชฺชํ อุปคนฺตฺวา, วาทปฺปสุตา ชมฺพุสาขํ คเหตฺวา ภทฺทากุณฺฑลเกสา วิย ชมฺพุทีปตเล วิจรนฺตี มหาโมคฺคลฺลานเตฺถรํ อุปสงฺกมิตฺวา ปญฺหํ ปุจฺฉิตฺวา ปราชยํ ปตฺตา เถรสฺส โอวาเท ฐตฺวา สาสเน ปพฺพชิตฺวา สมณธมฺมํ กโรนฺตี น จิรเสฺสว สห ปฎิสมฺภิทาหิ อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘อคฺคิํ จนฺทญฺจ สูริยญฺจ, เทวตา จ นมสฺสิหํ;  
  
นทีติตฺถานิ คนฺตฺวาน, อุทกํ โอรุหามิหํฯ  
</li>
  
<li>
‘‘พหูวตสมาทานา, อฑฺฒํ สีสสฺส โอลิขิํ;  
  
ฉมาย เสยฺยํ กเปฺปมิ, รตฺติํ ภตฺตํ น ภุญฺชหํฯ  
</li>
  
<li>
‘‘วิภูสามณฺฑนรตา, นฺหาปนุจฺฉาทเนหิ จ;  
  
อุปกาสิํ อิมํ กายํ, กามราเคน อฎฺฎิตาฯ  
</li>
  
<li>
‘‘ตโต สทฺธํ ลภิตฺวาน, ปพฺพชิํ อนคาริยํ;  
  
ทิสฺวา กายํ ยถาภูตํ, กามราโค สมูหโตฯ  
</li>
  
<li>
‘‘สเพฺพ ภวา สมุจฺฉินฺนา, อิจฺฉา จ ปตฺถนาปิ จ;  
  
สพฺพโยควิสํยุตฺตา, สนฺติํ ปาปุณิ เจตโส’’ติฯ –  
</li>
  
<p>อิมา  ปญฺจ คาถา อภาสิฯ
</ol></p>


<p>ตตฺถ นฺติ อคฺคิปฺปมุขา เทวาติ อินฺทานํ เทวานํ อาราธนตฺถํ อาหุติํ ปคฺคเหตฺวา อคฺคิญฺจ, มาเส มาเส สุกฺกปกฺขสฺส ทุติยาย จนฺทญฺจ, ทิวเส ทิวเส สายํ ปาตํ สูริยญฺจ, อญฺญา จ พาหิรา หิรญฺญคพฺภาทโย เทวตา จ, วิสุทฺธิมคฺคํ คเวสนฺตี นมสฺสิหํ นมกฺการํ อหํ อกาสิํฯ   นฺติ คงฺคาทีนํ นทีนํ ปูชาติตฺถานิ อุปคนฺตฺวา สายํ ปาตํ อุทกํ โอตรามิ อุทเก นิมุชฺชิตฺวา องฺคสิญฺจนํ กโรมิฯ</p>


<p>ติ ปญฺจาตปตปฺปนาทิ พหุวิธวตสมาทานาฯ คาถาสุขตฺถํ พหูติ ทีฆกรณํฯ นฺติ มยฺหํ สีสสฺส อฑฺฒเมว  มุเณฺฑมิฯ เกจิ ‘‘อฑฺฒํ สีสสฺส โอลิขินฺติ เกสกลาปสฺส อฑฺฒํ ชฎาพนฺธนวเสน พนฺธิตฺวา อฑฺฒํ วิสฺสเชฺชสิ’’นฺติ อตฺถํ วทนฺติฯ ติ ถณฺฑิลสายินี หุตฺวา อนนฺตรหิตาย ภูมิยา สยามิฯ นฺติ รตฺตูปรตา หุตฺวา รตฺติยํ โภชนํ น ภุญฺชิํฯ</p>


<p>ติ จิรกาลํ อตฺตกิลมถานุโยเคน กิลนฺตกายา ‘‘เอวํ สรีรสฺส กิลมเนน นตฺถิ ปญฺญาสุทฺธิฯ สเจ ปน อินฺทฺริยานํ โตสนวเสน สรีรสฺส ตปฺปเนน สุทฺธิ สิยา’’ติ มนฺตฺวา อิมํ กายํ อนุคฺคณฺหนฺตี วิภูสายํ มณฺฑเน จ รตา วตฺถาลงฺกาเรหิ อลงฺกรเณ คนฺธมาลาทีหิ มณฺฑเน จ อภิรตาฯ ติ สมฺพาหนาทีนิ กาเรตฺวา นฺหาปเนน อุจฺฉาทเนน จฯ นฺติ อิมํ มม กายํ อนุคฺคณฺหิํ สนฺตเปฺปสิํฯ ติ เอวํ กายทฬฺหีพหุลา หุตฺวา อโยนิโสมนสิการปจฺจยา ปริยุฎฺฐิเตน กามราเคน อฎฺฎิตา อภิณฺหํ อุปทฺทุตา อโหสิํฯ</p>


<p>ติ เอวํ สมาทินฺนวตานิ ภินฺทิตฺวา กายทฬฺหีพหุลา วาทปฺปสุตา หุตฺวา ตตฺถ ตตฺถ วิจรนฺตี ตโต ปจฺฉา อปรภาเค มหาโมคฺคลฺลานเตฺถรสฺส สนฺติเก ลโทฺธวาทานุสาสนา สทฺธํ ปฎิลภิตฺวาฯ นฺติ สห วิปสฺสนาย มคฺคปญฺญาย อิมํ มม กายํ ยถาภูตํ ทิสฺวา อนาคามิมเคฺคน สพฺพโส กามราโค สมูหโตฯ ตโต ปรํ อคฺคมเคฺคน ติ ปจฺจุปฺปนฺนวิสยาภิลาสสงฺขาตา อิจฺฉา จ อายติภวาภิลาสสงฺขาตา ปตฺถนาปิ สเพฺพ ภวาปิ สมุจฺฉินฺนาติ  โยชนา ฯ ติ อจฺจนฺตํ สนฺติํ อรหตฺตผลํ ปาปุณิํ อธิคจฺฉินฺติ อโตฺถฯ</p>

</p>


<h3>๖. มิตฺตากาฬีเถรีคาถาวณฺณนา</h3>
<p>  ติอาทิกา มิตฺตากาฬิยา เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อิมสฺมิํ พุทฺธุปฺปาเท กุรุรเฎฺฐ กมฺมาสธมฺมนิคเม พฺราหฺมณกุเล นิพฺพตฺติตฺวา วิญฺญุตํ ปตฺตา มหาสติปฎฺฐานเทสนาย ปฎิลทฺธสทฺธา ภิกฺขุนีสุ ปพฺพชิตฺวา สตฺต สํวจฺฉรานิ ลาภสกฺการคิทฺธิกา หุตฺวา สมณธมฺมํ กโรนฺตี ตตฺถ ตตฺถ วิจริตฺวา อปรภาเค โยนิโส อุมฺมุชฺชนฺตี สํเวคชาตา หุตฺวา วิปสฺสนํ ปฎฺฐเปตฺวา น จิรเสฺสว สห ปฎิสมฺภิทาหิ อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘สทฺธาย ปพฺพชิตฺวาน, อคารสฺมานคาริยํ;  
  
วิจริํหํ เตน เตน, ลาภสกฺการอุสฺสุกาฯ  
</li>
  
<li>
‘‘ริญฺจิตฺวา ปรมํ อตฺถํ, หีนมตฺถํ อเสวิหํ;  
  
กิเลสานํ วสํ คนฺตฺวา, สามญฺญตฺถํ น พุชฺฌิหํฯ  
</li>
  
<li>
‘‘ตสฺสา เม อหุ สํเวโค, นิสินฺนาย วิหารเก;  
  
อุมฺมคฺคปฎิปนฺนามฺหิ, ตณฺหาย วสมาคตาฯ  
</li>
  
<li>
‘‘อปฺปกํ ชีวิตํ มยฺหํ, ชรา พฺยาธิ จ มทฺทติ;  
  
ปุรายํ ภิชฺชติ กาโย, น เม กาโล ปมชฺชิตุํฯ  
</li>
  
<li>
‘‘ยถาภูตมเวกฺขนฺตี, ขนฺธานํ อุทยพฺพยํ;  
  
วิมุตฺตจิตฺตา อุฎฺฐาสิํ, กตํ พุทฺธสฺส สาสน’’นฺติฯ – อิมา คาถา อภาสิ;  
</li>
  
<p>ตตฺถ  ติ ลาเภ จ สกฺกาเร จ อุสฺสุกา ยุตฺตปฺปยุตฺตา หุตฺวา เตน เตน พาหุสจฺจธมฺมกถาทินา ลาภุปฺปาทเหตุนา วิจริํ อหํฯ
</ol></p>


<p>นฺติ ฌานวิปสฺสนามคฺคผลาทิํ อุตฺตมํ อตฺถํ ชหิตฺวา ฉเฑฺฑตฺวาฯ นฺติ จตุปจฺจยสงฺขาตอามิสภาวโต  หีนํ ลามกํ อตฺถํ อโยนิโส ปริเยสนาย ปฎิเสวิํ อหํฯ ติ มานมทตณฺหาทีนํ กิเลสานํ วสํ อุปคนฺตฺวา  สมณกิจฺจํ  น ชานิํ อหํฯ</p>


<p>  ติ มม วสนกโอวรเก นิสินฺนาย อหุ สํเวโคฯ กถนฺติ เจ, อาห ติฯ ตตฺถ ติ ยาวเทว อนุปาทาย ปรินิพฺพานตฺถมิทํ สาสนํ, ตตฺถ สาสเน ปพฺพชิตฺวา กมฺมฎฺฐานํ อมนสิกโรนฺตี ตสฺส อุมฺมคฺคปฎิปนฺนา อมฺหีติฯ ติ ปจฺจยุปฺปาทนตณฺหาย วสํ อุปคตาฯ</p>


<p>นฺติ ปริจฺฉินฺนกาลา วชฺชิตโต พหูปทฺทวโต จ มม ชีวิตํ อปฺปกํ ปริตฺตํ ลหุกํฯ ติ ตญฺจ สมนฺตโต อาปติตฺวา นิโปฺปเถนฺตา ปพฺพตา วิย ชรา พฺยาธิ จ มทฺทติ นิมฺมถติฯ ‘‘มทฺทเร’’ติปิ ปาโฐฯ ติ อยํ กาโย ภิชฺชติ ปุราฯ ยสฺมา ตสฺส เอกํสิโก เภโท, ตสฺมา  อยํ กาโล อฎฺฐกฺขณวชฺชิโต นวโม ขโณ, โส ปมชฺชิตุํ น ยุโตฺตติ ตสฺสาหุํ สํเวโคติ โยชนาฯ</p>


<p>ติ เอวํ ชาตสํเวคา วิปสฺสนํ ปฎฺฐเปตฺวา อนิจฺจาทิมนสิกาเรน ยถาภูตมเวกฺขนฺตีฯ กิํ อเวกฺขนฺตีติ อาห นฺติฯ ‘‘อวิชฺชาสมุทยา รูปสมุทโย’’ติอาทินา (ปฎิ. ม. ๑.๕๐) สมปญฺญาสปฺปเภทานํ ปญฺจนฺนํ อุปาทานกฺขนฺธานํ อุปฺปาทนิโรธญฺจ อุทยพฺพยานุปสฺสนาย อเวกฺขนฺตี วิปสฺสนํ อุสฺสุกฺกาเปตฺวา มคฺคปฎิปาฎิยา สพฺพโส กิเลเสหิ จ ภเวหิ จ วิมุตฺตจิตฺตา อุฎฺฐาสิํ, อุภโต อุฎฺฐาเนน มเคฺคน ภวตฺตยโต จาติ วุฎฺฐิตา อโหสิํฯ เสสํ วุตฺตนยเมวฯ</p>

</p>


<h3>๗. สกุลาเถรีคาถาวณฺณนา</h3>
<p>   ติอาทิกา สกุลาย เถริยา คาถาฯ อยํ กิร ปทุมุตฺตรสฺส ภควโต กาเล หํสวตีนคเร อานนฺทสฺส รโญฺญ ธีตา หุตฺวา นิพฺพตฺตา, สตฺถุ เวมาติกภคินี ติ นาเมนฯ สา วิญฺญุตํ ปตฺวา เอกทิวสํ สตฺถุ สนฺติเก ธมฺมํ สุณนฺตี สตฺถารา เอกํ ภิกฺขุนิํ ทิพฺพจกฺขุกานํ อคฺคฎฺฐาเน ฐเปนฺตํ ทิสฺวา อุสฺสาหชาตา อธิการกมฺมํ กตฺวา สยมฺปิ ตํ ฐานนฺตรํ ปเตฺถนฺตี ปณิธานมกาสิฯ สา ตตฺถ ยาวชีวํ  พหุํ อุฬารํ กุสลกมฺมํ กตฺวา เทวโลเก นิพฺพตฺติตฺวา อปราปรํ สุคตีสุเยว สํสรนฺตี กสฺสปสฺส ภควโต กาเล พฺราหฺมณกุเล นิพฺพตฺติตฺวา ปริพฺพาชกปพฺพชฺชํ ปพฺพชิตฺวา เอกจารินี วิจรนฺตี เอกทิวสํ เตลภิกฺขาย อาหิณฺฑิตฺวา เตลํ ลภิตฺวา เตน เตเลน สตฺถุ เจติเย สพฺพรตฺติํ ทีปปูชํ อกาสิฯ สา ตโต จุตา ตาวติํเส นิพฺพตฺติตฺวา สุวิสุทฺธทิพฺพจกฺขุกา หุตฺวา เอกํ พุทฺธนฺตรํ เทเวสุเยว สํสริตฺวา อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติฯ ติสฺสา นามํ อโหสิฯ สา วิญฺญุตํ ปตฺตา สตฺถุ เชตวนปฎิคฺคหเณ ปฎิลทฺธสทฺธา อุปาสิกา หุตฺวา อปรภาเค อญฺญตรสฺส ขีณาสวเตฺถรสฺส สนฺติเก ธมฺมํ สุตฺวา สญฺชาตสํเวคา ปพฺพชิตฺวา วิปสฺสนํ ปฎฺฐเปตฺวา ฆเฎนฺตี วายมนฺตี น จิรเสฺสว อรหตฺตํ ปาปุณิฯ เตน วุตฺตํ  (อป. เถรี ๒.๓.๑๓๑-๑๖๕) –</p>


<p>
‘‘ปทุมุตฺตโร นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘หิตาย สพฺพสตฺตานํ, สุขาย วทตํ วโร;  
  
อตฺถาย ปุริสาชโญฺญ, ปฎิปโนฺน สเทวเกฯ  
</p>
  
<p>
‘‘ยสคฺคปโตฺต สิริมา, กิตฺติวณฺณคโต ชิโน;  
  
ปูชิโต สพฺพโลกสฺส, ทิสา สพฺพาสุ วิสฺสุโตฯ  
</p>
  
<p>
‘‘อุตฺติณฺณวิจิกิโจฺฉ โส, วีติวตฺตกถํกโถ;  
  
สมฺปุณฺณมนสงฺกโปฺป, ปโตฺต สโมฺพธิมุตฺตมํฯ  
</p>
  
<p>
‘‘อนุปฺปนฺนสฺส  
มคฺคสฺส, อุปฺปาเทตา นรุตฺตโม;  
  
อนกฺขาตญฺจ อกฺขาสิ, อสญฺชาตญฺจ สญฺชนีฯ  
</p>
  
<p>
‘‘มคฺคญฺญู  
จ มคฺควิทู, มคฺคกฺขายี นราสโภ;  
  
มคฺคสฺส กุสโล สตฺถา, สารถีนํ วรุตฺตโมฯ  
</p>
  
<p>
‘‘มหาการุณิโก สตฺถา, ธมฺมํ เทเสติ นายโก;  
  
นิมุเคฺค กามปงฺกมฺหิ, สมุทฺธรติ ปาณิเนฯ  
</p>
  
<p>
‘‘ตทาหํ หํสวติยํ, ชาตา ขตฺติยนนฺทนา;  
  
สุรูปา สธนา จาปิ, ทยิตา จ สิรีมตีฯ  
</p>
  
<p>
‘‘อานนฺทสฺส  
มหารโญฺญ, ธีตา ปรมโสภนา;  
  
เวมาตา ภคินี จาปิ, ปทุมุตฺตรนามิโนฯ  
</p>
  
<p>
‘‘ราชกญฺญาหิ สหิตา, สพฺพาภรณภูสิตา;  
  
อุปาคมฺม มหาวีรํ, อโสฺสสิํ ธมฺมเทสนํฯ  
</p>
  
<p>
‘‘ตทา หิ โส โลกครุ, ภิกฺขุนิํ ทิพฺพจกฺขุกํ;  
  
กิตฺตยํ ปริสามเชฺฌ, อคฺคฎฺฐาเน ฐเปสิ ตํฯ  
</p>
  
<p>
‘‘สุณิตฺวา ตมหํ หฎฺฐา, ทานํ ทตฺวาน สตฺถุโน;  
  
ปูชิตฺวาน จ สมฺพุทฺธํ, ทิพฺพจกฺขุํ อปตฺถยิํฯ  
</p>
  
<p>
‘‘ตโต อโวจ มํ สตฺถา, นเนฺท ลจฺฉสิ ปตฺถิตํ;  
  
ปทีปธมฺมทานานํ, ผลเมตํ สุนิจฺฉิตํฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส  
ธเมฺมสุ ทายาทา, โอรสา ธมฺมนิมฺมิตา;  
  
สกุลา นาม นาเมน, เหสฺสติ สตฺถุ สาวิกาฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘ปริพฺพาชกินี อาสิํ, ตทาหํ เอกจารินี;  
  
ภิกฺขาย วิจริตฺวาน, อลภิํ เตลมตฺตกํฯ  
</p>
  
<p>
‘‘เตน ทีปํ ปทีเปตฺวา, อุปฎฺฐิํ สพฺพสํวริํ;  
  
เจติยํ ทฺวิปทคฺคสฺส, วิปฺปสเนฺนน เจตสาฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ยตฺถ  
ยตฺถูปปชฺชามิ, ตสฺส กมฺมสฺส วาหสา;  
  
ปชฺชลนฺติ มหาทีปา, ตตฺถ ตตฺถ คตาย เมฯ  
</p>
  
<p>
‘‘ติโรกุฎฺฎํ  
ติโรเสลํ, สมติคฺคยฺห ปพฺพตํ;  
  
ปสฺสามหํ ยทิจฺฉามิ, ทีปทานสฺสิทํ ผลํฯ  
</p>
  
<p>
‘‘วิสุทฺธนยนา โหมิ, ยสสา จ ชลามหํ;  
  
สทฺธาปญฺญาวตี เจว, ทีปทานสฺสิทํ ผลํฯ  
</p>
  
<p>
‘‘ปจฺฉิเม จ ภเว ทานิ, ชาตา วิปฺปกุเล อหํ;  
  
ปหูตธนธญฺญมฺหิ, มุทิเต ราชปูชิเตฯ  
</p>
  
<p>
‘‘อหํ  
สพฺพงฺคสมฺปนฺนา, สพฺพาภรณภูสิตา;  
  
ปุรปฺปเวเส สุคตํ, วาตปาเน ฐิตา อหํฯ  
</p>
  
<p>
‘‘ทิสฺวา ชลนฺตํ ยสสา, เทวมนุสฺสสกฺกตํ;  
  
อนุพฺยญฺชนสมฺปนฺนํ, ลกฺขเณหิ วิภูสิตํฯ  
</p>
  
<p>
‘‘อุทคฺคจิตฺตา สุมนา, ปพฺพชฺชํ สมโรจยิํ;  
  
น จิเรเนว กาเลน, อรหตฺตมปาปุณิํฯ  
</p>
  
<p>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
ปรจิตฺตานิ ชานามิ, สตฺถุสาสนการิกาฯ  
</p>
  
<p>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
เขเปตฺวา อาสเว สเพฺพ, วิสุทฺธาสิํ สุนิมฺมลาฯ  
</p>
  
<p>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติสมูหตาฯ  
</p>
  
<p>
‘‘ยสฺสตฺถาย ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</p>
  
<p>
‘‘ตโต มหาการุณิโก, เอตทเคฺค ฐเปสิ มํ;  
  
ทิพฺพจกฺขุกานํ อคฺคา, สกุลาติ นรุตฺตโมฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา กตาธิการตาย ทิพฺพจกฺขุญาเณ จิณฺณวสี อโหสิฯ เตน นํ สตฺถา ทิพฺพจกฺขุกานํ ภิกฺขุนีนํ อคฺคฎฺฐาเน ฐเปสิฯ สา อตฺตโน ปฎิปตฺติํ ปจฺจเวกฺขิตฺวา ปีติโสมนสฺสชาตา อุทานวเสน –</p>


<ol>
<li>
‘‘อคารสฺมิํ  
  
  
วสนฺตีหํ, ธมฺมํ สุตฺวาน ภิกฺขุโน;  
  
อทฺทสํ วิรชํ ธมฺมํ, นิพฺพานํ ปทมจฺจุตํฯ  
</li>
  
<li>
‘‘สาหํ ปุตฺตํ ธีตรญฺจ, ธนธญฺญญฺจ ฉฑฺฑิย;  
  
เกเส เฉทาปยิตฺวาน, ปพฺพชิํ อนคาริยํฯ  
</li>
  
<li>
‘‘สิกฺขมานา อหํ สนฺตี, ภาเวนฺตี มคฺคมญฺชสํ;  
  
ปหาสิํ ราคโทสญฺจ, ตเทกเฎฺฐ จ อาสเวฯ  
</li>
  
<li>
‘‘ภิกฺขุนี อุปสมฺปชฺช, ปุพฺพชาติมนุสฺสริํ;  
  
ทิพฺพจกฺขุ วิโสธิตํ, วิมลํ สาธุภาวิตํฯ  
</li>
  
<li>
‘‘สงฺขาเร ปรโต ทิสฺวา, เหตุชาเต ปโลกิเต;  
  
ปหาสิํ อาสเว สเพฺพ, สีติภูตามฺหิ นิพฺพุตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ อหํ ปุเพฺพ อคารมเชฺฌ วสมานา อญฺญตรสฺส ภินฺนกิเลสสฺส ภิกฺขุโน สนฺติเก จตุสจฺจคพฺภํ ธมฺมกถํ สุตฺวาฯ นฺติ ราครชาทีนํ อภาเวน วิรชํ, วานโต นิกฺขนฺตตฺตา นิพฺพานํ, จวนาภาวโต อธิคตานํ อจฺจุติเหตุตาย จ นิพฺพานํ อจฺจุตํ, ปทนฺติ จ ลทฺธนามํ อสงฺขตธมฺมํ, สหสฺสนยปฎิมณฺฑิเตน ทสฺสนสงฺขาเตน ธมฺมจกฺขุนา อทฺทสํ ปสฺสิํฯ</p>


<p>นฺติ สา อหํ วุตฺตปฺปกาเรน โสตาปนฺนา โหมิฯ</p>


<p>ติ อหํ สิกฺขมานาว สมานา ปพฺพชิตฺวา วเสฺส อปริปุเณฺณ เอวฯ นฺติ มชฺฌิมปฎิปตฺติภาวโต อญฺชสํ อุปริมคฺคํ อุปฺปาเทนฺตีฯ ติ ราคโทเสหิ สหเชกเฎฺฐ ปหาเนกเฎฺฐ จ ตติยมคฺควเชฺฌ อาสเว  สมุจฺฉินฺทิํฯ</p>


<p>  ติ วเสฺส ปริปุเณฺณ อุปสมฺปชฺชิตฺวา ภิกฺขุนี หุตฺวาฯ นฺติ อวิชฺชาทีหิ อุปกฺกิเลเสหิ วิมุตฺตตาย วิคตมลํ,  สกฺกจฺจ สมฺมเทว   สาธูหิ วา พุทฺธาทีหิ  อุปฺปาทิตํ ทิพฺพจกฺขุ วิโสธิตนฺติ สมฺพโนฺธฯ</p>


<p>ติ เตภูมกสงฺขาเรฯ ติ อนตฺตโตฯ ติ ปจฺจยุปฺปเนฺนฯ ติ ปลุชฺชนสภาเว  ปภงฺคุเน ปญฺญาจกฺขุนา ทิสฺวาฯ ติ อคฺคมเคฺคน อวสิเฎฺฐ สเพฺพปิ อาสเว ปชหิํ, เขเปสินฺติ อโตฺถฯ เสสํ วุตฺตนยเมวฯ</p>

</p>


<h3>๘. โสณาเถรีคาถาวณฺณนา</h3>
<p>ติอาทิกา โสณาย เถริยา คาถาฯ อยมฺปิ ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปตฺวา เอกทิวสํ สตฺถุ สนฺติเก ธมฺมํ สุณนฺตี สตฺถารํ เอกํ ภิกฺขุนิํ อารทฺธวีริยานํ ภิกฺขุนีนํ อคฺคฎฺฐาเน ฐเปนฺตํ ทิสฺวา, อธิการกมฺมํ กตฺวา สยมฺปิ ตํ ฐานนฺตรํ ปเตฺถตฺวา ยาวชีวํ ปุญฺญานิ กตฺวา, ตโต จุตา กปฺปสตสหสฺสํ เทวมนุเสฺสสุ สํสริตฺวา อิมสฺมิํ พุทฺธุปฺปาเท สาวตฺถิยํ กุลเคเห นิพฺพตฺติตฺวา วยปฺปตฺตา ปติกุลํ คตา ทส ปุตฺตธีตโร ลภิตฺวา ติ ปญฺญายิตฺถฯ สา สามิเก ปพฺพชิเต วยปฺปเตฺต ปุตฺตธีตโร ฆราวาเส ปติฎฺฐาเปตฺวา สพฺพํ ธนํ ปุตฺตานํ วิภชิตฺวา อทาสิ, น กิญฺจิ อตฺตโน ฐเปสิฯ ตํ ปุตฺตา จ ธีตโร จ กติปาหเมว อุปฎฺฐหิตฺวา ปริภวํ อกํสุฯ สา ‘‘กิํ มยฺหํ อิเมหิ ปริภวาย ฆเร วสนฺติยา’’ติ ภิกฺขุนิโย อุปสงฺกมิตฺวา ปพฺพชฺชํ ยาจิฯ ตํ ภิกฺขุนิโย ปพฺพาเชสุํฯ สา ลทฺธูปสมฺปทา ‘‘อหํ มหลฺลิกากาเล ปพฺพชิตฺวา อปฺปมตฺตาย ภวิตพฺพ’’นฺติ ภิกฺขุนีนํ วตฺตปฎิวตฺตํ กโรนฺตี ‘‘สพฺพรตฺติํ สมณธมฺมํ กริสฺสามี’’ติ เหฎฺฐาปาสาเท เอกถมฺภํ หเตฺถน คเหตฺวา ตํ อวิชหมานา สมณธมฺมํ กโรนฺตี จงฺกมมานาปิ ‘‘อนฺธกาเร ฐาเน รุกฺขาทีสุ ยตฺถ กตฺถจิ เม สีสํ ปฎิหเญฺญยฺยา’’ติ รุกฺขํ หเตฺถน คเหตฺวา ตํ อวิชหมานาว สมณธมฺมํ กโรติฯ ตโต ปฎฺฐาย สา อารทฺธวีริยตาย ปากฎา อโหสิฯ สตฺถา ตสฺสา ญาณปริปากํ ทิสฺวา   คนฺธกุฎิยํ นิสิโนฺนว โอภาสํ ผริตฺวา สมฺมุเข นิสิโนฺน วิย อตฺตานํ ทเสฺสตฺวา –</p>


<p>
‘‘โย  
จ วสฺสสตํ ชีเว, อปสฺสํ ธมฺมมุตฺตมํ;  
  
เอกาหํ ชีวิตํ เสโยฺย, ปสฺสโต ธมฺมมุตฺตม’’นฺติฯ (ธ. ป. ๑๑๕) –  
</p>
  
<p>คาถํ อภาสิฯ สา คาถาปริโยสาเน อรหตฺตํ ปาปุณิฯ เตน วุตฺตํ  (อป. เถรี ๒.๓.๒๒๐-๒๔๓) –</p>


<p>
‘‘ปทุมุตฺตโร นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทา เสฎฺฐิกุเล ชาตา, สุขิตา ปูชิตา ปิยา;  
  
อุเปตฺวา ตํ มุนิวรํ, อโสฺสสิํ มธุรํ วจํฯ  
</p>
  
<p>
‘‘อารทฺธวีริยานคฺคํ, วเณฺณสิ ภิกฺขุนิํ ชิโน;  
  
ตํ สุตฺวา มุทิตา หุตฺวา, การํ กตฺวาน สตฺถุโนฯ  
</p>
  
<p>
‘‘อภิวาทิย สมฺพุทฺธํ, ฐานํ ตํ ปตฺถยิํ ตทา;  
  
อนุโมทิ มหาวีโร, สิชฺฌตํ ปณิธี ตวฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
โสณาติ นาม นาเมน, เหสฺสติ สตฺถุ สาวิกาฯ  
</p>
  
<p>
‘‘ตํ สุตฺวา มุทิตา หุตฺวา, ยาวชีวํ ตทา ชินํ;  
  
เมตฺตจิตฺตา ปริจริํ, ปจฺจเยหิ วินายกํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม จ ภเว ทานิ, ชาตา เสฎฺฐิกุเล อหํ;  
  
สาวตฺถิยํ ปุรวเร, อิเทฺธ ผีเต มหทฺธเนฯ  
</p>
  
<p>
‘‘ยทา  
จ โยพฺพนปฺปตฺตา, คนฺตฺวา ปติกุลํ อหํ;  
  
ทส ปุตฺตานิ อชนิํ, สุรูปานิ วิเสสโตฯ  
</p>
  
<p>
‘‘สุเขธิตา  
จ เต สเพฺพ, ชนเนตฺตมโนหรา;  
  
อมิตฺตานมฺปิ รุจิตา, มม ปเคว เต สิยาฯ  
</p>
  
<p>
‘‘ตโต มยฺหํ อกามาย, ทสปุตฺตปุรกฺขโต;  
  
ปพฺพชิตฺถ ส เม ภตฺตา, เทวเทวสฺส สาสเนฯ  
</p>
  
<p>
‘‘ตเทกิกา  
วิจิเนฺตสิํ, ชีวิเตนาลมตฺถุ เม;  
  
จตฺตาย ปติปุเตฺตหิ, วุฑฺฒาย จ วรากิยาฯ  
</p>
  
<p>
‘‘อหมฺปิ ตตฺถ คจฺฉิสฺสํ, สมฺปโตฺต ยตฺถ เม ปติ;  
  
เอวาหํ จินฺตยิตฺวาน, ปพฺพชิํ อนคาริยํฯ  
</p>
  
<p>
‘‘ตโต จ มํ ภิกฺขุนิโย, เอกํ ภิกฺขุนุปสฺสเย;  
  
วิหาย คจฺฉุโมวาทํ, ตาเปหิ อุทกํ อิติฯ  
</p>
  
<p>
‘‘ตทา อุทกมาหิตฺวา, โอกิริตฺวาน กุมฺภิยา;  
  
จุเลฺล ฐเปตฺวา อาสีนา, ตโต จิตฺตํ สมาทหิํฯ  
</p>
  
<p>
‘‘ขเนฺธ อนิจฺจโต ทิสฺวา, ทุกฺขโต จ อนตฺตโต;  
  
เขเปตฺวา อาสเว สเพฺพ, อรหตฺตมปาปุณิํฯ  
</p>
  
<p>
‘‘ตทาคนฺตฺวา ภิกฺขุนิโย, อุโณฺหทกมปุจฺฉิสุํ;  
  
เตโชธาตุมธิฎฺฐาย, ขิปฺปํ สนฺตาปยิํ ชลํฯ  
</p>
  
<p>
‘‘วิมฺหิตา ตา ชินวรํ, เอตมตฺถมสาวยุํ;  
  
ตํ สุตฺวา มุทิโต นาโถ, อิมํ คาถํ อภาสถฯ  
</p>
  
<p>
‘‘โย  
จ วสฺสสตํ ชีเว, กุสีโต หีนวีริโย;  
  
เอกาหํ ชีวิตํ เสโยฺย, วีริยมารภโต ทฬฺหํฯ  
</p>
  
<p>
‘‘อาราธิโต มหาวีโร, มยา สุปฺปฎิปตฺติยา;  
  
อารทฺธวีริยานคฺคํ, มมาห ส มหามุนิฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อถ นํ ภควา ภิกฺขุนิโย ปฎิปาฎิยา ฐานนฺตเร ฐเปโนฺต อารทฺธวีริยานํ อคฺคฎฺฐาเน ฐเปสิฯ สา เอกทิวสํ อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘ทส  
ปุเตฺต วิชายิตฺวา, อสฺมิํ รูปสมุสฺสเย;  
  
ตโตหํ ทุพฺพลา ชิณฺณา, ภิกฺขุนิํ อุปสงฺกมิํฯ  
</li>
  
<li>
‘‘สา เม ธมฺมมเทเสสิ, ขนฺธายตนธาตุโย;  
  
ตสฺสา ธมฺมํ สุณิตฺวาน, เกเส เฉตฺวาน ปพฺพชิํฯ  
</li>
  
<li>
‘‘ตสฺสา  
เม สิกฺขมานาย, ทิพฺพจกฺขุ วิโสธิตํ;  
  
ปุเพฺพนิวาสํ ชานามิ, ยตฺถ เม วุสิตํ ปุเรฯ  
</li>
  
<li>
‘‘อนิมิตฺตญฺจ ภาเวมิ, เอกคฺคา สุสมาหิตา;  
  
อนนฺตราวิโมกฺขาสิํ, อนุปาทาย นิพฺพุตาฯ  
</li>
  
<li>
‘‘ปญฺจกฺขนฺธา ปริญฺญาตา, ติฎฺฐนฺติ ฉินฺนมูลกา;  
  
ธิ ตวตฺถุ ชเร ชเมฺม, นตฺถิ ทานิ ปุนพฺภโว’’ติฯ – อิมา คาถา อภาสิ;  
</li>
  
<p>ตตฺถ ติ รูปสงฺขาเต สมุสฺสเยฯ อยญฺหิ รูปสโทฺท ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติอาทีสุ (สํ. นิ. ๔.๖๐) รูปายตเน อาคโตฯ ‘‘ยํกิญฺจิ รูปํ อตีตานาคตปจฺจุปฺปนฺน’’นฺติอาทีสุ (อ. นิ. ๔.๑๘๑) รูปกฺขเนฺธฯ ‘‘ปิยรูเป สาตรูเป  รชฺชตี’’ติอาทีสุ (ม. นิ. ๑.๔๐๙) สภาเวฯ ‘‘พหิทฺธา รูปานิ ปสฺสตี’’ติอาทีสุ (ที. นิ. ๓.๓๓๘; อ. นิ. ๑.๔๒๗-๔๓๔) กสิณายตเนฯ ‘‘รูปี รูปานิ ปสฺสตี’’ติอาทีสุ (ที. นิ. ๓.๓๓๙; อ. นิ. ๑.๔๓๕-๔๔๒) รูปฌาเนฯ ‘‘อฎฺฐิญฺจ ปฎิจฺจ นฺหารุญฺจ ปฎิจฺจ มํสญฺจ ปฎิจฺจ จมฺมญฺจ ปฎิจฺจ อากาโส ปริวาริโต รูปเนฺตฺวว สงฺขํ คจฺฉตี’’ติอาทีสุ (ม. นิ. ๑.๓๐๖) รูปกาเยฯ อิธาปิ รูปกาเยว ทฎฺฐโพฺพฯ สโทฺทปิ อฎฺฐีนํ สรีรสฺส ปริยาโยฯ ‘‘สตนฺติ สมุสฺสยา’’ติอาทีสุ อฎฺฐิสรีรปริยาเยฯ ‘‘อาตุรํ อสุจิํ ปูติํ, ปสฺส นเนฺท สมุสฺสย’’นฺติอาทีสุ (เถรคา. ๑๙) สรีเรฯ อิธาปิ สรีเร เอว ทฎฺฐโพฺพฯ เตน วุตฺตํ – ‘‘รูปสมุสฺสเย’’ติ, รูปสงฺขาเต สมุสฺสเย สรีเรติ อโตฺถฯ ฐตฺวาติ วจนเสโสฯ อสฺมิํ รูปสมุสฺสเยติ หิ อิมสฺมิํ รูปสมุสฺสเย ฐตฺวา อิมํ รูปกายํ นิสฺสาย ทส ปุเตฺต วิชายิตฺวาติ โยชนาฯ ติ ตสฺมา ทสปุตฺตวิชายนเหตุฯ สา หิ ปฐมวยํ อติกฺกมิตฺวา ปุตฺตเก  วิชายนฺตี อนุกฺกเมน ทุพฺพลสรีรา ชราชิณฺณา จ อโหสิฯ เตน วุตฺตํ ติฯ
</ol></p>


<p>ติ ตโต, ติ วา ตสฺสา สนฺติเกฯ ปุน ตสฺสาติ กรเณ สามิวจนํ, ตายาติ อโตฺถฯ ติ ติโสฺสปิ สิกฺขา สิกฺขมานาฯ</p>


<p>นฺติ อคฺคมคฺคสฺส อนนฺตรา อุปฺปนฺนวิโมกฺขา อาสิํฯ รูปี รูปานิ ปสฺสตีติอาทโย หิ อฎฺฐปิ วิโมกฺขา อนนฺตรวิโมกฺขา นาม น โหนฺติฯ มคฺคานนฺตรํ อนุปฺปตฺตา หิ ผลวิโมกฺขา ผลสมาปตฺติกาเล ปวตฺตมานาปิ ปฐมมคฺคานนฺตรเมว สมุปฺปตฺติโต  ตํ อุปาทาย อนนฺตรวิโมกฺขา นาม, ยถา มคฺคสมาธิ อานนฺตริกสมาธีติ วุจฺจติฯ ติ รูปาทีสุ กิญฺจิปิ อคฺคเหตฺวา กิเลสปรินิพฺพาเนน นิพฺพุตา อาสิํฯ</p>


<p>เอวํ วิชฺชาตฺตยํ วิภาเวตฺวา อรหตฺตผเลน กูฎํ คณฺหนฺตี อุทาเนตฺวา, อิทานิ ชราย จิรกาลํ อุปทฺทุตสรีรํ วิครหนฺตี สห วตฺถุนา ตสฺส สมติกฺกนฺตภาวํ วิภาเวตุํ ติ โอสานคาถมาหฯ ตตฺถ ติ องฺคานํ สิถิลภาวกรณาทินา ชเร ชเมฺม ลามเก หีเน ตว ตุยฺหํ ธิ อตฺถุ ธิกาโร โหตุฯ ติ ตสฺมา ตฺวํ มยา อติกฺกนฺตา อภิภูตาสีติ อธิปฺปาโยฯ</p>

</p>


<h3>๙. ภทฺทากุณฺฑลเกสาเถรีคาถาวณฺณนา</h3>
<p>ติอาทิกา  ภทฺทาย กุณฺฑลเกสาย เถริยา คาถาฯ อยมฺปิ ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปตฺวา เอกทิวสํ สตฺถุ สนฺติเก ธมฺมํ สุณนฺตี สตฺถารํ เอกํ ภิกฺขุนิํ ขิปฺปาภิญฺญานํ อคฺคฎฺฐาเน ฐเปนฺตํ ทิสฺวา, อธิการกมฺมํ กตฺวา ตํ ฐานนฺตรํ ปเตฺถตฺวา ยาวชีวํ ปุญฺญานิ กตฺวา กปฺปสตสหสฺสํ เทวมนุเสฺสสุ สํสริตฺวา กสฺสปพุทฺธกาเล  กาสิรโญฺญ เคเห สตฺตนฺนํ  ภคินีนํ อพฺภนฺตรา หุตฺวา, วีสติ วสฺสสหสฺสานิ ทส สีลานิ สมาทาย โกมาริพฺรหฺมจริยํ จรนฺตี สงฺฆสฺส วสนปริเวณํ กาเรตฺวา, เอกํ พุทฺธนฺตรํ สุคตีสุเยว สํสริตฺวา อิมสฺมิํ พุทฺธุปฺปาเท ราชคเห เสฎฺฐิกุเล นิพฺพตฺติฯ ติสฺสา นามํ อโหสิฯ สา มหตา ปริวาเรน วฑฺฒมานา วยปฺปตฺตา, ตสฺมิํเยว นคเร ปุโรหิตสฺส ปุตฺตํ สตฺตุกํ นาม โจรํ สโหฑฺฒํ คเหตฺวา ราชาณาย นครคุตฺติเกน มาเรตุํ อาฆาตนํ นิยฺยมานํ, สีหปญฺชเรน โอโลเกนฺตี ทิสฺวา  ปฎิพทฺธจิตฺตา หุตฺวา สเจ ตํ ลภามิ, ชีวิสฺสามิ; โน เจ, มริสฺสามีติ สยเน อโธมุขี นิปชฺชิฯ</p>


<p>อถสฺสา ปิตา ตํ ปวตฺติํ สุตฺวา เอกธีตุตาย พลวสิเนโห สหสฺสลญฺชํ ทตฺวา อุปาเยเนว โจรํ วิสฺสชฺชาเปตฺวา คโนฺธทเกน นฺหาเปตฺวา สพฺพาภรณปฎิมณฺฑิตํ กาเรตฺวา ปาสาทํ เปเสสิฯ ภทฺทาปิ ปริปุณฺณมโนรถา อติเรกาลงฺกาเรน อลงฺกริตฺวา ตํ ปริจรติฯ สตฺตุโก กติปาหํ วีตินาเมตฺวา ตสฺสา อาภรเณสุ อุปฺปนฺนโลโภ ภเทฺท, อหํ นครคุตฺติเกน คหิตมโตฺตว โจรปปาเต อธิวตฺถาย เทวตาย ‘‘สจาหํ ชีวิตํ ลภามิ, ตุยฺหํ พลิกมฺมํ อุปสํหริสฺสามี’’ติ ปตฺถนํ อายาจิํ, ตสฺมา พลิกมฺมํ สชฺชาเปหีติฯ สา ‘‘ตสฺส มนํ ปูเรสฺสามี’’ติ พลิกมฺมํ สชฺชาเปตฺวา สพฺพาภรณวิภูสิตา สามิเกน สทฺธิํ เอกํ ยานํ อภิรุยฺห ‘‘เทวตาย พลิกมฺมํ กริสฺสามี’’ติ โจรปปาตํ อภิรุหิตุํ อารทฺธาฯ</p>


<p>สตฺตุโก จิเนฺตสิ – ‘‘สเพฺพสุ อภิรุหเนฺตสุ อิมิสฺสา อาภรณํ คเหตุํ น สกฺกา’’ติ ปริวารชนํ ตเตฺถว ฐเปตฺวา ตเมว พลิภาชนํ คาหาเปตฺวา ปพฺพตํ อภิรุหโนฺต ตาย สทฺธิํ ปิยกถํ น กเถสิฯ สา อิงฺคิเตเนว ตสฺสาธิปฺปายํ อญฺญาสิฯ สตฺตุโก, ‘‘ภเทฺท, ตว อุตฺตรสาฎกํ โอมุญฺจิตฺวา กายารูฬฺหปสาธนํ ภณฺฑิกํ กโรหี’’ติฯ สา, ‘‘สามิ, มยฺหํ โก อปราโธ’’ติ? ‘‘กิํ นุ มํ, พาเล,‘พลิกมฺมตฺถํ อาคโต’ติ สญฺญํ กโรสิ? พลิกมฺมาปเทเสน ปน ตว อาภรณํ คเหตุํ อาคโต’’ติฯ ‘‘กสฺส ปน, อยฺย, ปสาธนํ, กสฺส อห’’นฺติ? ‘‘นาหํ เอตํ วิภาคํ ชานามี’’ติ ฯ ‘‘โหตุ, อยฺย, เอกํ ปน เม อธิปฺปายํ ปูเรหิ, อลงฺกตนิยาเมน  จ อาลิงฺคิตุํ เทหี’’ติฯ โส ‘‘สาธู’’ติ สมฺปฎิจฺฉิฯ สา เตน สมฺปฎิจฺฉิตภาวํ ญตฺวา ปุรโต อาลิงฺคิตฺวา ปจฺฉโต อาลิงฺคนฺตี วิย ปพฺพตปปาเต ปาเตสิฯ โส ปติตฺวา จุณฺณวิจุณฺณํ อโหสิฯ ตาย กตํ อจฺฉริยํ ทิสฺวา ปพฺพเต อธิวตฺถา เทวตา โกสลฺลํ วิภาเวนฺตี อิมา คาถา อภาสิ –</p>


<p>
‘‘น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ตตฺถ ตตฺถ วิจกฺขณาฯ  
</p>
  
<p>
‘‘น  
หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ลหุํ อตฺถวิจินฺติกา’’ติฯ (อป. เถรี. ๒.๓.๓๑-๓๒);  
</p>
  
<p>ตโต ภทฺทา จิเนฺตสิ – ‘‘น สกฺกา มยา อิมินา นิยาเมน เคหํ คนฺตุํ, อิโตว คนฺตฺวา เอกํ ปพฺพชฺชํ ปพฺพชิสฺสามี’’ติ นิคณฺฐารามํ คนฺตฺวา นิคเณฺฐ ปพฺพชฺชํ ยาจิฯ อถ นํ เต อาหํสุ – ‘‘เกน นิยาเมน ปพฺพชฺชา โหตู’’ติ? ‘‘ยํ ตุมฺหากํ ปพฺพชฺชาย อุตฺตมํ, ตเทว กโรถา’’ติฯ เต ‘‘สาธู’’ติ ตสฺสา ตาลฎฺฐินา เกเส ลุญฺจิตฺวา ปพฺพาเชสุํฯ ปุน เกสา วฑฺฒนฺตา กุณฺฑลาวฎฺฎา หุตฺวา วเฑฺฒสุํฯ ตโต ปฎฺฐาย สา ติ นาม ชาตาฯ สา ตตฺถ อุคฺคเหตพฺพํ สมยํ วาทมคฺคญฺจ อุคฺคเหตฺวา ‘‘เอตฺตกํ นาม อิเม ชานนฺติ, อิโต อุตฺตริ วิเสโส นตฺถี’’ติ ญตฺวา ตโต อปกฺกมิตฺวา ยตฺถ ยตฺถ ปณฺฑิตา อตฺถิ, ตตฺถ ตตฺถ คนฺตฺวา เตสํ ชานนสิปฺปํ อุคฺคเหตฺวา อตฺตนา สทฺธิํ กเถตุํ สมตฺถํ อทิสฺวา ยํ ยํ คามํ วา นิคมํ วา ปวิสติ, ตสฺส ทฺวาเร วาลุการาสิํ กตฺวา ตตฺถ ชมฺพุสาขํ ฐเปตฺวา ‘‘โย มม วาทํ อาโรเปตุํ สโกฺกติ, โส อิมํ สาขํ มทฺทตู’’ติ สมีเป ฐิตทารกานํ สญฺญํ ทตฺวา วสนฎฺฐานํ คจฺฉติฯ สตฺตาหมฺปิ ชมฺพุสาขาย ตเถว ฐิตาย ตํ คเหตฺวา ปกฺกมติฯ</p>


<p>เตน จ สมเยน อมฺหากํ ภควา โลเก อุปฺปชฺชิตฺวา ปวตฺติตวรธมฺมจโกฺก อนุปุเพฺพน สาวตฺถิํ อุปนิสฺสาย เชตวเน วิหรติฯ กุณฺฑลเกสาปิ วุตฺตนเยน คามนิคมราชธานีสุ วิจรนฺตี สาวตฺถิํ ปตฺวา นครทฺวาเร วาลุการาสิมฺหิ ชมฺพุสาขํ ฐเปตฺวา ทารกานํ สญฺญํ ทตฺวา สาวตฺถิํ ปาวิสิฯ</p>


<p>อถายสฺมา   ธมฺมเสนาปติ เอกโกว นครํ ปวิสโนฺต ตํ สาขํ ทิสฺวา ตํ ทเมตุกาโม ทารเก ปุจฺฉิ – ‘‘กสฺมายํ สาขา เอวํ ฐปิตา’’ติ? ทารกา ตมตฺถํ อาโรเจสุํฯ เถโร ‘‘ยทิ เอวํ อิมํ สาขํ มทฺทถา’’ติ อาหฯ ทารกา ตํ มทฺทิํสุฯ กุณฺฑลเกสา กตภตฺตกิจฺจา นครโต นิกฺขมนฺตี ตํ สาขํ มทฺทิตํ ทิสฺวา ‘‘เกนิทํ มทฺทิต’’นฺติ ปุจฺฉิตฺวา เถเรน มทฺทาปิตภาวํ ญตฺวา ‘‘อปกฺขิโก วาโท น โสภตี’’ติ สาวตฺถิํ ปวิสิตฺวา วีถิโต วีถิํ วิจรนฺตี ‘‘ปเสฺสยฺยาถ สมเณหิ  สกฺยปุตฺติเยหิ สทฺธิํ มยฺหํ วาท’’นฺติ อุโคฺฆเสตฺวา มหาชนปริวุตา อญฺญตรสฺมิํ รุกฺขมูเล นิสินฺนํ ธมฺมเสนาปติํ อุปสงฺกมิตฺวา ปฎิสนฺถารํ กตฺวา เอกมนฺตํ ฐิตา ‘‘กิํ ตุเมฺหหิ มม ชมฺพุสาขา มทฺทาปิตา’’ติ ปุจฺฉิฯ ‘‘อาม, มยา มทฺทาปิตา’’ติฯ ‘‘เอวํ สเนฺต ตุเมฺหหิ สทฺธิํ มยฺหํ วาโท โหตู’’ติฯ ‘‘โหตุ, ภเทฺท’’ติฯ ‘‘กสฺส ปุจฺฉา, กสฺส วิสฺสชฺชนา’’ติ? ‘‘ปุจฺฉา นาม อมฺหากํ ปตฺตา, ตฺวํ ยํ อตฺตโน ชานนกํ ปุจฺฉา’’ติฯ สา สพฺพเมว อตฺตโน ชานนกํ วาทํ ปุจฺฉิฯ เถโร ตํ สพฺพํ วิสฺสเชฺชสิฯ สา อุปริ ปุจฺฉิตพฺพํ อชานนฺตี ตุณฺหี อโหสิฯ อถ นํ เถโร อาห – ‘‘ตยา พหุํ ปุจฺฉิตํ, มยมฺปิ ตํ เอกํ ปญฺหํ ปุจฺฉามา’’ติฯ ‘‘ปุจฺฉถ, ภเนฺต’’ติฯ เถโร ‘‘เอกํ นาม กิ’’นฺติ อิมํ ปญฺหํ ปุจฺฉิฯ กุณฺฑลเกสา เนว อนฺตํ น โกฎิํ ปสฺสนฺตี อนฺธการํ ปวิฎฺฐา วิย หุตฺวา ‘‘น ชานามิ, ภเนฺต’’ติ อาหฯ ‘‘ตฺวํ เอตฺตกมฺปิ อชานนฺตี อญฺญํ กิํ ชานิสฺสสี’’ติ วตฺวา ธมฺมํ เทเสสิฯ สา เถรสฺส ปาเทสุ ปติตฺวา, ‘‘ภเนฺต, ตุเมฺห สรณํ คจฺฉามี’’ติ อาหฯ ‘‘มา มํ ตฺวํ, ภเทฺท, สรณํ คจฺฉ, สเทวเก โลเก อคฺคปุคฺคลํ ภควนฺตเมว สรณํ คจฺฉา’’ติฯ ‘‘เอวํ กริสฺสามิ, ภเนฺต’’ติ สา สายนฺหสมเย ธมฺมเทสนาเวลายํ สตฺถุ สนฺติกํ คนฺตฺวา ปญฺจปติฎฺฐิเตน วนฺทิตฺวา เอกมนฺตํ อฎฺฐาสิฯ สตฺถา ตสฺสา ญาณปริปากํ ญตฺวา –</p>


<p>
‘‘สหสฺสมปิ เจ คาถา, อนตฺถปทสํหิตา;  
  
เอกํ คาถาปทํ เสโยฺย, ยํ สุตฺวา สุปสมฺมตี’’ติฯ –  
</p>
  
<p>อิมํ คาถมาหฯ คาถาปริโยสาเน ยถาฐิตาว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๓.๑-๕๔) –</p>


<p>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทาหํ  
หํสวติยํ, ชาตา เสฎฺฐิกุเล อหุํ;  
  
นานารตนปโชฺชเต, มหาสุขสมปฺปิตาฯ  
</p>
  
<p>
‘‘อุเปตฺวา ตํ มหาวีรํ, อโสฺสสิํ ธมฺมเทสนํ;  
  
ตโต  
ชาตปฺปสาทาหํ, อุเปสิํ สรณํ ชินํฯ  
</p>
  
<p>
‘‘ตทา มหาการุณิโก, ปทุมุตฺตรนามโก;  
  
ขิปฺปาภิญฺญานมคฺคนฺติ, ฐเปสิ ภิกฺขุนิํ สุภํฯ  
</p>
  
<p>
‘‘ตํ สุตฺวา มุทิตา หุตฺวา, ทานํ ทตฺวา มเหสิโน;  
  
นิปจฺจ สิรสา ปาเท, ตํ ฐานมภิปตฺถยิํฯ  
</p>
  
<p>
‘‘อนุโมทิ มหาวีโร, ภเทฺท ยํ เตภิปตฺถิตํ;  
  
สมิชฺฌิสฺสติ ตํ สพฺพํ, สุขินี โหหิ นิพฺพุตาฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
ภทฺทากุณฺฑลเกสาติ, เหสฺสติ สตฺถุ สาวิกาฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตโต จุตา ยามมคํ, ตโตหํ ตุสิตํ คตา;  
  
ตโต จ นิมฺมานรติํ, วสวตฺติปุรํ ตโตฯ  
</p>
  
<p>
‘‘ยตฺถ ยตฺถูปปชฺชามิ, ตสฺส กมฺมสฺส วาหสา;  
  
ตตฺถ ตเตฺถว ราชูนํ, มเหสิตฺตมการยิํฯ  
</p>
  
<p>
‘‘ตโต  
จุตา มนุเสฺสสุ, ราชูนํ จกฺกวตฺตินํ;  
  
มณฺฑลีนญฺจ ราชูนํ, มเหสิตฺตมการยิํฯ  
</p>
  
<p>
‘‘สมฺปตฺติํ อนุโภตฺวาน, เทเวสุ มานุเสสุ จ;  
  
สพฺพตฺถ สุขิตา หุตฺวา, เนกกเปฺปสุ สํสริํฯ  
</p>
  
<p>
‘‘อิมมฺหิ  
ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘อุปฎฺฐาโก มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</p>
  
<p>
‘‘ตสฺส ธีตา จตุตฺถาสิํ, ภิกฺขุทายีติ วิสฺสุตา;  
  
ธมฺมํ สุตฺวา ชินคฺคสฺส, ปพฺพชฺชํ สมโรจยิํฯ  
</p>
  
<p>
‘‘อนุชานิ น โน ตาโต, อคาเรว ตทา มยํ;  
  
วีสวสฺสสหสฺสานิ, วิจริมฺห อตนฺทิตาฯ  
</p>
  
<p>
‘‘โกมาริพฺรหฺมจริยํ, ราชกญฺญา สุเขธิตา;  
  
พุโทฺธปฎฺฐานนิรตา, มุทิตา สตฺต ธีตโรฯ  
</p>
  
<p>
‘‘สมณี  
สมณคุตฺตา จ, ภิกฺขุนี ภิกฺขุทายิกา;  
  
ธมฺมา เจว สุธมฺมา จ, สตฺตมี สงฺฆทายิกาฯ  
</p>
  
<p>
‘‘เขมา อุปฺปลวณฺณา จ, ปฎาจารา อหํ ตทา;  
  
กิสาโคตมี ธมฺมทินฺนา, วิสาขา โหติ สตฺตมีฯ  
</p>
  
<p>
‘‘เตหิ กเมฺมหิ สุกเตหิ, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม  
จ ภเว ทานิ, คิริพฺพชปุรุตฺตเม;  
  
ชาตา เสฎฺฐิกุเล ผีเต, ยทาหํ โยพฺพเน ฐิตาฯ  
</p>
  
<p>
‘‘โจรํ วธตฺถํ นียนฺตํ, ทิสฺวา รตฺตา ตหิํ อหํ;  
  
ปิตา เม ตํ สหเสฺสน, โมจยิตฺวา วธา ตโตฯ  
</p>
  
<p>
‘‘อทาสิ ตสฺส มํ ตาโต, วิทิตฺวาน มนํ มม;  
  
ตสฺสาหมาสิํ วิสฎฺฐา, อตีว ทยิตา หิตาฯ  
</p>
  
<p>
‘‘โส เม ภูสนโลเภน, พลิมชฺฌาสโย ทิโส;  
  
โจรปฺปปาตํ เนตฺวาน, ปพฺพตํ เจตยี วธํฯ  
</p>
  
<p>
‘‘ตทาหํ ปณมิตฺวาน, สตฺตุกํ สุกตญฺชลี;  
  
รกฺขนฺตี อตฺตโน ปาณํ, อิทํ วจนมพฺรวิํฯ  
</p>
  
<p>
‘‘อิทํ  
สุวณฺณเกยูรํ, มุตฺตา เวฬุริยา พหู;  
  
สพฺพํ หรสฺสุ ภทฺทเนฺต, มญฺจ ทาสีติ สาวยฯ  
</p>
  
<p>
‘‘โอโรปยสฺสุ กลฺยาณี, มา พาฬฺหํ ปริเทวสิ;  
  
น จาหํ อภิชานามิ, อหนฺตฺวา ธนมาภตํฯ  
</p>
  
<p>
‘‘ยโต สรามิ อตฺตานํ, ยโต ปโตฺตสฺมิ วิญฺญุตํ;  
  
น จาหํ อภิชานามิ, อญฺญํ ปิยตรํ ตยาฯ  
</p>
  
<p>
‘‘เอหิ ตํ อุปคูหิสฺสํ, กตฺวาน ตํ ปทกฺขิณํ;  
  
น จ ทานิ ปุโน อตฺถิ, มม ตุยฺหญฺจ สงฺคโมฯ  
</p>
  
<p>
‘‘น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ตตฺถ ตตฺถ วิจกฺขณาฯ  
</p>
  
<p>
‘‘น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ลหุํ อตฺถวิจินฺติกาฯ  
</p>
  
<p>
‘‘ลหุญฺจ  
  
วต ขิปฺปญฺจ, นิกเฎฺฐ สมเจตยิํ;  
  
มิคํ อุณฺณา ยถา เอวํ, ตทาหํ สตฺตุกํ วธิํฯ  
</p>
  
<p>
‘‘โย จ อุปฺปติตํ อตฺถํ, น ขิปฺปมนุพุชฺฌติ;  
  
โส หญฺญเต มนฺทมติ, โจโรว คิริคพฺภเรฯ  
</p>
  
<p>
‘‘โย จ อุปฺปติตํ อตฺถํ, ขิปฺปเมว นิโพธติ;  
  
มุจฺจเต สตฺตุสมฺพาธา, ตทาหํ สตฺตุกา ยถาฯ  
</p>
  
<p>
‘‘ตทาหํ ปาตยิตฺวาน, คิริทุคฺคมฺหิ สตฺตุกํ;  
  
สนฺติกํ เสตวตฺถานํ, อุเปตฺวา ปพฺพชิํ อหํฯ  
</p>
  
<p>
‘‘สณฺฑาเสน จ เกเส เม, ลุญฺจิตฺวา สพฺพโส ตทา;  
  
ปพฺพชิตฺวาน สมยํ, อาจิกฺขิํสุ นิรนฺตรํฯ  
</p>
  
<p>
‘‘ตโต  
ตํ อุคฺคเหตฺวาหํ, นิสีทิตฺวาน เอกิกา;  
  
สมยํ ตํ วิจิเนฺตสิํ, สุวาโน มานุสํ กรํฯ  
</p>
  
<p>
‘‘ฉินฺนํ คยฺห สมีเป เม, ปาตยิตฺวา อปกฺกมิ;  
  
ทิสฺวา นิมิตฺตมลภิํ, หตฺถํ ตํ ปุฬวากุลํฯ  
</p>
  
<p>
‘‘ตโต อุฎฺฐาย สํวิคฺคา, อปุจฺฉิํ สหธมฺมิเก;  
  
เต อโวจุํ วิชานนฺติ, ตํ อตฺถํ สกฺยภิกฺขโวฯ  
</p>
  
<p>
‘‘สาหํ ตมตฺถํ ปุจฺฉิสฺสํ, อุเปตฺวา พุทฺธสาวเก;  
  
เต มมาทาย คจฺฉิํสุ, พุทฺธเสฎฺฐสฺส สนฺติกํฯ  
</p>
  
<p>
‘‘โส เม ธมฺมมเทเสสิ, ขนฺธายตนธาตุโย;  
  
อสุภานิจฺจทุกฺขาติ, อนตฺตาติ จ นายโกฯ  
</p>
  
<p>
‘‘ตสฺส  
ธมฺมํ สุณิตฺวาหํ, ธมฺมจกฺขุํ วิโสธยิํ;  
  
ตโต วิญฺญาตสทฺธมฺมา, ปพฺพชฺชํ อุปสมฺปทํฯ  
</p>
  
<p>
‘‘อายาจิโต ตทา อาห, เอหิ ภเทฺทติ นายโก;  
  
ตทาหํ อุปสมฺปนฺนา, ปริตฺตํ โตยมทฺทสํฯ  
</p>
  
<p>
‘‘ปาทปกฺขาลเนนาหํ, ญตฺวา สอุทยพฺพยํ;  
  
ตถา สเพฺพปิ สงฺขาเร, อีทิสํ จินฺตยิํ ตทาฯ  
</p>
  
<p>
‘‘ตโต  
จิตฺตํ วิมุจฺจิ เม, อนุปาทาย สพฺพโส;  
  
ขิปฺปาภิญฺญานมคฺคํ เม, ตทา ปญฺญาปยี ชิโนฯ  
</p>
  
<p>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
ปรจิตฺตานิ ชานามิ, สตฺถุสาสนการิกาฯ  
</p>
  
<p>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
เขเปตฺวา อาสเว สเพฺพ, วิสุทฺธาสิํ สุนิมฺมลาฯ  
</p>
  
<p>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</p>
  
<p>
‘‘ยสฺสตฺถาย ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</p>
  
<p>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ เม วิมลํ สุทฺธํ, พุทฺธเสฎฺฐสฺส สาสเนฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา ตาวเทว ปพฺพชฺชํ ยาจิฯ สตฺถา ตสฺสา ปพฺพชฺชํ อนุชานิฯ สา ภิกฺขุนุปสฺสยํ คนฺตฺวาน ปพฺพชิตฺวา ผลสุเขน นิพฺพานสุเขน จ วีตินาเมนฺตี อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘ลูนเกสี  
ปงฺกธรี, เอกสาฎี ปุเร จริํ;  
  
อวเชฺช วชฺชมตินี, วเชฺช จาวชฺชทสฺสินีฯ  
</li>
  
<li>
‘‘ทิวาวิหารา นิกฺขมฺม, คิชฺฌกูฎมฺหิ ปพฺพเต;  
  
อทฺทสํ วิรชํ พุทฺธํ, ภิกฺขุสงฺฆปุรกฺขตํฯ  
</li>
  
<li>
‘‘นิหจฺจ ชาณุํ วนฺทิตฺวา, สมฺมุขา อญฺชลิํ อกํ;  
  
เอหิ ภเทฺทติ มํ อวจ, สา เม อาสูปสมฺปทาฯ  
</li>
  
<li>
‘‘จิณฺณา องฺคา จ มคธา, วชฺชี กาสี จ โกสลา;  
  
อนกา ปณฺณาส วสฺสานิ, รฎฺฐปิณฺฑํ อภุญฺชหํฯ  
</li>
  
<li>
‘‘ปุญฺญํ วต ปสวิ พหุํ, สปฺปโญฺญ วตายํ อุปาสโก;  
  
โย ภทฺทาย จีวรํ อทาสิ, วิปฺปมุตฺตาย สพฺพคเนฺถหี’’ติฯ –  
</li>
  
<p>อิมา  คาถา อภาสิฯ
</ol></p>


<p>ตตฺถ ติ ลูนา ลุญฺจิตา เกสา มยฺหนฺติ ลูนเกสี, นิคเณฺฐสุ ปพฺพชฺชาย ตาลฎฺฐินา ลุญฺจิตเกสา, ตํ สนฺธาย วทติฯ ติ ทนฺตกฎฺฐสฺส อขาทเนน ทเนฺตสุ มลปงฺกธารณโต ปงฺกธรีฯ ติ นิคณฺฐจาริตฺตวเสน เอกสาฎิกาฯ นฺติ ปุเพฺพ นิคณฺฐี หุตฺวา เอวํ วิจริํฯ ติ นฺหานุจฺฉาทนทนฺตกฎฺฐขาทนาทิเก อนวเชฺช สาวชฺชสญฺญีฯ ติ มานมกฺขปลาสวิปลฺลาสาทิเก สาวเชฺช อนวชฺชทิฎฺฐีฯ</p>


<p>ติ อตฺตโน ทิวาวิหารฎฺฐานโต นิกฺขมิตฺวาฯ อยมฺปิ ฐิตมชฺฌนฺหิกเวลายํ  เถเรน สมาคตา ตสฺส ปญฺหสฺส วิสฺสชฺชเนน ธมฺมเทสนาย จ นิหตมานทพฺพา ปสนฺนมานสา หุตฺวา สตฺถุ สนฺติกํ อุปสงฺกมิตุกามาว อตฺตโน วสนฎฺฐานํ คนฺตฺวา ทิวาฎฺฐาเน นิสีทิตฺวา สายนฺหสมเย สตฺถุ สนฺติกํ อุปสงฺกมิตฺวาฯ</p>


<p>ติ ชาณุทฺวยํ ปถวิยํ นิหนฺตฺวา ปติฎฺฐเปตฺวา ปญฺจปติฎฺฐิเตน วนฺทิตฺวาฯ นฺติ สตฺถุ สมฺมุขา ทสนขสโมธานสมุชฺชลํ อญฺชลิํ อกาสิํฯ ติ ยํ มํ ภควา อรหตฺตํ ปตฺวา ปพฺพชฺชญฺจ อุปสมฺปทญฺจ ยาจิตฺวา ฐิตํ  ‘‘เอหิ, ภเทฺท, ภิกฺขุนุปสฺสยํ คนฺตฺวา ภิกฺขุนีนํ สนฺติเก ปพฺพช อุปสมฺปชฺชสฺสู’’ติ อวจ อาณาเปสิฯ สา สตฺถุ อาณา มยฺหํ อุปสมฺปทาย การณตฺตา อุปสมฺปทา อาสิ อโหสิฯ</p>


<p>ติอาทิกา เทฺว คาถา อญฺญาพฺยากรณคาถาฯ ตตฺถ ติ เย อิเม องฺคา จ มคธา จ วชฺชี จ กาสี จ โกสลา จ ชนปทา ปุเพฺพ สาณาย มยา รฎฺฐปิณฺฑํ ภุญฺชนฺติยา จิณฺณา จริตา, เตสุเยว สตฺถารา สมาคมโต ปฎฺฐาย อนณา นิโทฺทสา อปคตกิเลสา หุตฺวา ปญฺญาส สํวจฺฉรานิ รฎฺฐปิณฺฑํ อภุญฺชิํ  อหํฯ</p>


<p>เยน อภิปฺปสนฺนมานเสน อุปาสเกน อตฺตโน จีวรํ ทินฺนํ, ตสฺส ปุญฺญวิเสสกิตฺตนมุเขน อญฺญํ พฺยากโรนฺตี นฺติ โอสานคาถมาหฯ สา สุวิเญฺญยฺยาวฯ</p>

</p>


<h3>๑๐. ปฎาจาราเถรีคาถาวณฺณนา</h3>
<p>นฺติอาทิกา ปฎาจาราย เถริยา คาถาฯ อยมฺปิ ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปตฺวา, เอกทิวสํ สตฺถุ สนฺติเก ธมฺมํ สุณนฺตี สตฺถารํ เอกํ ภิกฺขุนิํ วินยธรานํ อคฺคฎฺฐาเน ฐเปนฺตํ ทิสฺวา, อธิการกมฺมํ กตฺวา ตํ ฐานนฺตรํ ปเตฺถสิฯ สา ยาวชีวํ กุสลํ กตฺวา เทวมนุเสฺสสุ สํสรนฺตี กสฺสปพุทฺธกาเล กิกิสฺส กาสิรโญฺญ เคเห ปฎิสนฺธิํ คเหตฺวา สตฺตนฺนํ ภคินีนํ อพฺภนฺตรา หุตฺวา วีสติ วสฺสสหสฺสานิ พฺรหฺมจริยํ จริตฺวา ภิกฺขุสงฺฆสฺส ปริเวณํ อกาสิฯ สา ตโต จุตา เทวโลเก  นิพฺพตฺตา, เอกํ พุทฺธนฺตรํ ทิพฺพสมฺปตฺติํ อนุภวิตฺวา อิมสฺมิํ พุทฺธุปฺปาเท สาวตฺถิยํ เสฎฺฐิเคเห นิพฺพตฺติตฺวา วยปฺปตฺตา อตฺตโน เคเห เอเกน กมฺมกาเรน สทฺธิํ กิเลสสนฺถวํ อกาสิฯ ตํ มาตาปิตโร สมชาติกสฺส กุมารสฺส ทาตุํ ทิวสํ สณฺฐเปสุํฯ ตํ ญตฺวา สา หตฺถสารํ คเหตฺวา เตน กตสนฺถเวน ปุริเสน สทฺธิํ อคฺคทฺวาเรน นิกฺขมิตฺวา เอกสฺมิํ คามเก วสนฺตี คพฺภินี อโหสิฯ สา  ปริปเกฺก คเพฺภ ‘‘กิํ อิธ อนาถวาเสน, กุลเคหํ คจฺฉาม, สามี’’ติ วตฺวา ตสฺมิํ ‘‘อชฺช คจฺฉาม, เสฺว คจฺฉามา’’ติ กาลเกฺขปํ กโรเนฺต ‘‘นายํ พาโล มํ เนสฺสตี’’ติ ตสฺมิํ พหิ คเต เคเห ปฎิสาเมตพฺพํ ปฎิสาเมตฺวา ‘‘กุลฆรํ คตาติ มยฺหํ สามิกสฺส กเถถา’’ติ ปฎิวิสฺสกฆรวาสีนํ อาจิกฺขิตฺวา ‘‘เอกิกาว กุลฆรํ คมิสฺสามี’’ติ มคฺคํ ปฎิปชฺชิ ฯ โส อาคนฺตฺวา เคเห ตํ อปสฺสโนฺต ปฎิวิสฺสเก ปุจฺฉิตฺวา ‘‘กุลฆรํ คตา’’ติ สุตฺวา ‘‘มํ นิสฺสาย กุลธีตา อนาถา ชาตา’’ติ ปทานุปทํ คนฺตฺวา สมฺปาปุณิฯ ตสฺสา อนฺตรามเคฺค เอว คพฺภวุฎฺฐานํ อโหสิฯ สา ปสุตกาลโต ปฎฺฐาย ปฎิปฺปสฺสทฺธคมนุสฺสุกฺกา สามิกํ คเหตฺวา นิวตฺติฯ ทุติยวารมฺปิ คพฺภินี อโหสีติอาทิ สพฺพํ ปุริมนเยเนว วิตฺถาเรตพฺพํฯ</p>


<p>อยํ ปน วิเสโส – ยทา ตสฺสา อนฺตรามเคฺค กมฺมชวาตา จลิํสุ, ตทา มหาอกาลเมโฆ อุทปาทิฯ สมนฺตโต วิชฺชุลตาหิ อาทิตฺตํ วิย เมฆถนิเตหิ ภิชฺชมานํ วิย จ อุทกธารานิปาตนิรนฺตรํ นภํ อโหสิฯ สา ตํ ทิสฺวา, ‘‘สามิ, เม อโนวสฺสกํ ฐานํ ชานาหี’’ติ อาหฯ โส อิโต จิโต จ โอโลเกโนฺต เอกํ ติณสญฺฉนฺนํ คุมฺพํ ทิสฺวา ตตฺถ คนฺตฺวา หตฺถคตาย วาสิยา ตสฺมิํ คุเมฺพ ทณฺฑเก ฉินฺทิตุกาโม ติเณหิ สญฺฉาทิตวมฺมิกสีสเนฺต อุฎฺฐิตรุกฺขทณฺฑกํ ฉินฺทิฯ ตาวเทว จ นํ ตโต วมฺมิกโต นิกฺขมิตฺวา โฆรวิโส อาสีวิโส ฑํสิฯ โส ตเตฺถว ปติตฺวา กาลมกาสิฯ สา มหาทุกฺขํ อนุภวนฺตี ตสฺส อาคมนํ โอโลเกนฺตี เทฺวปิ ทารเก วาตวุฎฺฐิํ อสหมาเน วิรวเนฺต อุรนฺตเร กตฺวา, ทฺวีหิ ชาณุเกหิ ทฺวีหิ หเตฺถหิ จ ภูมิํ อุปฺปีเฬตฺวา ยถาฐิตาว รตฺติํ วีตินาเมตฺวา วิภาตาย รตฺติยา มํสเปสิวณฺณํ เอกํ ปุตฺตํ ปิโลติกจุมฺพฎเก นิปชฺชาเปตฺวา หเตฺถหิ อุเรหิ จ ปริคฺคเหตฺวา, อิตรํ ‘‘เอหิ, ตาต, ปิตา เต อิโต คโต’’ติ วตฺวา สามิเกน คตมเคฺคน คจฺฉนฺตี ตํ วมฺมิกสมีเป กาลงฺกตํ นิสินฺนํ ทิสฺวา ‘‘มํ นิสฺสาย มม สามิโก มโต’’ติ โรทนฺตี ปริเทวนฺตี สกลรตฺติํ เทเวน วุฎฺฐตฺตา ชณฺณุกปฺปมาณํ ถนปฺปมาณํ อุทกํ สวนฺติํ อนฺตรามเคฺค นทิํ ปตฺวา, อตฺตโน มนฺทพุทฺธิตาย ทุพฺพลตาย จ ทฺวีหิ ทารเกหิ สทฺธิํ อุทกํ โอตริตุํ อวิสหนฺตี เชฎฺฐปุตฺตํ โอริมตีเร ฐเปตฺวา อิตรํ  อาทาย ปรตีรํ คนฺตฺวา สาขาภงฺคํ อตฺถริตฺวา  ตตฺถ ปิโลติกจุมฺพฎเก นิปชฺชาเปตฺวา ‘‘อิตรสฺส สนฺติกํ คมิสฺสามี’’ติ พาลปุตฺตกํ ปหาตุํ อสโกฺกนฺตี ปุนปฺปุนํ นิวตฺติตฺวา โอโลกยมานา นทิํ โอตรติฯ</p>


<p>อถสฺสา  นทีมชฺฌํ คตกาเล เอโก เสโน ตํ ทารกํ ทิสฺวา ‘‘มํสเปสี’’ติ สญฺญาย อากาสโต ภสฺสิฯ สา ตํ ทิสฺวา อุโภ หเตฺถ อุกฺขิปิตฺวา ‘‘สูสู’’ติ ติกฺขตฺตุํ มหาสทฺทํ นิจฺฉาเรสิฯ เสโน ทูรภาเวน ตํ อนาทิยโนฺต กุมารํ คเหตฺวา เวหาสํ อุปฺปติฯ โอริมตีเร ฐิโต ปุโตฺต อุโภ หเตฺถ อุกฺขิปิตฺวา มหาสทฺทํ นิจฺฉารยมานํ ทิสฺวา ‘‘มํ สนฺธาย วทตี’’ติ สญฺญาย เวเคน อุทเก ปติฯ อิติ พาลปุตฺตโก เสเนน, เชฎฺฐปุตฺตโก อุทเกน หโตฯ สา ‘‘เอโก เม ปุโตฺต เสเนน คหิโต, เอโก อุทเกน วูโฬฺห, ปเนฺถ เม ปติ มโต’’ติ โรทนฺตี ปริเทวนฺตี คจฺฉนฺตี สาวตฺถิโต อาคจฺฉนฺตํ เอกํ ปุริสํ ทิสฺวา ปุจฺฉิ – ‘‘กตฺถ วาสิโกสิ, ตาตา’’ติ? ‘‘สาวตฺถิวาสิโกมฺหิ, อมฺมา’’ติฯ ‘‘สาวตฺถิยํ อสุกวีถิยํ อสุกกุลํ นาม อตฺถิ, ตํ ชานาสิ, ตาตา’’ติ? ‘‘ชานามิ, อมฺม, ตํ ปน มา ปุจฺฉิ, อญฺญํ ปุจฺฉา’’ติฯ ‘‘อเญฺญน เม ปโยชนํ นตฺถิ, ตเทว ปุจฺฉามิ, ตาตา’’ติฯ ‘‘อมฺม, ตฺวํ อตฺตโน อนาจิกฺขิตุํ น เทสิ, อชฺช เต สพฺพรตฺติํ เทโว วสฺสโนฺต ทิโฎฺฐ’’ติ? ‘‘ทิโฎฺฐ เม, ตาต, มยฺหเมว โส สพฺพรตฺติํ วุโฎฺฐ, ตํ การณํ ปจฺฉา กเถสฺสามิ, เอตสฺมิํ ตาว เม เสฎฺฐิเคเห ปวตฺติํ กเถหี’’ติฯ ‘‘อมฺม, อชฺช รตฺติยํ เสฎฺฐิ จ ภริยา จ เสฎฺฐิปุโตฺต จาติ ตโยปิ ชเน อวตฺถรมานํ เคหํ ปติ, เต เอกจิตกายํ ฌายนฺติ, สฺวายํ ธูโม ปญฺญายติ, อมฺมา’’ติฯ สา ตสฺมิํ ขเณ นิวตฺถวตฺถมฺปิ ปตมานํ น สญฺชานิฯ โสกุมฺมตฺตตฺตํ ปตฺวา ชาตรูเปเนว –</p>


<p>
‘‘อุโภ ปุตฺตา กาลงฺกตา, ปเนฺถ มยฺหํ ปตี มโต;  
  
มาตา ปิตา จ ภาตา จ, เอกจิตมฺหิ ฑยฺหเร’’ติฯ (อป. เถรี ๒.๒.๔๙๘) –  
</p>
  
<p>วิลปนฺตี ปริพฺภมติฯ</p>


<p>ตโต  ปฎฺฐาย ตสฺสา นิวาสนมเตฺตนปิ ปเฎน อจรณโต ปติตาจารตฺตา เตฺวว สมญฺญา อโหสิฯ ตํ ทิสฺวา มนุสฺสา ‘‘คจฺฉ, อุมฺมตฺติเก’’ติ เกจิ  กจวรํ มตฺถเก ขิปนฺติ, อเญฺญ ปํสุํ โอกิรนฺติ, อปเร เลฑฺฑุํ ขิปนฺติฯ สตฺถา เชตวเน มหาปริสามเชฺฌ นิสีทิตฺวา  ธมฺมํ เทเสโนฺต ตํ ตถา ปริพฺภมนฺติํ ทิสฺวา ญาณปริปากญฺจ โอโลเกตฺวา ยถา วิหาราภิมุขี อาคจฺฉติ, ตถา อกาสิฯ ปริสา ตํ ทิสฺวา ‘‘อิมิสฺสา อุมฺมตฺติกาย อิโต อาคนฺตุํ มาทตฺถา’’ติ อาหฯ ‘‘ภควา มา นํ วารยิตฺถา’’ติ วตฺวา อวิทูรฎฺฐานํ อาคตกาเล ‘‘สติํ ปฎิลภ ภคินี’’ติ อาหฯ สา ตาวเทว พุทฺธานุภาเวน สติํ ปฎิลภิตฺวา นิวตฺถวตฺถสฺส ปติตภาวํ สลฺลเกฺขตฺวา หิโรตฺตปฺปํ ปจฺจุปฎฺฐเปตฺวา อุกฺกุฎิกํ อุปนิสชฺชาย นิสีทิฯ เอโก ปุริโส อุตฺตรสาฎกํ ขิปิฯ สา ตํ นิวาเสตฺวา สตฺถารํ อุปสงฺกมิตฺวา ปญฺจปติฎฺฐิเตน วนฺทิตฺวา, ‘‘ภเนฺต, อวสฺสโย เม โหถ, เอกํ เม ปุตฺตํ เสโน คณฺหิ, เอโก อุทเกน วูโฬฺห, ปเนฺถ ปติ มโต, มาตาปิตโร ภาตา จ เคเหน อวตฺถฎา มตา เอกจิตกสฺมิํ ฌายนฺตี’’ติ สา โสกการณํ อาจิกฺขิฯ สตฺถา ‘‘ปฎาจาเร, มา จินฺตยิ, ตว อวสฺสโย ภวิตุํ สมตฺถเสฺสว สนฺติกํ อาคตาสิฯ ยถา หิ ตฺวํ อิทานิ ปุตฺตาทีนํ มรณนิมิตฺตํ อสฺสูนิ ปวเตฺตสิ, เอวํ อนมตเคฺค สํสาเร ปุตฺตาทีนํ มรณเหตุ ปวตฺติตํ อสฺสุ จตุนฺนํ มหาสมุทฺทานํ อุทกโต พหุตร’’นฺติ ทเสฺสโนฺต –</p>


<p>
‘‘จตูสุ สมุเทฺทสุ ชลํ ปริตฺตกํ, ตโต พหุํ อสฺสุชลํ อนปฺปกํ;  
  
ทุเกฺขน ผุฎฺฐสฺส นรสฺส โสจนา, กิํ การณา อมฺม ตุวํ ปมชฺชสี’’ติฯ (ธ. ป. อฎฺฐ. ๑.๑๑๒ ปฎาจาราเถรีวตฺถุ) –  
</p>
  
<p>คาถํ อภาสิฯ</p>


<p>เอวํ สตฺถริ อนมตคฺคปริยายกถํ (สํ. นิ. ๒.๑๒๕-๑๒๖) กเถเนฺต ตสฺสา โสโก ตนุตรภาวํ อคมาสิฯ อถ นํ ตนุภูตโสกํ ญตฺวา ‘‘ปฎาจาเร, ปุตฺตาทโย  นาม ปรโลกํ คจฺฉนฺตสฺส ตาณํ วา เลณํ วา สรณํ วา ภวิตุํ น สโกฺกนฺตี’’ติ วิชฺชมานาปิ เต น สนฺติ เอว, ตสฺมา  ปณฺฑิเตน อตฺตโน สีลํ วิโสเธตฺวา นิพฺพานคามิมโคฺคเยว สาเธตโพฺพติ ทเสฺสโนฺต –</p>


<p>
‘‘น สนฺติ ปุตฺตา ตาณาย, น ปิตา นาปิ พนฺธวา;  
  
อนฺตเกนาธิปนฺนสฺส, นตฺถิ ญาตีสุ ตาณตาฯ  
</p>
  
<p>
‘‘เอตมตฺถวสํ  
ญตฺวา, ปณฺฑิโต สีลสํวุโต;  
  
นิพฺพานคมนํ มคฺคํ, ขิปฺปเมว วิโสธเย’’ติฯ (ธ. ป. ๒๘๘-๒๘๙) –  
</p>
  
<p>อิมาหิ คาถาหิ ธมฺมํ เทเสสิฯ เทสนาวสาเน ปฎาจารา โสตาปตฺติผเล ปติฎฺฐหิตฺวา สตฺถารํ ปพฺพชฺชํ ยาจิฯ สตฺถา ตํ ภิกฺขุนีนํ สนฺติกํ เนตฺวา ปพฺพาเชสิฯ สา ลทฺธูปสมฺปทา อุปริมคฺคตฺถาย วิปสฺสนาย กมฺมํ กโรนฺตี เอกทิวสํ ฆเฎน อุทกํ อาทาย ปาเท โธวนฺตี อุทกํ อาสิญฺจิฯ ตํ โถกํ ฐานํ คนฺตฺวา ปจฺฉิชฺชิ, ทุติยวารํ อาสิตฺตํ ตโต ทูรํ อคมาสิ, ตติยวารํ อาสิตฺตํ ตโตปิ ทูรตรํ อคมาสิฯ สา ตเทว อารมฺมณํ คเหตฺวา ตโย วเย ปริจฺฉินฺทิตฺวา ‘‘มยา ปฐมํ อาสิตฺตอุทกํ วิย อิเม สตฺตา ปฐมวเยปิ มรนฺติ, ตโต ทูรํ คตํ ทุติยวารํ อาสิตฺตํ อุทกํ วิย มชฺฌิมวเยปิ, ตโต ทูรตรํ คตํ ตติยวารํ อาสิตฺตํ อุทกํ วิย ปจฺฉิมวเยปิ มรนฺติเยวา’’ติ จิเนฺตสิฯ สตฺถา คนฺธกุฎิยํ นิสิโนฺนว โอภาสํ ผริตฺวา ตสฺสา สมฺมุเข ฐตฺวา กเถโนฺต วิย ‘‘เอวเมตํ, ปฎาจาเร, สเพฺพปิเม สตฺตา มรณธมฺมา, ตสฺมา ปญฺจนฺนํ ขนฺธานํ อุทยพฺพยํ อปสฺสนฺตสฺส วสฺสสตํ ชีวโต ตํ ปสฺสนฺตสฺส เอกาหมฺปิ เอกกฺขณมฺปิ ชีวิตํ เสโยฺย’’ติ อิมมตฺถํ ทเสฺสโนฺต –</p>


<p>
‘‘โย จ วสฺสสตํ ชีเว, อปสฺสํ อุทยพฺพยํ;  
  
เอกาหํ ชีวิตํ เสโยฺย, ปสฺสโต อุทยพฺพย’’นฺติฯ (ธ. ป. ๑๑๓) –  
</p>
  
<p>คาถมาหฯ คาถาปริโยสาเน ปฎาจารา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๒.๔๖๘-๕๑๑) –</p>


<p>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทาหํ  
หํสวติยํ, ชาตา เสฎฺฐิกุเล อหุํ;  
  
นานารตนปโชฺชเต, มหาสุขสมปฺปิตาฯ  
</p>
  
<p>
‘‘อุเปตฺวา ตํ มหาวีรํ, อโสฺสสิํ ธมฺมเทสนํ;  
  
ตโต ชาตปสาทาหํ, อุเปสิํ สรณํ ชินํฯ  
</p>
  
<p>
‘‘ตโต  
วินยธารีนํ, อคฺคํ วเณฺณสิ นายโก;  
  
ภิกฺขุนิํ ลชฺชินิํ ตาทิํ, กปฺปากปฺปวิสารทํฯ  
</p>
  
<p>
‘‘ตทา มุทิตจิตฺตาหํ, ตํ ฐานมภิกงฺขินี;  
  
นิมเนฺตตฺวา ทสพลํ, สสงฺฆํ โลกนายกํฯ  
</p>
  
<p>
‘‘โภชยิตฺวาน สตฺตาหํ, ททิตฺวาว ติจีวรํ;  
  
นิปจฺจ สิรสา ปาเท, อิทํ วจนมพฺรวิํฯ  
</p>
  
<p>
‘‘ยา ตยา วณฺณิตา วีร, อิโต อฎฺฐมเก มุนิ;  
  
ตาทิสาหํ ภวิสฺสามิ, ยทิ สิชฺฌติ นายกฯ  
</p>
  
<p>
‘‘ตทา อโวจ มํ สตฺถา, ภเทฺท มา ภายิ อสฺสส;  
  
อนาคตมฺหิ อทฺธาเน, ลจฺฉเส ตํ มโนรถํฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาทา, โอรสา ธมฺมนิมฺมิตา;  
  
ปฎาจาราติ นาเมน, เหสฺสติ สตฺถุ สาวิกาฯ  
</p>
  
<p>
‘‘ตทาหํ มุทิตา หุตฺวา, ยาวชีวํ ตทา ชินํ;  
  
เมตฺตจิตฺตา ปริจริํ, สสงฺฆํ โลกนายกํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘อุปฎฺฐาโก  
  
มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</p>
  
<p>
‘‘ตสฺสาสิํ ตติยา ธีตา, ภิกฺขุนี อิติ วิสฺสุตา;  
  
ธมฺมํ สุตฺวา ชินคฺคสฺส, ปพฺพชฺชํ สมโรจยิํฯ  
</p>
  
<p>
‘‘อนุชานิ น โน ตาโต, อคาเรว ตทา มยํ;  
  
วีสวสฺสสหสฺสานิ, วิจริมฺห อตนฺทิตาฯ  
</p>
  
<p>
‘‘โกมาริพฺรหฺมจริยํ, ราชกญฺญา สุเขธิตา;  
  
พุโทฺธปฎฺฐานนิรตา, มุทิตา สตฺตธีตโรฯ  
</p>
  
<p>
‘‘สมณี  
สมณคุตฺตา จ, ภิกฺขุนี ภิกฺขุทายิกา;  
  
ธมฺมา เจว สุธมฺมา จ, สตฺตมี สงฺฆทายิกาฯ  
</p>
  
<p>
‘‘อหํ อุปฺปลวณฺณา จ, เขมา ภทฺทา จ ภิกฺขุนี;  
  
กิสาโคตมี ธมฺมทินฺนา, วิสาขา โหติ สตฺตมีฯ  
</p>
  
<p>
‘‘เตหิ กเมฺมหิ สุกเตหิ, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม จ ภเว ทานิ, ชาตา เสฎฺฐิกุเล อหํ;  
  
สาวตฺถิยํ ปุรวเร, อิเทฺธ ผีเต มหทฺธเนฯ  
</p>
  
<p>
‘‘ยทา จ โยพฺพนูเปตา, วิตกฺกวสคา อหํ;  
  
นรํ ชารปติํ ทิสฺวา, เตน สทฺธิํ อคจฺฉหํฯ  
</p>
  
<p>
‘‘เอกปุตฺตปสูตาหํ, ทุติโย กุจฺฉิยา มม;  
  
ตทาหํ มาตาปิตโร, โอกฺขามีติ สุนิจฺฉิตาฯ  
</p>
  
<p>
‘‘นาโรเจสิํ  
ปติํ มยฺหํ, ตทา ตมฺหิ ปวาสิเต;  
  
เอกิกา นิคฺคตา เคหา, คนฺตุํ สาวตฺถิมุตฺตมํฯ  
</p>
  
<p>
‘‘ตโต เม สามิ อาคนฺตฺวา, สมฺภาเวสิ ปเถ มมํ;  
  
ตทา เม กมฺมชา วาตา, อุปฺปนฺนา อติทารุณาฯ  
</p>
  
<p>
‘‘อุฎฺฐิโต จ มหาเมโฆ, ปสูติสมเย มม;  
  
ทพฺพตฺถาย ตทา คนฺตฺวา, สามิ สเปฺปน มาริโตฯ  
</p>
  
<p>
‘‘ตทา  
วิชาตทุเกฺขน, อนาถา กปณา อหํ;  
  
กุนฺนทิํ ปูริตํ ทิสฺวา, คจฺฉนฺตี สกุลาลยํฯ  
</p>
  
<p>
‘‘พาลํ อาทาย อตริํ, ปารกูเล จ เอกกํ;  
  
สาเยตฺวา พาลกํ ปุตฺตํ, อิตรํ ตรณายหํฯ  
</p>
  
<p>
‘‘นิวตฺตา อุกฺกุโส หาสิ, ตรุณํ วิลปนฺตกํ;  
  
อิตรญฺจ วหี โสโต, สาหํ โสกสมปฺปิตาฯ  
</p>
  
<p>
‘‘สาวตฺถินครํ คนฺตฺวา, อโสฺสสิํ สชเน มเต;  
  
ตทา อโวจํ โสกฎฺฎา, มหาโสกสมปฺปิตาฯ  
</p>
  
<p>
‘‘อุโภ  
ปุตฺตา กาลงฺกตา, ปเนฺถ มยฺหํ ปตี มโต;  
  
มาตา ปิตา จ ภาตา จ, เอกจิตมฺหิ ฑยฺหเรฯ  
</p>
  
<p>
‘‘ตทา กิสา จ ปณฺฑุ จ, อนาถา ทีนมานสา;  
  
อิโต ตโต ภมนฺตีหํ, อทฺทสํ นรสารถิํฯ  
</p>
  
<p>
‘‘ตโต อโวจ มํ สตฺถา, ปุเตฺต มา โสจิ อสฺสส;  
  
อตฺตานํ เต คเวสสฺสุ, กิํ นิรตฺถํ วิหญฺญสิฯ  
</p>
  
<p>
‘‘น  
สนฺติ ปุตฺตา ตาณาย, น ญาตี นาปิ พนฺธวา;  
  
อนฺตเกนาธิปนฺนสฺส, นตฺถิ ญาตีสุ ตาณตาฯ  
</p>
  
<p>
‘‘ตํ สุตฺวา มุนิโน วากฺยํ, ปฐมํ ผลมชฺฌคํ;  
  
ปพฺพชิตฺวาน นจิรํ, อรหตฺตมปาปุณิํฯ  
</p>
  
<p>
‘‘อิทฺธีสุ จ วสี โหมิ, ทิพฺพาย โสตธาตุยา;  
  
ปรจิตฺตานิ ชานามิ, สตฺถุสาสนการิกาฯ  
</p>
  
<p>
‘‘ปุเพฺพนิวาสํ ชานามิ, ทิพฺพจกฺขุ วิโสธิตํ;  
  
เขเปตฺวา อาสเว สเพฺพ, วิสุทฺธาสิํ สุนิมฺมลาฯ  
</p>
  
<p>
‘‘ตโตหํ วินยํ สพฺพํ, สนฺติเก สพฺพทสฺสิโน;  
  
อุคฺคหิํ สพฺพวิตฺถารํ, พฺยาหริญฺจ ยถาตถํฯ  
</p>
  
<p>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
อคฺคา วินยธารีนํ, ปฎาจาราว เอกิกาฯ  
</p>
  
<p>
‘‘ปริจิโณฺณ  
มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</p>
  
<p>
‘‘ยสฺสตฺถาย ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา เสกฺขกาเล อตฺตโน ปฎิปตฺติํ ปจฺจเวกฺขิตฺวา อุปริวิเสสสฺส นิพฺพตฺติตาการํ วิภาเวนฺตี อุทานวเสน –</p>


<ol>
<li>
‘‘นงฺคเลหิ กสํ เขตฺตํ, พีชานิ ปวปํ ฉมา;  
  
ปุตฺตทารานิ โปเสนฺตา, ธนํ วินฺทนฺติ มาณวาฯ  
</li>
  
<li>
‘‘กิมหํ  
  
สีลสมฺปนฺนา, สตฺถุสาสนการิกา;  
  
นิพฺพานํ นาธิคจฺฉามิ, อกุสีตา อนุทฺธตาฯ  
</li>
  
<li>
‘‘ปาเท ปกฺขาลยิตฺวาน, อุทเกสุ กโรมหํ;  
  
ปาโททกญฺจ ทิสฺวาน, ถลโต นินฺนมาคตํฯ  
</li>
  
<li>
‘‘ตโต จิตฺตํ สมาเธสิํ, อสฺสํ ภทฺรํวชานิยํ;  
  
ตโต ทีปํ คเหตฺวาน, วิหารํ ปาวิสิํ อหํ;  
  
เสยฺยํ โอโลกยิตฺวาน, มญฺจกมฺหิ อุปาวิสิํฯ  
</li>
  
<li>
‘‘ตโต สูจิํ คเหตฺวาน, วฎฺฎิํ โอกสฺสยามหํ;  
  
ปทีปเสฺสว นิพฺพานํ, วิโมโกฺข อหุ เจตโส’’ติฯ – อิมา คาถา อภาสิ;  
</li>
  
<p>ตตฺถ นฺติ กสนฺตา กสิกมฺมํ กโรนฺตาฯ พหุเตฺถ หิ อิทํ เอกวจนํฯ นฺติ พีชานิ วปนฺตาฯ ติ ฉมายํฯ ภุมฺมเตฺถ หิ อิทํ ปจฺจตฺตวจนํฯ อยเญฺหตฺถ สเงฺขปโตฺถ – อิเม มาณวา สตฺตา นงฺคเลหิ ผาเลหิ เขตฺตํ กสนฺตา ยถาธิปฺปายํ เขตฺตภูมิยํ ปุพฺพณฺณาปรณฺณเภทานิ พีชานิ วปนฺตา ตํเหตุ ตํนิมิตฺตํ อตฺตานํ ปุตฺตทาราทีนิ โปเสนฺตา หุตฺวา ธนํ  ปฎิลภนฺติฯ เอวํ อิมสฺมิํ โลเก โยนิโส ปยุโตฺต ปจฺจตฺตปุริสกาโร นาม สผโล สอุทโยฯ
</ol></p>


<p>ตตฺถ ติ อหํ สุวิสุทฺธสีลา อารทฺธวีริยตาย อกุสีตา อชฺฌตฺตํ สุสมาหิตจิตฺตตาย อนุทฺธตา จ หุตฺวา จตุสจฺจกมฺมฎฺฐานภาวนาสงฺขาตํ สตฺถุ สาสนํ กโรนฺตี กสฺมา นิพฺพานํ นาธิคจฺฉามิ, อธิคมิสฺสามิ เอวาติฯ</p>


<p>เอวํ ปน จิเนฺตตฺวา วิปสฺสนาย กมฺมํ กโรนฺตี เอกทิวสํ ปาทโธวนอุทเก นิมิตฺตํ คณฺหิฯ เตนาห ติอาทิ ฯ ตสฺสโตฺถ – อหํ ปาเท โธวนฺตี ปาทปกฺขาลนเหตุ ติกฺขตฺตุํ อาสิเตฺตสุ อุทเกสุ ถลโต นินฺนมาคตํ ปาโททกํ ทิสฺวา นิมิตฺตํ กโรมิฯ</p>


<p>‘‘ยถา  อิทํ อุทกํ ขยธมฺมํ วยธมฺมํ, เอวํ สตฺตานํ อายุสงฺขารา’’ติ เอวํ อนิจฺจลกฺขณํ, ตทนุสาเรน ทุกฺขลกฺขณํ, อนตฺตลกฺขณญฺจ อุปธาเรตฺวา วิปสฺสนํ วเฑฺฒนฺตี นฺติ ยถา อสฺสํ ภทฺรํ อาชานิยํ กุสโล สารถิ สุเขน สาเรติ, เอวํ มยฺหํ จิตฺตํ สุเขเนว สมาเธสิํ, วิปสฺสนาสมาธินา สมาหิตํ อกาสิํฯ เอวํ ปน วิปสฺสนํ วเฑฺฒนฺตี อุตุสปฺปายนิชิคิสาย โอวรกํ ปวิสนฺตี อนฺธการวิธมนตฺถํ ทีปํ คเหตฺวา คพฺภํ ปวิสิตฺวา ทีปํ ฐเปตฺวา มญฺจเก นิสินฺนมตฺตาว ทีปํ วิชฺฌาเปตุํ อคฺคฬสูจิยา ทีปวฎฺฎิํ อากฑฺฒิํ, ตาวเทว อุตุสปฺปายลาเภน ตสฺสา จิตฺตํ สมาหิตํ อโหสิ, วิปสฺสนาวีถิํ โอตริ, มเคฺคน ฆเฎฺฎสิฯ ตโต มคฺคปฎิปาฎิยา สพฺพโส อาสวานํ ขโย อโหสิฯ เตน วุตฺตํ – ติฯ ตตฺถ ติ ทีปาโลเกน เสยฺยํ ปสฺสิตฺวาฯ</p>


<p>นฺติ อคฺคฬสูจิํฯ ติ ทีปํ วิชฺฌาเปตุํ เตลาภิมุขํ ทีปวฎฺฎิํ อากเฑฺฒมิฯ ติ กิเลเสหิ วิโมโกฺขฯ โส ปน ยสฺมา ปรมตฺถโต จิตฺตสฺส สนฺตติ, ตสฺมา วุตฺตํ ติฯ ยถา ปน วฎฺฎิเตลาทิเก ปจฺจเย สติ อุปฺปชฺชนารโห ปทีโป ตทภาเว อนุปฺปชฺชนโต  นิพฺพุโตติ วุจฺจติ, เอวํ กิเลสาทิปจฺจเย สติ อุปฺปชฺชนารหํ จิตฺตํ ตทภาเว อนุปฺปชฺชนโต วิมุตฺตนฺติ วุจฺจตีติ อาห – ‘‘ปทีปเสฺสว นิพฺพานํ, วิโมโกฺข อหุ เจตโส’’ติฯ</p>

</p>


<h3>๑๑. ติํสมตฺตาเถรีคาถาวณฺณนา</h3>
<p>  ติอาทิกา ติํสมตฺตานํ เถรีนํ คาถาฯ ตาปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺติโย อนุกฺกเมน อุปจิตวิโมกฺขสมฺภารา อิมสฺมิํ พุทฺธุปฺปาเท สกกมฺมสโญฺจทิตา ตตฺถ ตตฺถ กุลเคเห นิพฺพตฺติตฺวา วิญฺญุตํ ปตฺวา ปฎาจาราย เถริยา สนฺติเก ธมฺมํ สุตฺวา ปฎิลทฺธสทฺธา ปพฺพชิตฺวา ปริสุทฺธสีลา วตฺตปฎิวตฺตํ ปริปูเรนฺติโย วิหรนฺติฯ อเถกทิวสํ ปฎาจาราเถรี ตาสํ โอวาทํ เทนฺตี –</p>


<ol>
<li>
‘‘มุสลานิ  
คเหตฺวาน, ธญฺญํ โกเฎฺฎนฺติ มาณวา;  
  
ปุตฺตทารานิ โปเสนฺตา, ธนํ วินฺทนฺติ มาณวาฯ  
</li>
  
<li>
‘‘กโรถ พุทฺธสาสนํ, ยํ กตฺวา นานุตปฺปติ;  
  
ขิปฺปํ ปาทานิ โธวิตฺวา, เอกมเนฺต นิสีทถ;  
  
เจโตสมถมนุยุตฺตา, กโรถ พุทฺธสาสน’’นฺติฯ – อิมา เทฺว คาถา อภาสิ;  
</li>
  
<p>ตตฺถายํ สเงฺขปโตฺถ – อิเม สตฺตา ชีวิตเหตุ มุสลานิ คเหตฺวา ปเรสํ ธญฺญํ โกเฎฺฎนฺติ, อุทุกฺขลกมฺมํ กโรนฺติฯ อญฺญมฺปิ เอทิสํ นิหีนกมฺมํ กตฺวา ปุตฺตทารํ โปเสนฺตา ยถารหํ ธนมฺปิ สํหรนฺติฯ ตํ ปน เนสํ กมฺมํ นิหีนํ คมฺมํ โปถุชฺชนิกํ ทุกฺขํ อนตฺถสญฺหิตญฺจฯ ตสฺมา เอทิสํ สํกิเลสิกปปญฺจํ วเชฺชตฺวา  สิกฺขตฺตยสงฺขาตํ สมฺมาสมฺพุทฺธสาสนํ กโรถ สมฺปาเทถ อตฺตโน สนฺตาเน นิพฺพเตฺตถฯ ตตฺถ การณมาห – ติ, ยสฺส กรณเหตุ เอตรหิ อายติญฺจ  อนุตาปํ นาปชฺชติฯ อิทานิ ตสฺส กรเณ ปุพฺพกิจฺจํ อนุโยควิธิญฺจ ทเสฺสตุํ, ติอาทิ วุตฺตํฯ ตตฺถ ยสฺมา อโธวิตปาทสฺส อวิกฺขาลิตมุขสฺส จ นิสชฺชสุขํ อุตุสปฺปายลาโภ จ น โหติ, ปาเท ปน โธวิตฺวา มุขญฺจ วิกฺขาเลตฺวา เอกมเนฺต นิสินฺนสฺส ตทุภยํ ลภติ, ตสฺมา  อิมํ ยถาลทฺธํ ขณํ อวิราเธนฺติโย   อตฺตโน ปาเท โธวิตฺวา  วิวิเตฺต โอกาเส  นิสชฺชถฯ อฎฺฐติํสาย อารมฺมเณสุ ยตฺถ กตฺถจิ จิตฺตรุจิเก อารมฺมเณ อตฺตโน จิตฺตํ อุปนิพนฺธิตฺวา  สมาหิเตน จิเตฺตน จตุสจฺจกมฺมฎฺฐานภาวนาวเสน พุทฺธสฺส ภควโต สาสนํ โอวาทํ อนุสิฎฺฐิํ  สมฺปาเทถาติฯ
</ol></p>


<p>อถ ตา ภิกฺขุนิโย ตสฺสา เถริยา โอวาเท ฐตฺวา วิปสฺสนํ ปฎฺฐเปตฺวา ภาวนาย กมฺมํ กโรนฺติโย ญาณสฺส ปริปากํ คตตฺตา เหตุสมฺปนฺนตาย จ สห ปฎิสมฺภิทาหิ อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา โอวาทคาถาหิ สทฺธิํ –</p>


<ol>
<li>
‘‘ตสฺสา ตา วจนํ สุตฺวา, ปฎาจาราย สาสนํ;  
  
ปาเท ปกฺขาลยิตฺวาน, เอกมนฺตํ อุปาวิสุํ;  
  
เจโตสมถมนุยุตฺตา, อกํสุ พุทฺธสาสนํฯ  
</li>
  
<li>
‘‘รตฺติยา  
ปุริเม ยาเม, ปุพฺพชาติมนุสฺสรุํ;  
  
รตฺติยา มชฺฌิเม ยาเม, ทิพฺพจกฺขุํ วิโสธยุํ;  
  
รตฺติยา ปจฺฉิเม ยาเม, ตโมขนฺธํ ปทาลยุํฯ  
</li>
  
<li>
‘‘อุฎฺฐาย ปาเท วนฺทิํสุ, กตา เต อนุสาสนี;  
  
อินฺทํว เทวา ติทสา, สงฺคาเม อปราชิตํ;  
  
ปุรกฺขตฺวา วิหสฺสาม, เตวิชฺชามฺห อนาสวา’’ติฯ –  
</li>
  
<p>อิมา คาถา อภาสิํสุฯ
</ol></p>


<p>ตตฺถ นฺติ ตสฺสา ปฎาจาราย เถริยา กิเลสปฎิสตฺตุสาสนเฎฺฐน สาสนภูตํ โอวาทวจนํ,  ติํสมตฺตา ภิกฺขุนิโย สุตฺวา ปฎิสฺสุตฺวา สิรสา สมฺปฎิจฺฉิตฺวาฯ</p>


<p>  ติ ยถาสมฺปฎิจฺฉิตํ ตสฺสา สาสนํ อฎฺฐิํ กตฺวา มนสิ กตฺวา ยถาผาสุกฎฺฐาเน นิสีทิตฺวา ภาเวนฺติโย ภาวนํ มตฺถกํ ปาเปตฺวา อตฺตนา อธิคตวิเสสํ อาโรเจตุํ นิสินฺนาสนโต อุฎฺฐาย ตสฺสา สนฺติกํ  คนฺตฺวา ‘‘มหาเถริ ตวานุสาสนี ยถานุสิฎฺฐํ อเมฺหหิ กตา’’ติ วตฺวา ตสฺสา ปาเท ปญฺจปติฎฺฐิเตน วนฺทิํสุฯ นฺติ เทวาสุรสงฺคาเม อปราชิตํ วิชิตาวิํ อินฺทํ ตาวติํสา เทวา วิย มหาเถริ, มยํ ตํ ปุรกฺขตฺวา วิหริสฺสาม อญฺญสฺส กตฺตพฺพสฺส อภาวโตฯ ตสฺมา ‘‘เตวิชฺชามฺห อนาสวา’’ติ อตฺตโน กตญฺญุภาวํ ปเวเทนฺตี อิทเมว ตาสํ อญฺญาพฺยากรณํ อโหสิฯ ยํ ปเนตฺถ อตฺถโต อวิภตฺตํ, ตํ เหฎฺฐา วุตฺตนยเมวฯ</p>

</p>


<h3>๑๒. จนฺทาเถรีคาถาวณฺณนา</h3>
<p>นฺติอาทิกา จนฺทาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อนุกฺกเมน สมฺภตวิโมกฺขสมฺภารา ปริปกฺกญาณา อิมสฺมิํ พุทฺธุปฺปาเท อญฺญตรสฺมิํ พฺราหฺมณคาเม อปญฺญาตสฺส  พฺราหฺมณสฺส เคเห ปฎิสนฺธิํ คณฺหิฯ ตสฺสา นิพฺพตฺติโต ปฎฺฐายํ ตํ กุลํ โภเคหิ ปริกฺขยํ คตํฯ สา อนุกฺกเมน วิญฺญุตํ ปตฺวา ทุเกฺขน ชีวติฯ อถ ตสฺมิํ เคเห อหิวาตโรโค อุปฺปชฺชิฯ เตนสฺสา สเพฺพปิ ญาตกา มรณพฺยสนํ ปาปุณิํสุฯ สา ญาติกฺขเย ชาเต อญฺญตฺถ ชีวิตุํ อสโกฺกนฺตี กปาลหตฺถา กุเล กุเล วิจริตฺวา ลทฺธลเทฺธน ภิกฺขาหาเรน ยาเปนฺตี เอกทิวสํ ปฎาจาราย เถริยา ภตฺตวิสฺสคฺคฎฺฐานํ อคมาสิฯ ภิกฺขุนิโย ตํ ทุกฺขิตํ ขุทฺทาภิภูตํ ทิสฺวาน สญฺชาตการุญฺญา ปิยสมุทาจาเรน สงฺคเหตฺวา ตตฺถ วิชฺชมาเนน อุปจารมโนหเรน อาหาเรน สนฺตเปฺปสุํฯ สา ตาสํ อาจารสีเล ปสีทิตฺวา เถริยา สนฺติกํ อุปสงฺกมิตฺวา วนฺทิตฺวา เอกมนฺตํ นิสีทิฯ ตสฺสา เถรี ธมฺมํ กเถสิฯ สา ตํ ธมฺมํ สุตฺวา สาสเน อภิปฺปสนฺนา สํสาเร จ สญฺชาตสํเวคา  ปพฺพชิ ฯ ปพฺพชิตฺวา จ เถริยา โอวาเท ฐตฺวา วิปสฺสนํ ปฎฺฐเปตฺวา ภาวนํ อนุยุญฺชนฺตี กตาธิการตาย ญาณสฺส จ ปริปากํ คตตฺตา น จิรเสฺสว สห ปฎิสมฺภิทาหิ อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา –</p>


<ol>
<li>
‘‘ทุคฺคตาหํ ปุเร อาสิํ, วิธวา จ อปุตฺติกา;  
  
วินา มิเตฺตหิ ญาตีหิ, ภตฺตโจฬสฺส นาธิคํฯ  
</li>
  
<li>
‘‘ปตฺตํ ทณฺฑญฺจ คณฺหิตฺวา, ภิกฺขมานา กุลา กุลํ;  
  
สีตุเณฺหน จ ฑยฺหนฺตี, สตฺต วสฺสานิ จาริหํฯ  
</li>
  
<li>
‘‘ภิกฺขุนิํ ปุน ทิสฺวาน, อนฺนปานสฺส ลาภินิํ;  
  
อุปสงฺกมฺมํ อโวจํ, ปพฺพชฺชํ อนคาริยํฯ  
</li>
  
<li>
‘‘สา จ มํ อนุกมฺปาย, ปพฺพาเชสิ ปฎาจารา;  
  
ตโต มํ โอวทิตฺวาน, ปรมเตฺถ นิโยชยิฯ  
</li>
  
<li>
‘‘ตสฺสาหํ วจนํ สุตฺวา, อกาสิํ อนุสาสนิํ;  
  
อโมโฆ อยฺยาโยวาโท, เตวิชฺชามฺหิ อนาสวา’’ติฯ –  
</li>
  
<p>อุทานวเสน อิมา คาถา อภาสิฯ
</ol></p>


<p>ตตฺถ  ติ ทลิทฺทาฯ ติ ปพฺพชิตโต ปุเพฺพฯ ปพฺพชิตกาลโต ปฎฺฐาย หิ อิธ ปุคฺคโล โภเคหิ อโฑฺฒ วา ทลิโทฺท วาติ น วตฺตโพฺพฯ คุเณหิ ปน อยํ เถรี อฑฺฒาเยวฯ เตนาห ‘‘ทุคฺคตาหํ ปุเร อาสิ’’นฺติฯ ติ ธโว วุจฺจติ สามิโก, ตทภาวา วิธวา, มตปติกาติ อโตฺถฯ ติ ปุตฺตรหิตาฯ ติ มิเตฺตหิ พนฺธเวหิ จ ปริหีนา รหิตาฯ นฺติ ภตฺตสฺส โจฬสฺส จ ปาริปูริํ นาธิคจฺฉิํ, เกวลํ ปน ภิกฺขาปิณฺฑสฺส ปิโลติกาขณฺฑสฺส จ วเสน ฆาสจฺฉาทนมตฺตเมว อลตฺถนฺติ อธิปฺปาโยฯ เตนาห ติอาทิฯ</p>


<p>ตตฺถ  นฺติ มตฺติกาภาชนํฯ นฺติ โคณสุนขาทิปริหรณทณฺฑกํฯ นฺติ กุลโต กุลํฯ ติ วสนเคหาภาวโต สีเตน จ อุเณฺหน จ ปีฬิยมานาฯ</p>


<p>นฺติ  ปฎาจาราเถริํ สนฺธาย วทติฯ ติ ปจฺฉา, สตฺตสํวจฺฉรโต อปรภาเคฯ</p>


<p>ติ ปรเม อุตฺตเม อเตฺถ, นิพฺพานคามินิยา ปฎิปทาย นิพฺพาเน จฯ ติ กมฺมฎฺฐานํ อาจิกฺขนฺตี นิโยเชสิฯ เสสํ วุตฺตนยเมวฯ</p>

</p>

</p>





