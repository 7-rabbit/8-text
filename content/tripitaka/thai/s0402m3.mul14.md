<h1>(๑๕) ๕. อาภาวโคฺค</h1>
<h3>๑. อาภาสุตฺตํ</h3>
<p> ‘‘จตโสฺส  อิมา, ภิกฺขเว, อาภาฯ กตมา จตโสฺส? จนฺทาภา, สูริยาภา, อคฺคาภา, ปญฺญาภา – อิมา โข, ภิกฺขเว, จตโสฺส อาภาฯ เอตทคฺคํ, ภิกฺขเว, อิมาสํ จตุนฺนํ  อาภานํ ยทิทํ ปญฺญาภา’’ติฯ ปฐมํฯ</p>


<h3>๒. ปภาสุตฺตํ</h3>
<p> ‘‘จตโสฺส อิมา, ภิกฺขเว, ปภาฯ กตมา จตโสฺส? จนฺทปฺปภา , สูริยปฺปภา, อคฺคิปฺปภา, ปญฺญาปภา – อิมา โข, ภิกฺขเว, จตโสฺส ปภาฯ เอตทคฺคํ, ภิกฺขเว, อิมาสํ จตุนฺนํ ปภานํ ยทิทํ ปญฺญาปภา’’ติฯ ทุติยํฯ</p>


<h3>๓. อาโลกสุตฺตํ</h3>
<p> ‘‘จตฺตาโรเม, ภิกฺขเว, อาโลกาฯ กตเม จตฺตาโร? จนฺทาโลโก, สูริยาโลโก, อคฺคาโลโก, ปญฺญาโลโก – อิเม โข, ภิกฺขเว, จตฺตาโร อาโลกาฯ เอตทคฺคํ, ภิกฺขเว, อิเมสํ จตุนฺนํ อาโลกานํ ยทิทํ ปญฺญาโลโก’’ติฯ ตติยํฯ</p>


<h3>๔. โอภาสสุตฺตํ</h3>
<p> ‘‘จตฺตาโรเม , ภิกฺขเว, โอภาสาฯ กตเม จตฺตาโร? จโนฺทภาโส, สูริโยภาโส, อโคฺคภาโส, ปโญฺญภาโส – อิเม  โข, ภิกฺขเว, จตฺตาโร โอภาสาฯ เอตทคฺคํ, ภิกฺขเว, อิเมสํ จตุนฺนํ โอภาสานํ ยทิทํ ปโญฺญภาโส’’ติฯ จตุตฺถํฯ</p>


<h3>๕. ปโชฺชตสุตฺตํ</h3>
<p> ‘‘จตฺตาโรเม , ภิกฺขเว, ปโชฺชตาฯ กตเม จตฺตาโร? จนฺทปโชฺชโต, สูริยปโชฺชโต, อคฺคิปโชฺชโต, ปญฺญาปโชฺชโต – อิเม โข, ภิกฺขเว, จตฺตาโร ปโชฺชตาฯ เอตทคฺคํ, ภิกฺขเว, อิเมสํ จตุนฺนํ ปโชฺชตานํ ยทิทํ ปญฺญาปโชฺชโต’’ติฯ ปญฺจมํฯ</p>


<h3>๖. ปฐมกาลสุตฺตํ</h3>
<p> ‘‘จตฺตาโรเม, ภิกฺขเว, กาลาฯ กตเม จตฺตาโร? กาเลน ธมฺมสฺสวนํ, กาเลน ธมฺมสากจฺฉา, กาเลน สมฺมสนา , กาเลน วิปสฺสนา – อิเม โข, ภิกฺขเว, จตฺตาโร กาลา’’ติฯ ฉฎฺฐํฯ</p>


<h3>๗. ทุติยกาลสุตฺตํ</h3>
<p> ‘‘จตฺตาโรเม, ภิกฺขเว, กาลา สมฺมา ภาวิยมานา สมฺมา อนุปริวตฺติยมานา อนุปุเพฺพน อาสวานํ ขยํ ปาเปนฺติฯ กตเม จตฺตาโร? กาเลน ธมฺมสฺสวนํ, กาเลน ธมฺมสากจฺฉา, กาเลน สมฺมสนา, กาเลน วิปสฺสนา  – อิเม โข, ภิกฺขเว, จตฺตาโร กาลา สมฺมา ภาวิยมานา สมฺมา อนุปริวตฺติยมานา อนุปุเพฺพน อาสวานํ ขยํ ปาเปนฺติฯ</p>


<p>‘‘เสยฺยถาปิ, ภิกฺขเว, อุปริปพฺพเต ถุลฺลผุสิตเก เทเว วสฺสเนฺต ตํ อุทกํ ยถานินฺนํ ปวตฺตมานํ ปพฺพตกนฺทรปทรสาขา ปริปูเรติ; ปพฺพตกนฺทรปทรสาขา ปริปูรา กุโสเพฺภ ปริปูเรนฺติ; กุโสพฺภา ปริปูรา มหาโสเพฺภ ปริปูเรนฺติ; มหาโสพฺภา ปริปูรา กุนฺนทิโย ปริปูเรนฺติ; กุนฺนทิโย  ปริปูรา มหานทิโย ปริปูเรนฺติ; มหานทิโย ปริปูรา สมุทฺทํ  ปริปูเรนฺติฯ เอวเมวํ โข, ภิกฺขเว, อิเม จตฺตาโร กาลา สมฺมา ภาวิยมานา สมฺมา อนุปริวตฺติยมานา อนุปุเพฺพน อาสวานํ ขยํ ปาเปนฺตี’’ติฯ สตฺตมํฯ</p>


<h3>๘. ทุจฺจริตสุตฺตํ</h3>
<p> ‘‘จตฺตาริมานิ  , ภิกฺขเว, วจีทุจฺจริตานิฯ กตมานิ จตฺตาริ? มุสาวาโท, ปิสุณา วาจา, ผรุสา วาจา, สมฺผปฺปลาโป – อิมานิ โข, ภิกฺขเว, จตฺตาริ วจีทุจฺจริตานี’’ติฯ อฎฺฐมํฯ</p>


<h3>๙. สุจริตสุตฺตํ</h3>
<p> ‘‘จตฺตาริมานิ, ภิกฺขเว, วจีสุจริตานิฯ กตมานิ จตฺตาริ? สจฺจวาจา, อปิสุณา วาจา, สณฺหา วาจา, มนฺตภาสา – อิมานิ โข, ภิกฺขเว, จตฺตาริ วจีสุจริตานี’’ติฯ นวมํฯ</p>


<h3>๑๐. สารสุตฺตํ</h3>
<p> ‘‘จตฺตาโรเม, ภิกฺขเว, สาราฯ กตเม จตฺตาโร? สีลสาโร, สมาธิสาโร, ปญฺญาสาโร, วิมุตฺติสาโร – อิเม โข, ภิกฺขเว, จตฺตาโร สารา’’ติฯ ทสมํฯ</p>

</p>


<p>ตสฺสุทฺทานํ –</p>


<p>
อาภา ปภา จ อาโลกา, โอภาสา เจว ปโชฺชตา;  
  
เทฺว กาลา จริตา เทฺว จ, โหนฺติ สาเรน เต ทสาติฯ  
</p>
  
ตติยปณฺณาสกํ สมตฺตํฯ  
</p>
  
<h2>๔. จตุตฺถปณฺณาสกํ</h2>