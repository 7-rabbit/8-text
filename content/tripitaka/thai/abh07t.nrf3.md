<h1>๔. วีถิปริเจฺฉโท</h1>
<p> จิตฺตุปฺปาทานมิเจฺจวํ, กตฺวาสงฺคหมุตฺตรํฯ</p>


ภูมิปุคฺคลเภเทน, ปุพฺพาปรนิยามิตํฯ  
</p>
  
<p>
ปวตฺติสงฺคหํ นาม, ปฎิสนฺธิปวตฺติยํ;  
  
ปวกฺขามิ สมาเสน, ยถาสมฺภวโต กถํฯ  
</p>
  
<p>. วีถิมุตฺตานํ ปน กมฺมกมฺมนิมิตฺตคตินิมิตฺตวเสน ติวิธา โหติ วิสยปฺปวตฺติฯ</p>


<p> ตตฺถ วตฺถุทฺวารารมฺมณานิ ปุเพฺพ วุตฺตนยาเนวฯ</p>


<h3>วิญฺญาณฉกฺกํ</h3>
<p> จกฺขุวิญฺญาณํ   โสตวิญฺญาณํ ฆานวิญฺญาณํ ชิวฺหาวิญฺญาณํ กายวิญฺญาณํ มโนวิญฺญาณเญฺจติ ฉ วิญฺญาณานิฯ</p>


<h3>วีถิฉกฺกํ</h3>
<p>  ปน จกฺขุทฺวารวีถิ โสตทฺวารวีถิ ฆานทฺวารวีถิ ชิวฺหาทฺวารวีถิ กายทฺวารวีถิ มโนทฺวารวีถิ เจติ ทฺวารวเสน วา, จกฺขุวิญฺญาณวีถิ โสตวิญฺญาณวีถิ ฆานวิญฺญาณวีถิ ชิวฺหาวิญฺญาณวีถิ กายวิญฺญาณวีถิ มโนวิญฺญาณวีถิ เจติ วิญฺญาณวเสน วา ทฺวารปฺปวตฺตา จิตฺตปฺปวตฺติโย โยเชตพฺพาฯ</p>


<h3>วีถิเภโท</h3>
<p> อติมหนฺตํ มหนฺตํ ปริตฺตํ อติปริตฺตเญฺจติ ปญฺจทฺวาเร มโนทฺวาเร ปน วิภูตมวิภูตเญฺจติ ฉธา วิสยปฺปวตฺติ เวทิตพฺพาฯ</p>


<h3>ปญฺจทฺวารวีถิ</h3>
<p> กถํ? อุปฺปาทฐิติภงฺควเสน ขณตฺตยํ เอกจิตฺตกฺขณํ นามฯ</p>


<p> ตานิ ปน สตฺตรส จิตฺตกฺขณานิ รูปธมฺมานมายูฯ</p>


<p> เอกจิตฺตกฺขณาตีตานิ วา พหุจิตฺตกฺขณาตีตานิ วา ฐิติปฺปตฺตาเนว ปญฺจารมฺมณานิ ปญฺจทฺวาเร อาปาถมาคจฺฉนฺติฯ ตสฺมา ยทิ เอกจิตฺตกฺขณาตีตกํ รูปารมฺมณํ จกฺขุสฺส อาปาถมาคจฺฉติ, ตโต ทฺวิกฺขตฺตุํ ภวเงฺค จลิเต ภวงฺคโสตํ โวจฺฉินฺทิตฺวา ตเมว รูปารมฺมณํ อาวชฺชนฺตํ ปญฺจทฺวาราวชฺชนจิตฺตํ อุปฺปชฺชิตฺวา นิรุชฺฌติ, ตโต ตสฺสานนฺตรํ ตเมว  รูปํ ปสฺสนฺตํ จกฺขุวิญฺญาณํ, สมฺปฎิจฺฉนฺตํ สมฺปฎิจฺฉนจิตฺตํ, สนฺตีรยมานํ สนฺตีรณจิตฺตํ, ววตฺถเปนฺตํ โวฎฺฐพฺพนจิตฺตเญฺจติ ยถากฺกมํ อุปฺปชฺชิตฺวา นิรุชฺฌนฺติ, ตโต ปรํ เอกูนติํส  กามาวจรชวเนสุ ยํกิญฺจิ ลทฺธปจฺจยํ เยภุเยฺยน สตฺตกฺขตฺตุํ ชวติ, ชวนานุพนฺธานิ จ เทฺว ตทารมฺมณปากานิ ยถารหํ ปวตฺตนฺติ, ตโต ปรํ ภวงฺคปาโตฯ</p>


<p> เอตฺตาวตา จุทฺทส วีถิจิตฺตุปฺปาทา, เทฺว ภวงฺคจลนานิ, ปุเพฺพวาตีตกเมกจิตฺตกฺขณนฺติ กตฺวา สตฺตรส จิตฺตกฺขณานิ ปริปูเรนฺติ, ตโต ปรํ นิรุชฺฌติ, อารมฺมณเมตํ  นาม โคจรํฯ</p>


<p> ยาว ตทารมฺมณุปฺปาทา ปน อปฺปโหนฺตาตีตกมาปาถมาคตํ อารมฺมณํ  นาม, ตตฺถ ชวนาวสาเน ภวงฺคปาโตว โหติ, นตฺถิ ตทารมฺมณุปฺปาโทฯ</p>


<p> ยาว ชวนุปฺปาทาปิ อปฺปโหนฺตาตีตกมาปาถมาคตํ อารมฺมณํ  นาม, ตตฺถ ชวนมฺปิ อนุปฺปชฺชิตฺวา ทฺวตฺติกฺขตฺตุํ โวฎฺฐพฺพนเมว ปวตฺตติ, ตโต ปรํ ภวงฺคปาโตว โหติฯ</p>


<p> ยาว โวฎฺฐพฺพนุปฺปาทา จ ปน อปฺปโหนฺตาตีตกมาปาถมาคตํ นิโรธาสนฺนมารมฺมณํ  นาม, ตตฺถ ภวงฺคจลนเมว โหติ, นตฺถิ วีถิจิตฺตุปฺปาโทฯ</p>


<p> อิเจฺจวํ จกฺขุทฺวาเร, ตถา โสตทฺวาราทีสุ เจติ สพฺพถาปิ ปญฺจทฺวาเร ตทารมฺมณชวนโวฎฺฐพฺพนโมฆวารสงฺขาตานํ จตุนฺนํ วารานํ ยถากฺกมํ อารมฺมณภูตา วิสยปฺปวตฺติ จตุธา เวทิตพฺพาฯ</p>


<p> วีถิจิตฺตานิ สเตฺตว, จิตฺตุปฺปาทา จตุทฺทสฯ</p>


จตุปญฺญาส วิตฺถารา, ปญฺจทฺวาเร ยถารหํฯ  
</p>
  
อยเมตฺถ ปญฺจทฺวาเร วีถิจิตฺตปฺปวตฺตินโยฯ  
</p>
  
<h3>มโนทฺวารวีถิ ปริตฺตชวนวาโร</h3>
<p>    ปน ยทิ มารมฺมณํ อาปาถมาคจฺฉติ, ตโต ปรํ ภวงฺคจลนมโนทฺวาราวชฺชนชวนาวสาเน ตทารมฺมณปากานิ ปวตฺตนฺติ, ตโต ปรํ ภวงฺคปาโตฯ</p>


<p>  ปนารมฺมเณ ชวนาวสาเน ภวงฺคปาโตว โหติ, นตฺถิ ตทารมฺมณุปฺปาโทติฯ</p>


<p> วีถิจิตฺตานิ ตีเณว, จิตฺตุปฺปาทา ทเสริตาฯ</p>


วิตฺถาเรน ปเนเตฺถก-จตฺตาลีส วิภาวเย;  
</p>
  
อยเมตฺถ ปริตฺตชวนวาโรฯ  
</p>
  
<h3>อปฺปนาชวนวาโร</h3>
<p>  ปน วิภูตาวิภูตเภโท นตฺถิ, ตถา ตทารมฺมณุปฺปาโท จฯ</p>


<p> ตตฺถ หิ ญาณสมฺปยุตฺตกามาวจรชวนานมฎฺฐนฺนํ อญฺญตรสฺมิํ ปริกโมฺมปจารานุโลมโคตฺรภุนาเมน จตุกฺขตฺตุํ ติกฺขตฺตุเมว วา ยถากฺกมํ อุปฺปชฺชิตฺวา นิรุทฺธานนฺตรเมว ยถารหํ จตุตฺถํ, ปญฺจมํ วา ฉพฺพีสติมหคฺคตโลกุตฺตรชวเนสุ ยถาภินีหารวเสน ยํ กิญฺจิ ชวนํ อปฺปนาวีถิโมตรติ, ตโต ปรํ อปฺปนาวสาเน ภวงฺคปาโตว โหติฯ</p>


<p> ตตฺถ โสมนสฺสสหคตชวนานนฺตรํ อปฺปนาปิ โสมนสฺสสหคตาว ปาฎิกงฺขิตพฺพา, อุเปกฺขาสหคตชวนานนฺตรํ อุเปกฺขาสหคตาว, ตตฺถาปิ กุสลชวนานนฺตรํ กุสลชวนเญฺจว เหฎฺฐิมญฺจ ผลตฺตยมเปฺปติ, กิริยชวนานนฺตรํ กิริยชวนํ อรหตฺตผลญฺจาติฯ</p>


<p> ทฺวตฺติํส  สุขปุญฺญมฺหา, ทฺวาทโสเปกฺขกา ปรํ,</p>


สุขิตกฺริยโต อฎฺฐ, ฉ สโมฺภนฺติ อุเปกฺขกาฯ  
</p>
  
<p> ปุถุชฺชนาน  เสกฺขานํ, กามปุญฺญติเหตุโตฯ</p>


ติเหตุกามกฺริยโต, วีตราคานมปฺปนาฯ  
</p>
  
อยเมตฺถ มโนทฺวาเร วีถิจิตฺตปฺปวตฺตินโยฯ  
</p>
  
<h3>ตทารมฺมณนิยโม</h3>
<p> สพฺพตฺถาปิ ปเนตฺถ อนิเฎฺฐ อารมฺมเณ อกุสลวิปากาเนว ปญฺจวิญฺญาณสมฺปฎิจฺฉนสนฺตีรณตทารมฺมณานิฯ</p>


<p> อิเฎฺฐ กุสลวิปากานิฯ</p>


<p> อติอิเฎฺฐ ปน โสมนสฺสสหคตาเนว สนฺตีรณตทารมฺมณานิ, ตตฺถาปิ โสมนสฺสสหคตกิริยชวนาวสาเน โสมนสฺสสหคตาเนว ตทารมฺมณานิ ภวนฺติ, อุเปกฺขาสหคตกิริยชวนาวสาเน จ อุเปกฺขาสหคตาเนว โหนฺติฯ</p>


<p> โทมนสฺสสหคตชวนาวสาเน จ ปน ตทารมฺมณานิเจว ภวงฺคานิ จ อุเปกฺขาสหคตาเนว ภวนฺติ, ตสฺมา ยทิ โสมนสฺสปฎิสนฺธิกสฺส โทมนสฺสสหคตชวนาวสาเน ตทารมฺมณสมฺภโว นตฺถิ, ตทา ยํ กิญฺจิ ปริจิตปุพฺพํ ปริตฺตารมฺมณมารพฺภ อุเปกฺขาสหคตสนฺตีรณํ อุปฺปชฺชติ, ตมนนฺตริตฺวา ภวงฺคปาโตว โหตีติ วทนฺติ อาจริยาฯ</p>


<p> ตถา กามาวจรชวนาวสาเน กามาวจรสตฺตานํ กามาวจรธเมฺมเสฺวว อารมฺมณภูเตสุ ตทารมฺมณํ อิจฺฉนฺตีติฯ</p>


<p> กาเม ชวนสตฺตาลมฺพณานํ นิยเม สติฯ</p>


วิภูเตติมหเนฺต จ, ตทารมฺมณมีริตํฯ  
</p>
  
อยเมตฺถ ตทารมฺมณนิยโมฯ  
</p>
  
<h3>ชวนนิยโม</h3>
<p>    จ ปริตฺตชวนวีถิยํ กามาวจรชวนานิ สตฺตกฺขตฺตุํ ฉกฺขตฺตุเมว วา ชวนฺติฯ</p>


<p> มนฺทปฺปวตฺติยํ ปน มรณกาลาทีสุ ปญฺจวารเมวฯ</p>


<p> ภควโต ปน ยมกปาฎิหาริยกาลาทีสุ ลหุกปฺปวตฺติยํ จตฺตาริปญฺจ วา ปจฺจเวกฺขณจิตฺตานิ ภวนฺตีติปิ วทนฺติฯ</p>


<p> อาทิกมฺมิกสฺส ปน ปฐมกปฺปนายํ มหคฺคตชวนานิอภิญฺญาชวนานิ จ สพฺพทาปิ เอกวารเมว ชวนฺติ, ตโต ปรํ ภวงฺคปาโตฯ</p>


<p> จตฺตาโร ปน มคฺคุปฺปาทา เอกจิตฺตกฺขณิกา, ตโต ปรํ เทฺว ตีณิ ผลจิตฺตานิ ยถารหํ อุปฺปชฺชนฺติ, ตโต ปรํ ภวงฺคปาโตฯ</p>


<p> นิโรธสมาปตฺติกาเล ทฺวิกฺขตฺตุํ จตุตฺถารุปฺปชวนํ ชวติ, ตโต ปรํ นิโรธํ ผุสติฯ</p>


<p> วุฎฺฐานกาเล จ อนาคามิผลํ วา อรหตฺตผลํ วา ยถารหเมกวารํ อุปฺปชฺชิตฺวา นิรุเทฺธ ภวงฺคปาโตว โหติฯ</p>


<p> สพฺพตฺถาปิ สมาปตฺติวีถิยํ ภวงฺคโสโต วิย วีถินิยโม นตฺถีติ กตฺวา พหูนิปิ ลพฺภนฺตีติฯ</p>


<p> สตฺตกฺขตฺตุํ ปริตฺตานิ, มคฺคาภิญฺญา สกิํ มตาฯ</p>


อวเสสานิ ลพฺภนฺติ, ชวนานิ พหูนิปิฯ  
</p>
  
อยเมตฺถ ชวนนิยโมฯ  
</p>
  
<h3>ปุคฺคลเภโท</h3>
<p>    ปเนตฺถ กิริยชวนานิ เจว อปฺปนาชวนานิ จ ลพฺภนฺติฯ</p>


<p> ตถา ญาณสมฺปยุตฺตวิปากานิ จ สุคติยํฯ</p>


<p> ทุคฺคติยํ ปน ญาณวิปฺปยุตฺตานิ จ มหาวิปากานิ น ลพฺภนฺติฯ</p>


<p>  จ ขีณาสวานํ กุสลากุสลชวนานิ น ลพฺภนฺติฯ</p>


<p> ตถา เสกฺขปุถุชฺชนานํ กิริยชวนานิฯ</p>


<p> ทิฎฺฐิคตสมฺปยุตฺตวิจิกิจฺฉาชวนานิ จ เสกฺขานํฯ</p>


<p> อนาคามิปุคฺคลานํ ปน ปฎิฆชวนานิ จ น ลพฺภนฺติฯ</p>


<p> โลกุตฺตรชวนานิ จ ยถารหํ อริยานเมว สมุปฺปชฺชนฺตีติฯ</p>


<p> อเสกฺขานํ จตุจตฺตาลีส เสกฺขานมุทฺทิเสฯ</p>


ฉปฺปญฺญาสาวเสสานํ, จตุปญฺญาส สมฺภวาฯ  
</p>
  
อยเมตฺถ ปุคฺคลเภโทฯ  
</p>
  
<h3>ภูมิวิภาโค</h3>
<p>  ปเนตานิ สพฺพานิปิ วีถิจิตฺตานิ ยถารหมุปลพฺภนฺติฯ</p>


<p>   ปฎิฆชวนตทารมฺมณวชฺชิตานิฯ</p>


<p>  ปฐมมคฺครูปาวจรหสนเหฎฺฐิมารุปฺปวชฺชิตานิ จ ลพฺภนฺติฯ</p>


<p> สพฺพตฺถาปิ  จ ตํตํปสาทรหิตานํ ตํตํทฺวาริกวีถิจิตฺตานิ น ลพฺภเนฺตวฯ</p>


<p> อสญฺญสตฺตานํ ปน สพฺพถาปิ จิตฺตปฺปวตฺติ นเตฺถวาติฯ</p>


<p> อสีติ วีถิจิตฺตานิ, กาเม รูเป ยถารหํฯ</p>


จตุสฎฺฐิ ตถารูเป, เทฺวจตฺตาลีส ลพฺภเรฯ  
</p>
  
อยเมตฺถ ภูมิวิภาโคฯ  
</p>
  
<p> อิเจฺจวํ ฉทฺวาริกจิตฺตปฺปวตฺติ ยถาสมฺภวํ ภวงฺคนฺตริตา ยาวตายุกมโพฺพจฺฉินฺนา ปวตฺตติฯ</p>

</p>

</p>





