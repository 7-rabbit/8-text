<h2>อภิธมฺมปิฎเก</h2>
<h2>ปญฺจปกรณ-มูลฎีกา</h2>
<h1>ธาตุกถาปกรณ-มูลฎีกา</h1>
<h3>คนฺถารมฺภวณฺณนา</h3>
<p>ธาตุกถาปกรณํ   เทเสโนฺต ภควา ยสฺมิํ สมเย เทเสสิ, ตํ สมยํ ทเสฺสตุํ, วิภงฺคานนฺตรํ เทสิตสฺส ปกรณสฺส ธาตุกถาภาวํ ทเสฺสตุํ วา ติอาทิมาหฯ ตตฺถ พลวิธมนวิสยาติกฺกมนวเสน เทวปุตฺตมารสฺส, อปฺปวตฺติกรณวเสน กิเลสาภิสงฺขารมารานํ, สมุทยปฺปหานปริญฺญาวเสน ขนฺธมารสฺส, มจฺจุมารสฺส จ โพธิมูเล เอว ภญฺชิตตฺตา ปรูปนิสฺสยรหิตํ  นิรติสยํ ตํ ภญฺชนํ อุปาทาย ภควา เอว ‘‘มารภญฺชโน’’ติ โถมิโตฯ ตตฺถ มาเร อภเญฺชสิ, มารภญฺชนํ วา เอตสฺส, น ปรราชาทิภญฺชนนฺติ ฯ มหาวิกฺกโนฺต มหาวีริโยติ ฯ</p>


<p>ขนฺธาทโย อรณนฺตา ธมฺมา สภาวเฎฺฐน ธาตุโย, อภิธมฺมกถาธิฎฺฐานเฎฺฐน วาติ กตฺวา เตสํ กถนโต อิมสฺส ปกรณสฺส ติ อธิวจนํฯ ยทิปิ อเญฺญสุ จ ปกรเณสุ เต สภาวา กถิตา, เอตฺถ ปน เตสํ สเพฺพสํ สงฺคหาสงฺคหาทีสุ จุทฺทสสุ นเยสุ เอเกกสฺมิํ กถิตตฺตา สาติสยํ กถนนฺติ อิทเมว เอวํนามกํฯ เอกเทสกถนเมว หิ อญฺญตฺถ กตนฺติฯ ขนฺธายตนธาตูหิ วา ขนฺธาทีนํ อรณนฺตานํ สงฺคหาสงฺคหาทโย นยา วุตฺตาติ ตตฺถ มหาวิสยานํ ธาตูนํ  วเสน ธาตูหิ กถา ติ เอวํ อสฺส นามํ วุตฺตนฺติ เวทิตพฺพํฯ ทฺวิธา ติธา ฉธา อฎฺฐารสธาติ อเนกธา ธาตุเภทํ ปกาเสสีติ ติฯ นฺติ ตสฺสา ธาตุกถาย อตฺถํฯ อ-กาเร อา-การสฺส โลโป ทฎฺฐโพฺพฯ ‘‘ยํ ธาตุกถ’’นฺติ วา เอตฺถ ปกรณนฺติ วจนเสโส สตฺตนฺนํ ปกรณานํ กเมน วณฺณนาย ปวตฺตตฺตาติ เตน โยชนํ กตฺวา ตสฺส ปกรณสฺส อตฺถํ นฺติ อ-การโลโป วาฯ นฺติ ตํ ทีปนํ สุณาถ,  วา อตฺถํ ตํทีปนวจนสวเนน อุปธาเรถาติ อโตฺถฯ ติ นานากิเจฺจหิ อวิกฺขิตฺตจิตฺตา, อตฺตโน จิเตฺต อาหิตาติ วา อโตฺถฯ</p>

</p>


<h3>๑. มาติกาวณฺณนา</h3>
<h3>๑. นยมาติกาวณฺณนา</h3>
<p> โก   ปเนตสฺส ปกรณสฺส ปริเจฺฉโทติ? น โส อิธ วตฺตโพฺพ,  (ธ. ส. อฎฺฐ. นิทานกถา) ปกรณปริเจฺฉโท วุโตฺต เอวาติ ทเสฺสโนฺต อาห นฺติฯ ขนฺธาทีนํ เทสนา นียติ ปวตฺตียติ เอเตหิ, ขนฺธาทโย เอว วา นียนฺติ ญายนฺติ เอเตหิ ปกาเรหีติ นยา, นยานํ มาติกา อุเทฺทโส, นยา เอว วา มาติกาติ ฯ ติ ‘‘มูลมาติกา’’ติ วตฺตพฺพานํ สงฺคหาสงฺคหาทีนํ จุทฺทสนฺนํ ปทานํ ขนฺธาทิธมฺมวิภชนสฺส อิมสฺส ปกรณสฺส มูลภูตตฺตา นิสฺสยภูตตฺตาติ อโตฺถฯ</p>


<h3>๒. อพฺภนฺตรมาติกาวณฺณนา</h3>
<p> ‘‘ปญฺจกฺขนฺธา’’ติอาทีหิ รูปกฺขนฺธาทิปทานิ ทสฺสิตานิ, ปฎิจฺจสมุปฺปาทวจเนน จ เยสุ ทฺวาทสสุ อเงฺคสุ ปเจฺจกํ ปฎิจฺจสมุปฺปาทสโทฺท วตฺตติ, ตทตฺถานิ ทฺวาทส ปทานิ ทสฺสิตานีติ เตสํ ตถาทสฺสิตานํ สรูเปเนว ทสฺสิตานํ ผสฺสาทีนญฺจ ปทานํ วเสน อาห ติฯ ตตฺถ กมฺมุปปตฺติกามภวาทีนํ อิธ วิภตฺตานํ ภาวนภวนภาเวน ภเว วิย โสกาทีนํ ชรามรณสฺส วิย อนิฎฺฐตฺตา ตนฺนิทานทุกฺขภาเวน จ ชรามรเณ อโนฺตคธตาย ปฎิจฺจสมุปฺปาทสฺส ทฺวาทสปทตา ทฎฺฐพฺพาฯ เอตฺถ จ ปาฬิยํ ภินฺทิตฺวา อวิสฺสชฺชิตานมฺปิ สติปฎฺฐานาทีนํ ภินฺทิตฺวา คหณํ กโรโนฺต เตสํ ภินฺทิตฺวาปิ วิสฺสชฺชิตพฺพตํ ทเสฺสตีติ เวทิตพฺพํฯ</p>


<p>นยมาติกาทิกา  ลกฺขณมาติกนฺตา มาติกา ปกรณนฺตราสาธารณตาย ธาตุกถาย มาติกา นาม, ตสฺสา อพฺภนฺตเร วุโตฺต วิภชิตพฺพานํ อุเทฺทโส อพฺภนฺตรมาติกา นามาติ อิมมตฺถํ ปกาเสโนฺต ติอาทิมาหฯ ตตฺถ ติ ยถา ‘‘สพฺพาปิ…เป.… มาติกา’’ติ อยํ ธาตุกถามาติกโต พหิทฺธา วุตฺตา, เอวํ อวตฺวาติ อโตฺถฯ ติ จ ธาตุกถามาติกาย อพฺภนฺตเรเยวาติ อโตฺถ ทฎฺฐโพฺพฯ ตทาเวณิกมาติกาอพฺภนฺตเร หิ ฐปิตา ตสฺสาเยว อพฺภนฺตเร ฐปิตาติ วุตฺตา ฯ อถ วา ติ ยถา ‘‘สพฺพาปิ…เป.… มาติกา’’ติ เอเตน วจเนน ธาตุกถาโต พหิภูตา กุสลาทิอรณนฺตา มาติกา ปกรณนฺตรคตา วุตฺตา, เอวํ อวตฺวาติ อโตฺถฯ ติ จ อิมสฺส ปกรณสฺส อพฺภนฺตเร เอว สรูปโต ทเสฺสตฺวา ฐปิตตฺตาติ อโตฺถฯ สพฺพสฺส อภิธมฺมสฺส มาติกาย อสงฺคหิตตฺตา วิกิณฺณภาเวน  เวทิตพฺพาฯ</p>


<h3>๓. นยมุขมาติกาวณฺณนา</h3>
<p> นยานํ ปวตฺติทฺวารภูตา สงฺคหาสงฺคหวิโยคีสหโยคีธมฺมา นยมุขานีติ เตสํ อุเทฺทโส ฯ จุทฺทสปิ หิ สงฺคหาสงฺคหสมฺปโยควิปฺปโยคานํ โวมิสฺสกตาวเสน ปวตฺตาติ เยหิ เต จตฺตาโรปิ โหนฺติ, เต ธมฺมา จุทฺทสนฺนมฺปิ นยานํ มุขานิ โหนฺตีติฯ ตตฺถ สงฺคหิเตนอสงฺคหิตปทาทีสุ สจฺจาทีหิปิ ยถาสมฺภวํ สงฺคหาสงฺคโห ยทิปิ วุโตฺต, โส ปน สงฺคาหกภูเตหิ เตหิ วุโตฺต, น สงฺคหภูเตหิ, โสปิ ‘‘จกฺขายตเนน เย ธมฺมา ขนฺธสงฺคเหน สงฺคหิตา อายตนสงฺคเหน อสงฺคหิตา’’ติอาทินา ปุจฺฉิตพฺพวิสฺสชฺชิตพฺพธมฺมุทฺธาเร ตตฺถาปิ ขนฺธาทีเหว สงฺคเหหิ นิยเมตฺวา วุโตฺต, ตสฺมา ติ วุตฺตํฯ ปุจฺฉิตพฺพวิสฺสชฺชิตพฺพธมฺมุทฺธาเรปิ ปน ปุจฺฉาวิสฺสชฺชเนสุ จ รูปกฺขนฺธาทีนํ อรณนฺตานํ ยถาสมฺภวํ สมฺปโยควิปฺปโยคา จตูเหว ขเนฺธหิ โหนฺตีติ  ติ วุตฺตํฯ</p>


<p>นนุ จ วิปฺปโยโค รูปนิพฺพาเนหิปิ โหติ, กสฺมา ‘‘จตูหิ วิปฺปโยโค’’ติ วุตฺตนฺติ? รูปนิพฺพาเนหิ ภวนฺตสฺสปิ จตูเหว ภาวโตฯ น หิ รูปํ รูเปน นิพฺพาเนน วา วิปฺปยุตฺตํ โหติ, นิพฺพานํ วา รูเปน, จตูเหว ปน ขเนฺธหิ โหตีติ จตุนฺนํ ขนฺธานํ รูปนิพฺพาเนหิ วิปฺปโยโคปิ วิปฺปยุชฺชมาเนหิ จตูหิ ขเนฺธหิ นิยมิโต เตหิ วินา วิปฺปโยคาภาวโตฯ โส จายํ  วิปฺปโยโค อนารมฺมณสฺส, อนารมฺมณอนารมฺมณมิสฺสเกหิ มิสฺสกสฺส จ น โหติ, อนารมฺมณสฺส ปน มิสฺสกสฺส จ สารมฺมเณน, สารมฺมณสฺส สารมฺมเณน อนารมฺมเณน มิสฺสเกน จ โหตีติ เวทิตโพฺพฯ</p>


<h3>๔. ลกฺขณมาติกาวณฺณนา</h3>
<p> สงฺคโหเยว  ติ เอตสฺส ‘‘ตีหิ สงฺคโห, ตีหิ อสงฺคโห’’ติ เอเตน, ‘‘จตูหิ สมฺปโยโค, จตูหิ วิปฺปโยโค’’ติ เอเตนปิ วิสุํ โยชนา กาตพฺพาฯ เตน สงฺคโห อสงฺคโห จ สภาโค วิสภาโค จ ภาโว, ตถา สมฺปโยโค วิปฺปโยโค จาติ อยมโตฺถ วิญฺญายติฯ ยสฺส วา สงฺคโห จ อสงฺคโห จ, โส ธโมฺม สภาโค วิสภาโค จ, ตถา ยสฺส สมฺปโยโค วิปฺปโยโค จ, โสปิ สภาโค วิสภาโค จาติฯ ตตฺถ เยน รูปกฺขโนฺธ…เป.… มโนวิญฺญาณธาตูติ ธมฺมา คณนํ คจฺฉนฺติ, โส รุปฺปนาทิโก สมานภาโว สงฺคเห สภาคตา, เอกุปฺปาทาทิโก สมฺปโยเค เวทิตโพฺพฯ</p>


<h3>๕. พาหิรมาติกาวณฺณนา</h3>
<p> ติ ‘‘สพฺพาปิ…เป.… มาติกา’’ติ เอเตน ฐปนากาเรน พหิ ปิฎฺฐิโต ฐปิตตฺตาติ อโตฺถฯ เอเตน วา ฐปนากาเรน กุสลาทีนํ อรณนฺตานํ อิธ อฎฺฐเปตฺวา ธาตุกถาย มาติกโต พหิ ปกรณนฺตรมาติกาย อิมสฺส ปกรณสฺส มาติกาภาเวน ฐปิตตฺตา ตถา ปกาสิตตฺตาติ อโตฺถฯ</p>


<p>ติอาทีสุ สงฺคโห เอกวิโธว, โส กสฺมา ‘‘จตุพฺพิโธ’’ติ วุโตฺตติ? สงฺคโหติ อตฺถํ อวตฺวา อนิทฺธาริตตฺถสฺส สทฺทเสฺสว วุตฺตตฺตาฯ ติอาทีสุ สเทฺทสุ สงฺคหสโทฺท ตาว อตฺตโน อตฺถวเสน จตุพฺพิโธติ อยเญฺหตฺถโตฺถฯ อโตฺถปิ วา อนิทฺธาริตวิเสโส สามเญฺญน คเหตพฺพตํ ปโตฺต ‘‘สงฺคโห อสงฺคโห’’ติอาทีสุ ‘‘สงฺคโห’’ติ วุโตฺตติ น โกจิ โทโสฯ นิทฺธาริเต หิ วิเสเส ตสฺส เอกวิธตา สิยา, น ตโต ปุเพฺพติฯ ชาติสทฺทสฺส สาเปกฺขสทฺทตฺตา ‘‘ชาติยา สงฺคโห’’ติ วุเตฺต ‘‘อตฺตโน ชาติยา’’ติ วิญฺญายติ สมฺพนฺธารหสฺส อญฺญสฺส อวุตฺตตฺตาติ ติ รูปกเณฺฑ วุโตฺต สชาติสงฺคโห วุโตฺต โหติฯ</p>


<p>เอตฺถ   นยมาติกาย ‘‘สงฺคโห อสงฺคโห, สมฺปโยโค วิปฺปโยโค’’ติ อิเม เทฺว ปุจฺฉิตพฺพวิสฺสชฺชิตพฺพธมฺมวิเสสํ อนิทฺธาเรตฺวา สามเญฺญน ธมฺมานํ ปุจฺฉนวิสฺสชฺชนนยอุเทฺทสา, อวเสสา นิทฺธาเรตฺวาฯ ‘‘สงฺคหิเตน อสงฺคหิต’’นฺติ หิ ‘‘สงฺคหิเตน อสงฺคหิตํ อสงฺคหิต’’นฺติ วตฺตเพฺพ เอกสฺส อสงฺคหิตสทฺทสฺส โลโป ทฎฺฐโพฺพฯ เตน สงฺคหิตวิเสสวิสิโฎฺฐ โย อสงฺคหิโต ธมฺมวิเสโส, ตนฺนิสฺสิโต อสงฺคหิตตาสงฺขาโต ปุจฺฉาวิสฺสชฺชนนโย อุทฺทิโฎฺฐ โหติ, ‘‘สงฺคหิเตนา’’ติ จ วิเสสเน กรณวจนํ ทฎฺฐพฺพํฯ เอส นโย ตติยาทีสุ ทสมาวสาเนสุ นยุเทฺทเสสุ ฉฎฺฐวเชฺชสุฯ เตสุปิ หิ วุตฺตนเยน ทฺวีหิ ทฺวีหิ ปเทหิ ปุจฺฉิตพฺพวิสฺสชฺชิตพฺพธมฺมวิเสสนิทฺธารณํ กตฺวา ตตฺถ ตตฺถ อนฺติมปทสทิเสน ตติยปเทน ปุจฺฉนวิสฺสชฺชนนยา อุทฺทิฎฺฐาติฯ ตตฺถ จตุตฺถปญฺจเมสุ กตฺตุอเตฺถ กรณนิเทฺทโส, สตฺตมาทีสุ จ จตูสุ สหโยเค ทฎฺฐโพฺพ, น ทุติยตติเยสุ วิย สมานาธิกรเณ วิเสสเนฯ ตตฺถ หิ สภาวนฺตเรน สภาวนฺตรสฺส วิเสสนํ กตํ, เอเตสุ ธมฺมนฺตเรน ธมฺมนฺตรสฺสาติฯ เอกาทสมาทีสุ ปน จตูสุ อาทิปเทเนว ธมฺมวิเสสนิทฺธารณํ กตฺวา อิตเรหิ ปุจฺฉนวิสฺสชฺชนนยา อุทฺทิฎฺฐาฯ วิเสสเน เอว เจตฺถ กรณวจนํ ทฎฺฐพฺพํฯ ปุจฺฉาวิสฺสชฺชนานญฺหิ นิสฺสยภูตา ธมฺมา สงฺคหิตตาทิวิเสเสน กรณภูเตน สมฺปยุตฺตวิปฺปยุตฺตาทิภาวํ อตฺตโน วิเสเสนฺตีติฯ</p>


<p>ติ วิวิธกปฺปนโต, วิภาคโตติ อโตฺถฯ ติ อธิโมกฺขสมฺปโยควเสนฯ สนฺนิฎฺฐานวเสน วุตฺตา จ สเพฺพ จ จิตฺตุปฺปาทา สนฺนิฎฺฐานวเสน  เตสํ สาธารณวเสนาติ เอวเมตฺถ อโตฺถ ทฎฺฐโพฺพฯ อธิโมโกฺข หิ สนฺนิฎฺฐานวเสน วุตฺตานํ จิตฺตุปฺปาทานํ สาธารณวเสน วุโตฺต, อิตเร สเพฺพสนฺติฯ ตตฺถ สาธารณา ปสฎา ปากฎา จาติ อาทิโต ปริคฺคเหตพฺพา, ตสฺมา เตสํ สงฺคหาทิปริคฺคหตฺถํ อุเทฺทโส กโต, อสาธารณาปิ ปน ปริคฺคเหตพฺพาวาติ เตสุ มหาวิสเยน อเญฺญสมฺปิ สงฺคหาทิปริคฺคหํ ทเสฺสตุํ อธิโมโกฺข อุทฺทิโฎฺฐฯ ‘‘สนฺนิฎฺฐานวเสน วุตฺตา’’ติ จ  จ วจนํ สนฺธาย วุตฺตนฺติ เวทิตพฺพํฯ สนฺนิฎฺฐานวเสน เย วุตฺตา, เตสํ สเพฺพสํ สาธารณโตติ ปน อเตฺถ สติ  สาธารณาสาธารเณสุ วตฺตเพฺพสุ โย อสาธารเณสุ มหาวิสโย อธิโมโกฺข, ตสฺส วเสน วุตฺตสพฺพจิตฺตุปฺปาทสาธารณโต ผสฺสาทโย สพฺพสาธารณาติ อธิโมโกฺข จ อสาธารเณสุ มหาวิสโยติ กตฺวา วุโตฺต อญฺญสฺส ตาทิสสฺส อภาวาติ อยมธิปฺปาโย ทฎฺฐโพฺพฯ</p>


<p>ชีวิตินฺทฺริยํ  ปเนตฺถ รูปมิสฺสกตฺตา น วุตฺตนฺติ เวทิตพฺพํ, จิเตฺตกคฺคตา ปน อสมาธิสภาวา สามญฺญสเทฺทเนว สามญฺญวิเสสสเทฺทหิ จ สมาธิสภาวา วิเสสสทฺทวจนียํ อญฺญํ พฺยาเปตพฺพํ นิวเตฺตตพฺพญฺจ นตฺถีติ อนญฺญพฺยาปกนิวตฺตกสามญฺญวิเสสทีปนโต ตเสฺสว ธมฺมสฺส เภททีปเกหิ วตฺตพฺพา, น สุขาทิสภาวา เวทนา วิย วุตฺตลกฺขณวิปรีเตหิ สามญฺญวิเสสสเทฺทเหว, ตสฺมา ‘‘จิเตฺตกคฺคตา’’ติ อยํ สามญฺญสโทฺท สมาธิสภาเว วิเสสสทฺทนิรเปโกฺข ปวตฺตมาโน สยเมว วิเสสสทฺทมาปชฺชิตฺวา อสมาธิสภาวเมว ปกาเสยฺย, อิตโร จ สมาธิสภาวเมวาติ ทฺวิธา ภินฺนา จิเตฺตกคฺคตา อสาธารณา เจว อปฺปวิสยา จาติ อิธ อุเทฺทสํ น อรหติฯ อภินฺนาปิ วา ผสฺสาทีนํ วิย ปากฎตฺตาภาวโต อญฺญธมฺมนิสฺสเยน วตฺตพฺพโต จ สา ชีวิตญฺจ น อรหตีติ น อุทฺทิฎฺฐาติฯ</p>

</p>


<h3>๒. นิเทฺทสวณฺณนา</h3>
<h2>๑. ปฐมนโย สงฺคหาสงฺคหปทวณฺณนา</h2>
<h3>๑. ขนฺธปทวณฺณนา</h3>
<p> ขนฺธายตนธาตุโยมหนฺตเร   อภิเญฺญยฺยธมฺมภาเวน วุตฺตา, เตสํ ปน สภาวโต อภิญฺญาตานํ ธมฺมานํ ปริเญฺญยฺยตาทิวิเสสทสฺสนตฺถํ สจฺจานิ, อธิปติยาทิกิจฺจวิเสสทสฺสนตฺถํ อินฺทฺริยาทีนิ จ วุตฺตานีติ สจฺจาทิวิเสโส วิย สงฺคหาสงฺคหวิเสโส จ อภิเญฺญยฺยนิสฺสิโต วุจฺจมาโน สุวิเญฺญโยฺย โหตีติ ติ เวทิตพฺพาฯ เอวญฺจ กตฺวา ‘‘จตูหี’’ติ วุตฺตา สมฺปโยควิปฺปโยคา จ อภิเญฺญยฺยนิสฺสเยน ขนฺธาทีเหว ปุจฺฉิตฺวา วิสฺสชฺชิตาติฯ ติ เย ธมฺมา ‘‘รูปกฺขโนฺธ’’ติ วุจฺจนฺติ, เตสํ ปญฺจสุ ขเนฺธสุ รูปกฺขนฺธภาเวน สภาคตา โหตีติ รูปกฺขนฺธภาวสงฺขาเตน, รูปกฺขนฺธวจนสงฺขาเตน วา คณเนน สงฺคหํ คณนํ ทเสฺสติฯ เตนาห ติอาทิฯ ติ หิ สงฺคหิตพฺพธโมฺม ทสฺสิโตฯ เยน สงฺคเหน สงฺคยฺหติ, ตสฺส สงฺคหสฺส ทสฺสนํ ‘‘เอเกน ขเนฺธนา’’ติ วจนํฯ ปญฺจสุ ขนฺธคณเนสุ เอเกน ขนฺธคณเนน คณิโตติ อยเญฺหตฺถ อโตฺถฯ ยสฺมา จ ขนฺธาทิวจเนหิ สงฺคโห วุจฺจติ, ตสฺมา อุปริ ‘‘ขนฺธสงฺคเหน สงฺคหิตา’’ติอาทิํ วกฺขตีติฯ</p>


<p>ติ อิทํ ‘‘สงฺคโห อสงฺคโห’’ติ เอตเสฺสว นยสฺส เอกเทสนยภาเวน วุตฺตํ, น นยนฺตรตายาติ ทฎฺฐพฺพํฯ ติ เอเตน เวทนากฺขนฺธมูลกา ปุริเมน โยชิยมาเน วิเสโส นตฺถีติ ปจฺฉิเมเหว โยเชตฺวา ตโย ทุกา เทฺว ติกา  เอโก จตุโกฺก, สญฺญากฺขนฺธมูลกา เทฺว ทุกา เอโก ติโก, สงฺขารกฺขนฺธมูลโก เอโก ทุโกติ เอเต ลพฺภนฺตีติ ทเสฺสติฯ เตสํ ปน เภทโต ปญฺจกปุจฺฉาวิสฺสชฺชนานนฺตรํ ปุจฺฉาวิสฺสชฺชนํ กาตพฺพํ สํขิตฺตนฺติ ทฎฺฐพฺพํ, วุตฺตนเยน วา สกฺกา ญาตุนฺติ ปาฬิํ น อาโรปิตนฺติฯ</p>


<h3>อายตนปทาทิวณฺณนา</h3>
<p>   ติ ยทิปิ เอกเกปิ สทิสํ วิสฺสชฺชนํ, เอกเก ปน สทิสวิสฺสชฺชนานํ จกฺขุนฺทฺริยโสตินฺทฺริยสุขินฺทฺริยาทีนํ ทุกาทีสุ อสทิสวิสฺสชฺชนํ ทิฎฺฐํฯ น เหตฺถ จกฺขุโสตจกฺขุสุขินฺทฺริยทุกานํ อญฺญมญฺญสทิสวิสฺสชฺชนํ, นาปิ ทุเกหิ ติกสฺส, อิธ ปน ทุกฺขสมุทยทุกฺขมคฺคทุกานํ อญฺญมญฺญํ ติเกน จ สทิสํ วิสฺสชฺชนนฺติ ทุกติเกเสฺวว สทิสวิสฺสชฺชนตํ สมุทยานนฺตรํ มคฺคสจฺจสฺส วจเน การณํ วทติฯ</p>


<h3>๖. ปฎิจฺจสมุปฺปาทวณฺณนา</h3>
<p> ‘‘ปุจฺฉํ อนารภิตฺวา อวิชฺชา เอเกน ขเนฺธน, อวิชฺชาปจฺจยา สงฺขารา เอเกน ขเนฺธนา’’ติ ลิขิตเพฺพปิ ปมาทวเสน ‘‘อวิชฺชา เอเกน ขเนฺธนา’’ติ อิทํ น ลิขิตนฺติ ทฎฺฐพฺพํฯ สรูเปกเสสํ วา กตฺวา อวิชฺชาวจเนน อวิชฺชาวิสฺสชฺชนํ ทสฺสิตนฺติฯ นฺติ เอตฺถ วิปากคฺคหเณน วิเสสนํ น กาตพฺพํฯ กุสลาทีนมฺปิ หิ วิญฺญาณานํ ธาตุกถายํ สงฺขารปจฺจยาวิญฺญาณาทิปเทหิ สงฺคหิตตา วิปฺปยุเตฺตนสงฺคหิตาสงฺคหิตปทนิเทฺทเส ‘‘วิปากา ธมฺมา’’ติ อิมสฺส วิสฺสชฺชนาสทิเสน เตสํ วิสฺสชฺชเนน ทสฺสิตา, อิธ จ นามรูปสฺส เอกาทสหายตเนหิ สงฺคหวจเนน อกมฺมชานมฺปิ สงฺคหิตตา วิญฺญายตีติฯ</p>


<p> ชายมานปริปจฺจมานภิชฺชมานานํ ชายมานาทิภาวมตฺตตฺตา ชาติชรามรณานิ ปรมตฺถโต วินิพฺภุชฺชิตฺวา อนุปลพฺภมานานิ ปรมตฺถานํ สภาวมตฺตภูตานิ, ตานิ รูปสฺส นิพฺพตฺติปากเภทภูตานิ รุปฺปนภาเวน คยฺหนฺตีติ รูปกฺขนฺธธมฺมสภาคานิ, อรูปานํ ปน นิพฺพตฺติอาทิภูตานิ รูปกลาปชาติอาทีนิ วิย สหุปฺปชฺชมานจตุกฺขนฺธกลาปนิพฺพตฺติอาทิภาวโต เอเกกภูตานิ เวทิยนสญฺชานนวิชานเนหิ เอกนฺตปรมตฺถกิเจฺจหิ อคยฺหมานานิ สงฺขตาภิสงฺขรเณน อเนกนฺตปรมตฺถกิเจฺจน คยฺหนฺตีติ สงฺขารกฺขนฺธธมฺมสภาคานิ, ตถา ทุวิธานิปิ  ตานิ จกฺขายตนาทีหิ เอกนฺตปรมตฺถกิเจฺจหิ อคยฺหมานานิ นิสฺสตฺตเฎฺฐน ธมฺมายตนธมฺมธาตุธเมฺมหิ สภาคานิ, เตน เตหิ ขนฺธาทีหิ สงฺคยฺหนฺตีติ ติอาทิมาหฯ</p>

</p>


<h3>๒. ทุติยนโย สงฺคหิเตนอสงฺคหิตปทวณฺณนา</h3>
<p> สงฺคหิเตนอสงฺคหิตปทนิเทฺทเส  ยํ ตํ อุเทฺทเส อสงฺคหิตตาย ปุจฺฉิตพฺพํ วิสฺสชฺชิตพฺพญฺจ สงฺคหิตตาวิสิฎฺฐํ อสงฺคหิตํ ธมฺมชาตํ นิทฺธาริตํ, ตเทว ตาว ทเสฺสโนฺต ติ อาหฯ สพฺพตฺถ ขนฺธาทิสงฺคหสามญฺญานํ นิจฺจํ วิเสสาเปกฺขตฺตา เภทนิสฺสิตตฺตา จ ปุจฺฉาวิสฺสชฺชนานํ สวิเสสาว ขนฺธาทิคณนา สุทฺธาฯ ตตฺถ สงฺคหิเตนอสงฺคหิตวจนมเตฺตน ธมฺมวิเสสสฺส นิทฺธาริตตฺตา ตีสุ สงฺคเหสุ เอเกน ทฺวีหิ วา เย สงฺคหิตา หุตฺวา อเญฺญหิ อสงฺคหิตา, เตเยว ธมฺมา ‘‘ขนฺธสงฺคเหน สงฺคหิตา อายตนธาตุสงฺคเหน อสงฺคหิตา’’ติ เอตฺตเกเนว ทเสฺสตพฺพา สิยุํ, เตสํ ปน เอวํวิธานํ อสมฺภวา นยมาติกาย จ อพฺภนฺตรพาหิรมาติกาเปกฺขตฺตา อุเทฺทเสปิ ยํ ยํ รูปกฺขนฺธาทีสุ อรณเนฺตสุ สงฺคาหกํ, ตํ ตํ อเปกฺขิตฺวา สงฺคหิเตนอสงฺคหิตํ นิทฺธาริตนฺติ วิญฺญายตีติ เตน เตน สงฺคาหเกน ยถานิทฺธาริตํ ธมฺมํ นิยเมตฺวา ทเสฺสตุํ ติอาทิมาหฯ ยตฺถ หิ ปุจฺฉิตพฺพวิสฺสชฺชิตพฺพธมฺมวิเสสนิทฺธารณํ นตฺถิ, ตสฺมิํ ปฐมนเย ฉฎฺฐนเย จ ปุจฺฉิตพฺพวิสฺสชฺชิตพฺพภาเวน, อิตเรสุ จ ยํ ยํ ปุจฺฉิตพฺพวิสฺสชฺชิตพฺพํ นิทฺธาริตํ, ตสฺส ตสฺส นิยามกภาเวน รูปกฺขนฺธาทโย อรณนฺตา อุทฺทิฎฺฐาติฯ</p>


<p>ตตฺถ ‘‘จกฺขายตเนน…เป.… โผฎฺฐพฺพธาตุยา’’ติ กตฺตุอเตฺถ กรณนิเทฺทโส ทฎฺฐโพฺพ, ‘‘ขนฺธสงฺคเหน อายตนสงฺคเหน ธาตุสงฺคเหนา’’ติ กรณเตฺถฯ เอตฺถ จ เยน เยน สงฺคาหเกน ขนฺธาทิสงฺคเหสุ เตน เตน สงฺคเหตพฺพาสงฺคเหตพฺพํ อญฺญํ อตฺถิ, ตํ ตเทว สงฺคาหกาสงฺคาหกภาเวน อุทฺธฎํฯ รูปกฺขเนฺธน ปน ขนฺธสงฺคเหน สงฺคเหตโพฺพ อโญฺญ ธโมฺม นตฺถิ, ตถา เวทนากฺขนฺธาทีหิ , น จ โส เอว ตสฺส สงฺคาหโก อสงฺคาหโก วา โหติฯ ยญฺจ ‘‘รูปกฺขโนฺธ เอเกน ขเนฺธน สงฺคหิโต’’ติ วุตฺตํ, ตญฺจ น ตเสฺสว เตน สงฺคหิตตํ สนฺธาย วุตฺตํ, รูปกฺขนฺธภาเวน ปน รูปกฺขนฺธวจเนน วา คหิตตํ สนฺธาย วุตฺตนฺติ ปกาสิโตยมโตฺถฯ</p>


<p>ยทิ จ โส เอว เตน สงฺคเยฺหยฺย, สงฺคหิเตนสมฺปยุตฺตวิปฺปยุตฺตปทนิเทฺทเส – ‘‘เวทนากฺขเนฺธน เย ธมฺมา ขนฺธสงฺคเหน สงฺคหิตา อายตนสงฺคเหน  สงฺคหิตา ธาตุสงฺคเหน สงฺคหิตา, เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา’’ติอาทิ วตฺตพฺพํ สิยา, น จ วุตฺตํ, ตสฺมา ยถา จิตฺตํ จิเตฺตน สมฺปยุตฺตํ วิปฺปยุตฺตญฺจ น โหติ, เอวํ รูปกฺขโนฺธ รูปกฺขเนฺธน สงฺคหิโต อสงฺคหิโต จ น โหติ, ตถา เวทนากฺขนฺธาทโย เวทนากฺขนฺธาทีหิฯ น หิ โส เอว ตสฺส สภาโค วิสภาโค จาติฯ เตเนว น เอกเทสา วิย สมุทายสฺส, สมุทาโย เอกเทสานํ สงฺคาหโก อสงฺคาหโก จฯ ยถา รูปกฺขโนฺธ จกฺขายตนาทีนํ, ธมฺมายตนํ เวทนากฺขนฺธาทีนํ, สรณา ธมฺมา จตุนฺนํ ขนฺธานํฯ สมุทายโนฺตคธานญฺหิ เอกเทสานํ น วิภาโค อตฺถิ, เยน เต สมุทายสฺส สมุทาโย จ เตสํ สภาโค วิสภาโค จ สิยาติ, ตถา น สมุทาโย เอกเทสสภาควิสภาคานํ สงฺคาหโก อสงฺคาหโก จฯ ยถา ธมฺมายตนํ สุขุมรูปสภาคสฺส เวทนาทิวิสภาคสฺส จ รูปกฺขเนฺธกเทสสฺส ขนฺธสงฺคเหน, ชีวิตินฺทฺริยํ รูปารูปชีวิตสภาควิสภาคสฺส รูปกฺขเนฺธกเทสสฺส สงฺขารกฺขเนฺธกเทสสฺส จ ชีวิตวชฺชสฺส ขนฺธสงฺคเหเนวฯ น หิ เอกเทสสภาคํ สมุทายสภาคํ, นาปิ เอกเทสวิสภาคํ สมุทายวิสภาคนฺติ, ตสฺมา สติปิ อตฺตโต อตฺตนิ อโนฺตคธโต อเตฺตกเทสสภาคโต จ อญฺญสฺส อสงฺคาหกเตฺต สงฺคาหกตฺตเมว เอเตสํ นตฺถิ, เยน สงฺคหิตสฺส อสงฺคาหกา สิยุนฺติ สงฺคาหกตฺตาภาวโต เอว เอวรูปานํ อคฺคหณํ เวทิตพฺพํฯ</p>


<p>ยํ ปน ‘‘ธมฺมายตนํ อสงฺขตํ ขนฺธโต ฐเปตฺวา จตูหิ ขเนฺธหิ สงฺคหิต’’นฺติ (ธาตุ. ๒๕), ‘‘จกฺขายตนญฺจ โสตายตนญฺจ เอเกน ขเนฺธน สงฺคหิต’’นฺติ (ธาตุ. ๒๖) จ วุตฺตํ, น เตน เอกเทสานํ สมุทายสงฺคาหกตฺตํ, สมุทายสฺส จ เอกเทสสงฺคาหกตฺตํ ทเสฺสติ, จตุกฺขนฺธคณนเภเทหิ ปน ธมฺมายตนสฺส คเณตพฺพาคเณตพฺพภาเวน ปญฺจธา ภินฺนตํ, จกฺขายตนาทีนํ เอกกฺขนฺธคณเนน คเณตพฺพตาย เอกวิธตญฺจ ทเสฺสติฯ สงฺคาหกาสงฺคาหกนิรเปกฺขานํ คเณตพฺพาคเณตพฺพานํ ตํตํคณเนหิ คณนทสฺสนมตฺตเมว หิ ปฐมนโย กมฺมกรณมตฺตสพฺภาวา, ทุติยาทโย ปน สงฺคาหกาสงฺคาหเกหิ สงฺคหิตาสงฺคหิตานํ อคณนาทิทสฺสนานิ กตฺตุกรณกมฺมตฺตยสพฺภาวา ฯ ตถา ปฐมนเย ตถา ตถา คเณตพฺพาคเณตพฺพภาวสงฺขาโต ตํตํขนฺธาทิภาวาภาโว สภาควิสภาคตา , ทุติยาทีสุ ยถานิทฺธาริตธมฺมทสฺสเน สงฺคาหกสงฺคเหตพฺพานํ สมานกฺขนฺธาทิภาโว สภาคตา, ตทภาโว จ วิสภาคตาฯ ปุจฺฉาวิสฺสชฺชเนสุ ตํตํขนฺธาทิภาวาภาโว เอวาติ อยเมเตสํ วิเสโสติฯ</p>


<p>สมุทยสจฺจสุขินฺทฺริยสทิสานิ ปน เตหิ สงฺคเหตพฺพเมว อตฺถิ, น สงฺคหิตํ อสงฺคเหตพฺพนฺติ อสงฺคาหกตฺตาภาวโต น อุทฺธฎานิฯ ทุกฺขสจฺจสทิสานิ เตหิ วิสภาคสมุทายภูเตหิ อเนกกฺขเนฺธหิ ขนฺธสงฺคเหน สงฺคเหตพฺพํ, อิตเรหิ อสงฺคเหตพฺพญฺจ นตฺถีติ สงฺคาหกตฺตาสงฺคาหกตฺตาภาวโตฯ เอวํ สงฺคาหกตฺตาภาวโต อสงฺคาหกตฺตาภาวโต อุภยาภาวโต จ ยถาวุตฺตสทิสานิ อนุทฺธริตฺวา สงฺคาหกตฺตาสงฺคาหกตฺตภาวโต จกฺขายตนาทีเนว อุทฺธฎานีติ เวทิตพฺพานิฯ ตตฺถ ‘‘จกฺขายตเนน เย ธมฺมา ขนฺธสงฺคเหน สงฺคหิตา’’ติ จกฺขายตนวชฺชา รูปธมฺมา ขนฺธสงฺคเหน สงฺคหิตาติ เวทิตพฺพา, น รูปกฺขโนฺธติฯ น หิ เอกเทโส สมุทายสงฺคาหโกติ ทสฺสิตเมตนฺติฯ</p>


<p>อฎฺฐกถายํ ปน ติ ขนฺธปทสงฺคเหนาติ อโตฺถ, น สงฺคาหเกนาติฯ ‘‘เกนจิ สงฺคาหเกนา’’ติ อิทํ ปน อาเนตฺวา วตฺตพฺพํฯ ติ ตํ วิสฺสชฺชนํ รูปกฺขนฺธาทีสุ สงฺคาหเกสุ น ยุชฺชตีติ อโตฺถฯ ติ เอเตน นเยน จกฺขายตเนน รูปกฺขโนฺธว สงฺคหิโต, โส จ อเฑฺฒกาทสหิ อายตนธาตูหิ อสงฺคหิโต นาม นตฺถีติ เอวํ จกฺขายตนาทีนิปิ น คเหตพฺพานีติ อาปชฺชตีติ เจ? นาปชฺชติฯ น หิ อญฺญมตฺตนิวารณํ เอวสทฺทสฺส อโตฺถ, อถ โข สงฺคาหกโต อญฺญนิวารณํฯ ติอาทิ จ น นิรเปกฺขวจนํ, อถ โข สงฺคาหกาเปกฺขนฺติฯ กถํ? ติ ยถา จกฺขายตเนน จกฺขายตนโต อญฺญมฺปิ ขนฺธสงฺคเหน สงฺคหิตํ อตฺถิ, ยํ อายตนธาตุสงฺคเหหิ อสงฺคหิตํ โหติ, น เอวํ รูปกฺขเนฺธน รูปกฺขนฺธโต อญฺญํ ขนฺธสงฺคเหน สงฺคหิตํ อตฺถิ, ยํ อายตนธาตุสงฺคเหหิ อสงฺคหิตํ สิยา, รูปกฺขเนฺธน ปน รูปกฺขโนฺธว ขนฺธสงฺคเหน สงฺคหิโตติ อยเญฺหตฺถ อธิปฺปาโย ยุโตฺตฯ สิยา ปเนตํ ‘‘โส เอว รูปกฺขโนฺธ รูปกฺขเนฺธน อายตนธาตุสงฺคเหหิ อสงฺคหิโต โหตู’’ติ, ตํ นิวาเรโนฺต อาห ติ ฯ เอตฺถ จ ‘‘รูปกฺขเนฺธนา’’ติ อาเนตฺวา วตฺตพฺพํฯ ตตฺถ  รูปกฺขโนฺธ รูปกฺขนฺธสฺส วา ตเทกเทสานํ วา จกฺขาทีนํ อายตนธาตุสงฺคเหหิ สงฺคาหโก อสงฺคาหโก จ น โหตีติ อิมินา ปริยาเยน อสงฺคหิตตาย อภาโว วุโตฺตติ ยุชฺชติ, น รูปกฺขเนฺธน รูปกฺขนฺธสฺส ตเทกเทสานํ วา อเฑฺฒกาทสหิ อายตนธาตุสงฺคเหหิ สงฺคหิตตายฯ น หิ สา สงฺคหิตตา อตฺถิฯ ยทิ สิยา, สงฺคหิเตนสมฺปยุตฺตวิปฺปยุตฺตปทนิเทฺทเส รูปกฺขโนฺธปิ อุทฺธริตโพฺพ สิยาฯ เตน หิ ตีหิปิ สงฺคเหหิ รูปกฺขโนฺธ ตเทกเทโส วา สงฺคหิตา สิยุํ, อตฺถิ จ เตสํ วิปฺปยุตฺตตาติฯ</p>


<p>ติ เอตฺถาปิ จกฺขายตนาทีหิ วิย เอเตหิ อเญฺญหิ จ สงฺคหิตานํ อสงฺคหิตตาย อภาวโต เอตานิ อญฺญานิ จ ยถา วา ตถา วา เอตานิ วิย อยุชฺชมานวิสฺสชฺชนตฺตา เอวรูปานิ ปทานิ สงฺคาหกภาเวน น คหิตานีติ อธิปฺปาโยฯ</p>


<p>ตตฺถ ยํ วุตฺตํ ‘‘รูปกฺขเนฺธน หิ รูปกฺขโนฺธว สงฺคหิโต’’ติ, ตํ เตเนว ตสฺส สงฺคหิตตฺตาสงฺคหิตตฺตาภาวทสฺสเนน นิวาริตํฯ ยเญฺหตฺถ อคฺคหเณ การณํ วุตฺตํ, ตญฺจ สติปิ สงฺคหิตเตฺต อสงฺคหิตตาย อภาวโตติ วิญฺญายมานํ สมุทยสจฺจาทีสุ ยุเชฺชยฺย สติ เตหิ สงฺคหิเต ตทสงฺคหิตตฺตาภาวโตฯ รูปกฺขนฺธาทีหิ ปน สงฺคหิตเมว นตฺถิ, กุโต ตสฺส อสงฺคหิตตา ภวิสฺสติ, ตสฺมา สงฺคาหกตฺตาภาโว เอเวตฺถ อคฺคหเณ การณนฺติ ยุตฺตํฯ สงฺคหิตตฺตาภาเวน อสงฺคหิตตฺตํ ยทิปิ รูปกฺขนฺธาทินา อตฺตโน อตฺตนิ อโนฺตคธสฺส อเตฺตกเทสสภาคสฺส จ นตฺถิ, อญฺญสฺส ปน อตฺถีติ น ทุกฺขสจฺจาทีสุ วิย อุภยาภาโว เจตฺถ อคฺคหเณ การณํ ภวิตุํ ยุโตฺตติฯ ธมฺมายตนชีวิตินฺทฺริยาทีนญฺจ ขนฺธจตุกฺกทุกาทิสงฺคาหกเตฺต สติ น เตสํ สงฺคหิตานํ เตหิ ธมฺมายตนชีวิตินฺทฺริยาทีหิ อายตนธาตุสงฺคเหหิ อสงฺคหิตตา นตฺถีติ อสงฺคหิตตาย อภาโว อเนกนฺติโก, ตสฺมา ปุเพฺพ วุตฺตนเยเนว อคฺคหิตานํ อคฺคหเณ, คหิตานญฺจ คหเณ การณํ เวทิตพฺพนฺติฯ</p>


<p>นฺติ เอตฺถ นฺติ เอเตน ‘‘สนิทสฺสนสปฺปฎิฆ’’นฺติ เอตฺถ วุเตฺตน สปฺปฎิฆสเทฺทน สทฺธิํ โยเชตฺวา อนิทสฺสนสปฺปฎิฆา  ทสฺสิตาฯ ติ เอเตน ตเตฺถว อวิสิฎฺฐํ สนิทสฺสนปทํ นิวเตฺตตฺวา คณฺหโนฺต สนิทสฺสนทุกปทํ ทเสฺสติฯ ‘‘จกฺขายตเนน จกฺขายตนเมเวกํ สงฺคหิต’’นฺติ อิทํ น สกฺกา วตฺตุํฯ น หิ ‘‘จกฺขายตเนน  จกฺขายตนํ อายตนสงฺคเหน สงฺคหิต’’นฺติ จ ‘‘อสงฺคหิต’’นฺติ จ วตฺตพฺพนฺติ ทสฺสิโตยํ นโยติฯ เอวํ สพฺพตฺถ ตเสฺสว สมุทาเยกเทสานญฺจ สงฺคาหกสงฺคหิตนฺติ วจเนสุ อสงฺคาหกอสงฺคหิตนฺติ วจเนสุ จ ตทวตฺตพฺพตา โยเชตพฺพาฯ อสงฺคาหกตฺตาภาวโต เอว หิ จกฺขายตนาทีนิ จกฺขายตนาทีหิ อสงฺคหิตานีติ น วุจฺจนฺติ, น สงฺคาหกตฺตาภาวโตติฯ</p>

</p>


<h3>๓. ตติยนโย อสงฺคหิเตนสงฺคหิตปทวณฺณนา</h3>
<p> อสงฺคหิเตนสงฺคหิตปทนิเทฺทเส รูปกฺขเนฺธน ขนฺธสงฺคเหน อสงฺคหิเตสุ เวทนาทีนํ ติณฺณํ ขนฺธานํ นิพฺพานสฺส จ สุขุมรูเปน สห อายตนธาตุสภาคเตฺต สติปิ น สุขุมรูปเมว รูปกฺขโนฺธติ รูปกฺขเนฺธน อายตนธาตุสภาคตฺตํ นตฺถิ, ตสฺมา น เตน ตานิ อายตนธาตุสงฺคเหหิ สงฺคหิตานิฯ น เกวลํ สงฺคหิตาเนว, อสงฺคหิตานิปิ เตน ตานิ เตหิ สงฺคเหหิ น โหเนฺตว ตเทกเทเสน สุขุมรูเปน อายตนธาตุสภาคตฺตา, สงฺคหิตาภาโว เอว ปน อิธาธิเปฺปโต, วิญฺญาณกฺขนฺธจกฺขายตนาทีหิ ปน อสงฺคหิตา น เต เตหิ กถญฺจิ สมฺมิสฺสาติ สพฺพถา เต เตหิ น สงฺคหิตาฯ ทุกฺขสจฺจาทีหิ จ ปญฺจกฺขนฺธสมุทายภูเตหิ ขนฺธสงฺคเหน อสงฺคหิตํ นิพฺพานํ รูปกฺขเนฺธน วิย อายตนธาตุสงฺคเหหิ สงฺคหิตํ เตหิ น โหติ, ตสฺมา สงฺคาหกตฺตาภาวโต เอว เอวรูปานํ อสงฺคาหกภาเวน อคฺคหณํ เวทิตพฺพํ, สนิพฺพานปญฺจกฺขนฺธสมุทายภูตานํ ปน อพฺยากตธมฺมาทีนํ อสงฺคาหกตฺตาภาวโตวฯ น หิ ตํ กญฺจิ อตฺถิ, ยสฺส เต ขนฺธสงฺคเหน อสงฺคาหกา สิยุํ, น จ อตฺตโน เอกเทโส อเตฺตกเทสสภาโค จ อตฺตนา อสงฺคหิโต โหตีติ อตฺตนา อสงฺคหิตสงฺคาหกตฺตา ปน เวทนากฺขนฺธาทีนํ คหณํ กตนฺติฯ</p>


<p>ยํ  ปน อฎฺฐกถายํ วุตฺตํ ติ, ตํ น สกฺกา วตฺตุํฯ ธมฺมายตเนน หิ น โกจิ ธโมฺม เกนจิ สงฺคเหน สงฺคหิโต อตฺถิ วิสภาคกฺขนฺธนิพฺพานสมุทายตฺตา , ขนฺธสงฺคเหน สยเมว อตฺตโน สงฺคาหกํ น โหตีติ อายตนธาตุสงฺคเหหิ จ สงฺคาหกตฺตาภาวโตติ ทสฺสิโตยํ นโยติ เอตสฺส ธมฺมายตนคณเนน คณิตาติ อโตฺถฯ ติ เอเตน วิญฺญาณสมฺมิสฺสํ ธมฺมายตเนกเทสํ ทีเปนฺตานิ อิทฺธิปาทาทิปทานิ, โอฬาริกรูปสมฺมิสฺสํ ทีเปนฺตานิ รูปกฺขนฺธาทิปทานิ, สเพฺพน สพฺพํ ธมฺมายตนํ อทีเปนฺตานิ วิญฺญาณกฺขนฺธจกฺขายตนาทิปทานิ, สกลธมฺมายตนทีปกานิ ธมฺมายตนาทิปทานิ จ วเชฺชตฺวา ธมฺมายตเนกเทสํ อญฺญายตเนน อสมฺมิสฺสํ ทีเปนฺตานิ คหิตานีติ ทเสฺสติฯ</p>

</p>


<h3>๔. จตุตฺถนโย สงฺคหิเตนสงฺคหิตปทวณฺณนา</h3>
<p> สงฺคหิเตนสงฺคหิตปทนิเทฺทเส ยสฺมา ยถา ทุติยตติยนยา ติณฺณํ สงฺคหานํ สงฺคหณาสงฺคหณปฺปวตฺติวิเสเสน ‘‘สงฺคหิเตน อสงฺคหิตํ, อสงฺคหิเตน สงฺคหิต’’นฺติ จ อุทฺทิฎฺฐา, เนวํ จตุตฺถปญฺจมาฯ สงฺคหณปฺปวตฺติยา เอว หิ สงฺคหิเตน สงฺคหิตํ อุทฺทิฎฺฐํ, อสงฺคหณปฺปวตฺติยา เอว จ อสงฺคหิเตน อสงฺคหิตนฺติ, ตสฺมา สงฺคหณปฺปวตฺติวิเสสวิรเห สงฺคหิตธมฺมาสงฺคหิตธมฺมวิเสเส นิสฺสิตา เอเต เทฺว นยาติ เอตฺถ เกนจิ สงฺคหิเตน ธมฺมวิเสเสน ปุน สงฺคหิโต ธมฺมวิเสโส สงฺคหิเตน สงฺคหิโต สงฺคหิตตาย ปุจฺฉิตโพฺพ วิสฺสชฺชิตโพฺพ จ, ตเมว ตาว ยถานิทฺธาริตํ ทเสฺสโนฺต ติ อาหฯ เอตฺถ จ เย ตีหิปิ สงฺคเหหิ น สงฺคาหกา รูปกฺขนฺธวิญฺญาณกฺขนฺธธมฺมายตนทุกฺขสจฺจาทีนิ วิย, เย จ ทฺวีหายตนธาตุสงฺคเหหิ อสงฺคาหกา จกฺขายตนาทีนิ วิย, เย จ เอเกน ขนฺธสงฺคเหเนว ธาตุสงฺคเหเนว จ น สงฺคาหกา เวทนาทิกฺขนฺธนิโรธสจฺจชีวิตินฺทฺริยาทีนิ วิย จกฺขุวิญฺญาณธาตาทโย วิย จ, เต ธมฺมา สงฺคาหกตฺตาภาวสพฺภาวา สงฺคาหกภาเวน น อุทฺธฎา, ตีหิปิ ปน สงฺคเหหิ  เย สงฺคาหกา, เต สงฺคาหกตฺตาภาวาภาวโต อิธ อุทฺธฎาฯ เตหิ สงฺคหิตาปิ หิ เอกเนฺตน  อตฺตโน สงฺคาหกสฺส สงฺคาหกา โหนฺติ, ยสฺส ปุน สงฺคโห ปุจฺฉิตโพฺพ วิสฺสชฺชิตโพฺพ จาติฯ</p>


<p>อฎฺฐกถายํ ปน ติ สกลวาจเกน รูปกฺขนฺธาทิปเทนาติ อโตฺถฯ ยํ ปเนตํ วุตฺตํ ‘‘ยํ อตฺตโน สงฺคาหกํ สงฺคณฺหิตฺวา ปุน เตเนว สงฺคหํ คเจฺฉยฺยา’’ติ, ตํ เตน ขนฺธาทิปเทนาติ เอวํ อโยเชตฺวา ตํ อญฺญํ สงฺคหิตํ นาม นตฺถีติ เอวํ น สกฺกา วตฺตุํฯ น หิ เยน ยํ สงฺคหิตํ, เตเนว ตสฺส สงฺคโห ปุจฺฉิโต วิสฺสชฺชิโต, น จ ตเสฺสว, อถ โข เตน สงฺคหิตสฺสาติฯ ยถา เวทนา สโทฺท จ ขโนฺธ อายตนญฺจ, น เอวํ สุขุมรูปํ, ตํ ปน ขนฺธายตนานํ เอกเทโสว, ตสฺมา ‘‘สุขุมรูเปกเทสํ วา’’ติ อวตฺวา ติ วุตฺตํฯ สพฺพตฺถ จ อเญฺญน อสมฺมิสฺสนฺติ โยเชตพฺพํฯ ยมฺปิ เจตํ วุตฺตํ ‘‘ตเทว เยหิ ธเมฺมหิ ขนฺธาทิวเสน สงฺคหิตํ, เต ธเมฺม สนฺธายา’’ติ, ตมฺปิ ตถา น สกฺกา วตฺตุํฯ น หิ สงฺคหิเตน สงฺคหิตสฺส สงฺคหิเตน สงฺคโห เอตฺถ ปุจฺฉิโต วิสฺสชฺชิโต จ, อถ โข สงฺคโหว, ตสฺมา ติ เอเกน ขนฺธคณเนนาติ อยเมเวตฺถ อโตฺถ, น สงฺคาหเกนาติฯ น หิ เอโก ขโนฺธ อตฺตโน เอกเทสสฺส สงฺคาหโกติฯ</p>

</p>


<h3>๕. ปญฺจมนโย อสงฺคหิเตนอสงฺคหิตปทวณฺณนา</h3>
<p> อสงฺคหิเตนอสงฺคหิตปทนิเทฺทเสปิ วุตฺตนเยเนว ยถานิทฺธาริตธมฺมทสฺสนํ เวทิตพฺพํฯ เอตฺถ จ สสุขุมรูปวิญฺญาณสหิตธมฺมสมุทายา เย เต ทุกฺขสจฺจอนิทสฺสนอปฺปฎิฆอเจตสิกานุปาทาสทิสา สติปิ เอเกน ทฺวีหิ วา สงฺคเหหิ เกสญฺจิ อสงฺคาหกเตฺต ตีหิปิ อสงฺคเหตพฺพสฺส อภาวโต ปริปุณฺณสงฺคหาสงฺคาหกา น โหนฺติ, อพฺยากตธมฺมสทิสา เกนจิ สงฺคเหน อสงฺคเหตพฺพภาวโต อสงฺคาหกา เอว น โหนฺติ, เตน เต อสงฺคาหกภาเวน น อุทฺธฎา, อิตเร ปน ตพฺพิปริยาเยน อุทฺธฎาติฯ</p>


<p>ยํ   ปน อฎฺฐกถายํ ติ วุตฺตํ, ตํ ทุกฺขสจฺจํ สนฺธาย วุตฺตํฯ อนิทสฺสนอปฺปฎิเฆสุ ปน อสงฺคาหเกสุ นิพฺพานํ อโนฺตคธํ, น จ ตเทว ตสฺส อสงฺคาหกนฺติฯ นฺติ เอวํ กเตหิ ทุติยปญฺหาทีหิ สทฺธิํ ปฐมปญฺหนามรูปปญฺหาทโย สเพฺพปิ จตุตฺติํส โหนฺตีติ อโตฺถฯ ติ รูปกฺขนฺธาทิวิเสสกปทํ วทติ, น นิทฺธาริเต ปุจฺฉิตพฺพธเมฺมฯ เต หิ ลกฺขณโต ทสฺสิตา, น ปเทน สรูปโตติฯ ตตฺถ ติ เอว-สเทฺทน น ตํ กทาจิ สงฺคหิเตน อสงฺคหิตํ น โหตีติ อุทฺธฎเสฺสว อสงฺคหิเตนอสงฺคหิตภาเว นิยตตํ อญฺญสฺส จ อนิยตตํ ทเสฺสตีติ เวทิตพฺพํฯ นฺติ เอตฺถ หิ ‘‘นิยมโต’’ติ สกฺกา วจนเสโส โยเชตุนฺติฯ อถ วา ติ ปุจฺฉาย อุทฺธฎเมว เอวํปการเมว หุตฺวา นฺติ ตสฺส ปุจฺฉาย อุทฺธฎภาเวน เอวํ อสงฺคหิเตนอสงฺคหิตภาวนิยมนโตฺถ เอว-สโทฺท, น อญฺญสฺส อสงฺคหิเตนอสงฺคหิตตานิวารณโตฺถติ ทฎฺฐโพฺพฯ ปุจฺฉาย อุทฺธฎญฺหิ อญฺญสหิตํ อสหิตญฺจ อสงฺคหิเตน อสงฺคหิตํ โหติฯ รูปกฺขนฺธาทีนิ หิ อญฺญสหิตานิ วิญฺญาณกฺขนฺธาทีนิ อสหิตานีติฯ</p>


<p>ติ อิทํ อวเสสา อสงฺคหิตา น โหนฺตีติ เอวํ ทฎฺฐพฺพํฯ ติ ปุจฺฉาย อุทฺธฎา ตีหิปิ สงฺคเหหิ อสงฺคาหกา หุตฺวา อสงฺคหิตาติ อธิปฺปาโยฯ อนุทฺธฎา เวทนาทโยปิ หิ อสงฺคหิตา เอวาติฯ เอตฺถ จ ปฐเม นเย เวทนาทโยปิ วิญฺญาเณน อสงฺคหิตาติ วุตฺตา, ทุติเย รูปธมฺมาวาติ อยํ วิเสโสฯ ติ โอฬาริกรูเปหิ วิญฺญาเณน จ ตีหิปิ สงฺคเหหิ อสงฺคหิตาติ อโตฺถฯ รูเปกเทโส หิ เอตฺถ รูปคฺคหเณน คหิโตติฯ</p>


<p> จตุตฺถปเญฺห ติ เอตฺถ นฺติ เอเตน ปุจฺฉาย อุทฺธฎํ อสงฺคาหกํ ทเสฺสตีติ ทฎฺฐพฺพํฯ จกฺขายตเนน ปน อสงฺคหิเตน อสงฺคหิตานิ ทส โอฬาริกายตนานิ น จกฺขายตนเมวาติฯ นฺติอาทินา เยหิ ธเมฺมหิ ตีหิปิ สงฺคเหหิ อสงฺคหิตํ ตํ วิญฺญาณเมว โหติ, อสงฺคหิเตน เตน  อสงฺคหิตญฺจ วิญฺญาณวชฺชํ สพฺพํ เตว ธเมฺม อุทาเนติฯ สทิสวิสฺสชฺชนา หิ เอกโต อุทาเนตฺวา ทเสฺสตพฺพาฯ ตตฺถ ปฐเมน รูปกฺขเนฺธน สทิสวิสฺสชฺชเนสุ เอกโต อุทาเนตฺวา ทสฺสิเตสุ อเญฺญ วิสทิสวิสฺสชฺชนา  นยทาเนน ทสฺสิตา โหนฺติฯ เตนาห ติฯ ตตฺถ ติ อสเญฺญกโวการภวาฯ ติ พาหิรุปาทาธเมฺม เอว สนฺธาย วุตฺตํฯ เยน อสงฺคาหเกน อสงฺคหิเตน อสงฺคหิตํ ปุจฺฉิตพฺพํ วิสฺสชฺชิตพฺพญฺจ ปริจฺฉิชฺชติ, โส รูปกฺขนฺธาทิโก ตสฺส ปุจฺฉาวิสฺสชฺชนานญฺจ นิสฺสยภาวโต ติ วุโตฺต, ยถาทสฺสิตสฺส ปน อุทฺทานสฺส นยทานมตฺตตฺตา ติ วุตฺตํฯ ‘‘เทฺววีสนโย จา’’ติปิ ปาโฐ, เทฺววีสปทิโก เอส นโย จาติ อโตฺถฯ</p>

</p>


<h3>๖. ฉฎฺฐนโย สมฺปโยควิปฺปโยคปทวณฺณนา</h3>
<p> สมฺปโยควิปฺปโยคปเท นฺติ อิทํ น รูปกฺขนฺธาทีนิ ปทานิ สนฺธาย วุตฺตํ, อถ โข สมฺปโยคปทํ วิปฺปโยคปทญฺจาติ เวทิตพฺพํฯ รูปกฺขนฺธาทีสุ หิ ยํ ธมฺมายตนาทิปทํ น ลพฺภติ, ตํ ปุจฺฉายปิ น คหิตํฯ สมฺปโยคปทํ ปน รูปกฺขนฺธาทีสุ อลพฺภมานมฺปิ ‘‘รูปกฺขโนฺธ กติหิ…เป.… สมฺปยุโตฺต’’ติ เอวํ ปุจฺฉาย คหิตํ, เวทนากฺขนฺธาทีสุ ลพฺภมานํ, วิปฺปโยคปทํ ปน สพฺพตฺถ ลพฺภมานเมวาติฯ ติ เอกุปฺปาทาทิสภาคตาย อภาวโต สมฺปโยคํ นิวาเรเนฺตน สา เอว เอกุปฺปาทาทิตา เอเตสํ วิสภาคตาติ ตทภาวโต วิปฺปโยโคปิ นิวาริโต เอว โหตีติ ทฎฺฐโพฺพฯ จตูสุ หิ ขเนฺธสุ วิชฺชมานา เอกุปฺปาทาทิตา เตสํ อญฺญมญฺญํ สภาคตา โหติ รูปนิพฺพาเนหิ เตสํ เตหิ จ รูปนิพฺพานานํ วิสภาคตา จ, น จ รูเปกเทสสฺส นิพฺพานสฺส วา สา เอกุปฺปาทาทิตา อตฺถิ, ยา รูเปกเทเสน รูเปกเทสนิพฺพานานํ นิพฺพาเนน จ รูปสฺส วิสภาคตา สิยาฯ เตเนว ติ วุตฺตนฺติฯ</p>


<p>  ติ ยถา รูปภโว ตีหิ วิญฺญาณธาตูหิ, เนววิปากนวิปากธมฺมธมฺมา ปญฺจหิ, อวิตกฺกอวิจารา เอกาย วิปฺปยุเตฺต อนารมฺมณมิสฺสเก ธเมฺม  ทีเปนฺติ, เอวํ อทีเปตฺวา เอกายปิ วิปฺปยุเตฺต อโหเนฺต สตฺตหิปิ สมฺปยุเตฺต สตฺตปิ วา ตา ทีเปนฺตีติ อธิปฺปาโยฯ ติ หิ เย วิปฺปยุตฺตา น โหนฺติ, เต ธเมฺมติ วุตฺตํ โหติ, น สมฺปยุเตฺตติฯ เตน ยานิ ตาหิ สมฺปยุเตฺต ทีเปนฺติ ธมฺมายตนาทิปทานิ, ยานิ จ สมฺปยุตฺตวิปฺปยุตฺตภาเวหิ นวตฺตพฺพํ ทีเปนฺติ อเจตสิกาทิปทานิ, ยานิ จ สมฺปยุตฺตนวตฺตพฺพานิ ทีเปนฺติ ทุกฺขสจฺจาทิปทานิ, เตสํ สเพฺพสํ อนารมฺมณมิสฺสกธมฺมทีปกานํ อคฺคหณํ วุตฺตํ โหติฯ น หิ อนารมฺมณมิสฺสกสพฺพวิญฺญาณธาตุตํสมฺปยุตฺตตทุภยสมุทายานํ ขนฺธายตนธาตูสุ เกนจิ สมฺปโยโค วิปฺปโยโค วา อตฺถีติฯ</p>


<p>ยทิ เอวํ วิปฺปยุเตฺตนวิปฺปยุตฺตปทนิเทฺทเส ‘‘กุสเลหิ ธเมฺมหิ เย ธมฺมา วิปฺปยุตฺตา, เตหิ ธเมฺมหิ เย ธมฺมา วิปฺปยุตฺตา’’ติ น วตฺตพฺพํฯ อกุสลาพฺยากตา หิ อนารมฺมณมิโสฺสภยธมฺมาติ? น, ยถาวุตฺตสมุทายานํ ขนฺธาทีเหว สมฺปโยควิปฺปโยคาภาววจนโตฯ ขนฺธาทโย หิ ตเทกเทสา ตเทกเทสญฺญสมุทายา จ, สมุทาเยกเทสานญฺจ วิภาคาภาวโต น สภาควิสภาคตา อตฺถิ, เตน เตสํ ขนฺธาทีหิ สมฺปโยควิปฺปโยคาภาโว โหติฯ กุสลา ปน ธมฺมา อกุสลาพฺยากเตหิ วิภตฺตา, เต จ กุสเลหิ, น เตสํ สมุทาเยกเทสภาโว ตเทกเทสญฺญสมุทายภาโว วา, ตสฺมา ขนฺธาทีนิ อนามสิตฺวา วิปฺปยุตฺตตามเตฺตน ยถานิทฺธาริตธมฺมทสฺสเน กุสเลหิ อิตเรสํ, อิตเรหิ จ กุสลานํ วิปฺปโยโค น น โหติ วิสภาคตาสพฺภาวโตติ เตสํ อญฺญมญฺญวิปฺปยุตฺตตา วุตฺตาฯ เอส นโย สเพฺพสุ เอวรูเปสุฯ</p>


<p>อุทฺทาเน ปน ติ อิทํ ‘‘โสฬสา’’ติ วตฺตพฺพํ, นฺติ อิทญฺจ ‘‘เอกวีส’’นฺติฯ สพฺพตฺถ จ กาลสนฺตานเภทรหิตารหิตพหุธมฺมสโมธานานํ สงฺขารกฺขนฺธธมฺมายตนธมฺมธาตูนํ เอกเทสา สมุทยสจฺจเวทนากฺขนฺธาทโย เอกเทสสมฺมิสฺสา จ อิทฺธิปาทาทโย อนารมฺมเณหิ อสมฺมิสฺสา รูปกฺขนฺธาทโย จ สารมฺมเณหิ อสมฺมิสฺสา สมฺปโยคีวิปฺปโยคีภาเวน  สมานกาลสนฺตาเนหิ จ เอกเทสนฺตเรหิ วิภตฺตา เอว คหิตาติ เตหิ เต เกหิจิ เอกเทสนฺตเรหิ วิภเตฺตหิ ยถาโยคํ สมฺปโยคํ วิปฺปโยคญฺจ ลภนฺติฯ อตฺถิ หิ เตสํ เอกุปฺปาทาทิตา สภาคตา วิสภาคตา จาติฯ เตน ตตฺถ ตตฺถ ‘‘เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺต’’นฺติ จ, ‘‘เอเกนายตเนน เอกาย ธาตุยา เกหิจิ วิปฺปยุตฺต’’นฺติ จ วุตฺตํฯ ภินฺนกาลสมุทายา เอว ปน เวทนาสญฺญาวิญฺญาณกฺขนฺธา วตฺตมานา จ เอเกกธมฺมา เอว, ตสฺมา เตสํ สมานกาลสฺส วิภชิตพฺพสฺส อภาวโต น สุขินฺทฺริยาทีนิ  เวทนากฺขนฺธสฺส วิภาคํ กโรนฺติ, จกฺขุวิญฺญาณธาตาทโย จ วิญฺญาณกฺขนฺธสฺส มนายตนสฺส จฯ เตน ‘‘สุขินฺทฺริยํ เอเกน ขเนฺธน เกหิจิ วิปฺปยุตฺต’’นฺติ, ‘‘จกฺขุวิญฺญาณธาตุ เอเกน ขเนฺธน เอเกนายตเนน เกหิจิ วิปฺปยุตฺตา’’ติ จ เอวมาทิ น วุตฺตํ, ขนฺธายตนวิภาควิรหิตมฺปิ ปน วิญฺญาณํ ธาตุวิภาเคน วิภตฺตเมว วุตฺตนฺติ ‘‘จกฺขุวิญฺญาณธาตุ…เป.… มโนวิญฺญาณธาตุ โสฬสหิ ธาตูหิ วิปฺปยุตฺตา’’ติ วุตฺตํ, เอวเมวํ อินฺทฺริยวิภาเคน วิภตฺตานํ สุขินฺทฺริยาทีนํ ‘‘สุขินฺทฺริเยน เย ธมฺมา วิปฺปยุตฺตา’’ติอาทีสุ ยถาโยคํ วิปฺปโยโค ทฎฺฐโพฺพ, นาวิภตฺตสฺส เวทนากฺขนฺธสฺสาติฯ</p>


<p> ยถา ตํสมฺปโยคีภาวํ สนฺธาย ‘‘สมุทยสจฺจํ ตีหิ ขเนฺธหิ สมฺปยุตฺต’’นฺติ วุตฺตํ, เอวํ ตํวิปฺปโยคีภาวํ สนฺธาย ‘‘ตีหิ ขเนฺธหิ วิปฺปยุตฺต’’นฺติ กสฺมา น วุตฺตนฺติ เจ? อวิภาเคหิ เตหิ วิปฺปโยควจนสฺส อยุตฺตตฺตาฯ วิภาเค หิ สติ สมุทยสจฺจํ สุขทุกฺขโทมนสฺสินฺทฺริเยหิ มโนวิญฺญาณธาตุโต อญฺญวิญฺญาณธาตูหิ วิปฺปยุตฺตนฺติ ยุตฺตํ วตฺตุํ วิภาเคเนว วิสภาคตาย สงฺคหิตตฺตา, วิภาครหิเตหิ ปน เวทนากฺขนฺธาทีหิ น ยุตฺตํ, เตหิ วิชฺชมาเนหิ วิชฺชมานสฺส สมุทยสฺส วิสภาคภาวาภาวโตฯ ยญฺหิ อนุปฺปนฺนา ธมฺมา วิย อามฎฺฐกาลเภทํ น โหติ สงฺขตํ อุทฺธริตพฺพํ, ตํ ปจฺจุปฺปนฺนภาวํ นิสฺสาย สมฺปโยคีวิปฺปโยคีภาเวน อุทฺธรียติ, ตญฺจ วิภาครหิเตหิ ขนฺธาทีหิ สงฺขเตหิ ปจฺจุปฺปนฺนภาวเมว นิสฺสาย อนามฎฺฐกาลเภเท อตฺถิตาย เอว นิสฺสิตพฺพตฺตาฯ อวิชฺชมานสฺส หิ อวิชฺชมาเนน, อวิชฺชมานสฺส จ วิชฺชมาเนน, วิชฺชมานสฺส จ อวิชฺชมาเนน สมฺปโยโค นตฺถิ, วิปฺปโยโค ปน อวิชฺชมานตาทีปเก เภเท คหิเต เตเนว วิสภาคตาปิ คหิตา เอวาติ โหติ ฯ เภเท ปน อคฺคหิเต เตน เตน คหเณน วิสภาคตาย อคฺคหิตตฺตา สติ สภาคเตฺต วิชฺชมานตาย เอว ธมฺมานํ สภาคสฺส ปริจฺฉินฺทนโต วิชฺชมานตา ทสฺสิตาติ เอกุปฺปาทาทิภาวสงฺขาตา สภาคตาปิ คหิตา เอว โหติฯ ตสฺสา จ คหิตตฺตา สมฺปโยโคว ลพฺภติ, น วิปฺปโยโค, ตสฺมา สมุทยสจฺจํ เวทนากฺขนฺธาทีหิ สมฺปยุตฺตเตฺตน วุตฺตํ, น วิปฺปยุตฺตเตฺตนาติฯ เอส นโย มคฺคสจฺจาทีสุปีติฯ</p>


<p> ติ อฎฺฐกถาวจนํ เย ปธานา วิตโกฺก วิย โกฎฺฐาสนฺตรจิตฺตุปฺปาเทสุ อลีนา, เต เอว อิธ อวิตกฺกวิจารมตฺตาติ อธิเปฺปตาติ ทเสฺสติฯ เตเนว หิ อนนฺตรนเย สมุทยสเจฺจน สมานคติกา น สวิตกฺกสวิจาเรหีติ  เต น คหิตาฯ ทสโมสานนเยสุ จ เตหิ วิปฺปยุเตฺตหิ วิปฺปยุตฺตานํ เตหิ วิปฺปยุตฺตานญฺจ โสฬสหิ ธาตูหิ วิปฺปโยโค อฎฺฐารสสงฺคหิโต จ วุโตฺตฯ วิตกฺกสหิเตสุปิ ปน เตสุ คหิเตสุ สเพฺพปิ เต วิจาเรน สมฺปยุตฺตาติ ‘‘เอเกน ขเนฺธน เกหิจิ สมฺปยุตฺตา’’ติ สกฺกา วตฺตุํฯ โส หิ สมุทาโย วิจารํ วเชฺชตฺวา อเญฺญน เกนจิ สมฺปยุโตฺต น โหติฯ น หิ ตเทกเทสสฺส วิตกฺกสฺส วิจารโต อเญฺญน สมฺปโยโค สมุทายสฺส โหติฯ ยถา นานาจิตฺตุปฺปาเทสุ อุปฺปชฺชมานานํ อิทฺธิปาทานํ สมุทายสฺส อิทฺธิปาทสฺส เอกเทสานํ ตีหิ ขเนฺธหิ สมฺปโยโค สมุทายสฺส น โหติ, เอวมิธาปิ ทฎฺฐพฺพํฯ ยถา ปน เตสุ เอโกปิ เวทนาสญฺญากฺขเนฺธหิ สงฺขารกฺขเนฺธกเทเสน จ อสมฺปยุโตฺต นาม นตฺถีติ สมุทายสฺส เตหิ สมฺปยุตฺตตา วุตฺตา, เอวมิธาปิ วิจาเรน อสมฺปยุตฺตสฺส อวิตกฺกวิจารมตฺตสฺส กสฺสจิ อภาวโต สมุทายสฺส เตน สมฺปยุตฺตตา น น สกฺกา วตฺตุํฯ น หิ อวิตกฺกวิจารมตฺตานํ ทสฺสเนนปหาตพฺพเหตุกาทีนํ วิย สมฺปยุตฺตตา น วตฺตพฺพาฯ ยถา หิ ทสฺสเนนปหาตพฺพเหตุเกสุ เกจิ สงฺขารกฺขเนฺธกเทเสน โมเหน สมฺปยุตฺตา, เกจิ อสมฺปยุตฺตาติ น สมุทาโย เตน สมฺปยุโตฺต, นาปิ อโญฺญ โกจิ ธโมฺม อตฺถิ, เยน โส สมุทาโย สมฺปยุโตฺต สิยาติ ‘‘ทสฺสเนนปหาตพฺพเหตุกา ธมฺมา สมฺปยุตฺตาติ นตฺถี’’ติ วุตฺตํ, เอวํ ภาวนายปหาตพฺพเหตุกสเหตุกาทโยปิฯ น ปเนวํ เยน อวิตกฺกวิจารมตฺตสมุทาโย สมฺปยุโตฺต สิยา, ตํ นตฺถิ อวิตกฺกวิจารมเตฺตสุ กสฺสจิ วิจาเรน  อสมฺปยุตฺตสฺส อภาวา, ตสฺมา เต ‘‘สมฺปยุตฺตา’’ติ น น วตฺตพฺพาติฯ สพฺพตฺถ จ เอกธเมฺมปิ เกหิจีติ พหุวจนนิเทฺทโส สงฺขาย อนิยมิตตฺตา กโตติ เวทิตโพฺพฯ</p>

</p>


<h3>๗. สตฺตมนโย สมฺปยุเตฺตนวิปฺปยุตฺตปทวณฺณนา</h3>
<p> สมฺปยุเตฺตนวิปฺปยุตฺตปทนิเทฺทเส รูปกฺขนฺธาทโย เตหิ สมฺปยุตฺตาภาวโต น คหิตาฯ สมุทยสจฺจาทีนิ สติปิ เตหิ สมฺปยุเตฺต, สมฺปยุเตฺตหิ จ วิปฺปยุเตฺต สมฺปยุเตฺตนวิปฺปยุตฺตานํ ขนฺธาทีหิ วิปฺปโยคาภาวโตฯ น หิ สมุทยสเจฺจน สมฺปยุเตฺตหิ โลภสหคตจิตฺตุปฺปาเทหิ วิปฺปยุตฺตานํ  ตโต อญฺญธมฺมานํ ขนฺธาทีสุ เกนจิ วิปฺปโยโค อตฺถิฯ นนุ จ เต เอว จิตฺตุปฺปาทา จตฺตาโร ขนฺธา อฑฺฒทุติยานิ อายตนานิ อฑฺฒทุติยา ธาตุโย จ โหนฺตีติ เตหิ วิปฺปโยโค วตฺตโพฺพติ? น, ตทญฺญธมฺมานํ ขนฺธาทิภาวโตฯ น หิ เต เอว ธมฺมา จตฺตาโร ขนฺธา, อถ โข เต จ ตโต อเญฺญ จ, ตถา อฑฺฒทุติยายตนธาตุโยปิฯ น จ ตทญฺญสมุทาเยหิ อเญฺญ วิปฺปยุตฺตา โหนฺติ สมุทาเยกเทสานํ เอกเทสญฺญสมุทายานญฺจ วิปฺปโยคาภาวโตฯ เอส นโย มคฺคสจฺจสุขินฺทฺริยาทีสุฯ อวิตกฺกวิจารมเตฺตสุปิ นิรวเสเสสุ อธิเปฺปเตสุ เตสํ สวิตกฺกสวิจารสมานคติกตฺตา อคฺคหเณ การณํ น ทิสฺสติฯ</p>


<p>อฎฺฐกถายํ ปน ติ ยถา รูปกฺขเนฺธ วิสฺสชฺชนํ น ยุชฺชติ, เอวํ เยสุ อเญฺญสุปิ น ยุชฺชติ, ตานิ วิสฺสชฺชนสฺส อโยเคน ‘‘เอวรูปานี’’ติ วุตฺตานิ, น สมฺปยุตฺตาภาเวนาติ ทฎฺฐพฺพํฯ ติ เอเตน เวทนากฺขนฺธาทิปทานิ ทเสฺสติ, นฺติ วิญฺญาณกฺขนฺธมนายตนาทิปทานิฯ ตตฺถ นฺติ อสมฺปยุเตฺตน อสมฺมิสฺสนฺติ อโตฺถฯ อทุกฺขมสุขายเวทนายสมฺปยุตฺตปทานิปิ หิ สมฺปยุเตฺตหิ สมฺมิสฺสวิญฺญาณทีปกานิ อิธ คหิตานีติฯ เอเตน จ ลกฺขเณน เอวรูปาเนว คหิตานีติ ทเสฺสติ, น เอวรูปานิ คหิตาเนวาติ สมุทยสจฺจาทิอิทฺธิปาทาทิปทานํ  อสงฺคหิตตฺตาฯ ‘‘อถ ผสฺสสตฺตกํ จิตฺตํ สห ยุตฺตปเทหิ สตฺตา’’ติ ปุราณปาโฐ, อยํ ปน อูโนติ กตฺวา ติ ปาโฐ กโตฯ</p>


<p> ติ อิทํ ปุจฺฉาย อุทฺธฎปเทน สมฺปยุเตฺตหิ วิปฺปยุตฺตา เตน สทฺธิํ วิปฺปยุตฺตา โหนฺตีติ กตฺวา วุตฺตํฯ ปาฬิอุทฺทานคาถายํ ติ มโนธาตุยา เอกนฺตสมฺปยุตฺตา เทฺว วิตกฺกวิจาราติ สวิตกฺกปทํ สวิจารปทญฺจ ทเสฺสติฯ</p>

</p>


<h3>๘. อฎฺฐมนโย วิปฺปยุเตฺตนสมฺปยุตฺตปทวณฺณนา</h3>
<p> วิปฺปยุเตฺตนสมฺปยุตฺตปทนิเทฺทเส  รูปกฺขนฺธาทีหิ วิปฺปยุเตฺตนสมฺปยุตฺตเมว ยถานิทฺธาริตํ นตฺถีติ ‘‘รูปกฺขเนฺธน เย ธมฺมา วิปฺปยุตฺตา, เตหิ ธเมฺมหิ เย ธมฺมา สมฺปยุตฺตา’’ติ อวตฺวา ติ วุตฺตํฯ เตน รูปกฺขเนฺธน วิปฺปยุตฺตานํ เกนจิ ขนฺธาทินา สมฺปโยคาภาวโต ยถานิทฺธาริตํ วิปฺปยุเตฺตนสมฺปยุตฺตเมว นตฺถิ, กุโต ตสฺส ปุน ขนฺธาทีหิ สมฺปยุตฺตตาติ ทเสฺสติฯ</p>

</p>


<h3>๙. นวมนโย สมฺปยุเตฺตนสมฺปยุตฺตปทวณฺณนา</h3>
<p> สมฺปยุเตฺตนสมฺปยุตฺตปทวณฺณนายํ ติ สมาสปทํ อิทํ ทฎฺฐพฺพํ, ยสฺส ขนฺธาทิโน วเสนาติ อโตฺถฯ ติ จ ตเสฺสว ขนฺธาทิโนติ อโตฺถฯ อิทํ วุตฺตํ โหติ – ยํ อิธ สมฺปยุตฺตํ วุตฺตํ, ตํ รูปกฺขนฺธาทีสุ อรณเนฺตสุ เยน เวทนากฺขนฺธาทินา สมฺปยุตฺตํ, ปุน ตเสฺสว เวทนากฺขนฺธาทิโน ขนฺธาทีหิ สมฺปโยคํ ปุจฺฉิตฺวา วิสฺสชฺชนํ กตํ ฯ ตญฺหิ อตฺตนา สมฺปยุเตฺตน สมฺปยุตฺตตฺตา ‘‘สมฺปยุเตฺตน สมฺปยุตฺต’’นฺติ นิทฺธาริตนฺติฯ ติ เอเตน นิโรธสจฺจอปฺปจฺจยอสงฺขเตหิปิ อโยโค วุโตฺต โหตีติ ทฎฺฐโพฺพ, ตถา ติ เอเตน อนุปาทินฺนอนุปาทานิยาทีหิ นิพฺพานมิสฺสเกหิปิฯ วกฺขติ หิ ติฯ ติ วตฺตมานานเมว สมฺปโยโค ลพฺภตีติ วตฺตมาเนสุ เอกมฺปิ ธมฺมํ อนปเนตฺวา อวิกลจตุกฺขนฺธสงฺคาหเกหิ อรูปภวาทีหีติ อโตฺถฯ อยํ ปเนตฺถ สเงฺขโป – เย สมฺปโยคํ น ลภนฺติ รูปกฺขนฺธาทโย, เต สเพฺพ น คหิตา, อิตเร จ เวทนากฺขนฺธาทโย สเพฺพ คหิตาติฯ</p>

</p>


<h3>๑๐. ทสมนโย วิปฺปยุเตฺตนวิปฺปยุตฺตปทวณฺณนา</h3>
<p> วิปฺปยุเตฺตนวิปฺปยุตฺตปทนิเทฺทเส  อคฺคหิเตสุ ธมฺมายตนาทิธมฺมา อนารมฺมณมิสฺสกสพฺพจิตฺตุปฺปาทคตธมฺมภาวโต เตหิ วิปฺปยุตฺตสฺส อภาวา น คหิตา, ทุกฺขสจฺจจตุมหาภวอพฺยากตาทิธมฺมา เตหิ วิปฺปยุเตฺตหิ วิปฺปยุตฺตานํ ขนฺธาทีหิ วิปฺปโยคาภาวโตติ อยํ วิเสโส เวทิตโพฺพติฯ</p>

</p>


<h3>๑๑. เอกาทสมนโย สงฺคหิเตนสมฺปยุตฺตวิปฺปยุตฺตปทวณฺณนา</h3>
<p> เอกาทสมนยวณฺณนายํ ติ เอเตสํ ปทานํ ติ เอเตน สห สมฺพโนฺธฯ ‘‘เกหิจี’’ติ เอตสฺส ปนตฺถํ ทเสฺสตุํ นฺติ เอเตน ‘‘เต จา’’ติ วุเตฺต สมุทยสเจฺจน ขนฺธาทิสงฺคเหน สงฺคหิตธเมฺม วิเสเสตฺวา เตสํ เอว วิเสสิตานํ อตฺตวเชฺชหิ เสเสหิ สงฺขารกฺขเนฺธ ตณฺหาย ธมฺมายตนธมฺมธาตูสุ จ ตณฺหาย เวทนาสญฺญากฺขเนฺธหิ สมฺปโยคารเหหิ  สมฺปยุตฺตตํ สนฺธายาห ติฯ</p>

</p>


<h3>๑๒. ทฺวาทสมนโย สมฺปยุเตฺตนสงฺคหิตาสงฺคหิตปทวณฺณนา</h3>
<p> ทฺวาทสมนเย จ นวมนเย วิย สมฺปโยคารหาว ลพฺภนฺตีติ อาห ติฯ</p>

</p>


<h3>๑๓. เตรสมนโย อสงฺคหิเตนสมฺปยุตฺตวิปฺปยุตฺตปทวณฺณนา</h3>
<p> เตรสมนยวณฺณนายํ  เยหิ ตีหิปิ สงฺคเหหิ อสงฺคหิตํ วิญฺญาณเมว โหติ, เต ปาฬิยํ ‘‘รูปญฺจ ธมฺมายตน’’นฺติอาทิอุทฺทานคาถาย ทสฺสิตา พาวีส ธมฺมา ติ วุตฺตาฯ เยหิ ปน ตีหิปิ สงฺคเหหิ อสงฺคหิตานิ อรูปภเวน วิย โอฬาริกายตนาเนว โหนฺติ, เต วุตฺตาวเสสา สเพฺพ อิธ อุทฺธฎา ติ วุตฺตาฯ ติ เสสา ปญฺจมนเย อาคตา เวทนากฺขนฺธาทโย สติปิ อสงฺคาหกเตฺต อิธ วิสฺสชฺชนํ น รุหนฺตีติ น อุทฺธฎาฯ เย ปน อสงฺคาหกา เอว น โหนฺติ ทุกฺขสจฺจาทิธมฺมา, เตสุ วตฺตพฺพเมว นตฺถิฯ ยถา ปน เวทนากฺขนฺธาทโย น รุหนฺติ, ตํ ทเสฺสตุํ ติอาทิมาหฯ ตตฺถ ติ รูปารูปธมฺมานํ อสมฺปโยเคหิ โวมิสฺสตาย สมฺปโยโค นตฺถีติ อโตฺถฯ</p>


<p>ยทิ ปน เต กทาจิ อสพฺพวิญฺญาณธาตุสมฺปยุตฺตา อรูปธมฺมา รูปธมฺมา จ สิยุํ, น เตสํ วิปฺปโยโค นตฺถีติ ‘‘วิปฺปโยโค จ นตฺถี’’ติ น วุตฺตํ, น เวทนากฺขเนฺธน อสงฺคหิตานํ วิปฺปโยคสฺส อตฺถิตายาติ เวทิตพฺพํฯ อุภยาภาวโต หิ เวทนากฺขนฺธาทโย อิธ น รุหนฺตีติฯ เอวํ ปเนตฺถ สิยา ‘‘เวทนากฺขเนฺธน หิ ขนฺธาทิวเสน อนารมฺมณมิสฺสกา สตฺตวิญฺญาณธาตุธมฺมา อสงฺคหิตา โหนฺติ, เตสญฺจ สมฺปโยโค  วิปฺปโยโค จ นตฺถี’’ติฯ อนารมฺมณสหิตานญฺหิ สพฺพวิญฺญาณธาตูนํ สพฺพวิญฺญาณธาตุสมฺปยุตฺตานํ ตทุภยธมฺมานญฺจ เวทนากฺขนฺธาทิวิญฺญาณกฺขนฺธาทิจกฺขายตนาทีหิ ตีหิปิ สงฺคเหหิ อสงฺคหิตานํ สมฺปโยควิปฺปโยคาภาโว อรุหเณ การณํฯ ชาติวิปฺปโยคภูมิกาลสนฺตานวิปฺปโยคโต จตุพฺพิโธ วิปฺปโยโคฯ ตตฺถ  ‘‘กุสลา ธมฺมา, อกุสลา ธมฺมา’’ติอาทิ,  ‘‘กามาวจรา, รูปาวจรา’’ติอาทิ,  ‘‘อตีตา ธมฺมา, อนาคตา ธมฺมา’’ติอาทิ,  ‘‘อชฺฌตฺตา ธมฺมา, พหิทฺธา ธมฺมา’’ติอาทิฯ เอวํ วิปฺปโยโค จตุธา เวทิตโพฺพฯ</p>

</p>


<h3>๑๔. จุทฺทสมนโย วิปฺปยุเตฺตนสงฺคหิตาสงฺคหิตปทวณฺณนา</h3>
<p> จุทฺทสมนเย  ธมฺมายตนาทีนํ อนารมฺมณมิสฺสกสพฺพจิตฺตุปฺปาทคตธมฺมภาวโต วิปฺปโยคสฺส อรุหณํ ทฎฺฐพฺพํฯ ชาติอาทิตฺตยสฺส เจตฺถ ธมฺมสภาวมตฺตตฺตา น กถญฺจิ สมฺปโยโค วิปฺปโยโค จ รุหติ อชฺฌตฺตพหิทฺธธมฺมานํ สพฺพธมฺมสโมธานตฺตา, อนิทสฺสนอปฺปฎิฆาทีนํ อนารมฺมณมิสฺสกสพฺพจิตฺตุปฺปาทตฺตาฯ ทุกฺขสจฺจาทิธมฺมาว อิธ เตหิ วิปฺปยุตฺตานํ สงฺคหาสงฺคหสพฺภาวา คหิตาติฯ</p>


<p>ปาฬิอุทฺทานคาถายํ ติ ปริโยสาเน นเย น ลพฺภนฺตีติ อโตฺถฯ ติ อลพฺภมานา จ เต โมฆปุจฺฉเกน เหตุนา น ลพฺภนฺติ เตสํ ปุจฺฉาย โมฆตฺตาติ วุตฺตํ โหติฯ อถ วา  อฎฺฐโม นโย, เตน จ สห โอสานนเย เอเต ธมฺมา วิปฺปโยคสฺสปิ อภาวา สพฺพถาปิ น ลพฺภนฺตีติ อโตฺถฯ</p>

</p>

</p>





