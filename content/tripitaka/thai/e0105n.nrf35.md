<h1>ชาตกฎฺฐกถากรณํ</h1>
<p>ชาตกฎฺฐกถาปิ จ อาจริยพุทฺธโฆสเตฺถเรเนว กตาติ วทนฺติ, การณํ ปเนตฺถ น ทิสฺสติฯ สา ปน  จ  จ  จ ติ ตีหิ เถเรหิ อภิยาจิโต มหาวิหารวาสีนํ วาจนามคฺคํ นิสฺสาย กตาฯ อิมิสฺสาปิ นามวิเสโส นตฺถิฯ วุตฺตํ หิมิสฺสา อารเมฺภ –</p>


<p>
‘‘พุทฺธวํสสฺส เอตสฺส, อิจฺฉเนฺตน จิรฎฺฐิติํ;  
  
ยาจิโต อภิคนฺตฺวาน, เถเรน  
อตฺถทสฺสินาฯ  
</p>
  
<p>
อสํสฎฺฐวิหาเรน, สทา สุทฺธวิหารินา;  
  
ตเถว  
พุทฺธมิเตฺตน,  
สนฺตจิเตฺตน วิญฺญุนาฯ  
</p>
  
<p>
มหิสาสกวํสมฺหิ, สมฺภูเตน นยญฺญุนา;  
  
พุทฺธเทเวน  
จ ตถา, ภิกฺขุนา สุทฺธพุทฺธินาฯ  
</p>
  
<p>
มหาปุริสจริยานํ, อานุภาวํ อจินฺติยํ;  
  
ตสฺส วิโชฺชตยนฺตสฺส, ชาตกสฺสตฺถวณฺณนํฯ  
</p>
  
<p>
มหาวิหารวาสีนํ, วาจนามคฺคนิสฺสิตํ;  
  
ภาสิสฺสํ ภาสโต ตํ เม, สาธุ คณฺหนฺตุ สาธโว’’ติฯ  
</p>
  
<p>เอตฺตาวตา  จ อาจริยพุทฺธโฆสเตฺถรสฺส คนฺถภาเวน ปากฎาหิ สพฺพฎฺฐกถาหิ สห วิสุทฺธิมคฺคสฺส กรณปฺปกาโร วิตฺถาเรน วิภาวิโต โหติฯ</p>





