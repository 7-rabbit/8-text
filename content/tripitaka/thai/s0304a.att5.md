<h1>๖. โมคฺคลฺลานสํยุตฺตํ</h1>
<h3>๑-๘. ปฐมฌานปญฺหาสุตฺตาทิวณฺณนา</h3>
<p> โมคฺคลฺลานสํยุเตฺต   ติ ปญฺจนีวรณสหคตาฯ ตสฺส หิ ปฐมชฺฌานวุฎฺฐิตสฺส ปญฺจ นีวรณานิ สนฺตโต อุปฎฺฐหิํสุฯ เตนสฺส ตํ ปฐมชฺฌานํ หานภาคิยํ นาม อโหสิฯ ตํ ปมาทํ ญตฺวา  สตฺถา ‘‘มา ปมาโท’’ติ โอวาทํ อทาสิฯ ทุติยชฺฌานาทีสุปิ อิมินาว นเยน อโตฺถ เวทิตโพฺพฯ อารมฺมณสหคตเมว เหตฺถ ‘‘สหคต’’นฺติ วุตฺตํฯ</p>


<h3>๙. อนิมิตฺตปญฺหาสุตฺตวณฺณนา</h3>
<p> นฺติ นิจฺจนิมิตฺตาทีนิ ปหาย ปวตฺตํ วิปสฺสนาสมาธิํเยว สนฺธาเยตํ วุตฺตนฺติฯ ติ เอวํ อิมินา วิปสฺสนาสมาธิวิหาเรน วิหรโต วิปสฺสนาญาเณ ติเกฺข สูเร วหมาเนฯ ยถา นาม ปุริสสฺส ติขิเณน ผรสุนา รุกฺขํ ฉินฺทนฺตสฺส ‘‘สุฎฺฐุ วต เม ผรสุ วหตี’’ติ ขเณ ขเณ ผรสุธารํ โอโลเกนฺตสฺส เฉชฺชกิจฺจํ น นิปฺผชฺชติ, เอวํ เถรสฺสาปิ ‘‘สูรํ วต เม หุตฺวา ญาณํ วหตี’’ติ วิปสฺสนํ อารพฺภ นิกนฺติ อุปฺปชฺชติฯ อถ วิปสฺสนากิจฺจํ สาเธตุํ นาสกฺขิฯ ตํ สนฺธาย วุตฺตํ ‘‘นิมิตฺตานุสาริ วิญฺญาณํ โหตี’’ติฯ นฺติ สเพฺพสํ นิจฺจสุขอตฺตนิมิตฺตานํ อมนสิกาเรน อนิมิตฺตํ วุฎฺฐานคามินิวิปสฺสนาสมฺปยุตฺตํ เจโตสมาธิํ นิพฺพานารมฺมณํ อุปริมคฺคผลสมาธิํ อุปสมฺปชฺช วิหาสิํฯ</p>


<h3>๑๐-๑๑. สกฺกสุตฺตาทิวณฺณนา</h3>
<p> ติ  อจลปฺปสาเทนฯ ติ ทสหิ การเณหิฯ ติ อภิภวนฺติ, อติกฺกมิตฺวา ติฎฺฐนฺติฯ เสสํ สพฺพตฺถ อุตฺตานตฺถเมวาติฯ</p>

</p>





