<h2>ขุทฺทกนิกาเย</h2>
<h2>เถรคาถา-อฎฺฐกถา</h2>
<h2>(ปฐโม ภาโค)</h2>
<h3>คนฺถารมฺภกถา</h3>
<p>
มหาการุณิกํ  
  
  
  
นาถํ,  
เญยฺยสาครปารคุํ;  
  
วเนฺท นิปุณคมฺภีร-วิจิตฺรนยเทสนํฯ  
</p>
  
<p>
วิชฺชาจรณสมฺปนฺนา, เยน นิยฺยนฺติ โลกโต;  
  
วเนฺท ตมุตฺตมํ  
ธมฺมํ,  
สมฺมาสมฺพุทฺธปูชิตํฯ  
</p>
  
<p>
สีลาทิคุณสมฺปโนฺน, ฐิโต มคฺคผเลสุ โย;  
  
วเนฺท  
อริยสงฺฆํ  
ตํ, ปุญฺญเกฺขตฺตํ อนุตฺตรํฯ  
</p>
  
<p>
วนฺทนาชนิตํ ปุญฺญํ, อิติ ยํ รตนตฺตเย;  
  
หตนฺตราโย สพฺพตฺถ, หุตฺวาหํ ตสฺส เตชสาฯ  
</p>
  
<p>
ยา  
ตา สุภูติอาทีหิ, กตกิเจฺจหิ ตาทิหิ;  
  
เถเรหิ ภาสิตา คาถา, เถรีหิ จ นิรามิสาฯ  
</p>
  
<p>
อุทานนาทวิธินา, คมฺภีรา นิปุณา สุภา;  
  
สุญฺญตาปฎิสํยุตฺตา, อริยธมฺมปฺปกาสิกาฯ  
</p>
  
<p>
เถรคาถา  
ติ นาเมน,  
เถรีคาถา  
ติ ตาทิโน;  
  
ยา ขุทฺทกนิกายมฺหิ, สงฺคายิํสุ มเหสโยฯ  
</p>
  
<p>
ตาสํ  
คมฺภีรญาเณหิ, โอคาเหตพฺพภาวโต;  
  
กิญฺจาปิ ทุกฺกรา กาตุํ,  
อตฺถสํวณฺณนา  
มยาฯ  
</p>
  
<p>
สหสํวณฺณนํ ยสฺมา, ธรเต สตฺถุ สาสนํ;  
  
ปุพฺพาจริยสีหานํ, ติฎฺฐเตว วินิจฺฉโยฯ  
</p>
  
<p>
ตสฺมา  
ตํ อวลมฺพิตฺวา, โอคาเหตฺวาน ปญฺจปิ;  
  
นิกาเย อุปนิสฺสาย, โปราณฎฺฐกถานยํฯ  
</p>
  
<p>
สุวิสุทฺธํ อสํกิณฺณํ, นิปุณตฺถวินิจฺฉยํ;  
  
มหาวิหารวาสีนํ,  
สมยํ อวิโลมยํฯ  
</p>
  
<p>
ยาสํ อโตฺถ ทุวิเญฺญโยฺย, อนุปุพฺพิกถํ วินา;  
  
ตาสํ ตญฺจ วิภาเวโนฺต, ทีปยโนฺต วินิจฺฉยํฯ  
</p>
  
<p>
ยถาพลํ กริสฺสามิ, อตฺถสํวณฺณนํ สุภํ;  
  
สกฺกจฺจํ เถรคาถานํ, เถรีคาถานเมว จฯ  
</p>
  
<p>
อิติ อากงฺขมานสฺส, สทฺธมฺมสฺส จิรฎฺฐิติํ;  
  
ตทตฺถํ วิภชนฺตสฺส, นิสามยถ สาธโวติฯ  
</p>
  
<p>กา ปเนตา  จ, กถญฺจ ปวตฺตาติ, กามญฺจายมโตฺถ คาถาสุ วุโตฺตเยว ปากฎกรณตฺถํ ปน ปุนปิ วุจฺจเต – ตตฺถ เถรคาถา ตาว สุภูติเตฺถราทีหิ ภาสิตาฯ ยา หิ เต อตฺตนา ยถาธิคตํ มคฺคผลสุขํ ปจฺจเวกฺขิตฺวา กาจิ อุทานวเสน, กาจิ อตฺตโน สมาปตฺติวิหารปจฺจเวกฺขณวเสน, กาจิ ปุจฺฉาวเสน, กาจิ ปรินิพฺพานสมเย สาสนสฺส นิยฺยานิกภาววิภาวนวเสน อภาสิํสุ, ตา สพฺพา สงฺคีติกาเล เอกชฺฌํ กตฺวา ‘‘เถรคาถา’’อิเจฺจว ธมฺมสงฺคาหเกหิ สงฺคีตาฯ เถรีคาถา ปน เถริโย อุทฺทิสฺส เทสิตาฯ</p>


<p>ตา ปน วินยปิฎกํ, สุตฺตนฺตปิฎกํ อภิธมฺมปิฎกนฺติ ตีสุ ปิฎเกสุ สุตฺตนฺตปิฎกปริยาปนฺนาฯ ทีฆนิกาโย, มชฺฌิมนิกาโย, สํยุตฺตนิกาโย, องฺคุตฺตรนิกาโย, ขุทฺทกนิกาโยติ  ปญฺจสุ นิกาเยสุ ขุทฺทกนิกายปริยาปนฺนา, สุตฺตํ, เคยฺยํ, เวยฺยากรณํ, คาถา, อุทานํ, อิติวุตฺตกํ , ชาตกํ, อพฺภุตธมฺมํ, เวทลฺลนฺติ นวสุ สาสนเงฺคสุ คาถงฺคสงฺคหํ คตาฯ</p>


<p>
‘‘ทฺวาสีติ พุทฺธโต คณฺหิํ, เทฺวสหสฺสานิ ภิกฺขุโต;  
  
จตุราสีติสหสฺสานิ, เย เม ธมฺมา ปวตฺติโน’’ติฯ  
</p>
  
<p>เอวํ ธมฺมภณฺฑาคาริเกน ปฎิญฺญาเตสุ จตุราสีติยา ธมฺมกฺขนฺธสหเสฺสสุ กติปยธมฺมกฺขนฺธสงฺคหํ คตาฯ</p>


<p>ตตฺถ  เถรคาถา ตาว นิปาตโต เอกนิปาโต เอกุตฺตรวเสน ยาว จุทฺทสนิปาตาติ จุทฺทสนิปาโต โสฬสนิปาโต วีสตินิปาโต ติํสนิปาโต จตฺตาลีสนิปาโต ปญฺญาสนิปาโต สฎฺฐินิปาโต สตฺตตินิปาโตติ เอกวีสตินิปาตสงฺคหาฯ นิปาตนํ นิกฺขิปนนฺติ นิปาโตฯ เอโก เอเกโก คาถานํ นิปาโต นิเกฺขโป เอตฺถาติ เอกนิปาโตฯ อิมินา นเยน เสเสสุปิ อโตฺถ เวทิตโพฺพฯ</p>


<p>ตตฺถ เอกนิปาเต ทฺวาทส วคฺคาฯ เอเกกสฺมิํ วเคฺค ทส ทส กตฺวา วีสุตฺตรสตํ เถรา, ตตฺติกา เอว คาถาฯ วุตฺตญฺหิ –</p>


<p>
‘‘วีสุตฺตรสตํ เถรา, กตกิจฺจา อนาสวา;  
  
เอกกมฺหิ นิปาตมฺหิ, สุสงฺคีตา มเหสิภี’’ติฯ  
</p>
  
<p>ทุกนิปาเต เอกูนปญฺญาส เถรา, อฎฺฐนวุติ คาถา; ติกนิปาเต โสฬส เถรา, อฎฺฐจตฺตาลีส คาถา; จตุกฺกนิปาเต เตรส เถรา, เทฺวปญฺญาส คาถา; ปญฺจกนิปาเต ทฺวาทส เถรา, สฎฺฐิ คาถา; ฉกฺกนิปาเต จุทฺทส เถรา, จตุราสีติ คาถา; สตฺตกนิปาเต ปญฺจ เถรา, ปญฺจติํส คาถา; อฎฺฐกนิปาเต ตโย เถรา, จตุวีสติ คาถา; นวกนิปาเต เอโก เถโร, นว คาถา; ทสนิปาเต สตฺต เถรา, สตฺตติ คาถา; เอกาทสนิปาเต เอโก เถโร, เอกาทส คาถา; ทฺวาทสนิปาเต เทฺว เถรา, จตุวีสติ คาถา; เตรสนิปาเต เอโก เถโร, เตรส คาถา; จุทฺทสนิปาเต เทฺว เถรา, อฎฺฐวีสติ คาถา; ปนฺนรสนิปาโต นตฺถิ, โสฬสนิปาเต เทฺว เถรา, ทฺวตฺติํส คาถา; วีสตินิปาเต ทส เถรา, ปญฺจจตฺตาลีสาธิกานิ เทฺว คาถาสตานิ; ติํสนิปาเต ตโย เถรา, สตํ ปญฺจ  จ คาถา; จตฺตาลีสนิปาเต เอโก  เถโร, เทฺวจตฺตาลีส คาถา; ปญฺญาสนิปาเต เอโก เถโร, ปญฺจปญฺญาส คาถา; สฎฺฐินิปาเต เอโก เถโร, อฎฺฐสฎฺฐิ คาถา; สตฺตตินิปาเต เอโก เถโร, เอกสตฺตติ คาถาฯ สมฺปิเณฺฑตฺวา ปน เทฺวสตานิ จตุสฎฺฐิ จ เถรา, สหสฺสํ ตีณิ สตานิ สฎฺฐิ จ คาถาติฯ วุตฺตมฺปิ เจตํ –</p>


<p>
‘‘สหสฺสํ โหนฺติ ตา คาถา, ตีณิ สฎฺฐิ สตานิ จ;  
  
เถรา จ เทฺว สตา สฎฺฐิ, จตฺตาโร จ ปกาสิตา’’ติฯ  
</p>
  
<p>เถรีคาถา ปน เอกนิปาโต เอกุตฺตรวเสน ยาว นวนิปาตาติ นวนิปาโต เอกาทสนิปาโต, ทฺวาทสนิปาโต, โสฬสนิปาโต, วีสตินิปาโต, ติํสนิปาโต, จตฺตาลีสนิปาโต, มหานิปาโตติ  โสฬสนิปาตสงฺคหาฯ ตตฺถ เอกนิปาเต อฎฺฐารส เถริโย, อฎฺฐารเสว คาถา; ทุกนิปาเต ทส เถริโย, วีสติ คาถา; ติกนิปาเต อฎฺฐ เถริโย, จตุวีสติ คาถา; จตุกฺกนิปาเต เอกา เถรี, จตโสฺส คาถา; ปญฺจกนิปาเต ทฺวาทส เถริโย สฎฺฐิ คาถา; ฉกฺกนิปาเต อฎฺฐ เถริโย อฎฺฐจตฺตาลีส คาถา; สตฺตนิปาเต ติโสฺส เถริโย, เอกวีสติ คาถา; อฎฺฐ นิปาตโต ปฎฺฐาย ยาว โสฬสนิปาตา เอเกกา เถริโย ตํตํนิปาตปริมาณา คาถา; วีสตินิปาเต ปญฺจ เถริโย, อฎฺฐารสสตคาถา; ติํสนิปาเต เอกา เถรี, จตุตฺติํส คาถา; จตฺตาลีสนิปาเต เอกา เถรี, อฎฺฐจตฺตาลีส คาถา; มหานิปาเตปิ เอกา เถรี, ปญฺจสตฺตติ คาถาฯ เอวเมตฺถ นิปาตานํ คาถาวคฺคานํ คาถานญฺจ ปริมาณํ เวทิตพฺพํฯ</p>


<h3>นิทานคาถาวณฺณนา</h3>
<p>เอวํ  ปริจฺฉินฺนปริมาณาสุ ปเนตาสุ เถรคาถา อาทิฯ ตตฺถาปิ –</p>


<p>
‘‘สีหานํว นทนฺตานํ, ทาฐีนํ คิริคพฺภเร;  
  
สุณาถ ภาวิตตฺตานํ, คาถา อตฺถูปนายิกา’’ติฯ  
</p>
  
<p>อยํ ปฐมมหาสงฺคีติกาเล อายสฺมตา อานเนฺทน เตสํ เถรานํ โถมนตฺถํ ภาสิตา คาถา อาทิฯ ตตฺถ นฺติ สีหสโทฺท ‘‘สีโห, ภิกฺขเว, มิคราชา’’ติอาทีสุ (อ. นิ. ๔.๓๓) มิคราเช อาคโตฯ ‘‘อถ โข สีโห เสนาปติ เยน ภควา เตนุปสงฺกมี’’ติอาทีสุ (อ. นิ. ๕.๓๔) ปญฺญตฺติยํฯ ‘‘สีโหติ โข, ภิกฺขเว, ตถาคตเสฺสตํ  อธิวจนํ อรหโต สมฺมาสมฺพุทฺธสฺสา’’ติอาทีสุ (อ. นิ. ๕.๙๙; ๑๐.๒๑) ตถาคเตฯ ตตฺถ ยถา ตถาคเต สทิสกปฺปนาย อาคโต, เอวํ อิธาปิ สทิสกปฺปนาวเสเนว เวทิตโพฺพ, ตสฺมา ติ สีหานํ อิวฯ สนฺธิวเสน สรโลโป ‘‘เอวํส เต’’ติอาทีสุ (ม. นิ. ๑.๒๒) วิยฯ ตตฺถ ติ นิปาตปทํฯ ติ อาขฺยาตปทํฯ อิตรานิ นามปทานิฯ ติ จ สมฺพเนฺธ สามิวจนํฯ กามเญฺจตฺถ สมฺพนฺธี สรูปโต น วุโตฺต, อตฺถโต  ปน วุโตฺตว โหติฯ ยถา หิ ‘‘โอฎฺฐเสฺสว มุขํ เอตสฺสา’’ติ วุเตฺต โอฎฺฐสฺส มุขํ วิย มุขํ เอตสฺสาติ อยมโตฺถ วุโตฺต เอว โหติ, เอวมิธาปิ ‘‘สีหานํวา’’ติ วุเตฺต สีหานํ นาโท วิยาติ อยมโตฺถ วุโตฺต เอว โหติฯ ตตฺถ มุขสทฺทสนฺนิธานํ โหตีติ เจ, อิธาปิ ‘‘นทนฺตาน’’นฺติ ปทสนฺนิธานโต, ตสฺมา ติ นิทสฺสนวจนํฯ นฺติ ตสฺส นิทสฺสิตเพฺพน สมฺพนฺธทสฺสนํฯ นฺติ ตพฺพิเสสนํฯ ติ ตสฺส ปวตฺติฎฺฐานทสฺสนํฯ ติ สวเน นิโยชนํฯ นฺติ โสตพฺพสฺส ปภวทสฺสนํฯ ติ โสตพฺพวตฺถุทสฺสนํฯ ติ ตพฺพิเสสนํฯ กามเญฺจตฺถ ‘‘สีหานํ นทนฺตานํ ทาฐีน’’นฺติ ปุลฺลิงฺควเสน อาคตํ, ลิงฺคํ ปน ปริวเตฺตตฺวา ‘‘สีหีน’’นฺติอาทินา อิตฺถิลิงฺควเสนาปิ อโตฺถ เวทิตโพฺพฯ เอกเสสวเสน วา สีหา จ สีหิโย จ สีหา, เตสํ สีหานนฺติอาทินา  สาธารณา เหตา ติโสฺส นิทานคาถา เถรคาถานํ เถรีคาถานญฺจาติฯ</p>


<p>ตตฺถ สหนโต หนนโต จ สีโหฯ ยถา หิ สีหสฺส มิครโญฺญ พลวิเสสโยคโต สรภมิคมตฺตวรวารณาทิโตปิ ปริสฺสโย นาม นตฺถิ, วาตาตปาทิปริสฺสยมฺปิ โส สหติเยว, โคจราย ปกฺกมโนฺตปิ เตชุสฺสทตาย มตฺตคนฺธหตฺถิวนมหิํสาทิเก สมาคนฺตฺวา อภีรู อฉมฺภี อภิภวติ, อภิภวโนฺต จ เต อญฺญทตฺถุ หนฺตฺวา ตตฺถ มุทุมํสานิ ภกฺขยิตฺวา สุเขเนว วิหรติ, เอวเมเตปิ มหาเถรา อริยพลวิเสสโยเคน สเพฺพสมฺปิ ปริสฺสยานํ สหนโต, ราคาทิสํกิเลสพลสฺส อภิภวิตฺวา หนนโต ปชหนโต เตชุสฺสทภาเวน กุโตจิปิ อภีรู อฉมฺภี ฌานาทิสุเขน วิหรนฺตีติ สหนโต หนนโต จ สีหา วิยาติ สีหาฯ สทฺทตฺถโต ปน ยถา กนฺตนเตฺถน อาทิอนฺตวิปลฺลาสโต ตกฺกํ วุจฺจติ, เอวํ หิํสนเฎฺฐน สีโห เวทิตโพฺพฯ ตถา สหนเฎฺฐนฯ ปิโสทราทิปเกฺขเปน นิรุตฺตินเยน ปน  วุจฺจมาเน วตฺตพฺพเมว นตฺถิฯ</p>


<p>อถ วา ยถา มิคราชา เกสรสีโห อตฺตโน เตชุสฺสทตาย เอกจารี วิหรติ, น กญฺจิ สหายํ ปจฺจาสีสติ, เอวเมเตปิ เตชุสฺสทตาย วิเวกาภิรติยา จ เอกจาริโนติ เอกจริยเฎฺฐนปิ สีหา วิยาติ สีหา, เตนาห – ภควา ‘‘สีหํเวกจรํ นาค’’นฺติ (สํ. นิ. ๑.๓๐; สุ. นิ. ๑๖๘)ฯ</p>


<p>อถ  วา อสนฺตาสนชวปรกฺกมาทิวิเสสโยคโต สีหา วิยาติ สีหา, เอเต มหาเถราฯ วุตฺตเญฺหตํ ภควตา –</p>

</p>


<p>ชโวปิ สีหสฺส อเญฺญหิ อสาธารโณ, ตถา ปรกฺกโมฯ ตถา หิ โส อุสภสตมฺปิ ลงฺฆิตฺวา วนมหิํสาทีสุ นิปตติ, โปตโกปิ สมาโน ปภินฺนมทานมฺปิ มตฺตวรวารณานํ ปฎิมานํ ภินฺทิตฺวา  ทนฺตกฬีรํว ขาทติฯ เอเตสํ ปน อริยมคฺคชโว อิทฺธิชโว จ อเญฺญหิ อสาธารโณ, สมฺมปฺปธานปรกฺกโม จ นิรติสโยฯ ตสฺมา ติ สีหสทิสานํ วิยฯ สีหสฺส เจตฺถ หีนูปมตา ทฎฺฐพฺพา, อจฺจนฺตวิสิฎฺฐสฺส สหนาทิอตฺถสฺส เถเรเสฺวว ลพฺภนโตฯ</p>


<p>นฺติ คชฺชนฺตานํฯ โคจรปรกฺกมตุฎฺฐิเวลาทีสุ หิ ยถา สีหา อตฺตโน อาสยโต นิกฺขมิตฺวา วิชมฺภิตฺวา สีหนาทํ อภีตนาทํ นทนฺติ, เอวํ เอเตปิ วิสยชฺฌตฺตปจฺจเวกฺขณอุทานาทิกาเลสุ อิมํ อภีตนาทํ นทิํสุฯ เตน วุตฺตํ – ‘‘สีหานํว นทนฺตาน’’นฺติฯ นฺติ ทาฐาวนฺตานํฯ ปสฎฺฐทาฐีนํ, อติสยทาฐานนฺติ วา อโตฺถฯ ยถา หิ สีหา อติวิย ทฬฺหานํ ติกฺขานญฺจ จตุนฺนํ ทาฐานํ พเลน ปฎิปกฺขํ อภิภวิตฺวา อตฺตโน มโนรถํ มตฺถกํ ปูเรนฺติ, เอวเมเตปิ จตุนฺนํ อริยมคฺคทาฐานํ พเลน อนาทิมติ สํสาเร อนภิภูตปุพฺพปฎิปกฺขํ  อภิภวิตฺวา อตฺตโน มโนรถํ มตฺถกํ ปาเปสุํฯ อิธาปิ ทาฐา วิยาติ ทาฐาติ สทิสกปฺปนาวเสเนว อโตฺถ เวทิตโพฺพฯ</p>


<p>ติ ปพฺพตคุหายํ, สมีปเตฺถ ภุมฺมวจนํฯ ‘‘คิริควฺหเร’’ติ เกจิ ปฐนฺติฯ ปพฺพเตสุ วนคหเน วนสเณฺฑติ อโตฺถฯ อิทํ ปน เนสํ วิโรจนฎฺฐานทสฺสนเญฺจว สีหนาทสฺส โยคฺยภูมิทสฺสนญฺจฯ นทนฺตานํ คิริคพฺภเรติ โยชนาฯ ยถา หิ สีหา เยภุเยฺยน คิริคพฺภเร อเญฺญหิ ทุราสทตาย ชนวิวิเตฺต วสนฺตา อตฺตโน ทสฺสเนน อุปฺปชฺชนกสฺส ขุทฺทกมิคสนฺตาสสฺส ปริหรณตฺถํ โคจรคมเน สีหนาทํ นทนฺติ, เอวเมเตปิ อเญฺญหิ ทุราสทคิริคพฺภรสทิเสว สุญฺญาคาเรวสนฺตา คุเณหิ ขุทฺทกานํ ปุถุชฺชนานํ ตณฺหาทิฎฺฐิปริตฺตาสปริวชฺชนตฺถํ วกฺขมานคาถาสงฺขาตํ อภีตนาทํ นทิํสุฯ เตน วุตฺตํ ‘‘สีหานํว นทนฺตานํ, ทาฐีนํ คิริคพฺภเร’’ติฯ</p>


<p>ติ  สวนาณตฺติกวจนํ, เตน วกฺขมานานํ คาถานํ สนฺนิปติตาย ปริสาย โสตุกามตํ อุปฺปาเทโนฺต สวเน อาทรํ ชเนติ, อุสฺสาหํ สมุฎฺฐาเปโนฺต คารวํ พหุมานญฺจ อุปฎฺฐเปติฯ อถ วา ‘‘สีหาน’’นฺติอาทีนํ  ปทานํ สทิสกปฺปนาย วินา มุขฺยวเสเนว อโตฺถ เวทิตโพฺพฯ ตสฺมา ทฬฺหติกฺขภาเวน ปสฎฺฐาติสยทาฐตาย ทาฐีนํ คิริคพฺภเร นทนฺตานํ สีหคชฺชิตํ คชฺชนฺตานํ สีหานํ มิคราชูนํ วิย เตสํ อภีตนาทสทิสา คาถา สุณาถาติ อโตฺถฯ อิทํ วุตฺตํ โหติ – ‘‘ยถา สีหนาทํ นทนฺตานํ สีหานํ มิคราชูนํ กุโตจิปิ ภยาภาวโต โส อภีตนาโท ตทญฺญมิคสนฺตาสกโร, เอวํ ภาวิตตฺตานํ อปฺปมตฺตานํ เถรานํ สีหนาทสทิสิโย สพฺพโส ภยเหตูนํ สุปฺปหีนตฺตา อภีตนาทภูตา, ปมตฺตชนสนฺตาสกรา คาถา สุณาถา’’ติฯ</p>


<p>นฺติ ภาวิตจิตฺตานํฯ จิตฺตญฺหิ ‘‘อตฺตา หิ กิร ทุทฺทโม (ธ. ป. ๑๕๙) โย เว ฐิตโตฺต ตสรํว อุชฺชู’’ติ (สุ. นิ. ๒๑๗) จ ‘‘อตฺตสมฺมาปณิธี’’ติ  (ขุ. ปา. ๕.๔; สุ. นิ. ๒๖๓) จ เอวมาทีสุ อตฺตาติ วุจฺจติ, ตสฺมา อธิจิตฺตานุโยเคน สมถวิปสฺสนาภิวฑฺฒิตจิตฺตานํ สมถวิปสฺสนาภาวนามตฺถกํ ปาเปตฺวา ฐิตานนฺติ อโตฺถฯ อถ วา นฺติ ภาวิตสภาวานํ, สภาวภูตสีลาทิภาวิตานนฺติ อโตฺถฯ คียตีติ  อนุฎฺฐุภาทิวเสน อิสีหิ ปวตฺติตํ จตุปฺปทํ ฉปฺปทํ วา วจนํฯ อเญฺญสมฺปิ ตํสทิสตาย ตถา วุจฺจนฺติฯ อตฺตตฺถาทิเภเท อเตฺถ อุปเนนฺติ เตสุ วา อุปนิยฺยนฺตีติ ฯ</p>


<p>อถ วา นฺติ ภาวิตตฺตาภาวานํ, อตฺตภาโว หิ อาหิโต อหํ มาโน เอตฺถาติ ‘‘อตฺตา’’ติ วุจฺจติ, โส จ เตหิ อปฺปมาทภาวนาย อนวชฺชภาวนาย ภาวิโต สมฺมเทว คุณคนฺธํ คาหาปิโตฯ เตน เตสํ กายภาวนา สีลภาวนา จิตฺตภาวนา ปญฺญาภาวนาติ จตุนฺนมฺปิ ภาวนานํ ปริปุณฺณภาวํ ทเสฺสติฯ ‘‘ภาวนา’’ติ จ สโมฺพธิปฎิปทา อิธาธิเปฺปตาฯ ยายํ สจฺจสโมฺพธิ อตฺถิ, สา ทุวิธา อภิสมยโต ตทตฺถโต จฯ สโมฺพธิ ปน ติวิธา สมฺมาสโมฺพธิ ปเจฺจกสโมฺพธิ สาวกสโมฺพธีติฯ ตตฺถ สมฺมา สามํ สพฺพธมฺมานํ พุชฺฌนโต โพธนโต จ สมฺมาสโมฺพธิฯ สพฺพญฺญุตญฺญาณปทฎฺฐานํ มคฺคญาณํ มคฺคญาณปทฎฺฐานญฺจ สพฺพญฺญุตญฺญาณํ ‘‘สมฺมาสโมฺพธี’’ติ วุจฺจติฯ เตนาห –</p>

 โย โส ภควา สยมฺภู อนาจริยโก ปุเพฺพ อนนุสฺสุเตสุ ธเมฺมสุ สามํ สจฺจานิ อภิสมฺพุชฺฌิ, ตตฺถ จ สพฺพญฺญุตํ ปโตฺต พเลสุ จ วสีภาว’’นฺติ (มหานิ. ๑๙๒; จูฬนิ. ปารายนตฺถุติคาถานิเทฺทส ๙๗; ปฎิ. ม. ๑.๑๖๑)ฯ</p>


<p>โพธเนยฺยโพธนโตฺถ  หิ พเลสุ วสีภาโวฯ ปเจฺจกํ สยเมว โพธีติ ปเจฺจกสโมฺพธิ, อนนุพุโทฺธ สยมฺภูญาเณน สจฺจาภิสมโยติ อโตฺถฯ สมฺมาสมฺพุทฺธานญฺหิ สยมฺภูญาณตาย สยเมว ปวตฺตมาโนปิ สจฺจาภิสมโย สานุพุโทฺธ อปริมาณานํ สตฺตานํ สจฺจาภิสมยสฺส เหตุภาวโตฯ อิเมสํ ปน โส เอกสฺสาปิ สตฺตสฺส สจฺจาภิสมยเหตุ น โหติฯ สตฺถุ ธมฺมเทสนาย สวนเนฺต ชาตาติ สาวกาฯ สาวกานํ สจฺจาภิสมโย สาวกสโมฺพธิฯ ติวิธาเปสา  ติณฺณํ โพธิสตฺตานํ ยถาสกํ อาคมนียปฎิปทาย มตฺถกปฺปตฺติยา สติปฎฺฐานาทีนํ สตฺตติํสาย โพธิปกฺขิยธมฺมานํ ภาวนาปาริปูรีติ เวทิตพฺพา อิตราภิสมยานํ ตทวินาภาวโตฯ น หิ สจฺฉิกิริยาภิสมเยน วินา ภาวนาภิสมโย สมฺภวติ, สติ จ ภาวนาภิสมเย ปหานาภิสมโย ปริญฺญาภิสมโย จ สิโทฺธเยว โหตีติฯ</p>


<p>ยทา หิ มหาโพธิสโตฺต ปริปูริตโพธิสมฺภาโร จริมภเว กตปุพฺพกิโจฺจ โพธิมณฺฑํ อารุยฺห – ‘‘น ตาวิมํ ปลฺลงฺกํ ภินฺทิสฺสามิ, ยาว น เม อนุปาทาย อาสเวหิ จิตฺตํ วิมุจฺจิสฺสตี’’ติ ปฎิญฺญํ กตฺวา อปราชิตปลฺลเงฺก นิสิโนฺน อสมฺปตฺตาย เอว สญฺฌาเวลาย มารพลํ วิธมิตฺวา ปุริมยาเม ปุเพฺพนิวาสานุสฺสติญาเณน อเนกาการโวกาเร ปุเพฺพ นิวุตฺถกฺขเนฺธ อนุสฺสริตฺวา มชฺฌิมยาเม ทิพฺพจกฺขุวิโสธเนน จุตูปปาตญาณอนาคตํสญาณานิ อธิคนฺตฺวา ปจฺฉิมยาเม ‘‘กิจฺฉํ วตายํ โลโก อาปโนฺน ชายติ จ ชียติ จ มียติ จ จวติ จ อุปปชฺชติ จ, อถ จ ปนิมสฺส ทุกฺขสฺส นิสฺสรณํ นปฺปชานาติ ชรามรณสฺสา’’ติอาทินา (ที. นิ. ๒.๕๗) ชรามรณโต ปฎฺฐาย ปฎิจฺจสมุปฺปาทมุเขน วิปสฺสนํ อภินิวิสิตฺวา มหาคหนํ ฉินฺทิตุํ นิสทสิลายํ ผรสุํ นิเสโนฺต วิย กิเลสคหนํ ฉินฺทิตุํ โลกนาโถ ญาณผรสุํ เตเชโนฺต พุทฺธภาวาย เหตุสมฺปตฺติยา  ปริปากํ คตตฺตา สพฺพญฺญุตญฺญาณาธิคมาย วิปสฺสนํ คพฺภํ คณฺหาเปโนฺต อนฺตรนฺตรา นานาสมาปตฺติโย สมาปชฺชิตฺวา ยถาววตฺถาปิเต นามรูเป ติลกฺขณํ อาโรเปตฺวา อนุปทธมฺมวิปสฺสนาวเสน อเนกาการโวการสงฺขาเร สมฺมสโนฺต ฉตฺติํสโกฎิสตสหสฺสมุเขน สมฺมสนวารํ วิตฺถาเรตฺวา ตตฺถ มหาวชิรญาณสงฺขาเต วิปสฺสนาญาเณ ติเกฺข สูเร ปสเนฺน วุฎฺฐานคามินิภาเวน ปวตฺตมาเน ยทา ตํ มเคฺคน ฆเฎติ, ตทา มคฺคปฎิปาฎิยา ทิยฑฺฒกิเลสสหสฺสํ เขเปโนฺต อคฺคมคฺคกฺขเณ สมฺมาสโมฺพธิํ อธิคจฺฉติ นาม, อคฺคผลกฺขณโต ปฎฺฐาย  อธิคโต นามฯ สมฺมาสมฺพุทฺธภาวโต ทสพลจตุเวสารชฺชาทโยปิ ตสฺส ตทา หตฺถคตาเยว โหนฺตีติ อยํ ตาว อภิสมยโต สมฺมาสโมฺพธิปฎิปทาฯ ตทตฺถโต ปน มหาภินีหารโต ปฎฺฐาย ยาว ตุสิตภวเน นิพฺพตฺติ, เอตฺถนฺตเร ปวตฺตํ โพธิสมฺภารสมฺภรณํฯ ตตฺถ ยํ วตฺตพฺพํ, ตํ สพฺพาการสมฺปนฺนํ จริยาปิฎกวณฺณนายํ วิตฺถารโต วุตฺตเมวาติ ตตฺถ วุตฺตนเยเนว คเหตพฺพํฯ</p>


<p>ปเจฺจกโพธิสตฺตาปิ  ปเจฺจกโพธิยา กตาภินีหารา อนุปุเพฺพน สมฺภตปเจฺจกสโมฺพธิสมฺภารา ตาทิเส กาเล จริมตฺตภาเว ฐิตา ญาณสฺส ปริปากคตภาเวน อุปฎฺฐิตํ สํเวคนิมิตฺตํ คเหตฺวา สวิเสสํ ภวาทีสุ อาทีนวํ ทิสฺวา สยมฺภูญาเณน ปวตฺติ ปวตฺติเหตุํ นิวตฺติ นิวตฺติเหตุญฺจ ปริจฺฉินฺทิตฺวา ‘‘โส ‘อิทํ ทุกฺข’นฺติ โยนิโส มนสิ กโรตี’’ติอาทินา อาคตนเยน จตุสจฺจกมฺมฎฺฐานํ ปริพฺรูเหนฺตา อตฺตโน อภินีหารานุรูปํ สงฺขาเร ปริมทฺทนฺตา อนุกฺกเมน วิปสฺสนํ อุสฺสุกฺกาเปตฺวา มคฺคปฎิปาฎิยา อคฺคมคฺคํ อธิคจฺฉนฺตา ปเจฺจกสโมฺพธิํ อภิสมฺพุชฺฌนฺติ นาม, อคฺคผลกฺขณโต ปฎฺฐาย ปเจฺจกสมฺพุทฺธา นาม หุตฺวา สเทวกสฺส โลกสฺส อคฺคทกฺขิเณยฺยา โหนฺติฯ</p>


<p>สาวกา ปน สตฺถุ สพฺรหฺมจาริโน วา จตุสจฺจกมฺมฎฺฐานกถํ สุตฺวา ตสฺมิํเยว ขเณ กาลนฺตเร วา ตชฺชํ ปฎิปตฺติํ อนุติฎฺฐนฺตา ฆเฎนฺตา วายมนฺตา วิปสฺสนํ อุสฺสุกฺกาเปตฺวา, ยทิ วา ปฎิปทาย วฑฺฒนฺติยา, สจฺจานิ ปฎิวิชฺฌนฺตา  อตฺตโน อภินีหารานุรูปสิทฺธิอคฺคสาวกภูมิยา วา เกวลํ วา อคฺคมคฺคกฺขเณ สาวกสโมฺพธิํ อธิคจฺฉนฺติ นามฯ ตโต ปรํ สาวกพุทฺธา นาม โหนฺติ สเทวเก โลเก อคฺคทกฺขิเณยฺยาฯ เอวํ ตาว อภิสมยโต ปเจฺจกสโมฺพธิ สาวกสโมฺพธิ จ เวทิตพฺพาฯ</p>


<p>ตทตฺถโต ปน ยถา มหาโพธิสตฺตานํ เหฎฺฐิมปริเจฺฉเทน จตฺตาริ อสเงฺขฺยยฺยานิ กปฺปานํ สตสหสฺสญฺจ โพธิสมฺภารสมฺภรณํ อิจฺฉิตพฺพํ มชฺฌิมปริเจฺฉเทน อฎฺฐ  อสเงฺขฺยยฺยานิ กปฺปานํ สตสหสฺสญฺจ, อุปริมปริเจฺฉเทน โสฬส อสเงฺขฺยยฺยานิ กปฺปานํ สตสหสฺสญฺจ เอเต จ เภทา ปญฺญาธิกสทฺธาธิกวีริยาธิกวเสน เวทิตพฺพาฯ ปญฺญาธิกานญฺหิ สทฺธา มนฺทา โหติ ปญฺญา ติกฺขา, ตโต จ อุปายโกสลฺลสฺส วิสทนิปุณภาเวน นจิรเสฺสว ปารมิโย ปาริปูริํ คจฺฉนฺติฯ สทฺธาธิกานํ ปญฺญา มชฺฌิมา โหตีติ เตสํ นาติสีฆํ นาติสณิกํ ปารมิโย ปาริปูริํ คจฺฉนฺติฯ วีริยาธิกานํ ปน ปญฺญา มนฺทา โหตีติ เตสํ จิเรเนว ปารมิโย ปาริปูริํ คจฺฉนฺติฯ น เอวํ ปเจฺจกโพธิสตฺตานํฯ เตสญฺหิ สติปิ ปญฺญาธิกภาเว เทฺว อสเงฺขฺยยฺยานิ กปฺปานํ สตสหสฺสญฺจ โพธิสมฺภารสมฺภรณํ อิจฺฉิตพฺพํ, น ตโต โอรํฯ สทฺธาธิกวีริยาธิกาปิ วุตฺตปริเจฺฉทโต ปรํ กติปเย เอว กเปฺป อติกฺกมิตฺวา ปเจฺจกสโมฺพธิํ อภิสมฺพุชฺฌนฺติ, น ตติยํ อสเงฺขฺยยฺยนฺติฯ สาวกโพธิสตฺตานํ ปน เยสํ อคฺคสาวกภาวาย อภินีหาโร, เตสํ เอกํ อสเงฺขฺยยฺยํ กปฺปานํ สตสหสฺสญฺจ สมฺภารสมฺภรณํ อิจฺฉิตพฺพํฯ เยสํ มหาสาวกภาวาย, เตสํ กปฺปานํ สตสหสฺสเมว, ตถา พุทฺธสฺส มาตาปิตูนํ อุปฎฺฐากสฺส ปุตฺตสฺส จฯ ตตฺถ ยถา –</p>


<p>
‘‘มนุสฺสตฺตํ  
ลิงฺคสมฺปตฺติ, เหตุ สตฺถารทสฺสนํ;  
  
ปพฺพชฺชา คุณสมฺปตฺติ, อธิกาโร จ ฉนฺทตา;  
  
อฎฺฐธมฺมสโมหานา, อภินีหาโร สมิชฺฌตี’’ติฯ (พุ. วํ. ๒.๕๙) –  
</p>
  
<p>เอวํ วุเตฺต อฎฺฐ ธเมฺม สโมธาเนตฺวา กตปณิธานานํ มหาโพธิสตฺตานํ มหาภินีหารโต ปภุติ สวิเสสํ ทานาทีสุ ยุตฺตปฺปยุตฺตานํ ทิวเส ทิวเส เวสฺสนฺตรทานสทิสํ มหาทานํ เทนฺตานํ ตทนุรูปสีลาทิเก สพฺพปารมิธเมฺม อาจินนฺตานมฺปิ ยถาวุตฺตกาลปริเจฺฉทํ อสมฺปตฺวา อนฺตรา เอว  พุทฺธภาวปฺปตฺติ นาม นตฺถิฯ กสฺมา? ญาณสฺส อปริปจฺจนโตฯ ปริจฺฉินฺนกาเล นิปฺผาทิตํ วิย หิ สสฺสํ พุทฺธญาณํ ยถาปริจฺฉินฺนกาลวเสเนว วุทฺธิํ วิรุฬฺหิํ เวปุลฺลํ อาปชฺชนฺตํ  คพฺภํ คณฺหนฺตํ ปริปากํ คจฺฉตีติ เอวํ –</p>


<p>
‘‘มนุสฺสตฺตํ ลิงฺคสมฺปตฺติ, วิคตาสวทสฺสนํ;  
  
อธิกาโร ฉนฺทตา เอเต, อภินีหารการณา’’ติฯ (สุ. นิ. อฎฺฐ. ๑.ขคฺควิสาณสุตฺตวณฺณนา) –  
</p>
  
<p>อิเม ปญฺจ ธเมฺม สโมธาเนตฺวา กตาภินีหารานํ ปเจฺจกโพธิสตฺตานํ ‘‘อธิกาโร ฉนฺทตา’’ติ ทฺวงฺคสมนฺนาคตาย ปตฺถนาย วเสน กตปณิธานานํ สาวกโพธิสตฺตานญฺจ ตตฺถ ตตฺถ วุตฺตกาลปริเจฺฉทํ อสมฺปตฺวา อนฺตรา เอว ปเจฺจกสโมฺพธิยา ยถาวุตฺตสาวกสโมฺพธิยา จ อธิคโม นตฺถิฯ กสฺมา? ญาณสฺส อปริปจฺจนโตฯ อิเมสมฺปิ หิ ยถา มหาโพธิสตฺตานํ ทานาทิปารมีหิ ปริพฺรูหิตา ปญฺญาปารมี อนุกฺกเมน คพฺภํ คณฺหนฺตี ปริปากํ คจฺฉนฺตี พุทฺธญาณํ ปริปูเรติ, เอวํ ทานาทีหิ ปริพฺรูหิตา อนุปุเพฺพน ยถารหํ คพฺภํ คณฺหนฺตี ปริปากํ คจฺฉนฺตี ปเจฺจกโพธิญาณํ สาวกโพธิญาณญฺจ ปริปูเรติฯ ทานปริจเยน เหเต ตตฺถ ตตฺถ ภเว อโลภชฺฌาสยตาย สพฺพตฺถ อสงฺคมานสา อนเปกฺขจิตฺตา หุตฺวา, สีลปริจเยน สุสํวุตกายวาจตาย สุปริสุทฺธกายวจีกมฺมนฺตา ปริสุทฺธาชีวา อินฺทฺริเยสุ คุตฺตทฺวารา โภชเน มตฺตญฺญุโน หุตฺวา ชาคริยานุโยเคน จิตฺตํ สมาทหนฺติ, สฺวายํ เตสํ ชาคริยานุโยโค คตปจฺจาคติกวตฺตวเสน เวทิตโพฺพฯ</p>


<p>เอวํ ปน ปฎิปชฺชนฺตานํ อธิการสมฺปตฺติยา อปฺปกสิเรเนว อฎฺฐ สมาปตฺติโย ปญฺจาภิญฺญา ฉฬภิญฺญา อธิฎฺฐานภูตา ปุพฺพภาควิปสฺสนา จ หตฺถคตาเยว โหนฺติฯ วีริยาทโย ปน ตทโนฺตคธา เอวฯ ยญฺหิ ปเจฺจกโพธิยา สาวกโพธิยา วา อตฺถาย ทานาทิปุญฺญสมฺภรเณ อพฺภุสฺสหนํ, อิทํ วีริยํฯ ยํ ตทนุปโรธสฺส สหนํ, อยํ ขนฺติฯ ยํ ทานสีลาทิสมาทานาวิสํวาทนํ, อิทํ สจฺจํฯ สพฺพตฺถเมว อจลสมาธานาธิฎฺฐานํ, อิทํ อธิฎฺฐานํ ฯ ยา ทานสีลาทีนํ ปวตฺติฎฺฐานภูเตสุ สเตฺตสุ หิเตสิตา, อยํ เมตฺตาฯ ยํ สตฺตานํ กตวิปฺปกาเรสุ อชฺฌุเปกฺขนํ, อยํ  อุเปกฺขาติฯ เอวํ  ทานสีลภาวนาสุ สีลสมาธิปญฺญาสุ จ สิชฺฌมานาสุ วีริยาทโย สิทฺธา เอว โหนฺติฯ สาเยว ปเจฺจกโพธิอตฺถาย สาวกโพธิอตฺถาย จ ทานาทิปฎิปทา เตสํ โพธิสตฺตานํ สนฺตานสฺส ภาวนโต ปริภาวนโต ภาวนา นามฯ วิเสสโต ทานสีลาทีหิ สฺวาภิสงฺขเต สนฺตาเน ปวตฺตา สมถวิปสฺสนาปฎิปทา, ยโต เต โพธิสตฺตา ปุพฺพโยคาวจรสมุทาคมสมฺปนฺนา โหนฺติฯ เตนาห ภควา –</p>

</p>


<p>อิติ ปุพฺพภาคปฎิปทาภูตาย ปารมิตาปริภาวิตาย สมถวิปสฺสนาภาวนาย นิโรธคามินิปฎิปทาภูตาย อภิสมยสงฺขาตาย มคฺคภาวนาย จ ภาวิตตฺตภาวา พุทฺธปเจฺจกพุทฺธพุทฺธสาวกา ภาวิตตฺตา นามฯ เตสุ อิธ พุทฺธสาวกา อธิเปฺปตาฯ</p>


<p>เอตฺถ จ ‘‘สีหานํวา’’ติ อิมินา เถรานํ สีหสมานวุตฺติตาทสฺสเนน อตฺตโน ปฎิปเกฺขหิ อนภิภวนียตํ, เต จ อภิภุยฺย ปวตฺติํ ทเสฺสติฯ ‘‘สีหานํว นทนฺตานํ…เป.… คาถา’’ติ อิมินา เถรคาถานํ สีหนาทสทิสตาทสฺสเนน ตาสํ ปรวาเทหิ อนภิภวนียตํ, เต จ อภิภวิตฺวา ปวตฺติํ ทเสฺสติฯ ‘‘ภาวิตตฺตาน’’นฺติ อิมินา ตทุภยสฺส การณํ วิภาเวติฯ ภาวิตตฺตภาเวน เถรา อิธ สีหสทิสา วุตฺตา, เตสญฺจ คาถา สีหนาทสทิสิโยฯ ‘‘อตฺถูปนายิกา’’ติ อิมินา อภิภวเน ปโยชนํ ทเสฺสติฯ ตตฺถ เถรานํ ปฎิปโกฺข นาม สํกิเลสธโมฺม, ตทภิภโว ตทงฺคิวิกฺขมฺภนปฺปหาเนหิ สทฺธิํ สมุเจฺฉทปฺปหานํฯ ตสฺมิํ สติ ปฎิปสฺสทฺธีปฺปหานํ นิสฺสรณปฺปหานญฺจ สิทฺธเมว โหติ, ยโต เต ภาวิตตฺตาติ  วุจฺจนฺติฯ มคฺคกฺขเณ หิ อริยา อปฺปมาทภาวนํ ภาเวนฺติ นาม, อคฺคผลกฺขณโต ปฎฺฐาย ภาวิตตฺตา นามาติ  วุโตฺตวายมโตฺถฯ</p>


<p>เตสุ ตทงฺคปฺปหาเนน เนสํ สีลสมฺปทา ทสฺสิตา, วิกฺขมฺภนปฺปหาเนน สมาธิสมฺปทา, สมุเจฺฉทปฺปหาเนน ปญฺญาสมฺปทา, อิตเรน ตาสํ ผลํ ทสฺสิตํฯ สีเลน จ เตสํ ปฎิปตฺติยา อาทิกลฺยาณตา  ทสฺสิตา, ‘‘โก จาทิ กุสลานํ ธมฺมานํ? สีลญฺจ สุวิสุทฺธํ’’ (สํ. นิ. ๕.๓๖๙), ‘‘สีเล ปติฎฺฐาย’’ (สํ. นิ. ๑.๒๓; วิสุทฺธิ. ๑.๑), ‘‘สพฺพปาปสฺส อกรณ’’นฺติ (ธ. ป. ๑๘๓; ที. นิ. ๒.๙๐) จ วจนโต สีลํ ปฎิปตฺติยา อาทิกลฺยาณํว อวิปฺปฎิสาราทิคุณาวหตฺตาฯ สมาธินา มเชฺฌกลฺยาณตา ทสฺสิตา, ‘‘จิตฺตํ ภาวยํ’’, ‘‘กุสลสฺส อุปสมฺปทา’’ติ จ วจนโต สมาธิปฎิปตฺติยา มเชฺฌกลฺยาโณว, อิทฺธิวิธาทิคุณาวหตฺตาฯ ปญฺญาย ปริโยสานกลฺยาณตา ทสฺสิตา, ‘‘สจิตฺตปริโยทปนํ’’ (ธ. ป. ๑๘๓; ที. นิ. ๒.๙๐), ‘‘ปญฺญํ ภาวย’’นฺติ (สํ. นิ. ๑.๒๓; วิสุทฺธิ. ๑.๑) จ วจนโต ปญฺญา ปฎิปตฺติยา ปริโยสานํว, ปญฺญุตฺตรโต กุสลานํ ธมฺมานํ สาว กลฺยาณา อิฎฺฐานิเฎฺฐสุ ตาทิภาวาวหตฺตาฯ</p>


<p>
‘‘เสโล ยถา เอกฆโน, วาเตน น สมีรติ; (มหาว. ๒๔๔);  
  
เอวํ นินฺทาปสํสาสุ, น สมิญฺชนฺติ ปณฺฑิตา’’ติฯ (ธ. ป. ๘๑) –  
</p>
  
<p>หิ วุตฺตํฯ</p>


<p>ตถา สีลสมฺปทาย เตวิชฺชภาโว ทสฺสิโตฯ สีลสมฺปตฺติญฺหิ นิสฺสาย ติโสฺส วิชฺชา ปาปุณนฺติฯ สมาธิสมฺปทาย ฉฬภิญฺญาภาโวฯ สมาธิสมฺปตฺติญฺหิ นิสฺสาย ฉฬภิญฺญา ปาปุณนฺติฯ ปญฺญาสมฺปทาย ปภินฺนปฎิสมฺภิทาภาโวฯ ปญฺญาสมฺปทญฺหิ นิสฺสาย จตโสฺส ปฎิสมฺภิทา ปาปุณนฺติฯ อิมินา เตสํ เถรานํ เกจิ เตวิชฺชา, เกจิ ฉฬภิญฺญา, เกจิ ปฎิสมฺภิทาปตฺตาติ อยมโตฺถ ทสฺสิโตติ เวทิตพฺพํฯ</p>


<p>ตถา สีลสมฺปทาย เตสํ กามสุขานุโยคสงฺขาตสฺส อนฺตสฺส ปริวชฺชนํ ทเสฺสติฯ สมาธิสมฺปทาย อตฺตกิลมถานุโยคสงฺขาตสฺส, ปญฺญาสมฺปทาย มชฺฌิมาย ปฎิปทาย เสวนํ ทเสฺสติฯ ตถา สีลสมฺปทาย เตสํ วีติกฺกมปฺปหานํ กิเลสานํ ทเสฺสติฯ สมาธิสมฺปทาย ปริยุฎฺฐานปฺปหานํ , ปญฺญาสมฺปทาย อนุสยปฺปหานํ ทเสฺสติฯ สีลสมฺปทาย วา ทุจฺจริตสํกิเลสวิโสธนํ, สมาธิสมฺปทาย  ตณฺหาสํกิเลสวิโสธนํ, ปญฺญาสมฺปทาย ทิฎฺฐิสํกิเลสวิโสธนํ ทเสฺสติฯ ตทงฺคปฺปหาเนน วา เนสํ อปายสมติกฺกโม ทสฺสิโตฯ วิกฺขมฺภนปฺปหาเนน กามธาตุสมติกฺกโม, สมุเจฺฉทปฺปหาเนน สพฺพภวสมติกฺกโม ทสฺสิโตติ เวทิตพฺพํฯ</p>


<p>‘‘ภาวิตตฺตาน’’นฺติ วา เอตฺถ สีลภาวนา, จิตฺตภาวนา ปญฺญาภาวนาติ ติโสฺส ภาวนา เวทิตพฺพา กายภาวนาย ตทโนฺตคธตฺตาฯ สีลภาวนา จ ปฎิปตฺติยา อาทีติ สพฺพํ ปุริมสทิสํ ฯ ยถา ปน สีหนาทํ ปเร มิคคณา น สหนฺติ, กุโต อภิภเว, อญฺญทตฺถุ สีหนาโทว เต อภิภวติ เอวเมว อญฺญติตฺถิยวาทา เถรานํ วาเท น สหนฺติ, กุโต อภิภเว, อญฺญทตฺถุ เถรวาทาว เต อภิภวนฺติฯ ตํ กิสฺส เหตุ? ‘‘สเพฺพ สงฺขารา อนิจฺจา, สเพฺพ สงฺขารา ทุกฺขา, สเพฺพ ธมฺมา อนตฺตา’’ติ (ธ. ป. ๒๗๗-๒๗๙) ‘‘นิพฺพานธาตู’’ติ จ ปวตฺตนโตฯ น หิ ธมฺมโต สกฺกา เกนจิ อญฺญถา กาตุํ อปฺปฎิวตฺตนียโตฯ ยํ ปเนตฺถ วตฺตพฺพํ, ตํ ปรโต อาวิภวิสฺสติฯ เอวเมตฺถ สเงฺขเปเนว ปฐมคาถาย อตฺถวิภาวนา เวทิตพฺพาฯ</p>


<p>ทุติยคาถายํ ปน อยํ สมฺพนฺธทสฺสนมุเขน อตฺถวิภาวนาฯ ตตฺถ เยสํ เถรานํ คาถา สาเวตุกาโม, เต สาธารณวเสน นามโต โคตฺตโต คุณโต จ กิเตฺตตุํ ‘‘ยถานามา’’ติอาทิ วุตฺตํฯ อสาธารณโต ปน ตตฺถ ตตฺถ คาถาเสฺวว อาวิภวิสฺสติฯ ตตฺถ ติ ยํยํนามา, สุภูติ มหาโกฎฺฐิโกติอาทินา นเยน นามเธเยฺยน ปญฺญาตาติ อโตฺถฯ ติ ยํยํโคตฺตา, โคตโม กสฺสโปติอาทินา นเยน กุลปเทเสน ยาย ยาย ชาติยา ปญฺญาตาติ อโตฺถฯ ติ ยาทิสธมฺมวิหาริโน, ปริยตฺติปรมตายํ อฎฺฐตฺวา ยถานุรูปํ สมาปตฺติวิหาริโน หุตฺวา วิหริํสูติ อโตฺถฯ อถ วา ติ ยถาธมฺมา วิหาริโน จ, ยาทิสสีลาทิธมฺมา ทิพฺพวิหาราทีสุ อภิณฺหโส  วิหรมานา ยาทิสวิหารา จาติ อโตฺถฯ ติ ยาทิสอธิมุตฺติกา สทฺธาธิมุตฺติปญฺญาธิมุตฺตีสุ ยํยํอธิมุตฺติกา สุญฺญตมุขาทีสุ วา ยถา ยถา นิพฺพานํ อธิมุตฺตาติ ยถาธิมุตฺตาฯ ‘‘นิพฺพานํ  อธิมุตฺตานํ, อตฺถํ คจฺฉนฺติ อาสวา’’ติ (ธ. ป. ๒๒๖) หิ วุตฺตํฯ อุภยเญฺจตํ ปุพฺพภาควเสน เวทิตพฺพํฯ อรหตฺตปฺปตฺติโต ปุเพฺพเยว หิ ยถาวุตฺตมธิมุจฺจนํ, น ปรโตฯ เตนาห ภควา –</p>


<p>‘‘อสฺสโทฺธ อกตญฺญู จ, สนฺธิเจฺฉโท จ โย นโร’’ติอาทิฯ (ธ. ป. ๙๗)ฯ</p>


<p>‘‘ยถาวิมุตฺตา’’ติ วา ปาโฐ, ปญฺญาวิมุตฺติอุภโตภาควิมุตฺตีสุ ยํยํวิมุตฺติกาติ อโตฺถฯ ติ ติเหตุกปฎิสนฺธิปญฺญาย ปาริหาริกปญฺญาย ภาวนาปญฺญาย จาติ ติวิธายปิ ปญฺญาย ปญฺญวโนฺตฯ ติ ตาย เอว สปฺปญฺญตาย ยถาลเทฺธน ผาสุวิหาเรเนว วสิํสุฯ ติ อนลสา, อตฺตหิตปฎิปตฺติยํ ยถาพลํ ปรหิตปฎิปตฺติยญฺจ อุฎฺฐานวโนฺตติ อโตฺถฯ</p>


<p>เอตฺถ จ ปน นามโคตฺตคฺคหเณน เตสํ เถรานํ ปกาสปญฺญาตภาวํ ทเสฺสติฯ ธมฺมวิหารคฺคหเณน สีลสมฺปทํ สมาธิสมฺปทญฺจ ทเสฺสติฯ ‘‘ยถาธิมุตฺตา สปฺปญฺญา’’ติ อิมินา ปญฺญาสมฺปทํ ฯ ‘‘อตนฺทิตา’’ติ อิมินา สีลสมฺปทาทีนํ การณภูตํ วีริยสมฺปทํ ทเสฺสติฯ ‘‘ยถานามา’’ติ อิมินา เตสํ ปกาสนนามตํ ทเสฺสติฯ ‘‘ยถาโคตฺตา’’ติ อิมินา สทฺธานุสารีธมฺมานุสารีโคตฺตสมฺปตฺติสมุทาคมํ, ‘‘ยถาธมฺมวิหาริโน’’ติอาทินา สีลสมาธิปญฺญาวิมุตฺติวิมุตฺติญาณทสฺสนํ สมฺปตฺติสมุทาคมํ, ‘‘อตนฺทิตา’’ติ อิมินา เอวํ อตฺตหิตสมฺปตฺติยํ ฐิตานํ ปรหิตปฎิปตฺติํ ทเสฺสติฯ</p>


<p>อถ วา ‘‘ยถานามา’’ติ อิทํ เตสํ เถรานํ ครูหิ คหิตนามเธยฺยทสฺสนํ สมญฺญามตฺตกิตฺตนโตฯ ‘‘ยถาโคตฺตา’’ติ อิทํ กุลปุตฺตภาวทสฺสนํ กุลาปเทส กิตฺตนโตฯ เตน เนสํ สทฺธาปพฺพชิตภาวํ ทเสฺสติ ฯ ‘‘ยถาธมฺมวิหาริโน’’ติ อิทํ จรณสมฺปตฺติทสฺสนํ สีลสํวราทีหิ สมงฺคีภาวทีปนโต ฯ ‘‘ยถาธิมุตฺตา สปฺปญฺญา’’ติ อิทํ เนสํ วิชฺชาสมฺปตฺติทสฺสนํ อาสวกฺขยปริโยสานาย ญาณสมฺปตฺติยา อธิคมปริทีปนโตฯ ‘‘อตนฺทิตา’’ติ อิทํ วิชฺชาจรณสมฺปตฺตีนํ อธิคมูปายทสฺสนํฯ ‘‘ยถานามา’’ติ วา อิมินา เตสํ ปกาสนนามตํเยว ทเสฺสติฯ ‘‘ยถาโคตฺตา’’ติ ปน อิมินา ปจฺฉิมจกฺกทฺวยสมฺปตฺติํ ทเสฺสติฯ น หิ สมฺมาอปฺปณิหิตตฺตโน ปุเพฺพ จ อกตปุญฺญสฺส สทฺธานุสารีธมฺมานุสาริโน โคตฺตสมฺปตฺติสมุทาคโม สมฺภวติฯ ‘‘ยถาธมฺมวิหาริโน’’ติ อิมินา เตสํ ปุริมจกฺกทฺวยสมฺปตฺติํ ทเสฺสติฯ น หิ อปฺปติรูเป เทเส วสโต สปฺปุริสูปนิสฺสยรหิตสฺส จ ตาทิสา คุณวิเสสา สมฺภวนฺติฯ ‘‘ยถาธิมุตฺตา’’ติ อิมินา สทฺธมฺมสวนสมฺปทาสมาโยคํ ทเสฺสติฯ น หิ ปรโตโฆเสน วินา สาวกานํ สจฺจสมฺปฎิเวโธ สมฺภวติฯ ‘‘สปฺปญฺญา อตนฺทิตา’’ติ อิมินา ยถาวุตฺตสฺส คุณวิเสสสฺส อพฺยภิจาริเหตุํ ทเสฺสติ ญายารมฺภทสฺสนโตฯ</p>


<p>อปโร นโย – ‘‘ยถาโคตฺตา’’ติ เอตฺถ โคตฺตกิตฺตเนน เตสํ เถรานํ โยนิโสมนสิการสมฺปทํ ทเสฺสติ ยถาวุตฺตโคตฺตสมฺปนฺนสฺส โยนิโสมนสิการสมฺภวโตฯ ‘‘ยถาธมฺมวิหาริโน’’ติ เอตฺถ ธมฺมวิหารคฺคหเณน สทฺธมฺมสวนสมฺปทํ ทเสฺสติ สทฺธมฺมสวเนน วินา ตทภาวโตฯ ‘‘ยถาธิมุตฺตา’’ติ อิมินา มตฺถกปฺปตฺตํ ธมฺมานุธมฺมปฎิปทํ ทเสฺสติฯ ‘‘สปฺปญฺญา’’ติ อิมินา สพฺพตฺถ สมฺปชานการิตํฯ ‘‘อตนฺทิตา’’ติ อิมินา วุตฺตนเยน อตฺตหิตสมฺปตฺติํ ปริปูเรตฺวา ฐิตานํ ปเรสํ หิตสุขาวหาย ปฎิปตฺติยํ อกิลาสุภาวํ ทเสฺสติฯ ตถา ‘‘ยถาโคตฺตา’’ติ อิมินา เนสํ สรณคมนสมฺปทา ทสฺสิตา สทฺธานุสารีโคตฺตกิตฺตนโตฯ ‘‘ยถาธมฺมวิหาริโน’’ติ อิมินา สีลกฺขนฺธปุพฺพงฺคโม สมาธิกฺขโนฺธ ทสฺสิโตฯ ‘‘ยถาธิมุตฺตา สปฺปญฺญา’’ติ อิมินา ปญฺญกฺขนฺธาทโยฯ สรณคมนญฺจ สาวกคุณานํ อาทิ, สมาธิ มเชฺฌ, ปญฺญา ปริโยสานนฺติ อาทิมชฺฌปริโยสานทสฺสเนน สเพฺพปิ  สาวกคุณา ทสฺสิตา โหนฺติฯ</p>


<p>อีทิสี  ปน คุณวิภูติ ยาย สมฺมาปฎิปตฺติยา เตหิ อธิคตา, ตํ ทเสฺสตุํ ติอาทิ วุตฺตํฯ ติ เตสุ เตสุ  อรญฺญรุกฺขมูลปพฺพตาทีสุ วิวิตฺตเสนาสเนสุฯ ตตฺถ ตตฺถาติ วา ตสฺมิํ ตสฺมิํ อุทานาทิกาเลฯ ติ สมฺปสฺสิตฺวาฯ นามรูปววตฺถาปนปจฺจยปริคฺคเหหิ ทิฎฺฐิวิสุทฺธิกงฺขาวิตรณวิสุทฺธิโย สมฺปาเทตฺวา กลาปสมฺมสนาทิกฺกเมน ปญฺจมํ วิสุทฺธิํ อธิคนฺตฺวา ปฎิปทาญาณทสฺสนวิสุทฺธิยา มตฺถกํ ปาปนวเสน วิปสฺสนํ อุสฺสุกฺกาเปตฺวา ติ ปตฺวา สจฺฉิกตฺวาฯ นฺติ นิพฺพานํฯ ตญฺหิ สยํ อจวนธมฺมตฺตา อธิคตานํ อจฺจุติเหตุภาวโต จ นตฺถิ เอตฺถ จุตีติ ‘‘อจฺจุตํ’’ฯ สงฺขตธเมฺมหิ อสมฺมิสฺสภาวตาย ตทตฺถิเกหิ ปฎิปชฺชิตพฺพตาย จ ‘‘ปท’’นฺติ จ วุจฺจติฯ นฺติ กตสฺส อนฺตํฯ โย หิ เตหิ อธิคโต อริยมโคฺค, โส อตฺตโน ปจฺจเยหิ อุปฺปาทิตตฺตา กโต นามฯ ตสฺส ปน ปริโยสานภูตํ ผลํ กตโนฺตติ อธิเปฺปตํฯ ตํ กตนฺตํ อคฺคผลํฯ อถ วา ปจฺจเยหิ กตตฺตา นิปฺผาทิตตฺตา กตา นาม สงฺขตธมฺมา, ตนฺนิสฺสรณภาวโต กตโนฺต นิพฺพานํฯ ตํ กตนฺตํฯ ติ ‘‘อธิคตํ วต มยา อริยมคฺคาธิคเมน อิทํ อริยผลํ, อธิคตา อสงฺขตา ธาตู’’ติ อริยผลนิพฺพานานิ วิมุตฺติญาณทสฺสเนน ปฎิปตฺติํ อเวกฺขมานาฯ อถ วา สจฺจสมฺปฎิเวธวเสน ยํ อริเยน กรณียํ ปริญฺญาทิโสฬสวิธํ กิจฺจํ อคฺคผเล ฐิเตน นิปฺผาทิตตฺตา ปริโยสาปิตตฺตา กตํ นาม, เอวํ กตํ ตํ ปจฺจเวกฺขนฺตาฯ เอเตน ปหีนกิเลสปจฺจเวกฺขณํ ทสฺสิตํฯ ปุริมนเยน ปน อิตรปจฺจเวกฺขณานีติ เอกูนวีสติ ปจฺจเวกฺขณานิ ทสฺสิตานิ โหนฺติฯ</p>


<p>นฺติ เอตฺถ นฺติ สกโล เถรเถรีคาถานํ อโตฺถ อตฺตโน อิตเรสญฺจ ตตฺถ สนฺนิปติตานํ ธมฺมสงฺคาหกมหาเถรานํ พุทฺธิยํ วิปริวตฺตมานตาย อาสโนฺน ปจฺจโกฺขติ จ กตฺวา วุตฺตํฯ นฺติ ‘‘ฉนฺนา เม กุฎิกา’’ติอาทีหิ  คาถาหิ วุจฺจมานํ อตฺตูปนายิกํ ปรูปนายิกํ โลกิยโลกุตฺตรปฎิสํยุตฺตํ อตฺถํฯ นฺติ คาถาพนฺธวเสน กเถสุํ, ตํทีปนิโย อิทานิ มยา วุจฺจมานา เตสํ ภาวิตตฺตานํ คาถา อตฺตูปนายิกา สุณาถาติ โยชนาฯ เต จ มหาเถรา เอวํ กเถนฺตา  อตฺตโน สมฺมาปฎิปตฺติปกาสนีหิ คาถาหิ สาสนสฺส เอกนฺตนิยฺยานิกวิภาวเนน ปเรปิ ตตฺถ สมฺมาปฎิปตฺติยํ นิโยเชนฺตีติ เอตมตฺถํ ทีเปติ อายสฺมา ธมฺมภณฺฑาคาริโก, ตถา ทีเปโนฺต จ อิมาหิ คาถาหิ เตสํ โถมนํ ตาสญฺจ เตสํ วจนสฺส นิทานภาเวน ฐปนํ ฐานคตเมวาติ ทเสฺสตีติ ทฎฺฐพฺพํฯ</p>

</p>





