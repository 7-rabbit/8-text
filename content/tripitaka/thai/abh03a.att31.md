<h1>๑๖. โสฬสมวโคฺค</h1>
<h3>๑. นิคฺคหกถาวณฺณนา</h3>
<p> อิทานิ   นิคฺคหกถา นาม โหติฯ ตตฺถ เย โลเก พลปฺปตฺตา วสีภูตา, เต ยทิ ปรสฺส จิตฺตํ นิคฺคณฺหิตุํ น สกฺกุเณยฺยุํ, กา เตสํ พลปฺปตฺติ, โก วสีภาโวฯ พลปฺปตฺติยา ปน วสีภาเวน จ อทฺธา เต ปรสฺส จิตฺตํ นิคฺคณฺหนฺตีติ เยสํ ลทฺธิ, เสยฺยถาปิ มหาสงฺฆิกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ ตตฺถ  ติ สํกิเลสาปตฺติโต นิวาเรติฯ เสสเมตฺถ ยถาปาฬิเมว นิยฺยาตีติฯ ปคฺคหกถายปิ เอเสว นโยฯ</p>

</p>


<h3>๓. สุขานุปฺปทานกถาวณฺณนา</h3>
<p> อิทานิ สุขานุปฺปทานกถา นาม โหติฯ ตตฺถ ‘‘พหูนํ วต โน ภควา สุขธมฺมานํ อุปหตฺตา’’ติ (ม. นิ. ๒.๑๔๘) สุตฺตํ นิสฺสาย ปโร ปรสฺส สุขํ อนุปฺปเทตีติ เยสํ ลทฺธิ, เสยฺยถาปิ เหตุวาทานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ ปุโฎฺฐ ปน ตาทิสํ สุตฺตปทํ อปสฺสโนฺต ปฎิกฺขิปติฯ นฺติอาทิปเญฺห ยํ  อตฺตโน ปรสฺส วา, ตํ อนุปฺปทาตุํ น สกฺกาฯ ยํ ตเสฺสว, กิํ ตตฺถ อนุปฺปทานํ นามาติ ปฎิกฺขิปติฯ ติอาทิปเญฺห ปน ยํ เอวรูปํ, น ตํ อนุปฺปทินฺนํ นาม ภวิตุมรหตีติ ลทฺธิยาปฎิชานาติฯ ติตาทิสสฺส สุขสฺส อภาวา วุตฺตํฯ ติวจนํ ภควโต ปเรสํ สุขุปฺปตฺติยา ปจฺจยภาวํ ทีเปติ, น อนฺนาทีนํ วิย สุขสฺส อนุปฺปทานํ, ตสฺมา อสาธกนฺติฯ</p>

</p>


<h3>๔. อธิคยฺหมนสิการกถาวณฺณนา</h3>
<p> อิทานิ  อธิคยฺห มนสิการกถา นาม โหติฯ ตตฺถ ทุวิโธ มนสิกาโร นยโต จ อารมฺมณโต จฯ ตตฺถ เอกสงฺขารสฺสาปิ อนิจฺจตาย ทิฎฺฐาย สเพฺพ สงฺขารา อนิจฺจาติ อวเสเสสุ นยโต มนสิกาโร โหติฯ อตีเต ปน สงฺขาเร มนสิกโรโนฺต น อนาคเต มนสิกาตุํ สโกฺกติฯ อตีตาทีสุ อญฺญตรํ มนสิกโรโต อารมฺมณโต มนสิกาโร โหติ ฯ ตตฺถ ปจฺจุปฺปเนฺน มนสิกโรโนฺต เยน จิเตฺตน เต มนสิกโรติ, ตํ ปจฺจุปฺปนฺนกฺขเณ มนสิกาตุํ น สโกฺกติฯ ตตฺถ เยสํ ‘‘สเพฺพ สงฺขารา อนิจฺจา’’ติอาทิวจนํ นิสฺสาย ‘‘มนสิกโรโนฺต นาม อธิคยฺห อธิคณฺหิตฺวา สงฺคณฺหิตฺวา สเพฺพ สงฺขาเร เอกโต มนสิกโรตี’’ติ ลทฺธิ, เสยฺยถาปิ ปุพฺพเสลิยาปรเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ</p>


<p>อถ นํ ยสฺมา สเพฺพ เอกโต มนสิกโรเนฺตน เยน จิเตฺตน เต มนสิกโรติ, ตมฺปิ มนสิกาตพฺพํ โหติฯ ตสฺมา ตํจิตฺตตาย โจเทตุํ ติ อาหฯ อิตโร อารมฺมณํ กตฺวา น สกฺกา ชานิตุนฺติ สนฺธาย ปฎิกฺขิปติฯ เอวํลกฺขณํ จิตฺตนฺติ ญาตตฺตา ปน ตมฺปิ จิตฺตํ ญาตเมว โหตีติ สนฺธาย ปฎิชานาติฯ อถ วา ตเญฺญว ตสฺส อารมฺมณํ น โหตีติ ปฎิกฺขิปติฯ ‘‘สเพฺพ สงฺขารา อนิจฺจา, ยทา ปญฺญาย ปสฺสตี’’ติอาทีนิ นิสฺสาย อุปฺปนฺนลทฺธิวเสน  ปฎิชานาติฯ เสสปญฺหทฺวเยปิ เอเสว นโยฯ ติอาทีสุ ปน ตถารูปํ สุตฺตํ อปสฺสโนฺต ปฎิกฺขิปเตวฯ อตีตาทิปเญฺหสุ เหฎฺฐา วุตฺตนเยเนว ปฎิเกฺขปปฎิญฺญา เวทิตพฺพาฯ เสสํ ยถาปาฬิเมว นิยฺยาตีติฯ ติอาทิวจนํ นยโต ทสฺสนํ สนฺธาย วุตฺตํ, น เอกกฺขเณ อารมฺมณโต, ตสฺมา อสาธกนฺติฯ</p>

</p>


<h3>๕. รูปํ เหตูติกถาวณฺณนา</h3>
<p> อิทานิ รูปํ เหตูติ กถานาม โหติฯ ตตฺถ ติ กุสลมูลาทิโน เหตุเหตุสฺสาปิ นามํ, ยสฺส กสฺสจิ ปจฺจยสฺสาปิฯ อิมํ  ปน วิภาคํ อกตฺวา ‘‘จตฺตาโร มหาภูตา เหตู’’ติ วจนมตฺตํ นิสฺสาย อวิเสเสเนว รูปํ เหตูติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติ กิํ เต รูปํ อโลภสงฺขาโต เหตูติ ปุจฺฉติ, อิตโร ปฎิกฺขิปติฯ เสเสสุปิ เอเสว นโยฯ ติ เอตฺถ ปจฺจยเฎฺฐน เหตุภาโว วุโตฺต, น มูลเฎฺฐน, ตสฺมา อสาธกนฺติฯ</p>

</p>


<p> สเหตุกกถายมฺปิ  อิมินาว นเยน อโตฺถ เวทิตโพฺพติฯ</p>

</p>


<h3>๗. รูปํ กุสลากุสลนฺติกถาวณฺณนา</h3>
<p> อิทานิ รูปํ กุสลากุสลนฺติกถา นาม โหติฯ ตตฺถ ‘‘กายกมฺมํ วจีกมฺมํ กุสลมฺปิ อกุสลมฺปี’’ติวจนํ  นิสฺสาย กายวจีกมฺมสงฺขาตํ กายวิญฺญตฺติวจีวิญฺญตฺติรูปํ กุสลมฺปิ อกุสลมฺปีติ เยสํ ลทฺธิ, เสยฺยถาปิ มหิสาสกานเญฺจว สมฺมิติยานญฺจ; เต สนฺธาย นฺติ ปุจฺฉา สกวาทิสฺส ปฎิญฺญา อิตรสฺสฯ อถ นํ ‘‘ยทิ เต รูปํ กุสลํ, เอวํวิเธน อเนน ภวิตพฺพ’’นฺติ โจเทตุํ นฺติ อาทิมาหฯ ปรโต อกุสลปเญฺหปิ เอเสว นโยฯ เสสเมตฺถ อุตฺตานตฺถเมวาติฯ</p>

</p>


<h3>๘. รูปํ วิปาโกติกถาวณฺณนา</h3>
<p> อิทานิ รูปํ วิปาโกติกถา นาม โหติฯ ตตฺถ ยํ กมฺมสฺส กตตฺตา อุปฺปนฺนา จิตฺตเจตสิกา วิย กมฺมสฺส กตตฺตา อุปฺปนฺนํ ตํ รูปมฺปิ วิปาโกติ เยสํ ลทฺธิ, เสยฺยถาปิ อนฺธกานเญฺจว สมฺมิติยานญฺจ; เต  สนฺธาย ปุจฺฉา สกวาทิสฺส, ปฎิญฺญา อิตรสฺสฯ อถ นํ ‘‘ยทิ เต รูปํ วิปาโก, เอวํวิเธน อเนน ภวิตพฺพ’’นฺติ โจเทตุํ นฺติอาทิมาหฯ เสสํ ยถาปาฬิเมว นิยฺยาตีติฯ</p>

</p>


<h3>๙. รูปํ รูปาวจรารูปาวจรนฺติกถาวณฺณนา</h3>
<p> อิทานิ  รูปํ รูปาวจรารูปาวจรนฺติกถา นาม โหติฯ ตตฺถ ยํ กามาวจรกมฺมสฺส กตตฺตา รูปํ, ตํ ยสฺมา กามาวจรํ, ตสฺมา รูปาวจรารูปาวจรกมฺมานมฺปิ กตตฺตา รูเปน รูปาวจรารูปาวจเรน ภวิตพฺพนฺติ  เยสํ ลทฺธิ, เสยฺยถาปิ อนฺธกานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ เหฎฺฐา วุตฺตนยเมวาติฯ</p>

</p>


<h3>๑๐. รูปารูปธาตุปริยาปนฺนกถาวณฺณนา</h3>
<p> อิทานิ รูปราโค รูปธาตุปริยาปโนฺน อรูปราโค อรูปธาตุปริยาปโนฺนติ กถา นาม โหติฯ ตตฺถ ยสฺมา กามราโค กามธาตุปริยาปโนฺน, ตสฺมา รูปราคารูปราเคหิปิ รูปธาตุอรูปธาตุปริยาปเนฺนหิ ภวิตพฺพนฺติ เยสํ ลทฺธิ, เสยฺยถาปิ อนฺธกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสํ เหฎฺฐา วุตฺตนเยเนว เวทิตพฺพํฯ เกวลญฺหิ ตตฺถ ‘‘รูปธาตุํ อนุเสติ, อรูปธาตุํ อนุเสตี’’ติ ปทํ วิเสโสฯ สา จ ลทฺธิ อนฺธกานเญฺจว สมฺมิติยานญฺจฯ อยํ อนฺธกานํเยวาติฯ</p>


<p>รูปราโค รูปธาตุปริยาปโนฺน อรูปราโค อรูปธาตุปริยาปโนฺนติกถาวณฺณนาฯ</p>

</p>

</p>





