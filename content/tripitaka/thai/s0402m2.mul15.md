<h1>(๑๖) ๖. อเจลกวโคฺค</h1>
<p> ‘‘ติโสฺส     อิมา, ภิกฺขเว, ปฎิปทาฯ กตมา ติโสฺส? อาคาฬฺหา ปฎิปทา, นิชฺฌามา ปฎิปทา, มชฺฌิมา ปฎิปทาฯ กตมา จ, ภิกฺขเว, อาคาฬฺหา ปฎิปทา? อิธ, ภิกฺขเว, เอกโจฺจ เอวํวาที โหติ เอวํทิฎฺฐิ – ‘นตฺถิ กาเมสุ โทโส’ติฯ โส กาเมสุ ปาตพฺยตํ อาปชฺชติฯ อยํ วุจฺจติ, ภิกฺขเว, อาคาฬฺหา ปฎิปทาฯ</p>


<p>‘‘กตมา จ, ภิกฺขเว, นิชฺฌามา ปฎิปทา? อิธ, ภิกฺขเว, เอกโจฺจ อเจลโก โหติ มุตฺตาจาโร, หตฺถาปเลขโน , น เอหิภทนฺติโก, น ติฎฺฐภทนฺติโก, นาภิหฎํ น อุทฺทิสฺสกตํ น นิมนฺตนํ สาทิยติฯ โส น กุมฺภิมุขา ปฎิคฺคณฺหาติ, น กโฬปิมุขา  ปฎิคฺคณฺหาติ น เอฬกมนฺตรํ น ทณฺฑมนฺตรํ น มุสลมนฺตรํ น ทฺวินฺนํ ภุญฺชมานานํ น คพฺภินิยา น ปายมานาย น ปุริสนฺตรคตาย น สงฺกิตฺตีสุ น ยตฺถ สา อุปฎฺฐิโต โหติ น ยตฺถ มกฺขิกา สณฺฑสณฺฑจารินี น มจฺฉํ น มํสํ น สุรํ น เมรยํ, น ถุโสทกํ ปิวติฯ โส เอกาคาริโก วา โหติ เอกาโลปิโก, ทฺวาคาริโก วา โหติ ทฺวาโลปิโก… สตฺตาคาริโก วา โหติ สตฺตาโลปิโก; เอกิสฺสาปิ ทตฺติยา ยาเปติ, ทฺวีหิปิ ทตฺตีหิ ยาเปติ… สตฺตหิปิ ทตฺตีหิ ยาเปติ; เอกาหิกมฺปิ อาหารํ อาหาเรติ, ทฺวาหิกมฺปิ อาหารํ อาหาเรติ… สตฺตาหิกมฺปิ อาหารํ อาหาเรติ – อิติ เอวรูปํ อทฺธมาสิกมฺปิ ปริยายภตฺตโภชนานุโยคมนุยุโตฺต วิหรติฯ</p>


<p>โส สากภโกฺขปิ โหติ, สามากภโกฺขปิ โหติ, นีวารภโกฺขปิ โหติ, ททฺทุลภโกฺขปิ โหติ, หฎภโกฺขปิ โหติ , กณฺหภโกฺขปิ โหติ, อาจามภโกฺขปิ โหติ, ปิญฺญากภโกฺขปิ โหติ, ติณภโกฺขปิ โหติ, โคมยภโกฺขปิ โหติ, วนมูลผลาหาโร ยาเปติ ปวตฺตผลโภชีฯ</p>


<p>โส สาณานิปิ ธาเรติ, มสาณานิปิ ธาเรติ, ฉวทุสฺสานิปิ ธาเรติ, ปํสุกูลานิปิ ธาเรติ, ติรีฎานิปิ ธาเรติ, อชินมฺปิ ธาเรติ, อชินกฺขิปมฺปิ ธาเรติ, กุสจีรมฺปิ ธาเรติ , วากจีรมฺปิ ธาเรติ, ผลกจีรมฺปิ ธาเรติ, เกสกมฺพลมฺปิ ธาเรติ, วาฬกมฺพลมฺปิ  ธาเรติ, อุลูกปกฺขิกมฺปิ  ธาเรติ, เกสมสฺสุโลจโกปิ โหติ เกสมสฺสุโลจนานุโยคมนุยุโตฺต, อุพฺภฎฺฐโกปิ โหติ อาสนปฎิกฺขิโตฺต, อุกฺกุฎิโกปิ โหติ อุกฺกุฎิกปฺปธานมนุยุโตฺต, กณฺฎกาปสฺสยิโกปิ โหติ กณฺฎกาปสฺสเย เสยฺยํ กเปฺปติ, สายตติยกมฺปิ อุทโกโรหนานุโยคมนุยุโตฺต วิหรติ – อิติ เอวรูปํ อเนกวิหิตํ กายสฺส อาตาปนปริตาปนานุโยคมนุยุโตฺต วิหรติฯ อยํ วุจฺจติ, ภิกฺขเว, นิชฺฌามา ปฎิปทาฯ</p>


<p>‘‘กตมา จ, ภิกฺขเว, มชฺฌิมา ปฎิปทา? อิธ, ภิกฺขเว, ภิกฺขุ กาเย กายานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํ; เวทนาสุ…เป.… จิเตฺต…เป.… ธเมฺมสุ ธมฺมานุปสฺสี วิหรติ อาตาปี สมฺปชาโน สติมา วิเนยฺย โลเก อภิชฺฌาโทมนสฺสํฯ อยํ วุจฺจติ, ภิกฺขเว, มชฺฌิมา ปฎิปทาฯ อิมา โข, ภิกฺขเว, ติโสฺส ปฎิปทา’’ติฯ</p>


<p>‘‘ติโสฺส อิมา, ภิกฺขเว, ปฎิปทาฯ กตมา ติโสฺส? อาคาฬฺหา ปฎิปทา, นิชฺฌามา ปฎิปทา, มชฺฌิมา ปฎิปทาฯ กตมา จ, ภิกฺขเว, อาคาฬฺหา ปฎิปทา…เป.… อยํ วุจฺจติ, ภิกฺขเว, อาคาฬฺหา ปฎิปทาฯ</p>


<p>‘‘กตมา จ, ภิกฺขเว, นิชฺฌามา ปฎิปทา…เป.… อยํ วุจฺจติ, ภิกฺขเว, นิชฺฌามา ปฎิปทาฯ</p>


<p>‘‘กตมา  จ, ภิกฺขเว, มชฺฌิมา ปฎิปทา? อิธ, ภิกฺขเว, ภิกฺขุ อนุปฺปนฺนานํ ปาปกานํ อกุสลานํ ธมฺมานํ อนุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; อุปฺปนฺนานํ ปาปกานํ อกุสลานํ ธมฺมานํ ปหานาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; อนุปฺปนฺนานํ กุสลานํ ธมฺมานํ อุปฺปาทาย ฉนฺทํ ชเนติ วายมติ วีริยํ อารภติ จิตฺตํ ปคฺคณฺหาติ ปทหติ; อุปฺปนฺนานํ กุสลานํ ธมฺมานํ ฐิติยา อสโมฺมสาย ภิโยฺยภาวาย เวปุลฺลาย ภาวนาย ปาริปูริยา ฉนฺทํ  ชเนติ วายมติ วีริยํ อารภติ จิตฺตํ ปคฺคณฺหาติ ปทหติ…ฯ</p>


<p>‘‘ฉนฺทสมาธิปธานสงฺขารสมนฺนาคตํ  อิทฺธิปาทํ ภาเวติ วีริยสมาธิ…เป.… จิตฺตสมาธิ…เป.… วีมํสาสมาธิปธานสงฺขารสมนฺนาคตํ อิทฺธิปาทํ ภาเวติ…เป.…ฯ</p>


<p>‘‘สทฺธินฺทฺริยํ ภาเวติ… วีริยินฺทฺริยํ ภาเวติ… สตินฺทฺริยํ ภาเวติ… สมาธินฺทฺริยํ ภาเวติ… ปญฺญินฺทฺริยํ ภาเวติ…ฯ</p>


<p>‘‘สทฺธาพลํ  ภาเวติ… วีริยพลํ ภาเวติ… สติพลํ ภาเวติ… สมาธิพลํ ภาเวติ… ปญฺญาพลํ ภาเวติ…ฯ</p>


<p>‘‘สติสโมฺพชฺฌงฺคํ ภาเวติ… ธมฺมวิจยสโมฺพชฺฌงฺคํ ภาเวติ… วีริยสโมฺพชฺฌงฺคํ ภาเวติ… ปีติสโมฺพชฺฌงฺคํ ภาเวติ… ปสฺสทฺธิสโมฺพชฺฌงฺคํ ภาเวติ… สมาธิสโมฺพชฺฌงฺคํ ภาเวติ… อุเปกฺขาสโมฺพชฺฌงฺคํ ภาเวติ…ฯ</p>


<p>‘‘สมฺมาทิฎฺฐิํ ภาเวติ… สมฺมาสงฺกปฺปํ ภาเวติ… สมฺมาวาจํ ภาเวติ… สมฺมากมฺมนฺตํ ภาเวติ … สมฺมาอาชีวํ ภาเวติ… สมฺมาวายามํ ภาเวติ… สมฺมาสติํ ภาเวติ… สมฺมาสมาธิํ ภาเวติ…ฯ อยํ วุจฺจติ, ภิกฺขเว, มชฺฌิมา ปฎิปทาฯ อิมา โข, ภิกฺขเว, ติโสฺส ปฎิปทา’’ติฯ</p>

</p>


<p>ตสฺสุทฺทานํ –</p>


<p>
สติปฎฺฐานํ สมฺมปฺปธานํ, อิทฺธิปาทินฺทฺริเยน จ;  
  
พลํ โพชฺฌโงฺค มโคฺค จ, ปฎิปทาย โยชเยติฯ  
</p>
  
  
  
  
  