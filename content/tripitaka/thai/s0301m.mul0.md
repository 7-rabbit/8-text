<h2>สํยุตฺตนิกาโย</h2>
<h2>สคาถาวโคฺค</h2>
<h1>๑. เทวตาสํยุตฺตํ</h1>
<h2>๑. นฬวโคฺค</h2>
<h3>๑. โอฆตรณสุตฺตํ</h3>
<p> เอวํ     เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตา โข สา เทวตา ภควนฺตํ เอตทโวจ – ‘‘‘กถํ นุ ตฺวํ, มาริส, โอฆมตรี’ติ? ‘อปฺปติฎฺฐํ ขฺวาหํ, อาวุโส, อนายูหํ  โอฆมตริ’นฺติฯ ‘ยถา กถํ ปน ตฺวํ, มาริส, อปฺปติฎฺฐํ อนายูหํ โอฆมตรี’ติ? ‘ยทาขฺวาหํ, อาวุโส, สนฺติฎฺฐามิ ตทาสฺสุ สํสีทามิ ; ยทาขฺวาหํ, อาวุโส, อายูหามิ ตทาสฺสุ นิพฺพุยฺหามิ ฯ เอวํ ขฺวาหํ, อาวุโส, อปฺปติฎฺฐํ อนายูหํ โอฆมตริ’’’นฺติฯ</p>


<p>
‘‘จิรสฺสํ วต ปสฺสามิ, พฺราหฺมณํ ปรินิพฺพุตํ;  
  
อปฺปติฎฺฐํ อนายูหํ, ติณฺณํ โลเก วิสตฺติก’’นฺติฯ –  
</p>
  
<p>อิทมโวจ  สา เทวตาฯ สมนุโญฺญ สตฺถา อโหสิฯ อถ โข สา เทวตา – ‘‘สมนุโญฺญ เม สตฺถา’’ติ ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายีติฯ</p>


<h3>๒. นิโมกฺขสุตฺตํ</h3>
<p> สาวตฺถินิทานํ ฯ อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตา โข สา เทวตา ภควนฺตํ เอตทโวจ –</p>


<p>‘‘ชานาสิ โน ตฺวํ, มาริส, สตฺตานํ นิโมกฺขํ ปโมกฺขํ วิเวก’’นฺติ?</p>


<p>‘‘ชานามิ ขฺวาหํ, อาวุโส, สตฺตานํ นิโมกฺขํ ปโมกฺขํ วิเวก’’นฺติฯ</p>


<p>‘‘ยถา กถํ ปน ตฺวํ, มาริส, ชานาสิ สตฺตานํ นิโมกฺขํ ปโมกฺขํ วิเวก’’นฺติ?</p>


<p>‘‘นนฺทีภวปริกฺขยา  , สญฺญาวิญฺญาณสงฺขยา, เวทนานํ นิโรธา อุปสมา – เอวํ ขฺวาหํ, อาวุโส, ชานามิ สตฺตานํ นิโมกฺขํ ปโมกฺขํ วิเวก’’นฺติฯ</p>


<h3>๓. อุปนียสุตฺตํ</h3>
<p> สาวตฺถินิทานํ ฯ เอกมนฺตํ ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘อุปนียติ ชีวิตมปฺปมายุ,  
  
ชรูปนีตสฺส น สนฺติ ตาณา;  
  
เอตํ ภยํ มรเณ เปกฺขมาโน,  
  
ปุญฺญานิ กยิราถ สุขาวหานี’’ติฯ  
</p>
  
<p>
‘‘อุปนียติ ชีวิตมปฺปมายุ,  
  
ชรูปนีตสฺส น สนฺติ ตาณา;  
  
เอตํ ภยํ มรเณ เปกฺขมาโน,  
  
โลกามิสํ ปชเห สนฺติเปโกฺข’’ติฯ  
</p>
  
<h3>๔. อเจฺจนฺติสุตฺตํ</h3>
<p> สาวตฺถินิทานํ ฯ เอกมนฺตํ   ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘อเจฺจนฺติ กาลา ตรยนฺติ รตฺติโย,  
  
วโยคุณา อนุปุพฺพํ ชหนฺติ;  
  
เอตํ ภยํ มรเณ เปกฺขมาโน,  
  
ปุญฺญานิ กยิราถ สุขาวหานี’’ติฯ  
</p>
  
<p>
‘‘อเจฺจนฺติ กาลา ตรยนฺติ รตฺติโย,  
  
วโยคุณา อนุปุพฺพํ ชหนฺติ;  
  
เอตํ ภยํ มรเณ เปกฺขมาโน,  
  
โลกามิสํ ปชเห สนฺติเปโกฺข’’ติฯ  
</p>
  
<h3>๕. กติฉินฺทสุตฺตํ</h3>
<p> สาวตฺถินิทานํ ฯ เอกมนฺตํ ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘กติ ฉิเนฺท กติ ชเห, กติ จุตฺตริ ภาวเย;  
  
กติ สงฺคาติโค ภิกฺขุ, โอฆติโณฺณติ วุจฺจตี’’ติฯ  
</p>
  
<p>
‘‘ปญฺจ ฉิเนฺท ปญฺจ ชเห, ปญฺจ จุตฺตริ ภาวเย;  
  
ปญฺจ สงฺคาติโค ภิกฺขุ, โอฆติโณฺณติ วุจฺจตี’’ติฯ  
</p>
  
<h3>๖. ชาครสุตฺตํ</h3>
<p> สาวตฺถินิทานํฯ เอกมนฺตํ  ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘กติ ชาครตํ สุตฺตา, กติ สุเตฺตสุ ชาครา;  
  
กติภิ  
กตีหิ (สี.)  
รชมาเทติ, กติภิ  
กตีหิ (สี.)  
ปริสุชฺฌตี’’ติฯ  
</p>
  
<p>
‘‘ปญฺจ ชาครตํ สุตฺตา, ปญฺจ สุเตฺตสุ ชาครา;  
  
ปญฺจภิ  
ปญฺจหิ (สี.)  
รชมาเทติ, ปญฺจภิ  
ปญฺจหิ (สี.)  
ปริสุชฺฌตี’’ติฯ  
</p>
  
<h3>๗. อปฺปฎิวิทิตสุตฺตํ</h3>
<p> สาวตฺถินิทานํ ฯ เอกมนฺตํ  ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘เยสํ ธมฺมา อปฺปฎิวิทิตา, ปรวาเทสุ นียเร  
นิยฺยเร (ก.)  
;  
  
สุตฺตา เต นปฺปพุชฺฌนฺติ, กาโล เตสํ ปพุชฺฌิตุ’’นฺติฯ  
</p>
  
<p>
‘‘เยสํ ธมฺมา สุปฺปฎิวิทิตา, ปรวาเทสุ น นียเร;  
  
เต สมฺพุทฺธา สมฺมทญฺญา, จรนฺติ วิสเม สม’’นฺติฯ  
</p>
  
<h3>๘. สุสมฺมุฎฺฐสุตฺตํ</h3>
<p> สาวตฺถินิทานํฯ เอกมนฺตํ ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘เยสํ  
ธมฺมา สุสมฺมุฎฺฐา, ปรวาเทสุ นียเร;  
  
สุตฺตา เต นปฺปพุชฺฌนฺติ, กาโล เตสํ ปพุชฺฌิตุ’’นฺติฯ  
</p>
  
<p>
‘‘เยสํ  
ธมฺมา อสมฺมุฎฺฐา, ปรวาเทสุ น นียเร;  
  
เต สมฺพุทฺธา สมฺมทญฺญา, จรนฺติ วิสเม สม’’นฺติฯ  
</p>
  
<h3>๙. มานกามสุตฺตํ</h3>
<p> สาวตฺถินิทานํฯ เอกมนฺตํ ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘น มานกามสฺส ทโม อิธตฺถิ,  
  
น โมนมตฺถิ อสมาหิตสฺส;  
  
เอโก อรเญฺญ วิหรํ ปมโตฺต,  
  
<ol>
<li>
</li>
  
‘‘มานํ ปหาย สุสมาหิตโตฺต,  
  
สุเจตโส สพฺพธิ วิปฺปมุโตฺต;  
  
เอโก อรเญฺญ วิหรํ อปฺปมโตฺต,  
  
ส มจฺจุเธยฺยสฺส ตเรยฺย ปาร’’นฺติฯ  
</li>
  
<h3>๑๐. อรญฺญสุตฺตํ</h3>
</ol>
<p> สาวตฺถินิทานํ  ฯ เอกมนฺตํ  ฐิตา โข สา เทวตา ภควนฺตํ คาถาย อชฺฌภาสิ –</p>


<p>
‘‘อรเญฺญ  
วิหรนฺตานํ, สนฺตานํ พฺรหฺมจารินํ;  
  
เอกภตฺตํ ภุญฺชมานานํ, เกน วโณฺณ ปสีทตี’’ติฯ  
</p>
  
<p>
‘‘อตีตํ นานุโสจนฺติ, นปฺปชปฺปนฺติ นาคตํ;  
  
ปจฺจุปฺปเนฺนน ยาเปนฺติ, เตน วโณฺณ ปสีทติ’’ฯ  
</p>
  
<p>
‘‘อนาคตปฺปชปฺปาย, อตีตสฺสานุโสจนา;  
  
เอเตน พาลา สุสฺสนฺติ, นโฬว หริโต ลุโต’’ติฯ  
</p>
  
นฬวโคฺค ปฐโมฯ  
</p>
  
<p>ตสฺสุทฺทานํ –</p>


<p>
โอฆํ นิโมกฺขํ อุปเนยฺยํ, อเจฺจนฺติ กติฉินฺทิ จ;  
  
ชาครํ อปฺปฎิวิทิตา, สุสมฺมุฎฺฐา มานกามินา;  
  
อรเญฺญ ทสโม วุโตฺต, วโคฺค เตน ปวุจฺจติฯ  
</p>
  
<h2>๒. นนฺทนวโคฺค</h2>
<h3>๑. นนฺทนสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส  อาราเมฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ภูตปุพฺพํ, ภิกฺขเว, อญฺญตรา ตาวติํสกายิกา เทวตา นนฺทเน วเน อจฺฉราสงฺฆปริวุตา ทิเพฺพหิ ปญฺจหิ กามคุเณหิ สมปฺปิตา สมงฺคีภูตา ปริจาริยมานา  ตายํ เวลายํ อิมํ คาถํ อภาสิ –</p>


<p>
‘‘น  
เต สุขํ ปชานนฺติ, เย น ปสฺสนฺติ นนฺทนํ;  
  
อาวาสํ นรเทวานํ, ติทสานํ ยสสฺสิน’’นฺติฯ  
</p>
  
<p>‘‘เอวํ  วุเตฺต, ภิกฺขเว, อญฺญตรา เทวตา ตํ เทวตํ คาถาย ปจฺจภาสิ –</p>


<p>
‘‘น ตฺวํ พาเล ปชานาสิ, ยถา อรหตํ วโจ;  
  
อนิจฺจา สพฺพสงฺขารา  
สเพฺพ สงฺขารา (สี. สฺยา. กํ.)  
, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโข’’ติฯ  
</p>
  
<h3>๒. นนฺทติสุตฺตํ</h3>
<p> สาวตฺถินิทานํฯ เอกมนฺตํ  ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘นนฺทติ ปุเตฺตหิ ปุตฺติมา,  
  
โคมา  
โคมิโก (สี. สฺยา. กํ. ปี.)  
โคหิ ตเถว นนฺทติ;  
  
อุปธีหิ  
นรสฺส นนฺทนา,  
  
น หิ โส นนฺทติ โย นิรูปธี’’ติฯ  
</p>
  
<p>
‘‘โสจติ ปุเตฺตหิ ปุตฺติมา,  
  
โคมา โคหิ ตเถว โสจติ;  
  
อุปธีหิ นรสฺส โสจนา,  
  
น หิ โส โสจติ โย นิรูปธี’’ติฯ  
</p>
  
<h3>๓. นตฺถิปุตฺตสมสุตฺตํ</h3>
<p> สาวตฺถินิทานํฯ เอกมนฺตํ ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘นตฺถิ ปุตฺตสมํ เปมํ, นตฺถิ โคสมิตํ ธนํ;  
  
นตฺถิ สูริยสมา  
สุริยสมา (สี. สฺยา. กํ. ปี.)  
อาภา, สมุทฺทปรมา สรา’’ติฯ  
</p>
  
<p>
‘‘นตฺถิ อตฺตสมํ เปมํ, นตฺถิ ธญฺญสมํ ธนํ;  
  
นตฺถิ ปญฺญาสมา อาภา, วุฎฺฐิ เว ปรมา สรา’’ติฯ  
</p>
  
<h3>๔. ขตฺติยสุตฺตํ</h3>
<p> ‘‘ขตฺติโย   ทฺวิปทํ เสโฎฺฐ, พลีพโทฺท  จตุปฺปทํฯ</p>


โกมารี เสฎฺฐา ภริยานํ, โย จ ปุตฺตาน ปุพฺพโช’’ติฯ  
</p>
  
<p>
‘‘สมฺพุโทฺธ ทฺวิปทํ เสโฎฺฐ, อาชานีโย จตุปฺปทํ;  
  
สุสฺสูสา เสฎฺฐา ภริยานํ, โย จ ปุตฺตานมสฺสโว’’ติฯ  
</p>
  
<h3>๕. สณมานสุตฺตํ</h3>
<p> ‘‘ฐิเต  มชฺฌนฺหิเก  กาเล, สนฺนิสีเวสุ ปกฺขิสุฯ</p>


สณเตว พฺรหารญฺญํ  
มหารญฺญํ (ก. สี. สฺยา. กํ. ก.)  
, ตํ ภยํ ปฎิภาติ ม’’นฺติฯ  
</p>
  
<p>
‘‘ฐิเต มชฺฌนฺหิเก กาเล, สนฺนิสีเวสุ ปกฺขิสุ;  
  
สณเตว พฺรหารญฺญํ, สา รติ ปฎิภาติ ม’’นฺติฯ  
</p>
  
<h3>๖. นิทฺทาตนฺทีสุตฺตํ</h3>
<p> ‘‘นิทฺทา  ตนฺที วิชมฺภิตา , อรตี ภตฺตสมฺมโทฯ</p>


เอเตน นปฺปกาสติ, อริยมโคฺค อิธ ปาณิน’’นฺติฯ  
</p>
  
<p>
‘‘นิทฺทํ ตนฺทิํ วิชมฺภิตํ, อรติํ ภตฺตสมฺมทํ;  
  
วีริเยน  
วิริเยน (สี. สฺยา. กํ. ปี.)  
นํ ปณาเมตฺวา, อริยมโคฺค วิสุชฺฌตี’’ติฯ  
</p>
  
<h3>๗. ทุกฺกรสุตฺตํ</h3>
<p> ‘‘ทุกฺกรํ  ทุตฺติติกฺขญฺจ, อพฺยเตฺตน จ สามญฺญํฯ</p>


พหูหิ ตตฺถ สมฺพาธา, ยตฺถ พาโล วิสีทตี’’ติฯ  
</p>
  
<p>
‘‘กติหํ จเรยฺย สามญฺญํ, จิตฺตํ เจ น นิวารเย;  
  
ปเท ปเท วิสีเทยฺย, สงฺกปฺปานํ วสานุโค’’ติฯ  
</p>
  
<p>
‘‘กุโมฺมว องฺคานิ สเก กปาเล,  
  
สโมทหํ ภิกฺขุ มโนวิตเกฺก;  
  
อนิสฺสิโต อญฺญมเหฐยาโน,  
  
ปรินิพฺพุโต นูปวเทยฺย กญฺจี’’ติฯ  
</p>
  
<h3>๘. หิรีสุตฺตํ</h3>
<p> ‘‘หิรีนิเสโธ  ปุริโส, โกจิ โลกสฺมิํ วิชฺชติฯ</p>


โย นินฺทํ อปโพธติ  
อปโพเธติ (สฺยา. กํ. ก.)  
, อโสฺส ภโทฺร กสามิวา’’ติฯ  
</p>
  
<p>
‘‘หิรีนิเสธา ตนุยา, เย จรนฺติ สทา สตา;  
  
อนฺตํ ทุกฺขสฺส ปปฺปุยฺย, จรนฺติ วิสเม สม’’นฺติฯ  
</p>
  
<h3>๙. กุฎิกาสุตฺตํ</h3>
<ol>
<li>
‘‘กจฺจิ  
  
เต กุฎิกา นตฺถิ, กจฺจิ นตฺถิ กุลาวกา;  
  
กจฺจิ สนฺตานกา นตฺถิ, กจฺจิ มุโตฺตสิ พนฺธนา’’ติฯ  
</li>
  
‘‘ตคฺฆ เม กุฎิกา นตฺถิ, ตคฺฆ นตฺถิ กุลาวกา;  
  
ตคฺฆ สนฺตานกา นตฺถิ, ตคฺฆ มุโตฺตมฺหิ พนฺธนา’’ติฯ  
</li>
  
‘‘กินฺตาหํ  
กุฎิกํ พฺรูมิ, กิํ เต พฺรูมิ กุลาวกํ;  
  
กิํ เต สนฺตานกํ พฺรูมิ, กินฺตาหํ พฺรูมิ พนฺธน’’นฺติฯ  
</li>
  
‘‘มาตรํ กุฎิกํ พฺรูสิ, ภริยํ พฺรูสิ กุลาวกํ;  
  
ปุเตฺต สนฺตานเก พฺรูสิ, ตณฺหํ เม พฺรูสิ พนฺธน’’นฺติฯ  
</li>
  
‘‘สาหุ เต กุฎิกา นตฺถิ, สาหุ นตฺถิ กุลาวกา;  
  
สาหุ สนฺตานกา นตฺถิ, สาหุ มุโตฺตสิ พนฺธนา’’ติฯ  
</li>
  
<h3>๑๐. สมิทฺธิสุตฺตํ</h3>
</ol>
<p> เอวํ เม สุตํ – เอกํ สมยํ ภควา ราชคเห วิหรติ ตโปทาราเมฯ อถ โข อายสฺมา สมิทฺธิ รตฺติยา ปจฺจูสสมยํ ปจฺจุฎฺฐาย เยน ตโปทา เตนุปสงฺกมิ คตฺตานิ ปริสิญฺจิตุํฯ ตโปเท คตฺตานิ ปริสิญฺจิตฺวา ปจฺจุตฺตริตฺวา เอกจีวโร อฎฺฐาสิ คตฺตานิ ปุพฺพาปยมาโนฯ อถ โข อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ ตโปทํ โอภาเสตฺวา เยน อายสฺมา สมิทฺธิ เตนุปสงฺกมิ; อุปสงฺกมิตฺวา เวหาสํ ฐิตา อายสฺมนฺตํ สมิทฺธิํ คาถาย อชฺฌภาสิ –</p>


<p>
‘‘อภุตฺวา  
ภิกฺขสิ ภิกฺขุ, น หิ ภุตฺวาน ภิกฺขสิ;  
  
ภุตฺวาน ภิกฺขุ ภิกฺขสฺสุ, มา ตํ กาโล อุปจฺจคา’’ติฯ  
</p>
  
<p>
‘‘กาลํ  
  
  
โวหํ น ชานามิ, ฉโนฺน กาโล น ทิสฺสติ;  
  
ตสฺมา อภุตฺวา ภิกฺขามิ, มา มํ กาโล อุปจฺจคา’’ติฯ  
</p>
  
<p>อถ โข สา เทวตา ปถวิยํ  ปติฎฺฐหิตฺวา อายสฺมนฺตํ สมิทฺธิํ เอตทโวจ – ‘‘ทหโร ตฺวํ ภิกฺขุ, ปพฺพชิโต สุสุ กาฬเกโส, ภเทฺรน โยพฺพเนน สมนฺนาคโต, ปฐเมน วยสา, อนิกฺกีฬิตาวี กาเมสุฯ ภุญฺช, ภิกฺขุ, มานุสเก กาเม; มา สนฺทิฎฺฐิกํ หิตฺวา กาลิกํ อนุธาวี’’ติฯ</p>


<p>‘‘น ขฺวาหํ, อาวุโส, สนฺทิฎฺฐิกํ หิตฺวา กาลิกํ อนุธาวามิฯ กาลิกญฺจ ขฺวาหํ, อาวุโส, หิตฺวา สนฺทิฎฺฐิกํ อนุธาวามิฯ กาลิกา หิ, อาวุโส, กามา วุตฺตา ภควตา พหุทุกฺขา พหุปายาสา; อาทีนโว เอตฺถ ภิโยฺยฯ สนฺทิฎฺฐิโก อยํ ธโมฺม อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’’ติฯ</p>


<p>‘‘กถญฺจ, ภิกฺขุ, กาลิกา กามา วุตฺตา ภควตา พหุทุกฺขา พหุปายาสา, อาทีนโว เอตฺถ ภิโยฺย? กถํ สนฺทิฎฺฐิโก อยํ ธโมฺม อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’’ติ?</p>


<p>‘‘อหํ โข, อาวุโส, นโว อจิรปพฺพชิโต อธุนาคโต อิมํ ธมฺมวินยํฯ น ตาหํ  สโกฺกมิ วิตฺถาเรน อาจิกฺขิตุํฯ อยํ โส ภควา อรหํ สมฺมาสมฺพุโทฺธ ราชคเห วิหรติ ตโปทาราเมฯ ตํ ภควนฺตํ อุปสงฺกมิตฺวา เอตมตฺถํ ปุจฺฉฯ ยถา เต ภควา พฺยากโรติ ตถา นํ ธาเรยฺยาสี’’ติฯ</p>


<p>‘‘น โข, ภิกฺขุ, สุกโร โส ภควา อเมฺหหิ อุปสงฺกมิตุํ , อญฺญาหิ มเหสกฺขาหิ เทวตาหิ ปริวุโตฯ สเจ โข ตฺวํ, ภิกฺขุ, ตํ ภควนฺตํ อุปสงฺกมิตฺวา เอตมตฺถํ ปุเจฺฉยฺยาสิ, มยมฺปิ อาคเจฺฉยฺยาม ธมฺมสฺสวนายา’’ติฯ ‘‘เอวมาวุโส’’ติ โข อายสฺมา สมิทฺธิ ตสฺสา เทวตาย ปฎิสฺสุตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิฯ เอกมนฺตํ  นิสิโนฺน โข อายสฺมา สมิทฺธิ ภควนฺตํ เอตทโวจ –</p>


<p>‘‘อิธาหํ  , ภเนฺต, รตฺติยา ปจฺจูสสมยํ ปจฺจุฎฺฐาย เยน ตโปทา เตนุปสงฺกมิํ คตฺตานิ ปริสิญฺจิตุํฯ ตโปเท คตฺตานิ ปริสิญฺจิตฺวา ปจฺจุตฺตริตฺวา เอกจีวโร อฎฺฐาสิํ คตฺตานิ ปุพฺพาปยมาโนฯ อถ โข, ภเนฺต, อญฺญตรา เทวตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ ตโปทํ โอภาเสตฺวา เยนาหํ เตนุปสงฺกมิ; อุปสงฺกมิตฺวา เวหาสํ ฐิตา อิมาย คาถาย อชฺฌภาสิ –</p>


<p>
‘‘อภุตฺวา ภิกฺขสิ ภิกฺขุ, น หิ ภุตฺวาน ภิกฺขสิ;  
  
ภุตฺวาน ภิกฺขุ ภิกฺขสฺสุ, มา ตํ กาโล อุปจฺจคา’’ติฯ  
</p>
  
<p>‘‘เอวํ วุเตฺต อหํ, ภเนฺต, ตํ เทวตํ คาถาย ปจฺจภาสิํ –</p>


<p>
‘‘กาลํ โวหํ น ชานามิ, ฉโนฺน กาโล น ทิสฺสติ;  
  
ตสฺมา อภุตฺวา ภิกฺขามิ, มา มํ กาโล อุปจฺจคา’’ติฯ  
</p>
  
<p>‘‘อถ โข, ภเนฺต, สา เทวตา ปถวิยํ ปติฎฺฐหิตฺวา มํ เอตทโวจ – ‘ทหโร  ตฺวํ, ภิกฺขุ, ปพฺพชิโต สุสุ กาฬเกโส, ภเทฺรน โยพฺพเนน สมนฺนาคโต, ปฐเมน วยสา, อนิกฺกีฬิตาวี กาเมสุฯ ภุญฺช, ภิกฺขุ, มานุสเก กาเม; มา สนฺทิฎฺฐิกํ หิตฺวา กาลิกํ อนุธาวี’’’ติฯ</p>


<p>‘‘เอวํ วุตฺตาหํ, ภเนฺต, ตํ เทวตํ เอตทโวจํ – ‘น ขฺวาหํ, อาวุโส, สนฺทิฎฺฐิกํ หิตฺวา กาลิกํ อนุธาวามิ; กาลิกญฺจ ขฺวาหํ, อาวุโส, หิตฺวา สนฺทิฎฺฐิกํ อนุธาวามิฯ กาลิกา หิ, อาวุโส, กามา วุตฺตา ภควตา พหุทุกฺขา พหุปายาสา; อาทีนโว เอตฺถ ภิโยฺยฯ สนฺทิฎฺฐิโก อยํ ธโมฺม อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’’’ติฯ</p>


<p>‘‘เอวํ วุเตฺต, ภเนฺต, สา เทวตา มํ เอตทโวจ – ‘กถญฺจ, ภิกฺขุ, กาลิกา กามา วุตฺตา ภควตา พหุทุกฺขา พหุปายาสา; อาทีนโว เอตฺถ ภิโยฺย? กถํ สนฺทิฎฺฐิโก  อยํ ธโมฺม อกาลิโก เอหิปสฺสิโก โอปเนยฺยิโก ปจฺจตฺตํ เวทิตโพฺพ วิญฺญูหี’ติ? เอวํ วุตฺตาหํ, ภเนฺต , ตํ เทวตํ เอตทโวจํ – ‘อหํ โข, อาวุโส, นโว อจิรปพฺพชิโต อธุนาคโต อิมํ ธมฺมวินยํ, น ตาหํ สโกฺกมิ วิตฺถาเรน อาจิกฺขิตุํฯ อยํ โส ภควา อรหํ สมฺมาสมฺพุโทฺธ ราชคเห วิหรติ ตโปทาราเมฯ ตํ ภควนฺตํ อุปสงฺกมิตฺวา เอตมตฺถํ ปุจฺฉฯ ยถา เต ภควา พฺยากโรติ ตถา นํ ธาเรยฺยาสี’’’ติฯ</p>


<p>‘‘เอวํ  วุเตฺต, ภเนฺต, สา เทวตา มํ เอตทโวจ – ‘น โข, ภิกฺขุ, สุกโร โส ภควา อเมฺหหิ อุปสงฺกมิตุํ, อญฺญาหิ มเหสกฺขาหิ เทวตาหิ ปริวุโตฯ สเจ โข, ตฺวํ ภิกฺขุ, ตํ ภควนฺตํ อุปสงฺกมิตฺวา เอตมตฺถํ ปุเจฺฉยฺยาสิ, มยมฺปิ อาคเจฺฉยฺยาม  ธมฺมสฺสวนายา’ติฯ สเจ, ภเนฺต, ตสฺสา เทวตาย สจฺจํ วจนํ, อิเธว สา เทวตา อวิทูเร’’ติฯ</p>


<p>เอวํ วุเตฺต, สา เทวตา อายสฺมนฺตํ สมิทฺธิํ เอตทโวจ – ‘‘ปุจฺฉ, ภิกฺขุ, ปุจฺฉ, ภิกฺขุ, ยมหํ อนุปฺปตฺตา’’ติฯ</p>


<p>อถ โข ภควา ตํ เทวตํ คาถาหิ อชฺฌภาสิ –</p>


<p>
‘‘อเกฺขยฺยสญฺญิโน สตฺตา, อเกฺขยฺยสฺมิํ ปติฎฺฐิตา;  
  
อเกฺขยฺยํ อปริญฺญาย, โยคมายนฺติ มจฺจุโนฯ  
</p>
  
<p>
‘‘อเกฺขยฺยญฺจ ปริญฺญาย, อกฺขาตารํ น มญฺญติ;  
  
ตญฺหิ ตสฺส น โหตีติ, เยน นํ วชฺชา น ตสฺส อตฺถิ;  
  
สเจ วิชานาสิ วเทหิ ยกฺขา’’ติ  
ยกฺขีติ (ปี. ก.)  
ฯ  
</p>
  
<p>‘‘น ขฺวาหํ, ภเนฺต, อิมสฺส ภควตา สงฺขิเตฺตน ภาสิตสฺส วิตฺถาเรน อตฺถํ อาชานามิฯ สาธุ เม, ภเนฺต, ภควา ตถา ภาสตุ ยถาหํ อิมสฺส ภควตา สงฺขิเตฺตน ภาสิตสฺส วิตฺถาเรน อตฺถํ ชาเนยฺย’’นฺติฯ</p>


<p>
‘‘สโม  
วิเสสี อุท วา  
อถวา (สี. ปี.)  
นิหีโน,  
  
โย มญฺญตี โส วิวเทถ  
โสปิ วเทถ (ก.)  
เตน;  
  
ตีสุ  
วิธาสุ อวิกมฺปมาโน,  
  
สโม วิเสสีติ น ตสฺส โหติ;  
  
สเจ วิชานาสิ วเทหิ ยกฺขา’’ติฯ  
</p>
  
<p>‘‘อิมสฺสาปิ  ขฺวาหํ, ภเนฺต, ภควตา สงฺขิเตฺตน ภาสิตสฺส น วิตฺถาเรน อตฺถํ อาชานามิฯ สาธุ เม, ภเนฺต, ภควา ตถา ภาสตุ ยถาหํ อิมสฺส ภควตา สงฺขิเตฺตน ภาสิตสฺส วิตฺถาเรน อตฺถํ ชาเนยฺย’’นฺติฯ</p>


<p>
‘‘ปหาสิ สงฺขํ น วิมานมชฺฌคา, อเจฺฉจฺฉิ  
อเจฺฉชฺชิ (สฺยา. กํ. ก.)  
ตณฺหํ อิธ นามรูเป;  
  
ตํ ฉินฺนคนฺถํ อนิฆํ นิราสํ, ปริเยสมานา นาชฺฌคมุํ;  
  
เทวา มนุสฺสา อิธ วา หุรํ วา, สเคฺคสุ วา สพฺพนิเวสเนสุ;  
  
สเจ วิชานาสิ วเทหิ ยกฺขา’’ติฯ  
</p>
  
<p>‘‘อิมสฺส  ขฺวาหํ, ภเนฺต, ภควตา สงฺขิเตฺตน ภาสิตสฺส เอวํ วิตฺถาเรน อตฺถํ อาชานามิ –</p>


<p>
‘‘ปาปํ น กยิรา วจสา มนสา,  
  
กาเยน วา กิญฺจน สพฺพโลเก;  
  
กาเม ปหาย สติมา สมฺปชาโน,  
  
ทุกฺขํ น เสเวถ อนตฺถสํหิต’’นฺติฯ  
</p>
  
นนฺทนวโคฺค ทุติโยฯ  
</p>
  
<p>ตสฺสุทฺทานํ –</p>


<p>
นนฺทนา  
นนฺทติ เจว, นตฺถิปุตฺตสเมน จ;  
  
ขตฺติโย สณมาโน จ, นิทฺทาตนฺที จ ทุกฺกรํ;  
  
หิรี กุฎิกา นวโม, ทสโม วุโตฺต สมิทฺธินาติฯ  
</p>
  
<h2>๓. สตฺติวโคฺค</h2>
<h3>๑. สตฺติสุตฺตํ</h3>
<p> สาวตฺถินิทานํ  ฯ เอกมนฺตํ  ฐิตา โข สา เทวตา ภควโต สนฺติเก อิมํ คาถํ อภาสิ –</p>


<p>
‘‘สตฺติยา วิย โอมโฎฺฐ, ฑยฺหมาโนว  
ฑยฺหมาเนว (สพฺพตฺถ)  
มตฺถเก;  
  
กามราคปฺปหานาย, สโต ภิกฺขุ ปริพฺพเช’’ติฯ  
</p>
  
<p>
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
สกฺกายทิฎฺฐิปฺปหานาย, สโต ภิกฺขุ ปริพฺพเช’’ติฯ  
</p>
  
<h3>๒. ผุสติสุตฺตํ</h3>
<ol>
<li>
‘‘นาผุสนฺตํ ผุสติ จ, ผุสนฺตญฺจ ตโต ผุเส;  
  
ตสฺมา ผุสนฺตํ ผุสติ, อปฺปทุฎฺฐปโทสิน’’นฺติฯ  
</li>
  
‘‘โย  
อปฺปทุฎฺฐสฺส นรสฺส ทุสฺสติ,  
  
สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ,  
  
สุขุโม รโช ปฎิวาตํว ขิโตฺต’’ติฯ  
</li>
  
<h3>๓. ชฎาสุตฺตํ</h3>
</ol>
<ol>
<li>
‘‘อโนฺต  
ชฎา พหิ ชฎา, ชฎาย ชฎิตา ปชา;  
  
ตํ ตํ โคตม ปุจฺฉามิ, โก อิมํ วิชฎเย ชฎ’’นฺติฯ  
</li>
  
‘‘สีเล  
ปติฎฺฐาย นโร สปโญฺญ, จิตฺตํ ปญฺญญฺจ ภาวยํ;  
  
อาตาปี นิปโก ภิกฺขุ, โส อิมํ วิชฎเย ชฎํฯ  
</li>
  
‘‘เยสํ ราโค จ โทโส จ, อวิชฺชา จ วิราชิตา;  
  
ขีณาสวา อรหโนฺต, เตสํ วิชฎิตา ชฎาฯ  
</li>
  
‘‘ยตฺถ นามญฺจ รูปญฺจ, อเสสํ อุปรุชฺฌติ;  
  
ปฎิฆํ รูปสญฺญา จ, เอเตฺถสา ฉิชฺชเต  
วิชเฎ (ก.)  
ชฎา’’ติฯ  
</li>
  
<h3>๔. มโนนิวารณสุตฺตํ</h3>
</ol>
<p> ‘‘ยโต  ยโต มโน นิวารเย,</p>


น ทุกฺขเมติ นํ ตโต ตโต;  
  
ส สพฺพโต มโน นิวารเย,  
  
ส สพฺพโต ทุกฺขา ปมุจฺจติ’’ฯ  
</p>
  
<p>
‘‘น สพฺพโต มโน นิวารเย,  
  
น มโน สํยตตฺตมาคตํ;  
  
ยโต ยโต จ ปาปกํ,  
  
ตโต ตโต มโน นิวารเย’’ติฯ  
</p>
  
<h3>๕. อรหนฺตสุตฺตํ</h3>
<ol>
<li>
‘‘โย โหติ ภิกฺขุ อรหํ กตาวี,  
  
ขีณาสโว อนฺติมเทหธารี;  
  
อหํ  
วทามีติปิ โส วเทยฺย,  
  
มมํ วทนฺตีติปิ โส วเทยฺยา’’ติฯ  
</li>
  
‘‘โย  
  
โหติ ภิกฺขุ อรหํ กตาวี,  
  
ขีณาสโว อนฺติมเทหธารี;  
  
อหํ วทามีติปิ โส วเทยฺย,  
  
มมํ วทนฺตีติปิ โส วเทยฺย;  
  
โลเก สมญฺญํ กุสโล วิทิตฺวา,  
  
โวหารมเตฺตน โส  
ส (?)  
โวหเรยฺยา’’ติฯ  
</li>
  
‘‘โย โหติ ภิกฺขุ อรหํ กตาวี,  
  
ขีณาสโว อนฺติมเทหธารี;  
  
มานํ นุ โข โส อุปคมฺม ภิกฺขุ,  
  
อหํ วทามีติปิ โส วเทยฺย;  
  
มมํ วทนฺตีติปิ โส วเทยฺยา’’ติฯ  
</li>
  
‘‘ปหีนมานสฺส น สนฺติ คนฺถา,  
  
วิธูปิตา มานคนฺถสฺส สเพฺพ;  
  
ส วีติวโตฺต มญฺญตํ  
มานนํ (สี.), มญฺญีตํ (?)  
สุเมโธ,  
  
อหํ  
วทามีติปิ โส วเทยฺยฯ  
</li>
  
‘‘มมํ วทนฺตีติปิ โส วเทยฺย;  
  
โลเก สมญฺญํ กุสโล วิทิตฺวา;  
  
โวหารมเตฺตน โส โวหเรยฺยา’’ติฯ  
</li>
  
<h3>๖. ปโชฺชตสุตฺตํ</h3>
</ol>
<ol>
<li>
‘‘กติ  
โลกสฺมิํ ปโชฺชตา, เยหิ โลโก ปกาสติ  
ปภาสติ (ก. สี.)  
;  
  
ภควนฺตํ  
ภวนฺตํ (ก.)  
ปุฎฺฐุมาคมฺม, กถํ ชาเนมุ ตํ มย’’นฺติฯ  
</li>
  
‘‘จตฺตาโร  
โลเก ปโชฺชตา, ปญฺจเมตฺถ น วิชฺชติ;  
  
ทิวา ตปติ อาทิโจฺจ, รตฺติมาภาติ จนฺทิมาฯ  
</li>
  
‘‘อถ อคฺคิ ทิวารตฺติํ, ตตฺถ ตตฺถ ปกาสติ;  
  
สมฺพุโทฺธ ตปตํ เสโฎฺฐ, เอสา อาภา อนุตฺตรา’’ติฯ  
</li>
  
<h3>๗. สรสุตฺตํ</h3>
</ol>
<ol>
<li>
‘‘กุโต  
สรา นิวตฺตนฺติ, กตฺถ วฎฺฎํ น วตฺตติ;  
  
กตฺถ นามญฺจ รูปญฺจ, อเสสํ อุปรุชฺฌตี’’ติฯ  
</li>
  
‘‘ยตฺถ อาโป จ ปถวี, เตโช วาโย น คาธติ;  
  
อโต สรา นิวตฺตนฺติ, เอตฺถ วฎฺฎํ น วตฺตติ;  
  
เอตฺถ นามญฺจ รูปญฺจ, อเสสํ อุปรุชฺฌตี’’ติฯ  
</li>
  
<h3>๘. มหทฺธนสุตฺตํ</h3>
</ol>
<ol>
<li>
‘‘มหทฺธนา มหาโภคา, รฎฺฐวโนฺตปิ ขตฺติยา;  
  
อญฺญมญฺญาภิคิชฺฌนฺติ, กาเมสุ อนลงฺกตาฯ  
</li>
  
‘‘เตสุ อุสฺสุกฺกชาเตสุ, ภวโสตานุสาริสุ;  
  
เกธ ตณฺหํ  
โรธตณฺหํ (สฺยา. กํ.), เคธตณฺหํ (ก.)  
ปชหิํสุ  
ปวาหิํสุ (สฺยา. กํ. ก.)  
, เก โลกสฺมิํ อนุสฺสุกา’’ติฯ  
</li>
  
‘‘หิตฺวา  
อคารํ ปพฺพชิตา, หิตฺวา ปุตฺตํ ปสุํ วิยํ;  
  
หิตฺวา ราคญฺจ โทสญฺจ, อวิชฺชญฺจ วิราชิย;  
  
ขีณาสวา อรหโนฺต, เต โลกสฺมิํ อนุสฺสุกา’’ติฯ  
</li>
  
<h3>๙. จตุจกฺกสุตฺตํ</h3>
</ol>
<ol>
<li>
‘‘จตุจกฺกํ  
  
นวทฺวารํ, ปุณฺณํ โลเภน สํยุตํ;  
  
ปงฺกชาตํ มหาวีร, กถํ ยาตฺรา ภวิสฺสตี’’ติฯ  
</li>
  
‘‘เฉตฺวา นทฺธิํ วรตฺตญฺจ, อิจฺฉา โลภญฺจ ปาปกํ;  
  
สมูลํ ตณฺหมพฺพุยฺห, เอวํ ยาตฺรา ภวิสฺสตี’’ติฯ  
</li>
  
<h3>๑๐. เอณิชงฺฆสุตฺตํ</h3>
</ol>
<ol>
<li>
‘‘เอณิชงฺฆํ กิสํ วีรํ, อปฺปาหารํ อโลลุปํ;  
  
สีหํ เวกจรํ นาคํ, กาเมสุ อนเปกฺขินํ;  
  
อุปสงฺกมฺม ปุจฺฉาม, กถํ ทุกฺขา ปมุจฺจตี’’ติฯ  
</li>
  
‘‘ปญฺจ  
กามคุณา โลเก, มโนฉฎฺฐา ปเวทิตา;  
  
เอตฺถ ฉนฺทํ วิราเชตฺวา, เอวํ ทุกฺขา ปมุจฺจตี’’ติฯ  
</li>
  
สตฺติวโคฺค ตติโยฯ  
</li>
  
<p>ตสฺสุทฺทานํ –
</ol></p>


<p>
สตฺติยา ผุสติ เจว, ชฎา มโนนิวารณา;  
  
อรหเนฺตน ปโชฺชโต, สรา มหทฺธเนน จ;  
  
<p>
จตุจเกฺกน นวมํ, เอณิชเงฺฆน เต ทสาติฯ  
  
<h2>๔. สตุลฺลปกายิกวโคฺค</h2>
<h3>๑. สพฺภิสุตฺตํ</h3>
<p> เอวํ   เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ  ฐิตา โข เอกา เทวตา ภควโต สนฺติเก อิมํ คาถํ อภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ  
กฺรุเพฺพถ (ก.)  
สนฺถวํ;  
  
สตํ สทฺธมฺมมญฺญาย, เสโยฺย โหติ น ปาปิโย’’ติฯ  
</p>
  
<p>อถ โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, ปญฺญา ลพฺภติ  
ปญฺญํ ลภติ (สฺยา. กํ.)  
นาญฺญโต’’ติฯ  
</p>
  
<p>อถ โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, โสกมเชฺฌ น โสจตี’’ติฯ  
</p>
  
<p>อถ  โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘สพฺภิเรว  
สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, ญาติมเชฺฌ วิโรจตี’’ติฯ  
</p>
  
<p>อถ  โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, สตฺตา คจฺฉนฺติ สุคฺคติ’’นฺติฯ  
</p>
  
<p>อถ โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘สพฺภิเรว สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, สตฺตา ติฎฺฐนฺติ สาตต’’นฺติฯ  
</p>
  
<p>อถ โข อปรา เทวตา ภควนฺตํ เอตทโวจ – ‘‘กสฺส นุ โข, ภควา, สุภาสิต’’นฺติ? สพฺพาสํ โว สุภาสิตํ ปริยาเยน, อปิ จ มมปิ สุณาถ –</p>


<p>
‘‘สพฺภิเรว  
สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, สพฺพทุกฺขา ปมุจฺจตี’’ติฯ  
</p>
  
<p>อิทมโวจ ภควาฯ อตฺตมนา ตา เทวตาโย ภควนฺตํ อภิวาเทตฺวา ปทกฺขิณํ กตฺวา ตเตฺถวนฺตรธายิํสูติฯ</p>


<h3>๒. มจฺฉริสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ  คาถํ อภาสิ –</p>


<p>
‘‘มเจฺฉรา  
จ ปมาทา จ, เอวํ ทานํ น ทียติ  
ทิยฺยติ (ก.)  
;  
  
ปุญฺญํ อากงฺขมาเนน, เทยฺยํ โหติ วิชานตา’’ติฯ  
</p>
  
<p>อถ  โข อปรา เทวตา ภควโต สนฺติเก อิมา คาถาโย อภาสิ –</p>


<p>
‘‘ยเสฺสว ภีโต น ททาติ มจฺฉรี, ตเทวาททโต ภยํ;  
  
ชิฆจฺฉา จ ปิปาสา จ, ยสฺส ภายติ มจฺฉรี;  
  
ตเมว พาลํ ผุสติ, อสฺมิํ โลเก ปรมฺหิ จฯ  
</p>
  
<p>
‘‘ตสฺมา วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</p>
  
<p>อถ โข อปรา เทวตา ภควโต สนฺติเก อิมา คาถาโย อภาสิ –</p>


<p>
‘‘เต มเตสุ น มียนฺติ, ปนฺถานํว สหพฺพชํ;  
  
อปฺปสฺมิํ เย ปเวจฺฉนฺติ, เอส ธโมฺม สนนฺตโนฯ  
</p>
  
<p>
‘‘อปฺปเสฺมเก ปเวจฺฉนฺติ, พหุเนเก น ทิจฺฉเร;  
  
อปฺปสฺมา ทกฺขิณา ทินฺนา, สหเสฺสน สมํ มิตา’’ติฯ  
</p>
  
<p>อถ  โข อปรา เทวตา ภควโต สนฺติเก อิมา คาถาโย อภาสิ –</p>


<p>
‘‘ทุทฺททํ ททมานานํ, ทุกฺกรํ กมฺม กุพฺพตํ;  
  
อสโนฺต นานุกุพฺพนฺติ, สตํ ธโมฺม ทุรนฺวโย  
ทุรนฺนโย (สี.)  
ฯ  
</p>
  
<p>
‘‘ตสฺมา  
สตญฺจ อสตํ  
อสตญฺจ (สี. สฺยา. กํ.)  
, นานา โหติ อิโต คติ;  
  
อสโนฺต นิรยํ ยนฺติ, สโนฺต สคฺคปรายนา’’ติฯ  
</p>
  
<p>อถ  โข อปรา เทวตา ภควโต สนฺติเก เอตทโวจ – ‘‘กสฺส นุ โข, ภควา, สุภาสิต’’นฺติ?</p>


<p>‘‘สพฺพาสํ โว สุภาสิตํ ปริยาเยน; อปิ จ มมปิ สุณาถ –</p>


<p>
‘‘ธมฺมํ จเร โยปิ สมุญฺชกํ จเร,  
  
ทารญฺจ โปสํ ททมปฺปกสฺมิํ;  
  
สตํ สหสฺสานํ สหสฺสยาคินํ,  
  
กลมฺปิ นาคฺฆนฺติ ตถาวิธสฺส เต’’ติฯ  
</p>
  
<p>อถ  โข อปรา เทวตา ภควนฺตํ คาถาย อชฺฌภาสิ –</p>


<p>
‘‘เกเนส ยโญฺญ วิปุโล มหคฺคโต,  
  
สเมน ทินฺนสฺส น อคฺฆเมติ;  
  
กถํ  
อิทํ ปทํ กตฺถจิ สีหฬโปตฺถเก นตฺถิ  
สตํ สหสฺสานํ สหสฺสยาคินํ,  
  
กลมฺปิ นาคฺฆนฺติ ตถาวิธสฺส เต’’ติฯ  
</p>
  
<p>
‘‘ททนฺติ เหเก วิสเม นิวิฎฺฐา,  
  
เฉตฺวา วธิตฺวา อถ โสจยิตฺวา;  
  
สา  
ทกฺขิณา อสฺสุมุขา สทณฺฑา,  
  
สเมน ทินฺนสฺส น อคฺฆเมติฯ  
</p>
  
<p>
‘‘เอวํ สตํ สหสฺสานํ สหสฺสยาคินํ;  
  
กลมฺปิ นาคฺฆนฺติ ตถาวิธสฺส เต’’ติฯ  
</p>
  
<h3>๓. สาธุสุตฺตํ</h3>
<p> สาวตฺถินิทานํ ฯ อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา  อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ อุทานํ อุทาเนสิ –</p>


<p>
‘‘สาธุ โข, มาริส, ทานํ;  
  
มเจฺฉรา จ ปมาทา จ, เอวํ ทานํ น ทียติ;  
  
ปุญฺญํ อากงฺขมาเนน, เทยฺยํ โหติ วิชานตา’’ติฯ  
</p>
  
<p>อถ โข อปรา เทวตา ภควโต สนฺติเก อิมํ อุทานํ อุทาเนสิ –</p>


<p>
‘‘สาธุ โข, มาริส, ทานํ;  
  
อปิ จ อปฺปกสฺมิมฺปิ สาหุ ทานํ’’ฯ  
</p>
  
<p>
‘‘อปฺปเสฺมเก ปเวจฺฉนฺติ, พหุเนเก น ทิจฺฉเร;  
  
อปฺปสฺมา ทกฺขิณา ทินฺนา, สหเสฺสน สมํ มิตา’’ติฯ  
</p>
  
<p>อถ  โข อปรา เทวตา ภควโต สนฺติเก อิมํ อุทานํ อุทาเนสิ –</p>


<p>
‘‘สาธุ โข, มาริส, ทานํ; อปฺปกสฺมิมฺปิ สาหุ ทานํ;  
  
อปิ จ สทฺธายปิ สาหุ ทานํ’’ฯ  
</p>
  
<p>
‘‘ทานญฺจ ยุทฺธญฺจ สมานมาหุ,  
  
อปฺปาปิ สนฺตา พหุเก ชินนฺติ;  
  
อปฺปมฺปิ เจ สทฺทหาโน ททาติ,  
  
เตเนว โส โหติ สุขี ปรตฺถา’’ติฯ  
</p>
  
<p>อถ  โข อปรา เทวตา ภควโต สนฺติเก อิมํ อุทานํ อุทาเนสิ –</p>


<p>
‘‘สาธุ  
โข, มาริส, ทานํ; อปฺปกสฺมิมฺปิ สาหุ ทานํ;  
  
สทฺธายปิ  
สาหุ ทานํ; อปิ จ ธมฺมลทฺธสฺสาปิ สาหุ ทานํ’’ฯ  
</p>
  
<p>
‘‘โย ธมฺมลทฺธสฺส ททาติ ทานํ,  
  
อุฎฺฐานวีริยาธิคตสฺส ชนฺตุ;  
  
อติกฺกมฺม โส เวตรณิํ ยมสฺส,  
  
ทิพฺพานิ ฐานานิ อุเปติ มโจฺจ’’ติฯ  
</p>
  
<p>อถ โข อปรา เทวตา ภควโต สนฺติเก อิมํ อุทานํ อุทาเนสิ –</p>


<p>
‘‘สาธุ โข, มาริส, ทานํ; อปฺปกสฺมิมฺปิ สาหุ ทานํ;  
  
สทฺธายปิ สาหุ ทานํ; ธมฺมลทฺธสฺสาปิ สาหุ ทานํ;  
  
อปิ  
จ วิเจยฺย ทานมฺปิ สาหุ ทานํ’’ฯ  
</p>
  
<p>
‘‘วิเจยฺย ทานํ สุคตปฺปสตฺถํ,  
  
เย ทกฺขิเณยฺยา อิธ ชีวโลเก;  
  
เอเตสุ ทินฺนานิ มหปฺผลานิ,  
  
พีชานิ วุตฺตานิ ยถา สุเขเตฺต’’ติฯ  
</p>
  
<p>อถ โข อปรา เทวตา ภควโต สนฺติเก อิมํ อุทานํ อุทาเนสิ –</p>


<p>
‘‘สาธุ โข, มาริส, ทานํ; อปฺปกสฺมิมฺปิ สาหุ ทานํ;  
  
สทฺธายปิ สาหุ ทานํ; ธมฺมลทฺธสฺสาปิ สาหุ ทานํ;  
  
วิเจยฺย ทานมฺปิ สาหุ ทานํ; อปิ จ ปาเณสุปิ สาธุ สํยโม’’ฯ  
</p>
  
<p>
‘‘โย  
ปาณภูตานิ  
ปาณภูเตสุ (สี. ปี.)  
อเหฐยํ จรํ,  
  
ปรูปวาทา น กโรนฺติ ปาปํ;  
  
ภีรุํ  
ปสํสนฺติ น หิ ตตฺถ สูรํ,  
  
ภยา หิ สโนฺต น กโรนฺติ ปาป’’นฺติฯ  
</p>
  
<p>อถ โข อปรา เทวตา ภควนฺตํ เอตทโวจ – ‘‘กสฺส  นุ โข, ภควา, สุภาสิต’’นฺติ?</p>


<p>‘‘สพฺพาสํ โว สุภาสิตํ ปริยาเยน, อปิ จ มมปิ สุณาถ –</p>


<p>
‘‘สทฺธา หิ ทานํ พหุธา ปสตฺถํ,  
  
ทานา จ โข ธมฺมปทํว เสโยฺย;  
  
ปุเพฺพ  
จ หิ ปุพฺพตเร จ สโนฺต,  
  
นิพฺพานเมวชฺฌคมุํ สปญฺญา’’ติฯ  
</p>
  
<h3>๔. นสนฺติสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ คาถํ อภาสิ –</p>


<p>
‘‘น สนฺติ กามา มนุเชสุ นิจฺจา,  
  
สนฺตีธ กมนียานิ เยสุ  
กาเมสุ (ก.)  
พโทฺธ;  
  
เยสุ ปมโตฺต อปุนาคมนํ,  
  
อนาคนฺตา ปุริโส มจฺจุเธยฺยา’’ติฯ  
</p>
  
<p>
‘‘ฉนฺทชํ อฆํ ฉนฺทชํ ทุกฺขํ;  
  
ฉนฺทวินยา อฆวินโย;  
  
อฆวินยา ทุกฺขวินโย’’ติฯ  
</p>
  
<p>
‘‘น  
เต กามา ยานิ จิตฺรานิ โลเก,  
  
สงฺกปฺปราโค  
ปุริสสฺส กาโม;  
  
ติฎฺฐนฺติ จิตฺรานิ ตเถว โลเก,  
  
อเถตฺถ ธีรา วินยนฺติ ฉนฺทํฯ  
</p>
  
<p>
‘‘โกธํ  
  
ชเห วิปฺปชเหยฺย มานํ,  
  
สํโยชนํ สพฺพมติกฺกเมยฺย;  
  
ตํ นามรูปสฺมิมสชฺชมานํ,  
  
อกิญฺจนํ นานุปตนฺติ ทุกฺขาฯ  
</p>
  
<p>
‘‘ปหาสิ สงฺขํ น วิมานมชฺฌคา  
น จ มานมชฺฌคา (ก. สี.), น วิมานมาคา (สฺยา. กํ.)  
,  
  
อเจฺฉจฺฉิ ตณฺหํ อิธ นามรูเป;  
  
ตํ ฉินฺนคนฺถํ อนิฆํ นิราสํ,  
  
ปริเยสมานา นาชฺฌคมุํ;  
  
เทวา มนุสฺสา อิธ วา หุรํ วา,  
  
สเคฺคสุ วา สพฺพนิเวสเนสู’’ติฯ  
</p>
  
<p>
‘‘ตํ เจ หิ นาทฺทกฺขุํ ตถาวิมุตฺตํ (อิจฺจายสฺมา โมฆราชา),  
  
เทวา มนุสฺสา อิธ วา หุรํ วา;  
  
นรุตฺตมํ อตฺถจรํ นรานํ,  
  
เย ตํ นมสฺสนฺติ ปสํสิยา เต’’ติฯ  
</p>
  
<p>
‘‘ปสํสิยา เตปิ ภวนฺติ ภิกฺขู (โมฆราชาติ ภควา),  
  
เย ตํ นมสฺสนฺติ ตถาวิมุตฺตํ;  
  
อญฺญาย  
ธมฺมํ วิจิกิจฺฉํ ปหาย,  
  
สงฺคาติคา เตปิ ภวนฺติ ภิกฺขู’’ติฯ  
</p>
  
<h3>๕. อุชฺฌานสญฺญิสุตฺตํ</h3>
<p> เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สมฺพหุลา อุชฺฌานสญฺญิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา เวหาสํ อฎฺฐํสุฯ เวหาสํ  ฐิตา โข เอกา เทวตา ภควโต สนฺติเก อิมํ คาถํ อภาสิ –</p>


<p>
‘‘อญฺญถา สนฺตมตฺตานํ, อญฺญถา โย ปเวทเย;  
  
นิกจฺจ กิตวเสฺสว, ภุตฺตํ เถเยฺยน ตสฺส ตํฯ  
</p>
  
<p>
‘‘ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานานํ, ปริชานนฺติ ปณฺฑิตา’’ติฯ  
</p>
  
<p>
‘‘น ยิทํ ภาสิตมเตฺตน, เอกนฺตสวเนน วา;  
  
อนุกฺกมิตเว สกฺกา, ยายํ ปฎิปทา ทฬฺหา;  
  
ยาย ธีรา ปมุจฺจนฺติ, ฌายิโน มารพนฺธนาฯ  
</p>
  
<p>
‘‘น  
เว ธีรา ปกุพฺพนฺติ, วิทิตฺวา โลกปริยายํ;  
  
อญฺญาย นิพฺพุตา ธีรา, ติณฺณา โลเก วิสตฺติก’’นฺติฯ  
</p>
  
<p>อถ  โข ตา เทวตาโย ปถวิยํ ปติฎฺฐหิตฺวา ภควโต ปาเทสุ สิรสา นิปติตฺวา ภควนฺตํ เอตทโวจุํ – ‘‘อจฺจโย โน, ภเนฺต, อจฺจคมา ยถาพาลํ ยถามูฬฺหํ ยถาอกุสลํ , ยา มยํ ภควนฺตํ อาสาเทตพฺพํ อมญฺญิมฺหาฯ ตาสํ โน, ภเนฺต, ภควา อจฺจยํ อจฺจยโต ปฎิคฺคณฺหาตุ อายติํ สํวรายา’’ติฯ อถ โข ภควา สิตํ ปาตฺวากาสิฯ อถ โข ตา เทวตาโย ภิโยฺยโสมตฺตาย อุชฺฌายนฺติโย เวหาสํ อพฺภุคฺคญฺฉุํฯ เอกา เทวตา ภควโต สนฺติเก อิมํ คาถํ อภาสิ –</p>


<p>
‘‘อจฺจยํ  
เทสยนฺตีนํ, โย เจ น ปฎิคณฺหติ;  
  
โกปนฺตโร โทสครุ, ส เวรํ ปฎิมุญฺจตี’’ติฯ  
</p>
  
<p>
‘‘อจฺจโย เจ น วิเชฺชถ, โนจิธาปคตํ  
โนจีธ อปหตํ (สฺยา. กํ.), โนจิธาปกตํ (?)  
สิยา;  
  
เวรานิ น จ สเมฺมยฺยุํ, เกนีธ  
เวรานิ จ สเมฺมยฺยุํ, เตนิธ (สี.)  
กุสโล สิยา’’ติฯ  
</p>
  
<p>
‘‘กสฺสจฺจยา น วิชฺชนฺติ, กสฺส นตฺถิ อปาคตํ;  
  
โก น สโมฺมหมาปาทิ, โก จ ธีโร  
โกธ ธีโร (สฺยา. กํ.)  
สทา สโต’’ติฯ  
</p>
  
<p>
‘‘ตถาคตสฺส  
พุทฺธสฺส, สพฺพภูตานุกมฺปิโน;  
  
ตสฺสจฺจยา น วิชฺชนฺติ, ตสฺส นตฺถิ อปาคตํ;  
  
โส น สโมฺมหมาปาทิ, โสว  
โสธ (สฺยา. กํ.)  
ธีโร สทา สโต’’ติฯ  
</p>
  
<p>
‘‘อจฺจยํ เทสยนฺตีนํ, โย เจ น ปฎิคณฺหติ;  
  
โกปนฺตโร  
โทสครุ, ส เวรํ ปฎิมุญฺจติ;  
  
ตํ เวรํ นาภินนฺทามิ, ปฎิคฺคณฺหามิ โวจฺจย’’นฺติฯ  
</p>
  
<h3>๖. สทฺธาสุตฺตํ</h3>
<p> เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข สมฺพหุลา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ เชตวนํ  โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ คาถํ อภาสิ –</p>


<p>
‘‘สทฺธา ทุติยา ปุริสสฺส โหติ,  
  
โน เจ อสฺสทฺธิยํ อวติฎฺฐติ;  
  
ยโส  
จ กิตฺตี จ ตตฺวสฺส โหติ,  
  
สคฺคญฺจ โส คจฺฉติ สรีรํ วิหายา’’ติฯ  
</p>
  
<p>อถ โข อปรา เทวตา ภควโต สนฺติเก อิมา คาถาโย อภาสิ –</p>


<p>
‘‘โกธํ ชเห วิปฺปชเหยฺย มานํ,  
  
สํโยชนํ สพฺพมติกฺกเมยฺย;  
  
ตํ นามรูปสฺมิมสชฺชมานํ,  
  
อกิญฺจนํ นานุปตนฺติ สงฺคา’’ติฯ  
</p>
  
<p>
‘‘ปมาทมนุยุญฺชนฺติ  
, พาลา ทุเมฺมธิโน ชนา;  
  
อปฺปมาทญฺจ เมธาวี, ธนํ เสฎฺฐํว รกฺขติฯ  
</p>
  
<p>
‘‘มา ปมาทมนุยุเญฺชถ, มา กามรติ สนฺถวํ;  
  
อปฺปมโตฺต หิ ฌายโนฺต, ปโปฺปติ ปรมํ สุข’’นฺตฺนฺตฺติฯ  
</p>
  
<h3>๗. สมยสุตฺตํ</h3>
<p> เอวํ  เม สุตํ – เอกํ สมยํ ภควา สเกฺกสุ วิหรติ กปิลวตฺถุสฺมิํ มหาวเน มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิ; ทสหิ จ โลกธาตูหิ เทวตา เยภุเยฺยน สนฺนิปติตา โหนฺติ ภควนฺตํ ทสฺสนาย ภิกฺขุสงฺฆญฺจฯ อถ โข จตุนฺนํ สุทฺธาวาสกายิกานํ เทวตานํ เอตทโหสิ – ‘‘อยํ โข ภควา สเกฺกสุ วิหรติ กปิลวตฺถุสฺมิํ มหาวเน มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิ; ทสหิ จ โลกธาตูหิ เทวตา เยภุเยฺยน สนฺนิปติตา โหนฺติ ภควนฺตํ ทสฺสนาย ภิกฺขุสงฺฆญฺจฯ ยํนูน มยมฺปิ เยน ภควา เตนุปสงฺกเมยฺยาม; อุปสงฺกมิตฺวา ภควโต สนฺติเก ปเจฺจกํ คาถํ  ภาเสยฺยามา’’ติฯ</p>


<p>อถ  โข ตา เทวตา – เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ  วา พาหํ สมิเญฺชยฺยฯ เอวเมว – สุทฺธาวาเสสุ เทเวสุ อนฺตรหิตา ภควโต ปุรโต ปาตุรเหสุํฯ อถ โข ตา เทวตา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ  คาถํ อภาสิ –</p>


<p>
‘‘มหาสมโย ปวนสฺมิํ, เทวกายา สมาคตา;  
  
อาคตมฺห อิมํ ธมฺมสมยํ, ทกฺขิตาเย อปราชิตสงฺฆ’’นฺติฯ  
</p>
  
<p>อถ โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘ตตฺร ภิกฺขโว สมาทหํสุ, จิตฺตมตฺตโน อุชุกํ อกํสุ  
อุชุกมกํสุ (สี. สฺยา. กํ. ปี.)  
;  
  
สารถีว เนตฺตานิ คเหตฺวา, อินฺทฺริยานิ รกฺขนฺติ ปณฺฑิตา’’ติฯ  
</p>
  
<p>อถ  โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘เฉตฺวา ขีลํ เฉตฺวา ปลิฆํ, อินฺทขีลํ อูหจฺจ มเนชา;  
  
เต จรนฺติ สุทฺธา วิมลา, จกฺขุมตา สุทนฺตา สุสุนาคา’’ติฯ  
</p>
  
<p>อถ โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘เย เกจิ พุทฺธํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺตี’’ติฯ  
</p>
  
<h3>๘. สกลิกสุตฺตํ</h3>
<p> เอวํ เม สุตํ – เอกํ สมยํ ภควา ราชคเห วิหรติ มทฺทกุจฺฉิสฺมิํ  มิคทาเยฯ เตน โข ปน สมเยน ภควโต ปาโท สกลิกาย  ขโต โหติฯ ภุสา สุทํ ภควโต เวทนา วตฺตนฺติ สารีริกา เวทนา ทุกฺขา ติพฺพา  ขรา กฎุกา อสาตา อมนาปา; ตา สุทํ ภควา สโต สมฺปชาโน  อธิวาเสติ อวิหญฺญมาโนฯ อถ โข ภควา จตุคฺคุณํ สงฺฆาฎิํ ปญฺญาเปตฺวา ทกฺขิเณน ปเสฺสน สีหเสยฺยํ กเปฺปติ ปาเท ปาทํ อจฺจาธาย สโต สมฺปชาโนฯ</p>


<p>อถ  โข สตฺตสตา สตุลฺลปกายิกา เทวตาโย อภิกฺกนฺตาย รตฺติยา อภิกฺกนฺตวณฺณา เกวลกปฺปํ มทฺทกุจฺฉิํ โอภาเสตฺวา เยน ภควา เตนุปสงฺกมิํสุ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ อุทานํ อุทาเนสิ – ‘‘นาโค  วต, โภ, สมโณ โคตโม; นาควตา จ สมุปฺปนฺนา สารีริกา เวทนา ทุกฺขา ติพฺพา ขรา กฎุกา อสาตา อมนาปา สโต สมฺปชาโน อธิวาเสติ อวิหญฺญมาโน’’ติฯ</p>


<p>อถ โข อปรา เทวตา ภควโต สนฺติเก อิมํ อุทานํ อุทาเนสิ – ‘‘สีโห วต, โภ, สมโณ โคตโม; สีหวตา จ สมุปฺปนฺนา สารีริกา เวทนา ทุกฺขา ติพฺพา ขรา กฎุกา อสาตา อมนาปา สโต สมฺปชาโน อธิวาเสติ อวิหญฺญมาโน’’ติฯ</p>


<p>อถ  โข อปรา เทวตา ภควโต สนฺติเก อิมํ อุทานํ อุทาเนสิ – ‘‘อาชานีโย วต, โภ, สมโณ โคตโม; อาชานียวตา จ สมุปฺปนฺนา สารีริกา เวทนา ทุกฺขา ติพฺพา ขรา กฎุกา อสาตา อมนาปา สโต สมฺปชาโน อธิวาเสติ อวิหญฺญมาโน’’ติฯ</p>


<p>อถ โข อปรา เทวตา ภควโต สนฺติเก อิมํ อุทานํ อุทาเนสิ – ‘‘นิสโภ วต, โภ, สมโณ โคตโม; นิสภวตา จ สมุปฺปนฺนา สารีริกา เวทนา ทุกฺขา ติพฺพา ขรา กฎุกา อสาตา อมนาปา สโต สมฺปชาโน อธิวาเสติ อวิหญฺญมาโน’’ติฯ</p>


<p>อถ โข อปรา เทวตา ภควโต สนฺติเก อิมํ อุทานํ อุทาเนสิ – ‘‘โธรโยฺห วต, โภ, สมโณ โคตโม; โธรยฺหวตา จ สมุปฺปนฺนา สารีริกา เวทนา ทุกฺขา ติพฺพา ขรา กฎุกา อสาตา อมนาปา สโต สมฺปชาโน อธิวาเสติ อวิหญฺญมาโน’’ติฯ</p>


<p>อถ โข อปรา เทวตา ภควโต สนฺติเก อิมํ อุทานํ อุทาเนสิ – ‘‘ทโนฺต วต, โภ, สมโณ  โคตโม; ทนฺตวตา จ สมุปฺปนฺนา สารีริกา เวทนา ทุกฺขา ติพฺพา ขรา กฎุกา อสาตา อมนาปา สโต สมฺปชาโน อธิวาเสติ อวิหญฺญมาโน’’ติฯ</p>


<p>อถ โข อปรา เทวตา ภควโต สนฺติเก อิมํ อุทานํ อุทาเนสิ – ‘‘ปสฺส สมาธิํ สุภาวิตํ จิตฺตญฺจ สุวิมุตฺตํ, น จาภินตํ น  จาปนตํ น  จ สสงฺขารนิคฺคยฺหวาริตคตํ ฯ โย เอวรูปํ ปุริสนาคํ ปุริสสีหํ ปุริสอาชานียํ  ปุริสนิสภํ ปุริสโธรยฺหํ ปุริสทนฺตํ อติกฺกมิตพฺพํ มเญฺญยฺย กิมญฺญตฺร อทสฺสนา’’ติฯ</p>


<p>
‘‘ปญฺจเวทา สตํ สมํ, ตปสฺสี พฺราหฺมณา จรํ;  
  
จิตฺตญฺจ เนสํ น สมฺมา วิมุตฺตํ, หีนตฺถรูปา น ปารงฺคมา เตฯ  
</p>
  
<p>
‘‘ตณฺหาธิปนฺนา วตสีลพทฺธา, ลูขํ ตปํ วสฺสสตํ จรนฺตา;  
  
จิตฺตญฺจ เนสํ น สมฺมา วิมุตฺตํ, หีนตฺถรูปา น ปารงฺคมา เตฯ  
</p>
  
<p>
‘‘น มานกามสฺส ทโม อิธตฺถิ, น โมนมตฺถิ อสมาหิตสฺส;  
  
เอโก อรเญฺญ วิหรํ ปมโตฺต, น มจฺจุเธยฺยสฺส ตเรยฺย ปาร’’นฺติฯ  
</p>
  
<p>
‘‘มานํ ปหาย สุสมาหิตโตฺต, สุเจตโส สพฺพธิ วิปฺปมุโตฺต;  
  
เอโก อรเญฺญ วิหรมปฺปมโตฺต, ส มจฺจุเธยฺยสฺส ตเรยฺย ปาร’’นฺตฺนฺตฺติฯ  
</p>
  
<h3>๙. ปฐมปชฺชุนฺนธีตุสุตฺตํ</h3>
<p> เอวํ  เม สุตํ – เอกํ สมยํ ภควา เวสาลิยํ วิหรติ มหาวเน กูฎาคารสาลายํฯ อถ โข โกกนทา ปชฺชุนฺนสฺส ธีตา อภิกฺกนฺตาย รตฺติยา อภิกฺกนฺตวณฺณา เกวลกปฺปํ มหาวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตา โข สา เทวตา โกกนทา ปชฺชุนฺนสฺส ธีตา ภควโต สนฺติเก อิมา คาถาโย อภาสิ –</p>


<p>
‘‘เวสาลิยํ  
วเน วิหรนฺตํ, อคฺคํ สตฺตสฺส สมฺพุทฺธํ;  
  
โกกนทาหมสฺมิ  
อภิวเนฺท, โกกนทา ปชฺชุนฺนสฺส ธีตาฯ  
</p>
  
<p>
‘‘สุตเมว ปุเร อาสิ, ธโมฺม จกฺขุมตานุพุโทฺธ;  
  
สาหํ ทานิ สกฺขิ ชานามิ, มุนิโน เทสยโต สุคตสฺสฯ  
</p>
  
<p>
‘‘เย เกจิ อริยํ ธมฺมํ, วิครหนฺตา จรนฺติ ทุเมฺมธา;  
  
อุเปนฺติ โรรุวํ โฆรํ, จิรรตฺตํ ทุกฺขํ อนุภวนฺติฯ  
</p>
  
<p>
‘‘เย จ โข อริเย ธเมฺม, ขนฺติยา อุปสเมน อุเปตา;  
  
ปหาย มานุสํ เทหํ, เทวกาย ปริปูเรสฺสนฺตี’’ติฯ  
</p>
  
<h3>๑๐. ทุติยปชฺชุนฺนธีตุสุตฺตํ</h3>
<p> เอวํ  เม สุตํ – เอกํ สมยํ ภควา เวสาลิยํ วิหรติ มหาวเน กูฎาคารสาลายํฯ อถ โข จูฬโกกนทา  ปชฺชุนฺนสฺส ธีตา  อภิกฺกนฺตาย รตฺติยา อภิกฺกนฺตวณฺณา เกวลกปฺปํ มหาวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตา โข สา เทวตา จูฬโกกนทา ปชฺชุนฺนสฺส ธีตา ภควโต สนฺติเก อิมา คาถาโย อภาสิ –</p>


<p>
‘‘อิธาคมา วิชฺชุปภาสวณฺณา, โกกนทา ปชฺชุนฺนสฺส ธีตา;  
  
พุทฺธญฺจ ธมฺมญฺจ นมสฺสมานา, คาถาจิมา อตฺถวตี อภาสิฯ  
</p>
  
<p>
‘‘พหุนาปิ  
โข ตํ วิภเชยฺยํ, ปริยาเยน ตาทิโส ธโมฺม;  
  
สํขิตฺตมตฺถํ  
สํขิตฺตมตฺตํ (ก.)  
ลปยิสฺสามิ, ยาวตา เม มนสา ปริยตฺตํฯ  
</p>
  
<p>
‘‘ปาปํ น กยิรา วจสา มนสา,  
  
กาเยน วา กิญฺจน สพฺพโลเก;  
  
กาเม  
ปหาย สติมา สมฺปชาโน,  
  
ทุกฺขํ น เสเวถ อนตฺถสํหิต’’นฺติฯ  
</p>
  
สตุลฺลปกายิกวโคฺค จตุโตฺถฯ  
</p>
  
<p>ตสฺสุทฺทานํ –</p>


<p>
สพฺภิมจฺฉรินา สาธุ, น สนฺตุชฺฌานสญฺญิโน;  
  
สทฺธา สมโย สกลิกํ, อุโภ ปชฺชุนฺนธีตโรติฯ  
</p>
  
<h2>๕. อาทิตฺตวโคฺค</h2>
<h3>๑. อาทิตฺตสุตฺตํ</h3>
<p> เอวํ  เม สุตํ – เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเมฯ อถ โข อญฺญตรา เทวตา อภิกฺกนฺตาย  รตฺติยา อภิกฺกนฺตวณฺณา เกวลกปฺปํ เชตวนํ โอภาเสตฺวา เยน ภควา เตนุปสงฺกมิ; อุปสงฺกมิตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิตา โข สา เทวตา ภควโต สนฺติเก อิมา คาถาโย อภาสิ –</p>


<p>
‘‘อาทิตฺตสฺมิํ อคารสฺมิํ, ยํ นีหรติ ภาชนํ;  
  
ตํ ตสฺส โหติ อตฺถาย, โน จ ยํ ตตฺถ ฑยฺหติฯ  
</p>
  
<p>
‘‘เอวํ อาทิตฺตโก โลโก, ชราย มรเณน จ;  
  
นีหเรเถว ทาเนน, ทินฺนํ โหติ สุนีหตํฯ  
</p>
  
<p>
‘‘ทินฺนํ  
  
สุขผลํ โหติ, นาทินฺนํ โหติ ตํ ตถา;  
  
โจรา หรนฺติ ราชาโน, อคฺคิ ฑหติ นสฺสติฯ  
</p>
  
<p>
‘‘อถ  
อเนฺตน ชหติ, สรีรํ สปริคฺคหํ;  
  
เอตทญฺญาย เมธาวี, ภุเญฺชถ จ ทเทถ จ;  
  
ทตฺวา จ ภุตฺวา จ ยถานุภาวํ;  
  
อนินฺทิโต สคฺคมุเปติ ฐาน’’นฺติฯ  
</p>
  
<h3>๒. กิํททสุตฺตํ</h3>
<ol>
<li>
‘‘กิํทโท พลโท โหติ, กิํทโท โหติ วณฺณโท;  
  
กิํทโท สุขโท โหติ, กิํทโท โหติ จกฺขุโท;  
  
โก จ สพฺพทโท โหติ, ตํ เม อกฺขาหิ ปุจฺฉิโต’’ติฯ  
</li>
  
‘‘อนฺนโท พลโท โหติ, วตฺถโท โหติ วณฺณโท;  
  
ยานโท สุขโท โหติ, ทีปโท โหติ จกฺขุโทฯ  
</li>
  
‘‘โส จ สพฺพทโท โหติ, โย ททาติ อุปสฺสยํ;  
  
อมตํ ทโท จ โส โหติ, โย ธมฺมมนุสาสตี’’ติฯ  
</li>
  
<h3>๓. อนฺนสุตฺตํ</h3>
</ol>
<ol>
<li>
‘‘อนฺนเมวาภินนฺทนฺติ, อุภเย เทวมานุสา;  
  
อถ โก นาม โส ยโกฺข, ยํ อนฺนํ นาภินนฺทตี’’ติฯ  
</li>
  
‘‘เย  
นํ ททนฺติ สทฺธาย, วิปฺปสเนฺนน เจตสา;  
  
ตเมว อนฺนํ ภชติ, อสฺมิํ โลเก ปรมฺหิ จฯ  
</li>
  
‘‘ตสฺมา  
  
วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</li>
  
<h3>๔. เอกมูลสุตฺตํ</h3>
</ol>
<ol>
<li>
‘‘เอกมูลํ ทฺวิราวฎฺฎํ, ติมลํ ปญฺจปตฺถรํ;  
  
สมุทฺทํ ทฺวาทสาวฎฺฎํ, ปาตาลํ อตรี อิสี’’ติฯ  
</li>
  
<h3>๕. อโนมสุตฺตํ</h3>
</ol>
<ol>
<li>
‘‘อโนมนามํ  
นิปุณตฺถทสฺสิํ, ปญฺญาททํ กามาลเย อสตฺตํ;  
  
ตํ ปสฺสถ สพฺพวิทุํ สุเมธํ, อริเย ปเถ กมมานํ มเหสิ’’นฺติฯ  
</li>
  
<h3>๖. อจฺฉราสุตฺตํ</h3>
</ol>
<ol>
<li>
‘‘อจฺฉราคณสงฺฆุฎฺฐํ, ปิสาจคณเสวิตํ;  
  
วนนฺตํ โมหนํ นาม, กถํ ยาตฺรา ภวิสฺสตี’’ติฯ  
</li>
  
‘‘อุชุโก นาม โส มโคฺค, อภยา นาม สา ทิสา;  
  
รโถ อกูชโน นาม, ธมฺมจเกฺกหิ สํยุโตฯ  
</li>
  
‘‘หิรี ตสฺส อปาลโมฺพ, สตฺยสฺส ปริวารณํ;  
  
ธมฺมาหํ สารถิํ พฺรูมิ, สมฺมาทิฎฺฐิปุเรชวํฯ  
</li>
  
‘‘ยสฺส เอตาทิสํ ยานํ, อิตฺถิยา ปุริสสฺส วา;  
  
ส เว เอเตน ยาเนน, นิพฺพานเสฺสว สนฺติเก’’ติฯ  
</li>
  
<h3>๗. วนโรปสุตฺตํ</h3>
</ol>
<ol>
<li>
‘‘เกสํ  
  
ทิวา จ รโตฺต จ, สทา ปุญฺญํ ปวฑฺฒติ;  
  
ธมฺมฎฺฐา สีลสมฺปนฺนา, เก ชนา สคฺคคามิโน’’ติฯ  
</li>
  
‘‘อารามโรปา วนโรปา, เย ชนา เสตุการกา;  
  
ปปญฺจ อุทปานญฺจ, เย ททนฺติ อุปสฺสยํฯ  
</li>
  
‘‘เตสํ  
ทิวา จ รโตฺต จ, สทา ปุญฺญํ ปวฑฺฒติ;  
  
ธมฺมฎฺฐา สีลสมฺปนฺนา, เต ชนา สคฺคคามิโน’’ติฯ  
</li>
  
<h3>๘. เชตวนสุตฺตํ</h3>
</ol>
<ol>
<li>
‘‘อิทญฺหิ ตํ เชตวนํ, อิสิสงฺฆนิเสวิตํ;  
  
อาวุตฺถํ  
อาวุฎฺฐํ (ก.)  
ธมฺมราเชน, ปีติสญฺชนนํ มมฯ  
</li>
  
‘‘กมฺมํ  
วิชฺชา จ ธโมฺม จ, สีลํ ชีวิตมุตฺตมํ;  
  
เอเตน มจฺจา สุชฺฌนฺติ, น โคเตฺตน ธเนน วาฯ  
</li>
  
‘‘ตสฺมา หิ ปณฺฑิโต โปโส, สมฺปสฺสํ อตฺถมตฺตโน;  
  
โยนิโส วิจิเน ธมฺมํ, เอวํ ตตฺถ วิสุชฺฌติฯ  
</li>
  
‘‘สาริปุโตฺตว ปญฺญาย, สีเลน อุปสเมน จ;  
  
โยปิ ปารงฺคโต ภิกฺขุ, เอตาวปรโม สิยา’’ติฯ  
</li>
  
<h3>๙. มจฺฉริสุตฺตํ</h3>
</ol>
<ol>
<li>
‘‘เยธ  
มจฺฉริโน โลเก, กทริยา ปริภาสกา;  
  
อเญฺญสํ ททมานานํ, อนฺตรายกรา นราฯ  
</li>
  
‘‘กีทิโส  
เตสํ วิปาโก, สมฺปราโย จ กีทิโส;  
  
ภควนฺตํ ปุฎฺฐุมาคมฺม, กถํ ชาเนมุ ตํ มย’’นฺติฯ  
</li>
  
‘‘เยธ มจฺฉริโน โลเก, กทริยา ปริภาสกา;  
  
อเญฺญสํ ททมานานํ, อนฺตรายกรา นราฯ  
</li>
  
‘‘นิรยํ ติรจฺฉานโยนิํ, ยมโลกํ อุปปชฺชเร;  
  
สเจ เอนฺติ มนุสฺสตฺตํ, ทลิเทฺท ชายเร กุเลฯ  
</li>
  
‘‘โจฬํ ปิโณฺฑ รตี ขิฑฺฑา, ยตฺถ กิเจฺฉน ลพฺภติ;  
  
ปรโต อาสีสเร  
อาสิํสเร (สี. สฺยา. กํ. ปี.)  
พาลา, ตมฺปิ เตสํ น ลพฺภติ;  
  
ทิเฎฺฐ ธเมฺมส วิปาโก, สมฺปราเย  
สมฺปราโย (สฺยา. กํ. ปี.)  
จ ทุคฺคตี’’ติฯ  
</li>
  
‘‘อิติเหตํ วิชานาม, อญฺญํ ปุจฺฉาม โคตม;  
  
เยธ ลทฺธา มนุสฺสตฺตํ, วทญฺญู วีตมจฺฉราฯ  
</li>
  
‘‘พุเทฺธ  
ปสนฺนา ธเมฺม จ, สเงฺฆ จ ติพฺพคารวา;  
  
กีทิโส เตสํ วิปาโก, สมฺปราโย จ กีทิโส;  
  
ภควนฺตํ ปุฎฺฐุมาคมฺม, กถํ ชาเนมุ ตํ มย’’นฺติฯ  
</li>
  
‘‘เยธ ลทฺธา มนุสฺสตฺตํ, วทญฺญู วีตมจฺฉรา;  
  
พุเทฺธ ปสนฺนา ธเมฺม จ, สเงฺฆ จ ติพฺพคารวา;  
  
เอเต สคฺคา  
สเคฺค (สี. สฺยา. กํ.)  
ปกาสนฺติ, ยตฺถ เต อุปปชฺชเรฯ  
</li>
  
‘‘สเจ  
  
เอนฺติ มนุสฺสตฺตํ, อเฑฺฒ อาชายเร กุเล;  
  
โจฬํ ปิโณฺฑ รตี ขิฑฺฑา, ยตฺถากิเจฺฉน ลพฺภติฯ  
</li>
  
‘‘ปรสมฺภเตสุ  
โภเคสุ, วสวตฺตีว โมทเร;  
  
ทิเฎฺฐ ธเมฺมส วิปาโก, สมฺปราเย จ สุคฺคตี’’ติฯ  
</li>
  
<h3>๑๐. ฆฎีการสุตฺตํ</h3>
</ol>
<ol>
<li>
‘‘อวิหํ อุปปนฺนาเส, วิมุตฺตา สตฺต ภิกฺขโว;  
  
ราคโทสปริกฺขีณา, ติณฺณา โลเก วิสตฺติก’’นฺติฯ  
</li>
  
‘‘เก จ เต อตรุํ ปงฺกํ  
สงฺคํ (สี. สฺยา.)  
, มจฺจุเธยฺยํ สุทุตฺตรํ;  
  
เก หิตฺวา มานุสํ เทหํ, ทิพฺพโยคํ อุปจฺจคุ’’นฺติฯ  
</li>
  
‘‘อุปโก ปลคโณฺฑ จ, ปุกฺกุสาติ จ เต ตโย;  
  
ภทฺทิโย ขณฺฑเทโว จ, พาหุรคฺคิ จ สิงฺคิโย  
พหุทนฺตี จ ปิงฺคโย (สี.)  
;  
  
เต หิตฺวา มานุสํ เทหํ, ทิพฺพโยคํ อุปจฺจคุ’’นฺติฯ  
</li>
  
‘‘กุสลี ภาสสี เตสํ, มารปาสปฺปหายินํ;  
  
กสฺส เต ธมฺมมญฺญาย, อจฺฉิทุํ ภวพนฺธน’’นฺติฯ  
</li>
  
‘‘น อญฺญตฺร ภควตา, นาญฺญตฺร ตว สาสนา;  
  
ยสฺส เต ธมฺมมญฺญาย, อจฺฉิทุํ ภวพนฺธนํฯ  
</li>
  
‘‘ยตฺถ นามญฺจ รูปญฺจ, อเสสํ อุปรุชฺฌติ;  
  
ตํ เต ธมฺมํ อิธญฺญาย, อจฺฉิทุํ ภวพนฺธน’’นฺติฯ  
</li>
  
‘‘คมฺภีรํ  
ภาสสี วาจํ, ทุพฺพิชานํ สุทุพฺพุธํ;  
  
กสฺส ตฺวํ  
ธมฺมมญฺญาย, วาจํ ภาสสิ อีทิส’’นฺติฯ  
</li>
  
‘‘กุมฺภกาโร  
ปุเร อาสิํ, เวกฬิเงฺค  
เวหฬิเงฺค (สี.), เวภฬิเงฺค (สฺยา. กํ.)  
ฆฎีกโร;  
  
มาตาเปตฺติภโร อาสิํ, กสฺสปสฺส อุปาสโกฯ  
</li>
  
‘‘วิรโต  
เมถุนา ธมฺมา, พฺรหฺมจารี นิรามิโส;  
  
อหุวา เต สคาเมโยฺย, อหุวา เต ปุเร สขาฯ  
</li>
  
‘‘โสหเมเต ปชานามิ, วิมุเตฺต สตฺต ภิกฺขโว;  
  
ราคโทสปริกฺขีเณ, ติเณฺณ โลเก วิสตฺติก’’นฺติฯ  
</li>
  
‘‘เอวเมตํ ตทา อาสิ, ยถา ภาสสิ ภคฺคว;  
  
กุมฺภกาโร ปุเร อาสิ, เวกฬิเงฺค ฆฎีกโร;  
  
มาตาเปตฺติภโร อาสิ, กสฺสปสฺส อุปาสโกฯ  
</li>
  
‘‘วิรโต เมถุนา ธมฺมา, พฺรหฺมจารี นิรามิโส;  
  
อหุวา เม สคาเมโยฺย, อหุวา เม ปุเร สขา’’ติฯ  
</li>
  
‘‘เอวเมตํ ปุราณานํ, สหายานํ อหุ สงฺคโม;  
  
อุภินฺนํ ภาวิตตฺตานํ, สรีรนฺติมธาริน’’นฺติฯ  
</li>
  
อาทิตฺตวโคฺค ปญฺจโมฯ  
</li>
  
<p>ตสฺสุทฺทานํ –
</ol></p>


<p>
อาทิตฺตํ กิํททํ อนฺนํ, เอกมูลอโนมิยํ;  
  
อจฺฉราวนโรปเชตํ, มจฺฉเรน ฆฎีกโรติฯ  
</p>
  
<h2>๖. ชราวโคฺค</h2>
<h3>๑. ชราสุตฺตํ</h3>
<ol>
<li>
‘‘กิํสุ  
  
ยาว ชรา สาธุ, กิํสุ สาธุ ปติฎฺฐิตํ;  
  
กิํสุ นรานํ รตนํ, กิํสุ โจเรหิ ทูหร’’นฺติฯ  
</li>
  
‘‘สีลํ ยาว ชรา สาธุ, สทฺธา สาธุ ปติฎฺฐิตา;  
  
ปญฺญา นรานํ รตนํ, ปุญฺญํ โจเรหิ ทูหร’’นฺติฯ  
</li>
  
<h3>๒. อชรสาสุตฺตํ</h3>
</ol>
<ol>
<li>
‘‘กิํสุ  
อชรสา สาธุ, กิํสุ สาธุ อธิฎฺฐิตํ;  
  
กิํสุ นรานํ รตนํ, กิํสุ โจเรหฺยหาริย’’นฺติฯ  
</li>
  
‘‘สีลํ  
อชรสา สาธุ, สทฺธา สาธุ อธิฎฺฐิตา;  
  
ปญฺญา นรานํ รตนํ, ปุญฺญํ โจเรหฺยหาริย’’นฺติฯ  
</li>
  
<h3>๓. มิตฺตสุตฺตํ</h3>
</ol>
<ol>
<li>
‘‘กิํสุ ปวสโต  
ปถวโต (ปี. ก.)  
มิตฺตํ, กิํสุ มิตฺตํ สเก ฆเร;  
  
กิํ มิตฺตํ อตฺถชาตสฺส, กิํ มิตฺตํ สมฺปรายิก’’นฺติฯ  
</li>
  
‘‘สโตฺถ ปวสโต มิตฺตํ, มาตา มิตฺตํ สเก ฆเร;  
  
สหาโย  
อตฺถชาตสฺส, โหติ มิตฺตํ ปุนปฺปุนํ;  
  
สยํกตานิ ปุญฺญานิ, ตํ มิตฺตํ สมฺปรายิก’’นฺติฯ  
</li>
  
<h3>๔. วตฺถุสุตฺตํ</h3>
</ol>
<ol>
<li>
‘‘กิํสุ  
วตฺถุ มนุสฺสานํ, กิํสูธ ปรโม สขา;  
  
กิํสุ ภูตา อุปชีวนฺติ, เย ปาณา ปถวิสฺสิตา’’ติ  
ปถวิํ สิตาติ (สี. สฺยา. กํ. ปี.)  
ฯ  
</li>
  
‘‘ปุตฺตา วตฺถุ มนุสฺสานํ, ภริยา จ  
ภริยาว (สี.), ภริยา (สฺยา. กํ.)  
ปรโม สขา;  
  
วุฎฺฐิํ ภูตา อุปชีวนฺติ, เย ปาณา ปถวิสฺสิตา’’ติฯ  
</li>
  
<h3>๕. ปฐมชนสุตฺตํ</h3>
</ol>
<ol>
<li>
‘‘กิํสุ ชเนติ ปุริสํ, กิํสุ ตสฺส วิธาวติ;  
  
กิํสุ สํสารมาปาทิ, กิํสุ ตสฺส มหพฺภย’’นฺติฯ  
</li>
  
‘‘ตณฺหา ชเนติ ปุริสํ, จิตฺตมสฺส วิธาวติ;  
  
สโตฺต สํสารมาปาทิ, ทุกฺขมสฺส มหพฺภย’’นฺติฯ  
</li>
  
<h3>๖. ทุติยชนสุตฺตํ</h3>
</ol>
<ol>
<li>
‘‘กิํสุ  
ชเนติ ปุริสํ, กิํสุ ตสฺส วิธาวติ;  
  
กิํสุ สํสารมาปาทิ, กิสฺมา น ปริมุจฺจตี’’ติฯ  
</li>
  
‘‘ตณฺหา ชเนติ ปุริสํ, จิตฺตมสฺส วิธาวติ;  
  
สโตฺต สํสารมาปาทิ, ทุกฺขา น ปริมุจฺจตี’’ติฯ  
</li>
  
<h3>๗. ตติยชนสุตฺตํ</h3>
</ol>
<ol>
<li>
‘‘กิํสุ  
ชเนติ ปุริสํ, กิํสุ ตสฺส วิธาวติ;  
  
กิํสุ สํสารมาปาทิ, กิํสุ ตสฺส ปรายน’’นฺติฯ  
</li>
  
‘‘ตณฺหา  
  
ชเนติ ปุริสํ, จิตฺตมสฺส วิธาวติ;  
  
สโตฺต สํสารมาปาทิ, กมฺมํ ตสฺส ปรายน’’นฺติฯ  
</li>
  
<h3>๘. อุปฺปถสุตฺตํ</h3>
</ol>
<ol>
<li>
‘‘กิํสุ อุปฺปโถ อกฺขาโต, กิํสุ รตฺตินฺทิวกฺขโย;  
  
กิํ มลํ พฺรหฺมจริยสฺส, กิํ สินานมโนทก’’นฺติฯ  
</li>
  
‘‘ราโค อุปฺปโถ อกฺขาโต, วโย รตฺตินฺทิวกฺขโย;  
  
อิตฺถี มลํ พฺรหฺมจริยสฺส, เอตฺถายํ สชฺชเต ปชา;  
  
ตโป จ พฺรหฺมจริยญฺจ, ตํ สินานมโนทก’’นฺตฺนฺตฺติฯ  
</li>
  
<h3>๙. ทุติยสุตฺตํ</h3>
</ol>
<ol>
<li>
‘‘กิํสุ ทุติยา  
ทุติยํ (สฺยา. กํ. ปี.)  
ปุริสสฺส โหติ, กิํสุ เจนํ ปสาสติ;  
  
กิสฺส จาภิรโต มโจฺจ, สพฺพทุกฺขา ปมุจฺจตี’’ติฯ  
</li>
  
‘‘สทฺธา ทุติยา ปุริสสฺส โหติ, ปญฺญา เจนํ ปสาสติ;  
  
นิพฺพานาภิรโต มโจฺจ, สพฺพทุกฺขา ปมุจฺจตี’’ติฯ  
</li>
  
<h3>๑๐. กวิสุตฺตํ</h3>
</ol>
<ol>
<li>
‘‘กิํสุ นิทานํ คาถานํ, กิํสุ ตาสํ วิยญฺชนํ;  
  
กิํสุ สนฺนิสฺสิตา คาถา, กิํสุ คาถานมาสโย’’ติฯ  
</li>
  
‘‘ฉโนฺท  
นิทานํ คาถานํ, อกฺขรา ตาสํ วิยญฺชนํ;  
  
นามสนฺนิสฺสิตา คาถา, กวิ คาถานมาสโย’’ติฯ  
</li>
  
ชราวโคฺค ฉโฎฺฐฯ  
</li>
  
<p>ตสฺสุทฺทานํ –
</ol></p>


<p>
ชรา  
  
อชรสา มิตฺตํ, วตฺถุ ตีณิ ชนานิ จ;  
  
อุปฺปโถ จ ทุติโย จ, กวินา ปูริโต วโคฺคติฯ  
</p>
  
<h2>๗. อทฺธวโคฺค</h2>
<h3>๑. นามสุตฺตํ</h3>
<ol>
<li>
‘‘กิํสุ  
  
สพฺพํ อทฺธภวิ  
อนฺวภวิ (สี.)  
, กิสฺมา ภิโยฺย น วิชฺชติ;  
  
กิสฺสสฺสุ เอกธมฺมสฺส, สเพฺพว วสมนฺวคู’’ติ  
วสมทฺธคู (ก.)  
ฯ  
</li>
  
‘‘นามํ สพฺพํ อทฺธภวิ, นามา ภิโยฺย น วิชฺชติ;  
  
นามสฺส เอกธมฺมสฺส, สเพฺพว วสมนฺวคู’’ติฯ  
</li>
  
<h3>๒. จิตฺตสุตฺตํ</h3>
</ol>
<ol>
<li>
‘‘เกนสฺสุ นียติ โลโก, เกนสฺสุ ปริกสฺสติ;  
  
กิสฺสสฺสุ เอกธมฺมสฺส, สเพฺพว วสมนฺวคู’’ติฯ  
</li>
  
‘‘จิเตฺตน นียติ โลโก, จิเตฺตน ปริกสฺสติ;  
  
จิตฺตสฺส เอกธมฺมสฺส, สเพฺพว วสมนฺวคู’’ติฯ  
</li>
  
<h3>๓. ตณฺหาสุตฺตํ</h3>
</ol>
<ol>
<li>
‘‘เกนสฺสุ นียติ โลโก, เกนสฺสุ ปริกสฺสติ;  
  
กิสฺสสฺสุ เอกธมฺมสฺส, สเพฺพว วสมนฺวคู’’ติฯ  
</li>
  
‘‘ตณฺหาย  
นียติ โลโก, ตณฺหาย ปริกสฺสติ;  
  
ตณฺหาย เอกธมฺมสฺส, สเพฺพว วสมนฺวคู’’ติฯ  
</li>
  
<h3>๔. สํโยชนสุตฺตํ</h3>
</ol>
<ol>
<li>
‘‘กิํสุ  
  
สํโยชโน โลโก, กิํสุ ตสฺส วิจารณํ;  
  
กิสฺสสฺสุ วิปฺปหาเนน, นิพฺพานํ อิติ วุจฺจตี’’ติฯ  
</li>
  
‘‘นนฺทีสํโยชโน  
นนฺทิสํโยชโน (สี. สฺยา. กํ.)  
โลโก, วิตกฺกสฺส วิจารณํ;  
  
ตณฺหาย วิปฺปหาเนน, นิพฺพานํ อิติ วุจฺจตี’’ติฯ  
</li>
  
<h3>๕. พนฺธนสุตฺตํ</h3>
</ol>
<ol>
<li>
‘‘กิํสุ สมฺพนฺธโน โลโก, กิํสุ ตสฺส วิจารณํ;  
  
กิสฺสสฺสุ วิปฺปหาเนน, สพฺพํ ฉินฺทติ พนฺธน’’นฺติฯ  
</li>
  
‘‘นนฺทีสมฺพนฺธโน  
โลโก, วิตกฺกสฺส วิจารณํ;  
  
ตณฺหาย วิปฺปหาเนน, สพฺพํ ฉินฺทติ พนฺธน’’นฺติฯ  
</li>
  
<h3>๖. อตฺตหตสุตฺตํ</h3>
</ol>
<ol>
<li>
‘‘เกนสฺสุพฺภาหโต โลโก, เกนสฺสุ ปริวาริโต;  
  
เกน สเลฺลน โอติโณฺณ, กิสฺส ธูปายิโต สทา’’ติฯ  
</li>
  
‘‘มจฺจุนาพฺภาหโต โลโก, ชราย ปริวาริโต;  
  
ตณฺหาสเลฺลน โอติโณฺณ, อิจฺฉาธูปายิโต สทา’’ติฯ  
</li>
  
<h3>๗. อุฑฺฑิตสุตฺตํ</h3>
</ol>
<ol>
<li>
‘‘เกนสฺสุ  
อุฑฺฑิโต โลโก, เกนสฺสุ ปริวาริโต;  
  
เกนสฺสุ ปิหิโต โลโก, กิสฺมิํ โลโก ปติฎฺฐิโต’’ติฯ  
</li>
  
‘‘ตณฺหาย อุฑฺฑิโต โลโก, ชราย ปริวาริโต;  
  
มจฺจุนา ปิหิโต โลโก, ทุเกฺข โลโก ปติฎฺฐิโต’’ติฯ  
</li>
  
<h3>๘. ปิหิตสุตฺตํ</h3>
</ol>
<ol>
<li>
‘‘เกนสฺสุ  
ปิหิโต โลโก, กิสฺมิํ โลโก ปติฎฺฐิโต;  
  
เกนสฺสุ อุฑฺฑิโต โลโก, เกนสฺสุ ปริวาริโต’’ติฯ  
</li>
  
‘‘มจฺจุนา  
ปิหิโต โลโก, ทุเกฺข โลโก ปติฎฺฐิโต;  
  
ตณฺหาย อุฑฺฑิโต โลโก, ชราย ปริวาริโต’’ติฯ  
</li>
  
<h3>๙. อิจฺฉาสุตฺตํ</h3>
</ol>
<ol>
<li>
‘‘เกนสฺสุ พชฺฌตี โลโก, กิสฺส วินยาย มุจฺจติ;  
  
กิสฺสสฺสุ วิปฺปหาเนน, สพฺพํ ฉินฺทติ พนฺธน’’นฺติฯ  
</li>
  
‘‘อิจฺฉาย พชฺฌตี โลโก, อิจฺฉาวินยาย มุจฺจติ;  
  
อิจฺฉาย วิปฺปหาเนน, สพฺพํ ฉินฺทติ พนฺธน’’นฺติฯ  
</li>
  
<h3>๑๐. โลกสุตฺตํ</h3>
</ol>
<ol>
<li>
‘‘กิสฺมิํ  
โลโก สมุปฺปโนฺน, กิสฺมิํ กุพฺพติ สนฺถวํ;  
  
กิสฺส โลโก อุปาทาย, กิสฺมิํ โลโก วิหญฺญตี’’ติฯ  
</li>
  
‘‘ฉสุ  
โลโก สมุปฺปโนฺน, ฉสุ กุพฺพติ สนฺถวํ;  
  
ฉนฺนเมว อุปาทาย, ฉสุ โลโก วิหญฺญตี’’ติฯ  
</li>
  
อทฺธวโคฺค  
อนฺววโคฺค (สี.)  
สตฺตโมฯ  
</li>
  
<p>ตสฺสุทฺทานํ –
</ol></p>


<p>
นามํ จิตฺตญฺจ ตณฺหา จ, สํโยชนญฺจ พนฺธนา;  
  
อพฺภาหตุฑฺฑิโต ปิหิโต, อิจฺฉา โลเกน เต ทสาติฯ  
</p>
  
<h2>๘. เฉตฺวาวโคฺค</h2>
<h3>๑. เฉตฺวาสุตฺตํ</h3>
<p> สาวตฺถินิทานํฯ เอกมนฺตํ  ฐิตา โข สา เทวตา ภควนฺตํ คาถาย อชฺฌภาสิ –</p>


<p>
‘‘กิํสุ เฉตฺวา  
ฌตฺวา (สี.), ฆตฺวา (สฺยา. กํ.) เอวมุปริปิ  
สุขํ เสติ, กิํสุ เฉตฺวา น โสจติ;  
  
กิสฺสสฺสุ เอกธมฺมสฺส, วธํ โรเจสิ โคตมา’’ติฯ  
</p>
  
<p>
‘‘โกธํ  
เฉตฺวา สุขํ เสติ, โกธํ เฉตฺวา น โสจติ;  
  
โกธสฺส วิสมูลสฺส, มธุรคฺคสฺส เทวเต;  
  
วธํ อริยา ปสํสนฺติ, ตญฺหิ เฉตฺวา น โสจตี’’ติฯ  
</p>
  
<h3>๒. รถสุตฺตํ</h3>
<ol>
<li>
‘‘กิํสุ รถสฺส ปญฺญาณํ, กิํสุ ปญฺญาณมคฺคิโน;  
  
กิํสุ รฎฺฐสฺส ปญฺญาณํ, กิํสุ ปญฺญาณมิตฺถิยา’’ติฯ  
</li>
  
‘‘ธโช  
  
รถสฺส ปญฺญาณํ, ธูโม ปญฺญาณมคฺคิโน;  
  
ราชา รฎฺฐสฺส ปญฺญาณํ, ภตฺตา ปญฺญาณมิตฺถิยา’’ติฯ  
</li>
  
<h3>๓. วิตฺตสุตฺตํ</h3>
</ol>
<ol>
<li>
‘‘กิํสูธ วิตฺตํ ปุริสสฺส เสฎฺฐํ, กิํสุ สุจิโณฺณ สุขมาวหติ;  
  
กิํสุ  
หเว สาทุตรํ  
สาธุตรํ (ก.)  
รสานํ, กถํชีวิํ  
กิํสุชีวิํ (ก.)  
ชีวิตมาหุ เสฎฺฐ’’นฺติฯ  
</li>
  
‘‘สทฺธีธ วิตฺตํ ปุริสสฺส เสฎฺฐํ, ธโมฺม สุจิโณฺณ สุขมาวหติ;  
  
สจฺจํ หเว สาทุตรํ รสานํ, ปญฺญาชีวิํ ชีวิตมาหุ เสฎฺฐ’’นฺติฯ  
</li>
  
<h3>๔. วุฎฺฐิสุตฺตํ</h3>
</ol>
<ol>
<li>
‘‘กิํสุ อุปฺปตตํ เสฎฺฐํ, กิํสุ นิปตตํ วรํ;  
  
กิํสุ ปวชมานานํ, กิํสุ ปวทตํ วร’’นฺติฯ  
</li>
  
‘‘พีชํ อุปฺปตตํ เสฎฺฐํ, วุฎฺฐิ นิปตตํ วรา;  
  
คาโว ปวชมานานํ, ปุโตฺต ปวทตํ วโรติฯ  
</li>
  
‘‘วิชฺชา อุปฺปตตํ เสฎฺฐา, อวิชฺชา นิปตตํ วรา;  
  
สโงฺฆ ปวชมานานํ, พุโทฺธ ปวทตํ วโร’’ติฯ  
</li>
  
<h3>๕. ภีตาสุตฺตํ</h3>
</ol>
<ol>
<li>
‘‘กิํสูธ ภีตา ชนตา อเนกา,  
  
มโคฺค จเนกายตนปฺปวุโตฺต;  
  
ปุจฺฉามิ ตํ โคตม ภูริปญฺญ,  
  
กิสฺมิํ ฐิโต ปรโลกํ น ภาเย’’ติฯ  
</li>
  
‘‘วาจํ  
  
มนญฺจ ปณิธาย สมฺมา,  
  
กาเยน  
ปาปานิ อกุพฺพมาโน;  
  
พวฺหนฺนปานํ ฆรมาวสโนฺต,  
  
สโทฺธ  
มุทู สํวิภาคี วทญฺญู;  
  
เอเตสุ ธเมฺมสุ ฐิโต จตูสุ,  
  
ธเมฺม ฐิโต ปรโลกํ น ภาเย’’ติฯ  
</li>
  
<h3>๖. นชีรติสุตฺตํ</h3>
</ol>
<ol>
<li>
‘‘กิํ ชีรติ กิํ น ชีรติ, กิํสุ อุปฺปโถติ วุจฺจติ;  
  
กิํสุ ธมฺมานํ ปริปโนฺถ, กิํสุ รตฺตินฺทิวกฺขโย;  
  
กิํ มลํ พฺรหฺมจริยสฺส, กิํ สินานมโนทกํฯ  
</li>
  
‘‘กติ โลกสฺมิํ ฉิทฺทานิ, ยตฺถ วิตฺตํ  
จิตฺตํ (สี. สฺยา. กํ. ปี.)  
น ติฎฺฐติ;  
  
ภควนฺตํ ปุฎฺฐุมาคมฺม, กถํ ชาเนมุ ตํ มย’’นฺติฯ  
</li>
  
‘‘รูปํ ชีรติ มจฺจานํ, นามโคตฺตํ น ชีรติ;  
  
ราโค อุปฺปโถติ วุจฺจติฯ  
</li>
  
‘‘โลโภ ธมฺมานํ ปริปโนฺถ, วโย รตฺตินฺทิวกฺขโย;  
  
อิตฺถี มลํ พฺรหฺมจริยสฺส, เอตฺถายํ สชฺชเต ปชา;  
  
ตโป จ พฺรหฺมจริยญฺจ, ตํ สินานมโนทกํฯ  
</li>
  
‘‘ฉ โลกสฺมิํ ฉิทฺทานิ, ยตฺถ วิตฺตํ น ติฎฺฐติ;  
  
อาลสฺยญฺจ  
อาลสฺสญฺจ (สี. ปี.)  
ปมาโท จ, อนุฎฺฐานํ อสํยโม;  
  
นิทฺทา ตนฺที  
ตนฺทิ (สี.)  
จ เต ฉิเทฺท, สพฺพโส ตํ วิวชฺชเย’’ติฯ  
</li>
  
<h3>๗. อิสฺสริยสุตฺตํ</h3>
</ol>
<ol>
<li>
‘‘กิํสุ  
  
อิสฺสริยํ โลเก, กิํสุ ภณฺฑานมุตฺตมํ;  
  
กิํสุ สตฺถมลํ โลเก, กิํสุ โลกสฺมิมพฺพุทํฯ  
</li>
  
‘‘กิํสุ หรนฺตํ วาเรนฺติ, หรโนฺต ปน โก ปิโย;  
  
กิํสุ ปุนปฺปุนายนฺตํ, อภินนฺทนฺติ ปณฺฑิตา’’ติฯ  
</li>
  
‘‘วโส  
อิสฺสริยํ โลเก, อิตฺถี ภณฺฑานมุตฺตมํ;  
  
โกโธ สตฺถมลํ โลเก, โจรา โลกสฺมิมพฺพุทาฯ  
</li>
  
‘‘โจรํ หรนฺตํ วาเรนฺติ, หรโนฺต สมโณ ปิโย;  
  
สมณํ ปุนปฺปุนายนฺตํ, อภินนฺทนฺติ ปณฺฑิตา’’ติฯ  
</li>
  
<h3>๘. กามสุตฺตํ</h3>
</ol>
<ol>
<li>
‘‘กิมตฺถกาโม  
น ทเท, กิํ มโจฺจ น ปริจฺจเช;  
  
กิํสุ มุเญฺจยฺย กลฺยาณํ, ปาปิกํ น จ โมจเย’’ติฯ  
</li>
  
‘‘อตฺตานํ น ทเท โปโส, อตฺตานํ น ปริจฺจเช;  
  
วาจํ มุเญฺจยฺย กลฺยาณํ, ปาปิกญฺจ น โมจเย’’ติฯ  
</li>
  
<h3>๙. ปาเถยฺยสุตฺตํ</h3>
</ol>
<ol>
<li>
‘‘กิํสุ พนฺธติ ปาเถยฺยํ, กิํสุ โภคานมาสโย;  
  
กิํสุ นรํ ปริกสฺสติ, กิํสุ โลกสฺมิ ทุชฺชหํ;  
  
กิสฺมิํ พทฺธา ปุถู สตฺตา, ปาเสน สกุณี ยถา’’ติฯ  
</li>
  
‘‘สทฺธา  
  
พนฺธติ ปาเถยฺยํ, สิรี โภคานมาสโย;  
  
อิจฺฉา นรํ ปริกสฺสติ, อิจฺฉา โลกสฺมิ ทุชฺชหา;  
  
อิจฺฉาพทฺธา ปุถู สตฺตา, ปาเสน สกุณี ยถา’’ติฯ  
</li>
  
<h3>๑๐. ปโชฺชตสุตฺตํ</h3>
</ol>
<ol>
<li>
‘‘กิํสุ โลกสฺมิ ปโชฺชโต, กิํสุ โลกสฺมิ ชาคโร;  
  
กิํสุ กเมฺม สชีวานํ, กิมสฺส อิริยาปโถฯ  
</li>
  
‘‘กิํสุ อลสํ อนลสญฺจ  
กิํ อาลสฺยานาลสฺยญฺจ (ก.)  
, มาตา ปุตฺตํว โปสติ;  
  
กิํ ภูตา อุปชีวนฺติ, เย ปาณา ปถวิสฺสิตา’’ติฯ  
</li>
  
‘‘ปญฺญา โลกสฺมิ ปโชฺชโต, สติ โลกสฺมิ ชาคโร;  
  
คาโว กเมฺม สชีวานํ, สีตสฺส อิริยาปโถฯ  
</li>
  
‘‘วุฎฺฐิ อลสํ อนลสญฺจ, มาตา ปุตฺตํว โปสติ;  
  
วุฎฺฐิํ ภูตา อุปชีวนฺติ, เย ปาณา ปถวิสฺสิตา’’ติฯ  
</li>
  
<h3>๑๑. อรณสุตฺตํ</h3>
</ol>
<ol>
<li>
‘‘เกสูธ  
อรณา โลเก, เกสํ วุสิตํ น นสฺสติ;  
  
เกธ อิจฺฉํ ปริชานนฺติ, เกสํ โภชิสฺสิยํ สทาฯ  
</li>
  
‘‘กิํสุ  
มาตา ปิตา ภาตา, วนฺทนฺติ นํ ปติฎฺฐิตํ;  
  
กิํสุ อิธ ชาติหีนํ, อภิวาเทนฺติ ขตฺติยา’’ติฯ  
</li>
  
‘‘สมณีธ อรณา โลเก, สมณานํ วุสิตํ น นสฺสติ;  
  
สมณา อิจฺฉํ ปริชานนฺติ, สมณานํ โภชิสฺสิยํ สทาฯ  
</li>
  
‘‘สมณํ  
  
มาตา ปิตา ภาตา, วนฺทนฺติ นํ ปติฎฺฐิตํ;  
  
สมณีธ ชาติหีนํ, อภิวาเทนฺติ ขตฺติยา’’ติฯ  
</li>
  
เฉตฺวาวโคฺค อฎฺฐโมฯ  
</li>
  
<p>ตสฺสุทฺทานํ –
</ol></p>


<p>
เฉตฺวา รถญฺจ จิตฺตญฺจ, วุฎฺฐิ ภีตา นชีรติ;  
  
อิสฺสรํ กามํ ปาเถยฺยํ, ปโชฺชโต อรเณน จาติฯ  
</p>
  
เทวตาสํยุตฺตํ สมตฺตํฯ  
</p>
  
  
  
  
  