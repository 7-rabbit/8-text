<h1>๕. มงฺคลพุทฺธวํโส</h1>
<ol>
<li>
โกณฺฑญฺญสฺส อปเรน, มงฺคโล นาม นายโก;  
  
ตมํ โลเก นิหนฺตฺวาน, ธโมฺมกฺกมภิธารยิฯ  
</li>
  
<li>
อตุลาสิ  
ปภา ตสฺส, ชิเนหเญฺญหิ อุตฺตริํ;  
  
จนฺทสูริยปภํ หนฺตฺวา, ทสสหสฺสี วิโรจติฯ  
</li>
  
<li>
โสปิ พุโทฺธ ปกาเสสิ, จตุโร สจฺจวรุตฺตเม;  
  
เต เต สจฺจรสํ ปีตฺวา, วิโนเทนฺติ มหาตมํฯ  
</li>
  
<li>
ปตฺวาน  
โพธิมตุลํ, ปฐเม ธมฺมเทสเน;  
  
โกฎิสตสหสฺสานํ, ธมฺมาภิสมโย อหุฯ  
</li>
  
<li>
สุรินฺทเทวภวเน  
, พุโทฺธ ธมฺมมเทสยิ;  
  
ตทา โกฎิสหสฺสานํ  
นวโกฎิสหสฺสานํ (สี.)  
, ทุติโย สมโย อหุฯ  
</li>
  
<li>
ยทา สุนโนฺท จกฺกวตฺตี, สมฺพุทฺธํ อุปสงฺกมิ;  
  
ตทา อาหนิ สมฺพุโทฺธ, ธมฺมเภริํ วรุตฺตมํฯ  
</li>
  
<li>
สุนนฺทสฺสานุจรา ชนตา, ตทาสุํ นวุติโกฎิโย;  
  
สเพฺพปิ เต นิรวเสสา, อเหสุํ เอหิ ภิกฺขุกาฯ  
</li>
  
<li>
สนฺนิปาตา ตโย อาสุํ, มงฺคลสฺส มเหสิโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
ทุติโย โกฎิสตสหสฺสานํ, ตติโย นวุติโกฎินํ;  
  
ขีณาสวานํ วิมลานํ, ตทา อาสิ สมาคโมฯ  
</li>
  
<li>
อหํ เตน สมเยน, สุรุจี นาม พฺราหฺมโณ;  
  
อชฺฌายโก มนฺตธโร, ติณฺณํ เวทาน ปารคูฯ  
</li>
  
<li>
ตมหํ  
อุปสงฺกมฺม, สรณํ คนฺตฺวาน สตฺถุโน;  
  
สมฺพุทฺธปฺปมุขํ สงฺฆํ, คนฺธมาเลน ปูชยิํ;  
  
ปูเชตฺวา คนฺธมาเลน, ควปาเนน ตปฺปยิํฯ  
</li>
  
<li>
โสปิ มํ พุโทฺธ พฺยากาสิ, มงฺคโล ทฺวิปทุตฺตโม;  
  
‘‘อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทส ปารมิปูริยาฯ  
</li>
  
<li>
ตทา ปีติมนุพฺรูหโนฺต, สโมฺพธิวรปตฺติยา;  
  
พุเทฺธ ทตฺวาน มํ เคหํ, ปพฺพชิํ ตสฺส สนฺติเกฯ  
</li>
  
<li>
สุตฺตนฺตํ  
วินยญฺจาปิ, นวงฺคํ สตฺถุสาสนํ;  
  
สพฺพํ ปริยาปุณิตฺวา, โสภยิํ ชินสาสนํฯ  
</li>
  
<li>
ตตฺถปฺปมโตฺต วิหรโนฺต, พฺรหฺมํ ภาเวตฺว ภาวนํ;  
  
อภิญฺญาปารมิํ คนฺตฺวา, พฺรหฺมโลกมคจฺฉหํฯ  
</li>
  
<li>
อุตฺตรํ  
นาม นครํ, อุตฺตโร นาม ขตฺติโย;  
  
อุตฺตรา นาม ชนิกา, มงฺคลสฺส มเหสิโนฯ  
</li>
  
<li>
นววสฺสสหสฺสานิ  
, อคารํ อชฺฌ โส วสิ;  
  
ยสวา สุจิมา สิรีมา, ตโย ปาสาทมุตฺตมาฯ  
</li>
  
<li>
สมติํสสหสฺสานิ, นาริโย สมลงฺกตา;  
  
ยสวตี นาม นารี, สีวโล นาม อตฺรโชฯ  
</li>
  
<li>
นิมิเตฺต จตุโร ทิสฺวา, อสฺสยาเนน นิกฺขมิ;  
  
อนูนอฎฺฐมาสานิ, ปธานํ ปทหี ชิโนฯ  
</li>
  
<li>
พฺรหฺมุนา ยาจิโต สโนฺต, มงฺคโล นาม นายโก;  
  
วตฺติ จกฺกํ มหาวีโร, วเน สิรีวรุตฺตเมฯ  
</li>
  
<li>
สุเทโว ธมฺมเสโน จ, อเหสุํ อคฺคสาวกา;  
  
ปาลิโต นามุปฎฺฐาโก, มงฺคลสฺส มเหสิโนฯ  
</li>
  
<li>
สีวลา จ อโสกา จ, อเหสุํ อคฺคสาวิกา;  
  
โพธิ ตสฺส ภควโต, นาครุโกฺขติ วุจฺจติฯ  
</li>
  
<li>
นโนฺท เจว วิสาโข จ, อเหสุํ อคฺคุปฎฺฐกา;  
  
อนุลา เจว สุตนา จ, อเหสุํ อคฺคุปฎฺฐิกาฯ  
</li>
  
<li>
อฎฺฐาสีติ รตนานิ, อจฺจุคฺคโต มหามุนิ;  
  
ตโต นิทฺธาวตี รํสี, อเนกสตสหสฺสิโยฯ  
</li>
  
<li>
นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ยถาปิ สาคเร อูมี, น สกฺกา ตา คเณตุเย;  
  
ตเถว สาวกา ตสฺส, น สกฺกา เต คเณตุเยฯ  
</li>
  
<li>
ยาว  
อฎฺฐาสิ สมฺพุโทฺธ, มงฺคโล โลกนายโก;  
  
น  
ตสฺส สาสเน อตฺถิ, สกิเลสมรณํ  
สํกิเลสมรณํ (สี.)  
ตทาฯ  
</li>
  
<li>
ธโมฺมกฺกํ  
ธารยิตฺวาน, สนฺตาเรตฺวา มหาชนํ;  
  
ชลิตฺวา ธูมเกตูว, นิพฺพุโต โส มหายโสฯ  
</li>
  
<li>
สงฺขารานํ  
สภาวตฺถํ, ทสฺสยิตฺวา สเทวเก;  
  
ชลิตฺวา อคฺคิกฺขโนฺธว, สูริโย อตฺถงฺคโต ยถาฯ  
</li>
  
<li>
อุยฺยาเน วสฺสเร นาม, พุโทฺธ นิพฺพายิ มงฺคโล;  
  
ตเตฺถวสฺส ชินถูโป, ติํสโยชนมุคฺคโตติฯ  
</li>
  
มงฺคลสฺส ภควโต วํโส ตติโยฯ  
</li>
  
  
  
  
  