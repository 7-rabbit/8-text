<h1>๕. ขุทฺทกวตฺถุกฺขนฺธกํ</h1>
<h3>ขุทฺทกวตฺถุกถา</h3>
<p> ขุทฺทกวตฺถุกฺขนฺธเก   – ติ มุฎฺฐิกมลฺลาฯ ติ ฉวิราคมณฺฑนานุยุตฺตา นาคริกมนุสฺสาฯ คามโมทฺทวาติปิ ปาโฐ; เอเสวโตฺถฯ ติ นฺหานติเตฺถ นิขณิตฺวา ฐปิตตฺถเมฺภฯ</p>


<p>ติ อิฎฺฐกาสิลาทารุกุฎฺฎานํ อญฺญตรสฺมิํฯ ติ เอตฺถ อฎฺฎานํ นาม รุกฺขํ ผลกํ วิย ตเจฺฉตฺวา อฎฺฐปทากาเรน ราชิโย ฉินฺทิตฺวา นฺหานติเตฺถ นิขณนฺติ, ตตฺถ จุณฺณานิ อากิริตฺวา มนุสฺสา กายํ ฆํสนฺติฯ ติ นฺหานติเตฺถ ฐปิเตน ทารุมยหเตฺถน, เตน กิร จุณฺณานิ คเหตฺวา มนุสฺสา สรีรํ ฆํสนฺติ ฯ ติ กุรุวินฺทกปาสาณจุณฺณานิ ลาขาย พนฺธิตฺวา กตคุฬิกกลาปโก วุจฺจติ, ตํ อุโภสุ อเนฺตสุ คเหตฺวา สรีรํ ฆํสนฺติฯ ติ อญฺญมญฺญํ สรีเรน สรีรํ ฆํสนฺติฯ  นาม มกรทนฺตเก ฉินฺทิตฺวา มลฺลกมูลสณฺฐาเนน กตํ มลฺลกนฺติ วุจฺจติ, อิทํ คิลานสฺสาปิ น วฎฺฎติฯ</p>


<p>  นาม ทเนฺต อจฺฉินฺทิตฺวา กตํ, อิทํ อคิลานเสฺสว น วฎฺฎติ; อิฎฺฐกาขณฺฑํ ปน กปาลขณฺฑํ วา วฎฺฎติฯ นฺติ วตฺถวฎฺฎิํ; ตสฺมา นฺหายนฺตสฺส ยสฺส กสฺสจิ นฺหานสาฎกวฎฺฎิยา ปิฎฺฐิํ ฆํสิตุํ วฎฺฎติฯ นฺติ หตฺถปริกมฺมํ วุจฺจติ, ตสฺมา สเพฺพสํ หเตฺถน ปิฎฺฐิปริกมฺมํ กาตุํ วฎฺฎติฯ</p>


<p> ติ  กณฺณโต นิกฺขนฺตมุโตฺตลมฺพกาทีนํ เอตํ อธิวจนํ; น เกวลญฺจ วลฺลิกา เอว, ยํกิญฺจิ กณฺณปิฬนฺธนํ อนฺตมโส ตาลปณฺณมฺปิ น วฎฺฎติฯ นฺติ ยํกิญฺจิ ปลมฺพกสุตฺตํฯ นฺติ ยํกิญฺจิ คีวูปคอาภรณํฯ นฺติ ยํกิญฺจิ กฎิปิฬนฺธนํ อนฺตมโส สุตฺตตนฺตุมตฺตมฺปิฯ นฺติ วลยํฯ ทีนิ ปากฎาเนว, อกฺขกานํ เหฎฺฐา พาหาภรณํ ยํกิญฺจิ อาภรณํ น วฎฺฎติฯ</p>


<p>   ติ เอตฺถ สเจ เกสา อโนฺตเทฺวมาเส ทฺวงฺคุลํ ปาปุณนฺติ, อโนฺตเทฺวมาเสว ฉินฺทิตพฺพาฯ ทฺวงฺคุเลหิ อติกฺกาเมตุํ น วฎฺฎติฯ สเจปิ น ทีฆา, เทฺวมาสโต เอกทิวสมฺปิ อติกฺกาเมตุํ น วฎฺฎติเยว; เอวมยํ อุภเยนปิ อุกฺกฎฺฐปริเจฺฉโทว วุโตฺต, ตโต โอรํ ปน นวฎฺฎนภาโว นาม นตฺถิฯ</p>


<p>ติ โกเจฺฉน โอลิขิตฺวา สนฺนิสีทาเปนฺติฯ ติ ทนฺตมยาทีสุ เยน เกนจิฯ ติ  หเตฺถเนว ผณกิจฺจํ กโรนฺตา องฺคุลีหิ โอสเณฺฐนฺติฯ ติ มธุสิตฺถกนิยฺยาสาทีสุ เยน เกนจิ จิกฺกเลนฯ ติ อุทกมิสฺสเกน เตเลนฯ มณฺฑนตฺถาย สพฺพตฺถ ทุกฺกฎํ, อุทฺธโลเมน ปน อนุโลมนิปาตนตฺถํ หตฺถํ เตเมตฺวา สีสํ ปุญฺฉิตพฺพํฯ อุณฺหาภิตตฺตรชสิรานมฺปิ อลฺลหเตฺถน ปุญฺฉิตุํ วฎฺฎติฯ</p>


<p> ติ เอตฺถ กํสปตฺตาทีนิปิ เยสุ มุขนิมิตฺตํ ปญฺญายติ, สพฺพานิ อาทาสสงฺขเมว คจฺฉนฺติฯ กญฺชิยาทีนิปิ จ อุทกปตฺตสงฺขเมวฯ ตสฺมา ยตฺถ กตฺถจิ โอโลเกนฺตสฺส ทุกฺกฎํฯ ติ ‘‘สญฺฉวิ นุ โข เม วโณ, อุทาหุ น ตาวา’’ติ ชานนตฺถํ; ‘‘ชิโณฺณ นุ โขมฺหิ โน’’ติ เอวํ อายุสงฺขารํ โอโลกนตฺถมฺปิ วฎฺฎตีติ วุตฺตํฯ</p>


<p>ติ วิปฺปสนฺนฉวิราคกเรหิ มุขาเลปเนหิ อาลิมฺปนฺติฯ ติ นานาอุมฺมทฺทเนหิ อุมฺมเทฺทนฺติฯ ติ มุขจุณฺณเกน มเกฺขนฺติฯ ติ มโนสิลาย ติลกาทีนิ ลญฺฉนานิ กโรนฺติ, ตานิ หริตาลาทีหิปิ น วฎฺฎนฺติเยวฯ ทโย ปากฎาเยวฯ สพฺพตฺถ ทุกฺกฎํฯ</p>


<p>   ติอาทีสุ ยํกิญฺจิ นจฺจํ อนฺตมโส โมรนจฺจมฺปิ ทสฺสนาย คจฺฉนฺตสฺส ทุกฺกฎํฯ สยมฺปิ นจฺจนฺตสฺส วา นจฺจาเปนฺตสฺส วา ทุกฺกฎเมวฯ  ยํกิญฺจิ นฎคีตํ วา สาธุคีตํ วา อนฺตมโส ทนฺตคีตมฺปิ ‘‘ยํ คายิสฺสามา’’ติ ปุพฺพภาเค โอกูชนฺตา กโรนฺติ, เอตมฺปิ น วฎฺฎติฯ สยํ คายนฺตสฺสาปิ คายาเปนฺตสฺสาปิ ทุกฺกฎเมวฯ  ยํกิญฺจิ  น วฎฺฎติฯ ยํ ปน นิฎฺฐุภโนฺต วา สาสเงฺก วา ฐิโต อจฺฉริกํ วา โผเฎติ , ปาณิํ วา ปหรติ, ตตฺถ อนาปตฺติฯ สพฺพํ อนฺตราราเม ฐิตสฺส ปสฺสโต อนาปตฺติฯ ‘‘ปสฺสิสฺสามี’’ติ วิหารโต วิหารํ คจฺฉนฺตสฺส อาปตฺติเยวฯ อาสนสาลาย นิสิโนฺน ปสฺสติ, อนาปตฺติฯ ‘‘ปสฺสิสฺสามี’’ติ อุฎฺฐหิตฺวา คจฺฉโต อาปตฺติฯ วีถิยํ ฐตฺวา คีวํ ปริวเตฺตตฺวา ปสฺสโตปิ อาปตฺติเยวฯ</p>


<p> นฺติ สรกิริยํฯ ติ อลทฺธํ อุปฺปาเทตุํ น สโกฺกติ; ลทฺธํ สมาปชฺชิตุํฯ ติ อมฺหากํ อาจริยาปิ อุปชฺฌายาปิ เอวํ คายิํสูติ ปจฺฉิโม ชโน ทิฎฺฐานุคติํ อาปชฺชติ; ตเถว คายติฯ ติ เอตฺถ อายตโก นาม ตํ ตํ วตฺตํ ภินฺทิตฺวา อกฺขรานิ วินาเสตฺวา ปวโตฺตฯ ธเมฺม ปน สุตฺตนฺตวตฺตํ นาม อตฺถิ, ชาตกวตฺตํ นาม อตฺถิ, คาถาวตฺตํ นาม อตฺถิ, ตํ วินาเสตฺวา อติทีฆํ กาตุํ น วฎฺฎติฯ จตุรเสฺสน วเตฺตน ปริมณฺฑลานิ ปทพฺยญฺชนานิ ทเสฺสตพฺพานิฯ นฺติ สเรน ภณนํฯ สรภเญฺญ กิร ตรงฺควตฺตโธตกวตฺตคลิตวตฺตาทีนิ ทฺวตฺติํส วตฺตานิ อตฺถิฯ เตสุ ยํ อิจฺฉติ, ตํ กาตุํ ลภติฯ สเพฺพสํ ปทพฺยญฺชนํ อวินาเสตฺวา วิการํ อกตฺวา สมณสารุเปฺปน จตุรเสฺสน นเยน ปวตฺตนํเยว ลกฺขณํฯ</p>


<p>นฺติ อุณฺณโลมานิ พหิ กตฺวา อุณฺณปาวารํ ปารุปนฺติ; ตถา ธาเรนฺตสฺส ทุกฺกฎํฯ โลมานิ อโนฺต กตฺวา ปารุปิตุํ วฎฺฎติฯ  ภูตคามสิกฺขาปทวณฺณนายํ วุตฺตาฯ</p>


<p> นฺติ องฺคชาตํ ฉินฺทนฺตเสฺสว ถุลฺลจฺจยํฯ อญฺญํ ปน กณฺณนาสาองฺคุลิอาทิํ ยํกิญฺจิ ฉินฺทนฺตสฺส ตาทิสํ วา ทุกฺขํ อุปฺปาเทนฺตสฺส ทุกฺกฎํฯ อหิกีฎทฎฺฐาทีสุ ปน อญฺญอาพาธปจฺจยา วา โลหิตํ วา โมเจนฺตสฺส ฉินฺทนฺตสฺส วา อนาปตฺติฯ</p>


<p>   ติ จนฺทนฆฎิกา อุปฺปนฺนา โหติฯ โส กิร อุทฺธญฺจ อโธ จ ชาลานิ ปริกฺขิปาเปตฺวา คงฺคาย  นทิยา กีฬติ, ตสฺส นทีโสเตน วุยฺหมานา จนฺทนคณฺฐิ อาคนฺตฺวา ชาเล ลคฺคา, ตมสฺส ปุริสา อาหริตฺวา อทํสุ; เอวํ สา อุปฺปนฺนา โหติฯ นฺติ เอตฺถ  วิกุพฺพนิทฺธิปาฎิหาริยํ ปฎิกฺขิตฺตํ, อธิฎฺฐานิทฺธิ ปน อปฺปฎิกฺขิตฺตาติ เวทิตพฺพาฯ</p>


<p>ติอาทีสุ สเจปิ คิหี ภตฺตเคฺค สุวณฺณตฎฺฎิกาทีสุ พฺยญฺชนํ กตฺวา อุปนาเมนฺติ, อามสิตุมฺปิ น วฎฺฎติฯ ผลิกมยกาจมยกํสมยานิ ปน ตฎฺฎิกาทีนิ ภาชนานิ ปุคฺคลิกปริโภเคเนว น วฎฺฎนฺติ, สงฺฆิกปริโภเคน วา คิหิวิกฎานิ วา วฎฺฎนฺติฯ ‘‘ตมฺพโลหมโยปิ ปโตฺตว น วฎฺฎติ, ถาลกํ ปน วฎฺฎตี’’ติ อิทํ สพฺพํ กุรุนฺทิยํ วุตฺตํฯ ติ เอตฺถ ปน อินฺทนีลาทิมณิมโย วุโตฺตฯ ติ เอตฺถ วฎฺฎโลหมโยปิ สงฺคหิโตฯ</p>


<p> นฺติ ตนุกรณตฺถาเยตํ วุตฺตํฯ นฺติ มกรทนฺตจฺฉินฺนกมณฺฑลเมวฯ</p>


<p> ติ อญฺญมญฺญํ ปหริตฺวาฯ นฺติ เอตฺถ ‘‘ทนฺตวลฺลิเวตฺตาทีหิ กเต ภูมิอาธารเก ตโย, ทารุอาธารเก เทฺว ปเตฺต อุปรูปริ ฐเปตุํ วฎฺฎตี’’ติ กุรุนฺทิยํ วุตฺตํฯ มหาอฎฺฐกถายํ ปน วุตฺตํ – ‘‘ภูมิอาธารเก ติณฺณํ ปตฺตานํ อโนกาโส, เทฺว ฐเปตุํ วฎฺฎติฯ ทารุอาธารกทณฺฑาธารเกสุปิ สุสชฺชิเตสุ เอเสว นโยฯ ภมโกฎิสทิโส ปน ทารุอาธารโก ตีหิ ทณฺฑเกหิ พโทฺธ ทณฺฑกาธาโร จ เอกสฺสปิ ปตฺตสฺส อโนกาโส, ตตฺถ ฐเปตฺวาปิ หเตฺถน คเหตฺวา เอว นิสีทิตพฺพํฯ ภูมิยํ ปน นิกฺกุชฺชิตฺวา เอกเมว ฐเปตพฺพ’’นฺติฯ</p>


<p>ติ อาลินฺทกมิฑฺฒิกาทีนํ อเนฺตฯ สเจ ปน ปริวเตฺตตฺวา ตเตฺถว ปติฎฺฐาติ, เอวรูปาย วิตฺถิณฺณาย มิฑฺฒิยา ฐเปตุํ วฎฺฎติฯ ติ พาหิรปเสฺส กตาย ตนุกมิฑฺฒิกาย  อเนฺตฯ มิฑฺฒิยํ วุตฺตนเยเนเวตฺถาปิ วินิจฺฉโย เวทิตโพฺพฯ</p>


<p>นฺติ  ยํ ปตฺถริตฺวา ปโตฺต ฐปียติ; ตสฺมิํ ปน อสติ กฎสารเก วา ตฎฺฎิกาย วา มตฺติกาปริภณฺฑกตาย ภูมิยา วา ยตฺถ น ทุสฺสติ, ตถารูปาย วาลิกาย วา ฐเปตุํ วฎฺฎติฯ ปํสุรชาทีสุ ปน ขรภูมิยํ วา ฐเปนฺตสฺส ทุกฺกฎํฯ  อิฎฺฐกาหิ วา ทารูหิ วา กาตุํ วฎฺฎติ ฯ ติ มหามุขกุณฺฑสณฺฐานา ภณฺฑกุกฺขลิกา วุจฺจติฯ ติ ยตฺถ กตฺถจิ ลเคฺคนฺตสฺส ทุกฺกฎเมวฯ จีวรวํเสปิ พนฺธิตฺวา ฐเปตุํ น วฎฺฎติฯ ภณฺฑกฎฺฐปนตฺถเมว วา กตํ โหตุ นิสีทนสยนตฺถํ วา ยตฺถ กตฺถจิ มเญฺจ วา ปีเฐ วา ฐเปนฺตสฺส ทุกฺกฎํ, อเญฺญน ปน ภณฺฑเกน สทฺธิํ พนฺธิตฺวา ฐเปตุํ วฎฺฎติฯ อฎนิยํ พนฺธิตฺวา โอลเมฺพตุํ วา วฎฺฎติ, พนฺธิตฺวาปิ อุปริ ฐเปตุํ น วฎฺฎติเยวฯ สเจ ปน มโญฺจ วา ปีฐํ วา อุกฺขิปิตฺวา จีวรวํสาทีสุ อฎฺฎกฉเนฺนน ฐปิตํ โหติ, ตตฺถ ฐเปตุํ วฎฺฎติฯ อํสวทฺธนเกน อํสกูเฎ ลเคฺคตฺวา อเงฺก ฐเปตุํ วฎฺฎติฯ ฉเตฺต ภตฺตปูโรปิ อํสกูเฎ ลคฺคิตปโตฺตปิ ฐเปตุํ น วฎฺฎติ, ภณฺฑเกน ปน สทฺธิํ พนฺธิตฺวา วา อฎฺฎกํ กตฺวา วา ฐปิเต โย โกจิ ฐเปตุํ วฎฺฎติฯ</p>


<p> ติ เอตฺถ น เกวลํ ยสฺส ปโตฺต หเตฺถ, โส เอว ปตฺตหโตฺถ, น เกวลญฺจ กวาฎเมว ปณาเมตุํ น ลภติ; อปิจ โข ปน หเตฺถ วา ปิฎฺฐิปาเท วา ยตฺถ กตฺถจิ สรีราวยเว ปตฺตสฺมิํ สติ หเตฺถน วา ปาเทน วา สีเสน วา เยน เกนจิ สรีราวยเวน กวาฎํ วา ปณาเมตุํ ฆฎิกํ วา อุกฺขิปิตุํ สูจิํ วา กุญฺจิกาย อปาปุริตุํ น ลภติฯ อํสกูเฎ ปน ปตฺตํ ลเคฺคตฺวา ยถาสุขํ อวาปุริตุํ ลภติฯ</p>


<p>นฺติ  ลาพุกฎาหํ วุจฺจติ, ตํ ปริหริตุํ น วฎฺฎติฯ ลภิตฺวา ปน ตาวกาลิกํ ปริภุญฺชิตุํ วฎฺฎติฯ ฆฎิกฎาเหปิ เอเสว นโยฯ นฺติ ฆฎิกปาลํฯ ติ อุตฺราสวจนเมตํฯ ติ เอตฺถ จีวรญฺจ มญฺจปีฐญฺจ ปํสุกูลํ วฎฺฎติ, อโชฺฌหรณียํ ปน ทินฺนกเมว คเหตพฺพํฯ</p>


<p>ติ จเพฺพตฺวา อปวิทฺธามิสานิฯ ติ มจฺฉมํสอฎฺฐิกานิฯ นฺติ มุขวิกฺขาลโนทกํฯ เอเตสุ ยํกิญฺจิ ปเตฺตน นีหรนฺตสฺส ทุกฺกฎํฯ ปตฺตํ ปฎิคฺคหํ กตฺวา หตฺถํ โธวิตุมฺปิ น ลภติฯ หตฺถโธตปาทโธตอุทกมฺปิ ปเตฺต อากิริตฺวา นีหริตุํ น วฎฺฎติฯ อนุจฺฉิฎฺฐํ สุทฺธปตฺตํ อุจฺฉิฎฺฐหเตฺถน คณฺหิตุํ น วฎฺฎติ, วามหเตฺถน ปเนตฺถ อุทกํ  อาสิญฺจิตฺวา เอกํ อุทกคณฺฑุสํ  คเหตฺวา อุจฺฉิฎฺฐหเตฺถน คณฺหิตุํ วฎฺฎติฯ เอตฺตาวตาปิ หิ โส อุจฺฉิฎฺฐปโตฺต โหติ, หตฺถํ ปน พหิ อุทเกน วิกฺขาเลตฺวา คเหตุํ วฎฺฎติฯ มจฺฉมํสผลาผลาทีนิ ขาทโนฺต ยํ ตตฺถ อฎฺฐิํ วา จลกํ วา ฉเฑฺฑตุกาโม โหติ, ตํ ปเตฺต ฐเปตุํ น ลภติฯ ยํ ปน ปฎิขาทิตุกาโม โหติ, ตํ ปเตฺต ฐเปตุํ ลภติฯ อฎฺฐิกกณฺฎกาทีนิ ตเตฺถว กตฺวา หเตฺถน ลุญฺจิตฺวา ขาทิตุํ วฎฺฎติฯ มุขโต นีหฎํ ปน ยํกิญฺจิ ปุน ขาทิตุกาโม โหติ, ตํ ปเตฺต ฐเปตุํ น ลภติฯ สิงฺคิเวรนาฬิเกรขณฺฑานิ ฑํสิตฺวา ปุน ฐเปตุํ ลภติฯ</p>


<p> นฺติ สตฺถกเวฐนกํ ปิโลติกขณฺฑํฯ นฺติ ปิปฺผลกํ วา อญฺญมฺปิ วา ยํกิญฺจิ ทณฺฑํ โยเชตฺวา กตสตฺถกํฯ</p>


<p>ติ มลคฺคหิตา โหนฺติฯ นฺติ กิณฺณจุเณฺณน ปูเรตุํฯ ติ  หลิทฺทิมิสฺสเกน ปิฎฺฐจุเณฺณนฯ นฺติ ปาสาณจุณฺณํ วุจฺจติ; เตน ปูเรตุํ อนุชานามีติ อโตฺถฯ นฺติ มธุสิตฺถเกน มเกฺขตุํฯ ติ ตํ มกฺขิตมธุสิตฺถกํ ภิชฺชติฯ นฺติ มธุสิตฺถกปิโลติกํ; สตฺถโกสกสิปาฎิยา ปน สริตสิปาฎิกาย อนุโลมาติ กุรุนฺทิยํ วุตฺตํฯ นฺติ นิเสฺสณิมฺปิ ตตฺถ อตฺถริตพฺพกฎสารกกิลญฺชานํ อญฺญตรมฺปิฯ นฺติ ยาย ทุปฎฺฎจีวรํ สิพฺพนฺตา กถิเน จีวรมฺปิ พนฺธนฺติฯ ติ ทีฆสฺส ภิกฺขุโน ปมาเณน กตํ กถินํ; ตตฺถ รสฺสสฺส ภิกฺขุโน จีวรํ ปตฺถริยมานํ นปฺปโหติ, อโนฺตเยว โหติ; ทณฺฑเก น ปาปุณาตีติ อโตฺถฯ นฺติ ตสฺส มเชฺฌ อิตรสฺส ภิกฺขุโน ปมาเณน อญฺญํ นิเสฺสณิํ พนฺธิตุํ อนุชานามีติ อโตฺถฯ</p>


<p>นฺติ ทณฺฑกถินปฺปมาเณน กฎสารกสฺส ปริยเนฺต ปฎิสํหริตฺวา ทุคุณกรณํฯ นฺติ ทุปฎฺฎจีวรสฺส อนฺตเร ปเวสนสลากํฯ นฺติ มหานิเสฺสณิยา สทฺธิํ ขุทฺทกํ นิเสฺสณิํ วินนฺธิตุํ รชฺชุํฯ นฺติ ขุทฺทกนิเสฺสณิยา จีวรํ วินนฺธิตุํ สุตฺตกํฯ นฺติ เตน สุตฺตเกน ตตฺถ จีวรํ วินนฺธิตฺวา สิพฺพิตุํฯ ติ กาจิ ขุทฺทกา โหนฺติ, กาจิ มหนฺตาฯ นฺติ ปมาณสญฺญากรณํ ยํกิญฺจิ ตาลปณฺณาทิํฯ นฺติ วฑฺฒกีนํ ทารูสุ  กาฬสุเตฺตน วิย หลิทฺทิสุเตฺตน สญฺญากรณํ ฯ ติ สูจิมุขํ องฺคุลิยา ปฎิจฺฉนฺติฯ นฺติ องฺคุลิโกสกํฯ</p>


<p>  นาม ยํกิญฺจิ ปาติจโงฺกฎกาทิฯ นฺติ ปํสุํ อากิริตฺวา อุจฺจวตฺถุกํ กาตุํ  อนุชานามีติ อโตฺถฯ นฺติ ฉทนํ โอธุนิตฺวา ฆนทณฺฑกํ กตฺวา อโนฺต เจว พหิ จ มตฺติกาย ลิมฺปิตุนฺติ อโตฺถฯ ติ เวฬุํ วา รุกฺขทณฺฑํ วา อโนฺตกตฺวา เตน สทฺธิํ สงฺฆริตุนฺติ อโตฺถฯ นฺติ ตถา สงฺฆริตสฺส พนฺธนรชฺชุํฯ</p>


<p>  นาม ตีสุ ทณฺฑเกสุ วินนฺธิตฺวา กตํฯ</p>


<p> ติ อปริสฺสาวนกเสฺสว โย น ททาติ, ตสฺส อาปตฺติฯ โย ปน อตฺตโน หเตฺถ ปริสฺสาวเน วิชฺชมาเนปิ ยาจติ, ตสฺส น อกามา ทาตพฺพํฯ นฺติ รชกานํ ขารปริสฺสาวนํ วิย จตูสุ ปาเทสุ พทฺธนิเสฺสณิกาย สาฎกํ พนฺธิตฺวา มเชฺฌทณฺฑเก อุทกํ อาสิญฺจิตพฺพํ, ตํ อุโภปิ โกฎฺฐาเส ปูเรตฺวา ปริสฺสวติฯ  นาม ยํ อุทเก โอตฺถริตฺวา ฆฎเกน อุทกํ คณฺหนฺติ, ตญฺหิ จตูสุ ทณฺฑเกสุ วตฺถํ พนฺธิตฺวา อุทเก จตฺตาโร ขาณุเก นิขณิตฺวา เตสุ พนฺธิตฺวา สพฺพปริยเนฺต อุทกโต โมเจตฺวา มเชฺฌ โอตฺถริตฺวา ฆเฎน อุทกํ คณฺหนฺติฯ ติ จีวรกุฎิกา วุจฺจติฯ</p>


<p> ติ เสมฺหาทิโทสุสฺสนฺนกายาฯ  นาม ทฺวารพาหาย สมปฺปมาโณเยว อคฺคฬตฺถโมฺภ วุจฺจติ, ยตฺถ ตีณิ จตฺตาริ ฉิทฺทานิ กตฺวา สูจิโย เทนฺติฯ  นาม ทฺวารพาหํ วิชฺฌิตฺวา ตตฺถ ปเวสิโต อคฺคฬปาสโก วุจฺจติฯ ติ ตตฺถ มเชฺฌ ฉิทฺทํ กตฺวา ปเวสิตาฯ ติ อุปริ โยชิตาฯ นฺติ นีจวตฺถุกํ จินิตุํฯ นฺติ ธูมนิกฺขมนฉิทฺทํฯ นฺติ คเนฺธน วาเสตุํฯ นฺติ อุทกตฺถปนฎฺฐานํฯ ตตฺถ ฆเฎน อุทกํ ฐเปตฺวา  สราวเกน วฬเญฺชตพฺพํฯ ติ ทฺวารโกฎฺฐโกฯ</p>


<p>   ติ เอตฺถ ชนฺตาฆรปฎิจฺฉาทิ จ อุทกปฎิจฺฉาทิ จ ปริกมฺมํ  กโรนฺตเสฺสว วฎฺฎติ, เสเสสุ อภิวาทนาทีสุ น วฎฺฎติฯ วตฺถปฎิจฺฉาทิ สพฺพกเมฺมสุ วฎฺฎติฯ ติ นฺหาโนทกํ น โหติฯ</p>


<p> นฺติ ปณฺณิกานํ วิย อุทกอุพฺพาหนกตุลํฯ  วุจฺจติ โคเณ วา โยเชตฺวา หเตฺถหิ วา คเหตฺวา ทีฆวรตฺตาทีหิ อากฑฺฒนยนฺตํฯ นฺติ อรหฎฆฎิยนฺตํฯ  นาม ตุลาย วา กรกฎเก วา โยเชตพฺพกํ จมฺมภาชนํฯ ติ อปริกฺขิตฺตา โหติฯ ติ ทณฺฑมยาปิ วิสาณมยาปิ ทารุมยาปิ วฎฺฎติ, ตสฺสา อสติ โจฬเกนาปิ อุทกํ ปจฺจุทฺธริตุํ วฎฺฎติฯ</p>


<p> นฺติ อุทกสฺส อาคมนมาติกํฯ  นาม อาวิทฺธปกฺขปาสกํ วุจฺจติ, โคปานสีนํ อุปริ มณฺฑเล ปกฺขปาสเก ฐเปตฺวา กตกูฎจฺฉทนเสฺสตํ นามํฯ ติ นิสีทเนน จตฺตาโร มาเส น วิปฺปวสิตพฺพนฺติ อโตฺถฯ</p>


<p> ติ ปุเปฺผหิ สนฺถเตสุฯ  นาม เอฬกโลเมหิ กตํ อวายิมํ จมฺมขณฺฑปริหาเรน ปริภุญฺชิตพฺพํฯ  นาม ตมฺพโลเหน วา รชเตน วา กตาย เปฬาย เอตํ อธิวจนํ, ปฎิกฺขิตฺตตฺตา ปน ทารุมยาปิ น วฎฺฎติฯ ติ ทณฺฑธารโก วุจฺจติฯ ยฎฺฐิอาธารกปณฺณาธารกปจฺฉิกปิฎฺฐานิปิ เอเตฺถว ปวิฎฺฐานิฯ อาธารกสเงฺขปคมนโต หิ ปฎฺฐาย ฉิทฺทํ วิทฺธมฺปิ อวิทฺธมฺปิ  วฎฺฎติเยวฯ ติ เอตฺถ สเจ เอโก ภิกฺขุ ภาชนโต ผลํ วา ปูวํ วา คเหตฺวา คจฺฉติ, ตสฺมิํ อปคเต อิตรสฺส เสสกํ ภุญฺชิตุํ วฎฺฎติฯ อิตรสฺสาปิ ตสฺมิํ ขีเณ ปุน คเหตุํ วฎฺฎติฯ</p>


<p> ติ เอตฺถ เอเกเกนปิ อเงฺคน สมนฺนาคตสฺส อโนฺตสีมาย วา นิสฺสีมํ คนฺตฺวา นทีอาทีสุ วา นิกฺกุชฺชิตุํ วฎฺฎติเยวฯ เอวํ นิกฺกุชฺชิเต ปน ปเตฺต ตสฺส เคเห โกจิ เทยฺยธโมฺม น คเหตโพฺพ  – ‘‘อสุกสฺส เคเห ภิกฺขํ มา คณฺหิตฺถา’’ติ อเญฺญสุ วิหาเรสุปิ เปเสตพฺพํฯ อุกฺกุชฺชนกาเล ปน ยาวตติยํ ยาจาเปตฺวา หตฺถปาสํ วิชหาเปตฺวา ญตฺติทุติยกเมฺมน อุกฺกุชฺชิตโพฺพฯ</p>


<p> ติ  อคฺคโต กตฺวาฯ ติ สํหริยนฺตุฯ นฺติ เจลสนฺถรํฯ โส กิร ‘‘สเจ อหํ ปุตฺตํ ลจฺฉามิ, อกฺกมิสฺสติ เม ภควา เจลปฎิก’’นฺติ อิมินา อชฺฌาสเยน สนฺถริ, อภโพฺพ เจส ปุตฺตลาภาย; ตสฺมา ภควา น อกฺกมิฯ ยทิ อกฺกเมยฺย, ปจฺฉา ปุตฺตํ อลภโนฺต ‘‘นายํ สพฺพญฺญู’’ติ ทิฎฺฐิํ คเณฺหยฺยฯ อิทํ ตาว ภควโต อนกฺกมเน การณํฯ ยสฺมา ปน ภิกฺขูปิ เย อชานนฺตา อกฺกเมยฺยุํ, เต คิหีนํ ปริภูตา ภเวยฺยุํ; ตสฺมา ภิกฺขู ปริภวโต โมเจตุํ สิกฺขาปทํ ปญฺญเปสิฯ อิทํ สิกฺขาปทปญฺญาปเน การณํฯ</p>


<p>ติ อปคตคพฺภา วา โหตุ ครุคพฺภา วา, เอวรูเปสุ ฐาเนสุ มงฺคลตฺถาย ยาจิยมาเนน อกฺกมิตุํ วฎฺฎติฯ  นาม ปาทโธวนฎฺฐาเน โธเตหิ ปาเทหิ อกฺกมนตฺถาย ปจฺจตฺถรณํ อตฺถตํ โหติ, ตํ อกฺกมิตุํ วฎฺฎติฯ</p>


<p>  นาม ปทุมกณฺณิกาการํ ปาทฆํสนตฺถํ กณฺฎเก อุฎฺฐาเปตฺวา กตํฯ ตํ วฎฺฎํ วา โหตุ จตุรสฺสาทิเภทํ วา, พาหุลิกานุโยคตฺตา ปฎิกฺขิตฺตเมว, เนว ปฎิคฺคเหตุํ น ปริภุญฺชิตุํ วฎฺฎติฯ ติ ปาสาโณ วุจฺจติ; ปาสาณเผณโกปิ วฎฺฎติฯ นฺติ วีชนี วุจฺจติ ฯ ตาลวณฺฎํ ปน ตาลปเณฺณหิ วา กตํ โหตุ เวฬุทนฺตวิลีเวหิ วา โมรปิเญฺฉหิ วา จมฺมวิกตีหิ วา สพฺพํ วฎฺฎติฯ  ทนฺตมยวิสาณมยทณฺฑกาปิ วฎฺฎติ, วากมยพีชนิยา เกตกปาโรหกุนฺตาลปณฺณาทิมยาปิ สงฺคหิตาฯ</p>


<p> นฺติ เอตฺถ ยสฺส กายฑาโห วา ปิตฺตโกโป วา โหติ, จกฺขุ วา ทุพฺพลํ, อโญฺญ วา โกจิ อาพาโธ วินา ฉเตฺตน อุปฺปชฺชติ, ตสฺส คาเม วา อรเญฺญ วา ฉตฺตํ วฎฺฎติฯ วเสฺส ปน จีวรคุตฺตตฺถํ วาฬมิคโจรภเยสุ จ อตฺตคุตฺตตฺถมฺปิ วฎฺฎติฯ เอกปณฺณจฺฉตฺตํ ปน สพฺพเตฺถว วฎฺฎติฯ</p>


<p>ติ  อสิ อสฺสฯ ติ วิโชฺชตติฯ นฺติ เอตฺถ ปมาณยุโตฺต จตุหโตฺถเยว ทโณฺฑ สมฺมนฺนิตฺวา ทาตโพฺพฯ ตโต อูนาติริโตฺต วินาปิ สมฺมุติยา สเพฺพสํ วฎฺฎติฯ  ปน อคิลานสฺส น วฎฺฎติ, คิลานสฺสาปิ สมฺมนฺนิตฺวาว ทาตพฺพาฯ</p>


<p> ติ  เอตฺถ ฐเปตฺวา โรมนฺถกํ เสสานํ อาคตํ อุคฺคารํ มุเข สนฺธาเรตฺวา คิลนฺตานํ อาปตฺติฯ สเจ ปน อสนฺธาริตเมว ปรคลํ คจฺฉติ, วฎฺฎติฯ</p>


<p>นฺติ ยํ ทายเกหิ ทิยฺยมานํ ปฎิคฺคหิตภาชนโต พหิ ปติตํ, ตํ ภิกฺขุนา สามํ คเหตฺวา ปริภุญฺชิตุํ อนุชานามีติ อโตฺถฯ อิทํ โภชนวเคฺค วณฺณิตเมวฯ</p>


<p> ติ สทฺทํ กริสฺสามิฯ นขาทีหิ นขเจฺฉทเน อาปตฺติ นตฺถิ, อนุรกฺขณตฺถํ ปน นขเจฺฉทนํ อนุญฺญาตํฯ นฺติ วีสติปิ นเข ลิขิตมเฎฺฐ การาเปนฺติฯ นฺติ นขโต มลมตฺตํ อปกฑฺฒิตุํ อนุชานามีติ อโตฺถฯ</p>


<p> นฺติ ขุรโกสกํ ฯ ติ กตฺตริยา มสฺสุํ เฉทาเปนฺติฯ ติ มสฺสุํ ทีฆํ กาเรนฺติฯ นฺติ หนุกมฺหิ ทีฆํ กตฺวา ฐปิตํ เอฬกมสฺสุ วุจฺจติฯ นฺติ จตุโกณํฯ นฺติ อุเร โลมสํหรณํฯ นฺติ อุทเร โลมราชิฎฺฐปนํฯ ติ มสฺสุกปฺปาปนาทีสุ สพฺพตฺถ อาปตฺติ ทุกฺกฎสฺสฯ นฺติ คณฺฑวณรุธิอาทิอาพาธปฺปจฺจยาฯ ติ คณฺฑวณรุธิสีสโรคาพาธปฺปจฺจยาฯ สกฺขราทีหิ นาสิกาโลมคฺคาหาปเน อาปตฺติ นตฺถิฯ อนุรกฺขณตฺถํ ปน สณฺฑาโส อนุญฺญาโตฯ นฺติ เอตฺถ ยํ ภมุกาย วา นลาเฎ วา ทาฐิกาย วา อุคฺคนฺตฺวา พีภจฺฉํ ฐิตํ, ตาทิสํ โลมํ ปลิตํ วา อปลิตํ วา คาหาเปตุํ วฎฺฎติฯ</p>


<p> ติ กํสภณฺฑวาณิชาฯ นฺติ วาสิกตฺตรยฎฺฐิอาทีนํ พนฺธนมตฺตํฯ</p>


<p>   ติ เอตฺถ อพนฺธิตฺวา นิกฺขมเนฺตน ยตฺถ สรติ, ตตฺถ พนฺธิตพฺพํฯ อาสนสาลาย พนฺธิสฺสามีติ คนฺตุํ วฎฺฎติฯ สริตฺวา ยาว น พนฺธติ, น ตาว ปิณฺฑาย จริตพฺพํฯ  นาม พหุรชฺชุกํฯ  นาม อุทกสปฺปสีสสทิสํฯ  นาม มุรชวฎฺฎิสณฺฐานํ เวเฐตฺวา กตํฯ  นาม ปามงฺคสณฺฐานํฯ อีทิสญฺหิ เอกมฺปิ น วฎฺฎติ, ปเคว พหูนิฯ นฺติ เอตฺถ ปกติวีตา วา มจฺฉกณฺฎกวายิมา วา  ปฎฺฎิกา วฎฺฎติ, เสสา กุญฺชรจฺฉิกาทิเภทา น วฎฺฎนฺติฯ  นาม กุญฺชิกาโกสกสณฺฐานํ โหติฯ เอกรชฺชุกํ ปน มุทฺทิกกายพนฺธนญฺจ สูกรนฺตกํ อนุโลเมติฯ นฺติ อิทํ ทสาสุเยว อนุญฺญาตํ ฯ ปามงฺคทสา เจตฺถ จตุนฺนํ อุปริ น วฎฺฎติฯ  นาม เวเฐตฺวา มุขวฎฺฎิสิพฺพนํฯ  นาม มุทิงฺคสณฺฐาเนน สิพฺพนํ; เอวํ สิพฺพิตา หิ อนฺตา ถิรา โหนฺติฯ ติ ปาสโนฺต วุจฺจติฯ</p>


<p>  นาม นาภิมูลโต หตฺถิโสณฺฑสณฺฐานํ โอลมฺพกํ กตฺวา นิวตฺถํ โจฬิกอิตฺถีนํ นิวาสนํ วิยฯ  นาม เอกโต ทสนฺตํ เอกโต ปาสนฺตํ โอลเมฺพตฺวา นิวตฺถํฯ  นาม อุปริ เทฺว, เหฎฺฐโต เทฺวติ เอวํ จตฺตาโร กเณฺณ ทเสฺสตฺวา นิวตฺถํฯ  นาม ตาลวณฺฎากาเรน สาฎกํ โอลเมฺพตฺวา นิวาสนํฯ  นาม ทีฆสาฎกํ อเนกกฺขตฺตุํ โอภญฺชิตฺวา โอวฎฺฎิกํ กโรเนฺตน นิวตฺถํ, วามทกฺขิณปเสฺสสุ วา นิรนฺตรํ วลิโย ทเสฺสตฺวา นิวตฺถํฯ สเจ ปน ชาณุโต ปฎฺฐาย เอกา วา เทฺว วา วลิโย ปญฺญายนฺติ, วฎฺฎติฯ</p>


<p>ติ มลฺลกมฺมการาทโย วิย กจฺฉํ พนฺธิตฺวา นิวาเสนฺติ; เอวํ นิวาเสตุํ คิลานสฺสปิ มคฺคปฺปฎิปนฺนสฺสปิ น วฎฺฎติฯ ยมฺปิ มคฺคํ คจฺฉนฺตา เอกํ วา เทฺว วา โกเณ อุกฺขิปิตฺวา อนฺตรวาสกสฺส อุปริ ลเคฺคนฺติ, อโนฺต วา เอกํ กาสาวํ ตถา นิวาเสตฺวา พหิ อปรํ นิวาเสนฺติ, สพฺพํ น วฎฺฎติฯ คิลาโน ปน อโนฺต กาสาวสฺส โอวฎฺฎิกํ ทเสฺสตฺวา อปรํ อุปริ นิวาเสตุํ ลภติฯ อคิลาเนน เทฺว นิวาเสเนฺตน สคุณํ  กตฺวา นิวาเสตพฺพานิฯ อิติ ยญฺจ อิธ ปฎิกฺขิตฺตํ, ยญฺจ เสขิยวณฺณนายํ; ตํ สพฺพํ วเชฺชตฺวา นิพฺพิการํ ติมณฺฑลํ ปฎิจฺฉาเทเนฺตน ปริมณฺฑลํ นิวาเสตพฺพํฯ ยํกิญฺจิ วิการํ กโรโนฺต ทุกฺกฎา น มุจฺจติฯ น ภิกฺขเว คิหิปารุตํ ปารุปิตพฺพนฺติ เอวํ ปฎิกฺขิตฺตํ คิหิปารุตํ อปารุปิตฺวา, อุโภ กเณฺณ สมํ กตฺวา ปารุปนํ ปริมณฺฑลปารุปนํ นาม, ตํ ปารุปิตพฺพํฯ</p>


<p>ตตฺถ ยํกิญฺจิ  เสตปฎปารุตํ ปริพฺพาชกปารุตํ เอกสาฎกปารุตํ โสณฺฑปารุตํ อเนฺตปุริกปารุตํ มหาเชฎฺฐกปารุตํ กุฎิปเวสกปารุตํ พฺราหฺมณปารุตํ ปาฬิการกปารุตนฺติ เอวมาทิ  ปริมณฺฑลลกฺขณโต อญฺญถา ปารุตํ, สพฺพเมตํ คิหิปารุตํ นามฯ ตสฺมา ยถา เสตปฎา อฑฺฒปาลกนิคณฺฐา ปารุปนฺติ, ยถา จ เอกเจฺจ ปริพฺพาชกา อุรํ วิวริตฺวา ทฺวีสุ อํสกูเฎสุ ปาวุรณํ ฐเปนฺติ, ยถา จ เอกสาฎกา มนุสฺสา นิวตฺถสาฎกสฺส เอเกนเนฺตน ปิฎฺฐิํ ปารุปิตฺวา อุโภ กเณฺณ อุโภสุ อํสกูเฎสุ ฐเปนฺติ, ยถา จ สุราโสณฺฑาทโย สาฎเกน คีวํ ปริกฺขิปนฺตา อุโภ อเนฺต อุทเร วา โอลเมฺพนฺติ; ปิฎฺฐิยํ วา ขิปนฺติ, ยถา จ อเนฺตปุริกาโย อกฺขิตารกมตฺตํ ทเสฺสตฺวา โอคุณฺฐิกํ ปารุปนฺติ, ยถา จ มหาเชฎฺฐา ทีฆสาฎกํ นิวาเสตฺวา ตเสฺสว เอเกนเนฺตน สกลสรีรํ ปารุปนฺติ, ยถา จ กสฺสกา เขตฺตกุฎิํ ปวิสนฺตา สาฎกํ ปลิเวเฐตฺวา อุปกจฺฉเก ปกฺขิปิตฺวา ตเสฺสว เอเกนเนฺตน สรีรํ ปารุปนฺติ, ยถา จ พฺราหฺมณา อุภินฺนํ อุปกจฺฉกานํ อนฺตเรน สาฎกํ ปเวเสตฺวา อํสกูเฎสุ ปกฺขิปนฺติ, ยถา จ ปาฬิการโก ภิกฺขุ เอกํสปารุปเนน ปารุตํ วามพาหุํ วิวริตฺวา จีวรํ อํสกูฎํ อาโรเปติ; เอวํ อปารุปิตฺวา สเพฺพปิ เอเต อเญฺญ จ เอวรูเป ปารุปนโทเส วเชฺชตฺวา นิพฺพิการํ ปริมณฺฑลํ ปารุปิตพฺพํฯ ตถา อปารุปิตฺวา อาราเม วา อนฺตรฆเร วา อนาทเรน ยํกิญฺจิ วิการํ กโรนฺตสฺส ทุกฺกฎํฯ</p>


<p> ติ ยถา รโญฺญ กุหิญฺจิ คจฺฉโต ปริกฺขารภณฺฑวหนมนุสฺสาติ อธิปฺปาโยฯ นฺติ มเชฺฌ ลเคฺคตฺวา ทฺวีหิ วหิตพฺพภารํฯ</p>


<p> นฺติ  จกฺขูนํ หิตํ น โหติ; ปริหานิํ ชเนติฯ ติ น รุจฺจติฯ นฺติ มนุสฺสานํ ปมาณงฺคุเลน  อฎฺฐงฺคุลปรมํฯ นฺติ อติขุทฺทกํฯ</p>


<p> ติ ติณวนาทีสุ อคฺคิํ เทนฺติฯ นฺติ ปฎิอคฺคิํฯ นฺติ อปฺปหริตกรเณน วา ปริขาขณเนน วา ปริตฺตาณํฯ เอตฺถ ปน อนุปสมฺปเนฺน สติ สยํ อคฺคิํ ทาตุํ น ลภติ, อสติ อคฺคิมฺปิ ทาตุํ ลภติ, ภูมิํ ตเจฺฉตฺวา ติณานิปิ หริตุํ, ปริขมฺปิ ขณิตุํ, อลฺลสาขํ ภญฺชิตฺวาปิ อคฺคิํ นิพฺพาเปตุํ ลภติ, เสนาสนํ ปตฺตํ วา อปฺปตฺตํ วา ตถา นิพฺพาเปตุํ ลภติเยวฯ อุทเกน ปน กปฺปิเยเนว ลภติ, น อิตเรนฯ</p>


<p> ติ สุกฺขกฎฺฐาทิคฺคหณกิเจฺจ สติฯ นฺติ ปุริสปฺปมาณํฯ ติ  วาฬมิคาทโย วา ทิสฺวา มคฺคมูโฬฺห วา ทิสา โอโลเกตุกาโม หุตฺวา ทวฑาหํ วา อุทโกฆํ วา อาคจฺฉนฺตํ ทิสฺวา เอวรูปาสุ อาปทาสุ อติอุจฺจมฺปิ รุกฺขํ อาโรหิตุํ วฎฺฎติฯ</p>


<p> ติ มธุรสทฺทาฯ ติ เวทํ วิย สกฺกตภาสาย วาจนามคฺคํ อาโรเปมฯ ติ เอตฺถ สกา นิรุตฺติ นาม สมฺมาสมฺพุเทฺธน วุตฺตปฺปกาโร มาคธิโก โวหาโรฯ</p>


<p>  นาม สพฺพํ อุจฺฉิฎฺฐํ, สพฺพํ อนุจฺฉิฎฺฐํ, เสโต กาโก, กาโฬ พโก; อิมินา จ อิมินา จ การเณนาติ เอวมาทินิรตฺถกการณปฎิสํยุตฺตํ ติตฺถิยสตฺถํฯ</p>


<p> ติ อนฺตริตา อโหสิ ปฎิจฺฉนฺนาฯ</p>


<p> ติ ยสฺส อาพาธสฺส ลสุณํ เภสชฺชํ; ตปฺปจฺจยาติ อโตฺถฯ</p>


<p> นฺติ เอตฺถ ปาทุกา อิฎฺฐกาหิปิ สิลาหิปิ ทารูหิปิ กาตุํ วฎฺฎติฯ ปิ เอเสว นโยฯ นฺติ วจฺจกุฎิปริเกฺขปพฺภนฺตรํฯ</p>


<p>   ติ ทุกฺกฎวตฺถุมฺหิ ทุกฺกเฎน ปาจิตฺติยวตฺถุมฺหิ ปาจิตฺติเยน กาเรตโพฺพฯ ปหรณตฺถํ  กตํ ติ วุจฺจติ, ยสฺส กสฺสจิ อาวุธสงฺขาตเสฺสตํ อธิวจนํ, ตํ ฐเปตฺวา อญฺญํ สพฺพํ โลหภณฺฑํ อนุชานามีติ อโตฺถฯ ติ เอตฺถ กตกํ วุตฺตเมวฯ ติ ธนิยเสฺสว สพฺพมตฺติกามยกุฎิ วุจฺจติฯ เสสํ สพฺพตฺถ อุตฺตานเมวาติฯ</p>

</p>

</p>





