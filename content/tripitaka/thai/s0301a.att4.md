<h1>๔. มารสํยุตฺตํ</h1>
<h2>๑. ปฐมวโคฺค</h2>
<h3>๑. ตโปกมฺมสุตฺตวณฺณนา</h3>
<p> มารสํยุตฺตสฺส    ปฐเม ติ ปฎิวิทฺธสพฺพญฺญุตญฺญาโณ อุรุเวลคามํ อุปนิสฺสาย วิหรติฯ ติ อภิสมฺพุโทฺธ หุตฺวา ปฐมํ อโนฺตสตฺตาหสฺมิํเยวฯ ติ ฉพฺพสฺสานิ กตาย ทุกฺกรการิกายฯ ติ อตฺตโน วิสยํ อติกฺกมิตุํ ปฎิปเนฺน สเตฺต มาเรตีติ ฯ ปาเป นิโยเชติ, สยํ วา ปาเป นิยุโตฺตติ ฯ อญฺญานิปิสฺส กโณฺห, อธิปติ, วสวตฺตี, อนฺตโก, นมุจิ, ปมตฺตพนฺธูติอาทีนิ พหูนิ นามานิ, อิธ ปน นามทฺวยเมว คหิตํฯ ติ – ‘‘อยํ สมโณ โคตโม ‘มุโตฺตสฺมี’ติ มญฺญติ, อมุตฺตภาวมสฺส กเถสฺสามี’’ติ จิเนฺตตฺวา อุปสงฺกมิฯ</p>


<p>ติ ตโปกมฺมโต อปกฺกมิตฺวาฯ ติ ‘‘ทูเร ตฺวํ สุทฺธิมคฺคา’’ติ วทติฯ นฺติ อมรตปํ อมรภาวตฺถาย กตํ ลูขตปํ, อตฺตกิลมถานุโยโคฯ ติ, ‘‘สพฺพํ ตปํ มยฺหํ อตฺถาวหํ น ภวตี’’ติ ญตฺวาฯ ติ อรเญฺญ ถเล ผิยาริตฺตํ วิยฯ อิทํ วุตฺตํ โหติ – ยถา อรเญฺญ ถเล นาวํ ฐเปตฺวา ภณฺฑสฺส ปูเรตฺวา มหาชนา อภิรูหิตฺวา ผิยาริตฺตํ คเหตฺวา สํกเฑฺฒยฺยุํ เจว อุปฺปีเลยฺยุํ จ, โส มหาชนสฺส วายาโม เอกงฺคุลทฺวงฺคุลมตฺตมฺปิ นาวาย คมนํ อสาเธโนฺต นิรตฺถโก ภเวยฺย  น อนตฺถาวโห, เอวเมว อหํ ‘สพฺพํ อมรํ ตปํ อนตฺถาวหํ โหตี’ติ ญตฺวา วิสฺสเชฺชสินฺติฯ</p>


<p>อิทานิ  ตํ อมรํ ตปํ ปหาย เยน มเคฺคน พุโทฺธ ชาโต, ตํ ทเสฺสโนฺต นฺติอาทิมาห ฯ ตตฺถ นฺติ วจเนน สมฺมาวาจากมฺมนฺตาชีวา คหิตา,  สมฺมาวายามสติสมาธโย,  สมฺมาทิฎฺฐิสงฺกปฺปาฯ นฺติ อิมํ อฎฺฐงฺคิกเมว อริยมคฺคํ โพธตฺถาย ภาวยโนฺตฯ เอตฺถ จ ติ มคฺคตฺถายฯ ยถา หิ ยาคุตฺถาย ยาคุเมว ปจนฺติ, ปูวตฺถาย ปูวเมว ปจนฺติ, น อญฺญํ กิญฺจิ กโรนฺติ, เอวํ มคฺคเมว มคฺคตฺถาย ภาเวติฯ เตนาห ‘‘มคฺคํ โพธาย ภาวย’’นฺติฯ นฺติ อรหตฺตํฯ ติ ตฺวํ มยา นิหโต ปราชิโตฯ ปฐมํฯ</p>


<h3>๒. หตฺถิราชวณฺณสุตฺตวณฺณนา</h3>
<p> ทุติเย นฺติ รตฺติํ อนฺธภาวการเก มหาตเม จตุรเงฺค ตมสิฯ ติ คนฺธกุฎิโต นิกฺขมิตฺวา จงฺกมนโกฎิยํ ปาสาณผลเก มหาจีวรํ สีเส ฐเปตฺวา ปธานํ ปริคฺคณฺหมาโน นิสิโนฺน โหติฯ</p>


<p>นนุ จ ตถาคตสฺส อภาวิโต วา มโคฺค, อปฺปหีนา วา กิเลสา, อปฺปฎิวิทฺธํ วา อกุปฺปํ, อสจฺฉิกโต วา นิโรโธ นตฺถิ, กสฺมา เอวมกาสีติ? อนาคเต กุลปุตฺตานํ องฺกุสตฺถํฯ ‘‘อนาคเต หิ กุลปุตฺตา มยา คตมคฺคํ อาวชฺชิตฺวา อโพฺภกาสวาสํ วสิตพฺพํ มญฺญมานา ปธานกมฺมํ กริสฺสนฺตี’’ติ สมฺปสฺสมาโน สตฺถา เอวมกาสิฯ ติ มหโนฺตฯ ติ กาฬโกฯ ติ ปาสาโณฯ ติ เอวรูปํ ตสฺส กาฬวณฺณํ กูฎาคารปฺปมาณํ มหาปาสาณสทิสํ สีสํ โหติฯ</p>


<p>นฺติ ทีฆมทฺธานํ สํสรโนฺต สุนฺทราสุนฺทรํ วณฺณํ กตฺวา อาคโตสีติ วทติฯ อถ วา นฺติ สํสรโนฺต อาคจฺฉโนฺตฯ นฺติ วสวตฺติฎฺฐานโต ยาว อุรุเวลาย ทีฆมคฺคํ, ปุเร โพธาย วา ฉพฺพสฺสานิ  ทุกฺกรการิกสมยสงฺขาตํ ทีฆกาลํฯ นฺติ สุนฺทรญฺจ อสุนฺทรญฺจ นานปฺปการํ วณฺณํ กตฺวา อเนกวารํ มม สนฺติกํ อาคโตสีติ อโตฺถฯ โส กิร วโณฺณ นาม นตฺถิ, เยน  วเณฺณน มาโร วิภิํสกตฺถาย ภควโต สนฺติกํ น อาคตปุโพฺพฯ เตน ตํ ภควา เอวมาหฯ ติ อลํ ตุยฺหํ เอเตน มารวิภิํสาการทสฺสนพฺยาปาเรนฯ ทุติยํฯ</p>


<h3>๓. สุภสุตฺตวณฺณนา</h3>
<p> ตติเย  ติ สุปิหิตาฯ ติ, มาร, เต ตุยฺหํ วสานุคา น โหนฺติฯ ติ เต ตุยฺหํ มารสฺส พทฺธจรา สิสฺสา อเนฺตวาสิกา น โหนฺติฯ ตติยํฯ</p>


<h3>๔. ปฐมมารปาสสุตฺตวณฺณนา</h3>
<p> จตุเตฺถ ติ อุปายมนสิกาเรนฯ ติ อุปายวีริเยน การณวีริเยนฯ ติ อรหตฺตผลวิมุตฺติฯ ติ ‘‘อยํ อตฺตนา วีริยํ กตฺวา อรหตฺตํ ปตฺวาปิ น ตุสฺสติ, อิทานิ อเญฺญสมฺปิ ‘ปาปุณาถา’ติ อุสฺสาหํ กโรติ, ปฎิพาเหสฺสามิ น’’นฺติ จิเนฺตตฺวา อภาสิฯ</p>


<p>ติ กิเลสปาเสนฯ ติ เย ทิพฺพา กามคุณสงฺขาตา มานุสา กามคุณสงฺขาตา จ มารปาสา นาม อตฺถิ, สเพฺพหิ เตหิ ตฺวํ พโทฺธติ วทติฯ ติ มารพนฺธเนน พโทฺธ, มารพนฺธเน วา พโทฺธฯ ติ สมณ ตฺวํ มม วิสยโต น มุจฺจิสฺสสิฯ จตุตฺถํฯ</p>


<h3>๕. ทุติยมารปาสสุตฺตวณฺณนา</h3>
<p> ปญฺจเม นฺติ มุโตฺต อหํฯ ปุริมํ สุตฺตํ อโนฺตวเสฺส วุตฺตํ, อิทํ ปน ปวาเรตฺวา วุฎฺฐวสฺสกาเลฯ นฺติ อนุปุพฺพคมนจาริกํฯ (ปวาเรตฺวา) ทิวเส ทิวเส โยชนปรมํ  คจฺฉนฺตา จรถาติ วทติฯ ติ เอกมเคฺคน เทฺว ชนา มา อคมิตฺถฯ เอวญฺหิ คเตสุ เอกสฺมิํ ธมฺมํ เทเสเนฺต, เอเกน ตุณฺหีภูเตน ฐาตพฺพํ โหติฯ ตสฺมา เอวมาหฯ</p>


<p>นฺติ อาทิมฺหิ กลฺยาณํ สุนฺทรํ ภทฺทกํฯ ตถา มชฺฌปริโยสาเนสุฯ อาทิมชฺฌปริโยสานญฺจ นาเมตํ สาสนสฺส จ เทสนาย จ  วเสน ทุวิธํฯ ตตฺถ สาสนสฺส สีลํ อาทิ, สมถวิปสฺสนามคฺคา มชฺฌํ, ผลนิพฺพานานิ ปริโยสานํฯ สีลสมาธโย วา อาทิ , วิปสฺสนามคฺคา มชฺฌํ, ผลนิพฺพานานิ ปริโยสานํฯ สีลสมาธิวิปสฺสนา วา อาทิ, มโคฺค มชฺฌํ, ผลนิพฺพานานิ ปริโยสานํฯ เทสนาย ปน จตุปฺปทิกาย คาถาย ตาว ปฐมปาโท อาทิ, ทุติยตติยา มชฺฌํ, จตุโตฺถ ปริโยสานํฯ ปญฺจปทฉปฺปทานํ ปฐมปาโท อาทิ, อวสานปาโท ปริโยสานํ, อวเสสา มชฺฌํฯ เอกานุสนฺธิกสุตฺตสฺส นิทานํ อาทิ, ‘‘อิทมโวจา’’ติ ปริโยสานํ, เสสํ มชฺฌํฯ อเนกานุสนฺธิกสฺส มเชฺฌ พหูปิ อนุสนฺธิ มชฺฌเมว, นิทานํ อาทิ, ‘‘อิทมโวจา’’ติ ปริโยสานํฯ</p>


<p>นฺติ สาตฺถกํ กตฺวา เทเสถฯ นฺติ พฺยญฺชเนหิ เจว ปเทหิ จ ปริปูรํ กตฺวา เทเสถฯ นฺติ สกลปริปุณฺณํฯ นฺติ นิรุปกฺกิเลสํฯ นฺติ สิกฺขตฺตยสงฺคหํ สาสนพฺรหฺมจริยํฯ ติ อาวิกโรถฯ</p>


<p>ติ ปญฺญาจกฺขุมฺหิ อปฺปกิเลสรชสภาวา, ทุกูลสาณิยา ปฎิจฺฉนฺนา วิย จตุปฺปทิกคาถาปริโยสาเน อรหตฺตํ ปตฺตุํ สมตฺถา สนฺตีติ อโตฺถฯ ติ อสฺสวนตายฯ ติ อลาภปริหานิยา ธมฺมโต ปริหายนฺติฯ ติ ปฐมกปฺปิกานํ เสนาย นิวิโฎฺฐกาเส ปติฎฺฐิตคาโม, สุชาตาย วา ปิตุ เสนานี นาม นิคโมฯ ติ นาหํ ตุเมฺห อุโยฺยเชตฺวา ปริเวณาทีนิ กาเรตฺวา อุปฎฺฐากาทีหิ ปริจริยมาโน  วิหริสฺสามิ, ติณฺณํ ปน ชฎิลานํ อฑฺฒุฑฺฒานิ ปาฎิหาริยสหสฺสานิ ทเสฺสตฺวา ธมฺมเมว เทเสตุํ อุปสงฺกมิสฺสามีติฯ ติ, ‘‘อยํ สมโณ โคตโม มหายุทฺธํ วิจาเรโนฺต วิย, ‘มา เอเกน เทฺว อคมิตฺถ, ธมฺมํ เทเสถา’ติ สฎฺฐิ ชเน อุโยฺยเชติ, อิมสฺมิํ ปน เอกสฺมิมฺปิ ธมฺมํ เทเสเนฺต มยฺหํ จิตฺตสฺสาทํ นตฺถิ, เอวํ พหูสุ เทเสเนฺตสุ กุโต ภวิสฺสติ, ปฎิพาหามิ น’’นฺติ จิเนฺตตฺวา อุปสงฺกมิฯ ปญฺจมํฯ</p>


<h3>๖. สปฺปสุตฺตวณฺณนา</h3>
<p> ฉเฎฺฐ นฺติ สุราการกานํ ปิฎฺฐปตฺถรณกกิลญฺชํฯ ติ โกสลรโญฺญ รถจกฺกปฺปมาณา ปริโภคปาติ ฯ ติ คชฺชเนฺตฯ ติ กมฺมารุทฺธนปณาฬิยาฯ ติ ภสฺตวาเตน ปูริยมานายฯ ติ – ‘‘สมโณ โคตโม ปธานมนุยุโตฺต สุเขน นิสิโนฺน, ฆฎฺฎยิสฺสามิ น’’นฺติ วุตฺตปฺปการํ  อตฺตภาวํ มาเปตฺวา นิยามภูมิยํ อิโต จิโต จ สญฺจรนฺตํ วิชฺชุลตาโลเกน ทิสฺวา, ‘‘โก นุ โข เอโส สโตฺต’’ติ? อาวเชฺชโนฺต, ‘‘มาโร อย’’นฺติ เอวํ วิทิตฺวาฯ</p>


<p>ติ สุญฺญาคารานิฯ ติ เสยฺยตฺถายฯ ฐสฺสามิ จงฺกมิสฺสามิ นิสีทิสฺสามิ นิปชฺชิสฺสามีติ เอตทตฺถาย โย สุญฺญาคารานิ เสวตีติ อโตฺถฯ ติ โส พุทฺธมุนิ หตฺถปาทกุกฺกุจฺจาภาเวน สํยตตฺตภาโวฯ ติ โส ตสฺมิํ อตฺตภาเว อาลยํ นิกนฺติํ โวสฺสชฺชิตฺวา ปหาย จเรยฺยฯ นฺติ ตาทิสสฺส ตํสณฺฐิตสฺส พุทฺธมุนิโน ตํ อตฺตภาเว นิกนฺติํ โวสฺสชฺชิตฺวา จรณํ นาม ปติรูปํ ยุตฺตํ อนุจฺฉวิกํฯ</p>


<p>ติ สีหพฺยคฺฆาทิกา สญฺจรณสตฺตาฯ ติ สวิญฺญาณกอวิญฺญาณกเภรวาฯ ตตฺถ สวิญฺญาณกา สีหพฺยคฺฆาทโย, อวิญฺญาณกา รตฺติภาเค ขาณุวมฺมิกาทโยฯ เตปิ หิ ตสฺมิํ กาเล ยกฺขา วิย อุปฎฺฐหนฺติ, รชฺชุวลฺลิยาทีนิ สพฺพานิ สปฺปา วิย อุปฎฺฐหนฺติฯ ติ เตสุ เภรเวสุ สุญฺญาคารคโต  พุทฺธมุนิ โลมจลนมตฺตกมฺปิ น กโรติฯ</p>


<p>อิทานิ อฎฺฐานปริกปฺปํ ทเสฺสโนฺต ติอาทิมาหฯ ตตฺถ ติ กากปทํ วิย หีรหีรโส ผเลยฺยฯ ติ โปกฺขรปเตฺต วาตาหโต อุทกพินฺทุ วิย จเลยฺยฯ นฺติ ติขิณสตฺติสลฺลํ เจปิ อุรสฺมิํ จาเรเยยฺยุํฯ ติ ขนฺธูปธีสุฯ ติ ติขิเณ สเลฺล อุรสฺมิํ จาริยมาเน ภเยน คุมฺพนฺตรกนฺทราทีนิ ปวิสนฺตา ตาณํ กโรนฺติ นามฯ พุทฺธา ปน สมุจฺฉินฺนสพฺพภยา เอวรูปํ ตาณํ นาม น กโรนฺติฯ ฉฎฺฐํฯ</p>


<h3>๗. สุปติสุตฺตวณฺณนา</h3>
<p> สตฺตเม  ติ อุตุคาหาปนตฺถํ โธวิตฺวาฯ พุทฺธานํ ปน สรีเร รโชชลฺลํ น อุปลิมฺปติ, อุทกมฺปิ โปกฺขรปเตฺต ปกฺขิตฺตํ วิย วิวฎฺฎิตฺวา คจฺฉติฯ อปิจ โข โธตปาทเก เคเห ปาเท โธวิตฺวา ปวิสนํ ปพฺพชิตานํ วตฺตํฯ ตตฺถ พุทฺธานํ วตฺตเภโท นาม นตฺถิ, วตฺตสีเส ปน ฐตฺวา โธวนฺติฯ สเจ หิ ตถาคโต เนว นฺหาเยยฺย, น ปาเท โธเวยฺย, ‘‘นายํ  มนุโสฺส’’ติ วเทยฺยุํฯ ตสฺมา มนุสฺสกิริยํ อมุญฺจโนฺต โธวติฯ ติ โสปฺปปริคฺคาหเกน สติสมฺปชเญฺญน สมนฺนาคโตฯ ติ สมโณ โคตโม สพฺพรตฺติํ อโพฺภกาเส จงฺกมิตฺวา คนฺธกุฎิํ ปวิสิตฺวา นิทฺทายติ, อติวิย สุขสยิโต ภวิสฺสติ, ฆฎฺฎยิสฺสามิ นนฺติ จิเนฺตตฺวา อุปสงฺกมิฯ</p>


<p>ติ กิํ สุปสิ, กิํ โสปฺปํ นามิทํ ตวาติ วทติฯ ติ กสฺมา นุ สุปสิ? ติ มโต วิย, วิสญฺญี วิย จฯ นฺติ สุญฺญํ เม ฆรํ ลทฺธนฺติ โสปฺปสีติ วทติฯ ติ สูริยมฺหิ อุฎฺฐิเตฯ อิทานิ หิ อเญฺญ ภิกฺขู สมฺมชฺชนฺติ , ปานียํ อุปฎฺฐเปนฺติ, ภิกฺขาจารคมนสชฺชา ภวนฺติ, ตฺวํ กสฺมา โสปฺปสิเยวฯ</p>


<p>ติ ตโย ภเว อโชฺฌตฺถริตฺวา ฐิเตน ‘‘อชฺฌตฺติกสฺสุปาทาย อฎฺฐารสตณฺหาวิจริตานี’’ติอาทินา (วิภ. ๘๔๒) เตน เตน อตฺตโน โกฎฺฐาสภูเตน ชาเลน ชาลินีฯ ติ รูปาทีสุ ตตฺถ ตตฺถ วิสตฺตตาย วิสมูลตาย วิสปริโภคตาย จ วิสตฺติกาฯ ติ กตฺถจิ เนตุํฯ ติ สเพฺพสํ ขนฺธกิเลสาภิสงฺขารกามคุณเภทานํ อุปธีนํ ปริกฺขยาฯ ติ, มาร, ตุยฺหํ กิํ เอตฺถ? กสฺมา ตฺวํ อุณฺหยาคุยํ นิลียิตุํ อสโกฺกนฺตี ขุทฺทกมกฺขิกา วิย อนฺตเนฺตเนว อุชฺฌายโนฺต อาหิณฺฑสีติฯ สตฺตมํฯ</p>


<h3>๘. นนฺทติสุตฺตวณฺณนา</h3>
<p> อฎฺฐมํ เทวตาสํยุเตฺต วุตฺตตฺถเมวฯ อฎฺฐมํฯ</p>


<h3>๙. ปฐมอายุสุตฺตวณฺณนา</h3>
<p> นวเม  ติ ภิโยฺย ชีวโนฺต อปรํ วสฺสสตํ ชีวิตุํ น สโกฺกติ, ปณฺณาสํ วา สฎฺฐิ วา วสฺสานิ ชีวติฯ ติ สมโณ โคตโม ‘‘มนุสฺสานํ อปฺปมายู’’ติ กเถติ, ทีฆภาวมสฺส กเถสฺสามีติ ปจฺจนีกสาตตาย อภิภวิตฺวา อภาสิฯ</p>


<p>  ติ ตํ อายุํ ‘‘อปฺปกมิท’’นฺติ น หีเฬยฺยฯ ติ ยถา ทหโร กุมาโร อุตฺตานเสยฺยโก ขีรํ ปิวิตฺวา ทุกูลจุมฺพฎเก นิปโนฺน อสญฺญี วิย นิทฺทายติ, กสฺสจิ อายุํ อปฺปํ วา ทีฆํ วาติ น จิเนฺตติ, เอวํ สปฺปุริโสฯ ติ อายุํ ปริตฺตนฺติ ญตฺวา ปชฺชลิตสีโส วิย จเรยฺยฯ นวมํฯ</p>


<h3>๑๐. ทุติยอายุสุตฺตวณฺณนา</h3>
<p> ทสเม นฺติ ยถา ทิวสํ คจฺฉนฺตสฺส รถสฺส จกฺกเนมิ กุพฺพรํ อนุปริยายติ น วิชหติ, เอวํ อายุ อนุปริยายตีติฯ ทสมํฯ</p>

</p>


<h2>๒. ทุติยวโคฺค</h2>
<h3>๑. ปาสาณสุตฺตวณฺณนา</h3>
<p> ทุติยวคฺคสฺส  ปฐเม ติ ปุเพฺพ วุตฺตนเยเนว ปธานํ ปริคฺคณฺหโนฺต นิสิโนฺนฯ มาโรปิสฺส สุขนิสินฺนภาวํ ญตฺวา ฆฎฺฎยิสฺสามีติ อุปสงฺกมโนฺตฯ ติ ปพฺพตปิเฎฺฐ ฐตฺวา ปวิชฺฌิฯ ปาสาณา นิรนฺตรา อญฺญมญฺญํ อภิหนนฺตา ปตนฺติฯ นฺติ สกลํฯ นฺติ ตเสฺสว เววจนํฯ ปฐมํฯ</p>


<h3>๒. กินฺนุสีหสุตฺตวณฺณนา</h3>
<p> ทุติเย ติ ปริสาย ปญฺญาจกฺขุํ วินาเสตุกมฺยตายฯ พุทฺธานํ ปเนส ปญฺญาจกฺขุํ วินาเสตุํ น สโกฺกติ, ปริสาย เภรวารมฺมณํ  สาเวโนฺต วา ทเสฺสโนฺต วา สโกฺกติฯ ติ กิํ นุ ตฺวํ ‘‘วิชิตวิชโย อห’’นฺติ มญฺญสิ? มา เอวํ มญฺญิ, นตฺถิ เต ชโยฯ ติ, อฎฺฐสุ ปริสาสุฯ ติ ทสพลปฺปตฺตาฯ ทุติยํฯ</p>


<h3>๓. สกลิกสุตฺตวณฺณนา</h3>
<p> ตติเย  ติ มนฺทภาเวน โมมูหภาเวนฯ ติ อุทาหุ ยถา กวิ กพฺพํ จิเนฺตโนฺต เตน กพฺพกรเณน มโตฺต สยติ, เอวํ สยสิฯ ติ พหโวฯ ติ กสฺมา อิทํ โสปฺปํ โสปฺปสิเยว? ติ อตฺถํ สมาคนฺตฺวา ปาปุณิตฺวาฯ มยฺหํ หิ อสงฺคโห นาม สงฺคหวิปโนฺน วา อโตฺถ นตฺถิฯ นฺติ ติขิณํ สตฺติสลฺลํฯ ติ ยถา เอกโจฺจ สีหปถาทีสุ ชคฺคโนฺต สงฺกติ, ตถา อหํ ชคฺคโนฺตปิ น สงฺกามิฯ นฺติ ยถา เอกโจฺจ สีหปถาทีสุเยว สุปิตุํ ภายติ, เอวํ อหํ สุปิตุมฺปิ น ภายามิฯ นฺติ ยถา อาจริยสฺส วา อเนฺตวาสิกสฺส วา อผาสุเก ชาเต อุเทฺทสปริปุจฺฉาย  ฐิตตฺตา อเนฺตวาสิํ รตฺตินฺทิวา อติกฺกมนฺตา อนุตปนฺติ, เอวํ มํ นานุตปนฺติฯ น หิ มยฺหํ กิญฺจิ อปรินิฎฺฐิตกมฺมํ นาม อตฺถิฯ เตเนวาห ติฯ ตติยํฯ</p>


<h3>๔. ปติรูปสุตฺตวณฺณนา</h3>
<p> จตุเตฺถ ติ ราคปฎิเฆสุฯ นฺติ เอวํ ธมฺมกถํ อาจรโนฺต มา ลคฺคิฯ ธมฺมกถํ กเถนฺตสฺส หิ เอกเจฺจ สาธุการํ ททนฺติ, เตสุ ราโค อุปฺปชฺชติฯ เอกเจฺจ อสกฺกจฺจํ สุณนฺติ, เตสุ ปฎิโฆ อุปฺปชฺชติฯ อิติ ธมฺมกถิโก อนุโรธวิโรเธสุ สชฺชติ นามฯ ตฺวํ เอวํ มา สชฺชิโตฺถติ วทติฯ ติ ยํ อญฺญํ อนุสาสติ, ตํฯ สมฺพุโทฺธ หิตานุกมฺปี หิเตน อนุปกมฺปติฯ ยสฺมา จ หิตานุกมฺปี , ตสฺมา อนุโรธวิโรเธหิ วิปฺปมุโตฺต ตถาคโตติฯ จตุตฺถํฯ</p>


<h3>๕. มานสสุตฺตวณฺณนา</h3>
<p> ปญฺจเม อากาเส จรเนฺตปิ พนฺธตีติ ติ ราคปาโสฯ ติ มนสมฺปยุโตฺตฯ ปญฺจมํฯ</p>


<h3>๖. ปตฺตสุตฺตวณฺณนา</h3>
<p> ฉเฎฺฐ  ติ ปญฺจ อุปาทานกฺขเนฺธ อาทิยิตฺวา, สภาวสามญฺญลกฺขณวเสน นานปฺปการโต วิภชิตฺวา ทเสฺสโนฺตฯ ติ ขนฺธานํ สภาวลกฺขณาทีนิ ทเสฺสติฯ ติ คณฺหาเปติฯ ติ สมาทานมฺหิ อุสฺสาหํ ชเนติฯ ติ ปฎิวิทฺธคุเณน โวทาเปติ โชตาเปติฯ ติ อตฺถิกํ กตฺวา, ‘‘อยํ โน อธิคนฺตโพฺพ อโตฺถ’’ติ เอวํ สลฺลเกฺขตฺวา ตาย เทสนาย อตฺถิกา หุตฺวาฯ ติ จิเตฺต ฐเปตฺวาฯ ติ สเพฺพน  เตน กมฺมการกจิเตฺตน สมนฺนาหริตฺวาฯ ติ ฐปิตาโสตาฯ ติ โอตาปนตฺถาย ฐปิตาฯ</p>


<p>นฺติ, เอเต รูปาทโย ตโย ขนฺธาฯ นฺติ อิมินา สงฺขารกฺขโนฺธ คหิโตฯ ติ ‘‘เอโส อหํ น โหมิ, เอตํ มยฺหํ น โหตี’’ติ ปสฺสโนฺต เอวํ เตสุ ขเนฺธสุ วิรชฺชติฯ นฺติ เขมีภูตํ อตฺตภาวํฯ อิมินา ผลกฺขณํ ทเสฺสติฯ นฺติ ภวโยนิคติฐิติสตฺตาวาสสงฺขาเตสุ สพฺพฎฺฐาเนสุ ปริเยสมานาฯ ติ น ปสฺสีติฯ ฉฎฺฐํฯ</p>


<h3>๗. ฉผสฺสายตนสุตฺตวณฺณนา</h3>
<p> สตฺตเม นฺติ สญฺชาติสโมสรณเฎฺฐน ฉทฺวาริกสฺส ผสฺสสฺส อายตนานํฯ นฺติ เมฆทุนฺทุภิอสนิปาตสทฺทสทิสํ ภยชนกํ สทฺทํฯ ติ อยํ มหาปถวี ปฎปฎสทฺทํ  กุรุมานา วิย อโหสิฯ ติ เอเตสุ ฉสุ อารมฺมเณสุ โลโก อธิมุจฺฉิโตฯ นฺติ มารสฺส ฐานภูตํ เตภูมกวฎฺฎํฯ สตฺตมํฯ</p>


<h3>๘. ปิณฺฑสุตฺตวณฺณนา</h3>
<p> อฎฺฐเม ติ ตถารูเป นกฺขเตฺต ตตฺถ ตตฺถ เปเสตพฺพานิ ปาหุนกานิ ภวนฺติ, อาคนฺตุกปณฺณาการทานานิ วาฯ สยํจรณทิวเส สมวยชาติโคตฺตา กุมารกา  ตโต ตโต สนฺนิปตนฺติฯ กุมาริกาโยปิ อตฺตโน อตฺตโน วิภวานุรูเปน อลงฺกตา ตหํ ตหํ วิจรนฺติฯ ตตฺร กุมาริกาโยปิ ยถารุจิกานํ กุมารกานํ ปณฺณาการํ เปเสนฺติ, กุมารกาปิ กุมาริกานํ อญฺญสฺมิํ อสติ อนฺตมโส มาลาคุเฬนปิ ปริกฺขิปนฺติฯ ติ อนุ อาวิฎฺฐาฯ ตํทิวสํ กิร ปญฺจสตา  กุมาริกาโย อุยฺยานกีฬํ คจฺฉนฺติโย ปฎิปเถ สตฺถารํ ทิสฺวา ฉณปูวํ ทเทยฺยุํฯ สตฺถา ตาสํ ทานานุโมทนตฺถํ ปกิณฺณกธมฺมเทสนํ เทเสยฺย, เทสนาปริโยสาเน สพฺพาปิ โสตาปตฺติผเล ปติฎฺฐเหยฺยุํฯ มาโร ตาสํ สมฺปตฺติยา อนฺตรายํ กริสฺสามีติ อนฺวาวิสิฯ ปาฬิยํ ปน ติ เอตฺตกํเยว วุตฺตนฺติฯ</p>


<p>กิํ ปน สตฺถา มาราวฎฺฎนํ อชานิตฺวา ปวิโฎฺฐติ? อาม อชานิตฺวาฯ กสฺมา? อนาวชฺชนตายฯ พุทฺธานญฺหิ – ‘‘อสุกฎฺฐาเน ภตฺตํ ลภิสฺสาม, น ลภิสฺสามา’’ติ อาวชฺชนํ น อนนุจฺฉวิกํฯ ปวิโฎฺฐ ปน มนุสฺสานํ อุปจารเภทํ ทิสฺวา, ‘‘กิํ อิท’’นฺติ? อาวเชฺชโนฺต ญตฺวา, ‘‘อามิสตฺถํ มาราวฎฺฎนํ ภินฺทิตุํ อนนุจฺฉวิก’’นฺติ อภินฺทิตฺวาว นิกฺขโนฺตฯ</p>


<p>ติ อมิตฺตวิชเยน วิย ตุโฎฺฐ สกลคาเม กฎจฺฉุมตฺตมฺปิ ภตฺตํ อลภิตฺวา คามโต นิกฺขมนฺตํ ภควนฺตํ คามิยมนุสฺสเวเสน อุปสงฺกมิฯ ติ อิทํ โส มุสา ภาสติฯ เอวํ กิรสฺส อโหสิ – ‘‘มยา เอวํ วุเตฺต ปุน ปวิสิสฺสติ, อถ นํ คามทารกา ‘สกลคาเม จริตฺวา กฎจฺฉุภิกฺขมฺปิ อลภิตฺวา คามโต นิกฺขมฺม ปุน ปวิโฎฺฐสี’ติอาทีนิ  วตฺวา อุปฺปเณฺฑสฺสนฺตี’’ติฯ ภควา ปน – ‘‘สจายํ มํ เอวํ วิเหเฐสฺสติ มุทฺธมเสฺสว สตฺตธา ผลิสฺสตี’’ติ ตสฺมิํ อนุกมฺปาย อปวิสิตฺวา คาถาทฺวยมาหฯ</p>


<p>ตตฺถ ติ ชเนสิ นิปฺผาเทสิฯ ติ อาสาเทตฺวา ฆเฎฺฎตฺวาฯ ติ มม ปาปํ น ปจฺจติฯ นฺติ กิํ นุ ตฺวํ เอวํ มญฺญสิ? มา เอวํ มญฺญิ, อตฺถิ ตยา กตสฺส ปาปสฺส ผลนฺติ ทีเปติฯ นฺติ มทฺทิตุํ สมตฺถํ ราคกิญฺจนาทิ กิเลสชาตํฯ ติ ยถา อาภสฺสรา เทวา สปฺปีติกชฺฌาเนน ยาเปนฺตา ปีติภกฺขา นาม โหนฺติ, เอวํ ภวิสฺสามาติฯ อฎฺฐมํฯ</p>


<h3>๙. กสฺสกสุตฺตวณฺณนา</h3>
<p> นวเม   ติ นิพฺพานํ อปทิสิตฺวา ปวตฺตายฯ ติ ปุริมเกเส ปจฺฉโต, ปจฺฉิมเกเส ปุรโต วามปสฺสเกเส ทกฺขิณโต, ทกฺขิณปสฺสเกเส วามโต ผริตฺวา ผริตฺวา วิปฺปกิณฺณเกโสฯ นฺติ จกฺขุวิญฺญาเณน สมฺปยุโตฺต จกฺขุสมฺผโสฺสปิ วิญฺญาณายตนมฺปิ มเมวาติฯ เอตฺถ จ จกฺขุสมฺผเสฺสน วิญฺญาณสมฺปยุตฺตกา ธมฺมา คหิตา, วิญฺญาณายตเนน สพฺพานิปิ จกฺขุทฺวาเร อุปฺปนฺนานิ อาวชฺชนาทิวิญฺญาณานิฯ โสตทฺวาราทีสุปิ เอเสว นโยฯ มโนทฺวาเร ปน ติ สาวชฺชนกํ ภวงฺคจิตฺตํฯ ติ อารมฺมณธมฺมาฯ ติ สาวชฺชเนน ภวเงฺคน สมฺปยุตฺตผโสฺสฯ นฺติ ชวนจิตฺตํ ตทารมฺมณมฺปิ วฎฺฎติฯ</p>


<p>ติ ยํ โลเก ติมิรกาจาทีหิ อุปทฺทุตํ อเนกโรคายตนํ อุปกฺกวิปกฺกํ อนฺตมโส กาณจกฺขุปิ, สพฺพํ ตํ ตเวว ภวตุฯ รูปาทีสุปิ เอเสว นโยฯ</p>


<p>ติ ยํ ภณฺฑกํ ‘‘มม อิท’’นฺติ วทนฺติฯ ติ เย จ ปุคฺคลา ‘‘มม’’นฺติ วทนฺติฯ ติ เอเตสุ จ ฐาเนสุ ยทิ จิตฺตํ อตฺถิฯ ติ สมณ มยฺหํ วิสยโต น มุจฺจิสฺสสิฯ ติ ยํ ภณฺฑกํ วทนฺติ, น ตํ มยฺหํฯ ติ เยปิ ปุคฺคลา เอวํ วทนฺติ, น เต อหํฯ ติ ภวโยนิคติอาทีสุ มยฺหํ คตมคฺคมฺปิ น ปสฺสสิฯ นวมํฯ</p>


<h3>๑๐. รชฺชสุตฺตวณฺณนา</h3>
<p> ทสเม  นฺติ อหนเนฺตน อฆาตยเนฺตนฯ นฺติ ปรสฺส ธนชานิํ อกโรเนฺตน อการาเปเนฺตนฯ นฺติ อโสจเนฺตน อโสจาปยเนฺตนฯ อิติ ภควา อธมฺมิกราชูนํ รเชฺช วิชิเต ทณฺฑกรปีฬิเต มนุเสฺส ทิสฺวา การุญฺญวเสน เอวํ จิเนฺตสิฯ ติ  ‘‘สมโณ โคตโม ‘สกฺกา นุ โข รชฺชํ กาเรตุ’นฺติ จิเนฺตสิ, รชฺชํ กาเรตุกาโม ภวิสฺสติ, รชฺชญฺจ นาเมตํ ปมาทฎฺฐานํ, รชฺชํ กาเรเนฺต สกฺกา โอตารํ ลภิตุํ, คจฺฉามิ อุสฺสาหมสฺส ชเนสฺสามี’’ติ จิเนฺตตฺวา อุปสงฺกมิฯ ติ อิชฺฌนกโกฎฺฐาสา ฯ ติ วฑฺฒิตาฯ ติ ปุนปฺปุนํ กตาฯ ติ ยุตฺตยานํ วิย กตาฯ ติ ปติฎฺฐเฎฺฐนวตฺถุกตาฯ ติ อวิชหิตา นิจฺจานุพทฺธาฯ ติ สาตจฺจกิริยาย สุปริจิตา กตา อิสฺสาสสฺส อวิราธิตเวธิหโตฺถ วิยฯ ติ สุฎฺฐุ สมารทฺธา ปริปุณฺณภาวนาฯ ติ จิเนฺตยฺยฯ</p>


<p>ติ ปพฺพโต ภเวยฺยฯ ติ ติฎฺฐตุ เอโก ปพฺพโต, ทฺวิกฺขตฺตุมฺปิ ตาว มหโนฺต สุวณฺณปพฺพโต เอกสฺส นาลํ, น ปริยโตฺตติ อโตฺถฯ ติ เอวํ ชานโนฺต สมํ จเรยฺยฯ นฺติ ทุกฺขํ นาม ปญฺจกามคุณนิทานํ, ตํ ยโตนิทานํ โหติ, เอวํ โย อทกฺขิฯ ติ โส ชนฺตุ เตสุ ทุกฺขสฺส นิทานภูเตสุ กาเมสุ เกน การเณน นเมยฺยฯ ติ กามคุณอุปธิํ ‘‘สโงฺค เอโส, ลคฺคนเมต’’นฺติ เอวํ วิทิตฺวาฯ ติ ตเสฺสว อุปธิสฺส วินยาย สิเกฺขยฺยฯ ทสมํฯ</p>

</p>


<h2>๓. ตติยวโคฺค</h2>
<h3>๑. สมฺพหุลสุตฺตวณฺณนา</h3>
<p> ตติยวคฺคสฺส ปฐเม ติ ชฎาจุมฺพฎเกนฯ ติ สขุรํ อชินจมฺมํ เอกํ นิวโตฺถ เอกํ ปารุโตฯ นฺติ  อปฺปิจฺฉภาวปฺปกาสนตฺถํ อีสกํ วงฺกํ อุทุมฺพรทณฺฑํ คเหตฺวาฯ ติ โลเก พฺราหฺมณสฺส วจนํ นาม สุสฺสูสนฺติ, พฺราหฺมเณสุปิ ปพฺพชิตสฺส, ปพฺพชิเตสุปิ มหลฺลกสฺสาติ มหลฺลกพฺราหฺมณสฺส ปพฺพชิตเวสํ คเหตฺวา ปธานภูมิยํ กมฺมํ กโรเนฺต เต ภิกฺขู อุปสงฺกมิตฺวา หตฺถํ อุกฺขิปิตฺวา เอตํ ‘‘ทหรา ภวโนฺต’’ติอาทิวจนํ  อโวจฯ ติ หนุเกน อุรํ ปหรโนฺต อโธนตํ กตฺวาฯ ติ กพรมหาชิวฺหํ นีหริตฺวา อุทฺธมโธ อุภยปเสฺสสุ จ ลาเลตฺวาฯ นฺติ ติสาขํฯ นฺติ ภกุฎิํ, นลาเฎ อุฎฺฐิตํ วลิตฺตยนฺติ อโตฺถฯ ติ ตุเมฺห ชานนฺตานํ  วจนํ อกตฺวา อตฺตโนว เตเล ปจฺจิสฺสถาติ วตฺวา เอกํ มคฺคํ คเหตฺวา คโตฯ ปฐมํฯ</p>


<h3>๒. สมิทฺธิสุตฺตวณฺณนา</h3>
<p> ทุติเย ติ เอวรูปสฺส สตฺถุ เจว ธมฺมสฺส จ สพฺรหฺมจารีนญฺจ ลทฺธตฺตา มยฺหํ ลาภา มยฺหํ สุลทฺธนฺติฯ โส กิรายสฺมา ปจฺฉา มูลกมฺมฎฺฐานํ สมฺมสิตฺวา ‘‘อรหตฺตํ คเหสฺสามี’’ติ ปาสาทิกํ ตาว กมฺมฎฺฐานํ คเหตฺวา พุทฺธธมฺมสงฺฆคุเณ อาวเชฺชตฺวา จิตฺตกลฺลตํ อุปฺปาเทตฺวา จิตฺตํ หาเสตฺวา โตเสตฺวา นิสิโนฺนฯ เตนสฺส เอวมโหสิฯ ติ ‘‘อยํ สมิทฺธิ ภิกฺขุ ปาสาทิกํ กมฺมฎฺฐานํ คเหตฺวา นิสินฺนสทิโส, ยาว มูลกมฺมฎฺฐานํ คเหตฺวา อรหตฺตํ น คณฺหาติ, ตาวสฺส อนฺตรายํ กริสฺสามี’’ติ อุปสงฺกมิฯ นฺติ สตฺถา สกลชมฺพุทีปํ โอโลเกโนฺต ‘‘ตสฺมิํเยว ฐาเน ตสฺส กมฺมฎฺฐานํ สปฺปายํ ภวิสฺสตี’’ติ อทฺทส, ตสฺมา เอวมาหฯ ติ มยา สติ จ ปญฺญา จ ญาตาฯ ติ พหูนิปิ วิภิํสการหานิ รูปานิ กรสฺสุฯ ติ มํ เนว เวธยิสฺสสิ น กมฺปเสฺสสิฯ ทุติยํฯ</p>


<h3>๓. โคธิกสุตฺตวณฺณนา</h3>
<p> ตติเย  ติ อิสิคิลิสฺส นาม ปพฺพตสฺส ปเสฺสฯ นฺติ กาฬวณฺณาย สิลายํฯ นฺติ  อปฺปิตปฺปิตกฺขเณ ปจฺจนีกธเมฺมหิ วิมุจฺจติ, อารมฺมเณ จ อธิมุจฺจตีติ โลกิยสมาปตฺติ สามยิกา เจโตวิมุตฺติ นามฯ ติ ปฎิลภิฯ ติ กสฺมา ยาว ฉฎฺฐํ ปริหายิ? สาพาธตฺตาฯ เถรสฺส กิร วาตปิตฺตเสมฺหวเสน อนุสายิโก อาพาโธ อตฺถิ, เตน สมาธิสฺส สปฺปาเย อุปการกธเมฺม ปูเรตุํ น สโกฺกติ, อปฺปิตปฺปิตาย สมาปตฺติยา ปริหายติฯ</p>


<p>นฺติ โส กิร จิเนฺตสิ, ยสฺมา ปริหีนชฺฌานสฺส กาลงฺกโรโต อนิพทฺธา คติ โหติ, อปริหีนชฺฌานสฺส นิพทฺธา คติ โหติ, พฺรหฺมโลเก นิพฺพตฺตติ, ตสฺมา สตฺถํ อาหริตุกาโม อโหสิฯ ติ – ‘‘อยํ สมโณ สตฺถํ อาหริตุกาโม, สตฺถาหรณญฺจ  นาเมตํ กาเย จ ชีวิเต จ อนเปกฺขสฺส โหติฯ โย เอวํ กาเย จ ชีวิเต จ อนเปโกฺข โหติ, โส มูลกมฺมฎฺฐานํ สมฺมสิตฺวา อรหตฺตมฺปิ คเหตุํ สมโตฺถ โหติ, มยา ปน ปฎิพาหิโตปิ เอส น โอรมิสฺสติ, สตฺถารา ปฎิพาหิโต โอรมิสฺสตี’’ติ เถรสฺส อตฺถกาโม วิย หุตฺวา เยน ภควา เตนุปสงฺกมิฯ</p>


<p>ติ ชลมานาฯ ติ ปญฺจหิ จกฺขูหิ จกฺขุมา ตว ปาเท วนฺทามิฯ ติ อานุภาวธราฯ ติ อปฺปตฺตอรหโตฺตฯ ติ สีลาทีนิ สิกฺขมาโน สกรณีโยฯ ติ ชเน วิสฺสุตาฯ ติ เถโร กิร ‘‘กิํ มยฺหํ อิมินา ชีวิเตนา’’ติ? อุตฺตาโน นิปชฺชิตฺวา สเตฺถน คลนาฬิํ ฉินฺทิ, ทุกฺขา เวทนา อุปฺปชฺชิํสุฯ เถโร เวทนํ วิกฺขเมฺภตฺวา ตํเยว เวทนํ ปริคฺคเหตฺวา สติํ อุปฎฺฐเปตฺวา มูลกมฺมฎฺฐานํ สมฺมสโนฺต อรหตฺตํ ปตฺวา สมสีสี หุตฺวา ปรินิพฺพายิฯ  นาม ติวิโธ โหติ อิริยาปถสมสีสี, โรคสมสีสี, ชีวิตสมสีสีติฯ</p>


<p>ตตฺถ  โย ฐานาทีสุ อิริยาปเถสุ อญฺญตรํ อธิฎฺฐาย – ‘‘อิมํ อโกเปตฺวาว อรหตฺตํ ปาปุณิสฺสามี’’ติ วิปสฺสนํ ปฎฺฐเปติ, อถสฺส อรหตฺตปฺปตฺติ จ อิริยาปถโกปนญฺจ เอกปฺปหาเรเนว โหติฯ อยํ  นามฯ โย ปน จกฺขุโรคาทีสุ อญฺญตรสฺมิํ  สติ – ‘‘อิโต อนุฎฺฐิโตว อรหตฺตํ ปาปุณิสฺสามี’’ติ วิปสฺสนํ ปฎฺฐเปติ, อถสฺส อรหตฺตปฺปตฺติ จ โรคโต วุฎฺฐานญฺจ เอกปฺปหาเรเนว โหติฯ อยํ  นามฯ เกจิ ปน ตสฺมิํเยว อิริยาปเถ ตสฺมิญฺจ โรเค ปรินิพฺพานวเสเนตฺถ สมสีสิตํ ปญฺญาเปนฺติฯ ยสฺส ปน อาสวกฺขโย จ ชีวิตกฺขโย จ เอกปฺปหาเรเนว โหติฯ อยํ  นามฯ วุตฺตมฺปิ เจตํ – ‘‘ยสฺส ปุคฺคลสฺส อปุพฺพํ อจริมํ อาสวปริยาทานญฺจ โหติ ชีวิตปริยาทานญฺจ, อยํ วุจฺจติ ปุคฺคโล สมสีสี’’ติ (ปุ. ป. ๑๖)ฯ</p>


<p>เอตฺถ จ ปวตฺติสีสํ กิเลสสีสนฺติ เทฺว สีสานิฯ ตตฺถ  นาม ชีวิตินฺทฺริยํ,  นาม อวิชฺชาฯ เตสุ ชีวิตินฺทฺริยํ จุติจิตฺตํ เขเปติ, อวิชฺชา มคฺคจิตฺตํฯ ทฺวินฺนํ จิตฺตานํ เอกโต อุปฺปาโท นตฺถิฯ มคฺคานนฺตรํ ปน ผลํ, ผลานนฺตรํ ภวงฺคํ, ภวงฺคโต วุฎฺฐาย ปจฺจเวกฺขณํ, ตํ ปริปุณฺณํ วา โหติ อปริปุณฺณํ วาฯ ติขิเณน อสินา สีเส ฉิชฺชเนฺตปิ  หิ เอโก วา เทฺว วา ปจฺจเวกฺขณวารา อวสฺสํ อุปฺปชฺชนฺติเยว, จิตฺตานํ ปน ลหุปริวตฺติตาย อาสวกฺขโย จ ชีวิตปริยาทานญฺจ เอกกฺขเณ วิย ปญฺญายติฯ</p>


<p>ติ อวิชฺชามูเลน สมูลกํ ตณฺหํ อรหตฺตมเคฺคน อุปฺปาเฎตฺวาฯ ติ อนุปาทิเสสนิพฺพาเนน ปรินิพฺพุโตฯ</p>


<p>นฺติ ปริวตฺตกฺขนฺธํฯ นฺติ อุตฺตานํ หุตฺวา สยิตํ โหติฯ เถโร ปน กิญฺจาปิ อุตฺตานโก สยิโต, ตถาปิสฺส ทกฺขิเณน ปเสฺสน ปริจิตสยนตฺตา สีสํ ทกฺขิณโตว ปริวตฺติตฺวา ฐิตํฯ นฺติ ธูมายิตภาวํฯ ตสฺมิํ หิ ขเณ ธูมวลาหกา วิย ติมิรวลาหกา วิย จ อุฎฺฐหิํสุฯ ติ ปฎิสนฺธิจิตฺตํ ปริเยสติฯ ติ ปฎิสนฺธิวิญฺญาเณน อปฺปติฎฺฐิเตน, อปฺปติฎฺฐิตการณาติ อโตฺถฯ นฺติ เพลุวปกฺกํ วิย ปณฺฑุวณฺณํ สุวณฺณมหาวีณํฯ ติ กเจฺฉ ฐเปตฺวาฯ ติ  ‘‘โคธิกเตฺถรสฺส นิพฺพตฺตฎฺฐานํ น  ชานามิ, สมณํ โคตมํ ปุจฺฉิตฺวา นิกฺกโงฺข ภวิสฺสามี’’ติ ขุทฺทกทารกวณฺณี หุตฺวา อุปสงฺกมิฯ ติ น ปสฺสามิฯ ติ โสเกน ผุฎฺฐสฺสฯ ติ ปาทปิฎฺฐิยํ ปติตาฯ ตติยํฯ</p>


<h3>๔. สตฺตวสฺสานุพนฺธสุตฺตวณฺณนา</h3>
<p> จตุเตฺถ ติ ปุเร โพธิยา ฉพฺพสฺสานิ, โพธิโต ปจฺฉา เอกํ วสฺสํฯ ติ ‘‘สเจ สมณสฺส โคตมสฺส กายทฺวาราทีสุ กิญฺจิเทว อนนุจฺฉวิกํ ปสฺสามิ, โจเทสฺสามิ น’’นฺติ เอวํ วิวรํ อเปกฺขมาโนฯ ติ รถเรณุมตฺตมฺปิ อวกฺขลิตํ อปสฺสโนฺตฯ เตนาห –</p>


<p>
‘‘สตฺต วสฺสานิ ภควนฺตํ, อนุพนฺธิํ ปทาปทํ;  
  
โอตารํ นาธิคจฺฉิสฺสํ, สมฺพุทฺธสฺส สตีมโต’’ติฯ (สุ. นิ. ๔๔๘);  
</p>
  
<p>ติ ‘‘อชฺช สมณํ โคตมํ อติคเหตฺวา คมิสฺสามี’’ติ อุปสงฺกมิฯ</p>


<p>ติ  ฌายโนฺต อวชฺฌายโนฺต นิสิโนฺนสีติ วทติฯ ติ สตํ วา สหสฺสํ วา ชิโตสิ นุฯ นฺติ, กิํ นุ อโนฺตคาเม ปมาณาติกฺกนฺตํ ปาปกมฺมํ อกาสิ, เยน อเญฺญสํ มุขํ โอโลเกตุํ อวิสหโนฺต อรเญฺญ วิจรสิ? นฺติ มิตฺตภาวํฯ</p>


<p>ติ ขณิตฺวาฯ นฺติ ภวโลภสงฺขาตํ ตณฺหํฯ ติ นิตฺตโณฺห หุตฺวา ทฺวีหิ ฌาเนหิ ฌายามิฯ ติ มารํ อาลปติฯ โส หิ เยเกจิ โลเก ปมตฺตา, เตสํ พนฺธุฯ</p>


<p>นฺติ ยทิ ตยา มโคฺค อนุพุโทฺธฯ ติ อปยาหิฯ นฺติ  มจฺจุโน อโนกาสภูตํ นิพฺพานํฯ ติ เยปิ ปารํ คตา, เตปิ ปารคามิโนฯ เยปิ ปารํ คจฺฉิสฺสนฺติ, เยปิ ปารํ คนฺตุกามา, เตปิ ปารคามิโนฯ</p>


<p>ติ  มารวิสูกานิฯ ติ วิรุทฺธเสวิตานิ, ‘‘อปฺปมายุ มนุสฺสานํ, อจฺจยนฺติ อโหรตฺตา’’ติ วุเตฺตฯ ‘‘ทีฆมายุ มนุสฺสานํ, นาจฺจยนฺติ อโหรตฺตา’’ติอาทีนิ ปฎิโลมการณานิฯ ติ, ตมฺหิ ตมฺหิ กาเล หตฺถิราชวณฺณสปฺปวณฺณาทิทสฺสนานิฯ ติ อุกฺกณฺฐนียาฯ</p>


<p>ติอาทีสุ กิญฺจาปิ อตีตวจนํ กตํ, อโตฺถ ปน วิกปฺปวเสน เวทิตโพฺพฯ อิทํ วุตฺตํ โหติ – ยถา เมทวณฺณํ ปาสาณํ วายโส ทิสฺวา – ‘‘อปิ นาเมตฺถ มุทุํ วิเนฺทยฺยาม, อปิ อสฺสาโท สิยา’’ติ อนุปริคเจฺฉยฺย, อถ โส ตตฺถ อสฺสาทํ อลภิตฺวาว วายโส เอโตฺต อปกฺกเมยฺย, ตโต ปาสาณา อปคเจฺฉยฺย, เอวํ มยมฺปิ โส กาโก วิย เสลํ โคตมํ อาสชฺช อสฺสาทํ วา สนฺถวํ วา อลภนฺตา โคตมา นิพฺพินฺทิตฺวา อปคจฺฉามฯ จตุตฺถํฯ</p>


<h3>๕. มารธีตุสุตฺตวณฺณนา</h3>
<p> ปญฺจเม ติ เอตฺถ อ-กาโร นิปาตมตฺตํ, ภาสิตฺวาติ อโตฺถฯ อภาสยิตฺวาติปิ  ปาโฐฯ ติ ‘‘โคปาลกทารกํ วิย ทณฺฑเกน ภูมิํ เลขํ ทตฺวา อติวิย ทุมฺมโน หุตฺวา นิสิโนฺนฯ ‘กินฺนุ โข การณ’นฺติ? ปุจฺฉิตฺวา, ชานิสฺสามา’’ติ อุปสงฺกมิํสุฯ</p>


<p>ติ จิเนฺตสิฯ นฺติ ยถา อรญฺญโต เปสิตคณิการหตฺถินิโย อารญฺญกํ กุญฺชรํ อิตฺถิกุตฺตทสฺสเนน ปโลเภตฺวา พนฺธิตฺวา อานยนฺติ, เอวํ อานยิสฺสามฯ นฺติ เตภูมกวฎฺฎํฯ</p>


<p>ติ – ‘‘ตุเมฺห โถกํ อธิวาเสถ, มยํ ตํ  อาเนสฺสามา’’ติ ปิตรํ สมสฺสาเสตฺวา อุปสงฺกมิํสุฯ ติ นานาวิธาฯ นฺติ เอเกกํ สตํ สตํ กตฺวาฯ นฺติ อิมินา นเยน กุมาริอตฺตภาวานํ สตํฯ</p>


<p>  นฺติ, ทฺวีหิปิ ปเทหิ อรหตฺตเมว กเถสิฯ นฺติ กิเลสเสนํฯ สา หิ ปิยรูปสาตรูปา นามฯ นฺติ เอโก อหํ ฌายโนฺตฯ นฺติ อรหตฺตสุขํ อนุพุชฺฌิํฯ อิทํ วุตฺตํ โหติ – ปิยรูปํ สาตรูปํ เสนํ ชินิตฺวา อหํ เอโก ฌายโนฺต ‘‘อตฺถสฺส ปตฺติํ หทยสฺส สนฺติ’’นฺติ สงฺขํ คตํ อรหตฺตสุขํ อนุพุชฺฌิํฯ ตสฺมา ชเนน มิตฺตสนฺถวํ น กโรมิ, เตเนว จ เม การเณน เกนจิ สทฺธิํ สกฺขี น สมฺปชฺชตีติฯ</p>


<p>ติ กตเมน วิหาเรน พหุลํ วิหรโนฺตฯ ติ อลภิตฺวาฯ ติ นิปาตมตฺตํฯ อิทํ วุตฺตํ โหติ – กตเมน ฌาเนน พหุลํ ฌายนฺตํ ตํ ปุคฺคลํ กามสญฺญา อลภิตฺวาว ปริพาหิรา โหนฺตีติฯ</p>


<p>ติ จตุตฺถชฺฌาเนน อสฺสาสปสฺสาสกายสฺส ปสฺสทฺธตฺตา ปสฺสทฺธกาโยฯ ติ อรหตฺตผลวิมุตฺติยา สุฎฺฐุ วิมุตฺตจิโตฺตฯ ติ ตโย กมฺมาภิสงฺขาเร อนภิสงฺขโรโนฺตฯ ติ อนาลโยฯ นฺติ จตุสจฺจธมฺมํ ชานิตฺวาฯ ติ อวิตเกฺกน จตุตฺถชฺฌาเนน ฌายโนฺตฯ ติอาทีสุ โทเสน น กุปฺปติ, ราเคน น สรติ, โมเหน น ถีโนฯ อิเมสุ ตีสุ มูลกิเลเสสุ คหิเตสุ ทิยฑฺฒกิเลสสหสฺสํ  คหิตเมว โหติฯ ปฐมปเทน วา พฺยาปาทนีวรณํ คหิตํ, ทุติเยน กามจฺฉนฺทนีวรณํ, ตติเยน ถินํ อาทิํ กตฺวา เสสนีวรณานิฯ อิติ อิมินา นีวรณปฺปหาเนน ขีณาสวํ ทเสฺสติฯ</p>


<p>ติ ปญฺจทฺวาริกํ กิเลโสฆํ ติโณฺณฯ นฺติ มโนทฺวาริกมฺปิ ฉฎฺฐํ กิเลโสฆํ อตริฯ ปโญฺจฆคฺคหเณน วา ปโญฺจรมฺภาคิยานิ สํโยชนานิ , ฉฎฺฐคฺคหเณน ปญฺจุทฺธมฺภาคิยานิ เวทิตพฺพานิฯ ติ คเณ จ สเงฺฆ จ จรตีติ สตฺถา คณสงฺฆจารี นามฯ ติ อเญฺญปิ สทฺธา พหุชนา เอกํเสน จริสฺสนฺติฯ นฺติ อยํ สตฺถาฯ ติ อนาลโยฯ</p>


<p>  ติ อจฺฉินฺทิตฺวา นยิสฺสติ, มจฺจุราชสฺส หตฺถโต อจฺฉินฺทิตฺวา นิพฺพานปารํ นยิสฺสตีติ วุตฺตํ โหติฯ นฺติ นยมาเนสุฯ</p>


<p>ติ มหนฺตํ กูฎาคารปฺปมาณํ สิลํ สีเส ฐเปตฺวา ปาตาเล ปติฎฺฐคเวสนํ วิยฯ ติ อุรสิ ขาณุํ ปหริตฺวา วิยฯ ติ อปคจฺฉถฯ อิมสฺมิํ ฐาเน สงฺคีติการา ‘‘อิทมโวจา’’ติ เทสนํ นิฎฺฐเปตฺวา ติ คาถํ อาหํสุฯ ตตฺถ ติ อติวิย ชลมานา โสภมานาฯ นฺติ อาคตาฯ ติ นีหริฯ ติ ยถา ผลโต ภฎฺฐํ สิมฺพลิตูลํ วา โปฎกิตูลํ วา วาโต ปนุทติ นีหรติ, เอวํ ปนุทีติฯ ปญฺจมํฯ</p>

</p>

</p>


<p>สํยุตฺตนิกาย-อฎฺฐกถาย</p>

</p>





