<h2>อภิธมฺมปิฎเก</h2>
<h2>ธมฺมสงฺคณี-อนุฎีกา</h2>
<h3>วีสติคาถาวณฺณนา</h3>
<p> อภิธมฺมสํวณฺณนาย   อตฺถํ สํวเณฺณตุกาโม ตสฺสา อาทิคาถาย ตาว ปโยชนสมฺพนฺธาภิธานปุพฺพงฺคมํ อตฺถํ นิทฺธาเรโนฺต อุฬารชฺฌาสยานํ นิสมฺมการีนํ ปฎิปตฺติ ปเรสํ วิวิธหิตสุขนิปฺผาทนปฺปโยชนาติ อาจริยสฺสาปิ ธมฺมสํวณฺณนาย อาทิมฺหิ สตฺถริ นิปจฺจการสฺส อนฺตรายวิโสสนตฺถตา วิย สตฺถริ ธเมฺม จ ปเรสํ อจฺจนฺตสุขปฺปฎิลาภสํวตฺตนิยสทฺธารตนุปฺปาทนตฺถตาปิ สิยาติ ทเสฺสตุํ นฺติอาทิมาหฯ ตตฺถ ยถานุสิฎฺฐํ ปฎิปชฺชมาเน อปาเยสุ อปตมาเน ธาเรตีติ ติ สามญฺญวจโนปิ ธมฺม-สโทฺท สทฺทนฺตรสนฺนิธาเนน  อิธ ปริยตฺติวิเสสวิสโยฯ สํวณฺณียติ อโตฺถ เอตายาติ  อฎฺฐกถาฯ</p>


<p>ติวิธยานมุเขน วิมุตฺติธมฺมํ ยถารหมนุสาสตีติ ฯ ปณมนํ ปณาโม, กายวาจาจิเตฺตหิ สตฺถุ คุณนินฺนตาฯ กิริยา กรณํ, ปณามสฺส กรณํ  วนฺทนาปโยโคฯ โส จ กิญฺจาปิ ‘‘อิทานิ อธิเปฺปตํ ปณามํ กโรโนฺต’’ติอาทินา ‘‘ตสฺส ปาเท นมสฺสิตฺวา’’ติอาทิกสฺส อธิเปฺปตปณามภาวํ ทเสฺสสฺสติ, ‘‘กรุณา วิยา’’ติอาทิกสฺส ปน สพฺพสฺส โถมนาวเสน วุตฺตสฺสปิ วเสน เวทิตโพฺพฯ โส หิ สตฺถุ มหากรุณาทิคุณวิเสสกิตฺตนวเสน ปวโตฺต มหากรุณาทิคุณวิเสสาวินาภาวินา สํวณฺณิยมานสํวณฺณนาธมฺมวิภาวิเตน  สฺวากฺขาตธเมฺม สตฺถริ  อนุปฺปนฺนสทฺธานํ สทฺธาชนนาย, อุปฺปนฺนสทฺธานญฺจ ภิโยฺยภาวาย โหติฯ สตฺถุโน จ อวิปรีตธมฺมเทสนภาเวน อวิตถเทสนาภูเต ธเมฺมติ เอเตน สตฺถุโน มหากรุณาทิคุณานํเยว จ ผลวิเสสนิปฺผาทนสมตฺถตาย ปสาทาวหตํ อาหฯ ธเมฺมน หิ สตฺถุสิทฺธิ, สตฺถารา จ ธมฺมสิทฺธิ, ธมฺมสมฺปตฺติยาปิ สตฺถุคุณตาย สตฺถุคุณวิภาวเนน สมฺปชฺชตีติฯ</p>


<p>เอวํ สตฺถริ ปณามกรณสฺส เอกํ ปโยชนํ ทเสฺสตฺวา อิทานิ สมฺพนฺธํ วิภาเวติ ติอาทินาฯ น หิ สตฺถริ ธเมฺม วา อปฺปสโนฺน สํวณฺณิยมาเน ตทธิคนฺตเพฺพ จ ธเมฺม สมฺมา ปฎิปชฺชติ, นาปิ สีลาทิอนุปาทาปรินิพฺพานนฺตํ มหนฺตํ อตฺถํ สาเธติ, ตสฺมา ธมฺมสํวณฺณนาสุ ปเรสํ สมฺมาปฎิปตฺติอากงฺขาย ตถารูปธมฺมปฎิคฺคาหเกหิ จ วินิโยชิเตน สตฺถริ ธเมฺม จ ปสาทุปฺปาทนํ สตฺถริ ปณามกรณํ วิหิตนฺติ อธิปฺปาโยฯ</p>


<p>ภควโต คุณสํกิตฺตนํ ตสฺส ธมฺมสงฺฆานมฺปิ โถมนา โหติเยวาติ วุตฺตํ นฺติฯ ตถา จ วกฺขติ ‘‘ภควโต โถมเนเนวา’’ติอาทิ (ธ. ส. มูลฎี. ๖)ฯ วกฺขมานํ วา ‘‘สทฺธมฺมญฺจสฺส ปูเชตฺวา’’ติอาทิํ สนฺธาย วุตฺตํฯ วิญฺญาปนตฺถํ ปเรสํ วิญฺญูนนฺติ วา สมฺพนฺธนียํฯ อวิญฺญูนํ อปฺปมาณตาย อภาชนตาย จ วิญฺญูนํ คหณํฯ เต หิ พุทฺธาทีสุ สคารวสฺส ปมาณภูตตํ ชานนฺตา ตสฺส วจนํ โสตพฺพํ สทฺธาตพฺพํ มญฺญนฺติ, สมฺมเทว จ นํ อนุติฎฺฐนฺตา ตทธิปฺปายํ ปูเรนฺติฯ อิธาปิ ปุริมนเยเนว สมฺพโนฺธ เวทิตโพฺพ ปสาทวิญฺญาปนาทิมุเขนปิ สมฺมาปฎิปตฺติอากงฺขาย ปเวทิตตฺตาฯ</p>


<p>เอตฺถ  จ ปฐโม อตฺถวิกโปฺป สทฺธานุสารีนํ ปุคฺคลานํ วเสน วุโตฺต, ทุติโย ธมฺมานุสารีนํฯ ปฐโม วา อสํสิทฺธสตฺถุธมฺมานํ วเสน วุโตฺต, ทุติโย สํสิทฺธสตฺถุธมฺมานํฯ ตถา ปฐโม ปฐเม รตเน ปณามกิริยาทสฺสนปโร, ทุติโย อิตเรสุปีติ อยํ วิเสโส เวทิตโพฺพฯ</p>


<p>ปณาโม กรียติ เอตายาติ ปณามกรณํ, ปณามกิริยาภินิปฺผาทิกา เจตนาฯ สา หิ เขตฺตสมฺปตฺติยา อาจริยสฺส จ อชฺฌาสยสมฺปตฺติยา ทิฎฺฐธมฺมเวทนียภูตา ยถาลทฺธสมฺปตฺตินิมิตฺตกสฺส กมฺมสฺส  พลานุปฺปทานวเสน ปุริมกมฺมนิปฺผนฺนสฺส วิปากสนฺตานสฺส อนฺตรา เวมเชฺฌ อายนฺติ อาปตนฺตีติ อนฺตรายาติ ลทฺธนามานํ โรคาทิอนตฺถานํ วิธายกสฺส อุปปีฬกสฺส อุปเจฺฉทกสฺส วา กมฺมสฺส วิทฺธํสนสมโตฺถ ปุญฺญาติสโยติ อิมมตฺถํ ทเสฺสติ ติฯ เอวญฺจ กตฺวา ราคาทิปริยุฎฺฐานาภาววจเนน อนฺตรายสฺส การณภูตาย ปโยควิปตฺติยา อภาวสฺส, อตฺถลาภาทิวจเนน อนนฺตรายตาเหตุภูตาย ปโยคสมฺปตฺติยา สพฺภาวสฺส, ‘‘สพฺยาปชฺฌาย ปชาย อพฺยาปโชฺฌ วิหรตี’’ติ (อ. นิ. ๖.๑๐; ๑๑.๑๑) วจเนน ทิเฎฺฐว ธเมฺม สุขวิหาริตาย จ ปกาสนํ เยว อุทาหฎํฯ</p>


<p>นฺติ เอเตน สติปิ กายมโนปณามานํ อนฺตรายวิโสสนสมตฺถภาเว เตหิ ปณามวิสยสฺส ปณามารหภาววิภาวเนน สาติสโย วจีปณาโม วิหิโตติ ทเสฺสติฯ ติอาทินา อาจริยสฺส ยุตฺตปตฺตการิตํ ทเสฺสติฯ ติ เอตฺถ นนุ วินยปิฎกสฺสปิ เทสนาภาวโต เทสนาวินยปิฎกานํ เภทวจนํ น ยุตฺตนฺติ? โน น ยุตฺตํ ‘‘ตีสุปิ เจเตสุ เอเต ธมฺมตฺถเทสนาปฎิเวธา’’ติ (ธ. ส. อฎฺฐ. นิทานกถา; ที. นิ. อฎฺฐ. ๑.ปฐมมหาสงฺคีติกถา; ปารา. อฎฺฐ. ๑.ปฐมมหาสงฺคีติกถา) เอตฺถ วิย สมุทายเทสนาย อวยวเทสนานํ อาธารภาวโตฯ เทสนากาเล วา มนสา ววตฺถาปิตาย วินยตนฺติยา วินยปิฎกภาวโต ตทตฺถปญฺญาปนสฺส จ เทสนาภาวโต เภทวจนํฯ อถ วา เทสียติ เอเตนาติ  เทสนาสมุฎฺฐาปโก จิตฺตุปฺปาโท, ตสฺส จ วินยปิฎกวิสโย กรุณาปุพฺพงฺคโม จ โสติ เอวเมตฺถ เภทวจโนปปตฺติ ทฎฺฐพฺพาฯ ติอาทีสุปิ เอเสว นโยฯ</p>


<p>กถํ ปน ภควโต เทสนา วินยปิฎเก กรุณาปฺปธานา, สุตฺตาภิธมฺมปิฎเกสุ จ ปญฺญากรุณาปญฺญาปฺปธานาติ วิญฺญายตีติ? ยโต อุกฺกํสปริยนฺตคตหิโรตฺตโปฺปปิ ภควา โลกิยสาธุชเนหิปิ  ปริหริตพฺพานิ ‘‘สิขรณี’’ติอาทีนิ วจนานิ ยถาปราธญฺจ ครหวจนานิ วินยปิฎกเทสนายํ มหากรุณาสโญฺจทิตมานโส มหาปริสมเชฺฌ อภาสิ, ตํตํสิกฺขาปทปญฺญตฺติการณาเปกฺขาย เวรญฺชาทีสุ สารีริกญฺจ  เขทมนุโภสิ, ตสฺมา กิญฺจาปิ ภูมนฺตรปจฺจยาการสมยนฺตรกถานํ วิย วินยปญฺญตฺติยาปิ สมุฎฺฐาปิกา ปญฺญา อนญฺญสาธารณตาย อติสยกิจฺจวตี, ตโตปิ กรุณาย กิจฺจํ อธิกนฺติ อธิปฺปาเยน วุตฺตํ ติฯ กรุณาพฺยาปาราธิกตาย หิ เทสนาย กรุณาปฺปธานตา, สุตฺตนฺตเทสนาย มหากรุณาสมาปตฺติพหุโล เวเนยฺยสนฺตาเนสุ ตทชฺฌาสยานุโลเมน คมฺภีรมตฺถปทํ ปติฎฺฐเปสีติ กรุณาปญฺญาปฺปธานตา, อภิธมฺมเทสนาย ปน สพฺพญฺญุตญฺญาณสฺส วิสยภาวปฺปโหนโก รูปารูปปริเจฺฉโท ธมฺมสภาวานุโรเธน ปวตฺติโตติ ปญฺญาปฺปธานตาฯ ติอาทินา เทสนานุรูปตํตํสํวณฺณนาย โถมนา อาจริยสฺส ปกตีติ ทเสฺสติฯ</p>


<p>กุสลา รูปํ จกฺขุมา ทส ทาฬิมาทิ สมูหวเสน อตฺถานวโพธนโตฺถ วิย อตฺถาวโพธนโตฺถ หิ สทฺทปฺปโยโค อตฺตปราธีโน เกวโล อตฺถปทตฺถโก, โส ปทตฺถวิปริเยสการินา อิติ-สเทฺทน สทฺทปทตฺถโก ชายตีติ อาห นฺติฯ นิทสฺสนญฺหิ นาม นิทสฺสิตพฺพธเมฺม เตน จ สมฺพเนฺธ สติ โหติ, นาญฺญถาติ ตสฺส นิทสฺสนภาวํ วิภาเวโนฺต อาห ติฯ</p>


<p>‘‘ตตฺถ กรุณา วิยาติ นิทสฺสนวจน’’นฺติอาทินา นิทสฺสนนิทสฺสิตพฺพธมฺมานํ อาธารวิสยพฺยาปาเรหิ สวิเสสเนหิ สห ปกาสนวเสน คาถาย อตฺถตตฺวํ ทเสฺสตฺวา อวยวเภทวเสน อตฺถํ ทเสฺสตุํ ติอาทิ วุตฺตํฯ ตตฺถ นิจฺฉนฺทราคานํ ภูตปุพฺพคติยา วา สตฺตตา เวทิตพฺพาฯ เอกสฺสปิ ธมฺมสฺส อเนกสามญฺญาการวนฺตตาย ติ วุตฺตํฯ ตถา หิ วุตฺตํ – ‘‘สเพฺพ ธมฺมา สพฺพากาเรนา’’ติ (มหานิ. ๑๕๖; จูฬนิ. โมฆราชมาณวปุจฺฉานิเทฺทส ๘๕; ปฎิ. ม. ๓.๕) ธมฺมานํ อเญฺญยฺยตฺตํ ปฎิกฺขิปติ ญาตุํ อสกฺกุเณยฺยตฺตาภาวโตฯ เอเตน ตสฺสา ปญฺญาย อกิจฺฉวุตฺติตํ อาหฯ ยเถว หิ ‘‘เญเยฺยสุ สเพฺพสุ ปวตฺติตฺถา’’ติ เอตฺตาวตา อธิเปฺปตเตฺถ สิเทฺธ เตสํ อตฺตตฺตนิยตาวิรหสํสูจนตฺถํ ปเรสํ สตฺตาทิมิจฺฉาคาหปฎิเสธเนน -สเทฺทน เญยฺยา วิเสสิตพฺพา, เอวํ ติ เอตฺตาวตา  จ อธิเปฺปตเตฺถ สิเทฺธ ธเมฺมสุ ตสฺสา ปญฺญาย อากงฺขปฺปฎิพทฺธตาย อกิจฺฉวุตฺติตํ ทเสฺสตุํ อเญฺญยฺยตฺตปฎิเสธเนน -สเทฺทน ธมฺมา  วิเสสิตาติฯ -สทฺทา นีลุปฺปลสทฺทา วิย อญฺญมญฺญํ เภทาเภทยุตฺตาติ ติ วุตฺตํฯ ติ ยถา-สทฺทสฺสตฺถํ ทเสฺสติฯ พฺยาปนิจฺฉายญฺหิ อยํ -สโทฺท, ตปฺปเภทา ปญฺญา ปวตฺติตฺถาติ สมฺพโนฺธติฯ</p>


<p>ติ อิทํ เยภุเยฺยน อุปมาโนปเมยฺยตฺถานํ ภินฺนาธารตาย ภินฺนาธารสฺส จ อุปมานตฺถสฺส อิธ อสมฺภวโต วุตฺตํฯ ภควโต กรุณาย อเญฺญหิ อสาธารณภาโว สเตฺต สํสารทุกฺขโต อุทฺธริตฺวา อจฺจนฺตสุเข นิพฺพาเน ปติฎฺฐเปตุํ อตฺตโน สรีรชีวิตปริจฺจาเคนปิ เอกนฺตหิตชฺฌาสยตาวเสน เวทิตโพฺพ, ยโต วิเนยฺยานํ โกโสหิตวตฺถคุยฺหปหูตชิวฺหาวิทํสนมฺปิ กตํ, ยญฺจ ยทิเม สตฺตา ชาเนยฺยุํ, ภควโต สาสเนน รหทมิว สีตลํ สมฺปชฺชลิตํ อคฺคิกฺขนฺธมฺปิ สโมคาเหยฺยฯ อเญฺญสํ ปสฺสนฺตานนฺติ สมฺพโนฺธฯ ติ ปทํ อเปกฺขิตฺวา นฺติ กมฺมเตฺถ สามิวจนํฯ อยเญฺหตฺถ สเงฺขปโตฺถ – กามาทิมโหฆปกฺขเนฺท สเตฺต ตโต อุทฺธฎา นตฺถโญฺญ โกจิ มํ ฐเปตฺวาติ ปสฺสโต ยถา ภควโต กรุณาย อาวิสนํ โหติ, น เอวํ อเญฺญสํ ตถาทสฺสนเสฺสว อภาวโตฯ อถ วา นฺติ ยทิปิ ปเร ปเสฺสยฺยุํ, ตถาปิ น เตสํ ภควโต วิย กรุโณกฺกมนํ อตฺถิ อปฺปฎิปตฺติโต อตฺตหิตมตฺตปฎิปตฺติโต จาติ อโตฺถฯ</p>


<p> ตีสุ กาเลสุ สพฺพตฺถ อปฺปฎิหตวุตฺติตาย,  สพฺพธมฺมานํ นิรวเสสเหตุปจฺจยปริคฺคหวเสน เตสญฺจ สภาวกิจฺจาทิอวตฺถาวิเสสาทิปริชานเนน อายูหนเวลายเมว ตํตํกมฺมานํ ตํตํผลวิเสสหีนมชฺฌิมปณีตาทิวิภาคสฺส อินฺทฺริยพเทฺธสุ อนินฺทฺริยพเทฺธสุ จ อติสุขุมติโรหิตวิทูรวุตฺติอตีตานาคตาทิเภทภินฺนานํ รูปธมฺมานํ ตํตํการณสมวายวิภาวเนเนว ตํตํผเลสุ วณฺณสณฺฐานคนฺธรสผสฺสาทิวิเสสสฺส นิรวเสสโต ปฎิวิชฺฌเนน เวทิตพฺพาฯ อยญฺจ อโตฺถ ภควโต อเนกธาตุนานาธาตุโลกํ ยถาภูตํ ญาณาทิวเสน เวทิตโพฺพฯ ติ อิทํ ราคคฺคิอาทีหิ  โลกสนฺนิวาสสฺส อาทิตฺตตาทิอาการทสฺสนํ ภควโต มหากรุโณกฺกมนุปายํ สนฺธาย วุตฺตํฯ ตํ ปน พหุเกหิ อากาเรหิ ปสฺสนฺตานํ พุทฺธานํ ภควนฺตานํ  สเตฺตสุ มหากรุณา โอกฺกมติฯ ‘‘อาทิโตฺต โลกสนฺนิวาโส…เป.… อุยฺยุโตฺต…เป.… ปยาโต…เป.… กุมฺมคฺคปฺปฎิปโนฺน…เป.… อุปนียติ โลโก อธุโว…เป.… อตาโณ โลโก อนภิสฺสโร…เป.… อสฺสโก โลโก สพฺพํ ปหาย คมนียํ…เป.… อูโน โลโก อติโตฺต ตณฺหาทาโสติ ปสฺสนฺตานํ พุทฺธานํ ภควนฺตานํ สเตฺตสุ มหากรุณา โอกฺกมตี’’ติอาทินา (ปฎิ. ม. ๑.๑๑๗) ปฎิสมฺภิทามเคฺค ปโรสตํ อากาเรหิ ทสฺสิตนฺติ คนฺถวิตฺถารํ ปริหริตุํ สํวณฺณยิตุญฺจ อุปายํ ทเสฺสตุํ อาห นฺติฯ อินฺทฺริยปโรปริยตฺตอาสยานุสย ยมกปาฎิหาริย สพฺพญฺญุตานาวรณญาณานิ เสสาสาธารณญาณานิฯ เตสมฺปิ หิ วิภโงฺค ‘‘อิธ ตถาคโต สเตฺต ปสฺสติ อปฺปรชเกฺข’’ติอาทินา (ปฎิ. ม. ๑.๑๑๑) ปฎิสมฺภิทามเคฺค นานปฺปกาเรน ทสฺสิโตติ ปุริมนเยเนว อติทิสติฯ -สเทฺทน ตตฺถ วิภตฺตานํ ปฎิสมฺภิทาสจฺจญาณาทีนํ สงฺคโห กโตติ เวทิตโพฺพฯ</p>


<p>นิปฺปเทสสปฺปเทสวิสยา กรุณา วิย ภควโต ปญฺญาปิ อิธ นิปฺปเทสสปฺปเทสวิสยา นิรวเสสา อธิเปฺปตาติ ตสฺสา กติปยเภททสฺสเนน นยโต ตทวสิฎฺฐเภทา คเหตพฺพาติ ทเสฺสโนฺต ติอาทิมาหฯ เต ปน สีลสมาธิ ปญฺญาวิมุตฺติวิมุตฺติญาณทสฺสน, ทฺวาจตฺตาลีสสตทุกธมฺม, พาวีสติติกธมฺม, จตุสติปฎฺฐาน สมฺมปฺปธาน อิทฺธิปาท สามญฺญผล อริยวํสาทิ, ปญฺจคติ ปญฺจปธานิยงฺคปญฺจงฺคิกสมาธิ อินฺทฺริย พล นิสฺสารณียธาตุ วิมุตฺตายตน วิมุตฺติปริปาจนียธมฺมสญฺญาทิ, ฉสารณียธมฺม อนุสฺสติฎฺฐาน อคารวคารว นิสฺสารณิยธาตุ สตตวิหาร อนุตฺตริย นิเพฺพธภาคิยปญฺญาทิ, สตฺตอปริหานิยธมฺม อริยธน โพชฺฌงฺค สปฺปุริสธมฺมนิชฺชรวตฺถุ สญฺญา ทกฺขิเณยฺยปุคฺคลขีณาสวพลาทิ, อฎฺฐปญฺญาปฎิลาภเหตุ มิจฺฉตฺต สมฺมตฺต โลกธมฺม อริยานริยโวหาร อารมฺภวตฺถุ กุสีตวตฺถุ อกฺขณ มหาปุริสวิตกฺก อภิภายตน วิโมกฺขาทิ, นวโยนิโสมนสิการมูลธมฺมปาริสุทฺธิปธานิยงฺค  สตฺตาวาส อาฆาตวตฺถุ อาฆาตปฎิวินย สญฺญานานตฺต อนุปุพฺพวิหาราทิ, ทสนาถกรธมฺม กสิณายตน อกุสลกมฺมปถ กุสลกมฺมปถ มิจฺฉตฺต สมฺมตฺต อริยวาส ทสพลญาณ อเสกฺขธมฺมาทิ, เอกาทสเมตฺตานิสํส สีลานิสํส ธมฺมตา พุทฺธิเหตุ, ทฺวาทสายตนปฎิจฺจสมุปฺปาท ธมฺมจกฺกาการ, เตรสธุตคุณ, จุทฺทสพุทฺธญาณ, ปญฺจทสจรณวิมุตฺติปริปาจนียธมฺม, โสฬสอานาปานสฺสติ สจฺจาการ สุตฺตนฺตปฎฺฐาน, อฎฺฐารส พุทฺธธมฺมธาตุ เภทกรวตฺถุ, เอกูนวีสติปจฺจเวกฺขณ, จตุวีสติปจฺจย, อฎฺฐวีสติสุตฺตนฺตปฎฺฐาน, ปณฺณาสอุทยพฺพยทสฺสน, ปโรปณฺณาสกุสลธมฺม, ทฺวาสฎฺฐิทิฎฺฐิคต, อฎฺฐสตตณฺหาวิจริตาทิเภทานํ ธมฺมานํ ปฎิวิชฺฌนเทสนาการปฺปวตฺตา, เย จ จตุวีสติโกฎิสตสหสฺสสมาปตฺติสญฺจาริมหาวชิรญาณปฺปเภทา, เย จ อนนฺตนยสมนฺตปฎฺฐานปวิจยเทสนาการปฺปวตฺตา, เย จ อนนฺตาสุ  โลกธาตูสุ อนนฺตานํ สตฺตานํ อาสยานุสยจริตาทิวิภาวนาการปฺปวตฺตาติ เอวํปการา ภควโต ปญฺญาปเภทา, สเพฺพปิ อิธ -สเทฺทน นยโต สงฺคยฺหนฺตีติ เวทิตพฺพํฯ โก หิ สมโตฺถ ภควโต ปญฺญาย ปเภเท อนุปทํ นิรวเสสโต ทเสฺสตุํฯ เตเนว ภควนฺตํ ฐเปตฺวา ปญฺญวนฺตานํ อคฺคภูโต ธมฺมเสนาปติสาริปุตฺตเตฺถโรปิ พุทฺธคุณปริเจฺฉทนํ ปติอนุยุโตฺต ‘‘อปิจ เม, ภเนฺต, ธมฺมนฺวโย วิทิโต’’ติ (ที. นิ. ๒.๑๔๖) อาหาติฯ</p>


<p>สํสารมโหฆปกฺขนฺทานํ สตฺตานํ ตโต สนฺตารณตฺถํ ปฎิปโนฺน เตหิ ปโยชิโต นาม โหติ อสติปิ เตสํ ตถาวิเธ อภิสนฺธิยนฺติ วุตฺตํ ติฯ ติ มหาโพธิมูลาทิทสฺสเนนฯ อปคมนํ นิรุปกฺกิเลสนฺติ โยเชตพฺพํฯ ชาตสํวทฺธภาวทสฺสเนน ‘‘อนาทิ อนิธโน จ สโตฺต’’ติ เอวํปการา มิจฺฉาวาทา ปฎิเสธิตา โหนฺติฯ  สเตฺต ปรมตฺถโต อสติปิ สตฺตปญฺญตฺติโวหารสูจนโตฯ นฺติ อิทํ สมฺภรณนิปฺผตฺติกาลาเปกฺขาย วุตฺตํ, น ปริเจฺฉทวนฺตตายฯ เตเนวาห ติฯ  นยโต ทสฺสิตตฺตาฯ เอโส เอว หิ อนวเสสโต พุทฺธคุณทสฺสนุปาโย ยทิทํ นยคฺคาหณํฯ ปรธนหรณาทิโตปิ วิรติ ปเรสํ อนตฺถปริหรณวสปฺปวตฺติยา  สิยา กรุณูปนิสฺสยาติ ฯ ตโต เอว ติ วุตฺตํฯ</p>


<p> นฺติอาทินา ‘‘ทยายา’’ติอาทิโถมนาย สมฺพนฺธํ ทเสฺสติฯ ปโยชนํ ปน วุตฺตนเยน เวทิตพฺพํฯ  นิยกชฺฌตฺตํ, ตโต พหิภูตํ ฯ ติ -สทฺทสฺส เมตฺตากรุณานํ วาจกตฺตา วกฺขมานญฺจ อนุโยคํ มนสิ กตฺวา วุตฺตํฯ ตาย หิ สมุสฺสาหิโต, น เมตฺตายาติ อธิปฺปาโยฯ ติ -สทฺทสฺส อตฺถํ อาหฯ นฺติ ปญฺญํ  อุปมาภาเวน  จริตตฺถตายฯ  ปธานาปธาเนสุ ปธาเน กิจฺจทสฺสนโตฯ ติ กรุณาวาจินา -สเทฺทน เอกาธิกรณภาเวน วุจฺจมาโน -สโทฺท ตโต อญฺญธมฺมวิสโย ภวิตุํ น ยุโตฺตติ อธิปฺปาโยฯ อปริยายสทฺทานํ สมานาธิกรณภาโว วิเสสนวิเสสิตพฺพภาเว สติ โหติ, นาญฺญถาติ อาห ติฯ สมานาธิกรณภาเวน เหตฺถ วิเสสนวิเสสิตพฺพภาโว สาธียติ, สา จ สมานาธิกรณตา วิสิฎฺฐวิภตฺติกานํ น โหตีติ สมานวิภตฺติตายปิ ตเมว สาธียตีติ นฺติ อิทํ ทยาย วิเสสิตพฺพภาเว การณวจนํฯ ปธานตาย หิ  สามญฺญตาย จ สา วิเสสิตพฺพา ชาตาฯ ตตฺถ ภควโต ตทเญฺญสญฺจ กรุณานํ วาจกตฺตา สามญฺญตา เวทิตพฺพาฯ ติ ทยา-สทฺทสฺสฯ ‘‘ปธานญฺจ ปญฺญ’’นฺติอาทินา กิญฺจาปิ ปุริมคาถาย ปญฺญาปฺปธานา, ‘‘ตายา’’ติ ปน เกวลํ อวตฺวา ทยาวิเสสนภาเวน วุตฺตตฺตา อปฺปธานายปิ กรุณาย ปฎินิเทฺทโส ยุโตฺตติ ทเสฺสติฯ อปฺปธานตา จ กรุณาย ปุริมคาถาย วเสน วุตฺตา, อิธ ปน ปธานา เอวฯ ตถา จ วุตฺตํ ‘‘ทยาสมุสฺสาหินีติ ปธานา’’ติ (ธ. ส. มูลฎี. ๒)ฯ</p>


<p>ติ วกฺขมานเญฺญว อตฺถํ หทเย ฐเปตฺวา โจเทติฯ นฺติ ยทิ อฎฺฐกถาย อธิปฺปายํ อคฺคเหตฺวา วจนมตฺตเมว คณฺหสิฯ ติ ยถา ‘‘เมตฺตจิตฺตตํ อาปโนฺน’’ติ เอติสฺสา อฎฺฐกถาย วเสน น ทยา กรุณา , เอวํ ‘‘นิกฺกรุณตํ อาปโนฺน’’ติ เอติสฺสา อฎฺฐกถาย วเสน น ทยา เมตฺตาติ วจนมตฺตคฺคหเณ อฎฺฐกถานมฺปิ วิโรธํ ทเสฺสติฯ ‘‘อธิปฺปายวเสน โยเชตโพฺพ’’ติ วตฺวา ตเมว อธิปฺปายํ ติอาทินา วิวรติฯ อกฺขรจินฺตกา หิ -สทฺทํ ทานคติรกฺขเณสุ ปฐนฺติฯ อนุรกฺขณญฺจ เมตฺตากรุณานํ หิตูปสํหารทุกฺขาปนยนาการวุตฺตีนํ สมานกิจฺจํ, ตสฺมา อุภยตฺถ -สโทฺท ปวตฺตตีติ วุตฺตํฯ นฺติ อโนฺตคธํ, รุกฺขโตฺถ วิย ธวขทิราทีนํ อนุรกฺขณโตฺถ เมตฺตากรุณานํ สามญฺญนฺติ อโตฺถ, อธิปฺปาโย ปน ‘‘ทยาปโนฺน’’ติ เอตฺถ สพฺพปาณภูตหิตานุกมฺปีติ อนนฺตรํ กรุณาย วุตฺตตฺตา -สโทฺท เมตฺตาปริยาโยติ วิญฺญายติฯ เมตฺตาปิ หิ กรุณา วิย ปาณาติปาตวิรติยา การณนฺติฯ ‘‘อทยาปโนฺน’’ติ เอตฺถ ปน การุณิโก อวิหิํ สชฺฌาสยตฺตา ปเรสํ วิเหสามตฺตมฺปิ น กโรติ, โก ปน วาโท ปาณาติปาตเนติ นิกฺกรุณตาย ปาณาติปาติตา ทสฺสิตาติ เวทิตพฺพาฯ เอตเมวตฺถํ สนฺธาย ติ อาหฯ ยทิ ทยา-สโทฺท เมตฺตากรุณานํ วาจโก, เอวมฺปิกถํ ปน กรุณา ‘‘ทยา’’ติ ชานิตพฺพาติ อนุโยโค ตทวโตฺถ เอวาติ โจทนํ มนสิ กตฺวา ติอาทินา กรุณาย เอว คหเณ การณมาหฯ</p>


<p>ติอาทินา สามตฺถิยโตปิ ปกรณํ พลวนฺติ ปกรณวเสเนว กรุณาวิสยสฺส ญาตตํ ทเสฺสติฯ ติ เอตํ ปุริมคาถาย สปฺปเทสนิปฺปเทสสตฺตวิสยาย กรุณาย คหิตภาวสฺส การณวจนํฯ ยถารุจิปวตฺติ หิ เอกสฺมิํ อเนเกสุ จ อิจฺฉานุรูปปฺปวตฺตีติฯ นฺติ เอเตน สิเทฺธ สติ อารโมฺภ ญาปกโตฺถ โหตีติ ปุน ‘‘สเตฺตสู’’ติ  วจนํ อิมมตฺถวิเสสํ โพเธตีติ ทเสฺสติฯ ติอาทินาปิ ทยาสาธนสฺส สมุสฺสาหนสฺส สตฺตวิสยภาเว สามตฺถิยลเทฺธปิ ‘‘สเตฺตสู’’ติ วจนํ ตสฺส นิปฺปเทสสตฺตวิสยภาโว อธิเปฺปโตติ อิมํ วิเสสํ ญาเปตีติ ทเสฺสติฯ</p>


<p>กาลเทสเทสกปริสาทิปริทีปนํ พาหิรนิทานนฺติ กาลาทีนิ นิทฺธาเรโนฺต ติอาทิมาหฯ ติ เอเตน ตสฺส ปาฎิหาริยสฺส สทฺทนฺตรสนฺนิธาเนน  อวจฺฉินฺนตํ ทเสฺสติฯ ติ ปุถุชฺชนสนฺตาเนปิ ราคาทิปฎิปกฺขหรณสฺส อภาวโต นิจฺฉนฺทราเคสุ สตฺตโวหาโร วิย ปุถุชฺชนสนฺตาเน ราคาทิปฎิปกฺขหรณวเสน ปวตฺตํ ตทภาเวปิ ภควโต สนฺตาเน รุฬฺหีวเสน ปาฎิหาริยเนฺตฺวว วุจฺจตีติ น สกฺกา วตฺตุนฺติ อธิปฺปาโยฯ  เย สมฺมาทิฎฺฐิกา ชาตา อเจลกกสฺสปาทโย วิย,  อปฺปฎิภานภาวาทิปฺปตฺติยา สจฺจกาทโย วิยฯ</p>


<p>   นาม ‘‘สิเนรุํ ปริวาเรตฺวา ฐิตา ยุคนฺธโร…เป.… คิริ พฺรหา’’ติ (วิสุทฺธิ. ๑.๑๓๗; ปารา. อฎฺฐ. ๑.๑ เวรญฺชกณฺฑวณฺณนา) เอวํ วุตฺตปพฺพตาฯ</p>


<p> สพฺพโส จกฺกวาฬสหเสฺสหิ สพฺพโส อาคมฺม สพฺพโส สนฺนิสิเนฺนนาติ สมฺพนฺธวเสน ตโย วิกปฺปา ยุตฺตา, สพฺพโส จกฺกวาฬสหเสฺสหิ ทสหิ ทสหีติ ปน อนิฎฺฐสาธนโต ปฎิเสธิโตฯ ติ เย วเชฺชตุํ สกฺกา ‘‘อติสมฺมุขา อติสมีปํ อุนฺนตปฺปเทโส’’ติ, เอเตฯ อิตเร ปน ตสฺสา ปริสาย มหนฺตภาเวน น สกฺกา ปริหริตุํฯ</p>


<p>‘‘สพฺพเญยฺย…เป.… สมตฺถา’’ติ วตฺวา ติ วจนํ อตฺตนา ปฎิวิทฺธาการสฺส ธมฺมสามินาปิ ปเรสํ เทเสตุํ อสกฺกุเณยฺยตฺตา วุตฺตํฯ อญฺญถา สเพฺพปิ สตฺตา ทิฎฺฐสจฺจา เอว ภเวยฺยุํฯ สพฺพเญยฺยธมฺมานํ ยถาสภาวชานนสมตฺถตาทิเยว  อธิกวจนมญฺญมตฺถํ โพเธตีติ อธิปฺปาโยฯ</p>


<p> ติอาทินา ‘‘นมสฺสิตฺวา’’ติอาทิกิริยาวิเสสานํ ตํตํสุตฺตานุโรเธน  ปวตฺติตมาหฯ ติ -สเทฺทน กลฺยาณวากฺกรณตาอาธิปจฺจปริวารสมฺปตฺติอาทิ สงฺคยฺหติฯ</p>


<p> ติ นิโรเธตฺวาฯ นิโรธนเญฺจตฺถ อุปฺปาทกเหตุปริหรณวเสน เตสํ อนุปฺปตฺติกรณนฺติ เวทิตพฺพํฯ ติ ‘‘โสเสตฺวา’’ติ ปุพฺพกาลกิริยาย อปรกาลกิริยาเปกฺขตาย วุตฺตํฯ</p>


<p>   นฺติ อทุกฺกรสฺส ตถาอภิยาเจตพฺพตาภาวโตติ อธิปฺปาโยฯ ปาราชิกสงฺฆาทิเสสานํ สีลวิปตฺติภาวโต ถุลฺลจฺจยาทีนญฺจ เยภุเยฺยน อาจารวิปตฺติภาวโต อาจารสีลานํ ตถา โยชนา กตา, ตถา จาริตฺตสีลสฺส อาจารสภาวตฺตา อิตรํ สภาเวเนว คเหตฺวา ทุติยาฯ นฺติ วิสุทฺธาจาราทิคุณสมนฺนาคเตน สพฺรหฺมจารินา สทฺธมฺมจิรฎฺฐิตตฺถํ สาทรํ อภิยาจิเตน เตน จ อภิธมฺมตฺถปฺปกาสเน สมโตฺถติ ยาถาวโต ปมาณิเตน ตพฺพิมุขภาโว น สุกโรติ อธิปฺปาโยฯ</p>


<p> -สทฺทสฺส อโตฺถ ปฎฺฐานสํวณฺณนาฎีกายํ วิปญฺจิโตติ น วิตฺถารยิมฺหฯ</p>


<p> ติ วจเนน สา ภควโต ธรมานกาเลปิ อฎฺฐกถา สํวิชฺชติ, เตน ปาโฐ วิย ภควํมูลิกาวาติ วิญฺญายติฯ ‘‘อภิธมฺมสฺสา’’ติ ปทํ ‘‘อตฺถํ ปกาสยิสฺสามี’’ติ เอตทเปกฺขนฺติ ‘‘กสฺส ปน สา อฎฺฐกถา’’ติ ปุจฺฉิตฺวา อธิการวเสน ตเมว อภิธมฺมปทํ อากฑฺฒติฯ อาวุตฺติอาทิวเสน วา อยมโตฺถ วิภาเวตโพฺพฯ</p>


<p> อริยมคฺคสฺส โพชฺฌงฺคมคฺคงฺคฌานงฺควิเสสํ ปาทกชฺฌานเมว นิยเมตีติอาทินยปฺปวโตฺต -สเทฺทน วิปสฺสนาย อารมฺมณภูตา ขนฺธา นิยเมนฺติ, ปุคฺคลชฺฌาสโย นิยเมตีติ เอวมาทโย ทโย สงฺคยฺหนฺติฯ ติ อภิธมฺมสฺส อตฺถปฺปกาสเนเนวฯ ติ มหาวิหารวาสีนํ วินิจฺฉโยฯ ติ อสมฺมิสฺสานากุลภาเวนฯ อสมฺมิสฺสานากุลภูโต วา วินิจฺฉโย มหาวิหารวาสีนํ สนฺตกภาเวน, เอเตน อภิธมฺมสฺส อตฺถปฺปกาสเนเนว มหาวิหารวาสีนํ วินิจฺฉโย อิธ อภินิปฺผาทียตีติ ทเสฺสติฯ อถ วา ติ อสมฺมิสฺสานากุลภาวปฺปกาสเนเนว ฯ ติ ปกาสิยมาโน อภิธมฺมโตฺถฯ ติ มหาวิหารวาสีนํ วินิจฺฉยภาเวนฯ อิมสฺมิํ อตฺถวิกเปฺป ‘‘อสมฺมิสฺสํ อนากุลํ อตฺถํ ปกาสยิสฺสามี’’ติ สมฺพนฺธนียํฯ</p>


<p>   ติ โตสนํ โหตีติ อโตฺถฯ เตเนวาห ติฯ ยุตฺตรูปา โยชนาฯ</p>

</p>


<h2>นิทานกถาวณฺณนา</h2>
<p> สตฺตปฺปกรณภาโวฯ  สตฺตนฺนํ ปกรณานํ ตทวยวานญฺจ ววตฺถานํฯ ติ ‘‘อิมสฺส อภิธมฺมสฺส คมฺภีรภาววิชานนตฺถํ จตฺตาโร สาครา เวทิตพฺพา’’ติอาทินา นเยน ชลสาคราทีหิ สห นยสาครวิจาโรฯ ‘‘สตภาเคน สหสฺสภาเคน ธมฺมนฺตรา ธมฺมนฺตรํ สงฺกมิตฺวา สงฺกมิตฺวา เทเสสี’’ติอาทินา เทสนาเภเทหิ อภิธมฺมสฺส คมฺภีรภาวกถา ฯ</p>


<p>‘‘เอวํ เตมาสํ นิรนฺตรํ เทเสนฺตสฺสา’’ติอาทินา เทสนากาเล ภควโต สรีรสฺส ยาปิตาการวิจาโร ติ ‘‘อภิธเมฺม วาจนามโคฺค นามา’’ติอาทินา อภิธเมฺม วาจนามคฺคสฺส สาริปุตฺตเตฺถรสมฺพนฺธิตตา ตสฺส จ เตเนว อุปฺปาทิตตาฯ โย หิ ภควตา เทวตานํ เทสิตากาโร, โส อปริจฺฉินฺนวารนยตนฺติตาย อนโนฺต อปริมาโณ น ภิกฺขูนํ วาจนาโยโคฺค, โย จ เถรสฺส เทสิตากาโร, โส อติสํขิตฺตตายฯ นาติสเงฺขปนาติวิตฺถารภูโต ปน ปาฐนโย เถรปฺปภาวิโต วาจนามโคฺคติฯ</p>


<p>ติอาทินา กุสลา ธมฺมาติอาทิปทานเญฺญว อตฺถวณฺณนํ อกตฺวา อภิธมฺม-สทฺทวิจารสฺส สมฺพนฺธมาหฯ ‘‘เย เต มยา ธมฺมา อภิญฺญา เทสิตาฯ เสยฺยถิทํ – จตฺตาโร  สติปฎฺฐานา…เป.… สิกฺขิตํ สิกฺขิํสุ เทฺว ภิกฺขู อภิธเมฺม นานาวาทา’’ติอาทิสุตฺตวเสน กิญฺจาปิ โพธิปกฺขิยธมฺมา ‘‘อภิธโมฺม’’ติ วุจฺจนฺติ, ธมฺม-สโทฺท จ สมาธิอาทีสุ ทิฎฺฐปฺปโยโค, ปริยตฺติธโมฺม เอว ปน อิธ อธิเปฺปโตติ ทเสฺสโนฺต ติ อาหฯ ตตฺถ ธมฺมพฺยภิจารภาเวน วิเสสโต อภิธโมฺม วิย สุตฺตโนฺตปิ ‘‘ธโมฺม’’ติ วุจฺจติฯ ‘‘โย  โว, อานนฺท, มยา ธโมฺม จ วินโย จ เทสิโต ปญฺญโตฺต’’ติอาทีสุ (ที. นิ. ๑.๒๑๖) อญฺญตฺถ จ สมฺภวโต อภิ-สเทฺทน นิวเตฺตตพฺพตฺถํ ทีเปตุํ ‘‘สุตฺตนฺตา’’ติ วุตฺตํฯ นนุ จ อติเรกวิเสสฎฺฐา ภินฺนสภาวา ยโต เต ยถากฺกมํ อธิกวิจิตฺตปริยาเยหิ โพธิตา, ตสฺมา ‘‘ธมฺมาติเรกธมฺมวิเสสเฎฺฐหี’’ติ พหุวจเนน ภวิตพฺพํ, น เอกวจเนนาติ อนุโยคํ มนสิ กตฺวา อาห ติฯ</p>


<p> อุปสคฺค-สทฺทานํ ธาตุ-สทฺทเสฺสว ปุรโต ปโยชนียตฺตาฯ  อติมาลาทีสุ -สทฺทาทโย วิยฯ เอวมฺปิ ยถา ‘‘อติมาลา’’ติ เอตฺถ สมาสวเสน อนาวิภูตาย กมนกิริยาย วิเสสโก -สโทฺท, น มาลาย, เอวมิธาปิ -สโทฺท น ธมฺมวิเสสโก ยุโตฺตติ อธิปฺปาโยฯ ติ อิทํ รุฬฺหีวเสน, อเตฺถ อุปสชฺชตีติ วา อุปสคฺคสฺส อนฺวตฺถสญฺญตํ คเหตฺวา วุตฺตํฯ อติฉตฺตาทีสุ หิ -สโทฺท อิธ อุปสโคฺคติ อธิเปฺปโตฯ ตตฺถ ยถา กลฺยาโณ ปูชิโต วา ปุริโส อติปุริโสติ ภวติ, เอวํ อติเรกวิเสสฎฺฐานมฺปิ กลฺยาณปูชิตตฺถภาวสมฺภวโต กลฺยาณํ วา ปูชิตํ วา ฉตฺตํ อติฉตฺตนฺติ สทฺทนโย เวทิตโพฺพฯ กลฺยาณปูชิตภาวา หิ คุณวิเสสโยเคน อิจฺฉิตพฺพาฯ คุณวิเสโส เจส ยทิทํ ปมาณาติเรโก จ วิจิตฺตรูปตา จฯ เอวญฺจ ปน กตฺวา ‘‘อกิริยายปี’’ติ วจนํ สมตฺถิตํ ภวติฯ ยถา จ อติฉตฺตาทีสุ, เอวํ อภิธมฺม-สเทฺทปิ ทฎฺฐพฺพํฯ อเนกตฺถา หิ นิปาตาติฯ ติ อติเรกวิเสสภาวทีปกตฺตาฯ</p>


<p>ติ อิทํ สุตฺตเนฺต เอกโต อาคตานํ ขนฺธายตนาทีนํ สุตฺตนฺตภาชนียสฺส ทิฎฺฐตฺตา ‘‘ฉ อิมานิ, ภิกฺขเว, อินฺทฺริยานี’’ติอาทินา (สํ. นิ. ๕.๔๙๕-๔๙๖) จกฺขาทีนํ ฉนฺนํ อิตฺถินฺทฺริยาทีนํ ติณฺณํ สุขินฺทฺริยาทีนํ ปญฺจนฺนํ สทฺธินฺทฺริยาทีนํ ปญฺจนฺนํ อนญฺญาตญฺญสฺสามีตินฺทฺริยาทีนญฺจ ติณฺณํ วเสน วิสุํ วิสุํ สุตฺตนฺตภาเวน อาคตตฺตา เอกสุตฺตภาเวน อนาคตานํ พาวีสติยา อินฺทฺริยานํ สุตฺตนฺตภาชนียสฺส อทิฎฺฐตฺตา  จ วุตฺตํ, น สุตฺตเนฺต เอกโต อาคมนสฺส สุตฺตนฺตภาชนียสฺส การณตฺตาฯ สุตฺตเนฺต เอกโต สเพฺพน สพฺพญฺจ อนาคตา หิ ภูมนฺตรปริเจฺฉทปฎิสมฺภิทา สุตฺตนฺตภาชนียวเสน วิภตฺตา ทิสฺสนฺติ, เอกโต อาคตานิ จ  สิกฺขาปทานิ ตถา น วิภตฺตานิฯ เวรมณีนํ วิย ปน สภาวกิจฺจาทิวิภาควินิมุโตฺต พาวีสติยา อินฺทฺริยานํ สมาโน วิภชนปฺปกาโร นตฺถิ, โย สุตฺตนฺตภาชนียํ สิยาติ ติ ยุตฺตํ สิยาฯ</p>


<p>ยทิปิ ปจฺจยธมฺมวินิมุโตฺต ปจฺจยภาโว นาม นตฺถิ, ยถา ปน ปวโตฺต ปจฺจยธโมฺม ปจฺจยุปฺปนฺนธมฺมานํ ปจฺจโย โหติ, โส ตสฺส ปวตฺติอาการวิเสโส เหตุอาทิภาโว ตโต อโญฺญ วิย ปจฺจยธมฺมสฺส ปจฺจยภาโวติ วุโตฺต, โส จ ‘‘อวิชฺชาปจฺจยา สงฺขารา สมฺภวนฺตี’’ติอาทีสุ ปธานภาเวน วุโตฺตฯ ตตฺถ จ คุณีภูตา เหตุเหตุผลภูตา อวิชฺชาสงฺขาราทโยติ วุตฺตํ ติฯ นฺติอาทิ อุเทฺทเสน ปริจฺฉินฺนานํเยว ขนฺธาทีนํ ขนฺธวิภงฺคาทีสุ ปญฺหปุจฺฉกนโย ทสฺสิโต, น อิโต อญฺญถาติ กตฺวา วุตฺตํฯ</p>


<p> สงฺคีติสุตฺตนฺตาทิเกฯ  ปาณาติปาตา…เป.… ปมาทฎฺฐานา เวรมณีติ เอวํ อุทฺทิฎฺฐานิฯ ติ อิทํ อตีตานิจฺจาทิวิภาโค เวรมณีนํ ขนฺธายตนาทีสุ อโนฺตคธตฺตา ตพฺพเสเนว วิชานิตโพฺพ, ตโต ปน อโญฺญ อภิธมฺมนยวิธุโร เวรมณีนํ วิภชิตพฺพปฺปกาโร นตฺถีติ อธิปฺปาเยน วุตฺตํฯ ตถา จ  ‘‘จกฺขุํ อนิจฺจํ…เป.… ชรามรณํ อนิจฺจ’’นฺติ อนุปทธมฺมสมฺมสนกถายํ น เวรมณิโย อุทฺธฎาฯ</p>


<p>นนุ ธมฺมสงฺคณีธาตุกถาทีนมฺปิ วเสน อภิธมฺมปาฬิยา อติเรกวิเสสภาโว ทเสฺสตโพฺพติ? สจฺจเมตํ, โส ปน เอกนฺตอภิธมฺมนยนิสฺสิโต อวุโตฺตปิ สิโทฺธติ กตฺวา น ทสฺสิโตฯ เอเตน วา นิทสฺสเนน โสปิ สโพฺพ เนตโพฺพฯ อภิธมฺมนยสามเญฺญน วา อภิธมฺมภาชนียปญฺหปุจฺฉเกหิ โส วุโตฺต เอวาติ น วุโตฺตติ ทฎฺฐโพฺพฯ</p>


<p>ติ ปุจฺฉนวิสฺสชฺชนวเสน ปวตฺตา ปาฬินยาฯ ติ ธมฺมหทยวิภเงฺค เอวฯ อเปกฺขาวสิกตฺตา อปฺปมหนฺตภาวสฺส ยโต อปฺปมตฺติกา มหาธาตุกถาตนฺติ ธมฺมหทยวิภงฺควจนวเสน อวเสสา, ตํ ทสฺสนตฺถํ ติ  วุตฺตํฯ ธมฺมหทย…เป.… อาคตตนฺติโต รูปกณฺฑธาตุวิภงฺคาทีสุ อนาคนฺตฺวา มหาธาตุกถายํ อาคตตนฺติ อปฺปมตฺติกาวาติ สมฺพโนฺธ ฯ อถ ธาตุกถาย วิตฺถารกถา มหาธาตุกถา ธมฺมหทยวิภเงฺค อนาคนฺตฺวา มหาธมฺมหทเย อาคตตนฺติโต ธาตุกถายํ อนาคนฺตฺวา มหาธาตุกถาย อาคตตนฺติ อปฺปมตฺติกาวาติ โยเชตพฺพํฯ</p>


<p>ติ อนุโลมปจฺจนียปญฺจกสฺส, ติ ปจฺจนียานุโลมปญฺจกสฺส อุปลกฺขณวเสน วุตฺตํฯ นฺติ ‘‘สพฺพตฺถา’’ติอาทินา เทสาทิอนามสเนน รูปาทิสตฺตปญฺญาสธมฺมปฺปเภทํ สจฺจิกฎฺฐเมว นิสฺสยภูตํฯ ติ เอตฺถาปิ ‘‘อุปลพฺภติ นุปลพฺภตีติ ปฎิญฺญาย คหิตาย ปฎิเกฺขปคฺคหณตฺถ’’นฺติ อาเนตฺวา สมฺพนฺธนียํ, ตถา ติ เอตฺถาปิฯ ยทิ ขนฺธายตนาทโย คหิตา อฎฺฐกถายํ อาคตนเยน, อถ ปน วุตฺตนฺติ สมฺพโนฺธฯ ติ สจฺจิกฎฺฐนิสฺสยํ อุปลเกฺขติฯ ติ เอเตหิ วจเนหิฯ สจฺจิกฎฺฐเทสกาลปฺปเทเสหิ กถํ สจฺจิกฎฺฐาทีนํ ปเทโส เอกเทสภูโต สโพฺพติ วุจฺจติ? ปเทสานํ ปุถุตฺตาฯ ‘‘สเพฺพสุ ปเทเสสู’’ติ ปเจฺจกํ เภทามสนวเสน จายํ ปโญฺห ปวโตฺตติ น ปุริเมหิ อวเสโสฯ</p>


<p>นฺติ ติ ปฎิญฺญาคฺคหณปฎิเกฺขปคฺคหณนิคฺคณฺหนานํ อนุโลมปฎิโลมโต ปฎิญฺญาฐปนนิคฺคหปาปนาโรปนานญฺจ วเสน ปวตฺตา ตนฺติ ปฐมปญฺจกสฺส เอกํ องฺคํ เอโก อวยโวติ อโตฺถฯ เอวํ เสเสสุปิ เนตพฺพํฯ  สกวาทิโน ‘‘ตฺวํ เจ ปน มญฺญสิ วตฺตเพฺพ โข ปุคฺคโล นุปลพฺภตี’’ติอาทินา (กถา. ๓)  เตน ‘‘ตว ตตฺถ เหตาย ปฎิญฺญาย เหวํ ปฎิชานโนฺต เหวํ นิคฺคเหตเพฺพ อถ ตํ นิคฺคณฺหาม สุนิคฺคหิโต จ โหตี’’ติ วตฺวา ‘‘หญฺจิ ปุคฺคโล นุปลพฺภตี’’ติอาทินา (กถา. ๒) ปรวาทิโน อตฺตโน ปฎิกมฺมํ ยถา สกวาที น นิเพฺพเฐติ, เอวํ กรณํ ฯ ปรวาทิโน  สกวาทิโน  ‘‘เอโส เจ ทุนฺนิคฺคหิโต เหว’’นฺติ ปฎิกมฺมนิทสฺสเนน, ‘‘วตฺตเพฺพ โข ปุคฺคโล อุปลพฺภติ…เป.… ปรมเตฺถนาติ (กถา. ๑)ฯ โน จ มยํ ตยา ตตฺถ เหตาย ปฎิญฺญาย เหวํ ปฎิชานโนฺต เหวํ นิคฺคเหตพฺพาฯ อถ อเมฺห นิคฺคณฺหาสิ ทุนฺนิคฺคหิตา จ โหมา’’ติ วตฺวา ‘‘หญฺจิ ปุคฺคโล อุปลพฺภตี’’ติอาทินา (กถา. ๕)   อนิคฺคหิตภาวกรณํ ฯ ‘‘เตน หิ ยํ นิคฺคณฺหาสิ หญฺจิ  ปุคฺคโล อุปลพฺภตี’’ติอาทิํ วตฺวา ‘‘เตน หิ เย กเต นิคฺคเห เส นิคฺคเห ทุกฺกเฎ สุกเต ปฎิกเมฺม สุกตา ปฎิปาทนา’’ติ สกวาทิโน นิคฺคหสฺส, อนิคฺคหภาวาโรปเนน อตฺตโน ปฎิกมฺมสฺส สุปฎิกมฺมภาวกรเณน จ สกวาทิโน นิคฺคหสฺส  วินาสนํ ปุคฺคลวาทนิเสธนวเสน สมุฎฺฐิตตฺตาฯ ธมฺมตาย อนุโลมนวเสน อุฎฺฐหิตฺวา ตพฺพิโลมนวเสน ปวโตฺต  วุตฺตวิปริยาเยน ทุติยปญฺจโก เวทิตโพฺพฯ</p>


<p>ติ เต สจฺจิกฎฺฐปรมตฺถา รูปาทโย อาธารา เอตสฺสาติ ตทาธาโรฯ เอเตน ‘‘รูปสฺมิํ อตฺตา’’ติ เอวํปกาโร ปุคฺคลวาโท ทสฺสิโต โหติฯ ติ เอเตน ‘‘อตฺตนิ รูป’’นฺติ เอวํปกาโรฯ ติ เตหิ รูปาทีหิ วินาฯ อาธาราเธยฺยาทิภาเวน อสํสโฎฺฐ วิสุํเยว วินาฯ เตน สตฺตาทิคุเณหิ อโวกิโณฺณ ปุริโสติ เอวมาทิโกฯ ตํสามิภูตตาย วา ตทธีนภาเวน ‘‘อญฺญตฺร วา เตหี’’ติ วุตฺตนฺติ ‘‘รูปวา อตฺตา’’ติ เอวํปกาโร ปุคฺคลวาโท ทสฺสิโตติ เวทิตโพฺพฯ ติ เอเตน ‘‘รูปํ อตฺตา’’ติ เอวํปกาโรฯ  รูปกฺขนฺธาทีนํ วิเสสลกฺขณํ,  สามญฺญลกฺขณํฯ รูปาทิโต อโญฺญ  อญฺญเตฺต จ ตทาธาราทิภูโต  สกวาที ปการนฺตรสฺส อสมฺภวโตฯ ปุคฺคลวาที  รูปาทิ วิย ปจฺจกฺขโต อนุมานโต วา คาหยิตุํ อสกฺกุเณยฺยตฺตา ตสฺส จ การกเวทกภาวสฺส อยุชฺชมานกตฺตาฯ  รุปฺปนสปฺปจฺจยาทิสภาวปฺปสงฺคโต ปุคฺคลเสฺสว อภาวปฺปสงฺคโต จฯ ยเถว หิ น วินา อินฺธเนน อคฺคิ ปญฺญาปิยติ, น จ อญฺญํ อินฺธนโต อคฺคิํ สกฺกา ปฎิชานิตุํ, นาปิ อนญฺญํฯ ยทิ หิ อโญฺญ สิยา, น อุณฺหํ อินฺธนํ สิยาฯ อถ อนโญฺญ, นิทฺทหิตพฺพํเยว ทาหกํ สิยาฯ เอวเมว น วินา รูปาทีหิ ปุคฺคโล ปญฺญาปิยติ, น จ เตหิ อโญฺญ, นาปิ อนโญฺญ สสฺสตุเจฺฉทภาวปฺปสงฺคโตติ ลทฺธิยํ ฐตฺวา ปุคฺคลวาที ‘‘น เหวา’’ติ ปฎิกฺขิปติฯ ตตฺถ อคฺคินฺธโนปมา ตาว ยทิ โลกโวหาเรน วุตฺตา, อปฬิตฺตํ กฎฺฐาทิอินฺธนํ นิทฺทหิตพฺพญฺจ, ปฬิตฺตํ ภาสุรุณฺหํ อคฺคิ ทาหกญฺจ, ตญฺจ โอชฎฺฐมกรูปํ ปุริมปจฺฉิมกาลิกํ  อนิจฺจํ สงฺขตํ ปฎิจฺจสมุปฺปนฺนํ, ยทิ เอวํ ปุคฺคโล รูปาทีหิ อโญฺญ อนิโจฺจ จ อาปโนฺนฯ อถ ปรมตฺถโต, ตสฺมิํเยว กฎฺฐาทิเก ปฬิเตฺต ยํ อุสุมํ โส อคฺคิ, ตํสหชาตานิ ตีณิ ภูตานิ อินฺธนํ, เอวมฺปิ สิทฺธํ ลกฺขณเภทโต อคฺคินฺธนานํ อญฺญตฺตนฺติ อคฺคิ วิย อินฺธนโต รูปาทีหิ อโญฺญ ปุคฺคโล อนิโจฺจ จ อาปโนฺนติ พฺยาหตาติ เวทิตพฺพํฯ</p>


<p>ปุคฺคโล  อุปลพฺภตีติ ปฎิชานนฺตสฺส ปการนฺตรสฺส อสมฺภวโต วุเตฺตสุ ปกาเรสุ เอเกน ปกาเรน อุปลพฺภมาโน อุปลพฺภตีติ ‘‘อาปนฺน’’นฺติ วุตฺตํ นฺติฯ เอกตฺตาปนฺนตฺตา เอว  ปุคฺคเล ปฎิสิเทฺธ ตทภินิเวโสปิ อยาถาวโต ปุคฺคลวาทิโน คหิตาการสุญฺญตาวิภาวเนน สกฎฺฐานโต จาวิโต ปฎิเสธิโต เอว นาม โหตีติ วุตฺตํ ติฯ ปุคฺคโลเยว วา ตถา ปสฺสิตพฺพตฺตา ทิฎฺฐิฯ ‘‘สามี นิวาสี การโก เวทโก นิโจฺจ ธุโว’’ติ อภินิเวสวิสยภูโต หิ ปริกปฺปมตฺตสิโทฺธ ปุคฺคโล อิธ ปฎิกฺขิปียติ, ‘‘น จตฺตาโรเม, ภิกฺขเว, ปุคฺคลา’’ติอาทินา วุตฺตโวหารปุคฺคโลติ  อากาสกุสุมสฺส รตฺตนีลาทิภาววิจารณา วิยาติ อโตฺถฯ ปุเพฺพ ‘‘นุปลพฺภตี’’ติ ปฎิชานิตฺวา วิเสสโจทนาย อนาปชฺชนโต ปุน ‘‘น เหวา’’ติ ปฎิเกฺขโป ฯ วญฺฌาปุตฺตกสฺส ทีฆรสฺสตานุโยคสฺส วิย สเพฺพน สพฺพํ ปรมตฺถโต อนุปลพฺภมานสฺส ปุคฺคลสฺส รูปาทีหิ อญฺญานญฺญตานุโยคสฺส อนนุโยคภาโว เอว อิธ ฯ</p>


<p>ติ เอเตน ‘‘ยโตนิทาน’’นฺติ เอตฺถ วิภตฺติอโลโป ทฎฺฐโพฺพติ ทเสฺสติฯ ติ อภิภวนฺติฯ อภินนฺทนาทโย ตณฺหาทีหิ ยถาสงฺขฺยํ โยเชตพฺพา, ตณฺหาทิฎฺฐีหิ วา อภินนฺทนโชฺฌสานานิ, ตีหิปิ อภิวทนํ อวิเสเสน วา ตีหิปิ ตโย โยเชตพฺพาฯ นฺติอาทินา อภินนฺทนาทีนํ อภาวสูจเนน ผลูปจารโต อภินนฺทนาทีนํ สมุเจฺฉทปฎิปฺปสฺสทฺธิภูตํ มคฺคผลํ วุจฺจติ, ตํ ปจฺจามสนญฺจ เอเสวาติ อิทนฺติ กตฺวา วุตฺตํ ติฯ</p>


<p>‘‘ญายตีติ ชาน’’นฺติ อุกฺกํสคติวิชานเนน นิรวเสสํ เญยฺยชาตํ ปริคฺคยฺหตีติ ตพฺพิสยาย กิริยาย สพฺพญฺญุตญฺญาณเมว กรณํ ภวิตุมรหตีติ  ติ วุตฺตํฯ อถ วา ปกรณวเสน, ‘‘ภควา’’ติ สทฺทนฺตรสนฺนิธาเนน วา อยํ อโตฺถ วิภาเวตโพฺพฯ ติ เอตฺถาปิ เอเสว นโยฯ  ติตฺถิยา ปฐมชฺฌานอรูปชฺฌาเนหิ กามรูปปริญฺญาวาทิโนฯ  อนาคามิอรหตฺตมเคฺคหิ ตํปริญฺญาวาทิตายฯ อยญฺจ อโตฺถ วเสน (ม. นิ. ๑.๑๖๓, ๑๗๕ อาทโย) วิภาเวตโพฺพฯ ปญฺญาจกฺขุนา อุปฺปนฺนตฺตา วา ติอาทีสุปิ เอเสว นโยฯ อถ วา ทิพฺพจกฺขุอาทิกํ  ปญฺจวิธมฺปิ จกฺขุํ ภูโต ปโตฺตติ ฯ เอวํ ติอาทีสุปิ ทฎฺฐพฺพํฯ สามุกฺกํสิกาย ธมฺมเทสนาย สาติสโย ภควโต วตฺตุอาทิภาโวติ วุตฺตํ ติอาทิฯ ‘‘ปวตฺตา’’ติ เอตฺถ ป-การสฺส ปกฎฺฐตฺถตํ ทเสฺสตุํ ติ อาหฯ นิทฺธาเรตฺวา เนตา ฯ</p>


<p> จิตฺตสหจริยาย ยถา ‘‘กุนฺตา ปจรนฺตี’’ติฯ เตสญฺจ ปาฬิปเทสานํ เอเกกํ ปทํ อุทฺธริตฺวาปิ กิญฺจาปิ กุสลตฺติกปทานิเยว อุทฺธริตฺวา จิตฺตุปฺปาทกเณฺฑ จิตฺตานิ วิภตฺตานิ, กุสลตฺติเกน ปน สภาวธมฺมสงฺคหิตานํ เสสตฺติกทุกปทานํ อสงฺคหิตานํ อภาวโต กุสลตฺติกปทุทฺธาเรน นยทสฺสนภูเตน อิตรตฺติกทุกปทานิปิ อุทฺธฎาเนวาติ วุตฺตํฯ เอวญฺจ กตฺวา มาติกาคฺคหณํ สมตฺถิตํ ภวติฯ</p>


<p>ติ ‘‘ตโย กุสลเหตู’’ติอาทีสุ (ธ. ส. ๑๐๖๐) ปุริมาย ปุริมาย ปาฬิยา ปจฺฉิมา ปจฺฉิมา อตฺถนิเทฺทโสติ วุตฺตํฯ ‘‘สมาเนนฺตี’’ติสทฺทสฺส ปฎปฎายติ-สทฺทสฺส วิย สทฺทนโย ทฎฺฐโพฺพติ ทเสฺสตุํ ติ วุตฺตํฯ สมานกรณญฺจ อูนปกฺขิปเนน อธิกาปนยเนน วา โหติ, อิธ อูนปกฺขิปเนนาติ ทเสฺสตุํ ติ วุตฺตํฯ ติ ‘‘ปฎฺฐานํ สมาเนตพฺพ’’นฺติ เอตฺถฯ</p>


<p> อภิธมฺมปจฺจเวกฺขณวสปฺปวเตฺตนฯ  สพฺพกิเลสเกฺขปนวสปฺปวตฺตสฺสฯ  ทิฎฺฐิคตนฺติอาทีสุ วิยฯ ติ น กญฺจิ อวเสเสตฺวาฯ ติ ปญฺจเจโตขีลรหิเตนฯ</p>


<p>  ติ ‘‘ชาติมโท’’ติอาทินา เอกกวเสน อาคตา เตสตฺตติ, ‘‘โกโธ จ อุปนาโห จา’’ติอาทินา ทุกวเสน ฉตฺติํส, ‘‘ตีณิ อกุสลมูลานี’’ติอาทินา ติกวเสน ปญฺจาธิกํ สตํ, ‘‘จตฺตาโร อาสวา’’ติอาทินา จตุกฺกวเสน ฉปฺปญฺญาส, ‘‘ปโญฺจรมฺภาคิยานิ สํโยชนานี’’ติอาทินา ปญฺจกวเสน ปญฺจสตฺตติ, ‘‘ฉ วิวาทมูลานี’’ติอาทินา ฉกฺกวเสน จตุราสีติ, ‘‘สตฺต อนุสยา’’ติอาทินา สตฺตกวเสน เอกูนปญฺญาส, ‘‘อฎฺฐ กิเลสวตฺถูนี’’ติอาทินา  อฎฺฐกวเสน จตุสฎฺฐิ, ‘‘นว อาฆาตวตฺถูนี’’ติอาทินา นวกวเสน เอกาสีติ, ‘‘ทส กิเลสวตฺถูนี’’ติอาทินา ทสกวเสน สตฺตติ, ‘‘อชฺฌตฺติกสฺสุปฺปาทาย อฎฺฐารส ตณฺหาวิจริตานี’’ติอาทินา อฎฺฐารสกวเสน อฎฺฐสตนฺติ เอวํ เอกาธิเกสุ อฎฺฐสุ กิเลสสเตสุฯ  เตนวุตาธิกํ ฉสตํ กิเลสาฯ เต พฺรหฺมชาลสุตฺตาคตาหิ ทฺวาสฎฺฐิยา ทิฎฺฐีหิ สห ปญฺจปญฺญาสาธิกํ สตฺตสตํ โหนฺติฯ</p>


<p>อถ วา จุทฺทเสกนฺตากุสลา, ปญฺจวีสติ กุสลาพฺยากตสาธารณา, จุทฺทส กุสลตฺติกสาธารณา, อุปจยาทิทฺวยํ เอกํ กตฺวา สตฺตวีสติ รูปานิ จาติ อิเม อสีติ ธมฺมา, อิเมสุ ภาวทฺวเย เอกํ ฐเปตฺวา อชฺฌตฺติกา เอกูนาสีติ, พาหิรา เอกูนาสีตีติ สเพฺพปิ อฎฺฐปญฺญาสาธิกํ สตํ โหนฺติฯ อิเมสุ เอเกกสฺมิํ ทสนฺนํ ทสนฺนํ กิเลสานํ อุปฺปชฺชนโต  โหนฺติฯ</p>


<p>อถ วา เตปญฺญาส อรูปธมฺมา, อฎฺฐารส รูปรูปานิ, อากาสธาตุ, ลกฺขณรูปานิ จาติ ปญฺจสตฺตติ ธมฺมา อชฺฌตฺตพหิทฺธาเภทโต ปญฺญาสสตํ โหนฺติฯ ตตฺถ เอเกกสฺมิํ ทส ทส กิเลสาติปิ ทิยฑฺฒกิเลสสหสฺสํฯ ตถา เอตฺถ เวทนํ สุขินฺทฺริยาทิวเสน ปญฺจวิธํ กตฺวา สตฺตปญฺญาส อรูปธมฺมา, อฎฺฐารส รูปรูปานิ จาติ ปญฺจสตฺตติ วิปสฺสนูปคธมฺมา อชฺฌตฺตพหิทฺธาเภทโต ปญฺญาสสตํ โหนฺติฯ เอเตสุ เอเกกสฺมิํ ทส ทส กิเลสาติปิ ฯ</p>


<p>อปโร นโย – ทฺวาทสอกุสลจิตฺตุปฺปาเทสุ ปฐเม ฉ กิเลสา, ทุติเย สตฺต, ตติเย ฉ, จตุเตฺถ สตฺต, ปญฺจเม ฉ, ฉเฎฺฐ สตฺต, สตฺตเม ฉ, อฎฺฐเม สตฺต, นวเม ปญฺจ, ทสเม ฉ, เอกาทสเม ปญฺจ, ทฺวาทสเม จตฺตาโรติ สเพฺพ ทฺวาสตฺตติ, อิเม ปญฺจทฺวาริกา ปญฺจสุ รูปาทีสุ อารมฺมเณสุ  เอเกกสฺมิํ ทฺวาสตฺตตีติ สฎฺฐิอธิกานิ ตีณิ สตานิ, มโนทฺวาริกา ปน ฉสุ อารมฺมเณสุ เอเกกสฺมิํ ทฺวาสตฺตติ ทฺวาสตฺตตีติ กตฺวา ทฺวตฺติํสาธิกานิ จตฺตาริ สตานิ, สพฺพานิปิ ทฺวานวุติอธิกานิ สตฺตสตานิ, ตานิ อชฺฌตฺตพหิทฺธาวิสยตาย  โหนฺตีติ เวทิตพฺพํฯ</p>


<p>อถ วา รูปารมฺมณาทีนิ ปญฺจ, อวเสสรูปเวทนาสญฺญาสงฺขารวิญฺญาณวเสน ปญฺจ ธมฺมารมฺมณกา เสสา จาติ ทส, เต อชฺฌตฺตพหิทฺธาเภทโต วีสติ, ปญฺญตฺติ จาติ เอกวีสติยา  อารมฺมเณสุ ทฺวาสตฺตติ ทฺวาสตฺตติ กิเลสาติ ทฺวาทสาธิกํ  โหนฺติฯ</p>


<p>อถ วา ทฺวาทสสุ อกุสลจิตฺตุปฺปาเทสุ ปฐเม วีสติ ธมฺมา, ทุติเย ทฺวาวีสติ, ตติเย วีสติ, จตุเตฺถ ทฺวาวีสติ, ปญฺจเม เอกูนวีสติ, ฉเฎฺฐ เอกูนวีสติ, สตฺตเม เอกูนวีสติ, อฎฺฐเม เอกวีสติ, นวเม เอกูนวีสติ, ทสเม เอกวีสติ, เอกาทสเม โสฬส, ทฺวาทสเม โสฬสาติ สเพฺพ อกุสลธมฺมา ฉตฺติํสาธิกานิ เทฺว สตานิ, อิเม ฉสุ อารมฺมเณสุ ปเจฺจกํ ฉตฺติํ สาธิกานิ เทฺว สตานิ, สเพฺพ โสฬสาธิกานิ จตฺตาริ สตานิ จ สหสฺสํ โหนฺตีติ เอวมฺปิ  เวทิตพฺพํฯ</p>


<p>นฺติ ตณฺหาวิจริตานํ ‘‘อตีตานิ ฉตฺติํสา’’ติอาทินา อตีตาทิภาวามสนโตฯ ติ อริยมเคฺคน สมุจฺฉินฺทเนฯ ‘‘ทิยฑฺฒกิเลสสหสฺสํ เขเปตฺวา’’ติ หิ วุตฺตํฯ ปรมตฺถโต อตีตาทีนํ มเคฺคน อปฺปหาตพฺพตฺตา ติ วุตฺตํฯ ยํ ปน ปฎฺฐาเน ‘‘ทสฺสเนน ปหาตโพฺพ ธโมฺม ทสฺสเนน ปหาตพฺพสฺส ธมฺมสฺส อนนฺตรปจฺจเยน ปจฺจโย’’ติอาทินา ติเก, ตถา ทสฺสเนน ปหาตพฺพาตีตติกติเก ‘‘อตีตา ทสฺสเนน ปหาตพฺพา’’ติอาทินา จ ตีสุ  กาเลสุ ทสฺสนาทิปหาตพฺพวจนํ กตํ, ตํ อตีตาทีนํ สํกิลิฎฺฐตาย อปายคมนียตาย จ ทสฺสนปหาตเพฺพหิ นิรติสยตฺตา วุตฺตนฺติ ทฎฺฐพฺพํฯ</p>


<p>นฺติ อิทํ ‘‘หิตปริยายวจน’’นฺติ เอเตน นิวตฺติตสฺส เอกเทสกถนํฯ ยถา หิ อยํ -สโทฺท น ภาสิตตฺถวจนํ, เอวํ วิสยปฺปโยชนาทิวจนมฺปิ น โหตีติฯ ติ หิตปริยายสฺสฯ ‘‘น หญฺญทตฺถตฺถิปสํสลาภา’’ติ ปทสฺส นิเทฺทเส ‘‘อตฺตโตฺถ วา ปรโตฺถ วา’’ติอาทินา (มหานิ. ๖๙) กิญฺจาปิ สุตฺตนิรเปกฺขํ อตฺตตฺถาทโย วุตฺตา สุตฺตตฺถภาเวน อนิทฺทิฎฺฐตฺตา, เตสุ ปน เอโกปิ อตฺถปฺปเภโท สุเตฺตน ทีเปตพฺพตํ นาติกฺกมตีติ อาห ติฯ อิมสฺมิํ วิกเปฺป -สโทฺท ภาสิตตฺถวจนมฺปิ โหติฯ ปุริมกา หิ ปญฺจ อตฺถปฺปเภทา หิตปริยายา, ตโต ปเร ฉ ภาสิตตฺถปฺปเภทา, ปจฺฉิมกา ปน อุภยสภาวาฯ ตตฺถ ทุรธิคมตาย วิภาวเน อลทฺธคาโธ  น วิวโฎ  มูลุทกาทโย วิย ปํสุนา อกฺขรสนฺนิเวสาทินา ติโรหิโต  นิทฺธาเรตฺวา ญาเปตโพฺพ  ยถารุตวเสเนว เวทิตโพฺพ ฯ  ปริยายวเสน วุตฺตา, กุสลวิปากกิริยธมฺมวเสน วา ฯ  นิพฺพานํ, อวิปรีตสภาโว เอว วาฯ  ตปฺปรภาเวน ปกาสิตตฺตาฯ ‘‘เอตฺตกํ ตสฺส ภควโต สุตฺตาคตํ สุตฺตปริยาปนฺน’’นฺติ (ปาจิ. ๑๒๔๒), ‘‘สกวาเท ปญฺจสุตฺตสตานี’’ติ (ธ. ส. อฎฺฐ. นิทานกถา; กถา. อฎฺฐ. นิทานกถา) จ เอวมาทีสุ -สโทฺท อุปจริโตติ อธิปฺปาเยนาห นฺติฯ ติ อิทมฺปิ วิเนยฺยานํ หิตสมฺปาปเน สุตฺตนฺตเทสนาย ตปฺปรภาวํเยว สนฺธาย วุตฺตํฯ ตปฺปรภาโว จ วิเนยฺยชฺฌาสยานุโลมโต ทฎฺฐโพฺพ, ตถา ติ วินยาภิธเมฺมหิฯ</p>


<p>ติ รตฺติราชวินเยสุ วิสยภูเตสุฯ นนุ จ ‘‘อภิรตฺตี’’ติ อวุตฺตตฺตา รตฺติคฺคหณํ น กตฺตพฺพํ, ‘‘อภิญฺญาตา อภิลกฺขิตา’’ติ จ ญาณลกฺขณกิริยาวิเสสโก -สโทฺทติ? น, ‘‘อภิญฺญาตา อภิลกฺขิตา’’ติ -สทฺทวิสิฎฺฐานํ ญาตลกฺขิตสทฺทานํ รตฺติสเทฺทน  สมานาธิกรณตาย รตฺติวิสยตฺตาฯ เอตฺถ จ วาจกสทฺทสนฺนิธาเน นิปาตานํ ตทตฺถโชตกมตฺตตฺตา ลกฺขิตสทฺทตฺถโชตโก -สโทฺท ลกฺขเณ วตฺตตีติ วุโตฺตฯ อภิลกฺขิตสทฺทปริยาโย จ อภิญฺญาตสโทฺทติ ทฎฺฐโพฺพ, อภิวินยสทฺทสฺส ปน อภิปุริสสฺส วิย สมาสสิทฺธิ ทฎฺฐพฺพาฯ อเนกตฺถา หิ นิปาตา, อเนกตฺถเภโท จ สทฺทานํ ปโยควิสโยติฯ</p>


<p>กิญฺจาปิ เทสนาทโย เทเสตพฺพาทินิรเปกฺขา น สนฺติ, อาณาทโย ปน วิเสสโต เทสกาทิอธีนาติ ตํตํวิเสสโยควเสน เตสํ เภโท วุโตฺตฯ ยถา หิ อาณาวิธานํ วิเสสโต อาณารหาธีนํ ตตฺถ โกสลฺลโยคโต, เอวํ โวหารปรมตฺถวิธานานิ จ วิธายกาธีนานีติ  วุตฺตาฯ อปราธชฺฌาสยานุรูปํ วิย ธมฺมานุรูปมฺปิ สาสนํ วิเสสโต ตถาวิเนตพฺพปุคฺคลาเปกฺขนฺติ วุตฺตํ ติฯ สํวราสํวรนามรูปานํ วิย วินิเวเฐตพฺพาย ทิฎฺฐิยาปิ กถนํ สติ วาจาวตฺถุสฺมิํ, นาสตีติ วิเสสโต ตทธีนนฺติ อาห ติฯ ติ อุปารมฺภนิสฺสรณธมฺมโกสรกฺขณานิฯ ติ ปริยาปุณนสุปฺปฎิปตฺติทุปฺปฎิปตฺติโยฯ</p>


<p> ยถา ‘‘รุเกฺข สาขา’’ติฯ  สมุเขน, วิสยวิสยิมุเขน วา วินยาทีนํเยว คมฺภีรภาวสฺส วุตฺตตฺตาติ อธิปฺปาโยฯ ธโมฺม หิ วินยาทโย, เตสญฺจ วิสโย อโตฺถ, ธมฺมตฺถวิสยา จ เทสนาปฎิเวธาติฯ ‘‘ปฎิเวธสฺสา’’ติอาทินา  ธมฺมตฺถานํ ทุปฺปฎิวิทฺธตฺตา เทสนาย อุปฺปาเทตุํ อสกฺกุเณยฺยตฺตา ปฎิเวธสฺส อุปฺปาเทตุญฺจ ปฎิวิชฺฌิตุญฺจ อสกฺกุเณยฺยตฺตา ทุโกฺขคาหตํ ทเสฺสติฯ</p>


<p>ธมฺมานุรูปํ นฺติ จ อโตฺถ ยุชฺชติฯ เทสนาปิ หิ ปฎิเวโธ วิย อวิปรีตํ สวิสยวิภาวนโต ธมฺมานุรูปํ ปวตฺตติ ยโต ‘‘อวิปรีตาภิลาโป’’ติ วุจฺจติฯ ติ เอเตน เทสนาสทฺทสภาวาติ ทีเปติฯ ตถา หิ นิรุตฺติปฎิสมฺภิทาย ปริตฺตารมฺมณาทิภาโว ปาฬิยํ วุโตฺต, อฎฺฐกถายญฺจ ‘‘ตํตํสภาวนิรุตฺติสทฺทํ อารมฺมณํ กตฺวา’’ติอาทินา สทฺทารมฺมณตาฯ อิมสฺส อตฺถสฺส อยํ สโทฺท วาจโกติ วจนวจนียํ  ววตฺถเปตฺวา ตํตํวจนียวิภาวนวเสน ปวตฺติโต หิ สโทฺท เทสนาติฯ นนุ จ ‘‘ธโมฺม ตนฺตี’’ติ อิมสฺมิํ ปเกฺข ธมฺมสฺสปิ สทฺทสภาวตฺตา ธมฺมเทสนานํ วิเสโส น สิยาติ? น, เตสํ เตสํ อตฺถานํ โพธกภาเวน ญาโต อุคฺคหิตาทิวเสน จ ปุเพฺพ ปวตฺติโต สทฺทปฺปพโนฺธ ธโมฺม, ปจฺฉา ปเรสํ อวโพธนตฺถํ ปวตฺติโต ตทตฺถปฺปกาสนโก สโทฺท เทสนาติฯ อถ วา ยถาวุตฺตสทฺทสมุฎฺฐาปโก จิตฺตุปฺปาโท เทสนา มุสาวาทาทโย วิยฯ นฺติ จ ยถาวุตฺตจิตฺตุปฺปาทมาหฯ โส หิ วจนํ ปวเตฺตติ, ตํ วา เอเตน ปวตฺตียตีติ ฯ เทสียติ อโตฺถ เอเตนาติ ฯ ปกาเรหิ ญาปียติ เอเตน, ปการโต ญาเปตีติ วา ติ วุจฺจตีติฯ เตเนวาห ติอาทิฯ อภิสเมติ, อภิสมียติ วา เอเตนาติ ติ เอวมฺปิ อภิสมยโตฺถ สมฺภวติฯ อภิสเมตพฺพโต ปน อภิสมโยติ ทุติยวิกเปฺป ปฎิเวโธเยวาติฯ</p>


<p>ติ อวิชฺชาสงฺขาราทีนํ ธมฺมตฺถานํ ทุปฺปฎิวิชฺฌตาย ทุโกฺขคาหตา, เตสํ ปญฺญาปนสฺส ทุกฺกรภาวโต ตํเทสนาย ปฎิเวธนสงฺขาตสฺส ปฎิเวธสฺส อุปฺปาทนวิสยิกรณานํ อสกฺกุเณยฺยตาย ทุโกฺขคาหตา เวทิตพฺพาฯ</p>


<p>การเณ ผลโวหาเรน เต ธมฺมา ทุกฺขาย สํวตฺตนฺตีติ วุตฺตนฺติ อาห ติฯ นฺติ อุปารมฺภํ นิสฺสรณญฺจฯ ติ กถนวเสน ปริโยสาเปตฺวาฯ ตสฺส ‘‘อารทฺธ’’นฺติ เอเตน สมฺพโนฺธฯ ติ ปาโฐ ยุโตฺต, ‘‘สงฺคีติยา’’ติ ปน ลิขนฺติฯ ปุริมํ วา ติ ภาเวน ภาวลกฺขเณ ภุมฺมํ, ปจฺฉิมํ อธิกรเณฯ ติ ปิฎกนิกายงฺคธมฺมกฺขนฺธานิฯ</p>


<p>ตตฺถ  อเงฺคสุ สุตฺตงฺคเมว น สมฺภวติ ‘‘สคาถกํ สุตฺตํ เคยฺยํ, นิคฺคาถกํ สุตฺตํ เวยฺยากรณ’’นฺติ (ที. นิ. อฎฺฐ. ๑.ปฐมมหาสงฺคีติกถา; ปารา. อฎฺฐ. ๑.ปฐมมหาสงฺคีติกถา; ธ. ส. อฎฺฐ. นิทานกถา) วุตฺตตฺตา, มงฺคลสุตฺตาทีนญฺจ สุตฺตงฺคสงฺคโห น สิยา คาถาภาวโต ธมฺมปทาทีนํ วิย, เคยฺยงฺคสงฺคโห วา สิยา สคาถกตฺตา สคาถาวคฺคสฺส วิย, ตถา อุภโตวิภงฺคาทีสุ สคาถกปเทสานนฺติ? วุจฺจเต –</p>


<p>
สุตฺตนฺติ  
สามญฺญวิธิ, วิเสสวิธโย ปเร;  
  
สนิมิตฺตา นิรุฬฺหตฺตา, สหตาเญฺญน นาญฺญโตฯ (เนตฺติ. อฎฺฐ. สงฺคหวารวณฺณนา);  
</p>
  
<p>สพฺพสฺสปิ หิ พุทฺธวจนสฺส สุตฺตนฺติ อยํ ฯ เตเนวาห อายสฺมา มหากจฺจายโน  ‘‘นววิธสุตฺตนฺตปริเยฎฺฐี’’ติ (เนตฺติ. สงฺคหวาร)ฯ ‘‘เอตฺตกํ ตสฺส ภควโต สุตฺตาคตํ สุตฺตปริยาปนฺนํ (ปาจิ. ๑๒๔๒) สกวาเท ปญฺจ สุตฺตสตานี’’ติ (ธ. ส. อฎฺฐ. นิทานกถา; กถา. อฎฺฐ. นิทานกถา) เอวมาทิ จ เอตสฺส อตฺถสฺส สาธกํ, ตเทกเทเสสุ ปน เคยฺยาทโย  เตน เตน นิมิเตฺตน ปติฎฺฐิตตฺตาฯ ตถา หิ เคยฺยสฺส สคาถกตฺตํ ตพฺภาวนิมิตฺตํฯ โลเกปิ หิ สสิโลกํ สคาถกํ วา จุณฺณิยคนฺถํ ‘‘เคยฺย’’นฺติ วทนฺติฯ คาถาวิรเห ปน สติ ปุจฺฉํ กตฺวา วิสฺสชฺชนภาโว เวยฺยากรณสฺสฯ ปุจฺฉาวิสฺสชฺชนญฺหิ พฺยากรณนฺติ วุจฺจติฯ พฺยากรณเมว เวยฺยากรณนฺติฯ</p>


<p>เอวํ สเนฺต สคาถกานมฺปิ ปญฺหวิสฺสชฺชนวเสน ปวตฺตานํ เวยฺยากรณภาโว อาปชฺชตีติ? นาปชฺชติ เวยฺยากรณาทิสญฺญานํ อโนกาสภาวโต ‘‘คาถาวิรเห ปน สตี’’ติ วิเสสิตตฺตา จฯ ตถา หิ ธมฺมปทาทีสุ เกวลํ คาถาพเนฺธสุ สคาถกเตฺตปิ โสมนสฺสญาณมยิกคาถาปฎิสํยุเตฺตสุ ‘‘วุตฺตเญฺหต’’นฺติอาทิวจนสมฺพเนฺธสุ อพฺภุตธมฺมปฎิสํยุเตฺตสุ จ สุตฺตวิเสเสสุ ยถากฺกมํ คาถาอุทานอิติวุตฺตกอพฺภุตธมฺมสญฺญา ปติฎฺฐิตา, ตถา สติปิ คาถาพนฺธภาเว ภควโต อตีตาสุ ชาตีสุ จริยานุภาวปฺปกาสเกสุ ชาตกสญฺญาฯ สติปิ ปญฺหวิสฺสชฺชนภาเว สคาถกเตฺต จ เกสุจิ สุตฺตเนฺตสุ เวทสฺส ลภาปนโต เวทลฺลสญฺญา ปติฎฺฐิตาติ เอวํ เตน เตน สคาถกตฺตาทินา นิมิเตฺตน เตสุ เตสุ สุตฺตวิเสเสสุ  เคยฺยาทิสญฺญา ปติฎฺฐิตาติ วิเสสวิธโย สุตฺตงฺคโต ปเร เคยฺยงฺคาทโยฯ ยํ ปเนตฺถ เคยฺยงฺคาทินิมิตฺตรหิตํ, ตํ สุตฺตงฺคํ วิเสสสญฺญาปริหาเรน สามญฺญสญฺญาย ปวตฺตนโตติฯ</p>


<p>นนุ จ สคาถกํ สุตฺตํ เคยฺยํ, นิคฺคาถกํ สุตฺตํ เวยฺยากรณนฺติ สุตฺตงฺคํ น สมฺภวตีติ โจทนา ตทวตฺถาติ? น, โสธิตตฺตาฯ โสธิตญฺหิ ปุเพฺพ คาถาวิรเห สติ ปุจฺฉาวิสฺสชฺชนภาโว เวยฺยากรณภาวสฺส นิมิตฺตนฺติฯ ยญฺจ วุตฺตํ ‘‘คาถาภาวโต มงฺคลสุตฺตาทีนํ สุตฺตงฺคสงฺคโห น สิยา’’ติ, ตํ  น, ฯ นิรุโฬฺห หิ มงฺคลสุตฺตาทีสุ สุตฺตภาโวฯ น หิ ตานิ ธมฺมปทพุทฺธวํสาทโย วิย คาถาภาเวน ปญฺญาตานิ, กินฺตุ สุตฺตภาเวเนวฯ เตเนว หิ อฎฺฐกถายํ สุตฺตนามกนฺติ นามคฺคหณํ กตํฯ ยํ ปน วุตฺตํ ‘‘สคาถกตฺตา เคยฺยงฺคสงฺคโห วา สิยา’’ติ, ตทปิ นตฺถิฯ ยสฺมา ฯ สห คาถาหีติ สคาถกํ, สหภาโว จ นาม อตฺตโต อเญฺญน โหติ, น จ มงฺคลสุตฺตาทีสุ คาถาวินิมุโตฺต โกจิ สุตฺตปฺปเทโส อตฺถิ, โย ‘‘สห คาถาหี’’ติ วุเจฺจยฺย, น จ สมุทาโย นาม โกจิ อตฺถิฯ ยทปิ วุตฺตํ ‘‘อุภโตวิภงฺคาทีสุ สคาถกปฺปเทสานํ เคยฺยงฺคสงฺคโห สิยา’’ติ, ตทปิ น, ฯ อญฺญา เอว หิ ตา คาถา ชาตกาทิปริยาปนฺนตฺตาฯ อโต น ตาหิ อุภโตวิภงฺคาทีนํ เคยฺยงฺคภาโวติ เอวํ สุตฺตาทีนํ องฺคานํ อญฺญมญฺญสงฺกราภาโว เวทิตโพฺพฯ</p>


<p> อภิธโมฺมฯ  ปฎิเวธภูมิ ปฎิเวธาวตฺถา, ปฎิเวธเหตุ วาฯ ‘‘โส เอวํ ปชานามิ สมฺมาทิฎฺฐิปจฺจยาปิ เวทยิต’’นฺติ (สํ. นิ. ๕.๑๑-๑๒) วุตฺตํฯ ปาฬิยํ ปน ‘‘โส เอวํ ปชานามิ มิจฺฉาทิฎฺฐิปจฺจยาปิ เวทยิตํฯ สมฺมาทิฎฺฐิปจฺจยาปิ เวทยิต’’นฺติ อาคตํ (สํ. นิ. ๕.๑๑-๑๒)ฯ ติ ปจฺจยสภาววูปสมตทุปายาทีหิฯ ติ อฎฺฐกถายํ อาคตํ ปรวาทิโจทนํ ปตฺวาฯ ติ อธิคนฺตโพฺพ จ โส เทเสตโพฺพ จาติ อธิคนฺตพฺพเทเสตโพฺพ, โส เอว ธโมฺม, ตทนุรูเปนฯ เอตฺถ จ ยถาธมฺมสาสนตฺตา ยถาธิคตธมฺมเทสนาภาวโต อภิธมฺมสฺส อภิสโมฺพธิ อธิคมนิทานํฯ เทสกาลาทิเยว เทสนานิทานํฯ ยํ ปน อฎฺฐกถายํ ‘‘เทสนานิทานํ ยาว ธมฺมจกฺกปฺปวตฺตนา’’ติ วุตฺตํ, ตํ อภิธมฺมเทสนาวิเสเสน ธมฺมจกฺกปฺปวตฺตนนฺติ กตฺวา วุตฺตํฯ ธมฺมจกฺกปฺปวตฺตนสุเตฺต วา เทสิเตหิ อริยสเจฺจหิ สกลาภิธมฺมปทตฺถสงฺคหโต, ปรมตฺถโต อภิธมฺมภูตานํ วา สมฺมาทิฎฺฐิอาทีนํ ตตฺถ เทสิตตฺตา วุตฺตํฯ ตตฺตกานํเยว เทสนารุฬฺหตาย อฑฺฒฉเกฺกสุ ชาตกสเตสุ ปริปาจนํ วุตฺตนฺติ ทฎฺฐพฺพํฯ น หิ เอตฺตกาสุ เอว ชาตีสุ ปุญฺญาทิสมฺภารสมฺภรณํ , กิํ ปน การณํ เอตฺตกา เอว ชาติโย เทสิตาติ? ตทเญฺญสํ อฎฺฐุปฺปตฺติยา อภาวโตฯ</p>


<h3>สุเมธกถาวณฺณนา</h3>
<p>อุปฺปเนฺน  พุเทฺธ ตโต อตฺตานํ เสยฺยโต วา สทิสโต วา ทหโนฺต ฌานาภิญฺญาหิ ปริหายติ, น ตถา สุเมธปณฺฑิโต อฎฺฐาสีติ ตสฺส ฌานาภิญฺญาหิ อปริหานิ ทฎฺฐพฺพาฯ เตเนวาห ติฯ ยถา นิพฺพานํ, อญฺญํ วา นิจฺจาภิมตํ อวิปรีตวุตฺติตาย สพฺพกาลํ ตถาภาเวน ‘‘สสฺสต’’นฺติ วุจฺจติ, เอวํ พุทฺธานํ วจนนฺติ ตสฺส สสฺสตตา วุตฺตาฯ เตเนวาห ติฯ อุปปารมีอาทิวิภาเคน นฺติ สมาทานสฺส อธิฎฺฐานํ ปวตฺตนํ กรณนฺติ อโตฺถฯ ติ ปารมีปวิจยญาณปฺปภาเวนฯ มหานุภาวญฺหิ ตํ ญาณํ โพธิสมฺภาเรสุ อนาวรณํ อนาจริยกํ มหาโพธิสมุปฺปตฺติยา อนุรูปปุพฺพนิมิตฺตภูตํฯ ตถา หิ ตํ มนุสฺสปุริสภาวาทิอาธารเมว ชาตํฯ กายาทีสุ อสุภสญฺญาทิภาเวน ฯ ‘‘อญฺญถา’’ติ ปทสฺส ปกรณปริจฺฉินฺนํ อตฺถํ ทเสฺสโนฺต ติ อาหฯ ลีนตาติ จ สโงฺกโจ วีริยหานิ วีริยารมฺภสฺส อธิเปฺปตตฺตาฯ เตนาห ติฯ</p>

</p>





