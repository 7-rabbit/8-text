<h1>๓๓. อุมาปุปฺผิยวโคฺค</h1>
<h3>๑. อุมาปุปฺผิยเตฺถรอปทานํ</h3>
<ol>
<li>
‘‘สมาหิตํ  
  
  
สมาปนฺนํ, สิทฺธตฺถมปราชิตํ;  
  
สมาธินา อุปวิฎฺฐํ, อทฺทสาหํ นรุตฺตมํฯ  
</li>
  
<li>
‘‘อุมาปุปฺผํ คเหตฺวาน, พุทฺธสฺส อภิโรปยิํ;  
  
สพฺพปุปฺผา เอกสีสา, อุทฺธํวณฺฎา อโธมุขาฯ  
</li>
  
<li>
‘‘สุจิตฺตา วิย ติฎฺฐเนฺต, อากาเส ปุปฺผสนฺถรา;  
  
เตน จิตฺตปฺปสาเทน, ตุสิตํ อุปปชฺชหํฯ  
</li>
  
<li>
‘‘จตุนฺนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘ปญฺจปญฺญาสิโต กเปฺป, เอโก อาสิํ มหีปติ;  
  
สมนฺตฉทโน นาม, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</li>
  
<p>อิตฺถํ สุทํ อายสฺมา อุมาปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. ปุลินปูชกเตฺถรอปทานํ</h3>
<ol>
<li>
‘‘กกุธํ  
  
วิลสนฺตํว, นิสภาชานิยํ ยถา;  
  
โอสธิํว วิโรจนฺตํ, โอภาสนฺตํ นราสภํฯ  
</li>
  
<li>
‘‘อญฺชลิํ ปคฺคเหตฺวาน, อวนฺทิํ สตฺถุโน อหํ;  
  
สตฺถารํ ปริวเณฺณสิํ, สกกเมฺมน โตสยิํ  
โตสิโต (สี.)  
ฯ  
</li>
  
<li>
‘‘สุสุทฺธํ  
ปุลินํ คยฺห, คตมเคฺค สโมกิริํ;  
  
อุจฺฉเงฺคน คเหตฺวาน, วิปสฺสิสฺส มเหสิโนฯ  
</li>
  
<li>
‘‘ตโต  
อุปฑฺฒปุลินํ, วิปฺปสเนฺนน เจตสา;  
  
ทิวาวิหาเร โอสิญฺจิํ, ทฺวิปทินฺทสฺส ตาทิโนฯ  
</li>
  
<li>
‘‘เอกนวุติโต กเปฺป, ปุลินํ ยมสิญฺจหํ;  
  
ทุคฺคติํ นาภิชานามิ, ปุลินสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุลินปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๓. หาสชนกเตฺถรอปทานํ</h3>
<ol>
<li>
‘‘ทุมเคฺค ปํสุกูลกํ  
ปํสุกูลิกํ (สฺยา. ก.)  
, ลคฺคํ ทิสฺวาน สตฺถุโน;  
  
อญฺชลิํ ปคฺคเหตฺวาน, ภิโยฺย อุจฺจาริตํ มยาฯ  
</li>
  
<li>
‘‘ทูรโต  
ปน ทิสฺวาน  
ปติทิสฺวาน (สี. สฺยา.)  
, หาโส เม อุทปชฺชถ;  
  
อญฺชลิํ ปคฺคเหตฺวาน, ภิโยฺย จิตฺตํ ปสาทยิํฯ  
</li>
  
<li>
‘‘เอกนวุติโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา หาสชนโก เถโร อิมา คาถาโย อภาสิตฺถาติฯ
</ol></p>

</p>


<h3>๔. ยญฺญสามิกเตฺถรอปทานํ</h3>
<ol>
<li>
‘‘ชาติยา  
สตฺตวโสฺสหํ, อโหสิํ มนฺตปารคู;  
  
กุลวตฺตํ  
กุลวํสํ (สี. สฺยา.)  
อธาเรสิํ, ยโญฺญ อุสฺสาหิโต มยาฯ  
</li>
  
<li>
‘‘จุลฺลาสีติสหสฺสานิ  
, ปสู หญฺญนฺติ เม ตทา;  
  
สารถมฺภุปนีตานิ  
ตารสฺมีหิ อุปนีตานิ (ก.), สารสฺมิํหิ อุปนีตานิ (สฺยา.)  
, ยญฺญตฺถาย อุปฎฺฐิตาฯ  
</li>
  
<li>
‘‘อุกฺกามุขปหโฎฺฐว  
, ขทิรงฺคารสนฺนิโภ;  
  
อุทยโนฺตว สูริโย, ปุณฺณมาเยว  
ปุณฺณมาเสว (สี.)  
จนฺทิมาฯ  
</li>
  
<li>
‘‘สิทฺธโตฺถ สพฺพสิทฺธโตฺถ, ติโลกมหิโต หิโต;  
  
อุปคนฺตฺวาน สมฺพุโทฺธ, อิทํ วจนมพฺรวิฯ  
</li>
  
<li>
‘‘‘อหิํสา  
สพฺพปาณีนํ, กุมาร มม รุจฺจติ;  
  
เถยฺยา จ อติจารา จ, มชฺชปานา จ อารติฯ  
</li>
  
<li>
‘‘‘รติ จ สมจริยาย, พาหุสจฺจํ กตญฺญุตา;  
  
ทิเฎฺฐ ธเมฺม ปรตฺถ จ, ธมฺมา เอเต ปสํสิยาฯ  
</li>
  
<li>
‘‘‘เอเต ธเมฺม ภาวยิตฺวา, สพฺพสตฺตหิเต รโต  
หิเตสิโต (ก.)  
;  
  
พุเทฺธ จิตฺตํ ปสาเทตฺวา, ภาเวหิ มคฺคมุตฺตมํ’ฯ  
</li>
  
<li>
‘‘อิทํ วตฺวาน สพฺพญฺญู, โลกเชโฎฺฐ นราสโภ;  
  
มเมวํ อนุสาสิตฺวา, เวหาสํ อุคฺคโต คโตฯ  
</li>
  
<li>
‘‘ปุเพฺพ จิตฺตํ วิโสเธตฺวา, ปจฺฉา จิตฺตํ ปสาทยิํ;  
  
เตน จิตฺตปฺปสาเทน, ตุสิตํ อุปปชฺชหํฯ  
</li>
  
<li>
‘‘จตุนฺนวุติโต กเปฺป, ยทา จิตฺตํ ปสาทยิํ;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ยญฺญสามิโก เถโร อิมา คาถาโย อภาสิตฺถาติฯ
</ol></p>

</p>


<h3>๕. นิมิตฺตสญฺญกเตฺถรอปทานํ</h3>
<ol>
<li>
‘‘จนฺทภาคานทีตีเร  
, วสามิ อสฺสเม อหํ;  
  
สุวณฺณมิคมทฺทกฺขิํ, จรนฺตํ วิปิเน อหํฯ  
</li>
  
<li>
‘‘มิเค  
  
จิตฺตํ ปสาเทตฺวา, โลกเชฎฺฐํ อนุสฺสริํ;  
  
เตน จิตฺตปฺปสาเทน, อเญฺญ พุเทฺธ อนุสฺสริํฯ  
</li>
  
<li>
‘‘อพฺภตีตา จ เย พุทฺธา, วตฺตมานา อนาคตา;  
  
เอวเมวํ วิโรจนฺติ, มิคราชาว เต ตโยฯ  
</li>
  
<li>
‘‘จตุนฺนวุติโต  
กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘สตฺตวีเส อิโต กเปฺป, เอโก อาสิํ มหีปติ;  
  
อรญฺญสโตฺถ นาเมน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นิมิตฺตสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๖. อนฺนสํสาวกเตฺถรอปทานํ</h3>
<ol>
<li>
‘‘สุวณฺณวณฺณํ สมฺพุทฺธํ, คจฺฉนฺตํ อนฺตราปเณ;  
  
กญฺจนคฺฆิยสงฺกาสํ, พาตฺติํสวรลกฺขณํฯ  
</li>
  
<li>
‘‘สิทฺธตฺถํ สพฺพสิทฺธตฺถํ, อเนชํ อปราชิตํ;  
  
สมฺพุทฺธํ อตินาเมตฺวา, โภชยิํ ตํ มหามุนิํฯ  
</li>
  
<li>
‘‘มุนิ  
การุณิโก โลเก, โอภาสยิ มมํ ตทา;  
  
พุเทฺธ จิตฺตํ ปสาเทตฺวา, กปฺปํ สคฺคมฺหิ โมทหํฯ  
</li>
  
<li>
‘‘จตุนฺนวุติโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, ภิกฺขาทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อนฺนสํสาวโก เถโร อิมา คาถาโย อภาสิตฺถาติ;  
</li>
  
อนฺนสํสาวกเตฺถรสฺสาปทานํ ฉฎฺฐํฯ  
</li>
  
<h3>๗. นิคฺคุณฺฑิปุปฺผิยเตฺถรอปทานํ</h3>
</ol>
<ol>
<li>
‘‘ยทา  
  
เทโว เทวกายา, จวเต อายุสงฺขยา;  
  
ตโย สทฺทา นิจฺฉรนฺติ, เทวานํ อนุโมทตํฯ  
</li>
  
<li>
‘‘‘อิโต โภ สุคติํ คจฺฉ, มนุสฺสานํ สหพฺยตํ;  
  
มนุสฺสภูโต สทฺธเมฺม, ลภ สทฺธํ อนุตฺตรํฯ  
</li>
  
<li>
‘‘‘สา  
เต สทฺธา นิวิฎฺฐาสฺส, มูลชาตา ปติฎฺฐิตา;  
  
ยาวชีวํ อสํหีรา, สทฺธเมฺม สุปฺปเวทิเตฯ  
</li>
  
<li>
‘‘‘กาเยน กุสลํ กตฺวา, วาจาย กุสลํ พหุํ;  
  
มนสา กุสลํ กตฺวา, อพฺยาปชฺชํ นิรูปธิํฯ  
</li>
  
<li>
‘‘‘ตโต  
โอปธิกํ ปุญฺญํ, กตฺวา ทาเนน ตํ พหุํ;  
  
อเญฺญปิ มเจฺจ สทฺธเมฺม, พฺรหฺมจริเย นิเวสย’ฯ  
</li>
  
<li>
‘‘อิมาย อนุกมฺปาย, เทวาเทวํ ยทา วิทู;  
  
จวนฺตํ อนุโมทนฺติ, เอหิ เทว ปุนปฺปุนํ  
เทวปุรํ ปุน (สี.)  
ฯ  
</li>
  
<li>
‘‘สํเวโค เม  
สํวิโคฺคหํ (สฺยา.)  
ตทา อาสิ, เทวสเงฺฆ สมาคเต;  
  
กํสุ นาม อหํ โยนิํ, คมิสฺสามิ อิโต จุโตฯ  
</li>
  
<li>
‘‘มม สํเวคมญฺญาย, สมโณ ภาวิตินฺทฺริโย;  
  
มมุทฺธริตุกาโม โส, อาคจฺฉิ มม สนฺติกํฯ  
</li>
  
<li>
‘‘สุมโน นาม นาเมน, ปทุมุตฺตรสาวโก;  
  
อตฺถธมฺมานุสาสิตฺวา, สํเวเชสิ มมํ ตทาฯ  
</li>
  
ทฺวาทสมํ ภาณวารํฯ  
</li>
  
<li>
‘‘ตสฺสาหํ วจนํ สุตฺวา, พุเทฺธ จิตฺตํ ปสาทยิํ;  
  
ตํ ธีรํ อภิวาเทตฺวา, ตตฺถ กาลํกโต อหํฯ  
</li>
  
<li>
‘‘อุปปชฺชิํ ส  
อุปปชฺชิสฺสํ (สี.)  
ตเตฺถว, สุกฺกมูเลน โจทิโต;  
  
วสโนฺต มาตุกุจฺฉิมฺหิ, ปุน ธาเรติ มาตุยาฯ  
</li>
  
<li>
‘‘ตมฺหา กายา จวิตฺวาน, ติทเส อุปปชฺชหํ;  
  
เอตฺถนฺตเร น ปสฺสามิ, โทมนสฺสมหํ ตทาฯ  
</li>
  
<li>
‘‘ตาวติํสา  
  
จวิตฺวาน, มาตุกุจฺฉิํ สโมกฺกมิํ;  
  
นิกฺขมิตฺวาน กุจฺฉิมฺหา, กณฺหสุกฺกํ อชานหํฯ  
</li>
  
<li>
‘‘ชาติยา  
สตฺตวโสฺสว  
ชาติยา สตฺตวเสฺสน (สฺยา.)  
, อารามํ ปาวิสิํ อหํ;  
  
โคตมสฺส ภควโต, สกฺยปุตฺตสฺส ตาทิโนฯ  
</li>
  
<li>
‘‘วิตฺถาริเก  
วิตฺถาริเต (สี. ก.)  
ปาวจเน, พาหุชญฺญมฺหิ สาสเน;  
  
อทฺทสํ สาสนกเร, ภิกฺขโว ตตฺถ สตฺถุโนฯ  
</li>
  
<li>
‘‘สาวตฺถิ  
นาม นครํ, ราชา ตตฺถาสิ โกสโล;  
  
รเถน นาคยุเตฺตน, อุเปสิ โพธิมุตฺตมํฯ  
</li>
  
<li>
‘‘ตสฺสาหํ นาคํ ทิสฺวาน, ปุพฺพกมฺมํ อนุสฺสริํ;  
  
อญฺชลิํ ปคฺคเหตฺวาน, สมยํ อคมาสหํฯ  
</li>
  
<li>
‘‘ชาติยา สตฺตวโสฺสว, ปพฺพชิํ อนคาริยํ;  
  
โย โส พุทฺธํ อุปฎฺฐาสิ, อานโนฺท นาม สาวโกฯ  
</li>
  
<li>
‘‘คติมา ธิติมา เจว, สติมา จ พหุสฺสุโต;  
  
รโญฺญ จิตฺตํ ปสาเทโนฺต, นิยฺยาเทสิ มหาชุติฯ  
</li>
  
<li>
‘‘ตสฺสาหํ ธมฺมํ สุตฺวาน, ปุพฺพกมฺมํ อนุสฺสริํ;  
  
ตเตฺถว ฐิตโก สโนฺต, อรหตฺตมปาปุณิํฯ  
</li>
  
<li>
‘‘เอกํสํ จีวรํ กตฺวา, สิเร กตฺวาน อญฺชลิํ;  
  
สมฺพุทฺธํ อภิวาเทตฺวา, อิมํ วาจํ อุทีรยิํฯ  
</li>
  
<li>
‘‘‘ปทุมุตฺตรพุทฺธสฺส, ทฺวิปทินฺทสฺส สตฺถุโน;  
  
นิคฺคุณฺฑิปุปฺผํ ปคฺคยฺห, สีหาสเน ฐเปสหํฯ  
</li>
  
<li>
‘‘‘เตน กเมฺมน ทฺวิปทินฺท, โลกเชฎฺฐ นราสภ;  
  
ปโตฺตมฺหิ อจลํ ฐานํ, หิตฺวา ชยปราชยํ’ฯ  
</li>
  
<li>
‘‘ปญฺจวีสสหสฺสมฺหิ  
, กปฺปานํ มนุชาธิปา;  
  
อพฺพุทนิรพฺพุทานิ, อฎฺฐฎฺฐาสิํสุ ขตฺติยาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นิคฺคุณฺฑิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๘. สุมนาเวฬิยเตฺถรอปทานํ</h3>
<ol>
<li>
‘‘เวสฺสภุสฺส  
  
ภควโต, โลกเชฎฺฐสฺส ตาทิโน;  
  
สเพฺพ ชนา สมาคมฺม, มหาปูชํ กโรนฺติ เตฯ  
</li>
  
<li>
‘‘สุธาย ปิณฺฑํ กตฺวาน, อาเวฬํ สุมนายหํ;  
  
สีหาสนสฺส ปุรโต, อภิโรเปสหํ ตทาฯ  
</li>
  
<li>
‘‘สเพฺพ  
ชนา สมาคมฺม, เปกฺขนฺติ ปุปฺผมุตฺตมํ;  
  
เกนิทํ ปูชิตํ ปุปฺผํ, พุทฺธเสฎฺฐสฺส ตาทิโนฯ  
</li>
  
<li>
‘‘เตน จิตฺตปฺปสาเทน, นิมฺมานํ อุปปชฺชหํ;  
  
อนุโภมิ  
อนุโภสิํ (สี.)  
สกํ กมฺมํ, ปุเพฺพ สุกตมตฺตโนฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
สเพฺพสานํ ปิโย โหมิ, ปุปฺผปูชายิทํ ผลํฯ  
</li>
  
<li>
‘‘นาภิชานามิ  
กาเยน, วาจาย อุท เจตสา;  
  
สํยตานํ ตปสฺสีนํ, กตํ อโกฺกสิตํ มยาฯ  
</li>
  
<li>
‘‘เตน สุจริเตนาหํ, จิตฺตสฺส ปณิธีหิ จ;  
  
สเพฺพสํ ปูชิโต โหมิ, อนโกฺกสสฺสิทํ ผลํฯ  
</li>
  
<li>
‘‘อิโต เอกาทเส กเปฺป, สหสฺสาโรสิ ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สุมนาเวฬิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. ปุปฺผจฺฉตฺติยเตฺถรอปทานํ</h3>
<ol>
<li>
‘‘สิทฺธตฺถสฺส ภควโต, โลกเชฎฺฐสฺส ตาทิโน;  
  
สจฺจํ ปกาสยนฺตสฺส, นิพฺพาเปนฺตสฺส ปาณิโนฯ  
</li>
  
<li>
‘‘ชลชํ  
อาหริตฺวาน, สตปตฺตํ มโนรมํ;  
  
ปุปฺผสฺส ฉตฺตํ กตฺวาน, พุทฺธสฺส อภิโรปยิํฯ  
</li>
  
<li>
‘‘สิทฺธโตฺถ  
  
จ โลกวิทู, อาหุตีนํ ปฎิคฺคโห;  
  
ภิกฺขุสเงฺฆ ฐิโต สตฺถา, อิมํ คาถํ อภาสถฯ  
</li>
  
<li>
‘‘‘โย เม จิตฺตํ ปสาเทตฺวา, ปุปฺผจฺฉตฺตํ อธารยิํ;  
  
เตน จิตฺตปฺปสาเทน, ทุคฺคติํ โส น คจฺฉติ’ฯ  
</li>
  
<li>
‘‘อิทํ วตฺวาน สมฺพุโทฺธ, สิทฺธโตฺถ โลกนายโก;  
  
อุโยฺยเชตฺวาน ปริสํ, เวหาสํ นภมุคฺคมิฯ  
</li>
  
<li>
‘‘วุฎฺฐิเต  
นรเทวมฺหิ, เสตจฺฉตฺตมฺปิ วุฎฺฐหิ;  
  
ปุรโต พุทฺธเสฎฺฐสฺส, คจฺฉติ ฉตฺตมุตฺตมํฯ  
</li>
  
<li>
‘‘จตุนฺนวุติโต กเปฺป, ยํ ฉตฺตํ อภิโรปยิํ;  
  
ทุคฺคติํ นาภิชานามิ, ปุปฺผจฺฉตฺตสฺสิทํ ผลํฯ  
</li>
  
<li>
‘‘จตุสตฺตติกปฺปมฺหิ, อฎฺฐ ชลสิขา อหู;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุปฺผจฺฉตฺติโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. สปริวารฉตฺตทายกเตฺถรอปทานํ</h3>
<ol>
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
อากาเส ชลวุฎฺฐีว วสฺสเต  
วสฺสติ (สี. สฺยา.), วเสฺสติ (?)  
ธมฺมวุฎฺฐิยาฯ  
</li>
  
<li>
‘‘ตมทฺทสาสิํ  
สมฺพุทฺธํ, เทเสนฺตํ อมตํ ปทํ;  
  
สกํ จิตฺตํ ปสาเทตฺวา, อคมาสิํ สกํ ฆรํฯ  
</li>
  
<li>
‘‘ฉตฺตํ อลงฺกตํ คยฺห, อุปคจฺฉิํ นรุตฺตมํ;  
  
หโฎฺฐ หเฎฺฐน จิเตฺตน, อากาเส อุกฺขิปิํ อหํฯ  
</li>
  
<li>
‘‘สุสงฺคหิตยานํว  
, ทโนฺตว สาวกุตฺตโม;  
  
อุปคนฺตฺวาน สมฺพุทฺธํ, มตฺถเก สมฺปติฎฺฐหิฯ  
</li>
  
<li>
‘‘อนุกมฺปโก การุณิโก, พุโทฺธ โลกคฺคนายโก;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘เยน ฉตฺตมิทํ ทินฺนํ, อลงฺกตํ มโนรมํ;  
  
เตน จิตฺตปฺปสาเทน, ทุคฺคติํ โส น คจฺฉติฯ  
</li>
  
<li>
‘‘‘สตฺตกฺขตฺตุญฺจ  
เทเวสุ, เทวรชฺชํ กริสฺสติ;  
  
พาตฺติํสกฺขตฺตุญฺจ ราชา, จกฺกวตฺตี ภวิสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘พุทฺธสฺส คิรมญฺญาย, วาจาสภิมุทีริตํ;  
  
ปสนฺนจิโตฺต สุมโน, ภิโยฺย หาสํ ชเนสหํฯ  
</li>
  
<li>
‘‘ชหิตฺวา มานุสํ โยนิํ, ทิพฺพํ โยนิํ  
เทวโยนิํ (สี.), ทิพฺพโยนิํ (สฺยา.)  
มชฺฌคํ;  
  
วิมานมุตฺตมํ มยฺหํ, อพฺภุคฺคตํ มโนรมํฯ  
</li>
  
<li>
‘‘วิมานา  
นิกฺขมนฺตสฺส, เสตจฺฉตฺตํ ธรียติ;  
  
ตทา สญฺญํ ปฎิลภิํ, ปุพฺพกมฺมสฺสิทํ ผลํฯ  
</li>
  
<li>
‘‘เทวโลกา จวิตฺวาน, มนุสฺสตฺตญฺจ อาคมิํ;  
  
ฉตฺติํสกฺขตฺตุํ จกฺกวตฺตี, สตฺตกปฺปสตมฺหิโตฯ  
</li>
  
<li>
‘‘ตมฺหา กายา จวิตฺวาน, อาคจฺฉิํ  
อคญฺฉิํ (?)  
ติทสํ ปุรํ;  
  
สํสริตฺวานุปุเพฺพน, มานุสํ ปุนราคมิํฯ  
</li>
  
<li>
‘‘โอกฺกนฺตํ มาตุกุจฺฉิํ มํ, เสตฺตจฺฉตฺตํ อธารยุํ;  
  
ชาติยา สตฺตวโสฺสหํ,  
ปพฺพชิํ อนคาริยํฯ  
</li>
  
<li>
‘‘สุนโนฺท นาม นาเมน, พฺราหฺมโณ มนฺตปารคู;  
  
ผลิกํ ฉตฺตมาทาย, สาวกคฺคสฺส โส ตทาฯ  
</li>
  
<li>
‘‘อนุโมทิ  
มหาวีโร, สาริปุโตฺต มหากถี;  
  
สุตฺวานุโมทนํ ตสฺส, ปุพฺพกมฺมมนุสฺสริํฯ  
</li>
  
<li>
‘‘อญฺชลิํ ปคฺคเหตฺวาน, สกํ จิตฺตํ ปสาทยิํ;  
  
สริตฺวา ปุริมํ กมฺมํ, อรหตฺตมปาปุณิํฯ  
</li>
  
<li>
‘‘อุฎฺฐาย อาสนา ตมฺหา, สิเร กตฺวาน อญฺชลิํ;  
  
สมฺพุทฺธํ อภิวาเทตฺวา, อิมํ วาจํ อุทีริยิํฯ  
</li>
  
<li>
‘‘สตสหสฺสิโต กเปฺป, พุโทฺธ โลเก อนุตฺตโร;  
  
ปทุมุตฺตโร โลกวิทู, อาหุตีนํ ปฎิคฺคโหฯ  
</li>
  
<li>
‘‘ตสฺส ฉตฺตํ มยา ทินฺนํ, วิจิตฺตํ สมลงฺกตํ;  
  
อุโภ หเตฺถหิ ปคฺคณฺหิ, สยมฺภู อคฺคปุคฺคโลฯ  
</li>
  
<li>
‘‘อโห  
  
พุโทฺธ อโห ธโมฺม, อโห โน สตฺถุสมฺปทา;  
  
เอกจฺฉตฺตสฺส ทาเนน, ทุคฺคติํ นุปปชฺชหํฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สปริวารฉตฺตทายโก เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
อุมาปุปฺผญฺจ ปุลินํ, หาโส ยโญฺญ นิมิตฺตโก;  
  
สํสาวโก นิคฺคุณฺฑี จ, สุมนํ ปุปฺผฉตฺตโก;  
  
สปริวารฉโตฺต จ, คาถา สตฺตสตุตฺตราติฯ  
</p>
  
  
  
  
  