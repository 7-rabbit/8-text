<h1>๒. อปฺปมาทวโคฺค</h1>
<h3>๑. สามาวตีวตฺถุ</h3>
<p>    นฺติ อิมํ ธมฺมเทสนํ สตฺถา โกสมฺพิํ อุปนิสฺสาย โฆสิตาราเม วิหรโนฺต สามาวติปฺปมุขานํ ปญฺจนฺนํ อิตฺถิสตานํ, มาคณฺฑิยปฺปมุขานญฺจ เอติสฺสา ปญฺจนฺนํ ญาติสตานํ มรณพฺยสนํ อารพฺภ กเถสิฯ</p>


<p>ตตฺรายํ อนุปุพฺพิกถา – อตีเต อลฺลกปฺปรเฎฺฐ อลฺลกปฺปราชา นาม, เวฐทีปกรเฎฺฐ เวฐทีปกราชา นามาติ อิเม เทฺว ทหรกาลโต ปฎฺฐาย สหายกา หุตฺวา เอกาจริยกุเล สิปฺปํ อุคฺคณฺหิตฺวา อตฺตโน อตฺตโน ปิตูนํ อจฺจเยน ฉตฺตํ อุสฺสาเปตฺวา อายาเมน ทสทสโยชนิเก รเฎฺฐ ราชาโน อเหสุํฯ เต กาเลน กาลํ สมาคนฺตฺวา เอกโต ติฎฺฐนฺตา นิสีทนฺตา นิปชฺชนฺตา มหาชนํ ชายมานญฺจ ชียมานญฺจ มียมานญฺจ ทิสฺวา ‘‘ปรโลกํ คจฺฉนฺตํ อนุคจฺฉโนฺต นาม นตฺถิ, อนฺตมโส  อตฺตโน สรีรมฺปิ นานุคจฺฉติ, สพฺพํ ปหาย คนฺตพฺพํ, กิํ โน ฆราวาเสน, ปพฺพชิสฺสามา’’ติ มเนฺตตฺวา รชฺชานิ ปุตฺตทารานํ นิยฺยาเทตฺวา อิสิปพฺพชฺชํ ปพฺพชิตฺวา หิมวนฺตปฺปเทเส วสนฺตา มนฺตยิํสุ – ‘‘มยํ รชฺชํ ปหาย ปพฺพชิตา, น ชีวิตุํ อสโกฺกนฺตาฯ เต มยํ เอกฎฺฐาเน วสนฺตา อปพฺพชิตสทิสาเยว โหม, ตสฺมา วิสุํ วสิสฺสามฯ ตฺวํ เอตสฺมิํ ปพฺพเต วส, อหํ อิมสฺมิํ ปพฺพเต วสิสฺสามิฯ อนฺวฑฺฒมาสํ ปน อุโปสถทิวเส เอกโต ภวิสฺสามา’’ติฯ อถ โข เนสํ เอตทโหสิ – ‘‘เอวมฺปิ โน คณสงฺคณิกาว ภวิสฺสติ, ตฺวํ ปน ตว ปพฺพเต อคฺคิํ ชาเลยฺยาสิ, อหํ มม ปพฺพเต อคฺคิํ ชาเลสฺสามิ, ตาย สญฺญาย อตฺถิภาวํ ชานิสฺสามา’’ติฯ เต ตถา กริํสุฯ</p>


<p>อถ อปรภาเค เวฐทีปกตาปโส กาลํ กตฺวา มเหสโกฺข เทวราชา หุตฺวา นิพฺพโตฺตฯ ตโต อฑฺฒมาเส สมฺปเตฺต อคฺคิํ อทิสฺวาว อิตโร ‘‘สหายโก เม กาลกโต’’ติ อญฺญาสิฯ อิตโรปิ นิพฺพตฺตกฺขเณเยว อตฺตโน เทวสิริํ โอโลเกตฺวา กมฺมํ อุปธาเรโนฺต นิกฺขมนโต ปฎฺฐาย อตฺตโน ตปจริยํ ทิสฺวา ‘‘คนฺตฺวา มม สหายกํ ปสฺสิสฺสามี’’ติ  ตํ อตฺตภาวํ วิชหิตฺวา มคฺคิกปุริโส วิย ตสฺส สนฺติกํ คนฺตฺวา วนฺทิตฺวา เอกมนฺตํ อฎฺฐาสิฯ อถ นํ โส  อาห – ‘‘กุโต อาคโตสี’’ติ? ‘‘มคฺคิกปุริโส  อหํ, ภเนฺต, ทูรโตว อาคโตมฺหิฯ กิํ ปน, ภเนฺต, อโยฺย อิมสฺมิํ ฐาเน เอกโกว วสติ, อโญฺญปิ โกจิ อตฺถี’’ติ? ‘‘อตฺถิ เม เอโก สหายโก’’ติฯ ‘‘กุหิํ โส’’ติ? ‘‘เอตสฺมิํ ปพฺพเต วสติ, อุโปสถทิวเส ปน อคฺคิํ น ชาเลติ, มโต นูน ภวิสฺสตี’’ติฯ ‘‘เอวํ, ภเนฺต’’ติ? ‘‘เอวมาวุโส’’ติฯ ‘‘อหํ โส, ภเนฺต’’ติฯ ‘‘กุหิํ นิพฺพโตฺตสี’’ติ? ‘‘เทวโลเก มเหสโกฺข เทวราชา หุตฺวา นิพฺพโตฺตสฺมิ, ภเนฺต, ‘อยฺยํ ปสฺสิสฺสามี’ติ ปุน อาคโตมฺหิฯ อปิ นุ โข อยฺยานํ อิมสฺมิํ ฐาเน วสนฺตานํ โกจิ อุปทฺทโว อตฺถี’’ติ? ‘‘อาม, อาวุโส, หตฺถี นิสฺสาย กิลมามี’’ติฯ ‘‘กิํ โว, ภเนฺต, หตฺถี กโรนฺตี’’ติ? ‘‘สมฺมชฺชนฎฺฐาเน ลณฺฑํ ปาเตนฺติ, ปาเทหิ ภูมิยํ ปหริตฺวา ปํสุํ อุทฺธรนฺติ, สฺวาหํ ลณฺฑํ ฉเฑฺฑโนฺต ปํสุํ สมํ กโรโนฺต กิลมามี’’ติฯ ‘‘กิํ ปน เตสํ อนาคมนํ อิจฺฉถา’’ติ? ‘‘อามาวุโส’’ติฯ ‘‘เตน หิ เตสํ อนาคมนํ กริสฺสามี’’ติ ตาปสสฺส หตฺถิกนฺตวีณเญฺจว หตฺถิกนฺตมนฺตญฺจ อทาสิฯ ททโนฺต จ ปน วีณาย ติโสฺส ตนฺติโย ทเสฺสตฺวา ตโย มเนฺต อุคฺคณฺหาเปตฺวา ‘‘อิมํ ตนฺติํ ปหริตฺวา อิมสฺมิํ มเนฺต วุเตฺต นิวตฺติตฺวา โอโลเกตุมฺปิ อสโกฺกนฺตา หตฺถี ปลายนฺติ, อิมํ ตนฺติํ ปหริตฺวา อิมสฺมิํ มเนฺต วุเตฺต นิวตฺติตฺวา ปจฺฉโต โอโลเกนฺตา โอโลเกนฺตา ปลายนฺติ, อิมํ ตนฺติํ ปหริตฺวา อิมสฺมิํ มเนฺต วุเตฺต หตฺถิยูถปติ ปิฎฺฐิํ อุปนาเมโนฺต อาคจฺฉตี’’ติ อาจิกฺขิตฺวา, ‘‘ยํ โว รุจฺจติ, ตํ กเรยฺยาถา’’ติ  วตฺวา ตาปสํ วนฺทิตฺวา ปกฺกามิฯ ตาปโส ปลายนมนฺตํ วตฺวา ปลายนตนฺติํ ปหริตฺวา หตฺถี ปลาเปตฺวา วสิฯ</p>


<p>ตสฺมิํ สมเย โกสมฺพิยํ ปูรนฺตโปฺป นาม ราชา โหติฯ โส เอกทิวสํ คพฺภินิยา เทวิยา สทฺธิํ พาลสูริยตปํ ตปฺปมาโน อโพฺภกาสตเล นิสีทิฯ เทวี รโญฺญ ปารุปนํ สตสหสฺสคฺฆนิกํ รตฺตกมฺพลํ ปารุปิตฺวา นิสินฺนา รญฺญา สทฺธิํ สมุลฺลปมานา รโญฺญ องฺคุลิโต สตสหสฺสคฺฆนิกํ ราชมุทฺทิกํ นีหริตฺวา อตฺตโน องฺคุลิยํ ปิลนฺธิฯ ตสฺมิํ สมเย หตฺถิลิงฺคสกุโณ อากาเสน คจฺฉโนฺต ทูรโต รตฺตกมฺพลปารุปนํ เทวิํ ทิสฺวา ‘‘มํสเปสี’’ติ สญฺญาย ปเกฺข วิสฺสเชฺชตฺวา โอตริฯ ราชา  ตสฺส โอตรณสเทฺทน ภีโต อุฎฺฐาย อโนฺตนิเวสนํ ปาวิสิฯ เทวี ครุคพฺภตาย เจว ภีรุกชาติกตาย จ เวเคน คนฺตุํ นาสกฺขิฯ อถ นํ โส สกุโณ อชฺฌปฺปโตฺต นขปญฺชเร นิสีทาเปตฺวา อากาสํ ปกฺขนฺทิฯ เต กิร สกุณา ปญฺจนฺนํ หตฺถีนํ พลํ ธาเรนฺติฯ ตสฺมา อากาเสน เนตฺวา ยถารุจิตฎฺฐาเน นิสีทิตฺวา มํสํ ขาทนฺติฯ สาปิ เตน นียมานา มรณภยภีตา จิเนฺตสิ – ‘‘สจาหํ วิรวิสฺสามิ, มนุสฺสสโทฺท นาม ติรจฺฉานคตานํ อุเพฺพชนีโย, ตํ สุตฺวา มํ ฉเฑฺฑสฺสติฯ เอวํ สเนฺต  สห คเพฺภน ชีวิตกฺขยํ ปาปุณิสฺสามิ, ยสฺมิํ ปน ฐาเน นิสีทิตฺวา มํ ขาทิตุํ อารภิสฺสติ, ตตฺร นํ สทฺทํ กตฺวา ปลาเปสฺสามี’’ติฯ สา อตฺตโน ปณฺฑิตตาย อธิวาเสสิฯ</p>


<p>ตทา จ หิมวนฺตปเทเส โถกํ วฑฺฒิตฺวา มณฺฑปากาเรน  ฐิโต เอโก มหานิโคฺรโธ โหติฯ โส สกุโณ มิครูปาทีนิ ตตฺถ เนตฺวา ขาทติ, ตสฺมา ตมฺปิ ตเตฺถว เนตฺวา วิฎปพฺภนฺตเร ฐเปตฺวา อาคตมคฺคํ โอโลเกสิฯ อาคตมโคฺคโลกนํ กิร เตสํ ธมฺมตาฯ ตสฺมิํ ขเณ เทวี, ‘‘อิทานิ อิมํ ปลาเปตุํ วฎฺฎตี’’ติ จิเนฺตตฺวา อุโภ หเตฺถ อุกฺขิปิตฺวา ปาณิสทฺทเญฺจว มุขสทฺทญฺจ กตฺวา ตํ ปลาเปสิฯ อถสฺสา สูริยตฺถงฺคมนกาเล คเพฺภ กมฺมชวาตา จลิํสุฯ สพฺพทิสาสุ คชฺชโนฺต มหาเมโฆ อุฎฺฐหิฯ สุเขธิตาย ราชมเหสิยา ‘‘มา ภายิ, อเยฺย’’ติ วจนมตฺตมฺปิ อลภมานาย ทุกฺขปเรตาย สพฺพรตฺติํ นิทฺทา นาม นาโหสิฯ วิภาตาย ปน รตฺติยา วลาหกวิคโม จ อรุณุคฺคมนญฺจ ตสฺสา คพฺภวุฎฺฐานญฺจ เอกกฺขเณเยว อโหสิฯ สา เมฆอุตุญฺจ ปพฺพตอุตุญฺจ อรุณอุตุญฺจ คเหตฺวา ชาตตฺตา ปุตฺตสฺส อุเตโนติ นามํ อกาสิฯ</p>


<p>อลฺลกปฺปตาปสสฺสปิ โข ตโต อวิทูเร วสนฎฺฐานํ โหติฯ โส ปกติยาว วสฺสทิวเส สีตภเยน ผลาผลตฺถาย วนํ น ปวิสติ, ตํ รุกฺขมูลํ คนฺตฺวา สกุเณหิ ขาทิตมํสานํ อฎฺฐิํ อาหริตฺวา โกเฎฺฎตฺวา รสํ กตฺวา ปิวติฯ ตสฺมา ตํ ทิวสํ ‘‘อฎฺฐิํ อาหริสฺสามี’’ติ ตตฺถ คนฺตฺวา รุกฺขมูเล อฎฺฐิํ ปริเยเสโนฺต  อุปริ ทารกสทฺทํ สุตฺวา อุโลฺลเกโนฺต เทวิํ ทิสฺวา ‘‘กาสิ ตฺว’’นฺติ วตฺวา ‘‘มานุสิตฺถิมฺหี’’ติฯ ‘‘กถํ อาคตาสี’’ติ? ‘‘หตฺถิลิงฺคสกุเณนานีตามฺหี’’ติ วุเตฺต ‘‘โอตราหี’’ติ อาห ฯ ‘‘ชาติสเมฺภทโต ภายามิ, อยฺยา’’ติฯ ‘‘กาสิ ตฺว’’นฺติ? ‘‘ขตฺติยามฺหี’’ติฯ ‘‘อหมฺปิ ขตฺติโยเยวา’’ติฯ ‘‘เตน หิ ขตฺติยมายํ กเถหี’’ติฯ โส ขตฺติยมายํ กเถสิฯ ‘‘เตน หิ อารุยฺห ปุตฺตํ เม โอตาเรหี’’ติฯ โส เอเกน ปเสฺสน อภิรุหนมคฺคํ กตฺวา อภิรุหิตฺวา ทารกํ คณฺหิฯ ‘‘มา มํ หเตฺถน ฉุปี’’ติ จ วุเตฺต ตํ อฉุปิตฺวาว ทารกํ โอตาเรสิฯ เทวีปิ โอตริฯ อถ นํ อสฺสมปทํ เนตฺวา สีลเภทํ อกตฺวาว อนุกมฺปาย ปฎิชคฺคิ, นิมฺมกฺขิกมธุํ อาหริตฺวา สยํชาตสาลิํ อาหริตฺวา ยาคุํ ปจิตฺวา อทาสิฯ เอวํ ตสฺมิํ ปฎิชคฺคเนฺต สา อปรภาเค จิเนฺตสิ – ‘‘อหํ เนว อาคตมคฺคํ ชานามิ, น คมนมคฺคํ ชานามิ, อิมินาปิ เม สทฺธิํ วิสฺสาสมตฺตมฺปิ นตฺถิฯ สเจ ปนายํ อเมฺห ปหาย กตฺถจิ คมิสฺสติ, อุโภปิ อิเธว มรณํ ปาปุณิสฺสาม, ยํกิญฺจิ กตฺวา อิมสฺส สีลํ ภินฺทิตฺวา ยถา มํ  น มุญฺจติ, ตถา ตํ กาตุํ วฎฺฎตี’’ติฯ อถ นํ ทุนฺนิวตฺถทุปฺปารุตทสฺสเนน ปโลเภตฺวา สีลวินาสํ ปาเปสิฯ ตโต ปฎฺฐาย เทฺวปิ สมคฺควาสํ วสิํสุฯ</p>


<p>อเถกทิวสํ ตาปโส นกฺขตฺตโยคํ อุโลฺลเกโนฺต ปูรนฺตปฺปสฺส นกฺขตฺตมิลายนํ ทิสฺวา ‘‘ภเทฺท โกสมฺพิยํ ปูรนฺตปฺปราชา  มโต’’ติ อาหฯ ‘‘กสฺมา, อยฺย, เอวํ วเทสิ? กิํ เต เตน สทฺธิํ อาฆาโต อตฺถี’’ติ? ‘‘นตฺถิ, ภเทฺท, นกฺขตฺตมิลายนมสฺส ทิสฺวา เอวํ วทามี’’ติ, สา ปโรทิฯ อถ นํ ‘‘กสฺมา โรทสี’’ติ ปุจฺฉิตฺวา ตาย ตสฺส อตฺตโน สามิกภาเว อกฺขาเต อาห – ‘‘มา, ภเทฺท, โรทิ, ชาตสฺส นาม นิยโต มจฺจู’’ติฯ ‘‘ชานามิ, อยฺยา’’ติ วุเตฺต ‘‘อถ กสฺมา โรทสี’’ติ? ‘‘ปุโตฺต เม กุลสนฺตกสฺส รชฺชสฺส อนุจฺฉวิโก, ‘สเจ ตตฺร อภวิสฺส, เสตจฺฉตฺตํ อุสฺสาปยิสฺสฯ อิทานิ มหาชานิโก วต ชาโต’ติ โสเกน โรทามิ, อยฺยา’’ติฯ ‘‘โหตุ, ภเทฺท, มา จินฺตยิ, สจสฺส รชฺชํ ปเตฺถสิ, อหมสฺส รชฺชลภนาการํ กริสฺสามี’’ติฯ อถสฺส หตฺถิกนฺตวีณเญฺจว หตฺถิกนฺตมเนฺต จ อทาสิฯ ตทา อเนกานิ หตฺถิสหสฺสานิ อาคนฺตฺวา วฎรุกฺขมูเล นิสีทนฺติฯ อถ นํ อาห – ‘‘หตฺถีสุ อนาคเตสุเยว รุกฺขํ อภิรุหิตฺวา เตสุ อาคเตสุ อิมํ มนฺตํ วตฺวา อิมํ ตนฺติํ ปหร, สเพฺพ นิวตฺติตฺวา โอโลเกตุมฺปิ อสโกฺกนฺตา ปลายิสฺสนฺติ, อถ โอตริตฺวา อาคเจฺฉยฺยาสี’’ติฯ โส ตถา กตฺวา อาคนฺตฺวา ตํ ปวตฺติํ อาโรเจสิฯ อถ นํ ทุติยทิวเส อาห – ‘‘อชฺช อิมํ มนฺตํ วตฺวา อิมํ ตนฺติํ ปหเรยฺยาสิ , สเพฺพ นิวตฺติตฺวา โอโลเกนฺตา ปลายิสฺสนฺตี’’ติฯ ตทาปิ ตถา กตฺวา อาคนฺตฺวา อาโรเจสิ ฯ อถ นํ ตติยทิวเส อาห – ‘‘อชฺช อิมํ มนฺตํ วตฺวา อิมํ ตนฺติํ ปหเรยฺยาสิ, ยูถปติ ปิฎฺฐิํ อุปนาเมโนฺต อาคมิสฺสตี’’ติฯ ตทาปิ ตถา กตฺวา อาโรเจสิฯ</p>


<p>อถสฺส มาตรํ อามเนฺตตฺวา, ‘‘ภเทฺท, ปุตฺตสฺส เต สาสนํ วเทหิ, เอโตฺตว คนฺตฺวา ราชา ภวิสฺสตี’’ติ อาหฯ สา ปุตฺตํ อามเนฺตตฺวา, ‘‘ตาต, ตฺวํ โกสมฺพิยํ ปูรนฺตปฺปรโญฺญ ปุโตฺต, มํ สคพฺภํ หตฺถิลิงฺคสกุโณ อาเนสี’’ติ วตฺวา เสนาปติอาทีนํ นามานิ อาจิกฺขิตฺวา ‘‘อสทฺทหนฺตานํ อิมํ ปิตุ ปารุปนกมฺพลเญฺจว ปิลนฺธนมุทฺทิกญฺจ ทเสฺสยฺยาสี’’ติ วตฺวา อุโยฺยเชสิฯ กุมาโร ตาปสํ ‘‘อิทานิ กิํ กโรมี’’ติ อาหฯ ‘‘รุกฺขสฺส เหฎฺฐิมสาขาย นิสีทิตฺวา อิมํ มนฺตํ วตฺวา อิมํ ตนฺติํ ปหร, เชฎฺฐกหตฺถี เต ปิฎฺฐิํ อุปนาเปตฺวา อุปสงฺกมิสฺสติ, ตสฺส ปิฎฺฐิยํ นิสิโนฺนว รฎฺฐํ คนฺตฺวา รชฺชํ คณฺหาหี’’ติฯ โส มาตาปิตโร วนฺทิตฺวา ตถา กตฺวา อาคตสฺส หตฺถิโน ปิฎฺฐิยํ นิสีทิตฺวา กเณฺณ มนฺตยิ – ‘‘อหํ โกสมฺพิยํ ปูรนฺตปฺปรโญฺญ ปุโตฺต, เปตฺติกํ เม รชฺชํ คณฺหิตฺวา เทหิ สามี’’ติฯ โส ตํ สุตฺวา ‘‘อเนกานิ  หตฺถิสหสฺสานิ สนฺนิปตนฺตู’’ติ หตฺถิรวํ รวิ, อเนกานิ หตฺถิสหสฺสานิ สนฺนิปติํสุฯ ปุน ‘‘ชิณฺณา หตฺถี ปฎิกฺกมนฺตู’’ติ หตฺถิรวํ รวิ, ชิณฺณา หตฺถี ปฎิกฺกมิํสุฯ ปุน ‘‘อติตรุณา หตฺถี นิวตฺตนฺตู’’ติ หตฺถิรวํ รวิ, เตปิ นิวตฺติํสุฯ โส อเนเกหิ ยูถหตฺถิสหเสฺสเหว ปริวุโต ปจฺจนฺตคามํ ปตฺวา ‘‘อหํ รโญฺญ ปุโตฺต, สมฺปตฺติํ  ปตฺถยมานา มยา สทฺธิํ อาคจฺฉนฺตู’’ติ อาหฯ ‘‘ตโต ปฎฺฐาย มนุสฺสานํ สงฺคหํ กโรโนฺต คนฺตฺวา นครํ ปริวาเรตฺวา ‘ยุทฺธํ วา เม เทตุ, รชฺชํ วา’’’ติ สาสนํ เปเสสิฯ นาครา อาหํสุ – ‘‘มยํ เทฺวปิ น ทสฺสามฯ อมฺหากญฺหิ เทวี ครุคพฺภา หตฺถิลิงฺคสกุเณน นีตา, ตสฺสา อตฺถิภาวํ วา นตฺถิภาวํ วา มยํ น ชานามฯ ยาว ตสฺสา ปวตฺติํ น สุณามฯ ตาว เนว ยุทฺธํ ทสฺสาม, น รชฺช’’นฺติฯ ตทา กิร ตํ ปเวณิรชฺชํ อโหสิฯ ตโต กุมาโร ‘‘อหํ ตสฺสา ปุโตฺต’’ติ วตฺวา เสนาปติอาทีนํ นามานิ กเถตฺวา ตถาปิ อสทฺทหนฺตานํ กมฺพลญฺจ มุทฺทิกญฺจ ทเสฺสสิฯ เต กมฺพลญฺจ มุทฺทิกญฺจ สญฺชานิตฺวา นิกฺกงฺขา หุตฺวา ทฺวารํ วิวริตฺวา ตํ รเชฺช อภิสิญฺจิํสุฯ อยํ ตาว อุเตนสฺส อุปฺปตฺติฯ</p>


<p>อลฺลกปฺปรเฎฺฐ  ปน ทุพฺภิเกฺข ชีวิตุํ อสโกฺกโนฺต เอโก โกตุหลิโก นาม มนุโสฺส กาปิํ นาม ตรุณปุตฺตญฺจ กาฬิํ นาม ภริยญฺจ อาทาย ‘‘โกสมฺพิํ คนฺตฺวา ชีวิสฺสามี’’ติ ปาเถยฺยํ คเหตฺวา นิกฺขมิฯ ‘‘อหิวาตโรเคน มหาชเน มรเนฺต ทิสฺวา นิกฺขมี’’ติปิ วทนฺติเยวฯ เต คจฺฉนฺตา ปาเถเยฺย ปริกฺขีเณ ขุทาภิภูตา ทารกํ วหิตุํ นาสกฺขิํสุฯ อถ สามิโก ปชาปติํ อาห – ‘‘ภเทฺท, มยํ ชีวนฺตา ปุน ปุตฺตํ ลภิสฺสาม, ฉเฑฺฑตฺวา นํ คจฺฉามา’’ติฯ มาตุ หทยํ นาม มุทุกํ โหติฯ ตสฺมา สา อาห – ‘‘นาหํ ชีวนฺตเมว ปุตฺตํ ฉเฑฺฑตุํ สกฺขิสฺสามี’’ติฯ ‘‘อถ กิํ กโรมา’’ติ? ‘‘วาเรน นํ วหามา’’ติฯ มาตา อตฺตโน วาเร ปุปฺผทามํ วิย นํ อุกฺขิปิตฺวา อุเร นิปชฺชาเปตฺวา  อเงฺกน วหิตฺวา ปิตุโน เทติฯ ตสฺส ตํ คเหตฺวา คมนกาเล ฉาตกโตปิ พลวตรา เวทนา อุปฺปชฺชิฯ โส ปุนปฺปุนํ อาห – ‘‘ภเทฺท, มยํ ชีวนฺตา ปุตฺตํ ลภิสฺสาม, ฉเฑฺฑม น’’นฺติฯ สาปิ ปุนปฺปุนํ ปฎิกฺขิปิตฺวา ปฎิวจนํ นาทาสิฯ ทารโก วาเรน ปริวตฺติยมาโน กิลโนฺต ปิตุ หเตฺถ นิทฺทายิฯ โส ตสฺส นิทฺทายนภาวํ ญตฺวา มาตรํ ปุรโต กตฺวา เอกสฺส คจฺฉสฺส เหฎฺฐา ปณฺณสนฺถเร ตํ นิปชฺชาเปตฺวา ปายาสิฯ มาตา นิวตฺติตฺวา โอโลเกนฺตี ปุตฺตํ อทิสฺวา, ‘‘สามิ, กุหิํ เม ปุโตฺต’’ติ ปุจฺฉิฯ ‘‘เอกสฺส เม คจฺฉสฺส เหฎฺฐา นิปชฺชาปิโต’’ติฯ ‘‘สามิ, มา มํ นาสยิ, ปุตฺตํ วินา ชีวิตุํ น สกฺขิสฺสามิ, อาเนหิ เม ปุตฺต’’นฺติ อุรํ ปหริตฺวา ปริเทวิฯ อถ นํ นิวตฺติตฺวา อาเนสิฯ ปุโตฺตปิ อนฺตรามเคฺค มโต โหติฯ อิติ โส เอตฺตเก ฐาเน ปุตฺตํ ฉเฑฺฑตฺวา ตสฺส นิสฺสเนฺทน ภวนฺตเร สตฺต วาเร ฉฑฺฑิโตฯ ‘‘ปาปกมฺมํ นาเมตํ อปฺปก’’นฺติ น อวมญฺญิตพฺพํฯ</p>


<p>เต  คจฺฉนฺตา เอกํ โคปาลกุลํ ปาปุณิํสุฯ ตํ ทิวสญฺจ โคปาลกสฺส เธนุมงฺคลํ โหติฯ โคปาลกสฺส เคเห นิพทฺธํ เอโก ปเจฺจกพุโทฺธ ภุญฺชติฯ โส ตํ โภเชตฺวา มงฺคลมกาสิฯ พหุ ปายาโส ปฎิยโตฺต โหติฯ โคปาลโก เต อาคเต ทิสฺวา, ‘‘กุโต อาคตตฺถา’’ติ ปุจฺฉิตฺวา สพฺพํ ปวตฺติํ สุตฺวา มุทุชาติโก กุลปุโตฺต เตสุ อนุกมฺปํ กตฺวา พหุเกน สปฺปินา ปายาสํ ทาเปสิฯ ภริยา ‘‘สามิ, ตยิ ชีวเนฺต อหมฺปิ ชีวามิ นาม, ทีฆรตฺตํ อูโนทโรสิ, ยาวทตฺถํ ภุญฺชาหี’’ติ สปฺปิญฺจ ทธิญฺจ ตทภิมุขเญฺญว กตฺวา อตฺตนา มนฺทสปฺปินา  โถกเมว ภุญฺชิฯ อิตโร พหุํ ภุญฺชิตฺวา สตฺตฎฺฐทิวเส ฉาตตาย อาหารตณฺหํ ฉินฺทิตุํ นาสกฺขิฯ โคปาลโก เตสํ ปายาสํ ทาเปตฺวา สยํ  ภุญฺชิตุํ อารภิฯ โกตุหลิโก ตํ โอโลเกโนฺต นิสีทิตฺวา เหฎฺฐาปีเฐ นิปนฺนาย สุนขิยา โคปาลเกน วเฑฺฒตฺวา ทิยฺยมานํ ปายาสปิณฺฑํ ทิสฺวา ‘‘ปุญฺญา วตายํ สุนขี, นิพทฺธํ เอวรูปํ โภชนํ ลภตี’’ติ จิเนฺตสิฯ โส รตฺติภาเค ตํ ปายาสํ ชีราเปตุํ อสโกฺกโนฺต กาลํ กตฺวา ตสฺสา สุนขิยา กุจฺฉิมฺหิ นิพฺพตฺติฯ</p>


<p>อถสฺส ภริยา สรีรกิจฺจํ กตฺวา ตสฺมิํเยว เคเห ภติํ กตฺวา ตณฺฑุลนาฬิํ ลภิตฺวา ปจิตฺวา ปเจฺจกพุทฺธสฺส ปเตฺต ปติฎฺฐาเปตฺวา, ‘‘ทาสสฺส โว ปาปุณาตู’’ติ วตฺวา จิเนฺตสิ – ‘‘มยา อิเธว วสิตุํ วฎฺฎติ, นิพทฺธํ, อโยฺย, อิธาคจฺฉติ, เทยฺยธโมฺม โหตุ วา, มา วา, เทวสิกํ วนฺทนฺตี เวยฺยาวจฺจํ กโรนฺตี จิตฺตํ ปสาเทนฺตี พหุํ ปุญฺญํ ปสวิสฺสามี’’ติฯ สา ตเตฺถว ภติํ กโรนฺตี วสิฯ สาปิ สุนขี ฉเฎฺฐ วา สตฺตเม วา มาเส เอกเมว กุกฺกุรํ วิชายิฯ โคปาลโก ตสฺส เอกเธนุยา ขีรํ ทาเปสิฯ โส น จิรเสฺสว วฑฺฒิฯ อถสฺส ปเจฺจกพุโทฺธ ภุญฺชโนฺต นิพทฺธํ เอกํ ภตฺตปิณฺฑํ เทติฯ โส ภตฺตปิณฺฑํ นิสฺสาย ปเจฺจกพุเทฺธ สิเนหมกาสิฯ โคปาลโกปิ นิพทฺธํ เทฺว วาเร ปเจฺจกพุทฺธสฺสุปฎฺฐานํ ยาติฯ คจฺฉโนฺตปิ อนฺตรามเคฺค วาฬมิคฎฺฐาเน ทเณฺฑน คเจฺฉ จ ภูมิญฺจ ปหริตฺวา ‘‘สุสู’’ติ ติกฺขตฺตุํ สทฺทํ กตฺวา วาฬมิเค ปลาเปติฯ สุนโขปิ เตน สทฺธิํ คจฺฉติฯ</p>


<p>โส เอกทิวสํ ปเจฺจกพุทฺธํ อาห – ‘‘ภเนฺต, ยทา เม โอกาโส น ภวิสฺสติ, ตทา อิมํ สุนขํ เปเสสฺสามิ, เตน สญฺญาเณน อาคเจฺฉยฺยาถา’’ติฯ ตโต ปฎฺฐาย อโนกาสทิวเส, ‘‘คจฺฉ, ตาต, อยฺยํ อาเนหี’’ติ สุนขํ เปเสสิฯ โส เอกวจเนเนว ปกฺขนฺทิตฺวา สามิกสฺส คจฺฉโปถนภูมิโปถนฎฺฐาเน ติกฺขตฺตุํ ภุสฺสิตฺวา เตน สเทฺทน วาฬมิคานํ ปลาตภาวํ ญตฺวา  ปาโตว สรีรปฎิชคฺคนํ กตฺวา ปณฺณสาลํ ปวิสิตฺวา นิสินฺนสฺส ปเจฺจกพุทฺธสฺส วสนฎฺฐานํ คนฺตฺวา ปณฺณสาลทฺวาเร ติกฺขตฺตุํ ภุสฺสิตฺวา อตฺตโน อาคตภาวํ ชานาเปตฺวา เอกมเนฺต นิปชฺชติ, ปเจฺจกพุเทฺธ เวลํ สลฺลเกฺขตฺวา นิกฺขเนฺต ภุสฺสโนฺต ปุรโต คจฺฉติฯ อนฺตรนฺตรา ปเจฺจกพุโทฺธ  ตํ วีมํสโนฺต อญฺญํ มคฺคํ ปฎิปชฺชติฯ อถสฺส ปุรโต  ติริยํ ฐตฺวา ภุสฺสิตฺวา อิตรมคฺคเมว นํ อาโรเปติฯ อเถกทิวสํ อญฺญํ มคฺคํ ปฎิปชฺชิตฺวา เตน ปุรโต ติริยํ ฐตฺวา วาริยมาโนปิ อนิวตฺติตฺวา สุนขํ ปาเทน ปหริตฺวา ปายาสิฯ สุนโข ตสฺส อนิวตฺตนภาวํ ญตฺวา นิวาสนกเณฺณ ฑํสิตฺวา อากฑฺฒโนฺต อิตรมคฺคเมว นํ อาโรเปสิฯ เอวํ โส ตสฺมิํ พลวสิเนหํ อุปฺปาเทสิฯ</p>


<p>ตโต อปรภาเค ปเจฺจกพุทฺธสฺส จีวรํ ชีริฯ อถสฺส โคปาลโก จีวรวตฺถานิ อทาสิฯ ตเมนํ ปเจฺจกพุโทฺธ อาห – ‘‘อาวุโส, จีวรํ นาม เอกเกน กาตุํ ทุกฺกรํ, ผาสุกฎฺฐานํ คนฺตฺวา กาเรสฺสามี’’ติฯ ‘‘อิเธว, ภเนฺต, กโรถา’’ติฯ ‘‘น สกฺกา, อาวุโส’’ติฯ ‘‘เตน หิ, ภเนฺต, มา จิรํ พหิ วสิตฺถา’’ติฯ สุนโข เตสํ กถํ สุณโนฺตว อฎฺฐาสิ, ปเจฺจกพุโทฺธปิ ‘‘ติฎฺฐ, อุปาสกา’’ติ โคปาลกํ นิวตฺตาเปตฺวา เวหาสํ อพฺภุคฺคนฺตฺวา คนฺธมาทนาภิมุโข ปายาสิฯ สุนขสฺส ตํ อากาเสน คจฺฉนฺตํ  ทิสฺวา ภุกฺกริตฺวา ฐิตสฺส ตสฺมิํ จกฺขุปถํ วิชหเนฺต หทยํ ผลิตฺวา มโตฯ ติรจฺฉานา กิร นาเมเต อุชุชาติกา โหนฺติ อกุฎิลาฯ มนุสฺสา ปน อญฺญํ หทเยน จิเนฺตนฺติ, อญฺญํ มุเขน กเถนฺติฯ เตเนวาห – ‘‘คหนเญฺหตํ, ภเนฺต, ยทิทํ มนุสฺสา, อุตฺตานกเญฺหตํ, ภเนฺต, ยทิทํ ปสโว’’ติ (ม. นิ. ๒.๓)ฯ</p>


<p>อิติ โส ตาย อุชุจิตฺตตาย อกุฎิลตาย กาลํ กตฺวา ตาวติํสภวเน นิพฺพโตฺต อจฺฉราสหสฺสปริวุโต มหาสมฺปตฺติํ อนุโภสิฯ ตสฺส กณฺณมูเล มนฺตยนฺตสฺส สโทฺท โสฬสโยชนฎฺฐานํ ผรติ, ปกติกถาสโทฺท ปน สกลํ ทสโยชนสหสฺสํ เทวนครํ ฉาเทติฯ เตเนวสฺส ‘‘โฆสกเทวปุโตฺต’’ติ นามํ อโหสิฯ ‘‘กิสฺส ปเนส นิสฺสโนฺท’’ติฯ ปเจฺจกพุเทฺธ เปเมน ภุกฺกรณสฺส นิสฺสโนฺทฯ โส ตตฺถ น จิรํ ฐตฺวา จวิฯ เทวโลกโต หิ เทวปุตฺตา อายุกฺขเยน ปุญฺญกฺขเยน อาหารกฺขเยน โกเปนาติ จตูหิ การเณหิ จวนฺติฯ</p>


<p>ตตฺถ เยน พหุํ ปุญฺญกมฺมํ กตํ โหติ, โส เทวโลเก อุปฺปชฺชิตฺวา ยาวตายุกํ ฐตฺวา อุปรูปริ นิพฺพตฺตติฯ เอวํ  จวติ นามฯ เยน ปริตฺตํ ปุญฺญํ กตํ โหติ, ตสฺส ราชโกฎฺฐาคาเร ปกฺขิตฺตํ ติจตุนาฬิมตฺตํ ธญฺญํ วิย อนฺตราว ตํ ปุญฺญํขียติ, อนฺตราว กาลํ กโรติ ฯ เอวํ  จวติ นามฯ อปโรปิ กามคุเณ ปริภุญฺชมาโน สติสโมฺมเสน อาหารํ อปริภุญฺชิตฺวา กิลนฺตกาโย กาลํ กโรติฯ เอวํ  จวติ นามฯ อปโรปิ ปรสฺส สมฺปตฺติํ อสหโนฺต  กุชฺฌิตฺวา กาลํ กโรติฯ เอวํ  จวติ นามฯ</p>


<p>อยํ  ปน กามคุเณ ปริภุญฺชโนฺต มุฎฺฐสฺสติ หุตฺวา อาหารกฺขเยน จวิ, จวิตฺวา จ ปน โกสมฺพิยํ นครโสภินิยา กุจฺฉิมฺหิ ปฎิสนฺธิํ คณฺหิฯ สาปิ ชาตทิวเส ‘‘กิํ เอต’’นฺติ ทาสิํ ปุจฺฉิตฺวา, ‘‘ปุโตฺต, อเยฺย’’ติ วุเตฺต – ‘‘หนฺท, เช, อิมํ ทารกํ กตฺตรสุเปฺป อาโรเปตฺวา สงฺการกูเฎ ฉเฑฺฑหี’’ติ ฉฑฺฑาเปสิฯ นครโสภินิโย หิ ธีตรํ ปฎิชคฺคนฺติ, น ปุตฺตํฯ ธีตรา หิ ตาสํ ปเวณี ฆฎียติฯ ทารกํ กากาปิ สุนขาปิ ปริวาเรตฺวา นิสีทิํสุฯ ปเจฺจกพุเทฺธ สิเนหปฺปภวสฺส ภุกฺกรณสฺส นิสฺสเนฺทน เอโกปิ อุปคนฺตุํ น วิสหิฯ ตสฺมิํ ขเณ เอโก มนุโสฺส พหิ นิกฺขโนฺต ตํ กากสุนขสนฺนิปาตํ ทิสฺวา, ‘‘กิํ นุ โข เอต’’นฺติ คนฺตฺวา ทารกํ ทิสฺวา ปุตฺตสิเนหํ ปฎิลภิตฺวา ‘‘ปุโตฺต เม ลโทฺธ’’ติ เคหํ เนสิฯ ตทา โกสมฺพกเสฎฺฐิ ราชกุลํ คจฺฉโนฺต ราชนิเวสนโต อาคจฺฉนฺตํ ปุโรหิตํ ทิสฺวา, ‘‘กิํ, อาจริย, อชฺช เต ติถิกรณนกฺขตฺตโยโค โอโลกิโต’’ติ ปุจฺฉิฯ ‘‘อาม, มหาเสฎฺฐิ, อมฺหากํ กิํ อญฺญํ กิจฺจนฺติ? ชนปทสฺส กิํ ภวิสฺสตี’’ติ? ‘‘อญฺญํ นตฺถิ, อิมสฺมิํ ปน นคเร อชฺช ชาตทารโก เชฎฺฐกเสฎฺฐิ ภวิสฺสตี’’ติฯ ตทา เสฎฺฐิโน ภริยา ครุคพฺภา โหติฯ ตสฺมา โส สีฆํ เคหํ ปุริสํ เปเสสิ – ‘‘คจฺฉ ภเณ, ชานาหิ นํ วิชาตา วา, โน วา’’ติฯ ‘‘น วิชายตี’’ติ สุตฺวา ราชานํ ทิสฺวาว เวเคน เคหํ คนฺตฺวา กาฬิํ นาม ทาสิํ ปโกฺกสิตฺวา สหสฺสํ ทตฺวา, ‘‘คจฺฉ  เช, อิมสฺมิํ นคเร อุปธาเรตฺวา สหสฺสํ ทตฺวา อชฺช ชาตทารกํ คณฺหิตฺวา เอหี’’ติฯ สา อุปธาเรนฺตี ตํ เคหํ คนฺตฺวา ทารกํ ทิสฺวา, ‘‘อยํ ทารโก กทา ชาโต’’ติ คหปตานิํ ปุจฺฉิตฺวา ‘‘อชฺช ชาโต’’ติ วุเตฺต, ‘‘อิมํ มยฺหํ เทหี’’ติ เอกกหาปณํ อาทิํ กตฺวา มูลํ วเฑฺฒนฺตี สหสฺสํ ทตฺวา ตํ อาเนตฺวา เสฎฺฐิโน ทเสฺสสิฯ เสฎฺฐิ ‘‘สเจ เม ธีตา วิชายิสฺสติ, ตาย นํ สทฺธิํ นิเวเสตฺวา เสฎฺฐิฎฺฐานสฺส สามิกํ กริสฺสามิฯ สเจ เม ปุโตฺต วิชายิสฺสติ, มาเรสฺสามิ น’’นฺติ จิเนฺตตฺวา ตํ เคเห กาเรสิฯ</p>


<p>อถสฺส  ภริยา กติปาหจฺจเยน ปุตฺตํ วิชายิฯ เสฎฺฐิ ‘‘อิมสฺมิํ อสติ มม ปุโตฺตว เสฎฺฐิฎฺฐานํ ลภิสฺสติ, อิทาเนว ตํ มาเรตุํ วฎฺฎตี’’ติ จิเนฺตตฺวา กาฬิํ อามเนฺตตฺวา, ‘‘คจฺฉ, เช, วชโต คุนฺนํ นิกฺขมนเวลาย วชทฺวารมเชฺฌ อิมํ ติริยํ นิปชฺชาเปหิ, คาวิโย นํ มทฺทิตฺวา มาเรสฺสนฺติ, มทฺทิตามทฺทิตภาวํ ปนสฺส ญตฺวา เอหี’’ติ อาหฯ สา คนฺตฺวา โคปาลเกน วชทฺวาเร วิวฎมเตฺตเยว ตํ ตถา นิปชฺชาเปสิฯ โคคณเชฎฺฐโก อุสโภ อญฺญสฺมิํ กาเล สพฺพปจฺฉา นิกฺขมโนฺตปิ ตํ ทิวสํ สพฺพปฐมํ นิกฺขมิตฺวา ทารกํ จตุนฺนํ ปาทานํ อนฺตเร กตฺวา อฎฺฐาสิฯ อเนกสตคาวิโย อุสภสฺส เทฺว ปสฺสานิ ฆํสนฺติโย นิกฺขมิํสุฯ โคปาลโกปิ ‘‘อยํ อุสโภ ปุเพฺพ สพฺพปจฺฉา นิกฺขมติ, อชฺช ปน สพฺพปฐมํ นิกฺขมิตฺวา  วชทฺวารมเชฺฌ นิจฺจโลว ฐิโต, กิํ นุ โข เอต’’นฺติ จิเนฺตตฺวา คนฺตฺวา ตสฺส เหฎฺฐา นิปนฺนํ ทารกํ ทิสฺวา ปุตฺตสิเนหํ ปฎิลภิตฺวา, ‘‘ปุโตฺต เม ลโทฺธ’’ติ เคหํ เนสิฯ</p>


<p>กาฬี คนฺตฺวา เสฎฺฐินา ปุจฺฉิตา ตมตฺถํ อาโรเจตฺวา, ‘‘คจฺฉ, นํ ปุน สหสฺสํ ทตฺวา อาเนหี’’ติ วุตฺตา สหสฺสํ ทตฺวา ปุน อาเนตฺวา อทาสิฯ อถ  นํ อาห – ‘‘อมฺม, กาฬิ อิมสฺมิํ นคเร ปญฺจ สกฎสตานิ ปจฺจูสกาเล อุฎฺฐาย วาณิชฺชาย คจฺฉนฺติ, ตฺวํ อิมํ เนตฺวา จกฺกมเคฺค นิปชฺชาเปหิ, โคณา วา นํ มทฺทิสฺสนฺติ, จกฺกา วา ฉินฺทิสฺสนฺติ, ปวตฺติํ จสฺส ญตฺวาว อาคเจฺฉยฺยาสี’’ติฯ สา ตํ เนตฺวา จกฺกมเคฺค นิปชฺชาเปสิฯ ตทา สากฎิกเชฎฺฐโก ปุรโต อโหสิฯ อถสฺส โคณา ตํ ฐานํ ปตฺวา ธุรํ ฉเฑฺฑสุํ, ปุนปฺปุนํ อาโรเปตฺวา ปาชิยมานาปิ ปุรโต น คจฺฉิํสุฯ เอวํ ตสฺส เตหิ สทฺธิํ วายมนฺตเสฺสว อรุณํ อุฎฺฐหิฯ โส ‘‘กิํ นาเมตํ โคณา กริํสู’’ติ มคฺคํ โอโลเกโนฺต ทารกํ ทิสฺวา, ‘‘ภาริยํ วต เม กมฺม’’นฺติ จิเนฺตตฺวา, ‘‘ปุโตฺต เม ลโทฺธ’’ติ ตุฎฺฐมานโส ตํ เคหํ เนสิฯ</p>


<p>กาฬี คนฺตฺวา เสฎฺฐินา ปุจฺฉิตา ตํ ปวตฺติํ อาจิกฺขิตฺวา, ‘‘คจฺฉ, นํ ปุน สหสฺสํ ทตฺวา อาเนหี’’ติ วุตฺตา ตถา อกาสิฯ อถ นํ โส อาห – ‘‘อิทานิ นํ อามกสุสานํ เนตฺวา คจฺฉนฺตเร นิปชฺชาเปหิ, ตตฺถ สุนขาทีหิ วา ขาทิโต, อมนุเสฺสหิ วา ปหโฎ มริสฺสติ, มาตามตภาวญฺจสฺส ชานิตฺวาว อาคเจฺฉยฺยาสี’’ติฯ สา ตํ เนตฺวา ตตฺถ นิปชฺชาเปตฺวา เอกมเนฺต อฎฺฐาสิฯ ตํ สุนโข วา กาโก วา อมนุโสฺส วา อุปสงฺกมิตุํ  นาสกฺขิฯ ‘‘นนุ จสฺส เนว มาตา น ปิตา น ภาติกาทีสุ โกจิ รกฺขิตา นาม อตฺถิ, โก ตํ รกฺขตี’’ติ? สุนขกาเล ปเจฺจกพุเทฺธ สิเนเหน ปวตฺติตภุกฺกรณมตฺตเมว ตํ รกฺขติฯ อเถโก อชปาลโก อเนกสหสฺสา อชา โคจรํ เนโนฺต สุสานปเสฺสน คจฺฉติฯ เอกา อชา ปณฺณานิ ขาทมานา คจฺฉนฺตรํ ปวิฎฺฐา ทารกํ ทิสฺวา ชณฺณุเกหิ ฐตฺวา ทารกสฺส ถนํ อทาสิ, อชปาลเกน ‘‘เห เห’’ติ สเทฺท กเตปิ น นิกฺขมิฯ โส ‘‘ยฎฺฐิยา นํ ปหริตฺวา นีหริสฺสามี’’ติ คจฺฉนฺตรํ ปวิโฎฺฐ ชณฺณุเกหิ  ฐตฺวา ทารกํ ขีรํ ปายนฺติํ อชิํ ทิสฺวา ทารเก ปุตฺตสิเนหํ ปฎิลภิตฺวา, ‘‘ปุโตฺต เม ลโทฺธ’’ติ อาทาย ปกฺกามิฯ</p>


<p>กาฬี คนฺตฺวา เสฎฺฐินา ปุจฺฉิตา ตํ ปวตฺติํ อาจิกฺขิตฺวา, ‘‘คจฺฉ, ตํ ปุน สหสฺสํ ทตฺวา อาเนหี’’ติ วุตฺตา ตถา อกาสิฯ อถ นํ อาห – ‘‘อมฺม กาฬิ, อิมํ อาทาย โจรปปาตปพฺพตํ อภิรุหิตฺวา ปปาเต ขิป, ปพฺพตกุจฺฉิยํ ปฎิหญฺญมาโน ขณฺฑาขณฺฑิโก หุตฺวา ภูมิยํ ปติสฺสติ, มตามตภาวญฺจสฺส ญตฺวาว อาคเจฺฉยฺยาสี’’ติฯ สา ตํ ตตฺถ เนตฺวา ปพฺพตมตฺถเก  ฐตฺวา ขิปิฯ ตํ โข ปน ปพฺพตกุจฺฉิํ นิสฺสาย มหาเวฬุคุโมฺพ ปพฺพตานุสาเรเนว วฑฺฒิ, ตสฺส มตฺถกํ ฆนชาโต ชิญฺชุกคุโมฺพ อวตฺถริฯ ทารโก ปตโนฺต โกชวเก วิย ตสฺมิํ ปติฯ ตํ ทิวสญฺจ นฬการเชฎฺฐกสฺส เวฬุพลิ ปโตฺต โหติฯ โส ปุเตฺตน สทฺธิํ คนฺตฺวา ตํ เวฬุคุมฺพํ ฉินฺทิตุํ อารภิฯ ตสฺมิํ จลเนฺต ทารโก สทฺทมกาสิฯ โส ‘‘ทารกสโทฺท วิยา’’ติ เอเกน ปเสฺสน อภิรุหิตฺวา ตํ ทิสฺวา, ‘‘ปุโตฺต เม ลโทฺธ’’ติ ตุฎฺฐจิโตฺต อาทาย คโตฯ</p>


<p>กาฬี เสฎฺฐิสฺส สนฺติกํ คนฺตฺวา เตน ปุจฺฉิตา ตํ ปวตฺติํ อาจิกฺขิตฺวา, ‘‘คจฺฉ, นํ ปุน สหสฺสํ ทตฺวา อาเนหี’’ติ วุตฺตา ตถา อกาสิฯ เสฎฺฐิโน อิทญฺจิทญฺจ กโรนฺตเสฺสว ทารโก วฑฺฒิโต ‘‘โฆสโก’’เตฺววสฺส นามํ อโหสิฯ โส เสฎฺฐิโน อกฺขิมฺหิ กณฺฎโก วิย ขายิ, อุชุกํ ตํ โอโลเกตุมฺปิ น วิสติฯ อถสฺส มารณูปายํ จิเนฺตโนฺต อตฺตโน สหายกสฺส กุมฺภการสฺส สนฺติกํ คนฺตฺวา, ‘‘กทา ตฺวํ อาวาปํ อาลิเมฺปสฺสสี’’ติ ปุจฺฉิตฺวา – ‘‘เสฺว’’ติ วุเตฺต, ‘‘เตน  หิ อิทํ สหสฺสํ คเหตฺวา มม เอกํ  กมฺมํ กโรหี’’ติ อาหฯ ‘‘กิํ, สามี’’ติ? ‘‘เอโก เม อวชาตปุโตฺต อตฺถิ, ตํ ตว สนฺติกํ เปเสสฺสามิ, อถ นํ คเหตฺวา คพฺภํ ปเวเสตฺวา ติขิณาย วาสิยา ขณฺฑาขณฺฑิกํ ฉินฺทิตฺวา จาฎิยํ ปกฺขิปิตฺวา อาวาเป ปเจยฺยาสิ, อิทํ เต สหสฺสํ สจฺจการสทิสํฯ อุตฺตริํ ปน เต กตฺตพฺพยุตฺตกํ ปจฺฉา กริสฺสามี’’ติฯ กุมฺภกาโร ‘‘สาธู’’ติ สมฺปฎิจฺฉิฯ เสฎฺฐิ ปุนทิวเส โฆสกํ ปโกฺกสิตฺวา, ‘‘หิโยฺย มยา กุมฺภกาโร เอกํ กมฺมํ อาณโตฺต, เอหิ, ตฺวํ ตสฺส สนฺติกํ คนฺตฺวา เอวํ วเทหิ – ‘หิโยฺย กิร เม ปิตรา อาณตฺตํ กมฺมํ นิปฺผาเทหี’’’ติ ปหิณิฯ โส ‘‘สาธู’’ติ อคมาสิฯ ตํ ตตฺถ คจฺฉนฺตํ อิตโร เสฎฺฐิโน ปุโตฺต ทารเกหิ สทฺธิํ คุฬํ กีฬโนฺต ทิสฺวา ตํ ปโกฺกสิตฺวา, ‘‘กุหิํ คจฺฉสิ ภาติกา’’ติ ปุจฺฉิตฺวา ‘‘ปิตุ สาสนํ คเหตฺวา กุมฺภการสฺส สนฺติก’’นฺติ วุเตฺต ‘‘อหํ ตตฺถ คมิสฺสามิฯ อิเม มํ ทารกา พหุํ ลกฺขํ ชินิํสุ, ตํ เม ปฎิชินิตฺวา เทหี’’ติ อาหฯ ‘‘อหํ ปิตุ ภายามี’’ติฯ ‘‘มา ภายิ, ภาติก, อหํ ตํ สาสนํ หริสฺสามิฯ พหูหิ ชิโต, ยาวาหํ อาคจฺฉามิ, ตาว เม ลกฺขํ ปฎิชินา’’ติฯ</p>


<p>โฆสโก กิร คุฬกีฬาย เฉโก, เตน นํ เอวํ นิพนฺธิฯ โสปิ ตํ ‘‘เตน หิ คนฺตฺวา กุมฺภการํ วเทหิ – ‘ปิตรา กิร เม หิโยฺย เอกํ กมฺมํ อาณตฺตํ, ตํ นิปฺผาเทหี’’’ติ วตฺวา อุโยฺยเชสิฯ โส ตสฺส สนฺติกํ คนฺตฺวา ตถา อวจฯ อถ นํ กุมฺภกาโร เสฎฺฐินา วุตฺตนิยาเมเนว มาเรตฺวา อาวาเป ขิปิฯ โฆสโกปิ ทิวสภาคํ กีฬิตฺวา สายนฺหสมเย เคหํ คนฺตฺวา   ‘‘กิํ, ตาต, น คโตสี’’ติ วุเตฺต อตฺตโน อคตการณญฺจ กนิฎฺฐสฺส คตการณญฺจ อาโรเจสิฯ ตํ สุตฺวา เสฎฺฐิ ‘‘อหํ ธี’’ติ มหาวิรวํ วิรวิตฺวา สกลสรีเร ปกฺกุถิตโลหิโต วิย หุตฺวา, ‘‘อโมฺภ, กุมฺภการ, มา มํ นาสยิ, มา มํ นาสยี’’ติ พาหา ปคฺคยฺห กนฺทโนฺต ตสฺส สนฺติกํ อคมาสิฯ กุมฺภกาโร ตํ ตถา อาคจฺฉนฺตํ ทิสฺวา, ‘‘สามิ, มา สทฺทํ กริ, กมฺมํ เต นิปฺผนฺน’’นฺติ อาหฯ โส ปพฺพเตน วิย มหเนฺตน โสเกน อวตฺถโฎ หุตฺวา อนปฺปกํ โทมนสฺสํ ปฎิสํเวเทสิฯ ยถา ตํ อปฺปทุฎฺฐสฺส ปทุสฺสมาโนฯ เตนาห ภควา –</p>


<p>
‘‘โย  
ทเณฺฑน อทเณฺฑสุ, อปฺปทุเฎฺฐสุ ทุสฺสติ;  
  
ทสนฺนมญฺญตรํ ฐานํ, ขิปฺปเมว นิคจฺฉติฯ  
</p>
  
<p>
‘‘เวทนํ ผรุสํ ชานิํ, สรีรสฺส จ เภทนํ;  
  
ครุกํ วาปิ อาพาธํ, จิตฺตเกฺขปญฺจ ปาปุเณฯ  
</p>
  
<p>
‘‘ราชโต วา อุปสคฺคํ, อพฺภกฺขานญฺจ ทารุณํ;  
  
ปริกฺขยญฺจ ญาตีนํ, โภคานญฺจ ปภงฺคุรํฯ  
</p>
  
<p>
‘‘อถ วาสฺส อคารานิ, อคฺคิ ฑหติ ปาวโก;  
  
กายสฺส เภทา ทุปฺปโญฺญ, นิรยํ โสปปชฺชตี’’ติฯ (ธ. ป. ๑๓๗-๑๔๐);  
</p>
  
<p>เอวํ  สเนฺตปิ ปุน นํ เสฎฺฐิ อุชุกํ โอโลเกตุํ น สโกฺกติฯ ‘‘กินฺติ นํ มาเรยฺย’’นฺติ จิเนฺตโนฺต, ‘‘มม คามสเต อายุตฺตกสฺส สนฺติกํ เปเสตฺวา มาเรสฺสามี’’ติ อุปายํ ทิสฺวา, ‘‘อยํ เม อวชาตปุโตฺต, อิมํ มาเรตฺวา วจฺจกูเป ขิปตุ, เอวํ กเต อหํ มาตุลสฺส กตฺตพฺพยุตฺตกํ ปจฺฉา ชานิสฺสามี’’ติ ตสฺส ปณฺณํ ลิขิตฺวา, ‘‘ตาต โฆสก, อมฺหากํ คามสเต อายุตฺตโก อตฺถิ, อิมํ ปณฺณํ หริตฺวา ตสฺส เทหี’’ติ วตฺวา ปณฺณํ ตสฺส ทุสฺสเนฺต พนฺธิฯ โส ปน อกฺขรสมยํ น ชานาติฯ ทหรกาลโต ปฎฺฐาย หิ นํ มาราเปโนฺตว เสฎฺฐิ มาเรตุํ นาสกฺขิ, กิํ อกฺขรสมยํ สิกฺขาเปสฺสติ? อิติ โส อตฺตโน มาราปนปณฺณเมว ทุสฺสเนฺต พนฺธิตฺวา นิกฺขมโนฺต อาห – ‘‘ปาเถยฺยํ เม, ตาต, นตฺถี’’ติฯ ‘‘ปาเถเยฺยน เต กมฺมํ นตฺถิ, อนฺตรามเคฺค ‘อสุกคาเม นาม มมสหายโก เสฎฺฐิ อตฺถิ, ตสฺส ฆเร ปาตราสํ กตฺวา ปุรโต คจฺฉาหี’’’ติฯ โส ‘‘สาธู’’ติ ปิตรํ วนฺทิตฺวา นิกฺขโนฺต ตํ คามํ ปตฺวา เสฎฺฐิสฺส ฆรํ  ปุจฺฉิตฺวา คนฺตฺวา เสฎฺฐิชายํ ปสฺสิฯ ‘‘ตฺวํ กุโต อาคโตสี’’ติ จ วุเตฺต, ‘‘อโนฺตนครโต’’ติ อาหฯ ‘‘กสฺส ปุโตฺตสี’’ติ? ‘‘ตุมฺหากํ สหายกเสฎฺฐิโน, อมฺมา’’ติฯ ‘‘ตฺวํสิ โฆสโก นามา’’ติ? ‘‘อาม, อมฺมา’’ติฯ ตสฺสา สห ทสฺสเนเนว ตสฺมิํ ปุตฺตสิเนโห อุปฺปชฺชิฯ เสฎฺฐิโน ปเนกา ธีตา อตฺถิ ปนฺนรสโสฬสวสฺสุเทฺทสิกา อภิรูปา ปาสาทิกา, ตํ รกฺขิตุํ เอกเมว เปสนการิกํ ทาสิํ ทตฺวา สตฺตภูมิกสฺส ปาสาทสฺส อุปริมตเล สิริคเพฺภ วสาเปนฺติฯ เสฎฺฐิธีตา ตสฺมิํ  ขเณ ตํ ทาสิํ อนฺตราปณํ เปเสสิฯ อถ นํ เสฎฺฐิชายา ทิสฺวา, ‘‘กุหิํ คจฺฉสี’’ติ  ปุจฺฉิตฺวา, ‘‘อยฺยธีตาย เปสเนนา’’ติ วุเตฺต ‘‘อิโต ตาว เอหิ, ติฎฺฐตุ เปสนํ, ปุตฺตสฺส เม ปีฐกํ อตฺถริตฺวา ปาเท โธวิตฺวา เตลํ มกฺขิตฺวา สยนํ อตฺถริตฺวา เทหิ, ปจฺฉา เปสนํ กริสฺสสี’’ติ อาหฯ สา ตถา อกาสิฯ</p>


<p>อถ นํ จิเรนาคตํ เสฎฺฐิธีตา สนฺตเชฺชสิฯ อถ นํ สา อาห – ‘‘มา เม กุชฺฌิ, เสฎฺฐิปุโตฺต โฆสโก อาคโต, ตสฺส อิทญฺจิทญฺจ กตฺวา ตตฺถ คนฺตฺวา อาคตามฺหี’’ติฯ เสฎฺฐิธีตาย ‘‘เสฎฺฐิปุโตฺต โฆสโก’’ติ นามํ สุตฺวาว เปมํ ฉวิยาทีนิ ฉินฺทิตฺวา อฎฺฐิมิญฺชํ อาหจฺจ ฐิตํฯ โกตุหลกาลสฺมิญฺหิ สา ตสฺส ปชาปตี หุตฺวา นาฬิโกทนํ ปเจฺจกพุทฺธสฺส อทาสิ, ตสฺสานุภาเวนาคนฺตฺวา อิมสฺมิํ เสฎฺฐิกุเล นิพฺพตฺตาฯ อิติ ตํ โส ปุพฺพสิเนโห อวตฺถริตฺวา คณฺหิฯ เตนาห ภควา –</p>


<p>
‘‘ปุเพฺพว สนฺนิวาเสน, ปจฺจุปฺปนฺนหิเตน วา;  
  
เอวํ ตํ ชายเต เปมํ, อุปฺปลํว ยโถทเก’’ติฯ (ชา. ๑.๒.๑๗๔);  
</p>
  
<p>อถ นํ ปุจฺฉิ – ‘‘กุหิํ โส, อมฺมา’’ติ? ‘‘สยเน นิปโนฺน นิทฺทายตี’’ติฯ ‘‘อตฺถิ ปนสฺส หเตฺถ กิญฺจี’’ติ? ‘‘ทุสฺสเนฺต ปณฺณํ อตฺถี’’ติฯ สา ‘‘กิํ ปณฺณํ นุ โข เอต’’นฺติ ตสฺมิํ นิทฺทายเนฺต มาตาปิตูนํ อญฺญวิหิตตาย อปสฺสนฺตานํ โอตริตฺวา สมีปํ คนฺตฺวา ตํ ปณฺณํ โมเจตฺวา อาทาย อตฺตโน คพฺภํ ปวิสิตฺวา ทฺวารํ ปิธาย วาตปานํ วิวริตฺวา อกฺขรสมเย กุสลตาย ปณฺณํ วาเจตฺวา, ‘‘อโห วต พาโล, อตฺตโน มรณปณฺณํ ทุสฺสเนฺต พนฺธิตฺวา  วิจรติ, สเจ มยา น ทิฎฺฐํ อสฺส, นตฺถิสฺส ชีวิต’’นฺติ ตํ ปณฺณํ ผาเลตฺวา เสฎฺฐิสฺส วจเนน อปรํ ปณฺณํ ลิขิ – ‘‘อยํ มม ปุโตฺต โฆสโก นาม, คามสตโต ปณฺณาการํ อาหราเปตฺวา อิมสฺส ชนปทเสฎฺฐิโน ธีตรา สทฺธิํ มงฺคลํ กตฺวา อตฺตโน วสนคามสฺส มเชฺฌ ทฺวิภูมกํ เคหํ กาเรตฺวา ปาการปริเกฺขเปน เจว ปุริสคุตฺติยา จ สุสํวิหิตารกฺขํ กโรตุ, มยฺหญฺจ ‘อิทญฺจิทญฺจ มยา กต’นฺติ สาสนํ เปเสตุ, เอวํ กเต อหํ  มาตุลสฺส กตฺตพฺพยุตฺตกํ ปจฺฉา ชานิสฺสามี’’ติ, ลิขิตฺวา จ ปน สงฺฆริตฺวา โอตริตฺวา ทุสฺสเนฺตเยวสฺส พนฺธิฯ</p>


<p>โส  ทิวสภาคํ นิทฺทายิตฺวา อุฎฺฐาย ภุญฺชิตฺวา ปกฺกามิฯ ปุนทิวเส ปาโตว ตํ คามํ คนฺตฺวา อายุตฺตกํ คามกิจฺจํ กโรนฺตํเยว ปสฺสิฯ โส ตํ ทิสฺวา, ‘‘กิํ, ตาตา’’ติ ปุจฺฉิฯ ‘‘ปิตรา เม ตุมฺหากํ ปณฺณํ เปสิต’’นฺติฯ ‘‘กิํ ปณฺณํ, ตาต, อาหรา’’ติ ปณฺณํ คเหตฺวา วาเจตฺวา ตุฎฺฐมานโส ‘‘ปสฺสถ, โภ, มม สามิโน มยิ สิเนหํ กตฺวา เชฎฺฐปุตฺตสฺส เม มงฺคลํ กโรตู’’ติ มม สนฺติกํ ปหิณิฯ ‘‘สีฆํ ทารุอาทีนิ อาหรถา’’ติ คหปติเก วตฺวา คามมเชฺฌ วุตฺตปการํ เคหํ การาเปตฺวา คามสตโต ปณฺณาการํ อาหราเปตฺวา ชนปทเสฎฺฐิโน สนฺติกา ธีตรํ อาเนตฺวา มงฺคลํ กตฺวา เสฎฺฐิสฺส สาสนํ ปหิณิ ‘‘อิทญฺจิทญฺจ มยา กต’’นฺติฯ</p>


<p>ตํ สุตฺวา เสฎฺฐิโน ‘‘ยํ กาเรมิ, ตํ น โหติ; ยํ น กาเรมิ, ตเทว โหตี’’ติ มหนฺตํ โทมนสฺสํ อุปฺปชฺชิฯ ปุตฺตโสเกน สทฺธิํ โส โสโก เอกโต หุตฺวา กุจฺฉิฑาหํ อุปฺปาเทตฺวา อติสารํ ชเนสิฯ เสฎฺฐิธีตาปิ ‘‘สเจ โกจิ เสฎฺฐิโน สนฺติกา อาคจฺฉติ, มม อกเถตฺวา เสฎฺฐิปุตฺตสฺส ปฐมตรํ มา กถยิตฺถา’’ติ  ชเน อาณาเปสิฯ เสฎฺฐิปิ โข ‘‘ทานิ ตํ ทุฎฺฐปุตฺตํ มม สาปเตยฺยสฺส สามิกํ น กริสฺสามี’’ติ จิเนฺตตฺวา เอกํ อายุตฺตกํ อาห – ‘‘มาตุล, ปุตฺตํ เม ทฎฺฐุกาโมมฺหิ, เอกํ ปาทมูลิกํ เปเสตฺวา มม ปุตฺตํ ปโกฺกสาเปหี’’ติฯ โส ‘‘สาธู’’ติ วตฺวา ปณฺณํ ทตฺวา เอกํ ปุริสํ เปเสสิฯ เสฎฺฐิธีตาปิ ตสฺส อาคนฺตฺวา ทฺวาเร ฐิตภาวํ สุตฺวา ตํ ปโกฺกสาเปตฺวา, ‘‘กิํ, ตาตา’’ติ ปุจฺฉิฯ โส อาห – ‘‘เสฎฺฐิ คิลาโน, ปุตฺตํ ปสฺสิตุํ ปโกฺกสาเปสิ, อเยฺย’’ติฯ ‘‘กิํ, ตาต, พลวา, ทุพฺพโล’’ติ? ‘‘พลวา ตาว, อาหารํ ภุญฺชติเยว, อเยฺย’’ติฯ สา เสฎฺฐิปุตฺตํ อชานาเปตฺวาว ตสฺส นิเวสนญฺจ ปริพฺพยญฺจ ทาเปตฺวา ‘‘มยา เปสิตกาเล คมิสฺสสิ, อจฺฉสฺสุ ตาวา’’ติ อาหฯ เสฎฺฐิ ปุน อายุตฺตกํ อวจ, ‘‘กิํ, มาตุล, น เต มม ปุตฺตสฺส สนฺติกํ ปหิต’’นฺติ? ‘‘ปหิตํ, สามิ, คตปุริโส น ตาว เอตี’’ติฯ ‘‘เตน หิ ปุน อปรํ เปเสหี’’ติฯ โส เปเสสิฯ เสฎฺฐิธีตา ตสฺมิมฺปิ ตเถว ปฎิปชฺชิฯ อถ เสฎฺฐิโน โรโค พลวา ชาโต, เอกํ ภาชนํ ปวิสติ, เอกํ นิกฺขมติฯ ปุน เสฎฺฐิ อายุตฺตกํ ปุจฺฉิ – ‘‘กิํ, มาตุล, น เต มม ปุตฺตสฺส สนฺติกํ ปหิต’’นฺติ? ‘‘ปหิตํ, สามิ, คตปุริโส น ตาว  เอตี’’ติฯ ‘‘เตน หิ ปุน อปรํ เปเสหี’’ติฯ โส เปเสสิฯ เสฎฺฐิธีตา ตติยวาเร อาคตมฺปิ ตํ ปวตฺติํ ปุจฺฉิฯ โส ‘‘พาฬฺหคิลาโน, อเยฺย, เสฎฺฐิ อาหารํ ปจฺฉินฺทิตฺวา มจฺจุปรายโณ ชาโต, เอกํ ภาชนํ นิกฺขมติ , เอกํ ปวิสตี’’ติ อาหฯ เสฎฺฐิธีตา ‘‘อิทานิ คนฺตุํ กาโล’’ติ เสฎฺฐิปุตฺตสฺส ‘‘ปิตา เต กิร คิลาโน’’ติ อาโรเจตฺวา ‘‘กิํ วเทสิ ภเทฺท’’ติ วุเตฺต ‘‘อผาสุกมสฺส, สามี’’ติ อาหฯ ‘‘อิทานิ กิํ กาตพฺพ’’นฺติฯ สามิ? ‘‘คามสตโต วุฎฺฐานกปณฺณาการํ  อาทาย คนฺตฺวา ปสฺสิสฺสาม น’’นฺติฯ โส ‘‘สาธู’’ติ ปณฺณาการํ อาหราเปตฺวา สกเฎหิ อาทาย ปกฺกามิฯ</p>


<p>อถ นํ สา ‘‘ปิตา เต ทุพฺพโล, เอตฺตกํ ปณฺณาการํ คเหตฺวา คจฺฉนฺตานํ ปปโญฺจ ภวิสฺสติ, เอตํ นิวตฺตาเปหี’’ติ วตฺวา ตํ สพฺพํ อตฺตโน กุลเคหํ เปเสตฺวา ปุน ตํ อาห – ‘‘สามิ, ตฺวํ อตฺตโน ปิตุ ปาทปเสฺส ติเฎฺฐยฺยาสิ, อหํ อุสฺสีสกปเสฺส ฐสฺสามี’’ติฯ เคหํ ปวิสมานาเยว จ ‘‘เคหสฺส ปุรโต จ ปจฺฉโต จ อารกฺขํ คณฺหถา’’ติ อตฺตโน ปุริเส อาณาเปสิฯ ปวิฎฺฐกาเล ปน เสฎฺฐิปุโตฺต ปิตุ ปาทปเสฺส อฎฺฐาสิ, อิตรา อุสฺสีสกปเสฺสฯ</p>


<p>ตสฺมิํ ขเณ เสฎฺฐิ อุตฺตานโก นิปโนฺน โหติฯ อายุตฺตโก ปน ตสฺส ปาเท ปริมชฺชโนฺต ‘‘ปุโตฺต เต, สามิ, อาคโต’’ติ อาหฯ ‘‘กุหิํ โส’’ติ? ‘‘เอส ปาทมูเล ฐิโต’’ติฯ อถ นํ ทิสฺวา อายกมฺมิกํ ปโกฺกสาเปตฺวา, ‘‘มม เคเห กิตฺตกํ ธน’’นฺติ ปุจฺฉิฯ ‘‘สามิ, ธนเสฺสว จตฺตาลีสโกฎิโย, อุปโภคปริโภคภณฺฑานํ ปน วนคามเกฺขตฺตทฺวิปทจตุปฺปทยานวาหนานญฺจ อยญฺจ อยญฺจ ปริเจฺฉโท’’ติ วุเตฺต, ‘‘อหํ เอตฺตกํ ธนํ มม ปุตฺตสฺส โฆสกสฺส น เทมี’’ติ วตฺตุกาโม ‘‘เทมี’’ติ อาหฯ ตํ สุตฺวา เสฎฺฐิธีตา ‘‘อยํ ปุน กเถโนฺต อญฺญํ กิญฺจิ กเถยฺยา’’ติ จิเนฺตตฺวา โสกาตุรา วิย เกเส วิกิริตฺวา โรทมานา ‘‘กิํ นาเมตํ, ตาต, วเทถ, อิทมฺปิ นาม โว วจนํ สุโณม, อลกฺขิกา วตมฺหา’’ติ วตฺวา มตฺถเกน นํ อุรมเชฺฌ ปหรนฺตี ปติตฺวา ยถา ปุน วตฺตุํ น สโกฺกติ, ตถาสฺส อุรมเชฺฌ มตฺถเกน ฆํเสนฺตี อาโรทนํ ทเสฺสสิฯ เสฎฺฐิ ตํขณเญฺญว กาลมกาสิฯ ‘‘เสฎฺฐิ มโต’’ติ คนฺตฺวา   อุเตนสฺส รโญฺญ อาโรจยิํสุฯ ราชา ตสฺส สรีรกิจฺจํ การาเปตฺวา, ‘‘อตฺถิ ปนสฺส ปุโตฺต วา ธีตา วา’’ติ ปุจฺฉิฯ ‘‘อตฺถิ, เทว, โฆสโก นาม ตสฺส ปุโตฺต, สพฺพํ สาปเตยฺยํ ตสฺส นิยฺยาเทตฺวาว มโต, เทวา’’ติฯ</p>


<p>ราชา อปรภาเค เสฎฺฐิปุตฺตํ ปโกฺกสาเปสิฯ ตสฺมิญฺจ ทิวเส เทโว วสฺสิฯ ราชงฺคเณ ตตฺถ ตตฺถ อุทกํ สณฺฐาติฯ เสฎฺฐิปุโตฺต ‘‘ราชานํ ปสฺสิสฺสามี’’ติ ปายาสิฯ ราชา วาตปานํ วิวริตฺวา ตํ อาคจฺฉนฺตํ โอโลเกโนฺต ราชงฺคเณ อุทกํ ลงฺฆิตฺวา อาคจฺฉนฺตํ ทิสฺวา อาคนฺตฺวา วนฺทิตฺวา ฐิตํ ‘‘ตฺวํ โฆสโก นาม, ตาตา’’ติ ปุจฺฉิตฺวา ‘‘อาม, เทวา’’ติ วุเตฺต ‘‘ปิตา เม  มโตติ มา โสจิ, ตว เปตฺติกํ เสฎฺฐิฎฺฐานํ ตุยฺหเมว ทสฺสามี’’ติ ตํ สมสฺสาเสตฺวา ‘‘คจฺฉ, ตาตา’’ติ อุโยฺยเชสิฯ ราชา คจฺฉนฺตญฺจ นํ โอโลเกโนฺตว อฎฺฐาสิฯ โส อาคมนกาเล ลงฺฆิตํ อุทกํ คมนกาเล โอตริตฺวา สณิกํ อคมาสิฯ อถ นํ ราชา ตโตว ปโกฺกสาเปตฺวา, ‘‘กิํ นุ โข, ตาต, ตฺวํ มม สนฺติกํ อาคจฺฉโนฺต อุทกํ ลงฺฆิตฺวา อาคมฺม คจฺฉโนฺต โอตริตฺวา สณิกํ คจฺฉสี’’ติ ปุจฺฉิฯ ‘‘อาม, เทว, อหํ ตสฺมิํ ขเณ กุมารโก, กีฬนกาโล นาม, โส อิทานิ ปน เม เทเวน ฐานนฺตรํ ปฎิสฺสุตํฯ ตสฺมา ยถา ปุเร อจริตฺวา อิทานิ สนฺนิสิเนฺนน หุตฺวา จริตุํ วฎฺฎตี’’ติฯ ตํ สุตฺวา ราชา ‘‘ธิติมายํ ปุริโส, อิทาเนวสฺส ฐานนฺตรํ ทสฺสามี’’ติ ปิตรา ภุตฺตํ โภคํ ทตฺวา สพฺพสเตน เสฎฺฐิฎฺฐานํ อทาสิฯ</p>


<p>โส รเถ ฐตฺวา นครํ ปทกฺขิณํ อกาสิฯ โอโลกิโตโลกิตฎฺฐานํ กมฺปติฯ เสฎฺฐิธีตา กาฬิทาสิยา สทฺธิํ มนฺตยมานา นิสินฺนา  ‘‘อมฺม กาฬิ, ปุตฺตสฺส เต เอตฺติกา สมฺปตฺติ มํ นิสฺสาย อุปฺปนฺนา’’ติ อาหฯ ‘‘กิํ การณา, อมฺมา’’ติ? ‘‘อยญฺหิ อตฺตโน มรณปณฺณํ ทุสฺสเนฺต พนฺธิตฺวา อมฺหากํ ฆรํ อาคโต, อถสฺส มยา ตํ ปณฺณํ ผาเลตฺวา มยา สทฺธิํ มงฺคลกรณตฺถาย อญฺญํ ปณฺณํ ลิขิตฺวา เอตฺตกํ กาลํ ตตฺถ อารโกฺข กโต’’ติฯ ‘‘อมฺม, ตฺวํ เอตฺตกํ ปสฺสสิ, อิมํ ปน เสฎฺฐิ ทหรกาลโต ปฎฺฐาย มาเรตุกาโม มาเรตุํ นาสกฺขิ, เกวลํ อิมํ นิสฺสาย พหุํ ธนํ ขียี’’ติฯ ‘‘อมฺม, อติภาริยํ วต เสฎฺฐินา กต’’นฺติฯ นครํ ปทกฺขิณํ กตฺวา เคหํ ปวิสนฺตํ ปน นํ ทิสฺวา, ‘‘อยํ เอตฺติกา สมฺปตฺติ มํ นิสฺสาย  อุปฺปนฺนา’’ติ หสิตํ อกาสิฯ อถ นํ เสฎฺฐิปุโตฺต ทิสฺวา, ‘‘กิํ การณา หสี’’ติ ปุจฺฉิฯ ‘‘เอกํ การณํ นิสฺสายา’’ติฯ ‘‘กเถหิ น’’นฺติ? ‘‘สา น กเถสิ’’ฯ โส ‘‘สเจ น กเถสฺสสิ, ทฺวิธา ตํ ฉินฺทิสฺสามี’’ติ ตเชฺชตฺวา อสิํ นิกฺกฑฺฒิฯ สา ‘‘อยํ เอตฺติกา สมฺปตฺติ ตยา มํ นิสฺสาย ลทฺธาติ จิเนฺตตฺวา หสิต’’นฺติ อาหฯ ‘‘ยทิ มม ปิตรา อตฺตโน สนฺตกํ มยฺหํ นิยฺยาทิตํ, ตฺวํ เอตฺถ กิํ โหสี’’ติ? โส กิร เอตฺตกํ กาลํ กิญฺจิ น ชานาติ, เตนสฺสา วจนํ น สทฺทหิฯ อถสฺส สา ‘‘ตุมฺหากํ ปิตรา มรณปณฺณํ ทตฺวา เปสิตา, ตุเมฺห มยา อิทญฺจิทญฺจ กตฺวา รกฺขิตา’’ติ สพฺพํ กเถสิฯ ‘‘ตฺวํ อภูตํ กเถสี’’ติ อสทฺทหโนฺต ‘‘มาตรํ กาฬิํ ปุจฺฉิสฺสามี’’ติ จิเนฺตตฺวา ‘‘เอวํ กิร, อมฺมา’’ติฯ ‘‘อาม, ตาต, ทหรกาลโต ปฎฺฐาย ตํ มาเรตุกาโม มาเรตุํ อสโกฺกโนฺต ตํ นิสฺสาย พหุํ ธนํ ขียิ, สตฺตสุ ฐาเนสุ ตฺวํ มรณโต มุโตฺต, อิทานิ โภคคามโต อาคมฺม  สพฺพสเตน สทฺธิํ เสฎฺฐิฎฺฐานํ ปโตฺต’’ติฯ โส ตํ สุตฺวา ‘‘ภาริยํ วต กมฺมํ, เอวรูปา โข ปน มรณา มุตฺตสฺส มม ปมาทชีวิตํ ชีวิตุํ อยุตฺตํ, อปฺปมโตฺต ภวิสฺสามี’’ติ จิเนฺตตฺวา เทวสิกํ สหสฺสํ  วิสฺสเชฺชตฺวา อทฺธิกกปณาทีนํ ทานํ ปฎฺฐเปสิฯ มิโตฺต นามสฺส กุฎุมฺพิโก ทานพฺยาวโฎ อโหสิฯ อยํ โฆสกเสฎฺฐิโน อุปฺปตฺติฯ</p>


<p>ตสฺมิํ ปน กาเล ภทฺทวตีนคเร ภทฺทวติยเสฎฺฐิ นาม โฆสกเสฎฺฐิโน อทิฎฺฐปุพฺพสหายโก อโหสิฯ ภทฺทวตีนครโต อาคตานํ วาณิชานํ สนฺติเก โฆสกเสฎฺฐิ ภทฺทวติยเสฎฺฐิโน สมฺปตฺติญฺจ วยปฺปเทสญฺจ สุตฺวา เตน สทฺธิํ สหายกภาวํ อิจฺฉโนฺต ปณฺณาการํ เปเสสิฯ ภทฺทวติยเสฎฺฐิปิ โกสมฺพิโต อาคตานํ วาณิชานํ สนฺติเก โฆสกเสฎฺฐิโน สมฺปตฺติญฺจ วยปฺปเทสญฺจ สุตฺวา เตน สทฺธิํ สหายกภาวํ อิจฺฉโนฺต ปณฺณาการํ เปเสสิฯ เอวํ เต อญฺญมญฺญํ อทิฎฺฐปุพฺพสหายกา หุตฺวา วสิํสุฯ อปรภาเค ภทฺทวติยเสฎฺฐิโน เคเห อหิวาตโรโค ปติโตฯ ตสฺมิํ ปติเต ปฐมํ มกฺขิกา มรนฺติ, ตโต อนุกฺกเมเนว กีฎา มูสิกา กุกฺกุฎา สูกรา คาโว ทาสี ทาสา สพฺพปจฺฉา ฆรมานุสกาปิ มรนฺติฯ เตสุ เย ภิตฺติํ ภินฺทิตฺวา ปลายนฺติ, เต ชีวิตํ ลภนฺติ, ตทา ปน เสฎฺฐิ จ ภริยา จ ธีตา จสฺส ตถา ปลายิตฺวา  โฆสกเสฎฺฐิํ ปสฺสิตุํ ปเตฺถนฺตา โกสมฺพิมคฺคํ  ปฎิปชฺชิํสุฯ เต อนฺตรามเคฺคเยว ขีณปาเถยฺยา วาตาตเปน เจว ขุปฺปิปาสาหิ จ กิลนฺตสรีรา กิเจฺฉน โกสมฺพิํ ปตฺวา อุทกผาสุกฎฺฐาเน ฐตฺวา นฺหตฺวา นครทฺวาเร เอกํ สาลํ ปวิสิํสุฯ</p>


<p>ตโต เสฎฺฐิ ภริยํ อาห – ‘‘ภเทฺท, อิมินา นีหาเรน คจฺฉนฺตา วิชาตมาตุยาปิ อมนาปา โหนฺติ, สหายโก กิร เม อทฺธิกกปณาทีนํ เทวสิกํ สหสฺสํ วิสฺสเชฺชตฺวา ทานํ ทาเปสิฯ ตตฺถ ธีตรํ เปเสตฺวา อาหารํ อาหราเปตฺวา เอกาหํ ทฺวีหํ อิเธว สรีรํ สนฺตเปฺปตฺวา สหายกํ ปสฺสิสฺสามา’’ติฯ สา ‘‘สาธุ, สามี’’ติฯ เต สาลายเมว วสิํสุฯ ปุนทิวเส กาเล อาโรจิเต กปณทฺธิกาทีสุ อาหารตฺถาย คจฺฉเนฺตสุ มาตาปิตโร, ‘‘อมฺม, คนฺตฺวา อมฺหากํ อาหารํ อาหรา’’ติ ธีตรํ เปสยิํสุฯ มหาโภคกุลสฺส ธีตา วิปตฺติยา อจฺฉินฺนลชฺชิตาย อลชฺชมานา ปาติํ คเหตฺวา กปณชเนน สทฺธิํ อาหารตฺถาย คนฺตฺวา ‘‘กติ ปฎิวีเส คณฺหิสฺสสิ, อมฺมา’’ติ ปุฎฺฐา จ ปน ‘‘ตโย’’ติ อาหฯ อถสฺสา ตโย ปฎิวีเส อทาสิฯ ตาย ภเตฺต อาหเฎ ตโยปิ เอกโต ภุญฺชิตุํ นิสีทิํสุฯ</p>


<p>อถ มาตาธีตโร เสฎฺฐิํ อาหํสุ – ‘‘สามิ, วิปตฺติ นาม มหากุลานมฺปิ อุปฺปชฺชติ, มา อเมฺห โอโลเกตฺวา ภุญฺช, มา จินฺตยี’’ติฯ อิติ นํ นานปฺปกาเรหิ ยาจิตฺวา โภเชสุํฯ โส ภุญฺชิตฺวา อาหารํ ชีราเปตุํ อสโกฺกโนฺต อรุเณ อุคฺคจฺฉเนฺต กาลมกาสิฯ มาตาธีตโร นานปฺปกาเรหิ ปริเทวิตฺวา โรทิํสุฯ กุมาริกา ปุนทิวเส โรทมานา อาหารตฺถาย คนฺตฺวา, ‘‘กติ  ปฎิวีเส คณฺหิสฺสสี’’ติ  วุตฺตา, ‘‘เทฺว’’ติ วตฺวา อาหารํ อาหริตฺวา มาตรํ ยาจิตฺวา โภเชสิฯ สาปิ ตาย ยาจิยมานา ภุญฺชิตฺวา อาหารํ ชีราเปตุํ อสโกฺกนฺตี ตํ ทิวสเมว กาลมกาสิฯ กุมาริกา เอกิกาว โรทิตฺวา ปริเทวิตฺวา ตาย ทุกฺขุปฺปตฺติยา อติวิย สญฺชาตฉาตกทุกฺขา ปุนทิวเส ยาจเกหิ สทฺธิํ โรทนฺตี อาหารตฺถาย คนฺตฺวา, ‘‘กติ ปฎิวีเส คณฺหิสฺสสิ, อมฺมา’’ติ วุตฺตา ‘‘เอก’’นฺติ อาหฯ มิตฺตกุฎุมฺพิโก ตํ ตโย ทิวเส ภตฺตํ คณฺหนฺติํ สญฺชานาติ, เตน ตํ ‘‘อเปหิ นสฺส, วสลิ, อชฺช ตว กุจฺฉิปฺปมาณํ อญฺญาสี’’ติ อาหฯ หิโรตฺตปฺปสมฺปนฺนา กุลธีตา  ปโจฺจรสฺมิํ สตฺติปหารํ วิย วเณ ขาโรทกเสจนกํ วิย จ ปตฺวา ‘‘กิํ, สามี’’ติ อาหฯ ‘‘ตยา ปุเร ตโย โกฎฺฐาสา คหิตา, หิโยฺย เทฺว, อชฺช เอกํ คณฺหาสิฯ อชฺช เต อตฺตโน กุจฺฉิปฺปมาณํ ญาต’’นฺติฯ ‘‘มา มํ, สามิ, ‘อตฺตโนว อตฺถาย คณฺหี’ติ มญฺญิตฺถา’’ติฯ ‘‘อถ กสฺมา เอวํ คณฺหี’’ติ? ‘‘ปุเร ตโย ชนา อหุมฺห, สามิ, หิโยฺย เทฺว, อชฺช เอกิกาว ชาตามฺหี’’ติฯ โส ‘‘เกน การเณนา’’ติ ปุจฺฉิตฺวา อาทิโต ปฎฺฐาย ตาย กถิตํ สพฺพํ ปวตฺติํ สุตฺวา อสฺสูนิ สนฺธาเรตุํ อสโกฺกโนฺต สญฺชาตพลวโทมนโสฺส หุตฺวา, ‘‘อมฺม, เอวํ สเนฺต มา จินฺตยิ, ตฺวํ ภทฺทวติยเสฎฺฐิโน ธีตา อชฺชกาลโต ปฎฺฐาย มม ธีตาเยว นามา’’ติ วตฺวา สีเส จุมฺพิตฺวา ฆรํ เนตฺวา อตฺตโน เชฎฺฐธีตุฎฺฐาเน ฐเปสิฯ</p>


<p>สา ทานเคฺค อุจฺจาสทฺทํ มหาสทฺทํ สุตฺวา, ‘‘ตาต, กสฺมา เอตํ ชนํ นิสฺสทฺทํ กตฺวา ทานํ น เทถา’’ติ อาหฯ ‘‘น สกฺกา กาตุํ, อมฺมา’’ติฯ ‘‘สกฺกา, ตาตา’’ติฯ ‘‘กถํ สกฺกา, อมฺมา’’ติ? ‘‘ตาต ทานคฺคํ ปริกฺขิปิตฺวา  เอเกกเสฺสว ปเวสนปฺปมาเณน เทฺว ทฺวารานิ โยเชตฺวา, ‘เอเกน ทฺวาเรน ปวิสิตฺวา เอเกน นิกฺขมถา’ติ วเทถ, เอวํ นิสฺสทฺทา หุตฺวาว คณฺหิสฺสนฺตี’’ติฯ โส ตํ สุตฺวา, ‘‘ภทฺทโกว, อมฺม, อุปาโย’’ติ ตถา กาเรสิฯ สาปิ ปุเพฺพ สามา นามฯ วติยา ปน การิตตฺตา  นาม ชาตาฯ ตโต ปฎฺฐาย ทานเคฺค โกลาหลํ ปจฺฉินฺทีฯ โฆสกเสฎฺฐิ ปุเพฺพ ตํ สทฺทํ สุณโนฺต ‘‘มยฺหํ ทานเคฺค สโทฺท’’ติ ตุสฺสติฯ ทฺวีหตีหํ ปน สทฺทํ อสุณโนฺต มิตฺตกุฎุมฺพิกํ อตฺตโน อุปฎฺฐานํ อาคตํ ปุจฺฉิ – ‘‘ทิยฺยติ กปณทฺธิกาทีนํ ทาน’’นฺติ? ‘‘อาม, สามี’’ติฯ ‘‘อถ กิํ ทฺวีหตีหํ สโทฺท น สุยฺยตี’’ติ? ‘‘ยถา นิสฺสทฺทา หุตฺวา คณฺหนฺติ, ตถา เม อุปาโย กโต’’ติฯ ‘‘อถ ปุเพฺพว กสฺมา นากาสี’’ติ? ‘‘อชานนตาย, สามี’’ติฯ ‘‘อิทานิ กถํ เต ญาโต’’ติ? ‘‘ธีตรา เม อกฺขาโต, สามี’’ติฯ มยฺหํ อวิทิตา ‘‘ตว ธีตา นาม อตฺถี’’ติฯ โส อหิวาตโรคุปฺปตฺติโต ปฎฺฐาย สพฺพํ ภทฺทวติยเสฎฺฐิโน ปวตฺติํ อาจิกฺขิตฺวา ตสฺสา อตฺตโน เชฎฺฐธีตุฎฺฐาเน ฐปิตภาวํ อาโรเจสิฯ อถ นํ เสฎฺฐิ ‘‘เอวํ สเนฺต มม กสฺมา น กเถสิ, มม สหายกสฺส  ธีตา มม ธีตา นามา’’ติ ตํ ปโกฺกสาเปตฺวา ปุจฺฉิ – ‘‘อมฺม, เสฎฺฐิโน ธีตาสี’’ติ? ‘‘อาม, ตาตา’’ติฯ ‘‘เตน หิ มา จินฺตยิ, ตฺวํ มม  ธีตาสี’’ติ ตํ สีเส จุมฺพิตฺวา ปริวารตฺถาย ตสฺสา ปญฺจ อิตฺถิสตานิ ทตฺวา ตํ อตฺตโน เชฎฺฐธีตุฎฺฐาเน ฐเปสิฯ</p>


<p>อเถกทิวสํ ตสฺมิํ นคเร นกฺขตฺตํ สงฺฆุฎฺฐํ โหติฯ ตสฺมิํ ปน นกฺขเตฺต พหิ อนิกฺขมนกา กุลธีตโรปิ อตฺตโน ปริวาเรน สทฺธิํ ปทสาว  นทิํ คนฺตฺวา นฺหายนฺติฯ ตสฺมา ตํ ทิวสํ สามาวตีปิ ปญฺจหิ อิตฺถิสเตหิ ปริวาริตา ราชงฺคเณเนว นฺหายิตุํ อคมาสิฯ อุเตโน สีหปญฺชเร ฐิโต ตํ ทิสฺวา ‘‘กสฺสิมา นาฎกิตฺถิโย’’ติ ปุจฺฉิฯ ‘‘น กสฺสจิ นาฎกิตฺถิโย, เทวา’’ติฯ ‘‘อถ กสฺส ธีตโร’’ติ? ‘‘โฆสกเสฎฺฐิโน ธีตา เทว, สามาวตี นาเมสา’’ติฯ โส ทิสฺวาว อุปฺปนฺนสิเนโห เสฎฺฐิโน สาสนํ ปาเหสิ – ‘‘ธีตรํ กิร เม เปเสตู’’ติฯ ‘‘น เปเสมิ, เทวา’’ติฯ ‘‘มา กิร เอวํ กโรตุ, เปเสตุเยวา’’ติฯ ‘‘มยํ คหปติกา นาม กุมาริกานํ โปเถตฺวา วิเหเฐตฺวา กฑฺฒนภเยน น เทม, เทวา’’ติฯ ราชา กุชฺฌิตฺวา เคหํ ลญฺฉาเปตฺวา เสฎฺฐิญฺจ ภริยญฺจ หเตฺถ คเหตฺวา พหิ การาเปสิฯ สามาวตี, นฺหายิตฺวา อาคนฺตฺวา เคหํ ปวิสิตุํ โอกาสํ อลภนฺตี, ‘‘กิํ เอตํ, ตาตา’’ติ ปุจฺฉิฯ ‘‘อมฺม, ราชา ตว การณา ปหิณิฯ อถ ‘น มยํ ทสฺสามา’ติ วุเตฺต ฆรํ ลญฺฉาเปตฺวา อเมฺห พหิ การาเปสี’’ติฯ ‘‘ตาต, ภาริยํ โว กมฺมํ กตํ, รญฺญา นาม ปหิเต ‘น, เทมา’ติ อวตฺวา ‘สเจ เม ธีตรํ สปริวารํ คณฺหถ, เทมา’ติ วตฺตพฺพํ ภเวยฺย, ตาตา’’ติฯ ‘‘สาธุ, อมฺม, ตว รุจิยา สติ เอวํ กริสฺสามี’’ติ รโญฺญ ตถา สาสนํ ปาเหสิฯ ราชา ‘‘สาธู’’ติ สมฺปฎิจฺฉิตฺวา ตํ สปริวารํ อาเนตฺวา อภิสิญฺจิตฺวา อคฺคมเหสิฎฺฐาเน ฐเปสิฯ เสสา ตสฺสาเยว ปริวาริตฺถิโย อเหสุํฯ อยํ สามาวติยา อุปฺปตฺติฯ</p>


<p>อุเตนสฺส ปน อปราปิ วาสุลทตฺตา นาม เทวี อโหสิ  จณฺฑปโชฺชตสฺส ธีตาฯ อุเชฺชนิยญฺหิ จณฺฑปโชฺชโต นาม ราชา อโหสิฯ โส เอกทิวสํ อุยฺยานโต อาคจฺฉโนฺต อตฺตโน สมฺปตฺติํ โอโลเกตฺวา, ‘‘อตฺถิ นุ โข อญฺญสฺสปิ กสฺสจิ เอวรูปา สมฺปตฺตี’’ติ วตฺวา ตํ สุตฺวา มนุเสฺสหิ ‘‘กิํ สมฺปตฺติ นาเมสา, โกสมฺพิยํ อุเตนสฺส รโญฺญ อติมหตี สมฺปตี’’ติ วุเตฺต ราชา อาห – ‘‘เตน หิ คณฺหิสฺสาม น’’นฺติ? ‘‘น สกฺกา โส คเหตุ’’นฺติฯ ‘‘กิญฺจิ กตฺวา คณฺหิสฺสามเยวา’’ติ? ‘‘น สกฺกา เทวา’’ติฯ ‘‘กิํ การณา’’ติ? ‘‘โส หตฺถิกนฺตํ นาม สิปฺปํ ชานาติ, มนฺตํ  ปริวเตฺตตฺวา หตฺถิกนฺตวีณํ วาเทโนฺต นาเค ปลาเปติปิ คณฺหาติปิฯ หตฺถิวาหนสมฺปโนฺน เตน สทิโส นาม นตฺถี’’ติฯ ‘‘น สกฺกา มยา โส คเหตุ’’นฺติฯ ‘‘สเจ เต, เทว, เอกเนฺตน อยํ นิจฺฉโย, เตน หิ ทารุหตฺถิํ กาเรตฺวา  ตสฺสาสนฺนฎฺฐานํ เปเสหิฯ โส หตฺถิวาหนํ วา อสฺสวาหนํ วา สุตฺวา ทูรมฺปิ คจฺฉติฯ ตตฺถ นํ อาคตํ คเหตุํ สกฺกา ภวิสฺสตี’’ติฯ</p>


<p>ราชา ‘‘อเตฺถโส อุปาโย’’ติ ทารุมยํ ยนฺตหตฺถิํ การาเปตฺวา พหิ ปิโลติกาหิ เวเฐตฺวา กตจิตฺตกมฺมํ กตฺวา ตสฺส วิชิเต อาสนฺนฎฺฐาเน เอกสฺมิํ สรตีเร วิสฺสชฺชาเปสิฯ หตฺถิโน อโนฺตกุจฺฉิยํ สฎฺฐิ ปุริสา อปราปรํ จงฺกมนฺติ, หตฺถิลณฺฑํ อาหริตฺวา ตตฺถ ตตฺถ ฉเฑฺฑสุํฯ เอโก วนจรโก หตฺถิํ ทิสฺวา, ‘‘อมฺหากํ รโญฺญ อนุจฺฉวิโก’’ติ จิเนฺตตฺวา, คนฺตฺวา รโญฺญ อาโรเจสิ – ‘‘เทว, มยา สพฺพเสโต เกลาสกูฎปฎิภาโค ตุมฺหากเญฺญว อนุจฺฉวิโก วรวารโณ ทิโฎฺฐ’’ติฯ อุเตโน ตเมว มคฺคเทสกํ กตฺวา หตฺถิํ อภิรุยฺห สปริวาโร นิกฺขมิฯ ตสฺส อาคมนํ ญตฺวา  จรปุริสา คนฺตฺวา จณฺฑปโชฺชตสฺส อาโรเจสุํฯ โส อาคนฺตฺวา มเชฺฌ ตุจฺฉํ กตฺวา อุโภสุ ปเสฺสสุ พลกายํ ปโยเชสิฯ อุเตโน ตสฺสาคมนํ อชานโนฺต หตฺถิํ อนุพนฺธิฯ อโนฺต ฐิตมนุสฺสา เวเคน ปลาเปสุํฯ กฎฺฐหตฺถี รโญฺญ มนฺตํ ปริวเตฺตตฺวา วีณํ วาเทนฺตสฺส ตนฺติสทฺทํ อสุณโนฺต วิย ปลายติเยวฯ ราชา หตฺถินาคํ ปาปุณิตุํ อสโกฺกโนฺต อสฺสํ อารุยฺห อนุพนฺธิฯ ตสฺมิํ เวเคน อนุพนฺธเนฺต พลกาโย โอหียิฯ ราชา เอกโกว อโหสิฯ อถ นํ อุโภสุ ปเสฺสสุ ปยุตฺตา จณฺฑปโชฺชตสฺส ปุริสา คณฺหิตฺวา อตฺตโน รโญฺญ อทํสุฯ อถสฺส พลกาโย อมิตฺตวสํ คตภาวํ ญตฺวา พหินคเรว ขนฺธาวารํ นิเวเสตฺวา อจฺฉิฯ</p>


<p>จณฺฑปโชฺชโตปิ อุเตนํ ชีวคฺคาหเมว คาหาเปตฺวา เอกสฺมิํ โจรเคเห ปกฺขิปิตฺวา ทฺวารํ ปิทหาเปตฺวา ตโย ทิวเส ชยปานํ ปิวิฯ อุเตโน ตติยทิวเส อารกฺขเก ปุจฺฉิ – ‘‘กหํ โว, ตาต, ราชา’’ติ? ‘‘‘ปจฺจามิโตฺต เม คหิโต’ติ ชยปานํ ปิวตี’’ติฯ ‘‘กา นาเมสา มาตุคามสฺส วิย ตุมฺหากํ รโญฺญ กิริยา, นนุ ปฎิราชูนํ คเหตฺวา  วิสฺสเชฺชตุํ วา มาเรตุํ วา วฎฺฎติ, อเมฺห ทุกฺขํ นิสีทาเปตฺวา ชยปานํ กิร ปิวตี’’ติฯ เต คนฺตฺวา ตมตฺถํ รโญฺญ อาโรเจสุํฯ โส อาคนฺตฺวา ‘‘สจฺจํ กิร ตฺวํ เอวํ วทสี’’ติ ปุจฺฉิฯ ‘‘อาม, มหาราชา’’ติฯ ‘‘สาธุ ตํ วิสฺสเชฺชสฺสามิ, เอวรูโป กิร เต มโนฺต อตฺถิ, ตํ มยฺหํ ทสฺสสี’’ติฯ ‘‘สาธุ ทสฺสามิ, คหณสมเย มํ วนฺทิตฺวา ตํ คณฺหาหิฯ กิํ ปน ตฺวํ วนฺทิสฺสสี’’ติ? ‘‘กฺยาหํ ตํ วนฺทิสฺสามิ, น วนฺทิสฺสามี’’ติ? ‘‘อหมฺปิ เต น ทสฺสามี’’ติ ฯ ‘‘เอวํ สเนฺต ราชาณํ เต กริสฺสามี’’ติฯ ‘‘กโรหิ, สรีรสฺส เม อิสฺสโร, น ปน จิตฺตสฺสา’’ติฯ ราชา ตสฺส สูรคชฺชิตํ สุตฺวา, ‘‘กถํ นุ โข อิมํ มนฺตํ คณฺหิสฺสามี’’ติ จิเนฺตตฺวา, ‘‘อิมํ มนฺตํ อญฺญํ ชานาเปตุํ น สกฺกา, มม ธีตรํ เอตสฺส สนฺติเก  อุคฺคณฺหาเปตฺวา อหํ ตสฺสา สนฺติเก คณฺหิสฺสามี’’ติฯ อถ นํ อาห – ‘‘อญฺญสฺส วนฺทิตฺวา คณฺหนฺตสฺส ทสฺสสี’’ติฯ ‘‘อาม, มหาราชา’’ติฯ ‘‘เตน หิ อมฺหากํ ฆเร เอกา ขุชฺชา อตฺถิ ตสฺสา อโนฺตสาณิยํ วนฺทิตฺวา นิสินฺนาย ตฺวํ พหิสาณิยํ ฐิโตว มนฺตํ วาเจหี’’ติฯ ‘‘สาธุ, มหาราช, ขุชฺชา วา โหตุ ปีฐสปฺปิ วา, วนฺทนฺติยา ทสฺสามี’’ติฯ ตโต ราชา คนฺตฺวา ธีตรํ วาสุลทตฺตํ อาห – ‘‘อมฺม, เอโก สงฺขกุฎฺฐี อนคฺฆมนฺตํ ชานาติ, ตํ อญฺญํ ชานาเปตุํ น สกฺกาฯ ตฺวํ อโนฺตสาณิยํ นิสีทิตฺวา ตํ วนฺทิตฺวา มนฺตํ คณฺห, โส พหิสาณิยํ ฐตฺวา ตุยฺหํ วาเจสฺสติฯ ตว สนฺติกา อหํ ตํ คณฺหิสฺสามี’’ติฯ</p>


<p>เอวํ โส เตสํ อญฺญมญฺญํ สนฺถวกรณภเยน ธีตรํ ขุชฺชํ, อิตรํ สงฺขกุฎฺฐิํ กตฺวา กเถสิฯ โส ตสฺสา อโนฺตสาณิยํ วนฺทิตฺวา นิสินฺนาย พหิ ฐิโต มนฺตํ วาเจสิฯ อถ นํ เอกทิวสํ ปุนปฺปุนํ วุจฺจมานมฺปิ มนฺตปทํ วตฺตุํ อสโกฺกนฺติํ ‘‘อเร ขุเชฺช อติพหโลฎฺฐกโปลํ เต มุขํ, เอวํ นาม วเทหี’’ติ อาหฯ ‘‘สา กุชฺฌิตฺวา อเร ทุฎฺฐสงฺขกุฎฺฐิ  กิํ วเทสิ, กิํ มาทิสา ขุชฺชา นาม โหตี’’ติ? สาณิกณฺณํ อุกฺขิปิตฺวา ‘‘กาสิ ตฺว’’นฺติ วุเตฺต, ‘‘รโญฺญ ธีตา วาสุลทตฺตา นามาห’’นฺติ อาหฯ ‘‘ปิตา เต ตํ มยฺหํ กเถโนฺต ‘ขุชฺชา’ติ กเถสี’’ติฯ ‘‘มยฺหมฺปิ กเถโนฺต ตํ สงฺขกุฎฺฐิํ กตฺวา กเถสี’’ติฯ เต อุโภปิ ‘‘เตน หิ อมฺหากํ สนฺถวกรณภเยน กถิตํ ภวิสฺสตี’’ติ อโนฺตสาณิยเญฺญว สนฺถวํ กริํสุฯ</p>


<p>ตโต ปฎฺฐาย มนฺตคฺคหณํ วา สิปฺปคฺคหณํ วา นตฺถิฯ ราชาปิ ธีตรํ นิจฺจํ ปุจฺฉติ – ‘‘สิปฺปํ คณฺหสิ, อมฺมา’’ติ? ‘‘คณฺหามิ, ตาตา’’ติฯ อถ นํ เอกทิวสํ อุเตโน  อาห – ‘‘ภเทฺท, สามิเกน กตฺตพฺพํ นาม เนว มาตาปิตโร น ภาตุภคินิโย กาตุํ สโกฺกนฺติ, สเจ มยฺหํ ชีวิตํ ทสฺสสิ, ปญฺจ เต อิตฺถิสตานิ ปริวารํ ทตฺวา อคฺคมเหสิฎฺฐานํ ทสฺสามี’’ติฯ ‘‘สเจ อิมสฺมิํ วจเน ปติฎฺฐาตุํ สกฺขิสฺสถ, ทสฺสามิ โว ชีวิต’’นฺติฯ ‘‘สกฺขิสฺสามิ, ภเทฺท’’ติฯ สา ‘‘สาธุ, สามี’’ติ ปิตุ สนฺติกํ คนฺตฺวา วนฺทิตฺวา เอกมนฺตํ อฎฺฐาสิฯ อถ นํ โส ปุจฺฉิ – ‘‘อมฺม, นิฎฺฐิตํ สิปฺป’’นฺติ? ‘‘น ตาว นิฎฺฐิตํ, ตาต, สิปฺป’’นฺติฯ อถ นํ โส ปุจฺฉิ – ‘‘กิํ, อมฺมา’’ติ? ‘‘อมฺหากํ เอกํ ทฺวารญฺจ เอกํ วาหนญฺจ ลทฺธุํ วฎฺฎติ, ตาตา’’ติฯ ‘‘อิทํ กิํ, อมฺมา’’ติ? ‘‘ตาต, รตฺติํ กิร ตารกสญฺญาย มนฺตสฺส อุปจารตฺถาย เอกํ โอสธํ คเหตพฺพํ อตฺถิฯ ตสฺมา อมฺหากํ เวลาย  วา อเวลาย วา นิกฺขมนกาเล เอกํ ทฺวารเญฺจว เอกํ วาหนญฺจ ลทฺธุํ วฎฺฎตี’’ติฯ ราชา ‘‘สาธู’’ติ สมฺปฎิจฺฉิฯ เต อตฺตโน อภิรุจิตํ เอกํ ทฺวารํ หตฺถคตํ กริํสุฯ รโญฺญ ปน ปญฺจ วาหนานิ อเหสุํฯ ภทฺทวตี นาม กเรณุกา  เอกทิวสํ ปญฺญาส โยชนานิ คจฺฉติ, กาโก นาม ทาโส สฎฺฐิ โยชนานิ คจฺฉติ, เจลกฎฺฐิ จ มุญฺจเกสี จาติ เทฺว อสฺสา โยชนสตํ คจฺฉนฺติ, นาฬาคิริ หตฺถี วีสติ โยชนสตนฺติฯ</p>


<p>โส กิร ราชา อนุปฺปเนฺน พุเทฺธ เอกสฺส อิสฺสรสฺส อุปฎฺฐาโก อโหสิฯ อเถกทิวสํ อิสฺสเร พหินครํ คนฺตฺวา นฺหตฺวา อาคจฺฉเนฺต เอโก ปเจฺจกพุโทฺธ นครํ ปิณฺฑาย ปวิสิตฺวา สกลนครวาสีนํ มาเรน อาวฎฺฎิตตฺตา เอกํ ภิกฺขามฺปิ อลภิตฺวา ยถาโธเตน ปเตฺตน นิกฺขมิฯ อถ นํ นครทฺวารํ ปตฺตกาเล มาโร อญฺญาตกเวเสน อุปสงฺกมิตฺวา, ‘‘อปิ, ภเนฺต, โว กิญฺจิ ลทฺธ’’นฺติ ปุจฺฉิฯ ‘‘กิํ ปน เม ตฺวํ อลภนาการํ กรี’’ติ? ‘‘เตน หิ นิวตฺติตฺวา ปุน ปวิสถ, อิทานิ น กริสฺสามี’’ติฯ ‘‘นาหํ ปุน นิวตฺติสฺสามี’’ติฯ สเจ หิ นิวเตฺตยฺย, ปุน โส สกลนครวาสีนํ สรีเร อธิมุญฺจิตฺวา ปาณิํ ปหริตฺวา หสนเกฬิํ กเรยฺยฯ ปเจฺจกพุเทฺธ อนิวตฺติตฺวา คเต มาโร ตเตฺถว อนฺตรธายิฯ อถ โส อิสฺสโร ยถาโธเตเนว ปเตฺตน  อาคจฺฉนฺตํ ปเจฺจกพุทฺธํ ทิสฺวา วนฺทิตฺวา, ‘‘อปิ, ภเนฺต, กิญฺจิ ลทฺธ’’นฺติ ปุจฺฉิฯ ‘‘จริตฺวา นิกฺขนฺตมฺหาวุโส’’ติฯ โส จิเนฺตสิ – ‘‘อโยฺย, มยา ปุจฺฉิตํ อกเถตฺวา อญฺญํ วทติ, น กิญฺจิ ลทฺธํ ภวิสฺสตี’’ติฯ อถสฺส ปตฺตํ โอโลเกโนฺต ตุจฺฉํ ทิสฺวา เคเห ภตฺตสฺส  นิฎฺฐิตานิฎฺฐิตภาวํ อชานนตาย สูโร หุตฺวา ปตฺตํ คเหตุํ อวิสหโนฺต ‘‘โถกํ, ภเนฺต, อธิวาเสถา’’ติ วตฺวา เวเคน ฆรํ คนฺตฺวา ‘‘อมฺหากํ ภตฺตํ นิฎฺฐิต’’นฺติ ปุจฺฉิตฺวา, ‘‘นิฎฺฐิต’’นฺติ วุเตฺต ตํ อุปฎฺฐากํ อาห – ‘‘ตาต, อโญฺญ ตยา สมฺปนฺนเวคตโร นาม นตฺถิ, สีเฆน ชเวน ภทนฺตํ ปตฺวา ‘ปตฺตํ เม, ภเนฺต, เทถา’ติ วตฺวา ปตฺตํ คเหตฺวา เวเคน เอหี’’ติฯ โส เอกวจเนเนว ปกฺขนฺทิตฺวา ปตฺตํ คเหตฺวา อาหริฯ อิสฺสโรปิ อตฺตโน โภชนสฺส ปตฺตํ ปูเรตฺวา ‘‘อิมํ สีฆํ คนฺตฺวา อยฺยสฺส สมฺปาเทหิ, อหํ เต อิโต ปตฺติํ ทมฺมี’’ติ อาหฯ</p>


<p>โสปิ ตํ คเหตฺวา ชเวน คนฺตฺวา ปเจฺจกพุทฺธสฺส ปตฺตํ ทตฺวา ปญฺจปติฎฺฐิเตน วนฺทิตฺวา, ‘‘ภเนฺต, ‘เวลา อุปกฎฺฐา’ติ อหํ อติสีเฆน ชเวน อาคโต จ คโต จ, เอตสฺส เม ชวสฺส ผเลน โยชนานํ ปณฺณาสสฎฺฐิสตวีสสตคมนสมตฺถานิ ปญฺจ วาหนานิ นิพฺพตฺตนฺตุ, อาคจฺฉนฺตสฺส จ เม คจฺฉนฺตสฺส จ สรีรํ สูริยเตเชน ตตฺถํ, ตสฺส เม ผเลน นิพฺพตฺตนิพฺพตฺตฎฺฐาเน อาณา สูริยเตชสทิสา โหตุ, อิมสฺมิํ เม ปิณฺฑปาเต สามินา ปตฺติ ทินฺนา, ตสฺสา เม นิสฺสเนฺทน ตุเมฺหหิ ทิฎฺฐธมฺมสฺส  ภาคี โหมี’’ติ อาหฯ ปเจฺจกพุโทฺธ ‘‘เอวํ โหตู’’ติ วตฺวา –</p>


<p>
‘‘อิจฺฉิตํ  
ปตฺถิตํ ตุยฺหํ, สพฺพเมว สมิชฺฌตุ;  
  
สเพฺพ ปูเรนฺตุ สงฺกปฺปา, จโนฺท ปนฺนรโส ยถาฯ (ที. นิ. อฎฺฐ. ๒.๙๕ ปุพฺพูปนิสฺสยสมฺปตฺติกถา; อ. นิ. อฎฺฐ. ๑.๑. ๑๙๒);  
</p>
  
<p>
‘‘อิจฺฉิตํ ปตฺถิตํ ตุยฺหํ, ขิปฺปเมว สมิชฺฌตุ;  
  
สเพฺพ ปูเรนฺตุ สงฺกปฺปา, มณิโชติรโส ยถา’’ติฯ –  
</p>
  
<p>อนุโมทนํ อกาสิฯ ปเจฺจกพุทฺธานํ กิร อิธาว เทฺว คาถา อนุโมทนคาถา นาม โหนฺติฯ ตตฺถ ติ สพฺพกามททํ มณิรตนํ วุจฺจติฯ อิทํ ตสฺส ปุพฺพจริตํฯ โส เอตรหิ จณฺฑปโชฺชโต อโหสิฯ ตสฺส จ กมฺมสฺส นิสฺสเนฺทน อิมานิ ปญฺจ วาหนานิ นิพฺพตฺติํสุฯ อเถกทิวสํ ราชา อุยฺยานกีฬาย นิกฺขมิฯ อุเตโน ‘‘อชฺช ปลายิตพฺพ’’นฺติ มหนฺตามหเนฺต จมฺมปสิพฺพเก หิรญฺญสุวณฺณสฺส ปูเรตฺวา กเรณุกาปิเฎฺฐ ฐเปตฺวา วาสุลทตฺตํ อาทาย ปลายิฯ อเนฺตปุรปาลกา ปลายนฺตํ ตํ ทิสฺวา คนฺตฺวา รโญฺญ อาโรเจสุํฯ ราชา ‘‘สีฆํ คจฺฉถา’’ติ พลํ ปหิณิฯ อุเตโน  พลสฺส ปกฺขนฺทภาวํ ญตฺวา กหาปณปสิพฺพกํ โมเจตฺวา ปาเตสิ, มนุสฺสา กหาปเณ อุจฺจินิตฺวา ปุน ปกฺขนฺทิํสุฯ อิตโร สุวณฺณปสิพฺพกํ โมเจตฺวา ปาเตตฺวา เนสํ สุวณฺณโลเภน ปปเญฺจนฺตานเญฺญว  พหิ นิวุฎฺฐํ อตฺตโน ขนฺธาวารํ ปาปุณิฯ อถ นํ อาคจฺฉนฺตํ ทิสฺวาว อตฺตโน พลกาโย ปริวาเรตฺวา นครํ ปเวเสสิฯ โส ปตฺวาว วาสุลทตฺตํ อภิสิญฺจิตฺวา อคฺคมเหสิฎฺฐาเน ฐเปสีติฯ อยํ วาสุลทตฺตาย อุปฺปตฺติฯ</p>


<p>อปรา ปน มาคณฺฑิยา นาม รโญฺญ สนฺติกา อคฺคมเหสิฎฺฐานํ ลภิฯ สา กิร กุรุรเฎฺฐ มาคณฺฑิยพฺราหฺมณสฺส ธีตาฯ มาตาปิสฺสา มาคณฺฑิยาเยว นามํฯ จูฬปิตาปิสฺสา มาคณฺฑิโยว, สา อภิรูปา อโหสิ เทวจฺฉรปฎิภาคาฯ ปิตา ปนสฺสา อนุจฺฉวิกํ สามิกํ อลภโนฺต มหเนฺตหิ มหเนฺตหิ กุเลหิ ยาจิโตปิ ‘‘น มยฺหํ ธีตุ ตุเมฺห อนุจฺฉวิกา’’ติ ตเชฺชตฺวา อุโยฺยเชสิฯ อเถกทิวสํ สตฺถา ปจฺจูสสมเย โลกํ โวโลเกโนฺต มาคณฺฑิยพฺราหฺมณสฺส สปชาปติกสฺส อนาคามิผลูปนิสฺสยํ ทิสฺวา อตฺตโน ปตฺตจีวรมาทาย ตสฺส พหินิคเม อคฺคิปริจรณฎฺฐานํ อคมาสิฯ โส ตถาคตสฺส รูปโสภคฺคปฺปตฺตํ อตฺตภาวํ โอโลเกตฺวา, ‘‘อิมสฺมิํ โลเก อิมินา ปุริเสน สทิโส อโญฺญ ปุริโส นาม นตฺถิ, อยํ มยฺหํ ธีตุ อนุจฺฉวิโก, อิมสฺส โปสาปนตฺถาย ธีตรํ ทสฺสามี’’ติ จิเนฺตตฺวา, ‘‘สมณ, เอกา เม ธีตา อตฺถิ, อหํ เอตฺตกํ กาลํ ตสฺสา อนุจฺฉวิกํ ปุริสํ น ปสฺสามิ, ตุเมฺห ตสฺสา อนุจฺฉวิกา, สา จ ตุมฺหากเญฺญว อนุจฺฉวิกาฯ ตุมฺหากญฺหิ  ปาทปริจาริกา, ตสฺสา จ ภตฺตา  ลทฺธุํ วฎฺฎติ, ตํ โว อหํ ทสฺสามิ, ยาว มมาคมนา อิเธว ติฎฺฐถา’’ติ อาหฯ สตฺถา กิญฺจิ อวตฺวา ตุณฺหี อโหสิฯ พฺราหฺมโณ เวเคน ฆรํ คนฺตฺวา, ‘‘โภติ, โภติ ธีตุ เม อนุจฺฉวิโก ปุริโส ทิโฎฺฐ, สีฆํ สีฆํ นํ อลงฺกโรหี’’ติ ตํ อลงฺการาเปตฺวา สทฺธิํ พฺราหฺมณิยา อาทาย สตฺถุ สนฺติกํ ปายาสิฯ สกลนครํ สงฺขุภิฯ อยํ ‘‘เอตฺตกํ กาลํ มยฺหํ ธีตุ อนุจฺฉวิโก นตฺถี’’ติ กสฺสจิ อทตฺวา ‘‘อชฺช เม ธีตุ อนุจฺฉวิโก ทิโฎฺฐ’’ติ กิร วเทติ, ‘‘กีทิโส นุ โข โส ปุริโส, ปสฺสิสฺสาม น’’นฺติ มหาชโน เตเนว สทฺธิํ นิกฺขมิฯ</p>


<p>ตสฺมิํ  ธีตรํ คเหตฺวา อาคจฺฉเนฺต สตฺถา เตน วุตฺตฎฺฐาเน อฎฺฐตฺวา ตตฺถ ปทเจติยํ ทเสฺสตฺวา คนฺตฺวา อญฺญสฺมิํ ฐาเน อฎฺฐาสิฯ พุทฺธานญฺหิ ปทเจติยํ อธิฎฺฐหิตฺวา อกฺกนฺตฎฺฐาเนเยว ปญฺญายติ, น อญฺญตฺถฯ เยสญฺจตฺถาย อธิฎฺฐิตํ โหติ, เตเยว นํ ปสฺสนฺติฯ เตสํ ปน อทสฺสนกรณตฺถํ หตฺถิอาทโย วา อกฺกมนฺตุ, มหาเมโฆ วา ปวสฺสตุ, เวรมฺภวาตา วา ปหรนฺตุ, น ตํ โกจิ มเกฺขตุํ สโกฺกติฯ อถ พฺราหฺมณี พฺราหฺมณํ อาห – ‘‘กุหิํ โส ปุริโส’’ติฯ ‘‘‘อิมสฺมิํ ฐาเน ติฎฺฐาหี’ติ นํ อวจํ, กุหิํ นุ โข โส คโต’’ติ อิโต จิโต โอโลเกโนฺต ปทเจติยํ ทิสฺวา ‘‘อยมสฺส ปทวลโญฺช’’ติ  อาหฯ พฺราหฺมณี สลกฺขณมนฺตานํ ติณฺณํ เวทานํ ปคุณตาย ลกฺขณมเนฺต ปริวเตฺตตฺวา ปทลกฺขณํ อุปธาเรตฺวา, ‘‘นยิทํ, พฺราหฺมณ, ปญฺจกามคุณเสวิโน ปท’’นฺติ วตฺวา อิมํ คาถมาห –</p>


<p>
‘‘รตฺตสฺส หิ อุกฺกุฎิกํ ปทํ ภเว,  
  
ทุฎฺฐสฺส โหติ สหสานุปีฬิตํ;  
  
มูฬฺหสฺส โหติ อวกฑฺฒิตํ ปทํ,  
  
วิวฎฺฎจฺฉทสฺส อิทมีทิสํ ปท’’นฺติฯ (อ. นิ. อฎฺฐ. ๑.๑.๒๖๐-๒๖๑; วิสุทฺธิ. ๑.๔๕);  
</p>
  
<p>อถ นํ พฺราหฺมโณ เอวมาห – ‘‘โภติ ตฺวํ อุทกปาติยํ กุมฺภีลํ, เคหมเชฺฌ จ ปน โจรํ วิย มเนฺต ปสฺสนสีลา, ตุณฺหี โหหี’’ติฯ พฺราหฺมณ, ยํ อิจฺฉสิ, ตํ วเทหิ, นยิทํ ปญฺจกามคุณเสวิโน ปทนฺติฯ ตโต อิโต จิโต จ โอโลเกโนฺต สตฺถารํ ทิสฺวา, ‘‘อยํ โส ปุริโส’’ติ วตฺวา พฺราหฺมโณ คนฺตฺวา, ‘‘สมณ, ธีตรํ เม ตว โปสาปนตฺถาย เทมี’’ติ อาหฯ สตฺถา ‘‘ธีตรา เต มยฺหํ อโตฺถ อตฺถิ วา นตฺถิ วา’’ติ อวตฺวาว, ‘‘พฺราหฺมณ, เอกํ เต การณํ กเถมี’’ติ วตฺวา, ‘‘กเถหิ สมณา’’ติ วุเตฺต มหาภินิกฺขมนโต ปฎฺฐาย ยาว อชปาลนิโคฺรธมูลา  มาเรน อนุพทฺธภาวํ อชปาลนิโคฺรธมูเล จ ปน ‘‘อตีโต ทานิ เม เอส วิสย’’นฺติ ตสฺส โสกาตุรสฺส โสกวูปสมนตฺถํ อาคตาหิ มารธีตาหิ กุมาริกวณฺณาทิวเสน  ปโยชิตํ ปโลภนํ อาจิกฺขิตฺวา, ‘‘ตทาปิ มยฺหํ ฉโนฺท นาโหสี’’ติ วตฺวา –</p>


<p>
‘‘ทิสฺวาน  
ตณฺหํ อรติํ รคญฺจ,  
  
นาโหสิ ฉโนฺท อปิ เมถุนสฺมิํ;  
  
กิเมวิทํ มุตฺตกรีสปุณฺณํ,  
  
ปาทาปิ นํ สมฺผุสิตุํ น อิเจฺฉ’’ติฯ (อ. นิ. อฎฺฐ. ๑.๑.๒๖๐-๒๖๑; สุ. นิ. ๘๔๑) –  
</p>
  
<p>อิมํ คาถมาหฯ คาถาปริโยสาเน พฺราหฺมโณ จ พฺราหฺมณี จ อนาคามิผเล ปติฎฺฐหิํสุฯ มาคณฺฑิยาปิ โข ‘‘สจสฺส มยา อโตฺถ นตฺถิ, อนตฺถิกภาโวว วตฺตโพฺพ, อยํ ปน มํ มุตฺตกรีสปุณฺณํ กโรติ, ปาทาปิ นํ สมฺผุสิตุํ น อิเจฺฉติ, โหตุ, อตฺตโน ชาติกุลปเทสโภคยสวยสมฺปตฺติํ อาคมฺม ตถารูปํ ภตฺตารํ ลภิตฺวา สมณสฺส โคตมสฺส กตฺตพฺพยุตฺตกํ ชานิสฺสามี’’ติ สตฺถริ อาฆาตํ พนฺธิฯ ‘‘กิํ ปน สตฺถา ตาย อตฺตนิ อาฆาตุปฺปตฺติํ ชานาติ, โน’’ติ? ‘‘ชานาติเยวฯ ชานโนฺต กสฺมา คาถมาหา’’ติ? อิตเรสํ ทฺวินฺนํ วเสนฯ พุทฺธา หิ อาฆาตํ อคเณตฺวา มคฺคผลาธิคมารหานํ วเสน ธมฺมํ เทเสนฺติเยวฯ มาตาปิตโร ตํ เนตฺวา จูฬมาคณฺฑิยํ กนิฎฺฐํ ปฎิจฺฉาเปตฺวา ปพฺพชิตฺวา อรหตฺตํ ปาปุณิํสุฯ จูฬมาคณฺฑิโยปิ  จิเนฺตสิ – ‘‘มม ธีตา โอมกสตฺตสฺส น อนุจฺฉวิกา, เอกสฺส รโญฺญว อนุจฺฉวิกา’’ติฯ ตํ อาทาย โกสมฺพิํ คนฺตฺวา สพฺพาลงฺกาเรหิ อลงฺกริตฺวา, ‘‘อิมํ อิตฺถิรตนํ เทวสฺส อนุจฺฉวิก’’นฺติ อุเตนสฺส รโญฺญ อทาสิฯ โส ตํ ทิสฺวาว อุปฺปนฺนพลวสิเนโห อภิเสกํ กตฺวา ปญฺจสตมาตุคามปริวารํ ทตฺวา อคฺคมเหสิฎฺฐาเน ฐเปสิฯ อยํ มาคณฺฑิยาย อุปฺปตฺติฯ</p>


<p>เอวมสฺส ทิยฑฺฒสหสฺสนาฎกิตฺถิปริวารา ติโสฺส อคฺคมเหสิโย อเหสุํฯ ตสฺมิํ โข ปน สมเย โฆสกเสฎฺฐิ กุกฺกุฎเสฎฺฐิ ปาวาริกเสฎฺฐีติ โกสมฺพิยํ ตโย เสฎฺฐิโน โหนฺติฯ เต อุปกฎฺฐาย วสฺสูปนายิกาย ปญฺจสตตาปเส หิมวนฺตโต อาคนฺตฺวา นคเร ภิกฺขาย จรเนฺต ทิสฺวา ปสีทิตฺวา นิสีทาเปตฺวา โภเชตฺวา ปฎิญฺญํ คเหตฺวา จตฺตาโร มาเส อตฺตโน สนฺติเก วสาเปตฺวา ปุน วสฺสารเตฺต อาคมนตฺถาย ปฎิชานาเปตฺวา อุโยฺยเชสุํฯ ตาปสาปิ ตโต ปฎฺฐาย อฎฺฐ มาเส หิมวเนฺต วสิตฺวา จตฺตาโร มาเส เตสํ สนฺติเก  วสิํสุฯ เต อปรภาเค หิมวนฺตโต อาคจฺฉนฺตา  อรญฺญายตเน เอกํ มหานิโคฺรธํ ทิสฺวา ตสฺส มูเล นิสีทิํสุฯ เตสุ เชฎฺฐกตาปโส จิเนฺตสิ – ‘‘อิมสฺมิํ รุเกฺข อธิวตฺถา เทวตา โอรมตฺติกา น ภวิสฺสติ, มเหสเกฺขเนเวตฺถ เทวราเชน ภวิตพฺพํ , สาธุ วต สจายํ อิสิคณสฺส ปานียํ ทเทยฺยา’’ติฯ โสปิ ปานียํ อทาสิฯ ตาปโส นฺหาโนทกํ จิเนฺตสิ, ตมฺปิ อทาสิฯ ตโต โภชนํ จิเนฺตสิ, ตมฺปิ อทาสิฯ อถสฺส เอตทโหสิ – ‘‘อยํ เทวราชา อเมฺหหิ จินฺติตํ จินฺติตํ สพฺพํ เทติ, อโห วต นํ ปเสฺสยฺยามา’’ติฯ โส รุกฺขกฺขนฺธํ ปทาเลตฺวา อตฺตานํ ทเสฺสสิฯ อถ นํ ตาปสา, ‘‘เทวราช, มหตี เต สมฺปตฺติ, กิํ นุ โข กตฺวา อยํ เต ลทฺธา’’ติ ปุจฺฉิํสุฯ ‘‘มา ปุจฺฉถ, อยฺยา’’ติฯ ‘‘อาจิกฺข, เทวราชา’’ติฯ โส อตฺตนา กตกมฺมสฺส ปริตฺตกตฺตา ลชฺชมาโน กเถตุํ น วิสหิฯ เตหิ ปุนปฺปุนํ นิปฺปีฬิยมาโน ปน ‘‘เตน หิ สุณาถา’’ติ วตฺวา กเถสิฯ</p>


<p>โส กิเรโก ทุคฺคตมนุโสฺส หุตฺวา ภติํ ปริเยสโนฺต อนาถปิณฺฑิกสฺส สนฺติเก ภติกมฺมํ ลภิตฺวา ตํ นิสฺสาย ชีวิกํ กเปฺปสิฯ อเถกสฺมิํ อุโปสถทิวเส สมฺปเตฺต อนาถปิณฺฑิโก วิหารโต อาคนฺตฺวา ปุจฺฉิ – ‘‘ตสฺส ภติกสฺส อชฺชุโปสถทิวสภาโว เกนจิ กถิโต’’ติ? ‘‘น กถิโต, สามี’’ติฯ ‘‘เตน หิสฺส สายมาสํ ปจถา’’ติฯ อถสฺส ปโตฺถทนํ ปจิํสุฯ โส ทิวสํ อรเญฺญ กมฺมํ กตฺวา สายํ อาคนฺตฺวา ภเตฺต วเฑฺฒตฺวา ทิเนฺน ‘‘ฉาโตมฺหี’’ติ สหสา อภุญฺชิตฺวาว ‘‘อเญฺญสุ ทิวเสสุ อิมสฺมิํ เคเห ‘ภตฺตํ เทถ, สูปํ เทถ, พฺยญฺชนํ เทถา’ติ มหาโกลาหลํ อโหสิ, อชฺช เต สเพฺพ นิสฺสทฺทา นิปชฺชิํสุ, มยฺหเมว เอกสฺสาหารํ วฑฺฒยิํสุ, กิํ นุ โข เอต’’นฺติ จิเนฺตตฺวา ปุจฺฉิ – ‘‘อวเสสา ภุญฺชิํสุ, น ภุญฺชิํสู’’ติ? ‘‘น ภุญฺชิํสุ, ตาตา’’ติฯ ‘‘กิํ การณา’’ติ? อิมสฺมิํ เคเห อุโปสถทิวเสสุ สายมาสํ  น ภุญฺชนฺติ, สเพฺพว อุโปสถิกา โหนฺติฯ อนฺตมโส ถนปายิโนปิ ทารเก มุขํ วิกฺขาลาเปตฺวา จตุมธุรํ มุเข ปกฺขิปาเปตฺวา มหาเสฎฺฐิ อุโปสถิเก กาเรติฯ คนฺธเตลปฺปทีเป ชาลเนฺต ขุทฺทกมหลฺลกทารกา สยนคตา ทฺวตฺติํสาการํ สชฺฌายนฺติฯ ตุยฺหํ ปน อุโปสถทิวสภาวํ กเถตุํ สติํ น กริมฺหาฯ ตสฺมา ตเวว ภตฺตํ ปกฺกํ, นํ ภุญฺชสฺสูติฯ สเจ อิทานิ อุโปสถิเกน  ภวิตุํ วฎฺฎติ, อหมฺปิ ภเวยฺยนฺติฯ ‘‘อิทํ เสฎฺฐิ ชานาตี’’ติฯ ‘‘เตน หิ นํ ปุจฺฉถา’’ติฯ เต คนฺตฺวา เสฎฺฐิํ ปุจฺฉิํสุฯ โส เอวมาห – ‘‘อิทานิ ปน อภุญฺชิตฺวา มุขํ วิกฺขาเลตฺวา อุโปสถงฺคานิ อธิฎฺฐหโนฺต อุปฑฺฒํ อุโปสถกมฺมํ ลภิสฺสตี’’ติฯ อิตโร ตํ สุตฺวา ตถา อกาสิฯ</p>


<p>ตสฺส สกลทิวสํ กมฺมํ กตฺวา ฉาตสฺส สรีเร วาตา กุปฺปิํสุฯ โส โยเตฺตน อุรํ พนฺธิตฺวา โยตฺตโกฎิยํ คเหตฺวา ปริวตฺตติฯ เสฎฺฐิ ตํ ปวตฺติํ สุตฺวา อุกฺกาหิ ธาริยมานาหิ จตุมธุรํ คาหาเปตฺวา  ตสฺส สนฺติกํ อาคนฺตฺวา, ‘‘กิํ, ตาตา’’ติ ปุจฺฉิฯ ‘‘สามิ, วาตา เม กุปฺปิตา’’ติฯ ‘‘เตน หิ อุฎฺฐาย อิทํ เภสชฺชํ ขาทาหี’’ติฯ ‘‘ตุเมฺหปิ ขาทถ, สามี’’ติฯ ‘‘อมฺหากํ อผาสุกํ นตฺถิ, ตฺวํ ขาทาหี’’ติฯ ‘‘สามิ, อหํ อุโปสถกมฺมํ กโรโนฺต  สกลํ กาตุํ นาสกฺขิํ, อุปฑฺฒกมฺมมฺปิ เม วิกลํ มา อโหสี’’ติ น อิจฺฉิฯ ‘‘มา เอวํ กริ, ตาตา’’ติ วุจฺจมาโนปิ อนิจฺฉิตฺวา อรุเณ อุฎฺฐหเนฺต มิลาตมาลา วิย กาลํ กตฺวา ตสฺมิํ นิโคฺรธรุเกฺข เทวตา หุตฺวา นิพฺพตฺติฯ ตสฺมา อิมมตฺถํ กเถตฺวา ‘‘โส เสฎฺฐิ พุทฺธมามโก, ธมฺมมามโก, สงฺฆมามโก, ตํ นิสฺสาย กตสฺส อุปฑฺฒุโปสถกมฺมสฺส นิสฺสเนฺทเนสา สมฺปตฺติ มยา ลทฺธา’’ติ อาหฯ</p>


<p>‘‘พุโทฺธ’’ติ วจนํ สุตฺวาว ปญฺจสตา ตาปสา อุฎฺฐาย เทวตาย อญฺชลิํ ปคฺคยฺห ‘‘พุโทฺธติ วเทสิ, พุโทฺธติ วเทสี’’ติ ปุจฺฉิตฺวา, ‘‘พุโทฺธติ วทามิ, พุโทฺธติ วทามี’’ติ ติกฺขตฺตุํ ปฎิชานาเปตฺวา ‘‘โฆโสปิ โข เอโส ทุลฺลโภ โลกสฺมิ’’นฺติ อุทานํ อุทาเนตฺวา ‘‘เทวเต อเนเกสุ กปฺปสตสหเสฺสสุ อสุตปุพฺพํ สทฺทํ ตยา สุณาปิตมฺหา’’ติ อาหํสุฯ อถ อเนฺตวาสิโน อาจริยํ เอตทโวจุํ – ‘‘เตน หิ สตฺถุ สนฺติกํ คจฺฉามา’’ติฯ ‘‘ตาตา, ตโย เสฎฺฐิโน อมฺหากํ พหูปการา, เสฺว เตสํ นิเวสเน ภิกฺขํ คณฺหิตฺวา เตสมฺปิ อาจิกฺขิตฺวา คมิสฺสาม, อธิวาเสถ, ตาตา’’ติฯ เต อธิวาสยิํสุฯ ปุนทิวเส เสฎฺฐิโน ยาคุภตฺตํ สมฺปาเทตฺวา อาสนานิ ปญฺญาเปตฺวา ‘‘อชฺช โน อยฺยานํ อาคมนทิวโส’’ติ ญตฺวา ปจฺจุคฺคมนํ กตฺวา เต อาทาย นิเวสนํ คนฺตฺวา นิสีทาเปตฺวา ภิกฺขํ อทํสุฯ เต กตภตฺตกิจฺจา มหาเสฎฺฐิโน ‘‘มยํ คมิสฺสามา’’ติ วทิํสุฯ ‘‘นนุ, ภเนฺต, ตุเมฺหหิ จตฺตาโร  วสฺสิเก มาเส อมฺหากํ คหิตาว ปฎิญฺญา, อิทานิ กุหิํ คจฺฉถา’’ติ? ‘‘โลเก  กิร พุโทฺธ อุปฺปโนฺน, ธโมฺม อุปฺปโนฺน, สโงฺฆ อุปฺปโนฺน, ตสฺมา สตฺถุ สนฺติกํ คมิสฺสามา’’ติฯ ‘‘กิํ ปน ตสฺส สตฺถุโน สนฺติกํ ตุมฺหากเญฺญว คนฺตุํ วฎฺฎตี’’ติ? ‘‘อเญฺญสมฺปิ อวาริตํ, อาวุโส’’ติฯ ‘‘เตน หิ, ภเนฺต, อาคเมถ, มยมฺปิ คมนปริวจฺฉํ กตฺวา คจฺฉามา’’ติฯ ‘‘ตุเมฺหสุ ปริวจฺฉํ กโรเนฺตสุ อมฺหากํ ปปโญฺจ โหติ, มยํ ปุรโต คจฺฉาม, ตุเมฺห ปจฺฉา อาคเจฺฉยฺยาถา’’ติ วตฺวา เต ปุเรตรํ คนฺตฺวา สมฺมาสมฺพุทฺธํ ทิสฺวา อภิตฺถวิตฺวา วนฺทิตฺวา เอกมนฺตํ นิสีทิํสุฯ อถ เนสํ สตฺถา อนุปุพฺพิํ กถํ กเถตฺวา ธมฺมํ เทเสสิฯ เทสนาปริโยสาเน สเพฺพปิ สห ปฎิสมฺภิทาหิ อรหตฺตํ ปตฺวา ปพฺพชฺชํ ยาจิตฺวา ‘‘เอถ, ภิกฺขโว’’ติ วจนสมนนฺตรํเยว อิทฺธิมยปตฺตจีวรธรา เอหิภิกฺขู อเหสุํฯ</p>


<p>เตปิ โข ตโย เสฎฺฐิโน ปญฺจหิ ปญฺจหิ สกฎสเตหิ ภตฺตจฺฉาทนสปฺปิมธุผาณิตาทีนิ ทานูปกรณานิ อาทาย สาวตฺถิํ ปตฺวา สตฺถารํ วนฺทิตฺวา ธมฺมกถํ สุตฺวา กถาปริโยสาเน โสตาปตฺติผเล  ปติฎฺฐาย อทฺธมาสมตฺตมฺปิ ทานํ ททมานา สตฺถุ สนฺติเก วสิตฺวา โกสมฺพิํ อาคมนตฺถาย สตฺถารํ ยาจิตฺวา สตฺถารา ปฎิญฺญํ ททเนฺตน  ‘‘สุญฺญาคาเร โข คหปตโย ตถาคตา อภิรมนฺตี’’ติ วุเตฺต, ‘‘อญฺญาตํ, ภเนฺต, อเมฺหหิ ปหิตสาสเนน อาคนฺตุํ วฎฺฎตี’’ติ วตฺวา โกสมฺพิํ คนฺตฺวา โฆสกเสฎฺฐิ โฆสิตารามํ, กุกฺกุฎเสฎฺฐิ กุกฺกุฎารามํ, ปาวาริกเสฎฺฐิ ปาวาริการามนฺติ ตโย มหาวิหาเร กาเรตฺวา สตฺถุ อาคมนตฺถาย สาสนํ ปหิณิํสุฯ สตฺถา เตสํ สาสนํ สุตฺวา ตตฺถ อคมาสิฯ เต ปจฺจุคฺคนฺตฺวา สตฺถารํ วิหารํ ปเวเสตฺวา วาเรน วาเรน ปฎิชคฺคนฺติฯ สตฺถา เทวสิกํ เอเกกสฺมิํ วิหาเร วสติฯ ยสฺส วิหาเร วุโฎฺฐ โหติ, ตเสฺสว ฆรทฺวาเร ปิณฺฑาย จรติฯ เตสํ ปน ติณฺณํ เสฎฺฐีนํ อุปฎฺฐาโก สุมโน นาม มาลากาโร อโหสิฯ โส เต เสฎฺฐิโน เอวมาห – ‘‘อหํ ตุมฺหากํ ทีฆรตฺตํ อุปการโก, สตฺถารํ โภเชตุกาโมมฺหิ, มยฺหมฺปิ เอกทิวสํ สตฺถารํ เทถา’’ติฯ ‘‘เตน หิ ภเณ เสฺว โภเชหี’’ติฯ ‘‘สาธุ, สามี’’ติ โส สตฺถารํ นิมเนฺตตฺวา สกฺการํ ปฎิยาเทสิฯ</p>


<p>ตทา  ราชา สามาวติยา เทวสิกํ ปุปฺผมูเล อฎฺฐ กหาปเณ เทติฯ ตสฺสา ขุชฺชุตฺตรา นาม ทาสี สุมนมาลาการสฺส สนฺติกํ คนฺตฺวา นิพทฺธํ ปุปฺผานิ คณฺหาติฯ อถ นํ ตสฺมิํ ทิวเส อาคตํ มาลากาโร อาห – ‘‘มยา สตฺถา นิมนฺติโต, อชฺช ปุเปฺผหิ สตฺถารํ ปูเชสฺสามิ, ติฎฺฐ ตาว, ตฺวํ ปริเวสนาย สหายิกา หุตฺวา ธมฺมํ สุตฺวา อวเสสานิ ปุปฺผานิ คเหตฺวา คมิสฺสสี’’ติ ฯ สา ‘‘สาธู’’ติ อธิวาเสสิฯ สุมโน พุทฺธปฺปมุขํ ภิกฺขุสงฺฆํ ปริวิสิตฺวา อนุโมทนกรณตฺถาย ปตฺตํ อคฺคเหสิฯ สตฺถา อนุโมทนธมฺมเทสนํ อารภิฯ ขุชฺชุตฺตราปิ สตฺถุ ธมฺมกถํ สุณนฺตีเยว โสตาปตฺติผเล ปติฎฺฐหิฯ สา อเญฺญสุ ทิวเสสุ จตฺตาโร กหาปเณ อตฺตโน คเหตฺวา จตูหิ ปุปฺผานิ คเหตฺวา คจฺฉติ, ตํ ทิวสํ อฎฺฐหิปิ ปุปฺผานิ คเหตฺวา คตาฯ อถ นํ สามาวตี อาห – ‘‘กิํ นุ โข, อมฺม, อชฺช อมฺหากํ รญฺญา ทฺวิคุณํ ปุปฺผมูลํ ทินฺน’’นฺติ? ‘‘โน, อเยฺย’’ติฯ ‘‘อถ กสฺมา พหูนิ ปุปฺผานี’’ติ? ‘‘อเญฺญสุ ทิวเสสุ อหํ จตฺตาโร กหาปเณ อตฺตโน คเหตฺวา จตูหิ ปุปฺผานิ อาหรามี’’ติฯ ‘‘อชฺช กสฺมา น คณฺหี’’ติ? ‘‘สมฺมาสมฺพุทฺธสฺส ธมฺมกถํ สุตฺวา ธมฺมสฺส อธิคตตฺตา’’ติฯ อถ นํ ‘‘อเร, ทุฎฺฐทาสิ เอตฺตกํ กาลํ ตยา คหิตกหาปเณ เม เทหี’’ติ อตเชฺชตฺวา, ‘‘อมฺม, ตยา ปิวิตํ อมตํ อเมฺหปิ ปาเยหี’’ติ วตฺวา ‘‘เตน หิ มํ นฺหาเปหี’’ติ วุเตฺต โสฬสหิ คโนฺธทกฆเฎหิ นฺหาเปตฺวา เทฺว มฎฺฐสาฎเก ทาเปสิฯ สา เอกํ นิวาเสตฺวา เอกํ เอกํสํ ปารุปิตฺวา อาสนํ ปญฺญาเปตฺวา เอกํ พีชนิํ อาหราเปตฺวา อาสเน นิสีทิตฺวา จิตฺรพีชนิํ อาทาย ปญฺจ มาตุคามสตานิ อามเนฺตตฺวา ตาสํ สตฺถารา เทสิตนิยาเมเนว ธมฺมํ เทเสสิฯ ตสฺสา ธมฺมกถํ สุตฺวา ตา สพฺพาปิ โสตาปตฺติผเล ปติฎฺฐหิํสุฯ</p>


<p>ตา  สพฺพาปิ ขุชฺชุตฺตรํ วนฺทิตฺวา, ‘‘อมฺม , อชฺชโต ปฎฺฐาย ตฺวํ กิลิฎฺฐกมฺมํ มา กริ, อมฺหากํ มาตุฎฺฐาเน จ อาจริยฎฺฐาเน จ ฐตฺวา สตฺถุ สนฺติกํ คนฺตฺวา สตฺถารา เทสิตํ ธมฺมํ สุตฺวา อมฺหากํ กเถหี’’ติ วทิํสุฯ สา ตถา กโรนฺตี อปรภาเค ติปิฎกธรา ชาตาฯ อถ นํ สตฺถา ‘‘เอตทคฺคํ, ภิกฺขเว, มม สาวิกานํ อุปาสิกานํ พหุสฺสุตานํ ธมฺมกถิกานํ ยทิทํ ขุชฺชุตฺตรา’’ติ เอตทเคฺค ฐเปสิฯ ตาปิ โข ปญฺจสตา อิตฺถิโย ตํ เอวมาหํสุ – ‘‘อมฺม, สตฺถารํ ทฎฺฐุกามามฺหา, ตํ โน ทเสฺสหิ, คนฺธมาลาทีหิ  ตํ ปูเชสฺสามา’’ติฯ ‘‘อเยฺย, ราชกุลํ นาม ภาริยํ, ตุเมฺห คเหตฺวา พหิ คนฺตุํ น สกฺกา’’ติฯ ‘‘อมฺม, โน มา นาเสหิ, ทเสฺสเหว อมฺหากํ สตฺถาร’’นฺติฯ ‘‘เตน หิ ตุมฺหากํ วสนคพฺภานํ ภิตฺตีสุ ยตฺตเกน โอโลเกตุํ สกฺกา โหติ, ตตฺตกํ ฉิทฺทํ กตฺวา คนฺธมาลาทีนิ อาหราเปตฺวา สตฺถารํ ติณฺณํ เสฎฺฐีนํ ฆรทฺวารํ คจฺฉนฺตํ ตุเมฺห เตสุ เตสุ ฐาเนสุ ฐตฺวา โอโลเกถ เจว, หเตฺถ จ ปสาเรตฺวา วนฺทถ, ปูเชถ จา’’ติฯ ตา ตถา กตฺวา สตฺถารํ คจฺฉนฺตญฺจ อาคจฺฉนฺตญฺจ โอโลเกตฺวา วนฺทิํสุ เจว ปูเชสุญฺจฯ</p>


<p>อเถกทิวสํ มาคณฺฑิยา อตฺตโน ปาสาทตลโต นิกฺขมิตฺวา จงฺกมมานา ตาสํ วสนฎฺฐานํ คนฺตฺวา คเพฺภสุ ฉิทฺทํ ทิสฺวา, ‘‘อิทํ กิ’’นฺติ ปุจฺฉิตฺวา, ตาหิ ตสฺสา สตฺถริ อาฆาตพทฺธภาวํ อชานนฺตีหิ ‘‘สตฺถา  อิมํ นครํ อาคโต, มยํ เอตฺถ ฐตฺวา สตฺถารํ วนฺทาม เจว ปูเชม จา’’ติ วุเตฺต, ‘‘อาคโต นาม อิมํ นครํ สมโณ โคตโม, อิทานิสฺส กตฺตพฺพํ ชานิสฺสามิ, อิมาปิ ตสฺส อุปฎฺฐายิกา, อิมาสมฺปิ กตฺตพฺพํ ชานิสฺสามี’’ติ จิเนฺตตฺวา คนฺตฺวา รโญฺญ อาโรเจสิ – ‘‘มหาราช, สามาวติมิสฺสิกานํ พหิทฺธา ปตฺถนา อตฺถิ, กติปาเหเนว เต ชีวิตํ มาเรสฺสนฺตี’’ติฯ ราชา ‘‘น ตา เอวรูปํ กริสฺสนฺตี’’ติ น สทฺทหิฯ ปุนปฺปุนํ วุเตฺตปิ น สทฺทหิ เอวฯ อถ นํ เอวํ ติกฺขตฺตุํ วุเตฺตปิ อสทฺทหนฺตํ ‘‘สเจ เม น สทฺทหสิ, ตาสํ วสนฎฺฐานํ คนฺตฺวา อุปจาเรหิ, มหาราชา’’ติ อาหฯ ราชา คนฺตฺวา คเพฺภสุ ฉิทฺทํ ทิสฺวา, ‘‘อิทํ กิ’’นฺติ ปุจฺฉิตฺวา, ตสฺมิํ อเตฺถ อาโรจิเต ตาสํ อกุชฺฌิตฺวา, กิญฺจิ อวตฺวาว ฉิทฺทานิ ปิทหาเปตฺวา สพฺพคเพฺภสุ อุทฺธจฺฉิทฺทกวาตปานานิ กาเรสิฯ อุทฺธจฺฉิทฺทกวาตปานานิ กิร ตสฺมิํ กาเล อุปฺปนฺนานิฯ มาคณฺฑิยา ตาสํ กิญฺจิ กาตุํ อสกฺกุณิตฺวา, ‘‘สมณสฺส โคตมเสฺสว กตฺตพฺพํ กริสฺสามี’’ติ นาครานํ ลญฺชํ ทตฺวา, ‘‘สมณํ โคตมํ อโนฺตนครํ ปวิสิตฺวา วิจรนฺตํ ทาสกมฺมกรโปริเสหิ อโกฺกเสตฺวา ปริภาเสตฺวา ปลาเปถา’’ติ อาณาเปสิฯ มิจฺฉาทิฎฺฐิกา ตีสุ รตเนสุ อปฺปสนฺนา อโนฺตนครํ ปวิฎฺฐํ สตฺถารํ อนุพนฺธิตฺวา , ‘‘โจโรสิ , พาโลสิ, มูโฬฺหสิ, โอโฎฺฐสิ, โคโณสิ, คทฺรโภสิ, เนรยิโกสิ, ติรจฺฉานคโตสิ, นตฺถิ ตุยฺหํ สุคติ, ทุคฺคติเยว ตุยฺหํ ปาฎิกงฺขา’’ติ ทสหิ อโกฺกสวตฺถูหิ อโกฺกสนฺติ ปริภาสนฺติฯ</p>


<p>ตํ  สุตฺวา อายสฺมา อานโนฺท สตฺถารํ เอตทโวจ – ‘‘ภเนฺต, อิเม นาครา อเมฺห อโกฺกสนฺติ ปริภาสนฺติ, อิโต อญฺญตฺถ คจฺฉามา’’ติฯ ‘‘กุหิํ, อานโนฺทติ’’? ‘‘อญฺญํ นครํ, ภเนฺต’’ติฯ ‘‘ตตฺถ มนุเสฺสสุ อโกฺกสเนฺตสุ ปุน กตฺถ คมิสฺสาม, อานโนฺท’’ติ? ‘‘ตโตปิ อญฺญํ นครํ, ภเนฺต’’ติฯ ‘‘ตตฺถาปิ มนุเสฺสสุ อโกฺกสเนฺตสุ กุหิํ คมิสฺสามา’’ติ? ‘‘ตโตปิ อญฺญํ นครํ, ภเนฺต’’ติฯ ‘‘อานนฺท, เอวํ กาตุํ น วฎฺฎติฯ ยตฺถ อธิกรณํ อุปฺปนฺนํ, ตเตฺถว ตสฺมิํ วูปสเนฺต อญฺญตฺถ คนฺตุํ วฎฺฎติฯ เก ปน เต, อานนฺท, อโกฺกสนฺตี’’ติ? ‘‘ภเนฺต, ทาสกมฺมกเร อุปาทาย สเพฺพ อโกฺกสนฺตี’’ติฯ ‘‘อหํ, อานนฺท, สงฺคามํ โอติณฺณหตฺถิสทิโส, สงฺคามํ โอติณฺณหตฺถิโน หิ จตูหิ ทิสาหิ อาคเต สเร สหิตุํ ภาโร, ตเถว พหูหิ ทุสฺสีเลหิ กถิตกถานํ สหนํ นาม มยฺหํ ภาโร’’ติ วตฺวา อตฺตานํ อารพฺภ ธมฺมํ เทเสโนฺต อิมา นาควเคฺค ติโสฺส คาถา อภาสิ –</p>


<p>
‘‘อหํ นาโคว สงฺคาเม, จาปโต ปติตํ สรํ;  
  
อติวากฺยํ ติติกฺขิสฺสํ, ทุสฺสีโล หิ พหุชฺชโนฯ  
</p>
  
<p>
‘‘ทนฺตํ  
นยนฺติ สมิติํ, ทนฺตํ ราชาภิรูหติ;  
  
ทโนฺต เสโฎฺฐ มนุเสฺสสุ, โยติวากฺยํ ติติกฺขติฯ  
</p>
  
<p>
‘‘วรมสฺสตรา ทนฺตา, อาชานียา จ สินฺธวา;  
  
กุญฺชรา จ มหานาคา, อตฺตทโนฺต ตโต วร’’นฺติฯ (ธ. ป. ๓๒๐-๓๒๒);  
</p>
  
<p>ธมฺมกถา สมฺปตฺตมหาชนสฺส สาตฺถิกา อโหสิฯ เอวํ ธมฺมํ เทเสตฺวา มา จินฺตยิ, อานนฺท, เอเต สตฺตาหมตฺตเมว อโกฺกสิสฺสนฺติ, อฎฺฐเม ทิวเส ตุณฺหี ภวิสฺสนฺติ, พุทฺธานญฺหิ อุปฺปนฺนํ อธิกรณํ สตฺตาหโต อุตฺตริ น คจฺฉติฯ มาคณฺฑิยา สตฺถารํ อโกฺกสาเปตฺวา ปลาเปตุํ อสโกฺกนฺตี, ‘‘กิํ นุ โข กริสฺสามี’’ติ จิเนฺตตฺวา, ‘‘อิมา เอตสฺส อุปตฺถมฺภภูตา, เอตาสมฺปิ พฺยสนํ กริสฺสามี’’ติ เอกทิวสํ รโญฺญ สุราปานฎฺฐาเน อุปฎฺฐานํ กโรนฺตี จูฬปิตุ สาสนํ ปหิณิ ‘‘อโตฺถ เม กิร กุกฺกุเฎหิ , อฎฺฐ มตกุกฺกุเฎ, อฎฺฐ สชีวกุกฺกุเฎ จ คเหตฺวา อาคจฺฉตุ, อาคนฺตฺวา จ โสปานมตฺถเก ฐตฺวา อาคตภาวํ นิเวเทตฺวา ‘ปวิสตู’ติ วุเตฺตปิ อปวิสิตฺวา ปฐมํ อฎฺฐ สชีวกุกฺกุเฎ ปหิณตุ, ‘ปจฺฉา อิตเร’’’ติฯ จูฬาปฎฺฐากสฺส จ ‘‘มม วจนํ กเรยฺยาสี’’ติ ลญฺชํ อทาสิฯ มาคณฺฑิโย อาคนฺตฺวา, รโญฺญ นิเวทาเปตฺวา, ‘‘ปวิสตู’’ติ วุเตฺต, ‘‘รโญฺญ อาปานภูมิํ น ปวิสิสฺสามี’’ติ อาหฯ อิตรา จูฬุปฎฺฐากํ  ปหิณิ  – ‘‘คจฺฉ, ตาต, มม จูฬปิตุ สนฺติก’’นฺติฯ โส คนฺตฺวา เตน ทิเนฺน อฎฺฐ สชีวกุกฺกุเฎ อาเนตฺวา, ‘‘เทว, ปุโรหิเตน ปณฺณากาโร ปหิโต’’ติ อาหฯ ราชา ‘‘ภทฺทโก วต โน อุตฺตริภโงฺค อุปฺปโนฺน, โก นุ โข ปเจยฺยา’’ติ อาหฯ มาคณฺฑิยา, ‘‘มหาราช, สามาวติปฺปมุขา ปญฺจสตา อิตฺถิโย นิกฺกมฺมิกา วิจรนฺติ, ตาสํ เปเสหิ, ตา ปจิตฺวา อาหริสฺสนฺตี’’ติ อาหฯ ราชา ‘‘คจฺฉ, ตาสํ ทตฺวา อญฺญสฺส กิร หเตฺถ อทตฺวา สยเมว มาเรตฺวา ปจนฺตู’’ติ เปเสสิฯ จูฬุปฎฺฐาโก ‘‘สาธุ เทวา’’ติ คนฺตฺวา ตถา วตฺวา ตาหิ ‘‘มยํ ปาณาติปาตํ น กโรมา’’ติ ปฎิกฺขิโตฺต อาคนฺตฺวา ตมตฺถํ รโญฺญ อาโรเจสิฯ มาคณฺฑิยา ‘‘ทิฎฺฐํ เต, มหาราช, อิทานิ ตาสํ ปาณาติปาตสฺส กรณํ วา อกรณํ วา ชานิสฺสสิ, ‘สมณสฺส โคตมสฺส ปจิตฺวา เปเสนฺตู’ติ วเทหิ เทวา’’ติ อาหฯ ราชา ตถา วตฺวา เปเสสิฯ อิตโร เต คเหตฺวา คจฺฉโนฺต วิย หุตฺวา คนฺตฺวา เต กุกฺกุเฎ ปุโรหิตสฺส ทตฺวา มตกุกฺกุเฎ ตาสํ สนฺติกํ เนตฺวา, ‘‘อิเม กิร กุกฺกุเฎ ปจิตฺวา สตฺถุ สนฺติกํ ปหิณถา’’ติ อาหฯ ตา, ‘‘สามิ, อาหร, อิทํ นาม อมฺหากํ กิจฺจ’’นฺติ ปจฺจุคฺคนฺตฺวา คณฺหิํสุฯ โส รโญฺญ สนฺติกํ คนฺตฺวา, ‘‘กิํ, ตาตา’’ติ ปุโฎฺฐ, ‘‘สมณสฺส โคตมสฺส ปจิตฺวา เปเสถาติ วุตฺตมเตฺตเยว ปฎิมคฺคํ อาคนฺตฺวา คณฺหิํสู’’ติ อาจิกฺขิฯ มาคณฺฑิยา ‘‘ปสฺส, มหาราช, น ตา ตุมฺหาทิสานํ กโรนฺติ, พหิทฺธา ปตฺถนา ตาสํ อตฺถีติ วุเตฺต น สทฺทหสี’’ติ อาหฯ ราชา ตํ สุตฺวาปิ อธิวาเสตฺวา  ตุณฺหีเยว อโหสิฯ มาคณฺฑิยา ‘‘กิํ นุ โข กริสฺสามี’’ติ จิเนฺตสิฯ</p>


<p>ตทา ปน ราชา ‘‘สามาวติยา วาสุลทตฺตาย มาคณฺฑิยาย จา’’ติ ติสฺสนฺนมฺปิ เอตาสํ ปาสาทตเล วาเรน วาเรน สตฺตาหํ สตฺตาหํ วีตินาเมติ ฯ อถ นํ ‘‘เสฺว วา ปรสุเว วา สามาวติยา ปาสาทตลํ คมิสฺสตี’’ติ ญตฺวา มาคณฺฑิยา จูฬปิตุ สาสนํ ปหิณิ – ‘‘อคเทน กิร ทาฐา โธวิตฺวา เอกํ สปฺปํ เปเสตู’’ติฯ โส ตถา กตฺวา เปเสสิฯ ราชา อตฺตโน คมนฎฺฐานํ หตฺถิกนฺตวีณํ อาทายเยว คจฺฉติ, ตสฺสา โปกฺขเร เอกํ ฉิทฺทํ อตฺถิฯ มาคณฺฑิยา เตน ฉิเทฺทน สปฺปํ ปเวเสตฺวา ฉิทฺทํ มาลาคุเฬน ถเกสิฯ สโปฺป ทฺวีหตีหํ อโนฺตวีณายเมว อโหสิฯ มาคณฺฑิยา รโญฺญ คมนทิวเส ‘‘อชฺช กตริสฺสิตฺถิยา ปาสาทํ คมิสฺสสิ เทวา’’ติ ปุจฺฉิตฺวา ‘‘สามาวติยา’’ติ วุเตฺต, ‘‘อชฺช มยา, มหาราช, อมนาโป สุปิโน ทิโฎฺฐฯ น สกฺกา ตตฺถ คนฺตุํ, เทวา’’ติ? ‘‘คจฺฉาเมวา’’ติฯ สา ยาว ตติยํ วาเรตฺวา, ‘‘เอวํ สเนฺต อหมฺปิ ตุเมฺหหิ สทฺธิํ คมิสฺสามิ, เทวา’’ติ วตฺวา นิวตฺติยมานาปิ อนิวตฺติตฺวา, ‘‘น ชานามิ, กิํ ภวิสฺสติ เทวา’’ติ รญฺญา สทฺธิํเยว อคมาสิฯ</p>


<p>ราชา สามาวติมิสฺสิกาหิ ทินฺนานิ วตฺถปุปฺผคนฺธาภรณานิ ธาเรตฺวา สุโภชนํ ภุญฺชิตฺวา วีณํ  อุสฺสีสเก ฐเปตฺวา สยเน นิปชฺชิฯ มาคณฺฑิยา อปราปรํ วิจรนฺตี วิย หุตฺวา วีณาฉิทฺทโต ปุปฺผคุฬํ อปเนสิฯ สโปฺป ทฺวีหตีหํ นิราหาโร เตน ฉิเทฺทน นิกฺขมิตฺวา ปสฺสสโนฺต ผณํ กตฺวา สยนปิเฎฺฐ นิปชฺชิ ฯ มาคณฺฑิยา ตํ ทิสฺวา, ‘‘ธี ธี, เทว, สโปฺป’’ติ มหาสทฺทํ กตฺวา ราชานญฺจ ตา จ อโกฺกสนฺตี, ‘‘อยํ อนฺธพาลราชา อลกฺขิโก มยฺหํ วจนํ น สุณาติ, อิมาปิ นิสฺสิรีกา ทุพฺพินีตา, กิํ นาม รโญฺญ สนฺติกา น ลภนฺติ, กิํ นุ ตุเมฺห อิมสฺมิํ มเตเยว สุขํ ชีวิสฺสถ, ชีวเนฺต ทุกฺขํ ชีวถ, ‘อชฺช มยา ปาปสุปิโน ทิโฎฺฐ, สามาวติยา ปาสาทํ คนฺตุํ น วฎฺฎตี’ติ วาเรนฺติยาปิ เม วจนํ น สุณสิ, เทวา’’ติ อาหฯ ราชา สปฺปํ ทิสฺวา มรณภยตชฺชิโต ‘‘เอวรูปมฺปิ นาม อิมา กริสฺสนฺติ, อโห ปาปา, อหํ อิมาสํ ปาปภาวํ อาจิกฺขนฺติยาปิ อิมิสฺสา วจนํ น สทฺทหิํ, ปฐมํ อตฺตโน คเพฺภสุ ฉิทฺทานิ กตฺวา นิสินฺนา, ปุน มยา เปสิเต กุกฺกุเฎ ปฎิปหิณิํสุ, อชฺช สยเน สปฺปํ วิสฺสชฺชิํสู’’ติ โกเธน สมฺปชฺชลิโต วิย อโหสิฯ</p>


<p>สามาวตีปิ  ปญฺจนฺนํ อิตฺถิสตานํ โอวาทํ อทาสิ – ‘‘อมฺมา, อมฺหากํ อญฺญํ ปฎิสรณํ นตฺถิ, นริเนฺท จ เทวิยา จ อตฺตนิ จ สมเมว เมตฺตจิตฺตํ ปวเตฺตถ, มา กสฺสจิ โกปํ กริตฺถา’’ติฯ ราชา สหสฺสถามํ สิงฺคธนุํ อาทาย ชิยํ โปเถตฺวา วิสปีตํ สรํ สนฺนยฺหิตฺวา สามาวติํ ธุเร กตฺวา สพฺพา  ตา ปฎิปาฎิยา ฐปาเปตฺวา สามาวติยา อุเร สรํ วิสฺสเชฺชสิฯ โส ตสฺสา เมตฺตานุภาเวน ปฎินิวตฺติตฺวา อาคตมคฺคาภิมุโขว หุตฺวา รโญฺญ หทยํ ปวิสโนฺต วิย อฎฺฐาสิฯ ราชา จิเนฺตสิ – ‘‘มยา ขิโตฺต สโร สิลมฺปิ วินิวิชฺฌิตฺวา คจฺฉติ, อากาเส ปฎิหนนกฎฺฐานํ นตฺถิ, อถ จ ปเนส นิวตฺติตฺวา มม หทยาภิมุโข ชาโต, อยญฺหิ นาม นิสฺสโตฺต นิชฺชีโว สโรปิ เอติสฺสา คุณํ ชานาติ, อหํ มนุสฺสภูโตปิ น ชานามี’’ติ, โส ธนุํ ฉเฑฺฑตฺวา อญฺชลิํ ปคฺคยฺห สามาวติยา ปาทมูเล อุกฺกุฎิกํ นิสีทิตฺวา อิมํ คาถมาห –</p>


<p>
‘‘สมฺมุยฺหามิ ปมุยฺหามิ, สพฺพา มุยฺหนฺติ เม ทิสา;  
  
สามาวติ มํ ตายสฺสุ, ตฺวญฺจ เม สรณํ ภวา’’ติฯ  
</p>
  
<p>สา ตสฺส วจนํ สุตฺวา, ‘‘สาธุ, เทว, มํ สรณํ คจฺฉา’’ติ อวตฺวา, ‘‘ยมหํ, มหาราช, สรณํ คตา, ตเมว ตฺวมฺปิ สรณํ คจฺฉาหี’’ติ อิทํ วตฺวา สามาวตี สมฺมาสมฺพุทฺธสาวิกา –</p>


<p>
‘‘มา  
มํ ตฺวํ สรณํ คจฺฉ, ยมหํ สรณํ คตา;  
  
<p>
เอส พุโทฺธ มหาราช, เอส พุโทฺธ อนุตฺตโร;  
  
สรณํ คจฺฉ ตํ พุทฺธํ, ตฺวญฺจ เม สรณํ ภวา’’ติฯ –  
</p>
  
<p>อาห ฯ ราชา ตสฺส วจนํ สุตฺวา, ‘‘อิทานาหํ อติเรกตรํ ภายามี’’ติ วตฺวา อิมํ คาถมาห –</p>


<p>
‘‘เอส ภิโยฺย ปมุยฺหามิ, สพฺพา มุยฺหนฺติ เม ทิสา;  
  
สามาวติ มํ ตายสฺสุ, ตฺวญฺจ เม สรณํ ภวา’’ติฯ  
</p>
  
<p>อถ นํ สา ปุริมนเยเนว ปุน ปฎิกฺขิปิตฺวา, ‘‘เตน หิ ตฺวญฺจ สรณํ คจฺฉามิ, สตฺถารญฺจ สรณํ คจฺฉามิ, วรญฺจ เต ทมฺมี’’ติ วุเตฺต, ‘‘วโร คหิโต โหตุ, มหาราชา’’ติ อาหฯ โส สตฺถารํ อุปสงฺกมิตฺวา สรณํ คนฺตฺวา นิมเนฺตตฺวา พุทฺธปฺปมุขสฺส ภิกฺขุสงฺฆสฺส สตฺตาหํ มหาทานํ ทตฺวา  สามาวติํ อามเนฺตตฺวา, ‘‘อุเฎฺฐหิ, วรํ คณฺหา’’ติ อาหฯ ‘‘มหาราช, มยฺหํ หิรญฺญาทีหิ อโตฺถ นตฺถิ, อิมํ ปน เม วรํ เทหิ, ตถา กโรหิ, ยถา สตฺถา นิพทฺธํ ปญฺจหิ ภิกฺขุสเตหิ สทฺธิํ อิธาคจฺฉติ, ธมฺมํ สุณิสฺสามี’’ติฯ ราชา สตฺถารํ วนฺทิตฺวา, ‘‘ภเนฺต, ปญฺจหิ ภิกฺขุสเตหิ สทฺธิํ นิพทฺธํ อิธาคจฺฉถ, สามาวติมิสฺสิกา ‘ธมฺมํ สุณิสฺสามา’ติ วทนฺตี’’ติ อาหฯ ‘‘มหาราช, พุทฺธานํ นาม เอกสฺมิํ ฐาเน นิพทฺธํ คนฺตุํ น วฎฺฎติ, มหาชโน สตฺถารํ อาคมนตฺถาย ปจฺจาสีสตี’’ติฯ ‘‘เตน หิ, ภเนฺต, เอกํ ภิกฺขุํ อาณาเปถา’’ติฯ สตฺถา อานนฺทเตฺถรํ อาณาเปสิฯ โส ตโต ปฎฺฐาย ปญฺจ ภิกฺขุสตานิ อาทาย นิพทฺธํ ราชกุลํ คจฺฉติฯ ตาปิ เทวิโย นิพทฺธํ เถรํ สปริวารํ โภเชนฺติ, ธมฺมํ สุณนฺติฯ ตา เอกทิวสํ เถรสฺส ธมฺมกถํ สุตฺวา ปสีทิตฺวา, ปญฺจหิ อุตฺตราสงฺคสเตหิ ธมฺมปูชํ อกํสุ ฯ เอเกโก อุตฺตราสโงฺค ปญฺจ สตานิ ปญฺจ สตานิ อคฺฆติฯ</p>


<p>ตา เอกวตฺถา ทิสฺวา ราชา ปุจฺฉิ – ‘‘กุหิํ โว อุตฺตราสโงฺค’’ติฯ ‘‘อยฺยสฺส โน ทินฺนา’’ติฯ ‘‘เตน สเพฺพ คหิตา’’ติ? ‘‘อาม, คหิตา’’ติฯ ราชา เถรํ อุปสงฺกมิตฺวา วนฺทิตฺวา ตาหิ อุตฺตราสงฺคานํ ทินฺนภาวํ ปุจฺฉิตฺวา ตาหิ ทินฺนภาวญฺจ เถเรน คหิตภาวญฺจ สุตฺวา, ‘‘นนุ, ภเนฺต, อติพหูนิ วตฺถานิ, เอตฺตเกหิ กิํ กริสฺสถา’’ติ ปุจฺฉิฯ ‘‘อมฺหากํ ปโหนกานิ วตฺถานิ คณฺหิตฺวา เสสานิ ชิณฺณจีวริกานํ ภิกฺขูนํ ทสฺสามิ, มหาราชา’’ติฯ ‘‘เต อตฺตโน ชิณฺณจีวรานิ กิํ กริสฺสนฺตี’’ติ? ‘‘ชิณฺณตรจีวริกานํ ทสฺสนฺตี’’ติฯ ‘‘เต  อตฺตโน ชิณฺณตรจีวรานิ กิํ กริสฺสนฺตี’’ติ? ‘‘ปจฺจตฺถรณานิ กริสฺสนฺตี’’ติฯ ‘‘ปุราณปจฺจตฺถรณานิ กิํ กริสฺสนฺตี’’ติ? ‘‘ภูมตฺถรณานิ กริสฺสนฺตี’’ติฯ ‘‘ปุราณภูมตฺถรณานิ กิํ กริสฺสนฺตี’’ติ? ‘‘ปาทปุญฺฉนานิ กริสฺสนฺติ, มหาราชา’’ติฯ ‘‘ปุราณปาทปุญฺฉนานิ กิํ กริสฺสนฺตี’’ติ? ‘‘ขณฺฑาขณฺฑิกํ โกเฎฺฎตฺวา มตฺติกาย มทฺทิตฺวา ภิตฺติํ ลิมฺปิสฺสนฺตี’’ติฯ ‘‘ภเนฺต, เอตฺตกานิ กตฺวาปิ อยฺยานํ ทินฺนานิ น นสฺสนฺตี’’ติ? ‘‘อาม, มหาราชา’’ติฯ ราชา ปสโนฺน อปรานิปิ ปญฺจ วตฺถสตานิ อาหราเปตฺวา เถรสฺส ปาทมูเล ฐปาเปสิฯ เถโร กิร ปญฺจสตคฺฆนกาเนว วตฺถานิ ปญฺจสตภาเคน  ปาทมูเล ฐเปตฺวา ทินฺนานิ ปญฺจสตกฺขตฺตุํ ลภิ, สหสฺสคฺฆนกานิ สหสฺสภาเคน ปาทมูเล ฐเปตฺวา ทินฺนานิ  สหสฺสกฺขตฺตุํ ลภิ, สตสหสฺสคฺฆนกานิ สตสหสฺสภาเคน ปาทมูเล ฐเปตฺวา ทินฺนานิ สตสหสฺสกฺขตฺตุํ ลภิฯ เอกํ เทฺว ตีณิ จตฺตาริ ปญฺจ ทสาติอาทินา นเยน ลทฺธานํ ปน คณนา นาม นตฺถิฯ ตถาคเต กิร ปรินิพฺพุเต เถโร สกลชมฺพุทีปํ วิจริตฺวา สพฺพวิหาเรสุ ภิกฺขูนํ อตฺตโน สนฺตกาเนว ปตฺตจีวรานิ อทาสิฯ</p>


<p>ตทา มาคณฺฑิยาปิ ‘‘ยมหํ กโรมิฯ ตํ ตถา อหุตฺวา อญฺญถาว โหติ, อิทานิ กิํ นุ โข กริสฺสามี’’ติ จิเนฺตตฺวา, ‘‘อเตฺถโส อุปาโย’’ติ รเญฺญ อุยฺยานกีฬํ คจฺฉเนฺต จูฬปิตุ สาสนํ ปหิณิ – ‘‘สามาวติยา ปาสาทํ คนฺตฺวา, ทุสฺสโกฎฺฐาคารานิ จ เตลโกฎฺฐาคารานิ จ วิวราเปตฺวา, ทุสฺสานิ เตลจาฎีสุ เตเมตฺวา เตเมตฺวา ถเมฺภ เวเฐตฺวา ตา สพฺพาปิ เอกโต กตฺวา ทฺวารํ ปิทหิตฺวา พหิ ยนฺตกํ ทตฺวา ทณฺฑทีปิกาหิ เคเห อคฺคิํ ททมาโน โอตริตฺวา คจฺฉตู’’ติฯ โส ปาสาทํ อภิรุยฺห โกฎฺฐาคารานิ  วิวริตฺวา วตฺถานิ เตลจาฎีสุ เตเมตฺวา เตเมตฺวา ถเมฺภ เวเฐตุํ อารภิฯ อถ นํ สามาวติปฺปมุขา อิตฺถิโย ‘‘กิํ เอตํ จูฬปิตา’’ติ วทนฺติโย อุปสงฺกมิํสุฯ ‘‘อมฺมา, ราชา ทฬฺหิกมฺมตฺถาย อิเม ถเมฺภ เตลปิโลติกาหิ เวฐาเปติ, ราชเคเห นาม สุยุตฺตํ ทุยุตฺตํ ทุชฺชานํ, มา เม สนฺติเก โหถ, อมฺมา’’ติ เอวํ วตฺวา ตา อาคตา คเพฺภ ปเวเสตฺวา ทฺวารานิ ปิทหิตฺวา พหิ ยนฺตกํ ทตฺวา อาทิโต ปฎฺฐาย อคฺคิํ เทโนฺต โอตริฯ สามาวตี ตาสํ โอวาทํ อทาสิ – ‘‘อมฺหากํ อนมตเคฺค สํสาเร วิจรนฺตีนํ เอวเมว อคฺคินา ฌายมานานํ อตฺตภาวานํ ปริเจฺฉโท พุทฺธญาเณนปิ น สุกโร, อปฺปมตฺตา โหถา’’ติฯ ตา เคเห ฌายเนฺต เวทนาปริคฺคหกมฺมฎฺฐานํ มนสิกโรนฺติโย กาจิ ทุติยผลํ, กาจิ ตติยผลํ ปาปุณิํสุฯ เตน วุตฺตํ – ‘‘อถ โข สมฺพหุลา ภิกฺขู ปจฺฉาภตฺตํ ปิณฺฑปาตปฎิกฺกนฺตา เยน ภควา เตนุปสงฺกมิํสุ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิํสุ, เอกมนฺตํ นิสินฺนา โข เต ภิกฺขู ภควนฺตํ เอตทโวจุํ – ‘อิธ, ภเนฺต, รโญฺญ อุเตนสฺส อุยฺยานคตสฺส อเนฺตปุรํ ทฑฺฒํ, ปญฺจ จ อิตฺถิสตานิ กาลกตานิ  สามาวติปฺปมุขานิฯ ตาสํ, ภเนฺต, อุปาสิกานํ กา คติ, โก อภิสมฺปราโย’ติ? สเนฺตตฺถ, ภิกฺขเว, อุปาสิกาโย โสตาปนฺนา , สนฺติ สกทาคามิโย, สนฺติ อนาคามิโย, สพฺพา ตา, ภิกฺขเว , อุปาสิกาโย อนิปฺผลา กาลกตา’’ติฯ อถ โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘โมหสมฺพนฺธโน โลโก, ภพฺพรูโปว ทิสฺสติ;  
  
อุปธีพนฺธโน พาโล, ตมสา ปริวาริโต;  
  
สสฺสโตริว ขายติ, ปสฺสโต นตฺถิ กิญฺจน’’นฺติฯ (อุทา. ๗๐);  
</p>
  
<p>เอวญฺจ ปน วตฺวา, ‘‘ภิกฺขเว, สตฺตา นาม วเฎฺฎ วิจรนฺตา นิจฺจกาลํ อปฺปมตฺตา หุตฺวา ปุญฺญกมฺมเมว น กโรนฺติ, ปมาทิโน หุตฺวา ปาปกมฺมมฺปิ กโรนฺติฯ ตสฺมา วเฎฺฎ วิจรนฺตา สุขมฺปิ ทุกฺขมฺปิ อนุภวนฺตี’’ติ ธมฺมํ เทเสสิฯ</p>


<p>ราชา ‘‘สามาวติยา เคหํ กิร ฌายตี’’ติ สุตฺวา เวเคนาคจฺฉโนฺตปิ อทเฑฺฒ สมฺปาปุณิตุํ นาสกฺขิฯ อาคนฺตฺวา ปน เคหํ นิพฺพาเปโนฺต อุปฺปนฺนพลวโทมนโสฺส อมจฺจคณปริวุโต นิสีทิตฺวา สามาวติยา คุเณ อนุสฺสรโนฺต, ‘‘กสฺส นุ โข อิทํ กมฺม’’นฺติ จิเนฺตตฺวา – ‘‘มาคณฺฑิยาย การิตํ ภวิสฺสตี’’ติ ญตฺวา, ‘‘ตาเสตฺวา ปุจฺฉิยมานา น กเถสฺสติ, สณิกํ อุปาเยน ปุจฺฉิสฺสามี’’ติ จิเนฺตตฺวา อมเจฺจ  อาห – ‘‘อโมฺภ, อหํ อิโต ปุเพฺพ อุฎฺฐาย สมุฎฺฐาย อาสงฺกิตปริสงฺกิโตว โหมิ, สามาวตี เม นิจฺจํ โอตารเมว คเวสติ, อิทานิ ปน เม จิตฺตํ นิพฺพุตํ ภวิสฺสติ, สุเขน จ วสิตุํ ลภิสฺสามี’’ติ, เต ‘‘เกน นุ โข, เทว, อิทํ กต’’นฺติ อาหํสุฯ ‘‘มยิ สิเนเหน เกนจิ กตํ ภวิสฺสตี’’ติฯ มาคณฺฑิยาปิ สมีเป ฐิตา ตํ สุตฺวา, ‘‘นาโญฺญ โกจิ กาตุํ สกฺขิสฺสติ, มยา กตํ, เทว, อหํ จูฬปิตรํ อาณาเปตฺวา กาเรสิ’’นฺติ อาหฯ ‘‘ตํ ฐเปตฺวา อโญฺญ มยิ สิเนโห สโตฺต นาม นตฺถิ, ปสโนฺนสฺมิ, วรํ เต ทมฺมิ, อตฺตโน ญาติคณํ ปโกฺกสาเปหี’’ติฯ สา ญาตกานํ สาสนํ ปหิณิ – ‘‘ราชา เม ปสโนฺน วรํ เทติ, สีฆํ อาคจฺฉนฺตู’’ติฯ ราชา อาคตาคตานํ มหนฺตํ สกฺการํ กาเรสิฯ ตํ ทิสฺวา ตสฺสา อญฺญาตกาปิ ลญฺชํ ทตฺวา ‘‘มยํ มาคณฺฑิยาย ญาตกา’’ติ อาคจฺฉิํสุฯ ราชา เต สเพฺพ คาหาเปตฺวา ราชงฺคเณ นาภิปฺปมาเณ อาวาเฎ ขณาเปตฺวา เต ตตฺถ นิสีทาเปตฺวา ปํสูหิ ปูเรตฺวา อุปริ ปลาเล วิกิราเปตฺวา อคฺคิํ ทาเปสิฯ จมฺมสฺส ทฑฺฒกาเล อยนงฺคเลน  กสาเปตฺวา ขณฺฑาขณฺฑํ หีราหีรํ กาเรสิฯ มาคณฺฑิยาย  สรีรโตปิ ติขิเณน  สเตฺถน ฆนฆนฎฺฐาเนสุ มํสํ อุปฺปาเฎตฺวา เตลกปาลํ อุทฺธนํ อาโรเปตฺวา ปูเว วิย ปจาเปตฺวา ตเมว ขาทาเปสิฯ</p>


<p>ธมฺมสภายมฺปิ ภิกฺขู กถํ สมุฎฺฐาเปสุํ, ‘‘อนนุจฺฉวิกํ วต, อาวุโส, เอวรูปาย สทฺธาย ปสนฺนาย อุปาสิกาย เอวรูปํ มรณ’’นฺติฯ สตฺถา อาคนฺตฺวา, ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘อิมาย นามา’’ติ วุเตฺต ‘‘ภิกฺขเว, อิมสฺมิํ อตฺตภาเว สามาวติปฺปมุขานํ อิตฺถีนํ เอตํ อยุตฺตํ สมฺปตฺตํฯ ปุเพฺพ กตกมฺมสฺส ปน ยุตฺตเมว เอตาหิ ลทฺธ’’นฺติ วตฺวา, ‘‘กิํ, ภเนฺต, เอตาหิ ปุเพฺพ กตํ, ตํ อาจิกฺขถา’’ติ เตหิ ยาจิโต อตีตํ อาหริ –</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต ราชเคเห นิพทฺธํ อฎฺฐ ปเจฺจกพุทฺธา ภุญฺชนฺติฯ ปญฺจสตา อิตฺถิโย เต อุปฎฺฐหนฺติฯ เตสุ สตฺต ปเจฺจกพุทฺธา หิมวนฺตํ คจฺฉนฺติ, เอโก นทีตีเร เอกํ ติณคหนํ อตฺถิ, ตตฺถ ฌานํ สมาปชฺชิตฺวา นิสีทิฯ อเถกทิวสํ ราชา ปเจฺจกพุเทฺธสุ คเตสุ ตา อิตฺถิโย อาทาย นทิยํ อุทกกีฬํ  กีฬิตุํ คโตฯ ตตฺถ ตา อิตฺถิโย ทิวสภาคํ อุทเก กีฬิตฺวา อุตฺตริตฺวา สีตปีฬิตา อคฺคิํ วิสิเพฺพตุกามา ‘‘อมฺหากํ อคฺคิกรณฎฺฐานํ โอโลเกถา’’ติ อปราปรํ วิจรนฺติโย ตํ ติณคหนํ ทิสฺวา, ‘‘ติณราสี’’ติ สญฺญาย ตํ ปริวาเรตฺวา ฐิตา อคฺคิํ อทํสุฯ ติเณสุ ฌายิตฺวา ปตเนฺตสุ ปเจฺจกพุทฺธํ ทิสฺวา, ‘‘นฎฺฐามฺหา, อมฺหากํ รโญฺญ ปเจฺจกพุโทฺธ ฌายติ, ราชา ญตฺวา อเมฺห นาเสสฺสติ, สุทฑฺฒํ นํ กริสฺสามา’’ติ สพฺพา ตา อิตฺถิโย อิโต จิโต จ ทารูนิ อาหริตฺวา ตสฺส อุปริ ทารุราสิํ กริํสุฯ มหาทารุราสิ อโหสิฯ อถ นํ อาลิเมฺปตฺวา, ‘‘อิทานิ ฌายิสฺสตี’’ติ ปกฺกมิํสุฯ ตา ปฐมํ อสเญฺจตนิกา หุตฺวา กมฺมุนา น พชฺฌิํสุ, อิทานิ ปจฺฉา สเญฺจตนาย กมฺมุนา พชฺฌิํสุฯ ปเจฺจกพุทฺธํ ปน อโนฺตสมาปตฺติยํ สกฎสหเสฺสหิ ทารูนิ อาหริตฺวา อาลิเมฺปนฺตาปิ อุสฺมาการมตฺตมฺปิ คเหตุํ น สโกฺกนฺติฯ ตสฺมา โส สตฺตเม ทิวเส อุฎฺฐาย ยถาสุขํ อคมาสิฯ ตา ตสฺส กมฺมสฺส กตตฺตา พหูนิ วสฺสสตสหสฺสานิ นิรเย ปจฺจิตฺวา ตเสฺสว กมฺมสฺส วิปากาวเสเสน อตฺตภาวสเต อิมินาว นิยาเมน เคเห ฌายมาเน ฌายิํสุฯ อิทํ เอตาสํ ปุพฺพกมฺมนฺติฯ</p>


<p>เอวํ  วุเตฺต ภิกฺขู สตฺถารํ ปฎิปุจฺฉิํสุ – ‘‘ขุชฺชุตฺตรา ปน, ภเนฺต, เกน กเมฺมน ขุชฺชา ชาตา, เกน กเมฺมน มหาปญฺญา, เกน กเมฺมน โสตาปตฺติผลํ อธิคตา, เกน กเมฺมน ปเรสํ เปสนการิตา  ชาตา’’ติ? ภิกฺขเว, ตเสฺสว รโญฺญ พาราณสิยํ รชฺชํ กรณกาเล เสฺวว  ปเจฺจกพุโทฺธ โถกํ ขุชฺชธาตุโก อโหสิฯ อเถกา อุปฎฺฐายิกา อิตฺถี กมฺพลํ ปารุปิตฺวา สุวณฺณสรณํ คเหตฺวา, ‘‘อมฺหากํ ปเจฺจกพุโทฺธ เอวญฺจ เอวญฺจ วิจรตี’’ติ ขุชฺชา หุตฺวา ตสฺส วิจรณาการํ ทเสฺสสิฯ ตสฺส นิสฺสเนฺทน ขุชฺชา ชาตาฯ เต ปน ปเจฺจกพุเทฺธ ปฐมทิวเส ราชเคเห นิสีทาเปตฺวา ปเตฺต คาหาเปตฺวา ปายาสสฺส ปูเรตฺวา ทาเปสิฯ อุณฺหปายาสสฺส ปูเร ปเตฺต ปเจฺจกพุทฺธา ปริวเตฺตตฺวา ปริวเตฺตตฺวา คณฺหนฺติฯ สา อิตฺถี เต ตถา กโรเนฺต ทิสฺวา อตฺตโน สนฺตกานิ อฎฺฐ ทนฺตวลยานิ ทตฺวา, ‘‘อิธ ฐเปตฺวา คณฺหถา’’ติ อาหฯ เตสุ ตถา กตฺวา ตํ โอโลเกตฺวา ฐิเตสุ เตสํ อธิปฺปายํ ญตฺวา, ‘‘นตฺถิ, ภเนฺต, อมฺหากํ เอเตหิ อโตฺถฯ ตุมฺหากเญฺญว เอตานิ ปริจฺจตฺตานิ, คเหตฺวา คจฺฉถา’’ติ อาหฯ เต คเหตฺวา นนฺทมูลกปพฺภารํ อคมํสุฯ อชฺชตนาปิ ตานิ วลยานิ อโรคาเนวฯ สา ตสฺส กมฺมสฺส นิสฺสเนฺทน อิทานิ ติปิฎกธรา มหาปญฺญา ชาตาฯ ปเจฺจกพุทฺธานํ กตอุปฎฺฐานสฺส นิสฺสเนฺทน ปน โสตาปตฺติผลํ ปตฺตาฯ อิทมสฺสา พุทฺธนฺตเร ปุพฺพกมฺมํฯ</p>


<p>กสฺสปสมฺมาสมฺพุทฺธกาเล ปน เอกา พาราณสิเสฎฺฐิโน ธีตา วฑฺฒมานกจฺฉายาย อาทาสํ คเหตฺวา อตฺตานํ อลงฺกโรนฺตี นิสีทิฯ อถสฺสา วิสฺสาสิกา เอกา ขีณาสวา  ภิกฺขุนี ตํ ทฎฺฐุํ อคมาสิฯ ภิกฺขุนิโย หิ ขีณาสวาปิ สายนฺหสมเย อุปฎฺฐากกุลานิ ทฎฺฐุกามา โหนฺติฯ ตสฺมิํ ปน ขเณ เสฎฺฐิธีตาย สนฺติเก กาจิ เปสนการิกา นตฺถิ, สา ‘‘วนฺทามิ, อเยฺย, เอตํ ตาว เม ปสาธนเปฬกํ คเหตฺวา เทถา’’ติ อาหฯ เถรี จิเนฺตสิ – ‘‘สจสฺสา อิมํ คณฺหิตฺวา น ทสฺสามิ, มยิ อาฆาตํ กตฺวา นิรเย นิพฺพตฺติสฺสติฯ สเจ ปน ทสฺสามิ, ปรสฺส เปสนการิกา หุตฺวา นิพฺพตฺติสฺสติฯ นิรยสนฺตาปโต โข ปน ปรสฺส เปสนภาโวว เสโยฺย’’ติฯ ‘‘สา อนุทยํ ปฎิจฺจ ตํ คเหตฺวา ตสฺสา อทาสิฯ ตสฺส กมฺมสฺส นิสฺสเนฺทน ปเรสํ เปสนการิกา ชาตา’’ติฯ</p>


<p>อถ  ปุเนกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘สามาวติปฺปมุขา ปญฺจสตา อิตฺถิโย เคเห อคฺคินา ฌายิํสุ, มาคณฺฑิยาย ญาตกา อุปริ ปลาลคฺคิํ ทตฺวา อยนงฺคเลหิ ภินฺนา, มาคณฺฑิยา ปกฺกุถิตเตเล ปกฺกา, เก นุ โข เอตฺถ ชีวนฺติ นาม, เก มตา นามา’’ติฯ สตฺถา อาคนฺตฺวา, ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘อิมาย นามา’’ติ วุเตฺต, ‘‘ภิกฺขเว, เย เกจิ ปมตฺตา, เต วสฺสสตํ ชีวนฺตาปิ มตาเยว นามฯ เย อปฺปมตฺตา, เต มตาปิ ชีวนฺติเยวฯ ตสฺมา มาคณฺฑิยา ชีวนฺตีปิ มตาเยว นาม, สามาวติปฺปมุขา ปญฺจสตา อิตฺถิโย มตาปิ ชีวนฺติเยว นามฯ น หิ, ภิกฺขเว, อปฺปมตฺตา มรนฺติ นามา’’ติ วตฺวา อิมา คาถา อภาสิ –</p>


<ol>
<li>
‘‘อปฺปมาโท  
  
อมตปทํ, ปมาโท มจฺจุโน ปทํ;  
  
อปฺปมตฺตา น มียนฺติ, เย ปมตฺตา ยถา มตาฯ  
</li>
  
<li>
‘‘เอวํ วิเสสโต ญตฺวา, อปฺปมาทมฺหิ ปณฺฑิตา;  
  
อปฺปมาเท ปโมทนฺติ, อริยานํ โคจเร รตาฯ  
</li>
  
<li>
‘‘เต ฌายิโน สาตติกา, นิจฺจํ ทฬฺหปรกฺกมา;  
  
ผุสนฺติ ธีรา นิพฺพานํ, โยคเกฺขมํ อนุตฺตร’’นฺติฯ  
</li>
  
<p>ตตฺถ ติ ปทํ มหนฺตํ อตฺถํ ทีเปติ, มหนฺตํ อตฺถํ คเหตฺวา ติฎฺฐติฯ สกลมฺปิ หิ เตปิฎกํ พุทฺธวจนํ อาหริตฺวา กถิยมานํ อปฺปมาทปทเมว โอตรติฯ เตน วุตฺตํ –
</ol></p>

</p>


<p>โส ปเนส อตฺถโต สติยา อวิปฺปวาโส นามฯ นิจฺจํ อุปฎฺฐิตาย สติยา เจตํ นามํฯ นฺติ อมตํ วุจฺจติ นิพฺพานํฯ ตญฺหิ อชาตตฺตา นุ ชียติ น มียติ, ตสฺมา อมตนฺติ วุจฺจติฯ ปชฺชนฺติ อิมินาติ ปทํ, อมตํ  ปาปุณนฺตีติ อโตฺถฯ อมตสฺส ปทํ อมตปทํ, อมตสฺส อธิคมูปาโยติ วุตฺตํ โหติ, ติ ปมชฺชนภาโว, มุฎฺฐสฺสติสงฺขาตสฺส สติยา โวสคฺคเสฺสตํ นามํฯ ติ  มรณสฺสฯ นฺติ อุปาโย มโคฺคฯ ปมโตฺต หิ ชาติํ นาติวตฺตติ, ชาโต ชียติ เจว มียติ จาติ ปมาโท มจฺจุโน ปทํ นาม โหติ, มรณํ อุเปติฯ ติ สติยา สมนฺนาคตา หิ อปฺปมตฺตา น มรนฺติฯ อชรา อมรา โหนฺตีติ น สลฺลเกฺขตพฺพํฯ น หิ โกจิ สโตฺต อชโร อมโร นาม อตฺถิ, ปมตฺตสฺส ปน วฎฺฎํ นาม อปริจฺฉินฺนํ, อปฺปมตฺตสฺส ปริจฺฉินฺนํฯ ตสฺมา ปมตฺตา ชาติอาทีหิ อปริมุตฺตตฺตา ชีวนฺตาปิ มตาเยว นามฯ อปฺปมตฺตา ปน อปฺปมาทลกฺขณํ วเฑฺฒตฺวา ขิปฺปํ มคฺคผลานิ สจฺฉิกตฺวา ทุติยตติยอตฺตภาเวสุ น นิพฺพตฺตนฺติฯ ตสฺมา เต ชีวนฺตาปิ มตาปิ น มียนฺติเยว นามฯ ติ เย ปน สตฺตา ปมตฺตา, เต ปมาทมรเณน มตตฺตา, ยถา หิ ชีวิตินฺทฺริยุปเจฺฉเทน มตา ทารุกฺขนฺธสทิสา อปคตวิญฺญาณา , ตเถว โหนฺติฯ เตสมฺปิ หิ มตานํ วิย คหฎฺฐานํ ตาว ‘‘ทานํ ทสฺสาม, สีลํ รกฺขิสฺสาม, อุโปสถกมฺมํ กริสฺสามา’’ติ เอกจิตฺตมฺปิ น อุปฺปชฺชติ, ปพฺพชิตานมฺปิ ‘‘อาจริยุปชฺฌายวตฺตาทีนิ ปูเรสฺสาม, ธุตงฺคานิ สมาทิยิสฺสาม, ภาวนํ วเฑฺฒสฺสามา’’ติ น อุปฺปชฺชตีติ มเตน เต กิํ นานากรณาว โหนฺติฯ เตน วุตฺตํ – ‘‘เย ปมตฺตา ยถา มตา’’ติฯ</p>


<p>ติ ปมตฺตสฺส วฎฺฎโต นิสฺสรณํ นตฺถิ, อปฺปมตฺตสฺส อตฺถีติ เอวํ  วิเสสโตว ชานิตฺวาฯ เก ปเนตํ วิเสสํ ชานนฺตีติ? ติ เย ปณฺฑิตา เมธาวิโน สปฺปญฺญา อตฺตโน อปฺปมาเท ฐตฺวา อปฺปมาทํ วเฑฺฒนฺติ, เต เอวํ วิเสสการณํ ชานนฺติฯ ติ เต เอวํ ญตฺวา ตสฺมิํ อตฺตโน อปฺปมาเท ปโมทนฺติ, ปหํสิตมุขา ตุฎฺฐปหฎฺฐา โหนฺติฯ ติ เต เอวํ อปฺปมาเท ปโมทนฺตา ตํ อปฺปมาทํ วเฑฺฒตฺวา อริยานํ พุทฺธปเจฺจกพุทฺธพุทฺธสาวกานํ โคจรสงฺขาเต จตุสติปฎฺฐานาทิเภเท สตฺตติํส โพธิปกฺขิยธเมฺม นววิธโลกุตฺตรธเมฺม จ รตา นิรตา, อภิรตา โหนฺตีติ อโตฺถฯ</p>


<p>  ติ เต อปฺปมตฺตา ปณฺฑิตา อฎฺฐสมาปตฺติสงฺขาเตน อารมฺมณูปนิชฺฌาเนน วิปสฺสนามคฺคผลสงฺขาเตน ลกฺขณูปนิชฺฌาเนน จาติ ทุวิเธนปิ ฌาเนน ฌายิโนฯ ติ อภินิกฺขมนกาลโต ปฎฺฐาย ยาว อรหตฺตมคฺคา สตตํ ปวตฺตกายิกเจตสิกวีริยาฯ ติ ยํ ตํ ปุริสถาเมน ปุริสวีริเยน ปุริสปรกฺกเมน ปตฺตพฺพํ, น ตํ อปาปุณิตฺวา วีริยสฺส สณฺฐานํ ภวิสฺสตีติ เอวรูเปน วีริเยน อนฺตรา อโนสกฺกิตฺวา นิจฺจปฺปวเตฺตน ทฬฺหปรกฺกเมน สมนฺนาคตาฯ ติ เอตฺถ เทฺว ผุสนา ญาณผุสนา จ, วิปากผุสนา จฯ ตตฺถ จตฺตาโร มคฺคา ญาณผุสนา นาม, จตฺตาริ ผลานิ วิปากผุสนา นามฯ เตสุ อิธ วิปากผุสนา อธิเปฺปตาฯ อริยผเลน นิพฺพานํ สจฺฉิกโรโนฺต  ธีรา ปณฺฑิตา ตาย วิปากผุสนาย ผุสนฺติ, นิพฺพานํ สจฺฉิกโรนฺติฯ นฺติ เย จตฺตาโร โยคา มหาชนํ วเฎฺฎ โอสีทาเปนฺติ, เตหิ เขมํ นิพฺภยํ สเพฺพหิ โลกิยโลกุตฺตรธเมฺมหิ เสฎฺฐตฺตา อนุตฺตรนฺติฯ</p>


<p>เทสนาปริโยสาเน พหู โสตาปนฺนาทโย อเหสุํฯ เทสนา มหาชนสฺส สาตฺถิกา ชาตาติฯ</p>

</p>


<h3>๒. กุมฺภโฆสกเสฎฺฐิวตฺถุ</h3>
<p>ติ  อิมํ ธมฺมเทสนํ สตฺถา เวฬุวเน วิหรโนฺต กุมฺภโฆสกํ อารพฺภ กเถสิฯ ราชคหนครสฺมิญฺหิ ราชคหเสฎฺฐิโน เคเห อหิวาตโรโค อุปฺปชฺชิ, ตสฺมิํ อุปฺปเนฺน มกฺขิกา อาทิํ กตฺวา ยาว คาวา ปฐมํ ติรจฺฉานคตา มรนฺติ, ตโต ทาสกมฺมกโร, สพฺพปจฺฉา เคหสามิกา, ตสฺมา โส โรโค สพฺพปจฺฉา เสฎฺฐิญฺจ ชายญฺจ คณฺหิฯ เต โรเคน ผุฎฺฐา ปุตฺตํ สนฺติเก ฐิตํ โอโลเกตฺวา อสฺสุปุเณฺณหิ เนเตฺตหิ ตํ อาหํสุ – ‘‘ตาต, อิมสฺมิํ กิร โรเค อุปฺปเนฺน ภิตฺติํ ภินฺทิตฺวา ปลายนฺตาว ชีวิตํ ลภนฺติ, ตฺวํ อเมฺห อโนโลเกตฺวา ปลายิตฺวา ชีวโนฺต ปุนาคนฺตฺวา อมฺหากํ อสุกฎฺฐาเน นาม จตฺตาลีส ธนโกฎิโย  นิทหิตฺวา ฐปิตา, ตา อุทฺธริตฺวา ชีวิกํ กเปฺปยฺยาสี’’ติฯ โส  เตสํ วจนํ สุตฺวา รุทมาโน มาตาปิตโร วนฺทิตฺวา มรณภยภีโต ภิตฺติํ ภินฺทิตฺวา ปลายิตฺวา ปพฺพตคหนํ คนฺตฺวา ทฺวาทส วสฺสานิ ตตฺถ วสิตฺวา มาตาปิตุวสนฎฺฐานํ ปจฺจาคญฺฉิฯ</p>


<p>อถ นํ ทหรกาเล คนฺตฺวา ปรูฬฺหเกสมสฺสุกาเล อาคตตฺตา น โกจิ สญฺชานิฯ โส มาตาปิตูหิ ทินฺนสญฺญาวเสน ธนฎฺฐานํ คนฺตฺวา ธนสฺส อโรคภาวํ ญตฺวา จิเนฺตสิ – ‘‘มํ น โกจิ สญฺชานาติ, สจาหํ ธนํ อุทฺธริตฺวา วลญฺชิสฺสามิ, ‘เอเกน ทุคฺคเตน นิธิ อุทฺธโฎ’ติ มํ คเหตฺวา วิเหเฐยฺยุํ, ยํนูนาหํ ภติํ กตฺวา ชีเวยฺย’’นฺติฯ อเถกํ ปิโลติกํ นิวาเสตฺวา, ‘‘อตฺถิ โกจิ ภตเกน อตฺถิโก’’ติ ปุจฺฉโนฺต ภตกวีถิํ ปาปุณิฯ อถ นํ ภตกา ทิสฺวา, ‘‘สเจ อมฺหากํ เอกํ กมฺมํ กริสฺสสิ, ภตฺตเวตนํ เต ทสฺสามา’’ติ อาหํสุฯ ‘‘กิํ กมฺมํ นามา’’ติ? ‘‘ปโพธนโจทนกมฺมํฯ สเจ อุสฺสหสิ, ปาโตว อุฎฺฐาย ‘ตาตา, อุฎฺฐหถ, สกฎานิ สนฺนยฺหถ, โคเณ โยเชถ, หตฺถิอสฺสานํ ติณตฺถาย คมนเวลา; อมฺมา, ตุเมฺหปิ อุฎฺฐหถ, ยาคุํ ปจถ, ภตฺตํ ปจถา’ติ วิจริตฺวา อาโรเจหี’’ติฯ โส ‘‘สาธู’’ติ สมฺปฎิจฺฉิฯ อถสฺส วสนตฺถาย เอกํ ฆรํ อทํสุฯ โส เทวสิกํ ตํ กมฺมํ อกาสิฯ</p>


<p>อถสฺส เอกทิวสํ ราชา พิมฺพิสาโร สทฺทมโสฺสสิฯ โส ปน สพฺพรวญฺญู อโหสิฯ ตสฺมา ‘‘มหาธนสฺส ปุริสเสฺสส สโทฺท’’ติ อาหฯ อถสฺส สนฺติเก ฐิตา เอกา ปริจาริกา ‘‘ราชา ยํ วา  ตํ วา น กเถสฺสติ, อิทํ มยา ญาตุํ วฎฺฎตี’’ติ จิเนฺตตฺวา – ‘‘คจฺฉ, ตาต, เอตํ ชานาหี’’ติ เอกํ ปุริสํ ปหิณิฯ โส เวเคน คนฺตฺวา ตํ ทิสฺวา อาคนฺตฺวา, ‘‘เอโก ภตกานํ ภติการโก กปณมนุโสฺส เอโส’’ติ อาโรเจสิฯ ราชา ตสฺส วจนํ สุตฺวา ตุณฺหี หุตฺวา ทุติยทิวเสปิ ตติยทิวเสปิ ตํ ตสฺส สทฺทํ สุตฺวา ตเถว อาหฯ สาปิ ปริจาริกา  ตเถว จิเนฺตตฺวา ปุนปฺปุนํ เปเสตฺวา, ‘‘กปณมนุโสฺส เอโส’’ติ วุเตฺต จิเนฺตสิ – ‘‘ราชา ‘กปณมนุโสฺส เอโส’ติ วจนํ สุตฺวาปิ น สทฺทหติ, ปุนปฺปุนํ ‘มหาธนสฺส ปุริสเสฺสส สโทฺท’ติ วทติ, ภวิตพฺพเมตฺถ การเณน, ยถาสภาวโต เอตํ ญาตุํ วฎฺฎตี’’ติฯ สา ราชานํ อาห, ‘‘เทว , อหํ สหสฺสํ ลภมานา ธีตรํ อาทาย คนฺตฺวา เอตํ ธนํ ราชกุลํ ปเวเสสฺสามี’’ติฯ ราชา ตสฺสา สหสฺสํ ทาเปสิฯ</p>


<p>สา ตํ คเหตฺวา ธีตรํ เอกํ มลินธาตุกํ วตฺถํ นิวาสาเปตฺวา ตาย สทฺธิํ ราชเคหโต นิกฺขมิตฺวา มคฺคปฎิปนฺนา วิย ภตกวีถิํ คนฺตฺวา เอกํ ฆรํ ปวิสิตฺวา, ‘‘อมฺม, มยํ มคฺคปฎิปนฺนา, เอกาหทฺวีหํ อิธ วิสฺสมิตฺวา คมิสฺสามา’’ติ อาหฯ ‘‘อมฺม, พหูนิ ฆรมานุสกานิ, น สกฺกา อิธ วสิตุํ, เอตํ กุมฺภโฆสกสฺส เคหํ ตุจฺฉํ, ตตฺถ คจฺฉถา’’ติฯ สา ตตฺถ คนฺตฺวา, ‘‘สามิ, มยํ มคฺคปฎิปนฺนกา, เอกาหทฺวีหํ อิธ วสิสฺสามา’’ติ วตฺวา เตน ปุนปฺปุนํ ปฎิกฺขิตฺตาปิ, ‘‘สามิ, อเชฺชกทิวสมตฺตํ วสิตฺวา ปาโตว คมิสฺสามา’’ติ นิกฺขมิตุํ น อิจฺฉิฯ สา ตเตฺถว วสิตฺวา ปุนทิวเส ตสฺส อรญฺญคมนเวลาย, ‘‘สามิ, ตว นิวาปํ ทตฺวา ยาหิ , อาหารํ เต ปจิสฺสามี’’ติ วตฺวา, ‘‘อลํ, อมฺม, อหเมว ปจิตฺวา ภุญฺชิสฺสามี’’ติ วุเตฺต ปุนปฺปุนํ นิพนฺธิตฺวา เตน ทิเนฺน คหิตมตฺตเกเยว กตฺวา อนฺตราปณโต ภาชนานิ เจว ปริสุทฺธตณฺฑุลาทีนิ จ อาหราเปตฺวา ราชกุเล ปจนนิยาเมน สุปริสุทฺธํ โอทนํ, สาธุรสานิ จ เทฺว ตีณิ สูปพฺยญฺชนานิ ปจิตฺวา ตสฺส อรญฺญโต อาคตสฺส อทาสิฯ อถ นํ ภุญฺชิตฺวา มุทุจิตฺตตํ อาปนฺนํ ญตฺวา, ‘‘สามิ, กิลนฺตมฺห, เอกาหทฺวีหํ อิเธว โหมา’’ติ อาหฯ โส ‘‘สาธู’’ติ สมฺปฎิจฺฉิฯ</p>


<p>อถสฺส สายมฺปิ ปุนทิวเสปิ มธุรภตฺตํ ปจิตฺวา อทาสิฯ อถ มุทุจิตฺตตํ ตสฺส ญตฺวา ‘‘สามิ, กติปาหํ อิเธว วสิสฺสามา’’ติฯ ตตฺถ วสมานา ติขิเณน สเตฺถน ตสฺส มญฺจวาณํ เหฎฺฐาอฎนิยํ ตหํ ตหํ ฉินฺทิฯ มโญฺจ ตสฺมิํ อาคนฺตฺวา นิสินฺนมเตฺตเยว เหฎฺฐา โอลมฺพิฯ โส ‘‘กสฺมา อยํ มโญฺจ เอวํ ฉิชฺชิตฺวา คโต’’ติ อาหฯ ‘‘สามิ, ทหรทารเก วาเรตุํ น สโกฺกมิ, เอเตฺถว สนฺนิปตนฺตี’’ติฯ ‘‘อมฺม, อิทํ เม ทุกฺขํ ตุเมฺห นิสฺสาย ชาตํฯ อหญฺหิ ปุเพฺพ กตฺถจิ คจฺฉโนฺต ทฺวารํ ปิทหิตฺวา คจฺฉามี’’ติฯ ‘‘กิํ กโรมิ, ตาต, วาเรตุํ น สโกฺกมี’’ติฯ สา อิมินาว นิยาเมน เทฺว ตโย ทิวเส ฉินฺทิตฺวา เตน อุชฺฌายิตฺวา ขียิตฺวา วุจฺจมานาปิ ตเถว วตฺวา ปุน เอกํ เทฺว รชฺชุเก ฐเปตฺวา เสเส ฉินฺทิฯ ตํ ทิวสํ  ตสฺมิํ นิสินฺนมเตฺตเยว สพฺพํ วาณํ ภูมิยํ ปติ, สีสํ ชณฺณุเกหิ สทฺธิํ เอกโต อโหสิ, โส อุฎฺฐาย, ‘‘กิํ กโรมิ, อิทานิ กุหิํ คมิสฺสามิ , นิปชฺชนมญฺจสฺสปิ ตุเมฺหหิ อสามิโก  วิย กโตมฺหี’’ติ อาหฯ ‘‘ตาต, กิํ กโรมิ, ปฎิวิสฺสกทารเก วาเรตุํ น สโกฺกมิ, โหตุ, มา จินฺตยิ, อิมาย นาม เวลาย กุหิํ คมิสฺสสี’’ติ ธีตรํ อามเนฺตตฺวา, ‘‘อมฺม, ตว ภาติกสฺส นิปชฺชโนกาสํ กโรหี’’ติ อาหฯ สา เอกปเสฺส สยิตฺวา ‘‘อิธาคจฺฉ, สามี’’ติ อาหฯ อิตโรปิ นํ ‘‘คจฺฉ, ตาต, ภคินิยา สทฺธิํ นิปชฺชา’’ติ วเทสิฯ โส ตาย สทฺธิํ เอกมเญฺจ นิปชฺชิตฺวา ตํ ทิวสเญฺญว สนฺถวํ อกาสิ, กุมาริกา ปโรทิฯ อถ นํ มาตา ปุจฺฉิ – ‘‘กิํ, อมฺม, โรทสี’’ติ? ‘‘อมฺม, อิทํ นาม ชาต’’นฺติฯ ‘‘โหตุ, อมฺม, กิํ สกฺกา กาตุํ, ตยาปิ เอกํ ภตฺตารํ อิมินาเปกํ ปาทปริจาริกํ ลทฺธุํ วฎฺฎตี’’ติ ตํ ชามาตรํ อกาสิฯ เต สมคฺควาสํ วสิํสุฯ</p>


<p>สา กติปาหจฺจเยน รโญฺญ สาสนํ เปเสสิ – ‘‘ภตกวีถิยํ ฉณํ กโรนฺตุฯ ยสฺส ปน ฆเร ฉโณ น กรียติ, ตสฺส เอตฺตโก นาม ทโณฺฑติ โฆสนํ กาเรตู’’ติฯ ราชา ตถา กาเรสิฯ อถ นํ สสฺสุ อาห – ‘‘ตาต, ภตกวีถิยํ ราชาณาย ฉโณ กตฺตโพฺพ ชาโต, กิํ กโรมา’’ติ? ‘‘อมฺม, อหํ ภติํ กโรโนฺตปิ ชีวิตุํ น สโกฺกมิ, กิํ กริสฺสามี’’ติ? ‘‘ตาต, ฆราวาสํ วสนฺตา นาม อิณมฺปิ คณฺหนฺติ, รโญฺญ  อาณา อกาตุํ น ลพฺภาฯ อิณโต นาม เยน เกนจิ อุปาเยน มุจฺจิตุํ สกฺกา, คจฺฉ, กุโตจิ เอกํ วา เทฺว วา กหาปเณ อาหรา’’ติ อาหฯ โส อุชฺฌายโนฺต ขียโนฺต คนฺตฺวา จตฺตาลีสโกฎิธนฎฺฐานโต เอกเมว กหาปณํ อาหริฯ สา ตํ กหาปณํ รโญฺญ เปเสตฺวา อตฺตโน กหาปเณน ฉณํ กตฺวา ปุน กติปาหจฺจเยน ตเถว สาสนํ ปหิณิฯ ปุน ราชา ตเถว ‘‘ฉณํ กโรนฺตุ, อกโรนฺตานํ เอตฺตโก ทโณฺฑ’’ติ อาณาเปสิฯ ปุนปิ โส ตาย ตเถว วตฺวา นิปฺปีฬิยมาโน คนฺตฺวา ตโย กหาปเณ อาหริฯ สา เตปิ กหาปเณ รโญฺญ เปเสตฺวา ปุน กติปาหจฺจเยน ตเถว สาสนํ ปหิณิ – ‘‘อิทานิ ปุริเส เปเสตฺวา อิมํ ปโกฺกสาเปตู’’ติฯ ราชา เปเสสิฯ ปุริสา คนฺตฺวา, ‘‘กุมฺภโฆสโก นาม กตโร’’ติ ปุจฺฉิตฺวา ปริเยสนฺตา ตํ ทิสฺวา ‘‘เอหิ, โภ ราชา, ตํ ปโกฺกสตี’’ติ อาหํสุฯ โส ภีโต ‘‘น มํ ราชา ชานาตี’’ติอาทีนิ วตฺวา คนฺตุํ น อิจฺฉิฯ อถ นํ พลกฺกาเรน หตฺถาทีสุ คเหตฺวา  อากฑฺฒิํสุฯ สา อิตฺถี เต ทิสฺวา, ‘‘อเร, ทุพฺพินีตา, ตุเมฺห มม ชามาตรํ หตฺถาทีสุ คเหตุํ อนนุจฺฉวิกา’’ติ ตเชฺชตฺวา, ‘‘เอหิ, ตาต, มา ภายิ, ราชานํ ทิสฺวา ตว หตฺถาทิคาหกานํ หเตฺถเยว ฉินฺทาเปสฺสามี’’ติ ธีตรํ อาทาย ปุรโต หุตฺวา ราชเคหํ ปตฺวา เวสํ ปริวเตฺตตฺวา สพฺพาลงฺการปฎิมณฺฑิตา เอกมนฺตํ อฎฺฐาสิฯ อิตรมฺปิ ปริกฑฺฒิตฺวา อานยิํสุเยวฯ</p>


<p>อถ นํ วนฺทิตฺวา ฐิตํ ราชา อาห – ‘‘ตฺวํ กุมฺภโฆสโก นามา’’ติ? ‘‘อาม, เทวา’’ติ ฯ ‘‘กิํ การณา มหาธนํ วเญฺจตฺวา ขาทสี’’ติ ? ‘‘กุโต เม, เทว, ธนํ ภติํ กตฺวา ชีวนฺตสฺสา’’ติ? ‘‘มา เอวํ กริ, กิํ อเมฺห วเญฺจสี’’ติ? ‘‘น วเญฺจมิ, เทว, นตฺถิ เม ธน’’นฺติฯ อถสฺส ราชา เต กหาปเณ ทเสฺสตฺวา, ‘‘อิเม กสฺส กหาปณา’’ติ อาหฯ โส สญฺชานิตฺวา, ‘‘อโห พาโลมฺหิ, กถํ นุ โข อิเม รโญฺญ หตฺถํ ปตฺตา’’ติ อิโต จิโต จ โอโลเกโนฺต ตา เทฺวปิ ปฎิมณฺฑิตปสาธนา คพฺภทฺวารมูเล ฐิตา ทิสฺวา, ‘‘ภาริยํ วติทํ กมฺมํ, อิมาหิ รญฺญา ปโยชิตาหิ ภวิตพฺพ’’นฺติ จิเนฺตสิฯ อถ นํ ราชา ‘‘วเทหิ, โภ, กสฺมา เอวํ กโรสี’’ติ อาหฯ ‘‘นิสฺสโย เม นตฺถิ, เทวา’’ติฯ ‘‘มาทิโส นิสฺสโย ภวิตุํ น วฎฺฎตี’’ติฯ ‘‘กลฺยาณํ, เทว, สเจ เม เทโว อวสฺสโย โหตี’’ติฯ ‘‘โหมิ, โภ, กิตฺตกํ เต ธน’’นฺติ? ‘‘จตฺตาลีสโกฎิโย, เทวา’’ติฯ ‘‘กิํ ลทฺธุํ วฎฺฎตี’’ติ? ‘‘สกฎานิ เทวา’’ติ? ราชา อเนกสตานิ สกฎานิ โยชาเปตฺวา ปหิณิตฺวา ตํ ธนํ อาหราเปตฺวา ราชงฺคเณ ราสิํ การาเปตฺวา ราชคหวาสิโน สนฺนิปาตาเปตฺวา, ‘‘อตฺถิ กสฺสจิ อิมสฺมิํ นคเร ‘‘เอตฺตกํ ธน’’นฺติ ปุจฺฉิตฺวา ‘‘นตฺถิ, เทวา’’ติฯ ‘‘กิํ ปนสฺส กาตุํ วฎฺฎตี’’ติ? ‘‘สกฺการํ, เทวา’’ติ วุเตฺต มหเนฺตน สกฺกาเรน ตํ เสฎฺฐิฎฺฐาเน ฐเปตฺวา ธีตรํ ตเสฺสว ทตฺวา เตน สทฺธิํ สตฺถุ สนฺติกํ คนฺตฺวา วนฺทิตฺวา ‘‘ภเนฺต, ปสฺสถิมํ ปุริสํ, เอวรูโป ธิติมา นาม นตฺถิ, จตฺตาลีสโกฎิวิภโว โหโนฺตปิ อุปฺปิลาวิตาการํ วา อสฺมิมานมตฺตํ วา น กโรติ, กปโณ วิย ปิโลติกํ  นิวาเสตฺวา ภตกวีถิยํ ภติํ กตฺวา ชีวโนฺต มยา อิมินา นาม อุปาเยน ญาโตฯ ชานิตฺวา จ ปน ปโกฺกสาเปตฺวา สธนภาวํ สมฺปฎิจฺฉาเปตฺวา ตํ ธนํ อาหราเปตฺวา  เสฎฺฐิฎฺฐาเน ฐปิโต, ธีตา จสฺส มยา ทินฺนาฯ ภเนฺต, มยา จ เอวรูโป ธิติมา น ทิฎฺฐปุโพฺพ’’ติ อาหฯ</p>


<p>ตํ สุตฺวา สตฺถา ‘‘เอวํ ชีวนฺตสฺส ชีวิกํ ธมฺมิกชีวิกํ นาม, มหาราช, โจริกาทิกมฺมํ ปน อิธโลเก เจว ปีเฬติ หิํเสติ, ปรโลเก จ, ตโตนิทานํ สุขํ นาม นตฺถิฯ ปุริสสฺส หิ ธนปาริชุญฺญกาเล กสิํ วา ภติํ วา กตฺวา ชีวิกเมว ธมฺมิกชีวิกํ นามฯ เอวรูปสฺส หิ วีริยสมฺปนฺนสฺส สติสมฺปนฺนสฺส กายวาจาหิ ปริสุทฺธกมฺมสฺส ปญฺญาย นิสมฺมการิโน กายาทีหิ สญฺญตสฺส ธมฺมชีวิกํ ชีวนฺตสฺส สติอวิปฺปวาเส ฐิตสฺส อิสฺสริยํ วฑฺฒติเยวา’’ติ วตฺวา อิมํ คาถมาห –</p>


<ol>
<li>
‘‘อุฎฺฐานวโต สตีมโต,  
  
สุจิกมฺมสฺส นิสมฺมการิโน;  
  
สญฺญตสฺส  
ธมฺมชีวิโน,  
  
อปฺปมตฺตสฺส ยโสภิวฑฺฒตี’’ติฯ  
</li>
  
<p>ตตฺถ ติ อุฎฺฐานวีริยวนฺตสฺสฯ ติ สติสมฺปนฺนสฺสฯ ติ นิโทฺทเสหิ นิรปราเธหิ กายกมฺมาทีหิ สมนฺนาคตสฺสฯ ติ เอวเญฺจ ภวิสฺสติ, เอวํ กริสฺสามีติ วา, อิมสฺมิํ กเมฺม เอวํ กเต อิทํ นาม ภวิสฺสตีติ วา เอวํ นิทานํ สลฺลเกฺขตฺวา โรคติกิจฺฉนํ  วิย สพฺพกมฺมานิ นิสาเมตฺวา อุปธาเรตฺวา กโรนฺตสฺสฯ ติ กายาทีหิ สญฺญตสฺส นิจฺฉิทฺทสฺสฯ ติ อคาริกสฺส ตุลากูฎาทีนิ วเชฺชตฺวา กสิโครกฺขาทีหิ, อนคาริกสฺส เวชฺชกมฺมทูตกมฺมาทีนิ วเชฺชตฺวา ธเมฺมน สเมน ภิกฺขาจริยาย ชีวิกํ กเปฺปนฺตสฺสฯ ติ อวิปฺปวุตฺถสติโนฯ ติ อิสฺสริยโภคสมฺปนฺนสงฺขาโต เจว กิตฺติวณฺณภณนสงฺขาโต จ ยโส อภิวฑฺฒตีติฯ
</ol></p>


<p>คาถาปริโยสาเน กุมฺภโฆสโก โสตาปตฺติผเล ปติฎฺฐหิฯ อเญฺญปิ พหู โสตาปตฺติผลาทีนิ ปาปุณิํสุฯ เอวํ มหาชนสฺส สาตฺถิกา ธมฺมเทสนา ชาตาติฯ</p>

</p>


<h3>๓. จูฬปนฺถกเตฺถรวตฺถุ</h3>
<p>ติ  อิมํ ธมฺมเทสนํ สตฺถา เวฬุวเน วิหรโนฺต จูฬปนฺถกเตฺถรํ อารพฺภ กเถสิฯ</p>


<p>ราชคเห กิร ธนเสฎฺฐิกุลสฺส ธีตา วยปฺปตฺตกาเล มาตาปิตูหิ สตฺตภูมิกสฺส ปาสาทสฺส อุปริมตเล อติวิย รกฺขิยมานา โยพฺพนมทมตฺตตาย ปุริสโลลา หุตฺวา อตฺตโน  ทาเสเนว สทฺธิํ สนฺถวํ กตฺวา, ‘‘อเญฺญปิ เม อิทํ กมฺมํ ชาเนยฺยุ’’นฺติ ภีตา เอวมาห – ‘‘อเมฺหหิ อิมสฺมิํ ฐาเน น สกฺกา วสิตุํฯ สเจ เม มาตาปิตโร อิมํ โทสํ ชานิสฺสนฺติ, ขณฺฑาขณฺฑิกํ มํ กริสฺสนฺติฯ วิเทสํ คนฺตฺวา วสิสฺสามา’’ติฯ เต หตฺถสารํ คเหตฺวา อคฺคทฺวาเรน นิกฺขมิตฺวา, ‘‘ยตฺถ วา ตตฺถ วา อเญฺญหิ อชานนฎฺฐานํ คนฺตฺวา วสิสฺสามา’’ติ อุโภปิ อคมํสุฯ เตสํ เอกสฺมิํ ฐาเน วสนฺตานํ สํวาสมนฺวาย ตสฺสา กุจฺฉิสฺมิํ คโพฺภ ปติฎฺฐาสิฯ สา คพฺภปริปากํ อาคมฺม เตน สทฺธิํ มเนฺตสิ, ‘‘คโพฺภ เม ปริปากํ คโต, ญาติพนฺธุวิรหิเต  ฐาเน คพฺภวุฎฺฐานํ นาม อุภินฺนมฺปิ อมฺหากํ ทุกฺขาวหํ, กุลเคหเมว คจฺฉามา’’ติฯ โส ‘‘สจาหํ ตตฺถ คมิสฺสามิ, ชีวิตํ เม นตฺถี’’ติ ภเยน ‘‘อชฺช คจฺฉาม, เสฺว คจฺฉามา’’ติ ทิวเส อติกฺกาเมสิฯ สา จิเนฺตสิ – ‘‘อยํ พาโล อตฺตโน โทสมหนฺตตาย คนฺตุํ น อุสฺสหติ, มาตาปิตโร นาม เอกนฺตหิตาว, อยํ คจฺฉตุ วา, มา วา, อหํ คมิสฺสามี’’ติฯ สา ตสฺมิํ เคหา นิกฺขเนฺต เคหปริกฺขารํ ปฎิสาเมตฺวา อตฺตโน กุลฆรํ คตภาวํ อนนฺตรเคหวาสีนํ อาโรเจตฺวา มคฺคํ ปฎิปชฺชิฯ</p>


<p>โสปิ ฆรํ อาคนฺตฺวา ตํ อทิสฺวา ปฎิวิสฺสเก ปุจฺฉิตฺวา, ‘‘สา กุลฆรํ คตา’’ติ สุตฺวา เวเคน อนุพนฺธิตฺวา อนฺตรามเคฺค สมฺปาปุณิฯ ตสฺสาปิ ตเตฺถว คพฺภวุฎฺฐานํ อโหสิฯ โส ‘‘กิํ อิทํ, ภเทฺท’’ติ  ปุจฺฉิฯ ‘‘สามิ, เม เอโก ปุโตฺต ชาโต’’ติฯ ‘‘อิทานิ กิํ กริสฺสามา’’ติ? ‘‘ยสฺสตฺถาย มยํ กุลฆรํ คเจฺฉยฺยาม, ตํ กมฺมํ อนฺตรามเคฺคว นิปฺผนฺนํ, ตตฺถ คนฺตฺวา กิํ กริสฺสาม, นิวตฺติสฺสามา’’ติ เทฺวปิ เอกจิตฺตา หุตฺวา นิวตฺติํสุฯ ตสฺส จ ทารกสฺส ปเนฺถ ชาตตฺตา ติ นามํ กริํสุฯ ตสฺสา นจิรเสฺสว อปโรปิ คโพฺภ ปติฎฺฐหิฯ สพฺพํ  ปุริมนเยเนว วิตฺถาเรตพฺพํฯ ตสฺสปิ ทารกสฺส ปเนฺถ ชาตตฺตา ปฐมชาตสฺส ติ นามํ กตฺวา อิตรสฺส ติ นามํ กริํสุฯ เต เทฺวปิ ทารเก คเหตฺวา อตฺตโน วสนฎฺฐานเมว คตาฯ เตสํ ตตฺถ วสนฺตานํ มหาปนฺถกทารโก อเญฺญ ทารเก ‘‘จูฬปิตา มหาปิตาติ, อยฺยโก อยฺยิกา’’ติ จ วทเนฺต สุตฺวา มาตรํ ปุจฺฉิ – ‘‘อมฺม, อเญฺญ ทารกา ‘อยฺยโก อยฺยิกา’ติปิ, ‘มหาปิตา จูฬปิตา’ติปิ วทนฺติ, กจฺจิ อมฺหากเญฺญว ญาตกา นตฺถี’’ติ? ‘‘อาม, ตาต, อมฺหากํ เอตฺถ ญาตกา นตฺถิฯ ราชคหนคเร ปน โว ธนเสฎฺฐิ นาม อยฺยโก, ตตฺถ อมฺหากํ พหู ญาตกา’’ติฯ ‘‘กสฺมา ตตฺถ น คจฺฉถ, อมฺมา’’ติ? สา อตฺตโน อคมนการณํ ปุตฺตสฺส อกเถตฺวา ปุเตฺตสุ ปุนปฺปุนํ กเถเนฺตสุ สามิกํ อาห – ‘‘อิเม ทารกา  มํ อติวิย กิลเมนฺติ, กิํ โน มาตาปิตโร ทิสฺวา มํสํ ขาทิสฺสนฺติ, เอหิ, ทารกานํ อยฺยกกุลํ ทเสฺสสฺสามา’’ติ? ‘‘อหํ สมฺมุขา ภวิตุํ น สกฺขิสฺสามิ, เต ปน นยิสฺสามี’’ติฯ ‘‘สาธุ เยน เกนจิ อุปาเยน ทารกานํ อยฺยกกุลเมว ทฎฺฐุํ วฎฺฎตี’’ติฯ เทฺวปิ ชนา ทารเก อาทาย อนุปุเพฺพน ราชคหํ ปตฺวา นครทฺวาเร เอกิสฺสา สาลาย ปวิสิตฺวา ทารกมาตา เทฺว ทารเก คเหตฺวา อตฺตโน อาคตภาวํ มาตาปิตูนํ อาโรจาเปสิฯ เต ตํ สาสนํ สุตฺวา, ‘‘สํสาเร วิจรนฺตานํ น ปุโตฺต น ธีตา ภูตปุพฺพา นาม นตฺถิ, เต อมฺหากํ มหาปราธิกา, น สกฺกา เตหิ อมฺหากํ จกฺขุปเถ ฐาตุํ, เอตฺตกํ นาม ธนํ คเหตฺวา เทฺวปิ ชนา ผาสุกฎฺฐานํ คนฺตฺวา ชีวนฺตุ, ทารเก ปน อิธ เปเสนฺตู’’ติ ธนํ ทตฺวา ทูตํ ปาเหสุํฯ</p>


<p>เตหิ  เปสิตํ ธนํ คเหตฺวา ทารเก อาคตทูตานเญฺญว หเตฺถ ทตฺวา ปหิณิํสุฯ ทารกา อยฺยกกุเล วฑฺฒนฺติฯ เตสุ จูฬปนฺถโก อติทหโร, มหาปนฺถโก ปน อยฺยเกน สทฺธิํ ทสพลสฺส ธมฺมกถํ โสตุํ คจฺฉติฯ ตสฺส นิจฺจํ สตฺถุ สนฺติกํ คจฺฉนฺตสฺส ปพฺพชฺชาย จิตฺตํ นมิฯ โส อยฺยกํ อาห – ‘‘สเจ มํ อนุชาเนยฺยาถ, อหํ ปพฺพเชยฺย’’นฺติ ฯ ‘‘กิํ วเทสิ, ตาต, สกลสฺส โลกสฺสปิ เม ปพฺพชฺชาโต ตว ปพฺพชฺชา ภทฺทิกาฯ สเจ สโกฺกสิ ปพฺพชาหี’’ติฯ ตํ  สตฺถุ สนฺติกํ เนตฺวา, ‘‘กิํ, คหปติ, ทารโก เต ลโทฺธ’’ติ วุเตฺต, ‘‘อาม, ภเนฺต, อยํ เม นตฺตา ตุมฺหากํ สนฺติเก ปพฺพชิตุกาโม’’ติ อาหฯ สตฺถา อญฺญตรํ ปิณฺฑปาตจาริกํ ภิกฺขุํ ‘‘อิมํ ทารกํ ปพฺพาเชหี’’ติ อาณาเปสิฯ เถโร ตสฺส ตจปญฺจกกมฺมฎฺฐานํ อาจิกฺขิตฺวา ปพฺพาเชสิฯ โส พหุํ พุทฺธวจนํ อุคฺคณฺหิตฺวา ปริปุณฺณวโสฺส อุปสมฺปทํ ลภิตฺวา โยนิโสมนสิกาเรน กมฺมฎฺฐานํ กโรโนฺต อรหตฺตํ ปาปุณิฯ โส ฌานสุเขน ผลสุเขน วีตินาเมโนฺต จิเนฺตสิ – ‘‘สกฺกา นุ โข อิทํ สุขํ จูฬปนฺถกสฺส ทาตุ’’นฺติ! ตโต อยฺยกเสฎฺฐิสฺส สนฺติกํ คนฺตฺวา เอวมาห – ‘‘มหาเสฎฺฐิ, สเจ อนุชาเนยฺยาถ, อหํ จูฬปนฺถกํ ปพฺพาเชยฺย’’นฺติฯ ‘‘ปพฺพาเชถ, ภเนฺต’’ติฯ เสฎฺฐิ กิร สาสเน จ สุปฺปสโนฺน, ‘‘กตรธีตาย โว เอเต ปุตฺตา’’ติ ปุจฺฉิยมาโน จ ‘‘ปลาตธีตายา’’ติ วตฺตุํ ลชฺชติ, ตสฺมา สุเขเนว เตสํ ปพฺพชฺชํ อนุชานิฯ เถโร จูฬปนฺถกํ ปพฺพาเชตฺวา  สีเลสุ ปติฎฺฐาเปสิฯ โส ปพฺพชิตฺวาว ทโนฺธ อโหสิฯ</p>


<p>
‘‘ปทฺมํ ยถา โกกนทํ สุคนฺธํ,  
  
ปาโต สิยา ผุลฺลมวีตคนฺธํ;  
  
องฺคีรสํ ปสฺส วิโรจมานํ,  
  
ตปนฺตมาทิจฺจมิวนฺตลิเกฺข’’ติฯ (สํ. นิ. ๑.๑๒๓; อ. นิ. ๕.๑๙๕) –  
</p>
  
<p>อิมํ เอกํ คาถํ จตูหิ มาเสหิ อุคฺคณฺหิตุํ นาสกฺขิฯ โส กิร กสฺสปสมฺมาสมฺพุทฺธกาเล ปพฺพชิตฺวา ปญฺญวา หุตฺวา อญฺญตรสฺส ทนฺธภิกฺขุโน อุเทฺทสคฺคหณกาเล ปริหาสเกฬิํ อกาสิฯ โส ภิกฺขุ เตน ปริหาเสน ลชฺชิโต เนว อุเทฺทสํ คณฺหิ, น สชฺฌายมกาสิฯ เตน กเมฺมน อยํ ปพฺพชิตฺวาว ทโนฺธ ชาโต, คหิตคหิตํ ปทํ อุปรูปริปทํ คณฺหนฺตสฺส นสฺสติฯ ตสฺส อิมเมว คาถํ อุคฺคเหตุํ วายมนฺตสฺส จตฺตาโร มาสา อติกฺกนฺตาฯ อถ นํ มหาปนฺถโก, ‘‘จูฬปนฺถก, ตฺวํ อิมสฺมิํ สาสเน อภโพฺพ, จตูหิ มาเสหิ เอกํ คาถมฺปิ คณฺหิตุํ  น สโกฺกสิ, ปพฺพชิตกิจฺจํ ปน กถํ มตฺถกํ ปาเปสฺสสิ, นิกฺขม อิโต’’ติ วิหารา นิกฺกฑฺฒิฯ จูฬปนฺถโก พุทฺธสาสเน สิเนเหน คิหิภาวํ น ปเตฺถติฯ</p>


<p>ตสฺมิญฺจ กาเล มหาปนฺถโก ภตฺตุเทฺทสโก อโหสิฯ ชีวโก โกมารภโจฺจ พหุํ มาลาคนฺธวิเลปนํ อาทาย อตฺตโน อมฺพวนํ  คนฺตฺวา สตฺถารํ ปูเชตฺวา ธมฺมํ สุตฺวา อุฎฺฐายาสนา ทสพลํ วนฺทิตฺวา มหาปนฺถกํ อุปสงฺกมิตฺวา, ‘‘กิตฺตกา , ภเนฺต, สตฺถุ สนฺติเก ภิกฺขู’’ติ ปุจฺฉิฯ ‘‘ปญฺจมตฺตานิ ภิกฺขุสตานี’’ติฯ ‘‘เสฺว, ภเนฺต, พุทฺธปฺปมุขานิ ปญฺจ ภิกฺขุสตานิ อาทาย อมฺหากํ นิเวสเน ภิกฺขํ คณฺหถา’’ติฯ ‘‘อุปาสก, จูฬปนฺถโก นาม ภิกฺขุ ทโนฺธ อวิรุฬฺหิธโมฺม, ตํ ฐเปตฺวา เสสานํ นิมนฺตนํ สมฺปฎิจฺฉามี’’ติ เถโร อาหฯ ตํ สุตฺวา จูฬปนฺถโก จิเนฺตสิ – ‘‘เถโร เอตฺตกานํ ภิกฺขูนํ นิมนฺตนํ สมฺปฎิจฺฉโนฺต มํ พาหิรํ กตฺวา สมฺปฎิจฺฉติ, นิสฺสํสยํ มยฺหํ ภาติกสฺส มยิ จิตฺตํ ภินฺนํ ภวิสฺสติ, กิํ ทานิ มยฺหํ อิมินา สาสเนน, คิหี หุตฺวา ทานาทีนิ ปุญฺญานิ กโรโนฺต ชีวิสฺสามี’’ติ? โส ปุนทิวเส ปาโตว วิพฺภมิตุํ ปายาสิฯ</p>


<p>สตฺถา ปจฺจูสกาเลเยว โลกํ โวโลเกโนฺต อิมํ การณํ ทิสฺวา ปฐมตรํ คนฺตฺวา จูฬปนฺถกสฺส คมนมเคฺค ทฺวารโกฎฺฐเก จงฺกมโนฺต อฎฺฐาสิฯ จูฬปนฺถโก คจฺฉโนฺต สตฺถารํ ทิสฺวา อุปสงฺกมิตฺวา วนฺทิตฺวา อฎฺฐาสิฯ อถ นํ สตฺถา ‘‘กุหิํ ปน ตฺวํ, จูฬปนฺถก, อิมาย เวลาย คจฺฉสี’’ติ อาหฯ ‘‘ภาตา มํ, ภเนฺต, นิกฺกฑฺฒติ, เตนาหํ วิพฺภมิตุํ คจฺฉามี’’ติฯ ‘‘จูฬปนฺถก, ตว ปพฺพชฺชา นาม มม สนฺตกา, ภาตรา นิกฺกฑฺฒิโต กสฺมา มม สนฺติกํ นาคญฺฉิ, เอหิ, กิํ เต คิหิภาเวน, มม สนฺติเก ภวิสฺสสี’’ติ จกฺกงฺกิตตเลน ปาณินา ตํ สิรสิ ปรามสิตฺวา อาทาย คนฺตฺวา คนฺธกุฎิปฺปมุเข นิสีทาเปตฺวา, ‘‘จูฬปนฺถก, ปุรตฺถาภิมุโข หุตฺวา อิมํ ปิโลติกํ ‘รโชหรณํ รโชหรณ’นฺติ ปริมชฺชโนฺต อิเธว โหหี’’ติ อิทฺธิยา อภิสงฺขตํ ปริสุทฺธํ  ปิโลติกํ ทตฺวา กาเล อาโรจิเต ภิกฺขุสงฺฆปริวุโต ชีวกสฺส เคหํ คนฺตฺวา ปญฺญตฺตาสเน นิสีทิฯ จูฬปนฺถโกปิ สูริยํ โอโลเกโนฺต ตํ ปิโลติกํ ‘‘รโชหรณํ รโชหรณ’’นฺติ ปริมชฺชโนฺต นิสีทิฯ ตสฺส ตํ ปิโลติกขณฺฑํ ปริมชฺชนฺตสฺส กิลิฎฺฐํ อโหสิฯ ตโต จิเนฺตสิ – ‘‘อิทํ ปิโลติกขณฺฑํ อติวิย ปริสุทฺธํ, อิมํ ปน อตฺตภาวํ นิสฺสาย ปุริมปกติํ วิชหิตฺวา เอวํ กิลิฎฺฐํ ชาตํ, อนิจฺจา วต สงฺขารา’’ติ ขยวยํ ปฎฺฐเปโนฺต วิปสฺสนํ วเฑฺฒสิฯ สตฺถา ‘‘จูฬปนฺถกสฺส จิตฺตํ วิปสฺสนํ อารุฬฺห’’นฺติ ญตฺวา, ‘‘จูฬปนฺถก, ตฺวํ ปิโลติกขณฺฑเมว สํกิลิฎฺฐํ ‘รชํ รช’นฺติ  มา สญฺญํ กริ, อพฺภนฺตเร ปน เต ราครชาทโย อตฺถิ, เต หราหี’’ติ  วตฺวา โอภาสํ วิสฺสเชฺชตฺวา ปุรโต นิสิโนฺน วิย ปญฺญายมานรูโป หุตฺวา อิมา คาถา อภาสิ –</p>


<p>
‘‘ราโค รโช น จ ปน เรณุ วุจฺจติ,  
  
ราคเสฺสตํ อธิวจนํ รโชติ;  
  
เอตํ รชฺชํ วิปฺปชหิตฺว ภิกฺขโว,  
  
วิหรนฺติ เต วิคตรชสฺส สาสเนฯ  
</p>
  
<p>
‘‘โทโส รโช น จ ปน เรณุ วุจฺจติ,  
  
โทสเสฺสตํ อธิวจนํ รโชติ;  
  
เอตํ รชํ วิปฺปชหิตฺว ภิกฺขโว,  
  
วิหรนฺติ เต วิคตรชสฺส สาสเนฯ  
</p>
  
<p>
‘‘โมโห รโช น จ ปน เรณุ วุจฺจติ,  
  
โมหเสฺสตํ อธิวจนํ รโชติ;  
  
เอตํ รชํ วิปฺปชหิตฺว ภิกฺขโว,  
  
วิหรนฺติ เต วิคตรชสฺส สาสเน’’ติฯ (มหานิ. ๒๐๙);  
</p>
  
<p>คาถาปริโยสาเน  จูฬปนฺถโก สห ปฎิสมฺภิทาหิ อรหตฺตํ ปาปุณิฯ สห ปฎิสมฺภิทาหิเยวสฺส ตีณิ ปิฎกานิ อาคมิํสุฯ</p>


<p>โส กิร ปุเพฺพ ราชา หุตฺวา นครํ ปทกฺขิณํ กโรโนฺต นลาฎโต เสเท มุจฺจเนฺต ปริสุเทฺธน สาฎเกน นลาฎนฺตํ ปุญฺฉิ, สาฎโก กิลิโฎฺฐ อโหสิฯ โส ‘‘อิมํ สรีรํ นิสฺสาย เอวรูโป ปริสุโทฺธ สาฎโก ปกติํ ชหิตฺวา กิลิโฎฺฐ ชาโต, อนิจฺจา วต สงฺขารา’’ติ อนิจฺจสญฺญํ ปฎิลภิฯ เต การเณนสฺส รโชหรณเมว ปจฺจโย ชาโตฯ</p>


<p>ชีวโกปิ โข โกมารภโจฺจ ทสพลสฺส ทกฺขิโณทกํ อุปนาเมสิฯ สตฺถา ‘‘นนุ, ชีวก, วิหาเร ภิกฺขู อตฺถี’’ติ หเตฺถน ปตฺตํ ปิทหิฯ มหาปนฺถโก ‘‘นนุ, ภเนฺต, วิหาเร ภิกฺขู นตฺถี’’ติ อาหฯ สตฺถา ‘‘อตฺถิ, ชีวกา’’ติ อาหฯ ชีวโก ‘‘เตน หิ ภเณ คจฺฉ, วิหาเร ภิกฺขูนํ อตฺถิภาวํ วา นตฺถิภาวํ วา ตฺวเญฺญว ชานาหี’’ติ ปุริสํ เปเสสิฯ ตสฺมิํ  ขเณ จูฬปนฺถโก ‘‘มยฺหํ ภาติโก ‘วิหาเร ภิกฺขู นตฺถี’ติ ภณติ , วิหาเร ภิกฺขูนํ อตฺถิภาวมสฺส ปกาเสสฺสามี’’ติ สกลํ อมฺพวนํ ภิกฺขูนเญฺญว ปูเรสิฯ เอกเจฺจ ภิกฺขู จีวรกมฺมํ กโรนฺติ, เอกเจฺจ รชนกมฺมํ กโรนฺติ, เอกเจฺจ สชฺฌายํ กโรนฺติฯ เอวํ อญฺญมญฺญอสทิสํ ภิกฺขุสหสฺสํ มาเปสิฯ โส ปุริโส วิหาเร พหู ภิกฺขู ทิสฺวา นิวตฺติตฺวา, ‘‘อยฺย, สกลํ อมฺพวนํ ภิกฺขูหิ ปริปุณฺณ’’นฺติ ชีวกสฺส อาโรเจสิฯ เถโรปิ โข ตเตฺถว –</p>


<p>
‘‘สหสฺสกฺขตฺตุมตฺตานํ  
, นิมฺมินิตฺวาน ปนฺถโก;  
  
นิสีทมฺพวเน รเมฺม, ยาว กาลปฺปเวทนา’’ติฯ  
</p>
  
<p>อถ สตฺถา ตํ ปุริสํ อาห – ‘‘วิหารํ คนฺตฺวา ‘สตฺถา จูฬปนฺถกํ นาม ปโกฺกสตี’ติ วเทหี’’ติฯ เตน คนฺตฺวา ตถา วุเตฺต, ‘‘อหํ จูฬปนฺถโก, อหํ จูฬปนฺถโก’’ติ มุขสหสฺสํ อุฎฺฐหิฯ โส ปุริโส ปุน คนฺตฺวา, ‘‘สเพฺพปิ กิร, ภเนฺต, จูฬปนฺถกาเยว นามา’’ติ อาหฯ ‘‘เตน หิ คนฺตฺวา โย ‘อหํ จูฬปนฺถโก’ติ ปฐมํ วทติ, ตํ หเตฺถ คณฺห, อวเสสา อนฺตรธายิสฺสนฺตี’’ติฯ โส ตถา อกาสิฯ ตาวเทว สหสฺสมตฺตา ภิกฺขู อนฺตรธายิํสุฯ เถโรปิ เตน ปุริเสน สทฺธิํ อคมาสิฯ สตฺถา ภตฺตกิจฺจปริโยสาเน ชีวกํ อามเนฺตสิ – ‘‘ชีวก, จูฬปนฺถกสฺส ปตฺตํ คณฺหาหิ, อยํ เต อนุโมทนํ กริสฺสตี’’ติฯ ชีวโก ตถา อกาสิฯ เถโร สีหนาทํ นทโนฺต ตรุณสีโห วิย ตีหิ ปิฎเกหิ สโงฺขเภตฺวา อนุโมทนมกาสิฯ สตฺถา อุฎฺฐายาสนา ภิกฺขุสงฺฆปริวุโต วิหารํ คนฺตฺวา ภิกฺขูหิ วเตฺต ทสฺสิเต คนฺธกุฎิปฺปมุเข ฐตฺวา ภิกฺขุสงฺฆสฺส สุคโตวาทํ ทตฺวา กมฺมฎฺฐานํ กเถตฺวา ภิกฺขุสงฺฆํ อุโยฺยเชตฺวา สุรภิคนฺธวาสิตํ คนฺธกุฎิํ ปวิสิตฺวา ทกฺขิเณน ปเสฺสน สีหเสยฺยํ อุปคโตฯ อถ สายนฺหสมเย ภิกฺขู อิโต จิโต จ สโมสริตฺวา รตฺตกมฺพลสาณิยา ปริกฺขิตฺตา วิย  นิสีทิตฺวา สตฺถุ คุณกถํ อารภิํสุ, ‘‘อาวุโส, มหาปนฺถโก จูฬปนฺถกสฺส อชฺฌาสยํ อชานโนฺต จตูหิ มาเสหิ เอกํ คาถํ อุคฺคณฺหาเปตุํ น สโกฺกติ, ‘ทโนฺธ อย’นฺติ วิหารา นิกฺกฑฺฒิ, สมฺมาสมฺพุโทฺธ ปน อตฺตโน อนุตฺตรธมฺมราชตาย เอกสฺมิํเยวสฺส อนฺตรภเตฺต สห ปฎิสมฺภิทาหิ อรหตฺตํ อทาสิ, ตีณิ ปิฎกานิ สห ปฎิสมฺภิทาหิเยว อาคตานิ, อโห พุทฺธานํ พลํ นาม มหนฺต’’นฺติฯ</p>


<p>อถ  ภควา ธมฺมสภายํ อิมํ กถาปวตฺติํ ญตฺวา, ‘‘อชฺช มยา คนฺตุํ วฎฺฎตี’’ติ พุทฺธเสยฺยาย อุฎฺฐาย สุรตฺตทุปฎฺฎํ นิวาเสตฺวา วิชฺชุลตํ วิย กายพนฺธนํ พนฺธิตฺวา รตฺตกมฺพลสทิสํ สุคตมหาจีวรํ ปารุปิตฺวา สุรภิคนฺธกุฎิโต นิกฺขมฺม มตฺตวรวารณสีหวิชมฺภิตวิลาเสน  อนนฺตาย พุทฺธลีฬาย ธมฺมสภํ คนฺตฺวา อลงฺกตมณฺฑลมาฬมเชฺฌ สุปญฺญตฺตวรพุทฺธาสนํ อภิรุยฺห ฉพฺพณฺณพุทฺธรํสิโย วิสฺสเชฺชโนฺต อณฺณวกุจฺฉิํ โขภยมาโน ยุคนฺธรมตฺถเก พาลสูริโย วิย อาสนมเชฺฌ นิสีทิฯ สมฺมาสมฺพุเทฺธ ปน อาคตมเตฺต ภิกฺขุสโงฺฆ กถํ ปจฺฉินฺทิตฺวา ตุณฺหี อโหสิฯ สตฺถา มุทุเกน เมตฺตจิเตฺตน  ปริสํ โอโลเกตฺวา, ‘‘อยํ ปริสา อติวิย โสภติ, เอกสฺสปิ หตฺถกุกฺกุจฺจํ วา ปาทกุกฺกุจฺจํ วา อุกฺกาสิตสโทฺท วา ขิปิตสโทฺท วา นตฺถิ, สเพฺพปิ อิเม พุทฺธคารเวน สคารวา, พุทฺธเตเชน ตชฺชิตาฯ มยิ อายุกปฺปมฺปิ อกเถตฺวา นิสิเนฺน ปฐมํ กถํ สมุฎฺฐาเปตฺวา น กเถสฺสนฺติฯ กถาสมุฎฺฐาปนวตฺตํ นาม มยาว ชานิตพฺพํ, อหเมว ปฐมํ กเถสฺสามี’’ติ มธุเรน พฺรหฺมสฺสเรน ภิกฺขู อามเนฺตตฺวา, ‘‘กาย นุตฺถ, ภิกฺขเว, เอตรหิ กถาย สนฺนิสินฺนา, กา จ ปน โว อนฺตรากถา วิปฺปกตา’’ติ ปุจฺฉิตฺวา, ‘‘อิมาย นามา’’ติ วุเตฺต, ‘‘น, ภิกฺขเว, จูฬปนฺถโก อิทาเนว ทโนฺธ, ปุเพฺพปิ ทโนฺธเยวฯ น เกวลญฺจสฺสาหํ อิทาเนว อวสฺสโย ชาโต, ปุเพฺพปิ อวสฺสโย อโหสิเมวฯ ปุเพฺพ ปนาหํ อิมํ โลกิยกุฎุมฺพสฺส สามิกํ อกาสิํ, อิทานิ โลกุตฺตรกุฎุมฺพสฺสา’’ติ วตฺวา ตมตฺถํ วิตฺถารโต โสตุกาเมหิ ภิกฺขูหิ อายาจิโต อตีตํ อาหริ –</p>


<p>‘‘อตีเต, ภิกฺขเว, พาราณสินครวาสี เอโก มาณโว ตกฺกสิลํ คนฺตฺวา สิปฺปุคฺคหณตฺถาย ทิสาปาโมกฺขสฺส อาจริยสฺส ธมฺมเนฺตวาสิโก หุตฺวา ปญฺจนฺนํ มาณวกสตานํ อนฺตเร อติวิย อาจริยสฺส อุปการโก อโหสิ, ปาทปริกมฺมาทีนิ สพฺพกิจฺจานิ กโรติฯ ทนฺธตาย ปน กิญฺจิ อุคฺคณฺหิตุํ น สโกฺก’’ติฯ อาจริโย ‘‘อยํ มม พหูปกาโร, สิกฺขาเปสฺสามิ น’’นฺติ วายมโนฺตปิ กิญฺจิ สิกฺขาเปตุํ  น สโกฺกติฯ โส จิรํ วสิตฺวา เอกคาถมฺปิ อุคฺคณฺหิตุํ อสโกฺกโนฺต อุกฺกณฺฐิตฺวา ‘‘คมิสฺสามี’’ติ อาจริยํ อาปุจฺฉิฯ อาจริโย จิเนฺตสิ – ‘‘อยํ มยฺหํ อุปการโก, ปณฺฑิตภาวมสฺส ปจฺจาสีสามิ, น นํ กาตุํ สโกฺกมิ , อวสฺสํ มยา อิมสฺส ปจฺจุปกาโร กาตโพฺพ, เอกมสฺส มนฺตํ พนฺธิตฺวา ทสฺสามี’’ติ โส ตํ อรญฺญํ เนตฺวา ‘‘ฆเฎฺฎสิ ฆเฎฺฎสิ, กิํ การณา ฆเฎฺฎสิ? อหมฺปิ ตํ ชานามิ ชานามี’’ติ อิมํ มนฺตํ พนฺธิตฺวา อุคฺคณฺหาเปโนฺต อเนกสตกฺขตฺตุํ ปริวตฺตาเปตฺวา, ‘‘ปญฺญายติ เต’’ติ ปุจฺฉิตฺวา, ‘‘อาม, ปญฺญายตี’’ติ วุเตฺต ‘‘ทเนฺธน นาม วายามํ กตฺวา ปคุณํ กตํ สิปฺปํ น ปลายตี’’ติ จิเนฺตตฺวา มคฺคปริพฺพยํ ทตฺวา, ‘‘คจฺฉ, อิมํ มนฺตํ นิสฺสาย ชีวิสฺสสิ, อปลายนตฺถาย ปนสฺส นิจฺจํ สชฺฌายํ กเรยฺยาสี’’ติ วตฺวา ตํ อุโยฺยเชสิฯ อถสฺส มาตา พาราณสิยํ สมฺปตฺตกาเล ‘‘ปุโตฺต เม สิปฺปํ สิกฺขิตฺวา อาคโต’’ติ มหาสกฺการสมฺมานํ อกาสิฯ</p>


<p>ตทา  พาราณสิราชา ‘‘อตฺถิ นุ โข เม กายกมฺมาทีสุ โกจิ โทโส’’ติ ปจฺจเวกฺขโนฺต อตฺตโน อรุจฺจนกํ กิญฺจิ กมฺมํ อทิสฺวา ‘‘อตฺตโน วชฺชํ นาม อตฺตโน น ปญฺญายติ, ปเรสํ ปญฺญายติ, นาครานํ ปริคฺคณฺหิสฺสามี’’ติ จิเนฺตตฺวา สายํ อญฺญาตกเวเสน นิกฺขมิตฺวา, ‘‘สายมาสํ ภุญฺชิตฺวา นิสินฺนมนุสฺสานํ กถาสลฺลาโป นาม นานปฺปการโก โหติ, ‘สจาหํ อธเมฺมน รชฺชํ กาเรมิ, ปาเปน อธมฺมิเกน รญฺญา ทณฺฑพลิอาทีหิ หตมฺหา’ติ วกฺขนฺติฯ ‘สเจ ธเมฺมน รชฺชํ กาเรมิ, ทีฆายุโก โหตุ โน ราชา’ติอาทีนิ  วตฺวา มม คุณํ กเถสฺสนฺตี’’ติ เตสํ เตสํ เคหานํ ภิตฺติอนุสาเรเนว วิจรติฯ</p>


<p>ตสฺมิํ ขเณ อุมงฺคโจรา ทฺวินฺนํ เคหานํ อนฺตเร อุมงฺคํ ภินฺทนฺติ เอกอุมเงฺคเนว เทฺว เคหานิ ปวิสนตฺถายฯ ราชา เต ทิสฺวา เคหจฺฉายาย อฎฺฐาสิฯ เตสํ อุมงฺคํ ภินฺทิตฺวา เคหํ ปวิสิตฺวา ภณฺฑกํ โอโลกิตกาเล มาณโว ปพุชฺฌิตฺวา ตํ มนฺตํ สชฺฌายโนฺต ‘‘ฆเฎฺฎสิ ฆเฎฺฎสิ, กิํ การณา ฆเฎฺฎสิ? อหมฺปิ ตํ ชานามิ ชานามี’’ติ อาหฯ เต ตํ สุตฺวา, ‘‘อิมินา กิรมฺหา ญาตา, อิทานิ โน นาเสสฺสตี’’ติ นิวตฺถวตฺถานิปิ ฉเฑฺฑตฺวา ภีตา สมฺมุขสมฺมุขฎฺฐาเนเนว ปลายิํสุฯ ราชา เต ปลายเนฺต ทิสฺวา อิตรสฺส จ มนฺตสชฺฌายนสทฺทํ สุตฺวา เคหเญฺญว ววตฺถเปตฺวา นาครานํ ปริคฺคณฺหิตฺวา นิเวสนํ ปาวิสิฯ โส วิภาตาย ปน รตฺติยา ปาโตเวกํ ปุริสํ ปโกฺกสิตฺวา อาห – ‘‘คจฺฉ ภเณ, อสุกวีถิยํ นาม ยสฺมิํ เคเห อุมโงฺค ภิโนฺน, ตตฺถ ตกฺกสิลโต สิปฺปํ อุคฺคณฺหิตฺวา อาคตมาณโว อตฺถิ, ตํ อาเนหี’’ติฯ โส  คนฺตฺวา ‘‘ราชา ตํ ปโกฺกสตี’’ติ วตฺวา มาณวํ อาเนสิฯ อถ นํ ราชา อาห – ‘‘ตฺวํ, ตาต, ตกฺกสิลโต สิปฺปํ อุคฺคณฺหิตฺวา อาคตมาณโว’’ติ? ‘‘อาม, เทวา’’ติฯ ‘‘อมฺหากมฺปิ ตํ สิปฺปํ เทหี’’ติฯ ‘‘สาธุ, เทว, สมานาสเน นิสีทิตฺวา คณฺหาหี’’ติฯ ราชาปิ ตถา กตฺวา มนฺตํ คเหตฺวา ‘‘อยํ เต  อาจริยภาโค’’ติ สหสฺสํ อทาสิฯ</p>


<p>ตทา เสนาปติ รโญฺญ กปฺปกํ อาห – ‘‘กทา รโญฺญ มสฺสุํ กริสฺสสี’’ติ? ‘‘เสฺว วา ปรสุเว วา’’ติฯ โส ตสฺส สหสฺสํ ทตฺวา ‘‘กิจฺจํ เม อตฺถี’’ติ วตฺวา, ‘‘กิํ, สามี’’ติ วุเตฺต ‘‘รโญฺญ มสฺสุกมฺมํ กโรโนฺต วิย หุตฺวา ขุรํ อติวิย ปหํสิตฺวา คลนาฬิํ ฉินฺท, ตฺวํ เสนาปติ ภวิสฺสสิ, อหํ ราชา’’ติฯ โส ‘‘สาธู’’ติ สมฺปฎิจฺฉิตฺวา รโญฺญ มสฺสุกมฺมกรณทิวเส คโนฺธทเกน มสฺสุํ เตเมตฺวา ขุรํ ปหํสิตฺวา นลาฎเนฺต คเหตฺวา, ‘‘ขุโร โถกํ กุณฺฐธาโร, เอกปฺปหาเรเนว คลนาฬิํ ฉินฺทิตุํ วฎฺฎตี’’ติ ปุน เอกมนฺตํ ฐตฺวา ขุรํ ปหํสิฯ ตสฺมิํ ขเณ ราชา อตฺตโน มนฺตํ สริตฺวา สชฺฌายํ กโรโนฺต ‘‘ฆเฎฺฎสิ ฆเฎฺฎสิ, กิํ การณา  ฆเฎฺฎสิ? อหมฺปิ ตํ ชานามิ ชานามี’’ติ อาหฯ นฺหาปิตสฺส นลาฎโต เสทา มุจฺจิํสุฯ โส ‘‘ชานาติ มม การณํ ราชา’’ติ ภีโต ขุรํ ภูมิยํ ขิปิตฺวา ปาทมูเล อุเรน นิปชฺชิฯ ราชาโน นาม เฉกา โหนฺติ, เตน ตํ เอวมาห – ‘‘อเร, ทุฎฺฐ, นฺหาปิต, ‘น มํ ราชา ชานาตี’ติ สญฺญํ กโรสี’’ติฯ ‘‘อภยํ เม เทหิ, เทวา’’ติฯ ‘‘โหตุ, มา ภายิ, กเถหี’’ติฯ เสนาปติ เม, เทว, สหสฺสํ ทตฺวา, ‘‘รโญฺญ มสฺสุํ กโรโนฺต วิย คลนาฬิํ ฉินฺท, อหํ ราชา หุตฺวา ตํ เสนาปติํ กริสฺสามี’’ติ อาหาติฯ ราชา ตํ สุตฺวา ‘‘อาจริยํ เม นิสฺสาย ชีวิตํ ลทฺธ’’นฺติ จิเนฺตตฺวา เสนาปติํ  ปโกฺกสาเปตฺวา, ‘‘อโมฺภ, เสนาปติ, กิํ นาม ตยา มม สนฺติกา น ลทฺธํ, อิทานิ ตํ ทฎฺฐุํ น สโกฺกมิ, มม รฎฺฐา นิกฺขมาหี’’ติ ตํ รฎฺฐา ปพฺพาเชตฺวา อาจริยํ ปโกฺกสาเปตฺวา, ‘‘อาจริย, ตํ นิสฺสาย มยา ชีวิตํ ลทฺธ’’นฺติ วตฺวา มหนฺตํ สกฺการํ กริตฺวา ตสฺส เสนาปติฎฺฐานํ อทาสิฯ ‘‘โส ตทา จูฬปนฺถโก อโหสิ, สตฺถา ทิสาปาโมโกฺข อาจริโย’’ติฯ</p>


<p>สตฺถา อิมํ อตีตํ อาหริตฺวา, ‘‘เอวํ, ภิกฺขเว, ปุเพฺพปิ จูฬปนฺถโก ทโนฺธเยว อโหสิ, ตทาปิสฺสาหํ อวสฺสโย หุตฺวา ตํ โลกิยกุฎุเมฺพ  ปติฎฺฐาเปสิ’’นฺติ วตฺวา ปุน เอกทิวสํ ‘‘อโห สตฺถา จูฬปนฺถกสฺส อวสฺสโย ชาโต’’ติ กถาย สมุฎฺฐิตาย  อตีตวตฺถุํ กเถตฺวา –</p>


<p>
‘‘อปฺปเกนาปิ เมธาวี, ปาภเตน วิจกฺขโณ;  
  
สมุฎฺฐาเปติ อตฺตานํ, อณุํ อคฺคิํว สนฺธม’’นฺติฯ (ชา. ๑.๑.๔) –  
</p>
  
<p>คาถํ วตฺวา, ‘‘น, ภิกฺขเว, อิทาเนวาหํ อิมสฺส อวสฺสโย ชาโต, ปุเพฺพปิ อวสฺสโย อโหสิเมวฯ ปุเพฺพ ปนาหํ อิมํ โลกิยกุฎุมฺพสฺส สามิกํ อกาสิํ, อิทานิ โลกุตฺตรกุฎุมฺพสฺสฯ ตทา หิ จูฬเนฺตวาสิโก จูฬปนฺถโก อโหสิ, จูฬเสฎฺฐิ ปน ปณฺฑิโต พฺยโตฺต นกฺขตฺตโกวิโท อหเมวา’’ติ ชาตกํ สโมธาเนสิฯ</p>


<p>ปุเนกทิวสํ ธมฺมสภายํ กถํ สมุฎฺฐาเปสุํ, ‘‘อาวุโส, จูฬปนฺถโก จตูหิ มาเสหิ จตุปฺปทํ คาถํ คเหตุํ อสโกฺกโนฺตปิ วีริยํ อโนสฺสชฺชิตฺวาว อรหเตฺต ปติฎฺฐิโต , อิทานิ โลกุตฺตรธมฺมกุฎุมฺพสฺส สามิโก ชาโต’’ติฯ สตฺถา อาคนฺตฺวา, ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘อิมาย นามา’’ติ วุเตฺต, ‘‘ภิกฺขเว, มม สาสเน อารทฺธวีริโย ภิกฺขุ โลกุตฺตรธมฺมสฺส สามิโก โหติเยวา’’ติ วตฺวา อิมํ คาถมาห –</p>


<ol>
<li>
‘‘อุฎฺฐาเนนปฺปมาเทน  
, สํยเมน ทเมน จ;  
  
ทีปํ กยิราถ เมธาวี, ยํ โอโฆ นาภิกีรตี’’ติฯ  
</li>
  
<p>ตตฺถ ติ วีริยสงฺขาเตน อุฎฺฐาเนน, สติยา อวิปฺปวาสาการสงฺขาเตน อปฺปมาเทน, จตุปาริสุทฺธิสีลสงฺขาเตน สํยเมน, อินฺทฺริยทเมน จาติ อิเมหิ การณภูเตหิ จตูหิ ธเมฺมหิ ธโมฺมชปญฺญาย สมนฺนาคโต เมธาวี อิมสฺมิํ อติวิย ทุลฺลภปติฎฺฐตาย อติคมฺภีเร สํสารสาคเร อตฺตโน ปติฎฺฐานภูตํ อรหตฺตผลํ ทีปํ กยิราถ กเรยฺย, กาตุํ สกฺกุเณยฺยาติ อโตฺถฯ กีทิสํ? ติ ยํ จตุพฺพิโธปิ กิเลโสโฆ อภิกิริตุํ วิทฺธํเสตุํ น สโกฺกติฯ น หิ สกฺกา อรหตฺตํ โอเฆน อภิกิริตุนฺติฯ
</ol></p>


<p>คาถาปริโยสาเน  พหู โสตาปนฺนาทโย อเหสุํฯ เอวํ เทสนา สมฺปตฺตปริสาย สาตฺถิกา ชาตาติฯ</p>

</p>


<h3>๔. พาลนกฺขตฺตสงฺฆุฎฺฐวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต พาลนกฺขตฺตํ อารพฺภ กเถสิฯ</p>


<p>เอกสฺมิญฺหิ สมเย สาวตฺถิยํ พาลนกฺขตฺตํ นาม สงฺฆุฎฺฐํฯ ตสฺมิํ นกฺขเตฺต พาลา ทุเมฺมธิโน ชนา ฉาริกาย เจว โคมเยน จ สรีรํ มเกฺขตฺวา สตฺตาหํ อสพฺภํ ภณนฺตา วิจรนฺติฯ กิญฺจิ ญาติ สุหชฺชํ วา ปพฺพชิตํ วา ทิสฺวา ลชฺชนฺตา นาม นตฺถิฯ ทฺวาเร ทฺวาเร ฐตฺวา อสพฺภํ ภณนฺติฯ มนุสฺสา เตสํ อสพฺภํ โสตุํ อสโกฺกนฺตา ยถาพลํ อฑฺฒํ วา ปาทํ วา กหาปณํ วา เปเสนฺติฯ เต เตสํ ทฺวาเร ลทฺธํ ลทฺธํ คเหตฺวา ปกฺกมนฺติฯ ตทา ปน สาวตฺถิยํ ปญฺจ โกฎิมตฺตา อริยสาวกา วสนฺติ, เต สตฺถุ สนฺติกํ สาสนํ เปสยิํสุ – ‘‘ภควา, ภเนฺต, สตฺตาหํ ภิกฺขุสเงฺฆน สทฺธิํ นครํ อปฺปวิสิตฺวา วิหาเรเยว โหตู’’ติฯ ตญฺจ ปน สตฺตาหํ ภิกฺขุสงฺฆสฺส วิหาเรเยว ยาคุภตฺตาทีนิ สมฺปาเทตฺวา ปหิณิํสุ, สยมฺปิ เคหา น นิกฺขมิํสุฯ เต นกฺขเตฺต ปน ปริโยสิเต อฎฺฐเม ทิวเส พุทฺธปฺปมุขํ ภิกฺขุสงฺฆํ นิมเนฺตตฺวา นครํ ปเวเสตฺวา มหาทานํ ทตฺวา เอกมนฺตํ นิสินฺนา, ‘‘ภเนฺต, อติทุเกฺขน โน สตฺต ทิวสานิ อติกฺกนฺตานิ, พาลานํ อสพฺภานิ สุณนฺตานํ  กณฺณา ภิชฺชนาการปฺปตฺตา โหนฺติ, โกจิ กสฺสจิ  น ลชฺชติ, เตน มยํ ตุมฺหากํ อโนฺตนครํ ปวิสิตุํ นาทมฺห, มยมฺปิ เคหโต น นิกฺขมิมฺหา’’ติ อาหํสุฯ สตฺถา เตสํ กถํ สุตฺวา, ‘‘พาลานํ ทุเมฺมธานํ กิริยา นาม เอวรูปา โหติ, เมธาวิโน ปน ธนสารํ วิย อปฺปมาทํ รกฺขิตฺวา อมตมหานิพฺพานสมฺปตฺติํ ปาปุณนฺตี’’ติ วตฺวา อิมา คาถา อภาสิ –</p>


<ol>
<li>
‘‘ปมาทมนุยุญฺชนฺติ, พาลา ทุเมฺมธิโน ชนา;  
  
อปฺปมาทญฺจ เมธาวี, ธนํ เสฎฺฐํว รกฺขติฯ  
</li>
  
<li>
‘‘มา  
ปมาทมนุยุเญฺชถ, มา กามรติสนฺถวํ;  
  
อปฺปมโตฺต หิ ฌายโนฺต, ปโปฺปติ วิปุลํ สุข’’นฺติฯ  
</li>
  
<p>ตตฺถ ติ พาเลฺยน สมนฺนาคตา อิธโลกปรโลกตฺถํ อชานนฺตาฯ ติ นิปฺปญฺญาฯ เต ปมาเท อาทีนวํ อปสฺสนฺตา ปมาทํ อนุยุญฺชนฺติ ปวเตฺตนฺติ, ปมาเทน กาลํ วีตินาเมนฺติฯ ติ ธโมฺมชปญฺญาย สมนฺนาคโต ปน ปณฺฑิโต กุลวํสาคตํ เสฎฺฐํ อุตฺตมํ สตฺตรตนธนํ วิย อปฺปมาทํ รกฺขติฯ ยถา หิ อุตฺตมํ ธนํ นิสฺสาย ‘‘กามคุณสมฺปตฺติํ ปาปุณิสฺสาม, ปุตฺตทารํ โปเสสฺสาม, ปรโลกคมนมคฺคํ โสเธสฺสามา’’ติ ธเน อานิสํสํ ปสฺสนฺตา ตํ รกฺขนฺติ, เอวํ ปณฺฑิโตปิ อปฺปมโตฺต ‘‘ปฐมชฺฌานาทีนิ  ปฎิลภิสฺสามิ, มคฺคผลาทีนิ ปาปุณิสฺสามิ, ติโสฺส วิชฺชา, ฉ อภิญฺญา สมฺปาเทสฺสามี’’ติ อปฺปมาเท อานิสํสํ ปสฺสโนฺต ธนํ เสฎฺฐํว อปฺปมาทํ รกฺขตีติ อโตฺถฯ นฺติ ตสฺมา ตุเมฺห มา ปมาทมนุยุเญฺชถ มา ปมาเทน กาลํ วีตินามยิตฺถฯ นฺติ วตฺถุกามกิเลสกาเมสุ รติสงฺขาตํ ตณฺหาสนฺถวมฺปิ มา อนุยุเญฺชถ มา จินฺตยิตฺถ มา ปฎิลภิตฺถฯ ติ อุปฎฺฐิตสฺสติตาย หิ อปฺปมโตฺต ฌายโนฺต ปุคฺคโล วิปุลํ อุฬารํ นิพฺพานสุขํ ปาปุณาตีติฯ
</ol></p>


<p>คาถาปริโยสาเน พหู โสตาปนฺนาทโย อเหสุํฯ มหาชนสฺส สาตฺถิกา ธมฺมเทสนา ชาตาติฯ</p>

</p>


<h3>๕. มหากสฺสปเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต มหากสฺสปเตฺถรํ อารพฺภ กเถสิฯ</p>


<p>เอกสฺมิญฺหิ ทิวเส เถโร ปิปฺผลิคุหายํ วิหรโนฺต ราชคเห ปิณฺฑาย จริตฺวา ปจฺฉาภตฺตํ ปิณฺฑปาตปฎิกฺกโนฺต อาโลกํ วเฑฺฒตฺวา ปมเตฺต จ อปฺปมเตฺต จ อุทกปถวีปพฺพตาทีสุ จวนเก อุปปชฺชนเก จ สเตฺต  ทิเพฺพน จกฺขุนา โอโลเกโนฺต นิสีทิฯ สตฺถา เชตวเน นิสินฺนโกว  ‘‘เกน นุ โข วิหาเรน อชฺช มม ปุโตฺต กสฺสโป วิหรตี’’ติ ทิเพฺพน จกฺขุนา อุปธาเรโนฺต ‘‘สตฺตานํ จุตูปปาตํ โอโลเกโนฺต วิหรตี’’ติ ญตฺวา ‘‘สตฺตานํ จุตูปปาโต นาม พุทฺธญาเณนปิ อปริจฺฉิโนฺน, มาตุกุจฺฉิยํ ปฎิสนฺธิํ คเหตฺวา มาตาปิตโร อชานาเปตฺวา จวนสตฺตานํ ปริเจฺฉโท กาตุํ น สกฺกา, เต ชานิตุํ ตว อวิสโย, กสฺสป, อปฺปมตฺตโก ตว วิสโย, สพฺพโส ปน จวเนฺต จ อุปปชฺชเนฺต จ ชานิตุํ ปสฺสิตุํ พุทฺธานเมว วิสโย’’ติ วตฺวา โอภาสํ ผริตฺวา สมฺมุเข นิสิโนฺน วิย หุตฺวา อิมํ คาถมาห –</p>


<ol>
<li>
‘‘ปมาทํ อปฺปมาเทน, ยทา นุทติ ปณฺฑิโต;  
  
ปญฺญาปาสาทมารุยฺห, อโสโก โสกินิํ ปชํ;  
  
ปพฺพตโฎฺฐว ภูมเฎฺฐ, ธีโร พาเล อเวกฺขตี’’ติฯ  
</li>
  
<p>ตตฺถ ติ ยถา นาม โปกฺขรณิํ ปวิสนฺตํ นโวทกํ ปุราโณทกํ โขเภตฺวา ตโสฺสกาสํ อทตฺวา ตํ อตฺตโน มตฺถกมตฺถเกน ปลายนฺตํ นุทติ นีหรติ, เอวเมว ปณฺฑิโต อปฺปมาทลกฺขณํ พฺรูเหโนฺต ปมาทโสฺสกาสํ อทตฺวา ยทา อปฺปมาทเวเคน ตํ นุทติ นีหรติ, อถ โส ปนุนฺนปมาโท อจฺจุคฺคตเตฺถน ปริสุทฺธํ ทิพฺพจกฺขุสงฺขาตํ ปญฺญาปาสาทํ ตสฺส อนุจฺฉวิกํ ปฎิปทํ ปูเรโนฺต ตาย ปฎิปทาย นิเสฺสณิยา ปาสาทํ วิย อารุยฺห ปหีนโสกสลฺลตาย  อปฺปหีนโสกสลฺลตาย  สตฺตนิกายํ จวมานเญฺจว อุปปชฺชมานญฺจ ทิพฺพจกฺขุนา  ปสฺสติฯ ยถา กิํ?   ติ ปพฺพตมุทฺธนิ ฐิโต ภูมิยํ ฐิเต, อุปริปาสาเท วา ปน ฐิโต ปาสาทปริเวเณ ฐิเต อกิเจฺฉน อเวกฺขติ, ตถา โสปิ ธีโร ปณฺฑิโต มหาขีณาสโว อสมุจฺฉินฺนวฎฺฎพีเช พาเล จวเนฺต จ อุปปชฺชเนฺต จ อกิเจฺฉน อเวกฺขตีติฯ
</ol></p>


<p>คาถาปริโยสาเน  พหู โสตาปตฺติผลาทีนิ สจฺฉิกริํสูติฯ</p>

</p>


<h3>๖. ปมตฺตาปมตฺตเทฺวสหายกวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต เทฺว สหายเก ภิกฺขู อารพฺภ กเถสิฯ</p>


<p>เต กิร สตฺถุ สนฺติเก กมฺมฎฺฐานํ คเหตฺวา อารญฺญกวิหารํ ปวิสิํสุฯ เตสุ เอโก กิร กาลเสฺสว ทารูนิ อาหริตฺวา องฺคารกปลฺลํ สเชฺชตฺวา ทหรสามเณเรหิ สทฺธิํ สลฺลปโนฺต ปฐมยามํ วิสิพฺพมาโน นิสีทติฯ เอโก อปฺปมโตฺต สมณธมฺมํ กโรโนฺต อิตรํ โอวทติ, ‘‘อาวุโส, มา เอวํ กริ, ปมตฺตสฺส หิ จตฺตาโร อปายา สกฆรสทิสาฯ พุทฺธา นาม สาเฐเยฺยน อาราเธตุํ น สกฺกา’’ติ โส ตโสฺสวาทํ น สุณาติฯ อิตโร ‘‘นายํ วจนกฺขโม’’ติ ตํ อวตฺวา อปฺปมโตฺตว สมณธมฺมมกาสิฯ อลสเตฺถโรปิ  ปฐมยาเม วิสิเพฺพตฺวา อิตรสฺส จงฺกมิตฺวา คพฺภํ ปวิฎฺฐกาเล ปวิสิตฺวา, ‘‘มหากุสีต, ตฺวํ นิปชฺชิตฺวา สยนตฺถาย อรญฺญํ ปวิโฎฺฐสิ, กิํ พุทฺธานํ สนฺติเก กมฺมฎฺฐานํ คเหตฺวา อุฎฺฐาย สมณธมฺมํ กาตุํ วฎฺฎตี’’ติ วตฺวา อตฺตโน วสนฎฺฐานํ ปวิสิตฺวา นิปชฺชิตฺวา สุปติฯ อิตโรปิ มชฺฌิมยาเม วิสฺสมิตฺวา ปจฺฉิมยาเม ปจฺจุฎฺฐาย สมณธมฺมํ กโรติฯ โส เอวํ อปฺปมโตฺต วิหรโนฺต น จิรเสฺสว สห ปฎิสมฺภิทาหิ อรหตฺตํ ปาปุณิฯ อิตโร ปมาเทเนว กาลํ วีตินาเมสิฯ เต วุฎฺฐวสฺสา สตฺถุ สนฺติกํ คนฺตฺวา สตฺถารํ วนฺทิตฺวา เอกมนฺตํ นิสีทิํสุฯ สตฺถา เตหิ สทฺธิํ ปฎิสนฺถารํ กตฺวา, ‘‘กจฺจิ, ภิกฺขเว, อปฺปมตฺตา สมณธมฺมํ กริตฺถ, กจฺจิ โว ปพฺพชิตกิจฺจํ มตฺถกํ ปตฺต’’นฺติ ปุจฺฉิฯ ปฐมํ ปมโตฺต ภิกฺขุ อาห – ‘‘กุโต, ภเนฺต, เอตสฺส อปฺปมาโท, คตกาลโต ปฎฺฐาย นิปชฺชิตฺวา นิทฺทายโนฺต กาลํ วีตินาเมสี’’ติฯ ‘‘ตฺวํ ปน ภิกฺขู’’ติฯ ‘‘อหํ, ภเนฺต, กาลเสฺสว ทารูนิ อาหริตฺวา องฺคารกปลฺลํ สเชฺชตฺวา ปฐมยาเม วิสิเพฺพโนฺต นิสีทิตฺวา อนิทฺทายโนฺตว กาลํ วีตินาเมสิ’’นฺติฯ อถ นํ สตฺถา ‘‘ตฺวํ ปมโตฺต กาลํ วีตินาเมตฺวา ‘อปฺปมโตฺตมฺหี’ติ วทสิ, อปฺปมตฺตํ ปน ปมตฺตํ กโรสี’’ติ อาหฯ ปุน ปมาเท โทเส, อปฺปมาเท อานิสํเส ปกาเสตุํ, ‘‘ตฺวํ มม ปุตฺตสฺส  สนฺติเก ชวจฺฉิโนฺน ทุพฺพลโสฺส วิย, เอส ปน ตว สนฺติเก สีฆชวโสฺส วิยา’’ติ วตฺวา อิมํ คาถมาห –</p>


<ol>
<li>
‘‘อปฺปมโตฺต  
  
ปมเตฺตสุ, สุเตฺตสุ พหุชาคโร;  
  
อพลสฺสํว สีฆโสฺส, หิตฺวา ยาติ สุเมธโส’’ติฯ  
</li>
  
<p>ตตฺถ ติ สติเวปุลฺลปฺปตฺตตาย อปฺปมาทสมฺปเนฺน ขีณาสโวฯ ติ สติโวสเคฺค ฐิเตสุ สเตฺตสุฯ ติ สติชาคริยาภาเวน สพฺพิริยาปเถสุ นิทฺทายเนฺตสุฯ ติ มหเนฺต สติเวปุเลฺล ชาคริเย ฐิโตฯ ติ กุณฺฐปาทํ ฉินฺนชวํ ทุพฺพลสฺสํ สีฆชโว สินฺธวาชานีโย วิยฯ ติ อุตฺตมปโญฺญฯ ตถารูปํ ปุคฺคลํ อาคเมนปิ อธิคเมนปิ ฯ มนฺทปญฺญสฺมิญฺหิ เอกํ สุตฺตํ คเหตุํ วายมเนฺตเยว สุเมธโส เอกํ วคฺคํ คณฺหาติ, เอวํ ตาว อาคเมน หิตฺวา ยาติฯ มนฺทปเญฺญ ปน รตฺติฎฺฐานทิวาฎฺฐานานิ กาตุํ วายมเนฺตเยว กมฺมฎฺฐานํ อุคฺคเหตฺวา สชฺฌายเนฺตเยว จ สุเมธโส ปุพฺพภาเคปิ ปเรน กตํ รตฺติฎฺฐานํ วา ทิวาฎฺฐานํ วา ปวิสิตฺวา กมฺมฎฺฐานํ สมฺมสโนฺต สพฺพกิเลเส เขเปตฺวา เนว โลกุตฺตรธเมฺม หตฺถคเต  กโรติ, เอวํ อธิคเมนปิ หิตฺวา ยาติฯ วเฎฺฎ ปน นํ หิตฺวา ฉเฑฺฑตฺวา วฎฺฎโต นิสฺสรโนฺต ยาติเยวาติฯ
</ol></p>


<p>คาถาปริโยสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. มฆวตฺถุ</h3>
<p>ติ อิมํ ธมฺมเทสนํ สตฺถา เวสาลิยํ อุปนิสฺสาย กูฎาคารสาลายํ วิหรโนฺต สกฺกํ เทวราชานํ อารพฺภ กเถสิฯ</p>


<p>เวสาลิยญฺหิ มหาลิ นาม ลิจฺฉวี วสติ, โส ตถาคตสฺส  (ที. นิ. ๒.๓๔๔ อาทโย) สุตฺวา ‘‘สมฺมาสมฺพุโทฺธ สกฺกสมฺปตฺติํ มหติํ กตฺวา กเถสิ, ‘ทิสฺวา นุ โข กเถสิ, อุทาหุ อทิสฺวาฯ ชานาติ นุ โข สกฺกํ, อุทาหุ โน’ติ ปุจฺฉิสฺสามิ น’’นฺติ จิเนฺตสิฯ อถ โข, มหาลิ, ลิจฺฉวี เยน ภควา เตนุปสงฺกมิ, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ, เอกมนฺตํ นิสิโนฺน โข, มหาลิ, ลิจฺฉวี ภควนฺตํ เอตทโวจ – ‘‘ทิโฎฺฐ  โข, ภเนฺต, ภควตา สโกฺก เทวานมิโนฺท’’ติ? ‘‘ทิโฎฺฐ โข เม , มหาลิ, สโกฺก เทวานมิโนฺท’’ติฯ ‘‘โส หิ นุน, ภเนฺต, สกฺกปติรูปโก ภวิสฺสติ ฯ ทุทฺทโส หิ, ภเนฺต, สโกฺก เทวานมิโนฺท’’ติฯ ‘‘สกฺกญฺจ ขฺวาหํ, มหาลิ, ปชานามิ สกฺกกรเณ จ ธเมฺม, เยสํ ธมฺมานํ สมาทินฺนตฺตา สโกฺก สกฺกตฺตํ อชฺฌคา, ตญฺจ ปชานามิ’’ฯ</p>


<p>สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน มโฆ นาม มาณโว อโหสิ, ตสฺมา ‘‘มฆวา’’ติ วุจฺจติฯ</p>


<p>สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน ปุเร ทานํ อทาสิ, ตสฺมา ‘‘ปุรินฺทโท’’ติ วุจฺจติฯ</p>


<p>สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน สกฺกจฺจํ ทานํ อทาสิ, ตสฺมา ‘‘สโกฺก’’ติ วุจฺจติฯ</p>


<p>สโกฺก, มหาลิ, เทวานมิโนฺท ปุเพฺพ มนุสฺสภูโต สมาโน อาวสถํ อทาสิ, ตสฺมา ‘‘วาสโว’’ติ วุจฺจติฯ</p>


<p>สโกฺก, มหาลิ, เทวานมิโนฺท สหสฺสมฺปิ อตฺถํ มุหุเตฺตน จิเนฺตติ, ตสฺมา ‘‘สหสฺสโกฺข’’ติ วุจฺจติฯ</p>


<p>สกฺกสฺส, มหาลิ, เทวานมินฺทสฺส สุชา นาม อสุรกญฺญา, ปชาปติ, ตสฺมา ‘‘สุชมฺปตี’’ติ วุจฺจติฯ</p>


<p>สโกฺก, มหาลิ, เทวานมิโนฺท เทวานํ ตาวติํสานํ อิสฺสริยาธิปจฺจํ รชฺชํ กาเรติ, ตสฺมา ‘‘เทวานมิโนฺท’’ติ วุจฺจติฯ</p>


<p>สกฺกสฺส, มหาลิ, เทวานมินฺทสฺส ปุเพฺพ มนุสฺสภูตสฺส สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ  อชฺฌคาฯ กตมานิ สตฺต วตปทานิ? ยาวชีวํ มาตาเปตฺติภโร อสฺสํ, ยาวชีวํ กุเล เชฎฺฐาปจายี อสฺสํ, ยาวชีวํ สณฺหวาโจ อสฺสํ, ยาวชีวํ อปิสุณวาโจ อสฺสํ, ยาวชีวํ วิคตมลมเจฺฉเรน เจตสา อคารํ อชฺฌาวเสยฺยํ, มุตฺตจาโค ปยตปาณิ โวสคฺครโต ยาจโยโค ทานสํวิภาครโต อสฺสํฯ ยาวชีวํ  สจฺจวาโจ อสฺสํ, ยาวชีวํ อโกฺกธโน อสฺสํ, ‘‘สเจปิ เม โกโธ อุปฺปเชฺชยฺย, ขิปฺปเมว น ปฎิวิเนยฺย’’นฺติฯ สกฺกสฺส, มหาลิ, เทวานมินฺทสฺส ปุเพฺพ มนุสฺสภูตสฺส อิมานิ  สตฺต วตปทานิ สมตฺตานิ สมาทินฺนานิ อเหสุํ, เยสํ สมาทินฺนตฺตา สโกฺก สกฺกตฺตํ อชฺฌคาติฯ</p>


<p>
‘‘มาตาเปตฺติภรํ ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</p>
  
<p>
‘‘มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ สปฺปุริโส อิตี’’ติฯ (สํ. นิ. ๑.๒๕๗) –  
</p>
  
<p>อิทํ, มหาลิ, สเกฺกน มฆมาณวกาเล กตกมฺมนฺติ วตฺวา ปุน เตน ‘‘กถํ, ภเนฺต, มฆมาณโว ปฎิปชฺชี’’ติ? ตสฺส ปฎิปตฺติํ วิตฺถารโต โสตุกาเมน ปุโฎฺฐ ‘‘เตน หิ, มหาลิ, สุณาหี’’ติ วตฺวา อตีตํ อาหริ –</p>


<p>อตีเต มคธรเฎฺฐ มจลคาเม มโฆ นาม มาณโว  คามกมฺมกรณฎฺฐานํ คนฺตฺวา อตฺตโน ฐิตฎฺฐานํ ปาทเนฺตน ปํสุํ วิยูหิตฺวา รมณียํ กตฺวา อฎฺฐาสิฯ อปโร ตํ พาหุนา ปหริตฺวา ตโต อปเนตฺวา สยํ ตตฺถ อฎฺฐาสิฯ โส ตสฺส อกุชฺฌิตฺวาว อญฺญํ ฐานํ รมณียํ กตฺวา ฐิโตฯ ตโตปิ นํ อโญฺญ อาคนฺตฺวา พาหุนา ปหริตฺวา อปเนตฺวา สยํ อฎฺฐาสิฯ โส ตสฺสปิ อกุชฺฌิตฺวาว อญฺญํ ฐานํ รมณียํ กตฺวา ฐิโต, อิติ ตํ เคหโต นิกฺขนฺตา นิกฺขนฺตา ปุริสา พาหุนา ปหริตฺวา ฐิตฐิตฎฺฐานโต อปเนสุํฯ โส ‘‘สเพฺพเปเต มํ นิสฺสาย สุขิตา ชาตา, อิมินา กเมฺมน มยฺหํ สุขทายเกน ปุญฺญกเมฺมน ภวิตพฺพ’’นฺติ จิเนฺตตฺวา, ปุนทิวเส กุทาลํ อาทาย ขลมณฺฑลมตฺตํ ฐานํ รมณียํ อกาสิฯ สเพฺพ คนฺตฺวา ตเตฺถว อฎฺฐํสุฯ อถ เนสํ สีตสมเย อคฺคิํ กตฺวา อทาสิ, คิมฺหกาเล อุทกํฯ ตโต ‘‘รมณียํ ฐานํ นาม สเพฺพสํ ปิยํ, กสฺสจิ อปฺปิยํ นาม นตฺถิ, อิโต ปฎฺฐาย มยา มคฺคํ สมํ กโรเนฺตน วิจริตุํ วฎฺฎตี’’ติ จิเนฺตตฺวา, ปาโตว นิกฺขมิตฺวา, มคฺคํ สมํ กโรโนฺต ฉินฺทิตฺวา, หริตพฺพยุตฺตกา รุกฺขสาขา หรโนฺต วิจรติฯ อถ นํ อปโร ทิสฺวา อาห – ‘‘สมฺม, กิํ กโรสี’’ติ? ‘‘มยฺหํ สคฺคคามินํ มคฺคํ กโรมิ, สมฺมา’’ติฯ ‘‘เตน หิ อหมฺปิ เต สหาโย โหมี’’ติฯ ‘‘โหหิ, สมฺม, สโคฺค นาม พหูนมฺปิ มนาโป สุขพหุโล’’ติฯ ตโต ปฎฺฐาย เทฺว ชนา  อเหสุํฯ เต ทิสฺวา  ตเถว ปุจฺฉิตฺวา จ สุตฺวา จ อปโรปิ  เตสํ สหาโย ชาโต, เอวํ อปโรปิ อปโรปีติ สเพฺพปิ เตตฺติํส ชนา ชาตาฯ เต สเพฺพปิ กุทาลาทิหตฺถา มคฺคํ สมํ กโรนฺตา เอกโยชนทฺวิโยชนมตฺตฎฺฐานํ คจฺฉนฺติฯ</p>


<p>เต ทิสฺวา คามโภชโก จิเนฺตสิ – ‘‘อิเม มนุสฺสา อโยเค ยุตฺตา, สเจ อิเม อรญฺญโต มจฺฉมํสาทีนิ วา อาหเรยฺยุํฯ สุรํ วา กตฺวา ปิเวยฺยุํ, อญฺญํ วา ตาทิสํ กมฺมํ กเรยฺยุํ, อหมฺปิ กิญฺจิ กิญฺจิ ลเภยฺย’’นฺติฯ อถ เน ปโกฺกสาเปตฺวา ปุจฺฉิ – ‘‘กิํ กโรนฺตา วิจรถา’’ติ? ‘‘สคฺคมคฺคํ, สามี’’ติฯ ‘‘ฆราวาสํ วสเนฺตหิ นาม เอวํ กาตุํ น วฎฺฎติ, อรญฺญโต มจฺฉมํสาทีนิ อาหริตุํ, สุรํ กตฺวา ปาตุํ, นานปฺปกาเร จ กมฺมเนฺต กาตุํ วฎฺฎตี’’ติฯ เต ตสฺส วจนํ ปฎิกฺขิปิํสุ, เอวํ ปุนปฺปุนํ วุจฺจมานาปิ ปฎิกฺขิปิํสุเยวฯ โส กุชฺฌิตฺวา ‘‘นาเสสฺสามิ เน’’ติ รโญฺญ สนฺติกํ คนฺตฺวา, ‘‘โจเร เต, เทว, วคฺคพนฺธเนน วิจรเนฺต ปสฺสามี’’ติ วตฺวา, ‘‘คจฺฉ, เต คเหตฺวา อาเนหี’’ติ วุเตฺต ตถา กตฺวา สเพฺพ เต พนฺธิตฺวา อาเนตฺวา รโญฺญ ทเสฺสสิฯ ราชา อวีมํสิตฺวาว ‘‘หตฺถินา มทฺทาเปถา’’ติ อาณาเปสิฯ มโฆ เสสานํ โอวาทมทาสิ – ‘‘สมฺมา, ฐเปตฺวา เมตฺตํ อโญฺญ อมฺหากํ อวสฺสโย นตฺถิ, ตุเมฺห กตฺถจิ โกปํ อกตฺวา รเญฺญ จ คามโภชเก จ มทฺทนหตฺถิมฺหิ จ อตฺตนิ จ เมตฺตจิเตฺตน สมจิตฺตาว โหถา’’ติฯ เต ตถา กริํสุฯ อถ เนสํ เมตฺตานุภาเวน หตฺถี อุปฺปสงฺกมิตุมฺปิ น วิสหิฯ ราชา ตมตฺถํ สุตฺวา พหู  มนุเสฺส ทิสฺวา มทฺทิตุํ น วิสหิสฺสติ? ‘‘คจฺฉถ, เน กิลเญฺชน ปฎิจฺฉาเทตฺวา มทฺทาเปถา’’ติ อาหฯ เต กิลเญฺชน ปฎิจฺฉาเทตฺวา มทฺทิตุํ เปสิยมาโนปิ หตฺถี ทูรโตว ปฎิกฺกมิฯ</p>


<p>ราชา ตํ ปวตฺติํ สุตฺวา ‘‘การเณเนตฺถ ภวิตพฺพ’’นฺติ เต ปโกฺกสาเปตฺวา ปุจฺฉิ – ‘‘ตาตา, มํ นิสฺสาย ตุเมฺห กิํ น ลภถา’’ติ? ‘‘กิํ นาเมตํ, เทวา’’ติ? ‘‘ตุเมฺห กิร วคฺคพนฺธเนน โจรา หุตฺวา อรเญฺญ วิจรถา’’ติ? ‘‘โก เอวมาห, เทวา’’ติ? ‘‘คามโภชโก, ตาตา’’ติฯ ‘‘น มยํ, เทว, โจรา, มยํ ปน อตฺตโน สคฺคมคฺคํ โสเธนฺตา อิทญฺจิทญฺจ กโรม, คามโภชโก อเมฺห อกุสลกิริยาย นิโยเชตฺวา อตฺตโน วจนํ อกโรเนฺต นาเสตุกาโม กุชฺฌิตฺวา เอวมาหา’’ติฯ อถ ราชา เตสํ กถํ สุตฺวา โสมนสฺสปฺปโตฺต หุตฺวา, ‘‘ตาตา, อยํ ติรจฺฉาโน ตุมฺหากํ  คุเณ ชานาติ, อหํ มนุสฺสภูโต ชานิตุํ นาสกฺขิํ, ขมถ เม’’ติฯ เอวญฺจ ปน วตฺวา สปุตฺตทารํ คามโภชกํ เตสํ ทาสํ, หตฺถิํ อาโรหนิยํ, ตญฺจ คามํ ยถาสุขํ ปริโภคํ กตฺวา อทาสิฯ เต ‘‘อิเธว โน กตปุญฺญสฺสานิสํโส ทิโฎฺฐ’’ติ ภิโยฺยโสมตฺตาย ปสนฺนมานสา หุตฺวา ตํ หตฺถิํ วาเรน วาเรน อภิรุยฺห คจฺฉนฺตา มนฺตยิํสุ  ‘‘อิทานิ อเมฺหหิ  อติเรกตรํ ปุญฺญํ กาตพฺพํ, กิํ กโรม? จตุมหาปเถ ถาวรํ กตฺวา มหาชนสฺส วิสฺสมนสาลํ กริสฺสามา’’ติฯ เต วฑฺฒกิํ ปโกฺกสาเปตฺวา สาลํ ปฎฺฐเปสุํฯ มาตุคาเมสุ ปน วิคตจฺฉนฺทตาย ตสฺสา สาลาย มาตุคามานํ ปตฺติํ นาทํสุฯ</p>


<p>มฆสฺส ปน เคเห นนฺทา, จิตฺตา, สุธมฺมา, สุชาติ จตโสฺส อิตฺถิโย โหนฺติฯ ตาสุ  วฑฺฒกินา สทฺธิํ เอกโต หุตฺวา, ‘‘ภาติก, อิมิสฺสา สาลาย มํ เชฎฺฐิกํ กโรหี’’ติ วตฺวา ลญฺชํ อทาสิฯ โส ‘‘สาธู’’ติ สมฺปฎิจฺฉิตฺวา ปฐมเมว กณฺณิกตฺถาย รุกฺขํ สุกฺขาเปตฺวา ตเจฺฉตฺวา วิชฺฌิตฺวา กณฺณิกํ นิฎฺฐาเปตฺวา, ‘‘สุธมฺมา นาม อยํ สาลา’’ติ อกฺขรานิ ฉินฺทิตฺวา วเตฺถน ปลิเวเฐตฺวา ฐเปสิฯ อถ เน วฑฺฒกี สาลํ นิฎฺฐาเปตฺวา กณฺณิกาโรปนทิวเส ‘‘อโห, อยฺยา, เอกํ กรณียํ น สริมฺหา’’ติ อาหฯ ‘‘กิํ นาม, โภ’’ติ? ‘‘กณฺณิก’’นฺติฯ ‘‘โหตุ ตํ อาหริสฺสามา’’ติฯ ‘‘อิทานิ ฉินฺนรุเกฺขน กาตุํ น สกฺกา, ปุเพฺพเยว ตํ ฉินฺทิตฺวา ตเจฺฉตฺวา วิชฺฌิตฺวา ฐปิตกณฺณิกา ลทฺธุํ วฎฺฎตี’’ติฯ ‘‘อิทานิ กิํ กาตพฺพ’’นฺติ? ‘‘สเจ กสฺสจิ เคเห นิฎฺฐาเปตฺวา ฐปิตา วิกฺกายิกกณฺณิกา  อตฺถิ, สา ปริเยสิตพฺพา’’ติฯ เต ปริเยสนฺตา สุธมฺมาย เคเห ทิสฺวา สหสฺสํ ทตฺวาปิ มูเลน น ลภิํสุฯ ‘‘สเจ มํ สาลาย ปตฺติํ กโรถ, ทสฺสามี’’ติ วุเตฺต ปน ‘‘มยํ มาตุคามานํ ปตฺติํ น ทมฺมา’’ติ อาหํสุฯ</p>


<p>อถ เน วฑฺฒกี อาห – ‘‘อยฺยา, ตุเมฺห กิํ กเถถ, ฐเปตฺวา พฺรหฺมโลกํ อญฺญํ มาตุคามรหิตฎฺฐานํ นาม นตฺถิ, คณฺหถ กณฺณิกํฯ เอวํ สเนฺต อมฺหากํ กมฺมํ นิฎฺฐํ คมิสฺสตี’’ติฯ เต ‘‘สาธู’’ติ กณฺณิกํ คเหตฺวา สาลํ นิฎฺฐาเปตฺวา ติธา วิภชิํสุฯ เอกสฺมิํ โกฎฺฐาเส อิสฺสรานํ วสนฎฺฐานํ กริํสุ, เอกสฺมิํ ทุคฺคตานํ, เอกสฺมิํ คิลานานํฯ เตตฺติํส ชนา เตตฺติํส ผลกานิ ปญฺญเปตฺวา หตฺถิสฺส สญฺญํ อทํสุ – ‘‘อาคนฺตุโก อาคนฺตฺวา ยสฺส อตฺถตผลเก นิสีทติ, ตํ คเหตฺวา ผลกสามิกเสฺสว  เคเห ปติฎฺฐเปหิ, ตสฺส ปาทปริกมฺมปิฎฺฐิปริกมฺมปานียขาทนียโภชนียสยนานิ สพฺพานิ ผลกสามิกเสฺสว ภาโร ภวิสฺสตี’’ติฯ หตฺถี อาคตาคตํ คเหตฺวา ผลกสามิกเสฺสว ฆรํ เนติฯ โส ตสฺส ตํ ทิวสํ กตฺตพฺพํ กโรติฯ มโฆ สาลาย อวิทูเร โกวิฬารรุกฺขํ โรเปตฺวา ตสฺส มูเล ปาสาณผลกํ อตฺถริฯ สาลํ ปวิฎฺฐปวิฎฺฐา ชนา กณฺณิกํ โอโลเกตฺวา อกฺขรานิ วาเจตฺวา, ‘‘สุธมฺมา นาเมสา สาลา’’ติ วทนฺติฯ เตตฺติํสชนานํ นามํ น ปญฺญายติฯ  จิเนฺตสิ – ‘‘อิเม สาลํ กโรนฺตา อเมฺห อปตฺติกา กริํสุ, สุธมฺมา  ปน อตฺตโน พฺยตฺตตาย กณฺณิกํ กตฺวา ปตฺติกา ชาตา, มยาปิ กิญฺจิ กาตุํ วฎฺฎติ, กิํ นุ โข กริสฺสามี’’ติ? อถสฺสา เอตทโหสิ  – ‘‘สาลํ อาคตาคตานํ ปานียเญฺจว นฺหาโนทกญฺจ ลทฺธุํ วฎฺฎติ, โปกฺขรณิํ ขณาเปสฺสามี’’ติฯ สา โปกฺขรณิํ กาเรสิฯ  จิเนฺตสิ – ‘‘สุธมฺมาย กณฺณิกา ทินฺนา, นนฺทาย โปกฺขรณี การิตา, มยาปิ กิญฺจิ กาตุํ วฎฺฎติ, กิํ นุ โข กริสฺสามี’’ติ? อถสฺสา เอตทโหสิ – ‘‘สาลํ อาคตาคเตหิ ปานียํ ปิวิตฺวา นฺหตฺวา คมนกาเลปิ มาลํ ปิลนฺธิตฺวา คนฺตุํ วฎฺฎติ, ปุปฺผารามํ การาเปสฺสามี’’ติฯ สา รมณียํ ปุปฺผารามํ กาเรสิฯ เยภุเยฺยน ตสฺมิํ อาราเม ‘‘อสุโก นาม ปุปฺผูปคผลูปครุโกฺข นตฺถี’’ติ นาโหสิฯ</p>


<p> ปน ‘‘อหํ มฆสฺส มาตุลธีตา เจว ปาทปริจาริกา จ, เอเตน กตํ กมฺมํ มยฺหเมว, มยา กตํ เอตเสฺสวา’’ติ จิเนฺตตฺวา, กิญฺจิ อกตฺวา อตฺตภาวเมว มณฺฑยมานา กาลํ วีตินาเมสิฯ มโฆปิ มาตาปิตุอุปฎฺฐานํ กุเล เชฎฺฐาปจายนกมฺมํ สจฺจวาจํ อผรุสวาจํ อปิ, สุณวาจํ มเจฺฉรวินยํ อโกฺกธนนฺติ อิมานิ สตฺต วตปทานิ ปูเรตฺวา –</p>


<p>
‘‘มาตาเปตฺติภรํ  
ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</p>
  
<p>
‘‘มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ ‘สปฺปุริโส’อิตี’’ติฯ (สํ. นิ. ๑.๒๕๗) –  
</p>
  
<p>เอวํ ปสํสิยภาวํ อาปชฺชิตฺวา ชีวิตปริโยสาเน ตาวติํสภวเน สโกฺก เทวราชา หุตฺวา นิพฺพตฺติ, เตปิสฺส สหายกา ตเตฺถว  นิพฺพตฺติํสุ, วฑฺฒกี วิสฺสกมฺมเทวปุโตฺต หุตฺวา นิพฺพตฺติฯ ตทา ตาวติํสภวเน อสุรา วสนฺติฯ เต ‘‘อภินวา เทวปุตฺตา นิพฺพตฺตา’’ติ ทิพฺพปานํ สชฺชยิํสุฯ สโกฺก อตฺตโน ปริสาย กสฺสจิ อปิวนตฺถาย สญฺญมทาสิฯ อสุรา ทิพฺพปานํ ปิวิตฺวา มชฺชิํสุฯ สโกฺก ‘‘กิํ เม อิเมหิ สาธารเณน รเชฺชนา’’ติ อตฺตโน ปริสาย สญฺญํ ทตฺวา เต ปาเทสุ คาหาเปตฺวา มหาสมุเทฺท ขิปาเปสิฯ เต อวํสิรา สมุเทฺท ปติํสุฯ อถ เนสํ ปุญฺญานุภาเวน สิเนรุโน เหฎฺฐิมตเล อสุรวิมานํ นาม นิพฺพตฺติ, จิตฺตปาฎลิ นาม นิพฺพตฺติฯ</p>


<p>เทวาสุรสงฺคาเม ปน อสุเรสุ ปราชิเตสุ ทสโยชนสหสฺสํ ตาวติํสเทวนครํ นาม นิพฺพตฺติฯ ตสฺส ปน นครสฺส ปาจีนปจฺฉิมทฺวารานํ อนฺตรา ทสโยชนสหสฺสํ โหติ, ตถา ทกฺขิณุตฺตรทฺวารานํฯ ตํ โข ปน นครํ ทฺวารสหสฺสยุตฺตํ อโหสิ อารามโปกฺขรณิปฎิมณฺฑิตํฯ ตสฺส  มเชฺฌ สาลาย  นิสฺสเนฺทน ติโยชนสตุเพฺพเธหิ ธเชหิ ปฎิมณฺฑิโต สตฺตรตนมโย สตฺตโยชนสตุเพฺพโธ เวชยโนฺต นาม ปาสาโท อุคฺคญฺฉิฯ สุวณฺณยฎฺฐีสุ มณิธชา อเหสุํ, มณิยฎฺฐีสุ สุวณฺณธชา; ปวาฬยฎฺฐีสุ มุตฺตธชา, มุตฺตยฎฺฐีสุ ปวาฬธชา; สตฺตรตนมยาสุ ยฎฺฐีสุ สตฺตรตนธชา, มเชฺฌ ฐิโต ธโช ติโยชนสตุเพฺพโธ อโหสิฯ อิติ สาลาย นิสฺสเนฺทน โยชนสหสฺสุเพฺพโธ ปาสาโท สตฺตรตนมโยว หุตฺวา นิพฺพตฺติ, โกวิฬารรุกฺขสฺส นิสฺสเนฺทน สมนฺตา ติโยชนสตปริมณฺฑโล ปาริจฺฉตฺตโก นิพฺพตฺติ, ปาสาณผลกสฺส นิสฺสเนฺทน ปาริจฺฉตฺตกมูเล ทีฆโต สฎฺฐิโยชนา ปุถุลโต ปณฺณาสโยชนา พหลโต ปญฺจทสโยชนา ชยสุมนรตฺตกมฺพลวณฺณา ปณฺฑุกมฺพลสิลา นิพฺพตฺติฯ ตตฺถ นิสินฺนกาเล อุปฑฺฒกาโย ปวิสติ, อุฎฺฐิตกาเล อูนํ ปริปูรติฯ</p>


<p>หตฺถี ปน เอราวโณ นาม เทวปุโตฺต หุตฺวา นิพฺพตฺติฯ เทวโลกสฺมิญฺหิ ติรจฺฉานคตา น โหนฺติฯ ตสฺมา โส อุยฺยานกีฬาย นิกฺขมนกาเล อตฺตภาวํ วิชหิตฺวา ทิยฑฺฒโยชนสติโก เอราวโณ นาม หตฺถี อโหสิฯ โส เตตฺติํสชนานํ อตฺถาย เตตฺติํส กุเมฺภ มาเปสิ  อาวเฎฺฎน ติคาวุตอฑฺฒโยชนปฺปมาเณ, สเพฺพสํ มเชฺฌ สกฺกสฺส อตฺถาย สุทสฺสนํ นาม ติํสโยชนิกํ กุมฺภํ มาเปสิฯ ตสฺส อุปริ ทฺวาทสโยชนิโก รตนมณฺฑโป  โหติฯ ตตฺถ อนฺตรนฺตรา สตฺตรตนมยา โยชนุเพฺพธา ธชา อุฎฺฐหนฺติฯ ปริยเนฺต กิงฺกิณิกชาลํ โอลมฺพติฯ ยสฺส มนฺทวาเตริตสฺส ปญฺจงฺคิกตูริยสทฺทสํมิโสฺส ทิพฺพคีตสโทฺท วิย รโว นิจฺฉรติฯ มณฺฑปมเชฺฌ สกฺกสฺสตฺถาย โยชนิโก มณิปลฺลโงฺก ปญฺญโตฺต โหติ, ตตฺถ สโกฺก นิสีทิฯ เตตฺติํส เทวปุตฺตา อตฺตโน กุเมฺภ รตนปลฺลเงฺก นิสีทิํสุฯ เตตฺติํสาย กุมฺภานํ เอเกกสฺมิํ กุเมฺภ สตฺต สตฺต ทเนฺต มาเปสิฯ เตสุ เอเกโก ปณฺณาสโยชนายาโม, เอเกกสฺมิเญฺจตฺถ ทเนฺต สตฺต สตฺต โปกฺขรณิโย โหนฺติ, เอเกกาย โปกฺขรณิยา สตฺต สตฺต ปทุมินีคจฺฉานิ, เอเกกสฺมิํ คเจฺฉ สตฺต สตฺต ปุปฺผานิ โหนฺติ, เอเกกสฺมิํ ปุเปฺผ สตฺต สตฺต ปตฺตานิ, เอเกกสฺมิํ ปเตฺต สตฺต สตฺต เทวธีตโร นจฺจนฺติฯ เอวํ สมนฺตา ปณฺณาสโยชนฐาเนสุ หตฺถิทเนฺตสุเยว นฎสมชฺชา โหนฺติฯ เอวํ มหนฺตํ ยสํ อนุภวโนฺต สโกฺก เทวราชา วิจรติฯ</p>


<p>สุธมฺมาปิ กาลํ กตฺวา คนฺตฺวา ตเตฺถว นิพฺพตฺติฯ ตสฺสา สุธมฺมา นาม นว โยชนสติกา เทวสภา นิพฺพตฺติฯ ตโต รมณียตรํ กิร อญฺญํ ฐานํ นาม นตฺถิ , มาสสฺส อฎฺฐ ทิวเส ธมฺมสฺสวนํ ตเตฺถว โหติฯ ยาวชฺชตนา อญฺญตรํ รมณียํ ฐานํ ทิสฺวา, ‘‘สุธมฺมา เทวสภา วิยา’’ติ วทนฺติฯ นนฺทาปิ กาลํ กตฺวา คนฺตฺวา ตเตฺถว นิพฺพตฺติ, ตสฺสา ปญฺจโยชนสติกา นนฺทา นาม โปกฺขรณี นิพฺพตฺติฯ จิตฺตาปิ กาลํ กตฺวา คนฺตฺวา ตเตฺถว นิพฺพตฺติ , ตสฺสาปิ ปญฺจโยชนสติกํ จิตฺตลตาวนํ นาม นิพฺพตฺติ, ตตฺถ อุปฺปนฺนปุพฺพนิมิเตฺต เทวปุเตฺต เนตฺวา โมหยมานา วิจรนฺติฯ สุชา ปน กาลํ กตฺวา เอกิสฺสา คิริกนฺทราย เอกา พกสกุณิกา หุตฺวา นิพฺพตฺติฯ สโกฺก อตฺตโน ปริจาริกา โอโลเกโนฺต ‘‘สุธมฺมา อิเธว นิพฺพตฺตา, ตถา นนฺทา จ จิตฺตา จ, สุชา นุ โข กุหิํ นิพฺพตฺตา’’ติ จิเนฺตโนฺต ตํ ตตฺถ นิพฺพตฺตํ ทิสฺวา, ‘‘พาลา กิญฺจิ ปุญฺญํ อกตฺวา อิทานิ ติรจฺฉานโยนิยํ นิพฺพตฺตา, อิทานิ ปน ตํ ปุญฺญํ กาเรตฺวา อิธาเนตุํ วฎฺฎตี’’ติ อตฺตภาวํ วิชหิตฺวา อญฺญาตกเวเสน ตสฺสา  สนฺติกํ คนฺตฺวา, ‘‘กิํ กโรนฺตี อิธ วิจรสี’’ติ ปุจฺฉิฯ ‘‘โก ปน ตฺวํ, สามี’’ติ? ‘‘อหํ เต สามิโก มโฆ’’ติฯ ‘‘กุหิํ นิพฺพโตฺตสิ, สามี’’ติ? ‘‘อหํ ตาวติํสเทวโลเก นิพฺพโตฺต’’ฯ ‘‘ตว สหายิกานํ ปน นิพฺพตฺตฎฺฐานํ ชานาสี’’ติ? ‘‘น ชานามิ, สามี’’ติฯ ‘‘ตาปิ มเมว สนฺติเก นิพฺพตฺตา, ปสฺสิสฺสสิ ตา สหายิกา’’ติฯ ‘‘กถาหํ ตตฺถ คมิสฺสามี’’ติ? สโกฺก ‘‘อหํ ตํ ตตฺถ เนสฺสามี’’ติ วตฺวา หตฺถตเล ฐเปตฺวา เทวโลกํ เนตฺวา นนฺทาย โปกฺขรณิยา ตีเร วิสฺสเชฺชตฺวา อิตราสํ ติสฺสนฺนํ อาโรเจสิ – ‘‘ตุมฺหากํ สหายิกํ สุชํ ปสฺสิสฺสถา’’ติฯ ‘‘กุหิํ สา, เทวา’’ติ ? ‘‘นนฺทาย โปกฺขรณิยา ตีเร ฐิตา’’ติ อาหฯ ตา ติโสฺสปิ คนฺตฺวา, ‘‘อโห อยฺยาย เอวรูปํ อตฺตภาวมณฺฑนสฺส ผลํ, อิทานิสฺสา ตุณฺฑํ ปสฺสถ, ปาเท ปสฺสถ, ชงฺฆา ปสฺสถ, โสภติ วตสฺสา อตฺตภาโว’’ติ เกฬิํ กตฺวา ปกฺกมิํสุฯ</p>


<p>ปุน สโกฺก ตสฺสา สนฺติกํ คนฺตฺวา, ‘‘ทิฎฺฐา เต สหายิกา’’ติ วตฺวา ‘‘ทิฎฺฐา มํ อุปฺปเณฺฑตฺวา คตา, ตเตฺถว มํ เนหี’’ติ วุเตฺต ตํ ตเตฺถว เนตฺวา อุทเก วิสฺสเชฺชตฺวา, ‘‘ทิฎฺฐา เต ตาสํ สมฺปตฺตี’’ติ ปุจฺฉิฯ ‘‘ทิฎฺฐา, เทวา’’ติ? ‘‘ตยาปิ ตตฺถ นิพฺพตฺตนูปายํ กาตุํ วฎฺฎตี’’ติฯ ‘‘กิํ กโรมิ, เทวา’’ติ? ‘‘มยา ทินฺนํ โอวาทํ รกฺขิสฺสสี’’ติฯ ‘‘รกฺขิสฺสามิ, เทวา’’ติฯ อถสฺสา ปญฺจ สีลานิ ทตฺวา, ‘‘อปฺปมตฺตา รกฺขาหี’’ติ วตฺวา ปกฺกามิฯ สา ตโต ปฎฺฐาย สยํมตมจฺฉเกเยว ปริเยสิตฺวา ขาทติฯ สโกฺก กติปาหจฺจเยน ตสฺสา วีมํสนตฺถาย คนฺตฺวา, วาลุกาปิเฎฺฐ มตมจฺฉโก วิย หุตฺวา อุตฺตาโน นิปชฺชิฯ สา ตํ ทิสฺวา ‘‘มตมจฺฉโก’’ติ สญฺญาย อคฺคเหสิฯ มโจฺฉ คิลนกาเล นงฺคุฎฺฐํ จาเลสิฯ สา ‘‘สชีวมจฺฉโก’’ติ อุทเก วิสฺสเชฺชสิฯ โส โถกํ วีตินาเมตฺวา ปุน ตสฺสา ปุรโต อุตฺตาโน หุตฺวา นิปชฺชิฯ ปุน สา ‘‘มตมจฺฉโก’’ติ สญฺญาย คเหตฺวา คิลนกาเล อคฺคนงฺคุฎฺฐํ จาเลสิฯ ตํ ทิสฺวา ‘‘สชีวมโจฺฉ’’ติ วิสฺสเชฺชสิฯ เอวํ ติกฺขตฺตุํ วีมํสิตฺวา ‘‘สาธุกํ สีลํ รกฺขตี’’ติ อตฺตานํ ชานาเปตฺวา ‘‘อหํ ตว วีมํสนตฺถาย อาคโต, สาธุกํ สีลํ รกฺขสิ, เอวํ รกฺขมานา  น จิรเสฺสว มม สนฺติเก นิพฺพตฺติสฺสสิ, อปฺปมตฺตา โหหี’’ติ วตฺวา ปกฺกามิฯ</p>


<p>สา   ตโต ปฎฺฐาย ปน สยํมตมจฺฉํ ลภติ วา, น วาฯ อลภมานา กติปาหจฺจเยเนว สุสฺสิตฺวา กาลํ กตฺวา ตสฺส สีลสฺส ผเลน พาราณสิยํ กุมฺภการสฺส ธีตา หุตฺวา นิพฺพตฺติฯ อถสฺสา ปนฺนรสโสฬสวสฺสุเทฺทสิกกาเล สโกฺก ‘‘กุหิํ นุ โข สา นิพฺพตฺตา’’ติ อาวเชฺชโนฺต ทิสฺวา, ‘‘อิทานิ มยา ตตฺถ คนฺตุํ วฎฺฎตี’’ติ เอฬาลุกวเณฺณน ปญฺญายมาเนหิ สตฺตหิ รตเนหิ ยานกํ ปูเรตฺวา ตํ ปาเชโนฺต พาราณสิํ ปวิสิตฺวา, ‘‘อมฺมตาตา, เอฬาลุกานิ คณฺหถ คณฺหถา’’ติ อุโคฺฆเสโนฺต วีถิํ ปฎิปชฺชิฯ มุคฺคมาสาทีนิ คเหตฺวา อาคเต ปน ‘‘มูเลน น เทมี’’ติ วตฺวา, ‘‘กถํ เทสี’’ติ วุเตฺต, ‘‘สีลรกฺขิกาย อิตฺถิยา ทมฺมี’’ติ อาหฯ ‘‘สีลํ นาม, สามิ, กีทิสํ, กิํ กาฬํ, อุทาหุ นีลาทิวณฺณ’’นฺติ? ‘‘ตุเมฺห ‘สีลํ กีทิส’นฺติปิ น ชานาถ, กิเมว นํ รกฺขิสฺสถ, สีลรกฺขิกาย ปน ทสฺสามี’’ติฯ ‘‘สามิ, เอสา กุมฺภการสฺส ธีตา ‘สีลํ รกฺขามี’ติ วิจรติ, เอติสฺสา เทหี’’ติฯ สาปิ นํ ‘‘เตน หิ มยฺหํ เทหิ, สามี’’ติ อาหฯ ‘‘กาสิ ตฺว’’นฺติ? ‘‘อหํ อวิชหิตปญฺจสีลา’’ติฯ ‘‘ตุยฺหเมเวตานิ  มยา อานีตานี’’ติ ยานกํ ปาเชโนฺต ตสฺสา ฆรํ คนฺตฺวา อเญฺญหิ อนาหริยํ กตฺวา เอฬาลุกวเณฺณน เทวทตฺติยํ ธนํ ทตฺวา อตฺตานํ ชานาเปตฺวา, ‘‘อิทํ เต ชีวิตวุตฺติยา ธนํ, ปญฺจสีลานิ อขณฺฑาทีนิ กตฺวา รกฺขาหี’’ติ วตฺวา ปกฺกามิฯ</p>


<p>สาปิ ตโต จวิตฺวา อสุรภวเน อสุรเชฎฺฐกสฺส ธีตา หุตฺวา สกฺกสฺส เวริฆเร นิพฺพตฺติฯ ทฺวีสุ ปน อตฺตภาเวสุ สีลสฺส สุรกฺขิตตฺตา อภิรูปา อโหสิ สุวณฺณวณฺณา อสาธารณาย รูปสิริยา สมนฺนาคตาฯ เวปจิตฺติอสุริโนฺท อาคตาคตานํ อสุรานํ ‘‘ตุเมฺห มม ธีตุ อนุจฺฉวิกา น โหถา’’ติ ตํ กสฺสจิ อทตฺวา, ‘‘มม ธีตา อตฺตนาว อตฺตโน อนุจฺฉวิกํ สามิกํ คเหสฺสตี’’ติ อสุรพลํ สนฺนิปาตาเปตฺวา, ‘‘ตุยฺหํ อนุจฺฉวิกํ สามิกํ คณฺหา’’ติ ตสฺสา, หเตฺถ ปุปฺผทามํ อทาสิฯ ตสฺมิํ ขเณ สโกฺก ตสฺสา นิพฺพตฺตฎฺฐานํ โอโลเกโนฺต ตํ ปวตฺติํ ญตฺวา, ‘‘อิทานิ มยา คนฺตฺวา ตํ อาเนตุํ วฎฺฎตี’’ติ มหลฺลกอสุรวณฺณํ นิมฺมินิตฺวา คนฺตฺวา ปริสปริยเนฺต อฎฺฐาสิฯ สาปิ อิโต จิโต จ โอโลเกนฺตี ตํ ทิฎฺฐมตฺตาว ปุพฺพสนฺนิวาสวเสน อุปฺปเนฺนน เปเมน มโหเฆเนว อโชฺฌตฺถฎหทยา หุตฺวา, ‘‘เอโส เม สามิโก’’ติ ตสฺส อุปริ ปุปฺผทามํ ขิปิ ฯ อสุรา ‘‘อมฺหากํ ราชา เอตฺตกํ กาลํ ธีตุ อนุจฺฉวิกํ อลภิตฺวา อิทานิ ลภิ, อยเมวสฺส ธีตุ ปิตามหโต มหลฺลโก อนุจฺฉวิโก’’ติ ลชฺชมานา  อปกฺกมิํสุฯ สโกฺกปิ ตํ หเตฺถ คเหตฺวา ‘‘สโกฺกหมสฺมี’’ติ นทิตฺวา อากาเส ปกฺขนฺทิฯ อสุรา ‘‘วญฺจิตมฺหา ชรสเกฺกนา’’ติ ตํ อนุพนฺธิํสุฯ มาตลิ, สงฺคาหโก เวชยนฺตรถํ อาหริตฺวา อนฺตรามเคฺค อฎฺฐาสิฯ สโกฺก ตํ ตตฺถ อาโรเปตฺวา เทวนคราภิมุโข ปายาสิฯ อถสฺส สิปฺปลิวนํ สมฺปตฺตกาเล รถสทฺทํ สุตฺวา ภีตา ครุฬโปตกา  วิรวิํสุฯ เตสํ สทฺทํ สุตฺวา สโกฺก มาตลิํ ปุจฺฉิ – ‘‘เก เอเต วิรวนฺตี’’ติ? ‘‘ครุฬโปตกา, เทวา’’ติฯ ‘‘กิํ การณา’’ติ? ‘‘รถสทฺทํ สุตฺวา มรณภเยนา’’ติฯ ‘‘มํ เอกํ นิสฺสาย เอตฺตโก ทิโช รถเวเคน วิจุณฺณิโต มา นสฺสิ, นิวเตฺตหิ รถ’’นฺติฯ โสปิ สินฺธวสหสฺสสฺส ทณฺฑกสญฺญํ ทตฺวา รถํ นิวเตฺตสิฯ ตํ ทิสฺวา อสุรา ‘‘ชรสโกฺก อสุรปุรโต ปฎฺฐาย ปลายโนฺต อิทานิ รถํ นิวเตฺตสิ, อทฺธา เตน อุปตฺถโมฺภ ลโทฺธ ภวิสฺสตี’’ติ นิวเตฺตตฺวา อาคมนมเคฺคเนว อสุรปุรํ ปวิสิตฺวา ปุน สีสํ น อุกฺขิปิํสุฯ</p>


<p>สโกฺกปิ สุชํ อสุรกญฺญํ เทวนครํ เนตฺวา อฑฺฒเตยฺยานํ อจฺฉราโกฎีนํ เชฎฺฐิกฎฺฐาเน ฐเปสิฯ สา สกฺกํ วรํ ยาจิ – ‘‘มหาราช, มม อิมสฺมิํ เทวโลเก มาตาปิตโร วา ภาติกภคินิโย วา นตฺถิ, ยตฺถ ยตฺถ คจฺฉสิ, ตตฺถ ตตฺถ มํ คเหตฺวาว  คเจฺฉยฺยาสี’’ติฯ โส ‘‘สาธู’’ติ ตสฺสา ปฎิญฺญํ อทาสิฯ ตโต ปฎฺฐาย จิตฺตปาฎลิยา ปุปฺผิตาย อสุรา ‘‘อมฺหากํ นิพฺพตฺตฎฺฐาเน ทิพฺพปาริจฺฉตฺตกสฺส ปุปฺผนกาโล’’ติ ยุทฺธตฺถาย สคฺคํ อภิรุหนฺติฯ สโกฺก เหฎฺฐาสมุเทฺท นาคานํ อารกฺขํ อทาสิ, ตโต สุปณฺณานํ, ตโต กุมฺภณฺฑานํ, ตโต ยกฺขานํฯ ตโต จตุนฺนํ มหาราชานํฯ สพฺพูปริ ปน อุปทฺทวนิวตฺตนตฺถาย เทวนครทฺวาเรสุ วชิรหตฺถา อินฺทปฎิมา ฐเปสิฯ อสุรา นาคาทโย ชินิตฺวา อาคตาปิ อินฺทปฎิมา ทูรโต ทิสฺวา ‘‘สโกฺก นิกฺขโนฺต’’ติ ปลายนฺติฯ เอวํ, มหาลิ, มโฆ มาณโว อปฺปมาทปฎิปทํ ปฎิปชฺชิฯ เอวํ อปฺปมโตฺต ปเนส เอวรูปํ อิสฺสริยํ ปตฺวา ทฺวีสุ เทวโลเกสุ รชฺชํ กาเรสิฯ อปฺปมาโท นาเมส พุทฺธาทีหิ ปสโตฺถฯ อปฺปมาทญฺหิ นิสฺสาย สเพฺพสมฺปิ โลกิยโลกุตฺตรานํ วิเสสานํ อธิคโม โหตีติ วตฺวา อิมํ คาถมาห –</p>


<ol>
<li>
‘‘อปฺปมาเทน  
มฆวา, เทวานํ เสฎฺฐตํ คโต;  
  
อปฺปมาทํ ปสํสนฺติ, ปมาโท ครหิโต สทา’’ติฯ  
</li>
  
<p>ตตฺถ ติ มจลคาเม ภูมิปฺปเทสโสธนํ อาทิํ กตฺวา กเตน อปฺปมาเทนฯ ติ อิทานิ ‘‘มฆวา’’ติปญฺญาโต มโฆ มาณโว ทฺวินฺนํ เทวโลกานํ ราชภาเวน ติ พุทฺธาทโย ปณฺฑิตา อปฺปมาทเมว โถเมนฺติ  วณฺณยนฺติฯ กิํ การณา? สเพฺพสํ โลกิยโลกุตฺตรานํ วิเสสานํ ปฎิลาภการณตฺตาฯ ติ ปมาโท ปน เตหิ อริเยหิ นิจฺจํ ครหิโต นินฺทิโตฯ กิํ การณา? สพฺพวิปตฺตีนํ มูลภาวโตฯ มนุสฺสโทภคฺคํ วา หิ อปายุปฺปตฺติ วา สพฺพา ปมาทมูลิกาเยวาติฯ
</ol></p>


<p>คาถาปริโยสาเน  มหาลิ ลิจฺฉวี โสตาปตฺติผเล ปติฎฺฐหิ, สมฺปตฺตปริสายปิ พหู โสตาปนฺนาทโย ชาตาติฯ</p>

</p>


<h3>๘. อญฺญตรภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ ภิกฺขุํ อารพฺภ กเถสิฯ</p>


<p>โส กิร สตฺถุ สนฺติเก ยาว อรหตฺตา กมฺมฎฺฐานํ กถาเปตฺวา อรญฺญํ ปวิสิตฺวา ฆเฎโนฺต วายมโนฺต อรหตฺตํ ปตฺตุํ นาสกฺขิฯ โส ‘‘วิเสเสตฺวา กมฺมฎฺฐานํ กถาเปสฺสามี’’ติ ตโต นิกฺขมิตฺวา สตฺถุ สนฺติกํ อาคจฺฉโนฺต อนฺตรามเคฺค มหนฺตํ ทาวคฺคิํ อุฎฺฐิตํ ทิสฺวา เวเคน เอกํ มุณฺฑปพฺพตมตฺถกํ อภิรุยฺห นิสิโนฺน อรญฺญํ  ฑยฺหมานํ อคฺคิํ ทิสฺวา อารมฺมณํ คณฺหิ – ‘‘ยถา อยํ อคฺคิ มหนฺตานิ จ ขุทฺทกานิ จ อุปาทานานิ ฑหโนฺต คจฺฉติ, เอวํ อริยมคฺคญาณคฺคินาปิ มหนฺตานิ จ ขุทฺทกานิ จ สํโยชนานิ ฑหเนฺตน คนฺตพฺพํ ภวิสฺสตี’’ติฯ สตฺถา คนฺธกุฎิยํ นิสิโนฺนว ตสฺส จิตฺตาจารํ ญตฺวา, ‘‘เอวเมว, ภิกฺขุ, มหนฺตานิปิ ขุทฺทกานิปิ อุปาทานานิ วิย อิเมสํ สตฺตานํ อพฺภนฺตเร อุปฺปชฺชมานานิ อณุํถูลานิ สํโยชนานิ, ตานิ  ญาณคฺคินา ฌาเปตฺวา อภพฺพุปฺปตฺติกานิ กาตุํ วฎฺฎตี’’ติ วตฺวา โอภาสํ วิสฺสเชฺชตฺวา ตสฺส ภิกฺขุโน อภิมุเข นิสิโนฺน วิย ปญฺญายมาโน อิมํ โอภาสคาถมาห –</p>


<ol>
<li>
‘‘อปฺปมาทรโต ภิกฺขุ, ปมาเท ภยทสฺสิ วา;  
  
สํโยชนํ อณุํ ถูลํ, ฑหํ อคฺคีว คจฺฉตี’’ติฯ  
</li>
  
<p>ตตฺถ ติ อปฺปมาเท รโต อภิรโต, อปฺปมาเทน วีตินาเมโนฺตติ อโตฺถฯ ติ นิรยุปฺปตฺติอาทิกํ ปมาเท ภยํ ภยโต ปสฺสโนฺต, ตาสํ วา อุปฺปตฺตีนํ มูลตฺตา ปมาทํ ภยโต ปสฺสโนฺตฯ นฺติ วฎฺฎทุเกฺขน สทฺธิํ โยชนํ พนฺธนํ ปชานํ วเฎฺฎ โอสีทาปนสมตฺถํ ทสวิธํ สํโยชนํฯ นฺติ มหนฺตญฺจ ขุทฺทกญฺจฯ ติ ยถา อยํ อคฺคี เอตํ มหนฺตญฺจ  ขุทฺทกญฺจ อุปาทานํ ฑหโนฺตว คจฺฉติฯ เอวเมโส  อปฺปมาทรโต ภิกฺขุ อปฺปมาทาธิคเตน ญาณคฺคินา เอตํ สํโยชนํ ฑหโนฺต อภพฺพุปฺปตฺติกํ กโรโนฺต คจฺฉตีติ อโตฺถฯ
</ol></p>


<p>คาถาปริโยสาเน โส ภิกฺขุ ยถานิสิโนฺนว สพฺพสํโยชนานิ ฌาเปตฺวา สห ปฎิสมฺภิทาหิ อรหตฺตํ ปตฺวา อากาเสนาคนฺตฺวา ตถาคตสฺส สุวณฺณวณฺณํ สรีรํ โถเมตฺวา วเณฺณตฺวา วนฺทมาโนว ปกฺกามีติฯ</p>

</p>


<h3>๙. นิคมวาสิติสฺสเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต นิคมวาสิติสฺสเตฺถรํ นาม อารพฺภ กเถสิฯ</p>


<p>เอกสฺมิญฺหิ สาวตฺถิโต อวิทูเร นิคมคาเม ชาตสํวโฑฺฒ เอโก กุลปุโตฺต สตฺถุ สาสเน ปพฺพชิตฺวา ลทฺธูปสมฺปโท ‘‘นิคมวาสิติสฺสเตฺถโร นาม อปฺปิโจฺฉ สนฺตุโฎฺฐ ปวิวิโตฺต อารทฺธวีริโย’’ติ ปญฺญายิฯ โส นิพทฺธํ ญาติคาเมเยว ปิณฺฑาย วิจรติฯ อนาถปิณฺฑิกาทีสุ มหาทานานิ กโรเนฺตสุ, ปเสนทิโกสเล อสทิสทานํ กโรเนฺตปิ  สาวตฺถิํ นาคจฺฉติฯ ภิกฺขู ‘‘อยํ นิคมวาสิติสฺสเตฺถโร อุฎฺฐาย สมุฎฺฐาย ญาติสํสโฎฺฐ วิหรติ, อนาถปิณฺฑิกาทีสุ มหาทานาทีนิ กโรเนฺตสุ, ปเสนทิโกสเล อสทิสทานํ กโรเนฺตปิ เนว อาคจฺฉตี’’ติ กถํ สมุฎฺฐาเปตฺวา  สตฺถุ อาโรจยิํสุฯ สตฺถา ตํ ปโกฺกสาเปตฺวา, ‘‘สจฺจํ กิร ตฺวํ, ภิกฺขุ, เอวํ กโรสี’’ติ ปุจฺฉิตฺวา, ‘‘นตฺถิ, ภเนฺต, มยฺหํ ญาติสํสโคฺค, อหํ เอเต มนุเสฺส นิสฺสาย อโชฺฌหรณียมตฺตํ อาหารํ ลภามิ ลูเข วา ปณีเต วาฯ ยาปนมเตฺต ลเทฺธ ปุน กิํ อาหารปริเยสเนนาติ น คจฺฉามิ, ญาตีหิ ปน เม สํสโคฺค นาม นตฺถิ, ภเนฺต’’ติ วุเตฺต สตฺถา ปกติยาปิ ตสฺส อชฺฌาสยํ วิชานโนฺต – ‘‘สาธุ สาธุ, ภิกฺขู’’ติ ตสฺส สาธุการํ ทตฺวา, ‘‘อนจฺฉริยํ โข ปเนตํ ภิกฺขุ, ยํ ตฺวํ มาทิสํ อาจริยํ ลภิตฺวา อปฺปิโจฺฉ อโหสิฯ อยญฺหิ อปฺปิจฺฉตา นาม มม ตนฺติ, มม ปเวณี’’ติ วตฺวา ภิกฺขูหิ ยาจิโต อตีตํ อาหริ –</p>


<p>อตีเต หิมวเนฺต คงฺคาตีเร เอกสฺมิํ อุทุมฺพรวเน อเนกสหสฺสา สุวา วสิํสุฯ ตเตฺรโก สุวราชา  อตฺตโน นิวาสรุกฺขสฺส ผเลสุ ขีเณสุ ยํ ยเทว อวสิฎฺฐํ โหติ องฺกุโร วา ปตฺตํ วา ตโจ วา, ตํ ตํ ขาทิตฺวา คงฺคายํ ปานียํ ปิวิตฺวา ปรมปฺปิโจฺฉ สนฺตุโฎฺฐ หุตฺวา อญฺญตฺถ น คจฺฉติฯ ตสฺส อปฺปิจฺฉสนฺตุฎฺฐภาวคุเณน สกฺกสฺส ภวนํ กมฺปิฯ สโกฺก อาวชฺชมาโน ตํ ทิสฺวา ตสฺส วีมํสนตฺถํ อตฺตโน อานุภาเวน ตํ รุกฺขํ สุกฺขาเปสิฯ รุโกฺข โอภโคฺค ขาณุมโตฺต ฉิทฺทาวฉิโทฺทว หุตฺวา วาเต ปหรเนฺต อาโกฎิโต วิย สทฺทํ นิจฺฉาเรโนฺต อฎฺฐาสิฯ ตสฺส ฉิเทฺทหิ จุณฺณานิ นิกฺขมนฺติฯ สุวราชา  ตานิ ขาทิตฺวา คงฺคายํ ปานียํ ปิวิตฺวา อญฺญตฺถ อคนฺตฺวา วาตาตปํ อคเณตฺวา อุทุมฺพรขาณุมตฺถเก นิสีทติฯ สโกฺก ตสฺส ปรมปฺปิจฺฉภาวํ ญตฺวา, ‘‘มิตฺตธมฺมคุณํ กถาเปตฺวา วรมสฺส ทตฺวา อุทุมฺพรํ อมตผลํ กตฺวา อาคมิสฺสามี’’ติ เอโก หํสราชา หุตฺวา สุชํ อสุรกญฺญํ ปุรโต กตฺวา อุทุมฺพรวนํ คนฺตฺวา อวิทูเร เอกสฺส รุกฺขสฺส สาขาย นิสีทิตฺวา เตน สทฺธิํ กเถโนฺต อิมํ คาถมาห –</p>


<p>
‘‘สนฺติ รุกฺขา หริปตฺตา, ทุมาเนกผลา พหู;  
  
กสฺมา นุ สุเกฺข โกฬาเป, สุวสฺส นิรโต มโน’’ติฯ (ชา. ๑.๙.๓๐);  
</p>
  
<p>สพฺพํ  สุวชาตกํ นวกนิปาเต อาคตนเยเนว วิตฺถาเรตพฺพํฯ อฎฺฐุปฺปตฺติเยว หิ ตตฺถ จ อิธ จ นานา, เสสํ ตาทิสเมวฯ สตฺถา อิมํ ธมฺมเทสนํ อาหริตฺวา, ‘‘ตทา สโกฺก อานโนฺท อโหสิ, สุวราชา อหเมวา’’ติ วตฺวา, ‘‘เอวํ, ภิกฺขเว, อปฺปิจฺฉตา นาเมสา มม ตนฺติ, มม ปเวณี, อนจฺฉริยา มม ปุตฺตสฺส นิคมวาสิติสฺสสฺส มาทิสํ อาจริยํ ลภิตฺวา อปฺปิจฺฉตา, ภิกฺขุนา นาม นิคมวาสิติเสฺสน วิย อปฺปิเจฺฉเนว ภวิตพฺพํฯ เอวรูโป หิ ภิกฺขุ อภโพฺพ สมถวิปสฺสนาธเมฺมหิ วา มคฺคผเลหิ วา ปริหานาย, อญฺญทตฺถุ นิพฺพานเสฺสว สนฺติเก โหตี’’ติ วตฺวา อิมํ คาถมาห –</p>


<ol>
<li>
‘‘อปฺปมาทรโต ภิกฺขุ, ปมาเท ภยทสฺสิ วา;  
  
อภโพฺพ ปริหานาย, นิพฺพานเสฺสว สนฺติเก’’ติฯ  
</li>
  
<p>ตตฺถ ติ โส เอวรูโป ภิกฺขุ สมถวิปสฺสนาธเมฺมหิ วา มคฺคผเลหิ วา ปริหานาย  อภโพฺพ, นาปิ ปเตฺตหิ ปริหายติ, น อปฺปตฺตานิ น ปาปุณาติฯ ติ กิเลสปรินิพฺพานสฺสปิ อนุปาทาปรินิพฺพานสฺสาปิ สนฺติเกเยวาติฯ
</ol></p>


<p>คาถาปริโยสาเน  นิคมวาสิติสฺสเตฺถโร สห ปฎิสมฺภิทาหิ อรหตฺตํ ปาปุณิฯ อเญฺญปิ พหู โสตาปนฺนาทโย อเหสุํฯ มหาชนสฺส สาตฺถิกา ธมฺมเทสนา ชาตาติฯ</p>

</p>

</p>





