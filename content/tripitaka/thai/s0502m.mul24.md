<h1>๒๕. ภิกฺขุวโคฺค</h1>
<ol>
<li>
จกฺขุนา สํวโร สาธุ, สาธุ โสเตน สํวโร;  
  
ฆาเนน สํวโร สาธุ, สาธุ ชิวฺหาย สํวโรฯ  
</li>
  
<li>
กาเยน สํวโร สาธุ, สาธุ วาจาย สํวโร;  
  
มนสา สํวโร สาธุ, สาธุ สพฺพตฺถ สํวโร;  
  
สพฺพตฺถ สํวุโต ภิกฺขุ, สพฺพทุกฺขา ปมุจฺจติฯ  
</li>
  
<li>
หตฺถสํยโต ปาทสํยโต, วาจาสํยโต สํยตุตฺตโม;  
  
อชฺฌตฺตรโต สมาหิโต, เอโก สนฺตุสิโต ตมาหุ ภิกฺขุํฯ  
</li>
  
<li>
โย  
มุขสํยโต ภิกฺขุ, มนฺตภาณี อนุทฺธโต;  
  
อตฺถํ ธมฺมญฺจ ทีเปติ, มธุรํ ตสฺส ภาสิตํฯ  
</li>
  
<li>
ธมฺมาราโม  
  
  
ธมฺมรโต, ธมฺมํ อนุวิจินฺตยํ;  
  
ธมฺมํ อนุสฺสรํ ภิกฺขุ, สทฺธมฺมา น ปริหายติฯ  
</li>
  
<li>
สลาภํ นาติมเญฺญยฺย, นาเญฺญสํ ปิหยํ จเร;  
  
อเญฺญสํ ปิหยํ ภิกฺขุ, สมาธิํ นาธิคจฺฉติฯ  
</li>
  
<li>
อปฺปลาโภปิ เจ ภิกฺขุ, สลาภํ นาติมญฺญติ;  
  
ตํ เว เทวา ปสํสนฺติ, สุทฺธาชีวิํ อตนฺทิตํฯ  
</li>
  
<li>
สพฺพโส นามรูปสฺมิํ, ยสฺส นตฺถิ มมายิตํ;  
  
อสตา จ น โสจติ, ส เว ‘‘ภิกฺขู’’ติ วุจฺจติฯ  
</li>
  
<li>
เมตฺตาวิหารี โย ภิกฺขุ, ปสโนฺน พุทฺธสาสเน;  
  
อธิคเจฺฉ ปทํ สนฺตํ, สงฺขารูปสมํ สุขํฯ  
</li>
  
<li>
สิญฺจ ภิกฺขุ อิมํ นาวํ, สิตฺตา เต ลหุเมสฺสติ;  
  
เฉตฺวา ราคญฺจ โทสญฺจ, ตโต นิพฺพานเมหิสิฯ  
</li>
  
<li>
ปญฺจ ฉิเนฺท ปญฺจ ชเห, ปญฺจ จุตฺตริ ภาวเย;  
  
ปญฺจ สงฺคาติโค ภิกฺขุ, ‘‘โอฆติโณฺณ’’ติ วุจฺจติฯ  
</li>
  
<li>
ฌาย ภิกฺขุ  
ฌาย ตุวํ ภิกฺขุ (?)  
มา ปมาโท  
มา จ ปมาโท (สี. สฺยา. ปี.)  
, มา เต กามคุเณ รเมสฺสุ  
ภมสฺสุ (สี. ปี.), ภวสฺสุ (สฺยา.), รมสฺสุ (ก.)  
จิตฺตํ;  
  
มา โลหคุฬํ คิลี ปมโตฺต, มา กนฺทิ ‘‘ทุกฺขมิท’’นฺติ ฑยฺหมาโนฯ  
</li>
  
<li>
นตฺถิ ฌานํ อปญฺญสฺส, ปญฺญา นตฺถิ อฌายโต  
อชฺฌายิโน (ก.)  
;  
  
ยมฺหิ ฌานญฺจ ปญฺญา จ, ส เว นิพฺพานสนฺติเกฯ  
</li>
  
<li>
สุญฺญาคารํ  
  
  
  
ปวิฎฺฐสฺส, สนฺตจิตฺตสฺส ภิกฺขุโน;  
  
อมานุสี รติ โหติ, สมฺมา ธมฺมํ วิปสฺสโตฯ  
</li>
  
<li>
ยโต ยโต สมฺมสติ, ขนฺธานํ อุทยพฺพยํ;  
  
ลภตี  
ลภติ (ปี.), ลภเต (ก.)  
ปีติปาโมชฺชํ, อมตํ ตํ วิชานตํฯ  
</li>
  
<li>
ตตฺรายมาทิ ภวติ, อิธ ปญฺญสฺส ภิกฺขุโน;  
  
อินฺทฺริยคุตฺติ สนฺตุฎฺฐิ, ปาติโมเกฺข จ สํวโรฯ  
</li>
  
<li>
มิเตฺต ภชสฺสุ กลฺยาเณ, สุทฺธาชีเว อตนฺทิเต;  
  
ปฎิสนฺถารวุตฺยสฺส  
ปฎิสนฺธารวุตฺยสฺส (ก.)  
, อาจารกุสโล สิยา;  
  
ตโต ปาโมชฺชพหุโล, ทุกฺขสฺสนฺตํ กริสฺสติฯ  
</li>
  
<li>
วสฺสิกา วิย ปุปฺผานิ, มทฺทวานิ  
มชฺชวานิ (ก. ฎีกา) ปจฺจวานิ (ก. อฎฺฐ.)  
ปมุญฺจติ;  
  
เอวํ ราคญฺจ โทสญฺจ, วิปฺปมุเญฺจถ ภิกฺขโวฯ  
</li>
  
<li>
สนฺตกาโย สนฺตวาโจ, สนฺตวา สุสมาหิโต  
สนฺตมโน สุสมาหิโต (สฺยา. ปี.), สนฺตมโน สมาหิโต (ก.)  
;  
  
วนฺตโลกามิโส ภิกฺขุ, ‘‘อุปสโนฺต’’ติ วุจฺจติฯ  
</li>
  
<li>
อตฺตนา โจทยตฺตานํ, ปฎิมํเสถ อตฺตนา  
ปฎิมาเส อตฺตมตฺตนา (สี. ปี.), ปฎิมํเส ตมตฺตนา (สฺยา.)  
;  
  
โส อตฺตคุโตฺต สติมา, สุขํ ภิกฺขุ วิหาหิสิฯ  
</li>
  
<li>
อตฺตา หิ อตฺตโน นาโถ, (โก หิ นาโถ ปโร สิยา)  
( ) วิเทสโปตฺถเกสุ นตฺถิ  
  
อตฺตา หิ อตฺตโน คติ;  
  
ตสฺมา สํยมมตฺตานํ  
สํยมย’ตฺตานํ (สี. ปี.)  
, อสฺสํ ภทฺรํว วาณิโชฯ  
</li>
  
<li>
ปาโมชฺชพหุโล  
ภิกฺขุ, ปสโนฺน พุทฺธสาสเน;  
  
อธิคเจฺฉ ปทํ สนฺตํ, สงฺขารูปสมํ สุขํฯ  
</li>
  
<li>
โย  
  
หเว ทหโร ภิกฺขุ, ยุญฺชติ พุทฺธสาสเน;  
  
โสมํ  
  
โส อิมํ (สี. สฺยา. กํ. ปี.)  
โลกํ ปภาเสติ, อพฺภา มุโตฺตว จนฺทิมาฯ  
</li>
  
ภิกฺขุวโคฺค ปญฺจวีสติโม นิฎฺฐิโตฯ  
</li>
  
  
  
  
  