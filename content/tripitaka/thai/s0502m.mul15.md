<h1>๑๖. ปิยวโคฺค</h1>
<ol>
<li>
อโยเค  
ยุญฺชมตฺตานํ, โยคสฺมิญฺจ อโยชยํ;  
  
อตฺถํ หิตฺวา ปิยคฺคาหี, ปิเหตตฺตานุโยคินํฯ  
</li>
  
<li>
มา  
ปิเยหิ สมาคญฺฉิ, อปฺปิเยหิ กุทาจนํ;  
  
ปิยานํ อทสฺสนํ ทุกฺขํ, อปฺปิยานญฺจ ทสฺสนํฯ  
</li>
  
<li>
ตสฺมา ปิยํ น กยิราถ, ปิยาปาโย หิ ปาปโก;  
  
คนฺถา เตสํ น วิชฺชนฺติ, เยสํ นตฺถิ ปิยาปฺปิยํฯ  
</li>
  
<li>
ปิยโต ชายตี โสโก, ปิยโต ชายตี  
ชายเต (ก.)  
ภยํ;  
  
ปิยโต วิปฺปมุตฺตสฺส, นตฺถิ โสโก กุโต ภยํฯ  
</li>
  
<li>
เปมโต  
ชายตี โสโก, เปมโต ชายตี ภยํ;  
  
เปมโต วิปฺปมุตฺตสฺส, นตฺถิ โสโก กุโต ภยํฯ  
</li>
  
<li>
รติยา ชายตี โสโก, รติยา ชายตี ภยํ;  
  
รติยา วิปฺปมุตฺตสฺส, นตฺถิ โสโก กุโต ภยํฯ  
</li>
  
<li>
กามโต ชายตี โสโก, กามโต ชายตี ภยํ;  
  
กามโต  
วิปฺปมุตฺตสฺส, นตฺถิ โสโก กุโต ภยํฯ  
</li>
  
<li>
ตณฺหาย ชายตี  
ชายเต (ก.)  
โสโก, ตณฺหาย ชายตี ภยํ;  
  
ตณฺหาย วิปฺปมุตฺตสฺส, นตฺถิ โสโก กุโต ภยํฯ  
</li>
  
<li>
สีลทสฺสนสมฺปนฺนํ  
, ธมฺมฎฺฐํ สจฺจเวทินํ;  
  
อตฺตโน กมฺม กุพฺพานํ, ตํ ชโน กุรุเต ปิยํฯ  
</li>
  
<li>
ฉนฺทชาโต อนกฺขาเต, มนสา จ ผุโฎ สิยา;  
  
กาเมสุ จ อปฺปฎิพทฺธจิโตฺต  
อปฺปฎิพนฺธจิโตฺต (ก.)  
, อุทฺธํโสโตติ วุจฺจติฯ  
</li>
  
<li>
จิรปฺปวาสิํ ปุริสํ, ทูรโต โสตฺถิมาคตํ;  
  
ญาติมิตฺตา สุหชฺชา จ, อภินนฺทนฺติ อาคตํฯ  
</li>
  
<li>
ตเถว  
กตปุญฺญมฺปิ, อสฺมา โลกา ปรํ คตํ;  
  
ปุญฺญานิ ปฎิคณฺหนฺติ, ปิยํ ญาตีว อาคตํฯ  
</li>
  
ปิยวโคฺค โสฬสโม นิฎฺฐิโตฯ  
</li>
  
  
  
  
  