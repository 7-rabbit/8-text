<h1>ปกิณฺณก สงฺคห ปรมตฺถทีปนี</h1>
<p> เอวํ  วิสุํ วิสุํ จิตฺตเจตสิกานํ นิเทฺทสํ ทเสฺสตฺวา อิทานิ ปุน อุภินฺนํ นิเทฺทสํ ทเสฺสโนฺต นฺติอาทิมาหฯ ยถาโยคํ สมฺปยุตฺตา สภาวโต เตปญฺญาส จิตฺตเจตสิกา เย ธมฺมา มยา วิสุํ วิสุํ นิทฺทิฎฺฐาฯ อิทานิ ยถา รหํ เตสํ อุภินฺนํ สงฺคโหนาม นิยฺยเตติ โยชนาฯ ตตฺถ อตฺตโน อตฺตโน ภาโว สภาโวฯ ธมฺมานํ อาเวนิกลกฺขณนฺติ วุตฺตํ โหติฯ จิตฺตํ ตาว ภูมิชาติสมฺปโยคาทิเภเทน เอกูน นวุติวิธํปิ อตฺตโน อารมฺมณ วิชานนสงฺขาเตน อาเวนิกลกฺขเณน เอกเมว โหติฯ ผโสฺสปิ ภูมิชาติสมฺปโย คาทิเภเทน เอกูนนวุติวิโธปิ ผุสนลกฺขเณน เอโกว โหติ ตถา เวทนาสญฺญาทโยติ เอวํ สภาวโต เตปญฺญาส เอว โหนฺตีติฯ เวทนาเหตุโต กิจฺจทฺวาราลมฺพณวตฺถุโต ปวโตฺต สงฺคโหติ สมฺพโนฺธฯ ตตฺถ ติ เวทนาเภท เหตุเภทโตฯ เอวํ กิจฺจทฺวาราลมฺพณ วตฺถุโตติ เอตฺถปิฯ ติ จิตฺตวเสเนว นิยฺยเตติ สมฺพโนฺธฯ เอวสเทฺทน เจตสิเก นิวเตฺตติฯ เอตฺตาวตา ฉนฺนํ ปกิณฺณกสงฺคหานํ วจนโตฺถ อิเธว ตาว เถเรน ทสฺสิโต โหติ เวทนาเภเทน จิตฺตเจตสิกานํ สงฺคโห เวทนาสงฺคโห, เหตุเภเทน จิตฺตเจตสิกานํ สงฺคโห เหตุสงฺคโหติอาทินาฯ</p>


<p> ปน</p>

</p>


<p>น หิ อิธ เอตฺตกา เจตสิกา สุขสหคตา, เอตฺตกา ทุกฺข สหคตาติอาทินา เอโกปิ สงฺคโห เจตสิเกหิ นีโต นาม  อตฺถิฯ สุขสหคตํ กุสลวิปากํ กายวิญฺญาณเมกเมวาติอาทินา ปน จิเตฺตนเอว นีโหติฯ จิเตฺต ปน สิเทฺธ เจต สิกาปิ สิทฺธาเอวาติ กตฺวา จิตฺตุปฺปาทวเสเนวาติ อิทํ วุตฺตนฺติ ทฎฺฐพฺพํฯ</p>


<p> ติ เตสุ ฉสุ สงฺคเหสุฯ เวทนาเภเทน ตํสมฺปยุตฺตานํ จิตฺตเจตสิกานํ สงฺคโห ฯ</p>


<p> ปน</p>

</p>


<p>อิธ หิ เวทนาเภโท อิมสฺส สงฺคหสฺส นิสฺสยธมฺมปริคฺคหตฺถํเอว วุโตฺตฯ น เวทนานํจ วิสุํ สงฺคหทสฺสนตฺถนฺติฯ ตตฺถติ กสฺมา วุตฺตํฯ นนุ สํยุตฺตเก เทฺวปิ ติโสฺสปิ ปญฺจปิ ฉปิ อฎฺฐารสปิ ฉตฺติํสปิ อฎฺฐสตํปิ เวทนา วุตฺตาติฯ สจฺจํฯ อนุภวนลกฺขเณน ปน เวทนา ติวิธาเอว โหติฯ เย หิ เกจิ ยํกิญฺจิ อารมฺมณํ อนุภวนฺติฯ เต ตํ สาตโตวา อนุภวนฺติ อสาตโตวา มชฺฌตฺตโตวาฯ ตโต อโญฺญ ปกาโร นตฺถีติฯ อเญฺญ ปน ปเภทา เตน เตน ปริยาเยน วุตฺตาฯ ตตฺถ หิ เทฺว กายิกเจตสิกวเสน วุตฺตาฯ ยถาห-กตมาจ ภิกฺขเว เทฺว เวทนา กายิกาจ เจตสิกาจาติฯ สุขทุกฺข วเสนวา อุเปกฺขํ สุเข สงฺคเหตฺวาฯ ยถาห-เทฺว เวทนา วุตฺตา ภควตา สุขาเวทนา ทุกฺขาเวทนาฯ ยายํ ภเนฺต อทุกฺข มสุขา เวทนาฯ สนฺตสฺมิํ เอสาปณีเต สุเข วุตฺตา ภควตาติฯ</p>

 ปน</p>

</p>


<p>อินฺทฺริยเภทวเสน  ปญฺจฯ ผสฺสเภทวเสน ฉฯ อุปวิจารเภท วเสน อฎฺฐารสฯ ฉ เคหสฺสิตานิ ฉ เนกฺขมฺมสฺสิตานีติ เอวํ ปเจฺจกํ ทฺวาทสนฺนํ โสมนสฺส โทมนสฺสอุเปกฺขานํ วเสน ฉตฺติํสฯ ตาเยว กาลตฺตยวเสน อฎฺฐสตํ เวทนา วุตฺตาติฯ ยญฺจ กตฺถจิ สุเตฺต ยํกิญฺจิ เวทยิตํ สพฺพํ ตํ ทุกฺขสฺมินฺติ วุตฺตํฯ ตํ สงฺขารทุกฺขตาวเสน วุตฺตนฺติฯ เหฎฺฐา ปน จิตฺตนิเทฺทเส จิตฺตานิ อินฺทฺริยเภทวเสน นิทฺทิฎฺฐานีติ กตฺวา อิธปิ อินฺทฺริยเภทวเสเนว จิตฺตานิ สงฺคเหตุํ ปุน ติ วุตฺตํฯ เอตฺถ จ เยสุ ธเมฺมสุ อาธิ ปจฺจวเสน สุขทุกฺขานิ อินฺทฺริยานิ นาม โหนฺติฯ เตสํ กายิก มานสิกวเสน ทุวิธตฺตา ตานิปิ สุขินฺทฺริยํ โสมนสฺสินฺทฺริยํ ทุกฺขินฺทฺริยํ โทมนสฺสินฺทฺริยนฺติ ทฺวิธา วุตฺตานิฯ อุเปกฺขาย ปน อาธิปจฺจฎฺฐานภูตา ธมฺมา มานสิกาเอว โหนฺตีติสา อุเปกฺขินฺทฺริยนฺติ เอกธาว วุตฺตาติฯ อปิจ, เตปิ ปริยาเยน ทุวิธา โหนฺติฯ จกฺขาทิปสาทกาย นิสฺสิตานํปิ สพฺภาวโตฯ เวทนาปน เอกรสตฺตา เอกธาว วุตฺตาติฯ</p>

 ปน</p>

</p>


<p>ตตฺถ สภาวโต อิฎฺฐานิฎฺฐโผฎฺฐพฺพา นุภวนลกฺขณานิ สุข ทุกฺขานิฯ สภาวโตวา ปริกปฺปนโตวา อิฎฺฐานิฎฺฐมชฺฌตฺตานุภวน ลกฺขณานิ อิตรานีติฯ ติ ยถาวุตฺต สุขทุกฺขโต มนสฺส โทมนสฺสยุเตฺตหิ เสสานิ พาตฺติํส กามาวจรจิตฺตานิ เตวีสติ ปญฺจมชฺฌานิกจิตฺตานิจาติ สพฺพานิ ปญฺจปญฺญาสจิตฺตานิฯ ติ เอกสฺมิํ จิเตฺตฯ อิตรา หิ อุเปกฺขาเวทนาฯ</p>


<p> เหตูนํ เภเทน ตํสมฺปยุตฺตานํ จิตฺตเจตสิกาน สงฺคโห ฯ</p>


<p> ปน</p>

</p>


<p>การณํ  วุตฺตเมวฯ เหตูนาม ฉพฺพิธา ภวนฺตีติ สมฺพโนฺธฯ ตตฺถ เหตุกิจฺจํนาม อารมฺมเณ สมฺปยุตฺตธมฺมานํ สุปฺปติฎฺฐิตภาว สาธนํฯ ยถา หิ รุกฺขสฺส มูลานิ สยํ อโนฺต ปถวิยํ วทฺธิตฺวา ปถวิรเสจ อาโปรเสจ คเหตฺวา รุกฺขํ ยาว อคฺคา อภิหรนฺติฯ วาเตวา มโหเฆวา อาคเต รุกฺขํ สุฎฺฐุ อากฑฺฒิตฺวา ติฎฺฐนฺติ, เอวํ รุโกฺข วุโทฺธ วิรุโฬฺห วิปุโล จิรฎฺฐิติโกจ โหติฯ เอวเมวํ อิเมปิ ธมฺมา สยํ อารมฺมเณสุ ถิรปตฺตา หุตฺวา สมฺปยุตฺตธเมฺม ตตฺถ วุเทฺธ วิรุเฬฺห วิปุเล จิรฎฺฐิติเกจ สาเธนฺตีติฯ อเหตุกจิตฺตานิปน ชลตเล อมูลกเสวา ลานิ วิย อารมฺมเณ สุฎฺฐุ ปติฎฺฐิตานิ น โหนฺตีติ ทฎฺฐพฺพํฯ อปเร ปน ธมฺมานํ กุสลาทิภาวสาธนํ เหตุกิจฺจนฺติ วทนฺติฯ เอวํสเนฺต เยสํ สหชาตเหตุ นตฺถิฯ เตสํ อกุสลภาโว อพฺยากตภาโวจ นสมฺปเชฺชยฺยฯ ยานิจ ลทฺธเหตุปจฺจยานิ รูปานิฯ เตสญฺจ กุสลาทิภาโว อาปเชฺชยฺยาติ วตฺวา ตํวาทํ ปฎิปกฺขิปนฺติฯ ยถา ปน โลเก อนฺธกาโรนาม เกนจิ ปจฺจย วิเสเสน สาเธตโพฺพ น โหติฯ ยตฺถ อาโลโก นตฺถิฯ ตตฺถ โส อตฺตโน ธมฺมตาย สิโทฺธ โหติฯ เอวเมวํ ธเมฺมสุ มุยฺหนกฺริยาภูโต โมหนฺธกาโรปิ อตฺตโน ธมฺมตาย เอว อกุสโล ภวิตุํ อรหติฯ ตถา หิ อิจฺฉานาม อตฺถิฯ สามุยฺหนกฺริยาย ยุตฺตา ลคฺคนภาวํ ปตฺวา โลโภ อกุสโล นาม โหติฯ สทฺธาย ยุตฺตา ปน ธมฺมจฺฉนฺทภาวํ ปตฺวา กุสลจฺฉโนฺทนาม โหติฯ ตถา อกฺขนฺตินาม อตฺถิฯ สาปิ มุยฺหน กฺริยาย ยุตฺตา ปฎิฆภาวํ ปตฺวา โทโส อกุสโลนาม โหติฯ สทฺธาย ยุตฺตา ปน อุปฺปนฺนํ กามวิตกฺกํ นาธิวาเสตีติอาทินา นเยน ปาปธมฺม ปาปารมฺมณ วิโรธภาวํ ปตฺวา อโลโภ กุสโลนาม โหติฯ มุยฺหนกฺริยา ปน อสุเกน ยุตฺตา อกุสโลนามฯ อสุเกน ยุตฺตา กุสโลนามาติ นตฺถิฯ อมฺพิลตฺถาย อเญฺญน สํโยคกิจฺจรหิโต ชาติอมฺพิลรโส วิย เอกนฺตอกุสลชาติกาเอว โหตีติฯ โยจ ธโมฺม กุสโล อกุสโลจ น โหติฯ โส อพฺยากโตติ เอตฺตกเมว  ธมฺมานํ อพฺยากตภาวสิทฺธิยา การณํฯ ตสฺมา อเหตุกจิตฺตานํ รูปนิพฺพานานญฺจ อพฺยากตภาโวปิ อตฺตโน ธมฺม ตายเอว สิโทฺธฯ ตตฺถ โมโห เสสมูลานํปิ มูลํ โหติฯ รชฺชนทุสฺสนานิปิ หิ มุยฺหนนิสนฺทานิเอว โหนฺติฯ อโลภาทีนญฺจ กุสลภาโว อวิชฺชานุสเยน สเหว สิโทฺธติฯ ตานิ ปน โลภาทีนิ โลภสหคตาทีนํ วิเสสมูลานิ โหนฺติฯ รชฺชนาทิ นิสนฺทานิ หิ ทิฎฺฐิมานาทีนิฯ อรชฺชนาทินิสนฺทานิ จ สทฺธาทีนีติฯ ยสฺมา ปน เหตุโยนาม สมฺปยุเตฺตสุ ปธานธมฺมา โหนฺติฯ ตสฺมา สเหตุกวิปากกฺริยานํ อพฺยากตภาโว ปน เหตุ มุเขนปิ วตฺตุํ ยุโตฺตฯ</p>


<p> เอตฺตาวตา ยํ วุตฺตํ </p>

</p>


<p>ยถาจ ลทฺธชฺฌานปจฺจเยสุ รูปารูปธเมฺมสุ ฌานงฺคานิ อรูปธเมฺมสุเอว อุปนิชฺฌานฎฺฐํ ผรนฺติ, น รูปธเมฺมสุฯ เต ปน ฌานธมฺม สมุฎฺฐิ ตตฺตาเอว ฌานปจฺจยุปฺปเนฺนสุ วุตฺตาฯ เอวเมว เหตุโยปิ อรูป ธเมฺมสุเอว กุสลาทิภาวํ ผรนฺติฯ น รูปธเมฺมสุฯ เต ปน เหตุ สมุฎฺฐิตตฺตาเอว เหตุปจฺจยุปฺปเนฺนสุ วุตฺตาติ น เตสํ รูปธมฺมานํ กุสลาทิภาวาปตฺติ โจเทตพฺพาติฯ</p>


<p> ยญฺจ </p>

</p>


<p>ตถา หิ สูริยาโลเก อาคเต ทิวา พลานํ หํสาทีนํ โอกาโส โหติฯ รตฺตนฺธกาเล อาคเต รตฺติพลานํ อุลูกาทีนํ โอกาโส โหติฯ นจ เต อาโลกนฺธการา เตสํ วณฺณาทิวิเสสํ สาเมนฺติฯ ตํ ปน เตสํ โยนิโยเอว สาเธนฺติฯ ตตฺถ อาโลโก วิย โยนิโสมนสิกาโร ทฎฺฐโพฺพฯ อนฺธกาโร วิย อิตโรฯ เต สตฺตา วิย กุสลากุสลาฯ วณฺณาทิวิเสโส วิย กุสลาทิภาโวฯ โยนิโย วิย เหตุโย ทฎฺฐพฺพาติฯ อพฺยากตานํ ปนาติ สพฺพํ โย ธโมฺม กุสโล อกุสโลจ น โหติฯ โส อพฺยากโตติ วุตฺตปเกฺข ปตติเยวาติฯ ติ เหตุสงฺคเหฯ สเหตุกานํ ปริคฺคหสุขตฺถํ อิธ วเชฺชตพฺพานิปิ อเหตุกานิ ปถมํ อุทฺธฎานิฯ เตนาห ติฯ เตสํวา อเหตุกนามํปิ เหตูนํ วเสเนว วิสุํ สิทฺธนฺติ เตสํปิ อิธ สงฺคหณํ อวิรุทฺธํ โหติฯ เตนาห ติอาทิฯ สภาว เภเทน ฉพฺพิธาปิ เหตุโย กุสลา กุสลา พฺยากตชาติเภเทน นวธา โหนฺตีติ วุตฺตํ ติอาทิฯ</p>


<p> จุทฺทสนฺนํ กิจฺจานํ เภเทน ตํกิจฺจวนฺตานํ จิตฺตเจตสิกานํ สงฺคโห ฯ</p>


<p> ปน</p>

</p>


<p>เยน เอกกเมฺมน เอโก อุปปตฺติภโวนิพฺพตฺตติฯ ตสฺมิํ สรเสนวา ลทฺธวิพาธเนนวา ปริกฺขีเณ โส ภโว นิรุชฺฌติฯ เอกสฺส  กมฺมสฺส โอกาโส โหติฯ ตสฺมา ตโต นิพฺพตฺต ภวโต จุตสฺส อนฺตรา ขณมตฺตํปิ อฎฺฐตฺวา ลโทฺธกาเสน เอเกน กเมฺมน ปุน ภวนฺตราทิ ปฎิสนฺธาน วเสน อภินิพฺพตฺติ ฯ ตถา นิพฺพตฺตสฺส อุปปตฺติภวสนฺตานสฺส ยาว ตํ กมฺมํ นขิยฺยติฯ ตาว อวิเจฺฉท ปวตฺติปจฺจยงฺคภาเวน ปวตฺติ ฯ ตสฺส หิ ตถา ปวตฺติยา สติ อายุปพนฺธาจ อุสฺมา ปพนฺธาจ ปวตฺตนฺติเยวาติ เอเต ตโย ธมฺมา อิมํ กายํ อภิชฺชมานํ รกฺขนฺตีติฯ ยถาห –</p>


<p>
อายุ อุสฺมาจ วิญฺญาณํ, ยทา กายํ ชหนฺติ มํ;  
  
อปวิโทฺธ ตทา เสติ, นิรตฺถํว กลิงฺครนฺติฯ  
</p>
  
<p>อาวชฺชนํ จิตฺตสนฺตานสฺส อาวฎฺฎนํ, ตํวา อาวเชฺชติ อาวเฎฺฎติ, อาวฎฺฎติวา ตํ เอตฺถ เอเตนาติวา ฯ ภวงฺค วีถิโต โอกฺกมิตฺวา อารมฺมณนฺตราภิมุขํ ปวตฺตตีติ อโตฺถฯ อาวเชฺชติวา อารมฺมณนฺตเร อาโภคํ กโรตีติ อาวชฺชนํฯ ทสฺสนาทีนิ ปากฎานิฯ นฺติ วิสุํ อวจฺฉินฺทิตฺวา ถปนํ อิทํ นีลนฺติวา ปีตกนฺติวา สุภนฺติวาอสุภนฺติวา อสงฺกรโตถปนํ นิยมนนฺติ วุตฺตํ โหติฯ ชวนนฺติวา ชโวติวา เวโคติวา อตฺถโต เอกํฯ อสนินิปาโต วิย เวคสหิตสฺส เอเกกสฺส ปิตฺตสฺส ปวตฺติ ฯ</p>


<p> ยํปน </p>

</p>


<p>น หิ ชวมานสฺส จิตฺตสฺส เอกวารมเตฺตน นิวตฺตินาม อตฺถิฯ มคฺคาติญฺญาชวนานิปิ หิ เอกาวชฺชนปริกมฺมจิตฺตโต ปฎฺฐาย เอกเวเคน ปวตฺตชวมานจิตฺตสนฺตานปติตานิ เอว โหนฺติฯ น ปน ตานิ วิสุํ สิเทฺธน ชเวน ชวนฺตีติฯ</p>


<p> จ</p>

 วิย ปวตฺตีติ เอเตน วิสุํ วิสุํ อุปฺปชฺชิตฺวา นิรุทฺธา นํ ขณิกธมฺมานํ สีฆคมนสงฺขาโต ชโวนาม วิสุํ นตฺถิฯ พหุกฺขตฺตุํ ปวตฺติวเสน ปน สีฆคจฺฉนฺตปุริส สทิสตฺตา เอว ชวนนฺติ วุจฺจตีติ ทสฺสิตํ โหติฯ ตํปิ น สุนฺทรํฯ</p>


<p>อสนินิปาโต วิย เวคสหิตสฺส เอเกกสฺส จิตฺตสฺส ปวตฺติชวนกิจฺจนฺติ หิ เหฎฺฐา วุตฺตํฯ ภวงฺคจิตฺตญฺหิ ทีฆํ อทฺธานํ ปูเรตฺวา ปวตฺตํปิ นทิโสเต วุยฺหมานํ สุกฺขปณฺณํ วิย เวครหิตํ โหติฯ ชวนจิตฺตํ ปน เอกเมกํปิ สมานํ อิเนฺทน วิสฺสฎฺฐ วชิรํ วิย เวคสหิตเมว ปวตฺตตีติ ทฎฺฐพฺพํฯ ตํ อารมฺมณํ เอตสฺสาติ ฯ ยํ ชวเนน คหิตํ, ตเทวสฺส อารมฺมณนฺติ วุตฺตํ โหติฯ ยํ ชวเนน คหิตารมฺมณํ, ตเสฺสว คหิตตฺตา ตทารมฺมณํ นามาติ หิ วุตฺตํฯ ตสฺสวา ชวนสฺส อารมฺมณํ อสฺส อารมฺมณนฺติ ตทารมฺมณํฯ อิธ ปน ตทารมฺมณภาโว อธิเปฺปโตฯ นิพฺพตฺตมานภวโต วจนํ มุจฺจนํ ปริคฬนํ ฯ อิทานิ ตานิ กิจฺจานิ อนิยมโต น ปวตฺตนฺติฯ ฐานนิยเมเนว ปวตฺตนฺตีติ ทเสฺสตุํ ฐานเภโท วุโตฺตฯ ติฎฺฐติ ปวตฺตติ ตํตํ กิจฺจวนฺตํ จิตฺตํ เอตฺถาติ ฯ โอกาโสฯ ตํตํ อนฺตรากาโลติ วุตฺตํ โหติฯ กาโลปิ หิ กาลวนฺตานํ ปวตฺติวิสยตฺตา ฐานนฺติ วุจฺจติฯ ปฎิสนฺธิยา ฐานํ ปฎิสนฺธิฎฺฐานํฯ ปฎิสนฺธกาโล ปฎิสนฺธิกฺขโณติ วุตฺตํ โหติฯ เอวํ เสเสสุปิฯ</p>


<p> ปน</p>

</p>


<p>กาโล หิ นาม สภาวโต อวิชฺชมาโนปิ จิตฺตสฺส วิสุํ อารมฺมณภูโต เอโก ปญฺญตฺติธโมฺมฯ ตถา หิ อฎฺฐกถายํ อิเมสํ อฎฺฐนฺนํ มหาวิปากจิตฺตานํ วิปจฺจนฎฺฐานํ เวทิตพฺพํฯ เอตานิ หิ จตูสุ  ฐาเนสุ วิปจฺจนฺติฯ ปฎิสนฺธิยํ ภวเงฺค จุติยํ ตทารมฺมเณติ วตฺวา ตํ วิตฺถาเรเนฺตน ปฎิสนฺธิคฺคหณกาเล ปฎิสนฺธิหุตฺวา วิปจฺจนฺติฯ อสเงฺขฺยยฺยํปิ อายุ กาลํ ภวงฺคํ หุตฺวา มรณ กาเล จุติ หุตฺวาติ กาโลว วุโตฺตติฯ อิตรถา กิจฺจานิ วิย ฐานานิปิ จุทฺทสวิธานิเอว วตฺตพฺพานิ สิยุนฺติฯ ฐานานํ วิตฺถารเภโท ปน อุปริ ทฺวีสุ ปวตฺติสงฺคเหสุ จิตฺตปวตฺติวิธานานุสาเรน เวทิตโพฺพติฯ ยสฺมา โอมกํ ทฺวิเหตุกกุสลํ สยํ โส มนสฺสยุตฺตํปิ สมานํ อติทุพฺพลตฺตา โสมนสฺส ปฎิสนฺธิํ ทาตุํ นสโกฺกติฯ ตสฺมา โสมนสฺสสนฺตีรณํ ปฎิสนฺธิฎฺฐานํ นคจฺฉตีติ วุตฺตํ ติฯ ตถา หิ ปฎฺฐาเน ปีติสหคตตฺติเก ปฎิจฺจวาเร เหตุปจฺจนิเก ตํ ปฎิ สนฺธิฎฺฐาเนน อุทฺธฎนฺติฯ มโนทฺวาราวชฺชนํ ปริตฺตารมฺมเณวา อวิภูตา รมฺมเณวา ทฺวตฺติกฺขตฺตุํ ปวตฺตมานํปิ วิปาก สนฺตานโต ลทฺธปจฺจยภาเวน ทุพฺพลตฺตา ชวนเวครหิตเมว โหตีติ วุตฺตํ ติฯ</p>


<p> ปน</p>

</p>


<p>น หิ อารมฺมณ รสานุภวนํ ชวนกิจฺจ สิทฺธิยา ชวนนาม ลาภสฺสจ การณํ โหติฯ ตํ ปน ชวนกิจฺจสิทฺธิยา ผลเม วโหตีติฯ ยสฺมา ปน ผลจิตฺตํ อาเสวนภาวรหิตํปิ มคฺค เจตนาย มหานุภาวตฺตา ปริกมฺมภาวนาพเลน จ ปวตฺตตฺตา อารมฺมเณ เวคสหิตเมว ปตตีติ ตสฺสชวเนสุ คหณํกตํฯ</p>


<p> ปน</p>

</p>


<p>อิทานิ  สมานกิจฺจคณนานิ จิตฺตานิ สงฺคเหตฺวา ทเสฺสตุํ เตสุ ปนาติอาทิมาหฯ ปฎิสนฺธาทโย นาม จิตฺตุปฺปาทาติ สมฺพโนฺธฯ</p>


<p> ปน</p>

</p>


<p>นามเภทสฺส วิสุํ วตฺตพฺพาภาวโตติฯ เอกกิจฺจฎฺฐาน ทฺวิกิจฺจฎฺฐาน ติกิจฺจฎฺฐาน จตุกิจฺจฎฺฐาน ปญฺจกิจฺจฎฺฐานานิ จิตฺตานิ ยถากฺกมํ อฎฺฐสฎฺฐิจ ตถา เทฺวจ นวจ อฎฺฐจ เทฺวจ นิทฺทิเสติ โยชนาฯ</p>


<p> จกฺขาทีนํ ทฺวารานํ เภเทน จิตฺตเจตสิกานํ สงฺคโห ฯ</p>


<p> ปน</p>

</p>


<p>เทฺว ชนา อรนฺติ คจฺฉนฺติ เอเตนาติ ทฺวารํฯ นครสฺส อโนฺต ชนา พหิชนาจ เยน ฉิทฺทมเคฺคน นิกฺขมนฺติ ปวิสนฺติจ, ตเสฺสตํ นามํฯ เทฺว ชนา อรนฺติ คจฺฉนฺติ เอตฺถาติ ทฺวารนฺติปี วทนฺติฯ อปิจ, ทุวิธํ ทฺวารํ อากาสทฺวารํ มณฺฑทฺวารนฺติฯ ตตฺถ อากาสทฺวารํนาม ยถาวุโตฺต ฉิทฺทมโคฺคฯ มณฺฑทฺวารํนาม อาทาส ปฎฺฎมโย อาโลกมโคฺคฯ ตํ ปน ปุญฺญวนฺตานํ เคเหสุ โยชียติฯ ยถา จ เตสุ, ตถา สตฺตานํ สรีเรสุปิ เทฺวเอว โหนฺติฯ นวทฺวาโร มหาวโณติ หิ ฉิทฺททฺวารํ วุตฺตํฯ นวนวุติโลมกูปสหสฺสา นิปิ ฉิทฺททฺวารานิเอวฯ อิธ ปน อาทาสปฎฺฎสทิสํ มณฺฑทฺวารํ อธิเปฺปตํฯ ตํปิ หิ อารมฺมณิกธมฺมานํ อารมฺมณธมฺมานญฺจ นิคฺคมน ปวิสน มุขปถภาวโต ทฺวารสทิสตฺตา ทฺวารนฺติ วุจฺจตีติฯ ตํ ปน รูปมณฺฑ ทฺวารํ อรูปมณฺฑทฺวารนฺติ ทุวิธํฯ รูปมณฺฑทฺวารํปิ กมฺมวิเสสมหาภูต วิเสสสิเทฺธน มณฺฑภาววิเสเสน ปญฺจวิธนฺติ ทเสฺสตุํ จกฺขุทฺวารนฺติอาทิมาหฯ ตตฺถ นฺติ ยสฺมิํ จกฺขุมฺหิ จนฺท มณฺฑลาทีนิ รูป นิมิตฺตานิ ปญฺญายนฺติฯ อาวชฺชนาทีนิจ ยมฺหิ ปญฺญาตานิ ตานิ นิมิตฺตานิ คณฺหนฺติฯ ตสฺมา ตเทว จกฺขุ เตสํ ทฺวินฺนํ วิสยวิส ยิภาวุปคมนสฺส  มุขปถภูตตฺตา จกฺขุทฺวารํนามาติ อโตฺถฯ อถวา, เยน จกฺขุมเณฺฑน พหิทฺธา จนฺทมณฺฑลาทีนิ รูปานิ อโนฺต อาวชฺชนาทีนํ วิสยภาวํ อุปคจฺฉนฺติฯ เยนจ อโนฺต อาวชฺชนาทีนิ พหิทฺธา เตสํ รูปานํ วิสยิภาวํ อุปคจฺฉนฺติฯ ตเมว ยถาวุตฺต การเณน จกฺขุทฺวารํ นามาติ อโตฺถฯ เอวํ เสเสสุปิฯ</p>


<p> ปน</p>

</p>


<p>รูปาทีนํ อารมฺมณานํปิ ปวตฺติมุขภูตตฺตาฯ วกฺขติ หิ ฉพฺพิธา วิสยปวตฺติโยติฯ เอตฺถจ วิสยานํ รูปาทีนํ อารมฺมณานํ ทฺวาเรสุ อาปาตา คมน สงฺขาตา ปวตฺติโย ติ วุจฺจนฺตีติฯ ตตฺถ จกฺขุเมว จกฺขุทฺวารนฺติ เอเตน จกฺขุสฺส ทฺวารํ จกฺขุทฺวารนฺติ อตฺถํ นิวเตฺตติฯ ตถา ติ เอเตน โสต เมว โสตทฺวารํฯลฯ มโนเอว มโนทฺวารํฯ น มนานํ ทฺวารํ มโนทฺวารนฺติ อิมมตฺถํ อติทิสฺสติฯ ตสฺส ปน มนสฺส พหุวิธตฺตา อิธ อธิเปฺปตํ มนํ ทเสฺสโนฺต ติ วุตฺตํฯ</p>


<p> ปน</p>

</p>


<p>การณํ วุตฺตเมวฯ ตตฺถ สพฺพํ เอกูนนวุติวิธํปิ จิตฺตํ มโนทฺวาร เมวนาม โหติฯ อิธ ปน อุปปตฺติทฺวารเมว อธิเปฺปตนฺติ กตฺวา ภวงฺคนฺติ ปวุจฺจตีติ วุตฺตํฯ ปฎิสนฺธิโต ปฎฺฐาย ยาวตายุกํ นทิโสตมิว ปวตฺตมานํ เอกูนวีสติวิธํ ภวงฺคจิตฺตเมว อิธ มโนทฺวารนฺติ วุจฺจติ, กถียตีติ อโตฺถฯ</p>


<p> ปน</p>

</p>


<p>เอวญฺหิ  สติ เยสุ จกฺขุปสาทาทีสุ รูปาทีนิ อาปาตํ นาคจฺฉนฺติฯ ตานิปิ อาวชฺชนาทีนํ วีถิจิตฺตานํ ปวตฺติมุขานิ เอว น โหนฺตีติ กตฺวา ทฺวารานินาม นสิยุํฯ น จ ตถา สกฺกา วตฺตุํฯ ปาฬิยเมว เตสํ ทฺวารรูปภาวสฺส วุตฺตตฺตาฯ อิธจ วกฺขติ ปสาทวิญฺญตฺติสงฺขาตํ สตฺตวิธํปิ ทฺวารรูปํนามาติฯ</p>


<p> ยญฺจ </p>


<p>
สาวชฺชนํ ภวงฺคนฺตุ, มโนทฺวารนฺติ วุจฺจตีติ –  
  
สาธกวจนํ อาหฎํ; ตํปิ อิธ นยุชฺชติเยวฯ  
</p>
  
<p>ตญฺหิ อาวชฺชนํปิ มโนทฺวารปกฺขิกํ กตฺวา ทีเปตีติฯ ยตฺถ ปน จกฺขุญฺจ ปฎิจฺจ รูเปจ อุปฺปชฺชติ จกฺขุวิญฺญาณํฯ โสตญฺจฯ ลฯ มนญฺจ ปฎิจฺจ ธเมฺมจ อุปฺปชฺชติ มโนวิญฺญาณนฺติ วุตฺตํฯ ตเตฺถว ตํ ยุตฺตํฯ ตตฺถ หิ จกฺขุวิญฺญาณุปฺปตฺติยา จตูสุ ปจฺจเยสุ จกฺขุรูปานิ เอว สรูปโต วุตฺตานีติ อิตเร อาวชฺชนญฺจ สมฺปยุตฺตกฺขนฺธา จาติ เทฺว ปจฺจยา จสเทฺทน คหิตา, เอวํ โสตวิญฺญาณาทีสุปิฯ มโนวิญฺญาเณ ปน มนญฺจาติ เอตฺถ ภวงฺคจิเตฺตน สห อาวชฺชนํ คเหตฺวา จสเทฺทน สมฺปยุตฺตกฺขนฺธา คหิตาฯ เอวญฺหิ สติ จตฺตา โรปจฺจยา โหนฺตีติฯ วุตฺตเญฺหตํ ธาตุวิภงฺคฎฺฐกถายํ ปฎิจฺจาติ นาม อาคตฎฺฐาเน อาวชฺชนํ วิสุํ นกาตพฺพํฯ ภวงฺคนิสฺสิตกเมว กาตพฺพนฺติฯ ตสฺมา อิธ มโนติ สหาวชฺชนกํ ภวงฺคํฯ มโน วิญฺญาณนฺติ ชวนมโนวิญฺญาณนฺติฯ เอตฺถจ ปฎิจฺจาตินาม อาคตฎฺฐาเนติ เอเตน อญฺญตฺถ ปน อาวชฺชนํ ทฺวารปกฺขิกํ นกาตพฺพนฺติ สิทฺธํ โหติฯ ปฎิจฺจาติ อาคตตฺตาเยวจ ภวงฺคํปิ อาวชฺชนา นนฺตรํ ภวงฺคทฺวยเมว อิมิสฺสํ ปาฬิยํ คเหตพฺพํฯ สนฺนิหิตปจฺจยานํ เอว ตตฺถ อธิเปฺปตตฺตาติฯ อิธ ปน ทฺวารภาวา รหสฺส สพฺพสฺส อุปปตฺติธมฺมสฺส ปริคฺคหิตตฺตา สพฺพํ ภวงฺคํ อธิเปฺปตํฯ น หิ กิญฺจิ ภวงฺคํ นาม อตฺถิฯ ยํ มโนทฺวารภาวารหํ น สิยาติ นิฎฺฐเมตฺถ คนฺตพฺพนฺติฯ ติ นิทฺธารเณ ภุมฺมํ, เตสุ ฉสุ ทฺวาเรสุ จกฺขุ ทฺวาเรติ สมฺพโนฺธฯ นฺติ อารมฺมณภูมิปุคฺคลมนสิการา ทีนํ อนุรูปวเสนฯ ติ วิสุํ วิสุํ ฉจตฺตาลีส เภทสงฺขาเตน  สพฺพปกาเรนปิ อคหิต คหณ วเสน, จตุปญฺญา สาติ สมฺพโนฺธฯ สพฺพถาปีติวา อาวชฺชนาทิ ตทารมฺมณ ปริโย สานวเสน อเนกกิจฺจเภทยุเตฺตน สพฺพปกาเรนปิ, กามาวจราเนวาติ สมฺพโนฺธฯ ยานิ อาวชฺชนาทีนิ กิจฺจานิ ทฺวารวิการํ ปฎิจฺจ ปวตฺตนฺติ, ตํ กิจฺจวนฺตานิเอว ทฺวาเร นิยุตฺตานีติ อเตฺถน ทฺวาริกานินาม โหนฺติฯ ปฎิสนฺธิ ภวงฺค จุติ กิจฺจานิปน ทฺวารวิกาเรน วินา เกวลํ กมฺมวเสเนว สิชฺฌนฺติฯ ตสฺมา ตํกิจฺจวนฺตานิ ทฺวาริกานินาม นโหนฺตีติ วุตฺตํ ติ เอตฺถ จ ทฺวารวิกาโรนาม อตฺตนิ อารมฺมณานํ อาปาตาคมนวเสน ภวงฺคสฺส จลนํ, จกฺขาทีนญฺจ อตฺตนิ วิญฺญาณุปฺปาทน สตฺติวิเสส โยโค ทฎฺฐโพฺพฯ</p>


<p> ปน</p>

</p>


<p>ปฎิสนฺธิ ภวงฺค จุติ วเสนาติ หิ วุตฺตํฯ เอเตน หิ กิจฺจสีเสเนว จิตฺตานํ ทฺวาริก ทฺวารวิมุตฺตภาโค เถเรน ทสฺสิโตฯ เตเนว หิ เหฎฺฐาปิ ติอาทินา กิจฺจสีเสเนว จิตฺตานํ จกฺขุทฺวาริกาทิภาโว วุโตฺตติฯ นนุ จกฺขาทิทฺวาเรสุ อปวตฺตนโตติ อิมินา เอตทโตฺถว วุโตฺตติ เจฯ นฯ อธิเปฺปตตฺถวิรหสฺส อปสงฺค นิวตฺตกสฺสจ สํวณฺณนา วากฺยสฺส ปโยชนาภาวโตติฯ ฉทฺวาริกานิเจว สนฺตีรณ ตทารมฺมณกิจฺจานํ วเสน ทฺวารวิมุตฺตานิจ ปฎิสนฺธาทิกิจฺจานํ วเสนาติ อธิปฺปาโยฯ ปญฺจทฺวาริกานิจ ฉทฺวาริกานิจ ฯ กทาจิ ฉทฺวาริกานิเจว ตานิ กทาจิ ทฺวารวิมุตฺตานิจาติ ฯ ทฺวารสโทฺท เจตฺถอธิการวเสน โยชียติฯ</p>


<p> ปน</p>

</p>


<p>เหฎฺฐา จุณฺณิยวาเกฺย ตถา อสุตตฺตาติฯ เอกทฺวาริกจิตฺตานิฯ ลฯ สพฺพถา ทฺวารวิมุตฺตานิจ ยถากฺกมํ ฉตฺติํสติฯลฯ นวธา เจติ ปญฺจธา ปริทีปเยติ โยชนาฯ</p>


<p> รูปาทีนํ อารมฺมณานํ เภเทน จิตฺตเจตสิกานํ สงฺคโห ฯ</p>


<p> ปน</p>

</p>


<p>อยญฺหิ จิตฺตเจตสิกานํ เอว สงฺคโหฯ น อารมฺมณานนฺติฯ รูปาทีนํ วจนโตฺถ อุปริ อาคมิสฺสติฯ ทุพฺพลปุริเสน ทณฺฑาทิวิย จิตฺตเจตสิเกหิ อาลมฺพียติ อมุญฺจมาเนหิ คณฺหียตีติ อาลมฺพณํฯ อารมฺมณสเทฺท ปน สติ จิตฺตเจตสิกานิ อาคนฺตฺวา เอตฺถ รมนฺตีติ อารมฺมณํฯ</p>


<p> ยํปน </p>

</p>


<p>วิสุํ สิทฺธานิ หิ เอตานิ ปทานีติฯ ติ วณฺณายตนเมวฯ ปญฺจารมฺมณวิมุตฺตํ ยํกิญฺจิ ธมฺมชาตํ วิชฺชมานํปิอวิชฺชมานํปิ ภูตํปิ อภูตํปิ ธมฺมารมฺมณเมวฯ ตํ ปน สภาค โกฎฺฐาสโต สงฺคยฺหมานํ ฉพฺพิธํ โหตีติ วุตฺตํ ติฯ ติ เตสุ รูปาทีสุ ฉสุฯ จกฺขุทฺวาเร ฆฎฺฎยมาน รูปานุสาเรเนว อุปฺปนฺนานิ จกฺขุทฺวาริกจิตฺตานิ อญฺญานิ อารมฺมณานิ อาลมฺพิตุํ นลภนฺติฯ รูปานิปิ ฆฎฺฎนรหิตานิ อตีตานาคตานิ อาลมฺพิตุํ นลภนฺตีติ วุตฺตํ นฺติฯ ฯ ตตฺถ ตํ ตํ การณํ ปฎิจฺจ อุปฺปนฺนํ ปจฺจุปฺปนฺนํฯ วตฺตมานนฺติ อโตฺถฯ ติ รูปาทิวเสน ฉพฺพิธํปิฯ อติกฺกนฺตภาวํ อิตํ คตํ  ปวตฺตนฺติ ฯ อาคจฺฉติ อาคจฺฉิตฺถาติ อาคตํฯ ปจฺจุปฺปนฺนํ, อตีตญฺจฯ น อาคตนฺติ ฯ อุปฺปาทชาติกา สงฺขตธมฺมาเอว ตีสุ กาเลสุ อนุปตนฺติฯ ตสฺมา อุปฺปาทรหิตา อสงฺขตภูตา นิพฺพานปญฺญตฺติโย กาลวิมุตฺตํนามาติ เวทิตพฺพาฯ</p>


<p> ปน</p>

</p>


<p>สเพฺพปิ หิ สงฺขตธมฺมา อนาคตภาว ปุพฺพกาเอว โหนฺติฯ ตสฺมา เต ยทา ปจฺจยสามคฺคิํ ลภิตฺวา อุปฺปชฺชิสฺสนฺตีติ วตฺตพฺพปเกฺข ติฎฺฐนฺติ, ตทา อนาคตานามฯ ยทา ปจฺจยสามคฺคิํ ลภิตฺวา อุปฺปนฺนา, ยทา ปจฺจุปฺปนฺนานามฯ ยทา นิรุทฺธา, ตทา อตีตานามฯ เอวํ อุปฺปาทชาติกานเญฺญว อุปฺปาทมูลิกา เตกาลิกตา สิทฺธาฯ อุปฺปาทรหิตานํ ปน อนาคตาวตฺถาปิ นตฺถิฯ กุโต ปจฺจุปฺปนฺนาตีตา วตฺถาติฯ ตสฺมา นิพฺพานปญฺญตฺตีนํ กาลตฺตย วิมุตฺตตา โหตีติฯ วินาสาภาวโตติ อิทํ ปน อตีตกาลวิมุตฺติยาเอว การณนฺติ น เตน ตาสํ อิตรกาลวิมุตฺติํ สาเธตีติ ทฎฺฐพฺพํฯ ยถารหวิภาโค ปน อิเธว เตสูติอาทินา ปจฺฉา อาคมิสฺสติฯ ทฺวารวิมุตฺตานญฺจ ฉพฺพิธํปิ อารมฺมณํ โหตีติ สมฺพโนฺธฯ ยถา ปน อาวชฺชนาทีนํ ฉทฺวาริกจิตฺตานํ อารมฺมณํ ภวนฺตเรปิ อิมสฺมิํ ภเวปิ ปุริมภาเค เกนจิ ทฺวาเรน คหิตํปิ อคหิตํปิ โหติฯ น ตถา อิเมสนฺติ ทเสฺสตุํ นฺติ วุตฺตํฯ ภววิเสสญฺหิ ปเตฺถตฺวา กมฺมํ กตฺวา ตตฺถ นิพฺพตฺตานํ อารมฺมณํ ภวนฺตเรปิ เกนจิ ทฺวาเรน คหิตํปิ โหติ เยวาติฯ</p>


<p> ปน</p>

</p>


<p>ปญฺจทฺวารา วชฺชนสฺสปิ หิ อารมฺมณํ ปุเพฺพ เกนจิ ทฺวารนฺตเรน คหิตํปิ อคหิตํปิ โหติเยวฯ ตถา หิ อิทํ นาม ลภิสฺสามิ  ภุญฺชิสฺสามิ ปสฺสิสฺสามีติ ปุเพฺพ คหิตํ ปจฺฉา อาวชฺชนสฺส อารมฺมณํ น น โหตีติฯ นจ เอกาวชฺชนวีถิยํ ปุเพฺพ เกนจิ จิเตฺตน อคหิตภาโว อิธ ปมาณนฺติฯ ยถา จ ปญฺจทฺวาริกจิตฺตานํ อารมฺมณํ เอกนฺตปจฺจุปฺปนฺนเมว โหติฯ ยถา จ มโนทฺวาริกจิตฺตานํ อารมฺมณํ เตกาลิกํวา กาลวิมุตฺตสา มญฺญํวา โหติฯ น ตถา อิเมสนฺติ ทเสฺสตุํ ติ วุตฺตํฯ ยถา จ ฉทฺวาริกจิตฺตานํ อารมฺมณํ อาคมสิทฺธโวหารยุตฺตํปิ ตโพฺพหารวินิมุตฺตํปิ โหติฯ น ตถา อิเมสนฺติ ทเสฺสตุํ นฺติ วุตฺตํฯ</p>


<p> ปน</p>

</p>


<p>มรณา สนฺนโต ปุริมภาเคปิ หิ สตฺตา อตฺตนา กตกมฺมํวา เจติยาทีนิ กมฺม, ปกรณานิวา อารมฺมณํ กโรนฺติเยวฯ ตทาปิ หิ กมฺมํ กมฺมเมว, กมฺมุปกรณานิจ กมฺมนิมิตฺตานิเยวฯ กมฺม สิทฺธิยานิมิตฺตํ การณํ กมฺมนิมิตฺตนฺติ กตฺวาฯ กมฺมสฺส นิมิตฺตํ อารมฺมณํ กมฺมนิมิตฺตนฺติปิ วทนฺติฯ อชาตสตฺตุราชา วิยจ สุปินทสฺสนาทิวเสน คตินิมิตฺตานิปิ อารมฺมณํ กโรนฺติเยวฯ ราชา หิ ทฺวีสุ ภเวสุ ปิตรํ มาเรติฯ มาริตกาลโตจ ปฎฺฐาย ตสฺส นิทฺทายนฺตสฺส คตินิมิตฺตานิ อุปฎฺฐหนฺตีติฯ ตตฺถ นฺติ ตํ ตํ ปฎิสนฺธาทีนํ ฉทฺวารคหิตาทิวเสน สมฺภวนฺตสฺส อารมฺมณสฺส อนุรูปโตฯ ยถาสมฺภววิภาโค ปน อุปริ มรณุปฺปตฺติยํ อาคมิสฺสติฯ ติ พาหุเลฺลนฯ ติ อตีตานนฺตรภเว ตตฺถจ มรณาสนฺนกาเลฯ นฺติ ฉหิ ทฺวาเรหิ มรณาสนฺนชวเนหิ คหิตํฯ เอตฺถ จ เยภุเยฺยนาติ เอเตน ภวนฺตเร ฉทฺวารคหิตนฺติ อิมสฺส วิธานสฺส อเนกํสภาวํ วิเสเสติฯ กสฺมาฯ อคหิตสฺสปิ สมฺภวโตฯ ยญฺหิ อสญฺญิภวโต จุตานํ กมฺม กมฺมนิมิตฺต คตินิมิตฺต สมฺมตํ  อรูปภวโต จุตานญฺจ คตินิมิตฺตสมฺมตํ กามปฎิสนฺธิ ภวงฺคจุตีนํ อารมฺมณํฯ ตํ ภวนฺตเร เกนจิ ทฺวาเรน อคหิต เมว โหตีติฯ เอตฺถจ ยสฺมา ปฎฺฐาเน อรูปภเว ทุวิโธปิ ปุเรชาตปจฺจโย ปฎิสิโทฺธฯ อฎฺฐกถาสุจ ตโต จุตานํ กามปฎิสนฺธิยา ปจฺจุปฺปนฺนคตินิมิตฺตารมฺมณตาปิ วุตฺตาฯ คตินิมิตฺตญฺจ นาม รูปารมฺมณเมว ทีเปนฺติฯ ตสฺมา เตสํ กามปฎิสนฺธิยาปิ คตินิมิตฺตสมฺมตํ ภวนฺตเร เกนจิ ทฺวาเรน อคหิตเมว โหตีติ เวทิตพฺพํฯ อปิจ, มรณาสนฺนกาเล กมฺมพเลน กมฺมาทีนํ อุปฎฺฐานํนาม เยภุเยฺยน สํมุฬฺหมรเณน มรนฺตานเมว โหติฯ อิตเรสํ ปน ปเรสํ ปโยคพเลนปิ อตฺตนา ปกติยา สุฎฺฐุ อาเสวิตานํ อนุสฺสรณพเลนปิ ธมฺมิกอุปาสกาทีนํ วิย เทวโลกโต อาคนฺตฺวา คณฺหนฺตานํ เทวานํ อานุภาเวนปิ โหติเยวฯ นิรยปาลาปิ นิรยโต อาคนฺตฺวา คณฺหนฺติเยวฯ เรวติวิมานเญฺจตฺถ วตฺตพฺพํฯ ตญฺหิ เทฺว นิรยปาลา คเหตฺวา ปถมํ ตาวติํสาภวนํ เนตฺวา ปจฺฉา นิรยํ นยิํสุฯ เต หิ ยกฺข ชาติกตฺตา เวสฺสวณปริสาวิย ตาวติํสา ภวนํปิ คนฺตุํ สโกฺกนฺติเยวฯ ยมสฺส ทูตา เทฺว ยกฺขาติ หิ ปาฬิยํ วุตฺตํฯ เวสฺสวณทูตา อิธ ยมสฺส ทูตาติ วุตฺตาติปิ วทนฺติฯ ตสฺมา เย กสิณาสุภาทีนิ สมถนิมิตฺตานิ สุฎฺฐุ อาเสวิตฺวา อุปจารชฺฌาเน ฐตฺวา ตาเนว นิมิตฺตานิ คเหตฺวา มรนฺติฯ เตสํปิ กามปฎิสนฺธิยา อารมฺมณํ ภวนฺตเร เกนจิ ทฺวาเรน อคหิตเมว สิยาฯ อุปจารชฺฌานพเลเนว พฺรหฺมโลกโต อิธอุปฺปชฺชนฺตานํปิ เอเสวนโยติฯ</p>

</p>

</p>


<p>ตตฺถ กมฺมนิมิตฺตาทิกนฺติ เอตฺถ อาทิสเทฺทน กมฺมํปิ คเหตพฺพ เมวฯ น หิ ตสฺส อคหเณ การณํ อตฺถีติฯ ตานิ ปน สพฺพานิปิ เกวลํ ปฎิสนฺธิชนกสฺส กมฺมสฺส อานุภาเวเนว ปฎิสนฺธิยํ อุปฎฺฐหนฺตีติ  เวทิตพฺพํฯ อนาคตํ ปน นิมิตฺตํ อุปฎฺฐหมานํ คตินิมิตฺตเมว สิยาฯ นจ ตสฺส วิสุํ อุปฎฺฐาตพฺพกิจฺจํ อตฺถิฯ ปจฺจุปฺปนฺน คตินิมิเตฺต สิเทฺธ สิทฺธเมว โหตีติ วุตฺตํ ติฯ</p>


<p> ปน</p>

</p>


<p>ปสงฺคสฺส อนิวตฺติตตฺตาฯ คตินิมิตฺตญฺหิ นาม ปจฺจุปฺปนฺนํปิ อนุภูตํ น โหติฯ ตํปิ กมฺมพเลเนว อาปาตมาคตํฯ เอวํสเนฺต อนาคตํปิ กมฺมพเลน อาปาตมาคตเมว สิยาติ อยํ ปสโงฺค ปากติโกเอว โหตีติฯ ติ ยถาวุเตฺตสุ อารมฺมณิกจิเตฺตสุฯ รูปาทีสุ ปญฺจสุ เอเกกํ อารมฺมณํ เอเตสนฺติ สมาโสฯ รูปาทีนิ ปญฺจ อารมฺมณานิ เอตสฺสาติ วิคฺคโหฯ ติ ปญฺจวิญฺญาณสมฺปฎิจฺฉน ทฺวยโต เสสานิ สนฺตีรณ มหาวิปากานิฯ ติ ปฎิสนฺธาทีหิ นานากิเจฺจหิ รูปาทีสุ นานารมฺมเณสุ ปวเตฺตน สพฺพ ปกาเรนปิ กามาวจราลมฺพณิกานิเยวฯ ตานิ หิ สพฺพญฺญุพุทฺธานํ อุปฺปนฺนานิปิ วิกปฺปสตฺติรหิตตฺตา อวิชฺชมาเน ปญฺญตฺติธเมฺมจ สุขุเม มหคฺคตธเมฺมจ คมฺภีเร โลกุตฺตรธเมฺมจ อาลมฺพิตุํ น สโกฺกนฺตีติฯ ตตฺถ สนฺตีรณตฺตยํ ตาว สนฺตีรณกิจฺจวเสน รูปาทิปญฺจาลมฺพเณ ปวตฺตติฯ ตทารมฺมณาทิวเสน ปน สพฺพานิปิ เอกาทสวิปากานิ ฉสุ ปริตฺตารมฺมเณสุ ปวตฺตนฺตีติฯ</p>


<p> ปน</p>

</p>


<p>โย ปเนตฺถ จิตฺตานํ อารมฺมเณสุ ปวตฺติวิภาโค วตฺตโพฺพฯ โส อฎฺฐกถากเณฺฑ คเหตโพฺพฯ โลกุตฺตรธมฺมา อติคมฺภีรตฺตา  ญาณเสฺสว วิสยภูตาติ วุตฺตํฯ ติฯ ตตฺถ ตานิ ลทฺธสมาปตฺตีนํ อุปฺปนฺนกาเลเอว มหคฺคตารมฺมณานิฯ เตสุจ เทฺว โทสมูลจิตฺตานิ ปริหีนชฺฌานานิ อารพฺภ อุปฺปนฺนกาเลติ ทฎฺฐพฺพํฯ ญาณํปิ อนธิคตานิ โลกุตฺตรานิ อาลมฺพิตุํ น สโกฺกตีติ วุตฺตํ ติฯ ตตฺถ ญาณสมฺปยุตฺตกามกุสลานิ ปุถุชฺชนานํ อชฺฌานลาภีนํ อุปฺปนฺนกาเล ปญฺญตฺติยา สห กามาวจรารมฺมณานิฯ ตาเนว โสตาปตฺติมคฺคโต ปุเร โคตฺรภุกฺขเณ ปุถุชฺชนานํ นิพฺพานารมฺมณานิฯ ฌานลาภีนํ ตาเนว อภิญฺญากุสลญฺจ มหคฺคตารมฺมณานิปิฯ เหฎฺฐิมผลฎฺฐานํ อตฺตนา อธิคต มคฺคผลนิพฺพานา รมฺมณานิปีติ เวทิตพฺพานิฯ ยถา เจตฺถ อริยา อตฺตนา อธิคต มคฺคผลานิเยว อาลมฺพิตุํ สโกฺกนฺติฯ ตถา ฌานลาภิโนปิ อตฺตนา อธิคตชฺฌานานิเอว อาลมฺพิตุํ สโกฺกนฺตีติ เวทิตพฺพํฯ เอตฺถ สิยา-เย จ ฌานานิ ปเตฺถนฺติฯ ฌานปริกมฺมํปิ กโรนฺติฯ เยจ ฌานสุตฺตานิ สํวเณฺณนฺติฯ เต อลาภิโน มหคฺคตชฺฌานานิ อาลมฺพิตุํ สโกฺกนฺติ, นสโกฺกนฺตีติฯ น สโกฺกนฺติฯ เต หิ ฌานานินาม เอวํ มหานุภาวานิ เอวํ มหานิสํสานีติ สุตฺวาวา สุตปริยตฺติพเลน สิเทฺธ อาการ สลฺลกฺขณญฺญาเณ ฐตฺวา วา อนุมานวเสเนว ตานิ ปเตฺถนฺติฯ ปริกมฺมํปิ กโรนฺติฯ สุตฺตานิปิ สํวเณฺณนฺตีติฯ อิตรถา ปุถุชฺชนาปิ โลกุตฺตรธเมฺม ปเตฺถนฺติ, มคฺคปริกมฺมํปิ กโรนฺติฯ มคฺคผล นิพฺพานวจนานิวิกเถนฺติ สํวเณฺณนฺตีติ เตสํปิ เต อารมฺมณภูตา เอว สิยุนฺติฯ เตสํ ปน จิตฺตานิ ฌานาทีนํ ปญฺญตฺติคุเณ เอว อนุโภนฺตีติ เวทิตพฺพานิฯ ปณีตธมฺมานญฺหิ ปญฺญตฺติโยปิ ปณิตรูปาเอว โหนฺตีติฯ มหิทฺธิโก หิ ปรจิตฺตวิทูฯ มาโร เทว ปุโตฺตปิ รูปชฺฌานจิตฺตํ วฎฺฎนิสฺสิตเมว ปสฺสติฯ วิวฎฺฎนิสฺสิตํ น ปสฺสติฯ อรูปชฺฌานจิตฺตํ ปน วฎฺฎนิสฺสิตํปิ นปสฺสตีติ องฺคุตฺตเร นวนิปาเต อฎฺฐกถายํ วุตฺตํฯ เย ปน อคฺคมคฺคผลานิ ปฎิวิชฺฌนฺติฯ เตสํ อุปฺปนฺนานิญฺญณสมฺปยุตฺตกามกฺริยชวนานิ กฺริยาภิญฺญาชวนญฺจ ปุคฺคลานุรูปํ ปญฺญตฺติยา สห จตุพฺภูมกธเมฺมสุ กิญฺจิ อารมฺมณํ  กาตุํ นสโกฺกนฺตีติ นตฺถิฯ ตถา เตสํ ปุเรจาริ กมโนทฺวาราวชฺชนญฺจาติ วุตฺตํ ติฯ ตตฺถ ติ สพฺพกามาวจร สพฺพมหคฺคต สพฺพโลกุตฺตร สพฺพปญฺญตฺติ สพฺพปจฺจุปฺปนฺนาทิ ปกาเรนปีติอโตฺถฯ อิทญฺจ สพฺพญฺญุพุทฺธานํ อุปฺปนฺนานิ สนฺธาย วุตฺตํฯ อิตรานิ ปน ปเจฺจก พุทฺธานํ อุปฺปนฺนานิปิ ปเทสสพฺพารมฺมณานิเอว โหนฺติฯ ตานิ หิ เอกํ ปถวิธาตุํปิ สเพฺพหิ อนวเสสปกาเรหิ ชานิตุํ นสโกฺกนฺตีติฯ อารุเปฺปสุ ทุตียจตุตฺถานิ ปถมตตียารุปฺป วิญฺญาณา รมฺมณตฺตา มหคฺคตา รมฺมณานิฯ ติ อภิญฺญา ทฺวย ทุตียจตุตฺถารุเปฺปหิ อวเสสานิ สพฺพานิปิ เอกวีสติวิธานิ มหคฺคตจิตฺตานิ กสิณาทิ ปญฺญตฺตารมฺมณานีติ อโตฺถฯ ติ ปญฺจทฺวาราวชฺชน เตวีสติ กามวิปาก หสนจิตฺตานิ สนฺธาย วุตฺตํฯ ติ กามาวจรา ลมฺพเณ เอวาติ อโตฺถฯ ตญฺหิ อปฺปานุภาวโต ปฎิพนฺธกธเมฺมหิ ปริสมนฺตโต ทียติ อวขณฺฑียติ นิเตฺตชภาวํ ปาปียตีติ ปริตฺตนฺติ วุจฺจติฯ</p>


<p> จกฺขาทีนํ วตฺถูนํ เภเทน ตพฺพตฺถุกานํ จิตฺตเจตสิ กานํ สงฺคโห ฯ</p>


<p> ปน</p>

</p>


<p>วสนฺติปติฎฺฐหนฺติ จิตฺตเจตสิกาเอเตสูติวตฺถูนิ, จกฺขุวตฺถุจฯ ลฯ กายวตฺถุจหทยวตฺถุจาติโยชนาฯ จกฺขุเมว  ตถา โสตาทีนิเยว โสตวตฺถาทีนิฯ วากฺยสเงฺขโป เหส ปาโฐฯ เปยฺยาลนโยติปิ อนฺตทีปกนโยติปิ วตฺตุํ ยุชฺชติฯ เกจิ ปน ทฺวนฺทสมาสํ มญฺญนฺติฯ เตสํ จสโทฺท นยุชฺชติฯ ปรโต วตฺถุสโทฺท จสโทฺทจ ปุพฺพปเทสุ อาเนตโพฺพติปิ วทนฺติฯ เตสํ หทยวตฺถูติ สมาสปทํ นยุชฺชติฯ อวิภตฺติกนิเทฺทโสติปิ อปเรฯ ติ กามตณฺหา ธิน กมฺมนิพฺพตฺตานํ อตฺตภาวานํเอว ปริปุณฺณินฺทฺริยตา สมฺภวโต สพฺพานิปิ  ตานิ ฉ วตฺถูนิ กามโลเกเอว ลพฺภนฺติฯ ตถา หิ จกฺขาทีสุ วตฺถูสุ สเนฺตสุ เอวรูปาทีนํ ปริโภโค สมฺปชฺชติฯ ตสฺมา รูปาทีสุ กามวตฺถูสุ อภิรตา กามตณฺหา สทา จกฺขาทีนํ ปญฺจนฺนํ วตฺถูนํปิ สมฺปตฺติํ ปเตฺถติเยวฯ ยถาจ สพฺพกมฺมิโก อมโจฺจ สทา รโญฺญ อิจฺฉเมว ปูรยมาโน สพฺพานิ ราชกมฺมานิ สมฺปาเทติฯ เอวเมว กามาวจรกมฺมํปิ สทา กามตณฺหาย อิจฺฉเมว ปูรยมานํ ปริปุณฺณินฺทฺริยํ อตฺตภาวํ นิพฺพเตฺตติฯ ตสฺมา กามตณฺหาธินกมฺมนิพฺพตฺตา กามสตฺตาเอว ปริปุณฺณินฺทฺริยา โหนฺตีติฯ ยถา จ ทสฺสนสวนานุตฺตริย ธมฺมภูตานิ จกฺขุโสตานิ พุทฺธทสฺสน ธมฺมสฺสวนา ทิวเสน สตฺตานํ วิสุทฺธิยาปิ โหนฺติ, น ตถา ฆานาทิตฺตยํฯ ตํ ปน เกวลํ กามปริโภคตฺถายเอว โหติฯ ตสฺมา ตํ กามวิราคภาวนา กมฺมนิพฺพเตฺตสุ พฺรหฺมตฺตภาเวสุ นอุปลพฺภตีติ วุตฺตํ ติฯ อิทญฺจ ปสาทรูปตฺตยํ สนฺธาย วุตฺตํฯ สสมฺภารฆาน ชิวฺหา กาย สณฺฐานานิปน สุฎฺฐุปริปุณฺณานิเอว โหนฺตีติฯ ติ รูปวิราค ภาวนา กมฺมนิพฺพเตฺต ตสฺมิํ โลเก อชฺฌตฺตพหิทฺธาสนฺตาเนสุปิ สเพฺพน สพฺพํ รูปปวตฺติยาเอว อภาวโตฯ ตตฺถ นิพฺพตฺตา หิ สตฺตา สุเทฺธ อากาสตเลเอว จิตฺตปพนฺธมตฺตา หุตฺวา ติฎฺฐนฺตีติฯ อิมสฺมิํ สงฺคเห ปน จิตฺตานิ สตฺตวิญฺญาณ ธาตุวเสน คเหตุํ ติอาทิ วุตฺตํฯ ติ เตสุ ฉสุ วตฺถูสุฯ ปญฺจวิญฺญาณานิ เอว นิสตฺตนิชีวเฎฺฐน ธาตุโยติ วิคฺคโหฯ เอวํ เสเสสุปิฯ วิชานนกิจฺจาภาวโต มนนมตฺตา ธาตูติ ฯ ปญฺจทฺวาเร อาวชฺชนมตฺต สมฺปฎิจฺฉนมตฺต กิจฺจานิ หิ วิเสสชานน กิจฺจานิ นโหนฺตีติฯ ปญฺจวิญฺญาณานิ ปน ปจฺจกฺขโต ทสฺสนาทิวเสน โถกํ วิเสสชานนกิจฺจานิ โหนฺติฯ อวเสสา ปน สนฺตีรณาทโย อารมฺมณสภาว วิจารณา ทิวเสน อติเรก วิสิฎฺฐชานนกิจฺจยุตฺตตฺตา น มโนธาตุโย วิย มนนมตฺตา โหนฺติฯ นาปิ ปญฺจวิญฺญาณธาตุโยวิย วิชานน มตฺตาฯ อถโข มนนเฎฺฐน มโนจ ตํ วิชานนเฎฺฐน วิญฺญาณญฺจาติ กตฺวา  มโนวิญฺญาณธาตุโยนามฯ อติสย วิเสสชานน ธาตุโยติ อโตฺถฯ ปริยายปทานญฺหิ วิเสสน สมาเส อติสยโตฺถ วิญฺญายติฯ ยถา ปทฎฺฐานนฺติฯ</p>


<p> ปน</p>

</p>


<p>น หิ อญฺญมญฺญํ วิเสเสตฺวา อภิเรกฎฺฐทีปเก ปทฎฺฐานนฺติอาทิเก วิเสสนสมาเส อวธารณ วิคฺคโห กตฺถจิ ทิสฺสติ ยุชฺชติจาติฯ</p>

 มนโส วิญฺญาณนฺติ อิทํปิ นยุชฺชติเยวฯ</p>


<p>มนโสติ หิ มโนธาตุตฺติกสงฺขาตสฺส มนสฺสฯ ตตฺถ สมฺปฎิจฺฉนทฺวยํ สนฺตีรณาทิกสฺส มโนวิญฺญาณปพนฺธสฺส ปจฺจยภูตํ โหติฯ ปญฺจทฺวาราวชฺชนํ ปน ปรโต ทฺวารนฺตเร ปวตฺตมานํ ตเสฺสว มโนวิญฺญาณปพนฺธสฺส ปจฺจยุปฺปนฺนภูตํ โหตีติกตฺวา อาทิมฺหิ ปจฺจยภูตสฺส เจว อเนฺต ทฺวารนฺตเร ปจฺจยุปฺปนฺนภูตสฺส จ มนสฺส สมฺพนฺธิวิญฺญาณนฺติ อโตฺถฯ อถวา, ปญฺจวิญฺญาณวชฺชิตานิ สพฺพานิ วิญฺญาณานิ มนนกิจฺจตฺตา มโนนามฯ อารมฺมเณ ปน อภินิปาต มตฺตานิ ปญฺจวิญฺญาณานิ มนนกิจฺจานิ นโหนฺตีติ ทสฺสนาทีนิ เอว นามฯ ปญฺจทฺวาราวชฺชนญฺจ มนโต ชาตํปิ มนสฺส ปจฺจโย นโหติฯ ทสฺสนาทีนํ เอว ปจฺจโยฯ สมฺปฎิจฺฉนทฺวยญฺจ มนสฺส ปจฺจโย โหนฺตํปิ มนโต ชาตํ นโหติฯ ทสฺสนาทิโต เอว ชาตํฯ สนฺตีรณาทีนิ ปน อตฺตโน ปุเร ปจฺฉาปวตฺตานํ ทฺวินฺนํ ทฺวินฺนํ มนานํ เอว มเชฺฌ ชาตานีติ อตฺตโน ปจฺจย ปจฺจยุปฺปนฺนภูตสฺส มนสฺส สมฺพนฺธิวิญฺญาณนฺติ อโตฺถฯ เอวญฺจ สติ ปญฺจวิญฺญาณํปิ ทฺวินฺนํ มโนธาตูนํ อนฺตเร ปวตฺตตฺตา มนโส ปจฺจย ปจฺจยุปฺปนฺนภูตสฺส สมฺพนฺธิวิญฺญาณํ มโนวิญฺญาณนฺติ วตฺตพฺพเมว สิยาติฯ</p>


<p> ปน</p>

</p>


<p>อวเสสา ปน มโนวิญฺญาณธาตุสงฺขาตาจ สนฺตีรณฯลฯ ปนฺนรสรูปาวจรวเสน ติํสธมฺมา หทยํ นิสฺสาเยว ปวตฺตนฺตีติ โยชนาฯ จสโทฺท ปเนตฺถ อวเสสานํ ฉสตฺตติ ธมฺมานํ มโนวิญฺญาณธาตุภาวํ สมฺภาเวติฯ</p>


<p> ปน</p>

</p>


<p>เอวญฺหิ สติ อวเสสาจ มโนวิญฺญาณธาตุสงฺขาตาติ วุตฺตํ สิยาติฯ</p>


<p> ยาจ </p>

</p>


<p>อตฺถคติยา อวิสทตฺตาติฯ ตตฺถ กสฺมา เต นิสฺสาเยว ปวตฺตนฺตีติฯ อารุเปฺปสุ อนุปฺปชฺชนโต, กสฺมาจ ตตฺถ นุปฺปชฺชนฺตีติ วุจฺจเตฯ สนฺตีรณมหาวิปากานิ ตาว ตตฺถ นุปฺปชฺชนฺติ ปญฺจนฺนํ ทฺวารานํ อตฺตโน กิจฺจานญฺจ ตตฺถ อภาวโตฯ ปฎิฆจิตฺตทฺวยํปิ นุปฺปชฺชติฯ อนีวรณาวตฺถสฺส ปฎิฆสฺส อภาวโตฯ เอกนฺต นีวรณานญฺจ ฌานภูมีสุ อสมฺภวโตฯ เอตฺถ ปน ยทิ อนีวรณาวโตฺถ ปฎิโฆ นตฺถิฯ ปาฬิยํ ทุตียชฺฌาเนเอว โทมสฺสินฺทฺริยสฺส อปริเสสนิโรธวจนํ อฎฺฐกถาสุจ ทุตียชฺฌานูปจาเร ตสฺส อุปฺปตฺติสมฺภววจนํ วิรุทฺธํ สิยาฯ ตสฺมา อตฺตโน สหายปจฺจย ภูตสฺส โอฬาริกสฺส กามราคสฺส ฌานภูมีสุ อภาวโต ปฎิฆจิตฺตทฺวยํ ตตฺถ นุปฺปชฺชตีติ ยุตฺตนฺติปิ วทนฺติฯ ฎีกาการาปน ทุตียชฺฌานูปจาเร ตสฺส อุปฺปตฺติสมฺภว วจนํ ปริกปฺปวจนมตฺตนฺติ กตฺวา  ปุริมการณเมว อิจฺฉนฺติฯ ยทิ ปเนตํ ปริกปฺปวจนมตฺตํ สิยา ปาฬิวจนํปิ ปริกปฺปวจนมตฺตเมว สิยาฯ ตสฺมา ปจฺฉิมกา รณเมว ยุตฺตรูปนฺติ อมฺหากํ ขนฺติฯ หสนจิตฺตํปิ นุปฺปชฺชติ อรูปีนํ หสนกิจฺจสฺส อภาวโตฯ กายาภาวโตติปิ ยุชฺชติฯ โสตาปตฺติมคฺคจิตฺตํปิ นุปฺปชฺชติฯ ปรโตโฆสาภาเวน ตตฺถุปฺปนฺนสฺส ปุถุชฺชนสฺส ธมฺมาภิสมยาภาวโต พุทฺธปเจฺจกพุทฺธานญฺจ ตตฺถ อนุปฺปชฺชนโตฯ เตเนว หิ ตตฺถุปฺปโนฺน ปุถุชฺชโน อฎฺฐสุ อกฺขณยุเตฺตสุ วุโตฺตติฯ รูปาวจรจิตฺตานิปิ ตตฺถ นุปฺปชฺชนฺติ รูปวิราคภาวนาย รูปนิมิตฺตารมฺมณานํ เตสํ สมติกฺกนฺตตฺตาติฯ</p>


<p>อวเสสา มโนวิญฺญาณธาตุสงฺขาตา กุสลากุสลกฺริยานุตฺตรวเสน เทฺว จตฺตาลีสธมฺมา หทยํ นิสฺสายวา อนิสฺสายวา ปวตฺตนฺตีติ โยชนาฯ นิสฺสายวา ปญฺจโวกาเร อนิสฺสายวา จตุโวกาเรติ อธิปฺปาโยฯ กุสลานิจ อกุสลานิจ กฺริยานิจ อนุตฺตรานิจาติ วิคฺคโหฯ ตตฺถ ติ ปญฺจรูป กุสลโต อวเสสานิ ทฺวาทสโลกิยกุสลานิฯ ติ ปฎิฆทฺวยโต อวเสสานิ ทสอกุสลานิฯ ติ ปญฺจทฺวาราวชฺชน หสน ปญฺจรูปกฺริโต อวเสสานิ เตรสกฺริยจิตฺตานิฯ ติ ปถมมคฺคโต อวเสสานิ สตฺตอนุตฺตรจิตฺตานิฯ กาเม ฉวตฺถุํ นิสฺสิตา สตฺตธาตุโย มตาฯ รูเป ติวตฺถุํ นิสฺสิตา จตุพฺพิธา ธาตุโย มตาฯ อารุเปฺป กิญฺจิวตฺถุํ อนิสฺสิตา เอกา ธาตุ มตาติ โยชนาฯ ติ ปญฺจวิญฺญาณ มโนธาตุตฺติเกหิ สทฺธิํ สนฺตีรณาทิเก ติํสธเมฺม สนฺธาย วุตฺตนฺติฯ</p>

</p>

</p>

</p>





