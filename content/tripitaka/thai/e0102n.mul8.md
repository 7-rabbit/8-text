<h1>๒๐. มคฺคามคฺคญาณทสฺสนวิสุทฺธินิเทฺทโส</h1>
<h3>สมฺมสนญาณกถา</h3>
<p> อยํ   มโคฺค, อยํ น มโคฺคติ เอวํ มคฺคญฺจ อมคฺคญฺจ ญตฺวา ฐิตํ ญาณํ ปน  นามฯ</p>


<p>ตํ สมฺปาเทตุกาเมน สงฺขาตาย  ตาว โยโค กรณีโยฯ กสฺมา? อารทฺธวิปสฺสกสฺส โอภาสาทิสมฺภเว มคฺคามคฺคญาณสมฺภวโตฯ อารทฺธวิปสฺสกสฺส หิ โอภาสาทีสุ สมฺภูเตสุ มคฺคามคฺคญาณํ โหติ, วิปสฺสนาย จ กลาปสมฺมสนํ อาทิฯ ตสฺมา เอตํ กงฺขาวิตรณานนฺตรํ อุทฺทิฎฺฐํฯ อปิจ ยสฺมา ตีรณปริญฺญาย วตฺตมานาย มคฺคามคฺคญาณํ อุปฺปชฺชติ, ตีรณปริญฺญา จ ญาตปริญฺญานนฺตรา, ตสฺมาปิ ตํ มคฺคามคฺคญาณทสฺสนวิสุทฺธิํ สมฺปาเทตุกาเมน กลาปสมฺมสเน ตาว โยโค กาตโพฺพฯ</p>


<p> ตตฺรายํ วินิจฺฉโย – ติโสฺส หิ โลกิยปริญฺญา ญาตปริญฺญา ตีรณปริญฺญา ปหานปริญฺญา จฯ ยา สนฺธาย วุตฺตํ ‘‘อภิญฺญาปญฺญา ญาตเฎฺฐ ญาณํฯ ปริญฺญาปญฺญา ตีรณเฎฺฐ ญาณํฯ ปหานปญฺญา ปริจฺจาคเฎฺฐ ญาณ’’นฺติ (ปฎิ. ม. ๑.๗๕)ฯ ตตฺถ ‘‘รุปฺปนลกฺขณํ รูปํ, เวทยิตลกฺขณา เวทนา’’ติ เอวํ เตสํ เตสํ ธมฺมานํ ปจฺจตฺตลกฺขณสลฺลกฺขณวเสน ปวตฺตา ปญฺญา  นามฯ ‘‘รูปํ อนิจฺจํ, เวทนา อนิจฺจา’’ติอาทินา นเยน เตสํเยว ธมฺมานํ สามญฺญลกฺขณํ อาโรเปตฺวา ปวตฺตา ลกฺขณารมฺมณิกวิปสฺสนา ปญฺญา  นามฯ เตสุเยว ปน ธเมฺมสุ นิจฺจสญฺญาทิปชหนวเสน ปวตฺตา ลกฺขณารมฺมณิกวิปสฺสนา ปญฺญา  นามฯ</p>


<p>ตตฺถ สงฺขารปริเจฺฉทโต ปฎฺฐาย ยาว ปจฺจยปริคฺคหา ญาตปริญฺญาย ภูมิฯ เอตสฺมิํ หิ อนฺตเร  ธมฺมานํ ปจฺจตฺตลกฺขณปฎิเวธเสฺสว อาธิปจฺจํ โหติฯ กลาปสมฺมสนโต ปน ปฎฺฐาย ยาว อุทยพฺพยานุปสฺสนา ตีรณปริญฺญาย ภูมิฯ เอตสฺมิํ หิ อนฺตเร สามญฺญลกฺขณปฎิเวธเสฺสว อาธิปจฺจํ โหติฯ ภงฺคานุปสฺสนํ อาทิํ กตฺวา อุปริ ปหานปริญฺญาย ภูมิ ฯ ตโต ปฎฺฐาย หิ อนิจฺจโต อนุปสฺสโนฺต นิจฺจสญฺญํ ปชหติ, ทุกฺขโต อนุปสฺสโนฺต สุขสญฺญํ, อนตฺตโต อนุปสฺสโนฺต อตฺตสญฺญํ, นิพฺพินฺทโนฺต นนฺทิํ, วิรชฺชโนฺต ราคํ, นิโรเธโนฺต สมุทยํ, ปฎินิสฺสชฺชโนฺต อาทานํ ปชหตีติ (ปฎิ. ม. ๑.๕๒) เอวํ นิจฺจสญฺญาทิปหานสาธิกานํ สตฺตนฺนํ อนุปสฺสนานํ อาธิปจฺจํฯ อิติ อิมาสุ ตีสุ ปริญฺญาสุ สงฺขารปริเจฺฉทสฺส เจว ปจฺจยปริคฺคหสฺส จ สาธิตตฺตา อิมินา โยคินา ญาตปริญฺญาว อธิคตา โหติ, อิตรา จ อธิคนฺตพฺพาฯ เตน วุตฺตํ ‘‘ยสฺมา ตีรณปริญฺญาย วตฺตมานาย มคฺคามคฺคญาณํ อุปฺปชฺชติ, ตีรณปริญฺญา จ ญาตปริญฺญานนฺตรา, ตสฺมาปิ ตํ มคฺคามคฺคญาณทสฺสนวิสุทฺธิํ สมฺปาเทตุกาเมน กลาปสมฺมสเน ตาว โยโค กาตโพฺพ’’ติฯ</p>


<p> ตตฺรายํ ปาฬิ –</p>

</p>

</p>

</p>

 นิโรธธมฺมนฺติ สงฺขิปิตฺวา ววตฺถาเน ปญฺญา สมฺมสเน ญาณํฯ เวทนํ… วิญฺญาณํ… จกฺขุํ… ชรามรณํ อตีตานาคตปจฺจุปฺปนฺนํ อนิจฺจํ สงฺขตํ…เป.… นิโรธธมฺมนฺติ สงฺขิปิตฺวา ววตฺถาเน ปญฺญา สมฺมสเน ญาณํฯ</p>

 ชรามรณํ, อสติ ชาติยา นตฺถิ ชรามรณนฺติ สงฺขิปิตฺวา ววตฺถาเน ปญฺญา สมฺมสเน ญาณํฯ อตีตมฺปิ อทฺธานํ, อนาคตมฺปิ อทฺธานํ ชาติปจฺจยา ชรามรณํ, อสติ ชาติยา นตฺถิ ชรามรณนฺติ สงฺขิปิตฺวา ววตฺถาเน ปญฺญา สมฺมสเน ญาณํฯ ภวปจฺจยา ชาติ…เป.… อวิชฺชาปจฺจยา สงฺขารา, อสติ อวิชฺชาย นตฺถิ สงฺขาราติ สงฺขิปิตฺวา ววตฺถาเน ปญฺญา สมฺมสเน ญาณํฯ อตีตมฺปิ อทฺธานํ, อนาคตมฺปิ อทฺธานํ อวิชฺชาปจฺจยา สงฺขารา, อสติ อวิชฺชาย นตฺถิ สงฺขาราติ สงฺขิปิตฺวา ววตฺถาเน ปญฺญา สมฺมสเน ญาณํฯ</p>

</p>


<p>เอตฺถ จ จกฺขุํ…เป.… ชรามรณนฺติ อิมินา เปยฺยาเลน ทฺวารารมฺมเณหิ สทฺธิํ ทฺวารปฺปวตฺตา ธมฺมา, ปญฺจกฺขนฺธา, ฉ ทฺวารานิ, ฉ อารมฺมณานิ, ฉ วิญฺญาณานิ, ฉ ผสฺสา, ฉ เวทนา, ฉ สญฺญา, ฉ เจตนา, ฉ ตณฺหา, ฉ วิตกฺกา, ฉ วิจารา, ฉ ธาตุโย, ทส กสิณานิ, ทฺวตฺติํสโกฎฺฐาสา, ทฺวาทสายตนานิ, อฎฺฐารส ธาตุโย, พาวีสติ อินฺทฺริยานิ, ติโสฺส ธาตุโย, นว ภวา, จตฺตาริ ฌานานิ, จตโสฺส อปฺปมญฺญา, จตโสฺส สมาปตฺติโย, ทฺวาทส ปฎิจฺจสมุปฺปาทงฺคานีติ อิเม ธมฺมราสโย สํขิตฺตาติ เวทิตพฺพาฯ</p>


<p>วุตฺตํ เหตํ อภิเญฺญยฺยนิเทฺทเส –</p>

 อภิเญฺญยฺยํฯ โสตํ…เป.… ยมฺปิทํ มโนสมฺผสฺสปจฺจยา อุปฺปชฺชติ เวทยิตํ สุขํ วา ทุกฺขํ วา อทุกฺขมสุขํ วา, ตมฺปิ อภิเญฺญยฺยํฯ</p>

</p>

 เวทนา…เป.… มโนสมฺผสฺสชา เวทนา… รูปสญฺญา…เป.… ธมฺมสญฺญา… รูปสเญฺจตนา…เป.… ธมฺมสเญฺจตนา… รูปตณฺหา…เป.… ธมฺมตณฺหา… รูปวิตโกฺก…เป.… ธมฺมวิตโกฺก… รูปวิจาโร…เป.… ธมฺมวิจาโร…ฯ</p>

</p>

</p>

</p>

</p>


<p>ตํ ตตฺถ เอวํ วิตฺถาเรน วุตฺตตฺตา อิธ สพฺพํ เปยฺยาเลน สํขิตฺตํฯ เอวํ สํขิเตฺต ปเนตฺถ เย โลกุตฺตรา ธมฺมา อาคตา, เต อสมฺมสนุปคตฺตา อิมสฺมิํ อธิกาเร น คเหตพฺพาฯ เยปิ จ สมฺมสนุปคา , เตสุ ฯ</p>


<p> ตตฺรายํ ขนฺธวเสน อารพฺภวิธานโยชนา – ยํกิญฺจิ รูปํ…เป.… สพฺพํ รูปํ อนิจฺจโต ววตฺถเปติ, เอกํ สมฺมสนํฯ ทุกฺขโต อนตฺตโต ววตฺถเปติ, เอกํ สมฺมสนนฺติฯ เอตฺตาวตา อยํ ภิกฺขุ ‘‘ยํกิญฺจิ รูป’’นฺติ เอวํ อนิยมนิทฺทิฎฺฐํ สพฺพมฺปิ รูปํ อตีตตฺติเกน เจว จตูหิ จ อชฺฌตฺตาทิทุเกหีติ เอกาทสหิ โอกาเสหิ ปริจฺฉินฺทิตฺวา สพฺพํ รูปํ อนิจฺจโต ววตฺถเปติ, อนิจฺจนฺติ สมฺมสติฯ</p>


<p>กถํ ? ปรโต วุตฺตนเยนฯ วุตฺตเญฺหตํ – ‘‘รูปํ อตีตานาคตปจฺจุปฺปนฺนํ ติ (ปฎิ. ม. ๑.๔๘)ฯ</p>


<p>ตสฺมา เอส ยํ  รูปํ, ตํ ยสฺมา อตีเตเยว ขีณํ, นยิมํ ภวํ สมฺปตฺตนฺติ อนิจฺจํ ขยเฎฺฐนฯ</p>


<p>ยํ  อนนฺตรภเว นิพฺพตฺติสฺสติ, ตมฺปิ ตเตฺถว ขียิสฺสติ, น ตโต ปรํ ภวํ คมิสฺสตีติ อนิจฺจํ ขยเฎฺฐนฯ</p>


<p>ยํ  รูปํ, ตมฺปิ อิเธว ขียติ, น อิโต คจฺฉตีติ อนิจฺจํ ขยเฎฺฐนฯ</p>


<p>ยํ  ตมฺปิ อชฺฌตฺตเมว ขียติ, น พหิทฺธาภาวํ คจฺฉตีติ อนิจฺจํ ขยเฎฺฐนฯ</p>


<p>ยํ  ตมฺปิ ตเตฺถว ขียติ, น ทูรภาวํ คจฺฉตีติ อนิจฺจํ ขยเฎฺฐนาติ สมฺมสติฯ</p>


<p>อิทํ สพฺพมฺปิ ‘‘อนิจฺจํ ขยเฎฺฐนา’’ติ เอตสฺส วเสน เอกํ สมฺมสนํฯ เภทโต ปน เอกาทสวิธํ โหติฯ</p>


<p>สพฺพเมว จ ตํ  ภยเฎฺฐนฯ ติ สปฺปฎิภยตายฯ ยญฺหิ อนิจฺจํ, ตํ ภยาวหํ โหติ สีโหปมสุเตฺต (สํ. นิ. ๓.๗๘; อ. นิ. ๔.๓๓) เทวานํ วิยฯ อิติ  อิทมฺปิ ‘‘ทุกฺขํ ภยเฎฺฐนา’’ติ เอตสฺส วเสน เอกํ สมฺมสนํฯ เภทโต ปน เอกาทสวิธํ โหติฯ</p>


<p>ยถา จ ทุกฺขํ, เอวํ สพฺพมฺปิ ตํ  อสารกเฎฺฐนฯ ติ ‘‘อตฺตา นิวาสี การโก เวทโก สยํวสี’’ติ เอวํ ปริกปฺปิตสฺส อตฺตสารสฺส อภาเวนฯ ยญฺหิ อนิจฺจํ, ทุกฺขํ, ตํ อตฺตโนปิ อนิจฺจตํ วา อุทยพฺพยปีฬนํ วา วาเรตุํ น สโกฺกติ, กุโต ตสฺส การกาทิภาโวฯ เตนาห – ‘‘รูปญฺจ หิทํ, ภิกฺขเว, อตฺตา อภวิสฺสฯ นยิทํ รูปํ อาพาธาย สํวเตฺตยฺยา’’ติอาทิ (สํ. นิ. ๓.๕๙)ฯ อิติ อิทมฺปิ ‘‘อนตฺตา อสารกเฎฺฐนา’’ติ  เอตสฺส วเสน เอกํ สมฺมสนํฯ เภทโต ปน เอกาทสวิธํ โหติฯ เอส นโย เวทนาทีสุฯ</p>


<p> ยํ ปน อนิจฺจํ, ตํ ยสฺมา นิยมโต สงฺขตาทิเภทํ โหติฯ เตนสฺส ปริยายทสฺสนตฺถํ, นานากาเรหิ วา มนสิการปฺปวตฺติทสฺสนตฺถํ ‘‘รูปํ อตีตานาคตปจฺจุปฺปนฺนํ อนิจฺจํ สงฺขตํ ปฎิจฺจสมุปฺปนฺนํ ขยธมฺมํ วยธมฺมํ วิราคธมฺมํ นิโรธธมฺม’’นฺติ ปุน ปาฬิ วุตฺตาฯ เอส นโย เวทนาทีสูติฯ</p>


<h3>จตฺตารีสาการอนุปสฺสนากถา</h3>
<p> โส ตเสฺสว ปญฺจสุ ขเนฺธสุ อนิจฺจทุกฺขานตฺตสมฺมสนสฺส ถิรภาวตฺถาย, ยํ ตํ ภควตา ‘‘กตเมหิ จตฺตารีสาย อากาเรหิ อนุโลมิกํ ขนฺติํ ปฎิลภติ, กตเมหิ จตฺตารีสาย อากาเรหิ สมฺมตฺตนิยามํ โอกฺกมตี’’ติ เอตสฺส วิภเงฺค –</p>

, โสกธมฺมโต, ปริเทวธมฺมโต, อุปายาสธมฺมโต, สํกิเลสิกธมฺมโต’’ติ (ปฎิ. ม. ๓.๓๗) –</p>


<p>จตฺตารีสาย อากาเรหิ,</p>


<p>‘‘ปญฺจกฺขเนฺธ อนิจฺจโต ปสฺสโนฺต อนุโลมิกํ ขนฺติํ ปฎิลภติฯ ปญฺจนฺนํ ขนฺธานํ นิโรโธ นิจฺจํ นิพฺพานนฺติ ปสฺสโนฺต สมฺมตฺตนิยามํ โอกฺกมตี’’ติอาทินา (ปฎิ. ม. ๓.๓๘) นเยน,</p>


<p>อนุโลมญาณํ วิภชเนฺตน ปเภทโต อนิจฺจาทิสมฺมสนํ วุตฺตํฯ ตสฺสาปิ วเสน อิเม ปญฺจกฺขเนฺธ สมฺมสติฯ</p>


<p> กถํ ? โส หิ เอเกกํ ขนฺธํ อนจฺจนฺติกตาย, อาทิอนฺตวนฺตตาย จ ฯ อุปฺปาทวยปฎิปีฬนตาย, ทุกฺขวตฺถุตาย จ ฯ ปจฺจยยาปนียตาย, โรคมูลตาย จ ฯ ทุกฺขตาสูลโยคิตาย, กิเลสาสุจิปคฺฆรณตาย, อุปฺปาทชราภเงฺคหิ อุทฺธุมาตปริปกฺกปภินฺนตาย จ ฯ ปีฬาชนกตาย, อโนฺตตุทนตาย, ทุนฺนีหรณียตาย จ ฯ วิครหณียตาย, อวฑฺฒิอาวหนตาย, อฆวตฺถุตาย จ ฯ อเสริภาวชนกตาย, อาพาธปทฎฺฐานตาย จ ฯ อวสตาย, อวิเธยฺยตาย จ ฯ พฺยาธิชรามรเณหิ ปลุชฺชนตาย ฯ อเนกพฺยสนาวหนตาย ฯ อวิทิตานํเยว วิปุลานํ อนตฺถานํ อาวหนโต, สพฺพุปทฺทววตฺถุตาย จ ฯ สพฺพภยานํ อากรตาย, ทุกฺขวูปสมสงฺขาตสฺส ปรมสฺสาสสฺส ปฎิปกฺขภูตตาย จ ฯ อเนเกหิ อนเตฺถหิ อนุพทฺธตาย, โทสูปสฎฺฐตาย, อุปสโคฺค วิย อนธิวาสนารหตาย จ ฯ พฺยาธิชรามรเณหิ เจว ลาภาลาภาทีหิ จ โลกธเมฺมหิ ปจลิตตาย ฯ อุปกฺกเมน เจว สรเสน จ ปภงฺคุปคมนสีลตาย ฯ สพฺพาวตฺถนิปาติตาย, ถิรภาวสฺส จ อภาวตาย ฯ อตายนตาย เจว, อลพฺภเนยฺยเขมตาย จ ฯ อลฺลียิตุํ อนรหตาย, อลฺลีนานมฺปิ จ เลณกิจฺจาการิตาย ฯ นิสฺสิตานํ ภยสารกตฺตาภาเวน ฯ ยถาปริกปฺปิเตหิ ธุวสุภสุขตฺตภาเวหิ ริตฺตตาย ฯ ริตฺตตาเยว ตุจฺฉโต อปฺปกตฺตา วา, อปฺปกมฺปิ หิ โลเก ตุจฺฉนฺติ วุจฺจติฯ สามิ-นิวาสิ-การก-เวทกาธิฎฺฐายกวิรหิตตาย  ฯ สยญฺจ อสฺสามิกภาวาทิตาย ฯ ปวตฺติทุกฺขตาย, ทุกฺขสฺส จ อาทีนวตาย  อถ วา อาทีนํ วาติ คจฺฉติ ปวตฺตตีติ อาทีนโว, กปณมนุสฺสเสฺสตํ อธิวจนํ, ขนฺธาปิ จ กปณาเยวาติ อาทีนวสทิสตาย ฯ ชราย เจว มรเณน จาติ เทฺวธา ปริณามปกติตาย ฯ ทุพฺพลตาย, เผคฺคุ วิย สุขภญฺชนียตาย จ ฯ อฆเหตุตาย ฯ มิตฺตมุขสปโตฺต  วิย วิสฺสาสฆาติตาย ฯ วิคตภวตาย, วิภวสมฺภูตตาย จ ฯ อาสวปทฎฺฐานตาย ฯ เหตุปจฺจเยหิ อภิสงฺขตตาย ฯ มจฺจุมารกิเลสมารานํ อามิสภูตตาย ฯ ชาติ-ชรา-พฺยาธิมรณปกติตาย ฯ โสก-ปริเทว-อุปายาสเหตุตาย ฯ ตณฺหาทิฎฺฐิทุจฺจริตสํกิเลสานํ วิสยธมฺมตาย ติ เอวํ ปเภทโต วุตฺตสฺส อนิจฺจาทิสมฺมสนสฺส วเสน สมฺมสติฯ</p>


<p>เอตฺถ หิ อนิจฺจโต, ปโลกโต, จลโต, ปภงฺคุโต, อทฺธุวโต, วิปริณามธมฺมโต, อสารกโต, วิภวโต, สงฺขตโต, มรณธมฺมโตติ เอเกกสฺมิํ ขเนฺธ ทส ทส กตฺวา ปญฺญาส ฯ ปรโต, ริตฺตโต, ตุจฺฉโต, สุญฺญโต, อนตฺตโตติ เอเกกสฺมิํ ขเนฺธ ปญฺจ ปญฺจ กตฺวา ปญฺจวีสติ ฯ เสสานิ ทุกฺขโต, โรคโตติอาทีนิ เอเกกสฺมิํ ขเนฺธ ปญฺจวีสติ ปญฺจวีสติ กตฺวา ปญฺจวีสติสตํ ติฯ</p>


<p>อิจฺจสฺส อิมินา ทฺวิสตเภเทน อนิจฺจาทิสมฺมสเนน ปญฺจกฺขเนฺธ สมฺมสโต ตํ นยวิปสฺสนาสงฺขาตํ อนิจฺจทุกฺขานตฺตสมฺมสนํ ถิรํ โหติฯ อิทํ ตาเวตฺถ ปาฬินยานุสาเรน สมฺมสนารมฺภวิธานํฯ</p>


<h3>อินฺทฺริยติกฺขการณนวกกถา</h3>
<p> ยสฺส ปน เอวํ นยวิปสฺสนาย โยคํ กโรโตปิ นยวิปสฺสนา น สมฺปชฺชติ, เตน ‘‘นวหากาเรหิ อินฺทฺริยานิ ติกฺขานิ ภวนฺติ – อุปฺปนฺนุปฺปนฺนานํ สงฺขารานํ ขยเมว ปสฺสติ, ตตฺถ จ สกฺกจฺจกิริยาย สมฺปาเทติ, สาตจฺจกิริยาย สมฺปาเทติ, สปฺปายกิริยาย สมฺปาเทติ, สมาธิสฺส จ นิมิตฺตคฺคาเหน, โพชฺฌงฺคานญฺจ อนุปวตฺตนตาย, กาเย จ ชีวิเต จ  อนเปกฺขตํ อุปฎฺฐาเปติ, ตตฺถ จ อภิภุยฺย เนกฺขเมฺมน, อนฺตรา จ อโพฺยสาเนนา’’ติ เอวํ วุตฺตานํ นวนฺนํ อาการานํ วเสน อินฺทฺริยานิ ติกฺขานิ กตฺวา  วุตฺตนเยน สตฺต อสปฺปายานิ วเชฺชตฺวา สตฺต สปฺปายานิ เสวมาเนน กาเลน รูปํ สมฺมสิตพฺพํ, กาเลน อรูปํฯ รูปํ สมฺมสเนฺตน รูปสฺส นิพฺพตฺติ ปสฺสิตพฺพาฯ</p>


<h3>รูปนิพฺพตฺติปสฺสนาการกถา</h3>
<p> เสยฺยถิทํ  – อิทํ รูปํ นาม กมฺมาทิวเสน จตูหิ การเณหิ นิพฺพตฺตติฯ ตตฺถ สเพฺพสํ สตฺตานํ รูปํ นิพฺพตฺตมานํ ปฐมํ กมฺมโต นิพฺพตฺตติฯ ปฎิสนฺธิกฺขเณเยว หิ คพฺภเสยฺยกานํ ตาว ติสนฺตติวเสน วตฺถุ-กาย-ภาวทสกสงฺขาตานิ ติํส รูปานิ นิพฺพตฺตนฺติ, ตานิ จ โข ปฎิสนฺธิจิตฺตสฺส อุปฺปาทกฺขเณเยวฯ ยถา จ อุปฺปาทกฺขเณ, ตถา ฐิติกฺขเณปิ ภงฺคกฺขเณปิฯ</p>


<p>ตตฺถ รูปํ ทนฺธนิโรธํ ครุปริวตฺติ, จิตฺตํ ขิปฺปนิโรธํ ลหุปริวตฺติฯ เตนาห – ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ, ยํ เอวํ ลหุปริวตฺตํ ยถยิทํ, ภิกฺขเว, จิตฺต’’นฺติ (อ. นิ. ๑.๔๘)ฯ รูเป ธรเนฺตเยว หิ โสฬสวาเร ภวงฺคจิตฺตํ อุปฺปชฺชิตฺวา นิรุชฺฌติฯ จิตฺตสฺส อุปฺปาทกฺขโณปิ ฐิติกฺขโณปิ ภงฺคกฺขโณปิ เอกสทิสาฯ รูปสฺส ปน อุปฺปาทภงฺคกฺขณาเยว ลหุกา, เตหิ สทิสาฯ ฐิติกฺขโณ ปน มหา, ยาว โสฬส จิตฺตานิ อุปฺปชฺชิตฺวา นิรุชฺฌนฺติ, ตาว วตฺตติฯ ปฎิสนฺธิจิตฺตสฺส อุปฺปาทกฺขเณ อุปฺปนฺนํ ฐานปฺปตฺตํ ปุเรชาตํ วตฺถุํ นิสฺสาย ทุติยํ ภวงฺคํ อุปฺปชฺชติฯ เตน สทฺธิํ อุปฺปนฺนํ ฐานปฺปตฺตํ ปุเรชาตํ วตฺถุํ นิสฺสาย ตติยํ ภวงฺคํ อุปฺปชฺชติฯ อิมินา นเยน ยาวตายุกํ จิตฺตปฺปวตฺติ เวทิตพฺพาฯ อาสนฺนมรณสฺส ปน เอกเมว ฐานปฺปตฺตํ ปุเรชาตํ วตฺถุํ นิสฺสาย โสฬส จิตฺตานิ อุปฺปชฺชนฺติฯ</p>


<p>ปฎิสนฺธิจิตฺตสฺส อุปฺปาทกฺขเณ อุปฺปนฺนํ รูปํ ปฎิสนฺธิจิตฺตโต อุทฺธํ โสฬสเมน จิเตฺตน สทฺธิํ นิรุชฺฌติฯ ฐานกฺขเณ อุปฺปนฺนํ สตฺตรสมสฺส อุปฺปาทกฺขเณน สทฺธิํ นิรุชฺฌติฯ ภงฺคกฺขเณ อุปฺปนฺนํ สตฺตรสมสฺส ฐานกฺขณํ ปตฺวา นิรุชฺฌติฯ ยาว ปวตฺติ นาม อตฺถิ, เอวเมว ปวตฺตติฯ โอปปาติกานมฺปิ สตฺตสนฺตติวเสน สตฺตติ รูปานิ เอวเมว ปวตฺตนฺติฯ</p>


<p> ตตฺถ  กมฺมํ, กมฺมสมุฎฺฐานํ, กมฺมปจฺจยํ, กมฺมปจฺจยจิตฺตสมุฎฺฐานํ, กมฺมปจฺจยอาหารสมุฎฺฐานํ, กมฺมปจฺจยอุตุสมุฎฺฐานนฺติ เอส วิภาโค เวทิตโพฺพฯ ตตฺถ  นาม กุสลากุสลเจตนาฯ  นาม วิปากกฺขนฺธา จ, จกฺขุทสกาทิ สมสตฺตติรูปญฺจฯ  นาม ตเทว, กมฺมํ หิ กมฺมสมุฎฺฐานสฺส อุปตฺถมฺภกปจฺจโยปิ โหติฯ  นาม วิปากจิตฺตสมุฎฺฐานํ รูปํฯ  นาม กมฺมสมุฎฺฐานรูเปสุ  ฐานปฺปตฺตา โอชา อญฺญํ โอชฎฺฐมกํ สมุฎฺฐาเปติ, ตตฺราปิ โอชา ฐานํ ปตฺวา อญฺญนฺติ เอวํ จตโสฺส วา ปญฺจ วา ปวตฺติโย ฆเฎติฯ  นาม กมฺมชเตโชธาตุ ฐานปฺปตฺตา อุตุสมุฎฺฐานํ โอชฎฺฐมกํ สมุฎฺฐาเปติ, ตตฺราปิ อุตุ อญฺญํ โอชฎฺฐมกนฺติ เอวํ จตโสฺส วา ปญฺจ วา ปวตฺติโย ฆเฎติฯ เอวํ ตาว  ปสฺสิตพฺพาฯ</p>


<p> จิตฺตเชสุปิ จิตฺตํ, จิตฺตสมุฎฺฐานํ, จิตฺตปจฺจยํ, จิตฺตปจฺจยอาหารสมุฎฺฐานํ, จิตฺตปจฺจยอุตุสมุฎฺฐานนฺติ เอส วิภาโค เวทิตโพฺพฯ ตตฺถ  นาม เอกูนนวุติจิตฺตานิฯ</p>


<p>
เตสุ ทฺวตฺติํส จิตฺตานิ, ฉพฺพีเสกูนวีสติ;  
  
โสฬส รูปิริยาปถวิญฺญตฺติชนกา มตาฯ  
</p>
  
<p>กามาวจรโต หิ อฎฺฐ กุสลานิ, ทฺวาทสากุสลานิ, มโนธาตุวชฺชา ทส กิริยา, กุสลกิริยโต เทฺว อภิญฺญาจิตฺตานีติ ทฺวตฺติํส จิตฺตานิ รูปํ, อิริยาปถํ, วิญฺญตฺติญฺจ ชเนนฺติฯ วิปากวชฺชานิ เสสทสรูปาวจรานิ, อฎฺฐ อรูปาวจรานิ, อฎฺฐ โลกุตฺตรจิตฺตานีติ ฉพฺพีสติ จิตฺตานิ รูปํ, อิริยาปถญฺจ ชนยนฺติ, น วิญฺญตฺติํฯ กามาวจเร ทส ภวงฺคจิตฺตานิ, รูปาวจเร ปญฺจ, ติโสฺส มโนธาตุโย, เอกา วิปากาเหตุกมโนวิญฺญาณธาตุโสมนสฺสสหคตาติ เอกูนวีสติ จิตฺตานิ รูปเมว ชนยนฺติ, น อิริยาปถํ, น วิญฺญตฺติํฯ เทฺวปญฺจวิญฺญาณานิ, สพฺพสตฺตานํ ปฎิสนฺธิจิตฺตํ, ขีณาสวานํ จุติจิตฺตํ, จตฺตาริ อารุปฺปวิปากานีติ โสฬส จิตฺตานิ เนว รูปํ ชนยนฺติ, น อิริยาปถํ, น วิญฺญตฺติํฯ ยานิ เจตฺถ รูปํ ชเนนฺติ, ตานิ น ฐิติกฺขเณ, ภงฺคกฺขเณ วา, ตทา หิ จิตฺตํ ทุพฺพลํ โหติฯ อุปฺปาทกฺขเณ ปน พลวํ, ตสฺมา ตํ ตทา ปุเรชาตํ วตฺถุํ นิสฺสาย รูปํ สมุฎฺฐาเปติฯ</p>


<p>  นาม ตโย อรูปิโน ขนฺธา, ‘‘สทฺทนวกํ, กายวิญฺญตฺติ, วจีวิญฺญตฺติ, อากาสธาตุ, ลหุตา, มุทุตา, กมฺมญฺญตา, อุปจโย, สนฺตตี’’ติ สตฺตรสวิธํ รูปญฺจฯ  นาม ‘‘ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺสา’’ติ (ปฎฺฐา. ๑.๑.๑๑) เอวํ วุตฺตํ จตุสมุฎฺฐานรูปํฯ  นาม จิตฺตสมุฎฺฐานรูเปสุ ฐานปฺปตฺตา  โอชา อญฺญํ โอชฎฺฐมกํ สมุฎฺฐาเปติ, เอวํ เทฺว ติโสฺส ปวตฺติโย ฆเฎติฯ  นาม จิตฺตสมุฎฺฐาโน อุตุ ฐานปฺปโตฺต อญฺญํ โอชฎฺฐมกํ สมุฎฺฐาเปติ, เอวํ เทฺว ติโสฺส ปวตฺติโย ฆเฎติฯ เอวํ  ปสฺสิตพฺพาฯ</p>


<p> อาหารเชสุปิ อาหาโร, อาหารสมุฎฺฐานํ, อาหารปจฺจยํ, อาหารปจฺจยอาหารสมุฎฺฐานํ, อาหารปจฺจยอุตุสมุฎฺฐานนฺติ เอส วิภาโค เวทิตโพฺพฯ ตตฺถ  นาม กพฬีกาโร อาหาโรฯ  นาม อุปาทิณฺณํ กมฺมชรูปํ ปจฺจยํ ลภิตฺวา ตตฺถ ปติฎฺฐาย ฐานปฺปตฺตาย โอชาย สมุฎฺฐาปิตํ โอชฎฺฐมกํ, อากาสธาตุ, ลหุตา, มุทุตา, กมฺมญฺญตา, อุปจโย, สนฺตตีติ จุทฺทสวิธํ รูปํฯ  นาม ‘‘กพฬีกาโร อาหาโร อิมสฺส กายสฺส อาหารปจฺจเยน ปจฺจโย’’ติ (ปฎฺฐา. ๑.๑.๑๕) เอวํ วุตฺตํ จตุสมุฎฺฐานรูปํฯ  นาม อาหารสมุฎฺฐาเนสุ รูเปสุ ฐานปฺปตฺตา โอชา อญฺญํ โอชฎฺฐมกํ สมุฎฺฐาเปติ, ตตฺราปิ โอชา อญฺญนฺติ เอวํ ทสทฺวาทสวาเร ปวตฺติํ ฆเฎติฯ เอกทิวสํ ปริภุตฺตาหาโร สตฺตาหมฺปิ อุปตฺถเมฺภติฯ ทิพฺพา ปน โอชา เอกมาสํ เทฺวมาสมฺปิ อุปตฺถเมฺภติฯ มาตรา ปริภุตฺตาหาโรปิ ทารกสฺส สรีรํ ผริตฺวา รูปํ สมุฎฺฐาเปติฯ สรีเร มกฺขิตาหาโรปิ รูปํ สมุฎฺฐาเปติฯ กมฺมชาหาโร อุปาทิณฺณกาหาโร นามฯ โสปิ ฐานปฺปโตฺต รูปํ สมุฎฺฐาเปติ, ตตฺราปิ โอชา อญฺญํ สมุฎฺฐาเปตีติ เอวํ จตโสฺส วา ปญฺจ วา ปวตฺติโย ฆเฎติฯ  นาม อาหารสมุฎฺฐานา เตโชธาตุ ฐานปฺปตฺตา อุตุสมุฎฺฐานํ โอชฎฺฐมกํ สมุฎฺฐาเปติฯ ตตฺรายํ อาหาโร อาหารสมุฎฺฐานานํ ชนโก หุตฺวา ปจฺจโย โหติ, เสสานํ นิสฺสยาหารอตฺถิอวิคตวเสนาติ เอวํ  ปสฺสิตพฺพาฯ</p>


<p> อุตุเชสุปิ อุตุ, อุตุสมุฎฺฐานํ, อุตุปจฺจยํ, อุตุปจฺจยอุตุสมุฎฺฐานํ, อุตุปจฺจยอาหารสมุฎฺฐานนฺติ เอส วิภาโค เวทิตโพฺพฯ ตตฺถ  นาม จตุสมุฎฺฐานา เตโชธาตุ, อุณฺหอุตุ สีตอุตูติ เอวํ ปเนส ทุวิโธ โหติฯ  นาม จตุสมุฎฺฐาโน อุตุ อุปาทิณฺณกํ ปจฺจยํ ลภิตฺวา ฐานปฺปโตฺต สรีเร รูปํ สมุฎฺฐาเปติฯ ตํ สทฺทนวกํ, อากาสธาตุ  , ลหุตา, มุทุตา, กมฺมญฺญตา, อุปจโย, สนฺตตีติ ปนฺนรสวิธํ โหติฯ  นาม อุตุ จตุสมุฎฺฐานิกรูปานํ ปวตฺติยา จ วินาสสฺส จ ปจฺจโย โหติฯ  นาม อุตุสมุฎฺฐานา เตโชธาตุ ฐานปฺปตฺตา อญฺญํ โอชฎฺฐมกํ สมุฎฺฐาเปติ, ตตฺราปิ อุตุ อญฺญนฺติ เอวํ ทีฆมฺปิ อทฺธานํ อนุปาทิณฺณปเกฺข ฐตฺวาปิ อุตุสมุฎฺฐานํ ปวตฺตติเยวฯ  นาม อุตุสมุฎฺฐานา ฐานปฺปตฺตา โอชา อญฺญํ โอชฎฺฐมกํ สมุฎฺฐาเปติ, ตตฺราปิ โอชา อญฺญนฺติ เอวํ ทสทฺวาทสวาเร ปวตฺติํ ฆเฎติฯ ตตฺรายํ อุตุ อุตุสมุฎฺฐานานํ ชนโก หุตฺวา ปจฺจโย โหติ, เสสานํ นิสฺสยอตฺถิอวิคตวเสนาติ เอวํ  ปสฺสิตพฺพาฯ เอวญฺหิ รูปสฺส นิพฺพตฺติํ ปสฺสโนฺต กาเลน รูปํ สมฺมสติ นามฯ</p>


<h3>อรูปนิพฺพตฺติปสฺสนาการกถา</h3>
<p> ยถา จ รูปํ สมฺมสเนฺตน รูปสฺส, เอวํ อรูปํ สมฺมสเนฺตนปิ อรูปสฺส นิพฺพตฺติ ปสฺสิตพฺพาฯ สา จ โข เอกาสีติ โลกิยจิตฺตุปฺปาทวเสเนวฯ</p>


<p>เสยฺยถิทํ – อิทญฺหิ อรูปํ นาม ปุริมภเว อายูหิตกมฺมวเสน ปฎิสนฺธิยํ ตาว เอกูนวีสติจิตฺตุปฺปาทปฺปเภทํ นิพฺพตฺตติฯ นิพฺพตฺตนากาโร ปนสฺส ปฎิจฺจสมุปฺปาทนิเทฺทเส วุตฺตนเยเนว เวทิตโพฺพฯ ตเทว ปฎิสนฺธิจิตฺตสฺส อนนฺตรจิตฺตโต ปฎฺฐาย ภวงฺควเสน, อายุปริโยสาเน จุติวเสนฯ ยํ ตตฺถ กามาวจรํ, ตํ ฉสุ ทฺวาเรสุ พลวารมฺมเณ ตทารมฺมณวเสนฯ</p>


<p>ปวเตฺต ปน อสมฺภินฺนตฺตา จกฺขุสฺส อาปาถคตตฺตา รูปานํ อาโลกสนฺนิสฺสิตํ มนสิการเหตุกํ จกฺขุวิญฺญาณํ นิพฺพตฺตติ สทฺธิํ สมฺปยุตฺตธเมฺมหิฯ จกฺขุปสาทสฺส หิ ฐิติกฺขเณ ฐิติปฺปตฺตเมว รูปํ จกฺขุํ ฆเฎฺฎติฯ ตสฺมิํ ฆฎฺฎิเต ทฺวิกฺขตฺตุํ ภวงฺคํ อุปฺปชฺชิตฺวา นิรุชฺฌติฯ ตโต ตสฺมิํเยว อารมฺมเณ กิริยมโนธาตุ อาวชฺชนกิจฺจํ สาธยมานา อุปฺปชฺชติฯ ตทนนฺตรํ ตเทว รูปํ ปสฺสมานํ กุสลวิปากํ อกุสลวิปากํ วา จกฺขุวิญฺญาณํฯ ตโต ตเทว รูปํ สมฺปฎิจฺฉมานา วิปากมโนธาตุฯ ตโต ตเทว รูปํ สนฺตีรยมานา วิปากาเหตุกมโนวิญฺญาณธาตุฯ ตโต ตเทว รูปํ ววตฺถาปยมานา กิริยาเหตุกมโนวิญฺญาณธาตุ  อุเปกฺขาสหคตา ฯ ตโต ปรํ กามาวจรกุสลากุสลกิริยจิเตฺตสุ เอกํ วา อุเปกฺขาสหคตาเหตุกํ จิตฺตํ ปญฺจ สตฺต วา ชวนานิฯ ตโต กามาวจรสตฺตานํ เอกาทสสุ ตทารมฺมณจิเตฺตสุ ชวนานุรูปํ ยํกิญฺจิ ตทารมฺมณนฺติฯ เอส นโย เสสทฺวาเรสุปิฯ มโนทฺวาเร ปน มหคฺคตจิตฺตานิปิ อุปฺปชฺชนฺตีติฯ เอวํ ฉสุ ทฺวาเรสุ  ปสฺสิตพฺพาฯ เอวญฺหิ อรูปสฺส นิพฺพตฺติํ ปสฺสโนฺต กาเลน อรูปํ สมฺมสติ นามฯ</p>


<p>เอวํ กาเลน รูปํ กาเลน อรูปํ สมฺมสิตฺวาปิ ติลกฺขณํ อาโรเปตฺวา อนุกฺกเมน ปฎิปชฺชมาโน เอโก ปญฺญาภาวนํ สมฺปาเทติฯ</p>


<h3>รูปสตฺตกสมฺมสนกถา</h3>
<p> อปโร รูปสตฺตกอรูปสตฺตกวเสน ติลกฺขณํ อาโรเปตฺวา สงฺขาเร สมฺมสติฯ ตตฺถ อาทานนิเกฺขปนโต, วโยวุฑฺฒตฺถงฺคมโต, อาหารมยโต, อุตุมยโต, กมฺมชโต, จิตฺตสมุฎฺฐานโต, ธมฺมตารูปโตติ อิเมหิ อากาเรหิ อาโรเปตฺวา สมฺมสโนฺต รูปสตฺตกวเสน อาโรเปตฺวา สมฺมสติ นามฯ เตนาหุ โปราณา –</p>


<p>
‘‘อาทานนิเกฺขปนโต, วโยวุฑฺฒตฺถคามิโต;  
  
อาหารโต จ อุตุโต, กมฺมโต จาปิ จิตฺตโต;  
  
ธมฺมตารูปโต สตฺต, วิตฺถาเรน วิปสฺสตี’’ติฯ  
</p>
  
<p>ตตฺถ นฺติ ปฎิสนฺธิฯ นฺติ จุติฯ อิติ โยคาวจโร อิเมหิ  เอกํ วสฺสสตํ ปริจฺฉินฺทิตฺวา สงฺขาเรสุ ติลกฺขณํ อาโรเปติฯ กถํ? เอตฺถนฺตเร สเพฺพ สงฺขารา อนิจฺจาฯ กสฺมา? อุปฺปาทวยวตฺติโต, วิปริณามโต, ตาวกาลิกโต, นิจฺจปฎิเกฺขปโต จฯ ยสฺมา ปน อุปฺปนฺนา สงฺขารา ฐิติํ ปาปุณนฺติ, ฐิติยํ ชราย กิลมนฺติ, ชรํ ปตฺวา อวสฺสํ ภิชฺชนฺติ, ตสฺมา อภิณฺหสมฺปฎิปีฬนโต, ทุกฺขมโต ทุกฺขวตฺถุโต, สุขปฎิเกฺขปโต จ ทุกฺขาฯ ยสฺมา จ ‘‘อุปฺปนฺนา สงฺขารา ฐิติํ มา ปาปุณนฺตุ, ฐานปฺปตฺตา มา ชีรนฺตุ, ชรปฺปตฺตา มา ภิชฺชนฺตู’’ติ อิเมสุ ตีสุ  ฐาเนสุ กสฺสจิ วสวตฺติภาโว  นตฺถิ, สุญฺญา เตน วสวตฺตนากาเรน, ตสฺมา สุญฺญโต, อสฺสามิกโต, อวสวตฺติโต, อตฺตปฎิเกฺขปโต จ อนตฺตาติฯ</p>


<p> เอวํ อาทานนิเกฺขปนวเสน วสฺสสตปริจฺฉิเนฺน รูเป ติลกฺขณํ อาโรเปตฺวา ตโต ปรํ  อาโรเปติฯ ตตฺถ  นาม วยวเสน วุฑฺฒสฺส วฑฺฒิตสฺส รูปสฺส อตฺถงฺคโมฯ ตสฺส วเสน ติลกฺขณํ อาโรเปตีติ อโตฺถฯ</p>


<p>กถํ? โส ตเมว วสฺสสตํ ปฐมวเยน มชฺฌิมวเยน ปจฺฉิมวเยนาติ ตีหิ วเยหิ ปริจฺฉินฺทติฯ ตตฺถ อาทิโต เตตฺติํส วสฺสานิ ปฐมวโย นามฯ ตโต จตุตฺติํส มชฺฌิมวโย นามฯ ตโต เตตฺติํส ปจฺฉิมวโย นามาติฯ อิติ อิเมหิ ตีหิ วเยหิ ปริจฺฉินฺทิตฺวา, ‘‘ปฐมวเย ปวตฺตํ รูปํ มชฺฌิมวยํ อปฺปตฺวา ตเตฺถว นิรุชฺฌติ, ตสฺมา ตํ อนิจฺจํฯ ยทนิจฺจํ, ตํ ทุกฺขํฯ ยํ ทุกฺขํ, ตทนตฺตาฯ มชฺฌิมวเย ปวตฺตรูปมฺปิ ปจฺฉิมวยํ อปฺปตฺวา ตเตฺถว นิรุชฺฌติ, ตสฺมา ตมฺปิ อนิจฺจํ ทุกฺขมนตฺตาฯ ปจฺฉิมวเย เตตฺติํส วสฺสานิ ปวตฺตรูปมฺปิ มรณโต ปรํ คมนสมตฺถํ นาม นตฺถิ, ตสฺมา ตมฺปิ อนิจฺจํ ทุกฺขมนตฺตา’’ติ ติลกฺขณํ อาโรเปติฯ</p>


<p> เอวํ  วโยวุฑฺฒตฺถงฺคมโต ติลกฺขณํ อาโรเปตฺวา ปุน ‘‘มนฺททสกํ, ขิฑฺฑาทสกํ, วณฺณทสกํ, พลทสกํ, ปญฺญาทสกํ, หานิทสกํ, ปพฺภารทสกํ, วงฺกทสกํ, โมมูหทสกํ, สยนทสก’’นฺติ อิเมสํ  วโยวุฑฺฒตฺถงฺคมโต ติลกฺขณํ อาโรเปติฯ</p>


<p>ตตฺถ ทสเกสุ ตาว วสฺสสตชีวิโน ปุคฺคลสฺส ปฐมานิ ทส วสฺสานิ  นาม, ตทา หิ โส มโนฺท โหติ จปโล กุมารโกฯ ตโต ปรานิ ทส  นาม, ตทา หิ โส ขิฑฺฑารติพหุโล โหติฯ ตโต ปรานิ ทส  นาม, ตทา หิสฺส วณฺณายตนํ เวปุลฺลํ ปาปุณาติฯ ตโต ปรานิ ทส  นาม, ตทา หิสฺส พลญฺจ ถาโม จ เวปุลฺลํ ปาปุณาติฯ ตโต ปรานิ ทส  นาม, ตทา หิสฺส ปญฺญา สุปฺปติฎฺฐิตา โหติ, ปกติยา กิร ทุพฺพลปญฺญสฺสาปิ  ตสฺมิํ กาเล อปฺปมตฺตกา ปญฺญา อุปฺปชฺชติเยวฯ ตโต ปรานิ ทส  นาม, ตทา หิสฺส ขิฑฺฑารติวณฺณพลปญฺญา ปริหายนฺติฯ ตโต ปรานิ  ทส  นาม, ตทา หิสฺส อตฺตภาโว ปุรโต ปพฺภาโร โหติฯ ตโต ปรานิ ทส  นาม, ตทา หิสฺส อตฺตภาโว นงฺคลโกฎิ วิย วโงฺก โหติฯ ตโต ปรานิ ทส  นามฯ ตทา หิ โส โมมูโห โหติ, กตํ กตํ ปมุสฺสติฯ ตโต ปรานิ ทส  นาม, วสฺสสติโก หิ สยนพหุโลว โหติฯ</p>


<p>ตตฺรายํ โยคี เอเตสํ ทสกานํ วเสน วโยวุฑฺฒตฺถงฺคมโต ติลกฺขณํ อาโรเปตุํ อิติ ปฎิสญฺจิกฺขติ – ‘‘ปฐมทสเก ปวตฺตรูปํ ทุติยทสกํ อปฺปตฺวา ตเตฺถว นิรุชฺฌติ, ตสฺมา ตํ อนิจฺจํ ทุกฺขมนตฺตาฯ ทุติยทสเก…เป.… นวมทสเก ปวตฺตรูปํ ทสมทสกํ อปฺปตฺวา ตเตฺถว นิรุชฺฌติฯ ทสมทสเก ปวตฺตรูปํ ปุนพฺภวํ อปฺปตฺวา อิเธว นิรุชฺฌติ, ตสฺมา ตมฺปิ อนิจฺจํ ทุกฺขมนตฺตา’’ติ ติลกฺขณํ อาโรเปติฯ</p>


<p> เอวํ ทสกวเสน วโยวุฑฺฒตฺถงฺคมโต ติลกฺขณํ อาโรเปตฺวา ปุน ตเทว วสฺสสตํ ปญฺจปญฺจวสฺสวเสน วีสติโกฎฺฐาเส กตฺวา วโยวุฑฺฒตฺถงฺคมโต ติลกฺขณํ อาโรเปติฯ กถํ? โส หิ อิติ ปฎิสญฺจิกฺขติ – ‘‘ปฐเม วสฺสปญฺจเก ปวตฺตรูปํ ทุติยํ วสฺสปญฺจกํ อปฺปตฺวา ตเตฺถว นิรุชฺฌติ, ตสฺมา ตํ อนิจฺจํ ทุกฺขมนตฺตาฯ ทุติเย วสฺสปญฺจเก ปวตฺตรูปํ ตติยํ…เป.… เอกูนวีสติเม วสฺสปญฺจเก ปวตฺตรูปํ วีสติมํ วสฺสปญฺจกํ อปฺปตฺวา ตเตฺถว นิรุชฺฌติฯ วีสติเม วสฺสปญฺจเก ปวตฺตรูปํ มรณโต ปรํ คมนสมตฺถํ นาม นตฺถิ, ตสฺมา ตมฺปิ อนิจฺจํ ทุกฺขมนตฺตา’’ติฯ</p>


<p>เอวํ วีสติโกฎฺฐาสวเสน วโยวุฑฺฒตฺถงฺคมโต ติลกฺขณํ อาโรเปตฺวา ปุน ปญฺจวีสติ โกฎฺฐาเส กตฺวา จตุนฺนํ จตุนฺนํ วสฺสานํ วเสน อาโรเปติฯ ตโต เตตฺติํส โกฎฺฐาเส กตฺวา ติณฺณํ ติณฺณํ วสฺสานํ วเสน, ปญฺญาส โกฎฺฐาเส กตฺวา ทฺวินฺนํ ทฺวินฺนํ วสฺสานํ วเสน, สตํ โกฎฺฐาเส กตฺวา เอเกกวสฺสวเสนฯ ตโต เอกํ วสฺสํ ตโย  โกฎฺฐาเส กตฺวา วสฺสานเหมนฺตคิเมฺหสุ ตีสุ อุตูสุ เอเกกอุตุวเสน ตสฺมิํ วโยวุฑฺฒตฺถงฺคมรูเป ติลกฺขณํ อาโรเปติฯ</p>


<p>กถํ?  จตุมาสํ ปวตฺตรูปํ เหมนฺตํ อปฺปตฺวา ตเตฺถว นิรุทฺธํฯ  ปวตฺตรูปํ คิมฺหํ อปฺปตฺวา ตเตฺถว นิรุทฺธํฯ  ปวตฺตรูปํ ปุน วสฺสานํ อปฺปตฺวา ตเตฺถว นิรุทฺธํ, ตสฺมา ตํ อนิจฺจํ ทุกฺขมนตฺตา’’ติฯ เอวํ อาโรเปตฺวา ปุน เอกํ วสฺสํ ฉ โกฎฺฐาเส กตฺวา –   เทฺวมาสํ ปวตฺตรูปํ สรทํ อปฺปตฺวา ตเตฺถว นิรุทฺธํฯ  ปวตฺตรูปํ เหมนฺตํฯ  ปวตฺตรูปํ สิสิรํฯ  ปวตฺตรูปํ วสนฺตํฯ  ปวตฺตรูปํ คิมฺหํฯ  ปวตฺตรูปํ ปุน วสฺสานํ อปฺปตฺวา ตเตฺถว นิรุทฺธํ, ตสฺมา อนิจฺจํ ทุกฺขมนตฺตา’’ติ เอวํ ตสฺมิํ วโยวุฑฺฒตฺถงฺคมรูเป ติลกฺขณํ อาโรเปติฯ</p>


<p>เอวํ อาโรเปตฺวา ตโต กาฬชุณฺหวเสน – ‘‘กาเฬ ปวตฺตรูปํ ชุณฺหํ อปฺปตฺวาฯ ชุเณฺห ปวตฺตรูปํ กาฬํ อปฺปตฺวา ตเตฺถว นิรุทฺธํ, ตสฺมา อนิจฺจํ ทุกฺขมนตฺตา’’ติ ติลกฺขณํ อาโรเปติฯ ตโต รตฺตินฺทิววเสน – ‘‘รตฺติํ ปวตฺตรูปํ ทิวสํ อปฺปตฺวา ตเตฺถว นิรุทฺธํฯ ทิวสํ ปวตฺตรูปมฺปิ รตฺติํ อปฺปตฺวา ตเตฺถว นิรุทฺธํ, ตสฺมา อนิจฺจํ ทุกฺขมนตฺตา’’ติ ติลกฺขณํ อาโรเปติฯ ตโต ตเทว รตฺตินฺทิวํ ปุพฺพณฺหาทิวเสน ฉ โกฎฺฐาเส กตฺวา – ‘‘ปุพฺพเณฺห ปวตฺตรูปํ มชฺฌนฺหํ อปฺปตฺวาฯ มชฺฌเนฺห ปวตฺตรูปํ สายนฺหํฯ สายเนฺห ปวตฺตรูปํ ปฐมยามํฯ ปฐมยาเม ปวตฺตรูปํ มชฺฌิมยามํฯ มชฺฌิมยาเม ปวตฺตรูปํ ปจฺฉิมยามํ อปฺปตฺวา ตเตฺถว นิรุทฺธํฯ ปจฺฉิมยาเม ปวตฺตรูปํ ปุน ปุพฺพณฺหํ อปฺปตฺวา ตเตฺถว นิรุทฺธํ, ตสฺมา อนิจฺจํ ทุกฺขมนตฺตา’’ติ ติลกฺขณํ อาโรเปติฯ</p>


<p> เอวํ อาโรเปตฺวา ปุน ตสฺมิํเยว รูเป อภิกฺกมปฎิกฺกมอาโลกนวิโลกนสมิญฺชนปสารณวเสน – ‘‘อภิกฺกเม ปวตฺตรูปํ ปฎิกฺกมํ อปฺปตฺวา ตเตฺถว นิรุชฺฌติฯ ปฎิกฺกเม ปวตฺตรูปํ อาโลกนํฯ อาโลกเน ปวตฺตรูปํ วิโลกนํฯ วิโลกเน ปวตฺตรูปํ สมิญฺชนํฯ สมิญฺชเน ปวตฺตรูปํ ปสารณํ อปฺปตฺวา ตเตฺถว นิรุชฺฌติฯ ตสฺมา อนิจฺจํ ทุกฺขมนตฺตา’’ติ ติลกฺขณํ อาโรเปติฯ</p>


<p>ตโต เอกปทวารํ อุทฺธรณ อติหรณวีติหรณโวสฺสชฺชนสนฺนิเกฺขปนสนฺนิรุมฺภนวเสน ฉ โกฎฺฐาเส กโรติฯ</p>


<p>ตตฺถ   นาม ปาทสฺส ภูมิโต อุกฺขิปนํฯ  นาม ปุรโต หรณํฯ  นาม ขาณุกณฺฎกทีฆชาติอาทีสุ กิญฺจิเทว ทิสฺวา อิโต จิโต จ ปาทสญฺจารณํฯ  นาม ปาทสฺส เหฎฺฐา โอโรปนํฯ  นาม ปถวีตเล ฐปนํฯ  นาม ปุน ปาทุทฺธรณกาเล ปาทสฺส ปถวิยา สทฺธิํ อภินิปฺปีฬนํฯ ตตฺถ อุทฺธรเณ ปถวีธาตุ  อาโปธาตูติ เทฺว ธาตุโย โอมตฺตา โหนฺติ มนฺทา, อิตรา เทฺว อธิมตฺตา โหนฺติ พลวติโยฯ ตถา อติหรณวีติหรเณสุฯ โวสฺสชฺชเน เตโชธาตุ วาโยธาตูติ เทฺว ธาตุโย โอมตฺตา โหนฺติ มนฺทา, อิตรา เทฺว อธิมตฺตา โหนฺติ พลวติโยฯ ตถา สนฺนิเกฺขปนสนฺนิรุมฺภเนสุฯ เอวํ ฉ โกฎฺฐาเส กตฺวา เตสํ วเสน ตสฺมิํ วโยวุฑฺฒตฺถงฺคมรูเป ติลกฺขณํ อาโรเปติฯ</p>


<p>กถํ? โส อิติ ปฎิสญฺจิกฺขติ – ‘‘ยา อุทฺธรเณ ปวตฺตา ธาตุโย, ยานิ จ ตทุปาทายรูปานิ, สเพฺพ เต ธมฺมา อติหรณํ อปฺปตฺวา เอเตฺถว นิรุชฺฌนฺติ, ตสฺมา อนิจฺจา ทุกฺขา อนตฺตาฯ ตถา อติหรเณ ปวตฺตา วีติหรณํฯ วีติหรเณ ปวตฺตา โวสฺสชฺชนํฯ โวสฺสชฺชเน ปวตฺตา สนฺนิเกฺขปนํฯ สนฺนิเกฺขปเน ปวตฺตา สนฺนิรุมฺภนํ อปฺปตฺวา เอเตฺถว นิรุชฺฌนฺติฯ อิติ ตตฺถ ตตฺถ อุปฺปนฺนา อิตรํ อิตรํ โกฎฺฐาสํ อปฺปตฺวา ตตฺถ ตเตฺถว ปพฺพํ ปพฺพํ สนฺธิ สนฺธิ โอธิ โอธิ หุตฺวา ตตฺตกปาเล ปกฺขิตฺตติลา วิย ตฎตฎายนฺตา สงฺขารา ภิชฺชนฺติฯ ตสฺมา อนิจฺจา ทุกฺขา อนตฺตา’’ติฯ ตเสฺสวํ ปพฺพปพฺพคเต สงฺขาเร วิปสฺสโต รูปสมฺมสนํ สุขุมํ โหติฯ</p>


<p> สุขุมเตฺต จ ปนสฺส อิทํ โอปมฺมํฯ เอโก กิร ทารุติณุกฺกาทีสุ กตปริจโย อทิฎฺฐปุพฺพปทีโป ปจฺจนฺตวาสิโก นครมาคมฺม อนฺตราปเณ ชลมานํ ปทีปํ ทิสฺวา เอกํ ปุริสํ ปุจฺฉิ อโมฺภ ‘‘กิํ นาเมตํ เอวํ มนาป’’นฺติ? ตเมนํ โส อาห ‘‘กิเมตฺถ มนาปํ, ปทีโป นาเมส เตลกฺขเยน วฎฺฎิกฺขเยน จ คตมโคฺคปิสฺส น ปญฺญายิสฺสตี’’ติฯ ตมโญฺญ เอวมาห ‘‘อิทํ โอฬาริกํ, อิมิสฺสา หิ วฎฺฎิยา อนุปุเพฺพน ฑยฺหมานาย ตติยภาเค ตติยภาเค ชาลา อิตรีตรํ ปเทสํ อปฺปตฺวาว นิรุชฺฌิสฺสตี’’ติฯ ตมโญฺญ เอวมาห ‘‘อิทมฺปิ โอฬาริกํ, อิมิสฺสา หิ องฺคุลงฺคุลนฺตเร อฑฺฒงฺคุลฑฺฒงฺคุลนฺตเร  ตนฺตุมฺหิ ตนฺตุมฺหิ อํสุมฺหิ อํสุมฺหิ ชาลา อิตรีตรํ อํสุํ อปฺปตฺวาว นิรุชฺฌิสฺสติฯ อํสุํ ปน มุญฺจิตฺวา น สกฺกา ชาลํ ปญฺญาเปตุ’’นฺติฯ</p>


<p>ตตฺถ ‘‘เตลกฺขเยน วฎฺฎิกฺขเยน จ ปทีปสฺส คตมโคฺคปิ น ปญฺญายิสฺสตี’’ติ ปุริสสฺส ญาณํ วิย โยคิโน อาทานนิเกฺขปนโต วสฺสสเตน ปริจฺฉินฺนรูเป ติลกฺขณาโรปนํฯ ‘‘วฎฺฎิยา ตติยภาเค ตติยภาเค ชาลา อิตรีตรํ ปเทสํ อปฺปตฺวาว นิรุชฺฌิสฺสตี’’ติ  ปุริสสฺส ญาณํ วิย โยคิโน วสฺสสตสฺส ตติยโกฎฺฐาสปริจฺฉิเนฺน วโยวุฑฺฒตฺถงฺคมรูเป ติลกฺขณาโรปนํฯ ‘‘องฺคุลงฺคุลนฺตเร ชาลา อิตรีตรํ อปฺปตฺวาว นิรุชฺฌิสฺสตี’’ติ ปุริสสฺส ญาณํ วิย โยคิโน ทสวสฺส ปญฺจวสฺส จตุวสฺส ติวสฺส ทฺวิวสฺส เอกวสฺส ปริจฺฉิเนฺน รูเป ติลกฺขณาโรปนํฯ ‘‘อฑฺฒงฺคุลฑฺฒงฺคุลนฺตเร ชาลา อิตรีตรํ อปฺปตฺวาว นิรุชฺฌิสฺสตี’’ติ ปุริสสฺส ญาณํ วิย โยคิโน เอเกกอุตุวเสน เอกํ วสฺสํ ติธา, ฉธา จ วิภชิตฺวา จตุมาส-ทฺวิมาสปริจฺฉิเนฺน รูเป ติลกฺขณาโรปนํฯ ‘‘ตนฺตุมฺหิ ตนฺตุมฺหิ ชาลา อิตรีตรํ อปฺปตฺวาว นิรุชฺฌิสฺสตี’’ติ ปุริสสฺส ญาณํ วิย โยคิโน กาฬชุณฺหวเสน, รตฺตินฺทิววเสน, เอกรตฺตินฺทิวํ ฉ โกฎฺฐาเส กตฺวา ปุพฺพณฺหาทิวเสน จ ปริจฺฉิเนฺน รูเป ติลกฺขณาโรปนํฯ ‘‘อํสุมฺหิ อํสุมฺหิ ชาลา อิตรีตรํ อปฺปตฺวาว นิรุชฺฌิสฺสตี’’ติ ปุริสสฺส ญาณํ วิย โยคิโน อภิกฺกมาทิวเสน เจว อุทฺธรณาทีสุ จ เอเกกโกฎฺฐาสวเสน ปริจฺฉิเนฺน รูเป ติลกฺขณาโรปนนฺติฯ</p>


<p> โส เอวํ นานากาเรหิ วโยวุฑฺฒตฺถงฺคมรูเป ติลกฺขณํ อาโรเปตฺวา ปุน ตเทว รูปํ วิสงฺขริตฺวา อาหารมยาทิวเสน จตฺตาโร โกฎฺฐาเส กตฺวา เอเกกโกฎฺฐาเส ติลกฺขณํ อาโรเปติฯ ตตฺราสฺส  ฉาตสุหิตวเสน ปากฎํ โหติฯ ฉาตกาเล สมุฎฺฐิตํ รูปํ หิ ฌตฺตํ โหติ กิลนฺตํ, ฌามขาณุโก วิย, องฺคารปจฺฉิยํ นิลีนกาโก วิย จ ทุพฺพณฺณํ ทุสฺสณฺฐิตํฯ สุหิตกาเล สมุฎฺฐิตํ ธาตํ ปีณิตํ มุทุ สินิทฺธํ ผสฺสวนฺตํ โหติฯ โส ตํ ปริคฺคเหตฺวา ‘‘ฉาตกาเล  ปวตฺตรูปํ สุหิตกาลํ อปฺปตฺวา เอเตฺถว นิรุชฺฌติฯ สุหิตกาเล สมุฎฺฐิตมฺปิ ฉาตกาลํ อปฺปตฺวา เอเตฺถว นิรุชฺฌติ, ตสฺมา ตํ อนิจฺจํ ทุกฺขมนตฺตา’’ติ เอวํ ตตฺถ ติลกฺขณํ อาโรเปติฯ</p>


<p>  สีตุณฺหวเสน ปากฎํ โหติฯ อุณฺหกาเล สมุฎฺฐิตํ รูปํ หิ ฌตฺตํ โหติ กิลนฺตํ ทุพฺพณฺณํฯ สีตอุตุนา สมุฎฺฐิตํ รูปํ ธาตํ ปีณิตํ สินิทฺธํ โหติฯ โส ตํ ปริคฺคเหตฺวา ‘‘อุณฺหกาเล ปวตฺตรูปํ สีตกาลํ อปฺปตฺวา เอเตฺถว นิรุชฺฌติฯ สีตกาเล ปวตฺตรูปํ อุณฺหกาลํ อปฺปตฺวา เอเตฺถว นิรุชฺฌติ, ตสฺมา ตํ อนิจฺจํ ทุกฺขมนตฺตา’’ติ เอวํ ตตฺถ ติลกฺขณํ อาโรเปติฯ</p>


<p>  อายตนทฺวารวเสน ปากฎํ โหติฯ จกฺขุทฺวารสฺมิํ หิ จกฺขุกายภาวทสกวเสน  ติํส กมฺมชรูปานิ, อุปตฺถมฺภกานิ ปน เตสํ อุตุจิตฺตาหารสมุฎฺฐานานิ จตุวีสตีติ จตุปณฺณาส โหนฺติฯ ตถา โสตฆานชิวฺหาทฺวาเรสุฯ กายทฺวาเร กายภาวทสกวเสน เจว อุตุสมุฎฺฐานาทิวเสน จ จตุจตฺตาลีสฯ มโนทฺวาเร หทยวตฺถุกายภาวทสกวเสน เจว อุตุสมุฎฺฐานาทิวเสน จ จตุปณฺณาสเมวฯ</p>


<p>โส สพฺพมฺปิ ตํ รูปํ ปริคฺคเหตฺวา ‘‘จกฺขุทฺวาเร ปวตฺตรูปํ โสตทฺวารํ อปฺปตฺวา เอเตฺถว นิรุชฺฌติฯ โสตทฺวาเร ปวตฺตรูปํ ฆานทฺวารํฯ ฆานทฺวาเร ปวตฺตรูปํ ชิวฺหาทฺวารํฯ ชิวฺหาทฺวาเร ปวตฺตรูปํ กายทฺวารํฯ กายทฺวาเร ปวตฺตรูปํ มโนทฺวารํ อปฺปตฺวา เอเตฺถว นิรุชฺฌติ, ตสฺมา ตํ อนิจฺจํ ทุกฺขมนตฺตา’’ติ เอวํ ตตฺถ ติลกฺขณํ อาโรเปติฯ</p>


<p>  โสมนสฺสิตโทมนสฺสิตวเสน ปากฎํ โหติ, โสมนสฺสิตกาเล อุปฺปนฺนํ หิ รูปํ สินิทฺธํ มุทุ ปีณิตํ ผสฺสวนฺตํ โหติฯ โทมนสฺสิตกาเล อุปฺปนฺนํ ฌตฺตํ กิลนฺตํ ทุพฺพณฺณํ โหติฯ โส ตํ ปริคฺคเหตฺวา ‘‘โสมนสฺสิตกาเล ปวตฺตรูปํ โทมนสฺสิตกาลํ อปฺปตฺวา เอเตฺถว นิรุชฺฌติฯ โทมนสฺสิตกาเล ปวตฺตรูปํ โสมนสฺสิตกาลํ อปฺปตฺวา เอเตฺถว นิรุชฺฌติ, ตสฺมา ตํ อนิจฺจํ ทุกฺขมนตฺตา’’ติ เอวํ ตตฺถ ติลกฺขณํ อาโรเปติฯ</p>


<p>ตเสฺสวํ  จิตฺตสมุฎฺฐานรูปํ ปริคฺคเหตฺวา ตตฺถ ติลกฺขณํ อาโรปยโต อยมโตฺถ ปากโฎ โหติ –</p>


<p>
ชีวิตํ อตฺตภาโว จ, สุขทุกฺขา จ เกวลา;  
  
เอกจิตฺตสมายุตฺตา, ลหุโส วตฺตเต ขโณฯ  
</p>
  
<p>
จุลฺลาสีติ สหสฺสานิ, กปฺปํ ติฎฺฐนฺติ เย มรู;  
  
น เตฺวว เตปิ ติฎฺฐนฺติ, ทฺวีหิ จิเตฺตหิ สโมหิตาฯ  
</p>
  
<p>
เย นิรุทฺธา มรนฺตสฺส, ติฎฺฐมานสฺส วา อิธ;  
  
สเพฺพว สทิสา ขนฺธา, คตา อปฺปฎิสนฺธิกาฯ  
</p>
  
<p>
อนนฺตรา  
จ เย ภคฺคา, เย จ ภคฺคา อนาคเต;  
  
ตทนฺตรา นิรุทฺธานํ, เวสมํ นตฺถิ ลกฺขเณฯ  
</p>
  
<p>
อนิพฺพเตฺตน น ชาโต, ปจฺจุปฺปเนฺนน ชีวติ;  
  
จิตฺตภงฺคา มโต โลโก, ปญฺญตฺติ ปรมตฺถิยาฯ  
</p>
  
<p>
อนิธานคตา ภคฺคา, ปุโญฺช นตฺถิ อนาคเต;  
  
นิพฺพตฺตา เยปิ ติฎฺฐนฺติ, อารเคฺค สาสปูปมาฯ  
</p>
  
<p>
นิพฺพตฺตานญฺจ ธมฺมานํ, ภโงฺค เนสํ ปุรกฺขโต;  
  
ปโลกธมฺมา ติฎฺฐนฺติ, ปุราเณหิ อมิสฺสิตาฯ  
</p>
  
<p>
อทสฺสนโต อายนฺติ, ภคฺคา คจฺฉนฺตุทสฺสนํ;  
  
วิชฺชุปฺปาโทว อากาเส, อุปฺปชฺชนฺติ วยนฺติ จาติฯ (มหานิ. ๑๐);  
</p>
  
<p> เอวํ อาหารมยาทีสุ ติลกฺขณํ อาโรเปตฺวา ปุน  ติลกฺขณํ อาโรเปติฯ  นาม พหิทฺธา อนินฺทฺริยพทฺธํ อยโลหติปุสีสสุวณฺณรชตมุตฺตามณิเวฬุริยสงฺขสิลาปวาฬโลหิตงฺคมสารคลฺลภูมิปาสาณปพฺพตติณรุกฺขลตาทิเภทํ วิวฎฺฎกปฺปโต ปฎฺฐาย อุปฺปชฺชนกรูปํฯ ตทสฺส อโสกงฺกุราทิวเสน ปากฎํ โหติฯ</p>


<p>อโสกงฺกุรํ หิ อาทิโตว ตนุรตฺตํ โหติ, ตโต ทฺวีหตีหจฺจเยน ฆนรตฺตํ, ปุน ทฺวีหตีหจฺจเยน มนฺทรตฺตํ, ตโต ตรุณปลฺลววณฺณํ, ตโต  ปริณตปลฺลววณฺณํ, ตโต หริตปณฺณวณฺณํฯ ตโต นีลปณฺณวณฺณํฯ ตโต นีลปณฺณวณฺณกาลโต ปฎฺฐาย สภาครูปสนฺตติมนุปฺปพนฺธาปยมานํ สํวจฺฉรมเตฺตน ปณฺฑุปลาสํ หุตฺวา วณฺฎโต ฉิชฺชิตฺวา ปตติฯ</p>


<p>โส ตํ ปริคฺคเหตฺวา ‘‘ตนุรตฺตกาเล ปวตฺตรูปํ ฆนรตฺตกาลํ อปฺปตฺวา นิรุชฺฌติฯ ฆนรตฺตกาเล ปวตฺตรูปํ มนฺทรตฺตกาลํฯ มนฺทรตฺตกาเล ปวตฺตรูปํ ตรุณปลฺลววณฺณกาลํฯ ตรุณปลฺลววณฺณกาเล ปวตฺตํ ปริณตปลฺลววณฺณกาลํฯ ปริณตปลฺลววณฺณกาเล ปวตฺตํ หริตปณฺณวณฺณกาลํ ฯ หริตปณฺณกาเล ปวตฺตํ นีลปณฺณวณฺณกาลํฯ นีลปณฺณวณฺณกาเล ปวตฺตํ ปณฺฑุปลาสกาลํฯ ปณฺฑุปลาสกาเล ปวตฺตํ วณฺฎโต ฉิชฺชิตฺวา ปตนกาลํ อปฺปตฺวาว นิรุชฺฌติ, ตสฺมา ตํ อนิจฺจํ ทุกฺขมนตฺตา’’ติ ติลกฺขณํ อาโรเปติ, เอวํ ตตฺถ ติลกฺขณํ อาโรเปตฺวา อิมินา นเยน สพฺพมฺปิ ธมฺมตารูปํ สมฺมสติฯ</p>


<p>เอวํ ตาว  ติลกฺขณํ อาโรเปตฺวา สงฺขาเร สมฺมสติฯ</p>


<h3>อรูปสตฺตกสมฺมสนกถา</h3>
<p> ยํ ปน วุตฺตํ ‘‘อรูปสตฺตกวเสนา’’ติ, ตตฺถ อยํ มาติกา – กลาปโต, ยมกโต, ขณิกโต, ปฎิปาฎิโต, ทิฎฺฐิอุคฺฆาฎนโต, มานสมุคฺฆาฎนโต, นิกนฺติปริยาทานโตติฯ</p>


<p>ตตฺถ ติ ผสฺสปญฺจมกา ธมฺมาฯ กถํ กลาปโต สมฺมสตีติ? อิธ ภิกฺขุ อิติ ปฎิสญฺจิกฺขติ – ‘‘เย อิเม ‘เกสา อนิจฺจา ทุกฺขา อนตฺตา’ติ สมฺมสเน อุปฺปนฺนา ผสฺสปญฺจมกา ธมฺมา, เย จ ‘โลมา…เป.… มตฺถลุงฺคํ อนิจฺจํ ทุกฺขมนตฺตา’ติ สมฺมสเน อุปฺปนฺนา ผสฺสปญฺจมกา ธมฺมา, สเพฺพ เต อิตรีตรํ อปฺปตฺวา ปพฺพํปพฺพํ โอธิโอธิ หุตฺวา ตตฺตกปาเล ปกฺขิตฺตติลา วิย ตฎตฎายนฺตา วินฎฺฐา, ตสฺมา อนิจฺจา ทุกฺขา อนตฺตา’’ติฯ อยํ ตาว  นโยฯ</p>


<p> ปน ‘‘เหฎฺฐา รูปสตฺตเก สตฺตสุ ฐาเนสุ ‘รูปํ อนิจฺจํ ทุกฺขมนตฺตา’ติ ปวตฺตํ จิตฺตํ อปเรน จิเตฺตน ‘อนิจฺจํ ทุกฺขมนตฺตา’ติ สมฺมสโนฺต ‘กลาปโต  สมฺมสตี’ติ’’ วุตฺตํ, ตํ ยุตฺตตรํฯ ตสฺมา เสสานิปิ เตเนว นเยน วิภชิสฺสามฯ</p>


<p> ติ อิธ ภิกฺขุ อาทานนิเกฺขปรูปํ ‘‘อนิจฺจํ ทุกฺขมนตฺตา’’ติ สมฺมสิตฺวา ตมฺปิ จิตฺตํ อปเรน จิเตฺตน ‘‘อนิจฺจํ ทุกฺขมนตฺตา’’ติ สมฺมสติฯ วโยวุฑฺฒตฺถงฺคมรูปํ, อาหารมยํ, อุตุมยํ, กมฺมชํ, จิตฺตสมุฎฺฐานํ, ธมฺมตารูปํ ‘‘อนิจฺจํ ทุกฺขมนตฺตา’’ติ  สมฺมสิตฺวา ตมฺปิ จิตฺตํ อปเรน จิเตฺตน ‘‘อนิจฺจํ ทุกฺขมนตฺตา’’ติ สมฺมสติฯ เอวํ ยมกโต สมฺมสติ นามฯ</p>


<p> ติ อิธ ภิกฺขุ อาทานนิเกฺขปรูปํ ‘‘อนิจฺจํ ทุกฺขมนตฺตา’’ติ สมฺมสิตฺวา ตํ ปฐมจิตฺตํ ทุติยจิเตฺตน, ทุติยํ ตติเยน, ตติยํ จตุเตฺถน, จตุตฺถํ ปญฺจเมน ‘‘เอตมฺปิ อนิจฺจํ ทุกฺขมนตฺตา’’ติ สมฺมสติฯ วโยวุฑฺฒตฺถงฺคมรูปํ, อาหารมยํ, อุตุมยํ, กมฺมชํ, จิตฺตสมุฎฺฐานํ, ธมฺมตารูปํ ‘‘อนิจฺจํ ทุกฺขมนตฺตา’’ติ สมฺมสิตฺวา ตํ ปฐมจิตฺตํ ทุติยจิเตฺตน, ทุติยํ ตติเยน, ตติยํ จตุเตฺถน, จตุตฺถํ ปญฺจเมน ‘‘เอตมฺปิ อนิจฺจํ ทุกฺขมนตฺตา’’ติ สมฺมสติฯ เอวํ รูปปริคฺคาหกจิตฺตโต ปฎฺฐาย จตฺตาริ จตฺตาริ จิตฺตานิ สมฺมสโนฺต ขณิกโต สมฺมสติ นามฯ</p>


<p> ติ อาทานนิเกฺขปรูปํ ‘‘อนิจฺจํ ทุกฺขมนตฺตา’’ติ สมฺมสิตฺวา ตํ ปฐมจิตฺตํ ทุติยจิเตฺตน, ทุติยํ ตติเยน, ตติยํ จตุเตฺถน…เป.… ทสมํ เอกาทสเมน ‘‘เอตมฺปิ อนิจฺจํ ทุกฺขมนตฺตา’’ติ สมฺมสติฯ วโยวุฑฺฒตฺถงฺคมรูปํ, อาหารมยํ, อุตุมยํ, กมฺมชํ, จิตฺตสมุฎฺฐานํ, ธมฺมตารูปํ ‘‘อนิจฺจํ ทุกฺขมนตฺตา’’ติ สมฺมสิตฺวา ตํ ปฐมจิตฺตํ ทุติยจิเตฺตน, ทุติยํ ตติเยน, ตติยํ จตุเตฺถน…เป.… ทสมํ เอกาทสเมน ‘‘เอตมฺปิ อนิจฺจํ ทุกฺขมนตฺตา’’ติ เอวํ วิปสฺสนา ปฎิปาฎิยา สกลมฺปิ ทิวสภาคํ สมฺมสิตุํ วเฎฺฎยฺยฯ ยาว ทสมจิตฺตสมฺมสนา ปน รูปกมฺมฎฺฐานมฺปิ อรูปกมฺมฎฺฐานมฺปิ ปคุณํ โหติฯ ตสฺมา ทสเมเยว ฐเปตพฺพนฺติ วุตฺตํฯ เอวํ สมฺมสโนฺต ปฎิปาฎิโต สมฺมสติ นามฯ</p>


<p> ติ อิเมสุ ตีสุ วิสุํ สมฺมสนนโย นาม นตฺถิฯ ยํ ปเนตํ เหฎฺฐา  รูปํ, อิธ จ อรูปํ ปริคฺคหิตํ, ตํ ปสฺสโนฺต รูปารูปโต อุทฺธํ อญฺญํ สตฺตํ นาม น ปสฺสติฯ สตฺตสฺส อทสฺสนโต ปฎฺฐาย สตฺตสญฺญา อุคฺฆาฎิตา โหติฯ สตฺตสญฺญํ อุคฺฆาฎิตจิเตฺตน สงฺขาเร ปริคฺคณฺหโต ทิฎฺฐิ นุปฺปชฺชติฯ ทิฎฺฐิยา อนุปฺปชฺชมานาย  นาม โหติฯ ทิฎฺฐิอุคฺฆาฎิตจิเตฺตน สงฺขาเร ปริคฺคณฺหโต มาโน นุปฺปชฺชติฯ มาเน อนุปฺปชฺชเนฺต  นาม โหติฯ มานสมุคฺฆาฎิตจิเตฺตน สงฺขาเร ปริคฺคณฺหโต ตณฺหา นุปฺปชฺชติฯ ตณฺหาย อนุปฺปชฺชนฺติยา  นาม โหตีติ อิทํ ตาว  วุตฺตํฯ</p>


<p>  ปน ‘‘ทิฎฺฐิอุคฺฆาฎนโต มานสมุคฺฆาฎนโต นิกนฺติปริยาทานโต’’ติ มาติกํ ฐเปตฺวา อยํ นโย ทสฺสิโตฯ</p>


<p>‘‘อหํ วิปสฺสามิ, มม วิปสฺสนา’’ติ คณฺหโต หิ ทิฎฺฐิสมุคฺฆาฎนํ นาม น โหติฯ ‘‘สงฺขาราว สงฺขาเร วิปสฺสนฺติ สมฺมสนฺติ ววตฺถเปนฺติ ปริคฺคณฺหนฺติ ปริจฺฉินฺทนฺตี’’ติ คณฺหโต ปน  นาม โหติฯ</p>


<p>‘‘สุฎฺฐุ วิปสฺสามิ, มนาปํ วิปสฺสามี’’ติ คณฺหโต มานสมุคฺฆาโฎ นาม น โหติฯ ‘‘สงฺขาราว สงฺขาเร วิปสฺสนฺติ สมฺมสนฺติ ววตฺถเปนฺติ ปริคฺคณฺหนฺติ ปริจฺฉินฺทนฺตี’’ติ คณฺหโต ปน  นาม โหติฯ</p>


<p>‘‘วิปสฺสิตุํ สโกฺกมี’’ติ วิปสฺสนํ อสฺสาเทนฺตสฺส นิกนฺติปริยาทานํ นาม น โหติฯ ‘‘สงฺขาราว สงฺขาเร วิปสฺสนฺติ สมฺมสนฺติ ววตฺถเปนฺติ ปริคฺคณฺหนฺติ ปริจฺฉินฺทนฺตี’’ติ คณฺหโต ปน  นาม โหติฯ</p>


<p>สเจ สงฺขารา อตฺตา ภเวยฺยุํ, อตฺตาติ คเหตุํ วเฎฺฎยฺยุํ, อนตฺตา จ ปน อตฺตาติ คหิตา, ตสฺมา เต อวสวตฺตนเฎฺฐน อนตฺตา, หุตฺวา อภาวเฎฺฐน อนิจฺจา, อุปฺปาทวยปฎิปีฬนเฎฺฐน ทุกฺขาติ ปสฺสโต  นาม โหติฯ</p>


<p>สเจ สงฺขารา นิจฺจา ภเวยฺยุํ, นิจฺจาติ คเหตุํ วเฎฺฎยฺยุํ, อนิจฺจา จ ปน นิจฺจาติ คหิตา, ตสฺมา เต หุตฺวา อภาวเฎฺฐน อนิจฺจา, อุปฺปาทวยปฎิปีฬนเฎฺฐน ทุกฺขา, อวสวตฺตนเฎฺฐน อนตฺตาติ ปสฺสโต  นาม โหติฯ</p>


<p>สเจ  สงฺขารา สุขา ภเวยฺยุํ, สุขาติ คเหตุํ วเฎฺฎยฺยุํ, ทุกฺขา จ ปน สุขาติ คหิตา, ตสฺมา เต อุปฺปาทวยปฎิปีฬนเฎฺฐน ทุกฺขา, หุตฺวา อภาวเฎฺฐน อนิจฺจา, อวสวตฺตนเฎฺฐน อนตฺตาติ ปสฺสโต  นาม โหติฯ</p>


<p>เอวํ สงฺขาเร อนตฺตโต ปสฺสนฺตสฺส  นาม โหติฯ อนิจฺจโต ปสฺสนฺตสฺส   นาม โหติฯ ทุกฺขโต ปสฺสนฺตสฺส  นาม โหติฯ อิติ อยํ วิปสฺสนา อตฺตโน อตฺตโน ฐาเนเยว ติฎฺฐตีติฯ</p>


<p>เอวํ ปิ ติลกฺขณํ อาโรเปตฺวา สงฺขาเร สมฺมสติฯ เอตฺตาวตา ปนสฺส รูปกมฺมฎฺฐานมฺปิ อรูปกมฺมฎฺฐานมฺปิ ปคุณํ โหติฯ</p>


<p> โส เอวํ ปคุณรูปารูปกมฺมฎฺฐาโน ยา อุปริ ภงฺคานุปสฺสนโต ปฎฺฐาย ปหานปริญฺญาวเสน สพฺพาการโต ปตฺตพฺพา อฎฺฐารส มหาวิปสฺสนา, ตาสํ อิเธว ตาว เอกเทสํ ปฎิวิชฺฌโนฺต ตปฺปฎิปเกฺข ธเมฺม ปชหติฯ</p>


<p>อฎฺฐารส มหาวิปสฺสนา นาม อนิจฺจานุปสฺสนาทิกา ปญฺญาฯ ยาสุ อนิจฺจานุปสฺสนํ ภาเวโนฺต นิจฺจสญฺญํ ปชหติ, ทุกฺขานุปสฺสนํ ภาเวโนฺต สุขสญฺญํ ปชหติ, อนตฺตานุปสฺสนํ ภาเวโนฺต อตฺตสญฺญํ ปชหติ, นิพฺพิทานุปสฺสนํ ภาเวโนฺต นนฺทิํ ปชหติ, วิราคานุปสฺสนํ ภาเวโนฺต ราคํ ปชหติ, นิโรธานุปสฺสนํ ภาเวโนฺต สมุทยํ ปชหติ, ปฎินิสฺสคฺคานุปสฺสนํ ภาเวโนฺต อาทานํ ปชหติ, ขยานุปสฺสนํ ภาเวโนฺต ฆนสญฺญํ ปชหติ, วยานุปสฺสนํ ภาเวโนฺต อายูหนํ ปชหติ, วิปริณามานุปสฺสนํ ภาเวโนฺต ธุวสญฺญํ ปชหติ, อนิมิตฺตานุปสฺสนํ ภาเวโนฺต นิมิตฺตํ ปชหติ, อปฺปณิหิตานุปสฺสนํ ภาเวโนฺต ปณิธิํ ปชหติ, สุญฺญตานุปสฺสนํ ภาเวโนฺต อภินิเวสํ ปชหติ, อธิปญฺญาธมฺมวิปสฺสนํ ภาเวโนฺต สาราทานาภินิเวสํ ปชหติ, ยถาภูตญาณทสฺสนํ ภาเวโนฺต สโมฺมหาภินิเวสํ ปชหติ, อาทีนวานุปสฺสนํ ภาเวโนฺต อาลยาภินิเวสํ ปชหติ, ปฎิสงฺขานุปสฺสนํ ภาเวโนฺต อปฺปฎิสงฺขํ ปชหติ, วิวฎฺฎานุปสฺสนํ ภาเวโนฺต สํโยคาภินิเวสํ ปชหติฯ</p>


<p>ตาสุ  ยสฺมา อิมินา อนิจฺจาทิลกฺขณตฺตยวเสน สงฺขารา ทิฎฺฐา, ตสฺมา อนิจฺจ-ทุกฺข-อนตฺตานุปสฺสนา ปฎิวิทฺธา โหนฺติฯ ยสฺมา จ ‘‘ยา จ อนิจฺจานุปสฺสนา ยา จ อนิมิตฺตานุปสฺสนา, อิเม ธมฺมา เอกตฺถา, พฺยญฺชนเมว นานํ’’ฯ ตถา ‘‘ยา จ ทุกฺขานุปสฺสนา ยา จ อปฺปณิหิตานุปสฺสนา, อิเม ธมฺมา เอกตฺถา, พฺยญฺชนเมว นานํ’’ฯ ‘‘ยา จ อนตฺตานุปสฺสนา ยา จ สุญฺญตานุปสฺสนา, อิเม ธมฺมา เอกตฺถา, พฺยญฺชนเมว นาน’’นฺติ (ปฎิ. ม. ๑.๒๒๗) วุตฺตํฯ ตสฺมา ตาปิ ปฎิวิทฺธา โหนฺติฯ</p>


<p>อธิปญฺญาธมฺมวิปสฺสนา  ปน สพฺพาปิ วิปสฺสนาฯ ยถาภูตญาณทสฺสนํ กงฺขาวิตรณวิสุทฺธิยา เอว สงฺคหิตํฯ อิติ อิทมฺปิ ทฺวยํ ปฎิวิทฺธเมว โหติฯ เสเสสุ วิปสฺสนาญาเณสุ กิญฺจิ ปฎิวิทฺธํ, กิญฺจิ อปฺปฎิวิทฺธํ, เตสํ วิภาคํ ปรโต อาวิกริสฺสามฯ</p>


<p>ยเทว หิ ปฎิวิทฺธํ, ตํ สนฺธาย อิทํ วุตฺตํ ‘‘เอวํ ปคุณรูปารูปกมฺมฎฺฐาโน ยา อุปริ ภงฺคานุปสฺสนโต ปฎฺฐาย ปหานปริญฺญาวเสน สพฺพาการโต ปตฺตพฺพา อฎฺฐารส มหาวิปสฺสนาฯ ตาสํ อิเธว ตาว เอกเทสํ ปฎิวิชฺฌโนฺต ตปฺปฎิปเกฺข ธเมฺม ปชหตี’’ติฯ</p>


<h3>อุทยพฺพยญาณกถา</h3>
<p> โส เอวํ อนิจฺจานุปสฺสนาทิปฎิปกฺขานํ นิจฺจสญฺญาทีนํ ปหาเนน วิสุทฺธญาโณ สมฺมสนญาณสฺส ปารํ คนฺตฺวา, ยํ ตํ สมฺมสนญาณานนฺตรํ ‘‘ปจฺจุปฺปนฺนานํ ธมฺมานํ วิปริณามานุปสฺสเน ปญฺญา อุทยพฺพยานุปสฺสเน ญาณ’’นฺติ (ปฎิ. ม. มาติกา ๑.๖)  วุตฺตํ, ตสฺส อธิคมาย โยคํ อารภติฯ อารภมาโน จ สเงฺขปโต ตาว อารภติฯ ตตฺรายํ ปาฬิ –</p>

</p>


<p>โส  อิมินา ปาฬินเยน ชาตสฺส นามรูปสฺส นิพฺพตฺติลกฺขณํ ชาติํ อุปฺปาทํ อภินวาการํ ‘‘อุทโย’’ติ, วิปริณามลกฺขณํ ขยํ ภงฺคํ ‘‘วโย’’ติ สมนุปสฺสติฯ โส เอวํ ปชานาติ ‘‘อิมสฺส นามรูปสฺส อุปฺปตฺติโต ปุเพฺพ อนุปฺปนฺนสฺส ราสิ วา นิจโย วา นตฺถิ, อุปฺปชฺชมานสฺสาปิ ราสิโต วา นิจยโต วา อาคมนํ นาม นตฺถิ, นิรุชฺฌมานสฺสาปิ ทิสาวิทิสาคมนํ นาม นตฺถิ, นิรุทฺธสฺสาปิ เอกสฺมิํ ฐาเน ราสิโต นิจยโต นิธานโต อวฎฺฐานํ  นาม นตฺถิฯ ยถา ปน วีณาย วาทิยมานาย อุปฺปนฺนสทฺทสฺส เนว อุปฺปตฺติโต ปุเพฺพ สนฺนิจโย อตฺถิ, น อุปฺปชฺชมาโน สนฺนิจยโต อาคโต, น นิรุชฺฌมานสฺส ทิสาวิทิสาคมนํ อตฺถิ, น นิรุโทฺธ กตฺถจิ สนฺนิจิโต ติฎฺฐติ, อถ โข วีณญฺจ อุปวีณญฺจ ปุริสสฺส จ ตชฺชํ วายามํ ปฎิจฺจ อหุตฺวา สโมฺภติ, หุตฺวา ปฎิเวติฯ เอวํ สเพฺพปิ รูปารูปิโน ธมฺมา อหุตฺวา สโมฺภนฺติ, หุตฺวา ปฎิเวนฺตี’’ติฯ</p>


<p> เอวํ สเงฺขปโต อุทยพฺพยมนสิการํ กตฺวา ปุน ยานิ เอตเสฺสว อุทยพฺพยญาณสฺส วิภเงฺค –</p>

</p>

</p>

 อุทยํ ปสฺสติฯ เวทนากฺขนฺธสฺส อุทยํ ปสฺสโนฺต อิมานิ ปญฺจ ลกฺขณานิ ปสฺสติฯ อวิชฺชานิโรธา… ตณฺหานิโรธา… กมฺมนิโรธา… ผสฺสนิโรธา เวทนานิโรโธติ ปจฺจยนิโรธเฎฺฐน เวทนากฺขนฺธสฺส วยํ ปสฺสติฯ วิปริณามลกฺขณํ ปสฺสโนฺตปิ เวทนากฺขนฺธสฺส วยํ ปสฺสติฯ เวทนากฺขนฺธสฺส วยํ ปสฺสโนฺต อิมานิ ปญฺจ ลกฺขณานิ ปสฺสติ’’ (ปฎิ. ม. ๑.๕๐)ฯ</p>


<p>เวทนากฺขนฺธสฺส  วิย จ สญฺญาสงฺขารวิญฺญาณกฺขนฺธานํฯ อยํ ปน วิเสโส, วิญฺญาณกฺขนฺธสฺส ผสฺสฎฺฐาเน ‘‘นามรูปสมุทยา, นามรูปนิโรธา’’ติ –</p>


<p>เอวํ เอเกกสฺส ขนฺธสฺส อุทยพฺพยทสฺสเน ทส ทส กตฺวา ปญฺญาส ลกฺขณานิ วุตฺตานิฯ เตสํ วเสน เอวมฺปิ รูปสฺส อุทโย เอวมฺปิ รูปสฺส วโย, เอวมฺปิ รูปํ อุเทติ, เอวมฺปิ รูปํ เวตีติ ปจฺจยโต เจว ขณโต จ วิตฺถาเรน มนสิการํ กโรติฯ</p>


<p> ตเสฺสวํ มนสิกโรโต ‘‘อิติ กิริเม ธมฺมา อหุตฺวา สโมฺภนฺติ, หุตฺวา ปฎิเวนฺตี’’ติ ญาณํ วิสทตรํ โหติฯ ตเสฺสวํ ปจฺจยโต เจว ขณโต จ เทฺวธา อุทยพฺพยํ ปสฺสโต สจฺจปฎิจฺจสมุปฺปาทนยลกฺขณเภทา ปากฎา โหนฺติฯ</p>


<p> ยญฺหิ โส อวิชฺชาทิสมุทยา ขนฺธานํ สมุทยํ, อวิชฺชาทินิโรธา จ ขนฺธานํ นิโรธํ ปสฺสติ, อิทมสฺส  อุทยพฺพยทสฺสนํฯ ยํ ปน นิพฺพตฺติลกฺขณวิปริณามลกฺขณานิ ปสฺสโนฺต ขนฺธานํ อุทยพฺพยํ ปสฺสติ, อิทมสฺส  อุทยพฺพยทสฺสนํ, อุปฺปตฺติกฺขเณเยว หิ นิพฺพตฺติลกฺขณํฯ ภงฺคกฺขเณ จ วิปริณามลกฺขณํฯ</p>


<p> อิจฺจเสฺสวํ ปจฺจยโต เจว ขณโต จ เทฺวธา อุทยพฺพยํ ปสฺสโต ปจฺจยโต อุทยทสฺสเนน  ปากฎํ โหติ ชนกาวโพธโตฯ ขณโต อุทยทสฺสเนน  ปากฎํ โหติ ชาติทุกฺขาวโพธโตฯ ปจฺจยโต วยทสฺสเนน  ปากฎํ โหติ ปจฺจยานุปฺปาเทน ปจฺจยวตํ อนุปฺปาทาวโพธโตฯ ขณโต วยทสฺสเนน  ปากฎํ โหติ มรณทุกฺขาวโพธโตฯ ยญฺจสฺส  อุทยพฺพยทสฺสนํ, มโคฺควายํ โลกิโกติ  ปากฎํ โหติ ตตฺร สโมฺมหวิฆาตโตฯ</p>


<p> ปจฺจยโต จสฺส อุทยทสฺสเนน  ปากโฎ โหติ, ‘‘อิมสฺมิํ สติ อิทํ โหตี’’ติ (ม. นิ. ๑.๔๐๔; สํ. นิ. ๒.๒๑; อุทา. ๑) อวโพธโตฯ ปจฺจยโต วยทสฺสเนน  ปากโฎ โหติ, ‘‘อิมสฺส นิโรธา อิทํ นิรุชฺฌตี’’ติ (ม. นิ. ๑.๔๐๖; สํ. นิ. ๒.๒๑; อุทา. ๒) อวโพธโต ฯ ขณโต ปน อุทยพฺพยทสฺสเนน  ธมฺมา ปากฎา โหนฺติ สงฺขตลกฺขณาวโพธโตฯ อุทยพฺพยวโนฺต หิ สงฺขตา, เต จ ปฎิจฺจสมุปฺปนฺนาติฯ</p>


<p> ปจฺจยโต จสฺส อุทยทสฺสเนน  ปากโฎ โหติ เหตุผลสมฺพเนฺธน สนฺตานสฺส อนุปเจฺฉทาวโพธโตฯ อถ สุฎฺฐุตรํ อุเจฺฉททิฎฺฐิํ ปชหติฯ ขณโต อุทยทสฺสเนน  ปากโฎ โหติ นวนวานํ อุปฺปาทาวโพธโตฯ อถ สุฎฺฐุตรํ สสฺสตทิฎฺฐิํ ปชหติฯ ปจฺจยโต จสฺส อุทยพฺพยทสฺสเนน  ปากโฎ โหติ ธมฺมานํ อวสวตฺติภาวาวโพธโตฯ อถ สุฎฺฐุตรํ อตฺตทิฎฺฐิํ ปชหติฯ ปจฺจยโต ปน อุทยทสฺสเนน  ปากโฎ โหติ ปจฺจยานุรูเปน ผลสฺส อุปฺปาทาวโพธโตฯ อถ สุฎฺฐุตรํ อกิริยทิฎฺฐิํ ปชหติฯ</p>


<p> ปจฺจยโต จสฺส อุทยทสฺสเนน  ปากฎํ โหติ ธมฺมานํ นิรีหกตฺตปจฺจยปฎิพทฺธวุตฺติตาวโพธโตฯ ขณโต อุทยพฺพยทสฺสเนน  ปากฎํ โหติ หุตฺวา อภาวาวโพธโต, ปุพฺพนฺตาปรนฺตวิเวกาวโพธโต จฯ มฺปิ ปากฎํ โหติ อุทยพฺพเยหิ ปฎิปีฬนาวโพธโตฯ มฺปิ ปากฎํ โหติ อุทยพฺพยปริจฺฉินฺนาวโพธโตฯ สภาวลกฺขเณ  ตาวกาลิกตฺตมฺปิ ปากฎํ โหติ อุทยกฺขเณ วยสฺส, วยกฺขเณ จ อุทยสฺส อภาวาวโพธโตติฯ</p>


<p> ตเสฺสวํ ปากฎีภูตสจฺจปฎิจฺจสมุปฺปาทนยลกฺขณเภทสฺส ‘‘เอวํ กิร นามิเม ธมฺมา อนุปฺปนฺนปุพฺพา อุปฺปชฺชนฺติ, อุปฺปนฺนา นิรุชฺฌนฺตี’’ติ นิจฺจนวาว หุตฺวา สงฺขารา  อุปฎฺฐหนฺติฯ น เกวลญฺจ นิจฺจนวา, สูริยุคฺคมเน อุสฺสาวพินฺทุ วิย อุทกพุพฺพุโฬ วิย อุทเก ทณฺฑราชิ วิย อารเคฺค สาสโป วิย วิชฺชุปฺปาโท วิย จ ปริตฺตฎฺฐายิโนฯ มายามรีจิสุปินนฺตอลาตจกฺกคนฺธพฺพนครเผณกทลิอาทโย วิย อสฺสารา นิสฺสาราติ จาปิ อุปฎฺฐหนฺติฯ</p>


<p>เอตฺตาวตาเนน ‘‘วยธมฺมเมว อุปฺปชฺชติ, อุปฺปนฺนญฺจ วยํ อุเปตี’’ติ อิมินา อากาเรน สมปญฺญาส ลกฺขณานิ ปฎิวิชฺฌิตฺวา ฐิตํ  นาม  อธิคตํ โหติ, ยสฺสาธิคมา ติ สงฺขํ คจฺฉติฯ</p>


<h3>วิปสฺสนุปกฺกิเลสกถา</h3>
<p> อถสฺส  อิมาย ตรุณวิปสฺสนาย อารทฺธวิปสฺสกสฺส  อุปฺปชฺชนฺติฯ วิปสฺสนุปกฺกิเลสา หิ ปฎิเวธปฺปตฺตสฺส อริยสาวกสฺส เจว วิปฺปฎิปนฺนกสฺส จ นิกฺขิตฺตกมฺมฎฺฐานสฺส กุสีตปุคฺคลสฺส นุปฺปชฺชนฺติฯ สมฺมาปฎิปนฺนกสฺส ปน ยุตฺตปยุตฺตสฺส อารทฺธวิปสฺสกสฺส กุลปุตฺตสฺส อุปฺปชฺชนฺติเยวฯ</p>


<p>กตเม ปน เต ทส อุปกฺกิเลสาติ? โอภาโส, ญาณํ, ปีติ, ปสฺสทฺธิ, สุขํ, อธิโมโกฺข, ปคฺคโห, อุปฎฺฐานํ, อุเปกฺขา, นิกนฺตีติฯ วุตฺตเญฺหตํ –</p>


<p>‘‘กถํ ธมฺมุทฺธจฺจวิคฺคหิตมานสํ โหติ? อนิจฺจโต มนสิกโรโต โอภาโส อุปฺปชฺชติ, ‘โอภาโส ธโมฺม’ติ โอภาสํ อาวชฺชติ, ตโต วิเกฺขโป อุทฺธจฺจํฯ เตน อุทฺธเจฺจน วิคฺคหิตมานโส อนิจฺจโต อุปฎฺฐานํ ยถาภูตํ นปฺปชานาติฯ ทุกฺขโต… อนตฺตโต อุปฎฺฐานํ ยถาภูตํ นปฺปชานาติ’’ฯ</p>


<p>ตถา ‘‘อนิจฺจโต มนสิกโรโต ญาณํ อุปฺปชฺชติ…เป.… ปีติ… ปสฺสทฺธิ… สุขํ… อธิโมโกฺข… ปคฺคโห… อุปฎฺฐานํ… อุเปกฺขา… นิกนฺติ อุปฺปชฺชติ, ‘นิกนฺติ ธโมฺม’ติ นิกนฺติํ อาวชฺชติ, ตโต วิเกฺขโป อุทฺธจฺจํฯ เตน อุทฺธเจฺจน วิคฺคหิตมานโส อนิจฺจโต อุปฎฺฐานํ ยถาภูตํ นปฺปชานาติฯ ทุกฺขโต… อนตฺตโต อุปฎฺฐานํ ยถาภูตํ นปฺปชานาตี’’ติ (ปฎิ. ม. ๒.๖)ฯ</p>


<p> ตตฺถ  ติ วิปสฺสโนภาโสฯ ตสฺมิํ อุปฺปเนฺน โยคาวจโร ‘‘น วต เม อิโต ปุเพฺพ เอวรูโป โอภาโส อุปฺปนฺนปุโพฺพ, อทฺธา มคฺคปฺปโตฺตสฺมิ ผลปโตฺตสฺมี’’ติ อมคฺคเมว ‘‘มโคฺค’’ติ, อผลเมว จ ‘‘ผล’’นฺติ คณฺหาติฯ ตสฺส อมคฺคํ ‘‘มโคฺค’’ติ อผลํ ‘‘ผล’’นฺติ คณฺหโต วิปสฺสนาวีถิ อุกฺกนฺตา นาม โหติฯ โส อตฺตโน มูลกมฺมฎฺฐานํ วิสฺสเชฺชตฺวา โอภาสเมว อสฺสาเทโนฺต นิสีทติฯ</p>


<p>โส โข ปนายํ โอภาโส กสฺสจิ ภิกฺขุโน ปลฺลงฺกฎฺฐานมตฺตเมว โอภาเสโนฺต อุปฺปชฺชติฯ กสฺสจิ  อโนฺตคพฺภํฯ กสฺสจิ พหิคพฺภมฺปิฯ กสฺสจิ สกลวิหารํ, คาวุตํ, อฑฺฒโยชนํ, โยชนํ, ทฺวิโยชนํ, ติโยชนํ…เป.… กสฺสจิ ปถวีตลโต ยาว อกนิฎฺฐพฺรหฺมโลกา เอกาโลกํ กุรุมาโนฯ ภควโต ปน ทสสหสฺสิโลกธาตุํ โอภาเสโนฺต อุทปาทิฯ</p>


<p>เอวํ เวมตฺตตาย จสฺส อิทํ วตฺถุ – จิตฺตลปพฺพเต กิร ทฺวิกุฎฺฎเคหสฺส อโนฺต เทฺว เถรา นิสีทิํสุฯ ตํทิวสญฺจ กาฬปกฺขุโปสโถ โหติ, เมฆปฎลจฺฉนฺนา ทิสา, รตฺติภาเค จตุรงฺคสมนฺนาคตํ ตมํ ปวตฺตติฯ อเถโก เถโร อาห – ‘‘ภเนฺต, มยฺหํ อิทานิ เจติยงฺคณมฺหิ สีหาสเน ปญฺจวณฺณานิ กุสุมานิ ปญฺญายนฺตี’’ติฯ ตํ อิตโร อาห – ‘‘อนจฺฉริยํ, อาวุโส, กเถสิ, มยฺหํ ปเนตรหิ มหาสมุทฺทมฺหิ โยชนฎฺฐาเน มจฺฉกจฺฉปา ปญฺญายนฺตี’’ติฯ</p>


<p>อยํ ปน วิปสฺสนุปกฺกิเลโส เยภุเยฺยน สมถวิปสฺสนาลาภิโน อุปฺปชฺชติฯ โส สมาปตฺติวิกฺขมฺภิตานํ กิเลสานํ อสมุทาจารโต ‘‘อรหา อห’’นฺติ จิตฺตํ อุปฺปาเทติ อุจฺจวาลิกวาสี มหานาคเตฺถโร วิย หํกนกวาสี มหาทตฺตเตฺถโร วิย จิตฺตลปพฺพเต นิงฺกเปณฺณกปธานฆรวาสี จูฬสุมนเตฺถโร วิย จฯ</p>


<p>ตตฺริทํ เอกวตฺถุปริทีปนํ – ตลงฺครวาสี ธมฺมทินฺนเตฺถโร กิร นาม เอโก ปภินฺนปฎิสมฺภิโท มหาขีณาสโว มหโต ภิกฺขุสงฺฆสฺส โอวาททายโก  อโหสิฯ โส เอกทิวสํ อตฺตโน ทิวาฎฺฐาเน นิสีทิตฺวา ‘‘กินฺนุ โข อมฺหากํ อาจริยสฺส อุจฺจวาลิกวาสีมหานาคเตฺถรสฺส สมณภาวกิจฺจํ มตฺถกํ ปตฺตํ, โน’’ติ อาวชฺชโนฺต ปุถุชฺชนภาวเมวสฺส ทิสฺวา ‘‘มยิ อคจฺฉเนฺต ปุถุชฺชนกาลกิริยเมว กริสฺสตี’’ติ จ ญตฺวา อิทฺธิยา เวหาสํ อุปฺปติตฺวา ทิวาฎฺฐาเน นิสินฺนสฺส เถรสฺส สมีเป โอโรหิตฺวา วนฺทิตฺวา วตฺตํ ทเสฺสตฺวา เอกมนฺตํ นิสีทิฯ ‘‘กิํ, อาวุโส ธมฺมทินฺน, อกาเล อาคโตสี’’ติ จ วุเตฺต ‘‘ปญฺหํ, ภเนฺต, ปุจฺฉิตุํ อาคโตมฺหี’’ติ อาหฯ ตโต ‘‘ปุจฺฉาวุโส, ชานมานา กถยิสฺสามา’’ติ วุเตฺต ปญฺหสหสฺสํ ปุจฺฉิฯ</p>


<p>เถโร ปุจฺฉิตปุจฺฉิตํ อสชฺชมาโนว กเถสิฯ ตโต ‘‘อติติกฺขํ โว, ภเนฺต, ญาณํ, กทา ตุเมฺหหิ อยํ ธโมฺม อธิคโต’’ติ วุเตฺต ‘‘อิโต สฎฺฐิวสฺสกาเล, อาวุโส’’ติ อาหฯ สมาธิมฺปิ, ภเนฺต, วฬเญฺชถาติ, น ยิทํ, อาวุโส, ภาริยนฺติฯ เตน หิ, ภเนฺต, เอกํ หตฺถิํ มาเปถาติ ฯ เถโร สพฺพเสตํ หตฺถิํ มาเปสิฯ อิทานิ, ภเนฺต, ยถา อยํ หตฺถี อญฺจิตกโณฺณ ปสาริตนงฺคุโฎฺฐ โสณฺฑํ มุเข ปกฺขิปิตฺวา เภรวํ โกญฺจนาทํ กโรโนฺต ตุมฺหากํ อภิมุโข อาคจฺฉติ, ตถา นํ กโรถาติฯ เถโร ตถา กตฺวา เวเคน อาคจฺฉโต หตฺถิสฺส เภรวํ อาการํ ทิสฺวา อุฎฺฐาย ปลายิตุํ อารโทฺธฯ ตเมนํ ขีณาสวเตฺถโร หตฺถํ ปสาเรตฺวา จีวรกเณฺณ คเหตฺวา ‘‘ภเนฺต, ขีณาสวสฺส สารชฺชํ นาม โหตี’’ติ อาหฯ</p>


<p>โส ตมฺหิ กาเล อตฺตโน ปุถุชฺชนภาวํ ญตฺวา ‘‘อวสฺสโย เม, อาวุโส, ธมฺมทินฺน โหหี’’ติ วตฺวา ปาทมูเล อุกฺกุฎิกํ นิสีทิฯ ‘‘ภเนฺต, ตุมฺหากํ อวสฺสโย ภวิสฺสามิเจฺจวาหํ อาคโต, มา จินฺตยิตฺถา’’ติ กมฺมฎฺฐานํ กเถสิฯ เถโร กมฺมฎฺฐานํ คเหตฺวา จงฺกมํ อารุยฺห ตติเย ปทวาเร อคฺคผลํ อรหตฺตํ ปาปุณิฯ เถโร กิร โทสจริโต อโหสิฯ เอวรูปา ภิกฺขู โอภาเส กมฺปนฺติฯ</p>


<p> นฺติ วิปสฺสนาญาณํฯ ตสฺส กิร รูปารูปธเมฺม ตุลยนฺตสฺส ตีเรนฺตสฺส วิสฺสฎฺฐอินฺทวชิรมิว อวิหตเวคํ ติขิณํ สูรํ อติวิสทํ ญาณํ อุปฺปชฺชติฯ</p>


<p>ติ  วิปสฺสนาปีติฯ ตสฺส กิร ตสฺมิํ สมเย ขุทฺทกาปีติ, ขณิกาปีติ, โอกฺกนฺติกาปีติ, อุเพฺพคาปีติ, ผรณาปีตีติ อยํ ปญฺจวิธา ปีติ สกลสรีรํ ปูรยมานา อุปฺปชฺชติฯ</p>


<p>ติ วิปสฺสนาปสฺสทฺธิฯ ตสฺส กิร ตสฺมิํ สมเย รตฺติฎฺฐาเน วา ทิวาฎฺฐาเน วา นิสินฺนสฺส กายจิตฺตานํ เนว ทรโถ, น คารวํ, น กกฺขฬตา, น อกมฺมญฺญตา, น เคลญฺญํ, น วงฺกตา โหติ, อถ โข ปนสฺส กายจิตฺตานิ ปสฺสทฺธานิ ลหูนิ มุทูนิ กมฺมญฺญานิ สุวิสทานิ อุชุกานิเยว โหนฺติฯ โส อิเมหิ ปสฺสทฺธาทีหิ อนุคฺคหิตกายจิโตฺต ตสฺมิํ สมเย อมานุสิํ นาม รติํ อนุภวติฯ ยํ สนฺธาย วุตฺตํ –</p>


<p>
‘‘สุญฺญาคารํ ปวิฎฺฐสฺส, สนฺตจิตฺตสฺส ภิกฺขุโน;  
  
อมานุสี รติ โหติ, สมฺมา ธมฺมํ วิปสฺสโตฯ  
</p>
  
<p>
‘‘ยโต  
ยโต สมฺมสติ, ขนฺธานํ อุทยพฺพยํ;  
  
ลภตี ปีติปาโมชฺชํ, อมตํ ตํ วิชานต’’นฺติฯ (ธ. ป. ๓๗๓-๓๗๔);  
</p>
  
<p>เอวมสฺส อิมํ อมานุสิํ รติํ สาธยมานา ลหุตาทิสมฺปยุตฺตา ปสฺสทฺธิ อุปฺปชฺชติฯ</p>


<p>นฺติ วิปสฺสนาสุขํฯ ตสฺส กิร ตสฺมิํ สมเย สกลสรีรํ อภิสนฺทยมานํ อติปณีตํ สุขํ อุปฺปชฺชติฯ</p>


<p>ติ สทฺธาฯ วิปสฺสนาสมฺปยุตฺตาเยว หิสฺส จิตฺตเจตสิกานํ อติสยปสาทภูตา พลวตี สทฺธา อุปฺปชฺชติฯ</p>


<p>ติ วีริยํฯ วิปสฺสนาสมฺปยุตฺตเมว หิสฺส อสิถิลํ อนจฺจารทฺธํ สุปคฺคหิตํ วีริยํ อุปฺปชฺชติฯ</p>


<p>นฺติ สติฯ วิปสฺสนาสมฺปยุตฺตาเยว หิสฺส สุปฎฺฐิตา สุปติฎฺฐิตา นิขาตา อจลา ปพฺพตราชสทิสา สติ อุปฺปชฺชติฯ โส ยํ ยํ ฐานํ อาวชฺชติ สมนฺนาหรติ มนสิกโรติ ปจฺจเวกฺขติ, ตํ ตํ ฐานมสฺส โอกฺขนฺทิตฺวา ปกฺขนฺทิตฺวา ทิพฺพจกฺขุโน ปรโลโก วิย สติยา อุปฎฺฐาติฯ</p>


<p>ติ  วิปสฺสนุเปกฺขา เจว อาวชฺชนุเปกฺขา จฯ ตสฺมิํ หิสฺส สมเย สพฺพสงฺขาเรสุ มชฺฌตฺตภูตา วิปสฺสนุเปกฺขาปิ พลวตี อุปฺปชฺชติฯ มโนทฺวาเร อาวชฺชนุเปกฺขาปิฯ สา หิสฺส ตํ ตํ ฐานํ อาวชฺชนฺตสฺส วิสฺสฎฺฐอินฺทวชิรมิว ปตฺตปุเฎ ปกฺขิตฺต ตตฺตนาราโจ วิย จ สูรา ติขิณา หุตฺวา วหติฯ</p>


<p>ติ วิปสฺสนานิกนฺติฯ เอวํ โอภาสาทิปฎิมณฺฑิตาย หิสฺส วิปสฺสนาย อาลยํ กุรุมานา สุขุมา สนฺตาการา นิกนฺติ อุปฺปชฺชติฯ ยา นิกนฺติ กิเลโสติ ปริคฺคเหตุมฺปิ น สกฺกา โหติฯ</p>


<p>ยถา  จ โอภาเส, เอวํ เอเตสุปิ อญฺญตรสฺมิํ อุปฺปเนฺน โยคาวจโร ‘‘น วต เม อิโต ปุเพฺพ เอวรูปํ ญาณํ อุปฺปนฺนปุพฺพํ, เอวรูปา ปีติ, ปสฺสทฺธิ, สุขํ, อธิโมโกฺข, ปคฺคโห, อุปฎฺฐานํ, อุเปกฺขา, นิกนฺติ อุปฺปนฺนปุพฺพา, อทฺธา มคฺคปฺปโตฺตสฺมิ ผลปฺปโตฺตสฺมี’’ติ อมคฺคเมว ‘‘มโคฺค’’ติ อผลเมว จ ‘‘ผล’’นฺติ คณฺหาติฯ ตสฺส อมคฺคํ ‘‘มโคฺค’’ติ อผลํ ‘‘ผล’’นฺติ คณฺหโต วิปสฺสนาวีถิ อุกฺกนฺตา นาม โหติฯ โส อตฺตโน มูลกมฺมฎฺฐานํ วิสฺสเชฺชตฺวา นิกนฺติเมว อสฺสาเทโนฺต นิสีทตีติฯ</p>


<p> เอตฺถ จ โอภาสาทโย อุปกฺกิเลสวตฺถุตาย อุปกฺกิเลสาติ วุตฺตา, น อกุสลตฺตาฯ นิกนฺติ ปน อุปกฺกิเลโส เจว อุปกฺกิเลสวตฺถุ จฯ วตฺถุวเสเนว เจเต ทสฯ คาหวเสน ปน สมติํส โหนฺติฯ กถํ? ‘‘มม โอภาโส อุปฺปโนฺน’’ติ คณฺหโต หิ ทิฎฺฐิคาโห โหติ, ‘‘มนาโป วต โอภาโส อุปฺปโนฺน’’ติ คณฺหโต มานคาโห, โอภาสํ อสฺสาทยโต ตณฺหาคาโห, อิติ โอภาเส ทิฎฺฐิมานตณฺหาวเสน ตโย คาหาฯ ตถา เสเสสุปีติ เอวํ คาหวเสน สมติํส อุปกฺกิเลสา โหนฺติฯ เตสํ วเสน อกุสโล อพฺยโตฺต โยคาวจโร โอภาสาทีสุ กมฺปติ วิกฺขิปติฯ โอภาสาทีสุ เอเกกํ ‘‘เอตํ มม, เอโสหมสฺมิ, เอโส เม อตฺตา’’ติ (ม. นิ. ๑.๒๔๑) สมนุปสฺสติฯ เตนาหุ โปราณา –</p>


<p>
‘‘โอภาเส เจว ญาเณ จ, ปีติยา จ วิกมฺปติ;  
  
ปสฺสทฺธิยา สุเข เจว, เยหิ จิตฺตํ ปเวธติฯ  
</p>
  
<p>
‘‘อธิโมเกฺข  
จ ปคฺคาเห, อุปฎฺฐาเน จ กมฺปติ;  
  
อุเปกฺขาวชฺชนายญฺจ, อุเปกฺขาย นิกนฺติยา’’ติฯ (ปฎิ. ม. ๒.๗);  
</p>
  
<h3>มคฺคามคฺคววตฺถานกถา</h3>
<p> กุสโล ปน ปณฺฑิโต พฺยโตฺต พุทฺธิสมฺปโนฺน โยคาวจโร โอภาสาทีสุ อุปฺปเนฺนสุ ‘‘อยํ โข เม โอภาโส อุปฺปโนฺน, โส โข ปนายํ อนิโจฺจ สงฺขโต ปฎิจฺจสมุปฺปโนฺน ขยธโมฺม วยธโมฺม วิราคธโมฺม นิโรธธโมฺม’’ติ อิติ วา ตํ ปญฺญาย ปริจฺฉินฺทติ อุปปริกฺขติฯ อถ วา ปนสฺส เอวํ โหติ, ‘‘สเจ โอภาโส อตฺตา ภเวยฺย, ‘อตฺตา’ติ คเหตุํ  วเฎฺฎยฺยฯ อนตฺตา จ ปนายํ ‘อตฺตา’ติ คหิโตฯ ตสฺมา โส อวสวตฺตนเฎฺฐน อนตฺตา, หุตฺวา อภาวเฎฺฐน อนิโจฺจ, อุปฺปาทวยปฎิปีฬนเฎฺฐน ทุโกฺข’’ติ สพฺพํ อรูปสตฺตเก วุตฺตนเยน วิตฺถาเรตพฺพํฯ ยถา จ โอภาเส, เอวํ เสเสสุปิฯ</p>


<p>โส เอวํ อุปปริกฺขิตฺวา โอภาสํ ‘‘เนตํ มม, เนโสหมสฺมิ, น เมโส อตฺตา’’ติ (ม. นิ. ๑.๒๔๑) สมนุปสฺสติฯ ญาณํ…เป.… นิกนฺติํ ‘‘เนตํ มม, เนโสหมสฺมิ, น เมโส อตฺตา’’ติ (ม. นิ. ๑.๒๔๑) สมนุปสฺสติฯ เอวํ สมนุปสฺสโนฺต โอภาสาทีสุ น กมฺปติ น เวธติฯ เตนาหุ โปราณา –</p>


<p>
‘‘อิมานิ ทส ฐานานิ, ปญฺญายสฺส ปริจฺจิตา;  
  
ธมฺมุทฺธจฺจกุสโล โหติ, น จ วิเกฺขปํ คจฺฉตี’’ติฯ (ปฎิ. ม. ๒.๗);  
</p>
  
<p>โส เอวํ วิเกฺขปํ อคจฺฉโนฺต ตํ สมติํสวิธํ อุปกฺกิเลสชฎํ วิชเฎตฺวา โอภาสาทโย ธมฺมา น มโคฺคฯ อุปกฺกิเลสวิมุตฺตํ ปน วีถิปฎิปนฺนํ วิปสฺสนาญาณํ มโคฺคติ มคฺคญฺจ อมคฺคญฺจ ววตฺถเปติฯ ตเสฺสวํ ‘‘อยํ มโคฺค, อยํ น มโคฺค’’ติ มคฺคญฺจ อมคฺคญฺจ ญตฺวา ฐิตํ ญาณํ ติ เวทิตพฺพํฯ</p>


<p>เอตฺตาวตา จ ปน เตน ติณฺณํ สจฺจานํ ววตฺถานํ กตํ โหติฯ กถํ?  ตาว นามรูปสฺส ววตฺถาปเนน  ววตฺถานํ กตํฯ  ปจฺจยปริคฺคหเณน  ววตฺถานํฯ อิมิสฺสํ  สมฺมามคฺคสฺส อวธารเณน  ววตฺถานํ  กตนฺติ, เอวํ โลกิเยเนว ตาว ญาเณน ติณฺณํ สจฺจานํ ววตฺถานํ กตํ โหติฯ</p>

</p>

</p>

</p>

</p>





