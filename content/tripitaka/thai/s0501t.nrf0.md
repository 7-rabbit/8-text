<h2>ขุทฺทกนิกาเย</h2>
<h2>เนตฺติวิภาวินี</h2>
<h3>คนฺถารมฺภกถา</h3>
<p>
ยชิตพฺพํ  
  
ยชิตฺวาน, นมิตพฺพํ นมามหํ;  
  
ยชนาทฺยานุภาเวน, อนฺตราเย ชหํ สทาฯ  
</p>
  
<p>
เยน ยา รจิตา เนตฺติ, เยน สา อนุโมทิตา;  
  
เยหิ สํวณฺณนา กตา, เตสานุภาวนิสฺสิโตฯ  
</p>
  
<p>
กิญฺจิ กิญฺจิ สริตฺวาน, ลีนาลีนานุสนฺธฺยาทิํ;  
  
กริสฺสํ ชินสุตฺตานํ, หิตํ เนตฺติวิภาวนํฯ  
</p>
  
<p>
อปฺปเมยฺยคุโณ  
  
มหาธมฺมราช  
วฺหโย ภเว;  
  
อจฺฉริโย อพฺภุโต โย, โพธิสมฺภารปูรโณฯ  
</p>
  
<p>
นานารฎฺฐิสฺสริสฺสโร, เสโฎฺฐ สาสนปคฺคโห;  
  
ปาสํสราชปาสํโส, นราจิเนฺตยฺยจินฺตโกฯ  
</p>
  
<p>
จินฺติตการโก ราชา, สิรฎฺฐิมาลปาลโก;  
  
อเชยฺยเชยฺยโก มหาเจตฺยาทิการโก สทาฯ  
</p>
  
<p>
อสฺสามเจฺจน พฺยเตฺตน, ชินจกฺกหิตตฺถินา;  
  
อนนฺตสุติ  
นาเมน, สกฺกจฺจํ อภิยาจิโตฯ  
</p>
  
<p>
กามํ สํวณฺณนา กตา, เถราสเภหิ คมฺภีรา;  
  
คมฺภีรตฺตา ตุ ชานิตุํ, ชินปุเตฺตหิ ทุกฺกราฯ  
</p>
  
<p>
ตสฺมา  
ยาจิตานุรูเปน, กริสฺสํ สาทรํ สุณ;  
  
สิสฺสสิกฺขนยานุคํ, โยตฺตํ เนตฺติวิภาวนนฺติฯ  
</p>
  
<h1>๑. สงฺคหวารอตฺถวิภาวนา</h1>
<p>ตตฺถ ยสฺส สิกฺขตฺตยสงฺคหสฺส นวงฺคสฺส สตฺถุสาสนวรสฺส อตฺถสํวณฺณนํ ยํ เนตฺติปฺปกรณํ กาตุกาโม, ตสฺส เนตฺติปฺปกรณสฺส นิสฺสยํ วิสยภูตํ สํวเณฺณตพฺพสหิตํ, สํวเณฺณตพฺพํ เอว วา สโลกปาเลน ติโลเกน สทา ปูเชตพฺพสฺส เจว นมสฺสิตพฺพสฺส จ นรุตฺตมสฺส สตฺถุโน สาสนวรํ วิทูเหว ญาตพฺพํฯ เอตํ สาสนวรํ ตาว ทเสฺสโนฺต ตํชนเกน, ตํวิชานกวิทูหิ จ นิยเมตุํ, รตนตฺตยคุณปริทีปนญฺจ กาตุํ –</p>


<p>
‘‘ยํ โลโก ปูชยเต, สโลกปาโล สทา นมสฺสติ จ;  
  
ตเสฺสต สาสนวรํ, วิทูหิ เญยฺยํ นรวรสฺสา’’ติฯ – ปฐมคาถมาห;  
</p>
  
<p>อิมาย  หิ ปฐมคาถาย นฺติ เอตฺตกเมว เอกนฺตโต กรณวิเสสภาเวน อธิเปฺปตํฯ เอเตเนว วิเสสกรเณน เอกนฺตาธิเปฺปตเนตฺติวิสยสาสนวรสฺส ทสฺสิตตฺตาฯ เอกนฺตาธิเปฺปตสาสนวรเมว เนตฺติสํวณฺณนาย สํวเณฺณตพฺพตฺตา วิสยํ เตเนว วกฺขติ  –</p>

</p>

</p>

 ยํ วุตฺตํ ‘สาสนวรํ วิทูหิ เญยฺย’นฺติ, ตตฺถ เนตฺติสํวณฺณนาย วิสยภูตํ ปริยตฺติธมฺมเมว ปการนฺตเรน นิยเมตฺวา ทเสฺสตุ’’นฺติ (เนตฺติ. อฎฺฐ. สงฺคหวารวณฺณนา) จฯ</p>


<p>ตตฺถ ปริยตฺติสาสนสฺสาปิ มูลํ โหตีติ วุตฺตํ นฺติฯ เอเตน กมฺมสาธเนนปิ อธิเปฺปตเตฺถ สิเทฺธ นานาวิธสาธกวจนํ นานาวาทานํ อโนกาสกรณตฺถาย กตํฯ สฺวากฺขาตตาทิธมฺมคุณา ปน สาสนสฺส วิเสสเทสกนรวรสเทฺทน วา ปริทีปกตฺถภาเวน วา ทีปิตา อวินาภาวโตฯ สาสนวรสฺส ปน ชนกสมฺพนฺธิเปกฺขตฺตาติ วุตฺตํฯ เตน จ อคฺคปุคฺคโล สาสนวรชนโก วาจกตฺถสมฺพนฺธิภาเวน วุโตฺตฯ อนญฺญสาธารณมหากรุณาสพฺพญฺญุตญฺญาณาทิคุณวิเสสา ปน ชนกสมฺพนฺธิภูตสฺส นรสฺส วิเสสเกนวรสเทฺทน วา ปริทีปกตฺถภาเวน วา ทีปิโตฯ</p>


<p>กิํ นุ โส สาสนวรชนโก นรวโร ปรมโตฺถว, อุทาหุ ปูชนีโย เจว นมสฺสนีโย จาติ วุตฺตํ ติ, เตน สาสนวรชนโก นรวโร ปรมโตฺถว น โหติ, อถ โข สโลกปาเลน โลเกน สทา สพฺพกาเลสุ ปูชนีโย เจว นมสฺสนีโย จาติ วิเสสิโต โถมิโตติฯ</p>


<p>เอตฺถ  จ ปูชนนมสฺสนเจตนาวาจเกน วา ปูชนนมสฺสนสเทฺทน ผลูปจารโตฺถ ปุญฺญมหตฺตสงฺขาโต ปูชนียภาโว เจว อาสวกฺขยญาณปทฎฺฐานสพฺพญฺญุตญฺญาณาทิคุณสงฺขาโต นมสฺสนียภาโว จ ทีปกตฺถภาเวน ปริคฺคเหตฺวา ทีปิโตฯ เตนาห  ‘‘ภควโต สเทวกสฺส โลกสฺส ปูชนียวนฺทนียภาโว, อคฺคปุคฺคลภาโว จ วุจฺจมาโน คุณวิสิฎฺฐตํ ทีเปตี’’ติอาทิ (เนตฺติ. อฎฺฐ. สงฺคหวารวณฺณนา)ฯ</p>


<p>ตาทิสสฺส นรวรสฺส ตาทิสํ สาสนวรํ กิํ เยน เกนจิ วิเญฺญยฺยนฺติ วุตฺตํ ติฯ เตน ติปิฎกธรา อริยภูตา ปณฺฑิตา วาจกตฺถภาเวน คหิตา, สุปฺปฎิปนฺนตาทิสงฺฆคุณา ปน วนฺทธาตุวจเนน วา ทีปกตฺถภาเวน วา ทีปิตาติฯ เอวํ ปริคฺคเหตฺวา ทีปิเต รตนตฺตยคุเณ สนฺธาย ‘‘เอวํ ปฐมคาถาย สาติสยํ รตนตฺตยคุณปริทีปนํ กตฺวา’’ติ (เนตฺติ. อฎฺฐ. สงฺคหวารวณฺณนา) วกฺขติ, น คาถาย นิรวเสสเตฺถฯ ตตฺถ  นฺติ เอวํ สาสนวรทสฺสนภูตาย ปฐมคาถายาติ อโตฺถว ทฎฺฐโพฺพฯ อปเร ปนาจริยา ‘‘อิมาย ปฐมคาถาย เอกนฺตโต อธิเปฺปตานาธิเปฺปตวจนานิ เจว วาจกตฺถทีปกตฺถวิเสสานิ จ สุฎฺฐุ อวิจาเรตฺวา ‘เอวํ ปฐมคาถาย สาติสยํ รตนตฺตยคุณปริทีปนํ กตฺวา’ติ วจนจฺฉายํ นิสฺสาย สาติสยํ รตนตฺตยคุณปริทีปนํ กาตุํ ‘ยํ โลโกตฺยาทิมาหา’ติ จ สาติสยรตนตฺตยคุเณ ทเสฺสโนฺต ‘ยํ โลโกตฺยาทิมาหา’ติ’’ จ วทนฺติฯ เตสํ วาโท อมฺหากํ นกฺขมติฯ การณํ ปน มยา เหฎฺฐา วุตฺตานุสาเรน ญาตพฺพนฺติ อยํ ปทานุกฺกมานุรูปานุสนฺธฺยโตฺถฯ</p>


<p>อถ วา เอกํ สมยํ ชมฺพุวนสเณฺฑ นิสีทิตฺวา สิสฺสานํ หิตํ จิเนฺตโนฺต, อตฺตโน อภินีหารสมฺปตฺติํ ปสฺสโนฺต, สมฺมาสมฺพุเทฺธน ปสํสิโต, มหากจฺจายโน สตฺถารา อนุโมทิตํ สาสนายตฺตํ นวงฺคสฺสตฺถวณฺณนํ โสฬสหาราทิอเนกตฺถวิธํ เนตฺติปฺปกรณํ อารภโนฺต, ตฺยาทิมาหฯ ยทิ เอวํ ยถาวุตฺตปฺปการํ เนตฺติปฺปกรณภูตํ โสฬสหาราตฺยาทิกํ อารภิตพฺพํ, ตํ อนารภิตฺวา กสฺมา เนตฺติปฺปกรณโต พหิภูตํ ‘‘ยํ โลโก’’ตฺยาทิกํ อารภิตพฺพํ, เสยฺยถาปิ อมฺพํ ปุโฎฺฐ ลพุชํ พฺยากเรยฺย, ลพุชํ ปุโฎฺฐ อมฺพํ พฺยากเรยฺย, เอวเมว เนตฺติปฺปกรณมารภโนฺต อญฺญํ อารภตีติ? ตถาปิ ยสฺส ยถาวุตฺตสฺส สาสนวรสฺส อตฺถสํวณฺณนํ ยํ เนตฺติปฺปกรณํ กาตุกาโม ยสฺส เนตฺติปฺปกรณสฺส วิสยภูตํ สํวเณฺณตพฺพสหิตํ, สํวเณฺณตพฺพํ เอว วา ตํ สาสนวรํ ตาว ทเสฺสโนฺต ตํชนเกน, ตํวิชานกวิทูหิ จ นิยเมตุํ, รตนตฺตยคุณปริทีปนญฺจ กาตุํ ตฺยาทิมาหฯ อยํ ลีนนฺตรโจทนาสหิโต อนุสนฺธฺยโตฺถฯ</p>


<p>
‘‘ยํ  
โลโก ปูชยเต, สโลกปาโล สทา นมสฺสติ จ;  
  
ตเสฺสต สาสนวรํ, วิทูหิ เญยฺยํ นรวรสฺสา’’ติฯ –  
</p>
  
<p>นิคฺคหิตโลปํ กตฺวา รจิตา คาถา อริยาสามญฺญลกฺขเณน สมฺปนฺนาฯ กถํ? ปุพฺพเฑฺฒ ติํส มตฺตา, อปรเฑฺฒ สตฺตวีส มตฺตาฯ สมฺปิณฺฑิตา สตฺตปญฺญาส มตฺตาว ภวนฺติฯ อกฺขรานํ ปน อิมิสฺสํ คาถายํ สตฺตติํสฯ เตสุ ครุกฺขรา วีสติ, ลหุกฺขรา สตฺตรส ภวนฺติฯ ‘‘ตเสฺสตํ สาสนวร’’นฺติ ปน สานุนาสิกํ วิรุชฺฌติฯ</p>


<p>ตตฺถ  นิเทฺทสโตฺถ อฎฺฐกถานุสาเรน วิชานิตโพฺพฯ  สโพฺพ สตฺตโลโก สกฺกจฺจํ สพฺพญฺญุตญฺญาณาทิอเนกคุณานุสฺสรเณน วา ปูเชตพฺพปูชเนน วา ปฎิปตฺติปูชเนน วา  สพฺพกาเลสุ สกฺกจฺจํ  นรวรํ  เจว  ปูเชตพฺพสฺส เจว นมสฺสิตพฺพสฺส จ สตฺถุโน  ติโลกคฺคสฺส มยา สํวเณฺณตพฺพสหิตํ, สํวเณฺณตพฺพํ เอว วา  ญาตพฺพํฯ นิปุณญาณโคจรํ  มยา พุทฺธิยํ ฐปิตํ  มยา อารภิตพฺพสฺส เนตฺติปฺปกรณสฺส วิสยนฺติ ปฐมํ ชานิตพฺพํ ทเสฺสตฺวา ตสฺส อตฺถสํวณฺณนาภูตํ เนตฺติปฺปกรณํ อหํ อารภิสฺสามิ, ตํ ตุเมฺห สาธโว สุณาถ มนสิ กโรถาติ สมุทายโยชนา, อวยวโยชนาปิ กาตพฺพาฯ</p>


<p>กถํ? ติ วิเสสนวิเสสิตพฺพภาเวน โยชนาฯ โลกปาโล วเชฺชตฺวา อวเสโส โลโก จ น โหติ, อถ โข โลกปาลสหิโต โลโกติ วิเสเสติฯ ติ กตฺตุการกอาขฺยาตกิริยาภาเวน โยชนา ‘‘โย กโรติ, ส กตฺตา’’ติ วุตฺตตฺตาฯ โย โลโก การโก, โส กตฺตา โหตุฯ โย โลโก ปูชยเต เจว นมสฺสติ จ, กถํ โส กตฺตาติ? ‘‘โย กโรติ, ส กตฺตา’’ติ สุตฺตสฺส ‘‘โย กโรติ กิริยํ นิปฺผาเทติ, โส กิริยานิปฺผาทโก กตฺตา’’ติ อตฺถสมฺภวโต สยนภุญฺชนาทิสพฺพกิริยานิปฺผาทโก กตฺตาเยว โหติฯ อยญฺจ โลโก ปูชนนมสฺสนกิริยานิปฺผาทโกเยวาติฯ กถํ อยํ โลโก กิริยานิปฺผาทโกติ? ติ สตฺตปญฺญตฺติยา ปรมตฺถโต อวิชฺชมานายปิ ปญฺญาเปตโพฺพ สนฺตาเน ปวตฺตมาโน หทยวตฺถุนิสฺสิโต จิตฺตุปฺปาโท คเหตโพฺพ, โส ยถารหํ เหตาธิปติสหชาตาทิปจฺจเยน ปจฺจโย นิปฺผาทโก ภเวฯ เอวํ โลกสฺส กตฺตุการกภาโว วิชานิตโพฺพติ ปจฺจยปจฺจยุปฺปนฺนภาเวน โยชนาฯ เอส นโย ตีสุ ปิฎเกสุปิ เอวรูเปสุ ฐาเนสุฯ</p>


<p>  ติ กมฺมการกอาขฺยาตกิริยาภาเวน โยชนา ‘‘ยํ กโรติ, ตํ กมฺม’’นฺติ วุตฺตตฺตาฯ ยํ กาตพฺพํ, ตํ กมฺมํ โหตุฯ ยํ ปูชยติ เจว นมสฺสติ จ, กถํ ตํ กมฺมนฺติ? ‘‘ยํ  กโรติ, ตํ กมฺม’’นฺติ สุตฺตสฺส ‘‘ยํ กโรติ กิริยาย สมฺพชฺฌติ, กิริยาย สมฺพชฺฌิตพฺพํ กมฺม’’นฺติ อตฺถสมฺภวโต กรณวาจกวจนียาทิสพฺพกิริยาย สมฺพชฺฌิตพฺพํ กมฺมํ โหเตฺววฯ อยญฺจ นรวโร ปูชนนมสฺสนกิริยาย วาจกวจนียภาเวน สมฺพชฺฌิตโพฺพเยวาติฯ กถํ อยํ นรวโร วจนีโยติ? ปูชนนมสฺสนเจตนาย อารมฺมณกรณวเสน นรวโร วจนีโย, เจตนา วาจกา, เอวํ วาจกวจิตพฺพภาโว โหเตฺววฯ นฺติ ปญฺญตฺติยา ปรมตฺถโต อวิชฺชมานายปิ ปญฺญาเปตโพฺพ สนฺตานวเสน ปวตฺตมาโน โลกิยโลกุตฺตรคุณสหิโต ขนฺธปญฺจโก วุโตฺต, โส อารมฺมณปจฺจเยน ปจฺจโย, เจตนา ปจฺจยุปฺปนฺนาติ ปจฺจยปจฺจยุปฺปนฺนภาเวน โยชนาฯ เอส นโย ตีสุ ปิฎเกสุ เอวรูเปสุ ฐาเนสุฯ</p>


<p>ติ วิเสสนวิเสสิตพฺพภาเวน โยชนาฯ นรวโร นาม นิมนฺติตพฺพาทิโก น โหติ, อถ โข ปูเชตโพฺพ นมสฺสิตโพฺพ เอวาติ วิเสเสติฯ ตสฺส ปูเชตพฺพสฺส เจว นมสฺสิตพฺพสฺส จ นรวรสฺส สาสนวรนฺติ ชญฺญชนกภาเวน โยชนาฯ สาสนวรํ นาม ปเจฺจกพุทฺธสาวกพุทฺธราชราชาทีนํ สาสนวรํ น โหติ, ปูเชตพฺพสฺส เจว นมสฺสิตพฺพสฺส จ นรวรสฺส ติโลกเสฺสว สาสนวรนฺติ นิยเมติฯ</p>


<p>นฺติ กตฺตุการกกิตกิริยาภาเวน โยชนาฯ กตฺตุภาโว เหฎฺฐา วุโตฺตวฯ ติ สตฺตปญฺญตฺติยา ปรมตฺถโต อวิชฺชมานายปิ ปญฺญาเปตโพฺพ สนฺตาเน ปวตฺตมาโน สาสนวเร สโมฺมหธํสกญาณสหิโต หทยวตฺถุนิสฺสิโต จิตฺตุปฺปาโท วุโตฺต, โส ยถารหํ เหตาธิปติสหชาตาทิปจฺจเยน ปจฺจโย นิปฺผาทโก ภเวฯ ญา-อิติธาตุยา อตฺถภูตํ ญาณํ ปจฺจยุปฺปนฺนํ นิปฺผาเทยฺยํ ภเว, เอวํ ปจฺจยปจฺจยุปฺปนฺนภาเวน โยชนาฯ</p>


<p>นฺติ วิเสสนวิเสสฺยภาเวน โยชนาฯ สาสนวรํ นาม น เยน เกนจิ เญยฺยํ, อถ โข วิทูเหว สณฺหสุขุมญาเณน เญยฺยํ สาสนวรนฺติ วิเสเสติฯ</p>


<p>นฺติ วิเสสนวิเสสฺยภาเวน โยชนาฯ สาสนวรํ นาม มยา พุทฺธิยํ อฎฺฐปิตํ อปฺปวเตฺตตพฺพํ โหติ, มยา อิทานิ เนตฺติปฺปกรณสฺส วิสยภาเวน พุทฺธิยํ วิปริวตฺตมานํ ฐเปตพฺพํ ปวเตฺตตพฺพํ สาสนวรนฺติ  วิเสเสติฯ เอตํ สาสนวรํ เนตฺติปฺปกรณสฺส  วิสยนฺติ โยชนา กาตพฺพาฯ เตนาห ‘‘เอตํ อิทานิ อเมฺหหิ วิภชิตพฺพหารนยปฎฺฐานวิจารณวิสยภูตํ สาสน’’นฺติ (เนตฺติ. อฎฺฐ. สงฺคหวารวณฺณนา)ฯ อิเจฺจวํ เนตฺติยา ปฐมคาถาย สเงฺขเปน โยชนโตฺถ สมโตฺตฯ</p>


<p>ตตฺถ นฺติ อนิยมนรวรสฺส สตฺถุโน วาจกํ ปโยควนฺตสพฺพนามํฯ อนิยโม จ ปูชนนมสฺสนกิริยาย อนิยมิตตฺตา วุโตฺต, น นรวรโต อญฺญสตฺตสฺส สมฺภวโตติฯ เอส นโย เสสานิยเตสุปิ ตีสุ ปิฎเกสุฯ โลกิยนฺติ เอตฺถ ปุญฺญาปุญฺญานิ, ตพฺพิปาโก จาติเอตฺถ สตฺตนิกาเย ปุญฺญาปุญฺญานิ โลกิยนฺติ ปวตฺตนฺติ, ตพฺพิปาโก จ โลกิยติ ปวตฺตติ, อิติ สตฺตนิกายสฺส ปุญฺญาปุญฺญานํ, ตพฺพิปากสฺส จ ปวตฺตนสฺส อาธารภาวโต ‘‘เอตฺถา’’ติปเทน นิทฺทิโฎฺฐ สตฺตนิกาโยนามฯ ติ วิคฺคหวิรหิตํ อาขฺยาตปทํ, สกฺกจฺจํ ปูชนํ กโรติฯ</p>


<p>โลกํ ปาเลนฺตีติ  ปุญฺญาปุญฺญานเญฺจว ตพฺพิปากสฺส จ ปวตฺตนาธารตฺตา โลกา จฯ เก เต? จตฺตาโร มหาราชาโน, อินฺทยมวรุณกุเวรา วา, ขตฺติยจตุมหาราชสกฺกสุยามสนฺตุสิตสุนิมฺมิตปรนิมฺมิตวสวตฺติมหาพฺรหฺมาทโย วาฯ ปาลนเญฺจตฺถ อิสฺสริยาธิปเจฺจน ตํตํสตฺตโลกสฺส อญฺญมญฺญวิเหสนนิวารณาทิอาณาปวตฺตาปนยสปริวารฎฺฐานนฺตราทินิยฺยาทนา, สห โลกปาเลหิ โย วตฺตตีติ ฯ อถ วา เย หิโรตฺตปฺปา โลกํ ปาเลนฺติ, อิติ ปาลนโต เต หิโรตฺตปฺปา ฯ เตนาห ภควา ‘‘เทฺวเม, ภิกฺขเว, สุกฺกา ธมฺมา โลกํ ปาเลนฺตี’’ติ (อ. นิ. ๒.๙; อิติวุ. ๔๒)ฯ โลกปาเลหิ หิโรตฺตเปฺปหิ สมนฺนาคโต โลโก  นามฯ หิโรตฺตปฺปสมฺปโนฺน หิ สปฺปุริโส โลโก สกฺกจฺจํ สทา สพฺพกาเลสุ ปูชยติ เจว นมสฺสติ จ ปาปหิริชิคุจฺฉนโต, ธมฺมจฺฉนฺทวนฺตตาย จฯ</p>


<p>อเญฺญ ปน ปูเชนฺตา นมสฺสนฺตาปิ กทาจิเยว ปูเชนฺติ นมสฺสนฺติ, น สพฺพทาติฯ ติ ปูชนนมสฺสนกาลวาจกวิคฺคหวิรหิตํ วิกปฺปนามํ, สพฺพนามํ วาฯ ติ วิคฺคหวิรหิตํ อาขฺยาตปทํ, สกฺกจฺจํ นมสฺสนํ กโรติฯ ติ  เอตฺถ ติ นิยมวาจกํ ปโยควนฺตสพฺพนามํ วิคฺคหวิรหิตเมวฯ นิยโม จ ปูชนนมสฺสนกิริยาย วิเสสิโตฯ ตสฺมา ตสฺส ปูชนนมสฺสนกิริยาย นิยมิตพฺพสฺส ปูเชตพฺพสฺส นมสฺสิตพฺพสฺส นรวรสฺสาติ อโตฺถ ยุโตฺตวฯ เสสนิยเมสุ อเญฺญสุปิ เอเสว นโยฯ นฺติ อาจริเยน วิภชิตพฺพหารนยปฎฺฐานวิจารณวิสยภูตสฺส  สาสนวรปรามสนํ ปโยควนฺตสพฺพนามํ วิคฺคหวิรหิตํฯ</p>


<p>สาสติ เอเตนาติ  เอเตน นววิธสุตฺตเนฺตน, นววิธสุตฺตนฺตสหิเตน วา วเรน สเพฺพน สมเตฺถ เวเนเยฺย ทิฎฺฐธมฺมิกสมฺปรายิกปรมเตฺถหิ ติวิธยานมุเขน ยถารหํ สเตฺต สาสติ อนุสาสติ วิเนติฯ อิติ สาสนานุสาสนกิริยานุสาเรน เวเนยฺยสตฺตานํ ชานนปฎิปชฺชนาธิคมสฺส การณกรณตฺตา ‘‘เอเตนา’’ติ ปเทน นิทฺทิฎฺฐํ นววิธสุตฺตนฺตํ, นววิธสุตฺตนฺตสหิตํ วา วรํ สพฺพํ  นามฯ นววิธสุตฺตนฺตเทสนาย หิ เวเนยฺยานํ ชานนํ ปุริมชานเนน ปจฺฉิมชานนํ, ชานเนน ปฎิปชฺชเนน ปจฺฉิมปฎิปชฺชเนน อธิคโม, ปุริมาธิคเมน ปจฺฉิมาธิคโม โหติฯ เตน วุตฺตํ ‘‘สทฺธา สีลํ สุตํ จาโค ปญฺญา สทฺธาย สีลสฺส สุตสฺส จาคสฺส ปญฺญายา’’ติ (ปฎฺฐา. ๑.๑.๔๒๓) จ ‘‘ปฐมสฺส ฌานสฺส ปริกมฺมํ ปฐมสฺส ฌานสฺส’’ตฺยาทิ (ปฎฺฐา. ๑.๑.๔๒๓) จฯ ธาตุยา เทสนาสโทฺท จ ตํชนโก เทสนาญาณสมฺปยุตฺตจิตฺตุปฺปาโท จ มุขฺยโตฺถ, ตํอุปนิสฺสยปจฺจยา เวเนยฺยานํ อตฺถชานนปฎิปชฺชนอธิคมนาทิ การณูปจารโตฺถ, ‘‘เอเตนา’’ติ ปเทน วุตฺตาย สาสนภูตาย นามปญฺญตฺติยา กรณสตฺติสงฺขาตา อุปนิสฺสยปจฺจยสตฺติ ผลูปจารโตฺถฯ อิติ-สโทฺทปิ ตเมว นามปญฺญตฺติยา อุปนิสฺสยปจฺจยสตฺติํ เหตุภาเวน ปรามสติ, ตสฺสา สตฺติยา อาธารภูตา นามปญฺญตฺติ ยุ-ปจฺจยโตฺถฯ เอเสว นโย ตีสุ ปิฎเกสุ เอวรูเปสุ ฐาเนสุฯ</p>


<p>เอกนฺตนิยฺยานเฎฺฐน, อนญฺญสาธารณคุณตาย จ อุตฺตมเฎฺฐน  อุตฺตมํ, ปริยตฺติสาสนมฺหิ ผลนิยฺยาทนโต, มคฺคนิยฺยานเหตุภาวโต จ นิยฺยานเฎฺฐน, สาวกาทีหิ อชนิยตฺตา อสาธารณเฎฺฐน จ อุตฺตมเฎฺฐน  วริตพฺพนฺติ วา ฯ ยถาวุตฺตสฺส สาสนสฺส ปณฺฑิเตหิ อภิปตฺถิตสมิทฺธิเหตุตาย วริตพฺพตฺตา ปเตฺถตพฺพตฺตา  นาม, ยถาวุตฺตเฎฺฐน วา สาสนญฺจ ตํ วรญฺจาติ ฯ -สเทฺทน สตฺติเภทํ, -สเทฺทน อตฺถาเภทํ เทเสฺสติฯ</p>


<p>วิทนฺตีติ  ฯ เย ปณฺฑิตา ยถาสภาวโต กมฺมกมฺมผลานิ, กุสลาทิเภเท จ ธเมฺม วิทนฺติ, อิติ วิทนโต เต ปณฺฑิตา  นาม, เตหิฯ ญาตพฺพนฺติ ฯ ญา-ธาตุยา นิปฺปริยายโต อารมฺมณิกํ ญาณํ วุตฺตํ, ฐานูปจารโต สาสนวรสฺส อารมฺมณปจฺจยภาโว ทสฺสิโต, อิติ-สเทฺทน อารมฺมณปจฺจยภาโว ปรามสิโตฯ ตสฺส อิติ-สเทฺทน ปรามสิตพฺพสฺส อารมฺมณปจฺจยภาวสฺส อาธารํ สาสนวรํ ณฺย-ปจฺจยโตฺถติ ทฎฺฐพฺพํฯ ญาณํ อรหตีติ วา  วิทูนํ ญาณํ ชานนํ อารมฺมณภาเวน อรหตีติ อโตฺถฯ อิมสฺมิํ นเย ตทฺธิตปทํ ทฎฺฐพฺพํฯ</p>


<p>นรติ  เนตีติ ฯ โย ปุริโส อตฺตานํ อิตฺถีนํ อุจฺจฎฺฐานํ นรติ เนติ, อิติ นรนโต นยนโต โส ปุริโส  นามฯ โส หิ ปุตฺตภูโตปิ มาตุยา ปิตุฎฺฐาเน ติฎฺฐติ, กนิฎฺฐภาตุภูโตปิ เชฎฺฐภคินีนํ ปิตุฎฺฐาเน ติฎฺฐติฯ อถ วา นริตโพฺพ เนตโพฺพติ ฯ โส หิ ชาตกาลโต ปฎฺฐาย ยาว อตฺตโน สภาเวน อตฺตานํ ธาเรตุํ สมโตฺถ น โหติ, ตาว ปเรหิ เนตโพฺพ, น ตถา อโญฺญ ติรจฺฉานาทิโกติฯ เอตฺถ ปน สตฺถุวิสยตาย นรติ เวเนยฺยสเตฺตติ ติ อโตฺถ อธิเปฺปโตฯ สตฺถา หิ สเตฺต อปายาทิโต สุคติํ วา มคฺคผลนิพฺพานํ วา เนตีติฯ สพฺพญฺญุตญฺญาณาทิอเนกคุณสมนฺนาคตตฺตา  อุตฺตโม, วริตโพฺพ ปเตฺถตโพฺพติ วา  ติโลกโคฺคฯ ปกติยา อุจฺจฎฺฐานโฎฺฐ  คุณุตฺตเมน สมนฺนาคโต  นโร จ โส วโร จาติ ฯ จ-ต-สทฺทานํ อตฺถเภโท วุโตฺตว, วิเสสนปรปทสมาโสยํฯ เยน วุตฺตํ ‘‘อคฺคปุคฺคลสฺสาติ อโตฺถ’’ติ (เนตฺติ. อฎฺฐ. สงฺคหวารวณฺณนา)ฯ อเญฺญ ปน ‘‘นรานํ, นเรสุ วา วโรติ นรวโร’’ติ วทนฺติ, ตํ วจนํ ‘‘อคฺคปุคฺคลสฺสาติ อโตฺถ’’ติ (เนตฺติ. อฎฺฐ. สงฺคหวารวณฺณนา) อฎฺฐกถาวจเนน วิรุชฺฌติ มเญฺญฯ ตสฺส นรวรสฺสาติฯ อิเจฺจวํ เนตฺติปฺปกรณสฺส อาทิคาถาย สมาเสน จ วจนโตฺถ สมโตฺตฯ</p>


<p>สรูปโตฺถ โยชนตฺถวจนตฺถานุสาเรน วิชานิตโพฺพฯ ตถาปิ วิสุํ สุฎฺฐุ ชานนตฺถาย ปุน วตฺตโพฺพฯ นฺติ ปทสฺส อนญฺญสาธารณสพฺพญฺญุตญฺญาณาทิอเนกคุณสมฺปโนฺน สโลกปาเลน โลเกน ปูเชตโพฺพ เจว นมสฺสิตโพฺพ จ สาสนวรเทสโก ติโลกโคฺค สรูปโตฺถฯ ติ ปทสฺส ยถาวุตฺตโลกปาลสหิโต สทฺธาจาคาทิสมฺปโนฺน  สพฺพสตฺตโลโก สรูปโตฺถฯ โลกสโทฺท เอกวจนยุโตฺตปิ ชาติสทฺทตฺตา นิรวเสสโต สเตฺต สงฺคณฺหาติ ยถา ‘‘มหาชโน’’ติฯ กามเญฺจตฺถ โลกสโทฺท ‘‘โลกวิทู’’ตฺยาทีสุ สงฺขารภาชเนสุปิ ปวโตฺต, ปูชนนมสฺสนกิริยาสาธนตฺตา ปน สตฺตโลเกว วาจกภาเวน ปวโตฺตติฯ เตนาห ‘‘ปูชนกิริยาโยคฺยภูตตาวเสนา’’ติ (เนตฺติ. อฎฺฐ. สงฺคหวารวณฺณนา)ฯ</p>


<p>ติ เอตฺถ ปูชนกิริยาย มุขฺยโต ปูชนสงฺขาโต ปูเชนฺตานํ จิตฺตุปฺปาโท สรูปโตฺถ, ผลูปจาเรน ตํจิตฺตุปฺปาทสฺส อารมฺมณปกตูปนิสฺสยภูตา วุตฺตปฺปการา สเพฺพ พุทฺธคุณา สรูปตฺถาฯ -วิภตฺติปจฺจยสฺส ปูชนกิริยาสาธโก วุตฺตปฺปกาโร โลโก จ สรูปโตฺถ, เอวํ สติ อตฺถเภทาภาวโต ทฺวีสุ วาจเกสุ เอโกว วาจโก วตฺตโพฺพ, กสฺมา เอกสฺมิํ อเตฺถ เทฺว วาจกา วุตฺตาติ? นายํ โทโส ทฺวินฺนํ วาจกานํ สามญฺญวิเสสวาจกตฺตาฯ โลกสโทฺท หิ ปูชนกิริยาสาธโก, อญฺญกิริยาสาธโก จ วทตีติ สามญฺญวาจโก จ โหติฯ ปูชยเต-สโทฺท โลกปูชนอิตฺถิปูชนปุริสปูชนติรจฺฉานปูชนาทิกิริยาสาธกญฺจ วทตีติ สามญฺญวาจโก ฯ ตสฺมา ปูชยเต-สโทฺท โลกสทฺทสฺส สรูปโตฺถ, ปูชนกิริยาสาธโก จ น อญฺญกิริยาสาธโกติ นิยเมติฯ โลกสโทฺท จ ปูชยเตสทฺทสฺส สรูปโตฺถ ปูชนกิริยาสาธโกฯ โลโก ปน ปูชนกิริยาสาธโก อิตฺถิปุริสติรจฺฉานาทิโกติ นิยเมติฯ ตีสุ ปิฎเกสุ อเญฺญสุปิ เอวรูเปสุ ฐาเนสุ เอเสว นโยฯ</p>


<p>ติ ปทสฺส ยถาวุตฺตเสฎฺฐโลกปาลสหคโต, ปูชนนมสฺสนกิริยาสาธโก จ สตฺตนิกาโย สรูปโตฺถฯ ติ ปทสฺส รตฺติทิวสกาโล อตีตภควโต ธรมานกาโล ตโต ปรกาโล อภินีหารโต ยาว สาสนนฺตรธานา กาโล ตโต ปรกาโล สรูปโตฺถฯ โส ปน อนาคตพุทฺธุปฺปชฺชนกาโล อตีตสมฺมาสมฺพุเทฺธ อิทานิ ปูชยนฺติ นมสฺสนฺติ วิย ปูชยิสฺสติ เจว นมสฺสิสฺสติ จฯ ติ เอตฺถ นมสฺสนกิริยาย มุขฺยโต นมสฺสนสงฺขาโต จิตฺตุปฺปาโท สรูปโตฺถ, ผลูปจาเรน ตํจิตฺตุปฺปาทสฺส อารมฺมณปกตูปนิสฺสยภูตา วุตฺตปฺปการา สเพฺพ พุทฺธคุณา สรูปโตฺถฯ -วิภตฺติปจฺจยสฺส  นมสฺสนกิริยาสาธโก ยถาวุตฺตสตฺตนิกาโย โลโก จ สรูปโตฺถ, อตฺถเภทาภาเวปิ ทฺวินฺนํ วาจกานํ ปวตฺตภาโว เหฎฺฐา วุโตฺตวฯ ติ ปทสฺส อิเธกโจฺจ ปูเชโนฺตปิ น นมสฺสติ, นมสฺสโนฺตปิ น ปูเชติ จ, อยํ ปน สตฺตนิกาโย โลโก ปูชยติ เจว นมสฺสติ จาติ สมุจฺจยโตฺถ สรูปโตฺถฯ</p>


<p>ติ เอตฺถ ตํ-สทฺทสฺส สพฺพญฺญุตญฺญาณาทิอเนกคุณสมนฺนาคโต ปูเชตโพฺพ นมสฺสิตโพฺพ ติโลกโคฺค สตฺถา สรูปโตฺถ, ฉฎฺฐีวิภตฺติยา ชนกสฺส นรวรสฺส ชเญฺญน สาสนวเรน สมฺพโนฺธ ปธานสรูปโตฺถ, ชญฺญสาสนวรสฺส ชนเกน นรวเรน สมฺพโนฺธ อปธานสรูปโตฺถฯ ตีสุ ปิฎเกสุ เอวรูเปสุ อเญฺญสุปิ เอเสว นโยฯ</p>


<p>นฺติ ปทสฺส อาจริเยน วิภชิตพฺพหารนยปฎฺฐานวิจารณวิสยภูตํ สาสนํ สรูปโตฺถฯ นฺติ ปทสฺสาปิ ตเมว สรูปโตฺถ, เอตํ สาสนวรํ ปริยตฺติปฎิปตฺติปฎิเวธเภเทน ติวิธมฺปิ ปริยตฺติสาสนเมว สพฺพสาสนมูลภูตตฺตา, เนตฺติปฺปกรณสฺส วิสยภูตตฺตา จ วิเสสโต อธิเปฺปตํ ตสฺส มูลภูตภาวโต วินยสํวณฺณนาทีสุ พหูปกาเรน ทสฺสิโตติ อเมฺหหิ น วตฺตโพฺพฯ วทโนฺตปิ อญฺญํ รจิตพฺพํ รจิตุํ อสมโตฺถว หุตฺวา วทตีติ คหิตโพฺพ วเทยฺยฯ</p>


<p>ตํ ปน ปริยตฺติสาสนํ วิมุตฺติรสวเสน เอกวิธํ, ธมฺมวินยวเสน ทุวิธํ, วินยปิฎกสุตฺตนฺตปิฎกอภิธมฺมปิฎกวเสน ติวิธํ , อาณาเทสนาโวหารเทสนาปรมตฺถเทสนาวเสน ติวิธํ, ยถาปราธสาสนายถานุโลมสาสนายถาธมฺมสาสนาเภเทนปิ ติวิธํ, สํวราสํวรกถาทิฎฺฐิวินิเวฐนกถานามรูปปริเจฺฉทกถาเภเทนปิ ติวิธํฯ เอตฺถ จ เทสนา เทสกาธีนา, สาสนํ สาสิตพฺพายตฺตํ, กถา กเถตพฺพตฺถาเปกฺขาติ วิเสโสฯ ทีฆนิกาโย, มชฺฌิมนิกาโย, สํยุตฺตนิกาโย, องฺคุตฺตรนิกาโย, ขุทฺทกนิกาโยติ นิกายเภเทน ปน ปญฺจวิธํ; สุตฺตเคยฺยเวยฺยากรณคาถาอุทานอิติวุตฺตกชาตกอพฺภุตธมฺมเวทลฺลเภเทน ปน นววิธํ; ธมฺมกฺขนฺธเภเทน ปน จตุราสีติธมฺมกฺขนฺธสหสฺสวิธํ; ‘‘สํกิเลสภาคิยวาสนาภาคิยนิเพฺพธภาคิยอเสกฺขภาคิยาติ อมิสฺสานิ จตฺตาริ; สํกิเลสภาคิยวาสนาภาคิยสํกิเลสภาคิยนิเพฺพธ ภาคิยสํกิเลสภาคิยอเสกฺขภาคิยวาสนาภาคิยนิเพฺพธภาคิยาติ มิสฺสกทุกานิ จตฺตาริ; สํกิเลสภาคิยวาสนาภาคิยอเสกฺขภาคิยสํกิเลสภาคิยวาสนา ภาคิยนิเพฺพธภาคิยาติ  มิสฺสกติกานิ เทฺว; ตณฺหาสํกิเลสทิฎฺฐิสํกิเลสทุจฺจริตสํกิเลสตณฺหาโวทานภาคิยทิฎฺฐิว- อุทานภาคิยทุจฺจริตโวทานภาคิยาติฉา’’ติ (เนตฺติ. ๘๙) โสฬสนฺนํ สุตฺตานํ เภเทน โสฬสวิธํ; ‘‘โลกิยโลกุตฺตรโลกิยโลกุตฺตรสตฺตาธิฎฺฐานธมฺมาธิฎฺฐานสตฺตธมฺมาธิฎฺฐานญาณเญยฺย- ญาณเญยฺยทสฺสนภาวนาทสฺสนภาวนาสกวจนปรวจนสกวจนปรวจน วิสฺสชฺชนียอวิสฺสชฺชนียวิสฺสชฺชนียอวิสฺสชฺชนียกมฺมวิปากกมฺมวิปากกุสล อกุสลกุสลากุสลอนุญฺญาตปฎิกฺขิตฺตอนุญฺญาตปฎิกฺขิตฺตถวสฺส เภเทน อฎฺฐวีสติวิธ’’นฺติ (เนตฺติ. ๑๑๒) เอวมาทิพหุวิธํ ปริยตฺติสาสนํ เนตฺติปฺปกรณสฺส วิเสสโต วิสยํฯ ตสฺส วิสยภาเว สติ ปฎิปตฺติปฎิเวธสงฺขาตํ สาสนทฺวยมฺปิ ตมฺมูลกตฺตา วิสยํ โหติ ปริยายโตติ ทฎฺฐพฺพํฯ</p>


<p>ติ ปทสฺส ยถาวุตฺตสาสนวรสฺส สปรสนฺตานปวตฺตนปวตฺตาปนาทิวเสน วิชานนสมโตฺถ สณฺหสุขุมญาณาทิคุณสมฺปโนฺน กลฺยาณปุถุชฺชนโสตาปนฺนาทิโก ปุคฺคโล สรูปโตฺถฯ นฺติ ปทสฺส ตาทิเสหิ วิทูหิ สณฺหสุขุมญาณาทินา วิชานิตพฺพํ สาสนวรํ สรูปโตฺถฯ ติ ปทสฺส เอกวิธาทิเภทสฺส สาสนวรสฺส ชนโก อเนกคุณสมฺปโนฺน ติโลกโคฺค สรูปโตฺถฯ อิเจฺจวํ เนตฺติยา อาทิคาถาย สรูปโตฺถ สเงฺขเปน วิชานิตโพฺพฯ</p>


<p> ตสฺสา อนุสนฺธฺยาทีนํ ชานิตพฺพภาเว สติปิ อชานโนฺต วิย ปุจฺฉิตฺวา โทสํ อาโรเปตฺวา ปริหารวเสนาปิ คมฺภีราธิปฺปายสฺส อนากุลสฺส วิเสสชานนํ ภวิสฺสติฯ ตสฺมา ปุจฺฉิตฺวา โทสํ โรเปตฺวา ปริหารวเสน คมฺภีราธิปฺปายํ สมฺปิเณฺฑตฺวา กถยิสฺสํฯ อมฺหากาจริย กิมตฺถํ ‘‘ยํ โลโก’’ตฺยาทิมาห? เนตฺติปฺปกรณํ กาตุํฯ เอวํ สติ เนตฺติปฺปกรณภูตํ ‘‘โสฬสหารา เนตฺติ’’ตฺยาทิกํ เอว วตฺตพฺพํ, กสฺมา ตํ อวตฺวา ตโต เนตฺติปฺปกรณโต อญฺญํ ‘‘ยํ โลโก ปูชยเต’’ตฺยาทิมาหฯ เสยฺยถาปิ สมุทฺทํ คจฺฉโนฺต หิมวนฺตํ คจฺฉติ, หิมวนฺตํ คจฺฉโนฺต  สมุทฺทํ คจฺฉติ, เอวเมว เนตฺติปฺปกรณํ กโรโนฺต  สาสนวรทสฺสนํ กโรตีติ? สจฺจํ, ตถาปิ ยสฺส สํวณฺณนํ เนตฺติปฺปกรณํ กาตุกาโม ตํ สาสนวรํ ปฐมํ ทเสฺสตุํ ‘‘ยํ โลโก’’ตฺยาทิมาหฯ เอวํ สติ ‘‘เอตํ สาสนวร’’นฺติ เอตฺตกเมว วตฺตพฺพํ, กสฺมา ‘‘ยํ โลโก’’ตฺยาทิ วุตฺตนฺติ? ตํ สาสนวรํ ชนเกน นรวเรน นิยเมตฺวา โถเมตุํ วุตฺตํฯ ตถาปิ ‘‘ตสฺส นรวรสฺสา’’ติ เอตฺตกเมว วตฺตพฺพํ, กสฺมา ‘‘ยํ โลโก’’ตฺยาทิ วุตฺตนฺติ? ตํ ชนกํ นรวรํ โลกปาเลน โลกเสเฎฺฐน สทฺธิํ สเพฺพน โลเกน ปูชนียนมสฺสนียภาเวน โถเมตุํ ‘‘ยํ โลโก’’ตฺยาทิ วุตฺตํฯ ปูเชนฺตาปิ วนฺทิตฺวา ปูเชนฺติ, ตสฺมา ‘‘ปูชยเต’’ติ เอตฺตกเมว วตฺตพฺพนฺติ? ตถาปิ เกจิ เกสญฺจิ ปูชาสกฺการาทีนิ กโรนฺตาปิ เตสํ อปากฎคุณตาย นมกฺการํ น กโรนฺติฯ เอวํ ภควโต ยถาภูตอพฺภุคฺคตสทฺทตาย ปน ภควนฺตํ ปูเชตฺวาปิ วนฺทติเยวาติ ทเสฺสตุํ ‘‘นมสฺสติ จา’’ติ วุตฺตํฯ ปูเชโนฺต, นมสฺสโนฺต จ น กทาจิเยว, อถ โข สพฺพกาลนฺติ ทเสฺสตุํ ‘‘สทา’’ติ วุตฺตํฯ ตาทิสสฺส นรวรสฺส ตาทิสํ สาสนวรํ สณฺหสุขุมญาณสมฺปเนฺนหิ วิทูเหว สุขุมญาเณเนว เญยฺยนฺติ สาสนวรํ โถเมตุํ ‘‘วิทูหิ เญยฺย’’นฺติ วุตฺตํฯ</p>


<p>เอตฺถ จ ‘‘ปูชยเต, นมสฺสตี’’ติ เอเตหิ ปูชนนมสฺสนกิริยาย เหตุภูตา สพฺพญฺญุตญฺญาณาทโย อเนเก โลกิยโลกุตฺตรคุณา ปกาสิตา โหนฺติ เต คุเณ อาคมฺม สพฺพโลกสฺส ปูชนนมสฺสนเจตนาย ปวตฺตนโตฯ เตสุ หิ กิญฺจิ สรูปโต, กิญฺจิ อนุมานโต สาริปุตฺตเตฺถราทโย อนุสฺสรนฺติ, ปูเชนฺติ, นมสฺสนฺติฯ เตน วุตฺตํ ‘‘อนุสฺสเรถ สมฺพุทฺธ’’นฺติ (สํ. นิ. ๑.๒๔๙)ฯ เอกเทสคุณาปิ ปูชารหา นมสฺสนารหา, กสฺมา สเพฺพปิ คุณา ปกาสิตาติ? สพฺพคุณทสฺสเนน โพธิสมฺภารสมฺภรณมหากรุณาโยคสงฺขาตเหตุญาณปหาน- อานุภาวรูปกายสมฺปตฺติสงฺขาตผลหิตชฺฌาสยินฺทฺริย- ปากกาลาคมนเทสนาญาณสงฺขาตสตฺตุ- ปการสมฺปทาวเสน โถมนา ทสฺสิตาฯ เตน อตฺตหิตปฎิปตฺติ, ปรหิตปฎิปตฺติ จ นิรุปกฺกิเลสูปคมนาปคมนญฺจ โลกสมญฺญานุปปวตฺติ, ตทนติธาวนญฺจ จรณสมฺปตฺติ, วิชฺชาสมฺปตฺติ จ อตฺตาธิปติตา, ธมฺมาธิปติตา จ โลกนาถอตฺตนาถตา จ ปุพฺพการิกตญฺญุตา จ อปรนฺตปตา, อนตฺตนฺตปตา จ พุทฺธกรณธมฺมพุทฺธภาวสิทฺธิ จ ปรตารณอตฺตตารณญฺจ  สตฺตานุคฺคหจิตฺตตา, ธมฺมวิรตฺตจิตฺตตา จ ปกาสิตา ภวนฺติฯ เตน สพฺพปฺปกาเรน อนุตฺตรทกฺขิเณยฺยตาอุตฺตมปูชนียนมสฺสนียภาวปูชนนมสฺสนกิริยาย จ เขตฺตงฺคตภาวํ ปกาเสติฯ เตน ปูชนกนมสฺสนกานํ ยถิจฺฉิตพฺพปโยชนสมฺปตฺติ ปกาสิตาติ สพฺพคุณา ปกาสิตาติฯ</p>


<p>อาทิกลฺยาณตาทิคุณสมฺปตฺติยา   อคฺคํ อุตฺตมํ, นิปุณญาณโคจรตาย ปณฺฑิตเวทนียญฺจ, ตสฺมา ‘‘วรํ เญยฺย’’นฺติ วจเนหิ สฺวากฺขาตตาทโย สเพฺพ ธมฺมคุณา ปกาสิตาฯ อริยสจฺจปฎิเวเธน สมุคฺฆาตกิเลสสโมฺมหาเยว ปรมตฺถโต ปณฺฑิตา พาลฺยาทิสมติกฺกมนโต, ตสฺมา ภาวิตโลกุตฺตรมคฺคา, สจฺฉิกตสามญฺญผลา จ ปุคฺคลา วิเสสโต ‘‘วิทู’’ติ วุจฺจนฺติฯ เต หิ ยถาวุตฺตสาสนวรํ อวิปรีตโต ญาตุํ, เนตุญฺจ สปรสนฺตาเน สกฺกุณนฺติฯ ตสฺมา เย สุปฺปฎิปนฺนตาทโย อเนเกหิ สุตฺตปเทหิ สํวณฺณิตา, เต อริยสงฺฆคุณาปิ นิรวเสสโต ‘‘วิทูหี’’ติ ปเทน ปกาสิตาติฯ เอวํ เนตฺติยา ปฐมคาถาย ‘‘เอตํ สาสนวร’’นฺติ ปเทน สาสนตฺตยํ สงฺคณฺหิตฺวา ตตฺถ อิตเรสํ ทฺวินฺนํ อธิคมูปายภาวโต สพฺพสาสนมูลภูตสฺส, อตฺตโน เนตฺติปฺปกรณสฺส จ วิสยภูตสฺส ปริยตฺติสาสนวรสฺส ทสฺสนมุเขน สเพฺพ รตนตฺตยคุณาปิ โถมนาวเสน นยโตว ปกาสิตา โหนฺติฯ นยโต หิ ทสฺสิตา สเพฺพ คุณา นิรวเสสา คหิตา ภวนฺติ, น สรูปโตฯ เตนาห ภควนฺตํ ฐเปตฺวา ปญฺญวนฺตานํ อคฺคภูโต ธมฺมเสนาปติสาริปุตฺตเตฺถโรปิ พุทฺธคุณปริเจฺฉทนมนุยุโตฺต ‘‘อปิจ เม ธมฺมนฺวโย วิทิโต’’ติ (ที. นิ. ๒.๑๔๖) ภควตาปิ –</p>


<p>
‘‘เอวํ อจินฺติยา พุทฺธา, พุทฺธธมฺมา อจินฺติยา;  
  
อจินฺติเย ปสนฺนานํ, วิปาโก โหติ อจินฺติโย’’ติฯ (อป. เถร ๑.๑.๘๒; เนตฺติ. ๙๕) –  
</p>
  
<p>คาถา วุตฺตาฯ ตตฺถ ติ พุทฺธคุณาฯ อมฺหากํ ปน ยาวชีวํ รตนตฺตยคุณปริทีปเน อติอุสฺสาหนฺตานมฺปิ สรูปโต นีหริตฺวา ทเสฺสตุํ อสมตฺถภาโว ปเคว ปณฺฑิเตหิ เวทิตโพฺพติฯ</p>


<p>อิเจฺจวํ  –</p>


<p>
‘‘ยํ โลโก ปูชยเต, สโลกปาโล สทา นมสฺสติ จ;  
  
ตเสฺสต สาสนวรํ, วิทูหิ เญยฺยํ นรวรสฺสา’’ติฯ –  
</p>
  
<p>นิคฺคหิตโลปวเสน วุตฺตาย คาถาย สเงฺขเปน กถิโต อนุสนฺธฺยาทิโก สมโตฺตติฯ</p>


<p>
‘‘ยํ โลโก ปูชยเต, ส โลกปาโล สทา นมสฺสติ จ;  
  
ตํ ตสฺส สาสนวรํ, วิทูหิ เญยฺยํ นรวรสฺสา’’ติฯ –  
</p>
  
<p>คาถํ  อปเร ปฐนฺติฯ ตสฺสาปิ อนุสนฺธฺยโตฺถ วุตฺตนโยวฯ โยชนโตฺถ ปน วิเสโสฯ ตตฺถ หิ สโลกปาโล โลโก ยสฺส สตฺถุโน นรวรสฺส  สํวเณฺณตพฺพสหิตํ, สํวเณฺณตพฺพํ เอว วา ปูชยเต เจว นมสฺสติ จ,  โลกปาลสฺส สตฺถุโน  ปูเชตพฺพํ, นมสฺสิตพฺพญฺจ วิทูเหว วิญฺญาตพฺพํ, เอตํ สาสนวรํ เนตฺติปฺปกรณสฺส วิสยนฺติ คเหตพฺพนฺติ โยชนาฯ โยชนากาโรปิ เหฎฺฐา วุตฺตนโยวฯ</p>


<p>วิคฺคหโตฺถปิ วิเสโสฯ อิมสฺมิญฺหิ นเย โลกํ ปาเลนฺตีติ  ยถาวุตฺตจตุมหาราชาทโยฯ เตหิ โลกปาเลหิ สหิตํ สพฺพโลกํ ปาเลติ โลกคฺคนายกตฺตาติ ติ ภควาปิ โลกปาลสเทฺทน วุโตฺตฯ โส หิ ติ เอตฺถ -สเทฺทน ปรามสียติ, ตสฺมา ตสฺส โลกปาลสฺส สตฺถุโน นรวรสฺสาติ อโตฺถ คหิโตฯ ยทิ เอวํ โลกปาโล คุณีภูโต อปธาโน ปธานภูตํ โลกํ วิเสเสตฺวา วินิวโตฺต, กถํ ตํ-สเทฺทน ปรามสียตีติ? โลกวิเสสโก สมาโนปิ สาสนวราเปกฺขตาย ชนกสามิภาเวน สมฺพนฺธิวิเสสภูตตฺตา ปธานภูโต วิย ปรามสียตีติฯ ภควา สาสนวรสฺส สามิภาเวน คหิโตฯ กถํ สาสนวรสฺส สามี ภควา สาสนวรํ ปูชยตีติ? น จายํ วิโรโธฯ พุทฺธา หิ ภควโนฺต ธมฺมครุโน, เต สพฺพกาลํ ธมฺมมปจยมานาว วิหรนฺตีติฯ พุทฺธานญฺหิ ธมฺมครุธมฺมาปจยมานภาโว ‘‘ยํนูนาหํ…เป.… ตเมว ธมฺมํ สกฺกตฺวา ครุํ กตฺวา มาเนตฺวา ปูเชตฺวา อุปนิสฺสาย วิหเรยฺย’’นฺติ (อ. นิ. ๔.๒๑) วุโตฺต, ตสฺมา โลกปาโล ภควา สาสนวรํ  ปูชยตีติ ทฎฺฐโพฺพฯ เอวํ สติ โลกปาโล ภควา สาสนวรํ ปูชยตีติ อโตฺถ ยุโตฺต โหตุ, กถํ โลกปาโล ภควา สาสนวรํ นมสฺสตีติ ยุโตฺตติ? ยุโตฺตว ‘‘นมสฺสตี’’ติ ปทสฺส ครุกรเณน ตนฺนินฺนโปณปพฺภาโรติ อตฺถสฺสาปิ ลพฺภนโตฯ ภควา หิ ธมฺมครุตาย สพฺพกาลํ ธมฺมนินฺนโปณปพฺภารภาเวน วิหรตีติฯ วุตฺตเญฺหตํ ‘‘เยน สุทํ นิจฺจกปฺปํ วิหรามี’’ติอาทิฯ เสสเมตฺถ เหฎฺฐา วุตฺตนเยน วา สํวณฺณนาสุ วุตฺตนเยน วา ญาตพฺพนฺติ อเมฺหหิ น วิตฺถารียติฯ</p>


<p>เอวํ ปฐมคาถาย ‘‘สาสนวร’’นฺติ ปเทน ติวิธมฺปิ สาสนํ สงฺคณฺหิตฺวา ตตฺถ ปริยตฺติสาสนเมว อตฺตโน เนตฺติปฺปกรณสฺส วิสยํ นิยเมตฺวา ทเสฺสโนฺต ตฺยาทิมาหฯ อถ วา ปฐมคาถาย รตนตฺตยโถมเนน สห เนตฺติปฺปกรณตาวิสยํ สาสนวรํ อาจริเยน ทสฺสิตํ, ‘‘ตสฺส สาสนวรํ กิํ สพฺพํเยว เนตฺติปฺปกรณสฺส วิสยํ, อุทาหุ ปริยตฺติสาสนเมวา’’ติ ปุจฺฉิตพฺพตฺตา ปริยตฺติสาสนภูตํ สุตฺตเมวาติ ทเสฺสโนฺต นฺติอาทิมาหฯ ตตฺถ ‘‘สาสนวร’’นฺติ สามเญฺญน วุตฺตมฺปิ ปริยตฺติสุตฺตเมว สาสนวรนฺติ  คเหตพฺพนฺติ อโตฺถฯ ‘‘ตํ ปน กติวิธ’’นฺติ วตฺตพฺพตฺตา ติ วุตฺตํ, สเงฺขปโต ปเภเทน ทฺวาทสวิธนฺติ อโตฺถฯ ปเภทโต ทฺวาทสวิธมฺปิ พฺยญฺชนปทอตฺถปทโต ปน ทุวิธเมวาติ ทเสฺสตุํ ติ วุตฺตํฯ ‘‘ตสฺมิํ ทฺวเย เอกเมว สรูปโต เนตฺติปฺปกรณสฺส วิสยนฺติ วิเญฺญยฺยํ, อุทาหุ อุภย’’นฺติ ปุจฺฉิตพฺพตฺตา อุภยนฺติ ทเสฺสตุํ นฺติ วุตฺตํฯ วจนวจนียภาเวน สมฺพเนฺธ ยสฺมิํ พฺยญฺชเน, อเตฺถ จ ‘‘สุตฺต’’นฺติ โวหาโร ปวโตฺต, ตํ อุภยํ สรูปโต เนตฺติปฺปกรณสฺส วิสยนฺติ วิเญฺญยฺยนฺติ อโตฺถฯ ‘‘กินฺติ วิเญฺญยฺย’’นฺติ วตฺตพฺพตฺตา นฺติ วุตฺตํฯ อิทํ วุตฺตํ โหติ – ฉพฺยญฺชนปทฉอตฺถปทเภเทน ทฺวาทสวิธํ พฺยญฺชนปทอตฺถปทวเสน ทุวิธํ สพฺพปริยตฺติสงฺขาตํ สุตฺตํ มม เนตฺติปฺปกรณสฺส วิสยํ สาสนวรนฺติ ญาตพฺพํฯ สรูปโต ปุจฺฉิตฺวา อตฺถปทํ, พฺยญฺชนปทญฺจ สรูปโต ญาตพฺพนฺติฯ</p>


<p>เอวํ ปฐมคาถาย ‘‘สาสนวร’’นฺติ วุตฺตสฺส สุตฺตสฺส ปริยตฺติภาวเญฺจว อตฺถปทพฺยญฺชนปทภาเวน เวทิตพฺพตฺตญฺจ ทเสฺสตฺวา อิทานิ ตสฺส สุตฺตสฺส ปวิจยูปายํ  เนตฺติปฺปกรณํ ปทตฺถวิภาเคน ทเสฺสตุํ ตฺยาทิมาหฯ อถ วา ทุติยคาถาย เนตฺติปฺปกรณสฺส วิสยํ สาสนวรํ นิยเมตฺวา ทสฺสิตํ, ‘‘เนตฺติ นาม กตมา, กติวิธา’’ติ ปุจฺฉิตพฺพตฺตา เนตฺตินาม เอตฺติกาติ สเงฺขปโต ทเสฺสตุํ ตฺยาทิมาหฯ ตตฺถ ตสฺส สาสนสฺส สุตฺตสฺส อตฺถปริเยฎฺฐิ เนตฺติสํวณฺณนา มยา มหากจฺจายเนน นิทฺทิฎฺฐา  นาม โสฬสหารสมุทายา ปญฺจนยสมุทายา อฎฺฐารสมูลปทสมุทายาติ วิชานิตพฺพาติฯ</p>


<p>เต หาราทโย เกนเฎฺฐน  นาม? เวเนยฺยสเตฺต อริยธมฺมํ เนตีติ เนตฺตีติ เอวมาทิ อโตฺถ สํวณฺณนาสุ (เนตฺติ. อฎฺฐ. คนฺถารมฺภกถา) วุโตฺตวฯ อิมาย ตติยคาถายปิ ‘‘มหากจฺจาเนน นิทฺทิฎฺฐา’’ติ ปาโฐ สุนฺทโรฯ ‘‘มหากจฺจายเนน นิทฺทิฎฺฐา’’ติ วา ปาโฐ, น สุนฺทโรฯ ลกฺขณญฺหิ มยา เหฎฺฐา วุตฺตนฺติฯ ‘‘โสฬสหาราทิสมุทายา เนตฺตี’’ติ วุตฺตา, เต หารา สุตฺตสฺส พฺยญฺชนวิจโย วา โหนฺติ, อตฺถวิจโย วา, นยา จ พฺยญฺชนวิจโย วา โหนฺติ, อตฺถวิจโย วาติ วิจารณายํ สติ ‘‘อิเม อิมสฺส วิจโย’’ติ นิยเมตฺวา ทเสฺสตุํ ติอาทิมาหฯ ตตฺถ หารา สุตฺตสฺส พฺยญฺชนวิจโย โหนฺติ, น อตฺถวิจโย โสฬสหารานํ มูลปทนิทฺธารณํ วเชฺชตฺวา พฺยญฺชนมุเขเนว สํวณฺณนาภาวโตฯ ตโย ปน นยา สุตฺตสฺส อตฺถวิจโย โหนฺติ, ติณฺณํ นยานํ มูลปทสงฺขาตอวิชฺชาทิสภาวธมฺมนิทฺธารณมุเขเนว สุตฺตสฺส อตฺถสํวณฺณนาภาวโตติฯ</p>


<p>‘‘ตํ  อุภยํ สุเตฺต สํวณฺณนาภาเวน เกนจิ กตฺถจิเยว โยเชตพฺพํ, อุทาหุ สพฺพถา สพฺพตฺถ โยชิต’’นฺติ ปุจฺฉิตพฺพภาวโต ตํ อุภยํ สพฺพตฺถ สุเตฺตสุ สพฺพถา โยชิตนฺติ ทเสฺสตุํ นฺติ วุตฺตํฯ หารา เจว นยา จ อุภยํ สุตฺตสฺส อตฺถนิทฺธารณวเสน ปริโต สมนฺตโต คหิตํ สพฺพถา สุเตฺตสุ โยชิตนฺติฯ</p>


<p>‘‘หาราทิสมุทายภูตํ เนตฺติสงฺขาตํ สุตฺตํ กถํ สํวเณฺณตพฺพํ สุตฺตํ สํวเณฺณตี’’ติ วตฺตพฺพภาวโต วุตฺตํ นฺติฯ เนตฺติสงฺขาตํ สํวณฺณนาสุตฺตํ สํวเณฺณตพฺพสุตฺตานุรูปํ ยถา เยน เยน เทสนาหาเรน วา อเญฺญน วา สํวเณฺณตพฺพํ, เตน เตน  สํวเณฺณตีติ  อโตฺถฯ อถ วา ‘‘เนตฺติสงฺขาตํ สุตฺตํ กิตฺตกํ สํวเณฺณตพฺพํ สุตฺตํ สํวเณฺณตี’’ติ วตฺตพฺพภาวโต วุตฺตํ นฺติฯ ตตฺถ  ยํ ยํ สุตฺตํ ภควตา วุตฺตํ, ตํ ตํ สพฺพํ สุตฺตํ เนตฺติสงฺขาตํ สุตฺตํ  วทติ อสฺสาทาทีนวทสฺสนวเสน สํวเณฺณตีติฯ เตน วุตฺตํ ‘‘เนตฺตินเยน หิ สํวเณฺณตุํ อสกฺกุเณยฺยํ นาม สุตฺตํ นตฺถี’’ติ (เนตฺติ. อฎฺฐ. สงฺคหวารวณฺณนา)ฯ</p>


<p>‘‘ยํ ยํ ภควตา เทสิตํ สุตฺตํ เนตฺติสํวณฺณนาย สํวณฺณิตํ, สา สํวเณฺณตพฺพา เทสนา จ วิเญฺญยฺยา, อุทาหุ เทสิตพฺพญฺจา’’ติ วตฺตพฺพภาวโต ตฺยาทิมาหฯ ยา เจว เทสนา ปาฬิ สํวณฺณิตา, สา จ, ตาย เทสนาย เทสิตํ ยํ ธมฺมชาตํ, ตญฺจ อุภยํ วิมุตฺตายตนเทสนาสีเสน ปริจยํ กโรเนฺตหิ เอกเนฺตน วิเญฺญยฺยํ อุภยเสฺสว อนุปาทิเสสปรินิพฺพานปริโยสานานํ สมฺปตฺตีนํ เหตุภาวโตฯ ‘‘ตสฺส อุภยสฺส วิชานเน สาเธตเพฺพ สาเธตพฺพสฺส วิชานนสฺส เหตุภูตา กตมา อนุปุพฺพี’’ติ ปุจฺฉิตพฺพภาวโต วุตฺตํ ตฺยาทิฯ ตตฺถ  วิชานเน สาเธตเพฺพ สุตฺตาทินวงฺคสฺส สาสนสฺส อตฺถปริเยสนา อตฺถวิจารณา หารนยานํ  วิชานนสฺส สาเธตพฺพสฺส เหตุภูตา อนุปุพฺพี นามาติ อโตฺถฯ อถ วา ตสฺส อุภยสฺส วิชานเน สาเธตเพฺพ สุตฺตาทินวงฺคสฺส สาสนสฺส อตฺถปริเยสนาย อตฺถวิจารณาย อยํ อนุปุพฺพี วิชานนสฺส สาเธตพฺพสฺส เหตุภูตา อนุปุพฺพี นามาติฯ อถ วา วกฺขมานาย หารนยานุปุพฺพิยา นววิธสุตฺตนฺตปริเยสนา วิชานนสฺส เหตุภูตาติ เวทิตพฺพาฯ เตนากาเรเนว  ติธา วุตฺตาติฯ</p>

</p>





