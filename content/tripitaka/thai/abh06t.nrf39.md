<h1>๑๓. เตรสโม ปริเจฺฉโท</h1>
<h3>นิสฺสนฺทผลวิภาโค</h3>
<ol>
<li>
วิปสฺสนาย  
นิสฺสนฺทมิติ วุตฺตมิโต ปรํ;  
  
สจฺจานํ ปฎิเวธาทิํ, ปวกฺขามิ ยถากฺกมํฯ  
</li>
  
<li>
ปริญฺญา จ ปหานญฺจ, สจฺฉิกิริยา จ ภาวนา;  
  
อิติ ทุกฺขาทิสเจฺจสุ,  
กิจฺจ  
มาหุ จตุพฺพิธํฯ  
</li>
  
<li>
ตํ สพฺพํ มคฺคกาลมฺหิ, กริสฺสติ ตโต ปรํ;  
  
ปฎิปสฺสทฺธกิจฺจตฺตา, กตํ โหติ ผเล กถํฯ  
</li>
  
<li>
ฉินฺนตาโล ผลเสฺสว, ฉินฺนานุสยมูลกา;  
  
ขนฺธา นาลมธิฎฺฐานํ, วิปลฺลาสปวตฺติยาฯ  
</li>
  
<li>
อจฺจนฺตปฎิปกฺขตฺตา, จตุมคฺคปวตฺติยา;  
  
ปรํ เกฺลสา น ชายนฺติ, ทฑฺฒพีชงฺกุรํ ยถาฯ  
</li>
  
<li>
นิยฺยานฎฺฐวิเสเสน, อญฺญมญฺญสฺส ปจฺจโย;  
  
มโคฺคว มคฺคํ ภาเวติ, ชายมาโนถ วา ปุนฯ  
</li>
  
<li>
มคฺคปฺปวตฺติสนฺตาเน  
, ภาวนาติ ปวุจฺจติ;  
  
วตฺตมาเนน ตํ กิจฺจํ, นิปฺผาทิตมเสสโตฯ  
</li>
  
<li>
อิติ ตีณิปิ สจฺจานิ, กิจฺจโต ปฎิวิชฺฌติ;  
  
นิพฺพานํ สจฺฉิกุพฺพโนฺต, มโคฺค เอกกฺขเณ สหฯ  
</li>
  
<li>
กิจฺจปฺปวตฺติโต เจตฺถ,  
ปฎิเวโธ  
ติ วุจฺจติ;  
  
ตญฺจ สาเธติ มโคฺคยํ, นิยฺยโนฺต สนฺติโคจโรฯ  
</li>
  
<li>
ปริจฺจชิตฺวา สงฺขาเร, มคฺคสฺสารพฺภ นิพฺพุติํ,  
  
นิยฺยานเมว สเจฺจสุ, กิจฺจสาธนมีริตํฯ  
</li>
  
<li>
มโคฺค  
เอว หิ นิยฺยาติ, เสสา ตโสฺสปการกา;  
  
อเปฺปนฺตา ฌานธมฺมา จ, พุชฺฌนฺตา โพธิปกฺขิยาฯ  
</li>
  
<li>
ตสฺมา ตเสฺสว วุฎฺฐานํ, ปกาเสนฺติ วิเสสโต;  
  
ขเนฺธหิ จ กิเลเสหิ, วิโมกฺขตฺตยโต กถํฯ  
</li>
  
<li>
กตฺวานาภินิเวสํ ตุ, ยตฺถ ตตฺถ ยถา ตถา;  
  
ภูมิธมฺมํ ปริคฺคยฺห, วิปสฺสิตฺวา ตโต ปรํฯ  
</li>
  
<li>
ยโต กุโตจิ วุฎฺฐานํ, ยทิ โหติ อนิจฺจโต;  
  
หุตฺวาธิโมกฺขพหุโล, สทฺธินฺทฺริยวิเสสโตฯ  
</li>
  
<li>
อนิมิตฺตวิโมเกฺขน, นิยฺยโนฺต สตฺตปุคฺคโล;  
  
สทฺธานุสารี ปฐเม, มเชฺฌ สทฺธาวิมุตฺตโกฯ  
</li>
  
<li>
อเนฺต ปญฺญาวิมุโตฺตติ, ตมีเรนฺติ ตถาคตา;  
  
สงฺขาเร ทุกฺขโต ทิสฺวา, วุฎฺฐหโนฺต ส ปุคฺคโลฯ  
</li>
  
<li>
ปสฺสทฺธิพหุโล หุตฺวา, สมาธินฺทฺริยลาภโต;  
  
ตเถวาปฺปณิหิเตน, นิยฺยโนฺต ติวิโธ ภเวฯ  
</li>
  
<li>
อนตฺตโต วุฎฺฐหิตฺวา, เวทพาหุลฺยโยคโต;  
  
สุญฺญเตนาถ นิยฺยโนฺต, ปญฺญินฺทฺริยวิเสสโตฯ  
</li>
  
<li>
ธมฺมานุสารี ปฐเม, ทิฎฺฐิปฺปโตฺต ตโต ปรํ;  
  
อเนฺต ปญฺญาวิมุโตฺตติ, ตมฺปิ ทีเปนฺติ ปณฺฑิตาฯ  
</li>
  
<li>
อาเนญฺชปาทกชฺฌาน-นามกายวิเสสโต  
;  
  
สจฺฉิกตฺวาน นิพฺพานํ, มเชฺฌ ฉ กายสกฺขิโนฯ  
</li>
  
<li>
อรูปโต จ มเคฺคน, อาเนเญฺชน จ รูปโต;  
  
วิมุโตฺต อุภโตภาค-วิมุโตฺต อรหา ภเวฯ  
</li>
  
<li>
ติวิโมกฺขมุขีภูตา, อิติ วุฎฺฐานสาธิกา;  
  
สตฺตปุคฺคลเภทญฺจ,  
สมฺปาเทติ วิปสฺสนาฯ  
</li>
  
<li>
อธิมุจฺจติ  
สทฺธา จ, ยถาวตฺถุสภาวโต;  
  
เญยฺยธเมฺมสุ สพฺพตฺถ, ปญฺญา จ ปฎิวิชฺฌติฯ  
</li>
  
<li>
ตสฺมา สทฺธา จ ปญฺญา จ, วตฺถุนิจฺฉยลกฺขณา;  
  
วตฺถุปฺปติฎฺฐิตา จายํ, ติลกฺขณวิปสฺสนาฯ  
</li>
  
<li>
ตสฺมา สทฺธาธุโร โยคี, ทิโสฺวฬาริกลกฺขณํ;  
  
ตโต ปรมนตฺตาติ, สุขุเม อธิมุจฺจติฯ  
</li>
  
<li>
ตเสฺสวมธิมุตฺตสฺส, สทฺธา วา ปน เกวลา;  
  
สมาธินฺทฺริยาธิกา จ, วุฎฺฐานฆฎิกา ภเวฯ  
</li>
  
<li>
ถูลลกฺขณโมหาย, ปญฺญาธุเร วิปสฺสโต;  
  
ธมฺมสภาวมาหจฺจ, สุขุมํ ปฎิวิชฺฌติฯ  
</li>
  
<li>
ตสฺมา สทฺธาธุรเสฺสว, วุฎฺฐานทฺวยมาทิโต;  
  
อเนฺต สทฺธานุคตสฺส, ปญฺญา สุปริปูรติฯ  
</li>
  
<li>
ปญฺญาธุรสฺส เสสนฺติ, เกจิ อาจริยา ปน;  
  
ธุรสํสนฺทนํ นาม, วุฎฺฐาเนสุ วิภาวยุํฯ  
</li>
  
<li>
สตฺตกฺขตฺตุปรโม จ,  
  
โกลํโกโล ตถาปโร;  
  
เอกพีชีติ ติวิโธ,  
  
โสตาปโนฺน  
ปวุจฺจติฯ  
</li>
  
<li>
สกิํเทว อิมํ โลกํ, อาคนฺตฺวา ปุน ปุคฺคโล;  
  
สกทาคามิ  
นาเมน, ทุติโยปิ ปกาสิโตฯ  
</li>
  
<li>
อนฺตราปรินิพฺพายี  
, อุปหจฺจาปโร ตถา;  
  
อสงฺขารํ สสงฺขารํ, อุทฺธํโสโตติ ปญฺจธาฯ  
</li>
  
<li>
  
อนาคามี  
จ ตติโย, จตุโตฺถ  
อรหา  
ติ จ;  
  
อิตฺถํ ผลฎฺฐา จตฺตาโร,  
มคฺคฎฺฐา  
จ ตโตปเรฯ  
</li>
  
<li>
ภาวนาปริยาเยน  
, ปฎิเวธานุรูปโต;  
  
จตฺตาโร จ ยุคา โหนฺติ,  
อฎฺฐ จาริยปุคฺคลา  
ฯ  
</li>
  
<li>
ทิฎฺฐิกงฺขา ปหียนฺติ, อาทิมเคฺคน สพฺพถา;  
  
อปายคมนียมฺปิ, ปาปมญฺญํ ปหียติฯ  
</li>
  
<li>
สกทาคามิมเคฺคน, ขียโนฺตฬาริกา ตถา;  
  
อนาคามิกมเคฺคน, กามโทสาว สพฺพถาฯ  
</li>
  
<li>
อรหเตฺตน สเพฺพปิ, เกฺลสา ขียนฺติ สพฺพถา;  
  
เกฺลสหานิ  
ยถาโยค-มิติ เญยฺยา วิภาวินาฯ  
</li>
  
<li>
  
ปฎิสมฺภิทา จตโสฺส,  
อเตฺถ ธเมฺม นิรุตฺติยํ;  
  
ปฎิภาเน จ ภาสนฺติ, ญาณํ เภทคตํ พุธาฯ  
</li>
  
<li>
เหตุปฺผลญฺจ นิพฺพานํ, ภาสิตโตฺถ ตถาปโร;  
  
ปากากฺริยาติ ปเญฺจเต,  
อตฺถ  
นาเมน ภาสิตาฯ  
</li>
  
<li>
เหตุ จาริยมโคฺค จ, ภาสิตญฺจ ตถาปรํ;  
  
กุสลากุสลเญฺจติ, ปญฺจ  
ธโมฺม  
ปกาสิโตฯ  
</li>
  
<li>
ตเตฺถวํ ทสธา เภเท, อตฺถธเมฺม ยถารหํ;  
  
โย โวหาโร สภาเวน, สา  
นิรุตฺตี  
ติ สมฺมตาฯ  
</li>
  
<li>
ตํตํโคจรกิจฺจาทิ-เภทภินฺนํ ตหิํ ตหิํ;  
  
ปวตฺตมานํ ยํ ญาณํ,  
ปฎิภานํ  
ตมีริตํฯ  
</li>
  
<li>
ปุพฺพโยโค พาหุสฺสจฺจํ,  
  
เทสภาสา ตถาคโม;  
  
ปริปุจฺฉา จาธิคโม,  
  
นิสฺสโย มิตฺตสมฺปทาฯ  
</li>
  
<li>
อิจฺจูปนิสฺสยํ  
ลทฺธา, ภิชฺชติ ปฎิสมฺภิทา;  
  
อเสกฺขภูมิยํ วาถ, เสกฺขภูมิยเมว วาฯ  
</li>
  
<li>
สรสฺสโต  
อาคมโต, ตถาลมฺพณโตปิ จ;  
  
นามุปฺปตฺติํ ปกาเสนฺติ, ผลสฺส ติวิธํ พุธาฯ  
</li>
  
<li>
ติธา ตโต  
สมาปตฺติ,  
โสตาปตฺติผลาทิกา;  
  
สุญฺญตา จานิมิตฺตา จ, ตถาปฺปณิหิตาติ จฯ  
</li>
  
<li>
ตญฺจ วุตฺตนเยเนว, สมาปชฺชิตุมิจฺฉโต;  
  
วิปสฺสนฺตสฺส สงฺขาเร, ผลมเปฺปติ อตฺตโนฯ  
</li>
  
<li>
นิโรธํ ตุ สมาปตฺติํ, รูปารูปสฺส ลาภโก;  
  
สมาปชฺชตานาคามี, อรหา จ ยถา ตถาฯ  
</li>
  
<li>
รูปารูปสมาปตฺติํ, สมาปชฺช ยถากฺกมํ;  
  
วุฎฺฐหิตฺวา วิปสฺสโนฺต, ตตฺถ ตเตฺถว สงฺขเตฯ  
</li>
  
<li>
ยุคนนฺธํ ปวเตฺตตฺวา, สมถญฺจ วิปสฺสนํ;  
  
ยาวากิญฺจญฺญายตน-มิตฺถํ ปตฺวา ตโต ปรํฯ  
</li>
  
<li>
อธิเฎฺฐยฺยมธิฎฺฐาย, กตฺวาโภคํ ยถารหํ;  
  
มคฺคารูปสมาปตฺติํ, สมาปชฺชติ ปณฺฑิโตฯ  
</li>
  
<li>
ตโต นิโรธํ ผุสติ, จิตฺตุปฺปาททฺวยา ปรํ;  
  
ตเสฺสวํ มนสาภาโว,  
นิโรโธ  
ติ ปวุจฺจติฯ  
</li>
  
<li>
ผลจิตฺตสมุปฺปาทา, วุฎฺฐานํ ตสฺส ทีปิตํ;  
  
ตโต ภวงฺคํ เฉตฺวาน, ปจฺจเวกฺขติ พุทฺธิมาฯ  
</li>
  
<li>
อิจฺจาเนกคุณาธารํ, ปญฺญาภาวนมุตฺตมํ;  
  
ภาเวยฺย มติมา โยคี, ปเตฺถโนฺต หิตมตฺตโนฯ  
</li>
  
<li>
อิตฺถํ สุสมฺปาทิตสีลจิตฺต-  
  
ปญฺญาวิสุทฺธี ปฎิปาทยนฺตา;  
  
ปตฺวาน สโมฺพธิมเปตโสกา,  
  
ปาเลนฺติ โสตฺถิํ ปรมํ จิรายฯ  
</li>
  
<li>
เต  
  
ปตฺติปตฺตา ปรมปฺปตีตา,  
  
ปกฺขาลิตเกฺลสมลา มเหสี;  
</li>
  
อจฺจนฺตโวทาตคุโณทิตตฺตา,  
  
โลกสฺส โหนฺตุตฺตมทกฺขิเณยฺยาฯ  
</li>
  
อิติ นามรูปปริเจฺฉเท นิสฺสนฺทผลวิภาโค นาม  
</li>
  
เตรสโม ปริเจฺฉโทฯ  
</li>
  
นิฎฺฐิโต จ สพฺพถาปิ วิปสฺสนาวิภาโคฯ  
</li>
  
<h3>นิคมนกถา</h3>
</ol>
<ol>
<li>
เอตฺตาวตา ปฎิญฺญาโต, ปวกฺขามีติ อาทิโต;  
  
นามรูปปริเจฺฉโท,  
ปรินิฎฺฐาปิโต มยาฯ  
</li>
  
<li>
เตรเสว ปริเจฺฉทา, วิภตฺตา สตฺต สาธิกา;  
  
นามรูปปริเจฺฉเท, ภาณวารา ปกาสิตาฯ  
</li>
  
<li>
อภิธมฺมปรมตฺถา, สมโถ จ วิปสฺสนา;  
  
วิสุํ วิสุํ วิภตฺตาติ, วิภาเคตฺถ ติธา มตาฯ  
</li>
  
<li>
โสยํ วิชฺชาวิโมกฺขา จ, หทเยสุ วิภาวินํ;  
  
วลฺลภตฺตมธิฎฺฐาย, สาสเนตฺถ คเวสินํฯ  
</li>
  
<li>
มโนคตตมุทฺธํสี, รวิรํสีว ปณฺฑิโต;  
  
ทเสฺสตุ จิรมาโลกํ, สทฺธมฺมรตนาลเยฯ  
</li>
  
<li>
ปณฺฑิจฺจํ  
ปรมเตฺถสุ, ปาฎวํ ปฎิปตฺติยํ;  
  
ปตฺถยเนฺตน ภิกฺขูน-มิตฺถํ สุคตสาสเนฯ  
</li>
  
<li>
นามรูปปริเจฺฉท-มสํกิณฺณมนากุลํ;  
  
กุพฺพตา หิตกาเมน, สุกเตน กเตน เมฯ  
</li>
  
<li>
มหาเมรุนิภํ  
เคหํ, มหาเจติยภูสิตํ;  
  
มหาวิหารมารุฬฺห-มหาโพธิมหุสฺสวํฯ  
</li>
  
<li>
อลงฺกาตุํ ปโหนฺตาลํ, จิรกาลํ ตโปธนา;  
  
ลงฺกาทีปสฺสลงฺการํ, กลงฺกาปคตาลยํฯ  
</li>
  
<li>
นามรูปปริเจฺฉโท,  
  
อนฺตรายํ วินา ยถา;  
  
นิฎฺฐิโตยํ ตถา โลเก,  
  
นิฎฺฐนฺตชฺฌาสยา สุภาฯ  
</li>
  
อิติ อนุรุทฺธาจริเยน วิรจิตํ  
</li>
  
นามรูปปริเจฺฉทปกรณํ นิฎฺฐิตํฯ  
</li>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</li>
  
  
  
  
  