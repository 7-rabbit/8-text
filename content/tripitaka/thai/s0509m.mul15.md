<h1>๑๖. มหานิปาโต</h1>
<h3>๑. สุเมธาเถรีคาถา</h3>
<ol>
<li>
มนฺตาวติยา  
นคเร, รโญฺญ โกญฺจสฺส อคฺคมเหสิยา;  
  
ธีตา อาสิํ สุเมธา, ปสาทิตา สาสนกเรหิฯ  
</li>
  
<li>
สีลวตี จิตฺตกถา, พหุสฺสุตา พุทฺธสาสเน วินีตา;  
  
มาตาปิตโร อุปคมฺม, ภณติ ‘‘อุภโย นิสาเมถฯ  
</li>
  
<li>
‘‘นิพฺพานาภิรตาหํ, อสสฺสตํ ภวคตํ ยทิปิ ทิพฺพํ;  
  
กิมงฺคํ ปน  
กิมงฺค ปน (สี. สฺยา.), กิํ ปน (?)  
ตุจฺฉา กามา, อปฺปสฺสาทา พหุวิฆาตาฯ  
</li>
  
<li>
‘‘กามา กฎุกา อาสีวิสูปมา, เยสุ มุจฺฉิตา พาลา;  
  
เต ทีฆรตฺตํ นิรเย, สมปฺปิตา หญฺญเนฺต ทุกฺขิตา  
หญฺญเร ทุขิตา (?)  
ฯ  
</li>
  
<li>
‘‘โสจนฺติ ปาปกมฺมา, วินิปาเต ปาปวทฺธิโน สทา;  
  
กาเยน จ วาจาย จ, มนสา จ อสํวุตา พาลาฯ  
</li>
  
<li>
‘‘พาลา  
เต ทุปฺปญฺญา, อเจตนา ทุกฺขสมุทโยรุทฺธา;  
  
เทสเนฺต  
อชานนฺตา, น พุชฺฌเร อริยสจฺจานิฯ  
</li>
  
<li>
‘‘สจฺจานิ  
อมฺม พุทฺธวรเทสิตานิ, เต พหุตรา อชานนฺตา เย;  
  
อภินนฺทนฺติ ภวคตํ, ปิเหนฺติ เทเวสุ อุปปตฺติํฯ  
</li>
  
<li>
‘‘เทเวสุปิ อุปปตฺติ, อสสฺสตา ภวคเต อนิจฺจมฺหิ;  
  
น จ สนฺตสนฺติ พาลา, ปุนปฺปุนํ ชายิตพฺพสฺสฯ  
</li>
  
<li>
‘‘จตฺตาโร วินิปาตา, ทุเว  
เทฺว (สพฺพตฺถ)  
จ คติโย กถญฺจิ ลพฺภนฺติ;  
  
น จ วินิปาตคตานํ, ปพฺพชฺชา อตฺถิ นิรเยสุฯ  
</li>
  
<li>
‘‘อนุชานาถ มํ อุภโย, ปพฺพชิตุํ ทสพลสฺส ปาวจเน;  
  
อโปฺปสฺสุกฺกา ฆฎิสฺสํ, ชาติมรณปฺปหานายฯ  
</li>
  
<li>
‘‘กิํ ภวคเต  
ภวคเตน (สฺยา.)  
อภินนฺทิเตน, กายกลินา อสาเรน;  
  
ภวตณฺหาย นิโรธา, อนุชานาถ ปพฺพชิสฺสามิฯ  
</li>
  
<li>
‘‘พุทฺธานํ  
อุปฺปาโท วิวชฺชิโต, อกฺขโณ ขโณ ลโทฺธ;  
  
สีลานิ พฺรหฺมจริยํ, ยาวชีวํ น ทูเสยฺยํ’’ฯ  
</li>
  
<li>
เอวํ ภณติ สุเมธา, มาตาปิตโร ‘‘น ตาว อาหารํ;  
  
อาหริสฺสํ  
อาหริยามิ (สี.), อาหาริสํ (?)  
คหฎฺฐา, มรณวสํ คตาว เหสฺสามิ’’ฯ  
</li>
  
<li>
มาตา ทุกฺขิตา โรทติ ปิตา จ, อสฺสา สพฺพโส สมภิหโต;  
  
ฆเฎนฺติ สญฺญาเปตุํ, ปาสาทตเล ฉมาปติตํฯ  
</li>
  
<li>
‘‘อุเฎฺฐหิ ปุตฺตก กิํ โสจิเตน, ทินฺนาสิ วารณวติมฺหิ;  
  
ราชา  
อนีกรโตฺต  
อณีกทโตฺต (สี. สฺยา.)  
, อภิรูโป ตสฺส ตฺวํ ทินฺนาฯ  
</li>
  
<li>
‘‘อคฺคมเหสี ภวิสฺสสิ, อนิกรตฺตสฺส ราชิโน ภริยา;  
  
สีลานิ พฺรหฺมจริยํ, ปพฺพชฺชา ทุกฺกรา ปุตฺตกฯ  
</li>
  
<li>
‘‘รเชฺช อาณาธนมิสฺสริยํ, โภคา สุขา ทหริกาสิ;  
  
ภุญฺชาหิ กามโภเค, วาเรยฺยํ โหตุ เต ปุตฺต’’ฯ  
</li>
  
<li>
อถ เน ภณติ สุเมธา, ‘‘มา เอทิสิกานิ ภวคตมสารํ;  
  
ปพฺพชฺชา วา โหหิติ, มรณํ วา เม น เจว วาเรยฺยํฯ  
</li>
  
<li>
‘‘กิมิว  
ปูติกายมสุจิํ, สวนคนฺธํ ภยานกํ กุณปํ;  
  
อภิสํวิเสยฺยํ ภสฺตํ, อสกิํ ปคฺฆริตํ อสุจิปุณฺณํฯ  
</li>
  
<li>
‘‘กิมิว  
ตาหํ ชานนฺตี, วิกุลกํ มํสโสณิตุปลิตฺตํ;  
  
กิมิกุลาลยํ สกุณภตฺตํ, กเฬวรํ กิสฺส ทิยฺยติฯ  
</li>
  
<li>
‘‘นิพฺพุยฺหติ สุสานํ, อจิรํ กาโย อเปตวิญฺญาโณ;  
  
ฉุโทฺธ  
ฉฑฺฑิโต (สฺยา.), ฉุโฎฺฐ (ก.)  
กฬิงฺครํ วิย, ชิคุจฺฉมาเนหิ ญาตีหิฯ  
</li>
  
<li>
‘‘ฉุทฺธูน  
ฉฑฺฑูน (สฺยา.), ฉุฎฺฐูน (ก.)  
นํ สุสาเน, ปรภตฺตํ นฺหายนฺติ  
นฺหายเร (?)  
ชิคุจฺฉนฺตา;  
  
นิยกา มาตาปิตโร, กิํ ปน สาธารณา ชนตาฯ  
</li>
  
<li>
‘‘อโชฺฌสิตา อสาเร, กเฬวเร อฎฺฐินฺหารุสงฺฆาเต;  
  
เขฬสฺสุจฺจารสฺสว, ปริปุเณฺณ  
เขฬสฺสุจฺจารปสฺสวปริปุเณฺณ (สี.)  
ปูติกายมฺหิฯ  
</li>
  
<li>
‘‘โย  
นํ วินิพฺภุชิตฺวา, อพฺภนฺตรมสฺส พาหิรํ กยิรา  
;  
  
คนฺธสฺส อสหมานา, สกาปิ มาตา ชิคุเจฺฉยฺยฯ  
</li>
  
<li>
‘‘ขนฺธธาตุอายตนํ, สงฺขตํ ชาติมูลกํ ทุกฺขํ;  
  
โยนิโส อนุวิจินนฺตี, วาเรยฺยํ กิสฺส อิเจฺฉยฺยํฯ  
</li>
  
<li>
‘‘ทิวเส ทิวเส ติสตฺติ, สตานิ นวนวา ปเตยฺยุํ กายมฺหิ;  
  
วสฺสสตมฺปิ จ ฆาโต, เสโยฺย ทุกฺขสฺส เจวํ ขโยฯ  
</li>
  
<li>
‘‘อชฺฌุปคเจฺฉ ฆาตํ, โย วิญฺญาเยวํ สตฺถุโน วจนํ;  
  
‘ทีโฆ เตสํ  
โว (ก.)  
สํสาโร, ปุนปฺปุนํ หญฺญมานานํ’ฯ  
</li>
  
<li>
‘‘เทเวสุ มนุเสฺสสุ จ, ติรจฺฉานโยนิยา อสุรกาเย;  
  
เปเตสุ  
จ นิรเยสุ จ, อปริมิตา ทิสฺสเร ฆาตาฯ  
</li>
  
<li>
‘‘ฆาตา นิรเยสุ พหู, วินิปาตคตสฺส ปีฬิยมานสฺส  
กิลิสฺสมานสฺส (สฺยา. ก.)  
;  
  
เทเวสุปิ อตฺตาณํ, นิพฺพานสุขา ปรํ นตฺถิฯ  
</li>
  
<li>
‘‘ปตฺตา เต นิพฺพานํ, เย ยุตฺตา ทสพลสฺส ปาวจเน;  
  
อโปฺปสฺสุกฺกา ฆเฎนฺติ, ชาติมรณปฺปหานายฯ  
</li>
  
<li>
‘‘อเชฺชว ตาตภินิกฺขมิสฺสํ, โภเคหิ กิํ อสาเรหิ;  
  
นิพฺพินฺนา เม กามา, วนฺตสมา ตาลวตฺถุกตา’’ฯ  
</li>
  
<li>
สา เจวํ ภณติ ปิตรมนีกรโตฺต จ ยสฺส สา ทินฺนา;  
  
อุปยาสิ วารณวเต, วาเรยฺยมุปฎฺฐิเต กาเลฯ  
</li>
  
<li>
อถ อสิตนิจิตมุทุเก, เกเส ขเคฺคน ฉินฺทิย สุเมธา;  
  
ปาสาทํ ปิทหิตฺวา  
ปิเธตฺวา (สี. สฺยา.), ปิธิตฺวา (ก.)  
, ปฐมชฺฌานํ สมาปชฺชิฯ  
</li>
  
<li>
สา  
  
จ ตหิํ สมาปนฺนา, อนีกรโตฺต จ อาคโต นครํ;  
  
ปาสาเท จ  
ปาสาเทว (สี. สฺยา.)  
สุเมธา, อนิจฺจสญฺญํ  
อนิจฺจสญฺญา (สพฺพตฺถ)  
สุภาเวติฯ  
</li>
  
<li>
สา จ มนสิ กโรติ, อนีกรโตฺต จ อารุหี ตุริตํ;  
  
มณิกนกภูสิตโงฺค, กตญฺชลี ยาจติ สุเมธํฯ  
</li>
  
<li>
‘‘รเชฺช อาณาธนมิสฺสริยํ, โภคา สุขา ทหริกาสิ;  
  
ภุญฺชาหิ กามโภเค, กามสุขา ทุลฺลภา โลเกฯ  
</li>
  
<li>
‘‘นิสฺสฎฺฐํ  
เต รชฺชํ, โภเค ภุญฺชสฺสุ เทหิ ทานานิ;  
  
มา ทุมฺมนา อโหสิ, มาตาปิตโร เต ทุกฺขิตา’’  
มาตาปิตโร จ เต ทุขิตา (?)  
ฯ  
</li>
  
<li>
ตํ ตํ ภณติ สุเมธา, กาเมหิ อนตฺถิกา วิคตโมหา;  
  
‘‘มา กาเม อภินนฺทิ, กาเมสฺวาทีนวํ ปสฺสฯ  
</li>
  
<li>
‘‘จาตุทฺทีโป ราชา มนฺธาตา, อาสิ กามโภคิน มโคฺค;  
  
อติโตฺต  
กาลงฺกโต, น จสฺส ปริปูริตา อิจฺฉาฯ  
</li>
  
<li>
‘‘สตฺต รตนานิ วเสฺสยฺย, วุฎฺฐิมา ทสทิสา สมเนฺตน;  
  
น จตฺถิ ติตฺติ กามานํ, อติตฺตาว มรนฺติ นราฯ  
</li>
  
<li>
‘‘อสิสูนูปมา กามา, กามา สปฺปสิโรปมา;  
  
อุโกฺกปมา อนุทหนฺติ, อฎฺฐิกงฺกล  
กงฺขล (สี.)  
สนฺนิภาฯ  
</li>
  
<li>
‘‘อนิจฺจา อทฺธุวา กามา, พหุทุกฺขา มหาวิสา;  
  
อโยคุโฬว สนฺตโตฺต, อฆมูลา ทุขปฺผลาฯ  
</li>
  
<li>
‘‘รุกฺขปฺผลูปมา กามา, มํสเปสูปมา ทุขา;  
  
สุปิโนปมา  
วญฺจนิยา, กามา ยาจิตกูปมาฯ  
</li>
  
<li>
‘‘สตฺติสูลูปมา กามา, โรโค คโณฺฑ อฆํ นิฆํ;  
  
องฺคารกาสุสทิสา, อฆมูลํ ภยํ วโธฯ  
</li>
  
<li>
‘‘เอวํ พหุทุกฺขา กามา, อกฺขาตา อนฺตรายิกา;  
  
คจฺฉถ น เม ภควเต, วิสฺสาโส อตฺถิ อตฺตโนฯ  
</li>
  
<li>
‘‘กิํ มม ปโร กริสฺสติ, อตฺตโน สีสมฺหิ ฑยฺหมานมฺหิ;  
  
อนุพเนฺธ ชรามรเณ, ตสฺส ฆาตาย ฆฎิตพฺพํ’’ฯ  
</li>
  
<li>
ทฺวารํ  
อปาปุริตฺวานหํ  
อวาปุริตฺวาหํ (สี.)  
, มาตาปิตโร อนีกรตฺตญฺจ;  
  
ทิสฺวาน ฉมํ นิสิเนฺน, โรทเนฺต อิทมโวจํฯ  
</li>
  
<li>
‘‘ทีโฆ พาลานํ สํสาโร, ปุนปฺปุนญฺจ โรทตํ;  
  
อนมตเคฺค ปิตุ มรเณ, ภาตุ วเธ อตฺตโน จ วเธฯ  
</li>
  
<li>
‘‘อสฺสุ ถญฺญํ รุธิรํ, สํสารํ อนมตคฺคโต สรถ;  
  
สตฺตานํ สํสรตํ, สราหิ อฎฺฐีนญฺจ สนฺนิจยํฯ  
</li>
  
<li>
‘‘สร  
จตุโรทธี  
สรสฺสุ จตุโร อุทธี (?)  
, อุปนีเต อสฺสุถญฺญรุธิรมฺหิ;  
  
สร เอกกปฺปมฎฺฐีนํ, สญฺจยํ วิปุเลน สมํฯ  
</li>
  
<li>
‘‘อนมตเคฺค  
สํสรโต, มหิํ  
มหามหิํ (?)  
ชมฺพุทีปมุปนีตํ;  
  
โกลฎฺฐิมตฺตคุฬิกา, มาตา มาตุเสฺวว นปฺปโหนฺติฯ  
</li>
  
<li>
‘‘ติณกฎฺฐสาขาปลาสํ  
สร ติณกฎฺฐสาขาปลาสํ (สี.)  
, อุปนีตํ อนมตคฺคโต สร;  
  
จตุรงฺคุลิกา ฆฎิกา, ปิตุปิตุเสฺวว นปฺปโหนฺติฯ  
</li>
  
<li>
‘‘สร กาณกจฺฉปํ ปุพฺพสมุเทฺท, อปรโต จ ยุคฉิทฺทํ;  
  
สิรํ  
  
สร (สี.)  
ตสฺส จ ปฎิมุกฺกํ, มนุสฺสลาภมฺหิ โอปมฺมํฯ  
</li>
  
<li>
‘‘สร รูปํ เผณปิโณฺฑปมสฺส, กายกลิโน อสารสฺส;  
  
ขเนฺธ ปสฺส อนิเจฺจ, สราหิ นิรเย พหุวิฆาเตฯ  
</li>
  
<li>
‘‘สร กฎสิํ วเฑฺฒเนฺต, ปุนปฺปุนํ ตาสุ ตาสุ ชาตีสุ;  
  
สร กุมฺภีลภยานิ จ, สราหิ จตฺตาริ สจฺจานิฯ  
</li>
  
<li>
‘‘อมตมฺหิ วิชฺชมาเน, กิํ ตว ปญฺจกฎุเกน ปีเตน;  
  
สพฺพา หิ กามรติโย, กฎุกตรา ปญฺจกฎุเกนฯ  
</li>
  
<li>
‘‘อมตมฺหิ วิชฺชมาเน, กิํ ตว กาเมหิ เย ปริฬาหา  
สปริฬาหา (สี. อฎฺฐ.)  
;  
  
สพฺพา หิ กามรติโย, ชลิตา กุถิตา กมฺปิตา สนฺตาปิตาฯ  
</li>
  
<li>
‘‘อสปตฺตมฺหิ สมาเน, กิํ ตว กาเมหิ เย พหุสปตฺตา;  
  
ราชคฺคิโจรอุทกปฺปิเยหิ, สาธารณา กามา พหุสปตฺตาฯ  
</li>
  
<li>
‘‘โมกฺขมฺหิ วิชฺชมาเน, กิํ ตว กาเมหิ เยสุ วธพโนฺธ;  
  
กาเมสุ หิ อสกามา, วธพนฺธทุขานิ อนุโภนฺติฯ  
</li>
  
<li>
‘‘อาทีปิตา  
  
ติณุกฺกา, คณฺหนฺตํ ทหนฺติ เนว มุญฺจนฺตํ;  
  
อุโกฺกปมา หิ กามา, ทหนฺติ เย เต น มุญฺจนฺติฯ  
</li>
  
<li>
‘‘มา อปฺปกสฺส เหตุ, กามสุขสฺส วิปุลํ ชหี สุขํ;  
  
มา ปุถุโลโมว พฬิสํ, คิลิตฺวา ปจฺฉา วิหญฺญสิฯ  
</li>
  
<li>
‘‘กามํ  
กาเมสุ ทมสฺสุ, ตาว สุนโขว สงฺขลาพโทฺธ;  
  
กาหินฺติ ขุ ตํ กามา, ฉาตา สุนขํว จณฺฑาลาฯ  
</li>
  
<li>
‘‘อปริมิตญฺจ  
ทุกฺขํ, พหูนิ จ จิตฺตโทมนสฺสานิ;  
  
อนุโภหิสิ กามยุโตฺต, ปฎินิสฺสช  
ปฎินิสฺสร (สี.)  
อทฺธุเว กาเมฯ  
</li>
  
<li>
‘‘อชรมฺหิ วิชฺชมาเน, กิํ ตว กาเมหิ  
เยสุ ชราย จ; มรณพฺยาธิหิ คหิตา (?)  
เยสุ ชรา;  
  
มรณพฺยาธิคหิตา  
เยสุ ชราย จ; มรณพฺยาธิหิ คหิตา (?)  
, สพฺพา สพฺพตฺถ ชาติโยฯ  
</li>
  
<li>
‘‘อิทมชรมิทมมรํ  
อิทํ อชรํ อิทํ อมรํ (?)  
, อิทมชรามรํ ปทมโสกํ;  
  
อสปตฺตมสมฺพาธํ, อขลิตมภยํ นิรุปตาปํฯ  
</li>
  
<li>
‘‘อธิคตมิทํ พหูหิ, อมตํ อชฺชาปิ จ ลภนียมิทํ;  
  
โย โยนิโส ปยุญฺชติ, น จ สกฺกา อฆฎมาเนน’’ฯ  
</li>
  
<li>
เอวํ ภณติ สุเมธา, สงฺขารคเต รติํ อลภมานา;  
  
อนุเนนฺตี อนิกรตฺตํ, เกเส จ ฉมํ ขิปิ สุเมธาฯ  
</li>
  
<li>
อุฎฺฐาย อนิกรโตฺต, ปญฺชลิโก ยาจิตสฺสา ปิตรํ โส;  
  
‘‘วิสฺสเชฺชถ สุเมธํ, ปพฺพชิตุํ วิโมกฺขสจฺจทสฺสา’’ฯ  
  
<li>
วิสฺสชฺชิตา มาตาปิตูหิ, ปพฺพชิ โสกภยภีตา;  
  
ฉ อภิญฺญา สจฺฉิกตา, อคฺคผลํ สิกฺขมานายฯ  
</li>
  
<li>
อจฺฉริยมพฺภุตํ  
ตํ, นิพฺพานํ อาสิ ราชกญฺญาย;  
  
ปุเพฺพนิวาสจริตํ, ยถา พฺยากริ ปจฺฉิเม กาเลฯ  
</li>
  
<li>
‘‘ภควติ โกณาคมเน, สงฺฆารามมฺหิ นวนิเวสมฺหิ;  
  
สขิโย ติโสฺส ชนิโย, วิหารทานํ อทาสิมฺหฯ  
</li>
  
<li>
‘‘ทสกฺขตฺตุํ สตกฺขตฺตุํ, ทสสตกฺขตฺตุํ สตานิ จ สตกฺขตฺตุํ;  
  
เทเวสุ  
อุปฺปชฺชิมฺห, โก ปน วาโท มนุเสฺสสุฯ  
</li>
  
<li>
‘‘เทเวสุ มหิทฺธิกา อหุมฺห, มานุสกมฺหิ โก ปน วาโท;  
  
สตฺตรตนสฺส มเหสี, อิตฺถิรตนํ อหํ อาสิํฯ  
</li>
  
<li>
‘‘โส  
  
เหตุ โส ปภโว, ตํ มูลํ สาว สาสเน ขนฺตี;  
  
ตํ ปฐมสโมธานํ, ตํ ธมฺมรตาย นิพฺพานํ’’ฯ  
</li>
  
<li>
เอวํ กโรนฺติ เย สทฺทหนฺติ, วจนํ อโนมปญฺญสฺส;  
  
นิพฺพินฺทนฺติ ภวคเต, นิพฺพินฺทิตฺวา วิรชฺชนฺตีติฯ  
</li>
  
<p>อิตฺถํ สุทํ สุเมธา เถรี คาถาโย อภาสิตฺถาติฯ
</ol></p>

</p>

</p>


คาถาสตานิ จตฺตาริ, อสีติ ปุน จุทฺทส  
คาถาสงฺขฺยา อิธ อนุกฺกมณิกคณนาวเสน ปากฎา  
;  
  
เถริเยกุตฺตรสตา  
เถรีเยกุตฺตรฉสตา (?) ติํสมตฺตาปิ ปญฺจสตมตฺตาปิ เถริโย เอกโต อาคตา มนสิกาตพฺพา  
, สพฺพา ตา อาสวกฺขยาติฯ  
</p>
  
เถรีคาถาปาฬิ นิฎฺฐิตาฯ  
</p>
  
  
  
  
  