<h1>๑๑. ชราวโคฺค</h1>
<ol>
<li>
โก  
  
นุ หาโส  
กินฺนุ หาโส (ก.)  
กิมานโนฺท, นิจฺจํ ปชฺชลิเต สติ;  
  
อนฺธกาเรน โอนทฺธา, ปทีปํ น คเวสถฯ  
</li>
  
<li>
ปสฺส จิตฺตกตํ พิมฺพํ, อรุกายํ สมุสฺสิตํ;  
  
อาตุรํ พหุสงฺกปฺปํ, ยสฺส นตฺถิ ธุวํ ฐิติฯ  
</li>
  
<li>
ปริชิณฺณมิทํ  
รูปํ, โรคนีฬํ  
โรคนิฑฺฒํ (สี. ปี.), โรคนิทฺธํ (สฺยา.)  
ปภงฺคุรํ;  
  
ภิชฺชติ ปูติสเนฺทโห, มรณนฺตญฺหิ ชีวิตํฯ  
</li>
  
<li>
ยานิมานิ  
อปตฺถานิ  
ยานิมานิ อปตฺถานิ (สี. สฺยา. ปี.), ยานิมานิ’ปวิทฺธานิ (?)  
, อลาพูเนว  
อลาปูเนว (สี. สฺยา. ปี.)  
สารเท;  
  
กาโปตกานิ อฎฺฐีนิ, ตานิ ทิสฺวาน กา รติฯ  
</li>
  
<li>
อฎฺฐีนํ นครํ กตํ, มํสโลหิตเลปนํ;  
  
ยตฺถ ชรา จ มจฺจุ จ, มาโน มโกฺข จ โอหิโตฯ  
</li>
  
<li>
ชีรนฺติ เว ราชรถา สุจิตฺตา, อโถ สรีรมฺปิ ชรํ อุเปติ;  
  
สตญฺจ ธโมฺม น ชรํ อุเปติ, สโนฺต หเว สพฺภิ ปเวทยนฺติฯ  
</li>
  
<li>
อปฺปสฺสุตายํ ปุริโส, พลิพโทฺธว  
พลิวโทฺทว (สี. สฺยา. ปี.)  
ชีรติ;  
  
มํสานิ ตสฺส วฑฺฒนฺติ, ปญฺญา ตสฺส น วฑฺฒติฯ  
</li>
  
<li>
อเนกชาติสํสารํ  
, สนฺธาวิสฺสํ อนิพฺพิสํ;  
  
คหการํ  
คหการกํ (สี. สฺยา. ปี.)  
คเวสโนฺต, ทุกฺขา ชาติ ปุนปฺปุนํฯ  
</li>
  
<li>
คหการก ทิโฎฺฐสิ, ปุน เคหํ น กาหสิ;  
  
สพฺพา  
เต ผาสุกา ภคฺคา, คหกูฎํ วิสงฺขตํ;  
  
วิสงฺขารคตํ จิตฺตํ, ตณฺหานํ ขยมชฺฌคาฯ  
</li>
  
<li>
อจริตฺวา พฺรหฺมจริยํ, อลทฺธา โยพฺพเน ธนํ;  
  
ชิณฺณโกญฺจาว ฌายนฺติ, ขีณมเจฺฉว ปลฺลเลฯ  
</li>
  
<li>
อจริตฺวา  
พฺรหฺมจริยํ, อลทฺธา โยพฺพเน ธนํ;  
  
เสนฺติ จาปาติขีณาว, ปุราณานิ อนุตฺถุนํฯ  
</li>
  
ชราวโคฺค เอกาทสโม นิฎฺฐิโตฯ  
</li>
  
  
  
  
  