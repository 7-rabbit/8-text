<h1>๑๓. เตรสมวโคฺค</h1>
<h3>๑. กปฺปฎฺฐกถาวณฺณนา</h3>
<p> อิทานิ  กปฺปฎฺฐกถา นาม โหติฯ ตตฺถ เยสํ ‘‘สงฺฆํ สมคฺคํ เภตฺวาน, กปฺปํ นิรยมฺหิ ปจฺจตี’’ติ ‘‘สกลมฺปิ กปฺปํ สงฺฆเภทโก นิรเย ติฎฺฐตี’’ติ ลทฺธิ, เสยฺยถาปิ ราชคิริกานํ; เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ ติ อิทํ วินา พุทฺธุปฺปาเทน สงฺฆเภทสฺส อภาวทสฺสนตฺถํ วุตฺตํฯ ติอาทิ ‘‘ยทิ โส สกลํ กปฺปํ ติฎฺฐติ, สณฺฐหนโต ปฎฺฐาย ตํ กมฺมํ กตฺวา ตตฺถ อุปฺปชฺชิตฺวา ติเฎฺฐยฺยา’’ติ ทเสฺสตุํ วุตฺตํฯ นฺติอาทิ เหฎฺฐา วุตฺตาธิปฺปายเมวฯ ติ ปเญฺห ภาวนามยํ สนฺธาย ปฎิกฺขิปติ, ปรสมเย ปนสฺส ชาติมยํ อิทฺธิํ อิจฺฉนฺติ, ตํ สนฺธาย ปฎิชานาติฯ ติอาทิ ‘‘ชาติมยาย อิทฺธิยา อิทฺธิมาติ ลทฺธิมตฺตเมตํ, กิํ เตน, ยทิ ปนสฺส อิทฺธิ อตฺถิ, อิมินา นเยน อิทฺธิปาทา ภาวิตา ภเวยฺยุ’’นฺติ โจทนตฺถํ วุตฺตํฯ ติ สุตฺตํ ยํ โส เอกํ กปฺปํ อสีติภาเค กตฺวา ตโต เอกภาคมตฺตํ กาลํ ติเฎฺฐยฺย, ตํ อายุกปฺปํ สนฺธาย วุตฺตํ, ตสฺมา อสาธกนฺติฯ</p>

</p>


<h3>๒. กุสลปฎิลาภกถาวณฺณนา</h3>
<p> อิทานิ  กุสลปฎิลาภกถา นาม โหติฯ ตตฺถ กปฺปโฎฺฐ สกสมเย กามาวจรกุสลเมว  ปฎิลภติฯ เยน ปน ตํ อุปปตฺติํ ปฎิพาเหยฺย, ตํ มหคฺคตํ โลกุตฺตรํ วา น ปฎิลภติฯ เยสํ ปน อิมํ วิภาคํ อกตฺวา อวิเสเสเนว ‘‘โส กุสลจิตฺตํ น ปฎิลภตี’’ติ  ลทฺธิ, เสยฺยถาปิ อุตฺตราปถกานํ; เตสํ วิภาคทสฺสเนน ตํ ลทฺธิํ ภินฺทิตุํ ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ อุตฺตานตฺถเมวาติฯ</p>

</p>


<h3>๓. อนนฺตราปยุตฺตกถาวณฺณนา</h3>
<p> อิทานิ อนนฺตราปยุตฺตกถา นาม โหติฯ ตตฺถ อนนฺตราปยุโตฺต นาม เยน ขนฺธเภทโต อนนฺตรา วิปากทายกํ มาตุฆาตาทิ อานนฺตริยกมฺมํ อาณตฺตํฯ ตตฺถ ยสฺส นิยตาย อาณตฺติยา อาณโตฺต ตํ กมฺมํ กริสฺสติ, โส อตฺถสาธิกาย เจตนาย อุปฺปาทิตตฺตา มิจฺฉตฺตนิยโต โหติ, อภโพฺพ สมฺมตฺตนิยามํ โอกฺกมิตุํฯ ยสฺส อนิยตาย อาณตฺติยา อาณโตฺต ตํ กมฺมํ กริสฺสติ, โส อตฺถสาธิกาย เจตนาย อนุปฺปาทิตตฺตา น มิจฺฉตฺตนิยโต, ภโพฺพ สมฺมตฺตนิยามํ โอกฺกมิตุนฺติ อิทํ สกสมเย สนฺนิฎฺฐานํฯ เยสํ ปน ‘‘อนิยตายปิ อาณตฺติยา อภโพฺพเยว สมฺมตฺตนิยามํ โอกฺกมิตุ’’นฺติ ลทฺธิ, เสยฺยถาปิ อุตฺตราปถกานํ; เตสํ ตํ ลทฺธิํ ภินฺทิตุํ สกวาที ปุพฺพปกฺขํ ทตฺวา ติ ปรวาทินา อตฺตานํ ปุจฺฉาเปติฯ เตเนตฺถ ปฐมปุจฺฉา ปรวาทิสฺส, อตฺถสาธิกเจตนาย อภาวํ สนฺธาย ปฎิญฺญา สกวาทิสฺสฯ ตโต ปรวาที มาตุฆาตาทิกมฺมสฺส อาณตฺตตฺตาว ‘‘โส มิจฺฉตฺตนิยโต’’ติ มญฺญติฯ ตสฺมา ติ  ปญฺหํ ปุจฺฉติฯ สกวาที ปน เอกสฺส ปุคฺคลสฺส ทฺวินฺนํ นิยามานํ อโนกฺกนฺติมตฺตเมว สนฺธาย นฺติ ปฎิกฺขิปติฯ</p>


<p>นฺติ มาตุฆาตาทิกมฺมํฯ ตตฺถ อนิยตาณตฺติํ สนฺธาย ‘‘อามนฺตา’’ติ ปฎิญฺญา สกวาทิสฺสฯ อนิยตมฺปิ หิ อาณตฺติํ ปโยเชตฺวา ฐิตสฺส ‘‘อนนุจฺฉวิกํ มยา กต’’นฺติ กุกฺกุจฺจํ อุปฺปชฺชเตว, วิปฺปฎิสาโร ชายเตวฯ ติอาทิ กุกฺกุจฺจุปฺปตฺติมตฺตํ คเหตฺวา ปรวาทินา ลทฺธิปติฎฺฐาปนตฺถํ วุตฺตํฯ</p>


<p> อิทานิ  ยสฺส อนิยตาณตฺติกสฺสาปิ อนนฺตราปยุตฺตสฺส ปรวาทินา สมฺมตฺตนิยาโมกฺกมนํ ปฎิสิทฺธํ, ตเมว ปุคฺคลํ คเหตฺวา   ติ ปุจฺฉา สกวาทิสฺส, อตฺตโน ลทฺธิวเสน ปฎิญฺญา อิตรสฺสฯ อถ นํ สกวาที ‘‘อภโพฺพ นาม มาตุฆาตาทิกมฺมานํ การโก, กิํ เต เตน ตานิ กมฺมานิ กตานี’’ติ โจเทตุํ ติอาทิมาหฯ อิตโร เตสํ วตฺถูนํ อโรคตาย ตถารูปํ กิริยํ อปสฺสโนฺต ‘‘น เหว’’นฺติ ปฎิกฺขิปติฯ</p>


<p>ติ อนิยตาณตฺติกมฺมํ สนฺธาย วุตฺตํฯ ตญฺหิ ‘‘มา โข มยา อาณตฺตํ อากาสี’’ติ อาณตฺตํ นิวาเรเนฺตน ปฎิสํหฎํ นาม โหติฯ ปฎิสํหฎตฺตาเยว เจตฺถ กุกฺกุจฺจํ ปฎิวิโนทิตํ, วิปฺปฎิสาโร ปฎิวินีโต นาม โหติฯ เอวํ สเนฺตปิ ปเนตฺถ ปุริมาณตฺติยาเยว นิยตภาวํ มญฺญมาโน ปรวาที ‘‘อามนฺตา’’ติ ปฎิชานาติฯ อถ นํ สกวาที ตสฺส กมฺมสฺส ปฎิสํหฎภาวํ สมฺปฎิจฺฉาเปตฺวา อตฺตโน ลทฺธิํ ปติฎฺฐาเปตฺวา ติอาทิมาหฯ</p>


<p> ปุน ติ ปริโยสานปเญฺห ปฐมปเญฺห วิย ปุจฺฉา ปรวาทิสฺส, ปฎิญฺญา สกวาทิสฺสฯ นฺติ อนุโยโค ปรวาทิสฺส, ปฎิสํหฎกาลโต ปุเพฺพ ปยุตฺตกาลํ สนฺธาย ปฎิญฺญา สกวาทิสฺสฯ ปยุตฺตปุพฺพตามตฺตํ คเหตฺวา อนิยตาณตฺติวเสน หญฺจีติ ลทฺธิปติฎฺฐาปนํ ปรวาทิสฺสฯ อยํ ปน ลทฺธิ อโยนิโส ปติฎฺฐิตตฺตา อปฺปติฎฺฐิตาว โหตีติฯ</p>

</p>


<h3>๔. นิยตสฺส นิยามกถาวณฺณนา</h3>
<p> อิทานิ  นิยตสฺส นิยามกถา นาม โหติฯ ตตฺถ ทุวิโธ นิยาโม – มิจฺฉตฺตนิยาโม จ อานนฺตริยกมฺมํ, สมฺมตฺตนิยาโม จ อริยมโคฺคฯ อิเม เทฺว นิยาเม ฐเปตฺวา อโญฺญ นิยาโม นาม นตฺถิฯ สเพฺพปิ หิ เสสา เตภูมกธมฺมา อนิยตา นามฯ เตหิ สมนฺนาคโตปิ  อนิยโตเยวฯ พุเทฺธหิ ปน อตฺตโน ญาณพเลน ‘‘อยํ สโตฺต อนาคเต โพธิํ ปาปุณิสฺสตี’’ติ พฺยากโต โพธิสโตฺต ปุญฺญุสฺสทตฺตา นิยโตติ วุจฺจติฯ อิติ อิมํ โวหารมตฺตํ คเหตฺวา ‘‘ปจฺฉิมภวิโก โพธิสโตฺต  ตาย ชาติยา ภโพฺพ ธมฺมํ อภิสเมตุ’’นฺติ อธิปฺปาเยน ‘‘นิยโต นิยามํ โอกฺกมตี’’ติ เยสํ ลทฺธิ, เสยฺยถาปิ ปุพฺพเสลิยาปรเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ อเญฺญน นิยาเมน นิยตสฺส อญฺญนิยามาภาวทสฺสนตฺถํ วุตฺตํฯ ติอาทิ นิยามปฺปเภททสฺสนตฺถํ วุตฺตํฯ นฺติอาทิ เอกสฺมิมฺปิ นิยาเม ธมฺมปฺปเภททสฺสนตฺถํ วุตฺตํฯ ติ วจนํ เกวลํ โพธิสตฺตสฺส ภพฺพตํ ทีเปติ, น นิยตสฺส นิยาโมกฺกมนํ, ตสฺมา อสาธกํฯ โส หิ ปุเพฺพ เอเกนปิ นิยตธเมฺมน อนิยโต โพธิมูเล สจฺจทสฺสเนน นิยามํ โอกฺกโนฺตติฯ</p>

</p>


<h3>๕. นิวุตกถาวณฺณนา</h3>
<p> อิทานิ นิวุตกถา นาม โหติฯ ตตฺถ สุทฺธสฺส สุทฺธกิจฺจาภาวโต นีวรเณหิ นิวุโต โอผุโฎ ปริโยนโทฺธ จ นีวรณํ ชหตีติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ติปุจฺฉา สกวาทิสฺส, ปฎิญฺญา อิตรสฺสฯ นฺติอาทิ นิวุตสฺส นีวรณชหเน โทสทสฺสนตฺถํ วุตฺตํฯ ติอาทิ วิกฺขมฺภนวิสุทฺธิยา วิสุทฺธสฺส  สมุเจฺฉทวิสุทฺธิทสฺสนตฺถํ วุตฺตํฯ ติอาทิ ชานโต ปสฺสโต อาสวกฺขยํ ทีเปติ, น นิวุตสฺส นีวรณชหนํ, ตสฺมา อสาธกนฺติฯ</p>

</p>


<h3>๖. สมฺมุขีภูตกถาวณฺณนา</h3>
<p> อิทานิ  สมฺมุขีภูตกถา นาม โหติฯ ตตฺถ ติ สํโยชนานํ สมฺมุขีภาวํ เตหิ สมงฺคีภาวํ อุปคโตฯ เสสเมตฺถ นิวุตกถาสทิสเมวาติฯ</p>

</p>


<h3>๗. สมาปโนฺน อสฺสาเทตีติกถาวณฺณนา</h3>
<p> อิทานิ  สมาปโนฺน อสฺสาเทตีติกถา นาม โหติฯ ตตฺถ ‘‘ปฐมํ ฌานํ อุปสมฺปชฺช วิหรติ, โส ตทสฺสาเทตี’’ติอาทิวจนํ (อ. นิ. ๔.๑๒๓) นิสฺสาย ‘‘สมาปโนฺน อสฺสาเทติ, สา จสฺส ฌานนิกนฺติ ฌานารมฺมณา โหตี’’ติ เยสํ ลทฺธิ, เสยฺยถาปิ อนฺธกานํ, เต สนฺธาย ติ ปุจฺฉา สกวาทิสฺส, ปฎิญฺญา อิตรสฺสฯ นฺติ ปเญฺหสุ ตเสฺสว ตทารมฺมณตํ อปสฺสโนฺต สุตฺตวิโรธภเยน ปฎิกฺขิปติ, ‘‘ตทสฺสาเทตี’’ติวจนมเตฺตน ปฎิชานาติฯ ติ สุตฺตํ ฌานลาภิโน ฌานา วุฎฺฐาย ฌานสฺสาทํ สาเธติ, น อโนฺตสมาปตฺติยํเยว ฌานนิกนฺติยา ฌานารมฺมณตํ, ตสฺมา อสาธกนฺติฯ</p>

</p>


<h3>๘. อสาตราคกถาวณฺณนา</h3>
<p> อิทานิ  อสาตราคกถา นาม โหติฯ ตตฺถ ‘‘ยํกิญฺจิ เวทนํ เวเทติ สุขํ วา ทุกฺขํ วา อทุกฺขมสุขํ วา, โส ตํ เวทนํ อภินนฺทติ อภิวทตี’’ติ (ม. นิ. ๑.๔๐๙) สุเตฺต ทิฎฺฐาภินนฺทนวเสน วุตฺตํฯ ‘‘อภินนฺทตี’’ติวจนํ นิสฺสาย ‘‘ทุกฺขเวทนายปิ ราคสฺสาทวเสน  อภินนฺทนา โหติฯ ตสฺมา อตฺถิ อสาตราโค’’ติ เยสํ ลทฺธิ, เสยฺยถาปิ อุตฺตราปถกานํ; เต สนฺธาย ติ ปุจฺฉา สกวาทิสฺสฯ ตตฺถ ติ อสาเต ทุกฺขเวทยิเต ‘‘อโห วต เม เอตเทว ภเวยฺยา’’ติ รชฺชนาฯ ติ ลทฺธิวเสน ปฎิญฺญา อิตรสฺสฯ เสสเมตฺถ อุตฺตานตฺถเมวฯ</p>


<p> ติ สุเตฺต ปน วินิวเฎฺฎตฺวา ทุกฺขเวทนเมว อารพฺภ ราคุปฺปตฺติ นาม นตฺถิ, สมูหคฺคหเณน ปน เวทยิตลกฺขณํ ธมฺมํ ทุกฺขเวทนเมว วา อตฺตโต สมนุปสฺสโนฺต ทิฎฺฐิมญฺญนาสงฺขาตาย ทิฎฺฐาภินนฺทนาย เวทนํ อภินนฺทติ, ทุกฺขาย เวทนาย วิปริณามํ อภินนฺทติ, ทุกฺขาย เวทนาย อภิภูโต ตสฺสา ปฎิปกฺขํ กามสุขํ ปตฺถยโนฺตปิ  ทุกฺขเวทนํ อภินนฺทติ นามฯ เอวํ ทุกฺขเวทนาย อภินนฺทนา โหตีติ อธิปฺปาโยฯ ตสฺมา อสาธกเมตํ อสาตราคสฺสาติฯ</p>

</p>


<h3>๙. ธมฺมตณฺหาอพฺยากตาติกถาวณฺณนา</h3>
<p> อิทานิ ธมฺมตณฺหา อพฺยากตาติกถา นาม โหติฯ ตตฺถ รูปตณฺหา…เป.… ธมฺมตณฺหาติ อิมาสุ ฉสุ ตณฺหาสุ ยสฺมา สพฺพปจฺฉิมา ตณฺหา ธมฺมตณฺหาติ วุตฺตา, ตสฺมา สา อพฺยากตาติ เยสํ ลทฺธิ, เสยฺยถาปิ ปุพฺพเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสปญฺหานํ  ปาฬิยา อโตฺถ นิยฺยาติฯ ติอาทีหิ ตีหิ โกฎฺฐาเสหิ ฉปิ ตณฺหา สงฺขิปิตฺวา ทสฺสิตาฯ รูปาทีสุ หิ ฉสุ อารมฺมเณสุ กามสฺสาทวเสน ปวตฺตา ตณฺหา กามตณฺหาฯ ‘‘ภวิสฺสติ อตฺตา จ โลโก จา’’ติ สสฺสตทิฎฺฐิสหคตา ตณฺหา ภวตณฺหาฯ ‘‘น ภวิสฺสตี’’ติ อุเจฺฉททิฎฺฐิสหคตา ตณฺหา วิภวตณฺหาติฯ ติ ปทํ ตณฺหาย ธมฺมารมฺมณํ อารพฺภ ปวตฺติํ ทีเปติ, น อพฺยากตภาวํ ตสฺมา อสาธกนฺติฯ</p>

</p>


<h3>๑๐. ธมฺมตณฺหานทุกฺขสมุทโยติกถาวณฺณนา</h3>
<p> อิทานิ  ธมฺมตณฺหา นทุกฺขสมุทโยติกถา นาม โหติฯ ตตฺราปิ ยสฺมา สา ธมฺมตณฺหาติ วุตฺตา, ตสฺมา น ทุกฺขสมุทโยติ เยสํ ลทฺธิ, เสยฺยถาปิ ปุพฺพเสลิยานํเยว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสํ ปุริมกถาสทิสเมวาติฯ</p>

</p>

</p>





