<h1>๔๑. เมเตฺตยฺยวโคฺค</h1>
<h3>๑. ติสฺสเมเตฺตยฺยเตฺถรอปทานํ</h3>
<ol>
<li>
‘‘ปพฺภารกูฎํ  
  
  
  
นิสฺสาย, โสภิโต นาม ตาปโส;  
  
ปวตฺตผลํ ภุญฺชิตฺวา, วสติ ปพฺพตนฺตเรฯ  
</li>
  
<li>
‘‘อคฺคิํ ทารุํ อาหริตฺวา, อุชฺชาเลสิํ อหํ ตทา;  
  
อุตฺตมตฺถํ คเวสโนฺต, พฺรหฺมโลกูปปตฺติยาฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
มมุทฺธริตุกาโม โส, อาคจฺฉิ มม สนฺติเกฯ  
</li>
  
<li>
‘‘กิํ กโรสิ มหาปุญฺญ, เทหิ เม อคฺคิทารุกํ;  
  
อหมคฺคิํ ปริจเร, ตโต เม สุทฺธิ โหหิติ  
เหหิติ (สี.)  
ฯ  
</li>
  
<li>
‘‘สุภทฺทโก ตฺวํ มนุเช, เทวเต ตฺวํ ปชานสิ;  
  
ตุวํ อคฺคิํ ปริจร, หนฺท เต อคฺคิทารุกํฯ  
</li>
  
<li>
‘‘ตโต กฎฺฐํ คเหตฺวาน, อคฺคิํ อุชฺชาลยี ชิโน;  
  
น ตตฺถ กฎฺฐํ ปชฺฌายิ, ปาฎิเหรํ มเหสิโนฯ  
</li>
  
<li>
‘‘น เต อคฺคิ ปชฺชลติ, อาหุตี เต น วิชฺชติ;  
  
นิรตฺถกํ วตํ ตุยฺหํ, อคฺคิํ ปริจรสฺสุ เมฯ  
</li>
  
<li>
‘‘กีทิโส โส  
เต (สฺยา. ก.)  
มหาวีร, อคฺคิ ตว ปวุจฺจติ;  
  
มยฺหมฺปิ กถยเสฺสตํ, อุโภ ปริจรามเสฯ  
</li>
  
<li>
‘‘เหตุธมฺมนิโรธาย  
, กิเลสสมณาย จ;  
  
อิสฺสามจฺฉริยํ หิตฺวา, ตโย เอเต มมาหุตีฯ  
</li>
  
<li>
‘‘กีทิโส ตฺวํ มหาวีร, กถํ โคโตฺตสิ มาริส;  
  
อาจารปฎิปตฺติ เต, พาฬฺหํ โข มม รุจฺจติฯ  
</li>
  
<li>
‘‘ขตฺติยมฺหิ  
กุเล ชาโต, อภิญฺญาปารมิํ คโต;  
  
สพฺพาสวปริกฺขีโณ, นตฺถิ ทานิ ปุนพฺภโวฯ  
</li>
  
<li>
‘‘ยทิ  
  
พุโทฺธสิ สพฺพญฺญู, ปภงฺกร ตโมนุท;  
  
นมสฺสิสฺสามิ ตํ เทว, ทุกฺขสฺสนฺตกโร ตุวํฯ  
</li>
  
<li>
‘‘ปตฺถริตฺวาชินจมฺมํ, นิสีทนมทาสหํ;  
  
นิสีท นาถ สพฺพญฺญุ, อุปฎฺฐิสฺสามหํ ตุวํฯ  
</li>
  
<li>
‘‘นิสีทิ ภควา ตตฺถ, อชินมฺหิ สุวิตฺถเต;  
  
นิมนฺตยิตฺวา สมฺพุทฺธํ, ปพฺพตํ อคมาสหํฯ  
</li>
  
<li>
‘‘ขาริภารญฺจ ปูเรตฺวา, ตินฺทุกผลมาหริํ;  
  
มธุนา โยชยิตฺวาน, ผลํ พุทฺธสฺสทาสหํฯ  
</li>
  
<li>
‘‘มม นิชฺฌายมานสฺส, ปริภุญฺชิ ตทา ชิโน;  
  
ตตฺถ จิตฺตํ ปสาเทสิํ, เปกฺขโนฺต โลกนายกํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
มมสฺสเม นิสีทิตฺวา, อิมา คาถา อภาสถฯ  
</li>
  
<li>
‘‘‘โย มํ ผเลน ตเปฺปสิ, ปสโนฺน เสหิ ปาณิภิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ปญฺจวีสติกฺขตฺตุํ  
โส, เทวรชฺชํ กริสฺสติ;  
  
สหสฺสกฺขตฺตุํ ราชา จ, จกฺกวตฺตี ภวิสฺสติฯ  
</li>
  
<li>
‘‘‘ตสฺส สงฺกปฺปมญฺญาย, ปุพฺพกมฺมสมงฺคิโน;  
  
อนฺนํ ปานญฺจ วตฺถญฺจ, สยนญฺจ มหารหํฯ  
</li>
  
<li>
‘‘‘ปุญฺญกเมฺมน สํยุตฺตา, นิพฺพตฺติสฺสนฺติ ตาวเท;  
  
สทา ปมุทิโต จายํ, ภวิสฺสติ อนามโยฯ  
</li>
  
<li>
‘‘‘อุปปชฺชติ ยํ โยนิํ, เทวตฺตํ อถ มานุสํ;  
  
สพฺพตฺถ สุขิโต หุตฺวา, มนุสฺสตฺตํ คมิสฺสติฯ  
</li>
  
<li>
‘‘‘อชฺฌายโก มนฺตธโร, ติณฺณํ เวทาน ปารคู;  
  
สมฺพุทฺธํ อุปคนฺตฺวาน, อรหา โส ภวิสฺสติ’ฯ  
</li>
  
<li>
‘‘ยโต สรามิ อตฺตานํ, ยโต ปโตฺตสฺมิ วิญฺญุตํ;  
  
โภเค เม อูนตา นตฺถิ, ผลทานสฺสิทํ ผลํฯ  
</li>
  
<li>
‘‘วรธมฺมมนุปฺปโตฺต, ราคโทเส สมูหนิํ;  
  
สพฺพาสวปริกฺขีโณ, นตฺถิ ทานิ ปุนพฺภโวฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา ติสฺสเมเตฺตโยฺย เถโร อิมา คาถาโย อภาสิตฺถาติฯ
</ol></p>

</p>


<h3>๒. ปุณฺณกเตฺถรอปทานํ</h3>
<ol>
<li>
‘‘ปพฺภารกูฎํ  
นิสฺสาย, สยมฺภู อปราชิโต;  
  
อาพาธิโก จ โส  
อาพาธิโก ครุ (สี.)  
พุโทฺธ, วสติ ปพฺพตนฺตเรฯ  
</li>
  
<li>
‘‘มม อสฺสมสามนฺตา, ปนาโท อาสิ ตาวเท;  
  
พุเทฺธ นิพฺพายมานมฺหิ, อาโลโก อุทปชฺชถ  
อาสิ ตาวเท (สฺยา. ก.)  
ฯ  
</li>
  
<li>
‘‘ยาวตา วนสณฺฑสฺมิํ, อจฺฉโกกตรจฺฉกา;  
  
วาฬา จ  
พฺยคฺฆา (สี.)  
เกสรี สเพฺพ, อภิคชฺชิํสุ ตาวเทฯ  
</li>
  
<li>
‘‘อุปฺปาตํ ตมหํ ทิสฺวา, ปพฺภารํ อคมาสหํ;  
  
ตตฺถทฺทสฺสาสิํ สมฺพุทฺธํ, นิพฺพุตํ อปราชิตํฯ  
</li>
  
<li>
‘‘สุผุลฺลํ สาลราชํว, สตรํสิํว อุคฺคตํ;  
  
วีตจฺจิกํว องฺคารํ, นิพฺพุตํ อปราชิตํฯ  
</li>
  
<li>
‘‘ติณํ กฎฺฐญฺจ ปูเรตฺวา, จิตกํ ตตฺถกาสหํ;  
  
จิตกํ สุกตํ กตฺวา, สรีรํ ฌาปยิํ อหํฯ  
</li>
  
<li>
‘‘สรีรํ ฌาปยิตฺวาน, คนฺธโตยํ สโมกิริํ;  
  
อนฺตลิเกฺข ฐิโต ยโกฺข, นามมคฺคหิ ตาวเทฯ  
</li>
  
<li>
‘‘ยํ  
  
ปูริตํ  
ตํ ปูริตํ (สฺยา.), สปฺปุริส (ก.)  
ตยา กิจฺจํ, สยมฺภุสฺส มเหสิโน;  
  
ปุณฺณโก นาม นาเมน, สทา โหหิ ตุวํ  
ยทา โหสิ ตุวํ (สฺยา.), สทา โหหิติ ตฺวํ (ก.)  
มุเนฯ  
</li>
  
<li>
‘‘ตมฺหา กายา จวิตฺวาน, เทวโลกํ อคจฺฉหํ;  
  
ตตฺถ ทิพฺพมโย คโนฺธ, อนฺตลิกฺขา ปวสฺสติ  
อนฺตลิเกฺข ปวายติ (สี.)  
ฯ  
</li>
  
<li>
‘‘ตตฺราปิ นามเธยฺยํ เม, ปุณฺณโกติ อหู ตทา;  
  
เทวภูโต มนุโสฺส วา, สงฺกปฺปํ ปูรยามหํฯ  
</li>
  
<li>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
อิธาปิ ปุณฺณโก นาม, นามเธยฺยํ ปกาสติฯ  
</li>
  
<li>
‘‘โตสยิตฺวาน  
สมฺพุทฺธํ, โคตมํ สกฺยปุงฺควํ;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘เอกนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ตนุกิจฺจสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุณฺณโก เถโร อิมา คาถาโย อภาสิตฺถาติฯ
</ol></p>

</p>


<h3>๓. เมตฺตคุเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
, อโสโก นาม ปพฺพโต;  
  
ตตฺถาสิ อสฺสโม มยฺหํ, วิสฺสกเมฺมน  
วิสุกเมฺมน (สี. สฺยา. ก.)  
มาปิโตฯ  
</li>
  
<li>
‘‘สุเมโธ นาม สมฺพุโทฺธ, อโคฺค การุณิโก มุนิ;  
  
นิวาสยิตฺวา ปุพฺพเณฺห, ปิณฺฑาย เม  
มํ (สี.)  
อุปาคมิฯ  
</li>
  
<li>
‘‘อุปาคตํ  
มหาวีรํ, สุเมธํ โลกนายกํ;  
  
ปคฺคยฺห สุคตปตฺตํ  
สุคตํ ปตฺตํ (สี.), สุภกํ ปตฺตํ (ปี.)  
, สปฺปิเตลํ อปูรยิํ  
สปฺปิเตเลน ปูรยิํ (สี.), สปฺปิเตลสฺส’ปูรยิํ (?)  
ฯ  
</li>
  
<li>
‘‘ทตฺวานหํ พุทฺธเสเฎฺฐ, สุเมเธ โลกนายเก;  
  
อญฺชลิํ ปคฺคเหตฺวาน, ภิโยฺย  
ภีโย (สี.), ภีโยฺย (ปี.)  
หาสํ ชเนสหํฯ  
</li>
  
<li>
‘‘อิมินา สปฺปิทาเนน, เจตนาปณิธีหิ จ;  
  
เทวภูโต มนุโสฺส วา, ลภามิ วิปุลํ สุขํฯ  
</li>
  
<li>
‘‘วินิปาตํ วิวเชฺชตฺวา, สํสรามิ ภวาภเว;  
  
ตตฺถ จิตฺตํ ปณิธิตฺวา, ลภามิ อจลํ ปทํฯ  
</li>
  
<li>
‘‘ลาภา ตุยฺหํ สุลทฺธํ เต, ยํ มํ อทฺทกฺขิ พฺราหฺมณ;  
  
มม ทสฺสนมาคมฺม, อรหตฺตํ ภวิสฺสติ  
อรหา ตฺวํ ภวิสฺสสิ (สี. ปี.), อรหตฺตํ คมิสฺสสิ (สฺยา.)  
ฯ  
</li>
  
<li>
‘‘วิสฺสโตฺถ  
วิสฺสโฎฺฐ (สฺยา. ปี.), วิสโฎฺฐ (ก.)  
โหหิ มา ภายิ, อธิคนฺตฺวา มหายสํ;  
  
มมญฺหิ สปฺปิํ ทตฺวาน, ปริโมกฺขสิ ชาติยาฯ  
</li>
  
<li>
‘‘อิมินา  
สปฺปิทาเนน, เจตนาปณิธีหิ จ;  
  
เทวภูโต มนุโสฺส วา, ลภเส วิปุลํ สุขํฯ  
</li>
  
<li>
‘‘อิมินา  
สปฺปิทาเนน, เมตฺตจิตฺตวตาย จ;  
  
อฎฺฐารเส กปฺปสเต, เทวโลเก รมิสฺสสิฯ  
</li>
  
<li>
‘‘อฎฺฐติํสติกฺขตฺตุญฺจ, เทวราชา ภวิสฺสสิ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘เอกปญฺญาสกฺขตฺตุญฺจ, จกฺกวตฺตี ภวิสฺสสิ;  
  
จาตุรโนฺต วิชิตาวี, ชมฺพุมณฺฑสฺส  
ชมฺพุสณฺฑสฺส (สี. ปี.)  
อิสฺสโรฯ  
</li>
  
<li>
‘‘มหาสมุโทฺทวโกฺขโภ, ทุทฺธโร ปถวี ยถา;  
  
เอวเมว จ เต โภคา, อปฺปเมยฺยา ภวิสฺสเรฯ  
</li>
  
<li>
‘‘สฎฺฐิโกฎี หิรญฺญสฺส, จชิตฺวา  
จตฺวาน (สี. ก.), ทตฺวาน (สฺยา. ปี.)  
ปพฺพชิํ อหํ;  
  
กิํ กุสลํ คเวสโนฺต, พาวริํ อุปสงฺกมิํฯ  
</li>
  
<li>
‘‘ตตฺถ  
  
มเนฺต อธียามิ, ฉฬงฺคํ นาม ลกฺขณํ;  
  
ตมนฺธการํ วิธมํ, อุปฺปชฺชิ ตฺวํ มหามุนิฯ  
</li>
  
<li>
‘‘ตว ทสฺสนกาโมหํ, อาคโตมฺหิ มหามุนิ;  
  
ตว ธมฺมํ สุณิตฺวาน, ปโตฺตมฺหิ อจลํ ปทํฯ  
</li>
  
<li>
‘‘ติํสกปฺปสหสฺสมฺหิ, สปฺปิํ พุทฺธสฺสทาสหํ;  
  
เอตฺถนฺตเร นาภิชาเน, สปฺปิํ วิญฺญาปิตํ  
วิญฺญาปิตา (?)  
มยาฯ  
</li>
  
<li>
‘‘มม สงฺกปฺปมญฺญาย, อุปฺปชฺชติ ยทิจฺฉกํ;  
  
จิตฺตมญฺญาย นิพฺพตฺตํ, สเพฺพ สนฺตปฺปยามหํฯ  
</li>
  
<li>
‘‘อโห พุทฺธา อโห ธมฺมา  
อโห พุโทฺธ อโห ธโมฺม (สี.) เถรคา. ๒๐๑ เถรคาถาย ตทฎฺฐกถาย จ สํสเนฺทตพฺพํ  
, อโห โน สตฺถุ สมฺปทา;  
  
โถกญฺหิ สปฺปิํ ทตฺวาน, อปฺปเมยฺยํ ลภามหํฯ  
</li>
  
<li>
‘‘มหาสมุเทฺท  
อุทกํ, ยาวตา เนรุปสฺสโต;  
  
มม สปฺปิํ อุปาทาย, กลภาคํ น เหสฺสติ  
หิสฺสติ (สฺยา. ก.), เอสฺสติ (สี.)  
ฯ  
</li>
  
<li>
‘‘ยาวตา จกฺกวาฬสฺส, กริยนฺตสฺส  
การยนฺตสฺส (สฺยา.), กยิรนฺตสฺส (ปี.), อาหรนฺตสฺส (ก.)  
ราสิโต;  
  
มม นิพฺพตฺตวตฺถานํ  
มยา นิวตฺถวตฺถานํ (ปี.)  
, โอกาโส โส น สมฺมติฯ  
</li>
  
<li>
‘‘ปพฺพตราชา หิมวา, ปวโรปิ สิลุจฺจโย;  
  
มมานุลิตฺตคนฺธสฺส, อุปนิธิํ  
อุปนิธํ (สี. สฺยา. ก.), อุปนียํ (ปี.)  
น เหสฺสติฯ  
</li>
  
<li>
‘‘วตฺถํ  
คนฺธญฺจ สปฺปิญฺจ, อญฺญญฺจ ทิฎฺฐธมฺมิกํ;  
  
อสงฺขตญฺจ นิพฺพานํ, สปฺปิทานสฺสิทํ ผลํฯ  
</li>
  
<li>
‘‘สติปฎฺฐานสยโน, สมาธิฌานโคจโร;  
  
โพชฺฌงฺคโภชโน  
… ชนโน (สฺยา. ก.)  
อชฺช, สปฺปิทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา เมตฺตคู เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. โธตกเตฺถรอปทานํ</h3>
<ol>
<li>
‘‘คงฺคา  
  
ภาคีรถี นาม, หิมวนฺตา ปภาวิตา  
หิมวนฺตปฺปภาวิตา (สี.)  
;  
  
หํสวติยา ทฺวาเรน, อนุสนฺทติ ตาวเทฯ  
</li>
  
<li>
‘‘โสภิโต นาม อาราโม, คงฺคากูเล สุมาปิโต;  
  
ตตฺถ ปทุมุตฺตโร พุโทฺธ, วสเต โลกนายโกฯ  
</li>
  
<li>
‘‘ติทเสหิ  
ยถา อิโนฺท, มนุเชหิ ปุรกฺขโต;  
  
นิสีทิ ตตฺถ ภควา, อสมฺภีโตว เกสรีฯ  
</li>
  
<li>
‘‘นคเร หํสวติยา, วสามิ  
อโหสิํ (สฺยา.)  
พฺราหฺมโณ อหํ;  
  
ฉฬโงฺค นาม นาเมน, เอวํนาโม มหามุนิฯ  
</li>
  
<li>
‘‘อฎฺฐารส สิสฺสสตา, ปริวาเรนฺติ มํ ตทา;  
  
เตหิ สิเสฺสหิ สมิโต, คงฺคาตีรํ อุปาคมิํฯ  
</li>
  
<li>
‘‘ตตฺถทฺทสาสิํ สมเณ, นิกฺกุเห โธตปาปเก;  
  
ภาคีรถิํ ตรเนฺตหํ  
ตรโนฺตหํ (สฺยา. ปี.)  
, เอวํ จิเนฺตสิ ตาวเทฯ  
</li>
  
<li>
‘‘สายํ ปาตํ  
สายปาตํ (ปี.)  
ตรนฺตาเม, พุทฺธปุตฺตา มหายสา;  
  
วิเหสยนฺติ อตฺตานํ, เตสํ อตฺตา วิหญฺญติฯ  
</li>
  
<li>
‘‘สเทวกสฺส โลกสฺส, พุโทฺธ อโคฺค ปวุจฺจติ;  
  
นตฺถิ เม ทกฺขิเณ การํ, คติมคฺควิโสธนํฯ  
</li>
  
<li>
‘‘ยํนูน  
พุทฺธเสฎฺฐสฺส, เสตุํ คงฺคาย การเย;  
  
การาเปตฺวา อิมํ กมฺมํ  
เสตุํ (สฺยา.)  
, สนฺตรามิ อิมํ ภวํฯ  
</li>
  
<li>
‘‘สตสหสฺสํ  
ทตฺวาน, เสตุํ การาปยิํ อหํ;  
  
สทฺทหโนฺต กตํ การํ, วิปุลํ เม ภวิสฺสติฯ  
</li>
  
<li>
‘‘การาเปตฺวาน ตํ เสตุํ, อุเปสิํ โลกนายกํ;  
  
สิรสิ อญฺชลิํ กตฺวา, อิมํ วจนมพฺรวิํฯ  
</li>
  
<li>
‘‘‘สตสหสฺสสฺส วยํ  
วยํ สตสหสฺสํว (ก.)  
, ทตฺวา  
กตฺวา (สี. ปี.)  
การาปิโต มยา;  
  
ตวตฺถาย มหาเสตุ, ปฎิคฺคณฺห มหามุเนฯ  
</li>
  
<li>
‘‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย เม เสตุํ อกาเรสิ, ปสโนฺน เสหิ ปาณิภิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
(เสตุทานอานิสํโส)  
</li>
  
<li>
‘‘‘ทริโต ปพฺพตโต วา, รุกฺขโต ปติโตปิยํ;  
  
จุโตปิ ลจฺฉตี ฐานํ, เสตุทานสฺสิทํ ผลํฯ  
</li>
  
<li>
‘‘‘วิรูฬฺหมูลสนฺตานํ, นิโคฺรธมิว มาลุโต;  
  
อมิตฺตา นปฺปสหนฺติ, เสตุทานสฺสิทํ ผลํฯ  
</li>
  
<li>
‘‘‘นาสฺส โจรา ปสหนฺติ, นาติมญฺญนฺติ ขตฺติยา;  
  
สเพฺพ ตริสฺสตามิเตฺต, เสตุทานสฺสิทํ ผลํฯ  
</li>
  
<li>
‘‘‘อโพฺภกาสคตํ  
สนฺตํ, กฐินาตปตาปิตํ;  
  
ปุญฺญกเมฺมน สํยุตฺตํ, น ภวิสฺสติ เวทนา  
ตาวเท (ก.)  
ฯ  
</li>
  
<li>
‘‘‘เทวโลเก มนุเสฺส วา, หตฺถิยานํ สุนิมฺมิตํ;  
  
ตสฺส สงฺกปฺปมญฺญาย, นิพฺพตฺติสฺสติ ตาวเทฯ  
</li>
  
<li>
‘‘‘สหสฺสสฺสา  
วาตชวา, สินฺธวา สีฆวาหนา;  
  
สายํ ปาตํ อุเปสฺสนฺติ, เสตุทานสฺสิทํ ผลํฯ  
</li>
  
<li>
‘‘‘อาคนฺตฺวาน มนุสฺสตฺตํ, สุขิโตยํ ภวิสฺสติ;  
  
เวหาสํ  
อิหาปิ (สี. สฺยา. ปี.)  
มนุชเสฺสว, หตฺถิยานํ ภวิสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘อโห เม สุกตํ กมฺมํ, ชลชุตฺตมนามเก;  
  
ตตฺถ การํ กริตฺวาน, ปโตฺตหํ อาสวกฺขยํฯ  
</li>
  
<li>
‘‘ปธานํ ปหิตโตฺตมฺหิ, อุปสโนฺต นิรูปธิ;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โธตโก เถโร อิมา คาถาโย อภาสิตฺถาติฯ
</ol></p>

</p>


<h3>๕. อุปสีวเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, อโนโม นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตาฯ  
</li>
  
<li>
‘‘นที จ สนฺทตี ตตฺถ, สุปติตฺถา มโนรมา;  
  
อนูปติเตฺถ ชายนฺติ, ปทุมุปฺปลกา พหูฯ  
</li>
  
<li>
‘‘ปาฐีนา ปาวุสา มจฺฉา, พลชา มุญฺชโรหิตา;  
  
มจฺฉกจฺฉปสญฺฉนฺนา  
มจฺฉกจฺฉปสมฺปนฺนา (?)  
, นทิกา สนฺทเต ตทาฯ  
</li>
  
<li>
‘‘ติมิรา ปุปฺผิตา ตตฺถ, อโสกา ขุทฺทมาลกา;  
  
ปุนฺนาคา คิริปุนฺนาคา, สมฺปวนฺติ มมสฺสมํฯ  
</li>
  
<li>
‘‘กุฎชา  
ปุปฺผิตา ตตฺถ, ติณสูลวนานิ จ;  
  
สาลา จ สฬลา ตตฺถ, จมฺปกา ปุปฺผิตา พหูฯ  
</li>
  
<li>
‘‘อชฺชุนา อติมุตฺตา จ, มหานามา จ ปุปฺผิตา;  
  
อสนา มธุคนฺธี จ, ปุปฺผิตา เต มมสฺสเมฯ  
</li>
  
<li>
‘‘อุทฺทาลกา ปาฎลิกา, ยูถิกา จ ปิยงฺคุกา;  
  
พิมฺพิชาลกสญฺฉนฺนา, สมนฺตา อฑฺฒโยชนํฯ  
</li>
  
<li>
‘‘มาตคฺคารา  
  
มาตงฺควา (สี.), มาตกรา (สฺยา.), มาตงฺคา วา (ปี.)  
สตฺตลิโย, ปาฎลี สินฺทุวารกา;  
  
อโงฺกลกา พหู ตตฺถ, ตาลกุฎฺฐิ  
ตาลกูฎา (สี. สฺยา.), ตาลกุฎฺฐา (ปี.)  
จ ปุปฺผิตา;  
  
เสเลยฺยกา พหู ตตฺถ, ปุปฺผิตา มม อสฺสเมฯ  
</li>
  
<li>
‘‘เอเตสุ  
ปุปฺผชาเตสุ  
ปุปฺผมาเนสุ (สี. ปี.)  
, โสภนฺติ ปาทปา พหู;  
  
สมนฺตา  
เตน คเนฺธน, วายเต มม อสฺสโมฯ  
</li>
  
<li>
‘‘หรีตกา อามลกา, อมฺพชมฺพุวิภีตกา  
วิภิฎกา (สี.)  
;  
  
โกลา ภลฺลาตกา พิลฺลา, ผารุสกผลานิ จฯ  
</li>
  
<li>
‘‘ตินฺทุกา จ ปิยาลา จ, มธุกา กาสุมารโย;  
  
ลพุชา ปนสา ตตฺถ, กทลี พทรีผลา  
มนฺทริผลา (ก.), จนฺทรีผลา (สฺยา. ปี.)  
ฯ  
</li>
  
<li>
‘‘อมฺพาฎกา พหู ตตฺถ, วลฺลิการผลานิ จ;  
  
พีชปูรสปาริโย  
จิรสํรสปากา จ (สฺยา.), วิฎปา จ สปากา จ (ปี), วิทปรปทาทโย (ก.)  
, ผลิตา มม อสฺสเมฯ  
</li>
  
<li>
‘‘อาฬกา อิสิมุคฺคา จ, ตโต โมทผลา พหู;  
  
อวฎา ปกฺกภริตา  
สกฺกราริตา (ก.)  
, ปิลกฺขุทุมฺพรานิ จฯ  
</li>
  
<li>
‘‘ปิปฺผิลี มรีจา ตตฺถ, นิโคฺรธา จ กปิตฺถนา;  
  
อุทุมฺพรกา พหโว, กณฺฑุปณฺณา จ หริโย  
กณฺฑปกฺกา จ ปาริโย (สี. สฺยา. ปี.)  
ฯ  
</li>
  
<li>
‘‘เอเต จเญฺญ จ พหโว, ผลิตา อสฺสเม มม;  
  
ปุปฺผรุกฺขาปิ พหโว, ปุปฺผิตา มม อสฺสเมฯ  
</li>
  
<li>
‘‘อาลุวา จ กฬมฺพา จ, พิฬาลี ตกฺกลานิ จ;  
  
อาลกา ตาลกา เจว, วิชฺชนฺติ อสฺสเม มมฯ  
</li>
  
<li>
‘‘อสฺสมสฺสาวิทูเร เม, มหาชาตสฺสโร อหุ;  
  
อโจฺฉทโก สีตชโล, สุปติโตฺถ มโนรโมฯ  
</li>
  
<li>
‘‘ปทุมุปฺปลา พหู ตตฺถ, ปุณฺฑรีกสมายุตา;  
  
มนฺทาลเกหิ  
สญฺฉนฺนา, นานาคนฺธสเมริตาฯ  
</li>
  
<li>
‘‘คพฺภํ คณฺหนฺติ ปทุมา, อเญฺญ ปุปฺผนฺติ เกสรี;  
  
โอปุปฺผปตฺตา  
ติฎฺฐนฺติ, ปทุมากณฺณิกา พหูฯ  
</li>
  
<li>
‘‘มธุ ภิสมฺหา สวติ, ขีรํ สปฺปิ มุลาฬิภิ;  
  
สมนฺตา เตน คเนฺธน, นานาคนฺธสเมริตาฯ  
</li>
  
<li>
‘‘กุมุทา  
อมฺพคนฺธิ จ, นยิตา ทิสฺสเร พหู;  
  
ชาตสฺสรสฺสานุกูลํ, เกตกา ปุปฺผิตา พหูฯ  
</li>
  
<li>
‘‘สุผุลฺลา  
พนฺธุชีวา จ, เสตวารี สุคนฺธิกา;  
  
กุมฺภิลา สุสุมารา จ, คหกา ตตฺถ ชายเรฯ  
</li>
  
<li>
‘‘อุคฺคาหกา อชครา, ตตฺถ ชาตสฺสเร พหู;  
  
ปาฐีนา ปาวุสา มจฺฉา, พลชา มุญฺชโรหิตาฯ  
</li>
  
<li>
‘‘มจฺฉกจฺฉปสญฺฉนฺนา, อโถ ปปฎกาหิ  
ปมฺปฎเกหิ (สี.), สปฎเกหิ (สฺยา.), ปปฺปฎเกหิ (ปี)  
จ;  
  
ปาเรวตา รวิหํสา, กุกุตฺถา  
กุกฺกุตฺถา (สฺยา. ก.), กุตฺถกา (ปี.)  
จ นทีจราฯ  
</li>
  
<li>
‘‘ทินฺทิภา  
ฎิฎฺฎิภา (ปี.)  
จกฺกวากา จ, ปมฺปกา ชีวชีวกา;  
  
กลนฺทกา อุกฺกุสา จ, เสนกา อุทฺธรา พหูฯ  
</li>
  
<li>
‘‘โกฎฺฐกา สุกโปตา จ, ตุลิยา จมรา พหู;  
  
กาเรนิโย  
กาเสนิยา (สฺยา.)  
จ ติลกา  
กิลกา (ก.)  
, อุปชีวนฺติ ตํ สรํฯ  
</li>
  
<li>
‘‘สีหา พฺยคฺฆา จ ทีปี จ, อจฺฉโกกตรจฺฉกา;  
  
วานรา กินฺนรา เจว, ทิสฺสนฺติ มม อสฺสเมฯ  
</li>
  
<li>
‘‘ตานิ คนฺธานิ ฆายโนฺต, ภกฺขยโนฺต ผลานหํ;  
  
คโนฺธทกํ ปิวโนฺต จ, วสามิ มม อสฺสเมฯ  
</li>
  
<li>
‘‘เอณีมิคา วราหา จ, ปสทา ขุทฺทรูปกา;  
  
อคฺคิกา  
โชติกา เจว, วสนฺติ มม อสฺสเมฯ  
</li>
  
<li>
‘‘หํสา โกญฺจา มยูรา จ, สาลิกาปิ จ โกกิลา;  
  
มชฺชาริกา  
มญฺชริกา (สี. สฺยา. ปี.)  
พหู ตตฺถ, โกสิกา โปฎฺฐสีสกาฯ  
</li>
  
<li>
‘‘ปิสาจา ทานวา เจว, กุมฺภณฺฑา รกฺขสา พหู;  
  
ครุฬา ปนฺนคา เจว, วสนฺติ มม อสฺสเมฯ  
</li>
  
<li>
‘‘มหานุภาวา อิสโย, สนฺตจิตฺตา สมาหิตา;  
  
กมณฺฑลุธรา  
สเพฺพ, อชินุตฺตรวาสนา;  
  
ชฎาภารภริตาว  
เต ชฎาภารภริตา (สี. ปี.), ชฎาภารภริตา จ (สฺยา.)  
, วสนฺติ มม อสฺสเมฯ  
</li>
  
<li>
‘‘ยุคมตฺตญฺจ  
เปกฺขนฺตา, นิปกา สนฺตวุตฺติโน;  
  
ลาภาลาเภน สนฺตุฎฺฐา, วสนฺติ มม อสฺสเมฯ  
</li>
  
<li>
‘‘วากจีรํ ธุนนฺตา เต, โผเฎนฺตาชินจมฺมกํ;  
  
สพเลหิ อุปตฺถทฺธา, คจฺฉนฺติ อมฺพเร ตทาฯ  
</li>
  
<li>
‘‘น เต ทกํ อาหรนฺติ, กฎฺฐํ วา อคฺคิทารุกํ;  
  
สยญฺจ อุปสมฺปนฺนา, ปาฎิหีรสฺสิทํ ผลํฯ  
</li>
  
<li>
‘‘โลหโทณิํ  
คเหตฺวาน, วนมเชฺฌ วสนฺติ เต;  
  
กุญฺชราว มหานาคา, อสมฺภีตาว เกสรีฯ  
</li>
  
<li>
‘‘อเญฺญ คจฺฉนฺติ โคยานํ, อเญฺญ ปุพฺพวิเทหกํ  
ปุพฺพวิเทหนํ (สฺยา. ปี. ก.)  
;  
  
อเญฺญ จ อุตฺตรกุรุํ, สกํ พลมวสฺสิตา  
พลมปสฺสิตา (สฺยา. ปี. ก.)  
ฯ  
</li>
  
<li>
‘‘ตโต ปิณฺฑํ อาหริตฺวา, ปริภุญฺชนฺติ เอกโต;  
  
สเพฺพสํ ปกฺกมนฺตานํ, อุคฺคเตชาน ตาทินํฯ  
</li>
  
<li>
‘‘อชินจมฺมสเทฺทน  
, วนํ สทฺทายเต ตทา;  
  
เอทิสา เต มหาวีร, สิสฺสา อุคฺคตปา มมฯ  
</li>
  
<li>
‘‘ปริวุโต อหํ เตหิ, วสามิ มม อสฺสเม;  
  
โตสิตา สกกเมฺมน, วินีตาปิ สมาคตาฯ  
</li>
  
<li>
‘‘อาราธยิํสุ มํ เอเต, สกกมฺมาภิลาสิโน;  
  
สีลวโนฺต จ นิปกา, อปฺปมญฺญาสุ โกวิทาฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
สมยํ สํวิทิตฺวาน, อุปคจฺฉิ วินายโกฯ  
</li>
  
<li>
‘‘อุปคนฺตฺวาน สมฺพุโทฺธ, อาตาปี นิปโก มุนิ;  
  
ปตฺตํ ปคฺคยฺห สมฺพุโทฺธ, ภิกฺขาย มมุปาคมิฯ  
</li>
  
<li>
‘‘อุปาคตํ มหาวีรํ, ชลชุตฺตมนายกํ;  
  
ติณสนฺถรํ  
ติณตฺถรํ (สฺยา.), ติณตฺถตํ (ก.)  
ปญฺญาเปตฺวา, สาลปุเปฺผหิ โอกิริํฯ  
</li>
  
<li>
‘‘นิสาเทตฺวาน  
  
นิสีเทตฺวาน (สี.), นิสีทิตฺวาน (สฺยา. ปี.)  
สมฺพุทฺธํ, หโฎฺฐ สํวิคฺคมานโส;  
  
ขิปฺปํ ปพฺพตมารุยฺห, อคฬุํ  
อครุํ (สี.)  
อคฺคหิํ อหํฯ  
</li>
  
<li>
‘‘กุมฺภมตฺตํ คเหตฺวาน, ปนสํ เทวคนฺธิกํ;  
  
ขเนฺธ อาโรปยิตฺวาน, อุปคจฺฉิํ วินายกํฯ  
</li>
  
<li>
‘‘ผลํ  
พุทฺธสฺส ทตฺวาน, อคฬุํ อนุลิมฺปหํ;  
  
ปสนฺนจิโตฺต สุมโน, พุทฺธเสฎฺฐํ อวนฺทิหํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
อิสิมเชฺฌ  
นิสีทิตฺวา, อิมา คาถา อภาสถฯ  
</li>
  
<li>
‘‘‘โย เม ผลญฺจ อคฬุํ, อาสนญฺจ อทาสิ เม;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘คาเม  
วา ยทิ วารเญฺญ, ปพฺภาเรสุ คุหาสุ วา;  
  
อิมสฺส จิตฺตมญฺญาย, นิพฺพตฺติสฺสติ โภชนํฯ  
</li>
  
<li>
‘‘‘เทวโลเก มนุเสฺส วา, อุปปโนฺน อยํ นโร;  
  
โภชเนหิ จ วเตฺถหิ, ปริสํ ตปฺปยิสฺสติฯ  
</li>
  
<li>
‘‘‘อุปปชฺชติ ยํ โยนิํ, เทวตฺตํ อถ มานุสํ;  
  
อโกฺขภโภโค หุตฺวาน, สํสริสฺสติยํ นโรฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสติ;  
  
สหสฺสกฺขตฺตุํ ราชา จ, จกฺกวตฺตี ภวิสฺสติฯ  
</li>
  
<li>
‘‘‘เอกสตฺตติกฺขตฺตุญฺจ, เทวรชฺชํ กริสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต  
(อุปสีโว นาม นาเมน, เหสฺสติ สตฺถุ สาวโก) (สฺยา.)  
;  
  
สพฺพาสเว ปริญฺญาย, วิหริสฺสตินาสโว’ฯ  
</li>
  
<li>
‘‘สุลทฺธลาโภ ลโทฺธ เม, โยหํ อทฺทกฺขิํ นายกํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘คาเม  
  
วา ยทิ วารเญฺญ, ปพฺภาเรสุ คุหาสุ วา;  
  
มม สงฺกปฺปมญฺญาย, โภชนํ โหติ เม สทาฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุปสีโว  เถโร อิมา คาถาโย อภาสิตฺถาติฯ
</ol></p>

</p>


<h3>๖. นนฺทกเตฺถรอปทานํ</h3>
<ol>
<li>
‘‘มิคลุโทฺท  
ปุเร อาสิํ, อรเญฺญ กานเน อหํ;  
  
ปสทํ มิคเมสโนฺต, สยมฺภุํ อทฺทสํ อหํ  
ชินํ (สี.)  
ฯ  
</li>
  
<li>
‘‘อนุรุโทฺธ  
นาม สมฺพุโทฺธ, สยมฺภู อปราชิโต;  
  
วิเวกกาโม โส ธีโร, วนมโชฺฌคหี ตทาฯ  
</li>
  
<li>
‘‘จตุทเณฺฑ คเหตฺวาน, จตุฎฺฐาเน ฐเปสหํ;  
  
มณฺฑปํ สุกตํ กตฺวา, ปทฺมปุเปฺผหิ ฉาทยิํฯ  
</li>
  
<li>
‘‘มณฺฑปํ  
ฉาทยิตฺวาน, สยมฺภุํ อภิวาทยิํ;  
  
ธนุํ ตเตฺถว นิกฺขิปฺป, ปพฺพชิํ อนคาริยํฯ  
</li>
  
<li>
‘‘นจิรํ ปพฺพชิตสฺส  
ปพฺพชิตสฺส อจิรํ (สี.)  
, พฺยาธิ เม อุทปชฺชถ;  
  
ปุพฺพกมฺมํ สริตฺวาน, ตตฺถ กาลงฺกโต อหํฯ  
</li>
  
<li>
‘‘ปุพฺพกเมฺมน สํยุโตฺต, ตุสิตํ อคมาสหํ;  
  
ตตฺถ โสณฺณมยํ พฺยมฺหํ, นิพฺพตฺตติ ยทิจฺฉกํฯ  
</li>
  
<li>
‘‘สหสฺสยุตฺตํ หยวาหิํ, ทิพฺพยานมธิฎฺฐิโต;  
  
อารุหิตฺวาน ตํ ยานํ, คจฺฉามหํ ยทิจฺฉกํฯ  
</li>
  
<li>
‘‘ตโต  
เม นิยฺยมานสฺส, เทวภูตสฺส เม สโต;  
  
สมนฺตา โยชนสตํ, มณฺฑโป เม ธรียติฯ  
</li>
  
<li>
‘‘สยเนหํ ตุวฎฺฎามิ, อจฺฉเนฺน  
อจฺจนฺตํ (สี.), อจฺจนฺต (ปี.)  
ปุปฺผสนฺถเต;  
  
อนฺตลิกฺขา จ ปทุมา, วสฺสเนฺต นิจฺจกาลิกํฯ  
</li>
  
<li>
‘‘มรีจิเก ผนฺทมาเน, ตปฺปมาเน จ อาตเป;  
  
น มํ ตาเปติ อาตาโป, มณฺฑปสฺส อิทํ ผลํฯ  
</li>
  
<li>
‘‘ทุคฺคติํ สมติกฺกโนฺต, อปายา ปิหิตา มม;  
  
มณฺฑเป รุกฺขมูเล วา, สนฺตาโป เม น วิชฺชติฯ  
</li>
  
<li>
‘‘มหีสญฺญํ อธิฎฺฐาย, โลณโตยํ ตรามหํ;  
  
ตสฺส เม สุกตํ กมฺมํ, พุทฺธปูชายิทํ ผลํฯ  
</li>
  
<li>
‘‘อปถมฺปิ  
อพฺภมฺหิ (สฺยา. ก.)  
ปถํ กตฺวา, คจฺฉามิ อนิลญฺชเส;  
  
อโห เม สุกตํ กมฺมํ, พุทฺธปูชายิทํ ผลํฯ  
</li>
  
<li>
‘‘ปุเพฺพนิวาสํ  
  
ชานามิ, ทิพฺพจกฺขุ วิโสธิตํ;  
  
อาสวา เม ปริกฺขีณา, พุทฺธปูชายิทํ ผลํฯ  
</li>
  
<li>
‘‘ชหิตา ปุริมา ชาติ, พุทฺธสฺส โอรโส อหํ;  
  
ทายาโทมฺหิ จ สทฺธเมฺม, พุทฺธปูชายิทํ ผลํฯ  
</li>
  
<li>
‘‘อาราธิโตมฺหิ  
สุคตํ, โคตมํ สกฺยปุงฺควํ;  
  
ธมฺมธโช ธมฺมทายาโท  
ธมฺมาทาโส (ก.)  
, พุทฺธปูชายิทํ ผลํฯ  
</li>
  
<li>
‘‘อุปฎฺฐิตฺวาน สมฺพุทฺธํ, โคตมํ สกฺยปุงฺควํ;  
  
ปารงฺคมนิยํ มคฺคํ, อปุจฺฉิํ โลกนายกํฯ  
</li>
  
<li>
‘‘อชฺฌิโฎฺฐ กถยี พุโทฺธ, คมฺภีรํ นิปุณํ ปทํ;  
  
ตสฺสาหํ ธมฺมํ สุตฺวาน, ปโตฺตมฺหิ อาสวกฺขยํฯ  
</li>
  
<li>
‘‘อโห เม สุกตํ กมฺมํ, ปริมุโตฺตมฺหิ ชาติยา;  
  
สพฺพาสวปริกฺขีโณ, นตฺถิ ทานิ ปุนพฺภโวฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา นนฺทโก เถโร อิมา คาถาโย อภาสิตฺถาติฯ
</ol></p>

</p>


<h3>๗. เหมกเตฺถรอปทานํ</h3>
<ol>
<li>
‘‘ปพฺภารกูฎํ  
นิสฺสาย, อโนโม นาม ตาปโส;  
  
อสฺสมํ สุกตํ กตฺวา, ปณฺณสาเล วสี ตทาฯ  
</li>
  
<li>
‘‘สิทฺธํ ตสฺส ตโป กมฺมํ, สิทฺธิปโตฺต สเก พเล;  
  
สกสามญฺญวิกฺกโนฺต, อาตาปี นิปโก มุนิฯ  
</li>
  
<li>
‘‘วิสารโท สสมเย, ปรวาเท จ โกวิโท;  
  
ปโฎฺฐ ภูมนฺตลิกฺขมฺหิ, อุปฺปาตมฺหิ จ โกวิโทฯ  
</li>
  
<li>
‘‘วีตโสโก นิรารโมฺภ, อปฺปาหาโร อโลลุโป;  
  
ลาภาลาเภน สนฺตุโฎฺฐ, ฌายี ฌานรโต มุนิฯ  
</li>
  
<li>
‘‘ปิยทสฺสี นาม สมฺพุโทฺธ, อโคฺค การุณิโก มุนิ;  
  
สเตฺต ตาเรตุกาโม โส, กรุณาย ผรี ตทาฯ  
</li>
  
<li>
‘‘โพธเนยฺยํ  
ชนํ ทิสฺวา, ปิยทสฺสี มหามุนิ;  
  
จกฺกวาฬสหสฺสมฺปิ, คนฺตฺวา โอวทเต มุนิฯ  
</li>
  
<li>
‘‘มมุทฺธริตุกาโม  
โส, มมสฺสมมุปาคมิ;  
  
น ทิโฎฺฐ เม ชิโน ปุเพฺพ, น สุโตปิ จ กสฺสจิฯ  
</li>
  
<li>
‘‘อุปฺปาตา สุปินา มยฺหํ, ลกฺขณา สุปฺปกาสิตา;  
  
ปโฎฺฐ ภูมนฺตลิกฺขมฺหิ, นกฺขตฺตปทโกวิโทฯ  
</li>
  
<li>
‘‘โสหํ พุทฺธสฺส สุตฺวาน, ตตฺถ จิตฺตํ ปสาทยิํ;  
  
ติฎฺฐโนฺต  
ภุญฺชโนฺต (สี. ปี. ก.)  
วา นิสิโนฺน วา, สรามิ นิจฺจกาลิกํฯ  
</li>
  
<li>
‘‘มยิ  
เอวํ สรนฺตมฺหิ, ภควาปิ อนุสฺสริ;  
  
พุทฺธํ อนุสฺสรนฺตสฺส, ปีติ เม โหติ ตาวเทฯ  
</li>
  
<li>
‘‘กาลญฺจ  
ปุนราคมฺม, อุเปสิ มํ มหามุนิ;  
  
สมฺปเตฺตปิ น ชานามิ, อยํ พุโทฺธ มหามุนิฯ  
</li>
  
<li>
‘‘อนุกมฺปโก การุณิโก, ปิยทสฺสี มหามุนิ;  
  
สญฺชานาเปสิ อตฺตานํ, ‘อหํ พุโทฺธ สเทวเก’ฯ  
</li>
  
<li>
‘‘สญฺชานิตฺวาน สมฺพุทฺธํ, ปิยทสฺสิํ มหามุนิํ;  
  
สกํ จิตฺตํ ปสาเทตฺวา, อิทํ วจนมพฺรวิํฯ  
</li>
  
<li>
‘‘‘อเญฺญ  
สเพฺพ (สฺยา.)  
ปีเฐ จ ปลฺลเงฺก, อาสนฺทีสุ นิสีทเร;  
  
ตุวมฺปิ สพฺพทสฺสาวี, นิสีท รตนาสเน’ฯ  
</li>
  
<li>
‘‘สพฺพรตนมยํ ปีฐํ, นิมฺมินิตฺวาน ตาวเท;  
  
ปิยทสฺสิสฺส มุนิโน, อทาสิํ อิทฺธินิมฺมิตํฯ  
</li>
  
<li>
‘‘รตเน จ นิสินฺนสฺส, ปีฐเก อิทฺธินิมฺมิเต;  
  
กุมฺภมตฺตํ ชมฺพุผลํ, อทาสิํ ตาวเท อหํฯ  
</li>
  
<li>
‘‘มม หาสํ ชเนตฺวาน, ปริภุญฺชิ มหามุนิ;  
  
ตทา จิตฺตํ ปสาเทตฺวา, สตฺถารํ อภิวาทยิํฯ  
</li>
  
<li>
‘‘ปิยทสฺสี ตุ ภควา, โลกเชโฎฺฐ นราสโภ;  
  
รตนาสนมาสีโน, อิมา คาถา อภาสถฯ  
</li>
  
<li>
‘‘‘โย เม รตนมยํ ปีฐํ, อมตญฺจ ผลํ อทา;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘สตฺตสตฺตติ  
กปฺปานิ, เทวโลเก รมิสฺสติ;  
  
ปญฺจสตฺตติกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘ทฺวตฺติํสกฺขตฺตุํ  
เทวิโนฺท, เทวรชฺชํ กริสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘โสณฺณมยํ  
รูปิมยํ, ปลฺลงฺกํ สุกตํ พหุํ;  
  
โลหิตงฺคมยเญฺจว, ลจฺฉติ รตนามยํฯ  
</li>
  
<li>
‘‘‘จงฺกมนฺตมฺปิ มนุชํ, ปุญฺญกมฺมสมงฺคินํ;  
  
ปลฺลงฺกานิ อเนกานิ, ปริวาเรสฺสเร ตทาฯ  
</li>
  
<li>
‘‘‘กูฎาคารา  
จ ปาสาทา, สยนญฺจ มหารหํ;  
  
อิมสฺส จิตฺตมญฺญาย, นิพฺพตฺติสฺสนฺติ ตาวเทฯ  
</li>
  
<li>
‘‘‘สฎฺฐิ นาคสหสฺสานิ, สพฺพาลงฺการภูสิตา;  
  
สุวณฺณกจฺฉา มาตงฺคา, เหมกปฺปนวาสสา  
เหมกปฺปนิวาสนา (สี. สฺยา.), เหมกปฺปนิวาสสา (ก.)  
ฯ  
</li>
  
<li>
‘‘‘อารูฬฺหา คามณีเยหิ, โตมรงฺกุสปาณิภิ;  
  
อิมํ ปริจริสฺสนฺติ, รตฺนปีฐสฺสิทํ ผลํฯ  
</li>
  
<li>
‘‘‘สฎฺฐิ อสฺสสหสฺสานิ, สพฺพาลงฺการภูสิตา;  
  
อาชานียาว ชาติยา, สินฺธวา สีฆวาหิโนฯ  
</li>
  
<li>
‘‘‘อารูฬฺหา คามณีเยหิ, อิลฺลิยาจาปธาริภิ;  
  
เตปิมํ ปริจริสฺสนฺติ, รตฺนปีฐสฺสิทํ ผลํฯ  
</li>
  
<li>
‘‘‘สฎฺฐิ รถสหสฺสานิ, สพฺพาลงฺการภูสิตา;  
  
ทีปา อโถปิ เวยคฺฆา, สนฺนทฺธา อุสฺสิตทฺธชาฯ  
</li>
  
<li>
‘‘‘อารูฬฺหา  
คามณีเยหิ, จาปหเตฺถหิ วมฺมิภิ;  
  
ปริวาเรสฺสนฺติมํ นิจฺจํ, รตฺนปีฐสฺสิทํ ผลํฯ  
</li>
  
<li>
‘‘‘สฎฺฐิ เธนุสหสฺสานิ, โทหญฺญา ปุงฺควูสเภ;  
  
วจฺฉเก ชนยิสฺสนฺติ, รตฺนปีฐสฺสิทํ ผลํฯ  
</li>
  
<li>
‘‘‘โสฬสิตฺถิสหสฺสานิ, สพฺพาลงฺการภูสิตา;  
  
วิจิตฺตวตฺถาภรณา, อามุกฺกมณิกุณฺฑลาฯ  
</li>
  
<li>
‘‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรสฺสนฺติมํ นิจฺจํ, รตฺนปีฐสฺสิทํ ผลํฯ  
</li>
  
<li>
‘‘‘อฎฺฐารเส กปฺปสเต, โคตโม นาม จกฺขุมา;  
  
ตมนฺธการํ วิธมิตฺวา, พุโทฺธ โลเก ภวิสฺสติฯ  
</li>
  
<li>
‘‘‘ตสฺส  
ทสฺสนมาคมฺม, ปพฺพชิสฺสติกิญฺจโน;  
  
โตสยิตฺวาน สตฺถารํ, สาสเนภิรมิสฺสติฯ  
</li>
  
<li>
‘‘‘ตสฺส  
ธมฺมํ สุณิตฺวาน, กิเลเส ฆาตยิสฺสติ;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘วีริยํ  
เม ธุรโธรยฺหํ, โยคเกฺขมาธิวาหนํ;  
  
อุตฺตมตฺถํ ปตฺถยโนฺต, สาสเน วิหรามหํฯ  
</li>
  
<li>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา เหมโก เถโร อิมา คาถาโย อภาสิตฺถาติ;  
</li>
  
เหมกเตฺถรสฺสาปทานํ สตฺตมํฯ  
</li>
  
สตฺตรสมํ ภาณวารํฯ  
</li>
  
<h3>๘. โตเทยฺยเตฺถรอปทานํ</h3>
</ol>
<ol>
<li>
‘‘ราชา อชิตญฺชโย  
ราชาสิ วิชโย (สี. อฎฺฐ.), ราชา วิชิตชโย (สฺยา.)  
นาม, เกตุมตีปุรุตฺตเม;  
  
สูโร วิกฺกมสมฺปโนฺน, ปุรมชฺฌาวสี ตทาฯ  
</li>
  
<li>
‘‘ตสฺส รโญฺญ ปมตฺตสฺส, อฎวิโย สมุฎฺฐหุํ;  
  
โอตารา  
อุตฺตรา (สฺยา.), โอจรา (ปี.)  
ตุณฺฑิกา เจว, รฎฺฐํ วิทฺธํสยุํ ตทาฯ  
</li>
  
<li>
‘‘ปจฺจเนฺต กุปิเต ขิปฺปํ, สนฺนิปาเตสิรินฺทโม;  
  
ภเฎ เจว พลเตฺถ จ, อริํ นิคฺคาหยิ ตทาฯ  
</li>
  
<li>
‘‘หตฺถาโรหา อนีกฎฺฐา, สูรา จ จมฺมโยธิโน;  
  
ธนุคฺคหา จ อุคฺคา จ, สเพฺพ สนฺนิปตุํ ตทาฯ  
</li>
  
<li>
‘‘อาฬาริกา จ กปฺปกา, นฺหาปกา มาลการกา;  
  
สูรา วิชิตสงฺคามา, สเพฺพ สนฺนิปตุํ ตทาฯ  
</li>
  
<li>
‘‘ขคฺคหตฺถา  
จ ปุริสา, จาปหตฺถา จ วมฺมิโน;  
  
ลุทฺทา วิชิตสงฺคามา, สเพฺพ สนฺนิปตุํ ตทาฯ  
</li>
  
<li>
‘‘ติธาปภินฺนา  
  
มาตงฺคา, กุญฺชรา สฎฺฐิหายนา;  
  
สุวณฺณกจฺฉาลงฺการา, สเพฺพ สนฺนิปตุํ ตทาฯ  
</li>
  
<li>
‘‘ขมา สีตสฺส อุณฺหสฺส, อุกฺการุหรณสฺส จ;  
  
โยธาชีวา กตกมฺมา, สเพฺพ สนฺนิปตุํ ตทาฯ  
</li>
  
<li>
‘‘สงฺขสทฺทํ  
เภริสทฺทํ, อโถ อุตุช  
อุทฺธว (สี.), อุทฺทฎ (สฺยา.)  
สทฺทกํ;  
  
เอเตหิ เต หาสยนฺตา, สเพฺพ สนฺนิปตุํ ตทาฯ  
</li>
  
<li>
‘‘ติสูลโกนฺติมเนฺตหิ  
ติสูลโกนฺตมเนฺตหิ (สี.), กวเจหิ โตมเรหิ (สี.), ธนูหิ โตมเรหิ (สฺยา.)  
จ;  
  
โกเฎฺฎนฺตานํ นิปาเตนฺตา  
โกฎฺฎยนฺตา นิวเตฺตนฺตา (สฺยา.)  
, สเพฺพ สนฺนิปตุํ ตทาฯ  
</li>
  
<li>
‘‘กิเมวาตินิสาเมตฺวา  
กวจานิวาเสตฺวา (สฺยา.)  
, สราชา อชิตญฺชโย  
อชินํ ชิโน (สี.), อชิตญฺชิโน (สฺยา.)  
;  
  
สฎฺฐิ ปาณสหสฺสานิ, สูเล อุตฺตาสยิํ ตทาฯ  
</li>
  
<li>
‘‘สทฺทํ มานุสกากํสุ, อโห ราชา อธมฺมิโก;  
  
นิรเย ปจฺจมานสฺส, กทา อโนฺต ภวิสฺสติฯ  
</li>
  
<li>
‘‘สยเนหํ ตุวเฎฺฎโนฺต, ปสฺสามิ นิรเย ตทา;  
  
น สุปามิ ทิวารตฺติํ, สูเลน ตชฺชยนฺติ มํฯ  
</li>
  
<li>
‘‘กิํ ปมาเทน รเชฺชน, วาหเนน พเลน จ;  
  
น เต ปโหนฺติ ธาเรตุํ, ตาปยนฺติ  
ตาสยนฺติ (สี. สฺยา.)  
มมํ สทาฯ  
</li>
  
<li>
‘‘กิํ เม ปุเตฺตหิ ทาเรหิ, รเชฺชน สกเลน จ;  
  
ยํนูน ปพฺพเชยฺยาหํ, คติมคฺคํ วิโสธเยฯ  
</li>
  
<li>
‘‘สฎฺฐิ  
นาคสหสฺสานิ, สพฺพาลงฺการภูสิเต;  
  
สุวณฺณกเจฺฉ มาตเงฺค, เหมกปฺปนวาสเสฯ  
</li>
  
<li>
‘‘อารูเฬฺห คามณีเยหิ, โตมรงฺกุสปาณิภิ;  
  
สงฺคามาวจเร ฐาเน, อนเปโกฺข วิหายหํ;  
  
สกกเมฺมน สนฺตโตฺต, นิกฺขมิํ อนคาริยํฯ  
</li>
  
<li>
‘‘สฎฺฐิ  
อสฺสสหสฺสานิ, สพฺพาลงฺการภูสิเต;  
  
อาชานีเยว ชาติยา, สินฺธเว สีฆวาหเนฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาเรตฺวาน  
ปหายิตฺวาน (สี. ปี.), ฉฑฺฑยิตฺวาน (สฺยา.)  
เต สเพฺพ, นิกฺขมิํ อนคาริยํฯ  
</li>
  
<li>
‘‘สฎฺฐิ  
รถสหสฺสานิ, สพฺพาลงฺการภูสิเต;  
  
ทีเป อโถปิ เวยเคฺฆ, สนฺนเทฺธ อุสฺสิตทฺธเช;  
  
เต สเพฺพ ปริหาเรตฺวา  
ปริวเชฺชตฺวา (สฺยา.), ปริหายิตฺวา (ปี.)  
, ปพฺพชิํ อนคาริยํฯ  
</li>
  
<li>
‘‘สฎฺฐิ  
เธนุสหสฺสานิ, สพฺพา กํสูปธารณา;  
  
ตาโยปิ  
คาวิโย (สฺยา.), เธนุโย (ก.)  
ฉฑฺฑยิตฺวาน, ปพฺพชิํ อนคาริยํฯ  
</li>
  
<li>
‘‘สฎฺฐิ อิตฺถิสหสฺสานิ, สพฺพาลงฺการภูสิตา;  
  
วิจิตฺตวตฺถาภรณา, อามุกฺกมณิกุณฺฑลาฯ  
</li>
  
<li>
‘‘อฬารปมฺหา หสุลา, สุสญฺญา ตนุมชฺฌิมา;  
  
ตา หิตฺวา กนฺทมานาโย, ปพฺพชิํ อนคาริยํฯ  
</li>
  
<li>
‘‘สฎฺฐิ คามสหสฺสานิ, ปริปุณฺณานิ สพฺพโส;  
  
ฉฑฺฑยิตฺวาน ตํ รชฺชํ, ปพฺพชิํ อนคาริยํฯ  
</li>
  
<li>
‘‘นครา  
นิกฺขมิตฺวาน, หิมวนฺตมุปาคมิํ;  
  
ภาคีรถีนทีตีเร, อสฺสมํ มาปยิํ อหํฯ  
</li>
  
<li>
‘‘ปณฺณสาลํ กริตฺวาน, อคฺยาคารํ อกาสหํ;  
  
อารทฺธวีริโย ปหิตโตฺต, วสามิ อสฺสเม อหํฯ  
</li>
  
<li>
‘‘มณฺฑเป รุกฺขมูเล วา, สุญฺญาคาเร จ ฌายโต;  
  
น ตุ วิชฺชติ ตาโส เม, น ปเสฺส ภยเภรวํฯ  
</li>
  
<li>
‘‘สุเมโธ นาม สมฺพุโทฺธ, อโคฺค การุณิโก มุนิ;  
  
ญาณาโลเกน โชตโนฺต, โลเก อุปฺปชฺชิ ตาวเทฯ  
</li>
  
<li>
‘‘มม อสฺสมสามนฺตา, ยโกฺข อาสิ มหิทฺธิโก;  
  
พุทฺธเสฎฺฐมฺหิ อุปฺปเนฺน, อาโรเจสิ มมํ ตทาฯ  
</li>
  
<li>
‘‘พุโทฺธ  
โลเก สมุปฺปโนฺน, สุเมโธ นาม จกฺขุมา;  
  
ตาเรติ ชนตํ สพฺพํ, ตมฺปิ โส ตารยิสฺสติฯ  
</li>
  
<li>
‘‘ยกฺขสฺส วจนํ สุตฺวา, สํวิโคฺค อาสิ ตาวเท;  
  
พุโทฺธ พุโทฺธติ จิเนฺตโนฺต, อสฺสมํ ปฎิสามยิํฯ  
</li>
  
<li>
‘‘อคฺคิทารุญฺจ ฉเฑฺฑตฺวา, สํสาเมตฺวาน สนฺถตํ;  
  
อสฺสมํ อภิวนฺทิตฺวา, นิกฺขมิํ วิปินา อหํฯ  
</li>
  
<li>
‘‘ตโต จนฺทนมาทาย, คามา คามํ ปุรา ปุรํ;  
  
เทวเทวํ คเวสโนฺต, อุปคจฺฉิํ วินายกํฯ  
</li>
  
<li>
‘‘ภควา  
ตมฺหิ สมเย, สุเมโธ โลกนายโก;  
  
จตุสจฺจํ ปกาเสโนฺต, โพเธติ ชนตํ พหุํฯ  
</li>
  
<li>
‘‘อญฺชลิํ  
ปคฺคเหตฺวาน, สีเส กตฺวาน จนฺทนํ;  
  
สมฺพุทฺธํ อภิวาเทตฺวา, อิมา คาถา อภาสหํฯ  
</li>
  
<li>
‘‘‘วสฺสิเก ปุปฺผมานมฺหิ, สนฺติเก อุปวายติ;  
  
ตฺวํ วีร คุณคเนฺธน, ทิสา สพฺพา ปวายสิฯ  
</li>
  
<li>
‘‘‘จมฺปเก นาควนิเก, อติมุตฺตกเกตเก;  
  
สาเลสุ ปุปฺผมาเนสุ, อนุวาตํ ปวายติฯ  
</li>
  
<li>
‘‘‘ตว  
คนฺธํ สุณิตฺวาน, หิมวนฺตา อิธาคมิํ;  
  
ปูเชมิ ตํ มหาวีร, โลกเชฎฺฐ มหายส’ฯ  
</li>
  
<li>
‘‘วรจนฺทเนนานุลิมฺปิํ, สุเมธํ โลกนายกํ;  
  
สกํ จิตฺตํ ปสาเทตฺวา, ตุณฺหี อฎฺฐาสิ ตาวเทฯ  
</li>
  
<li>
‘‘สุเมโธ นาม ภควา, โลกเชโฎฺฐ นราสโภ;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย เม คุเณ ปกิเตฺตสิ, จนฺทนญฺจ อปูชยิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อาเทยฺยวากฺยวจโน, พฺรหฺมา อุชุ ปตาปวา;  
  
ปญฺจวีสติกปฺปานิ, สปฺปภาโส ภวิสฺสติฯ  
</li>
  
<li>
‘‘‘ฉพฺพีสติกปฺปสเต, เทวโลเก รมิสฺสติ;  
  
สหสฺสกฺขตฺตุํ ราชา จ, จกฺกวตฺตี ภวิสฺสติฯ  
</li>
  
<li>
‘‘‘เตตฺติํสกฺขตฺตุํ  
เทวิโนฺท, เทวรชฺชํ กริสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘ตโต  
จุโตยํ มนุโช, มนุสฺสตฺตํ คมิสฺสติ;  
  
ปุญฺญกเมฺมน สํยุโตฺต, พฺรหฺมพนฺธุ ภวิสฺสติฯ  
</li>
  
<li>
‘‘‘อชฺฌายโก มนฺตธโร, ติณฺณํ เวทาน ปารคู;  
  
ติลกฺขเณน สมฺปโนฺน, พาวรี นาม พฺราหฺมโณฯ  
</li>
  
<li>
‘‘‘ตสฺส สิโสฺส ภวิตฺวาน, เหสฺสติ มนฺตปารคู;  
  
อุปคนฺตฺวาน สมฺพุทฺธํ, โคตมํ สกฺยปุงฺควํฯ  
</li>
  
<li>
‘‘‘ปุจฺฉิตฺวา  
นิปุเณ ปเญฺห, ภาวยิตฺวาน อญฺชสํ  
หาสยิตฺวาน มานสํ (สฺยา.), ภาวยิตฺวาน สญฺจยํ (ก.)  
;  
  
สพฺพาสเว ปริญฺญาย, วิหริสฺสตินาสโว’ฯ  
</li>
  
<li>
‘‘ติวิธคฺคิ นิพฺพุตา มยฺหํ, ภวา สเพฺพ สมูหตา;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โตเทโยฺย เถโร อิมา คาถาโย อภาสิตฺถาติฯ
</ol></p>

</p>


<h3>๙. ชตุกณฺณิเตฺถรอปทานํ</h3>
<ol>
<li>
‘‘นคเร  
หํสวติยา, เสฎฺฐิปุโตฺต อโหสหํ;  
  
สมปฺปิโต กามคุเณ, ปริจาเรมหํ ตทาฯ  
</li>
  
<li>
‘‘ตโต  
  
ตโย (สี.)  
ปาสาทมารุยฺห, มหาโภเค วลญฺชโก  
อุพฺพิทฺธา เคหลุญฺชกา (ก.), อุพฺพิทฺธาเคหลญฺฉกา (สี.)  
;  
  
ตตฺถ นเจฺจหิ คีเตหิ, ปริจาเรมหํ ตทาฯ  
</li>
  
<li>
‘‘ตูริยา  
อาหตา มยฺหํ, สมฺมตาฬสมาหิตา;  
  
นจฺจนฺตา  
รญฺชนฺตี (สฺยา.), รชฺชนฺตา (ก.)  
อิตฺถิโย สพฺพา, หรนฺติเยว เม มโนฯ  
</li>
  
<li>
‘‘เจลาปิกา  
เจลาวกา (สฺยา.), เวลามิกา (ปี.)  
ลามณิกา  
วามนิกา (สฺยา. ปี.)  
, กุญฺชวาสี ติมชฺฌิกา  
กุญฺชวา สีหิมชฺฌิตา (สฺยา.), กุชฺชา วา สีหิมชฺฌิกา (ปี.)  
;  
  
ลงฺฆิกา โสกชฺฌายี จ, ปริวาเรนฺติ มํ สทาฯ  
</li>
  
<li>
‘‘เวตาฬิโน กุมฺภถูนี, นฎา จ นจฺจกา พหู;  
  
นฎกา นาฎกา เจว, ปริวาเรนฺติ มํ สทาฯ  
</li>
  
<li>
‘‘กปฺปกา นฺหาปกา สูทา, มาลาการา สุปาสกา  
สุมาปกา (สี. สฺยา.)  
;  
  
ชลฺลา มลฺลา จ เต สเพฺพ, ปริวาเรนฺติ มํ สทาฯ  
</li>
  
<li>
‘‘เอเตสุ กีฬมาเนสุ, สิกฺขิเต กตุปาสเน;  
  
รตฺตินฺทิวํ น ชานามิ, อิโนฺทว ติทสงฺคเณฯ  
</li>
  
<li>
‘‘อทฺธิกา ปถิกา สเพฺพ, ยาจกา วรกา พหู;  
  
อุปคจฺฉนฺติ เต นิจฺจํ, ภิกฺขยนฺตา มมํ ฆรํฯ  
</li>
  
<li>
‘‘สมณา  
พฺราหฺมณา เจว, ปุญฺญเกฺขตฺตา อนุตฺตรา;  
  
วฑฺฒยนฺตา มมํ ปุญฺญํ, อาคจฺฉนฺติ มมํ ฆรํฯ  
</li>
  
<li>
‘‘ปฎคา  
ปฎกา (สี. สฺยา.), ปทกา (ปี.)  
ลฎุกา  
ลฎกา (สี.)  
สเพฺพ, นิคณฺฐา ปุปฺผสาฎกา;  
  
เตทณฺฑิกา  
เอกสิขา, อาคจฺฉนฺติ มมํ ฆรํฯ  
</li>
  
<li>
‘‘อาชีวกา วิลุตฺตาวี, โคธมฺมา เทวธมฺมิกา;  
  
รโชชลฺลธรา เอเต, อาคจฺฉนฺติ มมํ ฆรํฯ  
</li>
  
<li>
‘‘ปริตฺตกา สนฺติปตฺตา  
ปริวตฺตกา สิทฺธิปตฺตา (สี. สฺยา. ปี.)  
, โกธปุคฺคนิกา  
โกณฺฑปุคฺคณิกา (สี.), โกณฺฑปุคฺคลิกา (ปี.)  
พหู;  
  
ตปสฺสี วนจารี จ, อาคจฺฉนฺติ มมํ ฆรํฯ  
</li>
  
<li>
‘‘โอฑฺฑกา ทมิฬา เจว, สากุฬา มลวาฬกา  
มลยาลกา (สี. สฺยา. ปี.)  
;  
  
สวรา โยนกา เจว, อาคจฺฉนฺติ มมํ ฆรํฯ  
</li>
  
<li>
‘‘อนฺธกา  
  
มุณฺฑกา สเพฺพ, โกฎลา หนุวินฺทกา  
โกลกา สานุวินฺทกา (สี. ปี.)  
;  
  
อาราวจีนรฎฺฐา จ, อาคจฺฉนฺติ มมํ ฆรํฯ  
</li>
  
<li>
‘‘อลสนฺทกา  
อลสนฺตา (ก.)  
ปลฺลวกา, ธมฺมรา นิคฺคมานุสา  
พพฺพรา ภคฺคการุสา (สี.)  
;  
  
เคหิกา  
โรหิตา (สี.), พาหิกา (ปี.)  
เจตปุตฺตา จ, อาคจฺฉนฺติ มมํ ฆรํฯ  
</li>
  
<li>
‘‘มาธุรกา โกสลกา, กลิงฺคา  
กาสิกา (สี.)  
หตฺถิโปริกา;  
  
อิสิณฺฑา มกฺกลา เจว, อาคจฺฉนฺติ มมํ ฆรํฯ  
</li>
  
<li>
‘‘เจลาวกา อารพฺภา  
อรมฺมา (สี. ปี.)  
จ, โอฆุฬฺหา  
โอกฺกลา (สี.)  
เมฆลา พหู;  
  
ขุทฺทกา สุทฺทกา เจว, อาคจฺฉนฺติ มมํ ฆรํฯ  
</li>
  
<li>
‘‘โรหณา สินฺธวา เจว, จิตกา เอกกณฺณิกา;  
  
สุรฎฺฐา อปรนฺตา จ, อาคจฺฉนฺติ มมํ ฆรํฯ  
</li>
  
<li>
‘‘สุปฺปารกา กุมารา  
กิกุมารา (สี. ปี.)  
จ, มลฺลโสวณฺณภูมิกา  
มลยา โสณฺณภูมิกา (สี. สฺยา. ปี.)  
;  
  
วชฺชีตงฺคา  
วชฺชี ตารา (สี.), วชฺชีหารา (สฺยา. ปี.)  
จ เต สเพฺพ, อาคจฺฉนฺติ มมํ ฆรํฯ  
</li>
  
<li>
‘‘นฬการา  
เปสการา, จมฺมการา จ ตจฺฉกา;  
  
กมฺมารา กุมฺภการา จ, อาคจฺฉนฺติ มมํ ฆรํฯ  
</li>
  
<li>
‘‘มณิการา โลหการา, โสณฺณการา จ ทุสฺสิกา;  
  
ติปุการา จ เต สเพฺพ, อาคจฺฉนฺติ มมํ ฆรํฯ  
</li>
  
<li>
‘‘อุสุการา ภมการา, เปสการา จ คนฺธิกา;  
  
รชกา ตุนฺนวายา จ, อาคจฺฉนฺติ มมํ ฆรํฯ  
</li>
  
<li>
‘‘เตลิกา  
กฎฺฐหารา จ, อุทหารา จ เปสฺสิกา;  
  
สูปิกา สูปรกฺขา จ, อาคจฺฉนฺติ มมํ ฆรํฯ  
</li>
  
<li>
‘‘โทวาริกา  
อนีกฎฺฐา, พนฺธิกา  
วนฺทิกา (สี.), คนฺถิกา (สฺยา.), สนฺทิกา (ปี.)  
ปุปฺผฉฑฺฑกา;  
  
หตฺถารุหา หตฺถิปาลา, อาคจฺฉนฺติ มมํ ฆรํฯ  
</li>
  
<li>
‘‘อานนฺทสฺส  
มหารโญฺญ  
อานนฺทสฺส นาม รโญฺญ (สฺยา.), อรินฺทมนาม รโญฺญ (ปี.)  
, มมตฺถสฺส  
ปมตฺตสฺส (สี. ปี.), สมคฺคสฺส (สฺยา.)  
อทาสหํ;  
  
สตฺตวเณฺณน รตเนน, อูนตฺถํ  
อูนตฺตํ (สี. สฺยา. ปี.)  
ปูรยามหํฯ  
</li>
  
<li>
‘‘เย มยา กิตฺติตา สเพฺพ, นานาวณฺณา พหู ชนา;  
  
เตสาหํ จิตฺตมญฺญาย, ตปฺปยิํ รตเนนหํฯ  
</li>
  
<li>
‘‘วคฺคูสุ ภาสมานาสุ, วชฺชมานาสุ เภริสุ;  
  
สเงฺขสุ ธมยเนฺตสุ, สกเคเห รมามหํฯ  
</li>
  
<li>
‘‘ภควา ตมฺหิ สมเย, ปทุมุตฺตรนายโก;  
  
วสีสตสหเสฺสหิ, ปริกฺขีณาสเวหิ โสฯ  
</li>
  
<li>
‘‘ภิกฺขูหิ สหิโต วีถิํ, ปฎิปชฺชิตฺถ จกฺขุมา;  
  
โอภาเสโนฺต ทิสา สพฺพา, ทีปรุโกฺขว โชตติฯ  
</li>
  
<li>
‘‘วชฺชนฺติ  
เภริโย สพฺพา, คจฺฉเนฺต โลกนายเก;  
  
ปภา นิทฺธาวเต ตสฺส, สตรํสีว อุคฺคโตฯ  
</li>
  
<li>
‘‘กวาฎนฺตริกายาปิ, ปวิเฎฺฐน จ รสฺมินา;  
  
อโนฺตฆเรสุ วิปุโล, อาโลโก อาสิ ตาวเทฯ  
</li>
  
<li>
‘‘ปภํ ทิสฺวาน พุทฺธสฺส, ปาริสเชฺช อโวจหํ;  
  
นิสฺสํสยํ พุทฺธเสโฎฺฐ, อิมํ วีถิมุปาคโตฯ  
</li>
  
<li>
‘‘ขิปฺปํ โอรุยฺห ปาสาทา, อคมิํ อนฺตราปณํ;  
  
สมฺพุทฺธํ อภิวาเทตฺวา, อิทํ วจนมพฺรวิํฯ  
</li>
  
<li>
‘‘‘อนุกมฺปตุ เม พุโทฺธ, ชลชุตฺตมนายโก;  
  
วสีสตสหเสฺสหิ, อธิวาเสสิ โส มุนิ’ฯ  
</li>
  
<li>
‘‘นิมเนฺตตฺวาน สมฺพุทฺธํ, อภิเนสิํ สกํ ฆรํ;  
  
ตตฺถ อเนฺนน ปาเนน, สนฺตเปฺปสิํ มหามุนิํฯ  
</li>
  
<li>
‘‘ภุตฺตาวิํ กาลมญฺญาย, พุทฺธเสฎฺฐสฺส ตาทิโน;  
  
สตงฺคิเกน ตูริเยน, พุทฺธเสฎฺฐํ อุปฎฺฐหิํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
อโนฺตฆเร นิสีทิตฺวา, อิมา คาถา อภาสถฯ  
</li>
  
<li>
‘‘‘โย  
  
  
มํ ตูริเยหุปฎฺฐาสิ, อนฺนปานญฺจทาสิ เม;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ปหูตภโกฺข หุตฺวาน, สหิรโญฺญ สโภชโน;  
  
จตุทีเป เอกรชฺชํ, การยิสฺสติยํ นโรฯ  
</li>
  
<li>
‘‘‘ปญฺจสีเล  
สมาทาย, ทสกมฺมปเถ ตโต;  
  
สมาทาย ปวเตฺตโนฺต, ปริสํ สิกฺขาปยิสฺสติฯ  
</li>
  
<li>
‘‘‘ตูริยสตสหสฺสานิ, เภริโย สมลงฺกตา;  
  
วชฺชยิสฺสนฺติมํ นิจฺจํ, อุปฎฺฐานสฺสิทํ ผลํฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสติ;  
  
จตุสฎฺฐิกฺขตฺตุํ เทวิโนฺท, เทวรชฺชํ กริสฺสติฯ  
</li>
  
<li>
‘‘‘จตุสฎฺฐิกฺขตฺตุํ ราชา, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘อุปปชฺชติ ยํ โยนิํ, เทวตฺตํ อถ มานุสํ;  
  
อนูนโภโค หุตฺวาน, มนุสฺสตฺตํ คมิสฺสติฯ  
</li>
  
<li>
‘‘‘อชฺฌายโก ภวิตฺวาน, ติณฺณํ เวทาน ปารคู;  
  
อุตฺตมตฺถํ คเวสโนฺต, จริสฺสติ มหิํ อิมํฯ  
</li>
  
<li>
‘‘‘โส ปจฺฉา ปพฺพชิตฺวาน, สุกฺกมูเลน โจทิโต;  
  
โคตมสฺส ภควโต, สาสเนภิรมิสฺสติฯ  
</li>
  
<li>
‘‘‘อาราธยิตฺวาน สมฺพุทฺธํ, โคตมํ สกฺยปุงฺควํ;  
  
กิเลเส ฌาปยิตฺวาน, อรหายํ ภวิสฺสติ’ฯ  
</li>
  
<li>
‘‘วิปิเน พฺยคฺฆราชาว, มิคราชาว เกสรี;  
  
อภีโต วิหรามชฺช, สกฺยปุตฺตสฺส สาสเนฯ  
</li>
  
<li>
‘‘เทวโลเก  
มนุเสฺส วา, ทลิเทฺท ทุคฺคติมฺหิ วา;  
  
นิพฺพตฺติํ เม น ปสฺสามิ, อุปฎฺฐานสฺสิทํ ผลํฯ  
</li>
  
<li>
‘‘วิเวกมนุยุโตฺตมฺหิ  
, อุปสโนฺต นิรูปธิ;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ชตุกณฺณิเตฺถโร อิมา คาถาโย อภาสิตฺถาติฯ
</ol></p>

</p>


<h3>๑๐. อุเทนเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
, ปทุโม นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตาฯ  
</li>
  
<li>
‘‘นทิโย สนฺทเร ตตฺถ, สุปติตฺถา มโนรมา;  
  
อโจฺฉทกา สีตชลา, สนฺทเร นทิโย สทาฯ  
</li>
  
<li>
‘‘ปาฐีนา  
ปาวุสา มจฺฉา, พลชา มุญฺชโรหิตา;  
  
โสเภนฺตา นทิโย เอเต, วสนฺติ นทิยา สทาฯ  
</li>
  
<li>
‘‘อมฺพชมฺพูหิ สญฺฉนฺนา, กเรริติลกา ตถา;  
  
อุทฺทาลกา ปาฎลิโย, โสเภนฺติ มม อสฺสมํฯ  
</li>
  
<li>
‘‘อโงฺกลกา พิมฺพิชาลา, มายาการี จ ปุปฺผิตา;  
  
คเนฺธน อุปวายนฺตา, โสเภนฺติ มม อสฺสมํฯ  
</li>
  
<li>
‘‘อติมุตฺตา สตฺตลิกา, นาคา สาลา จ ปุปฺผิตา;  
  
ทิพฺพคนฺธํ สมฺปวนฺตา, โสเภนฺติ มม อสฺสมํฯ  
</li>
  
<li>
‘‘โกสมฺพา สฬลา นีปา, อฎฺฐงฺคาปิ จ ปุปฺผิตา  
อฎฺฐงฺคา จ สุปุปฺผิตา (สี.), กฎฺฐงฺคา จ สุปุปฺผิตา (ปี.)  
;  
  
ทิพฺพคนฺธํ สมฺปวนฺตา, โสเภนฺติ มม อสฺสมํฯ  
</li>
  
<li>
‘‘หรีตกา อามลกา, อมฺพชมฺพุวิภีตกา;  
  
โกลา ภลฺลาตกา พิลฺลา, ผลานิ พหุ อสฺสเมฯ  
</li>
  
<li>
‘‘กลมฺพา  
กนฺทลี ตตฺถ, ปุปฺผนฺติ มม อสฺสเม;  
  
ทิพฺพคนฺธํ  
ทิพฺพคนฺธา (สี. สฺยา. ปี.) เอวํ ปรตฺถปิ  
สมฺปวนฺตา, โสเภนฺติ มม อสฺสมํฯ  
</li>
  
<li>
‘‘อโสกปิณฺฑิวารี  
จ  
อโสกปิณฺฑี จ วรี (สี. สฺยา.), อโสกปิณฺฑี จ วารี (ปี.)  
, นิมฺพรุกฺขา จ ปุปฺผิตา;  
  
ทิพฺพคนฺธํ สมฺปวนฺตา, โสเภนฺติ มม อสฺสมํฯ  
</li>
  
<li>
‘‘ปุนฺนาคา คิริปุนฺนาคา, ติมิรา ตตฺถ ปุปฺผิตา;  
  
ทิพฺพคนฺธํ สมฺปวนฺตา, โสเภนฺติ มม อสฺสมํฯ  
</li>
  
<li>
‘‘นิคฺคุณฺฑี สิรินิคฺคุณฺฑี, จมฺปรุเกฺขตฺถ ปุปฺผิตา;  
  
ทิพฺพคนฺธํ สมฺปวนฺตา, โสเภนฺติ มม อสฺสมํฯ  
</li>
  
<li>
‘‘อวิทูเร  
โปกฺขรณี, จกฺกวากูปกูชิตา;  
  
มนฺทาลเกหิ สญฺฉนฺนา, ปทุมุปฺปลเกหิ จฯ  
</li>
  
<li>
‘‘อโจฺฉทกา  
สีตชลา, สุปติตฺถา มโนรมา;  
  
อจฺฉา ผลิกสมานา, โสเภนฺติ มม อสฺสมํฯ  
</li>
  
<li>
‘‘ปทุมา ปุปฺผเร ตตฺถ, ปุณฺฑรีกา จ อุปฺปลา;  
  
มนฺทาลเกหิ สญฺฉนฺนา, โสเภนฺติ มม อสฺสมํฯ  
</li>
  
<li>
‘‘ปาฐีนา ปาวุสา มจฺฉา, พลชา มุญฺชโรหิตา;  
  
วิจรนฺตาว เต ตตฺถ, โสเภนฺติ มม อสฺสมํฯ  
</li>
  
<li>
‘‘กุมฺภีลา สุสุมารา จ, กจฺฉปา จ คหา พหู;  
  
โอคหา อชครา จ, โสเภนฺติ มม อสฺสมํฯ  
</li>
  
<li>
‘‘ปาเรวตา รวิหํสา, จกฺกวากา นทีจรา;  
  
ทินฺทิภา สาฬิกา เจตฺถ, โสเภนฺติ มม อสฺสมํฯ  
</li>
  
<li>
‘‘นยิตา อมฺพคนฺธี จ, เกตกา ตตฺถ ปุปฺผิตา;  
  
ทิพฺพคนฺธํ สมฺปวนฺตา, โสเภนฺติ มม อสฺสมํฯ  
</li>
  
<li>
‘‘สีหา พฺยคฺฆา จ ทีปี จ, อจฺฉโกกตรจฺฉกา;  
  
อนุสญฺจรนฺตา ปวเน, โสเภนฺติ มม อสฺสมํฯ  
</li>
  
<li>
‘‘ชฎาภาเรน ภริตา, อชินุตฺตรวาสนา;  
  
อนุสญฺจรนฺตา ปวเน, โสเภนฺติ มม อสฺสมํฯ  
</li>
  
<li>
‘‘อชินานิธรา  
เอเต, นิปกา สนฺตวุตฺติโน;  
  
อปฺปาหาราว เต สเพฺพ, โสเภนฺติ มม อสฺสมํฯ  
</li>
  
<li>
‘‘ขาริภารํ  
คเหตฺวาน, อโชฺฌคยฺห วนํ ตทา;  
  
มูลผลานิ ภุญฺชนฺตา, วสนฺติ อสฺสเม ตทาฯ  
</li>
  
<li>
‘‘น  
เต ทารุํ อาหรนฺติ, อุทกํ ปาทโธวนํ;  
  
สเพฺพสํ อานุภาเวน, สยเมวาหรียติฯ  
</li>
  
<li>
‘‘จุลฺลาสีติสหสฺสานิ, อิสเยตฺถ สมาคตา;  
  
สเพฺพว ฌายิโน เอเต, อุตฺตมตฺถคเวสกาฯ  
</li>
  
<li>
‘‘ตปสฺสิโน พฺรหฺมจารี, โจเทนฺตา อปฺปนาว เต;  
  
อมฺพราวจรา สเพฺพ, วสนฺติ อสฺสเม ตทาฯ  
</li>
  
<li>
‘‘ปญฺจาหํ สนฺนิปตนฺติ, เอกคฺคา สนฺตวุตฺติโน;  
  
อโญฺญญฺญํ อภิวาเทตฺวา, ปกฺกมนฺติ ทิสามุขาฯ  
</li>
  
<li>
‘‘ปทุมุตฺตโร นาม ชิโน, สพฺพธมฺมาน ปารคู;  
  
ตมนฺธการํ วิธมํ, อุปฺปชฺชิ ตาวเท ชิโนฯ  
</li>
  
<li>
‘‘มม  
อสฺสมสามนฺตา, ยโกฺข อาสิ มหิทฺธิโก;  
  
โส เม สํสิตฺถ สมฺพุทฺธํ, ชลชุตฺตมนายกํฯ  
</li>
  
<li>
‘‘เอส พุโทฺธ สมุปฺปโนฺน, ปทุมุตฺตโร มหามุนิ;  
  
ขิปฺปํ คนฺตฺวาน สมฺพุทฺธํ, ปยิรูปาส มาริสฯ  
</li>
  
<li>
‘‘ยกฺขสฺส วจนํ สุตฺวา, วิปฺปสเนฺนน เจตสา;  
  
อสฺสมํ สํสาเมตฺวาน, นิกฺขมิํ วิปินา ตทาฯ  
</li>
  
<li>
‘‘เจเฬว ฑยฺหมานมฺหิ, นิกฺขมิตฺวาน อสฺสมา;  
  
เอกรตฺติํ นิวาเสตฺวา  
นิวสิตฺวา (สี.), นิวาเสน (?)  
, อุปคจฺฉิํ วินายกํฯ  
</li>
  
<li>
‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
จตุสจฺจํ ปกาเสโนฺต, เทเสสิ อมตํ ปทํฯ  
</li>
  
<li>
‘‘สุผุลฺลํ ปทุมํ คยฺห, อุปคนฺตฺวา มเหสิโน;  
  
ปสนฺนจิโตฺต สุมโน, พุทฺธสฺส อภิโรปยิํฯ  
</li>
  
<li>
‘‘ปูชยิตฺวาน  
สมฺพุทฺธํ, ชลชุตฺตมนายกํ;  
  
เอกํสํ อชินํ กตฺวา, สนฺถวิํ โลกนายกํฯ  
</li>
  
<li>
‘‘เยน ญาเณน สมฺพุโทฺธ, วสตีห อนาสโว;  
  
ตํ ญาณํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘สํสารโสตํ ฉินฺทิตฺวา, ตาเรสิ สพฺพปาณินํ;  
  
ตว ธมฺมํ สุณิตฺวาน, ตณฺหาโสตํ ตรนฺติ เตฯ  
</li>
  
<li>
‘‘‘ตุวํ  
สตฺถา จ เกตุ จ, ธโช ยูโป จ ปาณินํ;  
  
ปรายโณ ปติฎฺฐา จ, ทีโป จ ทฺวิปทุตฺตม  
ทิปทุตฺตม (สี. สฺยา. ปี.)  
ฯ  
</li>
  
<li>
‘‘‘ยาวตา คณิโน โลเก, สตฺถวาหา ปวุจฺจเร;  
  
ตุวํ อโคฺคสิ สพฺพญฺญุ, ตว อโนฺตคธาว เตฯ  
</li>
  
<li>
‘‘‘ตว ญาเณน สพฺพญฺญุ, ตาเรสิ ชนตํ พหุํ;  
  
ตว ทสฺสนมาคมฺม, ทุกฺขสฺสนฺตํ กริสฺสเรฯ  
</li>
  
<li>
‘‘‘เย เกจิเม คนฺธชาตา, โลเก วายนฺติ จกฺขุม;  
  
ตว คนฺธสโม นตฺถิ, ปุญฺญเกฺขเตฺต มหามุเน’ฯ  
</li>
  
<li>
‘‘‘ติรจฺฉานโยนิํ นิรยํ, ปริโมเจสิ  
ปริโมเจหิ (สฺยา. ก.)  
จกฺขุม;  
  
อสงฺขตํ ปทํ สนฺตํ, เทเสสิ  
เทเสหิ (สฺยา. ก.)  
ตฺวํ มหามุเน’ฯ  
</li>
  
<li>
‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย  
เม ญาณํ อปูเชสิ, ปสโนฺน เสหิ ปาณิภิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสติ;  
  
สหสฺสกฺขตฺตุํ ราชา จ, จกฺกวตฺตี ภวิสฺสติ’ฯ  
</li>
  
<li>
‘‘สุลทฺธลาภํ ลโทฺธมฺหิ, โตสยิตฺวาน สุพฺพตํ;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุเทโน เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
เมเตฺตโยฺย ปุณฺณโก เถโร, เมตฺตคู โธตโกปิ จ;  
  
อุปสิโว  
จ นโนฺท จ, เหมโก สตฺตโม ตหิํฯ  
</p>
  
<p>
โตเทโยฺย ชตุกณฺณี จ, อุเทโน จ มหายโส;  
  
ตีณิ คาถาสตาเนตฺถ, อสีติ ตีณิ จุตฺตริํฯ  
</p>
  
  
  
  
  