<h1>๔. กุณฺฑธานวโคฺค</h1>
<h3>๑. กุณฺฑธานเตฺถรอปทานํ</h3>
<ol>
<li>
‘‘สตฺตาหํ  
  
ปฎิสลฺลีนํ, สยมฺภุํ อคฺคปุคฺคลํ;  
  
ปสนฺนจิโตฺต สุมโน, พุทฺธเสฎฺฐํ อุปฎฺฐหิํฯ  
</li>
  
<li>
‘‘วุฎฺฐิตํ กาลมญฺญาย, ปทุมุตฺตรํ มหามุนิํ;  
  
มหนฺติํ กทลีกณฺณิํ, คเหตฺวา อุปคจฺฉหํฯ  
</li>
  
<li>
‘‘ปฎิคฺคเหตฺวา  
  
ปฎิคฺคเหสิ (สฺยา. ก.)  
ภควา, สพฺพญฺญู  
ตํ ผลํ (สี.)  
โลกนายโก;  
  
มม จิตฺตํ ปสาเทโนฺต, ปริภุญฺชิ มหามุนิฯ  
</li>
  
<li>
‘‘ปริภุญฺชิตฺวา สมฺพุโทฺธ, สตฺถวาโห อนุตฺตโร;  
  
สกาสเน นิสีทิตฺวา, อิมา คาถา อภาสถฯ  
</li>
  
<li>
‘‘‘เย  
จ สนฺติ สมิตาโร  
เย วสนฺติ สเมตาโร (สี.)  
, ยกฺขา อิมมฺหิ ปพฺพเต;  
  
อรเญฺญ ภูตภพฺยานิ  
ภูตคณา สเพฺพ (สฺยา.)  
, สุณนฺตุ วจนํ มม’ฯ  
</li>
  
<li>
‘‘โย โส พุทฺธํ อุปฎฺฐาสิ, มิคราชํว เกสริํ  
มิคราชาว เกสรี (สี.)  
;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘เอกาทสญฺจกฺขตฺตุํ, โส  
โสยเมกาทสกฺขตฺตุํ (สี.)  
เทวราชา ภวิสฺสติ;  
  
จตุติํสติกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘อโกฺกสิตฺวาน สมเณ, สีลวเนฺต อนาสเว;  
  
ปาปกมฺมวิปาเกน, นามเธยฺยํ ลภิสฺสติ  
ภวิสฺสติ (ก.)  
ฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
กุณฺฑธาโนติ นาเมน, สาวโก โส ภวิสฺสติ’ฯ  
</li>
  
<li>
‘‘ปวิเวกมนุยุโตฺต, ฌายี ฌานรโต อหํ;  
  
โตสยิตฺวาน สตฺถารํ, วิหรามิ อนาสโวฯ  
</li>
  
<li>
‘‘สาวเกหิ  
  
  
สาวกเคฺคหิ (สี.)  
ปริวุโต, ภิกฺขุสงฺฆปุรกฺขโต;  
  
ภิกฺขุสเงฺฆ นิสีทิตฺวา, สลากํ คาหยี ชิโนฯ  
</li>
  
<li>
‘‘เอกํสํ  
จีวรํ กตฺวา, วนฺทิตฺวา โลกนายกํ;  
  
วทตํ วรสฺส ปุรโต, ปฐมํ อคฺคเหสหํฯ  
</li>
  
<li>
‘‘เตน กเมฺมน ภควา, ทสสหสฺสีกมฺปโก;  
  
ภิกฺขุสเงฺฆ นิสีทิตฺวา, อคฺคฎฺฐาเน ฐเปสิ มํฯ  
</li>
  
<li>
‘‘วีริยํ เม ธุรโธรยฺหํ, โยคเกฺขมาธิวาหนํ;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา กุณฺฑธาโน เถโร อิมา คาถาโย อภาสิตฺถาติฯ
</ol></p>

</p>


<h3>๒. สาคตเตฺถรอปทานํ</h3>
<ol>
<li>
‘‘โสภิโต  
นาม นาเมน, อโหสิํ พฺราหฺมโณ ตทา;  
  
ปุรกฺขโต สสิเสฺสหิ, อารามํ อคมาสหํฯ  
</li>
  
<li>
‘‘ภควา ตมฺหิ สมเย, ภิกฺขุสงฺฆปุรกฺขโต;  
  
อารามทฺวารา นิกฺขมฺม, อฎฺฐาสิ ปุริสุตฺตโมฯ  
</li>
  
<li>
‘‘ตมทฺทสาสิํ สมฺพุทฺธํ, ทนฺตํ ทนฺตปุรกฺขตํ;  
  
สกํ จิตฺตํ ปสาเทตฺวา, สนฺถวิํ โลกนายกํฯ  
</li>
  
<li>
‘‘เย เกจิ ปาทปา สเพฺพ, มหิยา เต วิรูหเร;  
  
พุทฺธิมโนฺต  
ตถา สตฺตา, รุหนฺติ ชินสาสเนฯ  
</li>
  
<li>
‘‘สตฺถวาโหสิ สปฺปโญฺญ, มเหสิ พหุเก ชเน;  
  
วิปถา อุทฺธริตฺวาน, ปถํ อาจิกฺขเส ตุวํฯ  
</li>
  
<li>
‘‘ทโนฺต  
ทนฺตปริกิโณฺณ  
ปุรกฺขโต (สฺยา.)  
, ฌายี ฌานรเตหิ จ;  
  
อาตาปี ปหิตเตฺตหิ, อุปสเนฺตหิ ตาทิภิฯ  
</li>
  
<li>
‘‘อลงฺกโต ปริสาหิ, ปุญฺญญาเณหิ โสภติ;  
  
ปภา นิทฺธาวเต ตุยฺหํ, สูริโยทยเน ยถาฯ  
</li>
  
<li>
‘‘ปสนฺนจิตฺตํ  
ทิสฺวาน, มเหสี ปทุมุตฺตโร;  
  
ภิกฺขุสเงฺฆ ฐิโต สตฺถา, อิมา คาถา อภาสถฯ  
</li>
  
<li>
‘‘‘โย โส หาสํ ชเนตฺวาน, มมํ กิเตฺตสิ พฺราหฺมโณ;  
  
กปฺปานํ สตสหสฺสํ, เทวโลเก รมิสฺสติฯ  
</li>
  
<li>
‘‘‘ตุสิตา หิ จวิตฺวาน, สุกฺกมูเลน โจทิโต;  
  
โคตมสฺส ภควโต, สาสเน ปพฺพชิสฺสติฯ  
</li>
  
<li>
‘‘‘เตน กเมฺมน สุกเตน, อรหตฺตํ  
ตุฎฺฐหฎฺฐํ (สฺยา. ก.)  
ลภิสฺสติ;  
  
สาคโต นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ปพฺพชิตฺวาน กาเยน, ปาปกมฺมํ วิวชฺชยิํ;  
  
วจีทุจฺจริตํ หิตฺวา, อาชีวํ ปริโสธยิํฯ  
</li>
  
<li>
‘‘เอวํ  
วิหรมาโนหํ, เตโชธาตูสุ โกวิโท;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สาคโต เถโร อิมา คาถาโย อภาสิตฺถาติฯ
</ol></p>

</p>


<h3>๓. มหากจฺจานเตฺถรอปทานํ</h3>
<ol>
<li>
‘‘ปทุมุตฺตรนาถสฺส, ปทุมํ นาม เจติยํ;  
  
สิลาสนํ  
สีหาสนํ (ก.)  
การยิตฺวา, สุวเณฺณนาภิเลปยิํฯ  
</li>
  
<li>
‘‘รตนามยฉตฺตญฺจ, ปคฺคยฺห วาฬพีชนิํ  
วาฬพีชนี (สี. สฺยา.)  
;  
  
พุทฺธสฺส อภิโรเปสิํ, โลกพนฺธุสฺส ตาทิโนฯ  
</li>
  
<li>
‘‘ยาวตา  
เทวตา ภุมฺมา  
ภูมา (ก.)  
, สเพฺพ สนฺนิปตุํ ตทา;  
  
รตนามยฉตฺตานํ, วิปากํ กถยิสฺสติฯ  
</li>
  
<li>
‘‘ตญฺจ สพฺพํ สุณิสฺสาม, กถยนฺตสฺส สตฺถุโน;  
  
ภิโยฺย หาสํ ชเนยฺยาม, สมฺมาสมฺพุทฺธสาสเนฯ  
</li>
  
<li>
‘‘เหมาสเน นิสีทิตฺวา, สยมฺภู อคฺคปุคฺคโล;  
  
ภิกฺขุสงฺฆปริพฺยูโฬฺห  
ปริพฺพูโฬฺห (สี.)  
, อิมา คาถา อภาสถฯ  
</li>
  
<li>
‘‘‘เยนิทํ  
อาสนํ ทินฺนํ, โสวณฺณํ รตนามยํ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ติํสกปฺปานิ  
เทวิโนฺท, เทวรชฺชํ กริสฺสติ;  
  
สมนฺตา โยชนสตํ, อาภายาภิภวิสฺสติฯ  
</li>
  
<li>
‘‘‘มนุสฺสโลกมาคนฺตฺวา, จกฺกวตฺตี ภวิสฺสติ;  
  
ปภสฺสโรติ นาเมน, อุคฺคเตโช ภวิสฺสติฯ  
</li>
  
<li>
‘‘‘ทิวา วา ยทิ วา รตฺติํ, สตรํสีว อุคฺคโต;  
  
สมนฺตา อฎฺฐรตนํ, อุโชฺชติสฺสติ ขตฺติโยฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตุสิตา  
หิ จวิตฺวาน, สุกฺกมูเลน โจทิโต;  
  
กจฺจาโน นาม นาเมน, พฺรหฺมพนฺธุ ภวิสฺสติฯ  
</li>
  
<li>
‘‘‘โส ปจฺฉา ปพฺพชิตฺวาน, อรหา เหสฺสตินาสโว;  
  
โคตโม โลกปโชฺชโต, อคฺคฎฺฐาเน ฐเปสฺสติฯ  
</li>
  
<li>
‘‘‘สํขิตฺตปุจฺฉิตํ  
สํขิตฺตํ ปุจฺฉิตํ (สฺยา. ก.)  
ปญฺหํ, วิตฺถาเรน กเถสฺสติ;  
  
กถยโนฺต จ ตํ ปญฺหํ, อชฺฌาสยํ  
อชฺฌาสํ (สี.), อพฺภาสํ (ก.)  
ปูรยิสฺสติ’ฯ  
</li>
  
<li>
‘‘อเฑฺฒ กุเล อภิชาโต, พฺราหฺมโณ มนฺตปารคู;  
  
โอหาย ธนธญฺญานิ, ปพฺพชิํ อนคาริยํฯ  
</li>
  
<li>
‘‘สํขิเตฺตนปิ ปุจฺฉเนฺต, วิตฺถาเรน กเถมหํ;  
  
อชฺฌาสยํ เตสํ ปูเรมิ, โตเสมิ ทฺวิปทุตฺตมํฯ  
</li>
  
<li>
‘‘โตสิโต  
เม มหาวีโร, สยมฺภู อคฺคปุคฺคโล;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา มหากจฺจาโน เถโร อิมา คาถาโย อภาสิตฺถาติฯ
</ol></p>

</p>


<h3>๔. กาฬุทายิเตฺถรอปทานํ</h3>
<ol>
<li>
‘‘ปทุมุตฺตรพุทฺธสฺส  
, โลกเชฎฺฐสฺส ตาทิโน;  
  
อทฺธานํ ปฎิปนฺนสฺส, จรโต จาริกํ ตทาฯ  
</li>
  
<li>
‘‘สุผุลฺลํ ปทุมํ คยฺห, อุปฺปลํ มลฺลิกญฺจหํ;  
  
ปรมนฺนํ คเหตฺวาน, อทาสิํ สตฺถุโน อหํฯ  
</li>
  
<li>
‘‘ปริภุญฺชิ มหาวีโร, ปรมนฺนํ สุโภชนํ;  
  
ตญฺจ ปุปฺผํ คเหตฺวาน, ชนสฺส สมฺปทสฺสยิฯ  
</li>
  
<li>
‘‘อิฎฺฐํ กนฺตํ  
กนฺตยิทํ (สฺยา.)  
, ปิยํ โลเก, ชลชํ ปุปฺผมุตฺตมํ;  
  
สุทุกฺกรํ กตํ เตน, โย เม ปุปฺผํ อทาสิทํฯ  
</li>
  
<li>
‘‘โย  
ปุปฺผมภิโรเปสิ, ปรมนฺนญฺจทาสิ เม;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ทส อฎฺฐ จกฺขตฺตุํ  
ทส จฎฺฐกฺขตฺตุํ (สี.), ทสมฎฺฐกฺขตฺตุํ (สฺยา.)  
โส, เทวรชฺชํ กริสฺสติ;  
  
อุปฺปลํ ปทุมญฺจาปิ, มลฺลิกญฺจ ตทุตฺตริฯ  
</li>
  
<li>
‘‘‘อสฺส  
ปุญฺญวิปาเกน, ทิพฺพคนฺธสมายุตํ;  
  
อากาเส ฉทนํ กตฺวา, ธารยิสฺสติ ตาวเทฯ  
</li>
  
<li>
‘‘‘ปญฺจวีสติกฺขตฺตุญฺจ, จกฺกวตฺตี ภวิสฺสติ;  
  
ปถพฺยา รชฺชํ ปญฺจสตํ, วสุธํ อาวสิสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน  
นาเมน (สี. สฺยา. ก.)  
, สตฺถา โลเก ภวิสฺสติฯ  
</li>
  
<li>
‘‘‘สกกมฺมาภิรโทฺธ  
โส, สุกฺกมูเลน โจทิโต;  
  
สกฺยานํ นนฺทิชนโน, ญาติพนฺธุ ภวิสฺสติฯ  
</li>
  
<li>
‘‘‘โส ปจฺฉา ปพฺพชิตฺวาน, สุกฺกมูเลน โจทิโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘‘ปฎิสมฺภิทมนุปฺปตฺตํ, กตกิจฺจมนาสวํ;  
  
โคตโม โลกพนฺธุ ตํ  
โส (สี.)  
, เอตทเคฺค ฐเปสฺสติฯ  
</li>
  
<li>
‘‘‘ปธานปหิตโตฺต โส, อุปสโนฺต นิรูปธิ;  
  
อุทายี นาม นาเมน, เหสฺสติ สตฺถุ สาวโก’ฯ  
</li>
  
<li>
‘‘ราโค  
โทโส จ โมโห จ, มาโน มโกฺข จ ธํสิโต;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘โตสยิญฺจาปิ สมฺพุทฺธํ, อาตาปี นิปโก อหํ;  
  
ปสาทิโต  
ปโมทิโต (สี.)  
จ สมฺพุโทฺธ, เอตทเคฺค ฐเปสิ มํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา กาฬุทายี เถโร อิมา คาถาโย อภาสิตฺถาติ;  
</li>
  
กาฬุทายีเถรสฺสาปทานํ จตุตฺถํฯ  
</li>
  
<h3>๕. โมฆราชเตฺถรอปทานํ</h3>
</ol>
<ol>
<li>
‘‘อตฺถทสฺสี  
ตุ ภควา, สยมฺภู อปราชิโต;  
  
ภิกฺขุสงฺฆปริพฺยูโฬฺห, รถิยํ ปฎิปชฺชถฯ  
</li>
  
<li>
‘‘สิเสฺสหิ สมฺปริวุโต, ฆรมฺหา อภินิกฺขมิํ;  
  
นิกฺขมิตฺวานหํ ตตฺถ, อทฺทสํ โลกนายกํฯ  
</li>
  
<li>
‘‘อภิวาทิย สมฺพุทฺธํ, สิเร กตฺวาน อญฺชลิํ;  
  
สกํ จิตฺตํ ปสาเทตฺวา, สนฺถวิํ โลกนายกํฯ  
</li>
  
<li>
‘‘ยาวตา รูปิโน สตฺตา, อรูปี วา อสญฺญิโน;  
  
สเพฺพ เต ตว ญาณมฺหิ, อโนฺต โหนฺติ สโมคธาฯ  
</li>
  
<li>
‘‘สุขุมจฺฉิกชาเลน  
, อุทกํ โย ปริกฺขิเป;  
  
เย เกจิ อุทเก ปาณา, อโนฺตชาเล ภวนฺติ เตฯ  
</li>
  
<li>
‘‘เยสญฺจ เจตนา อตฺถิ, รูปิโน จ อรูปิโน;  
  
สเพฺพ เต ตว ญาณมฺหิ, อโนฺต โหนฺติ สโมคธาฯ  
</li>
  
<li>
‘‘สมุทฺธรสิมํ โลกํ, อนฺธการสมากุลํ;  
  
ตว ธมฺมํ สุณิตฺวาน, กงฺขาโสตํ ตรนฺติ เตฯ  
</li>
  
<li>
‘‘อวิชฺชานิวุเต โลเก, อนฺธกาเรน โอตฺถเฎ;  
  
ตว  
ญาณมฺหิ โชตเนฺต, อนฺธการา ปธํสิตาฯ  
</li>
  
<li>
‘‘ตุวํ จกฺขูสิ สเพฺพสํ, มหาตมปนูทโน;  
  
ตว ธมฺมํ สุณิตฺวาน, นิพฺพายติ พหุชฺชโนฯ  
</li>
  
<li>
‘‘ปุฎกํ  
ปูรยิตฺวาน  
ปีฐรํ (สี.), ปุตรํ (สฺยา.)  
, มธุขุทฺทมเนฬกํ;  
  
อุโภ หเตฺถหิ ปคฺคยฺห, อุปเนสิํ มเหสิโนฯ  
</li>
  
<li>
‘‘ปฎิคฺคณฺหิ มหาวีโร, สหเตฺถน มหา อิสี;  
  
ภุญฺชิตฺวา ตญฺจ สพฺพญฺญู, เวหาสํ นภมุคฺคมิฯ  
</li>
  
<li>
‘‘อนฺตลิเกฺข ฐิโต สตฺถา, อตฺถทสฺสี นราสโภ;  
  
มม จิตฺตํ ปสาเทโนฺต, อิมา คาถา อภาสถฯ  
</li>
  
<li>
‘‘‘เยนิทํ ถวิตํ ญาณํ, พุทฺธเสโฎฺฐ จ โถมิโต;  
  
เตน จิตฺตปฺปสาเทน, ทุคฺคติํ โส น คจฺฉติฯ  
</li>
  
<li>
‘‘‘จตุทฺทสญฺจกฺขตฺตุํ  
จตุสฎฺฐิญฺจ (สฺยา.)  
โส, เทวรชฺชํ กริสฺสติ;  
  
ปถพฺยา รชฺชํ อฎฺฐสตํ, วสุธํ อาวสิสฺสติฯ  
</li>
  
<li>
‘‘‘ปเญฺจว  
สตกฺขตฺตุญฺจ  
อถ ปญฺจสตกฺขตฺตุํ (สี.)  
, จกฺกวตฺตี ภวิสฺสติ;  
  
ปเทสรชฺชํ อสเงฺขยฺยํ, มหิยา การยิสฺสติฯ  
</li>
  
<li>
‘‘‘อชฺฌายโก มนฺตธโร, ติณฺณํ เวทาน ปารคู;  
  
โคตมสฺส ภควโต, สาสเน ปพฺพชิสฺสติฯ  
</li>
  
<li>
‘‘‘คมฺภีรํ นิปุณํ อตฺถํ, ญาเณน วิจินิสฺสติ;  
  
โมฆราชาติ นาเมน, เหสฺสติ สตฺถุ สาวโกฯ  
</li>
  
<li>
‘‘‘ตีหิ  
วิชฺชาหิ สมฺปนฺนํ, กตกิจฺจมนาสวํ;  
  
โคตโม  
สตฺถวาหโคฺค, เอตทเคฺค ฐเปสฺสติ’ฯ  
</li>
  
<li>
‘‘หิตฺวา มานุสกํ โยคํ, เฉตฺวาน ภวพนฺธนํ;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา โมฆราโช เถโร อิมา คาถาโย อภาสิตฺถาติ;  
</li>
  
โมฆราชเตฺถรสฺสาปทานํ ปญฺจมํฯ  
</li>
  
<h3>๖. อธิมุตฺตเตฺถรอปทานํ</h3>
</ol>
<ol>
<li>
‘‘นิพฺพุเต โลกนาถมฺหิ, อตฺถทสฺสีนรุตฺตเม;  
  
อุปฎฺฐหิํ ภิกฺขุสงฺฆํ, วิปฺปสเนฺนน เจตสาฯ  
</li>
  
<li>
‘‘นิมเนฺตตฺวา  
ภิกฺขุสงฺฆํ  
สํฆรตนํ (สี. สฺยา.)  
, อุชุภูตํ สมาหิตํ;  
  
อุจฺฉุนา มณฺฑปํ กตฺวา, โภเชสิํ สงฺฆมุตฺตมํฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
สเพฺพ สเตฺต อภิโภมิ  
อติโภมิ (สี. ก.)  
, ปุญฺญกมฺมสฺสิทํ ผลํฯ  
</li>
  
<li>
‘‘อฎฺฐารเส กปฺปสเต, ยํ ทานมททิํ ตทา;  
  
ทุคฺคติํ นาภิชานามิ, อุจฺฉุทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อธิมุโตฺต เถโร อิมา คาถาโย อภาสิตฺถาติ;  
</li>
  
อธิมุตฺตเตฺถรสฺสาปทานํ ฉฎฺฐํฯ  
</li>
  
<h3>๗. ลสุณทายกเตฺถรอปทานํ</h3>
</ol>
<ol>
<li>
‘‘หิมวนฺตสฺสาวิทูเร  
, ตาปโส อาสหํ ตทา;  
  
ลสุณํ อุปชีวามิ, ลสุณํ มยฺหโภชนํฯ  
</li>
  
<li>
‘‘ขาริโย  
ปูรยิตฺวาน, สงฺฆารามมคจฺฉหํ;  
  
หโฎฺฐ หเฎฺฐน จิเตฺตน, สงฺฆสฺส ลสุณํ อทํฯ  
</li>
  
<li>
‘‘วิปสฺสิสฺส นรคฺคสฺส, สาสเน นิรตสฺสหํ;  
  
สงฺฆสฺส ลสุณํ ทตฺวา, กปฺปํ สคฺคมฺหิ โมทหํฯ  
</li>
  
<li>
‘‘เอกนวุติโต กเปฺป, ลสุณํ ยมทํ ตทา;  
  
ทุคฺคติํ นาภิชานามิ, ลสุณสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ลสุณทายโก เถโร อิมา คาถาโย อภาสิตฺถาติ;  
</li>
  
ลสุณทายกเตฺถรสฺสาปทานํ สตฺตมํฯ  
</li>
  
<h3>๘. อายาคทายกเตฺถรอปทานํ</h3>
</ol>
<ol>
<li>
‘‘นิพฺพุเต  
โลกนาถมฺหิ, สิขิมฺหิ วทตํ วเร;  
  
หโฎฺฐ หเฎฺฐน จิเตฺตน, อวนฺทิํ ถูปมุตฺตมํฯ  
</li>
  
<li>
‘‘วฑฺฒกีหิ  
กถาเปตฺวา, มูลํ ทตฺวานหํ ตทา;  
  
หโฎฺฐ หเฎฺฐน จิเตฺตน, อายาคํ การเปสหํฯ  
</li>
  
<li>
‘‘อฎฺฐ กปฺปานิ เทเวสุ, อโพฺพกิณฺณํ  
อโพฺพจฺฉินฺนํ (สี.)  
วสิํ อหํ;  
  
อวเสเสสุ กเปฺปสุ, โวกิณฺณํ สํสริํ อหํฯ  
</li>
  
<li>
‘‘กาเย วิสํ น กมติ, สตฺถานิ น จ หนฺติ เม;  
  
อุทเกหํ น มิยฺยามิ, อายาคสฺส อิทํ ผลํฯ  
</li>
  
<li>
‘‘ยทิจฺฉามิ อหํ วสฺสํ, มหาเมโฆ ปวสฺสติ;  
  
เทวาปิ เม วสํ เอนฺติ, ปุญฺญกมฺมสฺสิทํ ผลํฯ  
</li>
  
<li>
‘‘สตฺตรตนสมฺปโนฺน, ติสกฺขตฺตุํ อโหสหํ;  
  
น มํ เกจาวชานนฺติ, ปุญฺญกมฺมสฺสิทํ ผลํฯ  
</li>
  
<li>
‘‘เอกตฺติํเส  
อิโต กเปฺป, อายาคํ ยมการยิํ;  
  
ทุคฺคติํ นาภิชานามิ, อายาคสฺส อิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อายาคทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. ธมฺมจกฺกิกเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, สีหาสนสฺส สมฺมุขา;  
  
ธมฺมจกฺกํ เม ฐปิตํ, สุกตํ วิญฺญุวณฺณิตํฯ  
</li>
  
<li>
‘‘จารุวโณฺณว โสภามิ, สโยคฺคพลวาหโน;  
  
ปริวาเรนฺติ มํ นิจฺจํ, อนุยนฺตา พหุชฺชนาฯ  
</li>
  
<li>
‘‘สฎฺฐิตูริยสหเสฺสหิ, ปริจาเรมหํ สทา;  
  
ปริวาเรน โสภามิ, ปุญฺญกมฺมสฺสิทํ ผลํฯ  
</li>
  
<li>
‘‘จตุนฺนวุติโต กเปฺป, ยํ จกฺกํ ฐปยิํ อหํ;  
  
ทุคฺคติํ นาภิชานามิ, ธมฺมจกฺกสฺสิทํ ผลํฯ  
</li>
  
<li>
‘‘อิโต เอกาทเส กเปฺป, อฎฺฐาสิํสุ ชนาธิปา;  
  
สหสฺสราชนาเมน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ธมฺมจกฺกิโก เถโร อิมา คาถาโย อภาสิตฺถาติฯ
</ol></p>

</p>


<h3>๑๐. กปฺปรุกฺขิยเตฺถรอปทานํ</h3>
<ol>
<li>
‘‘สิทฺธตฺถสฺส ภควโต, ถูปเสฎฺฐสฺส สมฺมุขา;  
  
วิจิตฺตทุเสฺส ลเคตฺวา  
ลเคฺคตฺวา (สี. สฺยา.)  
, กปฺปรุกฺขํ ฐเปสหํฯ  
</li>
  
<li>
‘‘ยํ  
  
ยํ โยนุปปชฺชามิ, เทวตฺตํ อถ มานุสํ;  
  
โสภยโนฺต มม ทฺวารํ, กปฺปรุโกฺข ปติฎฺฐติฯ  
</li>
  
<li>
‘‘อหญฺจ  
ปริสา เจว, เย เกจิ มม วสฺสิตา  
นิสฺสิตา (สี.)  
;  
  
ตมฺหา ทุสฺสํ คเหตฺวาน, นิวาเสม มยํ สทา  
ตทา (สฺยา.)  
ฯ  
</li>
  
<li>
‘‘จตุนฺนวุติโต กเปฺป, ยํ รุกฺขํ ฐปยิํ อหํ;  
  
ทุคฺคติํ นาภิชานามิ, กปฺปรุกฺขสฺสิทํ ผลํฯ  
</li>
  
<li>
‘‘อิโต จ สตฺตเม กเปฺป, สุเจฬา อฎฺฐ ขตฺติยา;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา กปฺปรุกฺขิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
กุณฺฑสาคตกจฺจานา, อุทายี โมฆราชโก;  
  
อธิมุโตฺต ลสุณโท, อายาคี ธมฺมจกฺกิโก;  
  
กปฺปรุกฺขี จ ทสโม, คาถา ทฺวยทสสตํ  
คาถาโย ทฺวาทสสตํ (สี.)  
ฯ  
</p>
  
  
  
  
  