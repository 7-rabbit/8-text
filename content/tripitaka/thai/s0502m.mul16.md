<h1>๑๗. โกธวโคฺค</h1>
<ol>
<li>
โกธํ  
ชเห วิปฺปชเหยฺย มานํ, สํโยชนํ สพฺพมติกฺกเมยฺย;  
  
ตํ นามรูปสฺมิมสชฺชมานํ, อกิญฺจนํ นานุปตนฺติ ทุกฺขาฯ  
</li>
  
<li>
โย เว อุปฺปติตํ โกธํ, รถํ ภนฺตํว วารเย  
ธารเย (สี. สฺยา. ปี.)  
;  
  
ตมหํ  
สารถิํ พฺรูมิ, รสฺมิคฺคาโห อิตโร ชโนฯ  
</li>
  
<li>
อโกฺกเธน ชิเน โกธํ, อสาธุํ สาธุนา ชิเน;  
  
ชิเน กทริยํ ทาเนน, สเจฺจนาลิกวาทินํฯ  
</li>
  
<li>
สจฺจํ ภเณ น กุเชฺฌยฺย, ทชฺชา อปฺปมฺปิ  
ทชฺชา’ปฺปสฺมิมฺปิ (สี. ปี.), ทชฺชา อปฺปสฺมิ (สฺยา. ก.)  
ยาจิโต;  
  
เอเตหิ ตีหิ ฐาเนหิ, คเจฺฉ เทวาน สนฺติเกฯ  
</li>
  
<li>
อหิํสกา  
  
เย มุนโย  
อหิํสกายา มุนโย (ก.)  
, นิจฺจํ กาเยน สํวุตา;  
  
เต ยนฺติ อจฺจุตํ ฐานํ, ยตฺถ คนฺตฺวา น โสจเรฯ  
</li>
  
<li>
สทา ชาครมานานํ, อโหรตฺตานุสิกฺขินํ;  
  
นิพฺพานํ อธิมุตฺตานํ, อตฺถํ คจฺฉนฺติ อาสวาฯ  
</li>
  
<li>
โปราณเมตํ  
อตุล, เนตํ อชฺชตนามิว;  
  
นินฺทนฺติ ตุณฺหิมาสีนํ, นินฺทนฺติ พหุภาณินํ;  
  
มิตภาณิมฺปิ นินฺทนฺติ, นตฺถิ โลเก อนินฺทิโตฯ  
</li>
  
<li>
น จาหุ น จ ภวิสฺสติ, น เจตรหิ วิชฺชติ;  
  
เอกนฺตํ นินฺทิโต โปโส, เอกนฺตํ วา ปสํสิโตฯ  
</li>
  
<li>
ยํ เจ วิญฺญู ปสํสนฺติ, อนุวิจฺจ สุเว สุเว;  
  
อจฺฉิทฺทวุตฺติํ  
อจฺฉินฺนวุตฺติํ (ก.)  
เมธาวิํ, ปญฺญาสีลสมาหิตํฯ  
</li>
  
<li>
นิกฺขํ  
เนกฺขํ (สี. สฺยา. ปี.)  
ชโมฺพนทเสฺสว, โก ตํ นินฺทิตุมรหติ;  
  
เทวาปิ นํ ปสํสนฺติ, พฺรหฺมุนาปิ ปสํสิโตฯ  
</li>
  
<li>
กายปฺปโกปํ รเกฺขยฺย, กาเยน สํวุโต สิยา;  
  
กายทุจฺจริตํ หิตฺวา, กาเยน สุจริตํ จเรฯ  
</li>
  
<li>
วจีปโกปํ  
รเกฺขยฺย, วาจาย สํวุโต สิยา;  
  
วจีทุจฺจริตํ หิตฺวา, วาจาย สุจริตํ จเรฯ  
</li>
  
<li>
มโนปโกปํ รเกฺขยฺย, มนสา สํวุโต สิยา;  
  
มโนทุจฺจริตํ หิตฺวา, มนสา สุจริตํ จเรฯ  
</li>
  
<li>
กาเยน  
สํวุตา ธีรา, อโถ วาจาย สํวุตา;  
  
มนสา สํวุตา ธีรา, เต เว สุปริสํวุตาฯ  
</li>
  
โกธวโคฺค สตฺตรสโม นิฎฺฐิโตฯ  
</li>
  
  
  
  
  