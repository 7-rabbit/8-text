<h1>เอกุตฺตริกนโย</h1>
<h3>๑. เอกกวาโร</h3>
<p> อาปตฺติกรา     ธมฺมา ชานิตพฺพาฯ อนาปตฺติกรา ธมฺมา ชานิตพฺพาฯ อาปตฺติ ชานิตพฺพาฯ อนาปตฺติ ชานิตพฺพาฯ ลหุกา อาปตฺติ ชานิตพฺพาฯ ครุกา อาปตฺติ ชานิตพฺพาฯ สาวเสสา อาปตฺติ ชานิตพฺพาฯ อนวเสสา อาปตฺติ ชานิตพฺพาฯ ทุฎฺฐุลฺลา อาปตฺติ ชานิตพฺพาฯ อทุฎฺฐุลฺลา อาปตฺติ ชานิตพฺพาฯ สปฺปฎิกมฺมา อาปตฺติ ชานิตพฺพาฯ อปฺปฎิกมฺมา อาปตฺติ ชานิตพฺพาฯ เทสนาคามินี อาปตฺติ ชานิตพฺพาฯ อเทสนาคามินี อาปตฺติ ชานิตพฺพาฯ อนฺตรายิกา อาปตฺติ ชานิตพฺพาฯ อนนฺตรายิกา อาปตฺติ ชานิตพฺพาฯ สาวชฺชปญฺญตฺติ อาปตฺติ ชานิตพฺพาฯ อนวชฺชปญฺญตฺติ อาปตฺติ ชานิตพฺพาฯ กิริยโต สมุฎฺฐิตา อาปตฺติ ชานิตพฺพาฯ อกิริยโต สมุฎฺฐิตา อาปตฺติ ชานิตพฺพาฯ กิริยากิริยโต สมุฎฺฐิตา อาปตฺติ ชานิตพฺพาฯ ปุพฺพาปตฺติ ชานิตพฺพาฯ อปราปตฺติ ชานิตพฺพาฯ ปุพฺพาปตฺตีนํ อนฺตราปตฺติ ชานิตพฺพาฯ อปราปตฺตีนํ อนฺตราปตฺติ ชานิตพฺพาฯ เทสิตา คณนูปคา อาปตฺติ ชานิตพฺพาฯ เทสิตา น คณนูปคา อาปตฺติ ชานิตพฺพาฯ ปญฺญตฺติ ชานิตพฺพาฯ อนุปญฺญตฺติ ชานิตพฺพาฯ อนุปฺปนฺนปญฺญตฺติ ชานิตพฺพาฯ สพฺพตฺถปญฺญตฺติ ชานิตพฺพาฯ ปเทสปญฺญตฺติ ชานิตพฺพาฯ สาธารณปญฺญตฺติ ชานิตพฺพา ฯ อสาธารณปญฺญตฺติ ชานิตพฺพาฯ เอกโตปญฺญตฺติ ชานิตพฺพาฯ อุภโตปญฺญตฺติ ชานิตพฺพาฯ ถุลฺลวชฺชา อาปตฺติ ชานิตพฺพาฯ อถุลฺลวชฺชา อาปตฺติ ชานิตพฺพาฯ คิหิปฎิสํยุตฺตา อาปตฺติ ชานิตพฺพาฯ น คิหิปฎิสํยุตฺตา อาปตฺติ ชานิตพฺพาฯ นิยตา อาปตฺติ ชานิตพฺพาฯ อนิยตา อาปตฺติ ชานิตพฺพาฯ อาทิกโร ปุคฺคโล ชานิตโพฺพฯ อนาทิกโร ปุคฺคโล ชานิตโพฺพฯ อธิจฺจาปตฺติโก ปุคฺคโล ชานิตโพฺพฯ อภิณฺหาปตฺติโก ปุคฺคโล ชานิตโพฺพฯ โจทโก ปุคฺคโล ชานิตโพฺพฯ จุทิตโก ปุคฺคโล ชานิตโพฺพฯ อธมฺมโจทโก ปุคฺคโล ชานิตโพฺพฯ อธมฺมจุทิตโก ปุคฺคโล ชานิตโพฺพฯ ธมฺมโจทโก ปุคฺคโล ชานิตโพฺพฯ ธมฺมจุทิตโก ปุคฺคโล ชานิตโพฺพ ฯ นิยโต ปุคฺคโล ชานิตโพฺพฯ อนิยโต ปุคฺคโล ชานิตโพฺพฯ อภพฺพาปตฺติโก ปุคฺคโล ชานิตโพฺพฯ ภพฺพาปตฺติโก ปุคฺคโล ชานิตโพฺพฯ อุกฺขิตฺตโก ปุคฺคโล ชานิตโพฺพฯ อนุกฺขิตฺตโก ปุคฺคโล ชานิตโพฺพฯ นาสิตโก ปุคฺคโล  ชานิตโพฺพฯ อนาสิตโก ปุคฺคโล ชานิตโพฺพฯ สมานสํวาสโก ปุคฺคโล ชานิตโพฺพฯ อสมานสํวาสโก ปุคฺคโล ชานิตโพฺพฯ ฐปนํ ชานิตพฺพนฺติฯ</p>

</p>

</p>


<p>
กรา อาปตฺติ ลหุกา, สาวเสสา จ ทุฎฺฐุลฺลา;  
  
ปฎิกมฺมเทสนา  
จ, อนฺตรา วชฺชกิริยํฯ  
</p>
  
<p>
กิริยากิริยํ ปุพฺพา, อนฺตรา คณนูปคา;  
  
ปญฺญตฺติ อนานุปฺปนฺน, สพฺพสาธารณา จ เอกโต  
ปญฺญตฺตานุปฺปนฺนา สพฺพา, สาธารณา จ เอกโต (สฺยา.)  
ฯ  
</p>
  
<p>
ถุลฺลคิหินิยตา  
จ, อาทิ อธิจฺจโจทโก;  
  
อธมฺมธมฺมนิยโต, อภโพฺพกฺขิตฺตนาสิตา;  
  
สมานํ ฐปนเญฺจว, อุทฺทานํ เอกเก อิทนฺติฯ  
</p>
  
<h3>๒. ทุกวาโร</h3>
<p> อตฺถาปตฺติ สญฺญา วิโมกฺขา, อตฺถาปตฺติ โน สญฺญาวิโมกฺขาฯ อตฺถาปตฺติ ลทฺธสมาปตฺติกสฺส, อตฺถาปตฺติ น ลทฺธสมาปตฺติกสฺสฯ อตฺถาปตฺติ สทฺธมฺมปฎิสญฺญุตฺตา, อตฺถาปตฺติ อสทฺธมฺมปฎิสญฺญุตฺตาฯ อตฺถาปตฺติ สปริกฺขารปฎิสญฺญุตฺตา, อตฺถาปตฺติ ปรปริกฺขารปฎิสญฺญุตฺตาฯ อตฺถาปตฺติ สปุคฺคลปฎิสญฺญุตฺตา, อตฺถาปตฺติ ปรปุคฺคลปฎิสญฺญุตฺตาฯ อตฺถิ สจฺจํ ภณโนฺต ครุกํ อาปตฺติํ อาปชฺชติ, มุสา ภณโนฺต ลหุกํฯ อตฺถิ มุสา ภณโนฺต ครุกํ อาปตฺติํ อาปชฺชติ, สจฺจํ ภณโนฺต ลหุกํฯ อตฺถาปตฺติ ภูมิคโต อาปชฺชติ, โน เวหาสคโตฯ อตฺถาปตฺติ เวหาสคโต อาปชฺชติ, โน ภูมิคโตฯ อตฺถาปตฺติ นิกฺขมโนฺต อาปชฺชติ, โน ปวิสโนฺตฯ อตฺถาปตฺติ ปวิสโนฺต อาปชฺชติ, โน นิกฺขมโนฺตฯ อตฺถาปตฺติ อาทิยโนฺต อาปชฺชติ, อตฺถาปตฺติ อนาทิยโนฺต  อาปชฺชติฯ อตฺถาปตฺติ  สมาทิยโนฺต อาปชฺชติ , อตฺถาปตฺติ น สมาทิยโนฺต อาปชฺชติฯ อตฺถาปตฺติ กโรโนฺต อาปชฺชติ, อตฺถาปตฺติ น กโรโนฺต อาปชฺชติฯ อตฺถาปตฺติ เทโนฺต อาปชฺชติ, อตฺถาปตฺติ น เทโนฺต อาปชฺชติฯ (อตฺถาปตฺติ เทเสโนฺต อาปชฺชติ, อตฺถาปตฺติ น เทเสโนฺต อาปชฺชติฯ)  อตฺถาปตฺติ ปฎิคฺคณฺหโนฺต อาปชฺชติ, อตฺถาปตฺติ น ปฎิคฺคณฺหโนฺต อาปชฺชติฯ อตฺถาปตฺติ ปริโภเคน อาปชฺชติ, อตฺถาปตฺติ น ปริโภเคน อาปชฺชติฯ อตฺถาปตฺติ รตฺติํ อาปชฺชติ, โน ทิวาฯ อตฺถาปตฺติ ทิวา อาปชฺชติ, โน รตฺติํฯ อตฺถาปตฺติ อรุณุเคฺค อาปชฺชติ, อตฺถาปตฺติ น อรุณุเคฺค อาปชฺชติฯ อตฺถาปตฺติ ฉินฺทโนฺต อาปชฺชติ, อตฺถาปตฺติ น ฉินฺทโนฺต อาปชฺชติฯ อตฺถาปตฺติ ฉาเทโนฺต อาปชฺชติ, อตฺถาปตฺติ น ฉาเทโนฺต อาปชฺชติฯ อตฺถาปตฺติ ธาเรโนฺต อาปชฺชติ, อตฺถาปตฺติ น ธาเรโนฺต อาปชฺชติฯ</p>


<p>เทฺว อุโปสถา – จาตุทฺทสิโก จ ปนฺนรสิโก จฯ เทฺว ปวารณา – จาตุทฺทสิกา จ ปนฺนรสิกา จฯ เทฺว กมฺมานิ – อปโลกนกมฺมํ, ญตฺติกมฺมํฯ อปรานิปิ เทฺว กมฺมานิ – ญตฺติทุติยกมฺมํ, ญตฺติจตุตฺถกมฺมํฯ เทฺว กมฺมวตฺถูนิ – อปโลกนกมฺมสฺส วตฺถุ, ญตฺติกมฺมสฺส วตฺถุฯ อปรานิปิ เทฺว กมฺมวตฺถูนิ – ญตฺติทุติยกมฺมสฺส วตฺถุ, ญตฺติจตุตฺถกมฺมสฺส วตฺถุฯ เทฺว กมฺมโทสา – อปโลกนกมฺมสฺส โทโส, ญตฺติกมฺมสฺส โทโสฯ อปเรปิ  เทฺว กมฺมโทสา – ญตฺติทุติยกมฺมสฺส โทโส, ญตฺติจตุตฺถกมฺมสฺส โทโสฯ เทฺว กมฺมสมฺปตฺติโย – อปโลกนกมฺมสฺส สมฺปตฺติ, ญตฺติกมฺมสฺส สมฺปตฺติฯ อปราปิ เทฺว กมฺมสมฺปตฺติโย – ญตฺติทุติยกมฺมสฺส สมฺปตฺติ, ญตฺติจตุตฺถกมฺมสฺส สมฺปตฺติฯ เทฺว นานาสํวาสกภูมิโย – อตฺตนา วา อตฺตานํ นานาสํวาสกํ กโรติ, สมโคฺค วา นํ สโงฺฆ อุกฺขิปติ อทสฺสเน วา อปฺปฎิกเมฺม วา อปฺปฎินิสฺสเคฺค วาฯ เทฺว สมานสํวาสกภูมิโย – อตฺตนา วา อตฺตานํ  สมานสํวาสกํ กโรติ, สมโคฺค วา นํ สโงฺฆ อุกฺขิตฺตํ โอสาเรติ ทสฺสเน วา ปฎิกเมฺม วา ปฎินิสฺสเคฺค วาฯ เทฺว ปาราชิกา – ภิกฺขูนญฺจ ภิกฺขุนีนญฺจฯ เทฺว สงฺฆาทิเสสา, เทฺว ถุลฺลจฺจยา, เทฺว ปาจิตฺติยา, เทฺว ปาฎิเทสนียา, เทฺว ทุกฺกฎา, เทฺว ทุพฺภาสิตา – ภิกฺขูนญฺจ ภิกฺขุนีนญฺจฯ สตฺต อาปตฺติโย, สตฺต อาปตฺติกฺขนฺธาฯ ทฺวีหากาเรหิ สโงฺฆ ภิชฺชติ – กเมฺมน วา สลากคฺคาเหน วาฯ</p>


<p>เทฺว  ปุคฺคลา น อุปสมฺปาเทตพฺพา – อทฺธานหีโน, องฺคหีโนฯ อปเรปิ เทฺว ปุคฺคลา น อุปสมฺปาเทตพฺพา – วตฺถุวิปโนฺน, กรณทุกฺกฎโกฯ อปเรปิ เทฺว ปุคฺคลา น อุปสมฺปาเทตพฺพา – อปริปูโร ปริปูโร โน จ ยาจติฯ ทฺวินฺนํ ปุคฺคลานํ นิสฺสาย น วตฺถพฺพํ – อลชฺชิสฺส จ พาลสฺส จฯ ทฺวินฺนํ ปุคฺคลานํ นิสฺสโย  น ทาตโพฺพ – อลชฺชิสฺส จ ลชฺชิโน จ น ยาจติฯ ทฺวินฺนํ ปุคฺคลานํ นิสฺสโย ทาตโพฺพ – พาลสฺส จ ลชฺชิสฺส จ ยาจติฯ เทฺว ปุคฺคลา อภพฺพา อาปตฺติํ อาปชฺชิตุํ – พุทฺธา จ ปเจฺจกพุทฺธา จฯ เทฺว ปุคฺคลา ภพฺพา, อาปตฺติํ  อาปชฺชิตุํ – ภิกฺขู จ ภิกฺขุนิโย จฯ เทฺว ปุคฺคลา อภพฺพา สญฺจิจฺจ อาปตฺติํ อาปชฺชิตุํ – ภิกฺขู จ ภิกฺขุนิโย จ อริยปุคฺคลาฯ เทฺว ปุคฺคลา ภพฺพา สญฺจิจฺจ อาปตฺติํ อาปชฺชิตุํ – ภิกฺขู จ ภิกฺขุนิโย จ ปุถุชฺชนาฯ เทฺว ปุคฺคลา อภพฺพา สญฺจิจฺจ สาติสารํ วตฺถุํ อชฺฌาจริตุํ – ภิกฺขู จ ภิกฺขุนิโย จ อริยปุคฺคลาฯ เทฺว ปุคฺคลา ภพฺพา สญฺจิจฺจ สาติสารํ วตฺถุํ อชฺฌาจริตุํ – ภิกฺขู จ ภิกฺขุนิโย จ ปุถุชฺชนาฯ</p>


<p>เทฺว ปฎิโกฺกสา – กาเยน วา ปฎิโกฺกสติ วาจาย วา ปฎิโกฺกสติฯ เทฺว นิสฺสารณา – อตฺถิ ปุคฺคโล อปฺปโตฺต นิสฺสารณํ ตํ เจ สโงฺฆ นิสฺสาเรติ เอกโจฺจ สุนิสฺสาริโต, เอกโจฺจ ทุนฺนิสฺสาริโตฯ เทฺว โอสารณา – อตฺถิ ปุคฺคโล อปฺปโตฺต โอสารณํ ตํ เจ สโงฺฆ โอสาเรติ เอกโจฺจ โสสาริโต, เอกโจฺจ โทสาริโตฯ เทฺว ปฎิญฺญา – กาเยน วา ปฎิชานาติ วาจาย วา ปฎิชานาติฯ เทฺว ปฎิคฺคหา – กาเยน วา ปฎิคฺคณฺหาติ กายปฎิพเทฺธน วา ปฎิคฺคณฺหาติฯ เทฺว ปฎิเกฺขปา – กาเยน วา ปฎิกฺขิปติ วาจาย วา ปฎิกฺขิปติฯ เทฺว  อุปฆาติกา – สิกฺขูปฆาติกา จ โภคูปฆาติกา จฯ เทฺว โจทนา – กาเยน วา โจเทติ วาจาย วา โจเทติฯ เทฺว กถินสฺส ปลิโพธา – อาวาสปลิโพโธ จ จีวรปลิโพโธ จฯ เทฺว กถินสฺส อปลิโพธา – อาวาสอปลิโพโธ จ จีวรอปลิโพโธ จฯ เทฺว จีวรานิ – คหปติกญฺจ ปํสุกูลญฺจฯ เทฺว ปตฺตา – อโยปโตฺต มตฺติกาปโตฺตฯ เทฺว มณฺฑลานิ – ติปุมยํ, สีสมยํฯ เทฺว ปตฺตสฺส อธิฎฺฐานา – กาเยน วา อธิเฎฺฐติ วาจาย วา อธิเฎฺฐติฯ เทฺว จีวรสฺส  อธิฎฺฐานา – กาเยน วา อธิเฎฺฐติ วาจาย วา อธิเฎฺฐติฯ เทฺว วิกปฺปนา – สมฺมุขาวิกปฺปนา จ ปรมฺมุขาวิกปฺปนา จฯ เทฺว วินยา – ภิกฺขูนญฺจ ภิกฺขุนีนญฺจฯ เทฺว  เวนยิกา – ปญฺญตฺตญฺจ ปญฺญตฺตานุโลมญฺจฯ เทฺว วินยสฺส สเลฺลขา – อกปฺปิเย เสตุฆาโต, กปฺปิเย มตฺตการิตาฯ ทฺวีหากาเรหิ อาปตฺติํ อาปชฺชติ – กาเยน วา อาปชฺชติ วาจาย วา อาปชฺชติฯ ทฺวีหากาเรหิ อาปตฺติยา วุฎฺฐาติ – กาเยน วา วุฎฺฐาติ วาจาย วา วุฎฺฐาติฯ เทฺว ปริวาสา – ปฎิจฺฉนฺนปริวาโส, อปฺปฎิจฺฉนฺนปริวาโสฯ อปเรปิ เทฺว ปริวาสา – สุทฺธนฺตปริวาโส สโมธานปริวาโสฯ เทฺว มานตฺตา – ปฎิจฺฉนฺนมานตฺตํ, อปฺปฎิจฺฉนฺนมานตฺตํฯ อปเรปิ เทฺว มานตฺตา – ปกฺขมานตฺตํ, สโมธานมานตฺตํฯ ทฺวินฺนํ ปุคฺคลานํ รตฺติเจฺฉโท  – ปาริวาสิกสฺส จ มานตฺตจาริกสฺส จฯ เทฺว อนาทริยานิ – ปุคฺคลานาทริยญฺจ ธมฺมานาทริยญฺจฯ เทฺว โลณานิ – ชาติมญฺจ การิมญฺจ ฯ อปรานิปิ เทฺว โลณานิ – สามุทฺทํ กาฬโลณํฯ อปรานิปิ เทฺว โลณานิ – สินฺธวํ, อุพฺภิทํ ฯ อปรานิปิ เทฺว โลณานิ – โรมกํ, ปกฺกาลกํฯ เทฺว ปริโภคา – อพฺภนฺตรปริโภโค จ พาหิรปริโภโค จฯ เทฺว อโกฺกสา – หีโน จ อโกฺกโส อุกฺกโฎฺฐ จ อโกฺกโสฯ ทฺวีหากาเรหิ เปสุญฺญํ โหติ – ปิยกมฺยสฺส วา เภทาธิปฺปายสฺส  วาฯ ทฺวีหากาเรหิ คณโภชนํ ปสวติ – นิมนฺตนโต วา วิญฺญตฺติโต วาฯ เทฺว วสฺสูปนายิกา – ปุริมิกา, ปจฺฉิมิกาฯ เทฺว อธมฺมิกานิ ปาติโมกฺขฎฺฐปนานิฯ เทฺว ธมฺมิกานิ ปาติโมกฺขฎฺฐปนานิฯ</p>


<p> เทฺว ปุคฺคลา พาลา – โย จ อนาคตํ ภารํ วหติ, โย จ อาคตํ ภารํ น วหติฯ เทฺว ปุคฺคลา ปณฺฑิตา – โย จ อนาคตํ ภารํ น วหติ, โย จ อาคตํ ภารํ วหติฯ อปเรปิ เทฺว ปุคฺคลา พาลา – โย จ อกปฺปิเย กปฺปิยสญฺญี, โย จ กปฺปิเย อกปฺปิยสญฺญีฯ เทฺว ปุคฺคลา ปณฺฑิตา – โย จ อกปฺปิเย อกปฺปิยสญฺญี, โย จ กปฺปิเย กปฺปิยสญฺญีฯ อปเรปิ เทฺว ปุคฺคลา พาลา – โย จ อนาปตฺติยา อาปตฺติสญฺญี, โย จ อาปตฺติยา อนาปตฺติสญฺญีฯ เทฺว ปุคฺคลา ปณฺฑิตา – โย  จ อาปตฺติยา อาปตฺติสญฺญี, โย จ อนาปตฺติยา อนาปตฺติสญฺญีฯ อปเรปิ เทฺว ปุคฺคลา พาลา – โย จ อธเมฺม ธมฺมสญฺญี, โย จ ธเมฺม อธมฺมสญฺญีฯ เทฺว ปุคฺคลา ปณฺฑิตา – โย จ อธเมฺม อธมฺมสญฺญี, โย จ ธเมฺม ธมฺมสญฺญีฯ อปเรปิ เทฺว ปุคฺคลา พาลา – โย จ อวินเย วินยสญฺญี, โย  จ วินเย อวินยสญฺญีฯ เทฺว ปุคฺคลา ปณฺฑิตา – โย จ อวินเย อวินยสญฺญี, โย จ วินเย วินยสญฺญีฯ</p>


<p> ทฺวินฺนํ ปุคฺคลานํ อาสวา วฑฺฒนฺติ – โย จ น กุกฺกุจฺจายิตพฺพํ กุกฺกุจฺจายติ, โย จ กุกฺกุจฺจายิตพฺพํ  กุกฺกุจฺจายติฯ ทฺวินฺนํ ปุคฺคลานํ อาสวา น วฑฺฒนฺติ – โย จ กุกฺกุจฺจายิตพฺพํ น กุกฺกุจฺจายติ, โย จ กุกฺกุจฺจายิตพฺพํ กุกฺกุจฺจายติฯ อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ – โย จ อกปฺปิเย กปฺปิยสญฺญี, โย จ กปฺปิเย อกปฺปิยสญฺญีฯ ทฺวินฺนํ ปุคฺคลานํ อาสวา น วฑฺฒนฺติ – โย จ อกปฺปิเย อกปฺปิยสญฺญี, โย จ กปฺปิเย กปฺปิยสญฺญีฯ อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ – โย จ อนาปตฺติยา อาปตฺติสญฺญี, โย จ อาปตฺติยา อนาปตฺติสญฺญีฯ ทฺวินฺนํ ปุคฺคลานํ อาสวา น วฑฺฒนฺติ – โย จ อนาปตฺติยา อนาปตฺติสญฺญี, โย จ อาปตฺติยา อาปตฺติสญฺญีฯ อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ – โย จ อธเมฺม ธมฺมสญฺญี, โย จ ธเมฺม อธมฺมสญฺญีฯ ทฺวินฺนํ ปุคฺคลานํ อาสวา น วฑฺฒนฺติ  – โย จ อธเมฺม อธมฺมสญฺญี, โย จ ธเมฺม ธมฺมสญฺญีฯ อปเรสมฺปิ ทฺวินฺนํ ปุคฺคลานํ อาสวา วฑฺฒนฺติ – โย จ อวินเย วินยสญฺญี, โย จ วินเย อวินยสญฺญีฯ ทฺวินฺนํ ปุคฺคลานํ อาสวา น วฑฺฒนฺติ – โย จ อวินเย อวินยสญฺญี, โย จ วินเย วินยสญฺญีฯ</p>

</p>

</p>


<p>
สญฺญา  
ลทฺธา จ สทฺธมฺมา, ปริกฺขารา จ ปุคฺคลา;  
  
สจฺจํ ภูมิ นิกฺขมโนฺต, อาทิยโนฺต สมาทิยํฯ  
</p>
  
<p>
กโรโนฺต เทโนฺต คณฺหโนฺต, ปริโภเคน รตฺติ จ;  
  
อรุณาฉินฺทํ ฉาเทโนฺต, ธาเรโนฺต จ อุโปสถาฯ  
</p>
  
<p>
ปวารณา กมฺมาปรา, วตฺถุ อปรา โทสา จ;  
  
อปรา เทฺว จ สมฺปตฺติ, นานา สมานเมว จฯ  
</p>
  
<p>
ปาราชิสงฺฆถุลฺลจฺจย, ปาจิตฺติ ปาฎิเทสนา;  
  
ทุกฺกฎา ทุพฺภาสิตา เจว, สตฺต อาปตฺติกฺขนฺธา จฯ  
</p>
  
<p>
ภิชฺชติ  
อุปสมฺปทา, ตเถว อปเร ทุเว;  
  
น วตฺถพฺพํ น ทาตพฺพํ, อภพฺพาภพฺพเมว จฯ  
</p>
  
<p>
สญฺจิจฺจ สาติสารา จ, ปฎิโกฺกสา นิสฺสารณา;  
  
โอสารณา  
ปฎิญฺญา จ, ปฎิคฺคหา ปฎิกฺขิปาฯ  
</p>
  
<p>
อุปฆาติ โจทนา จ, กถินา จ ทุเว ตถา;  
  
จีวรา ปตฺตมณฺฑลา, อธิฎฺฐานา ตเถว เทฺวฯ  
</p>
  
<p>
วิกปฺปนา จ วินยา, เวนยิกา จ สเลฺลขา;  
  
อาปชฺชติ จ วุฎฺฐาติ, ปริวาสาปเร ทุเวฯ  
</p>
  
<p>
เทฺว มานตฺตา อปเร จ, รตฺติเจฺฉโท อนาทริ;  
  
เทฺว โลณา ตโย อปเร, ปริโภคโกฺกเสน จฯ  
</p>
  
<p>
เปสุโญฺญ จ คณาวสฺส, ฐปนา ภารกปฺปิยํ;  
  
อนาปตฺติ อธมฺมธมฺมา, วินเย อาสเว ตถาติฯ  
</p>
  
<h3>๓. ติกวาโร</h3>
<p> อตฺถาปตฺติ  ติฎฺฐเนฺต ภควติ อาปชฺชติ, โน ปรินิพฺพุเต; อตฺถาปตฺติ ปรินิพฺพุเต ภควติ อาปชฺชติ, โน ติฎฺฐเนฺต; อตฺถาปตฺติ  ติฎฺฐเนฺตปิ ภควติ อาปชฺชติ ปรินิพฺพุเตปิฯ อตฺถาปตฺติ กาเล อาปชฺชติ, โน วิกาเล; อตฺถาปตฺติ วิกาเล อาปชฺชติ, โน กาเล; อตฺถาปตฺติ กาเล เจว อาปชฺชติ วิกาเล จฯ อตฺถาปตฺติ รตฺติํ อาปชฺชติ, โน ทิวา; อตฺถาปตฺติ ทิวา อาปชฺชติ, โน รตฺติํ; อตฺถาปตฺติ รตฺติเญฺจว อาปชฺชติ ทิวา จฯ อตฺถาปตฺติ ทสวโสฺส อาปชฺชติ, โน อูนทสวโสฺส; อตฺถาปตฺติ อูนทสวโสฺส อาปชฺชติ, โน  ทสวโสฺส; อตฺถาปตฺติ ทสวโสฺส เจว อาปชฺชติ อูนทสวโสฺส จฯ อตฺถาปตฺติ ปญฺจวโสฺส อาปชฺชติ, โน อูนปญฺจวโสฺส; อตฺถาปตฺติ อูนปญฺจวโสฺส อาปชฺชติ, โน ปญฺจวโสฺส; อตฺถาปตฺติ ปญฺจวโสฺส เจว อาปชฺชติ อูนปญฺจวโสฺส จฯ อตฺถาปตฺติ กุสลจิโตฺต อาปชฺชติ; อตฺถาปตฺติ อกุสลจิโตฺต อาปชฺชติ; อตฺถาปตฺติ อพฺยากตจิโตฺต อาปชฺชติฯ อตฺถาปตฺติ สุขเวทนาสมงฺคี อาปชฺชติ; อตฺถาปตฺติ ทุกฺขเวทนาสมงฺคี อาปชฺชติ; อตฺถาปตฺติ อทุกฺขมสุขเวทนาสมงฺคี อาปชฺชติฯ ตีณิ โจทนาวตฺถูนิ  – ทิเฎฺฐน, สุเตน, ปริสงฺกายฯ ตโย สลากคฺคาหา – คุฬฺหโก, วิวฎโก , สกณฺณชปฺปโกฯ ตโย ปฎิเกฺขปา – มหิจฺฉตา, อสนฺตุฎฺฐิตา , อสเลฺลขตาฯ ตโย อนุญฺญาตา – อปฺปิจฺฉตา, สนฺตุฎฺฐิตา, สเลฺลขตาฯ อปเรปิ ตโย ปฎิเกฺขปา – มหิจฺฉตา, อสนฺตุฎฺฐิตา, อมตฺตญฺญุตาฯ ตโย อนุญฺญาตา – อปฺปิจฺฉตา, สนฺตุฎฺฐิตา, มตฺตญฺญุตาฯ ติโสฺส ปญฺญตฺติโย – ปญฺญตฺติ, อนุปญฺญตฺติ, อนุปฺปนฺนปญฺญตฺติฯ อปราปิ ติโสฺส ปญฺญตฺติโย – สพฺพตฺถปญฺญตฺติ, ปเทสปญฺญตฺติ, สาธารณปญฺญตฺติฯ อปราปิ ติโสฺส ปญฺญตฺติโย – อสาธารณปญฺญตฺติ, เอกโตปญฺญตฺติ, อุภโตปญฺญตฺติฯ</p>


<p>อตฺถาปตฺติ พาโล อาปชฺชติ, โน ปณฺฑิโต; อตฺถาปตฺติ ปณฺฑิโต อาปชฺชติ, โน พาโล; อตฺถาปตฺติ พาโล เจว อาปชฺชติ ปณฺฑิโต  จฯ อตฺถาปตฺติ กาเฬ อาปชฺชติ, โน ชุเณฺห; อตฺถาปตฺติ ชุเณฺห อาปชฺชติ, โน กาเฬ; อตฺถาปตฺติ กาเฬ เจว อาปชฺชติ ชุเณฺห จฯ อตฺถิ กาเฬ กปฺปติ, โน ชุเณฺห; อตฺถิ ชุเณฺห กปฺปติ, โน กาเฬ; อตฺถิ กาเฬ เจว กปฺปติ ชุเณฺห จฯ อตฺถาปตฺติ เหมเนฺต อาปชฺชติ, โน คิเมฺห โน วเสฺส; อตฺถาปตฺติ คิเมฺห อาปชฺชติ, โน เหมเนฺต โน วเสฺส; อตฺถาปตฺติ วเสฺส อาปชฺชติ, โน เหมเนฺต โน คิเมฺหฯ อตฺถาปตฺติ สโงฺฆ อาปชฺชติ, น คโณ น ปุคฺคโล; อตฺถาปตฺติ คโณ อาปชฺชติ, น สโงฺฆ น ปุคฺคโล; อตฺถาปตฺติ ปุคฺคโล อาปชฺชติ, น สโงฺฆ น คโณฯ อตฺถิ สงฺฆสฺส กปฺปติ, น คณสฺส  น ปุคฺคลสฺส; อตฺถิ คณสฺส กปฺปติ, น สงฺฆสฺส น ปุคฺคลสฺส; อตฺถิ ปุคฺคลสฺส กปฺปติ, น สงฺฆสฺส น คณสฺสฯ ติโสฺส ฉาทนา วตฺถุํ ฉาเทติ, โน อาปตฺติํ; อาปตฺติํ ฉาเทติ, โน วตฺถุํ; วตฺถุเญฺจว ฉาเทติ อาปตฺติญฺจฯ ติโสฺส ปฎิจฺฉาทิโย – ชนฺตาฆรปฎิจฺฉาทิ, อุทกปฎิจฺฉาทิ, วตฺถปฎิจฺฉาทิฯ  ตีณิ ปฎิจฺฉนฺนานิ วหนฺติ, โน วิวฎานิ – มาตุคาโม ปฎิจฺฉโนฺน วหติ, โน วิวโฎ; พฺราหฺมณานํ มนฺตา ปฎิจฺฉนฺนา วหนฺติ, โน วิวฎา; มิจฺฉาทิฎฺฐิ ปฎิจฺฉนฺนา  วหติ, โน วิวฎาฯ ตีณิ วิวฎานิ วิโรจนฺติ, โน ปฎิจฺฉนฺนานิ – จนฺทมณฺฑลํ วิวฎํ วิโรจติ, โน ปฎิจฺฉนฺนํ; สูริยมณฺฑลํ วิวฎํ วิโรจติ, โน ปฎิจฺฉนฺนํ; ตถาคตปฺปเวทิโต  ธมฺมวินโย วิวโฎ วิโรจติ, โน ปฎิจฺฉโนฺนฯ ตโย เสนาสนคฺคาหา – ปุริมโก , ปจฺฉิมโก, อนฺตรามุตฺตโกฯ อตฺถาปตฺติ คิลาโน อาปชฺชติ, โน อคิลาโน; อตฺถาปตฺติ อคิลาโน อาปชฺชติ, โน คิลาโน; อตฺถาปตฺติ คิลาโน เจว อาปชฺชติ อคิลาโน จฯ</p>


<p>ตีณิ อธมฺมิกานิ ปาติโมกฺขฎฺฐปนานิฯ ตีณิ ธมฺมิกานิ ปาติโมกฺขฎฺฐปนานิฯ ตโย ปริวาสา – ปฎิจฺฉนฺนปริวาโส, อปฺปฎิจฺฉนฺนปริวาโส, สุทฺธนฺตปริวาโสฯ ตโย มานตฺตา – ปฎิจฺฉนฺนมานตฺตํ, อปฺปฎิจฺฉนฺนมานตฺตํ, ปกฺขมานตฺตํฯ ตโย ปาริวาสิกสฺส ภิกฺขุโน รตฺติเจฺฉทา – สหวาโส, วิปฺปวาโส, อนาโรจนาฯ อตฺถาปตฺติ อโนฺต อาปชฺชติ, โน พหิ; อตฺถาปตฺติ พหิ อาปชฺชติ, โน อโนฺต; อตฺถาปตฺติ อโนฺต เจว อาปชฺชติ พหิ จฯ อตฺถาปตฺติ อโนฺตสีมาย อาปชฺชติ, โน พหิสีมาย; อตฺถาปตฺติ พหิสีมาย อาปชฺชติ, โน อโนฺตสีมาย; อตฺถาปตฺติ อโนฺตสีมาย เจว อาปชฺชติ พหิสีมาย จฯ ตีหากาเรหิ อาปตฺติํ อาปชฺชติ – กาเยน อาปชฺชติ, วาจาย อาปชฺชติ, กาเยน วาจาย อาปชฺชติฯ อปเรหิปิ ตีหากาเรหิ อาปตฺติํ อาปชฺชติ – สงฺฆมเชฺฌ, คณมเชฺฌ, ปุคฺคลสฺส สนฺติเกฯ ตีหากาเรหิ อาปตฺติยา วุฎฺฐาติ – กาเยน วุฎฺฐาติ, วาจาย วุฎฺฐาติ, กาเยน วาจาย วุฎฺฐาติฯ อปเรหิปิ ตีหากาเรหิ  อาปตฺติยา วุฎฺฐาติ – สงฺฆมเชฺฌ, คณมเชฺฌ, ปุคฺคลสฺส สนฺติเกฯ ตีณิ อธมฺมิกานิ อมูฬฺหวินยสฺส ทานานิฯ ตีณิ ธมฺมิกานิ อมูฬฺหวินยสฺส ทานานิฯ</p>


<p> ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ ตชฺชนียกมฺมํ กเรยฺย – ภณฺฑนการโก โหติ กลหการโก วิวาทการโก ภสฺสการโก สเงฺฆ อธิกรณการโก, พาโล โหติ อพฺยโตฺต, อาปตฺติพหุโล อนปทาโน คิหิสํสโฎฺฐ วิหรติ อนนุโลมิเกหิ คิหิสํสเคฺคหิฯ  ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ นิยสฺสกมฺมํ กเรยฺย – ภณฺฑนการโก  โหติ…เป.… สเงฺฆ อธิกรณการโก, พาโล โหติ อพฺยโตฺต, อาปตฺติพหุโล อนปทาโน คิหิสํสโฎฺฐ วิหรติ อนนุโลมิเกหิ คิหิสํสเคฺคหิฯ  ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ ปพฺพาชนียกมฺมํ กเรยฺย – ภณฺฑนการโก โหติ…เป.… สเงฺฆ อธิกรณการโก, พาโล โหติ อพฺยโตฺต, อาปตฺติพหุโล อนปทาโน กุลทูกโก โหติ ปาปสมาจาโร ปาปสมาจารา ทิสฺสนฺติ  เจว สุยฺยนฺติ จฯ ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ ปฎิสารณียกมฺมํ กเรยฺย – ภณฺฑนการโก โหติ…เป.… สเงฺฆ อธิกรณการโก, พาโล โหติ อพฺยโตฺต, อาปตฺติ พหุโล อนปทาโน คิหี อโกฺกสติ ปริภาสติฯ  ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ อาปตฺติยา อทสฺสเน อุเกฺขปนียกมฺมํ กเรยฺย  – ภณฺฑนการโก โหติ…เป.… สเงฺฆ อธิกรณการโก, พาโล โหติ อพฺยโตฺต, อาปตฺติพหุโล อนปทาโน อาปตฺติํ อาปชฺชิตฺวา น อิจฺฉติ อาปตฺติํ ปสฺสิตุํฯ  ตีหเงฺคหิ สมนฺนาคตสฺส ภิกฺขุโน  อากงฺขมาโน สโงฺฆ อาปตฺติยา อปฺปฎิกเมฺม อุเกฺขปนียกมฺมํ กเรยฺย – ภณฺฑนการโก โหติ…เป.… สเงฺฆ อธิกรณการโก, พาโล โหติ อพฺยโตฺต, อาปตฺติพหุโล อนปทาโน อาปตฺติํ อาปชฺชิตฺวา น อิจฺฉติ อาปตฺติํ ปฎิกาตุํฯ  ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ ปาปิกาย ทิฎฺฐิยา อปฺปฎินิสฺสเคฺค อุเกฺขปนียกมฺมํ กเรยฺย – ภณฺฑนการโก โหติ…เป.… สเงฺฆ อธิกรณการโก, พาโล โหติ อพฺยโตฺต, อาปตฺติพหุโล อนปทาโน น อิจฺฉติ ปาปิกํ ทิฎฺฐิํ ปฎินิสฺสชฺชิตุํฯ</p>


<p>ตีหเงฺคหิ สมนฺนาคตสฺส ภิกฺขุโน อากงฺขมาโน สโงฺฆ อาคาฬฺหาย เจเตยฺย – ภณฺฑนการโก โหติ กลหการโก วิวาทการโก ภสฺสการโก สเงฺฆ อธิกรณการโก, พาโล โหติ อพฺยโตฺต อาปตฺติพหุโล อนปทาโน, คิหิสํสโฎฺฐ วิหรติ อนนุโลมิเกหิ คิหิสํสเคฺคหิฯ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – อลชฺชี จ โหติ, พาโล จ, อปกตโตฺต จฯ อปเรหิปิ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – อธิสีเล สีลวิปโนฺน โหติ, อชฺฌาจาเร อาจารวิปโนฺน โหติ, อติทิฎฺฐิยา ทิฎฺฐิวิปโนฺน  โหติฯ อปเรหิปิ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – กายิเกน ทเวน สมนฺนาคโต โหติ, วาจสิเกน ทเวน สมนฺนาคโต โหติ, กายิกวาจสิเกน ทเวน สมนฺนาคโต โหติฯ อปเรหิปิ ตีหเงฺคหิ สมนฺนาคตสฺส ภิกฺขุโน  กมฺมํ กาตพฺพํ – กายิเกน อนาจาเรน สมนฺนาคโต โหติ, วาจสิเกน อนาจาเรน สมนฺนาคโต โหติ, กายิกวาจสิเกน อนาจาเรน สมนฺนาคโต โหติฯ อปเรหิปิ ตีหเงฺคหิ สมนฺนาคตสฺส ภิกฺขุโน  กมฺมํ กาตพฺพํ – กายิเกน อุปฆาติเกน สมนฺนาคโต โหติ, วาจสิเกน อุปฆาติเกน สมนฺนาคโต โหติ, กายิกวาจสิเกน อุปฆาติเกน สมนฺนาคโต โหติฯ อปเรหิปิ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – กายิเกน มิจฺฉาชีเวน สมนฺนาคโต โหติ, วาจสิเกน มิจฺฉาชีเวน สมนฺนาคโต โหติ, กายิกวาจสิเกน มิจฺฉาชีเวน สมนฺนาคโต โหติฯ อปเรหิปิ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – อาปตฺติํ อาปโนฺน กมฺมกโต อุปสมฺปาเทติ, นิสฺสยํ เทติ, สามเณรํ อุปฎฺฐาเปติฯ อปเรหิปิ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – ยาย อาปตฺติยา สเงฺฆน กมฺมํ กตํ โหติ ตํ อาปตฺติํ อาปชฺชติ, อญฺญํ วา ตาทิสิกํ, ตโต วา ปาปิฎฺฐตรํฯ อปเรหิปิ ตีหเงฺคหิ สมนฺนาคตสฺส ภิกฺขุโน กมฺมํ กาตพฺพํ – พุทฺธสฺส อวณฺณํ ภาสติ, ธมฺมสฺส อวณฺณํ ภาสติ, สงฺฆสฺส อวณฺณํ ภาสติฯ</p>


<p>ตีหเงฺคหิ สมนฺนาคตสฺส ภิกฺขุโน  สงฺฆมเชฺฌ อุโปสถํ ฐเปนฺตสฺส – ‘‘อลํ, ภิกฺขุ, มา ภณฺฑนํ มา กลหํ มา วิคฺคหํ มา วิวาท’’นฺติ โอมทฺทิตฺวา สเงฺฆน อุโปสโถ กาตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน สงฺฆมเชฺฌ ปวารณํ ฐเปนฺตสฺส – ‘‘อลํ, ภิกฺขุ, มา ภณฺฑนํ มา กลหํ มา วิคฺคหํ มา วิวาท’’นฺติ โอมทฺทิตฺวา สเงฺฆน ปวาเรตพฺพํ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน น กาจิ สงฺฆสมฺมุติ ทาตพฺพา – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคเตน ภิกฺขุนา สเงฺฆ น โวหริตพฺพํ  – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคโต ภิกฺขุ น กิสฺมิํ จิ ปเจฺจกฎฺฐาเน ฐเปตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน  นิสฺสาย น วตฺถพฺพํ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน นิสฺสโย น ทาตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน โอกาสกมฺมํ การาเปนฺตสฺส นาลํ โอกาสกมฺมํ กาตุํ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน สวจนียํ นาทาตพฺพํ – อลชฺชี จ โหติ, พาโล  จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน วินโย  น ปุจฺฉิตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคเตน ภิกฺขุนา วินโย น ปุจฺฉิตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคตสฺส ภิกฺขุโน วินโย น วิสฺสเชฺชตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคเตน ภิกฺขุนา วินโย น วิสฺสเชฺชตโพฺพ – อลชฺชี จ โหติ, พาโล จ, อปกตโตฺต  จฯ ตีหเงฺคหิ สมนฺนาคตสฺส ภิกฺขุโน อนุโยโค น ทาตโพฺพ – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคเตน ภิกฺขุนา สทฺธิํ วินโย น สากจฺฉิตโพฺพ  – อลชฺชี จ โหติ, พาโล จ, อปกตโตฺต จฯ ตีหเงฺคหิ สมนฺนาคเตน ภิกฺขุนา น อุปสมฺปาเทตพฺพํ น นิสฺสโย ทาตโพฺพ น สามเณโร อุปฎฺฐาเปตโพฺพ – อลชฺชี จ โหติ, พาโล จ, อปกตโตฺต จฯ</p>


<p>ตโย อุโปสถา – จาตุทฺทสิโก, ปนฺนรสิโก, สามคฺคิอุโปสโถฯ อปเรปิ ตโย อุโปสถา – สเงฺฆอุโปสโถ, คเณอุโปสโถ, ปุคฺคเลอุโปสโถฯ อปเรปิ ตโย อุโปสถา – สุตฺตุเทฺทโสอุโปสโถ, ปาริสุทฺธิอุโปสโถ, อธิฎฺฐานุโปสโถฯ ติโสฺส ปวารณา – จาตุทฺทสิกา, ปนฺนรสิกา, สามคฺคิปวารณาฯ อปราปิ ติโสฺส ปวารณา – สเงฺฆปวารณา, คเณปวารณา, ปุคฺคเลปวารณาฯ อปราปิ ติโสฺส ปวารณา – เตวาจิกาปวารณา , เทฺววาจิกาปวารณา, สมานวสฺสิกาปวารณาฯ</p>


<p>ตโย อาปายิกา เนรยิกา – อิทมปฺปหาย, โย จ อพฺรหฺมจารี พฺรหฺมจาริปฎิโญฺญ, โย จ สุทฺธํ พฺรหฺมจาริํ ปริสุทฺธพฺรหฺมจริยํ จรนฺตํ อมูลเกน อพฺรหฺมจริเยน อนุทฺธํเสติ, โย จายํ เอวํวาที เอวํทิฎฺฐิ  – ‘‘นตฺถิ กาเมสุ โทโส’’ติ โส กาเมสุ ปาตพฺยตํ อาปชฺชติฯ  ตีณิ อกุสลมูลานิ – โลโภ อกุสลมูลํ, โทโส อกุสลมูลํ, โมโห อกุสลมูลํฯ  ตีณิ กุสลมูลานิ – อโลโภ กุสลมูลํ, อโทโส กุสลมูลํ, อโมโห กุสลมูลํฯ ตีณิ ทุจฺจริตานิ – กายทุจฺจริตํ, วจีทุจฺจริตํ, มโนทุจฺจริตํฯ ตีณิ สุจริตานิ – กายสุจริตํ, วจีสุจริตํ, มโนสุจริตํฯ ตโย อตฺถวเส ปฎิจฺจ ภควตา กุเลสุ ติกโภชนํ ปญฺญตฺตํ – ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ  ผาสุวิหาราย, ‘‘มา ปาปิจฺฉา ปกฺขํ นิสฺสาย สงฺฆํ ภิเนฺทยฺยุ’’นฺติ  กุลานุทฺทยตาย จฯ  ตีหิ อสทฺธเมฺมหิ อภิภูโต ปริยาทินฺนจิโตฺต เทวทโตฺต อาปายิโก เนรยิโก กปฺปโฎฺฐ อเตกิโจฺฉ ปาปิจฺฉตา ปาปมิตฺตตา โอรมตฺตเกน วิเสสาธิคเมน อนฺตรา โวสานํ อาปาทิฯ ติโสฺส สมฺมุติโย – ทณฺฑสมฺมุติ, สิกฺกาสมฺมุติ, ทณฺฑสิกฺกาสมฺมุติฯ ติโสฺส ปาทุกา ธุวฎฺฐานิกา อสงฺกมนียา – วจฺจปาทุกา, ปสฺสาวปาทุกา, อาจมนปาทุกาฯ ติโสฺส ปาทฆํสนิโย – สกฺขรํ, กถลา, สมุทฺทเผณโกติฯ</p>

</p>

</p>


<p>
ติฎฺฐเนฺต  
กาเล รตฺติญฺจ, ทส ปญฺจ กุสเลน;  
  
เวทนา โจทนา วตฺถุ, สลากา เทฺว ปฎิกฺขิปาฯ  
</p>
  
<p>
ปญฺญตฺติ  
อปเร เทฺว จ, พาโล กาเฬ จ กปฺปติ;  
  
เหมเนฺต สโงฺฆ สงฺฆสฺส, ฉาทนา จ ปฎิจฺฉาทิฯ  
</p>
  
<p>
ปฎิจฺฉนฺนา วิวฎา จ, เสนาสนคิลายนา;  
  
ปาติโมกฺขํ ปริวาสํ, มานตฺตา ปาริวาสิกาฯ  
</p>
  
<p>
อโนฺต อโนฺต จ สีมาย, อาปชฺชติ ปุนาปเร;  
  
วุฎฺฐาติ อปเร เจว, อมูฬฺหวินยา ทุเวฯ  
</p>
  
<p>
ตชฺชนียา นิยสฺสา จ, ปพฺพาชปฎิสารณี;  
  
อทสฺสนา ปฎิกเมฺม, อนิสฺสเคฺค จ ทิฎฺฐิยาฯ  
</p>
  
<p>
อาคาฬฺหกมฺมาธิสีเล, ทวานาจาร ฆาติกา;  
  
อาชีวาปนฺนา ตาทิสิกา, อวณฺณุโปสเถน จฯ  
</p>
  
<p>
ปวารณา สมฺมุติ จ, โวหารปเจฺจเกน จ;  
  
น วตฺถพฺพํ น ทาตพฺพํ, โอกาสํ น กเร ตถาฯ  
</p>
  
<p>
น กเร สวจนียํ, น ปุจฺฉิตพฺพกา ทุเว;  
  
น วิสฺสเชฺช ทุเว เจว, อนุโยคมฺปิ โน ทเทฯ  
</p>
  
<p>
สากจฺฉา  
  
อุปสมฺปทา, นิสฺสยสามเณรา จ;  
  
อุโปสถติกา ตีณิ, ปวารณติกา ตโยฯ  
</p>
  
<p>
อาปายิกา อกุสลา, กุสลา จริตา ทุเว;  
  
ติกโภชนสทฺธเมฺม, สมฺมุติ ปาทุเกน จ;  
  
ปาทฆํสนิกา เจว, อุทฺทานํ ติกเก อิทนฺติฯ  
</p>
  
<h3>๔. จตุกฺกวาโร</h3>
<p> อตฺถาปตฺติ  สกวาจาย อาปชฺชติ, ปรวาจาย วุฎฺฐาติ; อตฺถาปตฺติ ปรวาจาย อาปชฺชติ, สกวาจาย วุฎฺฐาติ; อตฺถาปตฺติ สกวาจาย อาปชฺชติ, สกวาจาย วุฎฺฐาติ; อตฺถาปตฺติ ปรวาจาย อาปชฺชติ, ปรวาจาย วุฎฺฐาติฯ อตฺถาปตฺติ กาเยน อาปชฺชติ, วาจาย วุฎฺฐาติ; อตฺถาปตฺติ วาจาย อาปชฺชติ, กาเยน วุฎฺฐาติ; อตฺถาปตฺติ กาเยน อาปชฺชติ, กาเยน วุฎฺฐาติ; อตฺถาปตฺติ วาจาย อาปชฺชติ, วาจาย วุฎฺฐาติฯ อตฺถาปตฺติ ปสุโตฺต อาปชฺชติ, ปฎิพุโทฺธ วุฎฺฐาติ; อตฺถาปตฺติ ปฎิพุโทฺธ  อาปชฺชติ, ปสุโตฺต วุฎฺฐาติ; อตฺถาปตฺติ ปสุโตฺต อาปชฺชติ, ปสุโตฺต วุฎฺฐาติ; อตฺถาปตฺติ ปฎิพุโทฺธ อาปชฺชติ, ปฎิพุโทฺธ วุฎฺฐาติฯ อตฺถาปตฺติ อจิตฺตโก อาปชฺชติ, สจิตฺตโก วุฎฺฐาติ; อตฺถาปตฺติ สจิตฺตโก อาปชฺชติ, อจิตฺตโก วุฎฺฐาติ; อตฺถาปตฺติ อจิตฺตโก อาปชฺชติ, อจิตฺตโก วุฎฺฐาติ; อตฺถาปตฺติ สจิตฺตโก อาปชฺชติ, สจิตฺตโก วุฎฺฐาติฯ อตฺถาปตฺติ อาปชฺชโนฺต เทเสติ; เทเสโนฺต อาปชฺชติ; อตฺถาปตฺติ  อาปชฺชโนฺต วุฎฺฐาติ; วุฎฺฐหโนฺต อาปชฺชติฯ อตฺถาปตฺติ กเมฺมน อาปชฺชติ, อกเมฺมน วุฎฺฐาติ; อตฺถาปตฺติ อกเมฺมน อาปชฺชติ, กเมฺมน วุฎฺฐาติ; อตฺถาปตฺติ กเมฺมน อาปชฺชติ, กเมฺมน วุฎฺฐาติ; อตฺถาปตฺติ อกเมฺมน อาปชฺชติ, อกเมฺมน วุฎฺฐาติฯ</p>


<p> จตฺตาโร อนริยโวหารา – อทิเฎฺฐ ทิฎฺฐวาทิตา, อสฺสุเต สุตวาทิตา, อมุเต มุตวาทิตา, อวิญฺญาเต วิญฺญาตวาทิตาฯ จตฺตาโร อริยโวหารา – อทิเฎฺฐ อทิฎฺฐวาทิตา, อสฺสุเต อสฺสุตวาทิตา, อมุเต อมุตวาทิตา, อวิญฺญาเต อวิญฺญาตวาทิตาฯ อปเรปิ จตฺตาโร อนริยโวหารา – ทิเฎฺฐ อทิฎฺฐวาทิตา, สุเต อสฺสุตวาทิตา, มุเต อมุตวาทิตา, วิญฺญาเต อวิญฺญาตวาทิตาฯ จตฺตาโร  อริยโวหารา – ทิเฎฺฐ ทิฎฺฐวาทิตา, สุเต สุตวาทิตา, มุเต มุตวาทิตา, วิญฺญาเต วิญฺญาตวาทิตาฯ</p>


<p>จตฺตาโร ปาราชิกา ภิกฺขูนํ ภิกฺขุนีหิ สาธารณา; จตฺตาโร ปาราชิกา ภิกฺขุนีนํ ภิกฺขูหิ อสาธารณาฯ จตฺตาโร ปริกฺขารา – อตฺถิ ปริกฺขาโร รกฺขิตโพฺพ โคเปตโพฺพ มมายิตโพฺพ ปริภุญฺชิตโพฺพ; อตฺถิ ปริกฺขาโร รกฺขิตโพฺพ โคเปตโพฺพ มมายิตโพฺพ, น ปริภุญฺชิตโพฺพ; อตฺถิ ปริกฺขาโร รกฺขิตโพฺพ โคเปตโพฺพ, น มมายิตโพฺพ น ปริภุญฺชิตโพฺพ; อตฺถิ ปริกฺขาโร น รกฺขิตโพฺพ น โคเปตโพฺพ, น มมายิตโพฺพ น ปริภุญฺชิตโพฺพฯ อตฺถาปตฺติ  สมฺมุขา อาปชฺชติ, ปรมฺมุขา วุฎฺฐาติ; อตฺถาปตฺติ ปรมฺมุขา อาปชฺชติ , สมฺมุขา วุฎฺฐาติ; อตฺถาปตฺติ สมฺมุขา อาปชฺชติ, สมฺมุขา วุฎฺฐาติ; อตฺถาปตฺติ ปรมฺมุขา อาปชฺชติ, ปรมฺมุขา วุฎฺฐาติฯ อตฺถาปตฺติ อชานโนฺต อาปชฺชติ, ชานโนฺต วุฎฺฐาติ; อตฺถาปตฺติ ชานโนฺต อาปชฺชติ, อชานโนฺต วุฎฺฐาติ; อตฺถาปตฺติ อชานโนฺต อาปชฺชติ, อชานโนฺต วุฎฺฐาติ; อตฺถาปตฺติ ชานโนฺต อาปชฺชติ, ชานโนฺต วุฎฺฐาติฯ</p>


<p>จตูหากาเรหิ อาปตฺติํ อาปชฺชติ – กาเยน อาปชฺชติ, วาจาย อาปชฺชติ, กาเยน วาจาย อาปชฺชติ, กมฺมวาจาย อาปชฺชติฯ อปเรหิปิ จตูหากาเรหิ อาปตฺติํ อาปชฺชติ – สงฺฆมเชฺฌ, คณมเชฺฌ, ปุคฺคลสฺส สนฺติเก, ลิงฺคปาตุภาเวนฯ จตูหากาเรหิ อาปตฺติยา วุฎฺฐาติ – กาเยน วุฎฺฐาติ, วาจาย วุฎฺฐาติ, กาเยน วาจาย วุฎฺฐาติ, กมฺมวาจาย วุฎฺฐาติฯ อปเรหิปิ จตูหากาเรหิ อาปตฺติยา วุฎฺฐาติ – สงฺฆมเชฺฌ, คณมเชฺฌ, ปุคฺคลสฺส สนฺติเก, ลิงฺคปาตุภาเวนฯ สห ปฎิลาเภน ปุริมํ ชหติ, ปจฺฉิเม ปติฎฺฐาติ, วิญฺญตฺติโย ปฎิปฺปสฺสมฺภนฺติ, ปณฺณตฺติโย นิรุชฺฌนฺติฯ สห ปฎิลาเภน ปจฺฉิมํ ชหติ, ปุริเม ปติฎฺฐาติ, วิญฺญตฺติโย ปฎิปฺปสฺสมฺภนฺติ, ปปฺณตฺติโย นิรุชฺฌนฺติฯ จตโสฺส โจทนา – สีลวิปตฺติยา โจเทติ , อาจารวิปตฺติยา โจเทติ, ทิฎฺฐิวิปตฺติยา โจเทติ, อาชีววิปตฺติยา โจเทติฯ จตฺตาโร ปริวาสา – ปฎิจฺฉนฺนปริวาโส , อปฺปฎิจฺฉนฺนปริวาโส, สุทฺธนฺตปริวาโส, สโมธานปริวาโสฯ จตฺตาโร มานตฺตา – ปฎิจฺฉนฺนมานตฺตํ, อปฺปฎิจฺฉนฺนมานตฺตํ, ปกฺขมานตฺตํ, สโมธานมานตฺตํฯ จตฺตาโร มานตฺตจาริกสฺส ภิกฺขุโน รตฺติเจฺฉทา – สหวาโส, วิปฺปวาโส, อนาโรจนา, อูเน คเณ จรติฯ จตฺตาโร สามุกฺกํสา ฯ จตฺตาโร ปฎิคฺคหิตปริโภคา – ยาวกาลิกํ, ยามกาลิกํ, สตฺตาหกาลิกํ, ยาวชีวิกํฯ จตฺตาริ มหาวิกฎานิ – คูโถ, มุตฺตํ, ฉาริกา, มตฺติกาฯ จตฺตาริ กมฺมานิ – อปโลกนกมฺมํ, ญตฺติกมฺมํ, ญตฺติทุติยกมฺมํ, ญตฺติจตุตฺถกมฺมํฯ อปรานิปิ จตฺตาริ กมฺมานิ – อธเมฺมน วคฺคกมฺมํ, อธเมฺมน สมคฺคกมฺมํ, ธเมฺมน วคฺคกมฺมํ, ธเมฺมน สมคฺคกมฺมํฯ จตโสฺส วิปตฺติโย – สีลวิปตฺติ, อาจารวิปตฺติ, ทิฎฺฐิวิปตฺติ, อาชีววิปตฺติฯ จตฺตาริ อธิกรณานิ – วิวาทาธิกรณํ, อนุวาทาธิกรณํ, อาปตฺตาธิกรณํ, กิจฺจาธิกรณํฯ  จตฺตาโร ปริสทูสนา – ภิกฺขุ ทุสฺสีโล ปาปธโมฺม ปริสทูสโน, ภิกฺขุนี ทุสฺสีลา ปาปธมฺมา ปริสทูสนา, อุปาสโก ทุสฺสีโล ปาปธโมฺม ปริสทูสโน, อุปาสิกา ทุสฺสีลา ปาปธมฺมา ปริสทูสนาฯ จตฺตาโร ปริสโสภนา  – ภิกฺขุ สีลวา กลฺยาณธโมฺม ปริสโสภโน, ภิกฺขุนี สีลวตี กลฺยาณธมฺมา ปริสโสภนา, อุปาสโก สีลวา กลฺยาณธโมฺม ปริสโสภโน, อุปาสิกา สีลวตี กลฺยาณธมฺมา ปริสโสภนาฯ</p>


<p>อตฺถาปตฺติ  อาคนฺตุโก อาปชฺชติ, โน อาวาสิโก; อตฺถาปตฺติ  อาวาสิโก อาปชฺชติ, โน อาคนฺตุโก; อตฺถาปตฺติ อาคนฺตุโก เจว อาปชฺชติ อาวาสิโก จ อตฺถาปตฺติ เนว อาคนฺตุโก อาปชฺชติ, โน อาวาสิโกฯ อตฺถาปตฺติ คมิโก อาปชฺชติ, โน อาวาสิโก; อตฺถาปตฺติ อาวาสิโก อาปชฺชติ, โน คมิโก; อตฺถาปตฺติ คมิโก เจว อาปชฺชติ อาวาสิโก จ; อตฺถาปตฺติ เนว คมิโก อาปชฺชติ โน อาวาสิโกฯ อตฺถิ วตฺถุนานตฺตตา โน อาปตฺตินานตฺตตา, อตฺถิ อาปตฺตินานตฺตตา โน วตฺถุนานตฺตตา, อตฺถิ วตฺถุนานตฺตตา เจว อาปตฺตินานตฺตตา จ, อตฺถิ เนว วตฺถุนานตฺตตา โน อาปตฺตินานตฺตตาฯ อตฺถิ วตฺถุสภาคตา โน อาปตฺติสภาคตา, อตฺถิ อาปตฺติสภาคตา โน วตฺถุสภาคตา, อตฺถิ วตฺถุสภาคตา เจว อาปตฺติสภาคตา จ อตฺถิ เนว วตฺถุสภาคตา โน อาปตฺติสภาคตาฯ อตฺถาปตฺติ อุปชฺฌาโย อาปชฺชติ โน สทฺธิวิหาริโก, อตฺถาปตฺติ สทฺธิวิหาริโก อาปชฺชติ โน อุปชฺฌาโย, อตฺถาปตฺติ อุปชฺฌาโย เจว อาปชฺชติ สทฺธิวิหาริโก จ, อตฺถาปตฺติ เนว อุปชฺฌาโย อาปชฺชติ โน สทฺธิวิหาริโกฯ อตฺถาปตฺติ อาจริโย อาปชฺชติ  โน อเนฺตวาสิโก, อตฺถาปตฺติ อเนฺตวาสิโก อาปชฺชติ โน อาจริโย, อตฺถาปตฺติ อาจริโย เจว อาปชฺชติ อเนฺตวาสิโก จ, อตฺถาปตฺติ เนว อาจริโย อาปชฺชติ โน อเนฺตวาสิโกฯ จตฺตาโร ปจฺจยา อนาปตฺติ วสฺสเจฺฉทสฺส – สโงฺฆ วา ภิโนฺน  โหติ, สงฺฆํ วา ภินฺทิตุกามา โหนฺติ, ชีวิตนฺตราโย วา โหติ, พฺรหฺมจริยนฺตราโย วา โหติฯ จตฺตาริ วจีทุจฺจริตานิ – มุสาวาโท, ปิสุณา วาจา, ผรุสา วาจา, สมฺผปฺปลาโปฯ จตฺตาริ วจีสุจริตานิ – สจฺจวาจา, อปิสุณา วาจา, สณฺหา วาจา, มนฺตา ภาสาฯ อตฺถิ  อาทิยโนฺต ครุกํ อาปตฺติํ อาปชฺชติ, ปโยเชโนฺต ลหุกํ; อตฺถิ อาทิยโนฺต ลหุกํ อาปตฺติํ อาปชฺชติ, ปโยเชโนฺต ครุกํ, อตฺถิ อาทิยโนฺตปิ ปโยเชโนฺตปิ ครุกํ อาปตฺติํ อาปชฺชติ; อตฺถิ อาทิยโนฺตปิ ปโยเชโนฺตปิ ลหุกํ อาปตฺติํ อาปชฺชติฯ</p>


<p>อตฺถิ ปุคฺคโล อภิวาทนารโห, โน ปจฺจุฎฺฐานารโห; อตฺถิ ปุคฺคโล ปจฺจุฎฺฐานารโห, โน อภิวาทนารโห; อตฺถิ ปุคฺคโล อภิวาทนารโห เจว ปจฺจุฎฺฐานารโห จ; อตฺถิ ปุคฺคโล เนว อภิวาทนารโห โน ปจฺจุฎฺฐานารโหฯ อตฺถิ ปุคฺคโล อาสนารโห, โน อภิวาทนารโห; อตฺถิ ปุคฺคโล อภิวาทนารโห, โน อาสนารโห; อตฺถิ ปุคฺคโล อาสนารโห เจว อภิวาทนารโห จ; อตฺถิ ปุคฺคโล เนว อาสนารโห โน อภิวาทนารโหฯ อตฺถาปตฺติ กาเล อาปชฺชติ, โน วิกาเล; อตฺถาปตฺติ วิกาเล อาปชฺชติ, โน กาเล; อตฺถาปตฺติ กาเล เจว อาปชฺชติ วิกาเล จ; อตฺถาปตฺติ เนว กาเล อาปชฺชติ โน วิกาเลฯ อตฺถิ ปฎิคฺคหิตํ กาเล กปฺปติ, โน วิกาเล; อตฺถิ ปฎิคฺคหิตํ วิกาเล กปฺปติ, โน กาเล; อตฺถิ ปฎิคฺคหิตํ กาเล  เจว กปฺปติ  วิกาเล จ; อตฺถิ ปฎิคฺคหิตํ เนว กาเล กปฺปติ โน วิกาเลฯ อตฺถาปตฺติ ปจฺจนฺติเมสุ ชนปเทสุ อาปชฺชติ, โน มชฺฌิเมสุ; อตฺถาปตฺติ มชฺฌิเมสุ ชนปเทสุ อาปชฺชติ, โน ปจฺจนฺติเมสุ; อตฺถาปตฺติ ปจฺจนฺติเมสุ เจว ชนปเทสุ อาปชฺชติ มชฺฌิเมสุ จ; อตฺถาปตฺติ เนว ปจฺจนฺติเมสุ ชนปเทสุ อาปชฺชติ โน มชฺฌิเมสุฯ อตฺถิ ปจฺจนฺติเมสุ ชนปเทสุ กปฺปติ, โน มชฺฌิเมสุ; อตฺถิ มชฺฌิเมสุ ชนปเทสุ กปฺปติ, โน ปจฺจนฺติเมสุ; อตฺถิ ปจฺจนฺติเมสุ เจว ชนปเทสุ กปฺปติ มชฺฌิเมสุ จ; อตฺถิ เนว ปจฺจนฺติเมสุ ชนปเทสุ กปฺปติ โน  มชฺฌิเมสุฯ อตฺถาปตฺติ อโนฺต อาปชฺชติ, โน พหิ; อตฺถาปตฺติ พหิ อาปชฺชติ, โน อโนฺต; อตฺถาปตฺติ อโนฺต เจว อาปชฺชติ พหิ จ; อตฺถาปตฺติ เนว อโนฺต อาปชฺชติ โน พหิฯ อตฺถาปตฺติ อโนฺตสีมาย อาปชฺชติ, โน พหิสีมาย; อตฺถาปตฺติ พหิสีมาย อาปชฺชติ, โน อโนฺตสีมาย; อตฺถาปตฺติ อโนฺตสีมาย เจว อาปชฺชติ พหิสีมาย จ; อตฺถาปตฺติ เนว อโนฺตสีมาย อาปชฺชติ โน พหิสีมายฯ อตฺถาปตฺติ คาเม อาปชฺชติ, โน อรเญฺญ; อตฺถาปตฺติ อรเญฺญ อาปชฺชติ, โน คาเม; อตฺถาปตฺติ คาเม เจว อาปชฺชติ อรเญฺญ จ; อตฺถาปตฺติ เนว คาเม อาปชฺชติ โน อรเญฺญฯ</p>


<p>จตโสฺส โจทนา – วตฺถุสนฺทสฺสนา, อาปตฺติสนฺทสฺสนา, สํวาสปฎิเกฺขโป , สามีจิปฎิเกฺขโปฯ จตฺตาโร ปุพฺพกิจฺจาฯ จตฺตาโร ปตฺตกลฺลาฯ จตฺตาริ อนญฺญปาจิตฺติยานิฯ จตโสฺส ภิกฺขุสมฺมุติโยฯ  จตฺตาริ อคติคมนานิ – ฉนฺทาคติํ คจฺฉติ, โทสาคติํ คจฺฉติ, โมหาคติํ คจฺฉติ, ภยาคติํ คจฺฉติฯ จตฺตาริ นาคติคมนานิ – น ฉนฺทาคติํ คจฺฉติ, น โทสาคติํ คจฺฉติ, น โมหาคติํ คจฺฉติ, น ภยาคติํ คจฺฉติฯ จตูหเงฺคหิ สมนฺนาคโต อลชฺชี ภิกฺขุ สงฺฆํ ภินฺทติ – ฉนฺทาคติํ คจฺฉโนฺต, โทสาคติํ คจฺฉโนฺต, โมหาคติํ คจฺฉโนฺต, ภยาคติํ คจฺฉโนฺตฯ จตูหเงฺคหิ สมนฺนาคโต เปสโล ภิกฺขุ ภินฺนํ สงฺฆํ สมคฺคํ กโรติ – น ฉนฺทาคติํ คจฺฉโนฺต, น โทสาคติํ คจฺฉโนฺต, น โมหาคติํ คจฺฉโนฺต, น ภยาคติํ คจฺฉโนฺตฯ จตูหเงฺคหิ สมนฺนาคตสฺส ภิกฺขุโน วินโย น ปุจฺฉิตโพฺพ – ฉนฺทาคติํ คจฺฉติ, โทสาคติํ คจฺฉติ, โมหาคติํ คจฺฉติ , ภยาคติํ คจฺฉติฯ จตูหเงฺคหิ สมนฺนาคเตน ภิกฺขุนา วินโย น ปุจฺฉิตโพฺพ – ฉนฺทาคติํ คจฺฉติ, โทสาคติํ คจฺฉติ, โมหาคติํ คจฺฉติ, ภยาคติํ คจฺฉติฯ จตูหเงฺคหิ สมนฺนาคตสฺส ภิกฺขุโน วินโย น วิสฺสเชฺชตโพฺพ – ฉนฺทาคติํ คจฺฉติ, โทสาคติํ คจฺฉติ, โมหาคติํ คจฺฉติ, ภยาคติํ คจฺฉติฯ จตูหเงฺคหิ สมนฺนาคเตน ภิกฺขุนา วินโย น วิสฺสเชฺชตโพฺพ – ฉนฺทาคติํ คจฺฉติ, โทสาคติํ คจฺฉติ, โมหาคติํ คจฺฉติ, ภยาคติํ คจฺฉติฯ จตูหเงฺคหิ สมนฺนาคตสฺส ภิกฺขุโน อนุโยโค น ทาตโพฺพ – ฉนฺทาคติํ คจฺฉติ , โทสาคติํ คจฺฉติ, โมหาคติํ คจฺฉติ, ภยาคติํ คจฺฉติฯ จตูหเงฺคหิ  สมนฺนาคเต  ภิกฺขุนา สทฺธิํ วินโย น สากจฺฉิตโพฺพ – ฉนฺทาคติํ คจฺฉติ, โทสาคติํ คจฺฉติ, โมหาคติํ คจฺฉติ, ภยาคติํ คจฺฉติฯ อตฺถาปตฺติ คิลาโน อาปชฺชติ, โน อคิลาโน; อตฺถาปตฺติ อคิลาโน อาปชฺชติ, โน คิลาโน; อตฺถาปตฺติ คิลาโน เจว อาปชฺชติ อคิลาโน จ; อตฺถาปตฺติ เนว คิลาโน อาปชฺชติ โน อคิลาโนฯ จตฺตาริ อธมฺมิกานิ ปาติโมกฺขฎฺฐปนานิฯ จตฺตาริ ธมฺมิกานิ ปาติโมกฺขฎฺฐปนานิฯ</p>

</p>

</p>


<p>
สกวาจาย กาเยน, ปสุโตฺต จ อจิตฺตโก;  
  
อาปชฺชโนฺต จ กเมฺมน, โวหารา จตุโร ตถาฯ  
</p>
  
<p>
ภิกฺขูนํ ภิกฺขุนีนญฺจ, ปริกฺขาโร จ สมฺมุขา;  
  
อชานกาเย มเชฺฌ จ, วุฎฺฐาติ ทุวิธา ตถาฯ  
</p>
  
<p>
ปฎิลาเภน โจทนา, ปริวาสา จ วุจฺจติ;  
  
มานตฺตจาริกา จาปิ, สามุกฺกํสา ปฎิคฺคหิฯ  
</p>
  
<p>
มหาวิกฎกมฺมานิ, ปุน กเมฺม วิปตฺติโย;  
  
อธิกรณา  
ทุสฺสีลา จ, โสภนาคนฺตุเกน จฯ  
</p>
  
<p>
คมิโก วตฺถุนานตฺตา, สภาคุปชฺฌาเยน จ;  
  
อาจริโย ปจฺจยา วา, ทุจฺจริตํ สุจริตํฯ  
</p>
  
<p>
อาทิยโนฺต ปุคฺคโล จ, อรโห อาสเนน จ;  
  
กาเล จ กปฺปติ เจว, ปจฺจนฺติเมสุ กปฺปติฯ  
</p>
  
<p>
อโนฺต อโนฺต จ สีมาย, คาเม จ โจทนาย จ;  
  
ปุพฺพกิจฺจํ ปตฺตกลฺลํ, อนญฺญา สมฺมุติโย จฯ  
</p>
  
<p>
อคติ  
นาคติ เจว, อลชฺชี เปสเลน จ;  
  
ปุจฺฉิตพฺพา ทุเว เจว, วิสฺสเชฺชยฺยา ตถา ทุเว;  
  
อนุโยโค จ สากจฺฉา, คิลาโน ฐปเนน จาติฯ  
</p>
  
<h3>๕. ปญฺจกวาโร</h3>
<p> ปญฺจ  อาปตฺติโยฯ ปญฺจ อาปตฺติกฺขนฺธาฯ ปญฺจ วินีตวตฺถูนิฯ ปญฺจ กมฺมานิ อานนฺตริกานิฯ ปญฺจ ปุคฺคลา นิยตาฯ ปญฺจ เฉทนกา อาปตฺติโยฯ ปญฺจหากาเรหิ อาปตฺติํ อาปชฺชติฯ ปญฺจ อาปตฺติโยฯ มุสาวาทปจฺจยา ปญฺจหากาเรหิ กมฺมํ น อุเปติ – สยํ วา กมฺมํ น กโรติ, ปรํ วา น อเชฺฌสติ, ฉนฺทํ วา ปาริสุทฺธิํ วา น เทติ, กยิรมาเน กเมฺม ปฎิโกฺกสติ, กเต วา ปน กเมฺม อธมฺมทิฎฺฐิ โหติฯ ปญฺจหากาเรหิ กมฺมํ อุเปติ  – สยํ วา กมฺมํ กโรติ, ปรํ วา อเชฺฌสติ, ฉนฺทํ วา ปาริสุทฺธิํ วา เทติ, กยิรมาเน กเมฺม นปฺปฎิโกฺกสติ, กเต วา ปน กเมฺม ธมฺมทิฎฺฐิ โหติฯ ปญฺจ ปิณฺฑปาติกสฺส ภิกฺขุโน กปฺปนฺติ – อนามนฺตจาโร, คณโภชนํ, ปรมฺปรโภชนํ, อนธิฎฺฐานํ, อวิกปฺปนาฯ  ปญฺจหเงฺคหิ สมนฺนาคโต ภิกฺขุ อุสฺสงฺกิตปริสงฺกิโต  โหติ – ปาปภิกฺขุปิ อกุปฺปธโมฺมปิ เวสิยาโคจโร วา โหติ, วิธวาโคจโร วา โหติ, ถุลฺลกุมาริโคจโร วา โหติ, ปณฺฑกโคจโร วา โหติ, ภิกฺขุนิโคจโร วา โหติฯ ปญฺจ เตลานิ – ติลเตลํ, สาสปเตลํ, มธุกเตลํ, เอรณฺฑกเตลํ, วสาเตลํฯ ปญฺจ วสานิ – อจฺฉวสํ, มจฺฉวสํ, สุสุกาวสํ, สูกรวสํ, คทฺรภวสํฯ  ปญฺจ พฺยสนานิ – ญาติพฺยสนํ, โภคพฺยสนํ, โรคพฺยสนํ, สีลพฺยสนํ, ทิฎฺฐิพฺยสนํฯ  ปญฺจ สมฺปทา – ญาติสมฺปทา, โภคสมฺปทา, อโรคสมฺปทา, สีลสมฺปทา, ทิฎฺฐิสมฺปทาฯ ปญฺจ นิสฺสยปฎิปฺปสฺสทฺธิโย อุปชฺฌายมฺหา – อุปชฺฌาโย ปกฺกโนฺต วา โหติ, วิพฺภโนฺต วา, กาลงฺกโต วา, ปกฺขสงฺกโนฺต วา, อาณตฺติเยว ปญฺจมีฯ ปญฺจ ปุคฺคลา น อุปสมฺปาเทตพฺพา – อทฺธานหีโน, องฺคหีโน, วตฺถุวิปโนฺน, กรณทุกฺกฎโก, อปริปูโรฯ ปญฺจ ปํสุกูลานิ – โสสานิกํ, ปาปณิกํ, อุนฺทูรกฺขายิกํ, อุปจิกกฺขายิกํ, อคฺคิทฑฺฒํฯ อปรานิปิ ปญฺจ ปํสุกูลานิ – โคขายิกํ, อชกฺขายิกํ, ถูปจีวรํ, อาภิเสกิกํ, คตปฎิยาคตํ ฯ ปญฺจ อวหารา – เถยฺยาวหาโร, ปสยฺหาวหาโร, ปริกปฺปาวหาโร , ปฎิจฺฉนฺนาวหาโร, กุสาวหาโรฯ ปญฺจ มหาโจรา สโนฺต สํวิชฺชมานา โลกสฺมิํฯ ปญฺจ อวิสฺสชฺชนิยานิฯ ปญฺจ อเวภงฺคิยานิฯ ปญฺจาปตฺติโย กายโต สมุฎฺฐนฺติ, น วาจโต น จิตฺตโตฯ ปญฺจาปตฺติโย กายโต จ วาจโต จ สมุฎฺฐนฺติ,  จิตฺตโตฯ ปญฺจาปตฺติโย เทสนาคามินิโยฯ ปญฺจ สงฺฆา ฯ ปญฺจ ปาติโมกฺขุเทฺทสาฯ สพฺพปจฺจนฺติเมสุ ชนปเทสุ วินยธรปญฺจเมน คเณน อุปสมฺปาเทตพฺพํฯ ปญฺจานิสํสา กถินตฺถาเรฯ ปญฺจ กมฺมานิฯ ยาวตติยเก ปญฺจ อาปตฺติโยฯ ปญฺจหากาเรหิ อทินฺนํ อาทิยนฺตสฺส อาปตฺติ ปาราชิกสฺสฯ ปญฺจหากาเรหิ อทินฺนํ อาทิยนฺตสฺส อาปตฺติ ถุลฺลจฺจยสฺสฯ ปญฺจหากาเรหิ อทินฺนํ อาทิยนฺตสฺส อาปตฺติ ทุกฺกฎสฺสฯ ปญฺจ อกปฺปิยานิ น ปริภุญฺชิตพฺพานิ – อทินฺนญฺจ โหติ, อวิทิตญฺจ โหติ, อกปฺปิยญฺจ โหติ, อปฺปฎิคฺคหิตญฺจ โหติ, อกตาติริตฺตญฺจ โหติฯ ปญฺจ กปฺปิยานิ ปริภุญฺชิตพฺพานิ – ทินฺนญฺจ โหติ, วิทิตญฺจ โหติ, กปฺปิยญฺจ โหติ, ปฎิคฺคหิตญฺจ โหติ, กตาติริตฺตญฺจ โหติฯ ปญฺจ ทานานิ อปุญฺญานิ ปุญฺญสมฺมตานิ โลกสฺมิํ  – มชฺชทานํ, สมชฺชทานํ, อิตฺถิทานํ, อุสภทานํ, จิตฺตกมฺมทานํฯ ปญฺจ อุปฺปนฺนา ทุปฺปฎิวิโนทยา  – อุปฺปโนฺน ราโค ทุปฺปฎิวิโนทโย, อุปฺปโนฺน โทโส ทุปฺปฎิวิโนทโย, อุปฺปโนฺน โมโห ทุปฺปฎิวิโนทโย, อุปฺปนฺนํ ปฎิภานํ ทุปฺปฎิวิโนทยํ, อุปฺปนฺนํ คมิยจิตฺตํ ทุปฺปฎิวิโนทยํ ฯ ปญฺจานิสํสา สมฺมชฺชนิยา – สกจิตฺตํ ปสีทติ, ปรจิตฺตํ ปสีทติ, เทวตา อตฺตมนา โหนฺติ, ปาสาทิกสํวตฺตนิกกมฺมํ  อุปจินติ, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อปเรปิ ปญฺจานิสํสา สมฺมชฺชนิยา – สกจิตฺตํ ปสีทติ, ปรจิตฺตํ ปสีทติ, เทวตา อตฺตมนา โหนฺติ, สตฺถุสาสนํ กตํ โหติ, ปจฺฉิมา ชนตา ทิฎฺฐานุคติํ อาปชฺชติฯ</p>


<p>ปญฺจหเงฺคหิ สมนฺนาคโต วินยธโร ‘‘พาโล’’ เตฺวว สงฺขํ คจฺฉติ – อตฺตโน ภาสปริยนฺตํ น อุคฺคณฺหาติ, ปรสฺส ภาสปริยนฺตํ น อุคฺคณฺหาติ, อตฺตโน ภาสปริยนฺตํ น อุคฺคเหตฺวา ปรสฺส ภาสปริยนฺตํ น อุคฺคเหตฺวา อธเมฺมน กาเรติ อปฺปฎิญฺญายฯ ปญฺจหเงฺคหิ สมนฺนาคโต วินยธโร ‘‘ปณฺฑิโต’’ เตฺวว สงฺขํ คจฺฉติ – อตฺตโน ภาสปริยนฺตํ อุคฺคณฺหาติ, ปรสฺส ภาสปริยนฺตํ อุคฺคณฺหาติ, อตฺตโน ภาสปริยนฺตํ อุคฺคเหตฺวา ปรสฺส ภาสปริยนฺตํ อุคฺคเหตฺวา ธเมฺมน กาเรติ ปฎิญฺญายฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อาปตฺติํ น ชานาติ, อาปตฺติยา มูลํ น ชานาติ, อาปตฺติสมุทยํ  น ชานาติ, อาปตฺตินิโรธํ น ชานาติ, อาปตฺตินิโรธคามินิํ ปฎิปทํ น ชานาติฯ ปญฺจหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อาปตฺติํ ชานาติ, อาปตฺติยา มูลํ ชานาติ, อาปตฺติสมุทยํ ชานาติ, อาปตฺตินิโรธํ ชานาติ , อาปตฺตินิโรธคามินิํ ปฎิปทํ ชานาติฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อธิกรณํ น ชานาติ, อธิกรณสฺส มูลํ น ชานาติ, อธิกรณสมุทยํ น ชานาติ, อธิกรณนิโรธํ น ชานาติ, อธิกรณนิโรธคามินิํ ปฎิปทํ น ชานาติฯ ปญฺจหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อธิกรณํ ชานาติ , อธิกรณสฺส มูลํ ชานาติ, อธิกรณสมุทยํ ชานาติ, อธิกรณนิโรธํ ชานาติ, อธิกรณนิโรธคามินิํ ปฎิปทํ ชานาติฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – วตฺถุํ น ชานาติ, นิทานํ น ชานาติ, ปญฺญตฺติํ น ชานาติ, อนุปญฺญตฺติํ น ชานาติ, อนุสนฺธิวจนปถํ น ชานาติฯ ปญฺจหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – วตฺถุํ ชานาติ, นิทานํ ชานาติ, ปญฺญตฺติํ ชานาติ, อนุปญฺญตฺติํ ชานาติ, อนุสนฺธิวจนปถํ ชานาติฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – ญตฺติํ น ชานาติ, ญตฺติยา กรณํ น ชานาติ, น ปุพฺพกุสโล โหติ, น อปรกุสโล โหติ, อกาลญฺญู จ โหติฯ ปญฺจหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – ญตฺติํ ชานาติ, ญตฺติยา กรณํ ชานาติ, ปุพฺพกุสโล โหติ, อปรกุสโล โหติ, กาลญฺญู จ โหติฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ  คจฺฉติ – อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อาจริยปรมฺปรา โข ปนสฺส น สุคฺคหิตา โหติ น สุมนสิกตา น สูปธาริตาฯ ปญฺจหเงฺคหิ สมนฺนาคโต วินยธโร ปณฺฑิโตเตฺวว สงฺขํ คจฺฉติ – อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานติ, ทุฎฺฐุลฺลาทุฎฺฐุลฺลํ อาปตฺติํ ชานาติ, อาจริยปรมฺปรา โข ปนสฺส สุคฺคหิตา โหติ สุมนสิกตา สูปธาริตาฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ  อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ  ชานาติ, อุภยานิ โข ปนสฺส ปาติโมกฺขานิ น วิตฺถาเรน สฺวาคตานิ โหนฺติ น สุวิภตฺตานิ น สุปฺปวตฺตีนิ น สุวินิจฺฉิตานิ สุตฺตโส อนุพฺยญฺชนโสฯ ปญฺจหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโสฯ อปเรหิปิ ปญฺจหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อาปตฺตานาปตฺติํ น ชานาติ, ลหุกครุกํ อาปตฺติํ  น ชานาติ, สาวเสสานวเสสํ อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อธิกรเณ จ น วินิจฺฉยกุสโล โหติฯ ปญฺจหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ ชานาติ, อธิกรเณ จ วินิจฺฉยกุสโล โหติฯ</p>


<p> ปญฺจ  อารญฺญิกา – มนฺทตฺตา โมมูหตฺตา อารญฺญิโก โหติ, ปาปิโจฺฉ อิจฺฉาปกโต อารญฺญิโก โหติ, อุมฺมาทา จิตฺตเกฺขปา อารญฺญิโก โหติ, วณฺณิตํ พุเทฺธหิ พุทฺธสาวเกหีติ อารญฺญิโก โหติ, อปิ จ อปฺปิจฺฉเญฺญว นิสฺสาย สนฺตุฎฺฐิเญฺญว นิสฺสาย สเลฺลขเญฺญว นิสฺสาย ปวิเวกเญฺญว นิสฺสาย อิทมตฺถิตเญฺญว  นิสฺสาย อารญฺญิโก โหติฯ ปญฺจ ปิณฺฑปาติกา…เป.… ปญฺจ ปํสุกูลิกา…เป.… ปญฺจ รุกฺขมูลิกา…เป.… ปญฺจ โสสานิกา…เป.… ปญฺจ อโพฺภกาสิกา…เป.… ปญฺจ เตจีวริกา…เป.… ปญฺจ สปทานจาริกา…เป.… ปญฺจ เนสชฺชิกา…เป.… ปญฺจ ยถาสนฺถติกา…เป.… ปญฺจ เอกาสนิกา…เป.… ปญฺจ ขลุปจฺฉาภตฺติกา…เป.… ปญฺจ ปตฺตปิณฺฑิกา – มนฺทตฺตา โมมูหตฺตา ปตฺตปิณฺฑิโก โหติ, ปาปิโจฺฉ อิจฺฉาปกโต ปตฺตปิณฺฑิโก โหติ, อุมฺมาทา จิตฺตเกฺขปา ปตฺตปิณฺฑิโก โหติ, วณฺณิตํ พุเทฺธหิ พุทฺธสาวเกหีติ ปตฺตปิณฺฑิโก โหติ, อปิ จ อปฺปิจฺฉเญฺญว  นิสฺสาย สนฺตุฎฺฐิเญฺญว นิสฺสาย สเลฺลขเญฺญว นิสฺสาย ปวิเวกเญฺญว นิสฺสาย อิทมตฺถิตเญฺญว นิสฺสาย ปตฺตปิณฺฑิโก โหติฯ</p>


<p> ปญฺจหเงฺคหิ  สมนฺนาคเตน ภิกฺขุนา นานิสฺสิเตน วตฺถพฺพํ – อุโปสถํ น ชานาติ, อุโปสถกมฺมํ น ชานาติ, ปาติโมกฺขํ น ชานาติ, ปาติโมกฺขุเทฺทสํ น ชานาติ, อูนปญฺจวโสฺส โหติฯ ปญฺจหเงฺคหิ  สมนฺนาคเตน ภิกฺขุนา อนิสฺสิเตน วตฺถพฺพํ – อุโปสถํ ชานาติ, อุโปสถกมฺมํ ชานาติ, ปาติโมกฺขํ ชานาติ, ปาติโมกฺขุเทฺทสํ ชานาติ, ปญฺจวโสฺส วา โหติ อติเรกปญฺจวโสฺส วาฯ อปเรหิปิ ปญฺจหเงฺคหิ สมนฺนาคเตน ภิกฺขุนา นานิสฺสิเตน วตฺถพฺพํ – ปวารณํ น ชานาติ, ปวารณากมฺมํ น ชานาติ, ปาติโมกฺขํ น ชานาติ, ปาติโมกฺขุเทฺทสํ น ชานาติ, อูนปญฺจวโสฺส โหติฯ ปญฺจหเงฺคหิ สมนฺนาคเตน ภิกฺขุนา อนิสฺสิเตน วตฺถพฺพํ – ปวารณํ ชานาติ, ปวารณากมฺมํ ชานาติ, ปาติโมกฺขํ ชานาติ, ปาติโมกฺขุเทฺทสํ ชานาติ, ปญฺจวโสฺส วา โหติ อติเรกปญฺจวโสฺส วาฯ อปเรหิปิ ปญฺจหเงฺคหิ สมนฺนาคเตน ภิกฺขุนา นานิสฺสิเตน วตฺถพฺพํ – อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อูนปญฺจวโสฺส โหติฯ ปญฺจหเงฺคหิ สมนฺนาคเตน ภิกฺขุนา อนิสฺสิเตน วตฺถพฺพํ – อาปตฺตานาปตฺติํ ชานาติ, ลหุกครุกํ อาปตฺติํ  ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ ชานาติ, ปญฺจวโสฺส วา โหติ อติเรกปญฺจวโสฺส วาฯ ปญฺจหเงฺคหิ สมนฺนาคตาย ภิกฺขุนิยา นานิสฺสิตาย วตฺถพฺพํ – อุโปสถํ น ชานาติ, อุโปสถกมฺมํ น ชานาติ, ปาติโมกฺขํ น ชานาติ, ปาติโมกฺขุเทฺทสํ น ชานาติ, อูนปญฺจวสฺสา โหติฯ ปญฺจหเงฺคหิ สมนฺนาคตาย ภิกฺขุนิยา อนิสฺสิตาย วตฺถพฺพํ  – อุโปสถํ ชานาติ, อุโปสถกมฺมํ ชานาติ, ปาติโมกฺขํ ชานาติ, ปาติโมกฺขุเทฺทสํ ชานาติ, ปญฺจวสฺสา วา โหติ อติเรกปญฺจวสฺสา วาฯ อปเรหิปิ ปญฺจหเงฺคหิ สมนฺนาคตาย ภิกฺขุนิยา นานิสฺสิตาย วตฺถพฺพํ – ปวารณํ น ชานาติ, ปวารณากมฺมํ น ชานาติ, ปาติโมกฺขํ น ชานาติ, ปาติโมกฺขุเทฺทสํ น ชานาติ, อูนปญฺจวสฺสา โหติฯ ปญฺจหเงฺคหิ สมนฺนาคตาย ภิกฺขุนิยา อนิสฺสิตาย วตฺถพฺพํ – ปวารณํ ชานาติ, ปวารณากมฺมํ ชานาติ, ปาติโมกฺขํ ชานาติ, ปาติโมกฺขุเทฺทสํ ชานาติ, ปญฺจวสฺสา วา โหติ อติเรกปญฺจวสฺสา วาฯ อปเรหิปิ ปญฺจหเงฺคหิ สมนฺนาคตาย ภิกฺขุนิยา นานิสฺสิตาย วตฺถพฺพํ  – อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อูนปญฺจวสฺสา โหติฯ ปญฺจหเงฺคหิ สมนฺนาคตาย ภิกฺขุนิยา อนิสฺสิตาย วตฺถพฺพํ – อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ  ชานาติ, ปญฺจวสฺสา วา โหติ อติเรกปญฺจวสฺสา วาฯ</p>


<p>ปญฺจ อาทีนวา อปาสาทิเก – อตฺตาปิ อตฺตานํ อุปวทติ, อนุวิจฺจปิ วิญฺญู ครหนฺติ, ปาปโก กิตฺติสโทฺท อพฺภุคฺคจฺฉติ, สมฺมูโฬฺห กาลํ กโรติ, กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ ปญฺจานิสํสา ปาสาทิเก – อตฺตาปิ อตฺตานํ น อุปวทติ, อนุวิจฺจปิ วิญฺญู ปสํสนฺติ, กลฺยาโณ กิตฺติสโทฺท อพฺภุคฺคจฺฉติ, อสมฺมูโฬฺห กาลํ กโรติ, กายสฺส เภทา ปรํ มรณา สุคติํ สคฺคํ โลกํ อุปปชฺชติฯ อปเรปิ ปญฺจ อาทีนวา อปาสาทิเก – อปฺปสนฺนา น ปสีทนฺติ, ปสนฺนานํ เอกจฺจานํ อญฺญถตฺตํ โหติ, สตฺถุสาสนํ อกตํ โหติ, ปจฺฉิมา ชนตา ทิฎฺฐานุคติํ นาปชฺชติ, จิตฺตมสฺส น ปสีทติฯ ปญฺจานิสํสา ปาสาทิเก – อปฺปสนฺนา ปสีทนฺติ, ปสนฺนานํ ภิโยฺยภาวาย โหติ, สตฺถุสาสนํ กตํ โหติ, ปจฺฉิมา ชนตา ทิฎฺฐานุคติํ อาปชฺชติ, จิตฺตมสฺส ปสีทติฯ ปญฺจ อาทีนวา กุลูปเก – อนามนฺตจาเร อาปชฺชติ, รโห นิสชฺชาย อาปชฺชติ, ปฎิจฺฉเนฺน อาสเน อาปชฺชติ, มาตุคามสฺส อุตฺตริฉปฺปญฺจวาจาหิ ธมฺมํ เทเสโนฺต อาปชฺชติ, กามสงฺกปฺปพหุโล จ วิหรติฯ ปญฺจ อาทีนวา กุลูปกสฺส ภิกฺขุโน – อติเวลํ กุเลสุ สํสฎฺฐสฺส วิหรโต มาตุคามสฺส อภิณฺหทสฺสนํ, ทสฺสเน สติ สํสโคฺค, สํสเคฺค สติ วิสฺสาโส, วิสฺสาเส สติ โอตาโร, โอติณฺณจิตฺตเสฺสตํ  ภิกฺขุโน ปาฎิกงฺขํ อนภิรโต วา พฺรหฺมจริยํ จริสฺสติ อญฺญตรํ วา สํกิลิฎฺฐํ อาปตฺติํ อาปชฺชิสฺสติ สิกฺขํ วา ปจฺจกฺขาย หีนายาวตฺติสฺสติฯ</p>


<p> ปญฺจ  พีชชาตานิ – มูลพีชํ, ขนฺธพีชํ, ผฬุพีชํ, อคฺคพีชํ, พีชพีชเญฺญว  ปญฺจมํฯ ปญฺจหิ สมณกเปฺปหิ ผลํ ปริภุญฺชิตพฺพํ – อคฺคิปริชิตํ, สตฺถปริชิตํ, นขปริชิตํ, อพีชํ, นิพฺพตฺตพีชเญฺญว  ปญฺจมํฯ ปญฺจ วิสุทฺธิโย – นิทานํ อุทฺทิสิตฺวา อวเสสํ  สุเตน สาเวตพฺพํ, อยํ ปฐมา วิสุทฺธิ; นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา อวเสสํ สุเตน สาเวตพฺพํ, อยํ ทุติยา วิสุทฺธิ; นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา อวเสสํ สุเตน สาเวตพฺพํ, อยํ ตติยา วิสุทฺธิ; นิทานํ อุทฺทิสิตฺวา จตฺตาริ ปาราชิกานิ อุทฺทิสิตฺวา เตรส สงฺฆาทิเสเส อุทฺทิสิตฺวา เทฺว อนิยเต  อุทฺทิสิตฺวา อวเสสํ สุเตน สาเวตพฺพํ, อยํ จตุตฺถา วิสุทฺธิ; วิตฺถาเรเนว ปญฺจมีฯ อปราปิ ปญฺจ วิสุทฺธิโย – สุตฺตุเทฺทโส, ปาริสุทฺธิอุโปสโถ, อธิฎฺฐานุโปสโถ, ปวารณา, สามคฺคีอุโปสโถเยว ปญฺจโมฯ ปญฺจานิสํสา วินยธเร – อตฺตโน สีลกฺขโนฺธ สุคุโตฺต โหติ สุรกฺขิโต, กุกฺกุจฺจปกตานํ ปฎิสรณํ โหติ, วิสารโท สงฺฆมเชฺฌ โวหรติ, ปจฺจตฺถิเก สหธเมฺมน สุนิคฺคหิตํ นิคฺคณฺหาติ, สทฺธมฺมฎฺฐิติยา ปฎิปโนฺน โหติฯ ปญฺจ อธมฺมิกานิ ปาติโมกฺขฎฺฐปนานิ ฯ ปญฺจ ธมฺมิกานิ ปาติโมกฺขฎฺฐปนานีติฯ</p>

</p>

</p>


<p>
อาปตฺติ อาปตฺติกฺขนฺธา, วินีตานนฺตเรน จ;  
  
ปุคฺคลา เฉทนา เจว, อาปชฺชติ จ ปจฺจยาฯ  
</p>
  
<p>
น อุเปติ อุเปติ จ, กปฺปนฺตุสงฺกิเตลญฺจ;  
  
วสํ พฺยสนา สมฺปทา, ปสฺสทฺธิ ปุคฺคเลน จฯ  
</p>
  
<p>
โสสานิกํ ขายิตญฺจ, เถยฺยํ โจโร จ วุจฺจติ;  
  
อวิสฺสชฺชิ อเวภงฺคิ, กายโต กายวาจโตฯ  
</p>
  
<p>
เทสนา  
สงฺฆํ อุเทฺทสํ, ปจฺจนฺติกถิเนน จ;  
  
กมฺมานิ ยาวตติยํ, ปาราชิถุลฺลทุกฺกฎํฯ  
</p>
  
<p>
อกปฺปิยํ กปฺปิยญฺจ, อปุญฺญทุวิโนทยา;  
  
สมฺมชฺชนี อปเร จ, ภาสํ อาปตฺติเมว จฯ  
</p>
  
<p>
อธิกรณํ วตฺถุ ญตฺติ, อาปตฺตา อุภยานิ จ;  
  
ลหุกฎฺฐมกา เอเต, กณฺหสุกฺกา วิชานถฯ  
</p>
  
<p>
อรญฺญํ ปิณฺฑปาตญฺจ, ปํสุรุกฺขสุสานิกา;  
  
อโพฺภกาโส จีวรญฺจ, สปทาโน นิสชฺชิโกฯ  
</p>
  
<p>
สนฺถติ  
ขลุ ปจฺฉาปิ, ปตฺตปิณฺฑิกเมว จ;  
  
อุโปสถํ  
ปวารณํ, อาปตฺตานาปตฺติปิ จฯ  
</p>
  
<p>
กณฺหสุกฺกปทา เอเต, ภิกฺขุนีนมฺปิ เต ตถา;  
  
อปาสาทิกปาสาทิ, ตเถว อปเร ทุเวฯ  
</p>
  
<p>
กุลูปเก อติเวลํ, พีชํ สมณกปฺปิ จ;  
  
วิสุทฺธิ อปเร เจว, วินยาธมฺมิเกน จ;  
  
ธมฺมิกา จ ตถา วุตฺตา, นิฎฺฐิตา สุทฺธิปญฺจกาติฯ  
</p>
  
<h3>๖. ฉกฺกวาโร</h3>
<p>  ฉ อคารวาฯ ฉ คารวาฯ ฉ วินีตวตฺถูนิฯ ฉ สามีจิโยฯ ฉ อาปตฺติสมุฎฺฐานาฯ ฉเจฺฉทนกา อาปตฺติโยฯ ฉหากาเรหิ อาปตฺติํ อาปชฺชติฯ ฉานิสํสา วินยธเรฯ ฉ ปรมานิฯ ฉารตฺตํ ติจีวเรน วิปฺปวสิตพฺพํฯ ฉ จีวรานิ ฯ ฉ รชนานิฯ ฉ อาปตฺติโย กายโต จ จิตฺตโต จ สมุฎฺฐนฺติ น วาจโตฯ ฉ อาปตฺติโย วาจโต จ จิตฺตโต จ สมุฎฺฐนฺติ น กายโตฯ ฉ อาปตฺติโย กายโต จ วาจโต จ จิตฺตโต จ สมุฎฺฐนฺติฯ ฉ กมฺมานิฯ ฉ วิวาทมูลานิฯ ฉ อนุวาทมูลานิฯ ฉ สารณียา ธมฺมา ทีฆโสฯ ฉ วิทตฺถิโย, สุคตวิทตฺถิยา, ติริยํ ฉ วิทตฺถิโยฯ ฉ นิสฺสยปฎิปฺปสฺสทฺธิโย อาจริยมฺหาฯ ฉ นหาเน อนุปญฺญตฺติโย – วิปฺปกตจีวรํ  อาทาย ปกฺกมติ, วิปฺปกตจีวรํ สมาทาย ปกฺกมติฯ</p>


<p> ฉหเงฺคหิ  สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – อเสเกฺขน สีลกฺขเนฺธน สมนฺนาคโต โหติ, อเสเกฺขน สมาธิกฺขเนฺธน สมนฺนาคโต โหติ, อเสเกฺขน ปญฺญกฺขเนฺธน สมนฺนาคโต โหติ, อเสเกฺขน วิมุตฺติกฺขเนฺธน สมนฺนาคโต โหติ, อเสเกฺขน วิมุตฺติญาณทสฺสนกฺขเนฺธน สมนฺนาคโต โหติ, ทสวโสฺส วา โหติ อติเรกทสวโสฺส วาฯ</p>


<p>อปเรหิปิ ฉหเงฺคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – อตฺตนา อเสเกฺขน สีลกฺขเนฺธ  สมนฺนาคโต โหติ, ปรํ อเสเกฺข สีลกฺขเนฺธ สมาทเปตา; อตฺตนา อเสเกฺขน สมาธิกฺขเนฺธน สมนฺนาคโต โหติ, ปรํ อเสเกฺข สมาธิกฺขเนฺธ สมาทเปตา; อตฺตนา อเสเกฺขน ปญฺญกฺขเนฺธน สมนฺนาคโต โหติ, ปรํ อเสเกฺข ปญฺญกฺขเนฺธ สมาทเปตา; อตฺตนา อเสเกฺขน วิมุตฺติกฺขเนฺธน สมนฺนาคโต โหติ, ปรํ อเสเกฺข วิมุตฺติกฺขเนฺธ สมาทเปตา; อตฺตนา อเสเกฺขน วิมุตฺติญาณทสฺสนกฺขเนฺธน สมนฺนาคโต โหติ, ปรํ อเสเกฺข วิมุตฺติญาณทสฺสนกฺขเนฺธ สมาทเปตา; ทสวโสฺส วา โหติ อติเรกทสวโสฺส วาฯ</p>


<p>อปเรหิปิ ฉหเงฺคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – สโทฺธ โหติ, หิริมา โหติ, โอตฺตปฺปี โหติ, อารทฺธวีริโย โหติ , อุปฎฺฐิตสฺสติ โหติ, ทสวโสฺส วา โหติ อติเรกทสวโสฺส วาฯ</p>


<p>อปเรหิปิ ฉหเงฺคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – น อธิสีเล สีลวิปโนฺน โหติ, น อชฺฌาจาเร อาจารวิปโนฺน โหติ, น อติทิฎฺฐิยา ทิฎฺฐิวิปโนฺน โหติ, พหุสฺสุโต โหติ, ปญฺญวา โหติ, ทสวโสฺส วา โหติ อติเรกทสวโสฺส วาฯ</p>


<p>อปเรหิปิ ฉหเงฺคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – ปฎิพโล โหติ อเนฺตวาสิํ วา สทฺธิวิหาริํ วา คิลานํ อุปฎฺฐาตุํ วา อุปฎฺฐาเปตุํ วา, อนภิรตํ วูปกาเสตุํ วา วูปกาสาเปตุํ วา , อุปฺปนฺนํ กุกฺกุจฺจํ ธมฺมโต วิโนเทตุํ , อาปตฺติํ ชานาติ, อาปตฺติวุฎฺฐานํ ชานาติ, ทสวโสฺส วา โหติ อติเรกทสวโสฺส วาฯ</p>


<p>อปเรหิปิ  ฉหเงฺคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – ปฎิพโล โหติ อเนฺตวาสิํ วา สทฺธิวิหาริํ วา อาภิสมาจาริกาย สิกฺขาย สิกฺขาเปตุํ, อาทิพฺรหฺมจาริยกาย สิกฺขาย วิเนตุํ, อภิธเมฺม วิเนตุํ, อภิวินเย วิเนตุํ, อุปฺปนฺนํ ทิฎฺฐิคตํ ธมฺมโต วิเวเจตุํ, ทสวโสฺส วา โหติ อติเรกทสวโสฺส วาฯ</p>


<p>อปเรหิปิ  ฉหเงฺคหิ สมนฺนาคเตน ภิกฺขุนา อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพ – อาปตฺติํ ชานาติ, อนาปตฺติํ ชานาติ, ลหุกํ  อาปตฺติํ ชานาติ, ครุกํ อาปตฺติํ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, ทสวโสฺส วา โหติ อติเรกทสวโสฺส วาฯ</p>


<p>ฉ อธมฺมิกานิ ปาติโมกฺขฎฺฐปนานิ, ฉ ธมฺมิกานิ ปาติโมกฺขฎฺฐปนานีติฯ</p>

</p>

</p>


<p>
อคารวา คารวา จ, วินีตา สามีจิปิ จ;  
  
สมุฎฺฐานา เฉทนา เจว, อาการานิสํเสน จฯ  
</p>
  
<p>
ปรมานิ จ ฉารตฺตํ, จีวรํ รชนานิ จ;  
  
กายโต จิตฺตโต จาปิ, วาจโต จิตฺตโตปิ จฯ  
</p>
  
<p>
กายวาจาจิตฺตโต จ, กมฺมวิวาทเมว จ;  
  
อนุวาทา ทีฆโส จ, ติริยํ นิสฺสเยน จฯ  
</p>
  
<p>
อนุปญฺญตฺติ อาทาย, สมาทาย ตเถว จ;  
  
อเสเกฺข สมาทเปตา, สโทฺธ อธิสีเลน จ;  
  
คิลานาภิสมาจารี, อาปตฺตาธมฺมธมฺมิกาติฯ  
</p>
  
<h3>๗. สตฺตกวาโร</h3>
<p> สตฺตาปตฺติโย ฯ สตฺตาปตฺติกฺขนฺธาฯ สตฺต วินีตวตฺถูนิฯ สตฺต สามีจิโยฯ สตฺต อธมฺมิกา ปฎิญฺญาตกรณาฯ สตฺต ธมฺมิกา ปฎิญฺญาตกรณาฯ สตฺตนฺนํ อนาปตฺติ สตฺตาหกรณีเยน  คนฺตุํฯ สตฺตานิสํสา วินยธเรฯ สตฺต ปรมานิ ฯ สตฺตเม อรุณุคฺคมเน นิสฺสคฺคิยํ โหติฯ สตฺต สมถาฯ สตฺต กมฺมานิฯ สตฺต อามกธญฺญานิฯ ติริยํ สตฺตนฺตราฯ คณโภชเน  สตฺต อนุปญฺญตฺติโยฯ เภสชฺชานิ ปฎิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานิฯ กตจีวรํ อาทาย ปกฺกมติฯ กตจีวรํ สมาทาย ปกฺกมติฯ ภิกฺขุสฺส น โหติ อาปตฺติ ทฎฺฐพฺพาฯ ภิกฺขุสฺส โหติ อาปตฺติ ทฎฺฐพฺพาฯ ภิกฺขุสฺส โหติ อาปตฺติ ทฎฺฐพฺพา ฯ สตฺต อธมฺมิกานิ ปาติโมกฺขฎฺฐปนานิฯ สตฺต ธมฺมิกานิ ปาติโมกฺขฎฺฐปนานิฯ</p>


<p> สตฺตหเงฺคหิ สมนฺนาคโต ภิกฺขุ วินยธโร โหติ – อาปตฺติํ ชานาติ, อนาปตฺติํ ชานาติ, ลหุกํ อาปตฺติํ ชานาติ, ครุกํ อาปตฺติํ ชานาติ, สีลวา โหติ, ปาติโมกฺขสํวรสํวุโต วิหรติ อาจารโคจรสมฺปโนฺน อณุมเตฺตสุ วเชฺชสุ ภยทสฺสาวี สมาทาย สิกฺขติ สิกฺขาปเทสุ, จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ</p>


<p>อปเรหิปิ สตฺตหเงฺคหิ สมนฺนาคโต ภิกฺขุ วินยธโร โหติ – อาปตฺติํ ชานาติ, อนาปตฺติํ ชานาติ, ลหุกํ อาปตฺติํ ชานาติ, ครุกํ อาปตฺติํ ชานาติ, พหุสฺสุโต โหติ สุตธโร สุตสนฺนิจโย เย เต ธมฺมา อาทิกลฺยาณา  มเชฺฌกลฺยาณา ปริโยสานกลฺยาณา สาตฺถํ สพฺยญฺชนํ เกวลปริปุณฺณํ ปริสุทฺธํ พฺรหฺมจริยํ อภิวทนฺติ ตถารูปสฺส ธมฺมา พหุสฺสุตา โหนฺติ ธาตา  วจสา ปริจิตา มนสานุเปกฺขิตา ทิฎฺฐิยา สุปฺปฎิวิทฺธา, จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ</p>


<p>อปเรหิปิ สตฺตหเงฺคหิ สมนฺนาคโต ภิกฺขุ วินยธโร โหติ – อาปตฺติํ ชานาติ, อนาปตฺติํ ชานาติ, ลหุกํ อาปตฺติํ ชานาติ, ครุกํ อาปตฺติํ ชานาติ, อุภยานิ โข ปนสฺส  ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ  ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ</p>


<p>อปเรหิปิ สตฺตหเงฺคหิ สมนฺนาคโต ภิกฺขุ วินยธโร โหติ – อาปตฺติํ ชานาติ; อนาปตฺติํ ชานาติ; ลหุกํ อาปตฺติํ ชานาติ; ครุกํ อาปตฺติํ ชานาติ; อเนกวิหิตํ ปุเพฺพนิวาสํ อนุสฺสรติ, เสยฺยถิทํ – เอกมฺปิ ชาติํ เทฺวปิ ชาติโย ติโสฺสปิ ชาติโย จตโสฺสปิ ชาติโย ปญฺจปิ ชาติโย ทสปิ ชาติโย วีสมฺปิ ชาติโย ติํสมฺปิ ชาติโย จตฺตาลีสมฺปิ ชาติโย ปญฺญาสมฺปิ ชาติโย ชาติสตมฺปิ  ชาติสหสฺสมฺปิ ชาติสตสหสฺสมฺปิ อเนเกปิ สํวฎฺฎกเปฺป อเนเกปิ วิวฎฺฎกเปฺป อเนเกปิ สํวฎฺฎวิวฎฺฎกเปฺป – ‘‘อมุตฺราสิํ เอวํนาโม เอวํโคโตฺต เอวํวโณฺณ เอวมาหาโร เอวํสุขทุกฺขปฺปฎิสํเวที เอวมายุปริยโนฺต, โส ตโต จุโต อมุตฺร อุทปาทิํ; ตตฺราปาสิํ เอวํนาโม เอวํโคโตฺต เอวํวโณฺณ เอวมาหาโร เอวํสุขทุกฺขปฺปฎิสํเวที เอวมายุปริยโนฺต, โส ตโต จุโต อิธูปปโนฺน’’ติ อิติ สาการํ สอุเทฺทสํ อเนกวิหิตํ ปุเพฺพนิวาสํ อนุสฺสรติ; ทิเพฺพน จกฺขุนา วิสุเทฺธน อติกฺกนฺตมานุสเกน  สเตฺต ปสฺสติ จวมาเน อุปปชฺชมาเน หีเน ปณีเต สุวเณฺณ ทุพฺพเณฺณ, สุคเต ทุคฺคเต ยถากมฺมูปเค สเตฺต ปชานาติ – ‘‘อิเม วต โภโนฺต สตฺตา กายทุจฺจริเตน สมนฺนาคตา วจีทุจฺจริเตน สมนฺนาคตา มโนทุจฺจริเตน สมนฺนาคตา อริยานํ อุปวาทกา มิจฺฉาทิฎฺฐิกา มิจฺฉาทิฎฺฐิกมฺมสมาทานา, เต กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปนฺนา, อิเม วา ปน โภโนฺต สตฺตา กายสุจริเตน สมนฺนาคตา วจีสุจริเตน สมนฺนาคตา มโนสุจริเตน สมนฺนาคตา อริยานํ อนุปวาทกา สมฺมาทิฎฺฐิกา สมฺมาทิฎฺฐิกมฺมสมาทานา, เต กายสฺส เภทา ปรํ มรณา สุคติํ สคฺคํ โลกํ อุปปนฺนา’’ติ อิติ ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน หีเน ปณีเต สุวเณฺณ ทุพฺพเณฺณ สุคเต ทุคฺคเต ยถากมฺมูปเค สเตฺต ปชานาติ; อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา  สจฺฉิกตฺวา อุปสมฺปชฺช วิหรติฯ</p>


<p>สตฺตหเงฺคหิ  สมนฺนาคโต วินยธโร โสภติ – อาปตฺติํ ชานาติ, อนาปตฺติํ ชานาติ, ลหุกํ อาปตฺติํ ชานาติ, ครุกํ  อาปตฺติํ ชานาติ, สีลวา โหติ…เป.… สมาทาย สิกฺขติ สิกฺขาปเทสุ, จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี โหติ  อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ</p>


<p>อปเรหิปิ สตฺตหเงฺคหิ สมนฺนาคโต วินยธโรฯ โสภติ – อาปตฺติํ ชานาติ, อนาปตฺติํ ชานาติ, ลหุกํ อาปตฺติํ ชานาติ, ครุกํ อาปตฺติํ ชานาติ, พหุสฺสุโต โหติ…เป.… ทิฎฺฐิยา สุปฺปฎิวิโทฺธ จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ</p>


<p>อปเรหิปิ สตฺตหเงฺคหิ สมนฺนาคโต วินยธโร โสภติ – อาปตฺติํ ชานาติ, อนาปตฺติํ ชานาติ, ลหุกํ อาปตฺติํ ชานาติ, ครุกํ อาปตฺติํ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, จตุนฺนํ ฌานานํ อาภิเจตสิกานํ ทิฎฺฐธมฺมสุขวิหารานํ นิกามลาภี โหติ อกิจฺฉลาภี อกสิรลาภี, อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ  อภิญฺญา สจฺฉิกตฺวา อุปสมฺปชฺช วิหรติฯ</p>


<p>อปเรหิปิ สตฺตหเงฺคหิ สมนฺนาคโต วินยธโร โสภติ – อาปตฺติํ ชานาติ; อนาปตฺติํ ชานาติ; ลหุกํ อาปตฺติํ ชานาติ; ครุกํ อาปตฺติํ ชานาติ; อเนกวิหิตํ ปุเพฺพนิวาสํ อนุสฺสรติ, เสยฺยถิทํ – เอกมฺปิ ชาติํ เทฺวปิ ชาติโย…เป.… อิติ สาการํ สอุเทฺทสํ อเนกวิหิตํ ปุเพฺพนิวาสํ อนุสฺสรติ, ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน หีเน ปณีเต สุวเณฺณ ทุพฺพเณฺณ สุคเต ทุคฺคเต ยถากมฺมูปเค สเตฺต ปชานาติ…เป.… อิติ ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน หีเน ปณีเต สุวเณฺณ ทุพฺพเณฺณ สุคเต ทุคฺคเต ยถากมฺมูปเค  สเตฺต ปชานาติ; อาสวานญฺจ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรติฯ</p>


<p> สตฺต อสทฺธมฺมา – อสฺสโทฺธ โหติ, อหิริโก โหติ, อโนตฺตปฺปี โหติ, อปฺปสฺสุโต โหติ, กุสีโต โหติ, มุฎฺฐสฺสติ โหติ, ทุปฺปโญฺญ โหติฯ</p>


<p> สตฺต  สทฺธมฺมา – สโทฺธ โหติ, หิริมา โหติ, โอตฺตปฺปี โหติ, พหุสฺสุโต โหติ, อารทฺธวีริโย โหติ, อุปฎฺฐิตสฺสติ โหติ, ปญฺญวา โหตีติฯ</p>

</p>

</p>


<p>
อาปตฺติ อาปตฺติกฺขนฺธา, วินีตา สามีจิปิ จ;  
  
อธมฺมิกา ธมฺมิกา จ, อนาปตฺติ จ สตฺตาหํฯ  
</p>
  
<p>
อานิสํสา ปรมานิ, อรุณสมเถน จ;  
  
กมฺมา อามกธญฺญา จ, ติริยํ คณโภชเนฯ  
</p>
  
<p>
สตฺตาหปรมํ  
อาทาย, สมาทาย ตเถว จ;  
  
น โหติ โหติ โหติ จ, อธมฺมา ธมฺมิกานิ จฯ  
</p>
  
<p>
จตุโร วินยธรา, จตุภิกฺขู จ โสภเน;  
  
สตฺต เจว อสทฺธมฺมา, สตฺต สทฺธมฺมา เทสิตาติฯ  
</p>
  
<h3>๘. อฎฺฐกวาโร</h3>
<p> อฎฺฐานิสํเส สมฺปสฺสมาเนน น โส ภิกฺขุ อาปตฺติยา อทสฺสเน อุกฺขิปิตโพฺพฯ อฎฺฐานิสํเส สมฺปสฺสมาเนน ปเรสมฺปิ สทฺธาย สา อาปตฺติ เทเสตพฺพาฯ อฎฺฐ ยาวตติยกาฯ อฎฺฐหากาเรหิ กุลานิ ทูเสติฯ อฎฺฐ มาติกา จีวรสฺส อุปฺปาทายฯ อฎฺฐ มาติกา กถินสฺส อุพฺภารายฯ อฎฺฐ ปานานิฯ  อฎฺฐหิ อสทฺธเมฺมหิ อภิภูโต ปริยาทินฺนจิโตฺต เทวทโตฺต อาปายิโก เนรยิโก กปฺปโฎฺฐ อเตกิโจฺฉ ฯ อฎฺฐ โลกธมฺมาฯ อฎฺฐ ครุธมฺมาฯ อฎฺฐ ปาฎิเทสนียาฯ อฎฺฐงฺคิโก มุสาวาโท ฯ อฎฺฐ อุโปสถงฺคานิฯ อฎฺฐ ทูเตยฺยงฺคานิฯ อฎฺฐ ติตฺถิยวตฺตานิฯ อฎฺฐ อจฺฉริยา อพฺภุตธมฺมา มหาสมุเทฺทฯ อฎฺฐ อจฺฉริยา อพฺภุตธมฺมา อิมสฺมิํ ธมฺมวินเยฯ อฎฺฐ อนติริตฺตาฯ อฎฺฐ อติริตฺตาฯ อฎฺฐเม อรุณุคฺคมเน นิสฺสคฺคิยํ โหติฯ อฎฺฐ ปาราชิกาฯ อฎฺฐมํ วตฺถุํ ปริปูเรนฺตี นาเสตพฺพาฯ อฎฺฐมํ วตฺถุํ ปริปูเรนฺติยา เทสิตาปิ อเทสิตา โหติฯ อฎฺฐวาจิกา  อุปสมฺปทาฯ อฎฺฐนฺนํ ปจฺจุฎฺฐาตพฺพํฯ อฎฺฐนฺนํ  อาสนํ ทาตพฺพํฯ อุปาสิกา อฎฺฐ วรานิ ยาจติฯ อฎฺฐหเงฺคหิ สมนฺนาคโต ภิกฺขุ ภิกฺขุโนวาทโก สมฺมนฺนิตโพฺพ ฯ อฎฺฐานิสํสา วินยธเรฯ อฎฺฐ ปรมานิฯ ตสฺสปาปิยสิกกมฺมกเตน ภิกฺขุนา อฎฺฐสุ ธเมฺมสุ สมฺมา วตฺติตพฺพํฯ อฎฺฐ อธมฺมิกานิ ปาติโมกฺขฎฺฐปนานิ อฎฺฐ ธมฺมิกานิ ปาติโมกฺขฎฺฐปนานีติฯ</p>

</p>

</p>


<p>
น โส ภิกฺขุ ปเรสมฺปิ, ยาวตติยทูสนา;  
  
มาติกา กถินุพฺภารา, ปานา อภิภูเตน จฯ  
</p>
  
<p>
โลกธมฺมา ครุธมฺมา, ปาฎิเทสนียา มุสา;  
  
อุโปสถา จ ทูตงฺคา, ติตฺถิยา สมุเทฺทปิ จฯ  
</p>
  
<p>
อพฺภุตา อนติริตฺตํ, อติริตฺตํ นิสฺสคฺคิยํ;  
  
ปาราชิกฎฺฐมํ วตฺถุ, อเทสิตูปสมฺปทาฯ  
</p>
  
<p>
ปจฺจุฎฺฐานาสนเญฺจว, วรํ โอวาทเกน จ;  
  
อานิสํสา ปรมานิ, อฎฺฐธเมฺมสุ วตฺตนา;  
  
อธมฺมิกา ธมฺมิกา จ, อฎฺฐกา สุปฺปกาสิตาติฯ  
</p>
  
<h3>๙. นวกวาโร</h3>
<p> นว อาฆาตวตฺถูนิฯ นว อาฆาตปฎิวินยาฯ นว วินีตวตฺถูนิฯ นว ปฐมาปตฺติกาฯ นวหิ สโงฺฆ ภิชฺชติฯ นว ปณีตโภชนานิ ฯ นวมํเสหิ  ทุกฺกฎํฯ นว ปาติโมกฺขุเทฺทสาฯ นว ปรมานิฯ นว ตณฺหามูลกา ธมฺมาฯ นว วิธมานาฯ นว จีวรานิ อธิฎฺฐาตพฺพานิฯ นว จีวรานิ น วิกเปฺปตพฺพานิฯ ทีฆโส นว วิทตฺถิโย สุคตวิทตฺถิยาฯ นว อธมฺมิกานิ ทานานิฯ นว อธมฺมิกา ปฎิคฺคหาฯ นว อธมฺมิกา ปริโภคา – ตีณิ ธมฺมิกานิ ทานานิ, ตโย ธมฺมิกา ปฎิคฺคหา, ตโย ธมฺมิกา ปริโภคาฯ นว อธมฺมิกา สญฺญตฺติโย  ฯ นว ธมฺมิกา สญฺญตฺติโยฯ อธมฺมกเมฺม เทฺว นวกานิฯ ธมฺมกเมฺม เทฺว  นวกานิฯ นว อธมฺมิกานิ ปาติโมกฺขฎฺฐปนานิฯ นว ธมฺมิกานิ ปาติโมกฺขฎฺฐปนานีติฯ</p>

</p>

</p>


<p>
อาฆาตวตฺถุวินยา, วินีตา ปฐเมน จ;  
  
ภิชฺชติ จ ปณีตญฺจ, มํสุเทฺทสปรมานิ จฯ  
</p>
  
<p>
ตณฺหา มานา อธิฎฺฐานา, วิกเปฺป จ วิทตฺถิโย;  
  
ทานา ปฎิคฺคหา โภคา, ติวิธา ปุน ธมฺมิกาฯ  
</p>
  
<p>
อธมฺมธมฺมสญฺญตฺติ, ทุเว เทฺว นวกานิ จ;  
  
ปาติโมกฺขฎฺฐปนานิ, อธมฺมธมฺมิกานิ จาติฯ  
</p>
  
<h3>๑๐. ทสกวาโร</h3>
<p> ทส อาฆาตวตฺถูนิฯ ทส อาฆาตปฎิวินยาฯ ทส วินีตวตฺถูนิฯ ทสวตฺถุกา มิจฺฉาทิฎฺฐิฯ ทสวตฺถุกา สมฺมาทิฎฺฐิฯ ทส อนฺตคฺคาหิกา ทิฎฺฐิฯ ทส มิจฺฉตฺตาฯ ทส สมฺมตฺตาฯ ทส  อกุสลกมฺมปถาฯ ทส กุสลกมฺมปถาฯ ทส อธมฺมิกา สลากคฺคาหาฯ ทส ธมฺมิกา สลากคฺคาหาฯ สามเณรานํ ทส สิกฺขาปทานิฯ ทสหเงฺคหิ สมนฺนาคโต สามเณโร นาเสตโพฺพฯ</p>


<p>ทสหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อตฺตโน ภาสปริยนฺตํ น อุคฺคณฺหาติ, ปรสฺส ภาสปริยนฺตํ น อุคฺคณฺหาติ , อตฺตโน ภาสปริยนฺตํ อนุคฺคเหตฺวา ปรสฺส ภาสปริยนฺตํ อนุคฺคเหตฺวา อธเมฺมน กาเรติ, อปฺปฎิญฺญาย อาปตฺติํ น ชานาติ, อาปตฺติยา มูลํ น ชานาติ, อาปตฺติสมุทยํ น ชานาติ, อาปตฺตินิโรธํ น ชานาติ, อาปตฺตินิโรธคามินิํ ปฎิปทํ น ชานาติฯ</p>


<p>ทสหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อตฺตโน ภาสปริยนฺตํ อุคฺคณฺหาติ, ปรสฺส ภาสปริยนฺตํ อุคฺคณฺหาติ, อตฺตโน ภาสปริยนฺตํ อุคฺคเหตฺวา ปรสฺส ภาสปริยนฺตํ  อุคฺคเหตฺวา ธเมฺมน กาเรติ, ปฎิญฺญาย อาปตฺติํ ชานาติ, อาปตฺติยา มูลํ ชานาติ, อาปตฺติสมุทยํ ชานาติ, อาปตฺตินิโรธํ ชานาติ, อาปตฺตินิโรธคามินิํ ปฎิปทํ ชานาติฯ</p>


<p>อปเรหิปิ ทสหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อธิกรณํ น ชานาติ, อธิกรณสฺส มูลํ น ชานาติ, อธิกรณสมุทยํ น ชานาติ, อธิกรณนิโรธํ น ชานาติ, อธิกรณนิโรธคามินิํ ปฎิปทํ น ชานาติ, วตฺถุํ น ชานาติ, นิทานํ  น ชานาติ, ปญฺญตฺติํ น ชานาติ, อนุปญฺญตฺติํ น ชานาติ , อนุสนฺธิวจนปถํ น ชานาติฯ</p>


<p>ทสหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อธิกรณํ ชานาติ, อธิกรณสฺส มูลํ ชานาติ, อธิกรณสมุทยํ ชานาติ, อธิกรณนิโรธํ ชานาติ, อธิกรณนิโรธคามินิํ ปฎิปทํ ชานาติ, วตฺถุํ ชานาติ, นิทานํ ชานาติ, ปญฺญตฺติํ ชานาติ, อนุปญฺญตฺติํ ชานาติ, อนุสนฺธิวจนปถํ ชานาติฯ</p>


<p>อปเรหิปิ ทสหเงฺคหิ สมนฺนาคโต  วินยธโร พาโล เตฺวว สงฺขํ คจฺฉติ – ญตฺติํ น ชานาติ, ญตฺติยา กรณํ น ชานาติ, น ปุพฺพกุสโล โหติ, น อปรกุสโล โหติ, อกาลญฺญู จ โหติ, อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อาจริยปรมฺปรา โข ปนสฺส น สุคฺคหิตา โหติ น สุมนสิกตา น สูปธาริตาฯ</p>


<p>ทสหเงฺคหิ  สมนฺนาคโต วินยธโร ปณฺฑิโต เตฺวว สงฺขํ คจฺฉติ – ญตฺติํ ชานาติ, ญตฺติยา กรณํ ชานาติ, ปุพฺพกุสโล โหติ, อปรกุสโล โหติ, กาลญฺญู จ โหติ, อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ ชานาติ, อาจริยปรมฺปรา โข ปนสฺส สุคฺคหิตา โหติ สุมนสิกตา สูปธาริตาฯ</p>


<p>อปเรหิปิ ทสหเงฺคหิ สมนฺนาคโต วินยธโร พาโล เตฺวว สงฺขํ คจฺฉติ – อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ อาปตฺติํ น  ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อุภยานิ โข ปนสฺส ปาติโมกฺขานิ วิตฺถาเรน น สฺวาคตานิ โหนฺติ น สุวิภตฺตานิ น สุปฺปวตฺตีนิ น สุวินิจฺฉิตานิ สุตฺตโส อนุพฺยญฺชนโส , อาปตฺตานาปตฺติํ น ชานาติ, ลหุกครุกํ อาปตฺติํ น ชานาติ, สาวเสสานวเสสํ อาปตฺติํ น ชานาติ, ทุฎฺฐุลฺลาทุฎฺฐุลฺลํ อาปตฺติํ น ชานาติ, อธิกรเณ จ น วินิจฺฉยกุสโล โหติฯ</p>


<p>ทสหเงฺคหิ สมนฺนาคโต วินยธโร ปณฺฑิโต เตฺวว สงฺขํ คจฺฉติ – อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ ชานาติ, อุภยานิ โข ปนสฺส ปาติโมกฺขานิ วิตฺถาเรน สฺวาคตานิ โหนฺติ สุวิภตฺตานิ สุปฺปวตฺตีนิ สุวินิจฺฉิตานิ สุตฺตโส อนุพฺยญฺชนโส, อาปตฺตานาปตฺติํ ชานาติ, ลหุกครุกํ อาปตฺติํ ชานาติ, สาวเสสานวเสสํ อาปตฺติํ ชานาติ, ทุฎฺฐุลฺลาทุฎฺฐุลฺลํ อาปตฺติํ ชานาติ, อธิกรเณ จ วินิจฺฉยกุสโล โหติฯ</p>


<p> ทสหเงฺคหิ สมนฺนาคโต ภิกฺขุ อุพฺพาหิกาย สมฺมนฺนิตโพฺพฯ ทส อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํฯ ทส อาทีนวา ราชเนฺตปุรปฺปเวสเนฯ ทส ทานวตฺถูนิฯ ทส รตนานิฯ ทสวโคฺค ภิกฺขุสโงฺฆฯ ทสวเคฺคน คเณน อุปสมฺปาเทตพฺพํฯ ทส ปํสุกูลานิฯ ทส จีวรธารณา ฯ ทสาหปรมํ อติเรกจีวรํ ธาเรตพฺพํ ฯ ทส สุกฺกานิฯ ทส อิตฺถิโยฯ ทส  ภริยาโยฯ เวสาลิยา ทส วตฺถูนิ ทีเปนฺติฯ ทส ปุคฺคลา อวนฺทิยาฯ ทส อโกฺกสวตฺถูนิฯ ทสหากาเรหิ เปสุญฺญํ อุปสํหรติฯ ทส เสนาสนานิฯ ทส วรานิ ยาจิํสุฯ ทส อธมฺมิกานิ ปาติโมกฺขฎฺฐปนานิฯ ทส ธมฺมิกานิ ปาติโมกฺขฎฺฐปนานิฯ ทสานิสํสา ยาคุยาฯ ทส มํสา อกปฺปิยาฯ ทส ปรมานิฯ ทสวเสฺสน ภิกฺขุนา พฺยเตฺตน ปฎิพเลน ปพฺพาเชตพฺพํ อุปสมฺปาเทตพฺพํ นิสฺสโย ทาตโพฺพ สามเณโร อุปฎฺฐาเปตโพฺพฯ ทสวสฺสาย ภิกฺขุนิยา พฺยตฺตาย ปฎิพลาย ปพฺพาเชตพฺพํ อุปสมฺปาเทตพฺพํ นิสฺสโย ทาตโพฺพ สามเณรี อุปฎฺฐาเปตพฺพาฯ ทสวสฺสาย ภิกฺขุนิยา พฺยตฺตาย ปฎิพลาย วุฎฺฐาปนสมฺมุติ สาทิตพฺพาฯ ทสวสฺสาย คิหิคตาย สิกฺขา ทาตพฺพาติฯ</p>

</p>

</p>


<p>
อาฆาตํ  
วินยํ วตฺถุ, มิจฺฉา สมฺมา จ อนฺตคา;  
  
มิจฺฉตฺตา เจว สมฺมตฺตา, อกุสลา กุสลาปิ จฯ  
</p>
  
<p>
สลากา  
อธมฺมา ธมฺมา, สามเณรา จ นาสนา;  
  
ภาสาธิกรณเญฺจว, ญตฺติลหุกเมว จฯ  
</p>
  
<p>
ลหุกา ครุกา เอเต, กณฺหสุกฺกา วิชานถ;  
  
อุพฺพาหิกา จ สิกฺขา จ, อเนฺตปุเร จ วตฺถูนิฯ  
</p>
  
<p>
รตนํ  
ทสวโคฺค จ, ตเถว อุปสมฺปทา;  
  
ปํสุกูลธารณา จ, ทสาหสุกฺกอิตฺถิโยฯ  
</p>
  
<p>
ภริยา ทส วตฺถูนิ, อวนฺทิยโกฺกเสน จ;  
  
เปสุญฺญเญฺจว เสนานิ, วรานิ จ อธมฺมิกาฯ  
</p>
  
<p>
ธมฺมิกา ยาคุมํสา จ, ปรมา ภิกฺขุ ภิกฺขุนี;  
  
วุฎฺฐาปนา คิหิคตา, ทสกา สุปฺปกาสิตาติฯ  
</p>
  
<h3>๑๑. เอกาทสกวาโร</h3>
<p> เอกาท  ปุคฺคลา อนุปสมฺปนฺนา น อุปสมฺปาเทตพฺพา, อุปสมฺปนฺนา นาเสตพฺพาฯ เอกาทส ปาทุกา อกปฺปิยาฯ เอกาทส ปตฺตา อกปฺปิยาฯ เอกาทส จีวรานิ อกปฺปิยานิฯ เอกาทส ยาวตติยกาฯ ภิกฺขุนีนํ เอกาทส อนฺตรายิกา ธมฺมา ปุจฺฉิตพฺพาฯ เอกาทส จีวรานิ อธิฎฺฐาตพฺพานิฯ เอกาทส จีวรานิ น วิกเปฺปตพฺพานิฯ เอกาทเส อรุณุคฺคมเน นิสฺสคฺคิยํ โหติฯ เอกาทส คณฺฐิกา กปฺปิยาฯ เอกาทส วิธา  กปฺปิยาฯ เอกาทส ปถวี อกปฺปิยาฯ เอกาทส ปถวี กปฺปิยาฯ เอกาทส นิสฺสยปฎิปฺปสฺสทฺธิโยฯ เอกาทส ปุคฺคลา อวนฺทิยาฯ เอกาทส ปรมานิฯ เอกาทส วรานิ ยาจิํสุฯ เอกาทส สีมาโทสาฯ อโกฺกสกปริภาสเก ปุคฺคเล เอกาทสาทีนวา ปาฎิกงฺขาฯ  เมตฺตาย เจโตวิมุตฺติยา อาเสวิตาย ภาวิตาย พหุลีกตาย ยานีกตาย วตฺถุกตาย อนุฎฺฐิตาย ปริจิตาย สุสมารทฺธาย เอกาทสานิสํสา ปาฎิกงฺขา ฯ สุขํ สุปติ, สุขํ ปฎิพุชฺฌติ, น ปาปกํ สุปินํ ปสฺสติ, มนุสฺสานํ ปิโย โหติ, อมนุสฺสานํ ปิโย โหติ, เทวตา รกฺขนฺติ, นาสฺส อคฺคิ วา วิสํ วา สตฺถํ วา กมติ, ตุวฎฺฎํ จิตฺตํ สมาธิยติ, มุขวโณฺณ วิปฺปสีทติ, อสมฺมูโฬฺห กาลงฺกโรติ, อุตฺตริ อปฺปฎิวิชฺฌโนฺต พฺรหฺมโลกูปโค โหติ – เมตฺตาย เจโตวิมุตฺติยา  อาเสวิตาย ภาวิตาย พหุลีกตาย ยานีกตาย วตฺถุกตาย อนุฎฺฐิตาย ปริจิตาย สุสมารทฺธาย อิเม เอกาทสานิสํสา ปาฎิกงฺขาติฯ</p>

</p>

</p>


<p>
นาเสตพฺพา ปาทุกา จ, ปตฺตา จ จีวรานิ จ;  
  
ตติยา ปุจฺฉิตพฺพา จ, อธิฎฺฐานวิกปฺปนาฯ  
</p>
  
<p>
อรุณา  
คณฺฐิกา วิธา, อกปฺปิยา จ กปฺปิยํ;  
  
นิสฺสยาวนฺทิยา เจว, ปรมานิ วรานิ จ;  
  
สีมาโทสา จ อโกฺกสา, เมตฺตาเยกาทสา กตาติฯ  
</p>
  
เอกุตฺตริกนโยฯ  
</p>
  
ตสฺสุทฺทานํ –  
</p>
  
<p>
เอกกา  
จ ทุกา เจว, ติกา จ จตุปญฺจกา;  
  
ฉสตฺตฎฺฐนวกา จ, ทส เอกาทสานิ จฯ  
</p>
  
<p>
หิตาย สพฺพสตฺตานํ, ญาตธเมฺมน ตาทินา;  
  
เอกุตฺตริกา วิมลา, มหาวีเรน เทสิตาติฯ  
</p>
  
เอกุตฺตริกนโย นิฎฺฐิโตฯ  
</p>
  
  
  
  
  