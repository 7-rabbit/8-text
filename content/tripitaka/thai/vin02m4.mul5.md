<h1>อุโปสถาทิปุจฺฉาวิสฺสชฺชนา</h1>
<h3>อาทิมชฺฌนฺตปุจฺฉนํ</h3>
<p> อุโปสถกมฺมสฺส     โก อาทิ, กิํ มเชฺฌ, กิํ ปริโยสานํ? ปวารณากมฺมสฺส โก อาทิ, กิํ มเชฺฌ, กิํ ปริโยสานํ? ตชฺชนียกมฺมสฺส โก อาทิ, กิํ มเชฺฌ, กิํ ปริโยสานํ? นิยสฺสกมฺมสฺส…เป.… ปพฺพาชนียกมฺมสฺส…เป.… ปฎิสารณียกมฺมสฺส…เป.… อุเกฺขปนียกมฺมสฺส…เป.… ปริวาสทานสฺส…เป.… มูลายปฎิกสฺสนาย…เป.… มานตฺตทานสฺส…เป.… อพฺภานสฺส…เป.… อุปสมฺปทากมฺมสฺส โก อาทิ, กิํ มเชฺฌ, กิํ ปริโยสานํ? ตชฺชนียกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานํ? นิยสฺสกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานํ? ปพฺพาชนียกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานํ? ปฎิสารณียกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานํ? อุเกฺขปนียกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานํ? สติวินยสฺส โก อาทิ, กิํ มเชฺช, กิํ ปริโยสานํ? อมูฬฺหวินยสฺส โก อาทิ, กิํ มเชฺฌ, กิํ ปริโยสานํ? ตสฺสปาปิยสิกาย โก อาทิ, กิํ มเชฺฌ, กิํ ปริโยสานํ? ติณวตฺถารกสฺส โก อาทิ, กิํ มเชฺฌ, กิํ ปริโยสานํ? ภิกฺขุโนวาทกสมฺมุติยา โก อาทิ, กิํ มเชฺฌ, กิํ ปริโยสานํ? ติจีวเรน อวิปฺปวาสสมฺมุติยา โก อาทิ, กิํ มเชฺฌ, กิํ ปริโยสานํ? สนฺถตสมฺมุติยา โก อาทิ, กิํ มเชฺฌ, กิํ ปริโยสานํ? รูปิยฉฑฺฑกสมฺมุติยา โก อาทิ, กิํ มเชฺฌ, กิํ ปริโยสานํ? สาฎิยคฺคาหาปกสมฺมุติโย โก อาทิ, กิํ มเชฺฌ, กิํ ปริโยสานํ? ปตฺตคฺคาหาปกสมฺมุติยา โก อาทิ, กิํ มเชฺฌ, กิํ ปริโยสานํ? ทณฺฑสมฺมุติยา โก อาทิ, กิํ มเชฺฌ, กิํ ปริโยสานํ? สิกฺกาสมฺมุติยา โก อาทิ, กิํ มเชฺฌ, กิํ ปริโยสานํ? ทณฺฑสิกฺกาสมฺมุติยา โก อาทิ, กิํ มเชฺฌ, กิํ ปริโยสานํ?</p>


<h3>อาทิมชฺฌนฺตวิสฺสชฺชนา</h3>
<p> อุโปสถกมฺมสฺส   โก อาทิ, กิํ มเชฺฌ, กิํ ปริโยสานนฺติ? อุโปสถกมฺมสฺส สามคฺคี อาทิ, กิริยา มเชฺฌ, นิฎฺฐานํ ปริโยสานํฯ</p>


<p>ปวารณากมฺมสฺส  โก อาทิ, กิํ มเชฺฌ, กิํ ปริโยสานนฺติ? ปวารณากมฺมสฺส สามคฺคี อาทิ, กิริยา มเชฺฌ, นิฎฺฐานํ ปริโยสานํฯ</p>


<p>ตชฺชนียกมฺมสฺส โก อาทิ, กิํ มเชฺฌ, กิํ ปริโยสานนฺติ? ตชฺชนียกมฺมสฺส วตฺถุ จ ปุคฺคโล จ อาทิ, ญตฺติ มเชฺฌ, กมฺมวาจา ปริโยสานํฯ</p>


<p>นิยสฺสกมฺมสฺส…เป.… ปพฺพาชนียกมฺมสฺส…เป.… ปฎิสารณียกมฺมสฺส…เป.… อุเกฺขปนียกมฺมสฺส…เป.… ปริวาสทานสฺส…เป.… มูลายปฎิกสฺสนาย…เป.… มานตฺตทานสฺส…เป.… อพฺภานสฺส โก อาทิ, กิํ มเชฺฌ, กิํ ปริโยสานนฺติ? อพฺภานสฺส วตฺถุ จ ปุคฺคโล จ อาทิ, ญตฺติ มเชฺฌ, กมฺมวาจา ปริโยสานํฯ</p>


<p>อุปสมฺปทากมฺมสฺส โก อาทิ, กิํ มเชฺฌ, กิํ ปริโยสานนฺติ? อุปสมฺปทากมฺมสฺส ปุคฺคโล อาทิ, ญตฺติ มเชฺฌ, กมฺมวาจา ปริโยสานํฯ</p>


<p>ตชฺชนียกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานนฺติ? ตชฺชนียกมฺมสฺส ปฎิปฺปสฺสทฺธิยา สมฺมาวตฺตนา อาทิ, ญตฺติ มเชฺฌ, กมฺมวาจา ปริโยสานํฯ</p>


<p>นิยสฺสกมฺมสฺส…เป.… ปพฺพาชนียกมฺมสฺส…เป.… ปฎิสารณียกมฺมสฺส…เป.… อุเกฺขปนียกมฺมสฺส ปฎิปฺปสฺสทฺธิยา โก อาทิ, กิํ มเชฺฌ, กิํ ปริโยสานนฺติ? อุเกฺขปนียกมฺมสฺส ปฎิปฺปสฺสทฺธิยา สมฺมาวตฺตนา อาทิ, ญตฺติ มเชฺฌ, กมฺมวาจา ปริโยสานํฯ</p>


<p>สติวินยสฺส โก อาทิ , กิํ มเชฺฌ, กิํ ปริโยสานนฺติ? สติวินยสฺส วตฺถุ  จ ปุคฺคโล จ อาทิ, ญตฺติ มเชฺฌ, กมฺมวาจา ปริโยสานํฯ</p>


<p>อมูฬฺหวินยสฺส  …เป.… ตสฺสปาปิยสิกาย…เป.… ติณวตฺถารกสฺส…เป.… ภิกฺขุโนวาทกสมฺมุติยา…เป.… ติจีวเรน อวิปฺปวาสสมฺมุติยา…เป.… สนฺถตสมฺมุติยา…เป.… รูปิยฉฑฺฑกสมฺมุติยา…เป.… สาฎิยคฺคาหาปกสมฺมุติยา…เป.… ปตฺตคฺคาหาปกสมฺมุติยา…เป.… ทณฺฑสมฺมุติยา…เป.… สิกฺกาสมฺมุติยา…เป.… ทณฺฑสิกฺกาสมฺมุติยา โก อาทิ, กิํ มเชฺฌ, กิํ ปริโยสานนฺติ? ทณฺฑสิกฺกาสมฺมุติยา วตฺถุ จ ปุคฺคโล จ อาทิ, ญตฺติ มเชฺฌ, กมฺมวาจา ปริโยสานํฯ</p>

</p>


<h3>อตฺถวสปกรณํ</h3>
<p>  ทส   อตฺถวเส ปฎิจฺจ ตถาคเตน สาวกานํ สิกฺขาปทํ ปญฺญตฺตํ – สงฺฆสุฎฺฐุตาย, สงฺฆผาสุตาย, ทุมฺมงฺกูนํ ปุคฺคลานํ นิคฺคหาย, เปสลานํ ภิกฺขูนํ ผาสุวิหาราย, ทิฎฺฐธมฺมิกานํ อาสวานํ สํวราย, สมฺปรายิกานํ อาสวานํ ปฎิฆาตาย, อปฺปสนฺนานํ ปสาทาย, ปสนฺนานํ ภิโยฺยภาวาย, สทฺธมฺมฎฺฐิติยา วินยานุคฺคหายฯ</p>


<p>ยํ สงฺฆสุฎฺฐุ ตํ สงฺฆผาสุฯ ยํ สงฺฆผาสุ ตํ ทุมฺมงฺกูนํ ปุคฺคลานํ นิคฺคหายฯ ยํ ทุมฺมงฺกูนํ ปุคฺคลานํ นิคฺคหาย ตํ เปสลานํ ภิกฺขูนํ ผาสุวิหารายฯ ยํ เปสลานํ ภิกฺขูนํ ผาสุวิหาราย ตํ ทิฎฺฐธมฺมิกานํ อาสวานํ สํวรายฯ ยํ ทิฎฺฐธมฺมิกานํ อาสวานํ สํวราย ตํ สมฺปรายิกานํ อาสวานํ ปฎิฆาตายฯ ยํ สมฺปรายิกานํ อาสวานํ ปฎิฆาตาย ตํ อปฺปสนฺนานํ ปสาทายฯ ยํ อปฺปสนฺนานํ ปสาทาย ตํ ปสนฺนานํ ภิโยฺยภาวายฯ ยํ ปสนฺนานํ ภิโยฺยภาวาย ตํ สทฺธมฺมฎฺฐิติยาฯ ยํ สทฺธมฺมฎฺฐิติยา ตํ วินยานุคฺคหายฯ</p>


<p>ยํ สงฺฆสุฎฺฐุ ตํ สงฺฆผาสุฯ ยํ สงฺฆสุฎฺฐุ ตํ ทุมฺมงฺกูนํ ปุคฺคลานํ นิคฺคหายฯ ยํ สงฺฆสุฎฺฐุ ตํ เปสลานํ ภิกฺขูนํ ผาสุวิหารายฯ ยํ สงฺฆสุฎฺฐุ ตํ ทิฎฺฐธมฺมิกานํ อาสวานํ สํวรายฯ ยํ สงฺฆสุฎฺฐุ ตํ สมฺปรายิกานํ อาสวานํ ปฎิฆาตายฯ ยํ สงฺฆสุฎฺฐุ ตํ  อปฺปสนฺนานํ ปสาทายฯ ยํ สงฺฆสุฎฺฐุ ตํ ปสนฺนานํ ภิโยฺยภาวายฯ ยํ สงฺฆสุฎฺฐุ ตํ สทฺธมฺมฎฺฐิติยาฯ ยํ สงฺฆสุฎฺฐุ ตํ วินยานุคฺคหายฯ</p>


<p>ยํ สงฺฆผาสุ ตํ ทุมฺมงฺกูนํ ปุคฺคลานํ นิคฺคหายฯ ยํ สงฺฆผาสุ ตํ เปสลานํ ภิกฺขูนํ ผาสุวิหาราย ฯ ยํ สงฺฆผาสุ ตํ ทิฎฺฐธมฺมิกานํ อาสวานํ สํวรายฯ ยํ สงฺฆผาสุ ตํ สมฺปรายิกานํ อาสวานํ ปฎิฆาตายฯ ยํ สงฺฆผาสุ ตํ อปฺปสนฺนานํ ปสาทายฯ ยํ สงฺฆผาสุ ตํ ปสนฺนานํ ภิโยฺยภาวายฯ ยํ สงฺฆผาสุ ตํ สทฺธมฺมฎฺฐิติยาฯ ยํ สงฺฆผาสุ ตํ วินยานุคฺคหายฯ ยํ สงฺฆผาสุ ตํ สงฺฆสุฎฺฐุฯ</p>


<p>ยํ ทุมฺมงฺกูนํ ปุคฺคลานํ นิคฺคหาย…เป.… ยํ เปสลานํ ภิกฺขูนํ ผาสุวิหาราย… ยํ ทิฎฺฐธมฺมิกานํ อาสวานํ สํวราย… ยํ สมฺปรายิกานํ อาสวานํ  ปฎิฆาตาย… ยํ อปฺปสนฺนานํ ปสาทาย… ยํ ปสนฺนานํ ภิโยฺยภาวาย… ยํ สทฺธมฺมฎฺฐิติยา… ยํ วินยานุคฺคหาย ตํ สงฺฆสุฎฺฐุฯ ยํ วินยานุคฺคหาย ตํ สงฺฆผาสุฯ ยํ วินยานุคฺคหาย ตํ ทุมฺมงฺกูนํ ปุคฺคลานํ นิคฺคหายฯ ยํ วินยานุคฺคหาย ตํ เปสลานํ ภิกฺขูนํ ผาสุวิหารายฯ ยํ วินยานุคฺคหาย ตํ ทิฎฺฐธมฺมิกานํ อาสวานํ สํวรายฯ ยํ วินยานุคฺคหาย ตํ สมฺปรายิกานํ อาสวานํ ปฎิฆาตายฯ ยํ วินยานุคฺคหาย ตํ อปฺปสนฺนานํ ปสาทายฯ ยํ วินยานุคฺคหาย ตํ ปสนฺนานํ ภิโยฺยภาวายฯ ยํ วินยานุคฺคหาย ตํ  สทฺธมฺมฎฺฐิติยาติฯ</p>


<p>
อตฺถสตํ ธมฺมสตํ, เทฺว จ นิรุตฺติสตานิ;  
  
จตฺตาริ ญาณสตานิ, อตฺถวเส ปกรเณติฯ  
</p>
  
อตฺถวสปกรณํ นิฎฺฐิตํฯ  
</p>
  
มหาวโคฺค นิฎฺฐิโตฯ  
</p>
  
ตสฺสุทฺทานํ –  
</p>
  
<p>
ปฐมํ อฎฺฐปุจฺฉายํ, ปจฺจเยสุ ปุนฎฺฐ จ;  
  
ภิกฺขูนํ โสฬส เอเต, ภิกฺขุนีนญฺจ โสฬสฯ  
</p>
  
<p>
เปยฺยาลอนฺตรา เภทา, เอกุตฺตริกเมว จ;  
  
ปวารณตฺถวสิกา, มหาวคฺคสฺส สงฺคโหติฯ  
</p>
  
อตฺถวสปกรณํ นิฎฺฐิตํฯ  
</p>
  
  
  
  
  