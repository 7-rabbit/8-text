<h1>๕. อิตฺถิกโณฺฑ</h1>
<ol>
<li>
โกกิลานํ สทฺทํ รูปํ,  
  
นารีรูปํ ปติพฺพตา;  
  
วิชฺชา  
รูปํ อ-รูปานํ,  
  
ขมา รูปํ ตปสฺสินํฯ  
</li>
  
<li>
อิตฺถีนญฺจ ธนํ รูปํ,  
  
ปุริสานํ วิชฺชา ธนํ;  
  
ภิกฺขูนญฺจ ธนํ สีลํ,  
  
ราชานญฺจ ธนํ พลํฯ  
</li>
  
<li>
ตปสฺสิโน กิสา โสภา,  
  
ถูลา โสภา จตุปฺปทา;  
  
ปุริสา วิชฺชวา โสภา,  
  
อิตฺถี โสภาส สามิกาฯ  
</li>
  
<li>
ปญฺจ รตฺยา สุคนฺธพฺพา,  
  
สตฺต รตฺยา ธนุคฺคหา;  
  
เอก มาสา สุภริยา,  
  
อฑฺฒ มาสา สิสฺสา มลาฯ  
</li>
  
<li>
หิํ รมติ ปง,  
  
หง รมติ โปกฯ  
  
ถี รมติ ปุ,  
  
ขุ รมติ ธํฯ  
</li>
  
<li>
ชิณฺณมนฺนํ ปสํเสยฺย,  
  
ทารญฺจ คตโยพฺพนํ;  
  
รณา ปุนาคตา สูรํ,  
  
สสฺสญฺจ เคหมาคตํฯ  
</li>
  
<li>
ทฺวตฺติ-ปติกา  
นารี จ,  
  
ภิกฺขุ ทฺวตฺติ-วิหาริโก;  
  
ทฺวตฺติ-ปาส-มุโตฺต ปกฺขี,  
  
กต-มายา พหูถรํฯ  
</li>
  
<li>
ทุชฺชนํ ปหาราทเม,  
  
มิตฺตํ ทเม อ-ภาณิกา;  
  
อิตฺถิญฺจ พฺยสนา ทเม,  
  
ราคินํ อปฺป โภชนาฯ  
</li>
  
<li>
น รตฺติ วินา จนฺทิมา,  
  
วีจิํ วินา จ อณฺณโว;  
  
หํสํ วินา โปกฺขรณี,  
  
ปติํ กญฺญาจ โสภเตฯ  
</li>
  
<li>
ปตินา ชนิโต โภโค,  
  
อิตฺถิยาว สํโคปฺปิโต;  
  
ปุริโสว หิ ปธาโน,  
  
อิตฺถี สุตฺตํว สูจิยาฯ  
</li>
  
<li>
สพฺพานที วงฺกนที,  
  
สเพฺพ กฎฺฐมยา วนา;  
  
สพฺพิตฺถิโย กเร ปาปํ,  
  
ลภมาเน นิวาตเกฯ  
</li>
  
<li>
วิวาทสีลิํ  
อุสูยภาณินิํ,  
  
สมฺปสฺสตณฺหิํ พหุปากภุตฺตินิํ;  
  
อคฺคนฺตภุตฺติํ ปรเคหวาสินิํ,  
  
นาริํ จเช ปุตฺตสตมฺปิ ปูมาฯ  
</li>
  
<li>
ภุเตฺตสุ มเณฺฑสุ ชนีว กนฺตินี,  
  
คุเยฺหจ ฐาเน ภคินีว หิริณี;  
  
กเมฺมสุ ปเตฺตสุ กโรติ ทาสีว,  
  
ภเยสุ มนฺตี สยเนสุ รามเย;  
  
รูปีสุ สิกฺขี กุปเนสุ ขนฺตินี,  
  
สา นารี เสฎฺฐาติ วทนฺติ ปณฺฑิตา;  
  
กายสฺส เภทาจ ทิเวภเวยฺย สาฯ  
</li>
  
<li>
สามา มิคกฺขี ตนุมชฺฌคตฺตา,  
  
สูรู สุเกสี สมทนฺตปนฺตี;  
  
คมฺภีรนาภี ยุวตี สุสีลี,  
  
หีเน กุเล ชาตาปิ วิวาหฺยาฯ  
</li>
  
<li>
สรทํรตุ-กาลานํ,  
  
ภริยานํ รูปวตี;  
  
เชโฎฺฐ ปธานํ ปุตฺตานํ,  
  
ทิสานํ อุตฺตราทิสาฯ  
</li>
  
<li>
ยา อิเจฺฉ ปุริโส โหตุํ,  
  
ชาติ ชาติ ปุนปฺปุนํ;  
  
สามิกํ  
อปจาเยยฺย,  
  
อินฺทํว ปาริจาริกาฯ  
</li>
  
<li>
โย อิเจฺฉ ปุริโส โหตุํ,  
  
ชาติ ชาติ ปุนปฺปุนํ;  
  
ปรทานํ วิวเชฺชยฺย,  
  
โธตปาโทว กทฺทมํฯ  
</li>
  
<li>
อติกฺกนฺต วโย โปโส,  
  
อาเนติ ติมฺพรุตฺตนิํ;  
  
ตสฺสา อิสฺสา อสทฺธาติ,  
  
ตํ ปราภวโต มุขํฯ  
</li>
  
อิตฺถิกโณฺฑ นิฎฺฐิโตฯ  
</li>
  
  
  
  
  