<h1>๑๕. ฉตฺตวโคฺค</h1>
<h3>๑. อติฉตฺติยเตฺถรอปทานวณฺณนา</h3>
<p>  ติอาทิกํ อายสฺมโต อติฉตฺติยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล เอกสฺมิํ กุลเคเห นิพฺพโตฺต ธรมานสฺส ภควโต อทิฎฺฐตฺตา ปรินิพฺพุตกาเล ‘‘อโห มม ปริหานี’’ติ จิเนฺตตฺวา ‘‘มม ชาติํ สผลํ กริสฺสามี’’ติ กตสนฺนิฎฺฐาโน ฉตฺตาธิฉตฺตํ กาเรตฺวา ตสฺส ภควโต สรีรธาตุํ นิหิตธาตุคพฺภํ ปูเชสิฯ อปรภาเค ปุปฺผจฺฉตฺตํ กาเรตฺวา ตเมว ธาตุคพฺภํ  ปูเชสิฯ โส เตเนว ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท คหปติกุเล นิพฺพโตฺต วิญฺญุตํ ปโตฺต สตฺถริ ปสโนฺน ปพฺพชิตฺวา กมฺมฎฺฐานํ คเหตฺวา วายมโนฺต นจิรเสฺสว อรหตฺตํ ปาปุณิฯ</p>


<p> โส อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ นฺติ ฉาทิยติ สํวริยติ อาตปาทินฺติ ฉตฺตํ, ฉตฺตสฺส อติฉตฺตํ ฉตฺตสฺส อุปริ กตฉตฺตํ ฉตฺตาติฉตฺตํ, ฉตฺตสฺส อุปรูปริ ฉตฺตนฺติ อโตฺถฯ นฺติ ถูปิยติ ราสิกรียตีติ ถูโป, อถ วา ถูปติ ถิรภาเวน วุทฺธิํ วิรูฬฺหิํ เวปุลฺลํ อาปชฺชมาโน ปติฎฺฐาตีติ ถูโป, ตสฺมิํ ถูปมฺหิ มยา การิตํ ฉตฺตํ อุปรูปริ ฐปนวเสน อภิ วิเสเสน อาโรปยิํ ปูเชสินฺติ อโตฺถฯ</p>


<p> ติ วิกสิเตหิ สุคเนฺธหิ อเนเกหิ ผุเปฺผหิ ฉทนํ ฉตฺตุปริ วิตานํ กตฺวา ปูเชสินฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๒. ถมฺภาโรปกเตฺถรอปทานวณฺณนา</h3>
<p>  ติอาทิกํ อายสฺมโต ถมฺภาโรปกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ธมฺมทสฺสิสฺส ภควโต  กาเล กุลเคเห นิพฺพโตฺต สโทฺธ ปสโนฺน ปรินิพฺพุเต ภควติ ตสฺส ภควโต ธาตุคพฺภมาฬเก ถมฺภํ นิขนิตฺวา ธชํ อาโรเปสิฯ พหูนิ ชาติสุมนปุปฺผานิ คนฺถิตฺวา นิเสฺสณิยา อาโรหิตฺวา ปูเชสิฯ</p>


<p> โส ยาวตายุกํ ฐตฺวา กาลํ กตฺวา เทวมนุเสฺสสุ สํสรโนฺต อุภยสมฺปตฺติโย อนุภวิตฺวา สพฺพตฺถ ปูชิโต อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต ทหรกาลโต ปภุติ ปูชนีโย สาสเน พทฺธสโทฺธ ปพฺพชิตฺวา สห ปฎิสมฺภิทาหิ อรหตฺตํ ปโตฺต  อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ สกลโลกสฺส นาเถ ปธานภูเต ปฎิสรเณ จ สตฺถริ ขนฺธปรินิพฺพาเนน นิพฺพุเต นิพฺพุตทีปสิขา วิย อทสฺสนํ คเตติ อโตฺถฯ ติ จตุสจฺจธมฺมํ ปสฺสตีติ ธมฺมทสฺสี, อถ วา สติปฎฺฐานาทิเก สตฺตติํสโพธิปกฺขิยธเมฺม ทสฺสนสีโล ปสฺสนสีโลติ ธมฺมทสฺสี, นรานํ อาสโภ ปวโร อุตฺตโมติ นราสโภ, ธมฺมทสฺสี จ โส นราสโภ เจติ ธมฺมทสฺสีนราสโภ, ตสฺมิํ ธมฺมทสฺสีนราสเภฯ นฺติ เจติยมาฬเก ถมฺภํ นิขนิตฺวา ตตฺถ ธชํ อาโรเปสิํ พนฺธิตฺวา ฐเปสินฺติ อโตฺถฯ</p>


<p> ติ นิสฺสาย ตํ อิณนฺติ คจฺฉนฺติ อาโรหนฺติ อุปรีติ นิเสฺสณิ, ตํ นิเสฺสณิํ มาปยิตฺวา กาเรตฺวา พนฺธิตฺวา ถูปเสฎฺฐํ สมารุหินฺติ สมฺพโนฺธฯ ติ ชายมานเมว ชนานํ สุนฺทรํ มนํ กโรตีติ ชาติสุมนํ, ชาติสุมนเมว ปุปฺผํ ‘‘ชาติสุมนปุปฺผ’’นฺติ วตฺตเพฺพ คาถาพนฺธสุขตฺถํ สุมนสทฺทสฺส โลปํ กตฺวา ‘‘ชาติปุปฺผ’’นฺติ วุตฺตํ, ตํ ชาติสุมนปุปฺผํ คเหตฺวา คนฺถิตฺวา ถูปมฺหิ อาโรปยิํ, อาโรเปตฺวา ปูเชสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๓. เวทิการกเตฺถรอปทานวณฺณนา</h3>
<p>  ติอาทิกํ อายสฺมโต เวทิการกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปิยทสฺสิสฺส ภควโต กาเล วิภวสมฺปเนฺน เอกสฺมิํ กุเล นิพฺพโตฺต วิญฺญุตํ ปตฺวา ฆราวาสํ สณฺฐเปตฺวา นิพฺพุเต สตฺถริ ปสโนฺน ตสฺส เจติเย วลยํ กาเรสิ, สตฺตหิ รตเนหิ ปริปูเรตฺวา มหาปูชํ กาเรสิฯ โส  เตน ปุเญฺญน เทวมนุเสฺสสุ สํสรโนฺต อเนเกสุ ชาติสตสหเสฺสสุ ปูชนีโย มหทฺธโน มหาโภโค อุภยสุขํ อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิภวสมฺปโนฺน ปพฺพชิตฺวา วายมโนฺต นจิรเสฺสว อรหา อโหสิฯ</p>


<p> โส  เอกทิวสํ อตฺตโน ปุเพฺพ กตกุสลํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตตฺถเมวฯ ติ ปิยํ โสมนสฺสาการํ ทสฺสนํ ยสฺส โส ปิยทสฺสี, อาโรหปริณาหทฺวตฺติํสมหาปุริสลกฺขณอสีตานุพฺยญฺชนพฺยามปฺปภามณฺฑเลหิ สาธุ มหาชนปฺปสาทํ ชนยนาการทสฺสโนติ อโตฺถฯ นรานํ อุตฺตโมติ นรุตฺตโม, ปิยทสฺสี จ โส นรุตฺตโม เจติ ปิยทสฺสีนรุตฺตโม, ตสฺมิํ ปิยทสฺสีนรุตฺตเม นิพฺพุเต ธาตุคพฺภมฺหิ มุตฺตเวทิํ อหํ อกาสินฺติ สมฺพโนฺธฯ ปุปฺผาธารตฺถาย ปริโยสาเน เวทิกาวลยํ อกาสินฺติ อโตฺถฯ</p>


<p> ติ มณติ โชตติ ปภาสตีติ มณิ, อถ วา ชนานํ มนํ ปูเรโนฺต โสมนสฺสํ กโรโนฺต อิโต คโต ปวโตฺตติ มณิ, ชาติรงฺคมณิเวฬุริยมณิอาทีหิ อเนเกหิ มณีหิ กตเวทิกาวลยํ ปริวาเรตฺวา อุตฺตมํ มหาปูชํ อกาสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๔. สปริวาริยเตฺถรอปทานวณฺณนา</h3>
<p>ติอาทิกํ อายสฺมโต สปริวาริยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนกาสุ ชาตีสุ วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต  กาเล กุลเคเห นิพฺพโตฺต วิญฺญุตํ ปโตฺต มหทฺธโน มหาโภโค อโหสิฯ อถ ปทุมุตฺตเร ภควติ ปรินิพฺพุเต มหาชโน ตสฺส ธาตุํ นิทหิตฺวา มหนฺตํ เจติยํ กาเรตฺวา ปูเชสิฯ ตสฺมิํ กาเล อยํ อุปาสโก ตสฺสุปริ จนฺทนสาเรน เจติยฆรํ กริตฺวา มหาปูชํ อกาสิฯ โส เตเนว ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย กุสลํ กตฺวา สทฺธาย สาสเน ปพฺพชิตฺวา นจิรเสฺสว อรหา อโหสิฯ</p>


<p> โส  อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ  นฺติ ลามกภาวํ นีจภาวํ ทุกฺขิตภาวํ วา น ปสฺสามิ น ชานามิ, น ทิฎฺฐปุโพฺพ มยา นีจภาโวติ อโตฺถฯ เสสํ ปากฎเมวาติฯ</p>

</p>


<h3>๕. อุมาปุปฺผิยเตฺถรอปทานวณฺณนา</h3>
<p>ติอาทิกํ อายสฺมโต อุมาปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล กุลเคเห นิพฺพโตฺต วุทฺธิปฺปโตฺต ฆราวาสํ สณฺฐเปตฺวา วสโนฺต นิพฺพุตสฺส ภควโต เจติยมเห วตฺตมาเน อินฺทนีลมณิวณฺณํ อุมาปุปฺผํ คเหตฺวา ปูเชสิฯ โส เตน ปุเญฺญน สุคตีสุเยว สํสรโนฺต ทิพฺพมานุสสมฺปตฺติโย อนุภวิตฺวา อุปฺปนฺนุปฺปนฺนภเว พหุลํ นีลวโณฺณ ชาติสมฺปโนฺน วิภวสมฺปโนฺน อโหสิฯ โส อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุลเคเห นิพฺพโตฺต วิญฺญุตํ ปตฺวา สทฺธาชาโต ปพฺพชิโต นจิรเสฺสว อรหตฺตํ ปาปุณิฯ</p>


<p> โส ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิ วุตฺตํฯ ตตฺถ ติ โลเกหิ มหิโต ปูชิโตติ โลกมหิโต, ตสฺมิํ โลกมหิเต สิทฺธตฺถมฺหิ ภควติ ปรินิพฺพุเตติ สมฺพโนฺธฯ ติ อาหุติโน วุจฺจนฺติ ปูชาสกฺการา, เตสํ อาหุตีนํ ปฎิคฺคเหตุํ อรหตีติ อาหุตีนํปฎิคฺคโห, อลุตฺตกิตนฺตสมาโส, ตสฺมิํ อาหุตีนํปฎิคฺคเห ภควติ ปรินิพฺพุเตติ อโตฺถฯ</p>


<p> นฺติ  อุทฺธมุทฺธํ นีลปภํ มุญฺจมานํ ปุปฺผติ วิกสตีติ อุมาปุปฺผํ, ตํ อุมาปุปฺผํ คเหตฺวา เจติเย ปูชํ อกาสินฺติ อโตฺถฯ เสสํ อุตฺตานตฺถเมวาติฯ</p>

</p>


<h3>๖. อนุเลปทายกเตฺถรอปทานวณฺณนา</h3>
<p>ติอาทิกํ  อายสฺมโต อนุเลปทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อโนมทสฺสิสฺส ภควโต กาเล กุลเคเห นิพฺพโตฺต มหทฺธโน มหาโภโค ตสฺส ภควโต โพธิรุกฺขสฺส เวทิกาวลยํ กาเรตฺวา สุธากมฺมญฺจ กาเรตฺวา วาลุกสนฺถรณํ ททฺทฬฺหมานํ รชตวิมานมิว กาเรสิฯ โส เตน ปุเญฺญน สุขปฺปโตฺต อุปฺปนฺนุปฺปนฺนภเว รชตวิมานรชตเคหรชตปาสาเทสุ  สุขมนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปตฺวา สตฺถริ ปสโนฺน ปพฺพชิตฺวา วิปสฺสนมนุยุโตฺต นจิรเสฺสว อรหา อโหสิฯ</p>


<p> โส อปรภาเค ‘‘กิํ นุ โข กุสลํ กตฺวา มยา อยํ วิเสโส อธิคโต’’ติ ปุเพฺพนิวาสานุสฺสติญาเณน ปฎิปาฎิยา อนุสฺสริตฺวา ปุเพฺพ กตกุสลํ ชานิตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ อโนมํ อลามกํ ทสฺสนํ ทสฺสนียํ สรีรํ ยสฺส โส อโนมทสฺสี, ทฺวตฺติํสมหาปุริสลกฺขณอสีตานุพฺยญฺชนพฺยามปฺปภาสมุชฺชลวิราชิตสรีรตฺตา สุนฺทรทสฺสโนติ อโตฺถฯ ติ โพธิฆเร เวทิกาวลยํ กาเรตฺวา สกเล โพธิฆเร สุธาเลปนํ กตฺวาติ อโตฺถฯ นฺติ สารกเฎฺฐน ผลกปาณิโย กตฺวา ตาหิ ปาณีหิ มฎฺฐกมฺมํ อกาสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๗. มคฺคทายกเตฺถรอปทานวณฺณนา</h3>
<p>นฺติอาทิกํ อายสฺมโต มคฺคทายกเตฺถรสฺส อปทานํฯ อยมฺปิ ปุริมชินวเรสุ  กตาธิกาโร อเนเกสุ ภเวสุ นิพฺพานาธิคมตฺถาย ปุญฺญานิ อุปจินโนฺต สิทฺธตฺถสฺส ภควโต กาเล โลกสมฺมเต กุเล นิพฺพโตฺต วุทฺธิมนฺวาย ฆราวาสํ วสโนฺต เอกทิวสํ ภควนฺตํ เอกํ นทิํ อุตฺตริตฺวา วนนฺตรํ คจฺฉนฺตํ ทิสฺวา ปสนฺนมานโส ‘‘อิทานิ มยา ภควโต มคฺคํ สมํ กาตุํ วฎฺฎตี’’ติ จิเนฺตตฺวา กุทาลญฺจ ปิฎกญฺจ  อาทาย ภควโต คมนมคฺคํ สมํ กตฺวา วาลุกํ โอกิริตฺวา ภควโต ปาเท วนฺทิตฺวา, ‘‘ภเนฺต, อิมินา มคฺคาลงฺการกรเณน นิพฺพตฺตนิพฺพตฺตฎฺฐาเน ปูชนีโย ภเวยฺยํ, นิพฺพานญฺจ ปาปุเณยฺย’’นฺติ ปตฺถนํ อกาสิฯ ภควา ‘‘ยถาธิปฺปายํ สมิชฺฌตู’’ติ อนุโมทนํ วตฺวา ปกฺกามิฯ</p>


<p> โส เตน ปุเญฺญน เทวมนุเสฺสสุ สํสรโนฺต สพฺพตฺถ ปูชิโต อโหสิฯ อิมสฺมิํ ปน พุทฺธุปฺปาเท ปากเฎ เอกสฺมิํ กุเล นิพฺพโตฺต สตฺถริ ปสโนฺน ปพฺพชิตฺวา วิปสฺสนํ วเฑฺฒตฺวา นจิรเสฺสว อรหตฺตํ ปตฺวา อตฺตโน ปุพฺพกมฺมํ ปจฺจกฺขโต ญตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ นทติ สทฺทํ กโรติ คจฺฉตีติ นที, นทีเยว นทิกา, ตํ นทิกํ อุตฺตริตฺวา อติกฺกมิตฺวาติ อโตฺถฯ ติ  กุ วุจฺจติ ปถวี, ตํ วิทาลเน ปทาลเน ฉินฺทเน อลนฺติ กุทาลํ, ปิฎกํ วุจฺจติ ปํสุวาลิกาทิวาหกํ, ตาลปณฺณเวตฺตลตาทีหิ กตภาชนํ, กุทาลญฺจ ปิฎกญฺจ กุทาลปิฎกํ, ตํ อาทาย คเหตฺวาติ อโตฺถฯ เสสํ อุตฺตานตฺถเมวาติฯ</p>

</p>


<h3>๘. ผลกทายกเตฺถรอปทานวณฺณนา</h3>
<p>นฺติอาทิกํ อายสฺมโต ผลกทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ อตฺตภาเวสุ กตปุญฺญสมฺภาโร สิทฺธตฺถสฺส ภควโต กาเล วฑฺฒกิกุเล นิพฺพโตฺต รตนตฺตเย ปสโนฺน จนฺทเนน อาลมฺพนผลกํ กตฺวา ภควโต อทาสิฯ ภควา ตสฺสานุโมทนํ อกาสิฯ</p>


<p> โส เตน ปุเญฺญน เทวมนุเสฺสสุ สํสรโนฺต สพฺพตฺถ กาเล จิตฺตสุขปีณิโต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปตฺวา สตฺถุ ธมฺมเทสนํ สุตฺวา สญฺชาตปฺปสาโท ปพฺพชิตฺวา วายมโนฺต นจิรเสฺสว สห ปฎิสมฺภิทาหิ อรหตฺตํ  ปตฺวา อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต  นฺติอาทิมาหฯ ตตฺถ ติ ยนฺติ เอเตน อิจฺฉิติจฺฉิตฎฺฐานนฺติ ยานํ, ตํ กโรตีติ ยานกาโร, ปุเร พุทฺธทสฺสนสมเย อหํ ยานกาโร อาสิํ อโหสินฺติ อโตฺถฯ ติ จนฺทติ ปริฬาหํ วูปสเมตีติ จนฺทนํฯ อถ วา จนฺทนฺติ สุคนฺธวาสนตฺถํ สรีรํ วิลิมฺปนฺติ เอเตนาติ จนฺทนํ, ตํ อาลมฺพนผลกํ กตฺวาฯ ติ สกลโลกสฺส พนฺธุ ญาติภูโตติ โลกพนฺธุ, ตสฺส โลกพนฺธุโน สตฺถุสฺส อทาสินฺติ อโตฺถฯ เสสํ สุวิเญฺญยฺยเมวาติฯ</p>

</p>


<h3>๙. วฎํสกิยเตฺถรอปทานวณฺณนา</h3>
<p>ติอาทิกํ อายสฺมโต วฎํสกิยเตฺถรสฺส อปทานํฯ อยมฺปิ ปุริมมุนิเนฺทสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สุเมธสฺส ภควโต กาเล กุลเคเห นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา ตตฺถ อาทีนวํ ทิสฺวา เคหํ ปหาย ตาปสปพฺพชฺชํ ปพฺพชิตฺวา มหาวเน วิหาสิฯ ตสฺมิํ สมเย สุเมโธ ภควา วิเวกกามตาย ตํ วนํ สมฺปาปุณิฯ อถ โส ตาปโส ภควนฺตํ  ทิสฺวา ปสนฺนมานโส วิกสิตํ สฬลปุปฺผํ คเหตฺวา วฎํสกากาเรน คเนฺถตฺวา ภควโต ปาทมูเล ฐเปตฺวา ปูเชสิฯ ภควา ตสฺส จิตฺตปฺปสาทตฺถาย อนุโมทนมกาสิฯ โส เตน ปุเญฺญน เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท วิภวสมฺปเนฺน กุเล ชาโต วุทฺธิมนฺวาย สโทฺธ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิ วุตฺตํฯ ติ ชนากิณฺณตํ ปหาย ชนวิเวกํ จิตฺตวิเวกญฺจ อนุพฺรูหโนฺต วเฑฺฒโนฺต พหุลีกโรโนฺต มหาวนํ อโชฺฌคาหิ ปาวิสีติ อโตฺถฯ เสสํ อุตฺตานตฺถเมวาติฯ</p>

</p>


<h3>๑๐. ปลฺลงฺกทายกเตฺถรอปทานวณฺณนา</h3>
<p>   ติอาทิกํ อายสฺมโต ปลฺลงฺกทายกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร อเนเกสุ ภเวสุ นิพฺพานาธิคมตฺถาย กตปุญฺญูปจโย สุเมธสฺส ภควโต กาเล คหปติกุเล นิพฺพโตฺต วุทฺธิมนฺวาย มหาโภคสมฺปโนฺน สตฺถริ ปสีทิตฺวา ธมฺมํ สุตฺวา ตสฺส สตฺถุโน สตฺตรตนมยํ ปลฺลงฺกํ กาเรตฺวา มหนฺตํ ปูชํ อกาสิฯ โส เตน ปุเญฺญน เทวมนุเสฺสสุ สํสรโนฺต สพฺพตฺถ ปูชิโต อโหสิฯ โส อนุกฺกเมน อิมสฺมิํ พุทฺธุปฺปาเท วิภวสมฺปเนฺน เอกสฺมิํ กุเล นิพฺพโตฺต วิญฺญุตํ ปโตฺต ฆราวาสํ สณฺฐเปตฺวา สตฺถุ ธมฺมเทสนํ สุตฺวา ปสโนฺน ปพฺพชิตฺวา นจิรเสฺสว อรหตฺตํ ปตฺวา ปุเพฺพ กตปุญฺญนาเมน ติ ปากโฎ อโหสิฯ เหฎฺฐา วิย อุปริปิ ปุเพฺพ กตปุญฺญนาเมน เถรานํ นามานิ เอวเมว เวทิตพฺพานิฯ</p>


<p> โส เอกทิวสํ อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ติ ปลฺลงฺกํ อูรุพทฺธาสนํ กตฺวา ยตฺถ อุปวีสนฺติ นิสีทนฺติ, โส ปลฺลโงฺกติ วุจฺจติ, โส ปลฺลโงฺก สตฺตรตนมโย มยา ทิโนฺน ปูชิโตติ อโตฺถฯ ติ สห อุตฺตรจฺฉเทน สห ปจฺฉเทน สอุตฺตรสปจฺฉโท, อุปริวิตานํ พนฺธิตฺวา อาสนํ อุตฺตมวเตฺถหิ อจฺฉาเทตฺวาติ อโตฺถฯ เสสํ ปากฎเมวาติฯ</p>

</p>

</p>





