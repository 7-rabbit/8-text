<h1>๔. สุมนวโคฺค</h1>
<h3>๑. สุมนสุตฺตวณฺณนา</h3>
<p> จตุตฺถสฺส  ปฐเม ติ มหาสกฺการํ กตฺวา ปตฺถนํ ปเตฺถตฺวา เอวํ ลทฺธนามา ราชกญฺญาฯ วิปสฺสิสมฺมาสมฺพุทฺธกาลสฺมิํ หิ นาคเรสุ ‘‘ยุทฺธมฺปิ กตฺวา สตฺถารํ อมฺหากํ คณฺหิสฺสามา’’ติ เสนาปติํ นิสฺสาย พุทฺธปฺปมุขํ สงฺฆํ ลภิตฺวา ปฎิปาฎิยา ปุญฺญานิ กาตุํ อารเทฺธสุ สพฺพปฐมทิวโส เสนาปติสฺส วาโร อโหสิฯ ตสฺมิํ ทิวเส เสนาปติ มหาทานํ สเชฺชตฺวา ‘‘อชฺช ยถา อโญฺญ โกจิ เอกภิกฺขมฺปิ น เทติ, เอวํ รกฺขถา’’ติ สมนฺตา ปุริเส ฐเปสิฯ ตํทิวสํ เสฎฺฐิภริยา โรทมานา ปญฺจหิ กุมาริกาสเตหิ สทฺธิํ กีฬิตฺวา อาคตํ ธีตรํ อาห – ‘‘สเจ, อมฺม, ตว ปิตา ชีเวยฺย, อชฺชาหํ ปฐมํ ทสพลํ โภเชยฺย’’นฺติฯ สา ตํ อาห – ‘‘อมฺม, มา จินฺตยิ, อหํ ตถา กริสฺสามิ, ยถา พุทฺธปฺปมุโข สโงฺฆ อมฺหากํ ปฐมํ ภิกฺขํ ภุญฺชิสฺสตี’’ติฯ ตโต สตสหสฺสคฺฆนิกาย สุวณฺณปาติยา นิรุทกปายาสํ ปูเรตฺวา สปฺปิมธุสกฺขราทีหิ  อภิสงฺขริตฺวา อญฺญิสฺสา ปาติยา ปฎิกุชฺชิตฺวา ตํ สุมนมาลาคุเฬหิ ปริกฺขิปิตฺวา มาลาคุฬสทิสํ กตฺวา ภควโต คามํ ปวิสนเวลาย สยเมว อุกฺขิปิตฺวา ธาติคณปริวุตา ฆรา นิกฺขมิฯ</p>


<p>อนฺตรามเคฺค  เสนาปติโน อุปฎฺฐากา, ‘‘อมฺม, มา อิโต อาคมา’’ติ วทนฺติฯ มหาปุญฺญา นาม มนาปกถา โหนฺติ, น จ เตสํ ปุนปฺปุนํ ภณนฺตานํ กถา ปฎิกฺขิปิตุํ สกฺกา โหติฯ สา ‘‘จูฬปิต, มหาปิต, มาตุล, กิสฺส ตุเมฺห คนฺตุํ น เทถา’’ติ อาหฯ เสนาปตินา ‘‘อญฺญสฺส กสฺสจิ ขาทนียํ โภชนียํ มา เทถา’’ติ ฐปิตมฺห, อมฺมาติฯ กิํ ปน มม หเตฺถ ขาทนียํ โภชนียํ ปสฺสถาติ? มาลาคุฬํ ปสฺสามาติฯ กิํ ตุมฺหากํ เสนาปติ มาลาปูชมฺปิ กาตุํ น เทตีติ? เทติ, อมฺมาติฯ เตน หิ อเปถาติ ภควนฺตํ อุปสงฺกมิตฺวา ‘‘มาลาคุฬํ คณฺหถ ภควา’’ติ อาหฯ ภควา เอกํ เสนาปติสฺส อุปฎฺฐากํ โอโลเกตฺวา มาลาคุฬํ คณฺหาเปสิฯ สา ภควนฺตํ วนฺทิตฺวา ‘‘ภวาภวาภินิพฺพตฺติยํ เม สติ ปริตสฺสนชีวิตํ นาม มา โหตุ, อยํ สุมนมาลา วิย นิพฺพตฺตนิพฺพตฺตฎฺฐาเน ปิยาว  โหมิ, นาเมน จ สุมนาเยวา’’ติ ปตฺถนํ กตฺวา สตฺถารา ‘‘สุขินี โหหี’’ติ วุตฺตา วนฺทิตฺวา ปทกฺขิณํ กตฺวา ปกฺกามิฯ</p>


<p>ภควาปิ เสนาปติสฺส เคหํ คนฺตฺวา ปญฺญตฺตาสเน นิสีทิฯ เสนาปติ ยาคุํ คเหตฺวา อุปคญฺฉิ, สตฺถา หเตฺถน ปตฺตํ ปิทหิฯ นิสิโนฺน, ภเนฺต, ภิกฺขุสโงฺฆติ ฯ อตฺถิ โน เอโก อนฺตรามเคฺค ปิณฺฑปาโต ลโทฺธติ? มาลํ อปเนตฺวา ปิณฺฑปาตํ อทฺทสฯ จูฬุปฎฺฐาโก อาห – ‘‘สามิ มาลาติ มํ วตฺวา มาตุคาโม วเญฺจสี’’ติฯ ปายาโส ภควนฺตํ อาทิํ กตฺวา สพฺพภิกฺขูนํ ปโหสิฯ เสนาปติ อตฺตโน เทยฺยธมฺมํ อทาสิฯ สตฺถา ภตฺตกิจฺจํ กตฺวา มงฺคลํ วตฺวา ปกฺกามิฯ เสนาปติ ‘‘กา นาม สา ปิณฺฑปาตมทาสี’’ติ ปุจฺฉิฯ เสฎฺฐิธีตา สามีติฯ สปฺปญฺญา อิตฺถี, เอวรูปาย ฆเร วสนฺติยา ปุริสสฺส สคฺคสมฺปตฺติ นาม น ทุลฺลภาติ กํ อาเนตฺวา เชฎฺฐกฎฺฐาเน ฐเปสิ?</p>


<p>สา ปิตุเคเห จ เสนาปติเคเห จ ธนํ คเหตฺวา ยาวตายุกํ ตถาคตสฺส ทานํ ทตฺวา ปุญฺญานิ กริตฺวา ตโต จุตา กามาวจรเทวโลเก นิพฺพตฺติฯ นิพฺพตฺตกฺขเณเยว ชาณุปฺปมาเณน โอธินา สกลํ เทวโลกํ ปริปูรยมานํ สุมนวสฺสํ วสฺสิฯ เทวตา ‘‘อยํ อตฺตนาว อตฺตโน นามํ คเหตฺวา อาคตา’’ติ ‘‘สุมนา เทวธีตา’’เตฺววสฺสา นามํ อกํสุฯ สา เอกนวุติกเปฺป เทเวสุ จ มนุเสฺสสุ จ สํสรนฺตี นิพฺพตฺตนิพฺพตฺตฎฺฐาเน อวิชหิตสุมนวสฺสา ‘‘สุมนา สุมนา’’เตฺวว นามา อโหสิฯ อิมสฺมิํ ปน กาเล โกสลรโญฺญ อคฺคมเหสิยา กุจฺฉิสฺมิํ ปฎิสนฺธิํ คณฺหิฯ ตาปิ ปญฺจสตา กุมาริกา ตํทิวสเญฺญว ตสฺมิํ ตสฺมิํ กุเล ปฎิสนฺธิํ คเหตฺวา  เอกทิวเสเยว สพฺพา มาตุกุจฺฉิโต นิกฺขมิํสุฯ ตํขณํเยว ชาณุปฺปมาเณน โอธินา สุมนวสฺสํ วสฺสิฯ ตํ ทิสฺวา ราชา ‘‘ปุเพฺพ กตาภินีหารา เอสา ภวิสฺสตี’’ติ  ตุฎฺฐมานโส ‘‘ธีตา เม อตฺตนาว อตฺตโน นามํ คเหตฺวา อาคตา’’ติ สุมนาเตฺววสฺสา นามํ กตฺวา ‘‘มยฺหํ ธีตา น เอกิกาว นิพฺพตฺติสฺสตี’’ติ นครํ วิจินาเปโนฺต ‘ปญฺจ ทาริกาสตานิ ชาตานี’’ติ สุตฺวา สพฺพา อตฺตนาว โปสาเปสิฯ มาเส มาเส สมฺปเต ‘‘อาเนตฺวา มม ธีตุ ทเสฺสถา’’ติ อาหฯ เอวเมสา มหาสกฺการํ กตฺวา ปตฺถนํ ปเตฺถตฺวา เอวํลทฺธนามาติ เวทิตพฺพาฯ</p>


<p>ตสฺสา  สตฺตวสฺสิกกาเล อนาถปิณฺฑิเกน วิหารํ นิฎฺฐาเปตฺวา ตถาคตสฺส ทูเต เปสิเต สตฺถา ภิกฺขุสงฺฆปริวาโร สาวตฺถิํ อคมาสิฯ อนาถปิณฺฑิโก คนฺตฺวา ราชานํ เอวมาห – ‘‘มหาราช, สตฺถุ อิธาคมนํ อมฺหากมฺปิ มงฺคลํ ตุมฺหากมฺปิ มงฺคลเมว, สุมนํ ราชกุมาริํ ปญฺจหิ ทาริกาสเตหิ สทฺธิํ ปุณฺณฆเฎ จ คนฺธมาลาทีนิ จ คาหาเปตฺวา ทสพลสฺส ปจฺจุคฺคมนํ เปเสถา’’ติฯ ราชา ‘‘สาธุ มหาเสฎฺฐี’’ติ ตถา อกาสิฯ สาปิ รญฺญา วุตฺตนเยเนว คนฺตฺวา สตฺถารํ วนฺทิตฺวา คนฺธมาลาทีหิ ปูเชตฺวา เอกมนฺตํ อฎฺฐาสิฯ สตฺถา ตสฺสา ธมฺมํ เทเสสิฯ สา ปญฺจหิ กุมาริกาสเตหิ สทฺธิํ โสตาปตฺติผเล ปติฎฺฐาสิฯ อญฺญานิปิ ปญฺจ ทาริกาสตานิ ปญฺจ มาตุคามสตานิ ปญฺจ อุปาสกสตานิ ตสฺมิํเยว ขเณ โสตาปตฺติผลํ ปาปุณิํสุฯ เอวํ ตสฺมิํ ทิวเส อนฺตรามเคฺคเยว เทฺว โสตาปนฺนสหสฺสานิ ชาตานิฯ</p>


<p>ติ กสฺมา อุปสงฺกมีติ? ปญฺหํ ปุจฺฉิตุกามตายฯ กสฺสปสมฺมาสมฺพุทฺธกาเล กิร สหายกา เทฺว ภิกฺขู อเหสุํฯ เตสุ เอโก สารณียธมฺมํ ปูเรติ, เอโก ภตฺตคฺควตฺตํฯ สารณียธมฺมปูรโก อิตรํ อาห – ‘‘อาวุโส, อทินฺนสฺส ผลํ นาม นตฺถิ, อตฺตนา ลทฺธํ ปเรสํ ทตฺวา ภุญฺชิตุํ วฎฺฎตี’’ติฯ อิตโร ปน อาห – ‘‘อาวุโส, ตฺวํ น ชานาสิ, เทยฺยธมฺมํ นาม วินิปาเตตุํ น  วฎฺฎติ, อตฺตโน ยาปนมตฺตเมว คณฺหเนฺตน ภตฺตคฺควตฺตํ ปูเรตุํ วฎฺฎตี’’ติฯ เตสุ เอโกปิ เอกํ อตฺตโน โอวาเท โอตาเรตุํ นาสกฺขิฯ เทฺวปิ อตฺตโน ปฎิปตฺติํ ปูเรตฺวา ตโต จุตา กามาวจรเทวโลเก นิพฺพตฺติํสุฯ ตตฺถ สารณียธมฺมปูรโก อิตรํ ปญฺจหิ ธเมฺมหิ อธิคณฺหิฯ</p>


<p>เอวํ เต เทเวสุ จ มนุเสฺสสุ จ สํสรนฺตา เอกํ พุทฺธนฺตรํ เขเปตฺวา อิมสฺมิํ กาเล สาวตฺถิยํ นิพฺพตฺติํสุฯ สารณียธมฺมปูรโก โกสลรโญฺญ อคฺคมเหสิยา กุจฺฉิสฺมิํ ปฎิสนฺธิํ คณฺหิ , อิตโร ตสฺสาเยว อุปฎฺฐากอิตฺถิยา กุจฺฉิสฺมิํ ปฎิสนฺธิํ คณฺหิฯ เต เทฺวปิ ชนา เอกทิวเสเนว ชายิํสุฯ เต นามคฺคหณทิวเส นฺหาเปตฺวา สิริคเพฺภ นิปชฺชาเปตฺวา ทฺวินฺนมฺปิ มาตโร พหิ สกฺการํ สํวิทหิํสุฯ เตสุ สารณียธมฺมปูรโก อกฺขีนิ อุมฺมีเลตฺวา มหนฺตํ เสตจฺฉตฺตํ สุปญฺญตฺตํ สิริสยนํ อลงฺกตปฎิยตฺตญฺจ นิเวสนํ ทิสฺวา ‘‘เอกสฺมิํ ราชกุเล นิพฺพโตฺตสฺมี’’ติ อญฺญาสิฯ โส ‘‘กิํ  นุ โข กมฺมํ กตฺวา อิธ นิพฺพโตฺตสฺมี’’ติ อาวเชฺชโนฺต ‘‘สารณียธมฺมนิสฺสเนฺทนา’’ติ ญตฺวา ‘‘สหาโย เม กุหิํ นุ โข นิพฺพโตฺต’’ติ อาวเชฺชโนฺต นีจสยเน นิปนฺนํ ทิสฺวา ‘‘อยํ ภตฺตคฺควตฺตํ ปูเรมีติ มม วจนํ น คณฺหิ, อิมสฺมิํ อิทานิ ตํ ฐาเน นิคฺคณฺหิตุํ วฎฺฎตี’’ติ ‘‘สมฺม มม วจนํ นากาสี’’ติ อาหฯ อถ กิํ ชาตนฺติฯ ปสฺส มยฺหํ สมฺปตฺติํ, เสตจฺฉตฺตสฺส เหฎฺฐา สิริสยเน นิปโนฺนสฺมิ, ตฺวํ นีจมเญฺจ ถทฺธอตฺถรณมเตฺต นิปโนฺนสีติฯ กิํ ปน ตฺวํ เอตํ นิสฺสาย มานํ กโรสิ, นนุ เวฬุสลากาหิ กตฺวา ปิโลติกาย ปลิเวฐิตํ สพฺพเมตํ ปถวีธาตุมตฺตเมวาติ?</p>


<p>สุมนา เตสํ กถํ สุตฺวา ‘‘มม ภาติกานํ สนฺติเก โกจิ นตฺถี’’ติ เตสํ สมีปํ คจฺฉนฺตี ทฺวารํ นิสฺสาย ฐิตา ‘‘ธาตู’’ติ วจนํ  สุตฺวา ‘‘อิทํ ธาตูติ วจนํ พหิทฺธา นตฺถิฯ มม ภาติกา สมณเทวปุตฺตา ภวิสฺสนฺตี’’ติ จิเนฺตตฺวา – ‘‘สจาหํ ‘อิเม เอวํ กเถนฺตี’ติ มาตาปิตูนํ กเถสฺสามิ, ‘อมนุสฺสา เอเต’ติ นีหราเปสฺสนฺติฯ อิทํ การณํ อญฺญสฺส อกเถตฺวา กงฺขเจฺฉทกํ ปุริสเหรญฺญิกํ มม ปิตรํ มหาโคตมทสพลํเยว ปุจฺฉิสฺสามี’’ติ ภุตฺตปาตราสา ราชานํ อุปสงฺกมิตฺวา ‘‘ทสพลสฺส อุปฎฺฐานํ คมิสฺสามี’’ติ อาหฯ ราชา ปญฺจ รถสตานิ โยชาเปสิฯ ชมฺพุทีปตลสฺมิญฺหิ ติโสฺสว กุมาริโย ปิตูนํ สนฺติกา ปญฺจ รถสตานิ ลภิํสุ – พิมฺพิสารรโญฺญ ธีตา จุนฺที ราชกญฺญา, ธนญฺจยสฺส เสฎฺฐิสฺส ธีตา วิสาขา, อยํ สุมนา ราชกญฺญาติฯ สา คนฺธมาลํ อาทาย รเถ ฐิตา ปญฺจรถสตปริวารา ‘‘อิมํ ปญฺหํ ปุจฺฉิสฺสามี’’ติ เยน ภควา เตนุปสงฺกมิฯ</p>


<p>ติ อิธ ภเวยฺยุํฯ ติ เอโก อตฺตนา ลทฺธลาภโต ปรสฺส ทตฺวา ปริภุญฺชนโก สารณียธมฺมปูรโกฯ ติ เอโก อตฺตนา ลทฺธํ ปรสฺส อทตฺวา ปริภุญฺชนโก ภตฺตคฺควตฺตปูรโกฯ นฺติ เทวภูตานํ เอเตสํฯ ติ อธิภวิตฺวา คณฺหาติ อโชฺฌตฺถรติ อติเสติฯ ติ เชฎฺฐกการเณนฯ ติ เสสเทเว สโกฺก เทวราชา วิย อิเมหิ ปญฺจหิ การเณหิ อธิคณฺหาติฯ ติอาทีสุ   อายุนา มหากสฺสปเตฺถโร วิย พากุลเตฺถโร  วิย อานนฺทเตฺถโร วิย จ, วเณฺณน มหาคติมฺพอภยเตฺถโร วิย ภณฺฑาคารอมโจฺจ วิย จ, สุเขน รฎฺฐปาลกุลปุโตฺต วิย โสณเสฎฺฐิปุโตฺต วิย ยสทารโก วิย จ, ยเสน ธมฺมาโสโก วิย, ตถา อาธิปเจฺจนาติ อิเมหิ ปญฺจหิ การเณหิ อติเรโก เชฎฺฐโก โหติฯ</p>


<p>นฺติ พากุลเตฺถร-สีวลิเตฺถร-อานนฺทเตฺถราทโย วิย ยาจิโตว พหุลํ จีวราทีนิ ปริภุญฺชตีติ อิเมหิ การเณหิ อติเรโก โหติ เชฎฺฐโกฯ นฺติ ยํ เอกสฺส วิมุตฺติยา สทฺธิํ อิตรสฺส วิมุตฺติํ อารพฺภ นานากรณํ วตฺตพฺพํ ภเวยฺย, ตํ น วทามีติ อโตฺถฯ สตฺตวสฺสิกทารโก วา หิ วิมุตฺติํ ปฎิวิชฺฌตุ วสฺสสติกเตฺถโร วา ภิกฺขุ วา ภิกฺขุนี วา อุปาสโก วา อุปาสิกา วา เทโว วา มาโร วา พฺรหฺมา วา, ปฎิวิทฺธโลกุตฺตรมเคฺค นานตฺตํ นาม นตฺถิฯ ติ ยุตฺตเมวฯ ติ ยานิ นามฯ</p>


<p>ติ อากาเสน คจฺฉโนฺตฯ ติ รตนตฺตยคุณานํ สทฺธาตาฯ นฺติ คชฺชโนฺตฯ ติ มาลาสทิสาย เมฆมุเข จรนฺติยา วิชฺชุลตาย สมนฺนาคโตฯ ติ สตกูโฎ, อิโต จิโต จ อุฎฺฐิเตน วลาหกกูฎสเตน สมนฺนาคโตติ อโตฺถฯ ติ โสตาปโนฺนฯ ติ อุทโกเฆน วิย ทานวเสน ทียมาเนหิ โภเคหิ ปริพฺยูโฬฺห, เทวโลกํ สมฺปาปิโตติ อโตฺถฯ ติ  ปรโลเกฯ ติ ยสฺมิํ สเคฺค อุปฺปชฺชติ, ตเตฺถว โมทตีติฯ</p>


<h3>๒. จุนฺทีสุตฺตวณฺณนา</h3>
<p> ทุติเย ติ ภุตฺตปาตราสา ปิตุ สนฺติกํ เปเสตฺวา ปญฺจ รถสตานิ โยชาเปตฺวา เตหิ ปริวุตาติ อโตฺถฯ ติ ภาตรา สทฺธิํ ปวตฺติตํ ปญฺหสากจฺฉํ ปุจฺฉิสฺสามีติ คนฺธมาลจุณฺณาทีนิ อาทาย อุปสงฺกมิฯ ติ ยทา เอว โส โหติฯ อถ วา โย เอว โส โหติฯ ติ มคฺคผลสมฺปยุตฺตานิ  สีลานิฯ ตานิ หิ อริยานํ กนฺตานิ โหนฺติ, ภวนฺตเรปิ น ปริจฺจชนฺติฯ เสสํ จตุกฺกนิปาเต อคฺคปฺปสาทสุเตฺต วุตฺตนเยเนว เวทิตพฺพํฯ</p>


<h3>๓. อุคฺคหสุตฺตวณฺณนา</h3>
<p> ตติเย  ติ ภทฺทิยนคเรฯ ติ สยํชาเต อโรปิเต หิมวเนฺตน สทฺธิํ เอกาพเทฺธ วนสเณฺฑ, ตํ นครํ อุปนิสฺสาย ตสฺมิํ วเน วิหรตีติ อโตฺถฯ ติ อตฺตนา จตุโตฺถฯ กสฺมา ปเนส ภควนฺตํ อตฺตจตุตฺถํเยว นิมเนฺตสิ? เคเห กิรสฺส มงฺคลํ มหนฺตํ, ตตฺถ มหเนฺตน สํวิธาเนน พหู  มนุสฺสา สนฺนิปติสฺสนฺติฯ เต ภิกฺขุสงฺฆํ ปริวิสเนฺตน ทุสฺสงฺคหา ภวิสฺสนฺตีติ อตฺตจตุตฺถํเยว นิมเนฺตสิฯ อปิ จสฺส เอวมฺปิ อโหสิ – ‘‘ทหรกุมาริกาโย มหาภิกฺขุสงฺฆมเชฺฌ สตฺถริ โอวทเนฺต โอลีนมนา โอวาทํ คเหตุํ น สกฺกุเณยฺยุ’’นฺติฯ อิมินาปิ การเณน อตฺตจตุตฺถเมว นิมเนฺตสิฯ ติ, ภเนฺต ภควา, เอตาสํ โอวทตุ, เอตา โอวทตูติ อโตฺถฯ อุปโยคตฺถสฺมิญฺหิ เอตํ สามิวจนํฯ นฺติ ยํ โอวาทานุสาสนํ เอตาสํฯ เอวญฺจ ปน วตฺวา โส เสฎฺฐิ ‘‘อิมา มม สนฺติเก โอวาทํ คณฺหมานา หราเยยฺยุ’’นฺติ ภควนฺตํ วนฺทิตฺวา ปกฺกามิฯ</p>


<p>ติ สามิกสฺสฯ ติ อนุทฺทยํ ปฎิจฺจฯ ติ สพฺพปฐมํ อุฎฺฐานสีลาฯ ติ สพฺพปจฺฉา นิปชฺชนสีลาฯ อิตฺถิยา หิ ปฐมตรํ ภุญฺชิตฺวา สยนํ อารุยฺห นิปชฺชิตุํ น วฎฺฎติ, สเพฺพ ปน เคหปริชเน โภเชตฺวา อุปกรณภณฺฑํ สํวิธาย โครูปาทีนิ อาคตานาคตานิ ญตฺวา เสฺว กตฺตพฺพกมฺมํ วิจาเรตฺวา กุญฺจิกามุทฺทิกํ หเตฺถ กตฺวา สเจ โภชนํ อตฺถิ, ภุญฺชิตฺวา, โน เจ อตฺถิ, อญฺญํ ปจาเปตฺวา สเพฺพ สนฺตเปฺปตฺวา ปจฺฉา นิปชฺชิตุํ วฎฺฎติฯ นิปนฺนายปิ ยาว สูริยุคฺคมนา นิทฺทายิตุํ น วฎฺฎติ, สพฺพปฐมํ ปน อุฎฺฐาย ทาสกมฺมกเร ปโกฺกสาเปตฺวา ‘‘อิทญฺจิทญฺจ กมฺมํ กโรถา’’ติ กมฺมนฺตํ วิจาเรตฺวา เธนุโย ทุหาเปตฺวา สพฺพํ เคเห กตฺตพฺพกิจฺจํ อตฺตโน ปจฺจกฺขํเยว  กาตุํ วฎฺฎติ ฯ เอตมตฺถํ สนฺธาย ‘‘ปุพฺพุฎฺฐายินิโย ปจฺฉานิปาตินิโย’’ติ อาหฯ ติ กิํ กโรม กิํ กโรมา’’ติ มุขํ โอโลเกตฺวา วิจรณสีลาฯ ติ มนาปํเยว กิริยํ กรณสีลาฯ ติ ปิยเมว วจนํ วาทนสีลาฯ ติ จตุปจฺจยปูชาย ปูชยิสฺสามฯ</p>


<p>ติ อตฺตโน สนฺติกํ อาคเตฯ ติ อาสเนน จ ปาทโธวนอุทเกน จ ปูชยิสฺสามฯ เอตฺถ จ มาตาปิตูนํ เทวสิกํ สกฺกาโร กาตโพฺพฯ สมณพฺราหฺมณานํ  ปน อพฺภาคตานํ อาสนํ ทตฺวา ปาทโธวนญฺจ ทาตพฺพํ, สกฺกาโร จ กาตโพฺพฯ</p>


<p>ติ เอฬกโลมํฯ ติ เอฬกโลมานํ วิชฎนโธวนรชนเวณิกรณาทีสุ กปฺปาสสฺส จ วฎฺฎนปิสนโผฎนกนฺตนาทีสุ เฉกา ภวิสฺสามฯ ติ ตสฺมิํ อุณฺณากปฺปาสสํวิธาเน อุปายภูตาย ‘‘อิมสฺมิํ กาเล อิทํ นาม กาตุํ วฎฺฎตี’’ติ เอวํ ปวตฺตาย วีมํสาย สมนฺนาคตาฯ นฺติ อตฺตนา กาตุมฺปิ ปเรหิ การาเปตุมฺปิ ยุตฺตา เจว สมตฺถา จ ภวิสฺสามาติ อโตฺถฯ</p>


<p>ติ สกลทิวสํ อิทํ นาม กมฺมํ กตฺวา อาคตานํ, อุปฑฺฒทิวสํ อิทํ  นาม กมฺมํ กตฺวา อาคตานํ, นิกฺกมฺมานํ เคเห นิสินฺนานํ อิทํ นาม ทาตุญฺจ เอวญฺจ กาตุํ วฎฺฎตีติ เอวํ ชานิสฺสามฯ นฺติ สเจ หิ คิลานกาเล เตสํ เภสชฺชโภชนาทีนิ ทตฺวา โรคํ ผาสุํ น กโรนฺติ, ‘‘อิเม อโรคกาเล อเมฺห ยํ อิจฺฉนฺติ, ตํ กาเรนฺติฯ คิลานกาเล อตฺถิ ภาวมฺปิ โน น ชานนฺตี’’ติ วิรตฺตรูปา ปจฺฉา กิจฺจานิ น กโรนฺติ, ทุกฺกฎานิ วา กโรนฺติฯ ตสฺมา เนสํ พลาพลํ ญตฺวา ทาตพฺพญฺจ กาตพฺพญฺจ ชานิสฺสามาติ เอวํ ตุเมฺหหิ สิกฺขิตพฺพนฺติ ทเสฺสติฯ ติ ขาทนียญฺจ โภชนียญฺจ อสฺส อโนฺตชนสฺสฯ ติ ปฎิลภิตเพฺพน อํเสน, อตฺตโน อตฺตโน ลทฺธพฺพโกฎฺฐาสานุรูเปนาติ อโตฺถฯ ติ ทสฺสามฯ ติ สมฺปาทยิสฺสามฯ</p>


<p>ติ  ปุริสธุตฺตสุราธุตฺตตาวเสน อธุตฺติโยฯ ติ อเถนิโย อโจริโยฯ ติ สุราโสณฺฑตาทิวเสน อโสณฺฑิโยฯ</p>


<p>เอวํ สุตฺตนฺตํ นิฎฺฐเปตฺวา อิทานิ คาถาหิ กูฎํ คณฺหโนฺต ติอาทิมาหฯ ตตฺถ ติ โปสติ ปฎิชคฺคติฯ นฺติ สพฺพกามททํฯ ติ สุอิตฺถีฯ ติ เอตฺตกํ วตฺตํ ปูเรตฺวา วตฺตติฯ ติ นิมฺมานรตี เทวาฯ เต หิ อิจฺฉิติจฺฉิตํ  รูปํ มาเปตฺวา อภิรมณโต นิมฺมานรตีติ จ มนาปาติ จ วุจฺจนฺตีติฯ</p>


<h3>๔. สีหเสนาปติสุตฺตวณฺณนา</h3>
<p> จตุเตฺถ  นฺติ สามํ ปสฺสิตพฺพกํฯ ติ ทานสูโรฯ น โส สทฺธามตฺตเกเนว ติฎฺฐติ, ปริจฺจชิตุมฺปิ สโกฺกตีติ อโตฺถฯ ติ ยํ ทานํ เทติ, ตสฺส ปติ หุตฺวา เทติ, น ทาโส, น สหาโยฯ โย หิ อตฺตนา มธุรํ ภุญฺชติ, ปเรสํ อมธุรํ เทติ, โส ทานสงฺขาตสฺส เทยฺยธมฺมสฺส ทาโส หุตฺวา เทติฯ โย ยํ อตฺตนา ภุญฺชติ, ตเทว เทติ, โส สหาโย หุตฺวา เทติฯ โย ปน อตฺตนา เยน เกนจิ ยาเปติ, ปเรสํ มธุรํ เทติ, โส ปติ เชฎฺฐโก สามี หุตฺวา เทติฯ ตาทิสํ สนฺธาย วุตฺตํ – ‘‘ทานปตี’’ติฯ</p>


<p>ติ น นิเตฺตชภูโตฯ ติ ญาณโสมนสฺสปฺปโตฺตฯ ติ สหภาวํ เอกีภาวํ คตาฯ ติ เยน กเมฺมน ตตฺถ อวกาโส โหติ, ตสฺส กตตฺตา กตาวกาสาฯ ตํ ปน ยสฺมา กุสลเมว โหติ, ตสฺมา ติ วุตฺตํฯ ติ โมทนฺติ ปโมทนฺติฯ ติ อนิสฺสิตสฺส ตถาคตสฺสฯ ติ ตาทิลกฺขณํ ปตฺตสฺสฯ</p>


<h3>๕. ทานานิสํสสุตฺตวณฺณนา</h3>
<p> ปญฺจเม ติ อขณฺฑปญฺจสีโล โหติฯ นฺติ สปฺปุริสานํ มหาปุริสานํ ธมฺมํ อนุกฺกมโนฺต ฯ   ติ สปฺปุริสา พุทฺธปเจฺจกพุทฺธตถาคตสาวกา เอตํ ภชนฺติฯ</p>


<h3>๖. กาลทานสุตฺตวณฺณนา</h3>
<p> ฉเฎฺฐ ติ ยุตฺตทานานิ, ปตฺตทานานิ อนุจฺฉวิกทานานีติ อโตฺถฯ ติ อคฺคสสฺสานิฯ ติ อารามโต ปฐมุปฺปนฺนานิ อคฺคผลานิฯ ติ ปฐมํ สีลวนฺตานํ ทตฺวา ปจฺฉา อตฺตนา ปริภุญฺชติฯ ติ ภาสิตญฺญูฯ นฺติ ยุตฺตปฺปตฺตกาเลน ทินฺนํฯ ติ เอกมเนฺต ฐิตา อนุโมทนฺติฯ นฺติ กาเยน เวยฺยาวฎิกกมฺมํ กโรนฺติฯ ติ อนุกฺกณฺฐิตจิโตฺตฯ นฺติ ยสฺมิํ ฐาเน ทินฺนํ มหปฺผลํ โหติ, ตตฺถ ทเทยฺยฯ</p>


<h3>๗. โภชนสุตฺตวณฺณนา</h3>
<p> สตฺตเม  ติ อายุทานํ เทติฯ นฺติ สรีรวณฺณํฯ นฺติ กายิกเจตสิกสุขํฯ นฺติ สรีรถามํฯ นฺติ ยุตฺตมุตฺตปฺปฎิภานํฯ</p>


<h3>๘. สทฺธสุตฺตวณฺณนา</h3>
<p> อฎฺฐเม ติ อนุคฺคณฺหนฺติฯ ติ ขนฺธสมฺปโนฺน มหารุโกฺข วิยฯ ติ รมณีเย สโมสรณฎฺฐาเนฯ ติ ฉายาย อตฺถิกาว ฉายํ อุปคจฺฉนฺติฯ นฺติ นีจวุตฺติํฯ นฺติ โกธมานถทฺธตาย รหิตํฯ นฺติ โสรเจฺจน สุจิสีเลน สมนฺนาคตํฯ นฺติ สโมฺมทกํฯ</p>


<h3>๙. ปุตฺตสุตฺตวณฺณนา</h3>
<p> นวเม ติ อเมฺหหิ ถญฺญปายนหตฺถปาทวฑฺฒนาทีหิ ภโต ปฎิชคฺคิโต อเมฺห มหลฺลกกาเล  หตฺถปาทโธวน-นฺหาปนยาคุภตฺตทานาทีหิ ภริสฺสติฯ ติ อตฺตโน กมฺมํ ฐเปตฺวา อมฺหากํ ราชกุลาทีสุ อุปฺปนฺนํ กิจฺจํ คนฺตฺวา กริสฺสติ ฯ ติ อมฺหากํ สนฺตกํ เขตฺตวตฺถุหิรญฺญสุวณฺณาทิํ อวินาเสตฺวา รกฺขเนฺต ปุเตฺต กุลวํโส จิรํ ฐสฺสติ, อเมฺหหิ วา ปวตฺติตานิ สลากภตฺตาทีนิ อนุปจฺฉินฺทิตฺวา ปวเตฺตสฺสติ, เอวมฺปิ โน กุลวํโส จิรํ ฐสฺสติฯ ติ กุลวํสานุรูปาย ปฎิปตฺติยา อตฺตานํ ทายชฺชารหํ กโรโนฺต อมฺหากํ สนฺตกํ ทายชฺชํ ปฎิปชฺชิสฺสติฯ ติ ปตฺติทานํ กตฺวา ตติยทิวสโต ปฎฺฐาย ทานํ อนุปฺปทสฺสติฯ</p>


<p>ติ อิมสฺมิํ ฐาเน มาตาปิตูสุ สมฺมา ปฎิปตฺติยา สโนฺต สปฺปุริสาติ เวทิตพฺพาฯ นฺติ มาตาปิตูหิ ปฐมตรํ กตคุณํ อนุสฺสรนฺตาฯ ติ มาตาปิตูหิ ทินฺนสฺส โอวาทสฺส กตฺตาฯ ติ เยหิ ภโต, เตสํ โปสโกฯ ติ ทิเฎฺฐว ธเมฺม มหาชเนน ปสํสิตโพฺพ โหติฯ</p>


<h3>๑๐. มหาสาลปุตฺตสุตฺตวณฺณนา</h3>
<p> ทสเม  ติ มหารุกฺขาฯ ติ ขุทฺทกสาขาหิ จ ปตฺตสงฺขาเตน จ ปลาเสน วฑฺฒนฺติฯ นฺติ อคามเก ปเทเสฯ ติ มหาวเน อฎวิยํฯ เสสํ สพฺพตฺถ อุตฺตานตฺถเมวาติฯ</p>

</p>





