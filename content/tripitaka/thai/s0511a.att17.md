<h1>๑๗. ธมฺมทสฺสีพุทฺธวํสวณฺณนา</h1>
<p>อตฺถทสฺสิมฺหิ   สมฺมาสมฺพุเทฺธ ปรินิพฺพุเต อนฺตรกเปฺป จ วีติวเตฺต อปริมิตายุเกสุ สเตฺตสุ อนุปุเพฺพน ปริหายิตฺวา วสฺสสตสหสฺสายุเกสุ ชาเตสุ  นาม สตฺถา โลกาโลกกโร โลภาทิโลกมลวินยกโร โลเกกนายโก โลเก อุทปาทิฯ โสปิ ภควา ปารมิโย ปูเรตฺวา ตุสิตปุเร นิพฺพตฺติตฺวา ตโต จวิตฺวา สรณนคเร สพฺพโลกสรณสฺส สรณสฺส นาม รโญฺญ อคฺคมเหสิยา สุนนฺทาย นาม เทวิยา กุจฺฉิสฺมิํ ปฎิสนฺธิํ อคฺคเหสิฯ โส ทสนฺนํ มาสานํ อจฺจเยน สรณุยฺยาเน มาตุกุจฺฉิโต ปาวุสฺสกาเล สลิลธรวิวรคโต ปุณฺณจโนฺท วิย นิกฺขมิฯ มหาปุริเส ปน มาตุกุจฺฉิโต นิกฺขนฺตมเตฺตเยว อธิกรณโวหารสตฺถโปตฺถเกสุ อธมฺมิยา โวหารา สยเมว อนฺตรธายิํสุฯ ธมฺมิกโวหาราเยว อฎฺฐํสุฯ เตนสฺส นามคฺคหณทิวเส ‘‘ธมฺมทสฺสี’’ติ นามมกํสุฯ โส อฎฺฐวสฺสสหสฺสานิ อคารํ อชฺฌาวสิฯ ตสฺส กิร อรช-วิรช-สุทสฺสนนามกา ตโย ปาสาทา อเหสุํฯ วิจิโกฬิเทวิปฺปมุขานํ อิตฺถีนํ วีสติสหสฺสาธิกํ สตสหสฺสํ อโหสิฯ</p>


<p>โส จตฺตาริ นิมิตฺตานิ ทิสฺวา วิจิโกฬิเทวิยา ปุญฺญวฑฺฒเน นาม ปุเตฺต อุปฺปเนฺน เทวกุมาโร วิย อติวิย สุขุมาโล เทวสมฺปตฺติมิว สมฺปตฺติมนุภวมาโน มชฺฌิมยาเม วุฎฺฐาย สิริสยเน นิสิโนฺน นิโทฺทปคตานํ อิตฺถีนํ วิปฺปการํ ทิสฺวา สญฺชาตสํเวโค มหาภินิกฺขมนาย จิตฺตํ อุปฺปาเทสิฯ จิตฺตุปฺปาทสมนนฺตรเมวสฺส สุทสฺสนปาสาโท คคนตลมพฺภุคฺคนฺตฺวา จตุรงฺคินิยา เสนาย ปริวุโต ทุติโย ทิวสกโร วิย ทิพฺพวิมานํ วิย จ คนฺตฺวา  รตฺตกุรวกตรุโพธิสมีเปเยว โอตริตฺวา อฎฺฐาสิฯ มหาปุริโส กิร พฺรหฺมุนา อุปนีตานิ กาสายานิ คเหตฺวา ปพฺพชิตฺวา ปาสาทโต โอตริตฺวา อวิทูเร อฎฺฐาสิฯ ปาสาโท ปุน อากาเสน คนฺตฺวา โพธิรุกฺขํ อโนฺตกตฺวา ปถวิยํ ปติฎฺฐาสิฯ อิตฺถิโยปิ สปริวารา ปาสาทโต โอตริตฺวา อฑฺฒคาวุตมตฺตํ คนฺตฺวา อฎฺฐํสุฯ ตตฺถ อิตฺถิโย จ ตาสํ ปริจาริกา เจฎิกาโย จ ฐเปตฺวา สเพฺพ มนุสฺสา ตํ อนุปพฺพชิํสุฯ ภิกฺขูนํ โกฎิสตสหสฺสํ อโหสิฯ</p>


<p>อถ ธมฺมทสฺสี โพธิสโตฺต สตฺตาหํ ปธานจริยํ จริตฺวา วิจิโกฬิเทวิยา ทินฺนํ มธุปายาสํ  ปริภุญฺชิตฺวา พทรวเน ทิวาวิหารํ กตฺวา สายนฺหสมเย  สิริวฑฺฒเนน นาม ยวปาลเกน ทินฺนา อฎฺฐ ติณมุฎฺฐิโย คเหตฺวา พิมฺพิชาลโพธิํ อุปคนฺตฺวา เตปณฺณาสหตฺถวิตฺถตํ ติณสนฺถรํ สนฺถริตฺวา ตตฺถ สพฺพญฺญุตญฺญาณํ ปฎิวิชฺฌิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวาว โพธิสมีเป สตฺตสตฺตาหํ วีตินาเมตฺวา กตพฺรหฺมยาจโน อตฺตนา สทฺธิํ ปพฺพชิตสฺส ภิกฺขูนํ โกฎิสตสหสฺสสฺส สทฺธมฺมปฺปฎิเวธสมตฺถตํ ญตฺวา อฎฺฐารสโยชนิกมคฺคํ เอกาเหเนว อิสิปตนํ คนฺตฺวา เตหิ ปริวุโต ตตฺถ ธมฺมจกฺกํ ปวเตฺตสิ, ตทา โกฎิสตสหสฺสานํ ปฐมาภิสมโย อโหสิฯ เตน วุตฺตํ –</p>


<ol>
<li>
‘‘ตเตฺถว มณฺฑกปฺปมฺหิ, ธมฺมทสฺสี มหายโส;  
  
ตมนฺธการํ วิธมิตฺวา, อติโรจติ สเทวเกฯ  
</li>
  
<li>
‘‘ตสฺสาปิ อตุลเตชสฺส, ธมฺมจกฺกปฺปวตฺตเน;  
  
โกฎิสตสหสฺสานํ, ปฐมาภิสมโย อหู’’ติฯ  
</li>
  
<p>ตตฺถ นฺติ ตมสงฺขาตํ โมหนฺธการนฺติ อโตฺถฯ
</ol></p>


<p>ยทา ปน ตครนามเก นคเร สญฺชโย นาม ราชา กาเมสุ อาทีนวํ เนกฺขมฺมํ เขมโต จ ทิสฺวา อิสิปพฺพชฺชํ ปพฺพชิฯ ตํ นวุติโกฎิโย อนุปพฺพชิํสุฯ เต สเพฺพเยว ปญฺจาภิญฺญาอฎฺฐสมาปตฺติลาภิโน อเหสุํฯ อถ สตฺถา ธมฺมทสฺสี เตสํ อุปนิสฺสยสมฺปตฺติํ ทิสฺวา อากาเสน คนฺตฺวา สญฺชยสฺส ตาปสสฺส อสฺสมปทํ คนฺตฺวา อากาเส ฐตฺวา เตสํ ตาปสานํ อชฺฌาสยานุรูปํ ธมฺมํ เทเสตฺวา ธมฺมจกฺขุํ อุปฺปาเทสิ, โส ทุติโย อภิสมโย อโหสิฯ เตน วุตฺตํ –</p>


<ol>
<li>
‘‘ยทา พุโทฺธ ธมฺมทสฺสี, วิเนสิ สญฺชยํ อิสิํ;  
  
ตทา นวุติโกฎีนํ, ทุติยาภิสมโย อหู’’ติฯ  
</li>
  
<p>ยทา ปน สโกฺก เทวานมิโนฺท ทสพลสฺส ธมฺมํ โสตุกาโม ตํ อุปสงฺกมิ, ตทา อสีติยา โกฎีนํ ตติโย อภิสมโย อโหสิฯ เตน วุตฺตํ –
</ol></p>


<ol>
<li>
‘‘ยทา  
  
สโกฺก อุปคญฺฉิ, สปริโส วินายกํ;  
  
ตทา อสีติโกฎีนํ, ตติยาภิสมโย อหู’’ติฯ  
</li>
  
<p>ยทา  ปน สรณนคเร เวมาติกภาติกํ ปทุมกุมารํ ผุสฺสเทวกุมารญฺจ สปริวาเร ปพฺพาเชสิ, ตสฺมิํ อโนฺตวเสฺส ปพฺพชิตานํ ภิกฺขูนํ โกฎิสตสหสฺสานํ มเชฺฌ วิสุทฺธิปวารณํ ปวาเรสิ, โส ปฐโม สนฺนิปาโต อโหสิฯ ปุน ภควโต เทวโลกโต โอโรหเณ สตโกฎีนํ ทุติโย สนฺนิปาโต อโหสิฯ ยทา ปน สุทสฺสนาราเม เตรสนฺนํ ธุตคุณานํ คุเณ อานิสํเส ปกาเสตฺวา หาริตํ นาม มหาสาวกํ เอตทเคฺค ฐเปสิ, ตทา อสีติยา โกฎีนํ มเชฺฌ ภควา ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘ตสฺสาปิ เทวเทวสฺส, สนฺนิปาตา ตโย อหุํ;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
‘‘ยทา พุโทฺธ ธมฺมทสฺสี, สรเณ วสฺสํ อุปาคมิ;  
  
ตทา โกฎิสตสหสฺสานํ, ปฐโม อาสิ สมาคโมฯ  
</li>
  
<li>
‘‘ปุนาปรํ ยทา พุโทฺธ, เทวโต เอติ มานุสํ;  
  
ตทาปิ สตโกฎีนํ, ทุติโย อาสิ สมาคโมฯ  
</li>
  
<li>
‘‘ปุนาปรํ ยทา พุโทฺธ, ปกาเสสิ ธุเต คุเณ;  
  
ตทา อสีติโกฎีนํ, ตติโย อาสิ สมาคโม’’ติฯ  
</li>
  
<p>ตทา อมฺหากํ โพธิสโตฺต สโกฺก เทวราชา หุตฺวา ทฺวีสุ เทวโลเกสุ เทเวหิ ปริวุโต อาคนฺตฺวา ทิเพฺพหิ คนฺธปุปฺผาทีหิ ทิพฺพตุริเยหิ จ ตถาคตํ ปูเชสิฯ โสปิ นํ สตฺถา – ‘‘อนาคเต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –
</ol></p>


<ol>
<li>
‘‘อหํ เตน สมเยน, สโกฺก อาสิํ ปุรินฺทโท;  
  
ทิเพฺพน คนฺธมาเลน, ตุริเยนาภิปูชยิํฯ  
</li>
  
<li>
‘‘โสปิ  
มํ ตทา พฺยากาสิ, เทวมเชฺฌ นิสีทิย;  
  
อฎฺฐารเส กปฺปสเต, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ  
วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตสฺส  ปน ภควโต สรณํ นาม นครํ อโหสิฯ สรโณ นาม ราชา ปิตา, สุนนฺทา นาม มาตา, ปทุโม จ ผุสฺสเทโว จ เทฺว อคฺคสาวกา, สุเนโตฺต นาม อุปฎฺฐาโก, เขมา จ สพฺพนามา จ เทฺว อคฺคสาวิกา, พิมฺพิชาลรุโกฺข โพธิ, สรีรํ ปนสฺส อสีติหตฺถุเพฺพธํ อโหสิ, อายุ วสฺสสตสหสฺสํ, วิจิโกฬิเทวี นามสฺส อคฺคมเหสี, ปุญฺญวฑฺฒโน นามสฺส ปุโตฺต, ปาสาเทน นิกฺขมิฯ เตน วุตฺตํ –
</ol></p>


<ol>
<li>
‘‘สรณํ นาม นครํ, สรโณ นาม ขตฺติโย;  
  
สุนนฺทา นาม ชนิกา, ธมฺมทสฺสิสฺส สตฺถุโนฯ  
</li>
  
<li>
‘‘ปทุโม ผุสฺสเทโว จ, อเหสุํ อคฺคสาวกา;  
  
สุเนโตฺต นามุปฎฺฐาโก, ธมฺมทสฺสิสฺส สตฺถุโนฯ  
</li>
  
<li>
‘‘เขมา จ สพฺพนามา จ, อเหสุํ อคฺคสาวิกา;  
  
โพธิ ตสฺส ภควโต, พิมฺพิชาโลติ วุจฺจติฯ  
</li>
  
<li>
‘‘โสปิ พุโทฺธ อสมสโม, อสีติหตฺถมุคฺคโต;  
  
อติโรจติ เตเชน, ทสสหสฺสิมฺหิ ธาตุยาฯ  
</li>
  
<li>
‘‘สุผุโลฺล สาลราชาว, วิชฺชูว คคเน ยถา;  
  
มชฺฌนฺหิเกว สูริโย, เอวํ โส อุปโสภถฯ  
</li>
  
<li>
‘‘ตสฺสาปิ  
อตุลเตชสฺส, สมกํ อาสิ ชีวิกํ;  
  
วสฺสสตสหสฺสานิ, โลเก อฎฺฐาสิ จกฺขุมาฯ  
</li>
  
<li>
‘‘โอภาสํ ทสฺสยิตฺวาน, วิมลํ กตฺวาน สาสนํ;  
  
จวิ จโนฺทว คคเน, นิพฺพุโต โส สสาวโก’’ติฯ  
</li>
  
<p>ตตฺถ ติ รตฺตกุรวกรุโกฺขฯ ติ ทสสหสฺสิยา โลกธาตุยาฯ ติ วิชฺชุลตา วิยฯ ติ ยถา คคเน วิชฺชุ จ มชฺชนฺหิเก สูริโย จ อุปโสภติ, เอวํ โส ภควา อุปโสภิตฺถาติ อโตฺถฯ นฺติ สเพฺพหิ นรสเตฺตหิ สมเมว ตสฺส อายุ อโหสีติ อโตฺถฯ ติ จุโตฯ ติ   คคนโต จนฺทิมา วิย จวีติ อโตฺถฯ ธมฺมทสฺสี กิร ภควา สาลวตีนคเร เกสาราเม ปรินิพฺพายิ เสสเมตฺถ คาถาสุ ปากฎเมวาติฯ
</ol></p>

</p>

</p>





