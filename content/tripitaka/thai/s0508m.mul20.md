<h1>๒๑. มหานิปาโต</h1>
<h3>๑. วงฺคีสเตฺถรคาถา</h3>
<ol>
<li>
‘‘นิกฺขนฺตํ  
  
  
วต มํ สนฺตํ, อคารสฺมานคาริยํ;  
  
วิตกฺกา อุปธาวนฺติ, ปคพฺภา กณฺหโต อิเมฯ  
</li>
  
<li>
‘‘อุคฺคปุตฺตา มหิสฺสาสา, สิกฺขิตา ทฬฺหธมฺมิโน  
ทฬฺหธนฺวิโน (สี. อฎฺฐ.)  
;  
  
สมนฺตา ปริกิเรยฺยุํ, สหสฺสํ อปลายินํฯ  
</li>
  
<li>
‘‘สเจปิ เอตฺตกา  
เอตโต (สํ. นิ. ๑.๒๐๙)  
ภิโยฺย, อาคมิสฺสนฺติ อิตฺถิโย;  
  
เนว มํ พฺยาธยิสฺสนฺติ  
พฺยาถยิสฺสนฺติ (?)  
, ธเมฺม สมฺหิ  
ธเมฺมสฺวมฺหิ (สฺยา. ก.)  
ปติฎฺฐิโตฯ  
</li>
  
<li>
‘‘สกฺขี  
หิ เม สุตํ เอตํ, พุทฺธสฺสาทิจฺจพนฺธุโน;  
  
นิพฺพานคมนํ มคฺคํ, ตตฺถ เม นิรโต มโนฯ  
</li>
  
<li>
‘‘เอวํ เจ มํ วิหรนฺตํ, ปาปิม อุปคจฺฉสิ;  
  
ตถา มจฺจุ กริสฺสามิ, น เม มคฺคมฺปิ ทกฺขสิฯ  
</li>
  
<li>
‘‘อรติญฺจ  
อรติํ (พหูสุ)  
รติญฺจ ปหาย, สพฺพโส เคหสิตญฺจ วิตกฺกํ;  
  
วนถํ น กเรยฺย กุหิญฺจิ, นิพฺพนโถ อวนโถ ส  
นิพฺพนโถ อรโต ส หิ (สํ. นิ. ๑.๒๑๐)  
ภิกฺขุฯ  
</li>
  
<li>
‘‘ยมิธ ปถวิญฺจ เวหาสํ, รูปคตํ ชคโตคธํ กิญฺจิ;  
  
ปริชียติ สพฺพมนิจฺจํ, เอวํ สเมจฺจ จรนฺติ มุตตฺตาฯ  
</li>
  
<li>
‘‘อุปธีสุ ชนา คธิตาเส, ทิฎฺฐสุเต  
ทิเฎฺฐ สุเต (สี.)  
ปฎิเฆ จ มุเต จ;  
  
เอตฺถ วิโนทย ฉนฺทมเนโช, โย เหตฺถ น ลิมฺปติ มุนิ ตมาหุ  
ตํ มุนิมาหุ (สํ. นิ. ๑.๒๑๐)  
ฯ  
</li>
  
<li>
‘‘อถ  
สฎฺฐิสิตา สวิตกฺกา, ปุถุชฺชนตาย  
ปุถู ชนตาย (สํ. นิ. ๑.๒๑๐)  
อธมฺมา นิวิฎฺฐา;  
  
น จ วคฺคคตสฺส กุหิญฺจิ, โน ปน ทุฎฺฐุลฺลคาหี  
ทุฎฺฐุลฺลภาณี (สํ. นิ. ๑.๒๑๐)  
ส ภิกฺขุฯ  
</li>
  
<li>
‘‘ทโพฺพ  
จิรรตฺตสมาหิโต, อกุหโก นิปโก อปิหาลุ;  
  
สนฺตํ ปทํ อชฺฌคมา มุนิ, ปฎิจฺจ ปรินิพฺพุโต กงฺขติ กาลํฯ  
</li>
  
<li>
‘‘มานํ ปชหสฺสุ โคตม, มานปถญฺจ ชหสฺสุ อเสสํ;  
  
มานปถมฺหิ ส มุจฺฉิโต, วิปฺปฎิสารีหุวา จิรรตฺตํฯ  
</li>
  
<li>
‘‘มเกฺขน มกฺขิตา ปชา, มานหตา นิรยํ ปปตนฺติ;  
  
โสจนฺติ ชนา จิรรตฺตํ, มานหตา นิรยํ อุปปนฺนาฯ  
</li>
  
<li>
‘‘น  
หิ โสจติ ภิกฺขุ กทาจิ, มคฺคชิโน สมฺมา ปฎิปโนฺน;  
  
กิตฺติญฺจ  
สุขญฺจานุโภติ, ธมฺมทโสติ ตมาหุ ตถตฺตํฯ  
</li>
  
<li>
‘‘ตสฺมา อขิโล อิธ  
อขิโล (สี.), อขิโลธ (สํ. นิ. ๑.๒๑๑)  
ปธานวา, นีวรณานิ ปหาย วิสุโทฺธ;  
  
มานญฺจ ปหาย อเสสํ, วิชฺชายนฺตกโร สมิตาวีฯ  
</li>
  
<li>
‘‘กามราเคน ฑยฺหามิ, จิตฺตํ เม ปริฑยฺหติ;  
  
สาธุ นิพฺพาปนํ พฺรูหิ, อนุกมฺปาย โคตมฯ  
</li>
  
<li>
‘‘สญฺญาย  
วิปริเยสา, จิตฺตํ เต ปริฑยฺหติ;  
  
นิมิตฺตํ ปริวเชฺชหิ, สุภํ ราคูปสํหิตํ ( )  
(สงฺขาเร ปรโต ปสฺส, ทุกฺขโต มา จ อตฺตโต; นิพฺพาเปหิ มหาราคํ, มา ทยฺหิโตฺถ ปุนปฺปุนํ;) (สี. สํ. นิ. ๑.๒๑๒) อุทฺทานคาถายํ เอกสตฺตตีติสงฺขฺยา จ, เถรคาถาฎฺฐกถา จ ปสฺสิตพฺพา  
ฯ  
</li>
  
<li>
‘‘อสุภาย จิตฺตํ ภาเวหิ, เอกคฺคํ สุสมาหิตํ;  
  
สติ กายคตา ตฺยตฺถุ, นิพฺพิทาพหุโล ภวฯ  
</li>
  
<li>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสโนฺต จริสฺสสิฯ  
</li>
  
<li>
‘‘ตเมว วาจํ ภาเสยฺย, ยายตฺตานํ น ตาปเย;  
  
ปเร จ น วิหิํเสยฺย, สา เว วาจา สุภาสิตาฯ  
</li>
  
<li>
‘‘ปิยวาจเมว ภาเสยฺย, ยา วาจา ปฎินนฺทิตา;  
  
ยํ อนาทาย ปาปานิ, ปเรสํ ภาสเต ปิยํฯ  
</li>
  
<li>
‘‘สจฺจํ เว อมตา วาจา, เอส ธโมฺม สนนฺตโน;  
  
สเจฺจ อเตฺถ จ ธเมฺม จ, อาหุ สโนฺต ปติฎฺฐิตาฯ  
</li>
  
<li>
‘‘ยํ พุโทฺธ ภาสติ วาจํ, เขมํ นิพฺพานปตฺติยา;  
  
ทุกฺขสฺสนฺตกิริยาย, สา เว วาจานมุตฺตมาฯ  
</li>
  
<li>
‘‘คมฺภีรปโญฺญ เมธาวี, มคฺคามคฺคสฺส โกวิโท;  
  
สาริปุโตฺต  
มหาปโญฺญ, ธมฺมํ เทเสติ ภิกฺขุนํฯ  
</li>
  
<li>
‘‘สงฺขิเตฺตนปิ เทเสติ, วิตฺถาเรนปิ ภาสติ;  
  
สาลิกายิว นิโคฺฆโส, ปฎิภานํ อุทิยฺยติ  
อุทีรยิ (สี.), อุทียฺยติ (สฺยา.), อุทยฺยติ (?) อุฎฺฐหตีติ ตํสํวณฺณนา  
ฯ  
</li>
  
<li>
‘‘ตสฺส  
ตํ เทสยนฺตสฺส, สุณนฺติ มธุรํ คิรํ;  
  
สเรน รชนีเยน, สวนีเยน วคฺคุนา;  
  
อุทคฺคจิตฺตา มุทิตา, โสตํ โอเธนฺติ ภิกฺขโวฯ  
</li>
  
<li>
‘‘อชฺช ปนฺนรเส วิสุทฺธิยา, ภิกฺขู ปญฺจสตา สมาคตา;  
  
สํโยชนพนฺธนจฺฉิทา, อนีฆา ขีณปุนพฺภวา อิสีฯ  
</li>
  
<li>
‘‘จกฺกวตฺตี  
ยถา ราชา, อมจฺจปริวาริโต;  
  
สมนฺตา อนุปริเยติ, สาครนฺตํ มหิํ อิมํฯ  
</li>
  
<li>
‘‘เอวํ  
วิชิตสงฺคามํ, สตฺถวาหํ อนุตฺตรํ;  
  
สาวกา ปยิรุปาสนฺติ, เตวิชฺชา มจฺจุหายิโนฯ  
</li>
  
<li>
‘‘สเพฺพ ภควโต ปุตฺตา, ปลาเปตฺถ น วิชฺชติ;  
  
ตณฺหาสลฺลสฺส หนฺตารํ, วเนฺท อาทิจฺจพนฺธุนํฯ  
</li>
  
<li>
‘‘ปโรสหสฺสํ ภิกฺขูนํ, สุคตํ ปยิรุปาสติ;  
  
เทเสนฺตํ วิรชํ ธมฺมํ, นิพฺพานํ อกุโตภยํฯ  
</li>
  
<li>
‘‘สุณนฺติ ธมฺมํ วิมลํ, สมฺมาสมฺพุทฺธเทสิตํ;  
  
โสภติ วต สมฺพุโทฺธ, ภิกฺขุสงฺฆปุรกฺขโตฯ  
</li>
  
<li>
‘‘‘นาคนาโม’สิ ภควา, อิสีนํ อิสิสตฺตโม;  
  
มหาเมโฆว หุตฺวาน, สาวเก อภิวสฺสสิฯ  
</li>
  
<li>
‘‘ทิวา  
วิหารา นิกฺขมฺม, สตฺถุทสฺสนกมฺยตา;  
  
สาวโก เต มหาวีร, ปาเท วนฺทติ วงฺคิโสฯ  
</li>
  
<li>
‘‘อุมฺมคฺคปถํ มารสฺส, อภิภุยฺย จรติ ปภิชฺช ขีลานิ;  
  
ตํ ปสฺสถ พนฺธปมุญฺจกรํ, อสิตํว ภาคโส ปวิภชฺชฯ  
</li>
  
<li>
‘‘โอฆสฺส หิ นิตรณตฺถํ, อเนกวิหิตํ มคฺคํ อกฺขาสิ;  
  
ตสฺมิญฺจ อมเต อกฺขาเต, ธมฺมทสา ฐิตา อสํหีราฯ  
</li>
  
<li>
‘‘ปโชฺชตกโร อติวิชฺฌ  
อติวิชฺฌ ธมฺมํ (สี.)  
, สพฺพฐิตีนํ อติกฺกมมทฺทส  
อติกฺกมมทฺท (สี. ก.)  
;  
  
ญตฺวา จ สจฺฉิกตฺวา จ, อคฺคํ โส เทสยิ ทสทฺธานํฯ  
</li>
  
<li>
‘‘เอวํ สุเทสิเต ธเมฺม, โก ปมาโท วิชานตํ ธมฺมํ;  
  
ตสฺมา หิ ตสฺส ภควโต สาสเน, อปฺปมโตฺต สทา นมสฺสมนุสิเกฺขฯ  
</li>
  
<li>
‘‘พุทฺธานุพุโทฺธ โย เถโร, โกณฺฑโญฺญ ติพฺพนิกฺกโม;  
  
ลาภี สุขวิหารานํ, วิเวกานํ อภิณฺหโสฯ  
</li>
  
<li>
‘‘ยํ  
  
สาวเกน ปตฺตพฺพํ, สตฺถุ สาสนการินา;  
  
สพฺพสฺส ตํ อนุปฺปตฺตํ, อปฺปมตฺตสฺส สิกฺขโตฯ  
</li>
  
<li>
‘‘มหานุภาโว เตวิโชฺช, เจโตปริยโกวิโท;  
  
โกณฺฑโญฺญ พุทฺธทายาโท, ปาเท วนฺทติ สตฺถุโนฯ  
</li>
  
<li>
‘‘นคสฺส  
ปเสฺส อาสีนํ, มุนิํ ทุกฺขสฺส ปารคุํ;  
  
สาวกา ปยิรุปาสนฺติ, เตวิชฺชา มจฺจุหายิโนฯ  
</li>
  
<li>
‘‘เจตสา  
เต เจตสา (สํ. นิ. ๑.๒๑๘)  
อนุปริเยติ, โมคฺคลฺลาโน มหิทฺธิโก;  
  
จิตฺตํ  
เนสํ สมเนฺวสํ  
สมเนฺนสํ (สํ. นิ. ๑.๒๑๘)  
, วิปฺปมุตฺตํ นิรูปธิํฯ  
</li>
  
<li>
‘‘เอวํ สพฺพงฺคสมฺปนฺนํ, มุนิํ ทุกฺขสฺส ปารคุํ;  
  
อเนกาการสมฺปนฺนํ, ปยิรุปาสนฺติ โคตมํฯ  
</li>
  
<li>
‘‘จโนฺท ยถา วิคตวลาหเก นเภ, วิโรจติ วีตมโลว ภาณุมา;  
  
เอวมฺปิ องฺคีรส ตฺวํ มหามุนิ, อติโรจสิ ยสสา สพฺพโลกํฯ  
</li>
  
<li>
‘‘กาเวยฺยมตฺตา วิจริมฺห ปุเพฺพ, คามา คามํ ปุรา ปุรํ;  
  
อถทฺทสาม สมฺพุทฺธํ, สพฺพธมฺมาน ปารคุํฯ  
</li>
  
<li>
‘‘โส เม ธมฺมมเทเสสิ, มุนิ ทุกฺขสฺส ปารคู;  
  
ธมฺมํ สุตฺวา ปสีทิมฺห, สทฺธา  
อทฺธา (สี. อฎฺฐ.)  
โน อุทปชฺชถฯ  
</li>
  
<li>
‘‘ตสฺสาหํ วจนํ สุตฺวา, ขเนฺธ อายตนานิ จ;  
  
ธาตุโย จ วิทิตฺวาน, ปพฺพชิํ อนคาริยํฯ  
</li>
  
<li>
‘‘พหูนํ วต อตฺถาย, อุปฺปชฺชนฺติ ตถาคตา;  
  
อิตฺถีนํ ปุริสานญฺจ, เย เต สาสนการกาฯ  
</li>
  
<li>
‘‘เตสํ โข วต อตฺถาย, โพธิมชฺฌคมา มุนิ;  
  
ภิกฺขูนํ ภิกฺขุนีนญฺจ, เย นิรามคตทฺทสาฯ  
</li>
  
<li>
‘‘สุเทสิตา จกฺขุมตา, พุเทฺธนาทิจฺจพนฺธุนา;  
  
จตฺตาริ อริยสจฺจานิ, อนุกมฺปาย ปาณินํฯ  
</li>
  
<li>
‘‘ทุกฺขํ  
ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ  
จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
‘‘เอวเมเต ตถา วุตฺตา, ทิฎฺฐา เม เต ยถา ตถา;  
  
สทโตฺถ เม อนุปฺปโตฺต, กตํ พุทฺธสฺส สาสนํฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
สุวิภเตฺตสุ  
สวิภเตฺตสุ (สี. ก.)  
ธเมฺมสุ, ยํ เสฎฺฐํ ตทุปาคมิํฯ  
</li>
  
<li>
‘‘อภิญฺญาปารมิปฺปโตฺต, โสตธาตุ วิโสธิตา;  
  
เตวิโชฺช อิทฺธิปโตฺตมฺหิ, เจโตปริยโกวิโทฯ  
</li>
  
<li>
‘‘ปุจฺฉามิ  
สตฺถารมโนมปญฺญํ, ทิเฎฺฐว ธเมฺม โย วิจิกิจฺฉานํ เฉตฺตา;  
  
อคฺคาฬเว กาลมกาสิ ภิกฺขุ, ญาโต ยสสฺสี อภินิพฺพุตโตฺตฯ  
</li>
  
<li>
‘‘นิโคฺรธกโปฺป  
อิติ ตสฺส นามํ, ตยา กตํ ภควา พฺราหฺมณสฺส;  
  
โส ตํ นมสฺสํ อจริ มุตฺยเปโข, อารทฺธวีริโย ทฬฺหธมฺมทสฺสีฯ  
</li>
  
<li>
‘‘ตํ สาวกํ สกฺก มยมฺปิ สเพฺพ, อญฺญาตุมิจฺฉาม สมนฺตจกฺขุ;  
  
สมวฎฺฐิตา โน สวนาย โสตา  
เหตุํ (สี. สฺยา.) สุตฺตนิปาตฎฺฐกถา ปสฺสิตพฺพา  
, ตุวํ โน สตฺถา ตฺวมนุตฺตโรสิ’’ฯ  
</li>
  
<li>
ฉินฺท  
โน วิจิกิจฺฉํ พฺรูหิ เมตํ, ปรินิพฺพุตํ เวทย ภูริปญฺญ;  
  
มเชฺฌว โน ภาส สมนฺตจกฺขุ, สโกฺกว เทวาน สหสฺสเนโตฺตฯ  
</li>
  
<li>
‘‘เย เกจิ คนฺถา อิธ โมหมคฺคา, อญฺญาณปกฺขา วิจิกิจฺฉฐานา;  
  
ตถาคตํ ปตฺวา น เต ภวนฺติ, จกฺขุญฺหิ เอตํ ปรมํ นรานํฯ  
</li>
  
<li>
‘‘โน  
เจ หิ ชาตุ ปุริโส กิเลเส, วาโต ยถา อพฺภฆนํ วิหาเน;  
  
ตโมวสฺส นิวุโต สพฺพโลโก, โชติมโนฺตปิ น ปภาเสยฺยุํ  
น โชติมโนฺตปิ นรา ตเปยฺยุํ (สุ. นิ. ๓๕๐)  
ฯ  
</li>
  
<li>
‘‘ธีรา จ ปโชฺชตกรา ภวนฺติ, ตํ ตํ อหํ วีร ตเถว มเญฺญ;  
  
วิปสฺสินํ ชานมุปาคมิมฺห, ปริสาสุ โน อาวิกโรหิ กปฺปํฯ  
</li>
  
<li>
‘‘ขิปฺปํ คิรํ เอรย วคฺคุ วคฺคุํ, หํโสว ปคฺคยฺห สณิกํ นิกูช;  
  
พินฺทุสฺสเรน  
สุวิกปฺปิเตน, สเพฺพว เต อุชฺชุคตา สุโณมฯ  
</li>
  
<li>
‘‘ปหีนชาติมรณํ  
อเสสํ, นิคฺคยฺห โธนํ วเทสฺสามิ  
ปฎิเวทิยามิ (สี. ก.)  
ธมฺมํ;  
  
น กามกาโร หิ  
โหติ (สี. ก.)  
ปุถุชฺชนานํ, สเงฺขยฺยกาโร จ  
ว (พหูสุ)  
ตถาคตานํฯ  
</li>
  
<li>
‘‘สมฺปนฺนเวยฺยากรณํ ตเวทํ, สมุชฺชุปญฺญสฺส สมุคฺคหีตํ;  
  
อยมญฺชลิ ปจฺฉิโม สุปฺปณามิโต, มา โมหยี ชานมโนมปญฺญฯ  
</li>
  
<li>
‘‘ปโรปรํ อริยธมฺมํ วิทิตฺวา, มา โมหยี ชานมโนมวีริย;  
  
วาริํ ยถา ฆมฺมนิ ฆมฺมตโตฺต, วาจาภิกงฺขามิ สุตํ ปวสฺสฯ  
</li>
  
<li>
‘‘ยทตฺถิกํ พฺรหฺมจริยํ อจรี, กปฺปายโน กจฺจิสฺสตํ อโมฆํ;  
  
นิพฺพายิ โส อาทุ สอุปาทิเสโส  
อนุปาทิเสสา (สี.), อนุปาทิเสโส (ก.)  
, ยถา วิมุโตฺต อหุ ตํ สุโณมฯ  
</li>
  
<li>
‘‘‘อเจฺฉจฺฉิ  
ตณฺหํ อิธ นามรูเป,  
  
(อิติ ภควา) กณฺหสฺส โสตํ ทีฆรตฺตานุสยิตํ;  
  
อตาริ ชาติํ มรณํ อเสสํ’, อิจฺจพฺรวิ  
ภควา ปญฺจเสโฎฺฐฯ  
</li>
  
<li>
‘‘เอส สุตฺวา ปสีทามิ, วโจ เต อิสิสตฺตม;  
  
อโมฆํ กิร เม ปุฎฺฐํ, น มํ วเญฺจสิ พฺราหฺมโณฯ  
</li>
  
<li>
‘‘ยถา วาที ตถา การี, อหุ พุทฺธสฺส สาวโก;  
  
อเจฺฉจฺฉิ มจฺจุโน ชาลํ, ตตํ มายาวิโน ทฬฺหํฯ  
</li>
  
<li>
‘‘อทฺทส  
ภควา อาทิํ, อุปาทานสฺส กปฺปิโย;  
  
อจฺจคา  
วต กปฺปาโน, มจฺจุเธยฺยํ สุทุตฺตรํฯ  
</li>
  
<li>
‘‘ตํ เทวเทวํ วนฺทามิ, ปุตฺตํ เต ทฺวิปทุตฺตม;  
  
อนุชาตํ มหาวีรํ, นาคํ นาคสฺส โอรส’’นฺติฯ  
</li>
  
อิตฺถํ สุทํ อายสฺมา วงฺคีโส เถโร คาถาโย  
</li>
  
<p>อภาสิตฺถาติฯ
</ol></p>

</p>


<p>ตตฺรุทฺทานํ –</p>


<p>
สตฺตติมฺหิ นิปาตมฺหิ, วงฺคีโส ปฎิภาณวา;  
  
เอโกว เถโร นตฺถโญฺญ, คาถาโย เอกสตฺตตีติฯ  
</p>
  
นิฎฺฐิตา เถรคาถาโยฯ  
</p>
  
<p>ตตฺรุทฺทานํ –</p>


<p>
สหสฺสํ โหนฺติ ตา คาถา, ตีณิ สฎฺฐิสตานิ จ;  
  
เถรา จ เทฺว สตา สฎฺฐิ, จตฺตาโร จ ปกาสิตาฯ  
</p>
  
<p>
สีหนาทํ นทิตฺวาน, พุทฺธปุตฺตา อนาสวา;  
  
เขมนฺตํ ปาปุณิตฺวาน, อคฺคิขนฺธาว นิพฺพุตาติฯ  
</p>
  
เถรคาถาปาฬิ นิฎฺฐิตาฯ  
</p>
  
  
  
  
  