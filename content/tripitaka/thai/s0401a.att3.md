<h1>๓. อกมฺมนิยวคฺควณฺณนา</h1>
<p> ตติยสฺส    ปฐเม นฺติ อวฑฺฒิตํ ภาวนาวเสน อปฺปวตฺติตํฯ ติ กมฺมกฺขมํ กมฺมโยคฺคํ น โหติฯ ทุติเย วุตฺตวิปริยาเยน อโตฺถ เวทิตโพฺพฯ เอตฺถ จ ปฐเม นฺติ วฎฺฎวเสน อุปฺปนฺนจิตฺตํ, ทุติเย วิวฎฺฎวเสน อุปฺปนฺนจิตฺตํฯ ตตฺถ จ วฎฺฎํ วฎฺฎปาทํ, วิวฎฺฎํ วิวฎฺฎปาทนฺติ อยํ ปเภโท เวทิตโพฺพฯ  นาม เตภูมกวฎฺฎํ,  นาม วฎฺฎปฎิลาภาย กมฺมํ,  นาม นว โลกุตฺตรธมฺมา,  นาม วิวฎฺฎปฎิลาภาย กมฺมํฯ อิติ อิเมสุ สุเตฺตสุ วฎฺฎวิวฎฺฎเมว กถิตนฺติฯ</p>


<p> ตติเย วฎฺฎวเสเนว อุปฺปนฺนจิตฺตํ เวทิตพฺพํฯ ติ เทวมนุสฺสสมฺปตฺติโย มารพฺรหฺมอิสฺสริยานิ จ ททมานมฺปิ ปุนปฺปุนํ ชาติชราพฺยาธิมรณโสกปริเทวทุกฺขโทมนสฺสุปายาเส ขนฺธธาตุอายตนปฎิจฺจสมุปฺปาทวฎฺฎานิ จ ททมานํ เกวลํ ทุกฺขกฺขนฺธเมว เทตีติ มหโต อนตฺถาย สํวตฺตติ นามาติฯ จตุเตฺถ นฺติ วิวฎฺฎวเสเนว อุปฺปนฺนจิตฺตํฯ</p>


<p> ปญฺจมฉเฎฺฐสุ นฺติ อยํ วิเสโสฯ ตตฺรามยธิปฺปาโย – วฎฺฎวเสน อุปฺปนฺนจิตฺตํ นาม อุปฺปนฺนมฺปิ อภาวิตํ อปาตุภูตเมว โหติฯ กสฺมา ? โลกุตฺตรปาทกชฺฌานวิปสฺสนามคฺคผลนิพฺพาเนสุ ปกฺขนฺทิตุํ อสมตฺถตฺตาฯ วิวฎฺฎวเสน อุปฺปนฺนํ ปน ภาวิตํ ปาตุภูตํ นาม โหติฯ กสฺมา? เตสุ ธเมฺมสุ ปกฺขนฺทิตุํ สมตฺถตฺตาฯ กุรุนฺทกวาสี ผุสฺสมิตฺตเตฺถโร ปนาห – ‘‘มคฺคจิตฺตเมว, อาวุโส, ภาวิตํ ปาตุภูตํ นาม โหตี’’ติฯ</p>


<p> สตฺตมฎฺฐเมสุ นฺติ ปุนปฺปุนํ อกตํฯ อิมานิปิ เทฺว วฎฺฎวิวฎฺฎวเสน อุปฺปนฺนจิตฺตาเนว เวทิตพฺพานีติฯ</p>


<p> นวเม ‘‘ชาติปิ ทุกฺขา’’ติอาทินา นเยน วุตฺตํ ทุกฺขํ อธิวหติ อาหรตีติ ฯ ทุกฺขาธิวาหนฺติปิ ปาโฐฯ ตสฺสโตฺถ – โลกุตฺตรปาทกชฺฌานาทิ  อริยธมฺมาภิมุขํ ทุเกฺขน  อธิวาหียติ เปสียตีติ ทุกฺขาธิวาหํฯ อิทมฺปิ วฎฺฎวเสน อุปฺปนฺนจิตฺตเมวฯ ตญฺหิ วุตฺตปฺปการา เทวมนุสฺสาทิสมฺปตฺติโย ททมานมฺปิ ชาติอาทีนํ อธิวหนโต ทุกฺขาธิวหํ, อริยธมฺมาธิคมาย ทุเปฺปสนโต ทุกฺขาธิวาหญฺจ นาม โหตีติฯ</p>


<p> ทสเม วิวฎฺฎวเสน อุปฺปนฺนจิตฺตเมว จิตฺตํฯ ตญฺหิ มานุสกสุขโต ทิพฺพสุขํ, ทิพฺพสุขโต ฌานสุขํ, ฌานสุขโต วิปสฺสนาสุขํ, วิปสฺสนาสุขโต มคฺคสุขํ, มคฺคสุขโต ผลสุขํ, ผลสุขโต นิพฺพานสุขํ อธิวหติ อาหรตีติ  นาม โหติ, สุขาธิวาหํ วาฯ ตญฺหิ โลกุตฺตรปาทกชฺฌานาทิอริยธมฺมาภิมุขํ  สุเปสยํ วิสฺสฎฺฐอินฺทวชิรสทิสํ โหตีติ สุขาธิวาหนฺติปิ วุจฺจติฯ อิมสฺมิมฺปิ วเคฺค วฎฺฎวิวฎฺฎเมว กถิตนฺติฯ</p>

</p>





