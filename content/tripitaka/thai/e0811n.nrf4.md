<h1>๕. ภาวาวโพธ-ปญฺจมปริเจฺฉท</h1>
<ol>
<li>
ปฎิภานวตา โลก, โวหาร’มนุสารินา;  
  
ตโต’จิตฺย สมุลฺลาส, เวทินา กวินา ปรํฯ  
</li>
  
<li>
ฐายิสมฺพนฺธิโน ภาว, วิภาวา สา’นุภาวกา;  
  
สมฺพชฺฌนฺติ นิพนฺธา เต, รส’สฺสาทาย สาธุนํฯ  
</li>
  
<h2>ภาวอธิปฺปาย</h2>
</ol>
<ol>
<li>
จิตฺต วุตฺติ วิเสสา ตุ, ภาวยนฺติ รเส ยโต;  
  
รตฺยาทโย ตโต ภาว, สเทฺทน ปริกิตฺติตาฯ  
</li>
  
<h2>ฐายีภาวอธิปฺปาย</h2>
</ol>
<ol>
<li>
วิโรธินา’ญฺญภาเวน, โย ภาโว น ติโรหิโต;  
  
สีเลน ติฎฺฐติ’เจฺจโส,  
‘ฐายีภาโว’  
ติ สทฺทิโตฯ  
</li>
  
<h2>ฐายีภาวปฺปเภทอุเทฺทส</h2>
</ol>
<ol>
<li>
รติ, หโสฺส, จ โสโก, จ,  
  
โกธุ, สฺสาหา, ภยํ,ปิ จ;  
  
ชิคุจฺฉา, วิมฺหโย, เจว, สโม จ นว  
ฐายิโนฯ  
</li>
  
<h2>พฺยภิจารีภาวอธิปฺปาย</h2>
</ol>
<ol>
<li>
ติโรภาวา, วิภาวา’ทิ, วิเสสนา’ภิมุขฺยโต;  
  
เย เต จรนฺติ สีเลน, เต โหนฺติ  
พฺยภิจาริโนฯ  
</li>
  
<h2>พฺยภิจาริภาวปเภท</h2>
</ol>
<ol>
<li>
นิเพฺพโท  
, ตกฺก, สงฺกา, สม,  
  
ธิติ, ชฬตา, ทีนตุ, คฺคา, ลสตฺตํ,  
  
สุตฺตํ, ตาโส, คิลานุ, สฺสุก, หริส,  
  
สติ, สฺสา, วิสาทา, พหิตฺถา  
พหิทฺธา (ก.)  
;  
  
จินฺตา, คพฺพา, ปมาโร, มริส, มท,  
  
มตุ, มฺมาท, โมหา, วิโพโธ,  
  
นิทฺทา, เวคา, สพิลํ, มรณ,  
  
จปลตา  
สจปลา (ก.)  
, พฺยาธิ,  
เตตฺติํส  
เมเตฯ  
</li>
  
<h2>สตฺติกภาวอธิปฺปาย</h2>
</ol>
<ol>
<li>
สมาหิต’ตฺต’ปฺปภวํ,  
สตฺตํ  
  
สตฺวํ (ก.)  
เตโน’ปปาทิตา;  
  
สตฺติกา  
  
สาตฺวิกา (ก.)  
ปฺย’นุภาวเตฺต, วิสุํ  
ภาวา  
ภวนฺติ เตฯ  
</li>
  
<h2>สตฺติกภาวปฺปเภท</h2>
</ol>
<ol>
<li>
ถโมฺภ, ปฬย, โรมญฺจา, ตถา เสท, สฺสุ, เวปถุ;  
  
เววณฺณิยํ, วิสรตา, ภาวา’เฎฺฐ’เต ตุ สตฺติกาฯ  
</li>
  
<li>
ยทา รตฺยาทโย ภาวา, ฐิติสีลา น โหนฺติ เจ;  
  
ตทา สเพฺพปิ เต ภาวา, ภวนฺติ พฺยภิจาริโนฯ  
</li>
  
<li>
  
วิภาโว  
การณํ เตสุ, ปฺปตฺติยุ’ทฺทีปเน ตถา;  
  
โย สิยา โพธโก เตสํ,  
  
อนุภาโว’  
ย มีริโตฯ  
</li>
  
<li>
เนกเหตุํ มโนวุตฺติ, วิเสสญฺจ วิภาวิตุํ;  
  
ภาวํ วิภาวา’นุภาวา, วณฺณิยา พนฺธเน ผุฎํฯ  
</li>
  
<li>
สวิภาวา’นุภาเวหิ, ภาวา เต เต ยถารหํ;  
  
วณฺณนียา ยโถ’จิตฺยํ, โลกรูปา’นุคามินาฯ  
</li>
  
<li>
จิตฺต  
วุตฺติ วิเสสตฺตา, มานสา สตฺติกา’งฺคโต;  
  
พหิ นิสฺสฎ เสทาทิ, อนุภาเวหิ วณฺณิยาฯ  
</li>
  
<h2>รสอธิปฺปาย</h2>
</ol>
<ol>
<li>
สามาชิกาน มานโนฺท, โย พนฺธตฺถา’นุสารินํ;  
  
รสียตีติ ตญฺญูหิ,  
รโส  
นามา’ย’มีริโตฯ  
</li>
  
<h2>รสปฺปเภท</h2>
</ol>
<ol>
<li>
สวิภาวา, นุภาเวหิ, สตฺติก,พฺยภิจาริภิ;  
  
อสฺสาทิยตฺต มานีย, มาโน ฐาเย’ว โส รโสฯ  
</li>
  
<li>
สิงฺคาร,หสฺส,กรุณา, รุทฺท,วีร,ภยานกา;  
  
พีภจฺฉ,พฺภุต,สนฺตา, จ, รสา ฐายีน นุกฺกมาฯ  
</li>
  
<li>
ทุกฺขรูเป’ย’ มานโนฺท, กถํ นุ กรุณาทิเก?  
  
สิยา โสตูนมานโนฺท,  
  
โสโก เวสฺสนฺตรสฺส หิฯ  
</li>
  
<h2>ฐายีภาว นิเทฺทส รติฎฺฐายีภาว</h2>
</ol>
<ol>
<li>
รมฺม,เทส, กลา, กาล, เวสาทิ, ปฎิเสวนา;  
  
ยุวาน’โญฺญญฺญรตฺตานํ, ปโมโท  
รติ  
รุจฺจเตฯ  
</li>
  
<li>
ยุตฺยา ภาวานุภาวา เต, นิพนฺธา โปสยนฺติ นํ;  
  
โสปฺย’โยค, วิปฺปโยค, สโมฺภคานํ วสา  
ติธาฯ  
</li>
  
<h2>หสฺสฎฺฐายีภาว</h2>
</ol>
<ol>
<li>
วิการา’กติอาทีหิ, อตฺตโน ถ ปรสฺส วา;  
  
หโสฺส นิทฺทา, สมา’ลสฺย, มุจฺฉาทิ,พฺยภิจาริภิ;  
  
ปริโปเส สิยา หโสฺส, ภิโยฺย’ตฺถิปภุตีนํ โสฯ  
</li>
  
<h2>หสฺสปฺปเภท</h2>
</ol>
<ol>
<li>
สิต มิห วิกาสิ นยนํ,  
  
กิญฺจา’ลกฺขิย ทิชํ ตุ ตํ  
หสิตํ;  
  
มธุรสฺสรํ  
วิหสิตํ,  
อํสสิโรกมฺป  
มุปหสิตํฯ  
</li>
  
<li>
  
อปหสิตํ  
  
สชล’กฺขิ, วิกฺขิตฺตงฺคํ ภวตฺย’  
ติหสิตํ;  
  
เทฺว เทฺว กถิตา เจ’สํ,  
  
เชเฎฺฐ  
มเชฺฌ’ธเมติ เอตฺถ มเชฺฌ อธเมติ ปทเจฺฉโท  
มเชฺฌ’ธเม จ กมโสฯ  
</li>
  
<h2>กรุณฎฺฐายีภาว</h2>
</ol>
<ol>
<li>
โสกรูโป ตุ  
กรุโณ,  
นิฎฺฐปฺปตฺติ’ฎฺฐ นาสโต;  
  
ตตฺถา’  
นุภาวา  
รุทิต, ปฬย,ตฺถมฺภกาทโย;  
  
วิสาทา,ลสฺย,มรณ, จินฺตา’ที  
พฺยภิจาริโนฯ  
</li>
  
<h2>รุทฺทฎฺฐายีภาว</h2>
</ol>
<ol>
<li>
โกโธ มจฺฉริยา’ทีหิ, โปเส ตาส, มทาทิภิ;  
  
นยนา’รุณตาทีหิ,  
รุโทฺท  
นาม รโส ภเวฯ  
</li>
  
<h2>วีรฎฺฐายีภาว</h2>
</ol>
<ol>
<li>
ปตาป, วิกฺกมา’ทีหุ, สฺสาโห  
‘วีโร’  
ติ สญฺญิโต;  
  
รณ,ทาน,ทยาโยคา, วีโร’ยํ  
ติวิโธ  
ภเว;  
  
เตวา’  
นุภาวา  
ธิติ,ม, ตฺยา’ทโย  
พฺยภิจาริโนฯ  
</li>
  
<h2>ภยฎฺฐายีภาว</h2>
</ol>
<ol>
<li>
วิการา,สนิ,สตฺตา’ทิ, ภยุ’กฺกํโส  
ภยานโก;  
  
เสทา’ทโย  
นุภาเว’  
ตฺถ, ตาสา’ที  
พฺยภิจาริโนฯ  
</li>
  
<h2>ชิคุจฺฉาฎฺฐายีภาว</h2>
</ol>
<ol>
<li>
ชิคุจฺฉา รุธิรา’ทีหิ, ปูตฺยา’ทีหิ วิราคโต;  
  
พีภโจฺฉ  
โขภนุ’เพฺพคี, กเมน กรุณายุโต;  
  
นาสา วิกูณนาทีหิ, สงฺกาทีหิ’สฺส โปสนํฯ  
</li>
  
<h2>วิมฺหยฎฺฐายีภาว</h2>
</ol>
<ol>
<li>
อติ โลก ปทเตฺถหิ, วิมฺหโย’ยํ รโส’  
พฺภุโต;  
  
ตสฺสา’  
นุภาวา  
เสท,สฺสุ, สาธุวาทา’ทโย สิยุํ;  
  
ตาสา,เวค,ธิติ,ปฺปญฺญา, โหเนฺต’ตฺถ  
พฺยภิจาริโนฯ  
</li>
  
<h2>สมฎฺฐายีภาว</h2>
</ol>
<ol>
<li>
ฐายีภาโว สโม เมตฺตา, ทยา,โมทา’ทิ สมฺภโว;  
  
ภาวาทีหิ ต’ทุกฺกํโส,  
สโนฺต  
สนฺต นิเสวิโตฯ  
</li>
  
อิติ สงฺฆรกฺขิต มหาสามิวิรจิเต สุโพธาลงฺกาเร  
</li>
  
รสภาวา’วโพโธ นาม  
</li>
  
ปญฺจโม ปริเจฺฉโทฯ  
</li>
  
สุโพธาลงฺกาโร สมโตฺตฯ  
</li>
  
  
  
  
  