<h1>๗. มหาสมยสุตฺตวณฺณนา</h1>
<h3>นิทานวณฺณนา</h3>
<p>     นฺติ มหาสมยสุตฺตํฯ ตตฺรายมปุพฺพปทวณฺณนา – ติ อมฺพฎฺฐสุเตฺต วุเตฺตน อุปฺปตฺตินเยน ‘‘สกฺยา วต, โภ กุมารา’’ติ อุทานํ ปฎิจฺจ ติ ลทฺธนามานํ ราชกุมารานํ นิวาโส เอโกปิ ชนปโท รุฬฺหีสเทฺทน ‘‘สกฺกา’’ติ วุจฺจติ, ตสฺมิํ สเกฺกสุ ชนปเทฯ ติ สยํชาเต อโรปิเต หิมวเนฺตน สทฺธิํ เอกาพเทฺธ มหติ วเนฯ ติ อิมํ สุตฺตํ กถิตทิวเสเยว ปตฺตอรหเตฺตหิฯ</p>


<p>ตตฺรายํ อนุปุพฺพิกถา – สากิยโกลิยา กิร กปิลวตฺถุนครสฺส จ โกลิยนครสฺส จ อนฺตเร โรหิณิํ นาม นทิํ เอเกเนว อาวรเณน พนฺธาเปตฺวา สสฺสานิ กโรนฺติ, อถ เชฎฺฐมูลมาเส สเสฺสสุ มิลายเนฺตสุ อุภยนครวาสิกานมฺปิ กมฺมกรา สนฺนิปติํสุฯ ตตฺถ โกลิยนครวาสิโน อาหํสุ – ‘‘อิทํ อุทกํ อุภโต หริยมานํ น ตุมฺหากํ น อมฺหากํ ปโหสฺสติ, อมฺหากํ ปน สสฺสํ เอเกน อุทเกเนว นิปฺผชฺชิสฺสติ, อิทํ อุทกํ อมฺหากํ เทถา’’ติฯ กปิลวตฺถุนครวาสิโน อาหํสุ – ‘‘ตุเมฺหสุ โกเฎฺฐ ปูเรตฺวา ฐิเตสุ มยํ รตฺตสุวณฺณนีลมณิกาฬกหาปเณ จ คเหตฺวา ปจฺฉิปสิพฺพกาทิหตฺถา น สกฺขิสฺสาม ตุมฺหากํ ฆรทฺวาเร วิจริตุํ, อมฺหากมฺปิ สสฺสํ เอเกเนว อุทเกน นิปฺผชฺชิสฺสติ, อิทํ อุทกํ อมฺหากํ เทถา’’ติฯ ‘‘น  มยํ ทสฺสามา’’ติฯ ‘‘มยมฺปิ น ทสฺสามา’’ติฯ เอวํ กลหํ วเฑฺฒตฺวา เอโก อุฎฺฐาย เอกสฺส ปหารํ อทาสิ, โสปิ อญฺญสฺสาติ เอวํ อญฺญมญฺญํ ปหริตฺวา ราชกุลานํ ชาติํ ฆเฎฺฎตฺวา กลหํ วฑฺฒยิํสุฯ</p>


<p>โกลิยกมฺมกรา วทนฺติ – ‘‘ตุเมฺห กปิลวตฺถุวาสิเก คเหตฺวา คชฺชถ, เย โสณสิงฺคาลาทโย วิย อตฺตโน ภคินีหิ สทฺธิํ สํวสิํสุฯ เอเตสํ หตฺถิโน จ อสฺสา จ ผลกาวุธานิ  จ อมฺหากํ กิํ กริสฺสนฺตี’’ติ? สากิยกมฺมกราปิ วทนฺติ – ‘‘ตุเมฺห ทานิ กุฎฺฐิโน ทารเก คเหตฺวา คชฺชถ, เย อนาถา นิคฺคติกา ติรจฺฉานา วิย โกลรุเกฺข วสิํสุ, เอเตสํ หตฺถิโน จ อสฺสา จ ผลกาวุธานิ จ อมฺหากํ  กิํ กริสฺสนฺตี’’ติ? เต คนฺตฺวา ตสฺมิํ กเมฺม นิยุตฺตอมจฺจานํ กเถสุํ, อมจฺจา ราชกุลานํ กเถสุํ, ตโต สากิยา – ‘‘ภคินีหิ สทฺธิํ สํวาสิกานํ ถามญฺจ พลญฺจ ทเสฺสสฺสามา’’ติ ยุทฺธสชฺชา นิกฺขมิํสุฯ โกลิยาปิ – ‘‘โกลรุกฺขวาสีนํ ถามญฺจ พลญฺจ ทเสฺสสฺสามา’’ติ ยุทฺธสชฺชา นิกฺขมิํสุฯ</p>


<p>ภควาปิ รตฺติยา ปจฺจูสสมเยว มหากรุณาสมาปตฺติโต วุฎฺฐาย โลกํ โวโลเกโนฺต อิเม เอวํ ยุทฺธสเชฺช นิกฺขมเนฺต อทฺทสฯ ทิสฺวา – ‘‘มยิ คเต อยํ กลโห วูปสมิสฺสติ นุ โข อุทาหุ โน’’ติ อุปธาเรโนฺต – ‘‘อหเมตฺถ คนฺตฺวา กลหวูปสมนตฺถํ ตีณิ ชาตกานิ กเถสฺสามิ, ตโต กลโห วูปสมิสฺสติฯ อถ สามคฺคิทีปนตฺถาย เทฺว ชาตกานิ กเถตฺวา  เทเสสฺสามิฯ เทสนํ สุตฺวา อุภยนครวาสิโนปิ อฑฺฒติยานิ อฑฺฒติยานิ กุมารสตานิ ทสฺสนฺติ, อหํ เต ปพฺพชิสฺสามิ, ตทา มหาสมาคโม ภวิสฺสตี’’ติ สนฺนิฎฺฐานมกาสิฯ ตสฺมา อิเมสุ ยุทฺธสเชฺชสุ นิกฺขมเนฺตสุ กสฺสจิ อนาโรเจตฺวา สยเมว ปตฺตจีวรมาทาย คนฺตฺวา ทฺวินฺนํ เสนานํ อนฺตเร อากาเส ปลฺลงฺกํ อาภุชิตฺวา ฉพฺพณฺณรสฺมิโย วิสฺสเชฺชตฺวา นิสีทิฯ</p>


<p>กปิลวตฺถุวาสิโน ภควนฺตํ ทิสฺวาว – ‘‘อมฺหากํ ญาติเสโฎฺฐ สตฺถา อาคโต, ทิโฎฺฐ นุ โข เตน อมฺหากํ กลหการณภาโว’’ติ จิเนฺตตฺวา – ‘‘น โข ปน สกฺกา ภควติ อาคเต อเมฺหหิ ปรสฺส สรีเร สตฺถํ ปาเตตุํ, โกลิยนครวาสิโน อเมฺห  หนนฺตุ วา ปจนฺตุ วา’’ติ อาวุธานิ ฉเฑฺฑตฺวา ภควนฺตํ วนฺทิตฺวา นิสีทิํสุฯ โกลิยนครวาสิโนปิ ตเถว จิเนฺตตฺวา อาวุธานิ ฉเฑฺฑตฺวา ภควนฺตํ วนฺทิตฺวา นิสีทิํสุฯ</p>


<p>ภควา ชานโนฺตว – ‘‘กสฺมา อาคตตฺถ มหาราชา’’ติ ปุจฺฉิฯ ภควา, น ติตฺถกีฬาย น ปพฺพตกีฬาย น นทีกีฬาย น คิริทสฺสนตฺถํ, อิมสฺมิํ ปน ฐาเน สงฺคามํ ปจฺจุปฎฺฐเปตฺวา อาคตมฺหาติฯ กิํ นิสฺสาย โว กลโห มหาราชาติ? อุทกํ, ภเนฺตติฯ อุทกํ กิํ อคฺฆติ มหาราชาติ? อปฺปคฺฆํ, ภเนฺตติฯ ปถวี นาม กิํ อคฺฆติ มหาราชาติ? อนคฺฆา, ภเนฺตติฯ ขตฺติยา กิํ อคฺฆนฺติ มหาราชาติ? ขตฺติยา นาม อนคฺฆา ภเนฺตติฯ อปฺปมูลกํ อุทกํ นิสฺสาย กิมตฺถํ อนเคฺฆ ขตฺติเย นาเสถ, มหาราชาติ? ‘‘กลเห อสฺสาโท นาม นตฺถิ, กลหวเสน มหาราชา อฎฺฐาเน เวรํ กตฺวา เอกาย รุกฺขเทวตาย กาฬสีเหน สทฺธิํ พทฺธาฆาโต  สกลมฺปิ  อิมํ กปฺปํ อนุปฺปโตฺตเยวา’’ติ วตฺวา  กเถสิฯ ตโต ‘‘ปรปตฺติเยน นาม มหาราชา น ภวิตพฺพํฯ ปรปตฺติยา หุตฺวา หิ เอกสฺส สสกสฺส กถาย ติโยชนสหสฺสวิตฺถเต หิมวเนฺต จตุปฺปทคณา มหาสมุทฺทํ ปกฺขนฺทิโน อเหสุํฯ ตสฺมา ปรปตฺติเยน น ภวิตพฺพ’’นฺติ วตฺวา  กเถสิฯ ตโต – ‘‘กทาจิ, มหาราชา, ทุพฺพโลปิ มหพฺพลสฺส รนฺธํ วิวรํ ปสฺสติ, กทาจิ มหพฺพโล ทุพฺพลสฺสฯ ลฎุกิกาปิ หิ สกุณิกา หตฺถินาคํ ฆาเตสี’’ติ วตฺวา  กเถสิฯ เอวํ กลหวูปสมตฺถาย ตีณิ ชาตกานิ กเถตฺวา สามคฺคิปริทีปนตฺถาย เทฺว ชาตกานิ กเถสิฯ กถํ? สมคฺคานญฺหิ มหาราชา โกจิ โอตารํ นาม ปสฺสิตุํ น สโกฺกตีติ วตฺวา  กเถสิฯ ตโต ‘‘สมคฺคานํ มหาราชา โกจิ วิวรํ ปสฺสิตุํ นาสกฺขิฯ ยทา ปน อญฺญมญฺญํ วิวาทมกํสุ, อถ เต เนสาทปุโตฺต ชีวิตา โวโรเปตฺวา อาทาย คโตฯ วิวาเท อสฺสาโท นาม นตฺถี’’ติ วตฺวา  กเถสิฯ เอวํ อิมานิ ปญฺจ ชาตกานิ กเถตฺวา อวสาเน อตฺตทณฺฑสุตฺตํ กเถสิฯ</p>


<p>ราชาโน  ปสนฺนา – ‘‘สเจ สตฺถา นาคมิสฺส, มยํ สหตฺถา อญฺญมญฺญํเยว วธิตฺวา โลหิตนทิํ ปวตฺตยิสฺสาม, อมฺหากํ ปุตฺตภาตโร เคหทฺวาเร น ปเสฺสยฺยาม, สาสนปฎิสาสนมฺปิ โน อาหรณโก น ภวิสฺสติฯ สตฺถารํ นิสฺสาย โน ชีวิตํ ลทฺธํฯ สเจ ปน สตฺถา อคารํ อชฺฌาวสิสฺส, ทฺวิสหสฺสทีปปริวาเรสุ จตูสุ มหาทีเปสุ รชฺชมสฺส หตฺถคตํ อภวิสฺส, อติเรกสหสฺสํ โข ปนสฺส ปุตฺตา อภวิสฺสํสุ, ตโต ขตฺติยปริวาโรว อวิจริสฺสฯ ตํ โข ปเนส สมฺปตฺติํ ปหาย นิกฺขมิตฺวา สโมฺพธิํ ปโตฺต, อิทานิปิ ขตฺติยปริวาโรเยว วิจรตู’’ติ อุภยนครวาสิโน อฑฺฒติยานิ อฑฺฒติยานิ กุมารสตานิ อทํสุฯ ภควา เต ปพฺพาเชตฺวา มหาวนํ อคมาสิฯ เตสํ ครุคารววเสน น อตฺตโน รุจิยา ปพฺพชิตานํ อนภิรติ อุปฺปชฺชิฯ ปุราณทุติยิกาโยปิ เนสํ ‘‘อยฺยปุตฺตา อุกฺกณฺฐนฺตุ, ฆราวาโส น สณฺฐาตี’’ติอาทีนิ วตฺวา สาสนํ เปเสนฺติฯ เต อติเรกตรํ อุกฺกณฺฐิํสุฯ</p>


<p>ภควา อาวชฺชโนฺต เตสํ อนภิรตภาวํ ญตฺวา ‘‘อิเม ภิกฺขู มาทิเสน พุเทฺธน สทฺธิํ เอกโต วสนฺตา อุกฺกณฺฐนฺติ, หนฺท เนสํ กุณาลทหสฺส วณฺณํ กเถตฺวา ตตฺถ เนตฺวา อนภิรติํ วิโนเทสฺสามี’’ติ  กุณาลทหสฺส วณฺณํ กเถสิฯ เต ตํ ทฎฺฐุกามา อเหสุํฯ ทฎฺฐุกามตฺถ, ภิกฺขเว, กุณาลทหนฺติ? อาม ภควาติฯ ยทิ เอวํ, เอถ, คจฺฉามาติฯ อิทฺธิมนฺตานํ ภควา คมนฎฺฐานํ มยํ กถํ คมิสฺสามาติ? ตุเมฺห คนฺตุกามา โหถ, อหํ มมานุภาเวน คเหตฺวา คมิสฺสามีติฯ สาธุ, ภเนฺตติฯ อถ ภควา ปญฺจ ภิกฺขุสตานิ คเหตฺวา อากาเส อุปฺปติตฺวา  กุณาลทเห ปติฎฺฐาย เต ภิกฺขู อาห – ‘‘ภิกฺขเว, อิมสฺมิํ กุณาลทเห เยสํ มจฺฉานํ นามํ น ชานาถ, เตสํ นามํ ปุจฺฉถา’’ติฯ</p>


<p>เต ปุจฺฉิํสุ, ภควา ปุจฺฉิตปุจฺฉิตํ กเถสิฯ น เกวลํ มจฺฉานํเยว, ตสฺมิํ วนสเณฺฑ รุกฺขานมฺปิ ปพฺพตปาเท ทฺวิปทจตุปฺปทสกุณานมฺปิ นามานิ ปุจฺฉาเปตฺวา กเถสิฯ อถ ทฺวีหิ สกุเณหิ มุขตุณฺฑเกน ฑํสิตฺวา คหิตทณฺฑเก นิสิโนฺน กุณาลสกุณราชา ปุรโต ปจฺฉโต อุโภสุ ปเสฺสสุ สกุณสงฺฆปริวุโต อาคจฺฉติฯ ภิกฺขู ตํ ทิสฺวา – ‘‘เอส, ภเนฺต, อิเมสํ สกุณานํ ราชา ภวิสฺสติ, ปริวารา เอเต เอตสฺสา’’ติ  มญฺญามาติฯ เอวเมว, ภิกฺขเว, อยมฺปิ มม วํโส มม ปเวณีติฯ อิทานิ ตาว มยํ, ภเนฺต, เอเต สกุเณ ปสฺสามฯ ยํ ปน ภควา ‘‘อยมฺปิ มม วํโส มม ปเวณี’’ติ อาห, ตํ โสตุกามมฺหาติฯ โสตุกามตฺถ ภิกฺขเวติ? อาม, ภควาติฯ เตน หิ สุณาถาติ ตีหิ คาถาสเตหิ มเณฺฑตฺวา  กเถโนฺต อนภิรติํ วิโนเทสิฯ เทสนาปริโยสาเน สเพฺพปิ โสตาปตฺติผเล ปติฎฺฐหิํสุ, มเคฺคเนว จ เนสํ อิทฺธิปิ อาคตาฯ ภควา – ‘‘โหตุ ตาว เอตฺตกํ เอเตสํ ภิกฺขูน’’นฺติ อากาเส อุปฺปติตฺวา มหาวนเมว อคมาสิฯ เตปิ ภิกฺขู คมนกาเล ทสพลสฺส อานุภาเวน คนฺตฺวา อาคมนกาเล อตฺตโน อานุภาเวน ภควนฺตํ ปริวาเรตฺวา มหาวเน โอตริํสุฯ</p>


<p>ภควา ปญฺญตฺตาสเน นิสีทิตฺวา เต ภิกฺขู อามเนฺตตฺวา – ‘‘เอถ, ภิกฺขเว, นิสีทถ, อุปริมคฺคตฺตยวชฺฌานํ โว กิเลสานํ ปหานาย กมฺมฎฺฐานํ กเถสฺสามี’’ติ กมฺมฎฺฐานํ กเถสิฯ ภิกฺขู จิเนฺตสุํ – ‘‘ภควา อมฺหากํ อนภิรตภาวํ ญตฺวา กุณาลทหํ เนตฺวา อนภิรติํ วิโนเทสิ, ตตฺถ โสตาปตฺติผลปฺปตฺตานํ โน อิทานิ อิธ ติณฺณํ มคฺคานํ กมฺมฎฺฐานํ อทาสิ, น โข ปนเมฺหหิ ‘โสตาปนฺนา มย’นฺติ วีตินาเมตุํ วฎฺฎติ, อุตฺตมปุริสสทิเสหิ โน ภวิตุํ วฎฺฎตี’’ติ เต ทสพลสฺส ปาเท วนฺทิตฺวา อุฎฺฐาย นิสีทนํ ปโปฺผเฎตฺวา วิสุํ วิสุํ ปพฺภารรุกฺขมูเลสุ นิสีทิํสุฯ</p>


<p>ภควา  จิเนฺตสิ – ‘‘อิเม ภิกฺขู ปกติยาปิ อวิสฺสฎฺฐกมฺมฎฺฐานา, ลทฺธุปายสฺส ปน ภิกฺขุโน กิลมนการณํ นาม นตฺถิฯ คจฺฉนฺตา คจฺฉนฺตา จ วิปสฺสนํ วเฑฺฒตฺวา อรหตฺตํ ปตฺวา – ‘‘อตฺตนา อตฺตนา ปฎิลทฺธคุณํ อาโรเจสฺสามา’ติ มม สนฺติกํ อาคมิสฺสนฺติฯ เอเตสุ อาคเตสุ ทสสหสฺสจกฺกวาเฬ เทวตา เอกจกฺกวาเฬ สนฺนิปติสฺสนฺติ, มหาสมโย ภวิสฺสติ, วิวิเตฺต โอกาเส มยา นิสีทิตุํ วฎฺฎตี’’ติฯ ตโต วิวิเตฺต โอกาเส พุทฺธาสนํ ปญฺญเปตฺวา นิสีทิฯ</p>


<p>สพฺพปฐมํ  กมฺมฎฺฐานํ คเหตฺวา คตเถโร สห ปฎิสมฺภิทาหิ อรหตฺตํ ปาปุณิฯ ตโต อปโร ตโต อปโรติ ปญฺจสตาปิ ปทุมินิยํ ปทุมานิ วิย วิกสิํสุฯ สพฺพปฐมํ  อรหตฺตปฺปตฺตภิกฺขุ – ‘‘ภควโต อาโรเจสฺสามี’’ติ ปลฺลงฺกํ วินิพฺภุชิตฺวา นิสีทนํ ปโปฺผเฎตฺวา อุฎฺฐาย ทสพลาภิมุโข อโหสิฯ เอวํ อปโรปิ อปโรปีติ ปญฺจสตาปิ ภตฺตสาลํ ปวิสนฺตา วิย ปฎิปาฎิยาว อาคมํสุฯ ปฐมํ อาคโต วนฺทิตฺวา นิสีทนํ ปญฺญเปตฺวา เอกมนฺตํ นิสีทิตฺวา ปฎิลทฺธคุณํ อาโรเจตุกาโม – ‘‘อตฺถิ นุ โข อโญฺญ โกจิ, นตฺถี’’ติ นิวตฺติตฺวา อาคมนมคฺคํ โอโลเกโนฺต อปรมฺปิ อทฺทส อปรมฺปิ อทฺทสฯ อิติ สเพฺพปิ เต อาคนฺตฺวา เอกมนฺตํ นิสีทิตฺวา อยํ อิมสฺส หรายมาโน น กเถสิ, อยํ อิมสฺส หรายมาโน น กเถสีติฯ ขีณาสวานํ กิร เทฺว อาการา โหนฺติ – ‘‘อโห วต มยา ปฎิลทฺธคุณํ สเทวโก โลโก ขิปฺปเมว ปฎิวิเชฺฌยฺยา’’ติ จิตฺตํ อุปฺปชฺชติฯ ปฎิลทฺธภาวํ ปน นิธิลทฺธปุริโส วิย น อญฺญสฺส อาโรเจตุกาโม โหติฯ</p>


<p>เอวํ โอสีทมเตฺต ปน ตสฺมิํ อริยมณฺฑเล ปาจีนยุคนฺธรปริเกฺขปโต อพฺภา, มหิกา, ธูโม, รโช, ราหูติ อิเมหิ อุปกฺกิเลเสหิ วิปฺปมุตฺตํ พุทฺธุปฺปาทปฎิมณฺฑิตสฺส โลกสฺส รามเณยฺยกทสฺสนตฺถํ ปาจีนทิสาย อุกฺขิตฺตรชตมยมหาอาทาสมณฺฑลํ วิย, เนมิวฎฺฎิยํ คเหตฺวา ปริวตฺติยมานรชตจกฺกสสฺสิริกํ ปุณฺณจนฺทมณฺฑลํ อุลฺลงฺฆิตฺวา อนิลปถํ ปฎิปชฺชิตฺถฯ อิติ เอวรูเป ขเณ ลเย มุหุเตฺต ภควา สเกฺกสุ วิหรติ กปิลวตฺถุสฺมิํ มหาวเน มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิฯ</p>


<p>ตตฺถ ภควาปิ มหาสมฺมตสฺส วํเส อุปฺปโนฺน, เตปิ ปญฺจสตา ภิกฺขู มหาสมฺมตสฺส กุเล อุปฺปนฺนาฯ ภควาปิ ขตฺติยคเพฺภ ชาโต, เตปิ ขตฺติยคเพฺภ  ชาตาฯ ภควาปิ ราชปพฺพชิโต, เตปิ ราชปพฺพชิตาฯ ภควาปิ เสตจฺฉตฺตํ ปหาย หตฺถคตํ จกฺกวตฺติรชฺชํ นิสฺสเชฺชตฺวา ปพฺพชิโต, เตปิ เสตจฺฉตฺตํ ปหาย หตฺถคตานิ รชฺชานิ นิสฺสเชฺชตฺวา ปพฺพชิตาฯ อิติ ภควา ปริสุเทฺธ โอกาเส ปริสุเทฺธ รตฺติภาเค สยํ ปริสุโทฺธ ปริสุทฺธปริวาโร วีตราโค วีตราคปริวาโร วีตโทโส วีตโทสปริวาโร วีตโมโห วีตโมหปริวาโร นิตฺตโณฺห นิตฺตณฺหปริวาโร นิกฺกิเลโส นิกฺกิเลสปริวาโร สโนฺต สนฺตปริวาโร ทโนฺต ทนฺตปริวาโร มุโตฺต มุตฺตปริวาโร อติวิย วิโรจตีติฯ วณฺณภูมิ  นาเมสา, ยตฺตกํ สโกฺกติ, ตตฺตกํ วตฺตพฺพํฯ อิติ อิเม ภิกฺขู สนฺธาย วุตฺตํ – ‘‘ปญฺจมเตฺตหิ ภิกฺขุสเตหิ สเพฺพเหว อรหเนฺตหี’’ติฯ</p>


<p>ติ  พหุตรา สนฺนิปติตา, มนฺทา น สนฺนิปติตา อสญฺญา อรูปาวจรเทวตา สมาปนฺนเทวตา จฯ ตตฺรายํ สนฺนิปาตกฺกโม มหาวนสฺส กิร สามนฺตา เทวตา จลิํสุ – ‘‘อายาม, โภ พุทฺธทสฺสนํ นาม พหูปการํ, ธมฺมสฺสวนํ พหูปการํ, ภิกฺขุสงฺฆทสฺสนํ พหูปการํ, อายาม อายามา’’ติ มหาสทฺทํ กุรุมานา อาคนฺตฺวา ภควนฺตญฺจ ตํมุหุตฺตํ อรหตฺตปฺปตฺตขีณาสเว จ วนฺทิตฺวา เอกมนฺตํ อฎฺฐํสุฯ เอเตเนว อุปาเยน ตาสํ ตาสํ สทฺทํ สุตฺวา สทฺทนฺตรอฑฺฒคาวุตคาวุตอฑฺฒโยชนโยชนาทิวเสน ติโยชนสหสฺสวิตฺถเต หิมวเนฺต, ติกฺขตฺตุํ เตสฎฺฐิยา นครสหเสฺสสุ, นวนวุติยา โทณมุขสตสหเสฺสสุ, ฉนฺนวุติยา ปฎฺฎนโกฎิสตสหเสฺสสุ, ฉปณฺณาสาย รตนากเรสูติ สกลชมฺพุทีเป, ปุพฺพวิเทเห, อปรโคยาเน, อุตฺตรกุรุมฺหิ, ทฺวีสุ ปริตฺตทีปสหเสฺสสูติ สกลจกฺกวาเฬ, ตโต ทุติยตติยจกฺกวาเฬติ เอวํ ทสสหสฺสจกฺกวาเฬสุ เทวตา สนฺนิปติตาติ เวทิตพฺพาฯ ทสสหสฺสจกฺกวาฬญฺหิ อิธ ทสโลกธาตุโยติ อธิเปฺปตาฯ เตน วุตฺตํ – ‘‘ทสหิ จ โลกธาตูหิ เทวตา เยภุเยฺยน สนฺนิปติตา โหนฺตี’’ติฯ</p>


<p>เอวํ สนฺนิปติตาหิ เทวตาหิ สกลจกฺกวาฬคพฺภํ ยาว พฺรหฺมโลกา สูจิฆเร นิรนฺตรํ ปกฺขิตฺตสูจีหิ วิย ปริปุณฺณํ โหติฯ ตตฺร พฺรหฺมโลกสฺส เอวํ อุจฺจตฺตนํ เวทิตพฺพํฯ โลหปาสาเท กิร สตฺตกูฎาคารสโม ปาสาโณ พฺรหฺมโลเก ฐตฺวา อโธ ขิโตฺต จตูหิ  มาเสหิ ปถวิํ ปาปุณาติฯ เอวํ มหเนฺต โอกาเส ยถา เหฎฺฐา ฐตฺวา ขิตฺตานิ ปุปฺผานิ วา ธูโม วา อุปริ คนฺตุํ, อุปริ วา ฐตฺวา ขิตฺตสาสปา เหฎฺฐา โอตริตุํ อนฺตรํ น ลภนฺติ, เอวํ นิรนฺตรํ เทวตา อเหสุํฯ ยถา โข ปน จกฺกวตฺติรโญฺญ นิสินฺนฎฺฐานํ อสมฺพาธํ โหติ, อาคตาคตา มเหสกฺขา ขตฺติยา โอกาสํ ลภนฺติเยว, ปรโต ปรโต ปน อติสมฺพาธํ โหติ, เอวเมว ภควโต นิสินฺนฎฺฐานํ อสมฺพาธํ, อาคตาคตา มเหสกฺขา เทวตา จ มหาพฺรหฺมาโน จ โอกาสํ ลภนฺติเยวฯ อปิสุทํ  ภควโต อาสนฺนาสนฺนฎฺฐาเน มหาปรินิพฺพาเน วุตฺตนเยเนว วาลคฺคโกฎินิตุทนมเตฺต ปเทเส ทสปิ วีสมฺปิ สพฺพปรโต ติํสมฺปิ เทวตา สุขุเม สุขุเม อตฺตภาเว มาเปตฺวา อฎฺฐํสุฯ สฎฺฐิ สฎฺฐิ เทวตา อฎฺฐํสุฯ</p>


<p>นฺติ สุทฺธาวาสวาสีนํฯ  นาม สุทฺธานํ อนาคามิขีณาสวานํ อาวาสา ปญฺจ พฺรหฺมโลกาฯ ติ กสฺมา อโหสิ? เต กิร พฺรหฺมาโน สมาปตฺติํ สมาปชฺชิตฺวา ยถาปริเจฺฉเทน วุฎฺฐิตา พฺรหฺมภวนํ โอโลเกนฺตา ปจฺฉาภเตฺต ภตฺตเคหํ วิย สุญฺญตํ อทฺทสํสุฯ ตโต ‘‘กุหิํ พฺรหฺมาโน คตา’’ติ อาวชฺชนฺตา มหาสมาคมํ ญตฺวา – ‘‘อยํ สมาคโม มหา, มยํ โอหีนา, โอหีนกานํ โอกาโส ทุลฺลโภ โหติ, ตสฺมา  คจฺฉนฺตา อตุจฺฉหตฺถา หุตฺวา เอเกกํ คาถํ อภิสงฺขริตฺวา คจฺฉามฯ ตาย มหาสมาคเม จ อตฺตโน อาคตภาวํ ชานาเปสฺสาม, ทสพลสฺส จ วณฺณํ ภาสิสฺสามา’’ติฯ อิติ เตสํ สมาปตฺติโต วุฎฺฐาย อาวชฺชิตตฺตา เอตทโหสิฯ</p>


<p> นฺติ ปาฬิยํ ภควโต สนฺติเก อภิมุขฎฺฐาเนเยว โอติณฺณา วิย กตฺวา วุตฺตา, น โข ปเนตฺถ เอวํ อโตฺถ เวทิตโพฺพฯ เต ปน พฺรหฺมโลเก ฐิตาเยว คาถา อภิสงฺขริตฺวา เอโก ปุรตฺถิมจกฺกวาฬมุขวฎฺฎิยํ โอตริ, เอโก ทกฺขิณจกฺกวาฬมุขวฎฺฎิยํ, เอโก ปจฺฉิมจกฺกวาฬมุขวฎฺฎิยํ, เอโก อุตฺตรจกฺกวาฬมุขวฎฺฎิยํ โอตริฯ ตโต ปุรตฺถิมจกฺกวาฬมุขวฎฺฎิยํ โอติณฺณพฺรหฺมา นีลกสิณํ สมาปชฺชิตฺวา นีลรสฺมิโย วิสฺสชฺชิตฺวา ทสสหสฺสจกฺกวาฬเทวตานํ มณิจมฺมํ ปฎิมุญฺจโนฺต วิย อตฺตโน อาคตภาวํ ชานาเปตฺวา พุทฺธวีถิ  นาม เกนจิ โอตฺถริตุํ น สกฺกา, ตสฺมา ปหฎพุทฺธวีถิยาว อาคนฺตฺวา ภควนฺตํ อภิวาเทตฺวา เอกมนฺตํ อฎฺฐาสิฯ เอกมนฺตํ ฐิโต อตฺตนา อภิสงฺขตํ คาถํ อภาสิฯ</p>


<p>ทกฺขิณจกฺกวาฬมุขวฎฺฎิยํ โอติณฺณพฺรหฺมาปิ ปีตกสิณํ สมาปชฺชิตฺวา ปีตรสฺมิโย สุวณฺณปภํ มุญฺจิตฺวา ทสสหสฺสจกฺกวาฬเทวตานํ สุวณฺณปฎํ ปารุเปโนฺต วิย อตฺตโน อาคตภาวํ ชานาเปตฺวา ตเถว อฎฺฐาสิฯ ปจฺฉิมจกฺกวาฬมุขวฎฺฎิยํ  โอติณฺณพฺรหฺมาปิ โลหิตกสิณํ สมาปชฺชิตฺวา โลหิตรสฺมิโย มุญฺจิตฺวา ทสสหสฺสจกฺกวาฬเทวตานํ รตฺตวรกมฺพเลน ปริกฺขิปโนฺต วิย อตฺตโน อาคตภาวํ ชานาเปตฺวา ตเถว อฎฺฐาสิฯ อุตฺตรจกฺกวาฬมุขวฎฺฎิยํ โอติณฺณพฺรหฺมาปิ โอทาตกสิณํ สมาปชฺชิตฺวา โอทาตรสฺมิโย มุญฺจิตฺวา ทสสหสฺสจกฺกวาฬเทวตานํ สุมนปฎํ ปารุปโนฺต วิย อตฺตโน อาคตภาวํ ชานาเปตฺวา ตเถว อฎฺฐาสิฯ</p>


<p>ปาฬิยํ ปน ‘‘ภควโต ปุรโต ปาตุรเหสุํฯ อถ โข ตา เทวตา ภควนฺตํ อภิวาเทตฺวา เอกมนฺตํ อฎฺฐํสู’’ติ เอวํ เอกกฺขณํ วิย ปุรโต ปาตุภาโว จ อภิวาเทตฺวา เอกมนฺตํ ฐิตภาโว จ วุโตฺต, โส อิมินา อนุกฺกเมน อโหสิ, เอกโต กตฺวา ปน ทสฺสิโตฯ คาถาภาสนํ ปน ปาฬิยํ วิสุํ วิสุํเยว วุตฺตํฯ</p>


<p>ตตฺถ ติ มหาสมูโหฯ  วุจฺจติ วนสโณฺฑฯ อุภเยนปิ ภควา อิมสฺมิํ วนสเณฺฑ อชฺช มหาสมูโห มหาสนฺนิปาโตติ อาหฯ ตโต เยสํ โส สนฺนิปาโต, เต ทเสฺสตุํ   ติ อาหฯ ตตฺถ ติ เทวฆฎาฯ นฺติ เอวํ สมาคเต เทวกาเย ทิสฺวา มยมฺปิ อิมํ ธมฺมสมูหํ อาคตาฯ กิํ การณา?  เกนจิ อปราชิตํ อเชฺชว ตโย มาเร มทฺทิตฺวา วิชิตสงฺคามํ อิมํ อปราชิตสงฺฆํ ทสฺสนตฺถาย อาคตมฺหาติ อโตฺถฯ โส ปน พฺรหฺมา อิมํ คาถํ ภาสิตฺวา ภควนฺตํ อภิวาเทตฺวา ปุรตฺถิมจกฺกวาฬมุขวฎฺฎิยํเยว อฎฺฐาสิฯ</p>


<p>อถ ทุติโย วุตฺตนเยเนว อาคนฺตฺวา อภาสิฯ ตตฺถ ติ ตสฺมิํ สนฺนิปาตฎฺฐาเน ภิกฺขูฯ ติ สมาธินา โยเชสุํฯ ติ อตฺตโน จิตฺตํ สเพฺพ วงฺกกุฎิลชิมฺหภาเว หริตฺวา อุชุกํ อกริํสุฯ ติ  ยถา สมปฺปวเตฺตสุ สินฺธเวสุ โอธสฺตปโตโท สารถิ สพฺพโยตฺตานิ คเหตฺวา อโจเทโนฺต อวาเรโนฺต ติฎฺฐติ, เอวํ ฉฬงฺคุเปกฺขาสมนฺนาคตา คุตฺตทฺวารา สเพฺพเปเต ปญฺจสตา ภิกฺขู อินฺทฺริยานิ รกฺขนฺติ ปณฺฑิตา, เอเต ทฎฺฐุํ อิธาคตมฺห ภควาติฯ โสปิ คนฺตฺวา ยถาฐาเนเยว อฎฺฐาสิฯ</p>


<p>อถ  ตติโย วุตฺตนเยเนว อาคนฺตฺวา อภาสิฯ ตตฺถ นฺติ ราคโทสโมหขีลํ ฉินฺทิตฺวาฯ นฺติ ราคโทสโมหปลิฆเมวฯ นฺติปิ ราคโทสโมหอินฺทขีลเมวฯ ติ เอเต ตณฺหาเอชาย อภาเวน อเนชา ภิกฺขู อินฺทขีลํ อูหจฺจ สมูหนิตฺวาฯ ติ จตูสุ ทิสาสุ อปฺปฎิหตจาริกํ จรนฺติฯ ติ นิรุปกฺกิเลสาฯ ติ นิมฺมลาฯ อิทํ ตเสฺสว เววจนํฯ ติ ปญฺจหิ จกฺขูหิ จกฺขุมเนฺตนฯ ติ จกฺขุโตปิ ทนฺตา, โสตโตปิ ฆานโตปิ ชิวฺหาโตปิ กายโตปิ มนโตปิ ทนฺตาฯ ติ ตรุณนาคาฯ เต เอวรูเปน อนุตฺตเรน โยคาจริเยน ทมิเต ตรุณนาเค ทสฺสนาย อาคตมฺห ภควาติฯ โสปิ คนฺตฺวา ยถาฐาเนเยว อฎฺฐาสิฯ</p>


<p>อถ จตุโตฺถ วุตฺตนเยเนว อาคนฺตฺวา อภาสิฯ ตตฺถ ติ นิเพฺพมติกสรณคมเนน คตาฯ โสปิ คนฺตฺวา ยถาฐาเนเยว อฎฺฐาสิฯ</p>


<h3>เทวตาสนฺนิปาตวณฺณนา</h3>
<p> อถ ภควา โอโลเกโนฺต ปถวีตลโต ยาว จกฺกวาฬมุขวฎฺฎิปริเจฺฉทา ยาว อกนิฎฺฐพฺรหฺมโลกา เทวตาสนฺนิปาตํ ทิสฺวา จิเนฺตสิ – ‘‘มหา อยํ เทวตาสมาคโม, ภิกฺขู ปน เอวํ มหา เทวตาย สมาคโมติ น ชานนฺติ, หนฺท, เนสํ อาจิกฺขามี’’ติ, เอวํ จิเนฺตตฺวา  ‘‘อถ โข ภควา ภิกฺขู อามเนฺตสี’’ติ สพฺพํ วิตฺถาเรตพฺพํฯ ตตฺถ ติ เอตํ ปรมํ ปมาณํ เอเตสนฺติ เอตปรมาฯ อิทานิ พุทฺธานํ ปน อภาวา ‘‘เยปิ เต, ภิกฺขเว, เอตรหี’’ติ ตติโย วาโร น วุโตฺตฯ ติ กสฺมา อาห? เทวตานํ จิตฺตกลฺลตาชนนตฺถํฯ เทวตา กิร จิเนฺตสุํ – ‘‘ภควา เอวํ มหเนฺต สมาคเม มเหสกฺขานํเยว เทวตานํ นามโคตฺตานิ กเถสฺสติ, อเปฺปสกฺขานํ กิํ กเถสฺสตี’’ติ? อถ  ภควา ‘‘อิมา เทวตา กิํ จิเนฺตนฺตี’’ติ อาวชฺชโนฺต มุเขน หตฺถํ ปเวเสตฺวา หทยมํสํ มทฺทโนฺต วิย สภณฺฑํ โจรํ คณฺหโนฺต วิย จ ตํ ตาสํ จิตฺตาจารํ ญตฺวา – ‘‘ทสสหสฺสจกฺกวาฬโต อาคตาคตานํ อเปฺปสกฺขมเหสกฺขานํ สพฺพาสมฺปิ เทวตานํ นามโคตฺตํ กเถสฺสามี’’ติ จิเนฺตสิฯ</p>


<p>พุทฺธา นาม มหนฺตา เอเต สตฺตวิเสสา, ยํ สเทวกสฺส  โลกสฺส ทิฎฺฐํ สุตํ มุตํ วิญฺญาตํ ปตฺตํ ปริเยสิตํ อนุวิจริตํ มนสา, น กิญฺจิ กตฺถจิ นีลาทิวเสน วิภตฺตรูปารมฺมเณสุ รูปารมฺมณํ วา เภรีสทฺทาทิวเสน วิภตฺตสทฺทารมฺมณาทีสุ วิสุํ วิสุํ สทฺทาทิอารมฺมณํ วา อตฺถิ, ยํ เอเตสํ ญาณมุเข อาปาถํ นาคจฺฉติฯ ยถาห –</p>

</p>


<p>เอวํ สพฺพตฺถ อปฺปฎิหตญาโณ ภควา สพฺพาปิ ตา เทวตา ภพฺพาภพฺพวเสน เทฺว โกฎฺฐาเส อกาสิฯ ‘‘กมฺมาวรเณน วา สมนฺนาคตา’’ติอาทินา นเยน วุตฺตา สตฺตา  นามฯ เต เอกวิหาเร วสเนฺตปิ พุทฺธา น โอโลเกนฺติฯ วิปรีตา ปน  นาม, เต ทูเร วสเนฺตปิ คนฺตฺวา สงฺคณฺหนฺติฯ ตสฺมา ตสฺมิมฺปิ เทวตาสนฺนิปาเต เย อภพฺพา, เต ปหาย ภเพฺพ ปริคฺคเหสิฯ ปริคฺคเหตฺวา – ‘‘เอตฺตกา เอตฺถ ราคจริตา, เอตฺตกา โทสจริตา, เอตฺตกา โมหจริตา’’ติ จริตวเสน ฉ โกฎฺฐาเส อกาสิฯ อถ เนสํ สปฺปายํ ธมฺมเทสนํ อุปธารยโนฺต – ‘‘ราคจริตานํ เทวตานํ  กเถสฺสามิ, โทสจริตานํ  โมหจริตานํ  วิตกฺกจริตานํ  สทฺธาจริตานํ  พุทฺธิจริตานํ  กเถสฺสามี’’ติ เทสนํ ววตฺถเปตฺวา ปุน ตํ ปริสํ มนสากาสิ – ‘‘อตฺตชฺฌาสเยน นุ โข ชาเนยฺย, ปรชฺฌาสเยน อตฺถุปฺปตฺติเกน ปุจฺฉาวเสนา’’ติฯ ตโต ‘‘ปุจฺฉาวเสน ชาเนยฺยา’’ติ ญตฺวา ‘‘อตฺถิ นุ โข โกจิ เทวตานํ อชฺฌาสยํ คเหตฺวา จริตวเสน ปญฺหํ ปุจฺฉิตุํ สมโตฺถ’’ติ ‘‘เตสุ ปญฺจสเตสุ ภิกฺขูสุ เอโกปิ  น สโกฺกตี’’ติ อทฺทสฯ ตโต อสีติมหาสาวเก เทฺว อคฺคสาวเก จ สมนฺนาหริตฺวา ‘‘เตปิ  น สโกฺกนฺตี’’ติ ทิสฺวา จิเนฺตสิ ‘‘สเจ ปเจฺจกพุโทฺธ ภเวยฺย, สกฺกุเณยฺย นุ โข’’ติ ‘‘โสปิ น สกฺกุเณยฺยา’’ติ ญตฺวา ‘‘สกฺกสุยามาทีสุ โกจิ สกฺกุเณยฺยา’’ติ สมนฺนาหริฯ สเจ หิ เตสุ โกจิ สกฺกุเณยฺย, ตํ ปุจฺฉาเปตฺวา อตฺตนา วิสฺสเชฺชยฺย, น ปน เตสุปิ โกจิ สโกฺกติฯ</p>


<p>อถสฺส  เอตทโหสิ – ‘‘มาทิโส พุโทฺธเยว สกฺกุเณยฺย, อตฺถิ ปน กตฺถจิ อโญฺญ พุโทฺธ’’ติ อนนฺตาสุ โลกธาตูสุ อนนฺตญาณํ ปตฺถริตฺวา โอโลเกโนฺต อญฺญํ พุทฺธํ น อทฺทสฯ อนจฺฉริยเญฺจตํ, ยํ อิทานิ อตฺตนา สมํ น ปเสฺสยฺย, โส ชาตทิวเสปิ พฺรหฺมชาลวณฺณนายํ วุตฺตนเยน อตฺตนา สมํ อปสฺสโนฺต – ‘‘อโคฺคหมสฺมิ โลกสฺสา’’ติ อปฺปฎิวตฺติยํ สีหนาทํ นทิฯ เอวํ อญฺญํ อตฺตนา สมํ อปสฺสิตฺวา จิเนฺตสิ – ‘‘สเจ อหํ ปุจฺฉิตฺวา อหเมว วิสฺสเชฺชยฺยํ, เอวเมฺปตา เทวตา น สกฺขิสฺสนฺติ ปฎิวิชฺฌิตุํฯ อญฺญสฺมิํ ปน พุเทฺธเยว ปุจฺฉเนฺต มยิ จ วิสฺสชฺชเนฺต อเจฺฉรกํ ภวิสฺสติ, สกฺขิสฺสนฺติ จ เทวตา ปฎิวิชฺฌิตุํ, ตสฺมา นิมฺมิตพุทฺธํ มาเปสฺสามี’’ติ อภิญฺญาปาทกชฺฌานํ สมาปชฺชิตฺวา วุฎฺฐาย – ‘‘ปตฺตจีวรคหณํ อาโลกิตวิโลกิตํ สมิญฺชิตปสาริตญฺจ มม สทิสํเยว โหตู’’ติ กามาวจรจิเตฺตหิ ปริกมฺมํ กตฺวา ปาจีนยุคนฺธรปริเกฺขปโต อุลฺลงฺฆมานํ จนฺทมณฺฑลํ ภินฺทิตฺวา นิกฺขมนฺตํ วิย รูปาวจรจิเตฺตน อธิฎฺฐาสิฯ</p>


<p>เทวสโงฺฆ ตํ ทิสฺวา – ‘‘อโญฺญปิ นุ โข, โภ, จโนฺท อุคฺคโต’’ติ อาหฯ อถ จนฺทํ โอหาย อาสนฺนตเร ชาเต ‘‘น จโนฺท, สูริโย อุคฺคโต’’ติ, ปุน อาสนฺนตเร ชาเต ‘‘น สูริโย, เทววิมานํ เอก’’นฺติ, ปุน อาสนฺนตเร ชาเต ‘‘น เทววิมานํ, เทวปุโตฺต เอโก’’ติ, ปุน อาสนฺนตเร ชาเต ‘‘น เทวปุโตฺต, มหาพฺรหฺมา เอโก’’ติ, ปุน อาสนฺนตเร ชาเต ‘‘น มหาพฺรหฺมา, อปโรปิ โภ พุโทฺธ อาคโต’’ติ อาหฯ ตตฺถ ปุถุชฺชนเทวตา จินฺตยิํสุ – ‘‘เอกพุทฺธสฺส ตาว อยํ เทวตาสนฺนิปาโต, ทฺวินฺนํ กีว มหโนฺต ภวิสฺสตี’’ติฯ อริยเทวตา จินฺตยิํสุ – ‘‘เอกิสฺสา โลกธาตุยา เทฺว พุทฺธา นาม นตฺถิ, อทฺธา ภควตา อตฺตนา สทิโส อโญฺญ เอโก พุโทฺธ นิมฺมิโต’’ติฯ</p>


<p>อถ ตสฺส เทวสงฺฆสฺส ปสฺสนฺตเสฺสว นิมฺมิตพุโทฺธ อาคนฺตฺวา ทสพลํ อวนฺทิตฺวาว สมฺมุขฎฺฐาเน สมสมํ กตฺวา มาปิเต อาสเน นิสีทิฯ ภควโตปิ ทฺวตฺติํส มหาปุริสลกฺขณานิ, นิมฺมิตสฺสาปิ ทฺวตฺติํสาว, ภควโตปิ  สรีรา ฉพฺพณฺณรสฺมิโย นิกฺขมนฺติ , นิมฺมิตสฺสาปิ, ภควโต สรีรรสฺมิโย นิมฺมิตสฺส สรีเร ปฎิหญฺญนฺติ, นิมฺมิตสฺส สรีรรสฺมิโย ภควโต กาเย ปฎิหญฺญนฺติฯ ตา ทฺวินฺนมฺปิ พุทฺธานํ สรีรโต  อุคฺคมฺม อกนิฎฺฐภวนํ อาหจฺจ ตโต ปฎินิวตฺติตฺวา เทวตานํ มตฺถกปริยเนฺต โอตริตฺวา จกฺกวาฬมุขวฎฺฎิยํ ปติฎฺฐหิํสุฯ สกลจกฺกวาฬคพฺภํ สุวณฺณมยวงฺกโคปานสีวินทฺธมิว เจติยฆรํ วิโรจิตฺถฯ ทสสหสฺสจกฺกวาฬเทวตา เอกจกฺกวาเฬ ราสิภูตา ทฺวินฺนํ พุทฺธานํ รสฺมิคพฺภนฺตรํ ปวิสิตฺวา อฎฺฐํสุฯ นิมฺมิตพุโทฺธ นิสีทโนฺตเยว ทสพลสฺส โพธิปลฺลเงฺก กิเลสปฺปหานํ อภิตฺถวโนฺต –</p>


<p>
‘‘ปุจฺฉามิ มุนิํ ปหูตปญฺญํ,  
  
ติณฺณํ ปารงฺคตํ ปรินิพฺพุตํ ฐิตตฺตํ;  
  
นิกฺขมฺม ฆรา ปนุชฺช กาเม,  
  
กถํ ภิกฺขุ สมฺมา โส โลเก ปริพฺพเชยฺยา’’ติฯ (สุ. นิ. ๓๖๑) –  
</p>
  
<p>คาถํ อภาสิฯ สตฺถา เทวตานํ ตาว จิตฺตกลฺลตาชนนตฺถํ อาคตาคตานํ นามโคตฺตานิ กเถสฺสามีติ จิเนฺตตฺวา ติอาทิมาหฯ</p>


<p> ตตฺถ ติ อกฺขรปทนิยมิตํ วจนสงฺฆาตํ ปวตฺตยิสฺสามิฯ ติ เยสุ เยสุ ฐาเนสุ ภุมฺมา เทวตา ตํ ตํ นิสฺสิตาฯ นฺติอาทีหิ เตสํ ภิกฺขูนํ วณฺณํ กเถสิ, เย ภิกฺขู คิริกุจฺฉิํ นิสฺสิตาติ อโตฺถฯ ติ เปสิตจิตฺตาฯ ติ อวิกฺขิตฺตาฯ</p>


<p>ติ พหุชนาฯ ติ สีหา วิย นิลีนา เอกตฺตํ อุปคตาฯ ติ โลมหํสํ อภิภวิตฺวา ฐิตา, นิพฺภยาติ วุตฺตํ โหติฯ ติ โอทาตจิตฺตา หุตฺวา สุทฺธาฯ ติ วิปฺปสนฺนอนาวิลาฯ</p>


<p>ติ สมฺมาสมฺพุเทฺธน สทฺธิํ อติเรกปญฺจสเต ภิกฺขู ชานิตฺวาฯ ติ กปิลวตฺถุสมีปมฺหิ ชาเต วนสเณฺฑฯ ติ ตทา อามนฺตยิฯ   ติ อตฺตโน ธมฺมเทสนาย สวนเนฺต ชาตตฺตา สาวเก  สิกฺขตฺตยสาสเน  รตตฺตา สาสเน รเตฯ อิทํ สพฺพํ – ‘‘สิโลกมนุกสฺสามี’’ติ วจนโต อเญฺญน วุตฺตํ วิย กตฺวา วทติฯ</p>


<p>ติ เต ทิพฺพจกฺขุนา วิชานาถาติ เนสํ ภิกฺขูนํ ทิพฺพจกฺขุญาณาภินีหารตฺถาย กเถสิฯ นฺติ เต จ ภิกฺขู ตํ พุทฺธสาสนํ สุตฺวา ตาวเทว ตทตฺถาย วีริยํ กริํสุฯ</p>


<p>เอวํ กตมตฺตาตปฺปานํเยว  กีทิสํ? อมนุสฺสานํ ทสฺสนํ ทิพฺพจกฺขุญาณํ อุปฺปชฺชิฯ น ตํ เตหิ ตสฺมิํ ขเณ ปริกมฺมํ กตฺวา อุปฺปาทิตํฯ อริยมเคฺคเนว หิ ตํ นิปฺผนฺนํฯ อมนุสฺสทสฺสนตฺถํ ปนสฺส อภินีหารมตฺตเมว กตํฯ สตฺถาปิ – ‘‘อตฺถิ ตุมฺหากํ ญาณํ, ตํ นีหริตฺวา เตน หิ เต วิชานาถา’’ติ อิทเมว สนฺธาย ‘‘เต วิชานาถ, ภิกฺขโว’’ติ อาหฯ</p>


<p>นฺติ เตสุ ภิกฺขูสุ เอกเจฺจ ภิกฺขู อมนุสฺสานํ สตํ อทฺทสํสุฯ นฺติ เอเก สหสฺสํฯ เอเก สตฺตติ สหสฺสานิฯ</p>


<p>นฺติ เอเก สตสหสฺสํ อทฺทสํสุฯ นฺติ วิปุลํ อทฺทสํสุ, สตวเสน สหสฺสวเสน จ อปริจฺฉิเนฺนปิ อทฺทสํสูติ อโตฺถฯ กสฺมา? ยสฺมา  ภริตา สมฺปุณฺณาว อเหสุํฯ</p>


<p>ติ ยํ เตสุ เอเกเนเกน ทิฎฺฐํ, ตญฺจ สพฺพํ ชานิตฺวาฯ ติ หตฺถตเล เลขํ วิย ปจฺจกฺขโต ววตฺถเปตฺวา ปญฺจหิ จกฺขูหิ จกฺขุมา สตฺถาฯ ติ ปุเพฺพ วุตฺตคาถเมว นามโคตฺตกิตฺตนตฺถาย อาหฯ ตุเมฺห เอเต วิชานาถ, ปสฺสถ, โอโลเกถ, เย โวหํ กิตฺตยิสฺสามีติ อยเมตฺถ สมฺพโนฺธฯ ติ วจเนหิฯ ติ อนุปฎิปาฎิยาฯ</p>


<p> ติ สตฺตสหสฺสา ตาเวตฺถ กปิลวตฺถุํ นิสฺสาย นิพฺพตฺตา ภุมฺมา ยกฺขาเยวาติ วทติ ฯ ติ  ทิพฺพอิทฺธิยุตฺตาฯ ติ อานุภาวสมฺปนฺนาฯ ติ สรีรวณฺณสมฺปนฺนาฯ ติ ปริวารสมฺปนฺนาฯ นฺติ ตุฎฺฐจิตฺตา อาคตาฯ นฺติ อิมํ มหาวนํ ภิกฺขูนํ สนฺติกํ ภิกฺขูนํ  ทสฺสนตฺถาย อาคตาฯ อถ วา นฺติ สมูหํ, ภิกฺขุสมูหํ ทสฺสนาย อาคตาติปิ อโตฺถฯ</p>


<p>ติ ฉสหสฺสา เหมวตปพฺพเต นิพฺพตฺตยกฺขา, เต จ สเพฺพปิ นีลาทิวณฺณวเสน นานตฺตวณฺณาฯ</p>


<p>ติ สาตาคิริปพฺพเต นิพฺพตฺตยกฺขา ติสหสฺสาฯ</p>


<p>ติ เอเต สเพฺพปิ โสฬสสหสฺสา โหนฺติฯ</p>


<p>ติ เวสฺสามิตฺตปพฺพเต นิพฺพตฺตา ปญฺจสตาฯ</p>


<p>ติ ราชคหนคเร นิพฺพโตฺต กุมฺภีโร นาม ยโกฺขฯ นฺติ ตสฺส เวปุลฺลปพฺพโต นิเวสนํ นิวาสนฎฺฐานนฺติ อโตฺถฯ ติ ตํ อติเรกํ ยกฺขานํ สตสหสฺสํ ปยิรุปาสติฯ นฺติ โสปิ กุมฺภีโร สปริวาโร อิมํ วนํ ภิกฺขุสมิติํ ทสฺสนตฺถาย อาคโตฯ</p>


<p> ติ ปาจีนทิสํ อนุสาสติฯ ติ จตูสุปิ ทิสาสุ คนฺธพฺพานํ เชฎฺฐโกฯ สเพฺพ เต ตสฺส วเส วตฺตนฺติฯ ติ มหาปริวาโร เอโส มหาราชาฯ</p>


<p>  ติ ตสฺส ธตรฎฺฐสฺส พหโว มหพฺพลา ปุตฺตา, เต สเพฺพ สกฺกสฺส เทวรโญฺญ นามธารกาฯ</p>


<p>ติ ตํ ทิสํ วิรูโฬฺห อนุสาสติฯ</p>


<p>ติ ตสฺสาปิ ตาทิสาเยว ปุตฺตาฯ ปาฬิยํ ปน ‘‘มหพฺพลา’’ติ ลิขนฺติฯ อฎฺฐกถายํ สพฺพวาเรสุ ‘‘มหาพลา’’ติ ปาโฐฯ</p>


<p>
‘‘ปุริมํ  
  
ทิสํ ธตรโฎฺฐ, ทกฺขิเณน วิรูฬฺหโก;  
  
ปจฺฉิเมน วิรูปโกฺข, กุเวโร อุตฺตรํ ทิสํฯ  
</p>
  
<p>
จตฺตาโร เต มหาราชา, สมนฺตา จตุโร ทิสา;  
  
ททฺทลฺลมานา อฎฺฐํสุ, วเน กาปิลวตฺถเว’’ติฯ  
</p>
  
<p>อิมา ปน คาถา สพฺพสงฺคาหิกวเสน วุตฺตาฯ</p>


<p>อยเญฺจตฺถ อโตฺถ – ทสสหสฺสจกฺกวาเฬ ธตรฎฺฐา นาม มหาราชาโน อตฺถิฯ เต สเพฺพปิ โกฎิสตสหสฺสโกฎิสตสหสฺสคนฺธพฺพปริวารา อาคนฺตฺวา ปุรตฺถิมาย ทิสาย กปิลวตฺถุมหาวนโต ปฎฺฐาย จกฺกวาฬคพฺภํ ปูเรตฺวา ฐิตาฯ เอวํ ทกฺขิณทิสาทีสุ วิรูฬฺหกาทโยฯ เตเนวาห – ‘‘สมนฺตา จตุโร ทิสา, ททฺทลฺลมานา อฎฺฐํสู’’ติฯ อิทญฺหิ วุตฺตํ โหติ – ‘‘สมนฺตา จกฺกวาเฬหิ อาคนฺตฺวา จตุโร ทิสา ปพฺพตมตฺถเกสุ อคฺคิกฺขนฺธา วิย สุฎฺฐุ ชลมานา ฐิตา’’ติฯ เต ปน ยสฺมา กปิลวตฺถุวนเมว สนฺธาย อาคตา, ตสฺมา จกฺกวาฬํ ปูเรตฺวา จกฺกวาเฬน สมสมา ฐิตาปิ – ‘‘วเน กาปิลวตฺถเว’’ติ วุตฺตาฯ</p>


<p> ติ เตสํ มหาราชานํ กตปาปปฎิจฺฉาทนลกฺขณาย มายาย ยุตฺตา กุฎิลาจารา ทาสา อตฺถิ, เย สมฺมุขปรมฺมุขวญฺจนาหิ โลกํ วญฺจนโต ‘‘วญฺจนิกา’’ติ จ, เกราฎิยสาเฐเยฺยน สมนฺนาคตตฺตา ‘‘สฐา’’ติ จ วุจฺจนฺติ, เตปิ อาคตาติ อโตฺถฯ ติ เต ทาสา สเพฺพปิ มายาการกาวฯ นาเมน ปเนตฺถ เอโก  นาม, เอโก  นามฯ ปาฬิยํ ปน ‘‘เวเฎณฺฑู’’ติ ลิขนฺติฯ เอโก  นาม, เอโก  นามฯ ติ โสปิ วิฎุโฎ เตหิ สเหว อาคโตฯ</p>


<p>  ติ อปโร กินฺนิฆณฺฑุ นามฯ ปาฬิยํ ปน ‘‘กินฺนุฆณฺฑู’’ติ ลิขนฺติฯ ติ อโญฺญ นิฆณฺฑุ นาม, เอตฺตกา ทาสาฯ อิโต ปเร ปน –</p>


<p>
‘‘ปนาโท  
โอปมโญฺญ จ, เทวสุโต จ มาตลิ;  
  
จิตฺตเสโน จ คนฺธโพฺพ, นโฬ ราชา ชเนสโภ;  
  
อาคุํ ปญฺจสิโข เจว, ติมฺพรู สูริยวจฺฉสา’’ติฯ –  
</p>
  
<p>อิเม  เทวราชาโนฯ ตตฺถ ติ เทวสารถิฯ ติ จิโตฺต จ เสโน จ จิตฺตเสโน จฯ ติ อยํ จิตฺตเสโน คนฺธพฺพกายิโก เทวปุโตฺต, น เกวลํ เจส, สเพฺพ เปเต ปนาทาทโย คนฺธพฺพา เอวฯ ติ นฬการเทวปุโตฺต นาเมโกฯ ติ ชนวสโภ เทวปุโตฺตฯ ติ ปญฺจสิโข เจว เทวปุโตฺต อาคโตฯ ติ ติมฺพรู นาม คนฺธพฺพเทวราชาฯ ติ ตเสฺสว ธีตาฯ</p>


<p>ติ เอเต จ นามวเสน วุตฺตคนฺธพฺพราชาโน อเญฺญ จ เอเตหิ ราชูหิ สทฺธิํ พหู คนฺธพฺพาฯ นฺติ หฎฺฐตุฎฺฐจิตฺตา ภิกฺขุสงฺฆสมิติํ อิมํ วนํ อาคตาติ อโตฺถฯ</p>


<p> ติ นาคสทหวาสิกา จ เวสาลีวาสิกา จ นาคา สห ตจฺฉกนาคปริสาย อาคตาติ อโตฺถฯ ติ กมฺพโล จ อสฺสตโร จฯ เอเต กิร สิเนรุปาเท วสนฺติ, สุปเณฺณหิปิ อนุทฺธรณียา มเหสกฺขนาคา ติ ปยาคติตฺถวาสิโน จ สห ญาติสเงฺฆน อาคตาฯ</p>


<p>ติ ยมุนวาสิโน จ ธตรฎฺฐกุเล อุปฺปนฺนา นาคา จฯ ติ เอราวโณ จ เทวปุโตฺต, ชาติยา นาโค น โหติฯ นาคโวหาเรน ปเนส โวหริยติฯ ติ โสปิ อาคโตฯ</p>


<p>  ติ เย อิเม วุตฺตปฺปกาเร นาเค โลภาภิภูตา สาหสํ กตฺวา หรนฺติ คณฺหนฺติฯ ติ ทิพฺพานุภาวโต ทิพฺพา มาตุกุจฺฉิโต จ อณฺฑโกสโต จาติ เทฺว วาเร ชาตาติ ทิชา ปกฺขยุตฺตตาย ปกฺขี โยชนสตนฺตเรปิ โยชนสหสฺสนฺตเรปิ นาเค ทสฺสนสมตฺถจกฺขุตาย วิสุทฺธจกฺขูฯ   ติ เต อากาเสเนว อิมํ มหาวนํ สมฺปตฺตาฯ นฺติ เตสํ ‘‘จิตฺรสุปณฺณา’’ติ นามํฯ</p>


<p>  ติ ตสฺมา สเพฺพปิ เต อญฺญมญฺญํ  มิตฺตา วิย พนฺธวา วิย จ สมุลฺลปนฺตา สโมฺมทมานา อาลิงฺคนฺตา หเตฺถ คณฺหนฺตา อํสกูเฎ หตฺถํ ฐเปนฺตา หฎฺฐตุฎฺฐจิตฺตาฯ นฺติ พุทฺธํเยว สรณํ คตาฯ</p>


<p> ติ อิเนฺทน เทวรญฺญา ชิตาฯ ติ มหาสมุทฺทวาสิโน สุชาตาย อสุรกญฺญาย การณา สเพฺพปิ </p>


<p>เตสุ ติ กาลกญฺจา จ มหเนฺต ภิํสเน อตฺตภาเว มาเปตฺวา อาคมิํสุฯ  นาม อเญฺญ ธนุคฺคหอสุราฯ ติ เวปจิตฺติอสุโร, สุจิตฺติอสุโร จาติ เอเต จ อสุรา นมุจิ จ มาโร เทวปุโตฺต เอเตหิ สเหว อาคโตฯ อิเม อสุรา มหาสมุทฺทวาสิโน, อยํ ปรนิมฺมิตเทวโลกวาสี, กสฺมา เอเตหิ สหาคโตติ? อจฺฉนฺทิกตฺตาฯ เตปิ หิ อจฺฉนฺทิกา อภพฺพา, อยมฺปิ ตาทิโสเยวฯ ตสฺมา ธาตุโส สํสนฺทมาโน อาคโตฯ</p>


<p>นฺติ พลิโน มหาอสุรสฺส ปุตฺตานํ สตํฯ ติ สเพฺพ อตฺตโน มาตุลสฺส ราหุเสฺสว นามธราฯ นฺติ อตฺตโน พลิเสนํ สนฺนยฺหิตฺวา สเพฺพ กตสนฺนาหาว หุตฺวาฯ นฺติ ราหุอสุรินฺทํ อุปสงฺกมิํสุฯ   ติ ภทฺทํ ตว โหตุ, สมโย เต ภิกฺขูนํ สมิติํ วนํ อุปสงฺกมิตฺวา ภิกฺขุสงฺฆํ ทสฺสนายาติ อโตฺถฯ</p>


<p> นฺติ อาโปกสิณาทีสุ ปริกมฺมํ กตฺวา นิพฺพตฺตา ติอาทินามกา เทวา อาคมุํฯ ติ วรุณเทวตา , วารณเทวตา, โสมเทวตาติ เอวํ นามกา จ เทวา ยสสา นาม เทเวน สหาคตาติ อโตฺถฯ ติ เมตฺตาฌาเน จ กรุณาฌาเน จ ปริกมฺมํ กตฺวา นิพฺพตฺตเทวาฯ ติ เอเตปิ มหายสา เทวา อาคตาฯ</p>


<p>ติ เต ทสธา ฐิตา ทส เทวกายา สเพฺพ นีลาทิวเสน นานตฺตวณฺณา อาคตาติ อโตฺถฯ</p>


<p>  ติ เวณฺฑุเทวตา จฯ ติ สหลิเทวตา จฯ ติ อสมเทวตา จ เทฺว จ ยมกา เทวาฯ ติ จนฺทนิสฺสิตกา เทวา จนฺทํ ปุรโต กตฺวา อาคตาฯ ตถา สูริยนิสฺสิตกา เทวา สูริยํ ปุรกฺขตฺวาฯ ติ นกฺขตฺตนิสฺสิตาปิ เทวา นกฺขตฺตานิ ปุรโต กตฺวา อาคตาฯ ติ วาตวลาหกา, อพฺภวลาหกา, อุณฺหวลาหกา เอเต สเพฺพปิ วลาหกายิกา ‘‘มนฺทวลาหกา’’ นาม วุจฺจนฺติฯ เตปิ อาคตาติ อโตฺถฯ ติ วสูนํ เทวตานํ เสโฎฺฐ วาสโว โย สโกฺกติ จ, ปุรินฺทโทติ จ วุจฺจติ, โสปิ อาคโตฯ</p>


<p>ติ เอเตปิ ทส เทวกายา ทสธาว อาคตาฯ ติ นีลาทิวเสน นานตฺตวณฺณาฯ</p>


<p>ติ อถ สหภู นาม เทวา อาคตาฯ ติ อคฺคิสิขา วิย ชลนฺตาฯ ชลมคฺคิ จ สิขาริวาติ อิมานิ เตสํ นามานีติปิ วุตฺตํฯ ติ อริฎฺฐกเทวา จ โรชเทวา จฯ ติ  นาม เอเต เทวา ฯ อุมาปุปฺผสทิสา หิ เตสํ สรีราภา, ตสฺมา ‘‘อุมาปุปฺผนิภาสิโน’’ติ วุจฺจนฺติฯ</p>


<p>ติ เอเต จ เทฺว ชนาฯ ติ อจฺจุตเทวตา จ อเนชกเทวตา จฯ   นฺติ สุเลยฺยา จ รุจิรา จ อาคตาฯ ติ วาสวเนสีเทวา นาม อาคตาฯ ติ เอเตปิ ทสเทวกายา ทสธาว อาคตาฯ</p>


<p>ติ สมานา จ มหาสมานา จฯ ติ มานุสา จ มานุสุตฺตมา จฯ ติ ขิฑฺฑาปโทสิกา มโนปโทสิกา จ เทวา อาคตาฯ</p>


<p>ติ หริเทวา นาม อาคตาฯ ติ โลหิตวาสิโน จ อาคตาฯ ติ เอเต จ ทุวิธา อาคตาฯ ติ เอเตปิ ทสเทวกายา ทสธาว อาคตาฯ</p>


<p>  ติ เอเต สุกฺกาทโย ตโย, เตหิ สห เวฆนสา จ อาคตาฯ ติ โอทาตคยฺหา นาม ปาโมกฺขเทวา อาคตาฯ ติ วิจกฺขณา นาม เทวา อาคตาฯ</p>


<p>ติ สทามตฺตา จ หารคชา จฯ ติ ยสสมฺปนฺนา มิสฺสกเทวา จฯ ติ ปชฺชุโนฺน จ เทวราชา ถนยโนฺต อาคโตฯ ติ โย ยํ ยํ ทิสํ ยาติ, ตตฺถ ตตฺถ เทโว วสฺสติฯ ติ เอเตปิ ทสเทวกายา ทสธา อาคตาฯ</p>


<p>ติ เขมิยา เทวา ตุสิตปุรวาสิโน จ ยามาเทวโลกวาสิโน จฯ ติ ยสสมฺปนฺนา กถกเทวา จฯ ปาฬิยํ ปน ‘‘กฎฺฐกา จา’’ติ ลิขนฺติฯ ติ ลมฺพิตกเทวา จ ลามเสฎฺฐเทวา จฯ ติ ปพฺพตมตฺถเก กตนฬคฺคิกฺขโนฺธ วิย โชตมานา โชติเทวา นาม อตฺถิ, เต จ อาสา จ เทวา อาคตาติ อโตฺถฯ ปาฬิยํ  ปน ‘‘ชาตินามา’’ติ ลิขนฺติฯ อาสา เทวตา ฉนฺทวเสน ติ วุตฺตาฯ ติ เอเตปิ ทส เทวกายา ทสธาว อาคตาฯ</p>


<p>  ติ เอเต จ อาโป จ เทวาติอาทิกา ฉ ทสกา สฎฺฐิ เทวนิกายา สเพฺพ นีลาทิวเสน นานตฺตวณฺณิโนฯ นฺติ นามภาเคน นามโกฎฺฐาเสน อาคตาฯ ติ เย จ อเญฺญปิ เตหิ สทิสา วณฺณโตปิ นามโตปิ เอตาทิสาเยว เสสจกฺกวาเฬสุ เทวา, เตปิ อาคตาเยวาติ เอกปเทเนว กลาปํ วิย ปุฎกํ วิย จ กตฺวา สพฺพา เทวตา นิทฺทิสติฯ</p>


<p>เอวํ ทสสุ โลกธาตุสหเสฺสสุ เทวกาเย นิทฺทิสิตฺวา อิทานิ ยทตฺถํ เต อาคตา, ตํ ทเสฺสโนฺต นฺติ คาถมาหฯ ตสฺสโตฺถ – ปวุฎฺฐา วิคตา ชาติ อสฺสาติ อริยสโงฺฆ ปวุฎฺฐชาติ นาม,  ราคโทสโมหขีลานํ อภาวา  จตฺตาโร โอเฆ ตริตฺวา ฐิตตฺตา  จตุนฺนํ อาสวานํ อภาเวน  อริยสงฺฆํ ทเกฺขม ปสฺสิสฺสามฯ เตสเญฺญว โอฆานํ ติณฺณตฺตา  อาคุํ อกรณโต นฺติ กาฬกภาวาตีตํ จนฺทํว สิริยา วิโรจมานํ ทสพลญฺจ ทเกฺขม ปสฺสิสฺสามาติ เอตทตฺถํ สเพฺพปิ เต นามนฺวเยน อาคจฺฉุํ, เย จเญฺญ สทิสา สหาติฯ</p>


<p> อิทานิ  พฺรหฺมาโน ทเสฺสโนฺต ติอาทิมาหฯ ตตฺถ ติ เอโก พฺรหฺมาฯ ปรมโตฺตปิ พฺรหฺมาวฯ ติ เอเต อิทฺธิมโต พุทฺธสฺส ภควโต ปุตฺตา อริยพฺรหฺมาโน สเหว อาคตาฯ ติ สนงฺกุมาโร จ ติสฺสมหาพฺรหฺมา จฯ ติ โสปิ อาคโตฯ</p>


<p>
‘‘สหสฺสํ พฺรหฺมโลกานํ, มหาพฺรหฺมาภิติฎฺฐติ;  
  
อุปปโนฺน ชุติมโนฺต, ภิสฺมากาโย ยสสฺสิ โส’’ติฯ –  
</p>
  
<p>เอตฺถ  นฺติ เอกงฺคุลิยา เอกสหสฺสจกฺกวาเฬ ทสหิ องฺคุลีหิ ทสสหสฺสิจกฺกวาเฬ อาโลกผรณสมตฺถานํ มหาพฺรหฺมานํ สหสฺสํ อาคตํฯ ติ ยตฺถ เอเกโก มหาพฺรหฺมา อเญฺญ พฺรเหฺม อภิภวิตฺวา ติฎฺฐติฯ ติ  พฺรหฺมโลเก นิพฺพโตฺตฯ ติ อานุภาวสมฺปโนฺนฯ ติ มหากาโย, ทฺวีหิ ตีหิ มาคธิเกหิ คามเกฺขเตฺตหิ สมปฺปมาณอตฺตภาโวฯ ติ อตฺตภาวสิรีสงฺขาเตน ยเสน สมนฺนาคโตฯ</p>


<p>ติ เอตสฺมิญฺจ พฺรหฺมสหเสฺส เย ปาฎิเยกฺกํ ปาฎิเยกฺกํ วสํ วเตฺตนฺติ, เอวรูปา ทส อิสฺสรา มหาพฺรหฺมาโน อาคตาฯ ติ เตสํ พฺรหฺมานํ มเชฺฌ หาริโต นาม มหาพฺรหฺมา สตสหสฺสพฺรหฺมปริวาโร อาคโตฯ</p>


<p> ติ เต สเพฺพปิ สกฺกํ เทวราชานํ เชฎฺฐกํ กตฺวา อาคเต เทวกาเย, หาริตมหาพฺรหฺมานํ เชฎฺฐกํ กตฺวา อาคเต พฺรหฺมกาเย จฯ ติ มารเสนา อภิคตาฯ นฺติ กาฬกสฺส มารส พาลภาวํ ปสฺสถฯ</p>


<p>ติ เอวํ อตฺตโน ปริสํ อาณาเปสิฯ ติ สพฺพํ โว อิทํ เทวมณฺฑลํ ราเคน พทฺธํ โหตุฯ นฺติ ตุมฺหากํ เอโกปิ เอเตสุ เอกมฺปิ มา มุญฺจิฯ ‘‘มา โว มุเญฺจถา’’ติปิ ปาโฐ, เอเสวโตฺถฯ</p>


<p>ติ เอวํ ตตฺถ มหาสมเย มหาเสโน มาโร มารเสนํ  อเปสยิฯ ติ หเตฺถน ปถวีตลํ ปหริตฺวาฯ นฺติ มารวิภิํสกทสฺสนตฺถํ ภยานกํ สรญฺจ กตฺวาฯ</p>


<p>ติ สวิชฺชุโก ปาวุสฺสกเมโฆ วิย มหาคชฺชิตํ คชฺชโนฺตฯ ติ ตสฺมิํ สมเย โส มาโร ตํ วิภิํสนกํ ทเสฺสตฺวา ปฎินิวโตฺต ฯ ติ สุฎฺฐุ กุโทฺธ กุปิโต กญฺจิ วเส วเตฺตตุํ  อสโกฺกโนฺต อสยํวเส อสยํวสี อตฺตโน วเสน อกามโก หุตฺวา นิวโตฺตฯ ภควา กิร ‘‘อยํ มาโร อิมํ มหาสมาคมํ ทิสฺวา ‘อภิสมยนฺตรายํ กริสฺสามี’ติ อนฺตรนฺตเร มารเสนํ เปเสตฺวา มารํ วิภิํสกํ ทเสฺสตี’’ติ อญฺญาสิฯ ปกติ เจสา ภควโต, ยตฺถ อภิสมโย น ภวิสฺสติ, ตตฺถ มารํ วิภิํสกํ ทเสฺสนฺตํ น นิวาเรติฯ ยตฺถ ปน อภิสมโย โหติ, ตตฺถ ยถา ปริสา เนว มารสฺส รูปํ ปสฺสติ, น สทฺทํ สุณาติ, เอวํ อธิฎฺฐาตีติฯ อิมสฺมิญฺจ สมาคเม มหาภิสมโย ภวิสฺสติ, ตสฺมา ยถา เทวตา เนว ตสฺส รูปํ ปสฺสนฺติ, น สทฺทํ สุณนฺติ, เอวํ อธิฎฺฐาสิฯ เตน วุตฺตํ –‘‘ตทา โส ปจฺจุทาวตฺติ, สงฺกุโทฺธ อสยํวเส’’ติฯ</p>


<p> ติ ตํ สพฺพํ ภควา ชานิตฺวา ววตฺถเปตฺวา จฯ</p>


<p>ติ ภิกฺขเว มารเสนา อภิกฺกนฺตา, เต ตุเมฺห อตฺตโน อนุรูปํ วิชานาถ, ผลสมาปตฺติํ สมาปชฺชถาติ วทติฯ นฺติ ผลสมาปตฺติํ ปวิสนตฺถาย วีริยํ อารภิํสุฯ นฺติ มาโร จ มารเสนา จ วีตราเคหิ อริเยหิ ทูรโตว อปกฺกมุํฯ นฺติ เตสํ วีตราคานํ โลมานิปิ น จาลยิํสุฯ อถ มาโร ภิกฺขุสงฺฆํ อารพฺภ อิมํ คาถํ อภาสิ –</p>


<p>
‘‘สเพฺพ วิชิตสงฺคามา, ภยาตีตา ยสสฺสิโน;  
  
โมทนฺติ สห ภูเตหิ, สาวกา เต ชเนสุตา’’ติฯ  
</p>
  
<p>ตตฺถ ติ ทสพลสฺส สาสเน ภูเตหิ สญฺชาเตหิ อริเยหิ สทฺธิํ โมทนฺติ ปโมทนฺติฯ ติ ชเน วิสฺสุตา ปากฎา อภิญฺญาตาฯ</p>


<p>อิทํ  ปน มหาสมยสุตฺตํ นาม เทวตานํ ปิยํ มนาปํ, ตสฺมา มงฺคลํ วทเนฺตน อภินวฎฺฐาเนสุ อิทเมว สุตฺตํ วตฺตพฺพํฯ เทวตา กิร –‘‘อิมํ สุตฺตํ สุณิสฺสามา’’ติ  โอหิตโสตา วิจรนฺติฯ เทสนาปริโยสาเน ปนสฺส  โกฎิสตสหสฺสเทวตา อรหตฺตํ ปตฺตา, โสตาปนฺนาทีนํ คณนา นตฺถิฯ</p>


<p>เทวตานญฺจสฺส ปิยมนาปภาเว อิทํ วตฺถุ – โกฎิปพฺพตวิหาเร กิร นาคเลณทฺวาเร นาครุเกฺข เอกา เทวธีตา วสติฯ เอโก ทหโร อโนฺตเลเณ อิมํ สุตฺตํ สชฺฌายติฯ เทวธีตา สุตฺวา สุตฺตปริโยสาเน มหาสเทฺทน สาธุการมทาสิฯ โก เอโสติฯ อหํ, ภเนฺต, เทวธีตาติฯ กสฺมา สาธุการมทาสีติ? ภเนฺต, ทสพเลน มหาวเน นิสีทิตฺวา กถิตทิวเส อิมํ สุตฺตํ สุตฺวา อชฺช อโสฺสสิํ, ภควตา กถิตโต เอกกฺขรมฺปิ อหาเปตฺวา สุคฺคหิโต อยํ ธโมฺม ตุเมฺหหีติฯ ทสพลสฺส กถยโต สุตํ ตยาติ? อาม, ภเนฺตติฯ มหา กิร เทวตาสนฺนิปาโต อโหสิ, ตฺวํ กตฺถ ฐิตา สุณีติ?</p>


<p>อหํ, ภเนฺต, มหาวนวาสิยา เทวตา, มเหสกฺขาสุ ปน เทวตาสุ อาคจฺฉนฺตีสุ ชมฺพุทีเป โอกาสํ นาลตฺถํ, อถ อิมํ ตมฺพปณฺณิทีปํ อาคนฺตฺวา ชมฺพุโกลปฎฺฎเน ฐตฺวา โสตุํ อารทฺธมฺหิ, ตตฺราปิ มเหสกฺขาสุ เทวตาสุ อาคจฺฉนฺตีสุ อนุกฺกเมน ปฎิกฺกมมานา โรหณชนปเท มหาคามสฺส ปิฎฺฐิภาคโต สมุเทฺท คลปฺปมาณํ อุทกํ ปวิสิตฺวา ตตฺถ ฐิตา อโสฺสสินฺติฯ ตุยฺหํ ฐิตฎฺฐานโต ทูเร สตฺถารํ ปสฺสสิ เทวเตติ? กิํ กเถถ, ภเนฺต, สตฺถา มหาวเน ธมฺมํ เทเสโนฺต นิรนฺตรํ มมเญฺญว โอโลเกตีติ มญฺญมานา โอตปฺปมานา อูมีสุ นิลยามีติฯ</p>


<p>ตํ ทิวสํ กิร โกฎิสตสหสฺสเทวตา อรหตฺตํ ปตฺตา, ตุเมฺหปิ ตทา อรหตฺตํ ปตฺตาติ? นตฺถิ, ภเนฺตฯ อนาคามิผลํ ปตฺตตฺถ มเญฺญติ? นตฺถิ, ภเนฺตฯ สกทาคามิผลํ ปตฺตตฺถ มเญฺญติ? นตฺถิ, ภเนฺตฯ ตโย มเคฺค ปตฺตา เทวตา กิร คณนปถํ  อตีตา, โสตาปนฺนา ชาตตฺถ มเญฺญติ? เทวตา ตํ ทิวสํ โสตาปตฺติผลํ ปตฺตตฺตา หรายมานา –‘‘อปุจฺฉิตพฺพํ ปุจฺฉติ อโยฺย’’ติ อาหฯ ตโต นํ โส ภิกฺขุ อาห – ‘‘สกฺกา ปน เทวเต, ตว อตฺตภาวํ อมฺหากํ ทเสฺสตุ’’นฺติ? น สกฺกา ภเนฺต สกลกายํ  ทเสฺสตุํ, องฺคุลิปพฺพมตฺตํ ทเสฺสสฺสามิ อยฺยสฺสาติ กุญฺจิกฉิเทฺทน องฺคุลิํ อโนฺตเลณาภิมุขํ อกาสิ, จนฺทสหสฺสสูริยสหสฺสอุคฺคมนกาโล วิย อโหสิฯ เทวธีตา ‘‘อปฺปมตฺตา, ภเนฺต, โหถา’’ติ ทหรภิกฺขุํ  วนฺทิตฺวา อคมาสิฯ เอวํ อิมํ สุตฺตํ เทวตานํ ปิยํ มนาปํ, มมายนฺติ นํ เทวตาติฯ</p>

</p>

</p>





