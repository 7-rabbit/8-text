<h1>๕. วีถิมุตฺตปริเจฺฉทวณฺณนา</h1>
<p> เอตฺตาวตา วีถิสงฺคหํ ทเสฺสตฺวา อิทานิ วีถิมุตฺตสงฺคหํ ทเสฺสตุมารภโนฺต อาห นฺตฺยาทิฯ  ยถาวุตฺตนเยน วีถิจิตฺตวเสน ปวตฺติยํ ปฎิสนฺธิโต อปรภาเค จุติปริโยสานํ ปวตฺติสงฺคโห นาม สงฺคโห อุทีริโต, อิทานิ ตทนนฺตรํ  ปฎิสนฺธิกาเล, ตทาสนฺนตาย ตํคหเณเนว คหิตจุติกาเล จ ปวตฺติสงฺคโห วุจฺจตีติ โยชนาฯ</p>


<h3>ภูมิจตุกฺกวณฺณนา</h3>
<p> ปุญฺญสมฺมตา  อยา เยภุเยฺยน อปคโตติ อปาโย, โสเยว ภูมิ ภวนฺติ เอตฺถ สตฺตาติ ฯ อเนกวิธสมฺปตฺติอธิฎฺฐานตาย โสภนา คนฺตพฺพโต อุปปชฺชิตพฺพโต คตีติ สุคติ, กามตณฺหาสหจริตา สุคติ กามสุคติ, สาเยว ภูมีติ ฯ เอวํ เสเสสุปิฯ</p>


<p> อยโต สุขโต นิคฺคโตติ ฯ ติโร อญฺจิตาติ ติรจฺฉานา, เตสํ โยนิ ฯ ยวนฺติ ตาย สตฺตา อมิสฺสิตาปิ สมานชาติตาย มิสฺสิตา วิย โหนฺตีติ ฯ สา ปน อตฺถโต ขนฺธานํ ปวตฺติวิเสโสฯ ปกเฎฺฐน สุขโต อิตา คตาติ เปตา, นิชฺฌามตณฺหิกาทิเภทานํ เปตานํ วิสโย  ฯ เอตฺถ ปน ติรจฺฉานโยนิเปตฺติวิสยคฺคหเณน ขนฺธานํเยว คหณํ เตสํ ตาทิสสฺส ปริจฺฉิโนฺนกาสสฺส อภาวโตฯ ยตฺถ วา เต อรญฺญปพฺพตปาทาทิเก นิพทฺธวาสํ วสนฺติ, ตาทิสสฺส ฐานสฺส วเสน โอกาโสปิ คเหตโพฺพฯ น สุรนฺติ อิสฺสริยกีฬาทีหิ น ทิพฺพนฺตีติ  เปตาสุราฯ อิตเร ปน น สุรา สุรปฺปฎิปกฺขาติ อสุรา, อิธ จ เปตาสุรานเมว คหณํ อิตเรสํ ตาวติํเสสุ คหณสฺส อิจฺฉิตตฺตาฯ ตถา หิ วุตฺตํ อาจริเยน –</p>


‘‘ตาวติํเสสุ เทเวสุ, เวปจิตฺตาสุรา คตา’’ติ; (นาม. ปริ. ๔๓๘);  
</p>
  
<p> สติสูรภาวพฺรหฺมจริยโยคฺยตาทิคุเณหิ อุกฺกฎฺฐมนตาย มโน อุสฺสนฺนํ เอเตสนฺติ ฯ ตถา หิ ปรมสติเนปกฺกาทิปฺปตฺตา พุทฺธาทโยปิ มนุสฺสภูตาเยวฯ ชมฺพุทีปวาสิโน เจตฺถ นิปฺปริยายโต มนุสฺสาฯ เตหิ ปน สมานรูปาทิตาย สทฺธิํ ปริตฺตทีปวาสีหิ อิตรมหาทีปวาสิโนปิ ‘‘มนุสฺสา’’ติ วุจฺจนฺติฯ โลกิยา ปน ‘‘มนุโน อาทิขตฺติยสฺส อปจฺจํ ปุตฺตาติ มนุสฺสา’’ติ วทนฺติฯ มนุสฺสานํ นิวาสภูตา ภูมิ อิธ ฯ เอวํ เสเสสุปิฯ</p>


<p>จตูสุ มหาราเชสุ ภตฺติ เอเตสํ, จตุนฺนํ วา มหาราชานํ นิวาสฎฺฐานภูเต จาตุมหาราเช ภวาติ ฯ มาเฆน มาณเวน สทฺธิํ เตตฺติํส สหปุญฺญการิโน เอตฺถ นิพฺพตฺตาติ ตํสหจริตฎฺฐานํ เตตฺติํสํ, ตเทว ตาวติํสํ, ตํนิวาโส เอเตสนฺติ ติ วทนฺติฯ ยสฺมา ปน  ‘‘สหสฺสํ จาตุมหาราชิกานํ สหสฺสํ ตาวติํสาน’’นฺติ (อ. นิ. ๓.๘๑) วจนโต เสสจกฺกวาเฬสุปิ ฉกามาวจรเทวโลกา อตฺถิ, ตสฺมา นามมตฺตเมว เอตํ ตสฺส เทวโลกสฺสาติ คเหตพฺพํฯ ทุกฺขโต ยาตา อปยาตาติ  ฯ อตฺตโน สิริสมฺปตฺติยา ตุสํ ปีติํ อิตา คตาติ ฯ นิมฺมาเน รติ เอเตสนฺติ ฯ ปรนิมฺมิเตสุ โภเคสุ อตฺตโน วสํ วเตฺตนฺตีติ ฯ</p>


<p> มหาพฺรหฺมานํ ปริจาริกตฺตา เตสํ ปริสติ ภวาติ ฯ เตสํ ปุโรหิตฎฺฐาเน ฐิตตฺตา ฯ เตหิ เตหิ ฌานาทีหิ คุณวิเสเสหิ พฺรูหิตา ปริวุทฺธาติ พฺรหฺมาโน, วณฺณวนฺตตาย เจว ทีฆายุกตาทีหิ จ พฺรหฺมปาริสชฺชาทีหิ มหนฺตา พฺรหฺมาโนติ ฯ ตโยเปเต ปณีตรตนปภาวภาสิตสมานตลวาสิโนฯ</p>


<p> อุปริเมหิ ปริตฺตา อาภา เอเตสนฺติ ฯ อปฺปมาณา อาภา เอเตสนฺติ ฯ วลาหกโต วิชฺชุ วิย อิโต จิโต จ อาภา สรติ นิสฺสรติ เอเตสํ สปฺปีติกชฺฌานนิพฺพตฺตกฺขนฺธสนฺตานตฺตาติ ฯ ทณฺฑทีปิกาย วา อจฺจิ วิย เอเตสํ สรีรโต อาภา ฉิชฺชิตฺวา ฉิชฺชิตฺวา ปตนฺตี วิย สรติ นิสฺสรตีติ ฯ ยถาวุตฺตาย วา ปภาย อาภาสนสีลาติ ฯ เอเตปิ ตโย ปณีตรตนปภาวภาสิเตกตลวาสิโนฯ</p>


<p> สุภาติ เอกคฺฆนา อจลา สรีราภา วุจฺจติ, สา อุปริพฺรเหฺมหิ ปริตฺตา เอเตสนฺติ ฯ อปฺปมาณา สุภา เอเตสนฺติ ฯ ปภาสมุทยสงฺขาเตหิ สุเภหิ กิณฺณา อากิณฺณาติ ฯ ‘‘สุภากิณฺณา’’ติ จ วตฺตเพฺพ อา-สทฺทสฺส รสฺสตฺตํ, อนฺติมณ-การสฺส จ ห-การํ กตฺวา ‘‘สุภกิณฺหา’’ติ วุตฺตํฯ เอเตปิ ปณีตรตนปภาวภาสิเตกตลวาสิโนฯ</p>


<p> ฌานปฺปภาวนิพฺพตฺตํ  วิปุลํ ผลเมเตสนฺติ ฯ สญฺญาวิราคภาวนานิพฺพตฺตรูปสนฺตติมตฺตตฺตา นตฺถิ สญฺญา, ตํมุเขน วุตฺตาวเสสา อรูปกฺขนฺธา จ เอเตสนฺติ อสญฺญาฯ เตเยว สตฺตาติ ฯ เอเตปิ ปณีตรตนปภาวภาสิเตกตลวาสิโนฯ สุทฺธานํ  อนาคามิอรหนฺตานเมว อาวาสาติ สุทฺธาวาสาฯ อนุนยปฎิฆาภาวโต วา สุโทฺธ อาวาโส เอเตสนฺติ สุทฺธาวาสา, เตสํ นิวาสภูมิปิ ฯ</p>


<p> อิเมสุ ปน ปฐมตลวาสิโน อปฺปเกน กาเลน อตฺตโน ฐานํ น วิชหนฺตีติ ฯ ทุติยตลวาสิโน น เกนจิ ตปฺปนฺตีติ ฯ ตติยตลวาสิโน ปรมสุนฺทรรูปตฺตา สุเขน ทิสฺสนฺตีติ ฯ จตุตฺถตลวาสิโน สุปริสุทฺธทสฺสนตฺตา สุเขน ปสฺสนฺตีติ ฯ ปญฺจมตลวาสิโน ปน อุกฺกฎฺฐสมฺปตฺติกตฺตา นตฺถิ เอเตสํ กนิฎฺฐภาโวติ ฯ</p>


<p> อากาสานญฺจายตเน ปวตฺตา ปฐมารุปฺปวิปากภูตจตุกฺขนฺธา เอว, เตหิ ปริจฺฉินฺนโอกาโส วา ฯ เอวํ เสเสสุปิฯ</p>


<p> ปุถุชฺชนา, โสตาปนฺนา จ สกทาคามิโน จาปิ ปุคฺคลา สุทฺธาวาเสสุ สพฺพถา น ลพฺภนฺตีติ สมฺพโนฺธฯ ปุถุชฺชนาทีนญฺจ ปฎิเกฺขเปน อนาคามิอรหนฺตานเมว ตตฺถ ลาโภ วุโตฺต โหติฯ</p>


<p> ติ สุทฺธาวาสอปายอสญฺญิวชฺชิเตสุ เสสฎฺฐาเนสุ อริยา, อนริยาปิ จ ลพฺภนฺติฯ</p>

</p>


<h3>ปฎิสนฺธิจตุกฺกวณฺณนา</h3>
<p> ติ  ปฎิสนฺธิกฺขเณฯ</p>


<p> ชาติยา อโนฺธ ฯ กิญฺจาปิ ชาติกฺขเณ อณฺฑชชลาพุชา สเพฺพปิ อจกฺขุกาว ฯ ตถาปิ จกฺขาทิอุปฺปชฺชนารหกาเลปิ จกฺขุปฺปตฺติวิพนฺธกกมฺมปฺปฎิพาหิตสามตฺถิเยน ทินฺนปฎิสนฺธินา, อิตเรนปิ วา กเมฺมน อนุปฺปาเทตพฺพจกฺขุโก สโตฺต  นามฯ อปเร ปน ‘‘ชจฺจโนฺธติ ปสูติยํเยว อโนฺธ, มาตุกุจฺฉิยํ อโนฺธ หุตฺวา นิกฺขโนฺตติ อโตฺถ, เตน ทุเหตุกติเหตุกานํ มาตุกุจฺฉิยํ จกฺขุสฺส อวิปชฺชนํ สิทฺธ’’นฺติ วทนฺติฯ นฺติ เอตฺถ คฺคหเณน ชจฺจพธิรชจฺจมูคชจฺจชฬชจฺจุมฺมตฺตกปณฺฑกอุภโตพฺยญฺชนกนปุํสกมมฺมาทีนํ สงฺคโหฯ อปเร ปน ‘‘เอกเจฺจ อเหตุกปฎิสนฺธิกา อวิกลินฺทฺริยา หุตฺวา โถกํ วิจารณปกติกา โหนฺติ, ตาทิสานมฺปิ อาทิสเทฺทน สงฺคโห’’ติ วทนฺติฯ ภุมฺมเทเว สิตา นิสฺสิตา ตคฺคติกตฺตาติ ฯ สุขสมุสฺสยโต วินิปาตาติ ฯ</p>


<p> นฺติ เทวมนุสฺสวเสน สตฺตวิธายปิ กามสุคติยํฯ</p>


<p> ติ ยถาวุตฺตปฎิสนฺธิยุเตฺตสุ ปุคฺคเลสุ, อปายาทีสุ วาฯ  เกสญฺจิ จิรายุกตฺตา, เกสญฺจิ จิรตรายุกตฺตา จฯ ตถาจาหุ –</p>


<p>
‘‘อาปายิกมนุสฺสายุ-  
  
ปริเจฺฉโท น วิชฺชติ;  
  
ตถา หิ กาโล มนฺธาตา,  
  
ยกฺขา เกจิ จิรายุโน’’ติฯ –  
</p>
  
<p>อปาเยสุ  หิ กมฺมเมว ปมาณํ, ตตฺถ นิพฺพตฺตานํ ยาว กมฺมํ นขียติฯ ตาว จวนาภาวโต, ตถา ภุมฺมเทวานํฯ เตสุปิ หิ นิพฺพตฺตา เกจิ สตฺตาหาทิกาลํ ติฎฺฐนฺติ, เกจิ กปฺปมตฺตมฺปิ, ตถา มนุสฺสานมฺปิ กทาจิ เตสมฺปิ อสเงฺขฺยยฺยายุกตฺตา กทาจิ ทสวสฺสายุกตฺตาฯ ‘‘โย จิรํ ชีวติ, โส วสฺสสตํ ชีวติ, อปฺปํ วา ภิโยฺย (ที. นิ. ๒.๗; สํ. นิ. ๑.๑๔๕; อ. นิ. ๗.๗๔), ทุติยํ วสฺสสตํ น ปาปุณาตี’’ติ อิทํ ปน อชฺชตนกาลิเก สนฺธาย วุตฺตํฯ</p>


<p> ติ มนุสฺสานํ ปญฺญาส วสฺสานิ เอกทินํ, ตทนุรูปโต มาสสํวจฺฉเร  ปริจฺฉินฺทิตฺวา ทิพฺพปฺปมาณานิ ปญฺจวสฺสสตานิ อายุปฺปมาณํ โหติฯ วุตฺตมฺปิ เจตํ –</p>


<p>
‘‘ยานิ ปญฺญาส วสฺสานิ, มนุสฺสานํ ทิโน ตหิํ;  
  
<p>
ติํสรตฺติทิโว มาโส, มาสา ทฺวาทส สํวจฺฉรํ;  
  
เตน สํวจฺฉเรนายุ, ทิพฺพํ ปญฺจสตํ มต’’นฺติฯ  
</p>
  
<p>ติ มนุสฺสานํ สํวจฺฉรคณนายฯ นฺติ จาตุมหาราชิกานํ ปญฺญาสมานุสฺสกวสฺสปริมิตํ ทิวสํ, ทิพฺพานิ จ ปญฺจวสฺสสตานิ ทิคุณํ กตฺวา ทิพฺพวสฺสสหสฺสานิ ตาวติํสานํ สมฺภวตีติ เอวํ ทิวสสํวจฺฉรทิคุณวเสน จตุคฺคุณํ, ตํ ปน ทิพฺพคณนาย วสฺสสหสฺสํ, มนุสฺสคณนาย สฎฺฐิวสฺสสตสหสฺสาธิกติโกฎิปฺปมาณํ โหติฯ นฺติ ตาวติํสานมายุปฺปมาณโต วุตฺตนเยน จตุคฺคุณํ, ทิพฺพคณนาย ทฺวิสหสฺสํ, มนุสฺสคณนาย จตฺตาลีสวสฺสสตสหสฺสาธิกา จุทฺทส วสฺสโกฎิโย โหนฺติฯ นฺติ ทิพฺพานิ จตฺตาริ วสฺสสหสฺสานิ, มนุสฺสคณนาย สฎฺฐิวสฺสสตสหสฺสาธิกา สตฺตปญฺญาส  วสฺสโกฎิโยฯ นฺติ ทิพฺพานิ อฎฺฐวสฺสสหสฺสานิ, มนุสฺสคณนาย เทฺว วสฺสโกฎิสตานิ จตฺตาลีสวสฺสสตสหสฺสาธิกา ติํส วสฺสโกฎิโย จฯ นฺติ ทิพฺพานิ โสฬส วสฺสสหสฺสานิฯ</p>


<p> มนุสฺสคณนํ ปน สยเมว ทเสฺสโนฺต อาห ตฺยาทิฯ วสฺสานํ สมฺพนฺธิ นวสตํ เอกวีส โกฎิโย, ตถา สฎฺฐิ จ วสฺสสตสหสฺสานิ วสวตฺตีสุ อายุปฺปมาณนฺติ สมฺพโนฺธฯ</p>


<p> นฺติ จตุกฺกนยวเสน วุตฺตํฯ ตโต ปรํ ปวตฺติยํ, จวนกาเล จ ตถารูปเมว ภวงฺคจุติวเสน ปวตฺติตฺวา นิรุชฺฌตีติ โยชนาฯ</p>


<p> ติ ตาหิ คหิตปฎิสนฺธิเกสุ พฺรเหฺมสุฯ ติ อสเงฺขฺยยฺยกปฺปสฺสฯ น หิ พฺรหฺมปาริสชฺชาทีนํ ติณฺณํ มหากปฺปวเสน อายุปริเจฺฉโท สมฺภวติ เอกกเปฺปปิ เตสํ อวินาสาภาเวน  ปริปุณฺณกเปฺป อสมฺภวโตฯ ตถา เหส (วิสุทฺธิ. ๒.๔๐๙) โลโก สตฺตวาเรสุ อคฺคินา วินสฺสติ, อฎฺฐเม วาเร อุทเกน, ปุน สตฺตวาเรสุ อคฺคินา, อฎฺฐเม วาเร อุทเกนาติ เอวํ อฎฺฐสุ อฎฺฐเกสุ ปริปุเณฺณสุ ปจฺฉิเม วาเร วาเตน วินสฺสติฯ ตตฺถ ปฐมชฺฌานตลํ อุปาทาย อคฺคินา, ทุติยตติยชฺฌานตลํ อุปาทาย อุทเกน, จตุตฺถชฺฌานตลํ อุปาทาย วาเตน วินสฺสติฯ วุตฺตมฺปิ เจตํ –</p>


<p>
‘‘สตฺต สตฺตคฺคินา วารา, อฎฺฐเม อฎฺฐเม ทกา;  
  
จตุสฎฺฐิ ยทา ปุณฺณา, เอโก วายุวโร สิยาฯ  
</p>
  
<p>
‘‘อคฺคินาภสฺสรา  
เหฎฺฐา, อาเปน สุภกิณฺหโต;  
  
เวหปฺผลโต วาเตน, เอวํ โลโก วินสฺสตี’’ติฯ –  
</p>
  
<p>ตสฺมา ติณฺณมฺปิ ปฐมชฺฌานตลานํ เอกกเปฺปปิ อวินาสาภาวโต สกลกเปฺป เตสํ สมฺภโว นตฺถีติ อสเงฺขฺยยฺยกปฺปวเสน เตสํ อายุปริเจฺฉโท ทฎฺฐโพฺพฯ ทุติยชฺฌานาทิตลโต ปฎฺฐาย ปน ปริปุณฺณสฺส มหากปฺปสฺส วเสน, น อสเงฺขฺยยฺยกปฺปวเสนฯ ติ จ โยชนายามวิตฺถารโต เสตสาสปราสิโต วสฺสสตวสฺสสตจฺจเยน เอเกกพีชสฺส หรเณน สาสปราสิโน ปริกฺขเยปิ อกฺขยสภาวสฺส มหากปฺปสฺส จตุตฺถภาโคฯ โส ปน สตฺถโรคทุพฺภิกฺขานํ อญฺญตรสํวเฎฺฎน พหูสุ วินาสมุปคเตสุ อวสิฎฺฐสตฺตสนฺตานปฺปวตฺตกุสลกมฺมานุภาเวน ทสวสฺสโต ปฎฺฐาย อนุกฺกเมน อสเงฺขฺยยฺยายุกปฺปมาเณสุ สเตฺตสุ ปุน อสทฺธมฺมสมาทานวเสน กเมน ปริหายิตฺวา ทสวสฺสายุเกสุ ชาเตสุ โรคาทีนํ อญฺญตรสํวเฎฺฎน สตฺตานํ วินาสปฺปตฺติยาว ‘‘อยเมโก อนฺตรกโปฺป’’ติ เอวํ ปริจฺฉินฺนสฺส อนฺตรกปฺปสฺส วเสน จตุสฎฺฐิอนฺตรกปฺปปฺปมาโณ โหติ, ‘‘วีสติอนฺตรกปฺปปฺปมาโณ’’ติ จ วทนฺติฯ</p>


<p> อากาสานญฺจายตนํ อุปคจฺฉนฺตีติ ฯ</p>


<p> ติ ภูมิโต, ชาติโต, สมฺปยุตฺตธมฺมโต, สงฺขารโต จ สมานเมวฯ นฺติ เอกสฺมิํ ภเวฯ</p>

</p>


<h3>กมฺมจตุกฺกวณฺณนา</h3>
<p> อิทานิ   กมฺมจตุกฺกํ จตูหากาเรหิ ทเสฺสตุํ นฺตฺยาทิ อารทฺธํ, ชนยตีติ ฯ อุปตฺถเมฺภตีติ ฯ อุปคนฺตฺวา ปีเฬตีติ ฯ อุปคนฺตฺวา ฆาเตตีติ ฯ</p>


<p>ตตฺถ ปฎิสนฺธิปวตฺตีสุ วิปากกฎตฺตารูปานํ นิพฺพตฺตกา กุสลากุสลเจตนา  นามฯ สยํ วิปากํ นิพฺพเตฺตตุํ อสโกฺกนฺตมฺปิ กมฺมนฺตรสฺส จิรตรวิปากนิพฺพตฺตเน ปจฺจยภูตํ, วิปากเสฺสว วา สุขทุกฺขภูตสฺส วิเจฺฉทปจฺจยานุปฺปตฺติยา, อุปพฺรูหนปจฺจยุปฺปตฺติยา จ ชนกสามตฺถิยานุรูปํ จิรตรปฺปวตฺติปจฺจยภูตํ กุสลากุสลกมฺมํ  นามฯ กมฺมนฺตรชนิตวิปากสฺส พฺยาธิธาตุสมตาทินิมิตฺตวิพาธเนน จิรตรปฺปวตฺติวินิพนฺธกํ ยํ กิญฺจิ กมฺมํ  นามฯ ทุพฺพลสฺส ปน กมฺมสฺส ชนกสามตฺถิยํ อุปหจฺจ วิเจฺฉทกปจฺจยุปฺปาทเนน ตสฺส วิปากํ ปฎิพาหิตฺวา สยํ วิปากนิพฺพตฺตกกมฺมํ  นามฯ</p>


<p>ชนโกปฆาตกานญฺหิ อยํ วิเสโส – ชนกํ กมฺมนฺตรสฺส วิปากํ อนุปจฺฉินฺทิตฺวาว วิปากํ ชเนติ, อุปฆาตกํ อุปเจฺฉทนปุพฺพกนฺติ อิทํ ตาว อฎฺฐกถาสุ (วิสุทฺธิ. ๒.๖๘๗; อ. นิ. อฎฺฐ. ๒.๓.๓๔) สนฺนิฎฺฐานํฯ อปเร ปน อาจริยา ‘‘อุปปีฬกกมฺมํ พหฺวาพาธตาทิปจฺจโยปสํหาเรน กมฺมนฺตรสฺส วิปากํ อนฺตรนฺตรา วิพาธติฯ อุปฆาตกํ ปน ตํ สพฺพโส อุปจฺฉินฺทิตฺวา อญฺญสฺส โอกาสํ เทติ, น ปน สยํ วิปากนิพฺพตฺตกํฯ เอวญฺหิ ชนกโต อิมสฺส วิเสโส สุปากโฎ’’ติ วทนฺติฯ ติ ชนนอุปตฺถมฺภนอุปปีฬนอุปเจฺฉทนกิจฺจวเสนฯ</p>


<p> นฺติ มหาสาวชฺชํ, มหานุภาวญฺจ อเญฺญน กเมฺมน ปฎิพาหิตุํ อสกฺกุเณยฺยกมฺมํฯ นฺติ มรณกาเล อนุสฺสริตํ, ตทา กตญฺจฯ นฺติ อภิณฺหโส กตํ , เอกวารํ กตฺวาปิ วา อภิณฺหโส สมาเสวิตํฯ นฺติ ครุกาทิภาวํ อสมฺปตฺตํ กตมตฺตโตเยว กมฺมนฺติ วตฺตพฺพกมฺมํฯ</p>


<p>ตตฺถ กุสลํ วา โหตุ อกุสลํ วา, ครุกาครุเกสุ ยํ ครุกํ อกุสลปเกฺข มาตุฆาตกาทิกมฺมํ , กุสลปเกฺข มหคฺคตกมฺมํ วา, ตเทว ปฐมํ วิปจฺจติ สติปิ อาสนฺนาทิกเมฺม ปริตฺตํ อุทกํ โอตฺถริตฺวา คจฺฉโนฺต มโหโฆ วิยฯ ตถา หิ ตํ ‘‘ครุก’’นฺติ วุจฺจติฯ ตสฺมิํ อสติ ทูราสเนฺนสุ ยํ อาสนฺนํ มรณกาเล อนุสฺสริตํ, ตเทว ปฐมํ วิปจฺจติ, อาสนฺนกาเล กเต วตฺตพฺพเมว นตฺถิฯ ตสฺมิมฺปิ อสติ อาจิณฺณานาจิเณฺณสุ จ ยํ อาจิณฺณํ สุสีลฺยํ วา, ทุสฺสีลฺยํ วา, ตเทว ปฐมํ วิปจฺจติฯ กฎตฺตากมฺมํ ปน ลทฺธาเสวนํ ปุริมานํ อภาเวน ปฎิสนฺธิํ อากฑฺฒตีติ ครุกํ สพฺพปฐมํ วิปจฺจติฯ ครุเก อสติ อาสนฺนํ, ตสฺมิมฺปิ อสติ อาจิณฺณํ, ตสฺมิมฺปิ อสติ กฎตฺตากมฺมํฯ เตนาห ติ, วิปากทานานุกฺกเมนาตฺยโตฺถฯ ทีสุ ปน อาสนฺนโต อาจิณฺณํ ปฐมํ วิปจฺจนฺตํ กตฺวา วุตฺตํฯ ยถา ปน โคคณปริปุณฺณสฺส วชสฺส ทฺวาเร วิวเฎ อปรภาเค ทมฺมควพลวคเวสุ สเนฺตสุปิ โย วชทฺวารสฺส อาสโนฺน โหติ, อนฺตมโส ทุพฺพลชรคฺคโวปิ, โสเยว ปฐมตรํ นิกฺขมติ, เอวํ ครุกโต อเญฺญสุ กุสลากุสเลสุ สเนฺตสุปิ มรณกาลสฺส อาสนฺนตฺตา อาสนฺนเมว ปฐมํ วิปากํ เทตีติ อิธ ตํ ปฐมํ วุตฺตํฯ</p>


<p> ทิฎฺฐธโมฺม ปจฺจกฺขภูโต ปจฺจุปฺปโนฺน อตฺตภาโว, ตตฺถ เวทิตพฺพํ วิปากานุภวนวเสนาติ ฯ ทิฎฺฐธมฺมโต อนนฺตรํ อุปปชฺชิตฺวา เวทิตพฺพํ ฯ อปเร อปเร ทิฎฺฐธมฺมโต อญฺญสฺมิํ ยตฺถ กตฺถจิ อตฺตภาเว เวทิตพฺพํ กมฺมํ ฯ อโหสิ เอว กมฺมํ , น ตสฺส วิปาโก อโหสิ, อตฺถิ, ภวิสฺสติ จาติ เอวํ วตฺตพฺพกมฺมํ ฯ</p>


<p>ตตฺถ ปฎิปเกฺขหิ อนภิภูตตาย, ปจฺจยวิเสเสน ปฎิลทฺธวิเสสตาย จ พลวภาวปฺปตฺตา ตาทิสสฺส ปุพฺพาภิสงฺขารสฺส วเสน สาติสยา หุตฺวา ตสฺมิํเยว อตฺตภาเว ผลทายินี ปฐมชวนเจตนา  นามฯ สา หิ วุตฺตปฺปกาเรน พลวชนสนฺตาเน คุณวิเสสยุเตฺตสุ อุปการานุปการวสปฺปวตฺติยา, อาเสวนาลาเภน อปฺปวิปากตาย จ อิตรทฺวยํ วิย ปวตฺตสนฺตานุปรมาเปกฺขํ, โอกาสลาภาเปกฺขญฺจ กมฺมํ น โหตีติ อิเธว ปุปฺผมตฺตํ วิย ปวตฺติวิปากมตฺตํ อเหตุกผลํ เทติฯ อตฺถสาธิกา ปน สตฺตมชวนเจตนา สนฺนิฎฺฐาปกเจตนาภูตา วุตฺตนเยน ปฎิลทฺธวิเสสา อนนฺตรตฺตภาเว วิปากทายินี  นามฯ สา จ ปฎิสนฺธิํ ทตฺวาว ปวตฺติวิปากํ เทติฯ ปฎิสนฺธิยา  ปน อทินฺนาย ปวตฺติวิปากํ เทตีติ นตฺถิฯ จุติ อนนฺตรญฺหิ อุปปชฺชเวทนียสฺส โอกาโสฯ ปฎิสนฺธิยา ปน ทินฺนาย ชาติสเตปิ ปวตฺติวิปากํ เทตีติ อาจริยาฯ ยถาวุตฺตกอารณวิรหโต ทิฎฺฐธมฺมเวทนียาทิภาวํ อสมฺปตฺตา อาทิปริโยสานเจตนานํ มเชฺฌ ปวตฺตา ปญฺจ เจตนา วิปากทานสภาวสฺส อนุปจฺฉินฺนตฺตา ยทา กทาจิ โอกาสลาเภ สติ ปฎิสนฺธิปวตฺตีสุ วิปากํ อภินิปฺผาเทนฺตี  นามฯ สกสกกาลาตีตํ ปน ปุริมกมฺมทฺวยํ, ตติยมฺปิ จ สํสารปฺปวตฺติยา โวจฺฉินฺนาย  นามฯ</p>


<p>ติ ปจฺจุปฺปเนฺน, ตทนนฺตเร, ยทา กทาจีติ เอวํ ปุริมานํ ติณฺณํ ยถาปริจฺฉินฺนกาลวเสน, อิตรสฺส ตํกาลาภาววเสน จฯ อโหสิกมฺมสฺส หิ กาลาติกฺกมโตว ตํ โวหาโรฯ</p>


<p> ติ  ปฎิสนฺธิยา วิปจฺจนภูมิวเสนฯ</p>


<p> อิทานิ อกุสลาทิกมฺมานํ กายกมฺมทฺวาราทิวเสน ปวตฺติํ, ตํนิเทฺทสมุเขน จ เตสํ ปาณาติปาตาทิวเสน ทสวิธาทิเภทญฺจ ทเสฺสตุํ นฺตฺยาทิ อารทฺธํฯ กายทฺวาเร ปวตฺตํ กมฺมํ ฯ เอวํ ทีนิฯ</p>


<p> ปาณสฺส สณิกํ ปติตุํ อทตฺวา อตีว ปาตนํ ฯ กายวาจาหิ อทินฺนสฺส อาทานํ ฯ เมถุนวีติกฺกมสงฺขาเตสุ กาเมสุ มิจฺฉา จรณํ ฯ</p>


<p>ตตฺถ ปาโณติ โวหารโต สโตฺต, ปรมตฺถโต ชีวิตินฺทฺริยํฯ ตสฺมิํ ปาเณ ปาณสญฺญิโน ชีวิตินฺทฺริยุปเจฺฉทกปฺปโยคสมุฎฺฐาปิกา วธกเจตนา ฯ ปรภเณฺฑ ตถาสญฺญิโน ตทาทายกปฺปโยคสมุฎฺฐาปิกา เถยฺยเจตนา ฯ อสทฺธมฺมเสวนวเสน กายทฺวารปฺปวตฺตา อคนฺตพฺพฎฺฐานวีติกฺกมเจตนา  นามฯ สุราปานมฺปิ เอเตฺถว สงฺคยฺหตีติ วทนฺติ รสสงฺขาเตสุ กาเมสุ มิจฺฉาจารภาวโตฯ ติ กาเยน อธิปฺปายวิญฺญาปนโต, สยญฺจ กาเยน วิเญฺญยฺยตฺตา กายวิญฺญตฺติสงฺขาเต อภิกฺกมาทิชนกจิตฺตชวาโยธาตฺวาธิกกลาปสฺส วิการภูเต สนฺถมฺภนาทีนํ สหการีการณภูเต โจปนกายภาวโต, กมฺมานํ ปวตฺติมุขภาวโต จ กายทฺวารสงฺขาเต กมฺมทฺวาเรฯ</p>


<p>กิญฺจาปิ  หิ ตํตํกมฺมสหคตจิตฺตุปฺปาเทเนว สา วิญฺญตฺติ ชนียติฯ ตถาปิ ตสฺสา ตถา ปวตฺตมานาย ตํสมุฎฺฐาปกกมฺมสฺส กายกมฺมาทิโวหาโร โหตีติ สา ตเสฺสว ปวตฺติมุขภาเวน วตฺตุํ ลพฺภติฯ ‘‘กายทฺวาเร วุตฺติโต’’ติ  เอตฺตเกเยว วุเตฺต ‘‘ยทิ เอวํ กมฺมทฺวารววตฺถานํ น สิยาฯ กายทฺวาเร หิ ปวตฺตํ ‘กายกมฺม’นฺติ วุจฺจติ, กายกมฺมสฺส จ ปวตฺติมุขภูตํ ‘กายทฺวาร’นฺติฯ ปาณาติปาตาทิกํ ปน วาจาย อาณาเปนฺตสฺส กายกมฺมํ วจีทฺวาเรปิ ปวตฺตตีติ ทฺวาเรน กมฺมววตฺถานํ น สิยา, ตถา มุสาวาทาทิํ กายวิกาเรน กโรนฺตสฺส วจีกมฺมํ กายทฺวาเรปิ ปวตฺตตีติ กเมฺมน ทฺวารววตฺถานมฺปิ น สิยา’’ติ อยํ โจทนา ปจฺจุปเฎฺฐยฺยาติ พาหุลฺลวุตฺติยา ววตฺถานํ ทเสฺสตุํ ติ วุตฺตํฯ กายกมฺมญฺหิ กายทฺวาเรเยว พหุลํ ปวตฺตติ, อปฺปํ วจีทฺวาเร, ตสฺมา กายทฺวาเรเยว พหุลํ ปวตฺตนโต กายกมฺมภาโว สิโทฺธ วนจรกาทีนํ วนจรกาทิภาโว วิยฯ ตถา กายกมฺมเมว เยภุเยฺยน กายทฺวาเร ปวตฺตติ, น อิตรานิ, ตสฺมา กายกมฺมสฺส เยภุเยฺยน เอเตฺถว ปวตฺตนโต กายกมฺมทฺวารภาโว สิโทฺธ พฺราหฺมณคามาทีนํ พฺราหฺมณคามาทิภาโว วิยาติ นตฺถิ กมฺมทฺวารววตฺถาเน โกจิ วิพโนฺธติ อยเมตฺถาธิปฺปาโยฯ</p>


<p> มุสาติ อภูตํ วตฺถุ, ตํ ตจฺฉโต วทนฺติ เอเตนาติ ฯ ปิสติ สามคฺคิํ สญฺจุเณฺณติ วิกฺขิปติ, ปิยภาวํ สุญฺญํ กโรตีติ วา ฯ อตฺตานมฺปิ ปรมฺปิ ผรุสํ กโรติ, กกโจ วิย ขรสมฺผสฺสาติ วา ฯ สํ สุขํ, หิตญฺจ ผลติ วิสรติ วินาเสตีติ สมฺผํ, อตฺตโน, ปเรสญฺจ อนุปการํ ยํ กิญฺจิ, ตํ ปลปติ เอเตนาติ ฯ</p>


<p>ตตฺถ อภูตํ วตฺถุํ ภูตโต ปรํ วิญฺญาเปตุกามสฺส ตถา วิญฺญาปนปฺปโยคสมุฎฺฐาปิกา เจตนา ฯ โส ปรสฺส อตฺถเภทกโรว กมฺมปโถ โหติ, อิตโร  กมฺมเมวฯ ปเรสํ เภทกามตาย, อตฺตปฺปิยกามตาย วา ปรเภทกรวจีปโยคสมุฎฺฐาปิกา สํกิลิฎฺฐเจตนา  สาปิ ทฺวีสุ ภิเนฺนสุเยว กมฺมปโถฯ ปรสฺส มมฺมเจฺฉทกรวจีปโยคสมุฎฺฐาปิกา เอกนฺตผรุสเจตนา ฯ น หิ จิตฺตสณฺหตาย สติ ผรุสวาจา นาม โหติฯ สีตาหรณาทิอนตฺถวิญฺญาปนปฺปโยคสมุฎฺฐาปิกา สํกิลิฎฺฐเจตนา  โส ปน ปเรหิ ตสฺมิํ อนเตฺถ คหิเตเยว กมฺมปโถฯ ติ วาจาย อธิปฺปายํ วิญฺญาเปติ, สยญฺจ วาจาย วิญฺญายตีติ วจีวิญฺญตฺติสงฺขาเต วจีเภทกรปฺปโยคสมุฎฺฐาปกจิตฺตสมุฎฺฐานปถวีธาตฺวาธิกกลาปสฺส  วิการภูเต โจปนวาจาภาวโต, กมฺมานํ ปวตฺติมุขภาวโต จ วจีทฺวารสงฺขาเต กมฺมทฺวาเรฯ ติ อิทํ วุตฺตนยเมวฯ</p>


<p> ปรสมฺปตฺติํ อภิมุขํ ฌายติ โลภวเสน จิเนฺตตีติ ฯ พฺยาปชฺชติ หิตสุขํ เอเตนาติ ฯ มิจฺฉา วิปรีตโต ปสฺสตีติ ฯ</p>


<p>ตตฺถ ‘‘อโห วต อิทํ มม สิยา’’ติ เอวํ ปรภณฺฑาภิชฺฌายนํ  สา ปรภณฺฑสฺส อตฺตโน นามเนเนว กมฺมปโถ โหติฯ ‘‘อโห วตายํ สโตฺต วินเสฺสยฺยา’’ติ เอวํ มโนปโทโส ฯ ‘‘นตฺถิ ทินฺน’’นฺตฺยาทินา นเยน วิปรีตทสฺสนํ ฯ เอตฺถ ปน นตฺถิกอเหตุกอกิริยทิฎฺฐีหิเยว กมฺมปถเภโทฯ อิเมสํ ปน องฺคาทิววตฺถานวเสน ปปโญฺจ ตตฺถ ตตฺถ (ที. นิ. อฎฺฐ. ๑.๘; ธ. ส. อฎฺฐ. ๑ อกุสลกมฺมปถกถา; ปารา. อฎฺฐ. ๒.๑๗๒) อาคตนเยน ทฎฺฐโพฺพฯ ติ กายวจีวิญฺญตฺติํ วินาปิ, ตํ อสมุฎฺฐาเปตฺวาปีตฺยโตฺถฯ วิญฺญตฺติสมุฎฺฐาปกจิตฺตสมฺปยุตฺตา เจตฺถ อภิชฺฌาทโย เจตนาปกฺขิกาว โหนฺติฯ</p>


<p>   ติ สหชาตาทิปจฺจเยน โทสสงฺขาตมูเลน, โทสมูลกจิเตฺตน วา ชายนฺติ, น โลภมูลาทีหิฯ หสมานาปิ หิ ราชาโน โทสจิเตฺตเนว ปาณวธํ อาณาเปนฺติ, ตถา ผรุสวาจาพฺยาปาเทสุปิ ยถารหํ ทฎฺฐพฺพํฯ มิจฺฉาทสฺสนสฺส อภินิวิสิตพฺพวตฺถูสุ โลภปุพฺพงฺคมเมว อภินิวิสนโต อาห ติฯ ติ โย ตาว อภิมตํ วตฺถุํ, อนภิมตํ วา อตฺตพนฺธุปริตฺตาณาทิปฺปโยชนํ สนฺธาย หรติ, ตสฺส อทินฺนาทานํ โลภมูเลน โหติฯ เวรนิยฺยาตนตฺถํ หรนฺตสฺส โทสมูเลนฯ นีติปาฐกปฺปมาณโต ทุฎฺฐนิคฺคหณตฺถํ ปรสนฺตกํ หรนฺตานํ ราชูนํ, พฺราหฺมณานญฺจ ‘‘สพฺพมิทํ พฺราหฺมณานํ ราชูหิ ทินฺนํ, เตสํ ปน สพฺพทุพฺพลภาเวน อเญฺญ ปริภุญฺชนฺติ, อตฺตสนฺตกเมว พฺราหฺมณา ปริภุญฺชนฺตี’’ตฺยาทีนิ วตฺวา สกสญฺญาย เอวํ ยํ กิญฺจิ หรนฺตานํ, กมฺมผลสมฺพนฺธาปวาทีนญฺจ โมหมูเลนฯ เอวํ มุสาวาทาทีสุปิ ยถารหํ โยเชตพฺพํฯ</p>


<p> ฉสุ อารมฺมเณสุ ติวิธกมฺมวเสน อุปฺปชฺชมานเมฺปตํ ติวิธนิยเมน อุปฺปชฺชตีติ อาห ติฯ ทสธา นิทฺทิสิยมานานํ หิ ทฺวินฺนํ, ปุน ทฺวินฺนํ, ติณฺณญฺจ  ยถากฺกมํ ทานาทีสุ ตีเสฺวว สงฺคโหฯ การณํ ปเนตฺถ ปรโต วกฺขามฯ ฉฬารมฺมเณสุ ปน ติวิธกมฺมทฺวาเรสุ จ เนสํ ปวตฺติโยชนา ทีสุ (ธ. ส. อฎฺฐ. ๑๕๖-๑๕๙) อาคตนเยน คเหตพฺพาฯ</p>


<p> ทียติ เอเตนาติ  ปริจฺจาคเจตนาฯ เอวํ เสเสสุปิฯ สีลตีติ  กายวจีกมฺมานิ สมาทหติ, สมฺมา ฐเปตีตฺยโตฺถ, สีลยติ วา อุปธาเรตีติ  , อุปธารณํ ปเนตฺถ กุสลานํ อธิฎฺฐานภาโวฯ ตถา หิ วุตฺตํ ‘‘สีเล ปติฎฺฐายา’’ตฺยาทิ (สํ. นิ. ๑.๒๓, ๑๙๒)ฯ ภาเวติ กุสเล ธเมฺม อาเสวติ วเฑฺฒติ เอตายาติ ฯ อปจายติ ปูชาวเสน สามีจิํ กโรติ เอเตนาติ ฯ ตํตํกิจฺจกรเณ พฺยาวฎสฺส ภาโว ฯ อตฺตโน สนฺตาเน นิพฺพตฺตา ปตฺติ ทียติ เอเตนาติ ฯ ปตฺติํ อนุโมทติ เอตายาติ ฯ ธมฺมํ สุณนฺติ เอเตนาติ ฯ ธมฺมํ เทเสนฺติ เอตายาติ ฯ ทิฎฺฐิยา อุชุกรณํ ฯ</p>


<p>ตตฺถ สานุสยสนฺตานวโต ปเรสํ ปูชานุคฺคหกามตาย อตฺตโน วิชฺชมานวตฺถุปริจฺจชนวสปฺปวตฺตเจตนา  นาม, ทานวตฺถุปริเยสนวเสน, ทินฺนสฺส โสมนสฺสจิเตฺตน อนุสฺสรณวเสน จ ปวตฺตา ปุพฺพปจฺฉาภาคเจตนา เอเตฺถว สโมธานํ คจฺฉนฺติฯ เอวํ เสเสสุปิ ยถารหํ ทฎฺฐพฺพํฯ นิจฺจสีลาทิวเสน ปญฺจ, อฎฺฐ, ทส วา สีลานิ สมาทิยนฺตสฺส, ปริปูเรนฺตสฺส, อสมาทิยิตฺวาปิ สมฺปตฺตกายวจีทุจฺจริตโต วิรมนฺตสฺส, ปพฺพชนฺตสฺส, อุปสมฺปทมาฬเก สํวรํ สมาทิยนฺตสฺส, จตุปาริสุทฺธิสีลํ ปริปูเรนฺตสฺส จ ปวตฺตเจตนา  นามฯ จตฺตาลีสาย กมฺมฎฺฐาเนสุ, ขนฺธาทีสุ จ ภูมีสุ ปริกมฺมสมฺมสนวสปฺปวตฺตา อปฺปนํ อปฺปตฺตา โคตฺรภุปริโยสานเจตนา  นาม, นิรวชฺชวิชฺชาทิปริยาปุณนเจตนาปิ เอเตฺถว สโมธานํ คจฺฉติฯ</p>


<p>วยสา, คุเณหิ จ เชฎฺฐานํ จีวราทีสุ ปจฺจาสารหิเตน อสํกิลิฎฺฐชฺฌาสเยน ปจฺจุฎฺฐานอาสนาภินีหาราทิวิธินา พหุมานกรณเจตนา  นามฯ เตสเมว, คิลานานญฺจ ยถาวุตฺตชฺฌาสเยน ตํตํกิจฺจกรณเจตนา  นามฯ อตฺตโน สนฺตาเน นิพฺพตฺตสฺส ปุญฺญสฺส ปเรหิ  สาธารณภาวํ ปจฺจาสีสนเจตนา  นามฯ ปเรหิ ทินฺนสฺส, อทินฺนสฺสปิ วา ปุญฺญสฺส มเจฺฉรมลวินิสฺสเฎน จิเตฺตน อพฺภานุโมทนเจตนา  นาม ฯ เอวมิมํ ธมฺมํ สุตฺวา ตตฺถ วุตฺตนเยน ปฎิปชฺชโนฺต ‘‘โลกิยโลกุตฺตรคุณวิเสสสฺส ภาคี ภวิสฺสามิ, พหุสฺสุโต วา หุตฺวา ปเรสํ ธมฺมเทสนาทีหิ อนุคฺคณฺหิสฺสามี’’ติ เอวํ อตฺตโน, ปเรสํ วา หิตผรณวสปฺปวเตฺตน อสํกิลิฎฺฐชฺฌาสเยน หิตูปเทสสวนเจตนา  นาม, นิรวชฺชวิชฺชาทิสวนเจตนาปิ เอเตฺถว สงฺคยฺหติฯ ลาภสกฺการาทินิรเปกฺขตาย โยนิโส มนสิ กโรโต หิตูปเทสเจตนา  นาม, นิรวชฺชวิชฺชาทิอุปทิสนเจตนาปิ เอเตฺถว สงฺคหํ คจฺฉติฯ ‘‘อตฺถิ ทินฺน’’นฺตฺยาทินยปฺปวตฺตสมฺมาทสฺสนวเสน ทิฎฺฐิยา อุชุกรณํ  นามฯ</p>


<p>ยทิ เอวํ ญาณวิปฺปยุตฺตจิตฺตุปฺปาทสฺส ทิฎฺฐิชุกมฺมปุญฺญกิริยภาโว น ลพฺภตีติ? โน น ลพฺภติ ปุริมปจฺฉิมเจตนานมฺปิ ตํตํปุญฺญกิริยาเสฺวว สงฺคณฺหนโตฯ กิญฺจาปิ หิ อุชุกรณเวลายํ ญาณสมฺปยุตฺตเมว จิตฺตํ โหติ, ปุริมปจฺฉาภาเค ปน ญาณวิปฺปยุตฺตมฺปิ สมฺภวตีติ ตสฺสปิ ทิฎฺฐิชุกมฺมภาโว อุปปชฺชตีติ อลมติปฺปปเญฺจนฯ</p>


<p>อิเมสุ ปน ทสสุ ปตฺติทานานุโมทนา ทาเน สงฺคหํ คจฺฉนฺติ ตํสภาวตฺตาฯ ทานมฺปิ หิ อิสฺสามเจฺฉรานํ ปฎิปกฺขํ, เอเตปิฯ ตสฺมา สมานปฺปฎิปกฺขตาย เอกลกฺขณตฺตา เต ทานมยปุญฺญกิริยวตฺถุมฺหิ สงฺคยฺหนฺติฯ อปจายนเวยฺยาวจฺจาสีลมยปุเญฺญว สงฺคยฺหนฺติ จาริตฺตสีลภาวโตฯ เทสนาสวนทิฎฺฐิชุกา ปน กุสลธมฺมาเสวนภาวโต ภาวนามเย สงฺคหํ คจฺฉนฺตีติ (ที. นิ. ฎี. ๓.๓๐๕) อาจริย วุตฺตํฯ อปเร ปน ‘‘เทเสโนฺต, สุณโนฺต จ เทสนานุสาเรน ญาณํ  เปเสตฺวา ลกฺขณานิ ปฎิวิชฺฌ ปฎิวิชฺฌ เทเสติ, สุณาติ จ, ตานิ จ เทสนาสวนานิ ปฎิเวธเมวาหรนฺตีติ เทสนาสวนาภาวนามเย สงฺคหํ คจฺฉนฺตี’’ติ วทนฺติฯ ธมฺมทานสภาวโต เทสนา ทานมเย สงฺคหํ คจฺฉตีติปิ สกฺกา วตฺตุํฯ ตถา หิ วุตฺตํ ‘‘สพฺพทานํ ธมฺมทานํ ชินาตี’’ติ (ธ. ป. ๓๕๔)ฯ ตถา ทิฎฺฐิชุกมฺมํ สพฺพตฺถาปิ สเพฺพสํ นิยมนลกฺขณตฺตาฯ ทานาทีสุ หิ ยํ กิญฺจิ ‘‘อตฺถิ ทินฺน’’นฺตฺยาทินยปฺปวตฺตาย สมฺมาทิฎฺฐิยา วิโสธิตํ มหปฺผลํ โหติ มหานิสํสํ, เอวญฺจ กตฺวา  (ที. นิ. อฎฺฐ. ๓.๓๐๕; ธ. ส. อฎฺฐ. ๑๕๖-๑๕๙ ปุญฺญากิริยวตฺถาทิกถา) ‘‘ทิฎฺฐิชุกมฺมํ สเพฺพสํ นิยมลกฺขณ’’นฺติ วุตฺตํฯ เอวํ ทานสีลภาวนาวเสน ตีสุ อิตเรสํ สงฺคณฺหนโต สเงฺขปโต ติวิธเมว ปุญฺญกิริยวตฺถุ โหตีติ ทฎฺฐพฺพํ, ตถา เจว อาจริเยน เหฎฺฐา ทสฺสิตํฯ</p>


<p>   วิญฺญตฺติสมุฎฺฐาปกตฺตาภาเวน กายทฺวาราทีสุ อปฺปวตฺตนโตฯ  รูปาวจรกุสลํ  ทานาทิวเสน อปฺปวตฺตนโตฯ  ปุพฺพภาคปฺปวตฺตานํ กามาวจรภาวโตฯ ติ ปฎิปทาทิเภทโต อเนกวิธเตฺตปิ องฺคาติกฺกมวเสน นิพฺพตฺตชฺฌานงฺคเภทโต ปญฺจวิธํ โหติฯ</p>


<p> ติ กสิณุคฺฆาฎิมากาสํ, อากาสวิสยํ มโน, ตทภาโว, ตทาลมฺพํ วิญฺญาณนฺติ จตุพฺพิธนฺติ อิเมสํ จตุนฺนํ อารมฺมณานํ เภเทนฯ</p>


<p> ติ อิเมสุ ปากฎฺฐานวเสน จตุพฺพิเธสุ กเมฺมสุฯ นฺติ อุทฺธจฺจสหคตเจตนารหิตํ เอกาทสวิธํ อกุสลกมฺมํฯ กิํ ปเนตฺถ การณํ อธิโมกฺขวิรเหน สพฺพทุพฺพลมฺปิ วิจิกิจฺฉาสหคตํ ปฎิสนฺธิํ อากฑฺฒติ, อธิโมกฺขสมฺปโยเคน ตโต พลวนฺตมฺปิ อุทฺธจฺจสหคตํ นากฑฺฒตีติ ? ปฎิสนฺธิทานสภาวาภาวโตฯ พลวํ อากฑฺฒติ, ทุพฺพลํ นากฑฺฒตีติ หิ อยํ วิจารณา ปฎิสนฺธิทานสภาเวสุเยวฯ ยสฺส ปน ปฎิสนฺธิทานสภาโวเยว นตฺถิ, น ตสฺส พลวภาโว ปฎิสนฺธิอากฑฺฒเน การณํฯ</p>


<p>กถํ ปเนตํ วิญฺญาตพฺพํ อุทฺธจฺจสหคตสฺส ปฎิสนฺธิทานสภาโว นตฺถีติ? ทสฺสเนนปหาตเพฺพสุ อนาคตตฺตาฯ ติวิธา หิ อกุสลา ทสฺสเนน ปหาตพฺพา, ภาวนาย ปหาตพฺพา, สิยา ทสฺสเนน ปหาตพฺพา, สิยา ภาวนาย ปหาตพฺพาติฯ ตตฺถ ทิฎฺฐิสหคตวิจิกิจฺฉาสหคตจิตฺตุปฺปาทา ทสฺสเนน ปหาตพฺพา นาม ปฐมํ นิพฺพานทสฺสนวเสน ‘‘ทสฺสน’’นฺติ ลทฺธนาเมน โสตาปตฺติมเคฺคน ปหาตพฺพตฺตาฯ อุทฺธจฺจสหคตจิตฺตุปฺปาโท ภาวนาย ปหาตโพฺพ นาม อคฺคมเคฺคน ปหาตพฺพตฺตาฯ อุปริมคฺคตฺตยญฺหิ ปฐมมเคฺคน ทิฎฺฐนิพฺพาเน ภาวนาวเสน ปวตฺตนโต ‘‘ภาวนา’’ติ วุจฺจติฯ ทิฎฺฐิวิปฺปยุตฺตโทมนสฺสสหคตจิตฺตุปฺปาทา ปน สิยา ทสฺสเนน ปหาตพฺพา, สิยา ภาวนาย ปหาตพฺพา เตสํ อปายนิพฺพตฺตกาวตฺถาย ปฐมมเคฺคน, เสสพหลาพหลาวตฺถาย อุปริมเคฺคหิ ปหียมานตฺตาฯ ตตฺถ สิยา ทสฺสเนน ปหาตพฺพมฺปิ ทสฺสเนน ปหาตพฺพสามเญฺญน อิธ ‘‘ทสฺสเนน ปหาตพฺพ’’นฺติ โวหรนฺติฯ</p>


<p>ยทิ จ อุทฺธจฺจสหคตํ ปฎิสนฺธิํ ทเทยฺย, ตทา อกุสลปฎิสนฺธิยา สุคติยํ อสมฺภวโต อปาเยเสฺวว ทเทยฺยฯ อปายคมนียญฺจ อวสฺสํ ทสฺสเนน ปหาตพฺพํ สิยาฯ อิตรถา  อปายคมนียสฺส อปฺปหีนตฺตา เสกฺขานํ อปายุปฺปตฺติ อาปชฺชติ, น จ ปเนตํ ยุตฺตํ ‘‘จตูหปาเยหิ จ วิปฺปมุโตฺต (ขุ. ปา. ๖.๑๑; สุ. นิ. ๒๓๔), อวินิปาตธโมฺม’’ติ (ปารา. ๒๑; สํ. นิ. ๕.๙๙๘) อาทิวจเนหิ สห วิรุชฺฌนโตฯ สติ จ ปเนตสฺส ทสฺสเนน ปหาตพฺพภาเว ‘‘สิยา ทสฺสเนน ปหาตพฺพา’’ติ อิมสฺส วิภเงฺค วตฺตพฺพํ สิยา, น จ ปเนตํ วุตฺตนฺติ ฯ อถ สิยา ‘‘อปายคามินิโย ราโค โทโส โมโห ตเทกฎฺฐา จ กิเลสา’’ติ เอวํ ทสฺสเนน ปหาตเพฺพสุ วุตฺตตฺตา อุทฺธจฺจสหคตเจตนาย ตตฺถ สงฺคโห สกฺกา วตฺตุนฺติฯ ตํ น, ตสฺส เอกนฺตโต ภาวนาย ปหาตพฺพภาเวน วุตฺตตฺตาฯ วุตฺตเญฺหตํ – ‘‘กตเม ธมฺมา ภาวนาย ปหาตพฺพา? อุทฺธจฺจสหคโต จิตฺตุปฺปาโท’’ติ (ธ. ส. ๑๔๐๖), ตสฺมา ทสฺสเนน ปหาตเพฺพสุ อวจนํ อิมสฺส ปฎิสนฺธิทานาภาวํ สาเธติฯ นนุ จ  –</p>

</p>


<p>เอวํ อุทฺธจฺจสหคตจิตฺตุปฺปาทํ อุทฺธริตฺวา ตสฺส วิปาโกปิ อุทฺธโฎติ กถมสฺส ปฎิสนฺธิทานาภาโว สมฺปฎิจฺฉิตโพฺพติ? นายํ ปฎิสนฺธิทานํ สนฺธาย อุทฺธโฎฯ อถ โข ปวตฺติวิปากํ สนฺธายฯ  ปน –</p>

</p>


<p>ทสฺสเนน ปหาตพฺพเจตนาย เอว สหชาตนานากฺขณิกกมฺมปจฺจยภาวํ อุทฺธริตฺวา ‘‘สหชาตา ภาวนาย ปหาตพฺพา เจตนา จิตฺตสมุฎฺฐานานํ รูปานํ กมฺมปจฺจเยน ปจฺจโย’’ติ  (ปฎฺฐา. ๒.๘.๘๙) ภาวนาย ปหาตพฺพเจตนาย สหชาตกมฺมปจฺจยภาโวว อุทฺธโฎ, น ปน นานากฺขณิกกมฺมปจฺจยภาโว, น จ นานากฺขณิกกมฺมปจฺจยํ วินา ปฎิสนฺธิอากฑฺฒนํ อตฺถิ , ตสฺมา นตฺถิ ตสฺส สพฺพถาปิ ปฎิสนฺธิทานนฺติฯ ยํ ปเนเก วทนฺติ ‘‘อุทฺธจฺจเจตนา อุภยวิปากมฺปิ น เทติ ปฎฺฐาเน นานากฺขณิกกมฺมปจฺจยภาวสฺส อนุทฺธฎตฺตา’’ติ, ตํ เตสํ มติมตฺตํ  อุทฺธจฺจสหคตานมฺปิ ปวตฺติวิปากสฺส อุทฺธฎตฺตา,  จ ปฎิสนฺธิวิปากภาวเมว สนฺธาย นานากฺขณิกกมฺมปจฺจยภาวสฺส อนุทฺธฎตฺตาฯ ยทิ หิ ปวตฺติวิปากํ สนฺธาย นานากฺขณิกกมฺมปจฺจยภาโว วุเจฺจยฺย, ตทา ปฎิสนฺธิวิปากมฺปิสฺส มเญฺญยฺยุนฺติ ลพฺภมานสฺสปิ ปวตฺติวิปากสฺส วเสน นานากฺขณิกกมฺมปจฺจยภาโว น วุโตฺต, ตสฺมา น สกฺกา ตสฺส ปวตฺติวิปากํ นิวาเรตุํฯ เตนาห ตฺยาทิฯ ทโย ปน อตฺถิ อุทฺธจฺจสหคตํ ภาวนาย ปหาตพฺพมฺปิฯ อตฺถิ น ภาวนาย ปหาตพฺพมฺปิ, เตสุ ภาวนาย ปหาตพฺพํ เสกฺขสนฺตานปฺปวตฺตํ, อิตรํ ปุถุชฺชนสนฺตานปฺปวตฺตํ, ผลทานญฺจ ปุถุชฺชนสนฺตานปฺปวตฺตเสฺสว น อิตรสฺสาติ เอวํ อุทฺธจฺจสหคตํ ทฺวิธา วิภชิตฺวา เอกสฺส อุภยวิปากทานํ, เอกสฺส สพฺพถาปิ วิปากาภาวํ วเณฺณนฺติฯ โย ปเนตฺถ เตสํ วินิจฺฉโย, ยญฺจ ตสฺส นิรากรณํ, ยญฺจ สพฺพถาปิ วิปากาภาววาทีนํ มตปฎิเกฺขปนํ อิธ อวุตฺตํ, ตํ สพฺพํ  วิเสสโต จ อภิธมฺมตฺถวิกาสินิยา นาม  วุตฺตนเยน เวทิตพฺพํฯ</p>


<p>ติ สุคติทุคฺคติวเสน สพฺพสฺมิมฺปิ กามโลเกฯ นฺติ ทฺวารารมฺมณานุรูปํฯ อปาเยสุปิ ยํ นาคสุปณฺณาทีนํ มหาสมฺปตฺติวิสยํ วิปากวิญฺญาณํ, ยญฺจ นิรยวาสีนํ มหาโมคฺคลฺลานเตฺถรทสฺสนาทีสุ อุปฺปชฺชติ วิปากวิญฺญาณํ , ตํ กุสลกมฺมเสฺสว ผลํฯ น หิ อกุสลสฺส อิฎฺฐวิปาโก สมฺภวติฯ วุตฺตเญฺหตํ ‘‘อฎฺฐานเมตํ, ภิกฺขเว, อนวกาโส, ยํ อกุสลสฺส กมฺมสฺส อิโฎฺฐ กโนฺต วิปาโก สํวิชฺชตี’’ติ (ม. นิ. ๓.๑๓๑; อ. นิ. ๑.๒๘๔-๒๘๖; วิภ. ๘๐๙), ตสฺมา กุสลกมฺมํ อปาเยสุปิ อเหตุกวิปากานิ ชเนติฯ อญฺญภูมิกสฺส จ กมฺมสฺส อญฺญภูมิกวิปากาภาวโต กามวิราคภาวนาย กามตณฺหาวิสยวิญฺญาณุปฺปาทนาโยคโต เอกนฺตสทิสวิปากตฺตา จ มหคฺคตานุตฺตรกุสลานํ รูปาวจรกเมฺมน อเหตุกวิปากุปฺปตฺติยา อภาวโต รูปโลเกปิ ยถารหํ รูปาทิวิสยานิ ตานิ อภินิปฺผาเทตีติ วุตฺตํ ‘‘สพฺพตฺถาปิ กามโลเก’’ตฺยาทิฯ</p>


<p> เอวํ ปน วิปจฺจนฺตํ กมฺมํ โสฬสกทฺวาทสกอฎฺฐกวเสน ติธา วิปจฺจตีติ ทเสฺสตุํ ตฺยาทิ วุตฺตํฯ ติ เอวํ วิปจฺจมาเนปิ กุสลกเมฺมฯ นฺติ กุสลปริวารลาภโต , ปจฺฉา อาเสวนปฺปวตฺติยา วา วิสิฎฺฐํฯ ยญฺหิ กมฺมํ อตฺตโน ปวตฺติกาเล ปุริมปจฺฉาภาคปฺปวเตฺตหิ กุสลกเมฺมหิ ปริวาริตํ, ปจฺฉา วา อาเสวนลาเภน สมุทาจิณฺณํฯ ตํ ฯ ยํ ปน กรณกาเล อกุสลกเมฺมหิ ปริวาริตํ, ปจฺฉา วา ‘‘ทุกฺกฎเมตํ มยา’’ติ วิปฺปฎิสารุปฺปาทเนน ปริภาวิตํ, ตํ นฺติ ทฎฺฐพฺพํฯ</p>


<p>นฺติ เอกเมว ปฎิสนฺธิํฯ น หิ เอเกน กเมฺมน อเนกาสุ ชาตีสุ ปฎิสนฺธิ โหติ, ปวตฺติวิปาโก ปน ชาติสเตปิ ชาติสหเสฺสปิ โหติฯ ยถาห ‘‘ติรจฺฉานคเต ทานํ ทตฺวา สตคุณา ทกฺขิณา ปาฎิกงฺขิตพฺพา’’ติ (ม. นิ. ๓.๓๗๙)ฯ ยสฺมา ปเนตฺถ ญาณํ ชจฺจนฺธาทิวิปตฺตินิมิตฺตสฺส โมหสฺส, สพฺพากุสลเสฺสว วา ปฎิปกฺขํ, ตสฺมา ตํสมฺปยุตฺตํ กมฺมํ ชจฺจนฺธาทิวิปตฺติปจฺจยํ น โหตีติ ติเหตุกํ อติทุพฺพลมฺปิ สมานํ  ทุเหตุกปฎิสนฺธิเมว อากฑฺฒติ, นาเหตุกํฯ ทุเหตุกญฺจ กมฺมํ ญาณสมฺปโยคาภาวโต ญาณผลุปฺปาทเน อสมตฺถํ, ยถา ตํ อโลภสมฺปโยคาภาวโต อโลภผลุปฺปาทเน อสมตฺถํ อกุสลกมฺมนฺติ ตํ อติอุกฺกฎฺฐมฺปิ สมานํ ทุเหตุกเมว ปฎิสนฺธิํ อากฑฺฒติ, น ติเหตุกนฺติ วุตฺตํ ตฺยาทิฯ</p>


<p>เอตฺถ สิยา – ยถา  ‘‘คติสมฺปตฺติยา ญาณสมฺปยุเตฺต อฎฺฐนฺนํ เหตูนํ ปจฺจยา อุปปตฺติ โหตี’’ติ (ปฎิ. ม. ๑.๒๓๑) กุสลสฺส กมฺมสฺส ชวนกฺขเณ ติณฺณํ, นิกนฺติกฺขเณ ทฺวินฺนํ, ปฎิสนฺธิกฺขเณ ติณฺณญฺจ เหตูนํ วเสน อฎฺฐนฺนํ เหตูนํ ปจฺจยา ญาณสมฺปยุตฺตูปปตฺติ, ตถา ‘‘คติสมฺปตฺติยา ญาณวิปฺปยุเตฺต ฉนฺนํ เหตูนํ ปจฺจยา อุปปตฺติ โหตี’’ติ (ปฎิ. ม. ๑.๒๓๓) ชวนกฺขเณ ทฺวินฺนํ, นิกนฺติกฺขเณ ทฺวินฺนํ, ปฎิสนฺธิกฺขเณ ทฺวินฺนญฺจ เหตูนํ วเสน ฉนฺนํ เหตูนํ ปจฺจยา ญาณวิปฺปยุตฺตูปปตฺติ วุตฺตา, เอวํ ‘‘คติสมฺปตฺติยา ญาณวิปฺปยุเตฺต สตฺตนฺนํ เหตูนํ ปจฺจยา อุปปตฺติ โหตี’’ติ ติเหตุกกเมฺมน ทุเหตุกปฎิสนฺธิยา อวุตฺตตฺตา นตฺถิ ติเหตุกสฺส ทุเหตุกปฎิสนฺธิอากฑฺฒนนฺติ? นยิทเมวํ ทุเหตุโกมกกเมฺมน อเหตุกปฎิสนฺธิยา วิย ติเหตุโกมกกเมฺมน สามตฺถิยานุรูปโต ทุเหตุกปฎิสนฺธิยาว ทาตพฺพตฺตา, กมฺมสริกฺขกวิปากทสฺสตฺถํ ปน  สาวเสโส ปาโฐ กโตฯ อิตรถา ‘‘จตุนฺนํ เหตูนํ ปจฺจยา’’ติ วจนาภาวโต ทุเหตุกกเมฺมน อเหตุกูปปตฺติยาปิอภาโว อาปชฺชติ, ตสฺมา ยถา สุคติยํ ชจฺจนฺธพธิราทิวิปตฺติยา อเหตุกูปปตฺติํ วเชฺชตฺวา คติสมฺปตฺติยา สเหตุกูปปตฺติทสฺสนตฺถํ ทุเหตุกูปปตฺติ เอว อุทฺธฎา, น อเหตุกูปปตฺติ, เอวํ กมฺมสริกฺขกวิปากทสฺสนตฺถํ  ติเหตุกกเมฺมน  ติเหตุกูปปตฺติ เอว อุทฺธฎา, น ทุเหตุกูปปตฺติ, น ปน อลพฺภนโตติ ทฎฺฐพฺพํฯ</p>


<p> เอวํ เอกาย เจตนาย โสฬส วิปากานิ เอเตฺถว ทฺวาทสกมโคฺค อเหตุกฎฺฐกมฺปีติ ปวตฺตสฺส วาทสฺส วเสน วิปากปฺปวตฺติํ ทเสฺสตฺวา อิทานิ เอกาย เจตนาย ทฺวาทส วิปากานิ เอเตฺถว ทสกมโคฺค อเหตุกฎฺฐกมฺปีติ อาคตสฺส วาทสฺสปิ วเสน ทเสฺสตุํ ตฺยาทิ วุตฺตํฯ ยถา มุเข จลิเต อาทาสตเล มุขนิมิตฺตํ จลติ, เอวํ อสงฺขารกุสลสฺส อสงฺขารวิปาโกว โหติ, น สสงฺขาโรติ เอวํ อาคมนโตว สงฺขารเภโทติ อยเมตฺถาธิปฺปาโยฯ ยสฺมา ปน วิปากสฺส สงฺขารเภโท ปจฺจยวเสน อิจฺฉิโต, น กมฺมวเสน, ตสฺมา เอส เกจิวาโท กโตฯ</p>


<p>นฺติ เตสํ เอวํวาทีนํฯ นฺติ ติเหตุกุกฺกฎฺฐาทีนํ อนุกฺกเมนฯ ติ ติเหตุกุกฺกฎฺฐอสงฺขาริกสสงฺขาริกกมฺมสฺส วเสน ยถากฺกมํ สสงฺขาริกจตุกฺกวชฺชิตานิ, อสงฺขาริกจตุกฺกวชฺชิตานิ จ  ตถา ติเหตุโกมกสฺส, ทุเหตุกุกฺกฎฺฐสฺส จ กมฺมสฺส วเสน ทุเหตุกสสงฺขารทฺวยวชฺชิตานิ, ทุเหตุกาสงฺขารทฺวยวชฺชิตานิ จ  ทุเหตุโกมกสฺส วเสน ทุเหตุกทฺวยวชฺชิตานิ จ  ยถาวุตฺตสฺส ‘‘ติเหตุกมุกฺกฎฺฐ’’นฺตฺยาทินา วุตฺตนยสฺส  อนุสฺสรเณน  ตสฺส ตสฺส สมฺภวานุรูปโต อุทฺทิเสฯ</p>


<p> ปริโต อตฺตํ ขณฺฑิตํ วิย อปฺปานุภาวนฺติ ฯ ปกฎฺฐภาวํ นีตนฺติ  อุภินฺนํ มเชฺฌ ภวํ ฯ ตตฺถ ‘‘ปฎิลทฺธมตฺตํ  อนาเสวิตํ ปริตฺต’’นฺติ อวิเสสโตว  วุตฺตํ, ตถา ‘‘นาติสุภาวิตํ อปริปุณฺณวสีภาวํ มชฺฌิมํฯ อติวิย สุภาวิตํ ปน สพฺพโส ปริปุณฺณวสีภาวํ ปณีต’’นฺติฯ  ปเนตฺถ ปริตฺตมฺปิ อีสกํ ลทฺธาเสวนเมวาธิเปฺปตนฺติ ทิสฺสติฯ ตถา หาเนน  –</p>


<p>
‘‘สมานาเสวเน  
ลเทฺธ, วิชฺชมาเน มหพฺพเล;  
  
อลทฺธา ตาทิสํ เหตุํ, อภิญฺญา น วิปจฺจตี’’ติฯ (นาม. ปริ. ๔๗๔);  
</p>
  
<p>สมานภูมิกโตว อาเสวนลาเภน พลวภาวโต มหคฺคตธมฺมานํ วิปากทานํ วตฺวา ตทภาวโต อภิญฺญาย อวิปจฺจนํ วุตฺตํฯ หีเนหิ ฉนฺทจิตฺตวีริยวีมํสาหิ นิพฺพตฺติตํ วา ฯ มชฺฌิเมหิ ฉนฺทาทีหิ ฯ ปณีเตหิ นฺติ อลมติปฺปปเญฺจนฯ</p>


<p> ติ อภิญฺญาภาวํ อสมฺปตฺตํ ปญฺจมชฺฌานํ ติวิธมฺปิ ภาเวตฺวาฯ อภิญฺญาภาวปฺปตฺตสฺส ปน อวิปากภาโว ‘‘อลทฺธา ตาทิส’’นฺตฺยาทินา (นาม. ปริ. ๔๗๔)  สาธิโตฯ ทโย ปน อญฺญถาปิ ตํ สาเธนฺติฯ ตํ ปน สเงฺขปโต, ตตฺถ ตตฺถ วิตฺถารโต จ  วุตฺตนเยน ทฎฺฐพฺพํฯ ติ ‘‘สญฺญา โรโค, สญฺญา คโณฺฑ’’ตฺยาทินา, ‘‘ธี จิตฺตํ ธิพฺพตํ จิตฺต’’นฺตฺยาทินา วา นเยน อรูปปฺปวตฺติยา อาทีนวทสฺสเนน ตทภาเว จ ปณีตภาวสนฺนิฎฺฐาเนน วาโยกสิเณ เกสญฺจิ มเตน ปริจฺฉินฺนากาสกสิเณ วา ภาวนาพเลน เตน ปฎิลภิตพฺพภาเว อรูปสฺส อนิพฺพตฺติสภาวาปาทนวเสน อรูปวิราคภาวนํ ภาเวตฺวา อญฺญสเตฺตสุ อุปฺปชฺชนฺติ กมฺมกิริยวาทิโน ติตฺถิยา เอวาตฺยธิปฺปาโย ฯ เต ปน เยน อิริยาปเถน อิธ มรนฺติฯ เตเนว ตตฺถ นิพฺพตฺตนฺตีติ ทฎฺฐพฺพํฯ</p>


<p> ติ อนาคามิโนเยว อริยา ปุถุชฺชนาทิกาเล, ปจฺฉาปิ วา ปญฺจมชฺฌานํ ติวิธมฺปิ ภาเวตฺวา สทฺธาทิอินฺทฺริยเวมตฺตตานุกฺกเมน ปญฺจสุ สุทฺธาวาเสสุ อุปฺปชฺชนฺติฯ</p>


<p> ยถากฺกมํ ภาเวตฺวา ยถากฺกมํ อารุเปฺปสุ อุปฺปชฺชนฺตีติ โยชนา นฺติ จ ปฐมารุปฺปาทิอนุกฺกเมนฯ สพฺพมฺปิ เจตํ ตสฺส ตเสฺสว ฌานสฺส อาเวณิกภูมิวเสน วุตฺตํฯ นิกนฺติยา ปน สติ ปุถุชฺชนาทโย ยถาลทฺธชฺฌานสฺส ภูมิภูเตสุ สุทฺธาวาสวชฺชิเตสุ ยตฺถ กตฺถจิ นิพฺพตฺตนฺติ, ตถา กามภเวปิ กามาวจรกมฺมพเลนฯ ‘อิชฺฌติ, ภิกฺขเว, สีลวโต เจโตปณิธิ วิสุทฺธตฺตา’ติ (อ. นิ. ๘.๓๕) หิ วุตฺตํฯ อนาคามิโน ปน กามราคสฺส สพฺพโส  ปหีนตฺตา กามภเวสุ นิกนฺติํ น อุปฺปาเทนฺตีติ กามโลกวชฺชิเต ยถาลทฺธชฺฌานภูมิภูเต ยตฺถ กตฺถจิ นิพฺพตฺตนฺติฯ สุทฺธาวาเสสุ หิ อนาคามิโนเยว นิพฺพตฺตนฺตีติ นิยโม อตฺถิฯ เต ปน อญฺญตฺถ น นิพฺพตฺตนฺตีติ นิยโม นตฺถิฯ เอวญฺจ กตฺวา วุตฺตํ  –</p>


<p>
‘‘สุทฺธาวาเสสฺวนาคามิ-ปุคฺคลาโวปปชฺชเร;  
  
กามธาตุมฺหิ ชายนฺติ, อนาคามิวิวชฺชิตา’’ติฯ (ปรม. วิ. ๒๐๕);  
</p>
  
<p>สุกฺขวิปสฺสกาปิ ปเนเต มรณกาเล เอกเนฺตเนว สมาปตฺติํ นิพฺพเตฺตนฺติ สมาธิมฺหิ ปริปูรการีภาวโตติ ทฎฺฐพฺพํฯ ‘‘อิตฺถิโยปิ ปน อริยา วา อนริยา วา อฎฺฐสมาปตฺติลาภินิโย พฺรหฺมปาริสเชฺชสุเยว นิพฺพตฺตนฺตี’’ติ  (วิภ. อฎฺฐ. ๘๐๙; อ. นิ. อฎฺฐ. ๑.๑.๒๗๙ อาทโย; ม. นิ. อฎฺฐ. ๓.๑๓๐) วุตฺตํฯ อปิเจตฺถ เวหปฺผลอกนิฎฺฐจตุตฺถารุปฺปภวานํ เสฎฺฐภวภาวโต  ตตฺถ นิพฺพตฺตา อริยา อญฺญตฺถ นุปฺปชฺชนฺติ, ตถา อวเสเสสุ อุปรูปริ พฺรหฺมโลเกสุ นิพฺพตฺตา เหฎฺฐิมเหฎฺฐิเมสุฯ วุตฺตเญฺหตํ  –</p>


<p>
‘‘เวหปฺผเล อกนิเฎฺฐ, ภวเคฺค จ ปติฎฺฐิตา;  
  
<p>
น ปุนาญฺญตฺถ ชายนฺติ, สเพฺพ อริยปุคฺคลา;  
  
พฺรหฺมโลกคตา เหฎฺฐา, อริยา โนปปชฺชเร’’ติฯ (นาม. ปริ. ๔๕๒-๔๕๓);  
</p>
  
กมฺมจตุกฺกวณฺณนา นิฎฺฐิตาฯ  
</p>
  
<h3>จุติปฎิสนฺธิกฺกมวณฺณนา</h3>
<p> ตฺยาทีสุ สติปิ กมฺมานุภาเว ตํตํคตีสุ ยถาปริจฺฉินฺนสฺส อายุโน ปริกฺขเยน มรณํ ฯ สติปิ ตตฺถ ตตฺถ ปริจฺฉินฺนายุเสเส คติกาลาทิปจฺจยสามคฺคิยญฺจ  ตํตํภวสาธกสฺส กมฺมุโน ปรินิฎฺฐิตวิปากตฺตา มรณํ ฯ อายุกมฺมานํ สมกเมว ปริกฺขีณตฺตา มรณํ ฯ สติปิ ตสฺมิํ ทุวิเม ปุริมภวสิทฺธสฺส กสฺสจิ อุปเจฺฉทกกมฺมุโน พเลน สตฺถหรณาทีหิ อุปกฺกเมหิ อุปจฺฉิชฺชมานสนฺตานานํ, คุณมหเนฺตสุ วา กเตน เกนจิ อุปกฺกเมน อายูหิตอุปเจฺฉทกกมฺมุนา ปฎิพาหิตสามตฺถิยสฺส กมฺมสฺส ตํตํอตฺตภาวปฺปวตฺตเน อสมตฺถภาวโต ทุสิมารกลาพุราชาทีนํ วิย ตงฺขเณเยว ฐานาจาวนวเสน ปวตฺตมรณํ  นามฯ อิทํ ปน เนรยิกานํ อุตฺตรกุรุวาสีนํ เกสญฺจิ เทวานญฺจ น โหติฯ เตนาหุ –</p>


‘‘อุปกฺกเมน วา เกสญฺจุปเจฺฉทกกมฺมุนา’’ติฯ (ส. ส. ๖๒);  
</p>
  
<p>มรณสฺส อุปฺปตฺติ ปวตฺติ ฯ</p>


<p> ติ  มรณาสนฺนกาเลฯ นฺติ ตํตํคตีสุ อุปฺปชฺชนกสตฺตานุรูปํ, กตฺถจิ ปน อนุปฺปชฺชมานสฺส ขีณาสวสฺส ยโถปฎฺฐิตํ นามรูปธมฺมาทิกเมว จุติปริโยสานานํ โคจรภาวํ คจฺฉติ, น กมฺมกมฺมนิมิตฺตาทโยฯ นฺติ เจติยทสฺสนาทิวเสน ปุเพฺพ นฺติ ปุปฺผาทิวเสน อุปกรณภูตํฯ นฺติ อนุภวิตพฺพํฯ นฺติ อจฺฉราวิมานกปฺปรุกฺขนิรยคฺคิอาทิกํ อุปภุญฺชิตพฺพํฯ อจฺฉราวิมานกปฺปรุกฺขมาตุกุจฺฉิอาทิคตํ หิ รูปายตนํ สุคตินิมิตฺตํฯ นิรยคฺคินิรยปาลาทิคตํ ทุคฺคตินิมิตฺตํฯ คติยา นิมิตฺตํ ฯ</p>


<p>ติ ปฎิสนฺธินิพฺพตฺตกสฺส กุสลากุสลกมฺมสฺส อานุภาเวนฯ นฺติ วกฺขมานนเยน ยถาสมฺภวํ ฉนฺนํ อุปปตฺติทฺวารานํ, ยทิ กุสลกมฺมํ วิปจฺจติ, ตทา ปริสุทฺธํ กุสลจิตฺตํ ปวตฺตติ, อถ อกุสลกมฺมํ, ตทา อุปกฺกิลิฎฺฐํ อกุสลจิตฺตนฺติ อาห ติฯ เตนาห ภควา ‘‘นิมิตฺตสฺสาทคธิตํ วา, ภิกฺขเว, วิญฺญาณํ ติฎฺฐมานํ ติฎฺฐติ, อนุพฺยญฺชนสฺสาทคธิตํ วา, ตสฺมิํ เจ สมเย กาลํ กโรติ, ฐานเมตํ วิชฺชติ, ยํ ทฺวินฺนํ คตีนํ อญฺญตรํ คติํ อุปปเชฺชยฺย นิรยํ วา ติรจฺฉานโยนิํ วา’’ติ (สํ. นิ. ๔.๒๓๕)ฯ ติ ตสฺมิํ อุปปชฺชิตพฺพภเว โอณตํ วิย, ตโตฺถณตํ เอวาติ วา ปทเจฺฉโทฯ ติ เอตฺถ อธิปฺปาโย ‘‘เยภุเยฺยน ภวนฺตเร’’ติ เอตฺถ  วุตฺตนเยน ทฎฺฐโพฺพฯ อถ วา ‘‘ยถารห’’นฺติ อิมินาว โส สกฺกา สงฺคเหตุนฺติ ติ อิมินา สหสา โอจฺฉิชฺชมานชีวิตานํ สณิกํ มรนฺตานํ วิย น อภิกฺขณเมวาติ ทีปิตนฺติ วิญฺญายติฯ ติ ตงฺขเณ กริยมานํ วิย อตฺตานํ อภินวกรณวเสนฯ</p>


<p> ติ  เอกวีถิปฺปมาณายุกวเสน, ตโต วา กิญฺจิ อธิกายุกวเสน สมาสนฺนมรณสฺสฯ ติ ตทารมฺมณปริโยสานานํ, ชวนปริโยสานานํ วา วีถิจิตฺตานํ อวสาเนฯ ตตฺถ ‘‘กามภวโต จวิตฺวา ตเตฺถว อุปฺปชฺชมานานํ ตทารมฺมณปริโยสานานิ, เสสานํ ชวนปริโยสานานี’’ติ  วุตฺตํฯ ติ ยทิ เอกชวนวีถิโต อธิกตรายุเสโส สิยา, ตทา ภวงฺคาวสาเน วา อุปฺปชฺชิตฺวา นิรุชฺฌติฯ อถ เอกจิตฺตกฺขณายุเสโส สิยา, ตทา วีถิจิตฺตาวสาเน, ตญฺจ อตีตกมฺมาทิวิสยเมวฯ ติ อิมินา อนฺตราภววาทิมตํ ปฎิกฺขิปติฯ</p>


<p>นฺติ กมฺมกรณกาลสฺส, วิปากทานกาลสฺส จ อนุรูปวเสนฯ อถ วา วิปจฺจมานกกมฺมานุรูปํ อนุสยวเสน, ชวนสหชาตวเสน วา ปวตฺติอนุรูปโตตฺยโตฺถฯ นนุ จ ‘‘อวิชฺชานุสยปริกฺขิเตฺตนา’’ตฺยาทิ วุตฺตํฯ ชวนสหชาตานญฺจ กถํ อนุสยภาโวติ? นายํ โทโส อนุสยสทิสตาย ตาสมฺปิ อนุสยโวหารภาวโตฯ อิตรถา อกุสลกมฺมสหชาตานํ ภวตณฺหาสหชาตานํ วา จุติอาสนฺนชวนสหชาตานญฺจ สงฺคโห น สิยาฯ อวิชฺชาว อปฺปหีนเฎฺฐน อนุสยนโต ปวตฺตนโต อนุสโย, เตน ปริกฺขิเตฺตน ปริวาริเตนฯ ตณฺหานุสโยว มูลํ ปธานํ สหการีการณภูตํ อิมสฺสาติ ติ กุสลากุสลกเมฺมน กมฺมสหชาตผสฺสาทิธมฺมสมุทาเยน จุติอาสนฺนชวนสหชาเตน วา, เตน ชนิยมานํฯ อวิชฺชาย หิ ปฎิจฺฉนฺนาทีนววิสเย ตณฺหา นาเมติ, ขิปนกสงฺขารสมฺมตา ยถาวุตฺตสงฺขารา ขิปนฺติ, ยถาหุ –</p>


<p>
‘‘อวิชฺชาตณฺหาสงฺขาร-สหเชหิ อปายินํ;  
  
วิสยาทีนวจฺฉาทินมนกฺขิปเกหิ ตุฯ  
</p>
  
<p>
‘‘อปฺปหีเนหิ  
  
เสสานํ, ฉาทนํ นมนมฺปิ จ;  
  
ขิปกา ปน สงฺขารา, กุสลาว ภวนฺติหา’’ติฯ (ส. ส. ๑๖๔-๑๖๕);  
</p>
  
<p>นฺติ อตฺตนา สมฺปยุเตฺตหิ ผสฺสาทีหิ ธเมฺมหิ สมฺปยุตฺตปจฺจยาทินา ปริวาเรตฺวา คยฺหมานํ, นฺติ อตฺตนา สหชาตานํ ปติฎฺฐานภาเวน ปธานภูตํฯ ‘‘มโนปุพฺพงฺคมา ธมฺมา’’ติ (ธ. ป. ๑-๒) หิ วุตฺตํฯ ติ ปุริมภวนฺตรสฺส, ปจฺฉิมภวนฺตรสฺส จ อญฺญมญฺญํ เอกาพทฺธํ วิย ปฎิสนฺทหนวเสน อุปฺปชฺชมานเมว ปติฎฺฐาติ, น อิโต คนฺตฺวาตฺยธิปฺปาโยฯ น หิ ปุริมภวปริยาปโนฺน โกจิ ธโมฺม ภวนฺตรํ สงฺกมติ, นาปิ ปุริมภวปริยาปนฺนเหตูหิ วินา อุปฺปชฺชติ ปฎิโฆสปทีปมุทฺทา วิยาติ อลมติปฺปปเญฺจนฯ</p>


<p> มนฺทํ หุตฺวา ปวตฺตานิ ฯ ปจฺจุปฺปนฺนารมฺมเณสุ อาปาถคเตสุ มโนทฺวาเร คตินิมิตฺตวเสน, ปญฺจทฺวาเร กมฺมนิมิตฺตวเสนาตฺยธิปฺปาโยฯ ติ มโนทฺวาเร ตาว ปฎิสนฺธิยา จตุนฺนํ ภวงฺคานญฺจ, ปญฺจทฺวาเร ปน ปฎิสนฺธิยาว ปจฺจุปฺปนฺนารมฺมณภาโว ลพฺภติฯ ตถา หิ กสฺสจิ มโนทฺวาเร อาปาถมาคตํ ปจฺจุปฺปนฺนํ คตินิมิตฺตํ อารพฺภ อุปฺปนฺนาย ตทารมฺมณปริโยสานาย จิตฺตวีถิยา อนนฺตรํ จุติจิเตฺต อุปฺปเนฺน ตทนนฺตรํ ปญฺจจิตฺตกฺขณายุเก อารมฺมเณ ปวตฺตาย ปฎิสนฺธิยา จตุนฺนํ ภวงฺคานํ, ปญฺจทฺวาเร จ ญาตกาทีหิ อุปฎฺฐาปิเตสุ เทยฺยธเมฺมสุ วณฺณาทิเก อารพฺภ ยถารหํ ปวตฺตาย จิตฺตวีถิยา จุติจิตฺตสฺส จ อนนฺตรํ เอกจิตฺตกฺขณายุเก อารมฺมเณ ปวตฺตาย ปฎิสนฺธิยา ปจฺจุปฺปนฺนารมฺมเณ ปวตฺติ อุปลพฺภตีติ อยเมตฺถ สเงฺขโป, วิตฺถาโร  ปน (วิสุทฺธิ. ๒.๖๒๐ อาทโย) (วิภ. อฎฺฐ. ๒๒๗) วา สงฺขารปจฺจยาวิญฺญาณปทวณฺณนายํ วุตฺตนเยน ทฎฺฐโพฺพฯ นฺติ กมฺมนิมิตฺตํ ฉทฺวารคฺคหิตํ, คตินิมิตฺตํ ฉฎฺฐทฺวารคฺคหิตนฺติ ยถาสมฺภวํ โยเชตพฺพํฯ อปเร ปน อวิเสสโต วเณฺณนฺติฯ ปิ เตเนวาธิปฺปาเยน อิทํ วุตฺตํ –</p>


‘‘ปญฺจทฺวาเร สิยา สนฺธิ, วินา กมฺมํ ทฺวิโคจเร’’ติ; (ส. ส. ๑๗๓);  
</p>
  
<p> (วิสุทฺธิ. ๒.๖๒๔-๖๒๕; วิภ. อฎฺฐ. ๒๒๗)  ปน ‘‘คตินิมิตฺตํ มโนทฺวาเร อาปาถมาคจฺฉตี’’ติ วุตฺตตฺตา, ตทารมฺมณาย จ ปญฺจทฺวาริกปฎิสนฺธิยา อทสฺสิตตฺตา, ทีสุ จ ‘‘กมฺมพเลน อุปฎฺฐาปิตํ วณฺณายตนํ สุปินํ ปสฺสนฺตสฺส วิย ทิพฺพจกฺขุสฺส วิย จ มโนทฺวาเรเยว โคจรภาวํ คจฺฉตี’’ติ (วิสุทฺธิ. มหา. ๒.๖๒๓) นิยเมตฺวา วุตฺตตฺตา เตสํ วจนํ น สมฺปฎิจฺฉนฺติ อาจริยาฯ ‘‘ปจฺจุปฺปนฺนญฺจา’’ติ เอตฺถ คตินิมิตฺตํ ตาว ปจฺจุปฺปนฺนารมฺมณํ ยุชฺชติ, กมฺมนิมิตฺตํ ปน ปฎิสนฺธิชนกกมฺมเสฺสว นิมิตฺตภูตํ อธิเปฺปตนฺติ กถํ ตสฺส จุติอาสนฺนชวเนหิ คหิตสฺส ปจฺจุปฺปนฺนภาโว สมฺภวติฯ น หิ ตเทว อารมฺมณุปฎฺฐาปกํ, ตเทว ปฎิสนฺธิชนกํ ภเวยฺย อุปจิตภาวาภาวโต อนสฺสาทิตตฺตา จฯ ‘‘กตตฺตา อุปจิตตฺตา’’ติ (ธ. ส. ๔๓๑) หิ วจนโต ปุนปฺปุนํ ลทฺธาเสวนเมว กมฺมํ ปฎิสนฺธิํ อากฑฺฒติฯ  (ปฎิ. ม. ๑.๒๓๒) จ นิกนฺติกฺขเณ ทฺวินฺนํ เหตูนํ ปจฺจยาปิ สเหตุกปฎิสนฺธิยา วุตฺตตฺตากตูปจิตมฺปิ กมฺมํ ตณฺหาย อสฺสาทิตเมว วิปากํ อภินิปฺผาเทติ, ตทา จ ปฎิสนฺธิยา สมานวีถิยํ วิย ปวตฺตมานานิ จุติอาสนฺนชวนานิ กถํ ปุนปฺปุนํ ลทฺธาเสวนานิ สิยุํ, กถญฺจ ตานิ ตทา กณฺหาย ปรามฎฺฐานิฯ อปิจ ปจฺจุปฺปนฺนํ กมฺมนิมิตฺตํ จุติอาสนฺนปฺปวตฺตานํ ปญฺจทฺวาริกชวนานํ อารมฺมณํ โหติฯ ‘‘ปญฺจทฺวาริกกมฺมญฺจ ปฎิสนฺธินิมิตฺตกํ น  โหติ ปริทุพฺพลภาวโต’’ติ  (วิสุทฺธิ. ๒.๖๒๐; วิภ. อฎฺฐ. ๒๒๗) วุตฺตนฺติ สจฺจเมตํฯ ญาตกาทีหิ อุปฎฺฐาปิเตสุ ปน ปุปฺผาทีสุ สนฺนิหิเตเสฺวว มรณสมฺภวโต ตตฺถ วณฺณาทิกํ อารพฺภ จุติอาสนฺนวีถิโต ปุริมภาคปฺปวตฺตานํ ปฎิสนฺธิชนนสมตฺถานํ มโนทฺวาริกชวนานํ อารมฺมณภูเตน สห สมานตฺตา ตเทกสนฺตติปติตํ จุติอาสนฺนชวนคฺคหิตมฺปิ ปจฺจุปฺปนฺนํ วณฺณาทิกํ กมฺมนิมิตฺตภาเวน วุตฺตํฯ เอวญฺจ กตฺวา วุตฺตํ  ‘‘ปญฺจทฺวาเร จ อาปาถมาคจฺฉนฺตํ ปจฺจุปฺปนฺนํ กมฺมนิมิตฺตํ อาสนฺนกตกมฺมารมฺมณสนฺตติยํ อุปฺปนฺนํ, ตํสทิสญฺจ ทฎฺฐพฺพ’’นฺติ (วิภ. มูลฎี. ๒๒๗; วิสุทฺธิ. มหา. ๒.๖๒๓)ฯ</p>


<p> นฺติ ทุติยจตุตฺถปฐมตติยานํ ปฎิสนฺธีนํ อนุรูปโตฯ</p>


<p> อารุปฺปจุติยา ปรํ เหฎฺฐิมารุปฺปวชฺชิตา อารุปฺปปฎิสนฺธิโย โหนฺติ อุปรูปริอรูปีนํ เหฎฺฐิมเหฎฺฐิมกมฺมสฺส อนายูหนโต, อุปจารชฺฌานสฺส ปน พลวภาวโต ตสฺส วิปากภูตา กามติเหตุกา ปฎิสนฺธิโย โหนฺติฯ รูปาวจรจุติยา ปรํ อเหตุกรหิตา อุปจารชฺฌานานุภาเวเนว  ทุเหตุกติเหตุกปฎิสนฺธิโย สิยุํ, กามติเหตุมฺหา จุติโต ปรํ สพฺพา เอว กามรูปารูปภวปริยาปนฺนา ยถารหํ อเหตุกาทิปฎิสนฺธิโย สิยุํฯ อิตโร ทุเหตุกาเหตุกจุติโต ปรํ กาเมเสฺวว ภเวสุ ติเหตุกาทิปฎิสนฺธิโย สิยุํฯ</p>

</p>


<p> ปฎิสนฺธิยา  นิโรธสฺส อนนฺตรโต นฺติ ตํสทิสตาย ตโพฺพหารปฺปวตฺตตฺตา ตเทว จิตฺตํ ยถา ‘‘ตานิเยว โอสธานี’’ติฯ ติ อนฺตรนฺตรา วีถิจิตฺตานํ อุปฺปาเท อสติ, จุติจิตฺตํ หุตฺวา นิรุชฺฌติ ตเทว จิตฺตนฺติ สมฺพโนฺธฯ</p>


<p>  ยาว วฎฺฎมูลสมุเจฺฉทาตฺยธิปฺปาโยฯ</p>


<p> ยถา  ภเวปฎิสนฺธิ เจว ภวงฺคญฺจ วีถิโย จ จุติ จ, ตถา ปุน ภวนฺตเร ปฎิสนฺธิภวงฺคนฺติ เอวมาทิกา อยํ จิตฺตสนฺตติ ปริวตฺตตีติ โยชนาฯ เกจิ ปน อิมสฺมิํ ปริเจฺฉเท วีถิมุตฺตสงฺคหเสฺสว ทสฺสิตตฺตา ปฎิสนฺธิภวงฺคจุตีนเมว อิธ คหณํ ยุตฺตนฺตฺยาธิปฺปาเยน ‘‘ปฎิสนฺธิภวงฺควีถิโย’’ติ อิมสฺส ปฎิสนฺธิภวงฺคปฺปวาหาติ อตฺถํ วทนฺติ, ตํ เตสํ มติมตฺตํ ปวตฺติสงฺคหทสฺสนาวสาเน ตตฺถ สงฺคหิตานํ สเพฺพสเมว นิคมนสฺส อธิเปฺปตตฺตาฯ เอวญฺหิ สติ ‘‘ปฎิสงฺขาย ปเนตมทฺธุว’’นฺติ เอตฺถ สเพฺพสเมว เอต-สเทฺทน ปรามสนํ สุฎฺฐุ อุปปนฺนํ โหติฯ  ยถาวุตฺตํ วฎฺฎปวตฺตํ  อนิจฺจํ ปโลกธมฺมํ  ปจฺจเวกฺขิตฺวา  ปณฺฑิตา  จิรกาลํ สุพฺพตา หุตฺวา  ธุวํ อจวนธมฺมํ  นิพฺพานํ  มคฺคผลญาเณน สจฺฉิกตฺวา ตโตเยว สุฎฺฐุ สมุจฺฉินฺนสิเนหพนฺธนา  นิรุปธิเสสนิพฺพานธาตุํ  ปาปุณิสฺสนฺติฯ</p>

</p>

</p>





