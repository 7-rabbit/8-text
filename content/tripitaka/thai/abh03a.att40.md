<h1>๑. มูลยมกํ</h1>
<h3>อุเทฺทสวารวณฺณนา</h3>
<p> มูลยมกํ , ขนฺธยมกํ, อายตนยมกํ, ธาตุยมกํ, สจฺจยมกํ, สงฺขารยมกํ, อนุสยยมกํ, จิตฺตยมกํ, ธมฺมยมกํ, อินฺทฺริยยมกนฺติ อิเมสํ ทสนฺนํ ยมกานํ วเสน อิทํ ปกรณํ ทสวิเธน วิภตฺตนฺติ หิ วุตฺตํฯ ตตฺถ เยสํ ทสนฺนํ ยมกานํ วเสน อิทํ ปกรณํ ทสวิเธน วิภตฺตํ, เตสเญฺจว อิมสฺส จ ปกรณสฺส นามโตฺถ ตาว เอวํ เวทิตโพฺพ – เกนเฎฺฐน ยมกนฺติ? ยุคฬเฎฺฐนฯ ยุคฬญฺหิ ยมกนฺติ วุจฺจติ – ‘ยมกปาฎิหาริยํ, ยมกสาลา’ติอาทีสุ วิยฯ อิติ ยุคฬสงฺขาตานํ ยมกานํ วเสน เทสิตตฺตา อิเมสุ ทสสุ เอเกกํ ยมกํ นามฯ อิเมสํ ปน ยมกานํ สมูหภาวโต สพฺพเมฺปตํ ปกรณํ ยมกนฺติ เวทิตพฺพํฯ</p>


<p>ตตฺถ มูลวเสน ปุจฺฉาวิสฺสชฺชนํ กตฺวา เทสิตตฺตา ทสนฺนํ ตาว สพฺพปฐมํ มูลยมกนฺติ วุตฺตํฯ ตสฺส อุเทฺทสวาโร, นิเทฺทสวาโรติ เทฺว วารา โหนฺติ ฯ เตสุ อุทฺทิฎฺฐานุกฺกเมน นิทฺทิสิตพฺพตฺตา อุเทฺทสวาโร ปฐโมฯ ตสฺส ติ อิทํ ยมกํ อาทิ ฯ ตสฺส กุสลากุสลมูลสงฺขาตานํ ทฺวินฺนํ อตฺถานํ วเสน อตฺถยมกนฺติ วา, เตสเญฺญว อตฺถานํ วเสน อนุโลมปฎิโลมโต ปวตฺตปาฬิธมฺมวเสน ธมฺมยมกนฺติ วา, อนุโลมปฎิโลมโต ปวตฺตปุจฺฉาวเสน ปุจฺฉายมกนฺติ วา ติธา ยมกภาโว เวทิตโพฺพฯ เสเสสุปิ เอเสว นโยฯ</p>


<p>อิทานิ อิเมสํ ยมกานํ วเสน เทสิเต อิมสฺมิํ มูลยมเก อุเทฺทสวารสฺส ตาว นยยมกปุจฺฉาอตฺถวารปฺปเภทวเสน ปาฬิววตฺถานเมว เอวํ เวทิตพฺพํ – กุสลตฺติกมาติกาย หิ ‘กุสลา ธมฺมา’ติ อิทํ อาทิปทํ นิสฺสาย มูลนโย, มูลมูลนโย, มูลกนโย, มูลมูลกนโยติ อิเม จตฺตาโร นยา โหนฺติฯ เตสํ เอเกกสฺมิํ นเย มูลยมกํ, เอกมูลยมกํ, อญฺญมญฺญมูลยมกนฺติ ตีณิ ตีณิ ยมกานิฯ เอวํ จตูสุ นเยสุ ทฺวาทส ยมกานิ, เอเกกสฺมิํ  ยมเก อนุโลมปฎิโลมวเสน เทฺว เทฺว ปุจฺฉาติ จตุวีสติ ปุจฺฉา, เอเกกาย ปุจฺฉาย สนฺนิฎฺฐานสํสยวเสน เทฺว เทฺว อตฺถาติ อฎฺฐจตฺตาลีส อตฺถาติฯ</p>


<p>ตตฺถ ติ กุสเลสุ ‘‘กุสลา นุ โข, น กุสลา นุ โข’’ติ สเนฺทหาภาวโต อิมสฺมิํ ปเท สนฺนิฎฺฐานโตฺถ เวทิตโพฺพฯ ติ ‘‘สเพฺพ เต กุสลา ธมฺมา กุสลมูลา นุ โข, นนุ โข’’ติ เอวํ วิมติวเสน ปุจฺฉิตตฺตา อิมสฺมิํ ปเท สํสยโตฺถ เวทิตโพฺพฯ โส จ โข เวเนยฺยานํ สํสยฎฺฐาเน สํสยทีปนตฺถํ วุโตฺต, ตถาคตสฺส ปน สํสโย นาม นตฺถิฯ อิโต ปเรสุปิ ปุจฺฉาปเทสุ เอเสว นโยฯ</p>


<p>ยถา จ กุสลปทํ นิสฺสาย อิเม จตฺตาโร นยา, เอเกกสฺมิํ นเย ติณฺณํ ติณฺณํ ยมกานํ วเสน ทฺวาทส ยมกานิ, เอเกกสฺมิํ ยมเก ทฺวินฺนํ ทฺวินฺนํ ปุจฺฉานํ วเสน จตุวีสติ ปุจฺฉา; เอเกกาย ปุจฺฉาย ทฺวินฺนํ ทฺวินฺนํ อตฺถานํ วเสน อฎฺฐจตฺตาลีส อตฺถา จ โหนฺติฯ อกุสลปทํ นิสฺสายปิ ตเถวฯ อพฺยากตปทํ นิสฺสายปิ ตเถวฯ ตีณิปิ ปทานิ เอกโต กตฺวา นิทฺทิฎฺฐํ นามปทํ นิสฺสายปิ ตเถวาติ กุสลตฺติกมาติกาย จตูสุ ปเทสุ สเพฺพปิ โสฬส นยา, อฎฺฐจตฺตาลีส ยมกานิ , ฉนฺนวุติ  ปุจฺฉา, เทฺวนวุติสตํ อตฺถา จ อุเทฺทสวเสน วุตฺตาติ เวทิตพฺพาฯ เอตฺตาวตา มูลวาโร นาม ปฐมํ อุทฺทิโฎฺฐ โหติฯ</p>


<p>ตโต ปรํ ติอาทโย ตเสฺสว มูลวารสฺส เววจนวเสน นว วารา อุทฺทิฎฺฐาฯ อิติ มูลวาโร, เหตุวาโร, นิทานวาโร, สมฺภววาโร, ปภววาโร, สมุฎฺฐานวาโร, อาหารวาโร, อารมฺมณวาโร, ปจฺจยวาโร, สมุทยวาโรติ สเพฺพปิ ทส วารา โหนฺติฯ ตตฺถ มูลวาเร อาคตปริเจฺฉเทเนว เสเสสุปิ นยาทโย เวทิตพฺพาติ สเพฺพสุปิ ทสสุ วาเรสุ สฎฺฐิสตนยา, อสีติอธิกานิ จตฺตาริ ยมกสตานิ, สฎฺฐิอธิกานิ นวปุจฺฉาสตานิ, วีสาธิกานิ เอกูนวีสติ อตฺถสตานิ จ อุทฺทิฎฺฐานีติ เวทิตพฺพานิฯ เอวํ ตาว อุเทฺทสวาเร นยยมกปุจฺฉาอตฺถวารปฺปเภทวเสน ปาฬิววตฺถานเมว เวทิตพฺพํฯ</p>


<p>ติ คาถา ทสนฺนมฺปิ วารานํ อุทฺทานคาถา นามฯ ตตฺถ มูลาทีนิ สพฺพานิปิ การณเววจนาเนวฯ การณญฺหิ ปติฎฺฐานเฎฺฐน มูลํฯ อตฺตโน ผลนิปฺผาทนตฺถํ หิโนติ ปวตฺตตีติ เหตุฯ ‘หนฺท, นํ คณฺหาถา’ติ ทเสฺสนฺตํ วิย อตฺตโน ผลํ นิเทตีติ นิทานํฯ เอตสฺมา ผลํ สโมฺภตีติ สมฺภโวฯ ปภวตีติ ปภโวฯ สมุฎฺฐาติ เอตฺถ ผลํ, เอเตน วา สมุฎฺฐาตีติ สมุฎฺฐานํฯ อตฺตโน ผลํ อาหรตีติ อาหาโรฯ อปฺปฎิกฺขิปิตเพฺพน อตฺตโน ผเลน อาลมฺพิยตีติ อาลมฺพณํฯ เอตํ ปฎิจฺจ อปฺปฎิกฺขิปิตฺวา ผลํ เอติ ปวตฺตตีติ ปจฺจโยฯ เอตสฺมา ผลํ สมุเทตีติ สมุทโยฯ เอวเมเตสํ ปทานํ วจนโตฺถ เวทิตโพฺพฯ</p>

</p>


<h3>นิเทฺทสวารวณฺณนา</h3>
<p> อิทานิ ติอาทินา นเยน นิเทฺทสวาโร อารโทฺธฯ ตตฺถ ติ อนวเสสวจนํฯ ติ กุสลตฺติกสฺส ปทภาชเน วุตฺตลกฺขณา อนวชฺชสุขวิปากา  กุสลสภาวาฯ ติ กิํ เต สเพฺพเยว กุสลมูลาติ ปุจฺฉติฯ   ติ น เต สเพฺพ กุสลมูลานิ, อโลภาทีนิ ปน ตีณิ เอว กุสลมูลานีติ อโตฺถฯ ติ อวเสสา ผสฺสาทโย กุสลา ธมฺมา กุสลมูลานิ นาม น โหนฺติฯ อถ วา อวเสสา ผสฺสาทโย กุสลา ธมฺมาเยว นาม, น กุสลมูลานีติปิ อโตฺถฯ ติ เย วา ปน ปฐมปุจฺฉาย ทุติยปเทน กุสลมูลาติ ตโย อโลภาทโย คหิตาฯ ติ กิํ เต สเพฺพ ตโยปิ ธมฺมา กุสลาติ ปุจฺฉติฯ ติ สเพฺพสมฺปิ กุสลมูลานํ กุสลภาวํ สมฺปฎิจฺฉโนฺต อาหฯ อยํ ตาว มูลนเย มูลยมกสฺส อโตฺถฯ อิมินา อุปาเยน สพฺพปุจฺฉาสุ วิสฺสชฺชนนโย เวทิตโพฺพฯ ยํ ปน ยตฺถ วิเสสมตฺตํ อตฺถิ, ตเทว วณฺณยิสฺสามฯ</p>


<p> เอกมูลยมเก ตาว ติ คณนเฎฺฐน เอกมูลกํ อคฺคเหตฺวา สมานเฎฺฐน คเหตพฺพาฯ อยเญฺหตฺถ อโตฺถ – สเพฺพ เต กุสลมูเลน สมานมูลาฯ ยํ ผสฺสสฺส มูลํ, ตเทว เวทนาทีนนฺติฯ อถ เนสํ ตถาภาวํ สมฺปฎิจฺฉโนฺต ติ อาหฯ นฺติ กุสลจิตฺตสมุฎฺฐานรูปํ ทสฺสิตํฯ นฺติ อโลภาทินา กุสลมูเลน สมานมูลํ ฯ ยเถว หิ ผสฺสาทีนํ อโลภาทโย เหตุปจฺจยตฺตา มูลํ, ตถา ตํ สมุฎฺฐานรูปสฺสาปิ, กุสลลกฺขณาภาเวน ปน ตํ น กุสลํฯ</p>


<p> อญฺญมญฺญยมเก ‘เยเกจิ กุสลา’ติ อปุจฺฉิตฺวา ติ ปุจฺฉา กตาฯ กสฺมา? อิมินาปิ พฺยญฺชเนน ตเสฺสวตฺถสฺส สมฺภวโตฯ ติ อิทํ ปุริมสฺส วิเสสนํฯ ‘มูลานิ ยานิ เอกโต อุปฺปชฺชนฺตี’ติ หิ วุตฺตํ, ตานิ ปน กุสลมูลานิปิ โหนฺติ อกุสลอพฺยากตมูลานิปิ, อิธ กุสลมูลานีติ วิเสสทสฺสนตฺถมิทํ วุตฺตํฯ ติ อญฺญมญฺญํ เหตุปจฺจเยน ปจฺจยา โหนฺตีติ อโตฺถฯ ตเสฺสว ปฎิโลมปุจฺฉาย ‘สเพฺพ เต ธมฺมา  กุสลมูเลน เอกมูลา’ติ อวตฺวา ติ วุตฺตํฯ กสฺมา? อตฺถวิเสสาภาวโตฯ กุสลมูเลน เอกมูลาติ หิ ปุจฺฉาย กตาย ‘มูลานิ ยานิ เอกโต อุปฺปชฺชนฺตี’ติ เหฎฺฐา วุตฺตนเยเนว วิสฺสชฺชนํ กาตพฺพํ ภเวยฺย, เอวญฺจ สติ อตฺถวิเสสาภาโว โหติฯ ตสฺมา ตถา อกตฺวา  เอวํ ปุจฺฉา กตาฯ อิมินา อุปาเยน มูลมูลนยาทีสุปิ อญฺญมญฺญมูลยมเก ปุจฺฉาวิเสโส เวทิตโพฺพฯ</p>


<p> มูลมูลนเย ติ สเพฺพ เต กุสลมูลสงฺขาตา มูลาติ ปุจฺฉติฯ ติ สมานเฎฺฐน เอกเมว มูลมูลํ เอเตสนฺติ เอกมูลมูลาฯ ติ อญฺญมญฺญสฺส มูลํ อญฺญมญฺญมูลํ, อญฺญมญฺญมูลํ เหตุปจฺจยเฎฺฐน มูลํ เอเตสนฺติ อญฺญมญฺญมูลมูลาฯ</p>


<p> มูลกนเย ติ เหตุปจฺจยเฎฺฐน กุสลํ มูลํ เอเตสนฺติ กุสลมูลกาฯ</p>


<p> มูลมูลกนเย ติ กุสลานํ มูลํ กุสลมูลํฯ เหตุปจฺจยเฎฺฐเนว กุสลมูลํ มูลํ เอเตสนฺติ กุสลมูลมูลกาติฯ อยํ ตาว กุสลปทํ นิสฺสาย นยยมกปุจฺฉาสุ วิเสสโตฺถฯ</p>


<p> ทีสุปิ เอเสว นโยฯ อยํ ปน วิเสโส, นฺติ วิจิกิจฺฉาย เจว อุทฺธเจฺจน จ สมฺปยุตฺตํ โมหํ สนฺธาย วุตฺตํฯ</p>


<p>   นฺติ อฎฺฐารส จิตฺตุปฺปาทา รูปํ, นิพฺพานญฺจฯ นฺติ อิธ ปน ฐเปตฺวา สเหตุกอพฺยากตสมุฎฺฐานํ รูปํ, เสสํ ลพฺภติฯ สเหตุกอพฺยากตสมุฎฺฐานํ รูปํ อพฺยากตมูเลน เอกมูลํ โหติ, ตํ อโพฺพหาริกํ กตฺวา เอกโต ลพฺภมานกวเสเนว เจตํ วิสฺสชฺชนํ กตํฯ</p>


<p> ติ นามสงฺขาตา ธมฺมาฯ เต อตฺถโต จตฺตาโร อรูปิโน ขนฺธา, นิพฺพานญฺจฯ ติ กุสลากุสลอพฺยากตมูลวเสน นว มูลานิฯ นฺติ อเหตุกํ สพฺพมฺปิ อฎฺฐารส จิตฺตุปฺปาทวิจิกิจฺฉุทฺธจฺจสมฺปยุตฺตโมหนิพฺพานสงฺขาตํ นามํ นามมูเลน น เอกมูลํ ฯ น หิ ตํ เตน สทฺธิํ อุปฺปชฺชติฯ   ติ ปเทปิ สเหตุกํ นามํ นามมูเลนาติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<p> เหตุวาราทีสุปิ อิมินาวุปาเยน อโตฺถ เวทิตโพฺพฯ ติคาถา ยถานิทฺทิฎฺฐานํ ทสนฺนมฺปิ วารานํ ปุน อุทฺทานวเสเนว วุตฺตาติฯ</p>

</p>





