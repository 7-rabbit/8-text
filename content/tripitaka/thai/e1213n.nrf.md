<h1>สทฺทพินฺทุ</h1>
<h1>ปกรณํ</h1>
<ol>
<li>
ยสฺสเญเยฺยสุ ธเมฺมสุ, นาณุมตฺตมฺปเวทิตํ,  
  
นตฺวาสทฺธมฺมสงฺฆํตํ, สทฺทพินฺทุํสมารเภ;  
</li>
  
<li>
กาทิริตา นวสงฺขฺยา, กเมนฎา ทิ ยาทิจ,  
  
ปาทโยปญฺจ สงฺขฺยาตา, สุญฺญนามา สรญฺญนา;  
</li>
  
<li>
สเรเหวสราปุเพฺพ ลุตฺตาวาวีปเรรมา,  
  
พฺยญฺชนาจาคมาวาวี ทีฆรสฺสาทิสมฺภวา;  
</li>
  
<li>
กากาเสนาคโตสิส เกนิทฺธิมจฺจทสฺสยิ,  
  
อราชขฺวคฺคิเมสีนํ โสตุกเมฺมฆยิตฺถิโย;  
</li>
  
อิติ สนฺธิกโปฺป สมโตฺตฯ  
</li>
  
<li>
พุทฺธปุมยุวสนฺต ราชพฺรหฺมสขาจสา,  
  
ยตาทิเทหีชนฺตุจ สตฺถุปิตาภิภูวิทู;  
</li>
  
<li>
กญฺญามฺมารตฺติถิโป, กฺขรณีนทิรุมาตุภู,  
  
นปุํสเกติยนฺตาจ, ปทกมฺมทธายุโน;  
</li>
  
<li>
คหิตาคหเณเนตฺถ สุโทฺธสฺยาทฺยนฺตกาปุเม,  
  
วิมลาโหนฺติชาเนฺตหิ ถฺยํปญฺจเนฺตหิทาธิกา;  
</li>
  
<li>
นปุํสเกปโยคาตุ ชนกาโหนฺติตฺยนฺตโต,  
  
ปธานานุคตาสพฺพ นามสมาสตทฺธิตา;  
</li>
  
<li>
อตฺติลิงฺคานิปาตาทิ ตโตลุตฺตาวสฺยาทโย,  
  
สุตฺตานุรูปโตสิทฺธา โหนฺติวตฺตามนาทโย;  
</li>
  
อิติ นามกโปฺป สมโตฺตฯ  
</li>
  
<li>
ฉการเกสสามิสฺมิํ สมาโสโหติสมฺภวา,  
  
ตทฺธีตากตฺตุกมฺมส, มฺปทาโนกาสสามิสุ;  
</li>
  
<li>
สาธตฺตยมฺหิอาขฺยาโต กิตโกสตฺตสาธเน,  
  
สพฺพตฺถปฐมาวุเตฺต อวุเตฺตทุติยาทโย;  
</li>
  
<li>
มนสามุนิโนวุตฺยา วเนพุเทฺธนวณฺณิเต,  
  
วฎฺฎาหิโตวิวฎฺฎตฺถํ ภิกฺขุภาเวติภาวนํ;  
</li>
  
อิติ การกกโปฺป สมโตฺตฯ  
</li>
  
<li>
ราสีทฺวิปทิกาทฺวนฺทา ลิเงฺคนวจเนนจ,  
  
ลุตฺตาตุลฺยาธิกรณา พหุพฺพีหีตุเขมรู;  
</li>
  
<li>
ตปฺปุริสาจเขโมรา ทยาจกมฺมธารยา,  
  
ทิคโวจาวฺยยาหารา เอเตสเพฺพปิหาริตา;  
</li>
  
อิติ สมาสกโปฺป สมโตฺตฯ  
</li>
  
<li>
กจฺจาทิโตปิเอกมฺหา สทฺทโตนิยมํวินา,  
  
เนกเตฺถสติโภเนฺตว สเพฺพตทฺธิตปจฺจยา;  
</li>
  
อิติ ตทฺธิตกโปฺป สมโตฺตฯ  
</li>
  
<li>
กตฺตรินาญฺญถากเมฺม ตถาภาเวตุเมรยา,  
  
สเพฺพเตปจธาตุมฺหิ สเงฺขเปนมรูมยา;  
</li>
  
<li>
คมีมฺหาติคุณาผโตฺต สมฺภวาอญฺญธาตุสุ,  
  
อนนฺตาวปโยคาเต อาเทสปจฺจยาทิหิ;  
</li>
  
อิติ อาขฺยาตกโปฺป สมโตฺตฯ  
</li>
  
<li>
กิตาทิปจฺจยาสเพฺพ, เอกมฺหาอปิธาตุโต,  
  
สิยุํนุรูปโตสตฺต, สาธเนสติปายโต;  
</li>
  
อิติ กิตกโปฺป สมโตฺตฯ  
</li>
  
<li>
อิมินากิญฺจิเลเสน, สกฺกาญาตุํชินาคเม,  
  
ปโยคาญาณินาสินฺธุ, รโสเวเกนพินฺทุนา;  
</li>
  
<li>
รมฺมํสีฆปฺปเวสาย, ปุรํปิฎกสญฺญิตํ,  
  
มโคฺคชุมคฺคตํมคฺคํ, สทฺทารเญฺญวิโสธิโต;  
</li>
  
<li>
เตเนว กิญฺจิ ชลิโต ชลิโต ปทีโป  
  
กจฺจายนุตฺติรตโน จิตคพฺภโกเณ,  
  
ธมฺมาทิราชคุรุนา ครุมามเกน  
  
ธเมฺมน โยพฺพิปตินา สครุตฺตนีโต;  
</li>
  
อิติ สทฺทพินฺทุ ปกรณํ ปริสมตฺตํฯ  
</li>
  
โยสญฺญโม คุณธโน นยนํ นิชํว  
  
สิกฺขาปยี มม มวํ สุคตาคมาโท,  
  
สโลฺลก ปุญฺช สุหโท ปทุมาทิ ราม  
  
นาโม มหา ยติวรา จริโย สมยฺหํ;  
</li>
  
สทฺธาธเนน วสตา วิทิตมฺหิ ปุปฺผา  
  
ราเมธุนา อริยวํส ธชวฺหเยน,  
  
สเนฺตน ญาณติลโก ตฺยปราขฺยเกน  
  
พาลานเมตมวิธียิ มยาหิตาย;  
</li>
  
  
  
  
  