<h1>๕. ปารายนวโคฺค</h1>
<h3>วตฺถุคาถาวณฺณนา</h3>
<p>     ติ ปารายนวคฺคสฺส วตฺถุคาถาฯ ตาสํ อุปฺปตฺติ – อตีเต กิร พาราณสิวาสี เอโก รุกฺขวฑฺฒกี สเก อาจริยเก อทุติโย, ตสฺส โสฬส สิสฺสา, เอกเมกสฺส สหสฺสํ อเนฺตวาสิกาฯ เอวํ เต สตฺตรสาธิกโสฬสสหสฺสา อาจริยเนฺตวาสิโน สเพฺพปิ พาราณสิํ อุปนิสฺสาย ชีวิกํ กเปฺปนฺตา ปพฺพตสมีปํ คนฺตฺวา รุเกฺข คเหตฺวา ตเตฺถว นานาปาสาทวิกติโย นิฎฺฐาเปตฺวา กุลฺลํ พนฺธิตฺวา คงฺคาย พาราณสิํ อาเนตฺวา สเจ ราชา อตฺถิโก โหติ, รโญฺญ, เอกภูมิกํ วา…เป.… สตฺตภูมิกํ วา ปาสาทํ โยเชตฺวา เทนฺติฯ โน เจ, อเญฺญสมฺปิ วิกิณิตฺวา ปุตฺตทารํ โปเสนฺติฯ อถ เนสํ เอกทิวสํ อาจริโย ‘‘น สกฺกา วฑฺฒกิกเมฺมน นิจฺจํ ชีวิกํ กเปฺปตุํ, ทุกฺกรญฺหิ ชรากาเล เอตํ กมฺม’’นฺติ จิเนฺตตฺวา อเนฺตวาสิเก อามเนฺตสิ – ‘‘ตาตา, อุทุมฺพราทโย, อปฺปสารรุเกฺข อาเนถา’’ติฯ เต ‘‘สาธู’’ติ ปฎิสฺสุณิตฺวา อานยิํสุฯ โส เตหิ กฎฺฐสกุณํ กตฺวา ตสฺส อพฺภนฺตรํ ปวิสิตฺวา ยนฺตํ ปูเรสิฯ กฎฺฐสกุโณ สุปณฺณราชา วิย อากาสํ ลงฺฆิตฺวา วนสฺส อุปริ จริตฺวา อเนฺตวาสีนํ ปุรโต โอรุหิฯ อถ อาจริโย สิเสฺส อาห – ‘‘ตาตา, อีทิสานิ กฎฺฐวาหนานิ กตฺวา สกฺกา สกลชมฺพุทีเป รชฺชํ คเหตุํ, ตุเมฺหปิ, ตาตา, เอตานิ กโรถ, รชฺชํ คเหตฺวา ชีวิสฺสาม, ทุกฺขํ วฑฺฒกิสิเปฺปน ชีวิตุ’’นฺติฯ เต ตถา กตฺวา อาจริยสฺส ปฎิเวเทสุํฯ ตโต เน อาจริโย อาห – ‘‘กตมํ, ตาตา, รชฺชํ คณฺหามา’’ติ? ‘‘พาราณสิรชฺชํ อาจริยา’’ติฯ ‘‘อลํ, ตาตา, มา เอตํ รุจฺจิ, มยญฺหิ ตํ คเหตฺวาปิ ‘วฑฺฒกิราชา วฑฺฒกิยุวราชา’ติ วฑฺฒกิวาทา น มุจฺจิสฺสาม, มหโนฺต ชมฺพุทีโป, อญฺญตฺถ คจฺฉามา’’ติฯ</p>


<p>ตโต สปุตฺตทารา กฎฺฐวาหนานิ , อภิรุหิตฺวา สชฺชาวุธา หุตฺวา หิมวนฺตาภิมุขา คนฺตฺวา หิมวติ อญฺญตรํ นครํ ปวิสิตฺวา รโญฺญ นิเวสเนเยว ปจฺจุฎฺฐหํสุฯ เต ตตฺถ รชฺชํ คเหตฺวา อาจริยํ รเชฺช อภิสิญฺจิํสุฯ โส ‘‘กฎฺฐวาหโน ราชา’’ติ ปากโฎ อโหสิฯ ตมฺปิ นครํ  เตน คหิตตฺตา ‘‘กฎฺฐวาหนนคร’’เนฺตฺวว นามํ ลภิ, ตถา สกลรฎฺฐมฺปิ ฯ กฎฺฐวาหโน ราชา ธมฺมิโก อโหสิ, ตถา ยุวราชา อมจฺจฎฺฐาเนสุ จ ฐปิตา โสฬส สิสฺสาฯ ตํ รฎฺฐํ รญฺญา จตูหิ สงฺคหวตฺถูหิ สงฺคยฺหมานํ อติวิย อิทฺธํ ผีตํ นิรุปทฺทวญฺจ อโหสิฯ นาครา ชานปทา ราชานญฺจ ราชปริสญฺจ อติวิย มมายิํสุ ‘‘ภทฺทโก โน ราชา ลโทฺธ, ภทฺทิกา ราชปริสา’’ติฯ</p>


<p>อเถกทิวสํ มชฺฌิมเทสโต วาณิชา ภณฺฑํ คเหตฺวา กฎฺฐวาหนนครํ อาคมํสุ ปณฺณาการญฺจ คเหตฺวา ราชานํ ปสฺสิํสุฯ ราชา ‘‘กุโต อาคตตฺถา’’ติ สพฺพํ ปุจฺฉิฯ ‘‘พาราณสิโต เทวา’’ติฯ โส ตตฺถ สพฺพํ ปวตฺติํ ปุจฺฉิตฺวา – ‘‘ตุมฺหากํ รญฺญา สทฺธิํ มม มิตฺตภาวํ กโรถา’’ติ อาหฯ เต ‘‘สาธู’’ติ สมฺปฎิจฺฉิํสุฯ โส เตสํ ปริพฺพยํ ทตฺวา คมนกาเล สมฺปเตฺต ปุน อาทเรน วตฺวา วิสฺสเชฺชสิฯ เต พาราณสิํ คนฺตฺวา ตสฺส รโญฺญ อาโรเจสุํฯ ราชา ‘‘กฎฺฐวาหนรฎฺฐา อาคตานํ วาณิชกานํ อชฺชตเคฺค สุงฺกํ มุญฺจามี’’ติ เภริํ จราเปตฺวา ‘‘อตฺถุ เม กฎฺฐวาหโน มิโตฺต’’ติ เทฺวปิ อทิฎฺฐมิตฺตา อเหสุํฯ กฎฺฐวาหโนปิ จ สกนคเร เภริํ จราเปสิ – ‘‘อชฺชตเคฺค พาราณสิโต อาคตานํ วาณิชกานํ สุงฺกํ มุญฺจามิ, ปริพฺพโย จ เนสํ ทาตโพฺพ’’ติฯ ตโต พาราณสิราชา กฎฺฐวาหนสฺส เลขํ เปเสสิ ‘‘สเจ ตสฺมิํ ชนปเท ทฎฺฐุํ วา โสตุํ วา อรหรูปํ กิญฺจิ อจฺฉริยํ อุปฺปชฺชติ, อเมฺหปิ ทกฺขาเปตุ จ สาเวตุ จา’’ติฯ โสปิสฺส ตเถว ปฎิเลขํ เปเสสิฯ เอวํ  เตสํ กติกํ กตฺวา วสนฺตานํ กทาจิ กฎฺฐวาหนสฺส อติมหคฺฆา อจฺจนฺตสุขุมา กมฺพลา อุปฺปชฺชิํสุ พาลสูริยรสฺมิสทิสา วเณฺณนฯ เต ทิสฺวา ราชา ‘‘มม สหายสฺส เปเสมี’’ติ ทนฺตกาเรหิ อฎฺฐ ทนฺตกรณฺฑเก ลิขาเปตฺวา เตสุ กรณฺฑเกสุ เต กมฺพเล ปกฺขิปิตฺวา ลาขาจริเยหิ พหิ ลาขาโคฬกสทิเส การาเปตฺวา อฎฺฐปิ ลาขาโคฬเก สมุเคฺค ปกฺขิปิตฺวา วเตฺถน เวเฐตฺวา ราชมุทฺทิกาย ลเญฺฉตฺวา ‘‘พาราณสิรโญฺญ เทถา’’ติ อมเจฺจ เปเสสิฯ เลขญฺจ อทาสิ ‘‘อยํ ปณฺณากาโร นครมเชฺฌ อมจฺจปริวุเตน เปกฺขิตโพฺพ’’ติฯ</p>


<p>เต คนฺตฺวา พาราณสิรโญฺญ อทํสุฯ โส เลขํ วาเจตฺวา อมเจฺจ สนฺนิปาเตตฺวา นครมเชฺฌ ราชงฺคเณ ลญฺฉนํ ภินฺทิตฺวา ปลิเวฐนํ อปเนตฺวา สมุคฺคํ วิวริตฺวา อฎฺฐ ลาขาโคฬเก ทิสฺวา ‘‘มม สหาโย ลาขาโคฬเกหิ กีฬนกพาลกานํ วิย มยฺหํ ลาขาโคฬเก เปเสสี’’ติ มงฺกุ  หุตฺวา เอกํ ลาขาโคฬกํ อตฺตโน นิสินฺนาสเน ปหริฯ ตาวเทว ลาขา ปริปติ, ทนฺตกรณฺฑโก วิวรํ ทตฺวา เทฺวภาโค อโหสิฯ โส อพฺภนฺตเร กมฺพลํ ทิสฺวา อิตเรปิ วิวริ สพฺพตฺถ ตเถว อโหสิฯ เอกเมโก กมฺพโล ทีฆโต โสฬสหโตฺถ วิตฺถารโต อฎฺฐหโตฺถฯ ปสาริเต กมฺพเล  ราชงฺคณํ สูริยปฺปภาย โอภาสิตมิว อโหสิฯ ตํ ทิสฺวา มหาชโน องฺคุลิโย วิธุนิ, เจลุเกฺขปญฺจ อกาสิ, ‘‘อมฺหากํ รโญฺญ อทิฎฺฐสหาโย กฎฺฐวาหนราชา เอวรูปํ ปณฺณาการํ เปเสสิ, ยุตฺตํ เอวรูปํ มิตฺตํ กาตุ’’นฺติ อตฺตมโน อโหสิฯ ราชา โวหาริเก ปโกฺกสาเปตฺวา เอกเมกํ กมฺพลํ อคฺฆาเปสิ, สเพฺพปิ อนคฺฆา อเหสุํฯ ตโต จิเนฺตสิ – ‘‘ปจฺฉา เปเสเนฺตน ปฐมํ เปสิตปณฺณาการโต อติเรกํ เปเสตุํ วฎฺฎติ, สหาเยน จ เม อนโคฺฆ ปณฺณากาโร เปสิโต, กิํ นุ, โข, อหํ สหายสฺส เปเสยฺย’’นฺติ? เตน จ  สมเยน กสฺสโป ภควา อุปฺปชฺชิตฺวา พาราณสิยํ วิหรติฯ อถ รโญฺญ เอตทโหสิ – ‘‘วตฺถุตฺตยรตนโต อญฺญํ อุตฺตมรตนํ นตฺถิ, หนฺทาหํ วตฺถุตฺตยรตนสฺส อุปฺปนฺนภาวํ สหายสฺส เปเสมี’’ติฯ โส –</p>


<p>
‘‘พุโทฺธ โลเก สมุปฺปโนฺน, หิตาย สพฺพปาณินํ;  
  
ธโมฺม โลเก สมุปฺปโนฺน, สุขาย สพฺพปาณินํ;  
  
สโงฺฆ โลเก สมุปฺปโนฺน, ปุญฺญเกฺขตฺตํ อนุตฺตร’’นฺติฯ –  
</p>
  
<p>อิมํ คาถํ, ยาว อรหตฺตํ, ตาว เอกภิกฺขุสฺส ปฎิปตฺติญฺจ สุวณฺณปเฎฺฎ ชาติหิงฺคุลเกน ลิขาเปตฺวา สตฺตรตนมเย สมุเคฺค ปกฺขิปิตฺวา ตํ สมุคฺคํ มณิมเย สมุเคฺค, มณิมยํ มสารคลฺลมเย, มสารคลฺลมยํ โลหิตงฺคมเย, โลหิตงฺคมยํ, สุวณฺณมเย, สุวณฺณมยํ รชตมเย, รชตมยํ ทนฺตมเย, ทนฺตมยํ สารมเย, สารมยํ สมุคฺคํ เปฬาย ปกฺขิปิตฺวา เปฬํ ทุเสฺสน เวเฐตฺวา ลเญฺฉตฺวา มตฺตวรวารณํ โสวณฺณทฺธชํ โสวณฺณาลงฺการ เหมชาลสญฺฉนฺนํ กาเรตฺวา ตสฺสุปริ ปลฺลงฺกํ ปญฺญาเปตฺวา ปลฺลเงฺก เปฬํ อาโรเปตฺวา เสตจฺฉเตฺตน ธาริยมาเนน สพฺพคนฺธปุปฺผาทีหิ ปูชาย กริยมานาย สพฺพตาฬาวจเรหิ ถุติสตานิ คายมาเนหิ ยาว อตฺตโน รชฺชสีมา, ตาว มคฺคํ อลงฺการาเปตฺวา สยเมว เนสิฯ ตตฺร จ ฐตฺวา สามนฺตราชูนํ ปณฺณาการํ เปเสสิ – ‘‘เอวํ สกฺกโรเนฺตหิ อยํ ปณฺณากาโร เปเสตโพฺพ’’ติ ฯ ตํ สุตฺวา เต เต ราชาโน ปฎิมคฺคํ อาคนฺตฺวา ยาว กฎฺฐวาหนสฺส รชฺชสีมา, ตาว นยิํสุฯ</p>


<p>กฎฺฐวาหโนปิ สุตฺวา ปฎิมคฺคํ อาคนฺตฺวา ตเถว ปูเชโนฺต นครํ ปเวเสตฺวา อมเจฺจ จ นาคเร จ สนฺนิปาตาเปตฺวา ราชงฺคเณ ปลิเวฐนทุสฺสํ อปเนตฺวา เปฬํ วิวริตฺวา เปฬาย สมุคฺคํ ปสฺสิตฺวา อนุปุเพฺพน สพฺพสมุเคฺค วิวริตฺวา สุวณฺณปเฎฺฎ เลขํ ปสฺสิตฺวา ‘‘กปฺปสตสหเสฺสหิ อติทุลฺลภํ มม สหาโย ปณฺณาการรตนํ เปเสสี’’ติ อตฺตมโน หุตฺวา ‘‘อสุตปุพฺพํ วต สุณิมฺหา ‘พุโทฺธ โลเก อุปฺปโนฺน’ติ, ยํนูนาหํ คนฺตฺวา พุทฺธญฺจ ปเสฺสยฺยํ ธมฺมญฺจ สุเณยฺย’’นฺติ จิเนฺตตฺวา อมเจฺจ อามเนฺตสิ – ‘‘พุทฺธธมฺมสงฺฆรตนานิ กิร โลเก  อุปฺปนฺนานิ, กิํ กาตพฺพํ มญฺญถา’’ติ ฯ เต อาหํสุ – ‘‘อิเธว ตุเมฺห, มหาราช, โหถ, มยํ คนฺตฺวา ปวตฺติํ ชานิสฺสามา’’ติฯ</p>


<p>ตโต โสฬสสหสฺสปริวารา โสฬส อมจฺจา ราชานํ อภิวาเทตฺวา ‘‘ยทิ พุโทฺธ โลเก อุปฺปโนฺน ปุน ทสฺสนํ นตฺถิ, ยทิ น อุปฺปโนฺน, อาคมิสฺสามา’’ติ นิคฺคตาฯ รโญฺญ ปน ภาคิเนโยฺย ปจฺฉา ราชานํ วนฺทิตฺวา ‘‘อหมฺปิ คจฺฉามี’’ติ อาหฯ ตาต, ตฺวํ ตตฺถ พุทฺธุปฺปาทํ ญตฺวา ปุน อาคนฺตฺวา มม อาโรเจหีติฯ โส ‘‘สาธู’’ติ สมฺปฎิจฺฉิตฺวา อคมาสิฯ เต สเพฺพปิ สพฺพตฺถ เอกรตฺติวาเสน คนฺตฺวา พาราณสิํ ปตฺตาฯ อสมฺปเตฺตเสฺวว จ เตสุ ภควา ปรินิพฺพายิฯ เต ‘‘โก พุโทฺธ, กุหิํ พุโทฺธ’’ติ สกลวิหารํ อาหิณฺฑนฺตา สมฺมุขสาวเก ทิสฺวา ปุจฺฉิํสุฯ เต เนสํ ‘‘พุโทฺธ ปรินิพฺพุโต’’ติ อาจิกฺขิํสุฯ เต ‘‘อโห ทูรทฺธานํ อาคนฺตฺวา ทสฺสนมตฺตมฺปิ น ลภิมฺหา’’ติ ปริเทวมานา ‘‘กิํ, ภเนฺต, โกจิ ภควตา ทินฺนโอวาโท อตฺถี’’ติ ปุจฺฉิํสุฯ อาม, อุปาสกา อตฺถิ, สรณตฺตเย ปติฎฺฐาตพฺพํ, ปญฺจสีลานิ สมาทาตพฺพานิ, อฎฺฐงฺคสมนฺนาคโต อุโปสโถ อุปวสิตโพฺพ, ทานํ ทาตพฺพํ, ปพฺพชิตพฺพนฺติฯ เต สุตฺวา ตํ ภาคิเนยฺยํ อมจฺจํ ฐเปตฺวา สเพฺพ ปพฺพชิํสุฯ ภาคิเนโยฺย ปริโภคธาตุํ คเหตฺวา กฎฺฐวาหนรฎฺฐาภิมุโข ปกฺกามิฯ ปริโภคธาตุ นาม โพธิรุกฺขปตฺตจีวราทีนิฯ อยํ ปน ภควโต ธมฺมกรณํ ธมฺมธรํ วินยธรเมกํ เถรญฺจ คเหตฺวา ปกฺกามิ, อนุปุเพฺพน จ นครํ คนฺตฺวา ‘‘พุโทฺธ โลเก อุปฺปโนฺน จ ปรินิพฺพุโตฺต จา’’ติ รโญฺญ อาโรเจตฺวา ภควตา ทิโนฺนวาทํ อาจิกฺขิฯ ราชา เถรํ อุปสงฺกมิตฺวา ธมฺมํ สุตฺวา วิหารํ การาเปตฺวา เจติยํ ปติฎฺฐาเปตฺวา  โพธิรุกฺขํ โรเปตฺวา สรณตฺตเย ปญฺจสุ จ นิจฺจสีเลสุ ปติฎฺฐาย อฎฺฐงฺคุเปตํ อุโปสถํ อุปวสโนฺต ทานาทีนิ เทโนฺต ยาวตายุกํ ฐตฺวา กามาวจรเทวโลเก นิพฺพตฺติฯ เตปิ โสฬสสหสฺสา ปพฺพชิตฺวา ปุถุชฺชนกาลกิริยํ กตฺวา ตเสฺสว รโญฺญ ปริวารา สมฺปชฺชิํสุฯ</p>


<p>เต เอกํ พุทฺธนฺตรํ เทวโลเก เขเปตฺวา อมฺหากํ ภควติ  อนุปฺปเนฺนเยว เทวโลกโต จวิตฺวา อาจริโย ปเสนทิรโญฺญ ปิตุ ปุโรหิตสฺส ปุโตฺต ชาโต นาเมน ‘‘พาวรี’’ติ, ตีหิ มหาปุริสลกฺขเณหิ สมนฺนาคโต ติณฺณํ เวทานํ ปารคู, ปิตุโน จ อจฺจเยน ปุโรหิตฎฺฐาเน อฎฺฐาสิฯ อวเสสาปิ โสฬสาธิกโสฬสสหสฺสา ตเตฺถว สาวตฺถิยา พฺราหฺมณกุเล นิพฺพตฺตาฯ เตสุ โสฬส เชฎฺฐเนฺตวาสิโน พาวริสฺส สนฺติเก สิปฺปํ อุคฺคเหสุํ, อิตเร โสฬสสหสฺสา เตสํเยว สนฺติเกติ เอวํ เต ปุนปิ สเพฺพ สมาคจฺฉิํสุฯ มหาโกสลราชาปิ กาลมกาสิ, ตโต ปเสนทิํ รเชฺช อภิสิญฺจิํสุฯ พาวรี ตสฺสาปิ ปุโรหิโต อโหสิฯ ราชา ปิตรา ทินฺนญฺจ อญฺญญฺจ  โภคํ พาวริสฺส อทาสิฯ โส หิ ทหรกาเล ตเสฺสว สนฺติเก สิปฺปํ อุคฺคเหสิฯ ตโต พาวรี รโญฺญ อาโรเจสิ – ‘‘ปพฺพชิสฺสามหํ, มหาราชา’’ติฯ ‘‘อาจริย, ตุเมฺหสุ ฐิเตสุ มม ปิตา ฐิโต วิย โหติ, มา ปพฺพชิตฺถา’’ติฯ ‘‘อลํ, มหาราช, ปพฺพชิสฺสามี’’ติฯ ราชา วาเรตุํ อสโกฺกโนฺต ‘‘สายํ ปาตํ มม ทสฺสนฎฺฐาเน ราชุยฺยาเน ปพฺพชถา’’ติ ยาจิฯ อาจริโย โสฬสสหสฺสปริวาเรหิ โสฬสหิ สิเสฺสหิ สทฺธิํ ตาปสปพฺพชฺชํ ปพฺพชิตฺวา ราชุยฺยาเน วสิ, ราชา จตูหิ ปจฺจเยหิ อุปฎฺฐหติฯ สายํ ปาตญฺจสฺส อุปฎฺฐานํ คจฺฉติฯ</p>


<p>อเถกทิวสํ อเนฺตวาสิโน อาจริยํ อาหํสุ – ‘‘นครสมีเป วาโส นาม มหาปลิโพโธ, วิชนสมฺปาตํ อาจริย โอกาสํ คจฺฉาม, ปนฺตเสนาสนวาโส นาม พหูปกาโร ปพฺพชิตาน’’นฺติฯ อาจริโย ‘‘สาธู’’ติ สมฺปฎิจฺฉิตฺวา รโญฺญ อาโรเจสิฯ ราชา ติกฺขตฺตุํ วาเรตฺวา วาเรตุํ อสโกฺกโนฺต เทฺวสตสหสฺสานิ กหาปณานิ ทตฺวา เทฺว อมเจฺจ อาณาเปสิ ‘‘ยตฺถ อิสิคโณ วาสํ อิจฺฉติ, ตตฺถ อสฺสมํ กตฺวา เทถา’’ติฯ ตโต อาจริโย โสฬสาธิกโสฬสสหสฺสชฎิลปริวุโต อมเจฺจหิ อนุคฺคหมาโน อุตฺตรชนปทา ทกฺขิณชนปทาภิมุโข  อคมาสิฯ ตมตฺถํ คเหตฺวา อายสฺมา อานโนฺท สงฺคีติกาเล ปารายนวคฺคสฺส นิทานํ อาโรเปโนฺต อิมา คาถาโย อภาสิฯ</p>


<p>ตตฺถ ติ โกสลรฎฺฐสฺส นครา, สาวตฺถิโตติ วุตฺตํ โหติฯ นฺติ อกิญฺจนภาวํ, ปริคฺคหูปกรณวิเวกนฺติ วุตฺตํ โหติฯ</p>


<p>  , ติ โส พฺราหฺมโณ อสฺสกสฺส จ อฬกสฺส จาติ ทฺวินฺนมฺปิ ราชูนํ สมาสเนฺน วิสเย อาสเนฺน รเฎฺฐ, ทฺวินฺนมฺปิ รฎฺฐานํ มเชฺฌติ อธิปฺปาโยฯ ติ โคธาวริยา นทิยา กูเลฯ ยตฺถ โคธาวรี ทฺวิธา ภิชฺชิตฺวา ติโยชนปฺปมาณํ อนฺตรทีปมกาสิ สพฺพํ กปิฎฺฐวนสญฺฉนฺนํ, ยตฺถ ปุเพฺพสรภงฺคาทโย วสิํสุ, ตสฺมิํ เทเสติ อธิปฺปาโยฯ โส กิร ตํ ปเทสํ ทิสฺวา ‘‘อยํ ปุพฺพสมณาลโย ปพฺพชิตสารุปฺป’’นฺติ อมจฺจานํ นิเวเทสิฯ อมจฺจา ภูมิคฺคหณตฺถํ อสฺสกรโญฺญ สตสหสฺสํ, อฬกรโญฺญ สตสหสฺสํ อทํสุฯ เต ตญฺจ ปเทสํ อญฺญญฺจ ทฺวิโยชนมตฺตนฺติ สพฺพมฺปิ ปญฺจโยชนมตฺตํ ปเทสํ อทํสุฯ เตสํ กิร รชฺชสีมนฺตเร โส ปเทโส โหติฯ อมจฺจา ตตฺถ อสฺสมํ กาเรตฺวา สาวตฺถิโต จ อญฺญมฺปิ ธนํ อาหราเปตฺวา โคจรคามํ นิเวเสตฺวา อคมํสุฯ   ติ อุญฺฉาจริยาย จ วนมูลผเลน จฯ ตสฺมา วุตฺตํ ติฯ</p>


<p> ตตฺถ ติ ตสฺส โคธาวรีกูลสฺส, ตสฺส วา พฺราหฺมณสฺส อุปโยคเตฺถ เจตํ สามิวจนํ, ตํ อุปนิสฺสายาติ อโตฺถฯ ติ ตสฺมิํ คาเม กสิกมฺมาทินา สตสหสฺสํ อาโย อุปฺปชฺชิ, ตํ คเหตฺวา กุฎุมฺพิกา รโญฺญ อสฺสกสฺส สนฺติกํ อคมํสุ ‘‘สาทิยตุ เทโว อาย’’นฺติฯ โส ‘‘นาหํ สาทิยามิ, อาจริยเสฺสว อุปเนถา’’ติ อาหฯ อาจริโยปิ ตํ อตฺตโน อคฺคเหตฺวา ทานยญฺญํ อกปฺปยิฯ เอวํ โส สํวจฺฉเร สํวจฺฉเร ทานมทาสิฯ</p>


<p> นฺติ  คาถายโตฺถ – โส เอวํ สํวจฺฉเร สํวจฺฉเร ทานยญฺญํ ยชโนฺต เอกสฺมิํ สํวจฺฉเร ตํ  ยชิตฺวา ตโต คามา นิกฺขมฺม ฯ ปวิโฎฺฐ  จ ปณฺณสาลํ ปวิสิตฺวา ‘‘สุฎฺฐุ ทินฺน’’นฺติ ทานํ อนุมชฺชโนฺต นิสีทิฯ เอวํ  ตรุณาย พฺราหฺมณิยา ฆเร กมฺมํ อกาตุกามาย ‘‘เอโส, พฺราหฺมณ, พาวรี โคธาวรีตีเร อนุสํวจฺฉรํ สตสหสฺสํ วิสฺสเชฺชติ, คจฺฉ ตโต ปญฺจสตานิ ยาจิตฺวา ทาสิํ เม อาเนหี’’ติ เปสิโต ติฯ</p>


<p> ติ มคฺคคมเนน ฆฎฺฎปาทตโล, ปณฺหิกาย วา ปณฺหิกํ, โคปฺผเกน วา โคปฺผกํ, ชณฺณุเกน วา ชณฺณุกํ อาหจฺจ ฆฎฺฎปาโทฯ ติ สุขญฺจ กุสลญฺจ ปุจฺฉิ ‘‘กจฺจิ เต, พฺราหฺมณ, สุขํ, กจฺจิ กุสล’’นฺติฯ</p>


<p> ติ อนุมญฺญาหิ สทฺทหาหิฯ ติ สตฺตวิเธนฯ ติ โคมยวนปุปฺผกุสติณาทีนิ อาทาย สีฆํ สีฆํ พาวริสฺส อสฺสมทฺวารํ คนฺตฺวา โคมเยน ภูมิํ อุปลิมฺปิตฺวา ปุปฺผานิ วิกิริตฺวา ติณานิ สนฺถริตฺวา วามปาทํ กมณฺฑลูทเกน โธวิตฺวา สตฺตปาทมตฺตํ คนฺตฺวา อตฺตโน ปาทตเล ปรามสโนฺต เอวรูปํ กุหนํ กตฺวาติ วุตฺตํ โหติฯ ติ ภยชนกํ วจนํ อกิตฺตยิ, ‘‘สเจ เม ยาจมานสฺสา’’ติ อิมํ คาถมภาสีติ อธิปฺปาโยฯ ติ โทมนสฺสชาโตฯ</p>


<p> ติ ตสฺส ตํ วจนํ กทาจิ สจฺจํ ภเวยฺยาติ มญฺญมาโน สุสฺสติ ฯ ติ อสฺสเม อธิวตฺถา เทวตา เอวฯ ติ มุเทฺธ วา มุทฺธปาเต วาฯ</p>


<p> ติ โภตี เจ ชานาติฯ ติ มุทฺธปาตญฺจฯ ติ ญาณํ เม เอตฺถฯ</p>


<p> ติ เอกูนติํสวสฺสวยกาเลฯ พาวริพฺราหฺมเณ ปน โคธาวรีตีเร วสมาเน อฎฺฐนฺนํ วสฺสานํ อจฺจเยน พุโทฺธ โลเก อุทปาทิฯ ติ อนุวํโสฯ</p>


<p> ติ  สพฺพาภิญฺญาย พลปฺปโตฺต, สพฺพา วา อภิญฺญาโย จ พลานิ จ ปโตฺตฯ ติ อารมฺมณํ  กตฺวา ปวตฺติยา วิมุตฺตจิโตฺตฯ</p>


<p> ติ โสโก อสฺสฯ ติ มหาปโญฺญฯ ติ อุตฺตมวิปุลปโญฺญ ภูเต อภิรตวรปโญฺญ วาฯ ติ วิคตธุโร, อปฺปฎิโมติ วุตฺตํ โหติฯ</p>


<p> ติ เวทปารเคฯ ติ ปสฺสถ นฺติ อชานนฺตานํฯ ติ ลกฺขณานิฯ ติ กถิตานิ, วิตฺถาริตานีติ วุตฺตํ โหติฯ ติ สมตฺตานิ, ปริปุณฺณานีติ วุตฺตํ โหติฯ ติ ธเมฺมน อนุสาสติฯ</p>


<p> นฺติ ‘‘กีว จิรํ ชาโต’’ติ มม ชาติญฺจ โคตฺตญฺจ ลกฺขณญฺจฯ ติ มยา ปริจิตเวเท จ มม สิเสฺส จฯ ติ อิเม สตฺต ปเญฺห จิเตฺตเนว ปุจฺฉถฯ</p>


<p> ติ เอโกเยว เอส นามโคตฺตวเสน วุโตฺตฯ ติ อุโภฯ ติ วิสุํ วิสุํ คณวโนฺตฯ ติ ปุเพฺพ กสฺสปสฺส ภควโต สาสเน ปพฺพชิตฺวาฯ คตปจฺจาคตวตฺตปุญฺญวาสนาย วาสิตจิตฺตาฯ นฺติ มาหิสฺสตินามิกํ ปุรํ, นครนฺติ วุตฺตํ โหติฯ ตญฺจ นครํ ปวิฎฺฐาติ อธิปฺปาโย, เอวํ สพฺพตฺถฯ นฺติ โคธปุรสฺส นามํฯ นฺติ ปวนนครํ วุจฺจติ, ‘‘วนสาวตฺถิ’’นฺติ เอเกฯ เอวํ วนสาวตฺถิโต โกสมฺพิํ, โกสมฺพิโต จ สาเกตํ อนุปฺปตฺตานํ กิร เตสํ โสฬสนฺนํ ชฎิลานํ ฉโยชนมตฺตา ปริสา อโหสิฯ</p>


<p> อถ  ภควา ‘‘พาวริสฺส ชฎิลา มหาชนํ สํวเฑฺฒนฺตา อาคจฺฉนฺติ, น จ ตาว เนสํ อินฺทฺริยานิ ปริปากํ คจฺฉนฺติ, นาปิ อยํ เทโส สปฺปาโย, มคธเขเตฺต ปน เตสํ ปาสาณกเจติยํ สปฺปายํฯ ตตฺร  หิ มยิ ธมฺมํ เทเสเนฺต มหาชนสฺส ธมฺมาภิสมโย ภวิสฺสติ, สพฺพนครานิ จ ปวิสิตฺวา อาคจฺฉนฺตา พหุตเรน ชเนน อาคมิสฺสนฺตี’’ติ ภิกฺขุสงฺฆปริวุโต สาวตฺถิโต ราชคหาภิมุโข  อคมาสิฯ เตปิ ชฎิลา สาวตฺถิํ อาคนฺตฺวา วิหารํ ปวิสิตฺวา ‘‘โก พุโทฺธ, กุหิํ พุโทฺธ’’ติ วิจินนฺตา คนฺธกุฎิมูลํ คนฺตฺวา ภควโต ปทนิเกฺขปํ ทิสฺวา ‘‘รตฺตสฺส หิ อุกฺกุฎิกํ ปทํ ภเว…เป.… วิวฎฺฎจฺฉทสฺส อิทมีทิสํ ปท’’นฺติ (อ. นิ. อฎฺฐ. ๑.๑.๒๖๐-๒๖๑; ธ. ป. อฎฺฐ. ๑.๒๐ สามาวตีวตฺถุ; วิสุทฺธิ. ๑.๔๕) ‘‘สพฺพญฺญุ พุโทฺธ’’ติ นิฎฺฐํ คตาฯ ภควาปิ อนุปุเพฺพน เสตพฺยกปิลวตฺถุอาทีนิ นครานิ ปวิสิตฺวา มหาชนํ สํวเฑฺฒโนฺต ปาสาณกเจติยํ คโตฯ ชฎิลาปิ ตาวเทว สาวตฺถิโต นิกฺขมิตฺวา สพฺพานิ ตานิ นครานิ ปวิสิตฺวา ปาสาณกเจติยเมว อคมํสุฯ เตน วุตฺตํ นฺติอาทิฯ</p>


<p> ตตฺถ นฺติ มคธปุรํ ราชคหนฺติ อธิปฺปาโยฯ นฺติ มหโต ปาสาณสฺส อุปริ ปุเพฺพ เทวฎฺฐานํ อโหสิฯ อุปฺปเนฺน ปน ภควติ วิหาโร ชาโตฯ โส เตเนว ปุริมโวหาเรน ‘‘ปาสาณกํ เจติย’’นฺติ วุจฺจติฯ</p>


<p> นฺติ เต หิ ชฎิลา เวคสา ภควนฺตํ อนุพนฺธมานา สายํ คตมคฺคํ ปาโต, ปาโต คตมคฺคญฺจ สายํ คจฺฉนฺตา ‘‘เอตฺถ ภควา’’ติ สุตฺวา อติวิย ปีติปาโมชฺชชาตา ตํ เจติยํ อภิรุหิํสุฯ เตน วุตฺตํ นฺติฯ</p>


<p> ติ ตสฺมิํ ปาสาณเก เจติเย สเกฺกน มาปิตมหามณฺฑเป นิสินฺนํ ภควนฺตํ ทิสฺวา ‘‘กจฺจิ อิสโย ขมนีย’’นฺติอาทินา นเยน ภควตา ปฎิสโมฺมทนีเย กเต ‘‘ขมนียํ โภ โคตมา’’ติอาทีหิ สยมฺปิ ปฎิสนฺถารํ กตฺวา อชิโต เชฎฺฐเนฺตวาสี เอกมนฺตํ ฐิโต หฎฺฐจิโตฺต หุตฺวา มโนปเญฺห ปุจฺฉิฯ</p>


<p> ตตฺถ ติ ‘‘กติวโสฺส’’ติ เอวํ อุทฺทิสฺสฯ นฺติ ‘‘อมฺหากํ อาจริยสฺส ชาติํ พฺรูหี’’ติ ปุจฺฉติฯ นฺติ นิฎฺฐาคมนํฯ</p>


<p>   นฺติ วีสติวสฺสาธิกํ วสฺสสตํฯ ติ มหาปุริสลกฺขเณฯ เอตสฺมิํ อิโต ปเรสุ จ อิติหาสาทีสุ อนวโยติ  อธิปฺปาโย ปรปทํ วา  อาเนตฺวา เตสุ ปารมิํ คโตติ โยเชตพฺพํฯ ติ ปกติอลสทุเมฺมธมาณวกานํ ปญฺจสตานิ สยํ มเนฺต วาเจติฯ ติ เอเก พฺราหฺมณธเมฺม, เตวิชฺชเก ปาวจเนติ วุตฺตํ โหติฯ</p>


<p> นฺติ ลกฺขณานํ วิตฺถารํ, ‘‘กตมานิ ตานิสฺส คเตฺต ตีณิ ลกฺขณานี’’ติ ปุจฺฉติฯ</p>


<p> ติ ปุจฺฉมานํ ติ เทวาทีสุ กํ ปุคฺคลํ เอตํ ปญฺหวจนํ ปฎิภาสตีติฯ</p>


<p> เอวํ พฺราหฺมโณ ปญฺจนฺนํ ปญฺหานํ เวยฺยากรณํ สุตฺวา อวเสเส เทฺว ปุจฺฉโนฺต ติ อาหฯ อถสฺส ภควา เต พฺยากโรโนฺต ติ คาถมาหฯ ตตฺถ ยสฺมา จตูสุ สเจฺจสุ อญฺญาณภูตา อวิชฺชา สํสารสฺส สีสํ, ตสฺมา ‘‘อวิชฺชา มุทฺธา’’ติ อาหฯ ยสฺมา จ อรหตฺตมคฺควิชฺชา อตฺตนา สหชาเตหิ สทฺธาสติสมาธิกตฺตุกมฺยตาฉนฺทวีริเยหิ สมนฺนาคตา อินฺทฺริยานํ เอกรสฎฺฐภาวมุปคตตฺตา ตํ มุทฺธํ อธิปาเตติ, ตสฺมา ติอาทิมาหฯ</p>


<p> ติ อถ อิมํ ปญฺหเวยฺยากรณํ สุตฺวา อุปฺปนฺนาย มหาปีติยา สนฺถมฺภิตฺวา อลีนภาวํ, กายจิตฺตานํ อุทคฺคํ ปตฺวาติ อโตฺถฯ ปติตฺวา จ ติ อิมํ คาถมาหฯ อถ นํ อนุกมฺปมาโน ภควา ติ คาถมาหฯ วตฺวา จ ติ สพฺพญฺญุปวารณํ ปวาเรสิฯ ตตฺถ นฺติ อนวเสสานํ โสฬสสหสฺสานํฯ นฺติ ตตฺถ ปาสาณเก เจติเย, ตตฺถ วา ปริสาย, เตสุ วา ปวาริเตสุ อชิโต ปฐมํ ปญฺหํ ปุจฺฉีติฯ เสสํ สพฺพคาถาสุ ปากฎเมวาติฯ</p>

</p>

</p>


<h3>๑. อชิตสุตฺตวณฺณนา</h3>
<p> ตสฺมิํ    ปน ปเญฺห ติ ปฎิจฺฉาทิโตฯ ติ กิํ อสฺส โลกสฺส อภิเลปนํ วเทสิฯ</p>


<p> ติ มจฺฉริยเหตุ จ ปมาทเหตุ จ นปฺปกาสติฯ มจฺฉริยํ หิสฺส ทานาทิคุเณหิ ปกาสิตุํ น เทติ, ปมาโท สีลาทีหิฯ นฺติ ตณฺหา อสฺส โลกสฺส มกฺกฎเลโป วิย มกฺกฎสฺส อภิเลปนํฯ นฺติ ชาติอาทิกํ ทุกฺขํฯ</p>


<p> ติ สเพฺพสุ รูปาทิอายตเนสุ ตณฺหาทิกา โสตา สนฺทนฺติฯ นฺติ เตสํ กิํ อาวรณํ กา รกฺขาติ? ติ ตํ เตสํ นิวารณสงฺขาตํ สํวรํ พฺรูหิฯ เอเตน สาวเสสปฺปหานํ ปุจฺฉติฯ ติ เกน ธเมฺมน เอเต โสตา ปิธิยฺยนฺติ ปจฺฉิชฺชนฺติฯ เอเตน อนวเสสปฺปหานํ ปุจฺฉติฯ</p>


<p> นฺติ วิปสฺสนายุตฺตาฯ กุสลานํ ธมฺมานํ คติโย สมเนฺนสมานา สติ เตสํ โสตานํ นิวารณํฯ ติ ตเมวาหํ สติํ โสตานํ สํวรํ พฺรูมีติ อธิปฺปาโยฯ ติ รูปาทีสุ ปน อนิจฺจตาทิปฎิเวธสาธิกาย มคฺคปญฺญาย เอเต โสตา สพฺพโส ปิธิยฺยนฺตีติฯ</p>


<p> ติ ปญฺหคาถาย, ยา จายํ ตยา วุตฺตา ปญฺญา ยา จ  ยญฺจ ตทวเสสํ  สพฺพมฺปิ  นิรุชฺฌติ,  ปญฺหํ ติ เอวํ สเงฺขปโตฺถ เวทิตโพฺพฯ</p>


<p> วิสฺสชฺชนคาถาย ปนสฺส ยสฺมา ปญฺญาสติโย นาเมเนว สงฺคหํ คจฺฉนฺติ, ตสฺมา ตา วิสุํ น วุตฺตาฯ อยเมตฺถ สเงฺขปโตฺถ –  ตฺวํ,  ‘‘กเตฺถตํ อุปรุชฺฌตี’’ติ, ตํ เต  ตํ  วทโนฺต  , ตสฺส, ตสฺส หิ  สเหว อปุพฺพํ อจริมํ ฯ เอเตฺถว วิญฺญาณนิโรเธ นิรุชฺฌติ เอตํ, วิญฺญาณนิโรธา ตสฺส นิโรโธ โหติฯ ตํ นาติวตฺตตีติ วุตฺตํ โหติฯ</p>


<p> เอตฺตาวตา  จ ‘‘ทุกฺขมสฺส มหพฺภย’’นฺติ อิมินา ปกาสิตํ ทุกฺขสจฺจํ, ‘‘ยานิ โสตานี’’ติ อิมินา สมุทยสจฺจํ ปญฺญาเยเต ปิธิยฺยเรติ อิมินา มคฺคสจฺจํ, ‘‘อเสสํ อุปรุชฺฌตี’’ติ อิมินา นิโรธสจฺจนฺติ เอวํ จตฺตาริ สจฺจานิ สุตฺวาปิ อริยภูมิํ อนธิคโต ปุน เสขาเสขปฎิปทํ ปุจฺฉโนฺต ติ คาถมาหฯ ตตฺถ ติ อนิจฺจาทิวเสน ปริวีมํสิตธมฺมา, อรหตํ เอตํ อธิวจนํฯ ติ สีลาทีนิ สิกฺขมานา อวเสสา อริยปุคฺคลาฯ ติ พหู สตฺตชนาฯ ติ เตสํ เม เสขาเสขานํ นิปโก ปณฺฑิโต ตฺวํ ปุโฎฺฐ ปฎิปตฺติํ พฺรูหีติฯ</p>


<p> อถสฺส ภควา ยสฺมา เสเขน กามจฺฉนฺทนีวรณํ อาทิํ กตฺวา สพฺพกิเลสา ปหาตพฺพา เอว, ตสฺมา ติ อุปฑฺฒคาถาย เสขปฎิปทํ ทเสฺสติฯ ตสฺสโตฺถ – วตฺถุ  กิเลสกาเมน  กายทุจฺจริตาทโย จ มนโส อาวิลภาวกเร ธเมฺม ปชหโนฺต ติฯ ยสฺมา ปน อเสโข อนิจฺจาทิวเสน สพฺพสงฺขาราทีนํ ปริตุลิตตฺตา กุสโล สพฺพธเมฺมสุ กายานุปสฺสนาสติอาทีหิ จ สโต สกฺกายทิฎฺฐิอาทีนํ ภินฺนตฺตา ภิกฺขุภาวํ ปโตฺต จ หุตฺวา สพฺพิริยาปเถสุ  ตสฺมา ติ อุปฑฺฒคาถาย อเสขปฎิปทํ ทเสฺสติฯ เสสํ สพฺพตฺถ ปากฎเมวฯ</p>


<p>เอวํ ภควา อรหตฺตนิกูเฎน เทสนํ นิฎฺฐาเปสิ, เทสนาปริโยสาเน อชิโต อรหเตฺต ปติฎฺฐาสิ สทฺธิํ อเนฺตวาสิสหเสฺสน, อเญฺญสญฺจ อเนกสหสฺสานํ ธมฺมจกฺขุํ อุทปาทิฯ สห อรหตฺตปฺปตฺติยา จ อายสฺมโต อชิตสฺส  อเนฺตวาสิสหสฺสสฺส จ อชินชฎาวากจีราทีนิ อนฺตรธายิํสุฯ สเพฺพว อิทฺธิมยปตฺตจีวรธรา, ทฺวงฺคุลเกสา เอหิภิกฺขู หุตฺวา ภควนฺตํ นมสฺสมานา ปญฺชลิกา นิสีทิํสูติฯ</p>

</p>

</p>


<h3>๒. ติสฺสเมเตฺตยฺยสุตฺตวณฺณนา</h3>
<p>    ติ ติสฺสเมเตฺตยฺยสุตฺตํฯ กา อุปฺปตฺติ? สพฺพสุตฺตานํ ปุจฺฉาวสิกา เอว อุปฺปตฺติฯ เต หิ พฺราหฺมณา ‘‘กตาวกาสา ปุจฺฉโวฺห’’ติ ภควตา ปวาริตตฺตา อตฺตโน อตฺตโน สํสยํ ปุจฺฉิํสุฯ ปุโฎฺฐ ปุโฎฺฐ จ เตสํ ภควา พฺยากาสิฯ เอวํ ปุจฺฉาวสิกาเนเวตานิ สุตฺตานีติ เวทิตพฺพานิฯ</p>


<p>นิฎฺฐิเต ปน อชิตปเญฺห ‘‘กถํ โลกํ อเวกฺขนฺตํ, มจฺจุราชา น ปสฺสตี’’ติ (สุ. นิ. ๑๑๒๔; จูฬนิ. ปิงฺคิยมาณวปุจฺฉา ๑๔๔) เอวํ โมฆราชา ปุจฺฉิตุํ อารภิฯ ตํ ‘‘น ตาวสฺส อินฺทฺริยานิ ปริปากํ คตานี’’ติ ญตฺวา ภควา ‘‘ติฎฺฐ ตฺวํ, โมฆราช, อโญฺญ ปุจฺฉตู’’ติ ปฎิกฺขิปิฯ ตโต ติสฺสเมเตฺตโยฺย อตฺตโน สํสยํ ปุจฺฉโนฺต ติ คาถมาหฯ ตตฺถ ติ โก อิธ ตุโฎฺฐฯ ติ ตณฺหาทิฎฺฐิวิปฺผนฺทิตานิฯ ติ อุโภ อเนฺต อภิชานิตฺวาฯ ติ ปญฺญาย น ลิปฺปติฯ</p>


<p> ตเสฺสตมตฺถํ พฺยากโรโนฺต ภควา ติ คาถาทฺวยมาหฯ ตตฺถ ติ กามนิมิตฺตํ พฺรหฺมจริยวา, กาเมสุ อาทีนวํ ทิสฺวา มคฺคพฺรหฺมจริเยน สมนฺนาคโตติ วุตฺตํ โหติฯ เอตฺตาวตา สนฺตุสิตํ ทเสฺสติ, ‘‘วีตตโณฺห’’ติอาทีหิ อนิญฺชิตํ ฯ ตตฺถ ติ อนิจฺจาทิวเสน ธเมฺม วีมํสิตฺวา ราคาทินิพฺพาเนน นิพฺพุโตฯ เสสํ ตตฺถ ตตฺถ วุตฺตนยตฺตา ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน อยมฺปิ พฺราหฺมโณ อรหเตฺต ปติฎฺฐาสิ สทฺธิํ อเนฺตวาสิสหเสฺสน, อเญฺญสญฺจ อเนกสหสฺสานํ ธมฺมจกฺขุํ อุทปาทิฯ เสสํ ปุพฺพสทิสเมวาติฯ</p>

</p>

</p>


<h3>๓. ปุณฺณกสุตฺตวณฺณนา</h3>
<p> นฺติ   ปุณฺณกสุตฺตํฯ อิมมฺปิ ปุริมนเยเนว โมฆราชานํ ปฎิกฺขิปิตฺวา วุตฺตํฯ ตตฺถ นฺติ อกุสลมูลาทิทสฺสาวิํฯ ติ อิสินามกา ชฎิลาฯ นฺติ เทยฺยธมฺมํฯ ติ ปริเยสนฺติฯ</p>


<p> ติ รูปาทีนิ ปตฺถยมานาฯ นฺติ อิตฺถภาวญฺจ ปตฺถยมานา, มนุสฺสาทิภาวํ อิจฺฉนฺตาติ วุตฺตํ โหติฯ ติ ชรํ นิสฺสิตาฯ ชรามุเขน เจตฺถ สพฺพวฎฺฎทุกฺขํ วุตฺตํฯ เตน วฎฺฎทุกฺขนิสฺสิตา ตโต อปริมุจฺจมานา เอว กปฺปยิํสูติ ทีเปติฯ</p>


<p> ติ เอตฺถ ยโญฺญเยว ยญฺญปโถฯ อิทํ วุตฺตํ โหติ – กจฺจิ เต ยเญฺญ อปฺปมตฺตา หุตฺวา ยญฺญํ กปฺปยนฺตา วฎฺฎทุกฺขมตริํสูติฯ</p>


<p> ติ รูปปฎิลาภาทโย ปเตฺถนฺติฯ ติ ‘‘สุยิฎฺฐํ สุจิ ทินฺน’’นฺติอาทินา นเยน ยญฺญาทีนิ ปสํสนฺติฯ ติ รูปาทิปฎิลาภาย วาจํ ภินฺทนฺติฯ ติ เทนฺติฯ นฺติ รูปาทิปฎิลาภํ ปฎิจฺจ ปุนปฺปุนํ กาเม เอว อภิชปฺปนฺติ, ‘‘อโห วต อมฺหากํ สิยุ’’นฺติ วทนฺติ, ตณฺหญฺจ ตตฺถ วเฑฺฒนฺตีติ วุตฺตํ  โหติฯ ติ ยาคาธิมุตฺตาฯ ติ เอวมิเมหิ อาสีสนาทีหิ ภวราเคเนว รตฺตา, ภวราครตฺตา วา หุตฺวา เอตานิ อาสีสนาทีนิ กโรนฺตา  ชาติอาทิวฎฺฎทุกฺขํ น อุตฺตริํสูติฯ</p>


<p> ติ อถ อิทานิ โก อโญฺญ อตารีติฯ ติ ญาเณน วีมํสิตฺวาฯ ติ ปรานิ จ โอรานิ จ, ปรตฺตภาวสกตฺตภาวาทีนิ ปรานิ จ โอรานิ จาติ วุตฺตํ โหติฯ ติ กายทุจฺจริตาทิธูมวิรหิโตฯ ติ ราคาทิอีฆวิรหิโต ฯ ติ โส เอวรูโป อรหา ชาติชรํ อตาริฯ เสสเมตฺถ ปากฎเมวฯ</p>


<p>เอวํ  ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน อยมฺปิ พฺราหฺมโณ อรหเตฺต ปติฎฺฐาสิ สทฺธิํ อเนฺตวาสิสหเสฺสน, อเญฺญสญฺจ อเนกสตานํ ธมฺมจกฺขุํ อุทปาทิฯ เสสํ วุตฺตสทิสเมวาติฯ</p>

</p>

</p>


<h3>๔. เมตฺตคูสุตฺตวณฺณนา</h3>
<p>   นฺติ เมตฺตคุสุตฺตํฯ ตตฺถ นฺติ ‘‘อยํ เวทคู’’ติ จ ‘‘ภาวิตโตฺต’’ติ จ เอวํ ตํ มญฺญามิฯ</p>


<p> ติ เอตฺถ -อิติ ปทปูรณมเตฺต นิปาโต, ปุจฺฉสิเจฺจว อโตฺถฯ นฺติ ยถา ปชานโนฺต อาจิกฺขติ, เอวํ อาจิกฺขิสฺสามิฯ ติ ตณฺหาทิอุปธินิทานา ชาติอาทิทุกฺขวิเสสา ปภวนฺติฯ</p>


<p> เอวํ อุปธินิทานโต ปภวเนฺตสุ ทุเกฺขสุ – ติ คาถาฯ ตตฺถ นฺติ สงฺขาเร อนิจฺจาทิวเสน ชานโนฺตฯ  ติ วฎฺฎทุกฺขสฺส ชาติการณํ ‘‘อุปธี’’ติ อนุปสฺสโนฺตฯ</p>


<p> ติ โสกญฺจ ปริเทวญฺจฯ ติ ยถา ยถา สตฺตา ชานนฺติ, ตถา ตถา ปญฺญาปนวเสน วิทิโต เอส ธโมฺมติฯ</p>


<p> นฺติ  นิพฺพานธมฺมํ นิพฺพานคามินิปฎิปทาธมฺมญฺจ เต เทสยิสฺสามิฯ ติ ทิเฎฺฐ ทุกฺขาทิธเมฺม, อิมสฺมิํเยว วา อตฺตภาเวฯ นฺติ อตฺตปจฺจกฺขํฯ ติ ยํ ธมฺมํ ‘‘สเพฺพ สงฺขารา อนิจฺจา’’ติอาทินา นเยน สมฺมสโนฺต วิทิตฺวาฯ ติ ตํ วุตฺตปการธมฺมโชตกํ ตว วจนํ อหํ ปตฺถยามิฯ นฺติ ตญฺจ ธมฺมมุตฺตมํ อภินนฺทามีติฯ</p>


<p>   ติ เอตฺถ นฺติ อนาคตทฺธา วุจฺจติ, ติ อตีตทฺธา, ติ ปจฺจุปฺปนฺนทฺธาฯ นฺติ เอเตสุ อุทฺธาทีสุ ตณฺหญฺจ ทิฎฺฐินิเวสนญฺจ อภิสงฺขารวิญฺญาณญฺจ ปนุเทหิ, ปนุทิตฺวา จ  เอวํ สเนฺต ทุวิเธปิ ภเว น ติเฎฺฐยฺยฯ เอวํ ตาว ปนุชฺชสทฺทสฺส ปนุเทหีติ อิมสฺมิํ อตฺถวิกเปฺป สมฺพโนฺธ, ปนุทิตฺวาติ เอตสฺมิํ ปน อตฺถวิกเปฺป ภเว น ติเฎฺฐติ  อยเมว สมฺพโนฺธฯ เอตานิ นนฺทินิเวสนวิญฺญาณานิ ปนุทิตฺวา ทุวิเธปิ ภเว น ติเฎฺฐยฺยาติ วุตฺตํ โหติฯ</p>


<p> เอตานิ วิโนเทตฺวา ภเว อติฎฺฐโนฺต เอโส – ติ คาถาฯ ตตฺถ ติ อิมสฺมิํเยว สาสเน, อิมสฺมิํเยว วา อตฺตภาเวฯ นฺติ เอตฺถ นฺติ นิพฺพานํฯ ตํ สนฺธาย ภควนฺตํ อาลปโนฺต อาห – ‘‘สุกิตฺติตํ โคตมนูปธีก’’นฺติฯ</p>


<p> น เกวลํ ทุกฺขเมว ปหาสิ – ติ คาถาฯ ตตฺถ นฺติ สกฺกจฺจํ, สทา วาฯ ติ ตสฺมา ตํ นมสฺสามิฯ ติ อุปคนฺตฺวาฯ ติ ภควนฺตํ อาลปโนฺต อาหฯ</p>


<p> อิทานิ ตํ ภควา ‘‘อทฺธา หิ ภควา ปหาสิ  ทุกฺข’’นฺติ เอวํ เตน พฺราหฺมเณน วิทิโตปิ อตฺตานํ อนุปเนตฺวาว ปหีนทุเกฺขน ปุคฺคเลน โอวทโนฺต นฺติ คาถมาหฯ ตสฺสโตฺถ –  ตฺวํ อภิชานโนฺต ‘‘อยํ พาหิตปาปตฺตา  เวเทหิ คตตฺตา  กิญฺจนาภาเวน  กาเมสุ จ ภเวสุ จ อสตฺตตฺตา ติ ชญฺญา ชาเนยฺยาสิฯ ฯ</p>


<p> กิญฺจ ภิโยฺย – ติ คาถาฯ ตตฺถ ติ อิมสฺมิํ สาสเน, อตฺตภาเว วาฯ ติ โวสฺสชฺชิตฺวาฯ เสสํ สพฺพตฺถ ปากฎเมวฯ</p>


<p>เอวํ  ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ วุตฺตสทิโส เอว ธมฺมาภิสมโย อโหสีติฯ</p>

</p>

</p>


<h3>๕. โธตกสุตฺตวณฺณนา</h3>
<p>   นฺติ โธตกสุตฺตํฯ ตตฺถ ติ วาจํ อภิกงฺขามิฯ ติ อตฺตโน ราคาทีนํ นิพฺพานตฺถาย อธิสีลาทีนิ สิเกฺขยฺยฯ ติ มม มุขโตฯ</p>


<p> เอวํ วุเตฺต อตฺตมโน โธตโก ภควนฺตํ อภิตฺถวมาโน กถํกถาปโมกฺขํ ยาจโนฺต นฺติ คาถมาหฯ ตตฺถ ติ ปสฺสามิ อหํ เทวมนุสฺสโลเกฯ ติ ตํ เอวรูปํ นมสฺสามิฯ ติ ปโมเจหิฯ</p>


<p> อถสฺส ภควา อตฺตาธีนเมว กถํกถาปโมกฺขํ โอฆตรณมุเขน ทเสฺสโนฺต นฺติ คาถมาหฯ ตตฺถ ติ อหํ น สหิสฺสามิ น สกฺขิสฺสามิ, น วายมิสฺสามีติ วุตฺตํ โหติฯ ติ ปมาเจตุํฯ นฺติ สกงฺขํฯ ติ ตเรยฺยาสิฯ</p>


<p> เอวํ วุเตฺต อตฺตมนตโร โธตโก ภควนฺตํ อภิตฺถวมาโน อนุสาสนิํ ยาจโนฺต ติ คาถมาหฯ ตตฺถ ติ เสฎฺฐวจนเมตํฯ เตน ภควนฺตํ อามนฺตยมาโน อาห – ‘‘อนุสาส พฺรเหฺม’’ติ ฯ นฺติ สพฺพสงฺขารวิเวกนิพฺพานธมฺมํฯ ติ นานปฺปการตํ อนาปชฺชมาโนฯ ติ อิเธว สมาโนฯ ติ อนิสฺสิโตฯ อิโต ปรา เทฺว คาถา เมตฺตคุสุเตฺต วุตฺตนยา เอวฯ เกวลญฺหิ ตตฺถ ธมฺมํ, อิธ สนฺตินฺติ อยํ วิเสโสฯ ตติยคาถายปิ  ปุพฺพฑฺฒํ ตตฺถ วุตนยเมว อปรเฑฺฒ ติ สชฺชนฎฺฐานํ, ลคฺคนนฺติ วุตฺตํ โหติฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ วุตฺตสทิโส เอว ธมฺมาภิสมโย อโหสีติฯ</p>

</p>

</p>


<h3>๖. อุปสีวสุตฺตวณฺณนา</h3>
<p>   นฺติ อุปสีวสุตฺตํฯ ตตฺถ นฺติ มหนฺตํ โอฆํฯ ติ ปุคฺคลํ วา ธมฺมํ วา อนิสฺสิโตฯ ติ น สโกฺกมิฯ นฺติ นิสฺสยํฯ ติ ยํ ปุคฺคลํ วา ธมฺมํ วา นิสฺสิโตฯ</p>


<p> อิทานิ ยสฺมา โส พฺราหฺมโณ อากิญฺจญฺญายตนลาภี ตญฺจ สนฺตมฺปิ นิสฺสยํ น ชานาติ, เตนสฺส ภควา ตญฺจ นิสฺสยํ อุตฺตริ จ นิยฺยานปถํ ทเสฺสโนฺต นฺติ คาถมาหฯ ตตฺถ ติ ตํ อากิญฺจญฺญายตนสมาปตฺติํ สโต สมาปชฺชิตฺวา วุฎฺฐหิตฺวา จ อนิจฺจาทิวเสน ปสฺสมาโนฯ ติ ตํ ‘‘นตฺถิ กิญฺจี’’ติ ปวตฺตสมาปตฺติํ อารมฺมณํ กตฺวาฯ นฺติ ตโต ปภุติ ปวตฺตาย วิปสฺสนาย ยถานุรูปํ จตุพฺพิธมฺปิ โอฆํ ตรสฺสุฯ ติ กถํกถาหิฯ ติ รตฺตินฺทิวํ นิพฺพานํ วิภูตํ กตฺวา ปสฺสฯ เอเตนสฺส ทิฎฺฐธมฺมสุขวิหารํ กเถติฯ</p>


<p> อิทานิ ‘‘กาเม ปหายา’’ติ สุตฺวา วิกฺขมฺภนวเสน อตฺตนา ปหีเน กาเม สมฺปสฺสมาโน ติ คาถมาหฯ ตตฺถ นฺติ อญฺญํ ตโต เหฎฺฐา ฉพฺพิธมฺปิ สมาปตฺติํ  หิตฺวาฯ ติ สตฺตสุ สญฺญาวิโมเกฺขสุ อุตฺตเม อากิญฺจญฺญายตเนฯ   ติ โส ปุคฺคโล ตตฺถ อากิญฺจญฺญายตนพฺรหฺมโลเก อวิคจฺฉมาโน ติเฎฺฐยฺย นูติ ปุจฺฉติฯ อถสฺส ภควา สฎฺฐิกปฺปสหสฺสมตฺตํเยว ฐานํ อนุชานโนฺต ตติยคาถมาหฯ</p>


<p> เอวํ ตสฺส ตตฺถ ฐานํ สุตฺวา อิทานิสฺส สสฺสตุเจฺฉทภาวํ ปุจฺฉโนฺต ติ คาถมาหฯ ตตฺถ นฺติ อเนกสงฺขฺยมฺปิ วสฺสานํ, คณราสินฺติ อโตฺถฯ ‘‘ปูคมฺปิ วสฺสานี’’ติปิ ปาโฐ, ตตฺถ วิภตฺติพฺยตฺตเยน สามิวจนสฺส ปจฺจตฺตวจนํ กตฺตพฺพํ, ปูคนฺติ วา เอตสฺส พหูนีติ อโตฺถ วตฺตโพฺพฯ ‘‘ปูคานี’’ติ วาปิ ปฐนฺติ, ปุริมปาโฐเยว สพฺพสุนฺทโรฯ ติ โส ปุคฺคโล ตเตฺถวากิญฺจญฺญายตเน นานาทุเกฺขหิ  วิมุโตฺต สีติภาวปฺปโตฺต ภเวยฺย, นิพฺพานปฺปโตฺต สสฺสโต หุตฺวา ติเฎฺฐยฺยาติ อธิปฺปาโยฯ ติ อุทาหุ ตถาวิธสฺส วิญฺญาณํ อนุปาทาย ปรินิพฺพาเยยฺยาติ อุเจฺฉทํ ปุจฺฉติ, ปฎิสนฺธิคฺคหณตฺถํ วาปิ ภเวยฺยาติ ปฎิสนฺธิมฺปิ ตสฺส ปุจฺฉติฯ</p>


<p> อถสฺส ภควา อุเจฺฉทสสฺสตํ อนุปคมฺม ตตฺถ อุปฺปนฺนสฺส อริยสาวกสฺส อนุปาทาย ปรินิพฺพานํ ทเสฺสโนฺต ติ คาถมาหฯ ตตฺถ ติ อตฺถํ คจฺฉติฯ นฺติ ‘‘อสุกํ นาม ทิสํ คโต’’ติ โวหารํ น คจฺฉติฯ ติ เอวํ ตตฺถ อุปฺปโนฺน เสกฺขมุนิ ปกติยา ปุเพฺพว รูปกายา วิมุโตฺต ตตฺถ จตุตฺถมคฺคํ นิพฺพเตฺตตฺวา ธมฺมกายสฺส ปริญฺญาตตฺตา ปุน นามกายาปิ วิมุโตฺต อุภโตภาควิมุโตฺต ขีณาสโว หุตฺวา อนุปาทาปรินิพฺพานสงฺขาตํ อตฺถํ ปเลติ, น อุเปติ สงฺขํ ‘‘ขตฺติโย วา พฺราหฺมโณ วา’’ติ เอวมาทิกํฯ</p>


<p> อิทานิ  ‘‘อตฺถํ ปเลตี’’ติ สุตฺวา ตสฺส โยนิโส อตฺถํ อสลฺลเกฺขโนฺต ติ คาถมาหฯ ตสฺสโตฺถ – โส อตฺถงฺคโต อุทาหุ นตฺถิ, อุทาหุ เว สสฺสติยา สสฺสตภาเวน  อวิปริณามธโมฺม โสติ เอวํ ตํ เม มุนี สาธุ วิยากโรหิฯ กิํ การณํ? ติฯ</p>


<p> อถสฺส  ภควา ตถา อวตฺตพฺพตํ ทเสฺสโนฺต ติ คาถมาหฯ ตตฺถ ติ อนุปาทาปรินิพฺพุตสฺสฯ ติ รูปาทิปฺปมาณํ นตฺถิฯ นฺติ เยน ราคาทินา นํ วเทยฺยุํฯ ติ สเพฺพสุ ขนฺธาทิธเมฺมสุฯ เสสํ สพฺพตฺถ ปากฎเมวฯ</p>


<p>เอวํ ภควา อิมํ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ วุตฺตสทิโส เอว ธมฺมาภิสมโย อโหสีติฯ</p>

</p>

</p>


<h3>๗. นนฺทสุตฺตวณฺณนา</h3>
<p>   ติ นนฺทสุตฺตํฯ ตตฺถ ปฐมคาถาย อโตฺถ –  ขตฺติยาทโย  อาชีวกนิคณฺฐาทิเก สนฺธาย ‘‘สนฺติ มุนโย’’ติ วทนฺติ, ติ กิํ นุ โข เต สมาปตฺติญาณาทินา ญาเณน อุปฺปนฺนตฺตา ญาณูปปนฺนํ  เอวํวิธํ นุ วทนฺติ,  เว นานปฺปการเกน ลูขชีวิตสงฺขาเตน นฺติ อถสฺส ภควา ตทุภยํ ปฎิกฺขิปิตฺวา มุนิํ ทเสฺสโนฺต ติ คาถมาหฯ</p>


<p> อิทานิ ‘‘ทิฎฺฐาทีหิ สุทฺธี’’ติ วทนฺตานํ วาเท กงฺขาปหานตฺถํ ติ ปุจฺฉติฯ ตตฺถ ติ โกตูหลมงฺคลาทินาฯ ติ ตตฺถ สกาย ทิฎฺฐิยา คุตฺตา วิหรนฺตาฯ อถสฺส ตถา สุทฺธิอภาวํ ทีเปโนฺต ภควา ทุติยํ คาถมาหฯ</p>


<p> เอวํ ‘‘นาตริํสู’’ติ สุตฺวา อิทานิ โย อตริ, ตํ โสตุกาโม ติ ปุจฺฉติฯ อถสฺส ภควา โอฆติณฺณมุเขน  ชาติชราติเณฺณ ทเสฺสโนฺต ตติยํ คาถมาหฯ ตตฺถ ติ โอวุฎา ปริโยนทฺธาฯ ติ เยสุ อิธฯ เอตฺถ จ -อิติ นิปาตมตฺตํฯ ติ ตีหิ ปริญฺญาหิ ตณฺหํ ปริชานิตฺวาฯ เสสํ สพฺพตฺถ ปุเพฺพ วุตฺตนยตฺตา ปากฎเมวฯ</p>


<p>เอวํ  ภควา อรหตฺตนิกูเฎเนว เทสนํ นิฎฺฐาเปสิ, เทสนาปริโยสาเน ปน นโนฺท ภควโต ภาสิตํ อภินนฺทมาโน ติ คาถมาหฯ อิธาปิ จ ปุเพฺพ วุตฺตสทิโส เอว ธมฺมาภิสมโย อโหสีติฯ</p>

</p>

</p>


<h3>๘. เหมกสุตฺตวณฺณนา</h3>
<p>   ติ เหมกสุตฺตํฯ ตตฺถ ติ เย พาวริอาทโย ปุเพฺพ มยฺหํ สกํ ลทฺธิํ วิยากํสุฯ ติ โคตมสาสนา ปุพฺพตรํฯ นฺติ สพฺพํ ตํ กามวิตกฺกาทิวฑฺฒนํฯ นฺติ ตณฺหาวินาสนํฯ อถสฺส ภควา ตํ ธมฺมํ อาจิกฺขโนฺต ติ คาถาทฺวยมาหฯ ตตฺถ ติ เอตํ นิพฺพานปทมจฺจุตํ ‘‘สเพฺพ สงฺขารา อนิจฺจา’’ติอาทินา นเยน วิปสฺสนฺตา อนุปุเพฺพน ชานิตฺวา เย กายานุปสฺสนาสติอาทีหิ สตาฯ ติ วิทิตธมฺมตฺตา, ทิฎฺฐธมฺมตฺตา, ราคาทินิพฺพาเนน จ อภินิพฺพุตาฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๙. โตเทยฺยสุตฺตวณฺณนา</h3>
<p>    ติ โตเทยฺยสุตฺตํฯ ตตฺถ ติ ตสฺส กีทิโส วิโมโกฺข อิจฺฉิตโพฺพติ ปุจฺฉติ ฯ อิทานิ ตสฺส อญฺญวิโมกฺขาภาวํ ทเสฺสโนฺต ภควา ทุติยํ คาถมาหฯ ตตฺถ ติ ตสฺส อโญฺญ วิโมโกฺข นตฺถิฯ</p>


<p> เอวํ ‘‘ตณฺหกฺขโย เอว วิโมโกฺข’’ติ วุเตฺตปิ ตมตฺถํ อสลฺลเกฺขโนฺต ติ ปุน ปุจฺฉติฯ ตตฺถ ติ อุทาหุ สมาปตฺติญาณาทินา ญาเณน ตณฺหากปฺปํ วา ทิฎฺฐิกปฺปํ วา กปฺปยติฯ อถสฺส ภควา ตํ อาจิกฺขโนฺต ทุติยํ คาถมาหฯ ตตฺถ ติ กาเม จ ภเว จฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๑๐. กปฺปสุตฺตวณฺณนา</h3>
<p>   นฺติ กปฺปสุตฺตํฯ ตตฺถ นฺติ ปุริมปจฺฉิมโกฎิปญฺญาณาภาวโต มชฺฌภูเต สํสาเรติ วุตฺตํ โหติฯ นฺติ ติฎฺฐมานานํฯ ติ ยถา อิทํ ทุกฺขํ ปุน น ภเวยฺยฯ</p>


<p> อถสฺส ภควา ตมตฺถํ พฺยากโรโนฺต ติโสฺส คาถาโย อภาสิฯ ตตฺถ นฺติ กิญฺจนปฎิปกฺขํฯ นฺติ อาทานปฎิปกฺขํ, กิญฺจนาทานวูปสมนฺติ วุตฺตํ โหติฯ นฺติ อปรปฎิภาคทีปวิรหิตํ, เสฎฺฐนฺติ วุตฺตํ โหติฯ ติ เต  มารสฺส ปทฺธจรา ปริจารกา สิสฺสา น โหนฺติฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๑๑. ชตุกณฺณิสุตฺตวณฺณนา</h3>
<p> นฺติ   ชตุกณฺณิสุตฺตํฯ ตตฺถ นฺติ อหํ ‘‘อิติปิ โส ภควา’’ติอาทินา นเยน วีรํ กามานํ อกามนโต อกามกามิํ พุทฺธํ สุตฺวาฯ นฺติ นิกฺกามํ ภควนฺตํ ปุจฺฉิตุํ อาคโตมฺหิฯ ติ สหชาตสพฺพญฺญุตญฺญาณจกฺขุฯ นฺติ ยถาตถํฯ ติ ปุน ยาจโนฺต ภณติฯ ยาจโนฺต หิ สหสฺสกฺขตฺตุมฺปิ ภเณยฺย, โก ปน วาโท ทฺวิกฺขตฺตุํฯ ติ เตเชน สมนฺนาคโต เตชสา อภิภุยฺยฯ นฺติ ยมหํ ชาติชรานํ ปหานภูตํ ธมฺมํ อิเธว ชาเนยฺยํฯ</p>


<p> อถสฺส ภควา ตํ ธมฺมมาจิกฺขโนฺต ติโสฺส คาถาโย อภาสิฯ ตตฺถ ติ นิพฺพานญฺจ นิพฺพานคามินิญฺจ ปฎิปทํ ‘‘เขม’’นฺติ ทิสฺวาฯ นฺติ ตณฺหาทิฎฺฐิวเสน คหิตํฯ ติ นิรสฺสิตพฺพํ วา, มุญฺจิตพฺพนฺติ วุตฺตํ โหติฯ ติ มา เต อโหสิฯ นฺติ ราคาทิกิญฺจนํ วาปิ เต มา วิชฺชิตฺถฯ ติ อตีเต สงฺขาเร อารพฺภ อุปฺปนฺนกิเลสาฯ ติ ภควา ชตุกณฺณิํ อาลปติฯ เสสํ สพฺพตฺถ ปากฎเมวฯ</p>


<p>เอวํ  ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๑๒. ภทฺราวุธสุตฺตวณฺณนา</h3>
<p> นฺติ  ภทฺราวุธสุตฺตํฯ ตตฺถ นฺติ อาลยํ ชหํฯ นฺติ ฉตณฺหากายจฺฉิทํฯ นฺติ โลกธเมฺมสุ นิกฺกมฺปํฯ นฺติ อนาคตรูปาทิปตฺถนาชหํฯ เอกา เอว หิ ตณฺหา ถุติวเสน  อิธ นานปฺปการโต วุตฺตาฯ นฺติ ทุวิธกปฺปชหํฯ ติ อติวิย ยาจามิฯ ติ นาคสฺส ตว ภควา วจนํ สุตฺวา อิโต ปาสาณกเจติยโต พหู ชนา ปกฺกมิสฺสนฺตีติ อธิปฺปาโยฯ ติ องฺคาทีหิ ชนปเทหิ อิธ สมาคตาฯ ติ ธมฺมํ เทเสหิฯ</p>


<p> อถสฺส อาสยานุโลเมน ธมฺมํ เทเสโนฺต ภควา เทฺว คาถาโย อภาสิฯ ตตฺถ นฺติ รูปาทีนํ อาทายิกํ คหณตณฺหํ, ตณฺหุปาทานนฺติ วุตฺตํ โหติฯ ติ เอเตสุ อุทฺธาทิเภเทสุ ยํ ยํ คณฺหนฺติฯ นฺติ เตเนว อุปาทานปจฺจยนิพฺพตฺตกมฺมาภิสงฺขารนิพฺพตฺตวเสน ปฎิสนฺธิกฺขนฺธมาโร ตํ สตฺตํ อนุคจฺฉติฯ</p>


<p> นฺติ ตสฺมา เอตมาทีนวํ อนิจฺจาทิวเสน วา สงฺขาเร ชานโนฺตฯ นฺติ อาทาตพฺพเฎฺฐน อาทาเนสุ รูปาทีสุ สเตฺต สพฺพโลเก อิมํ ปชํ มจฺจุเธเยฺย ลคฺคํ เปกฺขมาโนฯ อาทานสเตฺต วา อาทานาภินิวิเฎฺฐ ปุคฺคเล อาทานสงฺคเหตุญฺจ อิมํ ปชํ มจฺจุเธเยฺย ลคฺคํ ตโต วีติกฺกมิตุํ อสมตฺถํ  อิติ เปกฺขมาโน กิญฺจนํ สพฺพโลเก น อุปฺปาทิเยถาติ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๑๓. อุทยสุตฺตวณฺณนา</h3>
<p> นฺติ  อุทยสุตฺตํฯ ตตฺถ นฺติ ปญฺญานุภาวนิชฺฌาตํ วิโมกฺขํ ปุจฺฉติฯ อถ ภควา ยสฺมา อุทโย จตุตฺถชฺฌานลาภี, ตสฺมาสฺส ปฎิลทฺธชฺฌานวเสน นานปฺปการโต อญฺญาวิโมกฺขํ ทเสฺสโนฺต  คาถาทฺวยมาหฯ ตตฺถ นฺติ ยมิทํ ปฐมชฺฌานํ นิพฺพเตฺตนฺตสฺส กามจฺฉนฺทปฺปหานํ, ตมฺปิ อญฺญาวิโมกฺขํ ปพฺรูมิฯ เอวํ สพฺพปทานิ โยเชตพฺพานิฯ</p>


<p> นฺติ จตุตฺถชฺฌานอุเปกฺขาสตีหิ สํสุทฺธํฯ นฺติ อิมินา ตสฺมิํ จตุตฺถชฺฌานวิโมเกฺข ฐตฺวา ฌานงฺคานิ วิปสฺสิตฺวา อธิคตํ อรหตฺตวิโมกฺขํ วทติฯ อรหตฺตวิโมกฺขสฺส หิ มคฺคสมฺปยุตฺตสมฺมาสงฺกปฺปาทิเภโท ธมฺมตโกฺก ปุเรชโว โหติฯ เตนาห – ‘‘ธมฺมตกฺกปุเรชว’’นฺติฯ นฺติ เอตเมว จ อญฺญาวิโมกฺขํ อวิชฺชาปเภทนสงฺขาตํ นิพฺพานํ นิสฺสาย ชาตตฺตา การโณปจาเรน ‘‘อวิชฺชาย ปเภทน’’นฺติ ปพฺรูมีติฯ</p>


<p> เอวํ อวิชฺชาปเภทนวจเนน วุตฺตํ นิพฺพานํ สุตฺวา ‘‘ตํ กิสฺส วิปฺปหาเนน วุจฺจตี’’ติ ปุจฺฉโนฺต ติ คาถมาหฯ ตตฺถ ติ กิํ สํโยชโนฯ นฺติ วิจรณการณํฯ ติ กิํ นามกสฺส อสฺส ธมฺมสฺส วิปฺปหาเนนฯ อถสฺส  ภควา ตมตฺถํ พฺยากโรโนฺต ติ คาถมาหฯ ตตฺถ ติ กามวิตกฺกาทิโก วิตโกฺก อสฺสฯ</p>


<p> อิทานิ ตสฺส นิพฺพานสฺส มคฺคํ ปุจฺฉโนฺต ติ คาถมาหฯ ตตฺถ นฺติ อภิสงฺขารวิญฺญาณํฯ อถสฺส มคฺคํ กเถโนฺต ภควา ติ คาถมาหฯ ตตฺถ ติ เอวํ สตสฺส สมฺปชานสฺสฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๑๔. โปสาลสุตฺตวณฺณนา</h3>
<p>   นฺติ โปสาลสุตฺตํฯ ตตฺถ ติ โย ภควา อตฺตโน จ ปเรสญฺจ ‘‘เอกมฺปิ ชาติ’’นฺติอาทิเภทํ อตีตํ อาทิสติฯ ติ สมติกฺกนฺตรูปสญฺญิสฺสฯ ติ ตทงฺควิกฺขมฺภนวเสน สพฺพรูปกายปฺปหายิโน, ปหีนรูปภวปฎิสนฺธิกสฺสาติ  อธิปฺปาโยฯ ติ วิญฺญาณาภาววิปสฺสเนน ‘‘นตฺถิ กิญฺจี’’ติ ปสฺสโต, อากิญฺจญฺญายตนลาภิโนติ วุตฺตํ โหติฯ ติ สกฺกาติ ภควนฺตํ อาลปโนฺต อาหฯ ตสฺส ปุคฺคลสฺส ญาณํ ปุจฺฉามิ, กีทิสํ ปุจฺฉิตพฺพนฺติฯ ติ กถํ โส เนตโพฺพ, กถมสฺส อุตฺตริญาณํ อุปฺปาเทตพฺพนฺติฯ</p>


<p> อถสฺส ภควา ตาทิเส ปุคฺคเล อตฺตโน อปฺปฎิหตญาณตํ ปกาเสตฺวา ตํ ญาณํ พฺยากาตุํ คาถาทฺวยมาหฯ ตตฺถ ติ อภิสงฺขารวเสน จตโสฺส ปฎิสนฺธิวเสน สตฺตาติ เอวํ สพฺพา วิญฺญาณฎฺฐิติโย อภิชานโนฺต ตถาคโตฯ ติ กมฺมาภิสงฺขารวเสน ติฎฺฐนฺตํ  เอตํ ปุคฺคลํ ชานาติ ‘‘อายติํ อยํ เอวํคติโก ภวิสฺสตี’’ติฯ นฺติ อากิญฺจญฺญายตนาทีสุ อธิมุตฺตํฯ นฺติ ตมฺมยํฯ</p>


<p> ติ อากิญฺจญฺญายตนชนกํ กมฺมาภิสงฺขารํ ญตฺวา ‘‘กินฺติ ปลิโพโธ อย’’นฺติฯ ติ ยา จ ตตฺถ อรูปราคสงฺขาตา นนฺที, ตญฺจ สํโยชนํ อิติ ญตฺวาฯ ติ ตโต อากิญฺจญฺญายตนสมาปตฺติโต วุฎฺฐหิตฺวา ตํ สมาปตฺติํ อนิจฺจาทิวเสน วิปสฺสติฯ ติ เอตํ ตสฺส ปุคฺคลสฺส เอวํ วิปสฺสโต อนุกฺกเมเนว อุปฺปนฺนํ อรหตฺตญาณํ อวิปรีตํฯ ติ วุสิตวนฺตสฺสฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ ปุพฺพสทิโส เอว ธมฺมาภิสมโย อโหสีติฯ</p>

</p>

</p>


<h3>๑๕. โมฆราชสุตฺตวณฺณนา</h3>
<p>   นฺติ โมฆราชสุตฺตํฯ ตตฺถ นฺติ เทฺว วาเร อหํฯ โส หิ ปุเพฺพ อชิตสุตฺตสฺส จ ติสฺสเมเตฺตยฺยสุตฺตสฺส จ อวสาเน ทฺวิกฺขตฺตุํ ภควนฺตํ ปุจฺฉิฯ ภควา  ปนสฺส อินฺทฺริยปริปากํ อาคมยมาโน น พฺยากาสิฯ เตนาห – ‘‘ทฺวาหํ สกฺกํ อปุจฺฉิสฺส’’นฺติฯ นฺติ ยาวตติยญฺจ สหธมฺมิกํ ปุโฎฺฐ วิสุทฺธิเทวภูโต อิสิ ภควา สมฺมาสมฺพุโทฺธ พฺยากโรตีติ เอวํ เม สุตํฯ โคธาวรีตีเรเยว กิร โส เอวมโสฺสสิฯ เตนาห – ‘‘พฺยากโรตีติ เม สุต’’นฺติฯ</p>


<p> ติ มนุสฺสโลโกฯ ติ ตํ ฐเปตฺวา อวเสโสฯ ติ พฺรหฺมโลกํ ฐเปตฺวา อวเสโส  อุปปตฺติเทวสมฺมุติเทวยุโตฺต, ‘‘พฺรหฺมโลโก สเทวโก’’ติ เอตํ วา ‘‘สเทวเก โลเก’’ติอาทินยนิทสฺสนมตฺตํ, เตน สโพฺพปิ ตถาวุตฺตปฺปกาโร โลโก เวทิตโพฺพฯ</p>


<p> เอวํ นฺติ เอวํ อคฺคทสฺสาวิํ, สเทวกสฺส โลกสฺส อชฺฌาสยาธิมุตฺติคติปรายณาทีนิ ปสฺสิตุํ สมตฺถนฺติ ทเสฺสติฯ</p>


<p> ติ อวสิยปวตฺตสลฺลกฺขณวเสน วา ตุจฺฉสงฺขารสมนุปสฺสนาวเสน วาติ ทฺวีหิ การเณหิ สุญฺญโต โลกํ ปสฺสฯ ติ สกฺกายทิฎฺฐิํ อุทฺธริตฺวาฯ เสสํ สพฺพตฺถ ปากฎเมวฯ</p>


<p>เอวํ ภควา อิมมฺปิ สุตฺตํ อรหตฺตนิกูเฎเนว เทเสสิฯ เทสนาปริโยสาเน จ วุตฺตสทิโส เอว ธมฺมาภิสมโย อโหสีติฯ</p>

</p>

</p>


<h3>๑๖. ปิงฺคิยสุตฺตวณฺณนา</h3>
<p> ติ  ปิงฺคิยสุตฺตํฯ ตตฺถ ติ โส กิร พฺราหฺมโณ ชราภิภูโต วีสวสฺสสติโก ชาติยา, ทุพฺพโล จ ‘‘อิธ ปทํ กริสฺสามี’’ติ อญฺญเตฺถว กโรติ, วินฎฺฐปุริมจฺฉวิวโณฺณ จ ฯ เตนาห – ‘‘ชิโณฺณหมสฺมิ อพโล วีตวโณฺณ’’ติฯ ติ มาหํ ตุยฺหํ ธมฺมํ อสจฺฉิกตฺวา อนฺตราเยว อวิทฺวา หุตฺวา อนสฺสิํฯ นฺติ อิเธว ตว ปาทมูเล ปาสาณเก วา เจติย ชาติชราย วิปฺปหานํ นิพฺพานธมฺมํ ยมหํ วิชญฺญํ, ตํ เม อาจิกฺขฯ</p>


<p> อิทานิ ยสฺมา ปิงฺคิโย กาเย สาเปกฺขตาย ‘‘ชิโณฺณหมสฺมี’’ติ คาถมาห เตนสฺส ภควา กาเย สิเนหปฺปหานตฺถํ   ติ คาถมาหฯ ตตฺถ ติ รูปเหตุ รูปปจฺจยาฯ ติ กมฺมการณาทีหิ อุปหญฺญมาเนฯ ติ จกฺขุโรคาทีหิ จ รูปเหตุเยว ชนา รุปฺปนฺติ พาธียนฺติฯ</p>


<p> เอวํ ภควตา ยาว อรหตฺตํ ตาว กถิตํ ปฎิปตฺติํ สุตฺวาปิ ปิงฺคิโย ชราทุพฺพลตาย วิเสสํ อนธิคนฺตฺวาว ปุน ติ อิมาย คาถาย ภควนฺตํ โถเมโนฺต เทสนํ ยาจติฯ อถสฺส ภควา ปุนปิ ยาว อรหตฺตํ, ตาว ปฎิปทํ ทเสฺสโนฺต ติ คาถมาหฯ เสสํ สพฺพตฺถ ปากฎเมวฯ</p>


<p>อิมมฺปิ สุตฺตํ ภควา อรหตฺตนิกูเฎเนว เทเสสิฯ เทสนาปริโยสาเน จ ปิงฺคิโย อนาคามิผเล ปติฎฺฐาสิฯ โส กิร อนฺตรนฺตรา จิเนฺตสิ – ‘‘เอวํ วิจิตฺรปฎิภานํ นาม เทสนํ น ลภิ มยฺหํ มาตุโล พาวรี สวนายา’’ติฯ เตน สิเนหวิเกฺขเปน อรหตฺตํ ปาปุณิตุํ นาสกฺขิฯ อเนฺตวาสิโน ปนสฺส สหสฺสชฎิลา อรหตฺตํ ปาปุณิํสุฯ สเพฺพว อิทฺธิมยปตฺตจีวรธรา เอหิภิกฺขโว อเหสุนฺติฯ</p>

</p>

</p>


<h3>ปารายนตฺถุติคาถาวณฺณนา</h3>
<p>อิโต  ปรํ สงฺคีติการา เทสนํ โถเมนฺตา ติอาทิมาหํสุฯ ตตฺถ ติ อิทํ ปรายนํ อโวจฯ นฺติ พาวริสฺส ปริจารเกน ปิงฺคิเยน สห โสฬสนฺนํ พุทฺธสฺส วา ภควโต ปริจารกานํ โสฬสนฺนนฺติ ปริจารกโสฬสนฺนํฯ เต เอว  จ ฯ ตตฺถ โสฬสปริสา ปน ปุรโต จ ปจฺฉโต จ วามปสฺสโต จ ทกฺขิณปสฺสโต จ ฉ ฉ โยชนานิ นิสินฺนา อุชุเกน ทฺวาทสโยชนิกา อโหสิฯ ติ ยาจิโต ติ ปาฬิอตฺถมญฺญายฯ ติ ปาฬิมญฺญายฯ นฺติ เอวํ อิมสฺส ธมฺมปริยายสฺส อธิวจนํ อาโรเปตฺวา เตสํ พฺราหฺมณานํ  นามานิ กิตฺตยนฺตา นฺติ อาหํสุฯ</p>


<p> ตตฺถ นฺติ นิพฺพานปทฎฺฐานภูเตน ปาติโมกฺขสีลาทินา สมฺปนฺนํฯ นฺติ มเหสิํฯ เสสํ ปากฎเมวฯ ตโต ปรํ ติ มคฺคพฺรหฺมจริยํ อจริํสุฯ นฺติ ตสฺส ปารภูตสฺส นิพฺพานสฺส อยนนฺติ วุตฺตํ โหติฯ</p>


<h3>ปารายนานุคีติคาถาวณฺณนา</h3>
<p> นฺติ อสฺส อยํ สมฺพโนฺธ – ภควตา หิ ปารายเน เทสิเต โสฬสสหสฺสา ชฎิลา อรหตฺตํ ปาปุณิํสุ, อวเสสานญฺจ จุทฺทสโกฎิสงฺขานํ เทวมนุสฺสานํ ธมฺมาภิสมโย อโหสิฯ วุตฺตเญฺหตํ โปราเณหิ –</p>


<p>
‘‘ตโต ปาสาณเก รเมฺม, ปารายนสมาคเม;  
  
อมตํ ปาปยี พุโทฺธ, จุทฺทส ปาณโกฎิโย’’ติฯ  
</p>
  
<p>นิฎฺฐิตาย ปน ธมฺมเทสนาย ตโต ตโต อาคตา มนุสฺสา ภควโต อานุภาเวน อตฺตโน อตฺตโน คามนิคมาทีเสฺวว ปาตุรเหสุํฯ ภควาปิ สาวตฺถิเมว อคมาสิ ปริจารกโสฬสาทีหิ อเนเกหิ ภิกฺขุสหเสฺสหิ ปริวุโตฯ ตตฺถ ปิงฺคิโย ภควนฺตํ วนฺทิตฺวา อาห – ‘‘คจฺฉามหํ, ภเนฺต, พาวริสฺส พุทฺธุปฺปาทํ อาโรเจตุํ, ปฎิสฺสุตญฺหิ ตสฺส มยา’’ติฯ อถ ภควตา อนุญฺญาโต ญาณคมเนเนว โคธาวรีตีรํ คนฺตฺวา ปาทคมเนน อสฺสมาภิมุโข อคมาสิฯ ตเมนํ  พาวรี พฺราหฺมโณ มคฺคํ โอโลเกโนฺต นิสิโนฺน ทูรโตว ขาริชฎาทิวิรหิตํ ภิกฺขุเวเสน อาคจฺฉนฺตํ ทิสฺวา ‘‘พุโทฺธ โลเก  อุปฺปโนฺน’’ติ นิฎฺฐํ อคมาสิฯ สมฺปตฺตญฺจาปิ นํ ปุจฺฉิ – ‘‘กิํ, ปิงฺคิย, พุโทฺธ โลเก อุปฺปโนฺน’’ติฯ ‘‘อาม, พฺราหฺมณ, อุปฺปโนฺน, ปาสาณเก เจติเย นิสิโนฺน อมฺหากํ ธมฺมํ เทเสสิ, ตมหํ ตุยฺหํ เทเสสฺสามี’’ติฯ ตโต พาวรี มหตา สกฺกาเรน สปริโส ตํ ปูเชตฺวา อาสนํ ปญฺญาเปสิฯ ตตฺถ นิสีทิตฺวา ปิงฺคิโย นฺติอาทิมาหฯ</p>


<p>ตตฺถ นฺติ ภควตา คีตํ อนุคายิสฺสํฯ ติ ยถา สามํ สจฺจาภิสโมฺพเธน อสาธารณญาเณน จ อทฺทกฺขิฯ ติ ปหีนกาโม ฯ ‘‘นิกฺกโม’’ติปิ ปาโฐ, วีริยวาติ อโตฺถ นิกฺขโนฺต วา อกุสลปกฺขาฯ ติ กิเลสวนวิรหิโต, ตณฺหาวิรหิโต เอว วาฯ ติ เยหิ กิเลเสหิ มุสา ภเณยฺย, เอเต ตสฺส ปหีนาติ ทเสฺสติฯ เอเตน พฺราหฺมณสฺส สวเน อุสฺสาหํ ชเนติฯ</p>


<p> นฺติ คุณูปสญฺหิตํฯ ติ ‘‘พุโทฺธ’’ติ สเจฺจเนว อวฺหาเนน นาเมน ยุโตฺตฯ  ตํ พฺราหฺมณํ อาลปติฯ นฺติ ปริตฺตวนํฯ ติ อเนกผลาทิวิกติภริตํ กานนํ อาคมฺม วเสยฺยฯ ติ พาวริปภุติเก ปริตฺตปเญฺญฯ นฺติ อโนตตฺตาทิํ มหนฺตํ อุทกราสิํฯ</p>


<p> ติ เย อิเม ปุเพฺพฯ ติ ตโมนุโท อาสิโนฯ ติ ญาณธโชฯ ติ วิปุลปโญฺญฯ นฺติ สามํ ปสฺสิตพฺพผลํ, น จ กาลนฺตเร ปตฺตพฺพผลํฯ นฺติ กิเลสอีติวิรหิตํฯ</p>


<p> อถ นํ พาวรี อาห ติ เทฺว คาถาฯ ตโต ปิงฺคิโย ภควโต สนฺติกา อวิปฺปวาสเมว ทีเปโนฺต ติอาทิมาหฯ ติ ตํ พุทฺธํ อหํ จกฺขุนา วิย มนสา ปสฺสามิ ฯ นฺติ นมสฺสมาโนว รตฺติํ อตินาเมมิฯ ติ เยน ทิสาภาเคน พุโทฺธ, เตน เตเนวาหมฺปิ นโต ตนฺนิโนฺน ตโปฺปโณติ ทเสฺสติฯ</p>


<p> ติ อปฺปถามกสฺส, อถ วา ทุพฺพลสฺส ทุตฺถามกสฺส จ พลวีริยหีนสฺสาติ วุตฺตํ โหติฯ ติ เตเนว ทุพฺพลถามกเตฺตน กาโย น  คจฺฉติ, เยน วา พุโทฺธ, เตน น คจฺฉติฯ ‘‘น ปเรตี’’ติปิ ปาโฐ, โส เอวโตฺถฯ ติ พุทฺธสฺส สนฺติเกฯ ติ สงฺกปฺปคมเนนฯ ติ เยน พุโทฺธ, เตน ยุโตฺต ปยุโตฺต อนุยุโตฺตติ ทเสฺสติฯ</p>


<p>   ติ กามกทฺทเม สยมาโนฯ นฺติ สตฺถาราทิโต สตฺถาราทิํ อภิคจฺฉิํฯ นฺติ โสหํ เอวํ ทุทฺทิฎฺฐิํ คเหตฺวา อนฺวาหิณฺฑโนฺต อถ ปาสาณเก เจติเย พุทฺธมทฺทกฺขิํฯ</p>


<p> อิมิสฺสา คาถาย อวสาเน ปิงฺคิยสฺส จ พาวริสฺส จ อินฺทฺริยปริปากํ วิทิตฺวา ภควา สาวตฺถิยํ ฐิโตเยว สุวโณฺณภาสํ มุญฺจิฯ ปิงฺคิโย พาวริสฺส พุทฺธคุเณ วณฺณยโนฺต นิสิโนฺน เอว ตํ โอภาสํ ทิสฺวา ‘‘กิํ อิท’’นฺติ วิโลเกโนฺต ภควนฺตํ อตฺตโน ปุรโต ฐิตํ วิย ทิสฺวา พาวริพฺราหฺมณสฺส ‘‘พุโทฺธ อาคโต’’ติ อาโรเจสิ, พฺราหฺมโณ อุฎฺฐายาสนา อญฺชลิํ ปคฺคเหตฺวา อฎฺฐาสิฯ ภควาปิ โอภาสํ ผริตฺวา พฺราหฺมณสฺส อตฺตานํ ทเสฺสโนฺต อุภินฺนมฺปิ สปฺปายํ วิทิตฺวา ปิงฺคิยเมว อาลปมาโน ติ อิมํ คาถมภาสิฯ</p>


<p>ตสฺสโตฺถ – เตฺถโร สทฺธาธิมุโตฺต อโหสิ, สทฺธาธุเรน จ อรหตฺตํ ปาปุณิฯ ยถา จ โสฬสนฺนํ เอโก  นาม ยถา จ ฯ ตโต สทฺธาย อธิมุจฺจโนฺต ‘‘สเพฺพ  สงฺขารา อนิจฺจา’’ติอาทินา นเยน วิปสฺสนํ อารภิตฺวา  นิพฺพานํ คมิสฺสสีติ อรหตฺตนิกูเฎเนว เทสนํ นิฎฺฐาเปสิฯ เทสนาปริโยสาเน ปิงฺคิโย อรหเตฺต พาวรี อนาคามิผเล ปติฎฺฐหิฯ พาวริพฺราหฺมณสฺส สิสฺสา ปน ปญฺจสตา โสตาปนฺนา อเหสุํฯ</p>


<p> อิทานิ ปิงฺคิโย อตฺตโน ปสาทํ ปเวเทโนฺต ติอาทิมาหฯ ตตฺถ ติ ปฎิภานปฎิสมฺภิทาย อุเปโตฯ ติ อธิเทวกเร ธเมฺม ญตฺวาฯ นฺติ หีนปณีตํ, อตฺตโน จ ปรสฺส จ อธิเทวตฺตกรํ สพฺพํ ธมฺมชาตํ เวทีติ วุตฺตํ โหติฯ นฺติ กงฺขีนํเยว สตํ ‘‘นิกฺกงฺขมฺหา’’ติ ปฎิชานนฺตานํฯ</p>


<p> นฺติ ราคาทีหิ อสํหาริยํฯ นฺติ อกุปฺปํ อวิปริณามธมฺมํฯ ทฺวีหิปิ ปเทหิ นิพฺพานํ ภณติฯ ติ เอกํเสเนว ตํ อนุปาทิเสสํ นิพฺพานธาตุํ  คมิสฺสามิฯ ติ นตฺถิ เม  เอตฺถ นิพฺพาเน กงฺขาฯ นฺติ ปิงฺคิโย ‘‘เอวเมว ตฺวมฺปิ ปมุญฺจสฺสุ สทฺธ’’นฺติฯ อิมินา ภควโต โอวาเทน อตฺตนิ สทฺธํ อุปฺปาเทตฺวา สทฺธาธุเรเนว จ วิมุญฺจิตฺวา ตํ สทฺธาธิมุตฺตตํ ปกาเสโนฺต ภควนฺตํ อาห – ‘‘เอวํ มํ ธาเรหิ อธิมุตฺตจิตฺต’’นฺติฯ อยเมตฺถ อธิปฺปาโย ‘‘ยถา มํ ตฺวํ อวจ, เอวเมว อธิมุตฺตํ ธาเรหี’’ติฯ</p>

</p>

</p>

</p>


<p>ปารายนวโคฺคติฯ</p>


<h3>นิคมนกถา</h3>
<p>เอตฺตาวตา จ ยํ วุตฺตํ –</p>


<p>
‘‘อุตฺตมํ วนฺทเนยฺยานํ, วนฺทิตฺวา รตนตฺตยํ;  
  
โย ขุทฺทกนิกายมฺหิ, ขุทฺทาจารปฺปหายินาฯ  
</p>
  
<p>
‘‘เทสิโต โลกนาเถน, โลกนิตฺถรเณสินา;  
  
ตสฺส สุตฺตนิปาตสฺส, กริสฺสามตฺถวณฺณน’’นฺติฯ  
</p>
  
<p>เอตฺถ อุรควคฺคาทิปญฺจวคฺคสงฺคหิตสฺส อุรคสุตฺตาทิสตฺตติสุตฺตปฺปเภทสฺส  สุตฺตนิปาตสฺส อตฺถวณฺณนา กตา โหติฯ เตเนตํ วุจฺจติ –</p>


<p>
‘‘อิมํ สุตฺตนิปาตสฺส, กโรเนฺตนตฺถวณฺณนํ;  
  
สทฺธมฺมฎฺฐิติกาเมน, ยํ ปตฺตํ กุสลํ มยาฯ  
</p>
  
<p>
‘‘ตสฺสานุภาวโต  
ขิปฺปํ, ธเมฺม อริยปฺปเวทิเต;  
  
วุฑฺฒิํ วิรูฬฺหิํ เวปุลฺลํ, ปาปุณาตุ อยํ ชโน’’ติฯ  
</p>
  
<p>(ปริยตฺติปฺปมาณโต จตุจตฺตาลีสมตฺตา ภาณวาราฯ)</p>


<p>ปรมวิสุทฺธสทฺธาพุทฺธิวีริยปฺปฎิมณฺฑิเตน  สีลาจารชฺชวมทฺทวาทิคุณสมุทยสมุทิเตน สกสมยสมยนฺตรคหนโชฺฌคาหณสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติปฺปเภเท สาฎฺฐกเถ สตฺถุสาสเน อปฺปฎิหตญาณปฺปภาเวน มหาเวยฺยากรเณน กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน มหากวินา ฉฬภิญฺญาปฎิสมฺภิทาทิปฺปเภทคุณปฎิมณฺฑิเต อุตฺตริมนุสฺสธเมฺม สุปฺปติฎฺฐิตพุทฺธีนํ เถรวํสปฺปทีปานํ เถรานํ มหาวิหารวาสีนํ วํสาลงฺการภูเตน วิปุลวิสุทฺธพุทฺธินา ติ ครูหิ คหิตนามเธเยฺยน เถเรน กตา อยํ  นาม สุตฺตนิปาต-อฎฺฐกถา –</p>


<p>
ตาว ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสนฺตี กุลปุตฺตานํ, นยํ ปญฺญาวิสุทฺธิยาฯ  
</p>
  
<p>
ยาว พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</p>
  
สุตฺตนิปาต-อตฺถวณฺณนา นิฎฺฐิตาฯ  
</p>
  
  
  
  
  