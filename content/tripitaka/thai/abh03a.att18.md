<h1>๓. ตติยวโคฺค</h1>
<h3>๑. พลกถาวณฺณนา</h3>
<p> อิทานิ  พลกถา นาม โหติฯ ตตฺถ เยสํ อนุรุทฺธสํยุเตฺต ‘‘อิเมสญฺจ ปนาหํ, อาวุโส, จตุนฺนํ สติปฎฺฐานานํ ภาวิตตฺตา พหุลีกตตฺตา ฐานญฺจ ฐานโต อฎฺฐานญฺจ อฎฺฐานโต ยถาภูตํ ปชานามี’’ติอาทีนิ (สํ. นิ. ๕.๙๑๓) ทสสุตฺตานิ อโยนิโส คเหตฺวา ‘‘ตถาคตพลํ สาวกสาธารณ’’นฺติ ลทฺธิ, เสยฺยถาปิ เอตรหิ อนฺธกานํ; เต สนฺธาย ปุจฺฉา สกวาทิสฺส, ลทฺธิยํ ฐตฺวา ปฎิญฺญา ปรวาทิสฺสฯ ตถาคตพลญฺจ นาเมตํ สาวเกหิ สาธารณมฺปิ อตฺถิ อสาธารณมฺปิ สาธารณาสาธารณมฺปิฯ ตตฺถ อาสวานํ ขเย ญาณํ สาธารณํฯ อินฺทฺริยปโรปริยตฺติญาณํ  อสาธารณํฯ เสสํ สาธารณญฺจ อสาธารณญฺจฯ ฐานาฎฺฐานาทีนิ หิ สาวกา ปเทเสน ชานนฺติ, ตถาคตา นิปฺปเทเสนฯ อิติ ตานิ อุเทฺทสโต สาธารณานิ, น นิเทฺทสโตฯ อยํ ปน อวิเสเสน สพฺพมฺปิ สาธารณนฺติ อาหฯ ตเมนํ ตโต วิเวเจตุํ นฺติ ปุน อนุโยโค อารโทฺธฯ ตตฺถ ปฐมปเญฺห นิเทฺทสโต สพฺพาการวิสยตํ สนฺธาย ปฎิกฺขิปติฯ ทุติยปเญฺห อุเทฺทสโต ฐานาฎฺฐานมตฺตาทิชานนวเสน ปฎิชานาติฯ ติอาทิปเญฺหสุ สพฺพากาเรน นินฺนานากรณตาย อภาเวน ปฎิกฺขิปติฯ  จ  จ อตฺถโต เอกํ, ตถา ญฺจ  จฯ</p>


<p>อินฺทฺริยปโรปริยตฺติปเญฺห เอกเทเสน สาธารณตํ สนฺธาย สาวกวิสเย ปฎิชานาติฯ</p>


<p> อิทานิ  ยสฺมา อุเทฺทสโต ฐานาฎฺฐานาทีนิ สาวโก ชานาติ, ตสฺมา สาวกสฺส ตถา ชานนํ ปกาเสตฺวา เตน ชานนมตฺตสามเญฺญน เตสํ สาวกสาธารณตฺตํ ปติฎฺฐาเปตุํ   ติอาทโย ปรวาทิปญฺหา โหนฺติฯ ตตฺถ อินฺทฺริยปโรปริยตฺติญาณํ ฉนฺนํ อสาธารณญาณานํ อญฺญตรนฺติ น คหิตํฯ นฺติ ยํ ตถาคตสฺส อาสวกฺขเยน สทฺธิํ สาวกสฺส อาสวกฺขยํ ปฎิจฺจ วตฺตพฺพํ สิยา นานากรณํ, ตํ นตฺถิฯ นฺติ ปเทปิ เอเสว นโยฯ เสสเมตฺถ อุตฺตานตฺถเมวฯ</p>


<p> อิทานิ ยํ สกวาทินา ‘‘อาสวานํ ขเย ญาณํ สาธารณ’’นฺติ อนุญฺญาตํ, เตน สทฺธิํ สํสนฺทิตฺวา เสสานมฺปิ สาธารณภาวํ ปุจฺฉิตุํ ปุน ติอาทโย ปรวาทิปญฺหาว โหนฺติฯ เตสํ วิสฺสชฺชเน สกวาทินา อาสวกฺขเย วิเสสาภาเวน ตํ ญาณํ สาธารณนฺติ อนุญฺญาตํฯ อิตเรสุปิ วิเสสาภาเวน สาธารณตา ปฎิกฺขิตฺตาฯ ปุน ฐานาฎฺฐานาทีนํ อาสวกฺขเยเนว สทฺธิํ สํสนฺทิตฺวา อสาธารณปุจฺฉา ปรวาทิเสฺสวฯ ตตฺถ อาสวกฺขยญาเณ ปฎิเกฺขโป, เสเสสุ จ ปฎิญฺญา สกวาทิสฺสฯ ตโต อินฺทฺริยปโรปริยเตฺตน สทฺธิํ สํสนฺทิตฺวา อสาธารณปุจฺฉา ปรวาทิสฺสฯ สา สงฺขิปิตฺวา ทสฺสิตาฯ ตถาปิ อินฺทฺริยปโรปริยเตฺต ปฎิญฺญา, เสเสสุ จ ปฎิเกฺขโป สกวาทิสฺสฯ ตโต ฐานาฎฺฐานาทีหิ สทฺธิํ สํสนฺทิตฺวา อินฺทฺริยปโรปริยตฺตสฺส สาธารณปุจฺฉา ปรวาทิสฺสฯ สาปิ สงฺขิปิตฺวาว ทสฺสิตาฯ ตตฺถ อินฺทฺริยปโรปริยเตฺต ปฎิเกฺขโปฯ เสเสสุ จ ปฎิญฺญา สกวาทิสฺสาติฯ</p>

</p>


<h3>๒. อริยนฺติกถาวณฺณนา</h3>
<p> อิทานิ  อริยนฺติกถา นาม โหติฯ ตตฺถ เยสํ ‘‘น เกวลํ อาสวกฺขยญาณเมว อริยํ, อถ โข ปุริมานิปิ นว พลานิ อริยานิ’’เจฺจว ลทฺธิ, เสยฺยถาปิ เอตรหิ อนฺธกานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ ปุน ยทิ ตํ อริยํ, มคฺคาทีสุ เตน อญฺญตเรน  ภวิตพฺพนฺติ มคฺคาทิวเสน ปุจฺฉา สกวาทิสฺส, ปฎิเกฺขโป อิตรสฺสฯ</p>


<p>ปุน สุญฺญตารมฺมณาทิวเสน ปุจฺฉา สกวาทิสฺสฯ ตตฺถ เทฺว สุญฺญตา – สตฺตสุญฺญตา จ สงฺขารสุญฺญตา จฯ สตฺตสุญฺญตา นาม ทิฎฺฐิยา  ปริกปฺปิเตน สเตฺตน สุญฺญา ปญฺจกฺขนฺธาฯ สงฺขารสุญฺญตา นาม สพฺพสงฺขาเรหิ สุญฺญํ วิวิตฺตํ นิสฺสฎํ นิพฺพานํฯ ตตฺถ ปรวาที นิพฺพานารมฺมณตํ สนฺธาย ปฎิกฺขิปติ, สงฺขารารมฺมณตํ สนฺธาย ปฎิชานาติฯ ติ ปุโฎฺฐปิ นิพฺพานเมว สนฺธาย ปฎิกฺขิปติ, สงฺขาเร สนฺธาย ปฎิชานาติฯ ตโต สกวาทินา ‘‘ฐานาฎฺฐานาทิมนสิกาโร สงฺขารารมฺมโณ, สุญฺญตมนสิกาโร นิพฺพานารมฺมโณ’’ติ อิมํ นยํ คเหตฺวา ‘‘ทฺวินฺนํ ผสฺสานํ ทฺวินฺนํ จิตฺตานํ สโมธานํ โหตี’’ติ ปุโฎฺฐ เลโสกาสํ อลภโนฺต ปฎิกฺขิปติฯ อนิมิตฺตาปณิหิเตสุปิ เอเสว นโยฯ สตฺตนิมิตฺตาภาวโต หิ ขนฺธา อนิมิตฺตาฯ สงฺขารนิมิตฺตาภาวโต นิพฺพานํฯ เอกธมฺมสฺมิมฺปิ อาโรเปตฺวา ฐเปตพฺพสงฺขาเตน จ ปณิทหิตพฺพเฎฺฐน ปณิหิตสงฺขํ คเตน สตฺตปณิธินา อปฺปณิหิตา ขนฺธาฯ ตณฺหาปณิธินา ตณฺหาย วา อารมฺมณภูเตน สพฺพสงฺขารปณิธินา อปฺปณิหิตํ นิพฺพานํฯ ตสฺมา อิธาปิ ปฎิเกฺขโป จ ปฎิญฺญา จ ปุริมนเยเนว เวทิตพฺพาฯ</p>


<p> ตโต ‘‘ยถา สติปฎฺฐานาทโย โลกุตฺตรธมฺมา อริยา เจว สุญฺญตาทิอารมฺมณา จ, กิํ เต เอวํ ฐานาฎฺฐานญาณ’’นฺติ อนุโลมปฎิโลมปุจฺฉา โหนฺติฯ ตตฺถ สพฺพาปิ ปฎิญฺญา สเพฺพ จ ปฎิเกฺขปา ปรวาทิเสฺสวฯ อิมินาวุปาเยน เสสญาเณสุปิ ปุจฺฉาวิสฺสชฺชนํ เวทิตพฺพํฯ ปาฬิยํ ปน เสสานิ สงฺขิปิตฺวา อวสาเน จุตูปปาตญาณเมว วิภตฺตํฯ ตโต ปรํ สกสมเยปิ ‘‘อริย’’นฺติ สิเทฺธน อาสวานํ ขยญาเณน สทฺธิํ สํสนฺทิตฺวา เสสญาณานํ อนุโลมโต จ ปฎิโลมโต จ อริยภาวปุจฺฉา โหนฺติฯ ตา สพฺพา ปรวาทิสฺส, ปฎิญฺญา ปฎิเกฺขโป จ สกวาทิสฺส ฯ เต อุตฺตานตฺถาเยวฯ ปาฬิยํ ปเนตฺถ ปฐมนวมาเนว ทเสฺสตฺวา สตฺต ญาณานิ สงฺขิตฺตานีติฯ</p>

</p>


<h3>๓. วิมุตฺติกถาวณฺณนา</h3>
<p> อิทานิ   วิมุตฺติกถา นาม โหติฯ ตตฺถ เยสํ ‘‘วีตราคจิตฺตานํ วิมุตฺติปโยชนํ นาม นตฺถิฯ ยถา ปน มลีนํ วตฺถํ โธวิยมานํ มลา วิมุจฺจติ, เอวํ สราคํ จิตฺตํ ราคโต วิมุจฺจตี’’ติ ลทฺธิ, เสยฺยถาปิ เอตรหิ อนฺธกานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ ตโต นฺติอาทินา นเยน ปุโฎฺฐ มคฺคกฺขเณ จิตฺตํ วิมุจฺจติ นามฯ ตทา จ เอวรูปํ จิตฺตํ นตฺถีติ ปฎิกฺขิปติฯ</p>


<p>สผสฺสนฺติอาทินา นเยน ปุโฎฺฐปิ ยถา ผโสฺส จ จิตฺตญฺจ อุโภ ราคโต วิมุจฺจนฺติ, เอวํ ราคสฺส วิมุตฺติํ อปสฺสมาโน ปฎิกฺขิปติฯ สโทสาทีสุปิ อิมินาวุปาเยน อโตฺถ เวทิตโพฺพฯ</p>

</p>


<h3>๔. วิมุจฺจมานกถาวณฺณนา</h3>
<p> อิทานิ วิมุจฺจมานกถา นาม โหติฯ ตตฺถ เยสํ ‘‘ฌาเนน วิกฺขมฺภนวิมุตฺติยา วิมุตฺตํ, มคฺคกฺขเณ สมุเจฺฉทวิมุตฺติยา วิมุจฺจมานํ นาม โหตี’’ติ ลทฺธิ, เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฯ</p>


<p>ปุน นฺติ ปุจฺฉา สกวาทิสฺสฯ ตตฺถ นฺติ ภาวนปุํสกํฯ ยถา วิมุตฺตํ, เอกเทเสน  วา เอกเทเส วา อวิมุตฺตํ โหติ กิํ เอวํ เอกเทสํ วิมุตฺตํ, เอกเทสํ อวิมุตฺตนฺติ ปุจฺฉติฯ กิํ การณา เอวํ ปุจฺฉตีติ? ‘‘วิมุตฺตํ วิมุจฺจมาน’’นฺติ วิปฺปกตภาเวน วุตฺตตฺตาฯ ยถา หิ กริยมานา กฎาทโย วิปฺปกตตฺตา เอกเทเสน กตา เอกเทเสน อกตา โหนฺติ, ตถา อิทมฺปิ เอกเทสํ วิมุตฺตํ เอกเทสํ อวิมุตฺตนฺติ อาปชฺชติฯ ตโต ปรวาที กฎาทีนํ วิย จิตฺตสฺส เอกเทสาภาวา ปฐมปเญฺห ปฎิกฺขิปิตฺวา ทุติเย วิมุจฺจมานสฺส อปรินิฎฺฐิตวิมุตฺติตาย ปฎิชานาติฯ โลกิยชฺฌานกฺขณํ วา สนฺธาย ปฎิกฺขิปติฯ น หิ ตํ ตทา สมุเจฺฉทวิมุตฺติยา วิมุจฺจมานํฯ โลกุตฺตรชฺฌานกฺขณํ สนฺธาย ปฎิชานาติฯ ตญฺหิ ตทา สมุเจฺฉทวิมุตฺติยา วิมุเตฺตกเทเสน  วิมุจฺจมานนฺติสฺส ลทฺธิฯ ตโต สกวาที ‘‘ยทิ เต เอกเมว  จิตฺตํ เอกเทสํ วิมุตฺตํ เอกเทสํ อวิมุตฺตํ, เอวํ สเนฺต โย เอเกเนว จิเตฺตน โสตาปโนฺน โหติ, โสปิ เต เอกเทสํ โสตาปโนฺน, เอกเทสํ น โสตาปโนฺน อาปชฺชตี’’ติ โจทนตฺถํ ติอาทิมาหฯ อิตโร ตํ วิธานํ อปสฺสโนฺต ปฎิกฺขิปติฯ เสสวาเรสุปิ เอเสว นโยฯ</p>


<p>อุปฺปาทกฺขณปเญฺห ยทิ เอกเมว จิตฺตํ วิมุตฺตญฺจ วิมุจฺจมานญฺจ, เอกสฺมิํ ขเณ วิมุตฺตํ เอกสฺมิํ วิมุจฺจมานํ อาปชฺชติฯ กิํ เต เอวรูปํ จิตฺตนฺติ อโตฺถฯ</p>


<p> สุตฺตสาธเน ปฐมสุตฺตํ ปรวาทิสฺสฯ ตตฺราสฺสายมธิปฺปาโย – ติ วิปฺปกตนิเทฺทโสฯ ตสฺมา ยํ ตสฺส โยคิโน เอวํ ชานโต เอวํ ปสฺสโต เอเตหิ อาสเวหิ จิตฺตํ วิมุจฺจติ, ตํ วิมุจฺจมานํ นาม โหตีติฯ ทุติยสุตฺตํ สกวาทิสฺสฯ ตตฺราสฺสายมธิปฺปาโย – ยทิ เต วิมุจฺจตีติ วจนโต วิมุตฺตํ วิมุจฺจมานํ, อิธ วิมุจฺจตีติ วจนาภาวโต วิมุตฺตเมว สิยา, น วิมุจฺจมานนฺติฯ</p>


<p>อิทานิ ‘‘ยถา เต วิปฺปกตวิมุตฺติตาย วิมุจฺจมานํ, กิํ เอวํ วิปฺปกตราคาทิตาย รชฺชมานาทีนิปิ อตฺถี’’ติ โจทนตฺถํ ปุน นฺติอาทิ อารทฺธํฯ ปรวาทินาปิ ตถารูปํ จิตฺตํ อปสฺสเนฺตน สพฺพํ ปฎิกฺขิตฺตํฯ อถ นํ สกวาที ‘‘เทฺวเยว โกฎิโย, ตติยา นตฺถี’’ติ อนุโพเธโนฺต ติอาทิมาหฯ ตสฺสโตฺถ – นนุ ภทฺรมุข, ราคสมฺปยุตฺตํ จิตฺตํ รตฺตํ วิปฺปยุตฺตํ อรตฺตนฺติ เทฺวว โกฎิโย, รชฺชมานํ นาม ตติยา โกฎิ นตฺถีติ? ทุฎฺฐาทีสุปิ เอเสว นโยฯ อถ นํ อามนฺตาติ ปฎิชานิตฺวา ฐิตํฯ วิมุตฺติปเกฺขปิ เทฺวเยว  โกฎิโย ทเสฺสตุํ ติอาทิมาหฯ ตสฺสโตฺถ – ยทิ เอตา เทฺว โกฎิโย สมฺปฎิจฺฉสิ, อวิมุตฺตเญฺจว วิมุตฺตญฺจา ติ อิมาปิ สมฺปฎิจฺฉฯ กิเลสสมฺปยุตฺตญฺหิ จิตฺตํ อวิมุตฺตํ, วิปฺปยุตฺตํ วิมุตฺตํฯ วิมุจฺจมานํ นามาติ ปรมตฺถโต ตติยา โกฎิ นตฺถีติฯ</p>

</p>


<h3>๕. อฎฺฐมกกถาวณฺณนา</h3>
<p> อิทานิ   อฎฺฐมกกถา นาม โหติฯ ตตฺถ เยสํ อนุโลมโคตฺรภุมคฺคกฺขเณ กิเลสานํ สมุทาจาราภาวโต อฎฺฐมกสฺส โสตาปตฺติมคฺคฎฺฐปุคฺคลสฺส เทฺว ปริยุฎฺฐานา ปหีนาติ ลทฺธิ, เสยฺยถาปิ เอตรหิ อนฺธกานเญฺจว สมฺมิติยานญฺจ; เตสํ อญฺญตรํ สนฺธาย ปุจฺฉา สกวาทิสฺส, มคฺคกฺขณโต ปฎฺฐาย ทิฎฺฐิยา อนุปฺปตฺติํ สนฺธาย ปฎิญฺญา อิตรสฺสฯ ตโต ยสฺมา ทิฎฺฐิ นาเมสา โสตาปนฺนเสฺสว ปหีนา, น มคฺคฎฺฐสฺส, ตสฺมา ติ อนุโยโค สกวาทิสฺสฯ วิจิกิจฺฉาปเญฺหปิ เอเสว นโยฯ อนุสยปเญฺห ปริยุฎฺฐานโต อโญฺญ อนุสโยติ เตสํ ลทฺธิ, ตสฺมา ‘‘น เหว’’นฺติ ปฎิกฺขิตฺตํฯ</p>


<p>สีลพฺพตปรามาสปเญฺหปิ สีลพฺพตปรามาสปริยุฎฺฐานนฺติ โวหารํ น ปสฺสติ, ตสฺมา ปฎิกฺขิปติฯ ปริยุฎฺฐานเมวสฺส ปหีนนฺติ ลทฺธิฯ</p>


<p> ติ ปเญฺห ตสฺมิํ ขเณ ภาเวติ, น ภาวิโตฯ ตสฺมา ปฎิกฺขิปติฯ ติอาทิอนุโยเค ปฐมมเคฺคเนว ปหีนภาวํ สนฺธาย ปฎิกฺขิปติฯ ยทิ หิ อมเคฺคน ปหีเยถ, โคตฺรภุปุคฺคลาทีนมฺปิ ปหีเยถาติ อาปชฺชนโตฯ ติ ปุจฺฉา ปรวาทิสฺส, วิสฺสชฺชนํ สกวาทิสฺสฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๖. อฎฺฐมกสฺส อินฺทฺริยกถาวณฺณนา</h3>
<p> อิทานิ  อฎฺฐมกสฺส อินฺทฺริยกถา นาม โหติฯ ตตฺถ เยสํ ‘‘อฎฺฐมโก มคฺคกฺขเณ อินฺทฺริยานิ ปฎิลภติ นาม, โน จสฺส ปฎิลทฺธานิ โหนฺตี’’ติ ลทฺธิ, เสยฺยถาปิ เอตรหิ อนฺธกานํ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ ติ ปุโฎฺฐ ปน สทฺธินฺทฺริยโต สทฺธาย นานตฺตํ สลฺลเกฺขตฺวา ปฎิกฺขิปติฯ เสเสสุปิ เอเสว นโยฯ ยถา ปน ยสฺส อตฺถิ มโน, ตสฺส มนินฺทฺริยมฺปิ อตฺถิ; เอวํ ยสฺส  สทฺธาทโย อตฺถิ, ตสฺส อตฺถิ สทฺธินฺทฺริยาทีนิปีติ ทีปนตฺถํ  นฺติอาทิ อารทฺธํฯ ตํ สพฺพํ อุตฺตานตฺถเมว สทฺธิํ สุตฺตสาธเนนาติฯ</p>

</p>


<h3>๗. ทิพฺพจกฺขุกถาวณฺณนา</h3>
<p> อิทานิ ทิพฺพจกฺขุกถา นาม โหติฯ ตตฺถ เยสํ จตุตฺถชฺฌานธมฺมูปตฺถทฺธํ มํสจกฺขุเมว ทิพฺพจกฺขุ นาม โหตีติ ลทฺธิ, เสยฺยถาปิ เอตรหิ อนฺธกานเญฺจว สมฺมิติยานญฺจ; เต สนฺธาย นฺติ ปุจฺฉา สกวาทิสฺส, ปฎิญฺญา อิตรสฺสฯ</p>


<p>ปุน ‘‘มํสจกฺขุ ทิพฺพจกฺขุ, ทิพฺพจกฺขุ มํสจกฺขู’’ติ ปุโฎฺฐ ตํ มตฺตเมว ตํ น โหตีติ ปฎิกฺขิปติฯ นฺติอาทิปุจฺฉาสุปิ อุภินฺนํ เอกสภาวาภาเวเนว ปฎิกฺขิปติฯ</p>


<p>ติอาทีสุ อุภินฺนมฺปิ รูปายตนเมว วิสโยฯ มํสจกฺขุ ปน อาปาถคตเมว ปสฺสติฯ อิตรํ อนาปาถคตํ ติโรปพฺพตาทิคตมฺปิฯ ทิพฺพจกฺขุสฺส จ อติสุขุมมฺปิ รูปํ โคจโร, น ตาทิสํ อิตรสฺสาติ เอวเมเตสํ อานุภาวโคจรา อสทิสาฯ</p>


<p>ติ ปุโฎฺฐ ยสฺมา มํสจกฺขุ อุปาทิณฺณํ, ทิพฺพจกฺขุ อนุปาทิณฺณํ, น จ มํสจกฺขุเมว ทิพฺพจกฺขูติ อิจฺฉติ, ตสฺมา ปฎิกฺขิปติฯ ทุติยํ ปุโฎฺฐ ยสฺมา  ‘‘มํสจกฺขุสฺส อุปฺปาโท, มโคฺค ทิพฺพสฺส จกฺขุโน’’ติ วจนํ นิสฺสาย มํสจกฺขุปจฺจยา ทิพฺพจกฺขุ อุปฺปชฺชติ, ตญฺจ รูปาวจริกานํ จตุนฺนํ มหาภูตานํ ปสาโทติ อิจฺฉติ, ตสฺมา ปฎิชานาติฯ ติ ปุโฎฺฐปิ ยสฺมา น มํสจกฺขุเมว ทิพฺพจกฺขูติ อิจฺฉติ, ตสฺมา ปฎิกฺขิปติฯ ทุติยํ ปุโฎฺฐ รูปาวจรชฺฌานปจฺจเยน อุปฺปนฺนตฺตา รูปาวจรํ นาม ชาตนฺติ ปฎิชานาติฯ</p>


<p>นฺติ ปุโฎฺฐปิ ตโต ปรํ ภาวนาย อรูปาวจรกฺขเณ รูปาวจรจิตฺตสฺส อภาวา ปฎิกฺขิปติฯ ทุติยํ ปุโฎฺฐ อรูปาวจริกานํ  จตุนฺนํ มหาภูตานํ ปสาโท หุตฺวา อุปฺปชฺชตีติ ลทฺธิยา  ปฎิชานาติฯ อปริยาปนฺนภาวํ ปนสฺส น อิจฺฉติ, ตสฺมา ปฎิกฺขิปติเยวฯ</p>


<p> นฺติ กามาวจรธเมฺมน อุปตฺถมฺภิตํ หุตฺวาฯ ปุน นฺติ โลกุตฺตรธเมฺมน อุปตฺถทฺธํฯ ติ ปุโฎฺฐ กิญฺจาปิ ทิพฺพจกฺขุโน ธมฺมุปตฺถทฺธสฺส ปญฺญาจกฺขุภาวํ น อิจฺฉติ, ปญฺญาจกฺขุสฺส ปน อตฺถิตาย ปฎิกฺขิปติฯ ปุน ปุโฎฺฐ มํสจกฺขุ ธมฺมุปตฺถทฺธํ ทิพฺพจกฺขุ โหตีติ ลทฺธิวเสน ปฎิชานาติฯ เสสเมตฺถ อุตฺตานตฺถเมวาติฯ</p>

</p>


<h3>๘. ทิพฺพโสตกถาวณฺณนา</h3>
<p> อิทานิ ทิพฺพโสตกถา นาม โหติฯ ตตฺถ นฺติ ปุโฎฺฐ ทฺวินฺนํ อตฺถิตาย ปฎิกฺขิปติฯ ปุน ปุโฎฺฐ ยสฺมา ตเทว ธมฺมุปตฺถทฺธํ ทิพฺพโสตํ นาม โหติ, ตสฺมา ปฎิชานาติฯ เสสํ เหฎฺฐา วุตฺตนยเมวาติฯ</p>

</p>


<h3>๙. ยถากมฺมูปคตญาณกถาวณฺณนา</h3>
<p> อิทานิ  ยถากมฺมูปคตญาณกถา นาม โหติฯ ตตฺถ เยสํ ‘‘อิติ ทิเพฺพน จกฺขุนา วิสุเทฺธน…เป.… ยถากมฺมูปเค สเตฺต ปชานาตี’’ติ (ที. นิ. ๑.๒๔๖; ปฎิ. ม. ๑.๑๐๖) สุตฺตํ อโยนิโส คเหตฺวา ยถากมฺมูปคตญาณเมว ทิพฺพจกฺขุนฺติ ลทฺธิ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ปุน ติ ปุโฎฺฐ เอกจิตฺตสฺส อารมฺมณทฺวยาภาวา ปฎิกฺขิปติฯ ทุติยํ ปุโฎฺฐ นานาจิตฺตวเสน ปฎิชานาติฯ ปุน เลโสกาสํ อทตฺวา นฺติ ปุโฎฺฐ ปฎิกฺขิปติฯ อิติ ยถา อิมินา ยถากมฺมูปคตปเทน, เอวเมว  , ติอาทิปเทหิปิ สทฺธิํ โยชนาสุ อโตฺถ เวทิตโพฺพฯ</p>


<p>   ติ อิทํ สกวาที ยสฺมา เถโร อปฺปิจฺฉตาย อภิญฺญาญาณานิ น วฬเญฺชตีติ เอกเจฺจ น ชานนฺติ, ตานิ ปนสฺส เนว อตฺถีติ มญฺญนฺติ, ตสฺมา ตํ ‘‘ทิพฺพจกฺขุโน อลาภี เถโร’’ติ มญฺญมานํ ปุจฺฉติฯ เตเนว การเณน ‘‘อตฺถายสฺมโต สาริปุตฺตสฺส ทิพฺพจกฺขู’’ติ ปรโต ปุโฎฺฐ ปฎิกฺขิปติฯ ทุติยํ ปุโฎฺฐ ยํกิญฺจิ สาวเกน ปตฺตพฺพํ, สพฺพํ ตํ เถเรน อนุปฺปตฺตนฺติ ปฎิชานาติฯ อิทานิสฺส วิเกฺขปํ กโรโนฺต สกวาที ติอาทิมาหฯ อิมญฺหิ คาถํ เถโร วฬญฺชนปณิธิยา เอว อภาเวน อาห, น อภิญฺญาญาณสฺส อภาเวนฯ ปรวาที ปน อภาเวเนวาติ อตฺถํ สลฺลเกฺขติฯ ตสฺมา ตสฺส ลทฺธิยา เถรสฺส ยถากมฺมูปคตญาณเมว อตฺถิ, โน ทิพฺพจกฺขุฯ เตน วุตฺตํ ‘‘เตน หิ น วตฺตพฺพํ ยถากมฺมูปคตญาณํ ทิพฺพจกฺขู’’ติฯ</p>

</p>


<h3>๑๐. สํวรกถาวณฺณนา</h3>
<p> อิทานิ สํวรกถา นาม โหติฯ ตตฺถ เยสํ ตาวติํเส เทเว อุปาทาย ตตุตฺตริ เทเวสุ ยสฺมา เต ปญฺจ เวรานิ น สมาจรนฺติ, ตสฺมา สํวโร อตฺถีติ ลทฺธิ, เต สนฺธาย ปุจฺฉา  สกวาทิสฺส, เวรสมุทาจารํ อปสฺสโต ปฎิญฺญา อิตรสฺสฯ ตโต ยสฺมา สํวโร นาม สํวริตเพฺพ อสํวเร สติ โหติ, ตสฺมา อสํวรปุจฺฉา สกวาทิสฺส, เทเวสุ ปาณาติปาตาทีนํ อภาเวน ปฎิเกฺขโป อิตรสฺสฯ</p>


<p>ติอาทิ สํวเร สติ อสํวรสฺส อสํวเร จ สติ สํวรสฺส ปวตฺติทสฺสนตฺถํ วุตฺตํฯ</p>


<p> ติ อาทิปเญฺหสุ ปาณาติปาตาทีนํ อสมาจรณวเสน ปฎิญฺญา, ปาณาติปาตาทีนํ นตฺถิตาย ปฎิเกฺขโป เวทิตโพฺพฯ ปฎิโลมปญฺหา อุตฺตานตฺถาเยวฯ</p>


<p>อวสาเน ติปเญฺห  ปาณาติปาตาทีนิ กตฺวา ปุน ตโต สํวราภาวํ สนฺธาย ปฎิญฺญา สกวาทิสฺสฯ ตโต ฉลวเสน  ยทิ สํวโร นตฺถิ, สเพฺพ เทวา ปาณาติปาติโนติอาทิปุจฺฉา ปรวาทิสฺสฯ เทวานํ เวรสมุทาจารสฺส อภาเวน ปฎิเกฺขโป สกวาทิสฺสฯ นฺติ วจนมตฺตํ คเหตฺวา ลทฺธิปติฎฺฐาปนํ ปรวาทิสฺสฯ เอวํ ปติฎฺฐิตา ปน ลทฺธิ อปฺปติฎฺฐิตาว โหตีติฯ</p>

</p>


<h3>๑๑. อสญฺญกถาวณฺณนา</h3>
<p> อิทานิ อสญฺญกถา นาม โหติฯ ตตฺถ เยสํ ‘‘สงฺขารปจฺจยา วิญฺญาณ’’นฺติ วจนโต วินา วิญฺญาเณน ปฎิสนฺธิ นาม นตฺถิฯ ‘‘สญฺญุปฺปาทา จ ปน เต เทวา ตมฺหา กายา จวนฺตี’’ติ วจนโต อสญฺญสตฺตานมฺปิ จุติปฎิสนฺธิกฺขเณ สญฺญา อตฺถีติ ลทฺธิ, เสยฺยถาปิ เอตรหิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ตโต นํ สกวาที ‘‘กิํ เต ตํ ฐานํ สญฺญาภโว’’ติอาทีหิ โจเทตุํ ติอาทิมาหฯ ตํ สพฺพํ ตโต ปรญฺจ ปาฬินเยเนว เวทิตพฺพนฺติฯ</p>

</p>


<h3>๑๒. เนวสญฺญานาสญฺญายตนกถาวณฺณนา</h3>
<p> อิทานิ  เนวสญฺญานาสญฺญายตนกถา นาม โหติฯ ตตฺถ เยสํ ‘‘เนวสญฺญานาสญฺญายตน’’นฺติ วจนโต น วตฺตพฺพํ ‘‘ตสฺมิํ ภเว สญฺญา อตฺถี’’ติ ลทฺธิ, เสยฺยถาปิ เอตรหิ อนฺธกานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ สพฺพํ ปาฬินเยเนว เวทิตพฺพนฺติฯ</p>

</p>

</p>





