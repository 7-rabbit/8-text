<h1>๖. ฉโฎฺฐ ปริเจฺฉโท</h1>
<h3>อารมฺมณวิภาควณฺณนา</h3>
<ol>
<li>
  
เอเตสํ ปน จิตฺตานํ, อารมฺมณมิโต ปรํ;  
  
ทสฺสยิสฺสามหํ เตน, วินา นตฺถิ หิ สมฺภโวฯ  
</li>
  
<p> อิโต ปริเจฺฉทโต ปรํ อหํ เอเตสํ ปน จิตฺตานํ อารมฺมณํ ทสฺสยิสฺสามิฯ  กสฺมา?  ตํ อารมฺมณํ วเชฺชตฺวา จิตฺตานํ สมฺภโว นตฺถิ ยสฺมา การณา, ตสฺมา การณา ทสฺสยิสฺสามิฯ
</ol></p>


<ol>
<li>
  
รูปํ  
  
  
สทฺทํ คนฺธํ รสํ, โผฎฺฐพฺพํ ธมฺมเมว จ;  
  
ฉธา อารมฺมณํ อาหุ, ฉฬารมฺมณโกวิทาฯ  
</li>
  
<p>ฉฬารมฺมเณสุ เฉกา ปณฺฑิตา อารมฺมณํ  ฉปฺปการํ  กเถสุํฯ
</ol></p>


<p>  เตสุ อารมฺมเณสุ  ภูเต ปฎิจฺจ วโณฺณ   กมฺมจิตฺตอุตุอาหารสงฺขาเตหิ จตูหิ ปจฺจเยหิ  นิพฺพโตฺต นิทสฺสเนน สห ปวโตฺต ปฎิเฆน สห ปวโตฺต รูปารมฺมณสญฺญิโตฯ</p>


<p>  สโทฺท ทุวิโธปิ มุนินา สมุทฺทิโฎฺฐ จิโตฺตตุสมฺภโว, สวิญฺญาณกสโทฺทว จิตฺตสมุฎฺฐิโต โหติฯ กถํ? วจีเภทกจิเตฺตน ภูตาย ชาตาย ภูมิยา ปถวีธาตุยา วิการตา ปถวีลกฺขณภาวโต อติถทฺธลกฺขณตา วิการตา นามฯ สา วจีวิญฺญตฺติ วิญฺญายตีติ วิญฺญตฺติยา อุปาทิณฺณฆฎฺฎนสฺส กมฺมชปถวีธาตุยา ฆฎฺฎนสฺส การณํ จิตฺตชปถวีธาตุยา กมฺมชปถวีธาตุยา ฆฎฺฎนญฺจ สโทฺท จ อปุพฺพํ อจริมํ โหติฯ</p>


<p>  อวิญฺญาณกสโทฺท อุตุสมุฎฺฐิโต โหติฯ อยํ ทุวิโธปิ สโทฺท  สทฺทารมฺมณภาวํ ปโตฺตฯ</p>


<p>  คจฺฉโนฺต ชเนหิ ธรียเตติ คโนฺธฯ  คติมฺหิ,  ธารเณฯ  อตฺตโน สาธารณสฺส ปุปฺผาทิโน วตฺถุสฺส ปกาสนโตปิ วา คโนฺธ นามฯ  สูจเนฯ  คโนฺธ จตูหิ สมุฎฺฐานํ เอตสฺสาติ ฯ คนฺธารมฺมณสมฺมโตฯ</p>


<p>    ชนา รสมานา ยํ ธมฺมชาตํ  อนุภวนฺติ,  ยสฺมา การณา, ตสฺมา การณา  รโส นาม ปณฺฑิเตหิ ปริกิตฺติโต,  รโส จตุสมฺภูโต รสารมฺมณนามโกฯ</p>


<p>  ยํ ธมฺมชาตํ ชเนหิ ผุสียตีติ ตสฺมา โผฎฺฐพฺพํ, ปถวีเตชวายโวฯ ตํ โผฎฺฐพฺพํ จตุสมฺภูตํ โผฎฺฐพฺพารมฺมณํ มตํฯ</p>


<p>  รูปาทิปญฺจกํ หิตฺวา สพฺพํ  จิตฺตเจตสิกนิพฺพานนามญฺจ  ปญฺจปสาทสุขุมรูปญฺจ  อนิจฺจทุกฺขอนตฺตลกฺขณานิ จ ปญฺญตฺติ จ ธมฺมารมฺมณสญฺญิตํฯ</p>


<p>    กามาวจรภูมิยํ ฉารมฺมณานิ ลพฺภนฺติฯ  รูปาวจเร รูปสทฺทธมฺมารมฺมณวเสน ลพฺภนฺติฯ อรูเป ปน เอเกกํ ธมฺมารมฺมณํ ลพฺภติฯ</p>


<p>  เย รูปาทโย ปญฺจ วิสยา ขณวตฺถุปริตฺตตฺตา ปญฺจารมฺมณานํ ขณสฺส ปริตฺตตฺตา มนฺทตฺตา เตสํ อปฺปายุกตฺตา วตฺถุปริตฺตตฺตา ปญฺจารมฺมณานํ อติขุทฺทกวตฺถุกตฺตา อาปาถํ ปญฺจทฺวาเรสุ ปากฎภาวํ น วชนฺติ, ปญฺจปสาเทสุ ฆฎฺฎนกิจฺจํ น สาเธนฺติ,  รูปาทโย ปญฺจ วิสยา ธมฺมารมฺมณํ โหนฺติฯ อิติ  เอกจฺจานํ อาจริยานํ มตํ โหติฯ ติ อนุสฺสวนเตฺถ นิปาโตฯ  เต เอวํ วาทิโน เอกเจฺจ อาจริยา ปฎิกฺขิปิตพฺพา, มยา ปฎิเสธิตพฺพาฯ กสฺมา? จกฺขุวิญฺญาณํ โสตวิญฺญาณสฺส โคจรภูตํ  น ปฎิอนุโภติ, โสตวิญฺญาณํ จกฺขุวิญฺญาณสฺส โคจรภูตํ  รูปํ น ปฎิอนุโภติฯ อิติ  เนว ปจฺจนุโภนฺตานํ  ปญฺจนฺนํ จกฺขุวิญฺญาณาทีนํ วิญฺญาณานํ ตญฺจ โคจรํ มโนธาตุมโนวิญฺญาณธาตุสงฺขาตํ ชวนํ ปน ปจฺจนุโภติฯ  วจนสฺส ภควตา วุตฺตตฺตา ปฎิกฺขิปิตพฺพาฯ  วิสยา รูปาทิปญฺจารมฺมณานิ เอว โหนฺติฯ</p>


<p>  ตานิ รูปาทีนิ เอว โคจรา ทิพฺพจกฺขาทิญาณานํ อนาปาถคตานํ เอว ปากฎภาวํ อปฺปตฺตาเนวฯ  วจนํ วุตฺตํ น ยุชฺชติฯ  ธมฺมชาตํ รูปารมฺมณํ ภวนฺตํ,  ธมฺมชาตํ  เกน ปกาเรน ธมฺมารมฺมณํ ภเวยฺย?  รูปารมฺมณสฺส ธมฺมารมฺมณเตฺต สติ  รูปารมฺมณธมฺมารมฺมณานํ นิยโมปิ  เกน ปกาเรน ภเวยฺย?  เอตํ สพฺพํ อารมฺมณํ  ฉปฺปการํ ภควตา สมุทีริตํฯ ตํ ปริตฺตตฺติกาทีนํ วเสน พหุปฺปกาเรหิ มตํฯ</p>


<p>  สโพฺพ เตวีสติกามวิปาโก จ  มโนธาตุหสิตุปฺปาทวเสน กิริยาเหตุทฺวยมฺปิ จาติ ปญฺจวีสติ จิตฺตุปฺปาทา  เอกนฺตกามาวจรารมฺมณา  ภเวยฺยุํฯ</p>


<p>  ทฺวิปญฺจนฺนํ วิญฺญาณานํ  อนุกฺกเมน โคจรา โหนฺติฯ  มโนธาตุตฺตยสฺส ปน สพฺพํ  รูปาทิปญฺจกํ อารมฺมณํ โหติ, เอเตสํ เตรสนฺนํ ปน จิตฺตานํ รูปกฺขโนฺธว  อารมฺมณํ โหติฯ  นามํ อารมฺมณํ น กโรนฺติฯ  ปญฺญตฺติํ อารมฺมณํ น กโรนฺติฯ  อตีตํ อารมฺมณํ น กโรนฺติ ฯ  อนาคตํ อารมฺมณํ น กโรนฺติ เอวฯ  สจฺจํ วตฺตมาโน โคจโร เอเตสํ ทฺวิปญฺจวิญฺญาณานํ, มโนธาตุตฺตยสฺส จาติ เตรสนฺนํ จิตฺตานํ ตํ อารมฺมณํ วตฺตมานํ เอว ปจฺจุปฺปนฺนํ เอวฯ</p>


<p>  เตรส จิตฺตานิ กามธาตุยํ ชายนฺติ, รูปาวจเร ปุญฺญชานิ จกฺขุโสตวิญฺญาณสมฺปฎิจฺฉนานิ, กิริยามโนธาตุ จาติ  จิตฺตานิ ชายนฺติฯ  อรูปภูมีสุ  เอกมฺปิ จิตฺตํ เนว ชายติฯ</p>


<p>  อฎฺฐนฺนํ มหาวิปากานํ ปวตฺติยํ ฉสุ ทฺวาเรสุ ตทารมฺมณกิจฺจานํ รูปาทิฉปริตฺตานิ โคจราฯ  ปวตฺติยํ ปญฺจทฺวาเร สนฺตีรณตฺตยกิจฺจสฺส, ฉทฺวาเรสุ ตทาลมฺพณกิจฺจสฺส จ รูปาทิฉปริตฺตานิ โคจราฯ  หสิตุปฺปาทสฺส รูปาทโย ฉ ปริตฺตา โคจรา โหนฺติฯ  ปญฺจสุ ทฺวาเรสุ เย โคจรา ปจฺจุปฺปนฺนา, มโนทฺวาเร  เย โคจรา ติกาลิกา ตีสุ กาเลสุ นิยุตฺตาฯ</p>


<p>  กุสลวิปากกิริยาวเสน  จิตฺตํ มหคฺคตโคจรํ  นิยตารมฺมณํ โหติ, ตํ ฉพฺพิธํ จิตฺตํ มหคฺคตโคจรํ ปุเพฺพ อตฺตนา อธิคตอากาสานญฺจายตนอากิญฺจญฺญายตนกุสลารมฺมณํ, เตสุ เทฺว ทุติยจตุตฺถารุปฺปปากา ‘‘ยสฺส ยสฺส กุสลฌานสฺส ยํ ยํ อารมฺมณํ คเหตฺวา พฺรหฺมโลเก ปฎิสนฺธิ โหตี’’ติ วจนโต สกสกกุสลสฺส อารมฺมณํ เอว เตสํ วิปากานํ อารมฺมณํ โหติฯ  อฎฺฐานาสวจิตฺตานํ  นิพฺพานํ เอว โคจรํ อารมฺมณํ โหติ ฯ  กสฺมา การณา?  อารมฺมณโตฯ</p>


<p>  กามาวจรกุสลวเสน จตฺตาโร ญาณหีนา จ  กิริยวเสน จตฺตาโร ญาณหีนา จ ทฺวาทสากุสลานิ จ เต ปริตฺตารมฺมณา เจว มหคฺคตโคจรา จ, เต น วตฺตพฺพา จ โหนฺติฯ กสฺมา? ปญฺญตฺตารมฺมณตฺตา ฯ  กุสลวเสน จตฺตาโร ญาณสมฺปยุตฺตา,  กิริยวเสน จตฺตาโร ญาณสมฺปยุตฺตา จ ตถา อภิญฺญาทฺวยญฺจ กิริยาโวฎฺฐพฺพนมฺปิ จ เอกาทสนฺนํ เอเตสํ จิตฺตานํ โคจโร ปริตฺตมหคฺคตอปฺปมาณวเสน  โหติฯ  เอกาทส น วตฺตพฺพาปิ โหนฺติฯ กสฺมา? ปญฺญตฺตารมฺมณตฺตาฯ  วุตฺตโต จิตฺตโต เสสานิ ยานิ จิตฺตานิ, ตานิ น วตฺตพฺพารมฺมณานีติ วิภาวินา วิเญฺญยฺยานิฯ</p>

</p>


<ol>
<li>
  
ทุติยารุปฺปจิตฺตญฺจ, จตุตฺถารุปฺปมานสํ;  
  
ฉพฺพิธํ ปน เอกนฺตอตีตารมฺมณํ สิยาฯ  
</li>
  
<p>  ทฺวินฺนํ ปญฺจวิญฺญาณานํ, มโนธาตุตฺตยสฺส จ เตรสนฺนํ จิตฺตานํ โคจรา รูปาทโย ปญฺจ ธมฺมา ปจฺจุปฺปนฺนาว, อฎฺฐ กามมหาวิปากา ตทารมฺมณกิจฺจวเสน อตีตานาคตปจฺจุปฺปนฺนโคจรา, จุติกิจฺจวเสน อตีตารมฺมณา, ปฎิสนฺธิภวงฺคกิจฺจวเสน ปจฺจุปฺปนฺนาตีตารมฺมณาฯ โสมนสฺสสนฺตีรณํ สนฺตีรณกิจฺจวเสน ปจฺจุปฺปนฺนารมฺมณํฯ ตทารมฺมณกิจฺจวเสน ปจฺจุปฺปนฺนานาคตาตีตารมฺมณํฯ เสสสนฺตีรณทฺวยํ สนฺตีรณกิจฺจวเสน ปจฺจุปฺปนฺนารมฺมณํ , ตทารมฺมณกิจฺจวเสน ปจฺจุปฺปนฺนานาคตาตีตารมฺมณํ, จุติกิจฺจวเสน อตีตารมฺมณํ, ปฎิสนฺธิภวงฺคกิจฺจวเสน ปจฺจุปฺปนฺนาตีตารมฺมณํฯ หสิตุปฺปาทจิตฺตํ ชวนกิจฺจวเสน ปจฺจุปฺปนฺนาตีตานาคตโคจรํฯ  เอเต ทฺวาทส มานสา ปน  อตีตารมฺมณา สิยุํฯ  ปจฺจุปฺปนฺนารมฺมณา อนาคตารมฺมณา สิยุํฯ กาเม วีสติ กุสลากุสลา  กิริยวเสน กาเม นว มานสา, โวฎฺฐพฺพํ โวฎฺฐพฺพนกิจฺจวเสน ปจฺจุปฺปนฺนารมฺมณํ, อาวชฺชนกิจฺจวเสน ติกาลารมฺมณํฯ มหากิริยมานสา ชวนกิจฺจวเสน ติกาลารมฺมณา, สเนฺต ปญฺญตฺติกาเล นวตฺตพฺพารมฺมณาฯ เทฺว อภิญฺญามานสาปิ อภิญฺญากิจฺจวเสน อตีตาทิโคจรา สิยุํฯ  มานสา ปญฺญตฺติกาเลปิ สเนฺต นวตฺตพฺพา ภวนฺติฯ รูปารูปภเวสุ มยา วุตฺตโต  จิตฺตานิ  อตีตารมฺมณาทิวเสน ปณฺฑิเตน  น กถิตพฺพานิ โหนฺติ เอว, ปญฺญตฺตารมฺมณานิ เอว โหนฺตีติ อโตฺถฯ
</ol></p>


<p>    กามาวจรวเสน ปญฺจ กิริยา,  รูปาวจรวเสน  อภิญฺญาจิตฺตํ, เอเตสํ ฉนฺนํ จิตฺตานํ นตฺถิ  เอกมฺปิ  อนารมฺมณํ, สพฺพารมฺมณนฺติ อโตฺถฯ ‘‘ปญฺจมี กฺริยา’’ติ วจนํ อภิญฺญาจิตฺตวเสน วุตฺตํฯ สุทฺธฌานสฺส ปญฺจมรูปกิริยสฺส ปญฺญตฺตารมฺมณํ เอวาติ เวทิตพฺพํฯ</p>


<p> นิพฺพานญฺจ จตุพฺพิธํ ผลํ, มคฺคํ รูปญฺจ  จิตฺตเจตสิกสงฺขาตํ นามญฺจ โคจรํ กาตุํ ยานิ จิตฺตานิ สโกฺกนฺติ, ตานิ จิตฺตานิ เม วท, อาจริย, ตานิ มยฺหํ กเถหิฯ</p>


<p>  ปุญฺญวเสน จตฺตาโร ญาณสมฺปยุตฺตา,  กิริยวเสน  จตฺตาโร ญาณสมฺปยุตฺตา, เทฺว อภิญฺญามานสา, กิริยาโวฎฺฐพฺพนมฺปิ จาติ เอกาทส จิตฺตานิ นิพฺพานญฺจ ผลญฺจ มคฺคญฺจ รูปญฺจ  นามญฺจ โคจรํ กาตุํ สโกฺกนฺติฯ</p>


<p>  ยานิ จิตฺตานิ อรหตฺตผลํ อรหตฺตมคฺคํ โคจรํ กาตุํ สโกฺกนฺติ,  ตานิ มยฺหํ ตฺวํ กเถหิฯ , โภ ภทฺทมุข, ตฺวํ มยฺหํ วจนํ สุโณหิ, สเพฺพสุ ปน จิเตฺตสุ ฉ จิตฺตานิ อรหตฺตผลํ อรหตฺตมคฺคํ โคจรํ กาตุํ สโกฺกนฺติฯ จตฺตาโร ญาณสํยุตฺตา, กิริยา จ โวฎฺฐพฺพนมฺปิ จ กิริยาภิญฺญามโน จาติ ฉ จ จิตฺตานิ โคจรํ กาตุํ สโกฺกนฺติฯ  ปุญฺญวเสน จตฺตาโร ญาณสมฺปยุตฺตา,  ปุญฺญวเสน อภิญฺญาจิตฺตญฺจ อรหตฺตผลํ มคฺคํ โคจรํ กาตุํ น สโกฺกนฺติฯ</p>


<p>  ขีณาสวสฺส มคฺคจิตฺตํ ผลมานสํ วา ปุถุชฺชนา วา เสกฺขา วา วิชานิตุํ น สโกฺกนฺติฯ กสฺมา การณา? ปุถุชฺชโน โสตาปนฺนสฺส มานสํ น ชานาติ, โสตาปโนฺน สกทาคามิสฺส มานสํ น ชานาติ, สกทาคามี อนาคามิสฺส มานสํ น ชานาติ, อนาคามี อรหนฺตสฺส มานสํ น ชานาติฯ  ปุคฺคโล  ฐิตสฺส ปุคฺคลสฺส มานสํ เนว ชานาติ,  ฐิโต ปุคฺคโลปิ เหฎฺฐิมสฺส เหฎฺฐิมสฺส ปุคฺคลสฺส มานสํ ชานาติฯ</p>


<p>    อารมฺมณํ โหติ,  อารมฺมณํ เอกํ เอกํ อุทฺธริตฺวา อิโต ปรํ ปวกฺขามิฯ  กาเม อฎฺฐวิธํ กุสลํ อฎฺฐวิธสฺส กามาวจร อารมฺมณํ โหติฯ กถํ ? ปุเพฺพว กตํ อฎฺฐวิธํ มหากุสลํ ปจฺฉา โสมนสฺสสหคตญาณสมฺปยุตฺตจิตฺตทฺวเยน วา โสมนสฺสสหคตญาณวิปฺปยุตฺตจิตฺตทฺวเยน วา อุเปกฺขาสหคตญาณสมฺปยุตฺตทฺวเยน วา อุเปกฺขาสหคตญาณวิปฺปยุตฺตทฺวเยน วา อนุสฺสรณกอาลาทีสุ ตสฺส อฎฺฐวิธสฺส กุสลสฺส ชวนกิจฺจวเสน อารมฺมณํ โหติ, วิปฺปฎิสารกาลาทีสุ ทฺวาทสวิธสฺส  อารมฺมณํ โหติ, กุสลสฺส อภิญฺญามานสสฺส จ กิริยสฺส อภิญฺญามานสสฺส จ อารมฺมณํ โหติ, เอกาทสวิธสฺส กามาวจรวิปากสฺส ตทารมฺมณวเสน อารมฺมณํ โหติฯ ติ ชวนกิจฺจวเสน หสนสฺส อาวชฺชนกิจฺจวเสน โวฎฺฐพฺพนสฺส ชวนกิจฺจวเสน มหากิริยสฺส อารมฺมณํ โหติ, เอเตสํ ฉนฺนํ ราสีนํ อารมฺมณํ  ภเวยฺยฯ รูปาวจรปุญฺญานิ ปญฺจ  ฉราสิโต กามวิปากํ วเชฺชตฺวา ปญฺจนฺนํ ราสีนํ อารมฺมณานิ โหนฺติฯ ตทา โลภมูลโมหมูลวเสน อตฺตนา ปฎิลทฺธฌานานํ อนุสฺสรณกาเล ตสฺส ทสวิธสฺส อกุสลสฺส อารมฺมณํ โหติ, ติเหตุกปฎิสนฺธิโน สตฺตสฺส ฌานโต ปริหีนสฺส ฌานํ ปจฺจเวกฺขโต ฌานารมฺมณํ โทมนสฺสยุตฺตํ โหติ, ตทา ตสฺส ปฎิฆทฺวยสฺส อารมฺมณํ โหติฯ ติ เอกนฺตปริตฺตารมฺมณานิ กิริยามโนธาตุหสนานิ วเชฺชตฺวา อาวชฺชนกิจฺจวเสน โวฎฺฐพฺพนสฺส, ชวนกิจฺจวเสน มหากิริยสฺส จ อารมฺมณํ โหติฯ</p>


<p>  มหากุสลสฺส จ อภิญฺญากิจฺจวเสน ปญฺจมรูปกุสลสฺส จ ทุติยจตุตฺถอรูปกุสลสฺส จ  โวฎฺฐพฺพนสฺส มหากิริยสฺส จ อภิญฺญากิจฺจวเสน ปญฺจมรูปกิริยสฺส จ ทุติยจตุตฺถารุปฺปกิริยสฺส จ อารมฺมณํ โหติ, ทุติยารุปฺปกิริยสฺส จ ปฐมารุปฺปกิริยาย อารมฺมเณน  ภวิตพฺพํ, จตุตฺถารุปฺปกิริยสฺส จ ตติยารุปฺปกิริยาย อารมฺมเณน ภวิตพฺพํ, เอวญฺจ สติ กถํ ปฐมารุปฺปกุสลํ ทุติยารุปฺปกิริยสฺส อารมฺมณํ โหติ, ตติยารุปฺปกุสลญฺจ จตุตฺถารุปฺปกิริยสฺส อารมฺมณํ โหตีติ เจ วตฺตพฺพํ, ยทา ปุถุชฺชนโยคี วา เสโกฺข วา โยคี รูปสมาปตฺติํ สมาปชฺชิตฺวา ตโต วุฎฺฐหิตฺวา อากาสานญฺจายตนสงฺขาตํ ปฐมารุปฺปสมาปตฺติํ สมาปชฺชิตฺวา วีตราโค หุตฺวา อตฺตนา อธิคตา สมาปตฺติโย คเหตฺวา ปุถุชฺชนเสกฺขกาเล อตฺตนา อนธิคตํ ทุติยํ อรูปสมาปตฺติํ สมาปชฺชิ, ตทา ขีณาสวกาเล  สมาปชฺชิตํ ทุติยํ อรูปกิริยํ ปฐมารุปฺปกุสลํ อารมฺมณํ กโรติ, เอวํ ปฐมารุปฺปกุสลํ ทุติยารุปฺปกิริยสฺส อารมฺมณํ โหติฯ</p>


<p>ยทา โยคี รูปสมาปตฺติโย สมาปชฺชิตฺวา ตโต วุฎฺฐหิตฺวา ปฐมารุปฺปกุสลํ ทุติยารุปฺปกุสลํ ตติยารุปฺปกุสลญฺจ สมาปชฺชิตฺวา ขีณาสโว หุตฺวา อตฺตนา อธิคตา สมาปตฺติโย คเหตฺวา อตฺตนา อนธิคตํ จตุตฺถํ อรูปสมาปตฺติํ สมาปชฺชิ, ตทา จตุตฺถารุปฺปกิริยา ตติยารุปฺปกุสลํ อารมฺมณํ กโรติ, เอวํ จตุตฺถารุปฺปกิริยสฺส ตติยารุปฺปกุสลํ อารมฺมณํ โหติ, ปจฺฉา ขีณาสวกาเล สมาปชฺชิตา รูปารูปสมาปตฺติโย โหนฺติฯ ยถา โหติ,  อกุสลสฺสปิ อารมฺมณํ โหติฯ</p>


<p> นฺติ ชาตินิทฺธารณํ, จตุตฺถทุติยานํ อรูปปากานมฺปิ อารมฺมณํ โหติ, ‘‘จตุตฺถทุติยาน’’นฺติ วตฺตเพฺพ ติยานํ-สทฺทสฺส โลปํ กตฺวา ติ วุตฺตํ, ตทา ทฺวินฺนํ อรูปปากานํ ปฐมารุปฺปตติยารุปฺปชวนานิ อารมฺมณานิ โหนฺติ, ‘‘ยสฺส กุสลสฺส ฌานสฺส ยํ อารมฺมณํ คเหตฺวา พฺรหฺมโลเก ปฎิสนฺธิ โหตี’’ติ วจนโต สกสกกุสลานํ อารมฺมณภูตานิ  อากาสานญฺจายตนอากิญฺจญฺญายตนานิ เตสํ ทุติยจตุตฺถารุปฺปปากานํ อารมฺมณานิ โหนฺติ, เอวํ อรูปกุสลํ อิเมสํ อฎฺฐราสีนํ อารมฺมณปจฺจโย โหติฯ  จตุพฺพิธโลกุตฺตรกุสลมฺปิ  กามาวจรวเสน  ญาณสมฺปยุตฺตมหากุสลสฺส จ  โวฎฺฐพฺพนสฺส, ญาณสมฺปยุตฺตโต กิริยสฺส จ  รูปาวจรวเสน ปญฺจมสฺส รูปกุสลสฺส จ ปญฺจมสฺส รูปกิริยสฺส จาติ จตุนฺนํ ราสีนํ อารมฺมณํ สทา โหติ, อยเมตฺถ อธิปฺปาโย – เสกฺขานํ ญาณสมฺปยุตฺตมหากุสลสฺส, โวฎฺฐพฺพนสฺส, ปญฺจมสฺส รูปกุสลสฺส จ ติวิธํ โลกุตฺตรปุญฺญํ อารมฺมณํ โหติฯ ขีณาสวสฺส โวฎฺฐพฺพนสฺส, ญาณสมฺปยุตฺตมหากิริยสฺส, ปญฺจมสฺส รูปกิริยสฺส จ อรหตฺตปุญฺญํ อารมฺมณํ โหติฯ ยถา  สพฺพํ อกุสลํ  กามาวจรวเสน  มหากุสลสฺส,  หสนโวฎฺฐพฺพนมหากิริยสฺส จ  ปน รูปาวจรวเสน ปญฺจมสฺส รูปกุสลสฺส, ปญฺจมสฺส รูปกิริยสฺส จ อารมฺมณํ โหติ, ยถา  สพฺพสฺส อกุสลสฺส จ กามาวจรวิปากานํ ตทารมฺมณกิจฺจวเสน เอกาทสนฺนญฺจาติ ฉนฺนํ ราสีนํ อารมฺมณํ ภควตา อีริตํฯ</p>


<p>    สพฺพํ วิปาการมฺมณํ  กามาวจรวเสนปิ  มหากุสลสฺส,  หสนโวฎฺฐพฺพนมหากิริยสฺส จ  รูปาวจรวเสน จ เอว ปญฺจมสฺส รูปกุสลสฺส, ปญฺจมสฺส รูปกิริยสฺส จ  กามาวจรวิปากานํ เอกาทสนฺนญฺจ ตเถว อกุสลสฺส จ ฉนฺนํ ราสีนํ อารมฺมณํ โหติฯ รูเป วิปาการมฺมณํ  กามาวจรวเสนปิ จ  มหากุสลสฺส ,  โวฎฺฐพฺพนมหากิริยสฺส จ  รูปาวจรวเสน จ เอว กุสลสฺส จ อปุญฺญสฺส จาติ ปญฺจนฺนํ ราสีนํ โคจโร โหติ, อรูปาวจรปาเกสุ อยํ นโย ภควตา มโตฯ วเฎฺฎ น ปริยาปนฺนา นปฺปวิฎฺฐาติ  เตสํ ปุคฺคลานํ ปากาปิ  กามาวจรวเสน  ญาณสมฺปยุตฺตมหากุสลสฺส,  โวฎฺฐพฺพนญาณสมฺปยุตฺตมหากิริยสฺส จ  รูปาวจรวเสนปิ  ปญฺจมสฺส รูปกุสลสฺส,  ปญฺจมสฺส รูปกิริยสฺส จ เอวํ อารมฺมณํ โหตีติฯ เอตฺถายมธิปฺปาโย อปริยาปนฺนปุเญฺญ วุตฺตนเยเนว เวทิตโพฺพฯ</p>


<p> กาเม อิทํ สพฺพกิริยจิตฺตํ  กามาวจรวเสนปิ จ  มหากุสลสฺส,  หสนโวฎฺฐพฺพนมหากิริยสฺส จ  รูปาวจรวเสน จ เอว  ปญฺจมสฺส รูปกุสลสฺส,  ปญฺจมสฺส รูปกิริยสฺส จ เอกาทสกามาวจรปากสฺส จ ตเถว อกุสลสฺส จ เอเตสํ ฉนฺนํ ราสีนํ อารมฺมณํ โหติฯ  รูปาวจเร ยํ กิริยามานสํ,  ราสิโต กามปากํ  วเชฺชตฺวา ปญฺจนฺนํ ปน ราสีนํ อารมฺมณํ โหติฯ กามาวจรโต กามาวจรวเสน กิริยสฺส โวฎฺฐพฺพนมหากิริยสฺส อารมฺมณํ โหติ, หสนํ เอกนฺตปริตฺตารมฺมณตฺตา รูปกิริยํ อารมฺมณํ น กโรติฯ  อรูปกิริยาจิตฺตํ ปน เตสํ ปญฺจนฺนํ เอว จ ราสีนํ  ปฐมารุปฺปกิริยํ ทุติยารุปฺปกิริยสฺส อารมฺมณํ โหติ, ตติยารุปฺปกิริยํ จตุตฺถารุปฺปกิริยสฺส อารมฺมณํ โหติฯ อิติ ฉนฺนํ ราสีนํ โคจโร โหติเยวฯ</p>


<ol>
<li>
  
รูปํ  
  
  
จตุสมุฎฺฐานํ, รูปารมฺมณสญฺญิตํ;  
  
กามาวจรปุญฺญสฺส, ตเถว กุสลสฺส จ;  
  
อภิญฺญาทฺวยจิตฺตสฺส, กามปากกฺริยสฺส จฯ  
</li>
  
<p>ทฺวิจกฺขุวิญฺญาณมโนธาตุทฺวยสนฺตีรณตฺตยมหาปากสฺส  จ กามกิริยสฺส จาติ เอกาทสวิธสฺส กามกิริยสฺส จ ฉนฺนํ เอเตสํ ราสีนํ อารมฺมณปจฺจโย โหติฯ
</ol></p>


<p>  กามรูปาวจรวเสน เสกฺขานํ ญาณสมฺปยุตฺตมหากุสลสฺส, รูปาวจรวเสน ปญฺจมสฺส รูปกุสลสฺส จ กามรูปกิริยสฺส จ ขีณาสวานํ โวฎฺฐพฺพนญาณสมฺปยุตฺตมหากิริยสฺส จ ปญฺจมรูปกิริยสฺส จ  จิตฺตสฺส อารมฺมณํ โหติฯ  โลกุตฺตรวเสน จ เอว ผลสฺส, กุสลสฺส จ เอเตสํ ฉนฺนํ ราสีนํ อารมฺมณปจฺจโย โหติฯ</p>


<p>  มหากุสลสฺส, สุทฺธฌานสฺส ปญฺจวิธสฺส รูปกุสลสฺส, ปฐมารุปฺปตติยารุปฺปกุสลสฺส จ ตเถว อกุสลสฺส จ  สพฺพสฺส รูปวิปากสฺส, ปฐมารุปฺปตติยารุปฺปวิปากสฺส จ  หสนโวฎฺฐพฺพนมหากิริยสฺส สพฺพสฺส รูปกิริยสฺส, ปฐมารุปฺปตติยารุปฺปกิริยสฺส จาติ นวนฺนํ ปน ราสีนํ อารมฺมณปจฺจโย โหติฯ</p>


<p>  เทฺว จิตฺตุปฺปาทา รูปารมฺมณิกา,  เทฺว เทฺว จิตฺตุปฺปาทา สทฺทารมฺมณาทิโคจรา,  มโนธาตุสงฺขาตา  ปญฺจารมฺมณิกา นาม มตา ภควตาฯ  อิมสฺมิํ กามาวจราธิกาเร   จิตฺตุปฺปาทา ฉฬารมฺมณิกา มตาฯ อยํ กามาวจรจิตฺตานํ อารมฺมณกฺกโมฯ</p>


<p>  อิเม สเพฺพ จิตฺตุปฺปาทา ธมฺมารมฺมณโคจรา โหนฺติฯ ปฐมารุปฺปกุสลํ ทุติยารุปฺปเจตโส กุสลสฺส อารมฺมณํ โหติ, ทุติยารุปฺปเจตโส วิปากสฺส จ อารมฺมณํ โหติ, ทุติยารุปฺปเจตโส กิริยสฺส จ อารมฺมณํ โหติฯ ทุติยารุปฺปเจตโส กิริยสฺส ปฐมารุปฺปกุสลารมฺมณภาเว การณํ เหฎฺฐา วุตฺตเมวฯ  กุสลสฺส จ ทุติยารุปฺปเจตโส วิปากสฺส จ ทุติยารุปฺปเจตโส กิริยสฺส จ อารมฺมณํ น โหติฯ  กสฺมา? เตสํ ทุติยารุปฺปกุสลวิปากกิริยานํ ปฐมารุปฺปกุสลารมฺมณตฺตาฯ  ปฐมํ กิริยาจิตฺตํ ปน ทุติยารุปฺปเจตโส ปุญฺญสฺส อารมฺมณํ น โหติฯ ทุติยารุปฺปเจตโส วิปากสฺส อารมฺมณํ น  โหติฯ รูปารูปภเวสุ หิ ขีณาสวา วิปากจิตฺตานิ จุติวเสน สกสกกุสลานํ อารมฺมณํ กโรนฺติฯ  ปน ทุติยารุปฺปเจตโส กิริยสฺส อารมฺมณํ โหติฯ  เอวํ อิมินา มยา วุตฺตปฺปกาเรน จิตฺตานํ อารมฺมณุปฺปตฺติ  ธีเรน เญยฺยาฯ</p>


<p>  ทฺวิปฺปการํ กุสลํ  ทุติยารุปฺปกุสลสฺส อารมฺมณํ โหติ,  ปฐมารุปฺปกุสลํ ทุติยารุปฺปวิปากสฺส อารมฺมณํ  ภเวยฺยฯ  อารมฺมณํ  ติปฺปการํ โหติฯ  วจนํ มเหสินา วุตฺตํฯ  ทุติยารุปฺปกิริยสฺสาปิ ปฐมารุปฺปกิริยา อารมฺมณํ โหติฯ  ปฐมารุปฺปกุสลมฺปิ ทุติยารุปฺปกิริยสฺส จ อารมฺมณํ โหติฯ   ปฐมารุปฺปกุสลํ ทุติยารุปฺปวิปากสฺส อารมฺมณํ โหติฯ  อิมินา มยา วุตฺตปฺปกาเรน ปฐมารุปฺปมานสํ อารมฺมณํ ติธา โหติฯ ตติยารุปฺปจิตฺตมฺปิ จตุตฺถารุปฺปเจตโส กุสลสฺส อารมฺมณํ โหติ, จตุตฺถารุปฺปเจตโส วิปากสฺส จ ตํ อารมฺมณํ โหติฯ  ยถา ปฐมารุปฺปมานสํ อารมฺมณํ ทฺวิธา โหติ, เอวเมว ตถา ตติยารุปฺปจิตฺตํ อารมฺมณํ ทฺวิธา โหติฯ ยถา ปฐมารุปฺปมานสํ อารมฺมณํ ติธา โหติ,  ตถา ตติยารุปฺปจิตฺตํ อารมฺมณํ ติธา สิยาฯ</p>


<p>  อิมสฺมิํ อธิกาเร ยํ ยํ โคจรํ อารพฺภ ปฎิจฺจ  จิตฺตุปฺปาทา ชายนฺติ,  โคจโร  จิตฺตุปฺปาทานํ อารมฺมณปจฺจโย โหติฯ</p>


<p> โย ปน นโร  อภิธมฺมาวตารสฺส กิร ปารํ ทุตฺตรํ  อิมสฺมิํ โลเก อุตฺตรติ, โส นโร อภิธมฺมมหณฺณเว ปารํ ทุตฺตรํ อุตฺตรํ อุตฺตรติ เอวฯ</p>

</p>

</p>

</p>





