<h1>๕. อุปาลิวโคฺค</h1>
<h3>๑. ภาคิเนยฺยุปาลิเตฺถรอปทานํ</h3>
<ol>
<li>
‘‘ขีณาสวสหเสฺสหิ  
  
, ปริวุโต  
ปเรโต (ก. อฎฺฐ)  
โลกนายโก;  
  
วิเวกมนุยุโตฺต โส, คจฺฉเต ปฎิสลฺลิตุํฯ  
</li>
  
<li>
‘‘อชิเนน นิวโตฺถหํ, ติทณฺฑปริธารโก;  
  
ภิกฺขุสงฺฆปริพฺยูฬฺหํ, อทฺทสํ โลกนายกํฯ  
</li>
  
<li>
‘‘เอกํสํ  
อชินํ กตฺวา, สิเร กตฺวาน อญฺชลิํ;  
  
สมฺพุทฺธํ อภิวาเทตฺวา, สนฺถวิํ โลกนายกํฯ  
</li>
  
<li>
‘‘ยถาณฺฑชา จ สํเสทา, โอปปาตี ชลาพุชา;  
  
กากาทิปกฺขิโน สเพฺพ, อนฺตลิกฺขจรา สทาฯ  
</li>
  
<li>
‘‘เย เกจิ ปาณภูตตฺถิ, สญฺญิโน วา อสญฺญิโน;  
  
สเพฺพ เต ตว ญาณมฺหิ, อโนฺต โหนฺติ สโมคธาฯ  
</li>
  
<li>
‘‘คนฺธา จ ปพฺพเตยฺยา เย, หิมวนฺตนคุตฺตเม;  
  
สเพฺพ เต ตว สีลมฺหิ, กลายปิ น ยุชฺชเรฯ  
</li>
  
<li>
‘‘โมหนฺธการปกฺขโนฺท, อยํ โลโก สเทวโก;  
  
ตว ญาณมฺหิ โชตเนฺต, อนฺธการา วิธํสิตาฯ  
</li>
  
<li>
‘‘ยถา อตฺถงฺคเต สูริเย, โหนฺติ สตฺตา ตโมคตา;  
  
เอวํ พุเทฺธ อนุปฺปเนฺน, โหติ โลโก ตโมคโตฯ  
</li>
  
<li>
‘‘ยโถทยโนฺต อาทิโจฺจ, วิโนเทติ ตมํ สทา;  
  
ตเถว ตฺวํ พุทฺธเสฎฺฐ, วิทฺธํเสสิ ตมํ สทาฯ  
</li>
  
<li>
‘‘ปธานปหิตโตฺตสิ  
, พุโทฺธ โลเก สเทวเก;  
  
ตว กมฺมาภิรเทฺธน, โตเสสิ ชนตํ พหุํฯ  
</li>
  
<li>
‘‘ตํ สพฺพํ อนุโมทิตฺวา, ปทุมุตฺตโร มหามุนิ;  
  
นภํ อพฺภุคฺคมี ธีโร, หํสราชาว อมฺพเรฯ  
</li>
  
<li>
‘‘อพฺภุคฺคนฺตฺวาน  
สมฺพุโทฺธ, มเหสิ ปทุมุตฺตโร;  
  
อนฺตลิเกฺข ฐิโต สตฺถา, อิมา คาถา อภาสถฯ  
</li>
  
<li>
‘‘เยนิทํ  
ถวิตํ ญาณํ, โอปเมฺมหิ สมายุตํ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อฎฺฐารสญฺจ ขตฺตุํ โส, เทวราชา ภวิสฺสติ;  
  
ปถพฺยา รชฺชํ ติสตํ, วสุธํ อาวสิสฺสติฯ  
</li>
  
<li>
‘‘‘ปญฺจวีสติกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตุสิตา หิ จวิตฺวาน, สุกฺกมูเลน โจทิโต;  
  
หีโนว ชาติยา สโนฺต, อุปาลิ นาม เหสฺสติฯ  
</li>
  
<li>
‘‘‘โส  
ปจฺฉา ปพฺพชิตฺวาน, วิราเชตฺวาน ปาปกํ;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘‘ตุโฎฺฐ จ โคตโม พุโทฺธ, สกฺยปุโตฺต มหายโส;  
  
วินยาธิคตํ ตสฺส, เอตทเคฺค ฐเปสฺสติ’ฯ  
</li>
  
<li>
‘‘สทฺธายาหํ  
ปพฺพชิโต, กตกิโจฺจ อนาสโว;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ภควา จานุกมฺปี มํ, วินเยหํ วิสารโท;  
  
สกกมฺมาภิรโทฺธ จ, วิหรามิ อนาสโวฯ  
</li>
  
<li>
‘‘สํวุโต ปาติโมกฺขมฺหิ, อินฺทฺริเยสุ จ ปญฺจสุ;  
  
ธาเรมิ วินยํ สพฺพํ, เกวลํ รตนากรํ  
รตนคฺฆรํ (ก.)  
ฯ  
</li>
  
<li>
‘‘มมญฺจ คุณมญฺญาย, สตฺถา โลเก อนุตฺตโร;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อุปาลิเถโร อิมา คาถาโย อภาสิตฺถาติฯ
</ol></p>

</p>


<h3>๒. โสณโกฬิวิสเตฺถรอปทานํ</h3>
<ol>
<li>
‘‘อโนมทสฺสิสฺส  
  
มุนิโน, โลกเชฎฺฐสฺส ตาทิโน;  
  
สุธาย เลปนํ กตฺวา, จงฺกมํ การยิํ อหํฯ  
</li>
  
<li>
‘‘นานาวเณหิ ปุเปฺผหิ, จงฺกมํ สนฺถริํ อหํ;  
  
อากาเส วิตานํ กตฺวา, โภชยิํ พุทฺธมุตฺตมํฯ  
</li>
  
<li>
‘‘อญฺชลิํ  
ปคฺคเหตฺวาน, อภิวาเทตฺวาน สุพฺพตํ  
ปุปฺผกํ (ก.)  
;  
  
ทีฆสาลํ ภควโต, นิยฺยาเทสิมหํ ตทาฯ  
</li>
  
<li>
‘‘มม สงฺกปฺปมญฺญาย, สตฺถา โลเก อนุตฺตโร;  
  
ปฎิคฺคเหสิ ภควา, อนุกมฺปาย จกฺขุมาฯ  
</li>
  
<li>
‘‘ปฎิคฺคเหตฺวาน สมฺพุโทฺธ, ทกฺขิเณโยฺย สเทวเก;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย โส หเฎฺฐน จิเตฺตน, ทีฆสาลํ อทาสิ  
อกาสิ (สี.)  
เม;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อิมสฺส  
มจฺจุกาลมฺหิ, ปุญฺญกมฺมสมงฺคิโน;  
  
สหสฺสยุตฺตสฺสรโถ, อุปฎฺฐิสฺสติ ตาวเทฯ  
</li>
  
<li>
‘‘‘เตน ยาเนนยํ โปโส, เทวโลกํ คมิสฺสติ;  
  
อนุโมทิสฺสเร เทวา, สมฺปเตฺต กุสลพฺภเว  
กุสเล ภเว (สี. สฺยา.)  
ฯ  
</li>
  
<li>
‘‘‘มหารหํ พฺยมฺหํ เสฎฺฐํ, รตนมตฺติกเลปนํ;  
  
กูฎาคารวรูเปตํ, พฺยมฺหํ อชฺฌาวสิสฺสติฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสติ;  
  
ปญฺจวีสติ กปฺปานิ, เทวราชา ภวิสฺสติฯ  
</li>
  
<li>
‘‘‘สตฺตสตฺตติกฺขตฺตุญฺจ, จกฺกวตฺตี ภวิสฺสติ;  
  
ยโสธรสนามา  
ยเสธรา สมานา (สี.)  
เต, สเพฺพปิ เอกนามกาฯ  
</li>
  
<li>
‘‘‘เทฺว สมฺปตฺตี อนุโภตฺวา, วเฑฺฒตฺวา  
จินิตฺวา (สฺยา.)  
ปุญฺญสญฺจยํ;  
  
อฎฺฐวีสติกปฺปมฺหิ, จกฺกวตฺตี ภวิสฺสติฯ  
</li>
  
<li>
‘‘‘ตตฺราปิ  
  
พฺยมฺหํ ปวรํ, วิสฺสกเมฺมน มาปิตํ;  
  
ทสสทฺทาวิวิตฺตํ ตํ, ปุรมชฺฌาวสิสฺสติฯ  
</li>
  
<li>
‘‘‘อปริเมเยฺย  
อิโต กเปฺป, ภูมิปาโล มหิทฺธิโก;  
  
โอกฺกาโก นาม นาเมน, ราชา รเฎฺฐ ภวิสฺสติฯ  
</li>
  
<li>
‘‘‘โสฬสิตฺถิสหสฺสานํ, สพฺพาสํ ปวรา จ สา  
ปวราว ยา (สฺยา.), ปวรา ปิยา (?)  
;  
  
อภิชาตา ขตฺติยานี, นว ปุเตฺต ชเนสฺสติฯ  
</li>
  
<li>
‘‘‘นว ปุเตฺต ชเนตฺวาน, ขตฺติยานี มริสฺสติ;  
  
ตรุณี จ ปิยา กญฺญา, มเหสิตฺตํ กริสฺสติฯ  
</li>
  
<li>
‘‘‘โอกฺกากํ โตสยิตฺวาน, วรํ กญฺญา ลภิสฺสติ;  
  
วรํ ลทฺธาน สา กญฺญา, ปุเตฺต ปพฺพาชยิสฺสติฯ  
</li>
  
<li>
‘‘‘ปพฺพาชิตา จ เต สเพฺพ, คมิสฺสนฺติ นคุตฺตมํ;  
  
ชาติเภทภยา สเพฺพ, ภคินีหิ วสิสฺสเร  
สํวสิสฺสเร (สี.)  
ฯ  
</li>
  
<li>
‘‘‘เอกา จ กญฺญา พฺยาธีหิ, ภวิสฺสติ ปริกฺขตา  
ปุรกฺขตา (สฺยา. ก.)  
;  
  
มา โน ชาติ ปภิชฺชีติ, นิขณิสฺสนฺติ ขตฺติยาฯ  
</li>
  
<li>
‘‘‘ขตฺติโย นีหริตฺวาน, ตาย สทฺธิํ วสิสฺสติ;  
  
ภวิสฺสติ ตทา เภโท, โอกฺกากกุลสมฺภโวฯ  
</li>
  
<li>
‘‘‘เตสํ  
ปชา ภวิสฺสนฺติ, โกฬิยา นาม ชาติยา;  
  
ตตฺถ มานุสกํ โภคํ, อนุโภสฺสตินปฺปกํฯ  
</li>
  
<li>
‘‘‘ตมฺหา กายา จวิตฺวาน, เทวโลกํ คมิสฺสติ;  
  
ตตฺราปิ ปวรํ พฺยมฺหํ, ลภิสฺสติ มโนรมํฯ  
</li>
  
<li>
‘‘‘เทวโลกา  
จวิตฺวาน, สุกฺกมูเลน โจทิโต;  
  
อาคนฺตฺวาน มนุสฺสตฺตํ, โสโณ นาม ภวิสฺสติฯ  
</li>
  
<li>
‘‘‘อารทฺธวีริโย ปหิตโตฺต, ปทหํ สตฺถุ สาสเน;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘‘อนนฺตทสฺสี ภควา, โคตโม สกฺยปุงฺคโว;  
  
วิเสสญฺญู มหาวีโร, อคฺคฎฺฐาเน ฐเปสฺสติ’ฯ  
</li>
  
<li>
‘‘วุฎฺฐมฺหิ  
เทเว จตุรงฺคุลมฺหิ, ติเณ อนิเลริตองฺคณมฺหิ;  
  
ฐตฺวาน โยคสฺส ปยุตฺตตาทิโน, ตโตตฺตริํ ปารมตา น วิชฺชติฯ  
</li>
  
<li>
‘‘อุตฺตเม ทมเถ ทโนฺต, จิตฺตํ เม สุปณีหิตํ;  
  
ภาโร เม โอหิโต สโพฺพ, นิพฺพุโตมฺหิ อนาสโวฯ  
</li>
  
<li>
‘‘องฺคีรโส  
มหานาโค, อภิชาโตว เกสรี;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา โสโณ โกฬิวิโส  เถโร อิมา คาถาโย อภาสิตฺถาติฯ
</ol></p>

</p>


<h3>๓. กาฬิโคธาปุตฺตภทฺทิยเตฺถรอปทานํ</h3>
<ol>
<li>
‘‘ปทุมุตฺตรสมฺพุทฺธํ  
, เมตฺตจิตฺตํ มหามุนิํ;  
  
อุเปติ ชนตา สพฺพา, สพฺพโลกคฺคนายกํฯ  
</li>
  
<li>
‘‘สตฺตุกญฺจ พทฺธกญฺจ  
วตฺถํ เสนาสนเญฺจว (สี.), สตฺตุกญฺจ ปทกญฺจ (สี. อฎฺฐ.), สตฺตุกญฺจ ปวากญฺจ (สฺยา.)  
, อามิสํ ปานโภชนํ;  
  
ททนฺติ สตฺถุโน สเพฺพ, ปุญฺญเกฺขเตฺต อนุตฺตเรฯ  
</li>
  
<li>
‘‘อหมฺปิ  
ทานํ ทสฺสามิ, เทวเทวสฺส ตาทิโน;  
  
พุทฺธเสฎฺฐํ นิมเนฺตตฺวา, สงฺฆมฺปิ จ อนุตฺตรํฯ  
</li>
  
<li>
‘‘อุโยฺยชิตา มยา เจเต, นิมเนฺตสุํ ตถาคตํ;  
  
เกวลํ ภิกฺขุสงฺฆญฺจ, ปุญฺญเกฺขตฺตํ อนุตฺตรํฯ  
</li>
  
<li>
‘‘สตสหสฺสปลฺลงฺกํ, โสวณฺณํ โคนกตฺถตํ;  
  
ตูลิกาปฎลิกาย, โขมกปฺปาสิเกหิ จ;  
  
มหารหํ ปญฺญาปยิํ, อาสนํ พุทฺธยุตฺตกํฯ  
</li>
  
<li>
‘‘ปทุมุตฺตโร  
โลกวิทู, เทวเทโว นราสโภ;  
  
ภิกฺขุสงฺฆปริพฺยูโฬฺห, มม ทฺวารมุปาคมิฯ  
</li>
  
<li>
‘‘ปจฺจุคฺคนฺตฺวาน สมฺพุทฺธํ, โลกนาถํ ยสสฺสินํ;  
  
ปสนฺนจิโตฺต สุมโน, อภินามยิํ สงฺฆรํ  
สกํ ฆรํ (สี.)  
ฯ  
</li>
  
<li>
‘‘ภิกฺขูนํ สตสหสฺสํ, พุทฺธญฺจ โลกนายกํ;  
  
ปสนฺนจิโตฺต สุมโน, ปรมเนฺนน ตปฺปยิํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
ภิกฺขุสเงฺฆ  
นิสีทิตฺวา, อิมา คาถา อภาสถฯ  
</li>
  
<li>
‘‘‘เยนิทํ อาสนํ ทินฺนํ, โสวณฺณํ โคนกตฺถตํ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘จตุสตฺตติกฺขตฺตุํ  
โส, เทวรชฺชํ กริสฺสติ;  
  
อนุโภสฺสติ สมฺปตฺติํ, อจฺฉราหิ ปุรกฺขโตฯ  
</li>
  
<li>
‘‘‘ปเทสรชฺชํ สหสฺสํ, วสุธํ อาวสิสฺสติ;  
  
เอกปญฺญาสกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘สพฺพาสุ ภวโยนีสุ, อุจฺจากุลี  
อุจฺจากุเล (ก.)  
ภวิสฺสติ;  
  
โส จ ปจฺฉา ปพฺพชิตฺวา, สุกฺกมูเลน โจทิโต;  
  
ภทฺทิโย นาม นาเมน, เหสฺสติ สตฺถุ สาวโกฯ  
</li>
  
<li>
‘‘‘วิเวกมนุยุโตฺตมฺหิ, ปนฺตเสนนิวาสหํ;  
  
ผลญฺจาธิคตํ สพฺพํ, จตฺตเกฺลโสมฺหิ อชฺชหํฯ  
</li>
  
<li>
‘‘‘มม สพฺพํ  
กมฺมํ (?)  
อภิญฺญาย, สพฺพญฺญู โลกนายโก;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํ’ฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ภทฺทิโย กาฬิโคธาย ปุโตฺต เถโร อิมา คาถาโย อภาสิตฺถาติฯ
</ol></p>

</p>


<h3>๔. สนฺนิฎฺฐาปกเตฺถรอปทานํ</h3>
<ol>
<li>
‘‘อรเญฺญ  
  
กุฎิกํ กตฺวา, วสามิ ปพฺพตนฺตเร;  
  
ลาภาลาเภน สนฺตุโฎฺฐ, ยเสน อยเสน จฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
วสีสตสหเสฺสหิ  
ภิกฺขุสตสหเสฺสหิ (สฺยา.)  
, อาคจฺฉิ มม สนฺติกํฯ  
</li>
  
<li>
‘‘อุปาคตํ มหานาคํ  
มหาวีรํ (สี.)  
, ชลชุตฺตมนามกํ;  
  
ติณสนฺถรํ  
ติณตฺถรํ (ก.)  
ปญฺญาเปตฺวา, อทาสิํ สตฺถุโน อหํฯ  
</li>
  
<li>
‘‘ปสนฺนจิโตฺต สุมโน, อามณฺฑํ ปานียญฺจหํ;  
  
อทาสิํ อุชุภูตสฺส, วิปฺปสเนฺนน เจตสาฯ  
</li>
  
<li>
‘‘สตสหสฺสิโต กเปฺป  
สตสหเสฺส อิโต กเปฺป (สี.)  
, ยํ ทานมททิํ ตทา;  
  
ทุคฺคติํ นาภิชานามิ, อามณฺฑสฺส อิทํ ผลํฯ  
</li>
  
<li>
‘‘เอกตาลีสกปฺปมฺหิ, เอโก อาสิํ อรินฺทโม;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สนฺนิฎฺฐาปโก  เถโร อิมา คาถาโย อภาสิตฺถาติฯ
</ol></p>

</p>


<h3>๕. ปญฺจหตฺถิยเตฺถรอปทานํ</h3>
<ol>
<li>
‘‘สุเมโธ  
นาม สมฺพุโทฺธ, คจฺฉเต อนฺตราปเณ;  
  
โอกฺขิตฺตจกฺขุ  
ขิตฺตจกฺขุ (ก. สี. ก.)  
มิตภาณี, สติมา สํวุตินฺทฺริโยฯ  
</li>
  
<li>
‘‘ปญฺจ อุปฺปลหตฺถานิ, อาเวฬตฺถํ อหํสุ เม;  
  
เตน พุทฺธํ อปูเชสิํ, ปสโนฺน เสหิ ปาณิภิฯ  
</li>
  
<li>
‘‘อาโรปิตา  
จ เต ปุปฺผา, ฉทนํ อสฺสุ สตฺถุโน;  
  
สมาธิํสุ  
สํสาวิํสุ (สี.)  
มหานาคํ, สิสฺสา อาจริยํ ยถาฯ  
</li>
  
<li>
‘‘ติํสกปฺปสหสฺสมฺหิ  
, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘อิโต วีสกปฺปสเต, อเหสุํ ปญฺจ ขตฺติยา;  
  
หตฺถิยา นาม นาเมน, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปญฺจหตฺถิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. ปทุมจฺฉทนิยเตฺถรอปทานํ</h3>
<ol>
<li>
‘‘นิพฺพุเต โลกนาถมฺหิ, วิปสฺสิมฺหคฺคปุคฺคเล;  
  
สุผุลฺลปทุมํ คยฺห, จิตมาโรปยิํ อหํฯ  
</li>
  
<li>
‘‘อาโรปิเต  
จ จิตเก, เวหาสํ นภมุคฺคมิ;  
  
อากาเส ฉทนํ  
อากาสจฺฉทนํ (สี.)  
กตฺวา, จิตกมฺหิ อธารยิฯ  
</li>
  
<li>
‘‘เอกนวุติโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘สตฺตตาลีสิโต  
กเปฺป, ปทุมิสฺสรนามโก;  
  
จาตุรโนฺต วิชิตาวี, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปทุมจฺฉทนิโย เถโร อิมา คาถาโย อภาสิตฺถาติ;  
</li>
  
ปทุมจฺฉทนิยเตฺถรสฺสาปทานํ ฉฎฺฐํฯ  
</li>
  
<h3>๗. สยนทายกเตฺถรอปทานํ</h3>
</ol>
<ol>
<li>
‘‘สิทฺธตฺถสฺส ภควโต, เมตฺตจิตฺตสฺส ตาทิโน;  
  
สยนคฺคํ มยา ทินฺนํ, ทุสฺสภเณฺฑหิ  
ทุสฺสภเณฺฑน (สฺยา.)  
อตฺถตํฯ  
</li>
  
<li>
‘‘ปฎิคฺคเหสิ  
ภควา, กปฺปิยํ สยนาสนํ;  
  
อุฎฺฐาย สยนา  
อาสนา (สี.)  
ตมฺหา, เวหาสํ อุคฺคมี ชิโนฯ  
</li>
  
<li>
‘‘จตุนฺนวุติโต  
กเปฺป, ยํ สยนมทาสหํ;  
  
ทุคฺคติํ นาภิชานามิ, สยนสฺส อิทํ ผลํฯ  
</li>
  
<li>
‘‘เอกปญฺญาสิโต  
กเปฺป, วรโก  
วรุโณ (สี. สฺยา.)  
เทวสวฺหโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สยนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. จงฺกมนทายกเตฺถรอปทานํ</h3>
<ol>
<li>
‘‘อตฺถทสฺสิสฺส มุนิโน, โลกเชฎฺฐสฺส ตาทิโน;  
  
อิฎฺฐกาหิ จินิตฺวาน, จงฺกมํ การยิํ อหํฯ  
</li>
  
<li>
‘‘อุจฺจโต ปญฺจรตนํ, จงฺกมํ สาธุมาปิตํ;  
  
อายามโต หตฺถสตํ, ภาวนียฺยํ มโนรมํฯ  
</li>
  
<li>
‘‘ปฎิคฺคเหสิ ภควา, อตฺถทสฺสี นรุตฺตโม;  
  
หเตฺถน ปุลินํ คยฺห, อิมา คาถา อภาสถฯ  
</li>
  
<li>
‘‘‘อิมินา  
ปุลินทาเนน, จงฺกมํ สุกเตน จ;  
  
สตฺตรตนสมฺปนฺนํ, ปุลินํ อนุโภสฺสติฯ  
</li>
  
<li>
‘‘‘ตีณิ กปฺปานิ เทเวสุ, เทวรชฺชํ กริสฺสติ;  
  
อนุโภสฺสติ สมฺปตฺติํ, อจฺฉราหิ ปุรกฺขโตฯ  
</li>
  
<li>
‘‘‘มนุสฺสโลกมาคนฺตฺวา  
, ราชา รเฎฺฐ ภวิสฺสติ;  
  
ติกฺขตฺตุํ จกฺกวตฺตี จ, มหิยา โส ภวิสฺสติ’ฯ  
</li>
  
<li>
‘‘อฎฺฐารเส กปฺปสเต, ยํ กมฺมมกริํ ตทา;  
  
ทุคฺคติํ นาภิชานามิ, จงฺกมสฺส อิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา จงฺกมนทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. สุภทฺทเตฺถรอปทานํ</h3>
<ol>
<li>
‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
ชนตํ อุทฺธริตฺวาน, นิพฺพายติ มหายโสฯ  
</li>
  
<li>
‘‘นิพฺพายเนฺต จ สมฺพุเทฺธ, ทสสหสฺสิ กมฺปถ;  
  
ชนกาโย มหา อาสิ, เทวา สนฺนิปตุํ ตทาฯ  
</li>
  
<li>
‘‘จนฺทนํ ปูรยิตฺวาน, ตครามลฺลิกาหิ จ;  
  
หโฎฺฐ หเฎฺฐน จิเตฺตน, อาโรปยิํ  
อาเลเปสิํ (สี.), อาโรเปสิํ (สฺยา.)  
นรุตฺตมํฯ  
</li>
  
<li>
‘‘มม สงฺกปฺปมญฺญาย, สตฺถา โลเก อนุตฺตโร;  
  
นิปนฺนโกว สมฺพุโทฺธ, อิมา คาถา อภาสถฯ  
</li>
  
<li>
‘‘‘โย  
เม ปจฺฉิมเก กาเล, คนฺธมาเลน  
คนฺธมเลฺลน (สฺยา. ก.) นปุํสเกกตฺตํ มนสิกาตพฺพํ  
ฉาทยิ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อิโต จุโต อยํ โปโส, ตุสิตกายํ คมิสฺสติ;  
  
ตตฺถ รชฺชํ กริตฺวาน, นิมฺมานํ โส คมิสฺสติฯ  
</li>
  
<li>
‘‘‘เอเตเนว อุปาเยน, ทตฺวา มาลํ  
มลฺยํ (สี.), มลฺลํ (สฺยา. ก.)  
วรุตฺตมํ;  
  
สกกมฺมาภิรโทฺธ โส, สมฺปตฺติํ อนุโภสฺสติฯ  
</li>
  
<li>
‘‘‘ปุนาปิ  
ตุสิเต กาเย, นิพฺพตฺติสฺสติยํ นโร;  
  
ตมฺหา กายา จวิตฺวาน, มนุสฺสตฺตํ คมิสฺสติฯ  
</li>
  
<li>
‘‘‘สกฺยปุโตฺต มหานาโค, อโคฺค โลเก สเทวเก;  
  
โพธยิตฺวา พหู สเตฺต, นิพฺพายิสฺสติ จกฺขุมาฯ  
</li>
  
<li>
‘‘‘ตทา  
โสปคโต สโนฺต, สุกฺกมูเลน โจทิโต;  
  
อุปสงฺกมฺม สมฺพุทฺธํ, ปญฺหํ ปุจฺฉิสฺสติ ตทาฯ  
</li>
  
<li>
‘‘‘หาสยิตฺวาน สมฺพุโทฺธ, สพฺพญฺญู โลกนายโก;  
  
ปุญฺญกมฺมํ ปริญฺญาย, สจฺจานิ วิวริสฺสติฯ  
</li>
  
<li>
‘‘‘อารโทฺธ จ อยํ ปโญฺห, ตุโฎฺฐ เอกคฺคมานโส;  
  
สตฺถารํ อภิวาเทตฺวา, ปพฺพชฺชํ ยาจยิสฺสติฯ  
</li>
  
<li>
‘‘‘ปสนฺนมานสํ ทิสฺวา, สกกเมฺมน โตสิตํ;  
  
ปพฺพาเชสฺสติ โส พุโทฺธ, อคฺคมคฺคสฺส โกวิโทฯ  
</li>
  
<li>
‘‘‘วายมิตฺวานยํ โปโส, สมฺมาสมฺพุทฺธสาสเน;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
ปญฺจมภาณวารํฯ  
</li>
  
<li>
‘‘ปุพฺพกเมฺมน  
  
สํยุโตฺต, เอกโคฺค สุสมาหิโต;  
  
พุทฺธสฺส โอรโส ปุโตฺต, ธมฺมโชมฺหิ สุนิมฺมิโตฯ  
</li>
  
<li>
‘‘ธมฺมราชํ อุปคมฺม, อปุจฺฉิํ ปญฺหมุตฺตมํ;  
  
กถยโนฺต จ เม ปญฺหํ, ธมฺมโสตํ อุปานยิฯ  
</li>
  
<li>
‘‘ตสฺสาหํ ธมฺมมญฺญาย, วิหาสิํ สาสเน รโต;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘สตสหสฺสิโต กเปฺป, ชลชุตฺตมนายโก;  
  
นิพฺพายิ อนุปาทาโน, ทีโปว เตลสงฺขยาฯ  
</li>
  
<li>
‘‘สตฺตโยชนิกํ อาสิ, ถูปญฺจ รตนามยํ;  
  
ธชํ ตตฺถ อปูเชสิํ, สพฺพภทฺทํ มโนรมํฯ  
</li>
  
<li>
‘‘กสฺสปสฺส จ พุทฺธสฺส, ติโสฺส นามคฺคสาวโก;  
  
ปุโตฺต เม โอรโส อาสิ, ทายาโท ชินสาสเนฯ  
</li>
  
<li>
‘‘ตสฺส หีเนน มนสา, วาจํ ภาสิํ อภทฺทกํ;  
  
เตน กมฺมวิปาเกน, ปจฺฉา เม อาสิ ภทฺทกํ  
ปจฺฉิเม อทฺทสํ ชินํ (สี.)  
ฯ  
</li>
  
<li>
‘‘อุปวตฺตเน  
สาลวเน, ปจฺฉิเม สยเน มุนิ;  
  
ปพฺพาเชสิ มหาวีโร, หิโต การุณิโก ชิโนฯ  
</li>
  
<li>
‘‘อเชฺชว  
ทานิ ปพฺพชฺชา, อเชฺชว อุปสมฺปทา;  
  
อเชฺชว ปรินิพฺพานํ, สมฺมุขา ทฺวิปทุตฺตเมฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา สุภโทฺท เถโร อิมา คาถาโย อภาสิตฺถาติฯ
</ol></p>

</p>


<h3>๑๐. จุนฺทเตฺถรอปทานํ</h3>
<ol>
<li>
‘‘สิทฺธตฺถสฺส ภควโต, โลกเชฎฺฐสฺส ตาทิโน;  
  
อคฺฆิยํ การยิตฺวาน, ชาติปุเปฺผหิ ฉาทยิํฯ  
</li>
  
<li>
‘‘นิฎฺฐาเปตฺวาน ตํ ปุปฺผํ, พุทฺธสฺส อุปนามยิํ;  
  
ปุปฺผาวเสสํ ปคฺคยฺห, พุทฺธสฺส อภิโรปยิํฯ  
</li>
  
<li>
‘‘กญฺจนคฺฆิยสงฺกาสํ  
, พุทฺธํ โลกคฺคนายกํ;  
  
ปสนฺนจิโตฺต สุมโน, ปุปฺผคฺฆิยมุปานยิํฯ  
</li>
  
<li>
‘‘วิติณฺณกโงฺข สมฺพุโทฺธ, ติโณฺณเฆหิ ปุรกฺขโต;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘ทิพฺพคนฺธํ ปวายนฺตํ, โย เม ปุปฺผคฺฆิยํ อทา;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อิโต จุโต อยํ โปโส, เทวสงฺฆปุรกฺขโต;  
  
ชาติปุเปฺผหิ ปริกิโณฺณ, เทวโลกํ คมิสฺสติฯ  
</li>
  
<li>
‘‘‘อุพฺพิทฺธํ ภวนํ ตสฺส, โสวณฺณญฺจ มณีมยํ;  
  
พฺยมฺหํ ปาตุภวิสฺสติ, ปุญฺญกมฺมปฺปภาวิตํฯ  
</li>
  
<li>
‘‘‘จตุสตฺตติกฺขตฺตุํ  
โส, เทวรชฺชํ กริสฺสติ;  
  
อนุโภสฺสติ สมฺปตฺติํ, อจฺฉราหิ ปุรกฺขโตฯ  
</li>
  
<li>
‘‘‘ปถพฺยา รชฺชํ ติสตํ, วสุธํ อาวสิสฺสติ;  
  
ปญฺจสตฺตติกฺขตฺตุญฺจ, จกฺกวตฺตี ภวิสฺสติฯ  
</li>
  
<li>
‘‘‘ทุชฺชโย  
นาม นาเมน, เหสฺสติ มนุชาธิโป;  
  
อนุโภตฺวาน ตํ ปุญฺญํ, สกกมฺมํ อปสฺสิโต  
สกกมฺมูปสํหิโต (สฺยา.)  
ฯ  
</li>
  
<li>
‘‘‘วินิปาตํ  
อคนฺตฺวาน, มนุสฺสตฺตํ คมิสฺสติ;  
  
หิรญฺญํ ตสฺส  
หิรญฺญสฺส จ (สี. ก.)  
นิจิตํ, โกฎิสตมนปฺปกํฯ  
</li>
  
<li>
‘‘‘นิพฺพตฺติสฺสติ โยนิมฺหิ, พฺราหฺมเณ โส ภวิสฺสติ;  
  
วงฺคนฺตสฺส สุโต ธีมา, สาริยา โอรโส ปิโยฯ  
</li>
  
<li>
‘‘‘โส จ ปจฺฉา ปพฺพชิตฺวา, องฺคีรสสฺส สาสเน;  
  
จูฬจุโนฺทติ  
จูลจุโนฺทติ (สี.)  
นาเมน, เหสฺสติ สตฺถุ สาวโกฯ  
</li>
  
<li>
‘‘‘สามเณโรว โส สโนฺต, ขีณาสโว ภวิสฺสติ;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘อุปฎฺฐหิํ มหาวีรํ, อเญฺญ จ เปสเล พหู;  
  
ภาตรํ เม จุปฎฺฐาสิํ, อุตฺตมตฺถสฺส ปตฺติยาฯ  
</li>
  
<li>
‘‘ภาตรํ เม อุปฎฺฐิตฺวา, ธาตุํ ปตฺตมฺหิ โอหิย  
โอปิย (สี.), โอจิย (สฺยา.)  
;  
  
สมฺพุทฺธํ อุปนาเมสิํ, โลกเชฎฺฐํ นราสภํฯ  
</li>
  
<li>
‘‘อุโภ  
หเตฺถหิ ปคฺคยฺห, พุโทฺธ โลเก สเทวเก;  
  
สนฺทสฺสยโนฺต ตํ ธาตุํ, กิตฺตยิ อคฺคสาวกํฯ  
</li>
  
<li>
‘‘จิตฺตญฺจ  
สุวิมุตฺตํ เม, สทฺธา มยฺหํ ปติฎฺฐิตา;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทานุปฺปตฺตา, วิโมกฺขาปิ จ ผสฺสิตา  
ปฎิสมฺภิทา จตโสฺส, วิโมกฺขาปิ จ อฎฺฐิเม (สฺยา.)  
;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา จุโนฺท เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
อุปาลิ โสโณ ภทฺทิโย, สนฺนิฎฺฐาปกหตฺถิโย;  
  
ฉทนํ เสยฺยจงฺกมํ, สุภโทฺท จุนฺทสวฺหโย;  
  
คาถาสตํ สตาลีสํ  
จ ตาลีสํ (สี. สฺยา.)  
, จตโสฺส จ ตทุตฺตริฯ  
</p>
  
  
  
  
  