<h1>(๑๕) ๕. สมาปตฺติวโคฺค</h1>
<p> ‘‘เทฺวเม , ภิกฺขเว, ธมฺมาฯ กตเม เทฺว? สมาปตฺติกุสลตา จ สมาปตฺติวุฎฺฐานกุสลตา จฯ อิเม โข, ภิกฺขเว, เทฺว ธมฺมา’’ติฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? อชฺชวญฺจ มทฺทวญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? ขนฺติ จ โสรจฺจญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? สาขลฺยญฺจ ปฎิสนฺถาโร จฯ อิเม โข, ภิกฺขเว, เทฺว ธมฺมา’’ฯ</p>


<p> ‘เทฺวเม, ภิกฺขเว, ธมฺมาฯ กตเม เทฺว? อวิหิํสา จ โสเจยฺยญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? อินฺทฺริเยสุ อคุตฺตทฺวารตา จ โภชเน อมตฺตญฺญุตา จฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม , ภิกฺขเว, ธมฺมาฯ กตเม เทฺว? อินฺทฺริเยสุ คุตฺตทฺวารตา จ โภชเน มตฺตญฺญุตา จฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม , ภิกฺขเว, ธมฺมาฯ กตเม เทฺว? ปฎิสงฺขานพลญฺจ ภาวนาพลญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? สติพลญฺจ สมาธิพลญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม , ภิกฺขเว, ธมฺมาฯ กตเม เทฺว? สมโถ  จ วิปสฺสนา จฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? สีลวิปตฺติ จ ทิฎฺฐิวิปตฺติ จฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? สีลสมฺปทา จ ทิฎฺฐิสมฺปทา จฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? สีลวิสุทฺธิ จ ทิฎฺฐิวิสุทฺธิ จฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? ทิฎฺฐิวิสุทฺธิ จ ยถาทิฎฺฐิสฺส จ ปธานํฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? อสนฺตุฎฺฐิตา จ กุสเลสุ ธเมฺมสุ, อปฺปฎิวานิตา จ ปธานสฺมิํฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? มุฎฺฐสฺสจฺจญฺจ อสมฺปชญฺญญฺจฯ อิเม โข, ภิกฺขเว, เทฺว ธมฺมา’’ฯ</p>


<p> ‘‘เทฺวเม, ภิกฺขเว, ธมฺมาฯ กตเม เทฺว? สติ จ สมฺปชญฺญญฺจ ฯ อิเม โข, ภิกฺขเว, เทฺว ธมฺมา’’ติฯ</p>

</p>

</p>





