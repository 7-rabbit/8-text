<h1>๓๔. คโนฺธทกวโคฺค</h1>
<h3>๑. คนฺธธูปิยเตฺถรอปทานํ</h3>
<ol>
<li>
‘‘สิทฺธตฺถสฺส  
  
  
ภควโต, คนฺธธูปํ อทาสหํ;  
  
สุมเนหิ ปฎิจฺฉนฺนํ, พุทฺธานุจฺฉวิกญฺจ ตํฯ  
</li>
  
<li>
‘‘กญฺจนคฺฆิยสงฺกาสํ, พุทฺธํ โลกคฺคนายกํ;  
  
อินฺทีวรํว ชลิตํ, อาทิตฺตํว หุตาสนํฯ  
</li>
  
<li>
‘‘พฺยคฺฆุสภํว ปวรํ, อภิชาตํว เกสริํ;  
  
นิสินฺนํ สมณานคฺคํ, ภิกฺขุสงฺฆปุรกฺขตํฯ  
</li>
  
<li>
‘‘ทิสฺวา จิตฺตํ ปสาเทตฺวา, ปคฺคเหตฺวาน อญฺชลิํ;  
  
วนฺทิตฺวา สตฺถุโน ปาเท, ปกฺกามิํ อุตฺตรามุโขฯ  
</li>
  
<li>
‘‘จตุนฺนวุติโต กเปฺป, ยํ คนฺธมททิํ ตทา;  
  
ทุคฺคติํ นาภิชานามิ, คนฺธปูชายิทํ ผลํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา คนฺธธูปิโย เถโร อิมา คาถาโย อภาสิตฺถาติฯ
</ol></p>

</p>


<h3>๒. อุทกปูชกเตฺถรอปทานํ</h3>
<ol>
<li>
‘‘สุวณฺณวณฺณํ  
สมฺพุทฺธํ, คจฺฉนฺตํ อนิลญฺชเส;  
  
ฆตาสนํว ชลิตํ, อาทิตฺตํว หุตาสนํฯ  
</li>
  
<li>
‘‘ปาณินา อุทกํ คยฺห, อากาเส อุกฺขิปิํ อหํ;  
  
สมฺปฎิจฺฉิ มหาวีโร, พุโทฺธ การุณิโก อิสิฯ  
</li>
  
<li>
‘‘อนฺตลิเกฺข ฐิโต สตฺถา, ปทุมุตฺตรนามโก;  
  
มม สงฺกปฺปมญฺญาย, อิมํ คาถมภาสถฯ  
</li>
  
<li>
‘‘‘อิมินา  
ทกทาเนน, ปีติอุปฺปาทเนน จ;  
  
กปฺปสตสหสฺสมฺปิ, ทุคฺคติํ นุปปชฺชสิ’ฯ  
</li>
  
<li>
‘‘เตน  
กเมฺมน ทฺวิปทินฺท, โลกเชฎฺฐ นราสภ;  
  
ปโตฺตมฺหิ อจลํ ฐานํ, หิตฺวา ชยปราชยํฯ  
</li>
  
<li>
‘‘สหสฺสราชนาเมน, ตโย จ จกฺกวตฺติโน;  
  
ปญฺจสฎฺฐิกปฺปสเต, จาตุรนฺตา ชนาธิปาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุทกปูชโก เถโร อิมา คาถาโย อภาสิตฺถาติฯ
</ol></p>

</p>


<h3>๓. ปุนฺนาคปุปฺผิยเตฺถรอปทานํ</h3>
<ol>
<li>
‘‘กานนํ  
วนโมคยฺห, วสามิ ลุทฺทโก อหํ;  
  
ปุนฺนาคํ ปุปฺผิตํ ทิสฺวา, พุทฺธเสฎฺฐํ อนุสฺสริํฯ  
</li>
  
<li>
‘‘ตํ ปุปฺผํ โอจินิตฺวาน, สุคนฺธํ คนฺธิตํ สุภํ;  
  
ถูปํ กตฺวาน ปุลิเน, พุทฺธสฺส อภิโรปยิํฯ  
</li>
  
<li>
‘‘เทฺวนวุเต อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘เอกมฺหิ นวุเต กเปฺป, เอโก อาสิํ ตโมนุโท;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปุนฺนาคปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๔. เอกทุสฺสทายกเตฺถรอปทานํ</h3>
<ol>
<li>
‘‘นคเร หํสวติยา, อโหสิํ ติณหารโก;  
  
ติณหาเรน ชีวามิ, เตน โปเสมิ ทารเกฯ  
</li>
  
<li>
‘‘ปทุมุตฺตโร  
  
นาม ชิโน, สพฺพธมฺมาน ปารคู;  
  
ตมนฺธการํ นาเสตฺวา, อุปฺปชฺชิ โลกนายโกฯ  
</li>
  
<li>
‘‘สเก  
ฆเร นิสีทิตฺวา, เอวํ จิเนฺตสหํ ตทา;  
  
‘พุโทฺธ โลเก สมุปฺปโนฺน, เทยฺยธโมฺม จ นตฺถิ เมฯ  
</li>
  
<li>
‘‘‘อิทํ เม สาฎกํ เอกํ, นตฺถิ เม โกจิ ทายโก;  
  
ทุโกฺข นิรยสมฺผโสฺส, โรปยิสฺสามิ ทกฺขิณํ’ฯ  
</li>
  
<li>
‘‘เอวาหํ จินฺตยิตฺวาน, สกํ จิตฺตํ ปสาทยิํ;  
  
เอกํ ทุสฺสํ คเหตฺวาน, พุทฺธเสฎฺฐสฺสทาสหํฯ  
</li>
  
<li>
‘‘เอกํ ทุสฺสํ ททิตฺวาน, อุกฺกุฎฺฐิํ สมฺปวตฺตยิํ;  
  
ยทิ พุโทฺธ ตุวํ วีร, ตาเรหิ มํ มหามุนิฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
มม ทานํ ปกิเตฺตโนฺต, อกา เม อนุโมทนํฯ  
</li>
  
<li>
‘‘‘อิมินา เอกทุเสฺสน, เจตนาปณิธีหิ จ;  
  
กปฺปสตสหสฺสานิ, วินิปาตํ น คจฺฉติฯ  
</li>
  
<li>
‘‘‘ฉตฺติํสกฺขตฺตุํ เทวิโนฺท, เทวรชฺชํ กริสฺสติ;  
  
เตตฺติํสกฺขตฺตุํ ราชา จ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘เทวโลเก มนุเสฺส วา, สํสรโนฺต ตุวํ ภเว;  
  
รูปวา คุณสมฺปโนฺน, อนวกฺกนฺตเทหวา;  
  
อโกฺขภํ อมิตํ ทุสฺสํ, ลภิสฺสสิ ยทิจฺฉกํ’ฯ  
</li>
  
<li>
‘‘อิทํ  
วตฺวาน สมฺพุโทฺธ, ชลชุตฺตมนามโก;  
  
นภํ อพฺภุคฺคมี ธีโร, หํสราชาว อมฺพเรฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
โภเค เม อูนตา นตฺถิ, เอกทุสฺสสฺสิทํ ผลํฯ  
</li>
  
<li>
‘‘ปทุทฺธาเร ปทุทฺธาเร, ทุสฺสํ นิพฺพตฺตเต มมํ;  
  
เหฎฺฐา ทุสฺสมฺหิ ติฎฺฐามิ, อุปริ ฉทนํ มมฯ  
</li>
  
<li>
‘‘จกฺกวาฬมุปาทาย, สกานนํ สปพฺพตํ;  
  
อิจฺฉมาโน จหํ อชฺช, ทุเสฺสหิ ฉาทเยยฺยหํฯ  
</li>
  
<li>
‘‘เตเนว  
เอกทุเสฺสน, สํสรโนฺต ภวาภเว;  
  
สุวณฺณวโณฺณ หุตฺวาน, สํสรามิ ภวาภเวฯ  
</li>
  
<li>
‘‘วิปากํ เอกทุสฺสสฺส, นชฺฌคํ กตฺถจิกฺขยํ;  
  
อยํ เม อนฺติมา ชาติ, วิปจฺจติ อิธาปิ เมฯ  
</li>
  
<li>
‘‘สตสหสฺสิโต  
กเปฺป, ยํ ทุสฺสมททิํ ตทา;  
  
ทุคฺคติํ นาภิชานามิ, เอกทุสฺสสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกทุสฺสทายโก เถโร อิมา คาถาโย อภาสิตฺถาติฯ
</ol></p>

</p>


<h3>๕. ผุสิตกมฺปิยเตฺถรอปทานํ</h3>
<ol>
<li>
‘‘วิปสฺสี  
  
นาม  
สพฺพตฺถปิ เอวเมว ทิสฺสติ  
  
<p>สมฺพุโทฺธ, โลกเชโฎฺฐ นราสโภฯ
</ol></p>


ขีณาสเวหิ สหิโต, สงฺฆาราเม วสี ตทาฯ  
</p>
  
<ol>
<li>
‘‘อารามทฺวารา นิกฺขมฺม, วิปสฺสี  
สพฺพตฺถปิ เอวเมว ทิสฺสติ  
โลกนายโก;  
  
สห สตสหเสฺสหิ, อฎฺฐ  
สหสฺสสตสิเสฺสหิ, อฎฺฐ (ก.), อฎฺฐ สตสหเสฺสหิ, สห (?)  
ขีณาสเวหิ โสฯ  
</li>
  
<li>
‘‘อชิเนน นิวโตฺถหํ, วากจีรธโรปิ จ;  
  
กุสุโมทกมาทาย  
กุสุโมฺภทก… (สี. สฺยา.)  
, สมฺพุทฺธํ อุปสงฺกมิํฯ  
</li>
  
<li>
‘‘สกํ จิตฺตํ ปสาเทตฺวา, เวทชาโต กตญฺชลี;  
  
กุสุโมทกมาทาย, พุทฺธมพฺภุกฺกิริํ อหํฯ  
</li>
  
<li>
‘‘เตน กเมฺมน สมฺพุโทฺธ, ชลชุตฺตมนามโก  
สพฺพตฺถปิ เอวเมว ทิสฺสติ  
;  
  
มม กมฺมํ ปกิเตฺตตฺวา, อคมา เยน ปตฺถิตํฯ  
</li>
  
<li>
‘‘ผุสิตา  
ปญฺจสหสฺสา, เยหิ ปูเชสหํ ชินํ;  
  
อฑฺฒเตยฺยสหเสฺสหิ, เทวรชฺชํ อการยิํฯ  
</li>
  
<li>
‘‘อฑฺฒเตยฺยสหเสฺสหิ, จกฺกวตฺตี อโหสหํ;  
  
อวเสเสน กเมฺมน, อรหตฺตมปาปุณิํฯ  
</li>
  
<li>
‘‘เทวราชา ยทา โหมิ  
อโหสิํ (สฺยา. ก.)  
, มนุชาธิปตี ยทา  
ตทา (สฺยา. ก.)  
;  
  
ตเมว นามเธยฺยํ เม, ผุสิโต นาม โหมหํฯ  
</li>
  
<li>
‘‘เทวภูตสฺส สนฺตสฺส, อถาปิ มานุสสฺส วา;  
  
สมนฺตา พฺยามโต มยฺหํ, ผุสิตํว ปวสฺสติฯ  
</li>
  
<li>
‘‘ภวา  
  
อุคฺฆาฎิตา มยฺหํ, กิเลสา ฌาปิตา มม;  
  
สพฺพาสวปริกฺขีโณ, ผุสิตสฺส อิทํ ผลํฯ  
</li>
  
<li>
‘‘จนฺทนเสฺสว เม กายา, ตถา คโนฺธ ปวายติ;  
  
สรีรโต มม คโนฺธ, อฑฺฒโกเส ปวายติฯ  
</li>
  
<li>
‘‘ทิพฺพคนฺธํ สมฺปวนฺตํ, ปุญฺญกมฺมสมงฺคินํ;  
  
คนฺธํ ฆตฺวาน ชานนฺติ, ผุสิโต อาคโต อิธฯ  
</li>
  
<li>
‘‘สาขาปลาสกฎฺฐานิ  
, ติณานิปิ จ สพฺพโส;  
  
มม สงฺกปฺปมญฺญาย, คโนฺธ สมฺปชฺชเต ขเณฯ  
</li>
  
<li>
‘‘สตสหสฺสิโต  
สพฺพตฺถปิ เอวเมว ทิสฺสติ  
กเปฺป, จนฺทนํ อภิปูชยิํ;  
  
ทุคฺคติํ นาภิชานามิ, ผุสิตสฺส อิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ผุสิตกมฺปิโย เถโร อิมา คาถาโย อภาสิตฺถาติฯ
</ol></p>

</p>


<h3>๖. ปภงฺกรเตฺถรอปทานํ</h3>
<ol>
<li>
‘‘ปทุมุตฺตรภควโต, โลกเชฎฺฐสฺส ตาทิโน;  
  
วิปิเน เจติยํ อาสิ, วาฬมิคสมากุเลฯ  
</li>
  
<li>
‘‘น  
  
โกจิ วิสหิ คนฺตุํ, เจติยํ อภิวนฺทิตุํ;  
  
ติณกฎฺฐลโตนทฺธํ, ปลุคฺคํ อาสิ เจติยํฯ  
</li>
  
<li>
‘‘วนกมฺมิโก ตทา อาสิํ, ปิตุมาตุมเตนหํ  
ปิตุเปตามเหนหํ (สี.), ปิตาเปตามเหนหํ (สฺยา.)  
;  
  
อทฺทสํ วิปิเน ถูปํ, ลุคฺคํ ติณลตากุลํฯ  
</li>
  
<li>
‘‘ทิสฺวานาหํ พุทฺธถูปํ, ครุจิตฺตํ อุปฎฺฐหิํ;  
  
พุทฺธเสฎฺฐสฺส ถูโปยํ, ปลุโคฺค อจฺฉตี วเนฯ  
</li>
  
<li>
‘‘นจฺฉนฺนํ นปฺปติรูปํ, ชานนฺตสฺส คุณาคุณํ;  
  
พุทฺธถูปํ อโสเธตฺวา, อญฺญํ กมฺมํ ปโยชเยฯ  
</li>
  
<li>
‘‘ติณกฎฺฐญฺจ วลฺลิญฺจ, โสธยิตฺวาน เจติเย;  
  
วนฺทิตฺวา อฎฺฐ วารานิ  
อฎฺฐ ฐานานิ (ก.)  
, ปฎิกุฎิโก อคจฺฉหํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ เม สุกตํ พฺยมฺหํ, โสวณฺณํ สปภสฺสรํ;  
  
สฎฺฐิโยชนมุพฺพิทฺธํ, ติํสโยชนวิตฺถตํฯ  
</li>
  
<li>
‘‘ติสตานิ จ วารานิ, เทวรชฺชมการยิํ;  
  
ปญฺจวีสติกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ภวาภเว สํสรโนฺต, มหาโภคํ ลภามหํ;  
  
โภเค เม อูนตา นตฺถิ, โสธนาย อิทํ ผลํฯ  
</li>
  
<li>
‘‘สิวิกา  
หตฺถิขเนฺธน, วิปิเน คจฺฉโต มม;  
  
ยํ ยํ ทิสาหํ คจฺฉามิ, สรณํ สมฺปเต  
สิชฺฌเต (ก.)  
วนํฯ  
</li>
  
<li>
‘‘ขาณุํ  
วา กณฺฎกํ วาปิ, นาหํ ปสฺสามิ จกฺขุนา;  
  
ปุญฺญกเมฺมน สํยุโตฺต, สยเมวาปนียเรฯ  
</li>
  
<li>
‘‘กุฎฺฐํ คโณฺฑ กิลาโส จ, อปมาโร วิตจฺฉิกา;  
  
ททฺทุ กจฺฉุ  
กณฺฑุ (สฺยา.)  
จ เม นตฺถิ, โสธนาย อิทํ ผลํฯ  
</li>
  
<li>
‘‘อญฺญมฺปิ  
เม อจฺฉริยํ, พุทฺธถูปสฺส โสธเน  
พุทฺธถูปมฺหิ โสธิเต (สฺยา.)  
;  
  
นาภิชานามิ เม กาเย, ชาตํ ปิฬกพินฺทุกํฯ  
</li>
  
<li>
‘‘อญฺญมฺปิ เม อจฺฉริยํ, พุทฺธถูปมฺหิ โสธิเต  
สพฺพตฺถปิ เอวเมว ทิสฺสติ, ตถา อุปริปิ  
;  
  
ทุเว ภเว สํสรามิ, เทวเตฺต อถ มานุเสฯ  
</li>
  
<li>
‘‘อญฺญมฺปิ เม อจฺฉริยํ, พุทฺธถูปมฺหิ โสธิเต;  
  
สุวณฺณวโณฺณ สพฺพตฺถ, สปฺปภาโส ภวามหํฯ  
</li>
  
<li>
‘‘อญฺญมฺปิ เม อจฺฉริยํ, พุทฺธถูปมฺหิ โสธิเต;  
  
อมนาปํ วิวชฺชติ, มนาปํ อุปติฎฺฐติฯ  
</li>
  
<li>
‘‘อญฺญมฺปิ เม อจฺฉริยํ, พุทฺธถูปมฺหิ โสธิเต;  
  
วิสุทฺธํ โหติ เม จิตฺตํ, เอกคฺคํ สุสมาหิตํฯ  
</li>
  
<li>
‘‘อญฺญมฺปิ เม อจฺฉริยํ, พุทฺธถูปมฺหิ โสธิเต;  
  
เอกาสเน นิสีทิตฺวา, อรหตฺตมปาปุณิํฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, โสธนาย อิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ปภงฺกโร เถโร อิมา คาถาโย อภาสิตฺถาติฯ
</ol></p>

</p>


<h3>๗. ติณกุฎิทายกเตฺถรอปทานํ</h3>
<ol>
<li>
‘‘นคเร พนฺธุมติยา, อโหสิํ ปรกมฺมิโก;  
  
ปรกมฺมายเน ยุโตฺต, ปรภตฺตํ อปสฺสิโตฯ  
</li>
  
<li>
‘‘รโหคโต นิสีทิตฺวา, เอวํ จิเนฺตสหํ ตทา;  
  
พุโทฺธ โลเก สมุปฺปโนฺน, อธิกาโร จ นตฺถิ เมฯ  
</li>
  
<li>
‘‘กาโล  
เม คติํ  
กาโล คติํ เม (สี. สฺยา.)  
โสเธตุํ, ขโณ เม ปฎิปาทิโต;  
  
ทุโกฺข นิรยสมฺผโสฺส, อปุญฺญานญฺหิ ปาณินํฯ  
</li>
  
<li>
‘‘เอวาหํ จินฺตยิตฺวาน, กมฺมสามิํ อุปาคมิํ;  
  
เอกาหํ กมฺมํ ยาจิตฺวา, วิปินํ ปาวิสิํ อหํฯ  
</li>
  
<li>
‘‘ติณกฎฺฐญฺจ  
วลฺลิญฺจ, อาหริตฺวานหํ ตทา;  
  
ติทณฺฑเก ฐเปตฺวาน, อกํ ติณกุฎิํ อหํฯ  
</li>
  
<li>
‘‘สงฺฆสฺสตฺถาย กุฎิกํ, นิยฺยาเทตฺวาน  
นิยฺยาเตตฺวาน (สี.)  
ตํ อหํ;  
  
ตทเหเยว อาคนฺตฺวา, กมฺมสามิํ อุปาคมิํฯ  
</li>
  
<li>
‘‘เตน กเมฺมน สุกเตน, ตาวติํสมคจฺฉหํ;  
  
ตตฺถ เม สุกตํ พฺยมฺหํ, กุฎิกาย สุนิมฺมิตํ  
ติณกุฎิกาย นิมฺมิตํ (สี.)  
ฯ  
</li>
  
<li>
‘‘สหสฺสกณฺฑํ  
สตเภณฺฑุ, ธชาลุ หริตามยํ;  
  
สตสหสฺสนิยฺยูหา, พฺยเมฺห ปาตุภวิํสุ เมฯ  
</li>
  
<li>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
มม สงฺกปฺปมญฺญาย, ปาสาโท อุปติฎฺฐติฯ  
</li>
  
<li>
‘‘ภยํ วา ฉมฺภิตตฺตํ วา, โลมหํโส น วิชฺชติ;  
  
ตาสํ มม น ชานามิ, ติณกุฎิกายิทํ  
ติณกุฎิยิทํ (ก.)  
ผลํฯ  
</li>
  
<li>
‘‘สีหพฺยคฺฆา จ ทีปี จ, อจฺฉโกกตรจฺฉกา  
ตรจฺฉโย (สฺยา. ก.)  
;  
  
สเพฺพ มํ ปริวเชฺชนฺติ, ติณกุฎิกายิทํ ผลํฯ  
</li>
  
<li>
‘‘สรีสปา  
  
สิริํสปา (สี. สฺยา.), สริํสปา (ก.)  
จ ภูตา จ, อหี กุมฺภณฺฑรกฺขสา;  
  
เตปิ มํ ปริวเชฺชนฺติ, ติณกุฎิกายิทํ ผลํฯ  
</li>
  
<li>
‘‘น ปาปสุปินสฺสาปิ, สรามิ ทสฺสนํ มม;  
  
อุปฎฺฐิตา สติ มยฺหํ, ติณกุฎิกายิทํ ผลํฯ  
</li>
  
<li>
‘‘ตาเยว ติณกุฎิกาย, อนุโภตฺวาน สมฺปทา;  
  
โคตมสฺส ภควโต, ธมฺมํ สจฺฉิกริํ อหํฯ  
</li>
  
<li>
‘‘เอกนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ติณกุฎิกายิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ติณกุฎิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. อุตฺตเรยฺยทายกเตฺถรอปทานํ</h3>
<ol>
<li>
‘‘นคเร  
  
หํสวติยา, อโหสิํ พฺราหฺมโณ ตทา;  
  
อชฺฌายโก มนฺตธโร, ติณฺณํ เวทาน ปารคูฯ  
</li>
  
<li>
‘‘ปุรกฺขโต สสิเสฺสหิ, ชาติมา จ สุสิกฺขิโต;  
  
โตยาภิเสจนตฺถาย, นครา นิกฺขมิํ ตทาฯ  
</li>
  
<li>
‘‘ปทุมุตฺตโร นาม ชิโน, สพฺพธมฺมาน ปารคู;  
  
ขีณาสวสหเสฺสหิ, ปาวิสี นครํ ชิโนฯ  
</li>
  
<li>
‘‘สุจารุรูปํ ทิสฺวาน, อาเนญฺชการิตํ วิย;  
  
ปริวุตํ อรหเนฺตหิ, ทิสฺวา จิตฺตํ ปสาทยิํฯ  
</li>
  
<li>
‘‘สิรสฺมิํ อญฺชลิํ กตฺวา, นมสฺสิตฺวาน สุพฺพตํ;  
  
ปสนฺนจิโตฺต สุมโน, อุตฺตรียมทาสหํฯ  
</li>
  
<li>
‘‘อุโภ หเตฺถหิ ปคฺคยฺห, สาฎกํ อุกฺขิปิํ อหํ;  
  
ยาวตา พุทฺธปริสา, ตาว ฉาเทสิ สาฎโกฯ  
</li>
  
<li>
‘‘ปิณฺฑจารํ จรนฺตสฺส, มหาภิกฺขุคณาทิโน;  
  
ฉทํ กโรโนฺต อฎฺฐาสิ, หาสยโนฺต มมํ ตทาฯ  
</li>
  
<li>
‘‘ฆรโต  
  
นิกฺขมนฺตสฺส, สยมฺภู อคฺคปุคฺคโล;  
  
วีถิยํว ฐิโต สตฺถา, อกา เม  
อกาสิ (สฺยา.)  
อนุโมทนํฯ  
</li>
  
<li>
‘‘ปสนฺนจิโตฺต สุมโน, โย เม อทาสิ สาฎกํ;  
  
ตมหํ กิตฺตยิสฺสามิ, สุโณถ มม ภาสโตฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสติ;  
  
ปญฺญาสกฺขตฺตุํ เทวิโนฺท, เทวรชฺชํ กริสฺสติฯ  
</li>
  
<li>
‘‘‘เทวโลเก วสนฺตสฺส, ปุญฺญกมฺมสมงฺคิโน;  
  
สมนฺตา โยชนสตํ, ทุสฺสจฺฉนฺนํ ภวิสฺสติฯ  
</li>
  
<li>
‘‘‘ฉตฺติํสกฺขตฺตุํ ราชา จ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘ภเว สํสรมานสฺส, ปุญฺญกมฺมสมงฺคิโน;  
  
มนสา ปตฺถิตํ สพฺพํ, นิพฺพตฺติสฺสติ ตาวเทฯ  
</li>
  
<li>
‘‘‘โกเสยฺยกมฺพลิยานิ  
  
โกเสยฺยกมฺพลียานิ (สี.)  
, โขมกปฺปาสิกานิ จ;  
  
มหคฺฆานิ จ ทุสฺสานิ, ปฎิลจฺฉติยํ นโรฯ  
</li>
  
<li>
‘‘‘มนสา  
ปตฺถิตํ สพฺพํ, ปฎิลจฺฉติยํ นโร;  
  
เอกทุสฺสสฺส วิปากํ, อนุโภสฺสติ สพฺพทาฯ  
</li>
  
<li>
‘‘‘โส ปจฺฉา ปพฺพชิตฺวาน, สุกฺกมูเลน โจทิโต;  
  
โคตมสฺส ภควโต, ธมฺมํ สจฺฉิกริสฺสติ’ฯ  
</li>
  
<li>
‘‘อโห เม สุกตํ กมฺมํ, สพฺพญฺญุสฺส มเหสิโน;  
  
เอกาหํ สาฎกํ ทตฺวา, ปโตฺตมฺหิ อมตํ ปทํฯ  
</li>
  
<li>
‘‘มณฺฑเป  
รุกฺขมูเล วา, วสโต สุญฺญเก ฆเร;  
  
ธาเรติ ทุสฺสฉทนํ, สมนฺตา พฺยามโต มมฯ  
</li>
  
<li>
‘‘อวิญฺญตฺตํ นิวาเสมิ  
อวิญฺญตฺตานิ เสวามิ (?)  
, จีวรํ ปจฺจยญฺจหํ;  
  
ลาภี  
ลาภิมฺหิ (สฺยา.)  
อนฺนสฺส ปานสฺส, อุตฺตเรยฺยสฺสิทํ ผลํฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, วตฺถทานสฺสิทํ ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุตฺตเรยฺยทายโก เถโร อิมา คาถาโย อภาสิตฺถาติฯ
</ol></p>

</p>


<h3>๙. ธมฺมสวนิยเตฺถรอปทานํ</h3>
<ol>
<li>
‘‘ปทุมุตฺตโร  
นาม ชิโน, สพฺพธมฺมาน ปารคู;  
  
จตุสจฺจํ ปกาเสโนฺต, สนฺตาเรสิ พหุํ ชนํฯ  
</li>
  
<li>
‘‘อหํ เตน สมเยน, ชฎิโล อุคฺคตาปโน;  
  
ธุนโนฺต วากจีรานิ, คจฺฉามิ อมฺพเร ตทาฯ  
</li>
  
<li>
‘‘พุทฺธเสฎฺฐสฺส อุปริ, คนฺตุํ น วิสหามหํ;  
  
ปกฺขีว เสลมาสชฺช  
เสลมาปชฺช (สฺยา.)  
, คมนํ น ลภามหํฯ  
</li>
  
<li>
‘‘น  
  
เม อิทํ ภูตปุพฺพํ, อิริยสฺส วิโกปนํ;  
  
ทเก ยถา อุมฺมุชฺชิตฺวา, เอวํ คจฺฉามิ อมฺพเรฯ  
</li>
  
<li>
‘‘อุฬารภูโต  
มนุโช, เหฎฺฐาสีโน  
เหฎฺฐาปิ โน (ก.)  
ภวิสฺสติ;  
  
หนฺท เมนํ คเวสิสฺสํ, อปิ อตฺถํ ลเภยฺยหํฯ  
</li>
  
<li>
‘‘โอโรหโนฺต อนฺตลิกฺขา, สทฺทมโสฺสสิ สตฺถุโน;  
  
อนิจฺจตํ กเถนฺตสฺส, ตมหํ อุคฺคหิํ ตทาฯ  
</li>
  
<li>
‘‘อนิจฺจสญฺญมุคฺคยฺห, อคมาสิํ มมสฺสมํ;  
  
ยาวตายุํ วสิตฺวาน, ตตฺถ กาลงฺกโต อหํฯ  
</li>
  
<li>
‘‘จริเม วตฺตมานมฺหิ, ตํ ธมฺมสวนํ  
ธมฺมสวณํ (สี.)  
สริํ;  
  
เตน กเมฺมน สุกเตน, ตาวติํสมคจฺฉหํฯ  
</li>
  
<li>
‘‘ติํสกปฺปสหสฺสานิ, เทวโลเก รมิํ อหํ;  
  
เอกปญฺญาสกฺขตฺตุญฺจ, เทวรชฺชมการยิํฯ  
</li>
  
<li>
‘‘เอกสตฺตติกฺขตฺตุญฺจ, จกฺกวตฺตี อโหสหํ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘ปิตุเคเห นิสีทิตฺวา, สมโณ ภาวิตินฺทฺริโย;  
  
คาถาย ปริทีเปโนฺต, อนิจฺจตมุทาหริ  
อนิจฺจวตฺถุทาหริ (สฺยา. ก.)  
ฯ  
</li>
  
<li>
‘‘อนุสฺสรามิ ตํ สญฺญํ, สํสรโนฺต ภวาภเว;  
  
น โกฎิํ ปฎิวิชฺฌามิ  
น โกจิ ปฎิวชฺชามิ (ก.)  
, นิพฺพานํ อจฺจุตํ ปทํ  
อยํ คาถา อุปริ ๔๓ วเคฺค สตฺตมาปทาเน ปุริมคาถาย ปุเรตรํ ทิสฺสติ  
ฯ  
</li>
  
<li>
‘‘อนิจฺจา วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโขฯ  
</li>
  
<li>
‘‘สห  
  
คาถํ สุณิตฺวาน, ปุพฺพกมฺมํ อนุสฺสริํ;  
  
เอกาสเน นิสีทิตฺวา, อรหตฺตมปาปุณิํฯ  
</li>
  
<li>
‘‘ชาติยา สตฺตวโสฺสหํ, อรหตฺตมปาปุณิํ;  
  
อุปสมฺปาทยิ พุโทฺธ, คุณมญฺญาย จกฺขุมาฯ  
</li>
  
<li>
‘‘ทารโกว  
อหํ สโนฺต, กรณียํ สมาปยิํ;  
  
กิํ เม กรณียํ อชฺช, สกฺยปุตฺตสฺส สาสเนฯ  
</li>
  
<li>
‘‘สตสหสฺสิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, สทฺธมฺมสวเน ผลํฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ธมฺมสวนิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. อุกฺขิตฺตปทุมิยเตฺถรอปทานํ</h3>
<ol>
<li>
‘‘นคเร  
หํสวติยา, อโหสิํ มาลิโก ตทา;  
  
โอคาเหตฺวา ปทุมสรํ, สตปตฺตํ โอจินามหํฯ  
</li>
  
<li>
‘‘ปทุมุตฺตโร นาม ชิโน, สพฺพธมฺมาน ปารคู;  
  
สห สตสหเสฺสหิ  
สตสหสฺสสิเสฺสหิ (ก.)  
, สนฺตจิเตฺตหิ ตาทิภิฯ  
</li>
  
<li>
‘‘ขีณาสเวหิ  
สุเทฺธหิ, ฉฬภิเญฺญหิ ฌายิภิ  
โส ตทา (สี.), โส สห (ก.)  
;  
  
มม วุทฺธิํ สมเนฺวสํ, อาคจฺฉิ มม สนฺติกํ  
มม สนฺติเก (สี.), ปุริสุตฺตโม (สฺยา. ก.)  
ฯ  
</li>
  
<li>
‘‘ทิสฺวานหํ เทวเทวํ, สยมฺภุํ โลกนายกํ;  
  
วเณฺฎ เฉตฺวา สตปตฺตํ, อุกฺขิปิมมฺพเร ตทาฯ  
</li>
  
<li>
‘‘ยทิ พุโทฺธ ตุวํ วีร, โลกเชโฎฺฐ นราสโภ;  
  
สยํ คนฺตฺวา สตปตฺตา, มตฺถเก ธารยนฺตุ เตฯ  
</li>
  
<li>
‘‘อธิฎฺฐหิ มหาวีโร, โลกเชโฎฺฐ นราสโภ;  
  
พุทฺธสฺส อานุภาเวน, มตฺถเก ธารยิํสุ เตฯ  
</li>
  
<li>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ตตฺถ  
  
เม สุกตํ พฺยมฺหํ, สตปตฺตนฺติ วุจฺจติ;  
  
สฎฺฐิโยชนมุพฺพิทฺธํ, ติํสโยชนวิตฺถตํฯ  
</li>
  
<li>
‘‘สหสฺสกฺขตฺตุํ เทวิโนฺท, เทวรชฺชมการยิํ;  
  
ปญฺจสตฺตติกฺขตฺตุญฺจ, จกฺกวตฺตี อโหสหํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
อนุโภมิ สกํ กมฺมํ, ปุเพฺพ สุกตมตฺตโนฯ  
</li>
  
<li>
‘‘เตเนเวกปทุเมน, อนุโภตฺวาน สมฺปทา;  
  
โคตมสฺส ภควโต, ธมฺมํ สจฺฉิกริํ อหํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สตสหสฺสิโต  
กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, เอกปทุมสฺสิทํ ผลํฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา อุกฺขิตฺตปทุมิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
คนฺธธูโป อุทกญฺจ, ปุนฺนาค เอกทุสฺสกา;  
  
ผุสิโต จ ปภงฺกโร, กุฎิโท อุตฺตรียโกฯ  
</p>
  
<p>
สวนี เอกปทุมี, คาถาโย สพฺพปิณฺฑิตา;  
  
เอกํ คาถาสตเญฺจว, จตุตาลีสเมว จฯ  
</p>
  
  
  
  
  