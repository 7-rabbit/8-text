<h1>ฉตฺติํสติม ปริเจฺฉท</h1>
<h3>ตโยทส ราชโก</h3>
<ol>
<li>
มหลฺลนาคจฺจเยน  
, ปุโตฺต ภาติกติสฺสโก;  
  
จตุวีสติวสฺสานิ, ลํการชฺชมการยิฯ  
</li>
  
<li>
มหาวิหาเร ปาการํ, การาเปสิ สมนฺตโต;  
  
ควรติสฺสวิหารํ, โส การยิตฺวา มหีปติฯ  
</li>
  
<li>
มหาคามณิกํ วาปิํ, วิหารสฺส’สฺส’ทาสิ จ;  
  
วิหารญฺจ อกาเรสิ, ภาติยติสฺส นามกํฯ  
</li>
  
<li>
กาเรสุโปสถาคารํ, ถูปาราเม มโนรเม;  
  
รนฺธกณฺฑกวาปิญฺจ, การาเปสิ มหีปติฯ  
</li>
  
<li>
สเตฺตสุ มุทุจิโตฺตโส, สงฺฆมฺหิ ติพฺพคารโว;  
  
อุภโตสเงฺฆ มหีปาโล, มหาทานํ ปวตฺตยิฯ  
</li>
  
<li>
ภาติกติสฺสจฺจเยน, ตสฺส กนิฎฺฐติสฺสโก;  
  
อฎฺฐวีสสมารชฺชํ, ลํกาทีเป อการยิฯ  
</li>
  
<li>
ภูตาราม  
มหานาค, เถรสฺมิํ โส ปสีทิย;  
  
กาเรสิ รตนปาสาทํ, อภยคิริมฺหิ สาธุกํฯ  
</li>
  
<li>
อภยคิริมฺหิ ปาการํ, มหาปริเวณเมว จ;  
  
กาเรสิ มณิโสมเวฺห, มหาปริเวณเมว จฯ  
</li>
  
<li>
ตเตฺถว เจติยฆรํ, อมฺพตฺถเล ตเถว จ;  
  
กาเรสิ ปฎิสงฺขารํ, นาคทีเป ฆเร ปนฯ  
</li>
  
<li>
มหาวิหารสีมํโส, มทฺทิตฺวา ตตฺถ การยิ;  
  
กุกฺกุฎคิริ ปริเวณ, ปนฺติํ สกฺกจฺจ ภูปติฯ  
</li>
  
<li>
มหาวิหาเร กาเรสิ, ทฺวาทส มนุชาธิโป;  
  
มหาจตุรสฺสปาสาเท, ทสฺสเนเยฺยมโนรเมฯ  
</li>
  
<li>
ทกฺขิณวิหาร ถูปมฺหิ, กญฺจุกญฺจ อการยิ;  
  
ภตฺตสาลํ มหาเมฆ, วนาสิมญฺจ มทฺทิยฯ  
</li>
  
<li>
มหาวิหารปาการํ, ปสฺสโต อปนียโส;  
  
มคฺคํ ทกฺขิณวิหาร, คามิญฺจาปิ อการยิฯ  
</li>
  
<li>
ภูตาราม วิหารญฺจ, รามโคณกเมว จ;  
  
ตเถว นนฺทติสฺสสฺส, อารามญฺจ อการยิฯ  
</li>
  
<li>
ปาจินโต อนุฬาติสฺส, ปพฺพตํ คงฺคราชิยํ;  
  
นิเยลติสฺสารามญฺจ, ปิฬ ปิฎฺฐิ วิหารกํฯ  
</li>
  
<li>
ราชมหาวิหารญฺจ, กาเรสิ มนุชาธิโป;  
  
โสเยว ตีสุ ฐาเนสุ, กาเรสุ’โปสถาลยํฯ  
</li>
  
<li>
กลฺยาณีก วิหาเร จ, มณฺฑลคิริเก ตถา;  
  
ทุพฺพลวาปิติสฺสเวฺห, วิหาเรสุ อิเมสุ หิฯ  
</li>
  
<li>
กนิฎฺฐติสฺสจฺจเยน, ตสฺส ปุโตฺต อการยิ;  
  
รชฺชํ เทฺวเยว วสฺสานิ, จูฬนาโคติ วิสฺสุโตฯ  
</li>
  
<li>
จูฬนาคกนิโฎฺฐตุ, ราชาฆาติย ภาติกํ;  
  
เอกวสฺสํ กุฑฺฑนาโค, รชฺชํ ลํกาย การยิฯ  
</li>
  
<li>
มหาเปฬญฺจ วเฑฺฒสิ, เอกนาฬิกฉาตเก;  
  
ภิกฺขุสตานํ ปญฺจนฺนํ, อโพฺภจฺฉินฺนํ มหีปติฯ  
</li>
  
<li>
กุฑฺฑนาคสฺส  
รโญฺญ ตุ, เทวียา ภาตุโก ตทา;  
  
เสนาปติ สิรินาโค, โจโร หุตฺวาน ราชิโนฯ  
</li>
  
<li>
พลวาหน สมฺปโนฺน, อาคมฺม นครนฺติกํ;  
  
ราชพเลน ยุชฺฌโนฺต, กุฑฺฑนาคํ มหีปติํฯ  
</li>
  
<li>
ปลาเปตฺวา ลทฺธชโย, อนุราธ ปุเร วเร;  
  
ลํการชฺชมกาเรสิ, วสฺสาเนกูนวีสติฯ  
</li>
  
<li>
มหาถูปวเร ฉตฺตํ, การาเปตฺวาน ภูปติ;  
  
สุวณฺณกมฺมํ กาเรสิ, ทสฺสเนยฺยํ มโนรมํฯ  
</li>
  
<li>
กาเรสิ โลหปาสาทํ, สํขิตฺตํ ปญฺจภูมกํ;  
  
มหาโพธิ จตุทฺวาเร, โสปานํ ปุนการยิฯ  
</li>
  
<li>
กาเรตฺวา ฉตฺตปาสาทํ, มเห ปูชมการยิ;  
  
กุลมฺพณญฺจ ทีปสฺมิํ, วิสฺสเชฺชสิ ทยาปโรฯ  
</li>
  
<li>
สิรินาคจฺจเย ตสฺส, ปุโตฺต ติโสฺส อการยิ;  
  
รชฺชํ ทฺวาวีสวสฺสานิ, ธมฺมโวหาร โกวิโทฯ  
</li>
  
<li>
ฐเปสิ โส หิ โวหารํ, หิํสา มุตฺตํ ยโตอิธ;  
  
โวหารก ติสฺสราชา, อิติ นามํ ตโต อหุฯ  
</li>
  
<li>
กมฺพุคามกวาสิสฺส, เทวเตฺถรสฺส สนฺติเก;  
  
ธมฺมํ สุตฺวา ปฎิกมฺมํ, ปญฺจาวาเส อการยิฯ  
</li>
  
<li>
มหาติสฺสสฺส เถรสฺส, อนุรา รามวาสิโน;  
  
ปสโนฺน มุเจลปฎฺฎเน, ทาน วฎฺฎมการยิฯ  
</li>
  
<li>
ติสฺสราช มณฺฑปญฺจ, มหาวิหารทฺวเยปิ โส;  
  
มหาโพธิฆเร ปาจิ, โลหรูปทฺธยมฺปิ จฯ  
</li>
  
<li>
สตฺตปณฺณิกปาสาทํ, กาเรตฺวา สุขวาสกํ;  
  
มาเส มาเส สหสฺสํ โส, มหาวิหารสฺส ทาปยิฯ  
</li>
  
<li>
อภยคิริวิหาเร, ทกฺขิณมูลสวฺหเย;  
  
มริจวฎฺฎิ วิหารมฺหิ, กุลาลิติสฺสสวฺหเยฯ  
</li>
  
<li>
มหิยงฺคณ วิหารมฺหิ, มหาคามกสวฺหเย;  
  
มหานาคติสฺสวฺหมฺหิ, ตถา กลฺยาณีกวฺหเยฯ  
</li>
  
<li>
อิติ  
อฎฺฐสุ ถูเปสุ, ฉตฺตกมฺมมการยิ;  
  
มูกนาคเสนาปติ, วิหาเร ทกฺขิเณ ตถาฯ  
</li>
  
<li>
มริจ วฎฺฎิ วิหารมฺหิ, ปุตฺตภาควฺหเย ตถา;  
  
อิสฺสรสมณวฺหมฺหิ, ติสฺสเวฺห นาคทีปเกฯ  
</li>
  
<li>
อิติ ฉสุ วิหาเรสุ, ปาการญฺจ อการยิ;  
  
กาเรสุ’ โปสถาคารํ, อนุรารามสวฺหเยฯ  
</li>
  
<li>
อริยวํสกถาฐาเน, ลํกาทีเปขิเลปิ จ;  
  
ทาน วฎฺฎํ ฐปาเปสิ, สทฺธเมฺม คารเวน โสฯ  
</li>
  
<li>
ติณี สตสหสฺสานิ, ทตฺวาน มนุชาธิโป;  
  
อิณโต สยิเก ภิกฺขู, โมเจสิ สาสนปฺปิโยฯ  
</li>
  
<li>
มหา เวสาข ปูชํ โส, กาเรตฺวา ทีปวาสินํ;  
  
สเพฺพ สํเยว ภิกฺขูนํ, ติจีวรมทาปยิฯ  
</li>
  
<li>
เวตุลฺลวาทํ มทฺทิตฺวา, กาเรตฺวา ปาปนิคฺคหํ;  
  
กปิเลน อมเจฺจน, สาสนํ โชตยีจ โสฯ  
</li>
  
<li>
วิสฺสุโต’ภยนาโค’ติ, กนิโฎฺฐ ตสฺสราชิโน;  
  
เทวิยา ตสฺส สํสโฎฺฐ, ญาโต ภีโต สภาตราฯ  
</li>
  
<li>
ปลายิตฺวา หลฺลติตฺถํ, คนฺตฺวาน สหเสวโก;  
  
กุโทฺธ วิย มาตุลสฺส, หตฺถปาทญฺจ เฉทยิฯ  
</li>
  
<li>
ราชิโน รฎฺฐเตทตฺถํ, ฐเปตฺวาน อิเธว ตํ;  
  
สุนโขปมํ ทสฺสยิตฺวา, คเหตฺวา’ติ สินิทฺธเกฯ  
</li>
  
<li>
ตเตฺถว นาวํ อารุยฺห, ปรตีรมคาสยํ;  
  
สุภโว มาตุโล ตุ, อุปคมฺม มหีปติฯ  
</li>
  
<li>
สุหโท วิย หุตฺวาน, ตสฺมิํ รฎฺฐมภินฺทิโส;  
  
อภโย ตํ ชานนตฺถํ, ทูตํ อิธ วิสชฺชยิฯ  
</li>
  
<li>
ตํ ทิสฺวา ปูครุกฺขํ โส, สมนฺตา กุนฺตนาฬิยา;  
  
ปริพฺภมโนฺต มทฺทิตฺวา, กตฺวา ทุพฺพลมูลกํฯ  
</li>
  
<li>
พาหุนาเยว ปาเตตฺวา, ตเชฺชตฺวา ตํ ปลาปยิ;  
  
ทูโต คนฺตฺวา อภยสฺส, ตํ ปวตฺติํ ปเวทยิฯ  
</li>
  
<li>
ญตฺวา’ภโย  
ตํ ทมิเฬ, อาทาย พสุเก ตโต;  
  
นครนฺติกมาคญฺฉิ, ภาตรา สห ยุชฺฌิตุํฯ  
</li>
  
<li>
ตํ ญตฺวาน ปลายิตฺวา, อสฺสมารุยฺหเทวิยา;  
  
มลยํ อาคมา ราชา, ตํกนิโฎฺฐ’นุ พนฺธิยฯ  
</li>
  
<li>
ราชานํ มลเย หนฺตฺวา, เทวีมาทาย อาคโต;  
  
กาเรสิ นคเร รชฺชํ, อฎฺฐวสฺสานิ ภูปติฯ  
</li>
  
<li>
ปาสาณเวทิํ กาเรสิ, มหาโพธิสมนฺตโต;  
  
โลหปาสาทงฺคณมฺหิ, ราชา มณฺฑปเมว จฯ  
</li>
  
<li>
ทฺวิหิ สตสหเสฺสหิ, เนกวตฺถานิ ภาคิย;  
  
ทีปมฺหิ ภิกฺขุสงฺฆสฺส, วตฺถทานมทาสิ โสฯ  
</li>
  
<li>
อภยสฺส’จฺจเย ภาตุ, ตสฺสสฺส ตสฺส อตฺรโช;  
  
เทฺววสฺสานิ สิรินาโค, ลํการชฺช มการยิฯ  
</li>
  
<li>
ปฎิสงฺขริย ปาการํ, มหาโพธิสมนฺตโต;  
  
มหาโพธิฆรเสฺสว, โสเยว วาลิกาตเลฯ  
</li>
  
<li>
มูเจลรุกฺขปรโต, หํสวฎฺฎํ มโนรมํ;  
  
มหนฺตํ มณฺฑปเญฺจว, การาเปสิ มหีปติฯ  
</li>
  
<li>
วิชยกุมารโก นาม, สิรินาคสฺส อตฺรโช;  
  
ปิตุโน อจฺจเย รชฺชํ, เอกวสฺสมการยิฯ  
</li>
  
<li>
ลมฺพกณฺณา ตโย อาสุํ, สหาตา มหิยงฺคเณ;  
  
สงฺฆติโสฺส สงฺฆโพธิ, ตติโย โคฎฺฐกาภโยฯ  
</li>
  
<li>
เต ติสฺสวาปิมริยาท-คโต อโนฺธ วิจกฺขโณ;  
  
ราชุปฎฺฐานมายเนฺต, ปทสเทฺทน อพฺรวิฯ  
</li>
  
<li>
‘‘ปถวีสามิโน เอเต, ตโย วหติภู’อิติ;  
  
ตํ สุตฺวา อภโย ปจฺฉา, ยโนฺต ปุจฺฉิ ปุนาหโสฯ  
</li>
  
<li>
ตสฺส วํโส ฐสฺสตีติ,  
  
ปุน ปุจฺฉิตเมว โส;  
  
‘‘ปจฺฉิมสฺสา’’ติ โส อาห,  
  
ตํ สุตฺวา ทฺวีหิโสอคาฯ  
</li>
  
<li>
เต  
ปุรํ ปวิสิตฺวาน, ตโย รโญฺญ’ติ วลฺลโภ;  
  
ราชกิจฺจานิ สาเธนฺตา, วสนฺตา ราชสนฺติเกฯ  
</li>
  
<li>
หนฺตฺวา วิชยราชานํ, ราชเคหมฺหิ เอกโต;  
  
เสนาปติํสงฺฆติสฺสํ, ทุเวรเชฺช’ภิเสจยุํฯ  
</li>
  
<li>
เอวํ โส อภิสิโตฺตว, อนุราธปุรุตฺตเม;  
  
รชฺชํ จตฺตาริ วสฺสานิ, สงฺฆติโสฺส อการยิฯ  
</li>
  
<li>
มหาถูปมฺหิ ฉตฺตญฺจ, เหมกมฺมญฺจ การยิ;  
  
วิสุํ สตสหสฺสเคฺฆ, จตุโร จ มหามณิฯ  
</li>
  
<li>
มเชฺฌ จตุนฺนํ สูริยานํ, ฐปาเปสิ มหีปติ;  
  
ถูปสฺส มุทฺธนิ ตถา-นคฺฆวชิรจุมฺพฎํฯ  
</li>
  
<li>
โส ฉตฺตมหปูชาย, สงฺฆสฺส มนุชาธิโป;  
  
จตฺตาลีสสหสฺสสฺส, ฉ จีวรมทาปยิฯ  
</li>
  
<li>
ตํ มหาเทวเถเรน, ทามคลฺลก วาสิโน;  
  
เทสิตํ ขนฺธเก สุตฺตํ, ยาคานิสํส ทีปนํฯ  
</li>
  
<li>
สุตฺวา ปสโนฺน สงฺฆสฺส, ยาคุทานมทาปยิ;  
  
นครสฺส จตุทฺวาเร, สกฺกจฺจเญฺจว สาธุ จฯ  
</li>
  
<li>
โส อนฺตรนฺตเร ราชา, ชมฺพุปกฺกานิ ขาทิตุํ;  
  
สโหโรโธ สหามโจฺจ, อคาปาจิน ทีปกํฯ  
</li>
  
<li>
อุปทฺทุตํ’สฺส คมเน, มนุสฺสา ปาจิ วาสิโน;  
  
วิสํ ผเลสุ โย เชสุํ, ราชโภชฺชาย ชมฺพุยาฯ  
</li>
  
<li>
ขาทิตฺวา ชมฺพุปกฺกานิ, ตานิ ตเตฺถว โส มโต;  
  
เสนาปติ สงฺฆธพาธีํ-ภโย รเชฺช’ภิเสจยิฯ  
</li>
  
<li>
ราชาสิริ สงฺฆ โพธิ, วิสฺสุโต ปญฺจสีลวา;  
  
อนุราธปุเร รชฺชํ, ทุเว วสฺสานิ การยิฯ  
</li>
  
<li>
มหาวิหาเร กาเรสิ, สลากคฺคํ มโนรมํ;  
  
ตทาทีเป มนุเสฺสโส, ญตฺวา ทุพฺพุฎฺฐุปทฺทุเตฯ  
</li>
  
<li>
กรุณาย กมฺปิตมโน, มหาถูปงฺคเณ สยํ;  
  
นิปชฺชิ ภูมิยํ ราชา, กตฺวาน อิติ นิจฺฉยํฯ  
</li>
  
<li>
‘‘ปวสฺสิตฺวาน  
เทเวน, ชเลนุปลาวิเต มยิ;  
  
นเหว วุฎฺฐหิสฺสามิ, มรมาโนปหํ อิธ’’ฯ  
</li>
  
<li>
เอวํ นิปเนฺน ภูมิเนฺท, เทโว ปาวสฺสิ ตาวเท;  
  
ลํกาทีปมฺหิ สกเล, ปิณยโนฺต มหามหิํฯ  
</li>
  
<li>
ตถาปิ นุฎฺฐหติโส, อปิลาปนโต ชเล;  
  
อาวริํสุ ตโต’มจฺจา, ชลนิคฺคมนาฬิโยฯ  
</li>
  
<li>
ตโต ชลมฺหิ ปิลวํ, ราชา วุฎฺฐาสิ ธมฺมิโก;  
  
กรุณายนุทิ เอวํ, ทีเป ทุพฺพุฎฺฐิกาภยํฯ  
</li>
  
<li>
โจราตหิํ ตหิํ ชาตา, อิติ สุตฺวาน ภูปติ;  
  
โจเร อาณาปยิตฺวาน, รหเสฺสน ปลาปียฯ  
</li>
  
<li>
อาณาเปตฺวา รหเสฺสน, มตานํ โส กเลวรํ;  
  
อคฺคีหิ อุตฺตาเสตฺวาน, หนิตํ โจรุปทฺทวํฯ  
</li>
  
<li>
เอโก ยโกฺข อิธาคมฺม, รตฺตโกฺข อิติ วิสฺสุโต;  
  
กโรติ รตฺตาน’กฺขีติ, มนุสฺสานํ ตหิํ ตหิํฯ  
</li>
  
<li>
อญฺญมญฺญมเปกฺขิตฺวา, ภายิตฺวา รตฺตเนตฺตตํ;  
  
นรามรนฺติ เต ยโกฺข, โสภเกฺขสิ อสงฺกิโตฯ  
</li>
  
<li>
ราชา อุปทฺทวํ เตสํ, สุตฺวา สนฺตตฺตมานโส;  
  
เอโก’ปวาส คพฺภมฺหิ, หุตฺวา อฎฺฐงฺคุโปสถิฯ  
</li>
  
<li>
‘‘อปสฺสิตฺวาน ตํ ยกฺขํ, น จุฎฺฐามี’’ติ โส สยิ;  
  
ตสฺส โส ธมฺมเตเชน, อคา ยโกฺข ตทนฺติกํฯ  
</li>
  
<li>
เตน ‘‘โกสี’’ติ ปุโฎฺฐ จ, โส ‘‘อห’’นฺติ ปเวทยิ;  
  
‘‘กสฺมา ปชํ เม ภเกฺขสิ, มา ขาท’’อิติ โสพฺรวิฯ  
</li>
  
<li>
‘‘เอกสฺมิํ เม ชนปเท, นเร เทหี’’ติ โสพฺรวิ;  
  
‘‘น สกฺกา อิติ วุเตฺต โส, กเมเนกํติ อพฺรวิฯ  
</li>
  
<li>
‘‘อญฺญํ น สกฺกา ทาตุํ เม, มํ ขาท’’ อิติ โสพฺรวิ;  
  
‘‘น สกฺกา’’อิติ ตํ ยาจิ, คาเม คาเม พลิญฺจ โสฯ  
</li>
  
<li>
สาธูติ วตฺวา ภูมิโนฺท, ทิปมฺปิ สกเลปิ จ;  
  
คามวเร นิเวเสตฺวา, พลิํตสฺส อทาปยิฯ  
</li>
  
<li>
มหาสเตฺตน  
เตเนว, สพฺพภูตานุกมฺปินา;  
  
มหาโรคภยํ ชาตํ, ทีปทีเปน นาสิตํฯ  
</li>
  
<li>
โส ภณฺฑาคาริโก รโญฺญ,  
  
อมโจฺจ โคฎฺฐตาภโย;  
  
เจโร หุตฺวา อุตฺตรโต,  
  
นครํ สมุปาคมิฯ  
</li>
  
<li>
ปริสฺสาวนมาทาย, ราชา ทกฺขิณทฺวารโต;  
  
ปรหิํสมโรเจโนฺต, เอกโกว ปลายิ โสฯ  
</li>
  
<li>
ปุฎภตฺตํ คเหตฺวาน, คจฺฉโนฺต ปุริโต ปถิ;  
  
ภตฺตโภคายราชานํ, นิพนฺธิตฺถ ปุนปฺปุนํฯ  
</li>
  
<li>
ชลํ ปริสฺสาวยิตฺวา, ภุญฺชิตฺวาน ทยาลุโก;  
  
ตเสฺสวํ’นุคฺคหํ กาตุํ, อิทํ วจนมพฺรุวิฯ  
</li>
  
<li>
‘‘สงฺฆโพธิ อหํ ราชา, คเหตฺวา มมโภ สีรํ;  
  
โคฎฺฐาภยสฺส ทเสฺสหิ, พหุํ ทสฺสติ เต ธนํฯ  
</li>
  
<li>
น อิจฺฉิโต ตถากาตุํ, ตสฺสตฺถาย มหีปติ;  
  
นิสิโนฺนเยว อมริ, โส สีสํ ตสฺส อาทิยฯ  
</li>
  
<li>
โคฎฺฐาภยสฺส ทเสฺสสิ, โสตุ วิมฺหิตมานโส;  
  
ทตฺวา ตสฺส ธนํ รโญฺญ, สกฺการํ สาธุการยิฯ  
</li>
  
<li>
เอวํ โคฎฺฐาภโย เอโส, เมฆวณฺณาภโย’ติ จ;  
  
วิสฺสุโต เตรส สมา, ลํการชฺชมการยิฯ  
</li>
  
<li>
มหาวตฺถุํ การยิตฺวา, วตฺถุทฺวารมฺหิ มณฺฑปํ;  
  
การยิตฺวา มณฺฑยิตฺวา, โส ภิกฺขุ ตตฺถ สงฺฆโตฯ  
</li>
  
<li>
อฎฺฐุตฺตรสหสฺสานิ, นิสีเทตฺวา ทิเน ทิเน;  
  
ยาคุขชฺชก โภเชฺชหิ, สาทูหิ วิวิเธหิ จฯ  
</li>
  
<li>
สจีวเรหิ กเปฺปตฺวา, มหาทานํ ปวตฺตยิ;  
  
เอกวีสทินา เนวํ, นิพทฺธญฺจสฺส การยิฯ  
</li>
  
<li>
มหาวิหาเร กาเรสิ, สิลามณฺฑป มุตฺตมํ;  
  
โลหปาสาทถเมฺภ จ, ปริวตฺติย ฐาปยิฯ  
</li>
  
<li>
มหาโพธิ  
สิลาเวทิํ, อุตฺตรทฺวารโตรณํ;  
  
ปติฎฺฐาเปสิ ถเมฺภ จ, จกุกเณฺณ สจกฺกเกฯ  
</li>
  
<li>
ติโสฺส สีลาปฎิมาโย, ตีสุ ทฺวาเรสุ การยิ;  
  
ฐปาเปสิ จ ปลฺลงฺกํ, ทกฺขิณมฺหิ สิลามยํฯ  
</li>
  
<li>
ปธานภูมิํ กาเรสิ, มหาวิหารปจฺฉโต;  
  
ทีปมฺหิ ชิณฺณกาวาสํ, สพฺพญฺจ ปฎิสงฺขริฯ  
</li>
  
<li>
ถูปาราเม ถูปฆรํ, เถรมฺพตฺถลเก ตถา;  
  
อาราเม มณิโสมเวฺห, ปฎิสงฺขารยิ จ โสฯ  
</li>
  
<li>
ถูปาราเม มณิโสมา-ราเม มริจวฎฺฎเก;  
  
ทกฺขิณวฺห วิหาเร จ, อุโปสถฆรานิ จฯ  
</li>
  
<li>
เมฆวณฺณาภยวฺหญฺจ, นววิหารมการยิ;  
  
วิหารมหปูชายํ, ปิเณฺฑตฺวา ทีปวาสีนํฯ  
</li>
  
<li>
ติํสภิกฺขุสหสฺสานํ, ฉจีวรมทาสิ จ;  
  
มหาเวสาขปูชญฺจ, ตทา เอวํ อการยิฯ  
</li>
  
<li>
อนุวสฺสญฺจ สงฺฆสฺส, ฉจีวรมทามยิ;  
  
ปาปกานํ นิคฺคเหน, โสเธโนฺต สาสนํ ตุ โสฯ  
</li>
  
<li>
เวตุลฺลวาทิโน ภิกฺขู, อภยคิรินิวาสิโน;  
  
คาหยิตฺวาสฎฺฐิมเตฺต, ชินสาสนกณฺฎเกฯ  
</li>
  
<li>
กตฺวาน นิคฺคหํ เตสํ, ปรติเร ขิปาปยิ;  
  
ตตฺถ ขิตฺตสฺส เถรสฺส, นิสฺสิโต ภิกฺขุโจฬิโกฯ  
</li>
  
<li>
สงฺฆมิโตฺต’ตินาเมน, ภูติวิชฺชาทิโกวิโท;  
  
มหาวิหาเร ภิกฺขุนํ, กุชฺฌิตฺวาน อิธคมาฯ  
</li>
  
<li>
ถูปาราเม สนฺนิปาตํ, ปวิสิตฺวา อสญฺญโต;  
  
สงฺฆปาลสฺส ปริเวณ, วาสิเตฺถรสฺส ตตฺถ โสฯ  
</li>
  
<li>
โคฎฺฐาสยสฺส เถรสฺส, มาตุลสฺส’สฺส ราชิโน;  
  
รโญฺญ นาเมนา‘‘ลปโนฺต, วจนํ ปฎิพาหิยฯ  
</li>
  
<li>
รโญฺญ กุลูปโค อาสิ, ราชา ตสฺมิํ ปสีทิย;  
  
เชฎฺฐปุตฺตํ เชฎฺฐติสฺสํ, มหาเสนํ กนิฎฺฐกํฯ  
</li>
  
<li>
อเปฺปสิ  
ตสฺส ภิกฺขุสฺส, โส สงฺคณฺหิ ทุติยกํ;  
  
อุปนนฺธิ ตสฺมิํ ภิกฺขุสฺมิํ, เชฎฺฐติโสฺส กุมารโกฯ  
</li>
  
<li>
ปิตุโน อจฺจเย เชฎฺฐ, สิโสฺส ราชาอโหสิโส;  
  
ปิตุ สารีร สกฺกาเร, นิคฺคนฺตุํ นิจฺฉมานเกฯ  
</li>
  
<li>
ทุฎฺฐามเจฺจ นิคฺคเหตุํ, สยํ นิกฺขมฺม ภูปติ;  
  
กนิฎฺฐํ ปุรโต กตฺวา, ปิตุกายํ อนนฺตรํฯ  
</li>
  
<li>
ตโต อมเจฺจ กตฺวาน, สยํ หุตฺวาน ปจฺฉโต;  
  
กนิเฎฺฐ ปิตุกาเย จ, นิกฺขเนฺต ตทนนฺตรํฯ  
</li>
  
<li>
ทฺวารํ สํวรยิตฺวาน, ทุฎฺฐมเจฺจ นิฆาติย;  
  
สูเล อเปฺปสิ ปิตุโน, จิตกายสมนฺตโตฯ  
</li>
  
<li>
เตน’สฺส กมฺมุนา นามํ, กกฺขโลปปทํอหุ;  
  
สงฺฆมิโตฺตตุ โส ภิกฺขุ, ภีโต ตสฺมิํ นราธิปาฯ  
</li>
  
<li>
ตสฺสาภิเสกสมกาลํ, มหาเสเนน มนฺติย;  
  
ตสฺสาภิเสกํ เปกฺขโนฺต, ปรตีรํ คโต อิโตฯ  
</li>
  
<li>
ปิตรา โส วิปฺปกตํ, โลหปาสาท มุตฺตมํ;  
  
โกฎิธนํ อคฺฆนกํ, กาเรสิ สตฺตภูมกํฯ  
</li>
  
<li>
สฎฺฐิสตสหสฺสคฺฆํ, ปูชยิตฺวา มณิํตหิํ;  
  
กาเรสิ เชฎฺฐติโสฺสตํ, มณิปาสาทนามกํฯ  
</li>
  
<li>
มณิ ทุเว มหเคฺฆ จ, มหาถูเป อปูชยิ;  
  
มหาโพธิฆเร ตีณิ, โตรณานิ จ การยิฯ  
</li>
  
<li>
การยิตฺวา วิหารํ โส, ปาจินติสฺส ปพฺพตํ;  
  
ปญฺจวาเสสุ สงฺฆสฺส, อทาสิ ปุถุวี ปติฯ  
</li>
  
<li>
เทวานํปิยติเสฺสน, โส ปติฎฺฐาปิตํ ปุรา;  
  
ถูปาราเม อุรุสิลา, ปฎิมํ จารุทสฺสนํฯ  
</li>
  
<li>
เนตฺวาน ถูปารามวฺหํ, เชฎฺฐติโสฺส มหีปหิ;  
  
ปติฎฺฐาเปสิ อาราเม, ปาจินติสฺส ปพฺพเตฯ  
</li>
  
<li>
กาฬมตฺติกวาปิํโส, อทาเจติย ปพฺพเต;  
  
วิหาร ปาสาท มหํ, มหาเวสาขเมว จฯ  
</li>
  
<li>
กตฺวา  
ติํส สหสฺสสฺส, สงฺฆสฺส’ทา ฉจีวรํ;  
  
อาฬมฺพคามวาปิํโส, เชฎฺฐติโสฺส อการยิฯ  
</li>
  
<li>
เอวํ โส วิวิธํ ปุญฺญํ, ปาสาทกรณาทิกํ;  
  
กาเรโนฺต ทสวสฺสานิ, ราชา รชฺชมการยิฯ  
</li>
  
<li>
อิติ พหุวิธ ปุญฺญ เหตุ ภูตา,  
  
นรปติตา พหุปาปเหตุ จาติ;  
  
มธุรมิว วิเสนมิสฺสมนฺนํ,  
  
สุชนมโน ภชเต น ตํ กทาปิฯ  
</li>
  
สุชนปฺปสาท สํเวคตฺถาย กเต มหาวํเส  
</li>
  
ตโยทสราชโกนาม  
</li>
  
ฉตฺติํสติโม ปริเจฺฉโทฯ  
</li>
  
  
  
  
  