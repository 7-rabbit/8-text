<h1>ถูปารมฺห กถา</h1>
<p> ตโต ราชา ภิกฺขุสงฺฆํ วณฺทิตฺวา ยาจ มหาเจติยํ นิฎฺฐาตินาว เม ภิกฺขุสโงฺฆ ภิกฺขํ คณฺหาตูติ อาหฯ ภิกฺขู นาธิวาเสสุ, อนุปุเพฺพน ยาจโนฺต อุปลฺลภิกฺขูนํ สตฺตาหํ อธิวาสนํ ลภิตฺวา ถูปฎฺฐานสฺส สมนฺตโต อฎฺฐารสสุ ฐาเนสุ มณฺฑเป การยิตฺวา  ภิกฺขุสงฺฆํ นิสีทาเปตฺวา สตฺตาหํ มหาทานํ ทตฺวา สเพฺพสํเยว เตล-มธุ-ปาณิตาทิ เภสชฺชํ ทตฺวา ภิกฺขุสงฺฆํ วิสฺสเชฺชสิ ตโต นคเร เภริํจาราเปตฺวา สเพฺพ อิฎฺฐก วฑฺฒกิ สนฺติปาเตสิฯ เต ปญฺจสตมตฺตา อเหสุํฯ</p>


<p>เตสุ เอโก อหํ รโญฺญ จิตฺตํ อาราเธตฺวา มหาเจติยํ กาตุํ สโกฺกมีติ ราชานํ ปสฺสิ ราชา กถํ กโรสีติ ปุจฺฉิฯ อหํ เทว เปสิกานํ สตํ คเหตฺวา เอกาหํ เอกํ ปํสุสกฎํ เขเปตฺวา กมฺมํ กโรมีติ อาหฯ ราชา เอวํ สติ ปํสุราสิกํ ภวิสฺสติฯ ติณรุกฺขาทีนิ อุปฺปชฺชิสฺสนฺติ อทฺธานํ นปฺปวตฺตตีติ ตํ ปฎิพาหิฯ</p>


<p>อโญฺญ อหํ ปุริสสตํ คเหตฺวา เอกาหํ เอกํ ปํสุคุมฺพํ เขเปตฺวา กมฺมํ กโรมีติ อาหฯ</p>


<p>อโญฺญ ปํสูนํ ปญฺจมฺมณานิ เขเปตฺวา กมฺมํ กโรมีติ อาหฯ</p>


<p>อโญฺญ เทฺว อมฺมณานิ เขเปตฺวา กมฺมํ กโรมีติ อาหฯ เตปิ ราชา ปฎิพาหิเยวฯ</p>


<p>อถ อโญฺญ ปณฺฑิโต อิฎฺฐก วฑฺฒกี อหํ เทว อุทุกฺขเล โกเฎฺฎตฺวา สุเปฺปหิ วเฎฺฎตฺวา นิสเทปิํสิตฺวา ปํสูนํ เอกมฺมณํ เอกาเหเนว เขเปตฺวา เปสิกานํ สตํ คเหตฺวา กมฺมํ กโรมีติ อาหฯ</p>


<p>ราชา เอวํ สติ มหาเจติเย ติณาทีนิ น ภวิสฺสนฺติ จิรฎฺฐิติกญฺจ ภวิสฺสติติ สมฺปฎิจฺฉิตฺวา ปุน ปุจฺฉิ-กิํ สณฺฐานํ ปน กริสฺสสีติฯ</p>


<p>ตสฺมิํ ขเณ วิสฺสกมฺม เทวปุโตฺต วฑฺฒกิสฺส สรีเร อธิมุจฺจิฯ วฑฺฒกี สุวณฺณปาติํ ปูเรตฺวา อุทกมาหราเปตฺวา ปาณินา อุทกํ คเหตฺวา อุทกปิฎฺฐิยํ อาหนิฯ เอฬิกฆฎ สทิสํ มหนฺตํ อุทกพุพฺพุลํ อุฐฺฐาสิฯ เทว อีทิสํ กโรมีติ อาหฯ</p>


<p>ราชา สาธูติ สมฺปฎิจฺฉิตฺวา ตสฺส สหสฺสคฺฆนกํ สาฎก ยุคลํ, สหสฺสคฺฆนกํเยว ปุณฺณกํ นาม สุวณฺณาลงฺการํ สหสฺสคฺฆนกา ปาทุกา, ทฺวาทส กหาปน สหสฺสานิ จ ทตฺวา อนุรูปฎฺฐาเน เคหญฺจ เขตฺตญฺจ ทาเปสิฯ</p>


<p>ตโต ราชารตฺติภาเค จิเนฺตสิ กถํ นาม มนุเสฺส อปีเลตฺวา อิฎฺฐกา อาหราเปยฺยนฺติ เทวตา รโญฺญ จิตฺตํ ญตฺวา เจติยสฺส จตุสุ ทฺวาเรสุ เอเกกทิวสปฺปโหณกํ กตฺวา ตสฺสาเยว รตฺติยา อิฎฺฐการาสิํ อกํสุ วิหาตาย รตฺติยา มนุสฺสา ทิสฺวา รโญฺญ อาโรเจสุํฯ ราชา ตุสฺสิตฺวา วฑฺฒกิํ กเมฺม ปฎฺฐเปสิฯ เทวตา เอเตเนว นเยน ยาว มหาเจติยสฺส นิฎฺฐานํ ตาว เอเกกสฺส  ทิวสสฺส ปโหณกํ กตฺวา อิฎฺฐกา อาหริํสุฯ สกลทิวสภาเค กมฺมํ กตฎฺฐาเน มตฺติกา อิฎฺฐก จุณฺณํ วาปิ น ปญฺญายติฯ รตฺติยํ เทวตา อนฺตรธาเปนฺติฯ</p>


<p>อถ ราชา มหาเจติเยกมฺมการายจตุปริสายหตฺถ กมฺมมูลตฺถํจตุสุ ทฺวาเรสุ เอเกกสฺมิํ ทฺวาเร โสฬส กหาปน สหสฺสานิ วตฺถาลงฺการ-คณฺธ-มาล-เตล-มธุ-ปาณิต-ปญฺจกฎุก เภสชฺชานิ นานาวิธ สูปวฺยญฺชน สํยุตฺตํ ภตฺตํ ยาคุขชฺชกาทีนิ อฎฺฐวิธ กปฺปิยย ปานกานิ ปญฺจวิธ มุขวาส สหิต ตามฺพูลานิ จ ฐปาเปตฺวา มหาเจติเย กมฺมํ กโรนฺตาคหฎฺฐา วา ปพฺพชิตา วา ยถาชฺฌาสยํ คณฺหนฺตุ มุลํ อคเหตฺวา กมฺมํ กโรนฺตานํ กาตุํ น เทถาติ อาณาเปสิฯ</p>


<p>อเถโก เถโร เจติยกเมฺม สหาย ภาวํ อิจฺฉโนฺต กมฺมกรณฎฺฐาเน มตฺติกา สทิสํ กตฺวา อตฺตานํ อภิสงฺขฎํ มตฺติกา ปิณฺฑํ เอเกน หเตฺถน คเหตฺวา อเญฺญน มาลา คเหตฺวา มหาเจติยงฺคณํ อารุยฺห ราชกมฺมิเก วเญฺจตฺวา วฑฺฒกิสฺส อทาสิฯ โส คณฺหโนฺตว ปกติมตฺติ กา นา ภวตีติ ญตฺวา เถรสฺส มุขํ โอโลเกสิ ตสฺสาการํ ญตฺวา ตตฺถ โกลาหล มโหสิ อนุกฺกเมน ราชา สุตฺวา อาคนฺตฺวา วฑฺฒกิํ ปุจฺฉิ-ตุยฺหํ กิร ภเณ เอโก ภิกฺขุ อมูลก มตฺติกาปิณฺฑํ อทาสีติฯ</p>


<p>โส เอวมาห-เยภุเยฺยน อยฺยา เอเกน หเตฺถน ปุปฺผํ เอเกน มตฺติกาปิเณฺฑ คเหตฺวา อาหริตฺวา เทนฺติ เตนาหํ อชานิตฺวา กเมฺม อุปเนสิํ ‘‘อยํ ปน อาคนฺตุโก, อยํ เนวาสิโกติ เอตฺตกํ ชานามีติฯ‘‘เตน หิ ตํ เถรํ อิมสฺส ทเสฺสหีติ เอกํ มหลฺลก พลตฺถํ วฑฺฒกิสฺส สนฺติเก ฐเปสิ วฑฺฒกี ปุน อาคตกาเล ตํ เถรํ พลตฺถสฺส ทเสฺสสิ โส ตํ สญฺชานิตฺวา รโญฺญ อาโรเจสิฯ</p>


<p>ราชา ตสฺส สญฺญํ อทาสิฯ โต ตฺวํ ตโย ชาติสุมน มกุลกุเมฺภ มหาโพธิ องฺคเณ ราสิํ กตฺวา คณฺธญฺจ ฐเปตฺวา มหาโพธิ องฺคณํ คต กาเล อาคนฺตุกสฺส เถรสฺส ปูชนตฺถาย รโญฺญ ทาปิตํ คณฺธมาลานฺติ วตฺวา เทหีติฯ พลโตฺถ รโญฺญ วุตฺตนเยเนว ตสฺส โพธิ องฺคณํ คต กาเล ตํ คณฺธมาลํ อทาสิฯ</p>


<p>โสปิ โสมนสฺสปฺปโตฺต หุตฺวา เสลสณฺถรํ โธวิตฺวา คเณฺธน ปริภณฺฑํ กตฺวา สิลาสณฺถรํ กตฺวา ปุปฺผํ ปูเชตฺวา จตุสุ ฐาเนสุ วณฺทิตฺวา ปาจีนทฺวาเร อญฺชลิํ ปคฺคยฺห ปีติํ อุปฺปาเทตฺวา ปุปฺผ ปูชํ โอโลเกโนฺต อฎฺฐาสิฯ</p>


<p>พลโตฺถ ตสฺมิํ กาเล ตํ เถรํ อุปสงฺกมิตฺวา วณฺทิตฺวา เอวมาหฯ ภเนฺต ตุมฺหากํ เจติยกเมฺม สหายภาวตฺถาย ทินฺนสฺส อมูลก  มตฺติกาปิณฺฑสฺส มูลํ ทินฺนภาวํ ราชา ชานาเปติ อตฺตโน วณฺทเนน วณฺทาเปตีติฯ ตํ สุตฺวา เถโร อนตฺตมโน อโหสิฯ พลโตฺถ ติฎฺฐนฺตุ ภเนฺต ตโย สุมน มกุล กุมฺภาตตฺตกาเนว สุวณฺณปุปฺผานิปิ เอตํ มตฺติกปิณฺฑํ นาคฺฆนฺติฯ จิตฺตํ ปสาเทถ ภเนฺตติ ปกฺกามิฯ</p>


<p>ตทา โกฎฺฐิวาลชนปเท ปิยงฺคลฺล วิหารวาสี เอโก เถโร อิฎฺฐกวฑฺฒกิสฺส ญาตโก อโหสิฯ โส อาคนฺตฺวา วฑฺฒกินา สทฺธิํ มเนฺตตฺวา ทีฆ พหล กิริยโต อิฎฺฐกปฺปมาณํ ชานิตฺวา คนฺตฺวา สหเตฺถเนว สกฺกจฺจํ มตฺติกํ มทฺทิตฺวา อิฎฺฐกํ กตฺวา ปจิตฺวา ปตฺตตฺถวิกาย ปกฺขิปิตฺวา ปจฺจาคนฺตฺวา เอเกน หเตฺถน รโญฺญ อิฎฺฐกํ เอเกน ปุปฺผํ คเหตฺวา อตฺตโน อิฎฺฐกาส สทฺธิํ รโญฺญ อิฎฺฐกํ อทาสิฯ วฑฺฒกี คเหตฺวา กเมฺม อุปเนสิฯ</p>


<p>เถโร สญฺชาต ปีติ โสมนโสฺส มหาเจติเย กมฺมํ กโรโนฺต อิฎฺฐ กสาลปริเวเณ วสติ ตสฺส ตํ กมฺมํ ปากฎํ อโหสิฯ ราชา วฑฺฒกิํ ปุจฺฉิ-ภเณ เอเกน กิร อเยฺยน อมูลิก อิฎฺฐกา ทินฺนาติฯ สจฺจํ เทว, เอเกน อเยฺยน ทินฺน อิฎฺฐกา อมฺหากํ อิฎฺฐกาย สทิสาติ กเมฺม อุปเนสินฺติ อาหฯ ปุน ตํ อิฎฺฐกํ สญฺชานาสีติ รญฺญา วุเตฺต ญาตกานุคฺคเหน น ชานามีติ อาหฯ</p>


<p>ราชา ยทิ เอวํ ตํ อิมสฺส ทเนฺนหีติ พลตฺถํ ฐเปสิ โส ตํ ปุเพฺพ วิย พลตฺถสฺส ทเสฺสสิฯ พลโตฺถ ปริเวณํ คนฺตฺวา สนฺติเก นิสีทิตฺวา ปฎิสณฺถารํ กตฺวา ภเนฺต ตุเมฺห อาคนฺตุกา เนวาสิกาติ ปุจฺฉิฯ อาคนฺตุโกมฺหี อุปาสกาติฯ กตร รฎฺฐวาสิโก ภเนฺตติ โกฎฺฐิวาลชนปเท ปิยงฺคลฺล วิหารวาสิมฺหิ อุปาสกาติ อิเธว วสถ คจฺฉถาติฯ อิธ น วสาม อสุกทิวเส คจฺฉามาติ อาหฯ พลโตฺถปิ อหมฺปิ ตุเมฺหหิ สทฺธิํ อาคมิสฺสามิฯ มยฺหมฺปิ คาโม เอตสฺมิํเยว ชนปเท อสุก คาโม นามาติ อาหฯ เถโร สาธูติ สมฺปฎิจฺฉิฯ พลโตฺถ ตํ ปวตฺติํ รโญฺญ นิเวเทสิฯ</p>


<p>ราชา พลตฺถสฺส สหสฺสคฺฆนกํ วตฺถยุคลํ มหคฺฆํ รตฺตกมฺพลํ อุปาหนยุคํ สุคณฺธเตลนาฬิํ อญฺญฺจ พหุํ สมณปริกฺขารํ เถรสฺส เทหีติ ทาเปสิ โสปิ ปริกฺขารํ คเหตฺวา ปริเวณํ คนฺตฺวา เถเรน สทฺธิํ รตฺติํ วสิตฺวา ปาโต สทฺธิํเยว นิกฺขมิตฺวา อนุปุเพฺพน คนฺตฺวา ปิยงฺคลฺล วิหารสฺส ทิสฺสมาเน ฐาเน สีตจฺฉายาย เถรํ นิสีทาเปตฺวา ปาเท โธวิตฺวา คณฺธเตเลน มเกฺขตฺวา คุโฬทกํ ปาเยตฺวา อุปาหนํ ปฎิมุญฺจิตฺวา อิทํ เม ปริกฺขารํ กุลูปคเถรสฺสตฺถาย คหิตํ, อิทานิ ตุมฺหากํ ทมฺมิ, อิทํ ปน สาฎกยุคํ มม ปุตฺตสฺส มงฺคลตฺถาย คหิตํ,  ตุเมฺห จีวรํ กตฺวา ปารุปถาติ วตฺวา เถรสฺส ปาทมูเล ฐเปสิฯ</p>


<p>เถโร สาฎกยุคํ ปตฺตตฺถวิกาย ปกฺขิปิตฺวา เสสปริกฺขารํ ภณฺฑิกํ กตฺวา อุปาหนํ อารุยฺหํ กตฺตยฎฺฐิํ คเหตฺวา มคฺคํ ปฎฺปชฺชิฯ พลโตฺถ เตน สทฺธิํ โถกํ คนฺตฺวา ‘‘ติฎฺฐถ ภเนฺต, มยฺหํ อยํ มโคฺค‘‘ติ วตฺวา ปุเพฺพ วุตฺตนเยเนว รโญฺญ สาสนํ เถรสฺส อาโรเจสิ</p>


<p>เถโร ตํ สุตฺวา มหเนฺตน ปรกฺกเมน กตกมฺมํ อกตํ วิย ชาตนฺติ โทมนสฺสปฺปโตฺต หุตฺวา อสฺสุธารํ ปวเตฺตตฺวา’อุปาสก ตว ปริกฺขารํ ตฺวเมว คณฺหาหี‘‘ติ ฐิตโกว สพฺพาปริกฺขารํ ฉเฑฺฑสิ พลโตฺถ กิํ นาม ภเนฺต วทถ เอส ราชา ตุยฺหํ ภวคฺคปฺปมาณํ กตฺวา ปจฺจยํ เทโนฺตปิ ตว อิฎฺฐกานุรูปํ กาตุํ น สโกฺกติฯ เกวลํ ปน มหาเจติเย กมฺมํ อเญฺญสํ อปตฺตกํ กตฺวา กโรมีติ อธิปฺปาเยน เอวํ กาเรติ ตุเมฺห ปน ภเนฺต อตฺตนา ลทฺธปริกฺขารํ คเหตฺวา จิตฺตํ ปสาเทถาติ วตฺวา เถรํ สญฺญาเปตฺวา ปกฺกามิฯ อิมสฺมิํ ปน เจติเย ภติยา กมฺมํ กตฺวา จิตฺตํ ปสาเทตฺวา สเคฺค นิพฺพตฺต สตฺตานํ ปมาณํ นตฺถิฯ</p>


<p>ตาวติํส ภวเน กิร นิพฺพตฺต เทวธีตโร อตฺตโน สมฺปตฺติํ โอโลเกตฺวา เกน นุ โก กเมฺมน อิมํ สมฺปตฺติํ ลภิมฺหาติ อาวชฺชมานา มหาเจติเย ภติยา กมฺมํ กตฺวา ลทฺธภาวํ ญตฺวา ภติยา กตกมฺมสฺสาปิ ผลํ อีทิสํ, อตฺตโน สนฺตเกน กมฺมผลํ สทฺทหิตฺวา กตกมฺมสฺส ผลํ กีทิสํ ภวิสฺสตีติ จิเนฺตตฺวา ทิพฺพคณฺธมาลํ อาทาย รตฺติภาเค อาคนฺตฺวา ปูเชตฺวา เจติยํ วณฺทนฺติฯ</p>


<p>ตสฺมิํ ขเณ ภาติวงฺกวาสี มหาสีวเตฺถโร นาม เจติยํ วณฺทนตฺถาย คโต, ตา วณฺทนฺติโย ทิสฺวา มหาสตฺตปณฺณิรุกฺขสมีเป ฐิโต ตาสํ ยถารุจิํ วณฺทิตฺวา คมนกาเล ปุจฺฉิ? ตุมฺหากํ สรีราโลเกน สกลตมฺพปณฺณิทิโป เอกาโลโก, กิํ กมฺมํ กริตฺถาติ ภเนฺต อมฺหากํ สนฺตเก กตกมฺมํ นาม นตฺถิ อิมสฺมิํ เจติเย มนํ ปสาเทตฺวา ภติยา กมฺมํ กริมฺหาติ อาหํสุ เอวํ พุทฺธสาสเน ปสนฺนจิเตฺตน ภติยา กตกมฺมมฺปิ มหปฺผลํ โหติฯ ตสฺมา-</p>


<p>
‘‘จิตฺตปฺปสาทมเตฺตน-สุคเต คติ อุตฺตมา,  
  
ลพฺภตีติ วิทิตฺวาน-ถูปปูชํ กเร พุโทฺธ’’ติ;  
</p>
  
<p>เอวํ ราชา เจติยกมฺมํ การาเปโนฺต ปุปฺผธานตฺตยํ นิฎฺฐาเปสิฯ ตํ ขีณาสว ถิรภาวตฺถาย ภูมิสมํ กตฺวา โอสีทาเปสุํ, เอวํ นววาเร จิตํ จิตํ โอสีทาเปสุํฯ ราชา การณํ อชานโนฺต อนตฺตมโน  หุตฺวา ภิกฺขุสงฺฆํ สนฺนิปาเตสิฯ อสีติ ภิกฺขุสหสฺสานิ สนฺนิปติํสุ ราชา ภิกฺขุสงฺฆํ คณฺธมาลาทีหิ ปูเชตฺวา วณฺทิตฺวา ปุจฺฉิ’ภเนฺต มหาเจติเย ปุปฺผธานตฺตยํ นววาเร น ชานามี’ติ ภิกฺขุสโงฺฆ อาห มหาราช ตุยฺหํ กมฺมสฺส วา ชีวิตสฺส วา อนฺตราโย นตฺถิฯ อนาคเต ถิรภาวตฺถาย อิทฺธิมเนฺตหิ โอสีทาปิตํ, อิโต ปฎฺฐาย น โอสีทาเปสฺสนฺติฯ ตฺวํ อญฺญถตฺตํ อกตฺวา มหาถูปํ สมาเปหีติฯ ตํ สุตฺวา หโฎฺฐ ราชา ถูปกมฺมํ กาเรสิฯ</p>


<p>ทสปุปฺผธานานิ ทสหิ อิฎฺฐกาโกฎีหิ นิฎฺฐนํ คมิํสุ ปุน ปุปฺผธานตฺตเย นิฎฺฐิเต ภิกฺขุสโงฺฆ อุตฺตร-สุมน นามเก เทฺว ขีณาสว สามเณเร อาณาเปสิฯ ตุเมฺห สมจตุรสฺสํ อฎฺฐรตน พหลํ เอเกก ปสฺสโต อสีติ อสิติ หตฺถปฺปมาณํ ฉเมทก วณฺณปาสาเณ อาหรถาติฯ เต สาธูติ สมฺปฎิจฺฉิตฺวา อุตฺตรกุรุํ คนฺตฺวา จุตฺตปฺปการปฺปมาเณ ภณฺฑิปุปฺผนิเหฉ เมทวณฺณปาสาเณ อาหริตฺวา เอกํ ปาสาณํ ธาตุคพฺภสฺส ภูมิยํ อตฺถริตฺวา จตฺตาโร ปาสาเณ จตุสุ ปเสฺสสุ สํวิธาย อปรํ ธาตุคพฺภํ ปิทหนตฺถาย ปาจีน ทิสาภาเค วาลุก ปาการ สมีเป อทิสฺสมานํ กตฺวา ฐเปสุํฯ</p>


<p> ตโต ราชา ธาตุคพฺภสฺส มเชฺฌ สพฺพรตนมยํ สพฺพาการสมฺปนฺนํ มโนหรํ โพธิรุกฺขํ กาเรสิ โส หิ อิณฺทนีลมณิภูมิยํ ปติฎฺฐิโต, ตสฺสมูลานิ ปจาฬมยานิ, ขโณฺธ สิริวจฺฉาทีหิ อฎฺฐมงฺคลิเกหิ ปุปฺผปนฺติ ลตาปนฺติ จตุปฺปท หํสปนฺติหิ จ วิจิโตฺต อฎฺฐารส หตฺถุเพฺพโธ รชตมโย อโหสิฯ</p>


<p>ปญฺจมหาสาขาปิ อฎฺฐารสหตฺถาจ, ปตฺตาปิ มณิมยานิ, ปณฺฑุปตฺตานิ, เหมมยานิ, ผลา ปวาฬมยานิฯ ตถา องฺกุโรปริ เจลวิตานํ พณฺธาเปสิฯ ตสฺส อเนฺต สมนฺนโต มุตฺตมย กิงฺกิณิกชาลํ โอลมฺพติฯ สฺวณฺณฆณฺฎาปนฺติ จ สุวณฺณทามานิ จ ตหิํ ตหิํ โอลมฺพนฺติ วิตานสฺส จตุสุ กเณฺณสุ นวสตสหสฺสคฺฆนโก เอเกโก มุตฺตากลาโป โอลมฺพติฯ ตตฺถ ยถานุรูปํ นานารตน กตาเนว จณฺท-สูริย-ตารการูปานิ ปทุมานิ จ อปฺปิตานิ อเหสุํฯ มหคฺฆานิ อเนกวณฺณานิ อฎฺฐุตฺตร สหสฺสานิ วตฺถานิ โอลมฺพิํสุฯ</p>


<p>ตโต โพธิรุกฺขสฺส สมนฺตโต สตฺต รตนมย เวทิกา กาเรตฺวา มหามลก มุตฺตา อตฺถราเปสิ มุตฺตา เวทิกานํ อนฺตเร คโณฺธทก ปุณฺณ สตฺตรตนมย ปุณฺณฆฎ ปนฺติโย ฐปาเปสิฯ ตาสุ สุวณฺณฆเฎ ปวาฬมยานิ ปุปฺผานิ อเหสุํฯ ปวาฬฆเฎ สุวณฺณมยานิ ปุปฺผานิฯ มณิฆเฎ รชตมยานิ ปุปฺผานิ  รชตฆเฎ มณิมยานิปุปฺผาติฯ สตฺตรตนฆเฎ สตฺตรตนมยานิ ปุปฺผานิ อเหสุํฯ</p>


<p>โพธิรุกฺขสฺส ปาจีน ทิสาภาเค รตนมเย โกฎิอคฺฆนเก ปลฺลเงฺก ฆนโกฎฺฎิม สุวณฺณมยํ พุทฺธปฎิมํ นิสีทาเปสิฯ ตสฺสา ปฎิมาย วีสติ นขา อกฺขินํ เสตฎฺฐานานิ จ ผฬกมยานิฯ หตฺถตล ปาทตล ทนฺตาวรณานิ อกฺขีนํ รตฺตฎฺฐาตานิ จ ปวาฬมยานิ เกส ภมุกานิ อกฺขินํ กาฬกฎฺฐานานิ จ อิณฺทนีล มณิมยานิ อุณฺณาโลมํ ปนํ รชตมยํ อโหสิฯ ตโต สหมฺปติ มหา พฺรหฺมานํ รชตจฺฉตฺตํ ธาเรตฺวา ฐินํ กาเรสิฯ ตตา ทฺวีสุ เทวโลเกสุ เทวตาหิ สทฺธิํ วิชยุตฺตรสงฺขํ คเหตฺวา อภิเสกํ ททมานํ สกฺกํ เทวราชานํ ปญฺจสิข เทวปุตฺตํ เพฬุว ปณฺฑุ วีณมาทาย คณฺธพฺพํ กุรุมานํฯ มหากาฬ นาคราชานํ นาคกญฺญาปริวุตํ นานาวิเธนถุติโฆเสน ตถาคตํ วเณฺณนฺตํ กาเรสิฯ</p>


<p>วสวตฺติมารมฺปน พาหุสหสฺสํ มาเปตฺวา ติสูล มุคฺคราทิ นานาวุธานิ คเหตฺวา สหสฺสกุมฺภํ คิริเมขล หตฺถิกฺขณฺธ มารุยฺห มารพลํ ปริวาเรตฺวา โพธิมณฺฑํ อาคนฺตฺวา อเนก ภิํสนกํ กุรุมานํ กาเรสิฯ เสสาสุ ทิสาสุ ปาจีน ทิสาภาเค ปลฺลงฺกสทิเส โกฎิ โกฎิ อคฺฆนเก ตโย ปลฺลเงฺก อตฺถราเปตฺวา ทนฺตมยํ ทณฺฑํ ปวาฬวีชนิํ ฐปาเปสิฯ โพธิกฺขณฺธํ อุสฺสีสเก กตฺวา นานารตนํ มณฺฑิตํ โกฎิอคฺฆนกํ รชต สยนํ อตฺถราเปสิฯ</p>


<p>ทสพลสฺส อภิสโมฺพธิมฺปตฺวา อนิมิเสน จกฺขุนา โพธิปลฺลงฺกํ โอโลกิตฎฺฐานํ สตฺตาหเมว รตนจงฺกเม จงฺกมิตฎฺฐานํ โอโลกิตฎฺฐานํ สตฺตาหเมว รตนจงฺกเม จงฺกมิตฎฺฐานํ รตนฆรํ ปวิสิตฺวา ธมฺมสมฺมสิตฎฺฐานํ มุจลิณฺทมูลํ คนฺตฺวา นิสินฺนสฺส มุจลิเณฺทน นาเคน สตฺตกฺขตฺตุํ โภเคหิ ปริกฺขิปิตฺวา อุปริ ผณํ กตฺวา ฐิตฎฺฐานํ, ตโต อชปาล นิโคฺรธ มูลํ คนฺตฺวา นิสินฺนฎฺฐานํ, ตโต ราชายตนํ โภชเน อุปนีเต จตุมหาราเชหิ อุปนีต ปตฺตปฎิคฺคหณํ กาเรสิฯ</p>


<p>ตโต พฺรหฺมายาจนํ ธมฺมจกฺกปฺปวตฺตนํ สสปพฺพชฺชํ, ภทฺทวคฺคิย ปพฺพชฺชํ, เตภาติก ชฎิล ทมนํ, ลฎฺฐิวนุยฺยาเน พิมฺพิสาโรปคมณํ, ราชคหปฺปเวสนํ, เวฬุวน ปฎิคฺคหณํ อสีติ มหาสาวเก จ กาเรสิ ตโต กปิลวตฺถุคมนํ รตนจงฺกเม ฐตฎฺฐานํ, ราหุลปพฺพชฺชํ, นณฺทฺรปพฺพชฺชํ เชตวนปฎิคฺคหณํ, คณฺฑมฺพมูเล ยมก ปาฎิหาริกํ เทวโลเกฯ</p>


<p>‘‘นิสิเนฺน’’ติ กตฺถจิฯ</p>


<p>อภิธมฺม  เทสนา เทโวโรหณ ปาฎีหีรํ เถรปญฺห สมาคมญฺจ กาเรสิฯ</p>


<p>ตถา มหาสมยสุตฺต-ราหุโลวาท สุตฺต-มงฺคสุตฺตปารายน สุตฺต สมาคมํ ธนปาล-อาฬวก-องฺคุลิมาล-อปลาล ทมนํ อายุสงฺขาร โวสฺสชฺชนํ สูกรมทฺทว ปริคฺคหณํ สิงฺคิวณฺณ วตฺถยุค ปฎิคฺคหณํ ปสโนฺนทกปานํ ปรินิพฺพานํ เทวมนุสฺส ปริเทวนํ มหากสฺสปเตฺถรสฺสภควโตปาทวณฺทนํ สรีร งหนํ อคฺคินิพฺพานํ อาฬาหนสกฺการํ เทเณน พฺราหฺมเณน กตธาตุ วิภาคญฺจ กาเรสิฯ</p>


<p>ตถา อทฺธจฺฉฎฺฐานิ ชาตกสตานิ กาเรสิฯ เวสฺสนฺตรชาตกํ ปน กาเรโนฺต สญฺชย มหาราชํ ผุสตีเทวิํ มทฺทิเทวิํ ชาลิย กุมารํ กณฺหาชินญฺจ กาเรสิฯ ตโต ปณฺฑว หตฺถิทานํ สตฺต สตก มหาทานํ นคร วิโลกนํ สิณฺธวทานํ เทวตาหิ โรหิตถ วเณฺณน รถสฺส วหนํ รถทานํ สยเมโวณต ทุมโต ผลํ คเหตฺวา ทารกานํ มธุมํส ทินฺน เนสาทสฺส สุวณฺณ สูจิทานํ วงฺกปพฺพตกุจฺฉิมฺหิ ปพฺพชฺชาเวเสน วสิตฎฺฐานํ ปูชกสฺส ทารกทานํ สกฺกพฺราหฺมณสฺส ภริยํทานํ ปูชกสฺส เทวตานุภาเวก ทารเก คเหตฺวา คนฺตฺวา สญฺชย นริณฺทสฺส ปุรโต คตฎฺฐานํ ตโต วงฺกปพฺพตกุจฺฉิยํ ฉนฺนํ ขตฺติยานํ สมาคมํ เวสฺสนฺตรสฺส มทฺทิยา จ อภิเสกํ ปตฺตฎฺฐานํ นกรมฺปวิเฎฺฐ สตฺตรตนวสฺสํ วสฺสิตฎฺฐานํ ตโต จวิตฺวา ตุสิตปุเร นิพฺพตฺตฎฺฐานญฺจ สพฺพํ วิตฺถาเรน กาเรสิฯ</p>


<p>ตโต ทส สหสฺส จกฺกวาฬเทวตาหิ พุทฺธ ภาวาย อายาจิตฎฺฐานํ อปุนราวตฺตนํ มาตุกุจฺฉิโอกฺกมนํ มหามายาเทวิํ สุโทฺธทน มหาราชํ ลุมฺพินีวเน ชาตฎฺฐานํ อนฺตลิกฺขโต ทฺวินฺนํ อุทกธารานํ ปตนํ อุตฺตราภิมุขํ สตฺตปทวีติหาร คมนํ กาฬเทวฬสฺส ชฎามตฺถเก มหาปุริสสฺส ปาทปติฎฺฐาน อนติวตฺตมานาย ชมฺพุจฺฉายาย ธาตีนํ ปมาทํ ทิสฺวา สิริสยเน ปลฺลเงฺก นิสีทิตฺวา ฌานสมาปนฺนฎฺฐานญฺจ กาเรสิฯ</p>


<p>ตโต ราหุล มาตรํ ราหุล ภทฺทกญฺจ กาเรสิ ตโต เอกูน ติํสวสฺสกาเล อุยฺยาเน กีฬตตฺถาย คมน สมเย ชิณฺณ วฺยาธิต มต สงฺขฺยาเต ตโย เทวทูเต ทิสฺวา นิวตฺตนฎฺฐานํ จตุตฺถวาเร ปพฺพชิตรูปํ ทิสฺวา สาธุปพฺพชฺชาติ จิตฺตํ อุปฺปาเทตฺวา อุยฺยานํ คนฺตฺวา อุยฺยานสิริํ อนุภวิตฺวา สายณฺห สมเย นหาตฺวา มงฺคล สิลาปเฎฺฎ นิสินฺนมตฺต วิสฺสกฎฺฐานา อลงฺกรณฎฺฐาณํ ตโต มชฺฌิมรตฺติยํ นาฎกานํ วิปฺปการํ ทิสฺวา กณฺถก หย วรมารุยฺห) มหาภินิกฺขมณํ นิกฺขมิตฎฺฐานํ ทส สหสฺส) จกฺกวาฬ เทวตาหิ กต ปูชาวิธิํ กณฺถกนิวตฺตน เจติยฎฺฐานํ  อโนมา นทีตีเร ปพฺพชฺชํ ราชคหปฺปเวสนํ ปณฺฑว ปพฺพตจฺฉ ยาย รโญฺญ พิมฺพิสารมฺม รชฺชกรณตฺถาย อายาจนํ สุชาตาย ทินฺน ขีรปายาส ปฎิคฺคหณํ เนรญฺชราย นทิยา ตีเร ปายาส ปริโภคํ นทิยา ปาติวิสฺสฎฺฐํ ปาฎิหาริยํ สาลวเน ทิวาวิหาร คตฎฺฐานํ โสตฺถิเยน ทินฺน กุสติณปฎิคฺคหณํ โพธิมณฺฑํ อารุยฺห นิสินฺนฎฺฐานญฺจ สพฺพํ วิตฺถาเรน กาเรสิฯ</p>


<p>ตโต มหิณฺทเตฺถร ปมุเข สตฺต สห อาคเต จ การาเปสิฯ จตุสุ ทิสาสุ ขคฺคหเตฺถ จตฺตาโร มหาราชาโน กาเรสิ ตโต ทฺวตฺติํส เทวปุเตฺต ตโต สุวณฺณ ทณฺฑ ทีปกธารา ทฺวตฺติํส เทวกุมาริโย ตโต อฎฺฐวีสติ ยกฺขเสนาปติโน ตโต อญฺชลิํ ปคฺคยฺห ฐิต เทวตาโย ตโต รตนมย ปุปฺปกลาเป คเหตฺวา ฐิต เทวตาโย ตโต สุวณฺณฆเฎ คเหตฺวา ฐิติ เทวตาโย ตโต นจฺจนก เทวตาโย ตโต ตุริยวาทก เทวตาโย ตโต ปเจฺจก สตสหสฺสคฺฆนเก ทสหตฺถปฺปมาเณ อาทาเส คเหตฺวา ฐิต เทวตาโย ตโต ตเถว สตสหสฺสคฺฆนก ปุปฺผ สาขาโย คเหตฺวา ฐิตเทวตาโย ตโต จณฺทมณฺฑเล คเหตฺวา ฐิตเทวตาโย สูริยมณฺฑเล คเหตฺวา ฐิตเทวตาโย ตโต ปทุมานิ คเหตฺวา ฐิต เทวตาโย ตโต ฉตฺตานิ คเหตฺวา ฐิตเทวตาโย ตโต วิจิตฺตเวสธเร มลฺลเทวปุเตฺต ตโต ทุสฺสโปฐน เทวตาโย ตโต รตนคฺฆิเก คเหตฺวา ฐิตเทวตาโย ตโต ธมฺมจกฺกากิ คเหตฺวา ฐิตเทวตาโย ตโต ขคฺคธรา เทวตาโย ตโต ปญฺจหตฺถปฺปมาณ คณฺธิเตลปูริตา ทุกูลวฎฺฎิยํ ปชฺชลิต ทีปกญฺจนน ปาติโย สีเสหิ ธาเรตฺวา ฐิตเทวตาโย จ การาเปสิฯ</p>


<p>ตโต จตุสุกเณฺณสุผฬิกมยอคฺฆิย มตฺถเก จตฺตาโรมหามณ ฐปาเปสิ จตุสุ กเณฺณสุ สุวณฺณ-มณิ-มุตฺต-วชิรานํ จตฺตาโร ราสิโย กาเรสิ ตโต เมฆวณฺณ ปาสาณภิตฺติยํ วิชฺชุลฺลตา กาเรสิ ตโต รตน ลตาโย ตโต จาฬวิชติโย ตโต นิลุปฺปเล คเหตฺวา ฐิต นาคมณวิกาโย กาเรสิฯ</p>


<p>ราชา เอกฺติกานิ รูปกานิ ฆนโกฎฺฎิม สุวเณฺณเหว กาเรสิฯ อวเสสมฺปิ ปูชาวิธิํ สตฺตรตเนเหว กาเรสีติฯ เอตฺถ จ วุตฺตปฺปการมฺปน ปูชนียภณฺฑํ อนนฺตมปริมาณํ โหติ ตถา หิ อมฺพปาสานวาสี จิตฺตคุตฺตเตฺถโรนาม เหฎฺฐา โลหปาสาเท สนฺนิปติตานํ ทฺวาทสนฺนํ ภิกฺขุสหสฺสานํ ธมฺมํ กเถโนฺต รถวินีตสุตฺตํ อารภิตฺวา มหา ธาตุนิธานํ วเณฺณโนฺต เอกเจฺจ น สทฺทหิสฺสนฺตีติ มญฺญมาโน โอสกฺกิตฺวา กเถสิฯ ตสฺมิํ ขเณ โกฎปพฺพตวาสี มหาติสฺสเตฺถโร  นาม ขีณาสโว อวิทูเร นิสีทิตฺวา ธมฺมํ สุณโนฺต อาวุโส ธมฺมกถิก ตว กถาโต ปริหีนมฺปิ อตฺถิฯ อปโจฺจ สกกิตฺวา วิตฺถาเรน กเถหีติ อาหฯ อถ อิมสฺมิํเยว ทีเป ภาติย มหาราชา นาม สโทฺท ปสโนฺน อโหสิ โส สายํ ปาตํ มหเจติยํ วณฺทิตฺวาว ภุญฺชติฯ เอกทิวสํ วินิจฺฉเย นิสีทิตฺว ทุพฺพีนิจฺฉิตํ อฎฺฎํ วินิจฺฉินโนฺต อติสายํ วุฎฺฐิโต ถูปวณฺทนํ วิสฺสริตฺวา โภชเน อุปนีเต หตฺถํ โอตาเรตฺวา มนุเสฺส ปุจฺฉิอชฺช มยา อยฺยโก วณฺทิโต น วณฺทิโตติฯ โปราณก ราชาโน หิ สตฺถารํ อยฺยโกติ วทนฺติฯ มนุสฺสา น วณฺทิโต เทวาติ อาหํสุฯ</p>


<p>ตสฺมิํ ขเณ ราชา หเตฺถน คหิต ภตฺตปิณฺฑํ ปาติยํ ปาเตตฺวา อุฎฺฐาย ทกฺขิณทฺวารํ วิวราเปตฺวา อาคนฺตฺวา ปาจีน ทฺวาเรน มหาเจติยงฺคณํ อารุยฺห วณฺทโนฺต อโนฺต ธาตุคเพฺภ ขีณาสวานํ ธมฺมํ โอสารณสทฺทํ สุตฺวา ทกฺขิณทฺวาเรติ มญฺญมาโน ตตฺถ คนฺตฺวา อทิสฺวา เอเตเนว นเยน อิตรานิปิ ทฺวารานิ คนฺตฺวา ตตฺถาปิ อทิสฺวา อยฺยา ธมฺมํ โอสาเรโนฺต วิจรนฺตีติ มญฺญมาโน โอโลกนตฺถาย จตุสุ ทฺวาเรสุ มนุเสฺส ฐเปตฺวา สยํ ปุน วิจริตฺวา อปสฺสโนฺต มนุเสฺส ปุจฺฉิตฺวา พหิทฺธา นตฺถิ ภาวํ ญตฺวา อโนฺต ธาตุคเพฺภ ภวิสฺสติติ สนฺนิฎฺฐานํ กตฺวา ปาจีนทฺวาเร อาสนฺนตเร มหา เจติยาภิมุโข หตฺถปาเท ปสาเรตฺวา ชีวิตุํ ปริจฺจชิตฺวา ทฬฺหสมาทานํ กตฺวา นิปชฺชิฯ สเจ มา อยฺยา ธาตุคพฺภํ น โอโลกาเปนฺติ-สตฺตาหํ นิราหาโร หุตฺวา สุสฺสมาโน ภูสมุฎฺฐิ วิย วิปฺปกิริยมาโนปิ น อุฎฺฐหิสฺสามีติฯ ตสฺส คุณานุภาเวน สกฺกสฺส ภวนํ อุณฺหาการํ ทเสฺสสิฯ</p>


<p>สโกฺก อาวชฺชโนฺต ตํ การณํ ญตฺวา อคนฺตฺวา ธมฺมํ โอสาเรนฺตานํ เถรานํ เอวมาหฯ อยํ ภเนฺต ราชา ธมฺมิโก พุทฺธสาสเน ปสโนฺน อิมสฺมิํ ฐาเน สชฺฌายน สทฺทํ สุตฺวา ธาตุคพฺภํ อปสฺสิตฺวา น อุฎฺฐหิสฺสามีติ ทฬฺหสมาทานํ กตฺวา นิปโนฺน สเจ ธาตุคพฺภํ น ปสฺสติ ตเตฺถว มริสฺสติฯ ตํ ปเวเสตฺวา ธาตุ คพฺภํ โอโลกาเปถาติฯ เถราปิ ตสฺส อนุกมฺปาย ธาตุคพฺภํ ทเสฺสตุํ เอกํ เถรํ อาณาเปสุํ ราชานํ อาเนตฺวา ธาตุคพฺภา โอโลกาเปตฺวา เปเสหีติฯ โส รโญฺญ หเตฺถ คเหตฺวา ธาตุคพฺภํ ปเวเสตฺวา ยถารุจิํ วณฺทาเปตฺวา สพฺพํ สลฺลกฺขิตกาเล เปเสสิ ราชา นครํ คนฺตฺวา อปเรน สมเยน ธาตุคเพฺภ อตฺตนา ทิฎฺฐรูปเกสุ เอกเทสานิ สุวณฺณขจิตานิ กาเรตฺวา ราชงฺคเณ มหนฺตํ มณฺฑปํ กาเรตฺวา ตสฺมิํ มณฺฑเป  ตานิ รูปกานิ สํวิทหาเปตฺวา นคเร สนฺนิปาเตตฺวา ธาตุคเพฺภ มยา ทิฎฺฐานิ สุวณฺณรูปกานิ อีทิสานิ อาหฯ เตสํ รูปกานํ นิยาเมน กตตฺตา นิยามก รูปกานิ นาม ชาตานิฯ</p>


<p>ราชา สํวจฺฉเร สํวจฺฉเร ตานิ รูปกานิ นีหราเปตฺวา นาครานํ ทเสฺสสิ ปฐมํ ทสฺสิตกาเล นาครา ปสีทิตฺวา เอเกก กุลโต เอเกกํ ทารกํ นีหริตฺวา ปพฺพาเชสุํฯ ปุน ราชา อยฺยา เอตํ ปการํ อชานนกา พหู เตสมฺปิ อาโรเจสฺสามีติ วิหารํ คนฺตฺวา เหฎฺฐา โลหปาสาเท ภิกฺขุสงฺฆํ สนฺนิปาเตตฺวา สยํ ธมฺมาสนคโต ติยาม รตฺติํ ธาตุคเพฺภ อธิการํ กเถตฺวา ปริโยสาเปตุมสกฺกาโนฺตเสว อุฎฺฐาสิฯ ตเตฺถโก ภิกฺขุ ราชานํ ปุจฺฉิ-มหาราช ตฺวํ ปาตราสภตฺตํ ภูตฺวา อาคโตสิฯ ติยาม รตฺติํ วเณฺณโนฺต ธาตุคเพฺภ ปูชาวิธิมฺปิ ปริโยสาเปตุํ นาสกฺขิ อญฺญมฺปิ พหุํ อตฺถิติฯ</p>


<p>ราชา กิํ กเถต ภเนฺต, ตุมฺหากํ มยา กถิตํ ทสภาเคสุ เอกภาคมฺปิ นปฺปโหติฯ อหมฺปน มยา สลฺลกฺขิต มตฺตเมว กเถสิํฯ อนนฺตํ ภเนฺต ธาตุคเพฺภ ปูชาวิธานนฺติ อาห เอวํ อนนฺตํ ปูชนียภณฺฑํ สมจตุรเสฺส เอเกก ปสฺสโต อสีติ อสีติ หตฺถปฺปมาเณ ธาตุคเพฺภ นิรนฺตรํ กตฺวา ปุเรตุมฺปิ น สุกรํ, ปเคว ยถารหํ สํวิธาตุ ติฎฺฐตุ ตาว ธาตุคโพฺภ ยาว มหาเจติเย วาลุก ปาการ ปริเจฺฉทา นิรนฺตรํ ปุเรตุมฺปิ น สกฺกาฯ ตสฺมา ตํ สพฺพํ ปูชนียภณฺฑํ ตตฺถ กถํ คณฺหีติ ยเทตฺถ วตฺตพฺพํ โปราเณหิ วุตฺตเมวฯ</p>


<p>นิโคฺร ธปิฎฺฐิ เตปิฎก มหาสีวเตฺถโร กิร ราชเคเห นิสิทิตฺวา รโญฺญ ทสพล สีหนาทสุตตํ กเถโนฺต ธาตุนิธานํ วเณฺณตฺวา สุตฺตนฺตํ วินิวเฎฺฎสิฯ ราชา เถรสฺส เอวมาห-อยํ ภเนฺต ธาตุคพฺภา สมจตุรโสฺส, เอเกกปสฺสโต อสีติ อสีติ หตฺถปฺปมาเณ เอตฺตกานิ ปูชนีย ภณฺฑานิ เอตฺถ ฎฺฐิตานีติ โก สทฺทเหสฺสติติฯ เถโร อาหฯ อิณฺทสาลคุหากิตฺตกปฺปมาณาติ ตยา สุตปุพฺพาติฯ ราชา ขุทฺทก มญฺจกปฺปมาณา ภเนฺตติ อาหฯ ตโต เถโร อาห, มหาราช อมฺหากํ สตฺถารา สกฺกสส สกฺก ปญฺหสุตฺตนฺตํ กถนทิวเส คุหาย กิตฺตกา ปริสา โอสฎาติ สุตปุพฺพาติฯ ราชา ทฺวีสุ ภเนฺต เทวโลเกสุ เทวตาติ อาหฯ เอวํ สเนฺต ตมฺปิ อสทฺทเหยฺยํ นุ มหาราชาติ เถเรน วุเตฺต ราชา ตํ ปน เทวานํ เทวิทฺธิยา อโหสิ เทวิทฺธิ นาม อจิเนฺตยฺยา ภเนฺตติ อาหฯ</p>


<p>ตโต เถโร มหาราช ตํ เอกายเยว เทวิทฺธิยา อโหสิฯ อิทํ ปน รโญฺญ ราชิทฺธิยา เทวานํ เทวิทฺธิยา อริยานํ อริยิทฺธิยาติ อิมาหิ  ตีหิ อิทฺธีหิ ชาตนฺติ อโวจฯ ราชา เถรสฺส วจนํ สาธูติ สมฺปฎิจฺฉิตฺวา เถรํ เสตจฺฉเตฺตน ปูเชตฺวา มตฺถเก ฉตฺตํ ธาเรโนฺต มหา วิหารํ อาเนตฺวา ปุน มหาเจติยสฺส สตฺตาหํ ฉตฺตํ ทตฺวา ชาติ สุมนปุปฺผ ปูชํ อกาสีติฯ เอตสฺสตฺถสฺส สาธนตฺถเมว อญฺญานิปิ พหูนิ วตฺถูนิ ทสฺสิตานิ ตานิ กิเนฺตหีติ อเมฺห อุเปกฺขิตานิ เอตฺถ จ ราชา มเหสโกฺข มหานุภาโว ปูริตปารมิ กตาภินีหาโรติ ตสฺสวเสน ราชิทฺธิเวทิตพฺพา สเกฺกน อาณเตฺตน วิสฺสกมฺมุนา เทวปุเตฺตน อาทิโต ปฎฺฐาย อาวิสิตฺวา กตตฺตา ตสฺส วเสน เทวิทธิ เวทิตพฺพา, กมฺมาธิฎฺฐายก อิณฺทคุตฺตเตฺถโร ขุทฺทานุขุทฺทกํ กมฺมํ อนุวิธายโนฺต กาเรสิ น เกวลํเถโรเยว, สเพฺพปิ อริยา อตฺตนา อตฺตนา กตฺตพฺพ กิเจฺจสุ อุสฺสุกฺกมาปนฺนาเยว อเหสุนฺติ อิมาหิ ตีหิ อิทฺธีหิ กตนฺติ เวทิตพฺพํฯ</p>


<p>วุตฺตเญฺหตํ มหาวํโสฯ</p>


<p>
อิณฺทคุตฺต มหาเถโร-ฉฬภิโญฺญ มหามติ,  
  
กมฺมาธิฎฺฐายโก เอตฺถ-สพฺพํ สํวิทหิ อิมํ;  
  
สพฺพํ ราชิทฺธิยา เอตํ เทวตานญฺจ อิทฺธิยา;  
  
อิทฺธิยา อริยานญฺจ-อสมฺพาธา ปติฎฺฐิต’’นฺติ;  
</p>
  
  
  
  
  