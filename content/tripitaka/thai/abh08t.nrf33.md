<h1>๙. นวโม ปริเจฺฉโท</h1>
<h3>ปุญฺญวิปากปจฺจยนิเทฺทสวณฺณนา</h3>
<p> วฎฺฎกถาย  โลกุตฺตรวิปากานํ อลพฺภนโต ติ วุตฺตํฯ ติ ปุญฺญาภิสงฺขาโร อปุญฺญาภิสงฺขาโร อาเนญฺชาภิสงฺขาโรติ ตโย สงฺขาราฯ ตตฺถ ปุนาติ อตฺตโน สนฺตานํ อปุญฺญผลโต, ทุกฺขสํกิเลสโต จ โสเธติ, ปุชฺชํ ภวผลํ นิพฺพเตฺตตีติ วา ปุญฺญํ, อตฺตโน ผลสฺส อภิสงฺขรณเฎฺฐน อภิสงฺขาโร จาติ  ปุญฺญปฎิปกฺขโต อปุญฺญํ, วุตฺตนเยน อภิสงฺขาโร จาติ ฯ สมาธิปจฺจนีกานํ อติทูรตาย น อิญฺชติ น กมฺปตีติ อาเนญฺชํ, ตํ อภิสงฺขโรตีติ ฯ ตตฺถ ทานสีลาทิวเสน ปวตฺตา อฎฺฐ กามาวจรกุสลเจตนา, ภาวนาวเสเนว ปวตฺตา รูปาวจรกุสลเจตนา จาติ เตรส เจตนา ปุญฺญาภิสงฺขาโร นามฯ ปาณาติปาตาทิวเสน ปวตฺตา ทฺวาทส อกุสลเจตนา อปุญฺญาภิสงฺขาโร นามฯ ภาวนาวเสเนว ปวตฺตา จตโสฺส อรูปาวจรกุสลเจตนา อาเนญฺชาภิสงฺขาโร  นามฯ ภวาทีสุ ยถา ปจฺจยา, ตถา เยสญฺจ วิปากานํ ปจฺจยา, เตปิ วิญฺญาตพฺพาติ สมฺพโนฺธฯ เกจิ ปน ติ สงฺขารานํ คหณ’’นฺติ วทนฺติ, ตํ น ยุตฺตํ, เอวํ สติ ‘‘เยส’’นฺติ อนิยมนิเทฺทสสฺส นิยมกวจนาภาวโตฯ</p>


<p> กตเม ปน เต ภวาทโยติ อาห ติอาทิฯ ตตฺถ กามรูปารูปวเสน ฯ สญฺญีภวอสญฺญีภวเนวสญฺญีนาสญฺญีภววเสน, ปน เอกโวการภวจตุโวการภวปญฺจโวการภววเสน จ ตโย ภวา เอเตฺถว สโมธานํ คจฺฉนฺติฯ ติ อณฺฑชชลาพุชสํเสทชโอปปาติกวเสน จตฺตาโร สตฺตนิกายาฯ ตตฺถ พีชกปาเล นิพฺพโตฺต สตฺตนิกาโย  นามฯ มาตุคเพฺภ ชลาพุเช นิพฺพตฺตสตฺตนิกาโย  นามฯ ปทุมคพฺภมานุสกคพฺภมลาทิสํเสทูปนิสฺสเยน อุปฺปชฺชนกสตฺตนิกาโย  นามฯ กุโตจิ อนุปฺปชฺชิตฺวา เกวลํ ตตฺถ ตตฺถ ปริปุณฺณงฺคปจฺจโงฺค หุตฺวา อุปฺปชฺชนกสตฺตนิกาโย  นามฯ  เหฎฺฐา วิภาวิตเมว ฯ ปฎิสนฺธิวิญฺญาณสฺส วตฺถุภูตา จ วิญฺญาณกฺขนฺธา ฉ วิญฺญาณฎฺฐิติโย นามฯ ตา ปน นานตฺตกายาทิวเสน สตฺตวิธาติ อาห ติฯ วุตฺตเญฺหตํ –</p>

 เอกตฺตกายา นานตฺตสญฺญิโนฯ เสยฺยถาปิ เทวา อาภสฺสรา, อยํ ตติยา วิญฺญาณฎฺฐิติฯ สนฺติ, ภิกฺขเว, สตฺตา เอกตฺตกายา เอกตฺตสญฺญิโนฯ เสยฺยถาปิ เทวา สุภกิณฺหา, อยํ จตุตฺถี วิญฺญาณฎฺฐิติฯ สนฺติ, ภิกฺขเว, สตฺตา สพฺพโส รูปสญฺญานํ สมติกฺกมา ปฎิฆสญฺญานํ อตฺถงฺคมา นานตฺตสญฺญานํ อมนสิการา ‘อนโนฺต อากาโส’ติ อากาสานญฺจายตนูปคา, อยํ ปญฺจมี วิญฺญาณฎฺฐิติฯ สนฺติ, ภิกฺขเว, สตฺตา สพฺพโส อากาสานญฺจายตนํ สมติกฺกมฺม ‘อนนฺตํ วิญฺญาณ’นฺติ วิญฺญาณญฺจายตนูปคา, อยํ ฉฎฺฐี วิญฺญาณฎฺฐิติฯ สนฺติ, ภิกฺขเว, สตฺตา สพฺพโส วิญฺญาณญฺจายตนํ สมติกฺกมฺม ‘นตฺถิ กิญฺจี’ติ อากิญฺจญฺญายตนูปคา, อยํ สตฺตมี วิญฺญาณฎฺฐิตี’’ติ (ที. นิ. ๓.๓๓๒; อ. นิ. ๗.๔๔)ฯ</p>


<p>เอตฺถ หิ อปริมาณจกฺกวาฬวาสิโน มนุสฺสา กามาวจรเทวา ปุนพฺพสุมาตุปิยงฺกรมาตาทโย วินิปาติกาสุรา จ กุสลวิปากปฎิสนฺธิกา เวมานิกเปตา เจติ อิเม ทีฆรสฺสกิสถูลกาฬโอทาตาทิวณฺณสณฺฐานวเสน รูปกายสฺส, อเหตุทุเหตุติเหตุวเสน ปฎิสนฺธิสญฺญาย จ นานาภาวโต  นาม, อยํ ปฐมา วิญฺญาณฎฺฐิติฯ ปฐมชฺฌานตลวาสิโน ปน ตโย เทวา อุปรูปริวาสีนํ วณฺณาทิกมเปกฺขิตฺวา อตฺตโน วณฺณาทีนํ นิหีนตาย รูปกายสฺส นานาภาวโต, ปฐมชฺฌานวิปากวิญฺญาณวเสน สมานสญฺญิตาย จ  นาม, อยํ ทุติยา วิญฺญาณฎฺฐิติ, จตุราปายวาสิโนปิ วณฺณสณฺฐานวเสน รูปกายสฺส นานาสภาวตฺตา, อกุสลวิปากสญฺญาวเสน สญฺญาย เอกสภาวตฺตา จ ทุติยวิญฺญาณฎฺฐิติยํเยว สโมธานํ  คจฺฉนฺตีติ เวทิตพฺพํฯ ทุติยชฺฌานตลวาสิโน ตโย เทวา วณฺณสณฺฐานาทิวเสน สมานตฺตา รูปกายสฺส  วิเสสาภาวโต ปญฺจกนเย ทุติยตติยชฺฌานสญฺญาวเสน ปฎิสนฺธิสญฺญาย นานาภาวโต  นาม, อยํ ตติยา วิญฺญาณฎฺฐิติฯ ตติยชฺฌานตลวาสิโน ปน ตโย เทวา รูปกายวเสน สมานตฺตา, ปญฺจกนเย จตุตฺถชฺฌานวิปากสญฺญาวเสน ปฎิสนฺธิสญฺญาย จ เอกตฺตา  นาม, อยํ จตุตฺถี วิญฺญาณฎฺฐิติฯ เวหปฺผลวาสิโน เจว ปญฺจ สุทฺธาวาสวาสิโน จ วณฺณสณฺฐานวเสน รูปกายสฺส, ปญฺจมชฺฌานวิปากสญฺญาวเสน ปฎิสนฺธิสญฺญาย จ สมานตฺตา จตุตฺถวิญฺญาณฎฺฐิติเมว ภชนฺติฯ อากาสานญฺจายตนาทโย ติโสฺส วิญฺญาณฎฺฐิติโย ปาฬิวเสเนว ปากฎาฯ อสญฺญสตฺตา ปน วิญฺญาณาภาเวน เนวสญฺญานาสญฺญายตนวาสิโน จ สญฺญาย วิย วิญฺญาณสฺส สุขุมภาเวเนว วิญฺญาณฎฺฐิตีสุ น คหิตา, สตฺตานํ นิวาสตาย ปน ติ วุจฺจนฺติฯ เอวญฺจ กตฺวา เตหิ สตฺต วิญฺญาณฎฺฐิติโย สโมธาเนตฺวา นว สตฺตาวาสา วุตฺตาฯ</p>


<p> อิทานิ เอวํ วุเตฺตสุ ภวาทีสุ ทฺวตฺติํสวิปากานํ ติณฺณํ อภิสงฺขารานํ ปจฺจยภาวํ ทเสฺสตุํ ติอาทิ อารทฺธํฯ นฺติ สเหตุกาเหตุกวเสน นวนฺนํ สุคติปฎิสนฺธิวิปากจิตฺตานํฯ ติ กุสลากุสลกมฺมสฺส อตีตเสฺสว อตฺตนา ชเนตพฺพวิปากานํ ปจฺจยภาวโต นานกฺขณิกกมฺมปจฺจเยน, เตสเมว พลวการณภาวโต อุปนิสฺสยปจฺจเยน จฯ วุตฺตญฺหิ ตสฺส อุปนิสฺสยตฺตํ ‘‘กุสลากุสลํ กมฺมํ วิปากสฺส อุปนิสฺสยปจฺจเยน ปจฺจโย’’ติ (ปฎฺฐา. ๑.๑.๔๒๓)ฯ สพฺพตฺถ อุปนิสฺสยภาโว พลวกมฺมวเสน  โยเชตโพฺพฯ ทุพฺพลญฺหิ กมฺมํ อุปนิสฺสโย น โหตีติ  ทสฺสิตเมตํฯ</p>


<p> นฺติ กุสลวิปากจกฺขุโสตวิญฺญาณสมฺปฎิจฺฉนสนฺตีรณทฺวยวเสน ปญฺจนฺนํฯ ทุคฺคติยํ กุสลวิปากปฎิสนฺธิยา อภาวโต อาห นฺติฯ เอวํ ปฎิสนฺธิปวตฺตีนํ อสงฺกรวเสน ปจฺจยวิธิํ ทเสฺสตฺวา อิทานิ สโมธาเนตฺวา ทเสฺสตุํ ติอาทิ วุตฺตํฯ โสฬสนฺนํ ปวเตฺต, ปฎิสนฺธิยํ นวนฺนนฺติ ยถาลาภวเสน โยเชตพฺพํฯ</p>


<p> ติ อภิญฺญาวชฺชิตา ปญฺจ รูปาวจรปุญฺญาภิสงฺขาราฯ กสฺมา ปน อภิญฺญาย ปริวชฺชนนฺติ? วิปากทานาภาวโต, ตญฺจ โข ปนสฺสา วิปากสฺส อสมฺภวโต , น ปน วิปากุปฺปาทนสภาวาภาวโตฯ ยทิ หิ อภิญฺญาเจตนา วิปากํ อุปฺปาเทยฺย, อญฺญภูมิกกมฺมสฺส อญฺญภูมิกวิปากุปฺปาทนาโยคโต สภูมิกเมว อุปฺปาเทยฺยฯ ตํ ปน กิํ นวตฺตพฺพารมฺมณํ วา อุปฺปาเทยฺย ปริตฺตาทิอารมฺมณํ วา? กิเญฺจตฺถ – ยทิ ตาว นวตฺตพฺพารมฺมณํ อุปฺปาเทติ, ตํ น ยุตฺตํ รูปาวจรวิปากานํ เอกเนฺตน กมฺมสมานารมฺมณตาย ทสฺสิตตฺตา, อภิญฺญาเจตนาย จ สยํ ปริตฺตาทิอารมฺมณตฺตาฯ อถ ปริตฺตาทิอารมฺมณํ อุปฺปาเทติ, ตมฺปิ น ยุชฺชติ รูปาวจรวิปากานํ เอกเนฺตเนว นวตฺตพฺพารมฺมณภาวโตฯ ตถา หิ วุตฺตํ จิตฺตุปฺปาทกเณฺฑ –</p>

</p>


<p>อปิจ  สมาธิวิชฺชาสมฺภารภูตา อภิญฺญา สมาธิสฺส อานิสํสมตฺตํ สมาธิผลสทิสาฯ ตสฺส ตสฺส หิ อธิฎฺฐานวิกุพฺพนทิพฺพสทฺทสวนาทิกสฺส ยถิจฺฉิตสฺส กิจฺจสฺส นิปฺผาทนมตฺตผลา อภิญฺญาเจตนาฯ เตนาห ‘‘โส เอวํ สมาหิเต จิเตฺต’’ติอาทิ (ปารา. ๑๒-๑๓) ตสฺมา สมาธิสฺส ผลสทิสา อภิญฺญาเจตนา น จ ผลํ เทติ, ทานสีลานิสํสภูโต ตสฺมิํ ภเว ปจฺจยลาโภ วิย นตฺถิ ตสฺส วิปากุปฺปาทนนฺติฯ เกจิ ปน ‘‘สมานภูมิกโต อาเสวนลาเภน พลวนฺตานิ ฌานานิ วิปากํ อุปฺปาเทนฺติ สมาปตฺติภาวโต, อภิญฺญา ปน สติปิ ฌานภาเว ตทภาวโต ตสฺมิํ ตสฺมิํ อารมฺมเณ อาคนฺตุกาเยวาติ ทุพฺพลา, ตสฺมา วิปากํ น เทตี’’ติ วทนฺติฯ เอวญฺจ กตฺวา วุตฺตํ อนุรุทฺธาจริเยน –</p>


<p>
‘‘สมานาเสวเน ลเทฺธ, วิชฺชมาเน มหพฺพเล;  
  
อลทฺธา ตาทิสํ เหตุํ, อภิญฺญา น วิปจฺจตี’’ติฯ (นาม. ปริ. ๔๗๔);  
</p>
  
<p>ตยิทมการณํ, ปริตฺตฌานสฺส อวิเสเสน พฺรหฺมปาริสชฺชาทีสุ วิปากทานวจนโตฯ น หิ ปริตฺตํ  ลทฺธาเสวนเมว ตตฺถ วิปากํ เทตีติ อฎฺฐกถายํ วุตฺตํ, ตสฺมา สมานาเสวเน ลเทฺธเยว ฌานสฺส วิปากทานํ น สกฺกา วตฺตุํฯ อปิจ ปุนปฺปุนํ ปริกมฺมวเสน อภิญฺญายปิ วสิภาวสพฺภาวา ตสฺสาปิ จ พลวภาโว อเตฺถวาติ วิปากํ อุปฺปาเทยฺยฯ</p>


<p>นฺติ ปญฺจนฺนํ รูปาวจรวิปากจิตฺตานํฯ ติ อปุญฺญาภิสงฺขาราฯ ‘‘อิเม อปุญฺญสงฺขารา’’ติ วา ปทเจฺฉโทฯ ติ เอกสฺส อกุสลวิปากสนฺตีรณสฺสฯ นฺติ สนฺตีรณวชฺชานํ ฉนฺนํ อกุสลวิปากานํฯ  อนิฎฺฐรูปาทิอาปาถาคเตติ อธิปฺปาโยฯ สุคติยํ อกุสลวิปากปฎิสนฺธิยา อภาวโต อาห นฺติฯ นฺติ  อกุสลวิปากจกฺขุโสตวิญฺญาณสมฺปฎิจฺฉนสนฺตีรณวเสน จตุนฺนํฯ ตานิ ปน เอกนฺตโต อนิฎฺฐารมฺมณานิฯ รูปภเว จ กถํ อนิฎฺฐารมฺมณสมาโยโคติ อาห ติอาทิฯ ติ โส ปจฺจยภาโวฯ ติ อิทํ อนิฎฺฐรูปาทีนํ วิเสสนํ, น ปน ‘‘อุปลทฺธิย’’นฺติ อิมสฺสฯ เตนาห ติฯ เกจิ ปน ‘‘อุปลทฺธิยนฺติ อิมเสฺสว วิเสสนภาเวน คเหตฺวา พฺรหฺมูนํ กามภวํ อาคตกฺขเณ รูปาทิอุปลทฺธิย’’นฺติ วทนฺติฯ  เอกนฺตสุขวตฺถุภูเต ตตฺถ โวกิณฺณสุขทุกฺขการณสฺส อภาวโตฯ</p>


<p> ติอาทิ ยถาวุตฺตเสฺสวตฺถสฺส อปฺปนํฯ ติ -สเทฺทน ‘‘เยสญฺจา’’ติ สงฺคณฺหาติฯ ติ เอตฺถาปิ ‘‘เต’’ติ สงฺคณฺหิตพฺพํฯ</p>


<p> ยตฺถ วิตฺถารปฺปกาสนํ กตํ, ตโต ภวโต ปฎฺฐาย มุขมตฺตปฺปกาสนํ กาตุกาโม อาห นฺติอาทิฯ ติ เตสุ ภวาทีสุฯ นฺติ นิทสฺสิตพฺพภาเวน อาสนฺนปจฺจกฺขมาหฯ ติ ภวโต ปฎฺฐายฯ ติ กามาวจรรูปาวจรวเสน วิเสสาภาเวน เตรส ปุญฺญาภิสงฺขาราฯ ติ กามรูปภเวสุฯ เกสญฺจิ มนุสฺสานํ, ภุมฺมเทวานญฺจ อณฺฑชชลาพุชานมฺปิ สมฺภวโต ตทเปกฺขาย ติ วุตฺตํฯ ติ อลุตฺตสมาสวเสน วุตฺตํ, นานตฺตกายนานตฺตสญฺญาทีสุ จตูสุ วิญฺญาณฎฺฐิตีสูติ อโตฺถฯ นฺติ นานตฺตกายาทิเก, ปุญฺญาภิสงฺขารสฺส ภวาทีสุ เอกวีสติวิปากานํ เอกาวตฺถาย ปจฺจโย อหุตฺวา ทุคฺคติปริยาปเนฺนสุ ภวโยนิคติวิญฺญาณฎฺฐิติสตฺตาวาเสสุ ปฎิสนฺธิํ อทตฺวา ปวเตฺตเยว อฎฺฐนฺนํ  วิปากานํ ปจฺจยภาวโต, กามาวจรสุคติปริยาปเนฺนสุ ปฎิสนฺธิํ ทตฺวา ปวเตฺต โสฬสนฺนํ วิปากานํ  ปจฺจยภาวโต, รูปาวจรภูมิปริยาปเนฺนสุ ปฎิสนฺธิํ ทตฺวา ปวเตฺต ทสนฺนํ วิปากานํ ปจฺจยภาวโต วุตฺตํ นฺติฯ</p>


<p> กาเม ภเว, รูเป ภเวติ สมฺพโนฺธฯ ติ เทวมนุสฺสวเชฺชสุ ตีสุ คตีสุฯ ติ นานตฺตกายเอกตฺตสญฺญีสงฺขาตาย เอกิสฺสา วิญฺญาณฎฺฐิติยาฯ นฺติ นานตฺตกายเอกตฺตสญฺญีสงฺขาเตเยว เอกสฺมิํ สตฺตาวาเสฯ</p>


<p> ติ เอกสฺมิํ อรูปภเวฯ ติ เอกิสฺสาเยว โอปปาติกโยนิยาฯ ติ อากาสานญฺจายตนาทีสุ ตีสุ วิญฺญาณฎฺฐิตีสุฯ ติ อากาสานญฺจายตนาทิเกเยว จตุพฺพิเธ สตฺตาวาเสฯ ติ สงฺขารา ยถา ปจฺจยา เยสญฺจ ปจฺจยา, ตถา เตปิ วิญฺญาตพฺพาติ อโตฺถฯ</p>


<p> นนุ จ สงฺขารานํ ปฎิสนฺธิปวตฺตีสุปิ วิปากานํ ปจฺจยภาโว วุโตฺตฯ ตตฺถ ปฎิสนฺธิเยว ตาว น สกฺกา วิญฺญาตุํฯ ยทิ หิ ปุริมภวโต ปฎิสนฺธิวิญฺญาณํ อิธาคจฺฉตีติ วุเจฺจยฺย, ตํ น ยุตฺตํ, รูปารูปธมฺมานํ เกสคฺคมตฺตมฺปิ เทสนฺตรสงฺกมนาภาวโตฯ อถ อตีตภวนิพฺพตฺตสงฺขารโต น นิพฺพตฺตติ, ตมฺปิ น ยุชฺชติ อเหตุกโทสาปตฺติโตติ อิมินา อธิปฺปาเยน โจเทโนฺต อาห นฺติอาทิฯ อาจริโย ตสฺสาธิปฺปายํ สมฺปฎิจฺฉิตฺวา ตํ สญฺญาเปตุกาโม อาห ติอาทิฯ ติ ตตฺถ เหตุํ วินา, อตีตภวนิพฺพตฺตกมฺมสงฺขารนิกนฺติอารมฺมณํ วินาติ อโตฺถ ฯ นฺติ อวิชฺชาทิสหการีการณสหิตสฺส สงฺขารสฺส วเสน สุฎฺฐุ อเวกลฺลโต ปฎิลทฺธปจฺจยํฯ นฺติ พาหิรกปริกปฺปิตสฺส อธิติฎฺฐนกสฺส สตฺตชีวาทิโน อภาวโต รูปารูปธมฺมมตฺตํฯ เตนาห ติอาทิฯ ติ โวหารมเตฺตน ภวนฺตรมุเปตีติ ปวุจฺจติฯ อตฺถโต ปน ปจฺจยสามคฺคิยา ภวนฺตรภาเวน อุปฺปชฺชนมตฺตนฺติ อธิปฺปาโยฯ</p>


<p> อิทานิ  ตํ ปฎิสนฺธิกฺกมํ ปากฎาย มนุสฺสปฎิสนฺธิยา วเสน ปกาเสตุํ สมารภโนฺต อาห นฺติอาทิฯ นฺติ อติทุพฺพิชานิยํฯ เตนาหุ โปราณา –</p>


<p>
‘‘สจฺจํ สโตฺต ปฎิสนฺธิ, ปจฺจยาการเมว จ;  
  
ทุทฺทสา จตุโร ธมฺมา, เทเสตุญฺจ สุทุกฺกรา’’ติฯ  
</p>
  
<p> ติ ปรูปกฺกเมน วา อายุกฺขยาทิวเสน วา สมาสนฺนมรณสฺสฯ ติ อนุกฺกเมน อุปสุสฺสมาเนฯ คพฺภเสยฺยกสฺส อายตนานํ อนุปุพฺพุปฺปตฺติ วิย นิโรโธปิ อนุปุพฺพโต โหตีติ วุตฺตํ ติฯ เกจิ ปน ‘‘นานากมฺมสมุฎฺฐิเตสุ จกฺขุนฺทฺริยาทีสุ นเฎฺฐสู’’ติ วทนฺติฯ ติ อิมินา เสสกาเย กายินฺทฺริยสฺส นิรุทฺธภาโว วุโตฺตติ เอกกมฺมสมุฎฺฐิตมฺปิ นสฺสเตวาติ อปเรฯ  ปน  ยสฺส จกฺขายตนํ นิรุชฺฌติ, ตสฺส มนายตนํ นิรุชฺฌตีติฯ อามนฺตาฯ ยสฺส วา ปน มนายตนํ นิรุชฺฌติ, ตสฺส จกฺขายตนํ นิรุชฺฌตีติฯ สจิตฺตกานํ อจกฺขุกานํ จวนฺตานํ เตสํ มนายตนํ นิรุชฺฌติ, โน จ เตสํ จกฺขายตนํ นิรุชฺฌติฯ สจกฺขุกานํ จวนฺตานํ เตสํ มนายตนญฺจ นิรุชฺฌติ, จกฺขายตนญฺจ นิรุชฺฌตี’ติอาทินา (ยม. ๑.อายตนยมก.๑๒๐) จกฺขายตนาทีนํ  จุติจิเตฺตน สห นิโรโธ วุโตฺตติ จกฺขุนฺทฺริยาทีนิ จุติโต ปุเพฺพ น นสฺสนฺติฯ อติมนฺทภาวูปคมนํ ปน สนฺธาย อฎฺฐกถาย ‘นิรุเทฺธสุ อินฺทฺริเยสู’ติ วุตฺตํ, น อนวเสสนิโรธํ สนฺธายฯ ปญฺจทฺวาริกชวนานนฺตรมฺปิ จุติ อฎฺฐกถายํ ทสฺสิตา’’ติ วทติฯ นฺติ หทยวตฺถุปเทสมเตฺตฯ น หิ หทยวตฺถุํ นิสฺสาย กายินฺทฺริยํ ปวตฺตติฯ</p>


<p> นฺติ เสสินฺทฺริยานํ นิรุทฺธตฺตา วิญฺญาณสฺส นิสฺสยภาวูปคมนสามตฺถิยาโยเคน มนฺทภาวโต วา หทยวตฺถุมตฺตสนฺนิสฺสิตํฯ นฺติ ตทา กมฺมกมฺมนิมิตฺตาทีนิ อารพฺภ ปวตฺตชวนวิญฺญาณํฯ ตํ ปน สุคติยํ นิพฺพตฺตมานสฺส กุสลํ โหติ, ทุคฺคติยํ นิพฺพตฺตมานสฺส อกุสลํฯ เตนาห ภควา –</p>

 คตีนํ อญฺญตรํ คติํ อุปปเชฺชยฺย นิรยํ วา ติรจฺฉานโยนิํ วา’’ติอาทิ (สํ. นิ. ๔.๒๓๕)ฯ</p>


<p>ยทิ เอวํ –</p>

 ตสฺมิํ ขเณ ชาตเจตนาย สหชาตปจฺจยา โหนฺติ, เตน วุจฺจติ นามรูปปจฺจยาปิ วิญฺญาณํ, วิญฺญาณปจฺจยาปิ นามรูป’’นฺติ (ปฎิ. ม. ๑.๒๓๒) –</p>


<p>นิกนฺติกฺขเณ เหตุทฺวยปจฺจยาปิ สุคติปฎิสนฺธิกสฺส กถํ ทสฺสิตาติ? นยิทํ มรณาสนฺนชวนสมฺปยุตฺตเหตุโย สนฺธาย วุตฺตํ, อถ โข กตกมฺมสฺส ตํ กมฺมํ อารพฺภ อสฺสาทวเสน ปวตฺตชวนสมฺปยุตฺตเหตุโย สนฺธายฯ กตูปจิตมฺปิ หิ กมฺมํ ตณฺหาย อสฺสาทิตํ วิปากาภินิปฺผาทเน สมตฺถนฺติฯ เกจิ ปน ‘‘กมฺมกรณกาเล อปฺปหีนาวตฺถาย สนฺตาเน อนุสยิตเหตุโย สนฺธาย นิกนฺติกฺขเณ เทฺว เหตุโยติ วุตฺต’’นฺติ วทนฺติ, ตํ น ยุชฺชติ, เตสํ สหชาตปจฺจยตฺตาโยคโตฯ ปุพฺพานุเสวิตํ ปุญฺญํ วา อปุญฺญเมว วา กมฺมํ, กมฺมนิมิตฺตํ วา อาลมฺพิตฺวา จิตฺตํ ปวตฺตตีติ สมฺพโนฺธฯ นฺติ ปุเพฺพ อาเสวิตํฯ ‘‘กตตฺตา อุปจิตตฺตา’’ติ หิ วุตฺตํฯ ตณฺหาย อนุเสวิตภาวํ สนฺธาย วา นฺติ วุตฺตํฯ ‘‘อนุปุพฺพเสวิต’’นฺติปิ ปาฐํ วทนฺติ, ปฎิสนฺธิวเสน ปุเพฺพ อาเสวิตํ, ปุเพฺพ ทินฺนปฎิสนฺธิกนฺติ อโตฺถฯ ทินฺนปฎิสนฺธิกมฺปิ ปน อปรชาตีสุ ปวตฺติวิปากํ น นิพฺพเตฺตตีติ นตฺถิฯ ปุญฺญาปุญฺญคฺคหเณน ยถากมฺมํ สุคติทุคฺคติปฎิสนฺธีนํ อารมฺมณํ ทเสฺสติฯ ติ -สเทฺทน คตินิมิตฺตํ สงฺคณฺหาติฯ ตตฺถ กมฺมํ, คตินิมิตฺตญฺจ มโนทฺวาเรเยว อาปาถมาคจฺฉติ, กมฺมนิมิตฺตํ ปน ปญฺจทฺวาเรปิฯ เอวญฺจ กตฺวา ปญฺจทฺวารคฺคหิเตปิ อารมฺมเณ ปฎิสนฺธิ โหติฯ อปเร ปน คตินิมิตฺตมฺปิ ฉทฺวาเรสุ ลพฺภตีติ วเณฺณนฺติฯ เอวญฺจ กตฺวา วุตฺตํ  –</p>

 สิยา สนฺธิ, วินา กมฺมํ ทฺวิโคจเร’’ติฯ (ส. ส. ๑๗๓)ฯ</p>


<p>  ปน ‘‘คตินิมิตฺตํ มโนทฺวาเร อาปาถมาคจฺฉตี’’ติ วุตฺตตฺตา, ตทารมฺมณาย จ ปญฺจทฺวาริกปฎิสนฺธิยา อทสฺสิตตฺตา, ทีสุ จ ‘‘กมฺมพเลน อุปฎฺฐาปิตํ วณฺณายตนํ สุปินํ ปสฺสนฺตสฺส วิย, ทิพฺพจกฺขุกสฺส วิย จ มโนทฺวาเร เอว โคจรภาวํ คจฺฉตี’’ติ นิยเมตฺวา วุตฺตตฺตา เตสํ วจนํ น สมฺปฎิจฺฉนฺติ อาจริยาฯ กมฺมนิมิตฺตญฺจ ปเนตฺถ ปจฺจุปฺปนฺนํ ปญฺจทฺวาเร อาปาถมาคจฺฉนฺตํ จุติกาลาสเนฺน กตกมฺมสฺส อารมฺมณสนฺตาเน อุปฺปนฺนํ ตํสทิสนฺติ ทฎฺฐพฺพํ, อิตรถา ตเทว ปฎิสนฺธิยา อารมฺมณุปฎฺฐาปกํ ตเทว ปฎิสนฺธิชนกํ ภเวยฺย, น จ ปฎิสนฺธิยา อุปจารภูตานิ วิย, ‘‘เอตสฺมิํ ตยา ปวตฺติตพฺพ’’นฺติ ปฎิสนฺธิยา อารมฺมณํ อนุปฺปเทนฺตานิ วิย จ ปวตฺตานิ จุติอาสนฺนชวนานิ ปฎิสนฺธิชนกานิ ภเวยฺยุํฯ ‘‘กตตฺตา อุปจิตตฺตา’’ติ หิ วุตฺตํฯ ตทา จ ปฎิสนฺธิยา เอกวีถิยํ วิย ปวตฺตมานานิ กถํ กตูปจิตานิ สิยุํ, อสฺสาทนภูตาย ตณฺหาย อปรามฎฺฐานิ กถํ ปฎิสนฺธินิพฺพตฺตกานิ, น จ โลกิยานิ โลกุตฺตรานิ วิย สมานวีถิผลานิ โหนฺตีติฯ นฺติ ตํ ชวนวิญฺญาณํฯ เอกตฺตนเยน ปฎิสนฺธิวิญฺญาณญฺจ สนฺธาย วุตฺตํฯ จุติปฎิสนฺธิตทาสนฺนวิญฺญาณานญฺหิ สนฺตติวเสน วิญฺญาณนฺติ อุปนีเตกตฺตํ อิธ ตํ วิญฺญาณนฺติ อธิเปฺปตํฯ</p>


<p>ติ อนุสยวเสน ปวตฺตาย ภวตณฺหาย, จิตฺตสมฺปยุตฺตาย วา อวิชฺชาย ฉาทิตทุกฺขาทีนเวฯ ตถาภูเต ปน กมฺมาทิวิสเย ปฎิสนฺธิวิญฺญาณสฺส อารมฺมณภาเวน อุปฺปตฺติฎฺฐานภูเตฯ ตณฺหาย อปฺปหีนตฺตา เอว ปุริมุปฺปนฺนาย จ สนฺตติยา ตถาปริณตตฺตา ปฎิสนฺธิฎฺฐานาภิมุขํ วิญฺญาณํ นินฺนโปณปพฺภารํ หุตฺวา ปวตฺตตีติ อาห ติฯ ติ จุติอาสนฺนชวนวิญฺญาณสหชาตเจตนา, สเพฺพปิ วา ผสฺสาทโยฯ ติ ขิปนฺตา วิย ตสฺมิํ วิสเย ปฎิสนฺธิวเสน วิญฺญาณปติฎฺฐานสฺส  เหตุภาเวน ปวตฺตนฺติฯ นฺติ ตํ วิญฺญาณํฯ ติ วทโนฺต ตเทว วิญฺญาณํ สนฺธาวติ สํสรติ, น อญฺญนฺติ อิมญฺจ มิจฺฉาวาทํ ปฎิกฺขิปติฯ สติ หิ นานตฺตนเย สนฺตติวเสน เอกตฺตนโย โหตีติฯ</p>


<p> ติ อารมฺมณนิสฺสยปจฺจยาทีหิ ปวตฺตติฯ กถํ ? อาสนฺนมรณสฺส หิ กมฺมพเลน มโนทฺวาเร อุปฎฺฐาปิตํ อวิชฺชาย ปฎิจฺฉนฺนาทีนวํ กมฺมาทิวิสยํ อารพฺภ มโนทฺวาราวชฺชนํ อุปฺปชฺชติ, ตโต มรณาสนฺนวีถิยา วตฺถุทุพฺพลภาเวน มนฺทปฺปวตฺติยา จตฺตาริ, ปญฺจ วา ชวนานิ ปวตฺตนฺติ, ตทนนฺตรํ ตทารมฺมเณ สติ, อสติ วา ภวงฺควิสยมาลมฺพิตฺวา จุติจิตฺตํ อุปฺปชฺชติฯ ภวงฺคานนฺตรมฺปิ จุติ โหตีติ วทนฺติฯ จุติจิเตฺต ปน นิรุเทฺธ ตเทว อาปาถคตํ กมฺมกมฺมนิมิตฺตาทิํ อารพฺภ อนุปจฺฉินฺนกิเลสพลวนิมิตฺตํ สหชาตสงฺขาเรหิ กมฺมาทิอารมฺมเณ ขิปิยมานํ โอริมตีรรุกฺขวินิพนฺธํ รชฺชุํ อาลมฺพิตฺวา มาติกาติกฺกามโก วิย ปุริมญฺจ นิสฺสยํ ชหติ, อปรญฺจ กมฺมสมุฎฺฐิตํ นิสฺสยํ อสฺสาทยมานํ วา อนสฺสาทยมานํ วา อารมฺมณาทีหิ ปจฺจเยหิ ปวตฺตติฯ เอตฺถ จ โอริมตีรํ วิย ปุริมภโว ทฎฺฐโพฺพ, ตตฺถ ฐิตรุโกฺข วิย ปุริมภเว ปวตฺตมานกฺขนฺธา, รชฺชุ วิย กมฺมาทิอารมฺมณํฯ เกจิ ปน ‘‘รชฺชุ วิย หทยวตฺถู’’ติ วทนฺติ, ‘‘รชฺชุ วิย ตณฺหา’’ติปิ อปเรฯ ปุริโส วิย วิญฺญาณํ, ตสฺส รชฺชุคฺคหณํ วิย ตณฺหาย อารมฺมณาภิมุขนมนํ, ปโยโค วิย ขิปนกสงฺขารา, มาติกา วิย จุติจิตฺตํ, ปรตีรํ วิย ปรโลโกฯ</p>


<p> ยถา ปุริโส ปรตีเร ปติฎฺฐหมาโน ปรตีรรุกฺขวินิพนฺธํ กิญฺจิ อสฺสาทยมาโน วา อนสฺสาทยมาโน วา เกวลํ ปถวิยํ สกพลปฺปโยเคเหว ปติฎฺฐาติ , เอวมิทมฺปิ ภวนฺตรตฺตภาววินิพนฺธหทยวตฺถุสงฺขาตํ นิสฺสยํ ปญฺจโวการภเว อสฺสาทยมานํ วา จตุโวการภเว อนสฺสาทยมานํ วา เกวลํ อารมฺมณนิสฺสยสมฺปยุตฺตธเมฺมเหว ปวตฺตตีติ  วิญฺญาณํ  อิมสฺมิํเยว ภเว นิพฺพตฺตตฺตาฯ นฺติ อตีตภวนิพฺพตฺตกมฺมาทิํฯ -สเทฺทน ขิปนกสงฺขารานํ, นมนวเสน ปวตฺตตณฺหาย, กมฺมาทิวิสยาย อาทีนวปฎิจฺฉาทิกาย จ อวิชฺชาย, ทฬฺหคฺคาหาทิกรานํ อุปาทานาทีนญฺจ คหณํ ทฎฺฐพฺพํฯ ตตฺถ กมฺมํ นาม อุปปชฺชเวทนียภูตํ, อปราปริยเวทนียภูตํ วา ปฎิสนฺธินิพฺพตฺตกกมฺมํฯ ขิปนกสงฺขารา นาม จุติอาสนฺนชวนสหชาตสงฺขารา, ปฎิสนฺธิชนกกมฺมสหคตสงฺขารา วา, ตโต ปุริมชวนสหคตสงฺขาราติ วา เกจิฯ นมนวเสน ปวตฺตตณฺหา นาม อนุสยาวตฺถาย ปวตฺตตณฺหาฯ เอส นโย อาทีนวปฎิจฺฉาทกอวิชฺชายปิฯ กมฺมาทิวิสยา ปุเพฺพ วุตฺตาเยวฯ ทฬฺหคฺคาหกรอุปาทานา นาม มณฺฑูกํ ปนฺนโค วิย อุปปตฺติภวสฺส ทฬฺหคฺคหณวเสน ปวตฺตา กามุปาทานาทโยฯ</p>


<p> สทฺทปฎิโฆสาทีนํ  สติปิ ปจฺจยปจฺจยุปฺปนฺนภาเว สนฺตานพโนฺธ น ปากโฎติ เตสํ เอกตฺตนานตฺตภาวํ อนามสิตฺวา อนาคตมตีตเหตุสมุปฺปาทเมว ทเสฺสโนฺต ติอาทิมาหฯ ติ อิมสฺมิํ จุติปฎิสนฺธาธิกาเรฯ ติ -สเทฺทน อาทาสตลคตมุขนิมิตฺตาทีนํ คหณํฯ ติ สทฺทาทิปจฺจยเทสํ อนุปคนฺตฺวาฯ อิทํ วุตฺตํ โหติ – ยถา สทฺทาทีนํ อุปฺปตฺติปเทสํ อนุปคนฺตฺวา ปฎิโฆโส สทฺทเหตุโก, ปทีโป ปทีปนฺตราทิเหตุโก, มุทฺทา ลญฺฉนเหตุโก, มุขนิมิตฺตาทิกํ อาทาสาทิอภิมุขาทิเหตุกํ โหติ ตโต ปุเพฺพ อภาวา, เอวมิทมฺปิ ปฎิสนฺธิวิญฺญาณํ น  เหตุเทสํ คนฺตฺวา ตํเหตุกํ โหติ ตโต ปุเพฺพ อภาวา, ตสฺมา น อิทํ เหตุเทสโต ปุริมภวโต อิธาคตํ ปฎิโฆสาทโย วิย สทฺทาทิเทสโต, นาปิ ตโต เหตุํ วินา อุปฺปนฺนํ สทฺทาทีหิ วินา ปฎิโฆสาทโย วิยาติฯ อถ วา ติ ปุเพฺพ ปจฺจยปเทเส สนฺนิหิตา หุตฺวา ตโต อญฺญตฺร คนฺตฺวา ตปฺปจฺจยา น โหนฺติ อุปฺปตฺติโต ปุเพฺพ อภาวา, นาปิ สทฺทาทิปจฺจยา น โหนฺติ, เอวํ อิทมฺปีติ วุตฺตนเยน โยเชตพฺพํฯ ติ สนฺตานปฺปพนฺธโต นตฺถิ เอกตา สนฺตาเนกเตฺตปิ อญฺญเสฺสว วิญฺญาณสฺส ปาตุภวนโต, นาปิ นานตา อปุพฺพานํ อปุพฺพานํ อุปฺปาเทปิ ปฐมุปฺปนฺนํ ธมฺมํ วินา ปจฺฉิมสฺส อนุปฺปชฺชนโต, ปทีปสฺส วิย นานตา น สิยาฯ ขณิกาปิ หิ ปทีปชาลา สนฺตาเนกตฺตํ อุปาทาย สา เอวาติ วุจฺจติ, อตฺตกิจฺจญฺจ สาเธติฯ ติอาทินา สนฺตานพเนฺธ เอกนฺตํ เอกตฺตาย จ นานตฺตาย จ อคฺคเหตพฺพตํ, คหเณ จ โทสํ ทเสฺสติฯ อิทํ วุตฺตํ โหติ – สนฺตานพเนฺธ สติ ยทิ เอกเนฺตน เอกตา สิยา, ขีรทธีนมฺปิ อนญฺญภาวโต, อตฺตโตเยว จ สยํ อนุปฺปชฺชนโต ขีรโต ทธิสมฺภูตํ น ภเวยฺยฯ อถาปิ สนฺตานพเนฺธ สติ เอกนฺตํ นานตา ภเวยฺย, ขีรทธีนมฺปิ นานตฺตา, อญฺญสฺส จ สามิภาวมเตฺตน อปรสฺส สามิภาวาโยคโต ขีรสามิ นโร ทธิสามิ น ภเวยฺย, น จ ปเนวํ โลเก ทิสฺสตีติฯ</p>


<p> ติ ยสฺมา เอวํ โลกโวหารปริเจฺฉโท โหติ, ตสฺมา เอกนฺตํ เอกตา, นานตาปิ วา น เจว อุปคนฺตพฺพาฯ เอกเตฺต ปน อธิเปฺปเต ธมฺมโต อคฺคเหตฺวา สนฺตานโตว คเหตพฺพํ, นานเตฺต อธิเปฺปเต สนฺตานวเสน อคฺคเหตฺวา ธมฺมโตว คเหตพฺพนฺติ อธิปฺปาโยฯ เตนาหุ โปราณา –</p>


<p>
‘‘ทิฎฺฐสนฺตานพนฺธสฺมิํ  
, เอกญฺญตฺตวิจารเณ;  
  
สภาคุปฺปตฺติเยกตฺต-มญฺญตฺตํ ขณเภทโต’’ติฯ  
</p>
  
<p>เอตฺถ  จ เอกนฺตํ เอกตาปฎิเสเธน ‘‘สยํกตํ สุขทุกฺข’’นฺติ อิมํ ทิฎฺฐิํ นิวาเรติ, เอกนฺตํ นานตาปฎิเสเธน ‘‘ปรํกตํ สุขทุกฺข’’นฺติฯ</p>


<p> นนุ น สุนฺทรํ, นนุ สิยาติ วา สมฺพโนฺธฯ ติ สงฺกนฺติปาตุภาวรหิเต, อสงฺกนฺติวเสน วา ปาตุภาเว, อสงฺกมิตฺวาว ปาตุภาเวติ อโตฺถฯ ติ อภิสมฺภูตกฺขนฺธา, อถ วา อภิสมฺภวติ กมฺมํ เอเตสูติ  ขนฺธา, เอวํ อภิสมฺภวา กมฺมาธิฎฺฐานภูตา ขนฺธาติ อโตฺถฯ ติ ผลาธิฎฺฐานภูตํ ปรโลกํ อคนฺตฺวา อิเธว นิรุทฺธตฺตาฯ ติ ปรโลกํ อคมนโตฯ ติ กมฺมสฺสฯ ติ เยน ตํ กมฺมํ กตํ, ตโต อญฺญสฺสฯ ติ ยํ ตํ กมฺมํ นิพฺพตฺตํ, ตโต อญฺญโตฯ นฺติ อิธโลกโต ปรโลกํ คนฺตฺวา นตฺถิ, ตตฺถ ‘‘อเญฺญว ขนฺธา นิพฺพตฺตนฺตี’’ติ อิทํ สพฺพํ ยถาวุตฺตวิธานํฯ</p>


<p> ‘‘สนฺตาเน…เป.… สาธโก’’ติ สเงฺขปโต วุตฺตมตฺถํ ปกาเสตุํ ติอาทิ วุตฺตํฯ ติ ยสฺมิํ ธมฺมปุเญฺช กมฺมํ นิพฺพตฺตํ, ตเสฺสว สนฺตาเนติ อโตฺถฯ อญฺญสฺสาติปิ วา…เป.… โหติฯ ตตฺถ เอกนฺตํ เอกตฺตนานตฺตานํ ปฎิสิทฺธตฺตาติ อธิปฺปาโยฯ ติ เหตุผลานํ อตฺถโต อญฺญเตฺตปิ เตเนว เหตุผลภาเวน สมฺพนฺธตฺตา ตํ ผลํ อญฺญสฺส, อญฺญโตติ วา น วตฺตพฺพนฺติ เอตสฺส อตฺถสฺสฯ นฺติ อมฺพมาตุลุงฺคพีชานํฯ ติ มธุอาทิปริภาวนํฯ ติ  มธุจตุมธุรอลตฺตกรสาทินาฯ ติ ตสฺส ปริภาวิตพีชสฺสฯ ติ มธุรภาวูปคมนโต ปฐมเมว ลทฺธปจฺจโยฯ ติ ผลกาเลฯ ติ ยถา เอตํ, เอวํ อิทมฺปิ ญาตพฺพํฯ อิทํ วุตฺตํ โหติ – ยถา หิ อมฺพพีชาทีสุ มธุนา, จตุมธุเรน วา โยเชตฺวา โรปิเตสุ ผลรโส มธุโร โหติ, มาตุลุงฺคพีเช จ อลตฺตกรเสน รชิตฺวา โรปิเต อมฺพิลภโณฺฑ รโตฺต โหติ, น จ ตํ พีชํ อภิสงฺขรณํ วา ผลฎฺฐานํ ปาปุณาติ, เอวํ สเนฺตปิ กาลนฺตเร ผลวิเสโส น อญฺญพีชสนฺตาเน โหติ, น จ อญฺญสฺมิํ พีเช อภิสงฺขารปจฺจยโต โหติ, เอวเมว เย อิธ โลเก นิพฺพตฺตกฺขนฺธา, เตสุ นิปฺผนฺนํ กมฺมํ วา ปรโลกํ น คจฺฉนฺติฯ เอวมฺปิ กาลนฺตเร วิปากกฺขนฺธา อญฺญสฺมิํ สนฺตาเน น นิพฺพตฺตนฺติ, น จ อญฺญกมฺมปจฺจยโต โหนฺตีติฯ</p>


<p>เอตฺถ  หิ อภิสงฺขตํ พีชํ วิย กมฺมํ วา สโตฺต, อภิสงฺขาโร วิย กมฺมํ, พีชสฺส องฺกุราทิปฺปพโนฺธ วิย สตฺตสฺส ปฎิสนฺธิวิญฺญาณาทิปฺปพโนฺธฯ ตตฺถุปฺปนฺนสฺส มธุรรสสฺส อมฺพิลภเณฺฑ รตฺตสฺส จ ตเสฺสว พีชสฺส ตโต เอว จ อภิสงฺขารโต ภาโว วิย กมฺมการกเสฺสว สตฺตสฺส ตโต เอว จ อภิสงฺขรณโต ภาโว เวทิตโพฺพฯ</p>


<p> ติ พาลสรีเร กตํ วิชฺชาปริยาปุณนํ, สิปฺปสิกฺขนํ, โอสธูปโยโค จ น วุฑฺฒสรีรํ คจฺฉติ, อถ จ ตนฺนิมิตฺตํ วิชฺชาปาฎวํ, สิปฺปชานนํ, อนามยตาทิ จ วุฑฺฒสรีเร โหนฺติ, น จ ตานิ อญฺญสฺส โหนฺติ ตํสนฺตติปริยาปเนฺน เอว สทิเส อุปฺปชฺชนโตฯ น จ ยถา ปยุเตฺตน วิชฺชาปริยาปุณนาทินา วินา ตานิ อญฺญโต โหนฺติ ตทภาเว อภาวโต, เอวํ อิธาปิ สนฺตาเน ยํ ผลํ, เอตํ นาญฺญสฺส, น จ อญฺญโตติ  โยเชตพฺพํฯ เอเตน จ สงฺขาราภาเว ผลาภาวเมว ทเสฺสติ, น อญฺญปจฺจยนิวารณํ กโรติฯ</p>


<p> ติ อสงฺกนฺติปาตุภาเวฯ ตตฺถ จ ยถาวุตฺตโทสปริหรเณ สติ สิเทฺธปีติ อโตฺถฯ นฺติ ปทีปสฺส วฎฺฎิกาเสฺนโห วิย วิชฺชมานํ อนิรุทฺธนฺติ อโตฺถฯ นฺติ วฎฺฎทุกฺขาภาวสฺส อรหโต จุติจิตฺตํ วิย อวิชฺชมานํ นิรุทฺธนฺติ อโตฺถฯ ติ กมฺมสฺส ปวตฺตมานกฺขเณเยวฯ เตนาห ติฯ นฺติ ปวตฺติกฺขณโต ปุเพฺพ วิชฺชมานตํ อสมฺปตฺตํฯ นฺติ ขณตฺตยํ ปตฺวา นิรุทฺธํฯ เตนาห –</p>

</p>


<p>ติ กมฺมายูหนโต ปุเพฺพฯ อวิชฺชมานตาสามเญฺญน เหตํ วุตฺตํฯ ติ วิปากปฺปวตฺติโต ปจฺฉา จฯ</p>


<p> ติ กฎตฺตา เอว ปจฺจโย, น วิชฺชมานตาย อวิชฺชมานตาย วาติ อโตฺถฯ เตนาห ‘‘กามาวจรสฺส กุสลสฺส กมฺมสฺส กตตฺตา อุปจิตตฺตา วิปากํ จกฺขุวิญฺญาณํ อุปฺปนฺนํ โหตี’’ติอาทิ (ธ. ส. ๔๓๑)ฯ ยทิ เอวํ อรหตา  กตกมฺมมฺปิ กฎตฺตาปจฺจโย สิยาติ? นยิทเมวํฯ ยถา หิ อจฺฉินฺนมูลสฺมิํ รุเกฺข ปุปฺผิตํ พีชสมตฺถมฺปิ กุสุมํ มูเล ฉินฺนมเตฺต ผลทายกํ น โหติ, เอวํ อรหโตปิ กิเลสมูลสฺส อโพฺพจฺฉินฺนกาเล สนฺตาเน ปวตฺตมฺปิ กมฺมํ กิเลสมูลจฺฉินฺนมเตฺตเยว ผลทาเน อสมตฺถภาวํ อาปนฺนนฺติฯ เตนาหุ โปราณา –</p>


<p>
‘‘พาลชนชฺฌารุโฬฺห  
,  
  
ชาติรโถ กมฺมกิเลสจโกฺกยํ;  
  
กิเลสจกฺกวิธมโน,  
  
น ยาติ กเมฺมกจเกฺกปี’’ติฯ  
</p>
  
<p>กฎตฺตา เจ ปจฺจโย, นิจฺจผลทายโก วิพโนฺธติ อาห นฺติอาทิฯ นฺติ มูลภาวูปคมนาทิกํฯ -คฺคหเณน ‘‘ปจฺฉา มูลํ ทสฺสามี’’ติ ภณฺฑคฺคหณํ, อิณคฺคหณญฺจ สงฺคณฺหาติฯ อยํ ปเนตฺถ อธิปฺปาโย – ปาฎิโภคกิริยาทีนํ วิชฺชมานตา, อวิชฺชมานตา วา นิยฺยาตเน, ปฎิภณฺฑทาเน, อิณทาเน จ ปจฺจโย น โหติ, อถ โข กรณมตฺตํ, น จ ตํ นิยฺยาตนาทีนํ นิจฺจเมว ปจฺจโย โหติ นิยฺยาตนาทิมฺหิ กเต ปจฺจยตฺตาภาวโต, เอวเมว วิปากุปฺปาทเนปิ กมฺมสฺส วิชฺชมานตา, อวิชฺชมานตา วา ปจฺจโย น โหติ, อถ โข กรณมตฺตเมว, กรณมเตฺต จ สติ วิปกฺกวิปากานํ ปจฺจโย น โหตีติฯ</p>


<p> ปรมสฺส อุตฺตมสฺส อตฺถสฺส ปกาสนโต ติ ปีติยา, ญาณสฺส จ, ปีติสหคตสฺส วา ญาณสฺส วิวฑฺฒโนฯ</p>

</p>

</p>

</p>





