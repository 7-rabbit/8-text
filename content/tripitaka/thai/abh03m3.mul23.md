<h1>๑๖. โสฬสมวโคฺค</h1>
<h3>(๑๕๖) ๑. นิคฺคหกถา</h3>
<p> ปโร  ปรสฺส จิตฺตํ นิคฺคณฺหาตีติ? อามนฺตาฯ ปโร ปรสฺส จิตฺตํ ‘‘มา รชฺชิ’’, ‘‘มา ทุสฺสิ’’, ‘‘มา มุยฺหิ’’, ‘‘มา กิลิสฺสี’’ติ นิคฺคณฺหาตีติ? น เหวํ วตฺตเพฺพ…เป.… ปโร ปรสฺส จิตฺตํ นิคฺคณฺหาตีติ? อามนฺตาฯ ปโร ปรสฺส อุปฺปโนฺน ผโสฺส ‘‘มา นิรุชฺฌี’’ติ นิคฺคณฺหาตีติ? น เหวํ วตฺตเพฺพ…เป.… ปโร ปรสฺส อุปฺปนฺนา เวทนา…เป.… อุปฺปนฺนา สญฺญา… อุปฺปนฺนา เจตนา… อุปฺปนฺนํ จิตฺตํ… อุปฺปนฺนา สทฺธา… อุปฺปนฺนํ วีริยํ … อุปฺปนฺนา สติ… อุปฺปโนฺน สมาธิ…เป.… อุปฺปนฺนา ปญฺญา ‘‘มา นิรุชฺฌี’’ติ นิคฺคณฺหาตีติ? น เหวํ วตฺตเพฺพ…เป.…ฯ</p>


<p>ปโร  ปรสฺส จิตฺตํ นิคฺคณฺหาตีติ? อามนฺตาฯ ปโร ปรสฺส อตฺถาย ราคํ ปชหติ… โทสํ ปชหติ…เป.… อโนตฺตปฺปํ ปชหตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ นิคฺคณฺหาตีติ? อามนฺตาฯ ปโร ปรสฺส อตฺถาย มคฺคํ ภาเวติ… สติปฎฺฐานํ ภาเวติ…เป.… โพชฺฌงฺคํ ภาเวตีติ ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ นิคฺคณฺหาตีติ? อามนฺตาฯ ปโร ปรสฺส อตฺถาย ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ นิคฺคณฺหาตีติ? อามนฺตาฯ อโญฺญ  อญฺญสฺส การโก, ปรงฺกตํ สุขํ ทุกฺขํ อโญฺญ กโรติ อโญฺญ ปฎิสํเวเทตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ นิคฺคณฺหาตีติ? อามนฺตาฯ นนุ วุตฺตํ ภควตา –</p>


<p>
‘‘อตฺตนาว กตํ ปาปํ, อตฺตนา สํกิลิสฺสติ;  
  
อตฺตนา อกตํ ปาปํ, อตฺตนาว วิสุชฺฌติ;  
  
สุทฺธิ อสุทฺธิ ปจฺจตฺตํ, นาโญฺญ อญฺญํ วิโสธเย’’ติ  
ธ. ป. ๑๖๕  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ปโร ปรสฺส จิตฺตํ นิคฺคณฺหาตี’’ติฯ</p>


<p> น วตฺตพฺพํ – ‘‘ปโร ปรสฺส จิตฺตํ นิคฺคณฺหาตี’’ติ? อามนฺตาฯ นนุ อตฺถิ พลปฺปตฺตา, อตฺถิ วสีภูตาติ? อามนฺตาฯ หญฺจิ อตฺถิ พลปฺปตฺตา, อตฺถิ วสีภูตา, เตน วต เร วตฺตเพฺพ – ‘‘ปโร ปรสฺส จิตฺตํ นิคฺคณฺหาตี’’ติฯ</p>

</p>


<h2>๑๖. โสฬสมวโคฺค</h2>
<h3>(๑๕๗) ๒. ปคฺคหกถา</h3>
<p> ปโร   ปรสฺส จิตฺตํ ปคฺคณฺหาตีติ? อามนฺตาฯ ปโร ปรสฺส จิตฺตํ ‘‘มา รชฺชิ,’’‘‘มา ทุสฺสิ,’’‘‘มา มุยฺหิ,’’‘‘มา กิลิสฺสี’’ติ ปคฺคณฺหาตีติ? น เหวํ วตฺตเพฺพ…เป.… ปโร  ปรสฺส จิตฺตํ ปคฺคณฺหาตีติ? อามนฺตาฯ ปโร ปรสฺส อโลภํ กุสลมูลํ ชเนติ… อโทสํ กุสลมูลํ  ชเนติ… อโมหํ กุสลมูลํ ชเนติ… สทฺธํ ชเนติ… วีริยํ ชเนติ… สติํ ชเนติ… สมาธิํ ชเนติ… ปญฺญํ ชเนตีติ? น เหวํ วตฺตเพฺพ…เป.… ปโร ปรสฺส จิตฺตํ ปคฺคณฺหาตีติ? อามนฺตาฯ ปโร ปรสฺส อุปฺปโนฺน ผโสฺส ‘‘มา นิรุชฺฌี’’ติ ปคฺคณฺหาตีติ? น เหวํ วตฺตเพฺพ…เป.… ปโร ปรสฺส อุปฺปนฺนา เวทนา…เป.… อุปฺปนฺนา ปญฺญา ‘‘มา นิรุชฺฌี’’ติ ปคฺคณฺหาตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ ปคฺคณฺหาตีติ? อามนฺตาฯ ปโร ปรสฺส อตฺถาย ราคํ ปชหติ… โทสํ ปชหติ… โมหํ ปชหติ…เป.… อโนตฺตปฺปํ ปชหตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ ปคฺคณฺหาตีติ? อามนฺตาฯ ปโร ปรสฺส อตฺถาย มคฺคํ ภาเวติ… สติปฎฺฐานํ ภาเวติ…เป.… โพชฺฌงฺคํ ภาเวตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ ปคฺคณฺหาตีติ? อามนฺตาฯ ปโร ปรสฺส อตฺถาย ทุกฺขํ ปริชานาติ…เป.… มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>ปโร  ปรสฺส จิตฺตํ ปคฺคณฺหาตีติ? อามนฺตาฯ อโญฺญ อญฺญสฺส การโก, ปรงฺกตํ สุขํ ทุกฺขํ อโญฺญ กโรติ อโญฺญ ปฎิสํเวเทตีติ? น เหวํ วตฺตเพฺพ…เป.…ฯ</p>


<p>ปโร ปรสฺส จิตฺตํ ปคฺคณฺหาตีติ? อามนฺตาฯ นนุ วุตฺตํ ภควตา – ‘‘อตฺตนาว  กตํ ปาปํ…เป.… นาโญฺญ อญฺญํ วิโสธเย’’ติฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ปโร ปรสฺส จิตฺตํ ปคฺคณฺหาตี’’ติฯ</p>


<p> น  วตฺตพฺพํ – ‘‘ปโร ปรสฺส จิตฺตํ ปคฺคณฺหาตี’’ติ? อามนฺตาฯ นนุ อตฺถิ พลปฺปตฺตา, อตฺถิ วสีภูตาติ? อามนฺตาฯ หญฺจิ อตฺถิ พลปฺปตฺตา, อตฺถิ วสีภูตา, เตน วต เร วตฺตเพฺพ – ‘‘ปโร ปรสฺส จิตฺตํ ปคฺคณฺหาตี’’ติฯ</p>

</p>


<h2>๑๖. โสฬสมวโคฺค</h2>
<h3>(๑๕๘) ๓. สุขานุปฺปทานกถา</h3>
<p> ปโร  ปรสฺส สุขํ อนุปฺปเทตีติ? อามนฺตาฯ ปโร ปรสฺส ทุกฺขํ อนุปฺปเทตีติ? น เหวํ วตฺตเพฺพ…เป.… ปโร ปรสฺส ทุกฺขํ น อนุปฺปเทตีติ? อามนฺตาฯ ปโร ปรสฺส สุขํ น  อนุปฺปเทตีติ? น เหวํ วตฺตเพฺพ…เป.… ปโร ปรสฺส สุขํ อนุปฺปเทตีติ? อามนฺตาฯ ปโร ปรสฺส อตฺตโน สุขํ อนุปฺปเทติ, อเญฺญสํ สุขํ อนุปฺปเทติ, ตสฺส สุขํ อนุปฺปเทตีติ? น เหวํ วตฺตเพฺพ…เป.… ปโร ปรสฺส เนวตฺตโน, น อเญฺญสํ, น ตสฺส สุขํ อนุปฺปเทตีติ? อามนฺตาฯ หญฺจิ ปโร ปรสฺส เนวตฺตโน, น อเญฺญสํ, น ตสฺส สุขํ  อนุปฺปเทติ, โน จ วต เร วตฺตเพฺพ – ‘‘ปโร ปรสฺส สุขํ อนุปฺปเทตี’’ติฯ</p>


<p>ปโร ปรสฺส สุขํ อนุปฺปเทตีติ? อามนฺตาฯ อโญฺญ อญฺญสฺส การโก, ปรงฺกตํ สุขํ ทุกฺขํ อโญฺญ กโรติ อโญฺญ ปฎิสํเวเทตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปโร ปรสฺส สุขํ อนุปฺปเทตี’’ติ? อามนฺตาฯ นนุ อายสฺมา อุทายี เอตทโวจ – ‘‘พหูนํ วต โน ภควา ทุกฺขธมฺมานํ อปหตฺตา, พหูนํ วต โน ภควา สุขธมฺมานํ อุปหตฺตา, พหูนํ วต โน ภควา อกุสลานํ ธมฺมานํ อปหตฺตา, พหูนํ วต โน ภควา กุสลานํ ธมฺมานํ อุปหตฺตา’’ติ ! อเตฺถว สุตฺตโนฺตติ? อามนฺตาฯ เตน หิ ปโร ปรสฺส สุขํ อนุปฺปเทตีติฯ</p>

</p>


<h2>๑๖. โสฬสมวโคฺค</h2>
<h3>(๑๕๙) ๔. อธิคยฺหมนสิการกถา</h3>
<p> อธิคยฺห   มนสิ กโรตีติ? อามนฺตาฯ เตน จิเตฺตน ตํ จิตฺตํ ปชานาตีติ? น เหวํ วตฺตเพฺพ…เป.… เตน จิเตฺตน ตํ จิตฺตํ ปชานาตีติ? อามนฺตา ฯ เตน จิเตฺตน ตํ จิตฺตํ ‘‘จิตฺต’’นฺติ ปชานาตีติ? น เหวํ วตฺตเพฺพ…เป.… เตน จิเตฺตน ตํ จิตฺตํ ‘‘จิตฺต’’นฺติ ปชานาตีติ? อามนฺตาฯ ตํ จิตฺตํ ตสฺส จิตฺตสฺส อารมฺมณนฺติ? น  เหวํ วตฺตเพฺพ…เป.…ฯ</p>


<p>ตํ จิตฺตํ ตสฺส จิตฺตสฺส อารมฺมณนฺติ? อามนฺตาฯ เตน ผเสฺสน ตํ ผสฺสํ ผุสติ, ตาย เวทนาย…เป.… ตาย สญฺญาย… ตาย เจตนาย… เตน จิเตฺตน… เตน วิตเกฺกน… เตน วิจาเรน… ตาย ปีติยา… ตาย สติยา… ตาย ปญฺญาย ตํ ปญฺญํ ปชานาตีติ? น เหวํ วตฺตเพฺพ…เป.…ฯ</p>


<p> อตีตํ ‘‘อตีต’’นฺติ มนสิกโรโนฺต, อนาคตํ ‘‘อนาคต’’นฺติ มนสิ กโรตีติ? น เหวํ วตฺตเพฺพ…เป.… อตีตํ ‘‘อตีต’’นฺติ มนสิกโรโนฺต, อนาคตํ ‘‘อนาคต’’นฺติ มนสิ กโรตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>อตีตํ ‘‘อตีต’’นฺติ มนสิกโรโนฺต, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? น เหวํ วตฺตเพฺพ…เป.… อตีตํ ‘‘อตีต’’นฺติ มนสิกโรโนฺต, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>อตีตํ  ‘‘อตีต’’นฺติ มนสิกโรโนฺต, อนาคตํ ‘‘อนาคต’’นฺติ มนสิ กโรติ, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? น เหวํ วตฺตเพฺพ…เป.… อตีตํ ‘‘อตีต’’นฺติ มนสิกโรโนฺต, อนาคตํ ‘‘อนาคต’’นฺติ  มนสิ กโรติ, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? อามนฺตาฯ ติณฺณํ ผสฺสานํ…เป.… ติณฺณํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> อนาคตํ ‘‘อนาคต’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรตีติ? น  เหวํ วตฺตเพฺพ…เป.… อนาคตํ ‘‘อนาคต’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>อนาคตํ ‘‘อนาคต’’นฺติ มนสิกโรโนฺต, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? น เหวํ วตฺตเพฺพ…เป.… อนาคตํ ‘‘อนาคต’’นฺติ มนสิกโรโนฺต, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>อนาคตํ  ‘‘อนาคต’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรติ, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? น เหวํ วตฺตเพฺพ…เป.… อนาคตํ ‘‘อนาคต’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรติ, ปจฺจุปฺปนฺนํ ‘‘ปจฺจุปฺปนฺน’’นฺติ มนสิ กโรตีติ? อามนฺตาฯ ติณฺณํ ผสฺสานํ…เป.… ติณฺณํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> ปจฺจุปฺปนฺนํ ‘‘ปจฺจุปฺปนฺน’’นฺติ มนสิกโรโนฺต , อตีตํ ‘‘อตีต’’นฺติ มนสิ กโรตีติ? น เหวํ วตฺตเพฺพ…เป.… ปจฺจุปฺปนฺนํ ‘‘ปจฺจุปฺปนฺน’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ ‘‘ปจฺจุปฺปนฺน’’นฺติ มนสิกโรโนฺต, อนาคตํ ‘‘อนาคต’’นฺติ มนสิ กโรตีติ? น  เหวํ วตฺตเพฺพ…เป.… ปจฺจุปฺปนฺนํ ‘‘ปจฺจุปฺปนฺน’’นฺติ มนสิกโรโนฺต, อนาคตํ ‘‘อนาคต’’นฺติ มนสิ กโรตีติ? อามนฺตาฯ ทฺวินฺนํ ผสฺสานํ…เป.… ทฺวินฺนํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนํ  ‘‘ปจฺจุปฺปนฺน’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรติ, อนาคตํ ‘‘อนาคต’’นฺติ มนสิ กโรตีติ? น เหวํ วตฺตเพฺพ…เป.… ปจฺจุปฺปนฺนํ ‘‘ปจฺจุปฺปนฺน’’นฺติ มนสิกโรโนฺต, อตีตํ ‘‘อตีต’’นฺติ มนสิ กโรติ, อนาคตํ ‘‘อนาคต’’นฺติ มนสิ กโรตีติ? อามนฺตาฯ ติณฺณํ ผสฺสานํ…เป.… ติณฺณํ จิตฺตานํ สโมธานํ โหตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อธิคยฺห มนสิ กโรตี’’ติ? อามนฺตาฯ นนุ วุตฺตํ ภควตา –</p>


<p>
‘‘สเพฺพ สงฺขารา อนิจฺจาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</p>
  
<p>
‘‘สเพฺพ สงฺขารา ทุกฺขาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยาฯ  
</p>
  
<p>
‘‘สเพฺพ  
ธมฺมา อนตฺตาติ, ยทา ปญฺญาย ปสฺสติ;  
  
อถ นิพฺพินฺทติ ทุเกฺข, เอส มโคฺค วิสุทฺธิยา’’ติ  
ธ. ป. ๒๗๗-๒๗๙  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน หิ อธิคยฺห มนสิ กโรตีติฯ</p>

</p>


<h2>๑๖. โสฬสมวโคฺค</h2>
<h3>(๑๖๐) ๕. รูปํ เหตูติกถา</h3>
<p> รูปํ   เหตูติ? อามนฺตาฯ อโลโภ เหตูติ? น เหวํ วตฺตเพฺพ…เป.… อโทโส เหตุ…เป.… อโมโห เหตุ… โลโภ เหตุ… โทโส เหตุ… โมโห เหตูติ? น เหวํ วตฺตเพฺพ…เป.…ฯ</p>


<p>รูปํ  เหตูติ? อามนฺตาฯ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘รูปํ เหตู’’ติฯ</p>


<p> อโลโภ เหตุ สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ รูปํ เหตุ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… อโทโส เหตุ… อโมโห เหตุ… โลโภ เหตุ… โทโส เหตุ… โมโห เหตุ สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ รูปํ  เหตุ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ เหตุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อโลโภ เหตุ อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… รูปํ เหตุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตา ฯ อโทโส เหตุ… อโมโห เหตุ… โลโภ เหตุ… โทโส เหตุ… โมโห เหตุ อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปํ เหตู’’ติ? อามนฺตาฯ นนุ มหาภูตา อุปาทายรูปานํ  อุปาทายเหตูติ? อามนฺตาฯ หญฺจิ มหาภูตา อุปาทายรูปานํ อุปาทายเหตุ, เตน วต เร วตฺตเพฺพ – ‘‘รูปํ เหตู’’ติฯ</p>

</p>


<h2>๑๖. โสฬสมวโคฺค</h2>
<h3>(๑๖๑) ๖. รูปํ สเหตุกนฺติกถา</h3>
<p> รูปํ  สเหตุกนฺติ? อามนฺตาฯ อโลภเหตุนาติ? น เหวํ วตฺตเพฺพ…เป.… อโทสเหตุนาติ  …เป.… อโมหเหตุนาติ…เป.… โลภเหตุนา…เป.… โทสเหตุนา…เป.… โมหเหตุนาติ? น เหวํ วตฺตเพฺพ…เป.…ฯ</p>


<p>รูปํ  สเหตุกนฺติ? อามนฺตาฯ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘รูปํ สเหตุก’’นฺติฯ</p>


<p> อโลโภ สเหตุโก สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ รูปํ สเหตุกํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… อโทโส  สเหตุโก…เป.… อโมโห… สทฺธา… วีริยํ… สติ… สมาธิ… ปญฺญา… โลโภ… โทโส… โมโห… มาโน… ทิฎฺฐิ… วิจิกิจฺฉา… ถินํ… อุทฺธจฺจํ… อหิริกํ… อโนตฺตปฺปํ สเหตุกํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ รูปํ สเหตุกํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ สเหตุกํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อโลโภ สเหตุโก อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… รูปํ สเหตุกํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อโทโส สเหตุโก…เป.… อโนตฺตปฺปํ สเหตุกํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปํ สเหตุก’’นฺติ? อามนฺตาฯ นนุ รูปํ สปฺปจฺจยนฺติ ? อามนฺตาฯ หญฺจิ รูปํ สปฺปจฺจยํ, เตน วต เร วตฺตเพฺพ – ‘‘รูปํ สเหตุก’’นฺติฯ</p>

</p>


<h2>๑๖. โสฬสมวโคฺค</h2>
<h3>(๑๖๒) ๗. รูปํ กุสลากุสลนฺติกถา</h3>
<p> รูปํ   กุสลนฺติ? อามนฺตาฯ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ  อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘รูปํ กุสล’’นฺติฯ</p>


<p> อโลโภ กุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตาฯ รูปํ กุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>อโทโส กุสโล…เป.… อโมโห กุสโล…เป.… สทฺธา… วีริยํ… สติ… สมาธิ…เป.… ปญฺญา กุสลา สารมฺมณา, อตฺถิ ตาย อาวฎฺฎนา…เป.… ปณิธีติ? อามนฺตาฯ รูปํ กุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ กุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อโลโภ กุสโล อนารมฺมโณ, นตฺถิ ตสฺส อาวฎฺฎนา  …เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ กุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ อโทโส กุสโล…เป.… ปญฺญา กุสลา อนารมฺมณา, นตฺถิ ตาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> รูปํ อกุสลนฺติ? อามนฺตาฯ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ อนารมฺมณํ, นตฺถิ ตสฺส อาวฎฺฎนา…เป.… ปณิธีติ ? อามนฺตาฯ หญฺจิ อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘รูปํ อกุสล’’นฺติ…เป.…ฯ</p>


<p> โลโภ อกุสโล สารมฺมโณ, อตฺถิ ตสฺส อาวฎฺฎนา…เป.… ปณิธีติ? อามนฺตา ฯ รูปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… โทโส… โมโห… มาโน…เป.… อโนตฺตปฺปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ ? อามนฺตาฯ รูปํ อกุสลํ สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ โลโภ อกุสโล อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… รูปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ โทโส… โมโห…เป.… อโนตฺตปฺปํ อกุสลํ อนารมฺมณํ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปํ กุสลมฺปิ อกุสลมฺปี’’ติ? อามนฺตาฯ นนุ กายกมฺมํ วจีกมฺมํ กุสลมฺปิ อกุสลมฺปีติ? อามนฺตาฯ หญฺจิ กายกมฺมํ วจีกมฺมํ กุสลมฺปิ อกุสลมฺปิ, เตน วต เร วตฺตเพฺพ – ‘‘รูปํ กุสลมฺปิ อกุสลมฺปี’’ติฯ</p>

</p>


<h2>๑๖. โสฬสมวโคฺค</h2>
<h3>(๑๖๓) ๘. รูปํ วิปาโกติกถา</h3>
<p> รูปํ วิปาโกติ? อามนฺตาฯ รูปํ สุขเวทนิยํ ทุกฺขเวทนิยํ อทุกฺขมสุขเวทนิยํ , สุขาย เวทนาย สมฺปยุตฺตํ, ทุกฺขาย เวทนาย สมฺปยุตฺตํ, อทุกฺขมสุขาย  เวทนาย สมฺปยุตฺตํ, ผเสฺสน สมฺปยุตฺตํ…เป.… จิเตฺตน สมฺปยุตฺตํ, สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.… นนุ น สุขเวทนิยํ น ทุกฺขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ หญฺจิ น สุขเวทนิยํ น ทุกฺขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธิ, โน จ วต เร วตฺตเพฺพ – ‘‘รูปํ วิปาโก’’ติฯ</p>


<p> ผโสฺส วิปาโก, ผโสฺส สุขเวทนิโย ทุกฺขเวทนิโย…เป.… สารมฺมโณ , อตฺถิ ตสฺส อาวฎฺฎนา…เป.… ปณิธีติ? อามนฺตาฯ รูปํ วิปาโก, รูปํ สุขเวทนิยํ ทุกฺขเวทนิยํ…เป.… สารมฺมณํ, อตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>รูปํ วิปาโก , รูปํ น สุขเวทนิยํ น ทุกฺขเวทนิยํ…เป.… อนารมฺมณํ, นตฺถิ ตสฺส อาวฎฺฎนา…เป.… ปณิธีติ? อามนฺตาฯ ผโสฺส วิปาโก, ผโสฺส น สุขเวทนิโย น ทุกฺขเวทนิโย…เป.… อนารมฺมโณ, นตฺถิ ตสฺส อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปํ วิปาโก’’ติ? อามนฺตาฯ นนุ กมฺมสฺส กตตฺตา อุปฺปนฺนา จิตฺตเจตสิกา ธมฺมา วิปาโกติ? อามนฺตาฯ หญฺจิ กมฺมสฺส กตตฺตา อุปฺปนฺนา จิตฺตเจตสิกา ธมฺมา วิปาโก, เตน วต เร วตฺตเพฺพ – ‘‘กมฺมสฺส กตตฺตา อุปฺปนฺนํ รูปํ วิปาโก’’ติฯ</p>

</p>


<h2>๑๖. โสฬสมวโคฺค</h2>
<h3>(๑๖๔) ๙. รูปํ รูปาวจรารูปาวจรนฺติกถา</h3>
<p> อตฺถิ  รูปํ รูปาวจรนฺติ? อามนฺตาฯ สมาปเตฺตสิยํ อุปปเตฺตสิยํ ทิฎฺฐธมฺมสุขวิหารํ, สมาปเตฺตสิเยน จิเตฺตน อุปปเตฺตสิเยน จิเตฺตน ทิฎฺฐธมฺมสุขวิหาเรน จิเตฺตน สหคตํ  สหชาตํ สํสฎฺฐํ สมฺปยุตฺตํ  เอกุปฺปาทํ เอกนิโรธํ เอกวตฺถุกํ เอการมฺมณนฺติ? น เหวํ วตฺตเพฺพ…เป.… นนุ น สมาปเตฺตสิยํ น อุปปเตฺตสิยํ น ทิฎฺฐธมฺมสุขวิหารํ, น สมาปเตฺตสิเยน จิเตฺตน น อุปปเตฺตสิเยน จิเตฺตน น ทิฎฺฐธมฺมสุขวิหาเรน จิเตฺตน สหคตํ สหชาตํ สํสฎฺฐํ สมฺปยุตฺตํ เอกุปฺปาทํ เอกนิโรธํ เอกวตฺถุกํ เอการมฺมณนฺติ? อามนฺตาฯ หญฺจิ น สมาปเตฺตสิยํ น อุปปเตฺตสิยํ น ทิฎฺฐธมฺมสุขวิหารํ, น สมาปเตฺตสิเยน จิเตฺตน…เป.… เอการมฺมณํ, โน จ วต เร วตฺตเพฺพ – ‘‘อตฺถิ รูปํ รูปาวจร’’นฺติฯ</p>


<p> อตฺถิ รูปํ อรูปาวจรนฺติ? อามนฺตาฯ สมาปเตฺตสิยํ อุปปเตฺตสิยํ ทิฎฺฐธมฺมสุขวิหารํ, สมาปเตฺตสิเยน จิเตฺตน อุปปเตฺตสิเยน จิเตฺตน ทิฎฺฐธมฺมสุขวิหาเรน จิเตฺตน สหคตํ สหชาตํ สํสฎฺฐํ สมฺปยุตฺตํ เอกุปฺปาทํ เอกนิโรธํ เอกวตฺถุกํ เอการมฺมณนฺติ? น เหวํ วตฺตเพฺพ…เป.… นนุ น สมาปเตฺตสิยํ น อุปปเตฺตสิยํ น ทิฎฺฐธมฺมสุขวิหารํ, น สมาปเตฺตสิเยน จิเตฺตน  …เป.… เอการมฺมณนฺติ? อามนฺตาฯ หญฺจิ น สมาปเตฺตสิยํ น อุปปเตฺตสิยํ…เป.… เอกวตฺถุกํ เอการมฺมณํ, โน จ วต เร วตฺตเพฺพ – ‘‘อตฺถิ รูปํ อรูปาวจร’’นฺติฯ</p>


<p> น วตฺตพฺพํ – ‘‘อตฺถิ รูปํ รูปาวจรํ, อตฺถิ รูปํ อรูปาวจร’’นฺติ? อามนฺตาฯ นนุ กามาวจรกมฺมสฺส กตตฺตา รูปํ กามาวจรนฺติ? อามนฺตาฯ หญฺจิ กามาวจรกมฺมสฺส กตตฺตา รูปํ กามาวจรํ  , เตน วต เร วตฺตเพฺพ – ‘‘รูปาวจรกมฺมสฺส กตตฺตา รูปํ รูปาวจรํ, อรูปาวจรกมฺมสฺส กตตฺตา รูปํ อรูปาวจร’’นฺติฯ</p>

</p>


<h2>๑๖. โสฬสมวโคฺค</h2>
<h3>(๑๖๕) ๑๐. รูปารูปธาตุปริยาปนฺนกถา</h3>
<p> รูปราโค รูปธาตุปริยาปโนฺนติ? อามนฺตาฯ สมาปเตฺตสิโย อุปปเตฺตสิโย ทิฎฺฐธมฺมสุขวิหาโร, สมาปเตฺตสิเยน จิเตฺตน อุปปเตฺตสิเยน จิเตฺตน ทิฎฺฐธมฺมสุขวิหาเรน จิเตฺตน  สหคโต สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก เอการมฺมโณติ? น เหวํ วตฺตเพฺพ…เป.… นนุ น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร, น สมาปเตฺตสิเยน จิเตฺตน…เป.… เอกวตฺถุโก เอการมฺมโณติ? อามนฺตาฯ หญฺจิ น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร, น สมาปเตฺตสิเยน จิเตฺตน…เป.… เอกวตฺถุโก เอการมฺมโณ, โน จ วต เร วตฺตเพฺพ – ‘‘รูปราโค รูปธาตุปริยาปโนฺน’’ติฯ</p>


<p> รูปราโค รูปธาตุปริยาปโนฺนติ? อามนฺตาฯ สทฺทราโค สทฺทธาตุปริยาปโนฺนติ? น เหวํ วตฺตเพฺพ …เป.… รูปราโค รูปธาตุปริยาปโนฺนติ? อามนฺตาฯ คนฺธราโค…เป.… รสราโค…เป.… โผฎฺฐพฺพราโค โผฎฺฐพฺพธาตุปริยาปโนฺนติ? น เหวํ วตฺตเพฺพ…เป.…ฯ</p>


<p>สทฺทราโค   น วตฺตพฺพํ – ‘‘สทฺทธาตุปริยาปโนฺน’’ติ? อามนฺตาฯ รูปราโค น วตฺตพฺพํ – ‘‘รูปธาตุปริยาปโนฺน’’ติ? น เหวํ วตฺตเพฺพ…เป.… คนฺธราโค…เป.… รสราโค…เป.… โผฎฺฐพฺพราโค น วตฺตพฺพํ – ‘‘โผฎฺฐพฺพธาตุปริยาปโนฺน’’ติ? อามนฺตา ฯ รูปราโค น วตฺตพฺพํ – ‘‘รูปธาตุปริยาปโนฺน’’ติ? น เหวํ วตฺตเพฺพ…เป.…ฯ</p>


<p> อรูปราโค อรูปธาตุปริยาปโนฺนติ? อามนฺตาฯ อรูปราโค น วตฺตพฺพํ – ‘‘อรูปธาตุปริยาปโนฺน’’ติ? น เหวํ วตฺตเพฺพ…เป.… อรูปราโค อรูปธาตุปริยาปโนฺนติ? อามนฺตาฯ สมาปเตฺตสิโย อุปปเตฺตสิโย ทิฎฺฐธมฺมสุขวิหาโร, สมาปเตฺตสิเยน จิเตฺตน อุปปเตฺตสิเยน จิเตฺตน ทิฎฺฐธมฺมสุขวิหาเรน จิเตฺตน สหคโต สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก เอการมฺมโณติ? น เหวํ วตฺตเพฺพ…เป.… นนุ น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร, น สมาปเตฺตสิเยน จิเตฺตน…เป.… เอกวตฺถุโก เอการมฺมโณติ? อามนฺตาฯ หญฺจิ น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร, น สมาปเตฺตสิเยน จิเตฺตน น อุปปเตฺตสิเยน จิเตฺตน น ทิฎฺฐธมฺมสุขวิหาเรน จิเตฺตน สหคโต สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก เอการมฺมโณ, โน จ วต เร วตฺตเพฺพ – ‘‘อรูปราโค อรูปธาตุปริยาปโนฺน’’ติฯ</p>


<p> อรูปราโค อรูปธาตุปริยาปโนฺนติ? อามนฺตาฯ สทฺทราโค สทฺทธาตุปริยาปโนฺนติ ? น เหวํ วตฺตเพฺพ…เป.… อรูปราโค อรูปธาตุปริยาปโนฺนติ? อามนฺตาฯ คนฺธราโค…เป.… รสราโค…เป.… โผฎฺฐพฺพราโค โผฎฺฐพฺพธาตุปริยาปโนฺนติ? น เหวํ วตฺตเพฺพ…เป.…ฯ</p>


<p>สทฺทราโค น วตฺตพฺพํ – ‘‘สทฺทธาตุปริยาปโนฺน’’ติ? อามนฺตาฯ อรูปราโค น วตฺตพฺพํ – ‘‘อรูปธาตุปริยาปโนฺน’’ติ? น เหวํ วตฺตเพฺพ…เป.… คนฺธราโค…เป.… รสราโค…เป.… โผฎฺฐพฺพราโค น วตฺตพฺพํ – ‘‘โผฎฺฐพฺพธาตุปริยาปโนฺน’’ติ? อามนฺตาฯ อรูปราโค น วตฺตพฺพํ – ‘‘อรูปธาตุปริยาปโนฺน’’ติ? น  เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปราโค รูปธาตุปริยาปโนฺน, อรูปราโค อรูปธาตุปริยาปโนฺน’’ติ? อามนฺตาฯ นนุ กามราโค กามธาตุปริยาปโนฺนติ ? อามนฺตาฯ หญฺจิ กามราโค กามธาตุปริยาปโนฺน, เตน วต เร วตฺตเพฺพ – ‘‘รูปราโค รูปธาตุปริยาปโนฺน, อรูปราโค อรูปธาตุปริยาปโนฺน’’ติฯ</p>


<p>รูปราโค รูปธาตุปริยาปโนฺน อรูปราโค อรูปธาตุปริยาปโนฺนติกถา นิฎฺฐิตาฯ</p>

</p>

</p>


<p>ตสฺสุทฺทานํ –</p>


<p>จิตฺตนิคฺคโห, จิตฺตปคฺคโห, สุขานุปฺปทานํ, อธิคยฺห มนสิกาโร, รูปํ เหตุ, รูปํ สเหตุกํ, รูปํ กุสลมฺปิ อกุสลมฺปิ, รูปํ วิปาโก, อตฺถิ รูปํ รูปาวจรํ อตฺถิ รูปํ อรูปาวจรํ, สเพฺพ กิเลสา กามธาตุปริยาปนฺนาติฯ</p>





