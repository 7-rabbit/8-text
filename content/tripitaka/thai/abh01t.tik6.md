<h1>๒. รูปกณฺฑํ</h1>
<h3>อุเทฺทสวณฺณนา</h3>
<p>อิทานิ   รูปมพฺยากตํ ภาเชตพฺพํ, ตญฺจ เกนจิ สมยววตฺถานํ กตฺวา น สกฺกา ภาเชตุํฯ น หิ รูปสฺส จิตฺตุปฺปาเทน สมยววตฺถานํ สกฺกา กาตุํ อจิตฺตสมุฎฺฐานสพฺภาวโต, จิตฺตสมุฎฺฐานสฺส จ อเนกจิตฺตสมุฎฺฐานตาย รูปสมุฎฺฐาปกจิตฺตานญฺจ เกสญฺจิ กตฺถจิ อสมุฎฺฐาปนตาย ววตฺถานาภาวโต, วิญฺญตฺติทฺวยวชฺชิตสฺส รูปสฺส อจิตฺตสหภุภาวโต จ, น จ รูปานํ อุปสมฺปชฺช วิหรเณน สมยววตฺถานํ ยุชฺชติ มหคฺคตปฺปมาณานํ ฌานานํ วิย รูปานํ อุปสมฺปชฺช วิหาตพฺพตาภาวา, อุปาทารูเปหิ จ น ยุชฺชติ เตสํ สหชาตาทิปจฺจยภาเวน อปฺปวตฺตนโต, นาปิ มหาภูเตหิ ยุชฺชติ เกสญฺจิ มหาภูตานํ เกหิจิ อุปาทารูเปหิ วินา ปวตฺติโต อสมานกาลานญฺจ สพฺภาวโตฯ น หิ ‘‘ยสฺมิํ สมเย ปถวีธาตุ อุปฺปนฺนา โหติ, ตสฺมิํ สมเย จกฺขายตนํ โหตี’’ติ สกฺกา วตฺตุํ โสตาทินิสฺสยภูตาย ปถวิยา จิตฺตาทิสมุฎฺฐานาย จ สห จกฺขายตนสฺส อภาวาฯ เอวํ โสตายตนาทีสุปิ โยเชตพฺพํฯ</p>


<p>มหาภูเตหิ อสมานกาลานิ วิญฺญตฺติอุปจยาทีนิปิ ตสฺมิํ สมเย โหนฺตีติ น สกฺกา วตฺตุนฺติฯ เอกสฺมิญฺจ กาเล อเนกานิ กลาปสหสฺสานิ อุปฺปชฺชนฺติ ปวตฺตนฺติ จ, น อรูปธมฺมานํ วิย รูปานํ กลาปทฺวยสหาภาโว อตฺถิฯ เอกสฺมิญฺจ กลาเป วตฺตมาเน เอว อญฺญสฺส นิโรโธ, อญฺญสฺส จุปฺปตฺติ โหตีติ สพฺพถา รูปาพฺยากตํ สมยววตฺถานํ กตฺวา น สกฺกา วิภชิตุํฯ เอกกาทีหิ ปน นเยหิ น เหตุอาทินา สภาเวน วิภชิตุํ สกฺกาติ ตถา วิภชนตฺถํ จิตฺตุปฺปาทกเณฺฑ ตาว อวิภตฺตํ อพฺยากตํ อตฺถีติ ทเสฺสตุํ สมยววตฺถาเนน วินา อพฺยากตสฺส สภาวโตเยว นิเทฺทเส เอกเทสํ นิทฺทิสิตฺวา นิคมนกรณสฺส อนุปปตฺติโต จ  วิภตฺตญฺจ อวิภตฺตญฺจ สพฺพํ สงฺคณฺหโนฺต อาห ‘‘กตเม ธมฺมา อพฺยากตา? กุสลา…เป.… อสงฺขตา จ ธาตุฯ อิเม ธมฺมา อพฺยากตา’’ติฯ อวิภเตฺต หิ วิภชิตเพฺพ ทสฺสิเต วิภชนํ ยุตฺตํ ญาตุํ อิจฺฉาย อุปฺปาทิตายาติฯ เอตฺถ ปน วิปากกิริยาพฺยากตํ วิภตฺตตฺตา  น วิภชิตพฺพํ, อสงฺขตา จ ธาตุ เภทาภาวโตฯ ยํ ปเนตฺถ เภทยุตฺตตฺตา อวิภตฺตตฺตา จ วิภชิตพฺพํ, ตํ วิภชโนฺต อาห นฺติอาทิฯ อยเมตฺถ ปาฬิโยชนาฯ</p>


<p>ติ เอตฺถ เหฎฺฐา คหณเมว นยทสฺสนํฯ ตํ วิปาเกสุ กตฺวา วิญฺญาตตฺตา กิริยาพฺยากเตสุ นิสฺสฎฺฐํฯ กามาวจราทิภาเวน วตฺตพฺพสฺส กิริยาพฺยากตสฺส วา ทสฺสนํ, ตํ กตฺวา กามาวจราติอาทิกํ คเหตฺวา วุตฺตตฺตา นิสฺสฎฺฐํฯ ติ ปาฬิยํ วุตฺตานิ ทสายตนานิ ปญฺจทส จ สุขุมรูปานิ, อุปจยสนฺตติโย วา เอกนฺติ กตฺวา หทยวตฺถุญฺจฯ ติ จกฺขาทิทสกา สตฺต อุตุสมุฎฺฐานาทโย ตโย อฎฺฐกา อุตุจิตฺตชา เทฺว สทฺทา จฯ กลาปภาเวน ปวตฺตรูปรูปานิ ‘‘รูปโกฎฺฐาสา’’ติ วุตฺตานิ รูปกลาปโกฎฺฐาสภาวโตฯ ติ จ อํสา, อวยวาติ อโตฺถฯ นฺติ วา สรีรํ, ตสฺส อํสา เกสาทโย โกฎฺฐาสาติ อเญฺญปิ อวยวา โกฎฺฐาสา วิย นฺติ โสปาทิเสสนิรุปาทิเสสราคกฺขยาทิอสงฺขตาทิวจนียภาเวน ภินฺนํ นิปฺปเทสโต คหิตํฯ อตฺถโต หิ เอกาว อสงฺขตา ธาตูติฯ</p>


<p> นฺติ สกลํ จกฺกวาฬํฯ  ปริมณฺฑลสณฺฐานํ, ปริเกฺขปโต ฉตฺติํส สตสหสฺสานิ ทส เจว สหสฺสานิ อฑฺฒจตุตฺถานิ จ โยชนสตานิ โหนฺตีติ อโตฺถฯ เอตฺถ จ วฎฺฎํ ‘‘ปริมณฺฑล’’นฺติ วุตฺตํฯ ติ จตฺตาลีส สหสฺสานิฯ ติ นคาติ อวฺหาตพฺพา นคสทฺทนามาติ อโตฺถฯ</p>


<p>เทวทานวาทีนํ ติคาวุตาทิสรีรวเสน มหนฺตานิ ปาตุภูตานิฯ ตตฺถายํ วจนโตฺถ – ภูตานิ ชาตานิ นิพฺพตฺตานิ มหนฺตานิ ติฯ อเนกจฺฉริยทสฺสเนน อเนกาภูตวิเสสทสฺสนวเสน จ มายากาโร มหโนฺต ภูโตติ ฯ ยกฺขาทโย ชาติวเสเนว มหนฺตา ภูตาติ ฯ นิรุโฬฺห วา อยํ มหาภูตสโทฺท เตสุ ทฎฺฐโพฺพฯ ปถวิยาทโย ปน มหาภูตา วิย ฯ ภูตสทฺทสฺส อุภยลิงฺคตฺตา นปุํสกตา กตาฯ ติ  เอตฺถ วจนตฺถํ วทโนฺต อาห   ติฯ ตตฺถ ปจฺฉิมเตฺถ ปุริมปเท อุตฺตรปทสฺส ปริหารสทฺทสฺส โลปํ กตฺวา ติ วุจฺจนฺติฯ</p>


<p>ติ อคฺคิสฺสฯ โกฎิสตสหสฺสํ เอกํ ฯ นฺติ ตํ สพฺพํ อาณาเกฺขตฺตวเสน เอกํ กตฺวา โวหรนฺติฯ  ขาโรทเกนฯ ติ วิทฺธํสติฯ อุปาทินฺนเกสุ วิการํ ทเสฺสโนฺต ติอาทิมาหฯ ติ -สโทฺท อุปมโตฺถฯ ยถา กฎฺฐมุขสเปฺปน ทโฎฺฐ ปตฺถโทฺธ โหติ, เอวํ ปถวีธาตุปฺปโกเปน โส กาโย กฎฺฐมุเขว โหติ, กฎฺฐมุขมุขคโต วิย ปตฺถโทฺธ โหตีติ อโตฺถฯ อถ วา -สโทฺท เอวสทฺทสฺสเตฺถฯ ‘‘ปถวีธาตุปฺปโกเปนา’’ติ เอตสฺส จ ปรโต อาหริตฺวา เวทิตโพฺพฯ ตตฺรายมโตฺถ – ‘‘กฎฺฐมุเขน ทโฎฺฐปิ กาโย ปถวีธาตุปฺปโกเปเนว ปตฺถโทฺธ โหติ, ตสฺมา ปถวีธาตุยา อวิยุโตฺต โส กาโย สพฺพทา กฎฺฐมุขมุขคโต วิย โหตี’’ติฯ อถ วา อนิยมโตฺถ -สโทฺทฯ ตตฺรายมโตฺถ – ‘‘กฎฺฐมุเขน ทโฎฺฐ กาโย ปตฺถโทฺธ โหติ วา น วา โหติ มนฺตาคทวเสน, ปถวีธาตุปฺปโกเปน ปน มนฺตาคทรหิโต โส กาโย กฎฺฐมุขมุขคโต วิย โหติ เอกนฺตปตฺถโทฺธ’’ติฯ ติ กุถิโตฯ ติ มหาวิการานิ ชาตานิ, วิชฺชมานานีติ วา อโตฺถฯ เอตฺถ จ ปุริมปเท อุตฺตรปทสฺส วิการสทฺทสฺส โลปํ กตฺวา ติ วุตฺตานิฯ</p>


<p>ปถวีติอาทินา สพฺพโลกสฺส ปากฎานิปิ วิปลฺลาสํ มุญฺจิตฺวา ยถาสภาวโต ปริคฺคยฺหมานานิ มหเนฺตน วายาเมน วินา น ปริคฺคยฺหนฺตีติ ปากฎานิปิ ทุวิเญฺญยฺยสภาวตฺตา ติ วุจฺจนฺติฯ ตานิ หิ สุวิเญฺญยฺยานิ อมหนฺตานีติ คเหตฺวา ฐิโต เตสํ ทุปฺปริคฺคหิตตํ ทิสฺวา ‘‘อโห มหนฺตานิ เอตานี’’ติ ปชานาติฯ ติ เอเตน วิญฺญายมานา ปจฺฉิมกาลกิริยา ปวตฺตีติ กตฺวา นฺติ วุตฺตํฯ เอวญฺหิ ‘‘อุปาทายา’’ติ เอเตน ปฎิจฺจสมุปฺปนฺนตา วุตฺตา โหตีติฯ อถ วา อุปาทายติ นิสฺสยตีติ อุปาทายํ, อุปาทายเมว รูปํ  อญฺญนิสฺสยสฺส เอกนฺตนิสฺสิตสฺส รูปเสฺสตํ อธิวจนํฯ ตํ ปน น สตฺตสฺส, นาปิ เวทนาทิโน ตทภาเวปิ ภาวโตติ ทเสฺสตุํ นฺติอาทิมาหฯ ภวติ หิ นิสฺสยรูปานํ สามิภาโวติฯ</p>


<h3>ติวิธรูปสงฺคหวณฺณนา</h3>
<p> ปกิณฺณกทุเกสุ   อชฺฌตฺติกทุกํ มุญฺจิตฺวา อโญฺญ สพฺพทุเกหิ ติกวเสน โยชนํ คจฺฉโนฺต นตฺถิ, วิญฺญตฺติทุโก จ โยชนํ น คจฺฉตีติ สพฺพทุกโยคีสุ อาทิภูตํ อชฺฌตฺติกทุกเมว คเหตฺวา เสเสหิ สพฺพทุเกหิ โยเชตฺวา ติกา วุตฺตาฯ สกฺกา หิ เอเตน นเยน อเญฺญสมฺปิ ทุกานํ ทุกนฺตเรหิ ลพฺภมานา ติกโยชนา วิญฺญาตุนฺติฯ</p>


<h3>จตุพฺพิธาทิรูปสงฺคหวณฺณนา</h3>
<p> จตุเกฺกสุ เอกนฺตจิตฺตสมุฎฺฐานสฺส วิญฺญตฺติทฺวยภาวโต วิญฺญตฺติทุกาทีหิ สมานคติโก จิตฺตสมุฎฺฐานทุโกติ เตน สห อุปาทาทุกสฺส โยชนาย ลพฺภมาโนปิ จตุโกฺก น วุโตฺต, ตถา สนิทสฺสนทุกาทีนํ เตน ตสฺส จ โอฬาริกทูรทุเกหิ โยชนาย ลพฺภมานา น วุตฺตา, ธมฺมานํ วา สภาวกิจฺจานิ โพเธตพฺพาการญฺจ ยาถาวโต ชานเนฺตน ภควตา เตน อเญฺญสํ ตสฺส จ อเญฺญหิ โยชนา น กตาติ กิํ เอตฺถ การณปริเยสนาย, อทฺธา สา โยชนา น กาตพฺพา, ยโต ภควตา น กตาติ เวทิตพฺพาฯ อเญฺญ ปน ปกิณฺณกทุกา อเญฺญหิ ปกิณฺณกทุเกหิ โยเชตุํ ยุตฺตา, เตหิ โยชิตา เอวฯ วตฺถุทุกาทีสุ ปน โสตสมฺผสฺสารมฺมณทุกาทโย วเชฺชตฺวา อเญฺญหิ อารมฺมณพาหิรายตนาทิลพฺภมานทุเกหิ อุปาทินฺนกทุกสฺส อุปาทินฺนุปาทานิยทุกสฺส จ โยชนาย จตุกฺกา ลพฺภนฺติ, จิตฺตสมุฎฺฐานทุกสฺส จ สพฺพารมฺมณพาหิรายตนาทิลพฺภมานทุเกหิฯ อวเสเสหิ ปน เตสํ อเญฺญสญฺจ สพฺพวตฺถุทุกาทีหิ โยชนาย น ลพฺภนฺตีติ เวทิตพฺพาฯ</p>

</p>


<h3>รูปวิภตฺติ</h3>
<h3>เอกกนิเทฺทสวณฺณนา</h3>
<p> อวิชฺชมานวิภาคสฺส วิภาคาภาวทสฺสนเมว  นิจฺฉยกรณโต, ตสฺมา ‘‘สพฺพํ  รูปํ น เหตุเมวา’’ติอาทินา วิภาคาภาวาวธารเณน  เอว-สเทฺทน นิเทฺทสํ กโรติฯ ติ มูลเหตุ, เหตุปจฺจยเหตูติ วา อยมโตฺถฯ ติ อยเมวโตฺถ ติ เอเตนปิ วุโตฺตติฯ เหตุปจฺจยสทฺทานํ สมานตฺถตฺตา ปจฺจโย เอว เหตุ ฯ โย จ รูปกฺขนฺธสฺส เหตุ, โส เอว ตสฺส ปญฺญาปนาย เหตูติ วุโตฺต ตทภาเว อภาวโตฯ นฺติ เอตฺถ วิชฺชมาเนสุปิ อเญฺญสุ ปจฺจเยสุ อิฎฺฐานิฎฺฐวิปากนิยามกตฺตา อุตฺตมํ ปธานํ กุสลากุสลํ คติอุปธิกอาลปโยคสมฺปตฺติวิปตฺติฎฺฐานนิปฺผาทิตํ อิฎฺฐานิฎฺฐารมฺมณญฺจ กมฺมมิว ปธานตฺตา ‘‘เหตู’’ติ วุตฺตนฺติ อิมินา อธิปฺปาเยน กมฺมารมฺมณานิ ติ วุตฺตานิฯ วกฺขติ จ ‘‘คติอุปธิกาลปโยคา วิปากสฺส ฐานํ, กมฺมํ เหตู’’ติฯ อิธ ปน กมฺมมิว อุตฺตมตฺตา อารมฺมณมฺปิ เหตุวจนํ อรหตีติ ติ วุตฺตํฯ นฺติ ปุญฺญาภิสงฺขาราทีนํ อวิชฺชา สาธารณปจฺจยตฺตา ‘‘เหตู’’ติ วุตฺตาฯ ติ คจฺฉติ ปาปุณาติฯ ติ อิทํ มาติกาย อาคตปฎิเกฺขปวเสน วุตฺตํฯ อิธ ปน มาติกาย น เหตุปทาทิสงฺคหิตตา จ รูปสฺส วุตฺตา ตํตํสภาวตฺตา, อวธาริตตา จ อนญฺญสภาวโตฯ</p>


<p>รูปีทุเก รูปีปทเมว อิธ ‘‘รูป’’นฺติ วุตฺตํฯ เตน รูปีรูปปทานํ เอกตฺถตา สิทฺธา โหติ รุปฺปนลกฺขณยุตฺตเสฺสว รูปีรูปภาวโตฯ นฺติ อรูปโต วิธุรํ รูปสฺส สภาวํ ทเสฺสติฯ น หิ อรูปํ อุปฺปนฺนํ ฉหิ วิญฺญาเณหิ วิเญฺญยฺยํ ยถา รูปํ, เตน รูปํ อุปฺปนฺนํ ฉหิ วิญฺญาเณหิ วิเญฺญยฺยํ, น อรูปนฺติ อรูปโต นิวเตฺตตฺวา รูเป เอว เอตํ สภาวํ นิยเมติ, น รูปํ เอตสฺมิํ สภาเวฯ อตฺถิ หิ รูปํ อตีตานาคตํ ยํ อุปฺปนฺนํ ฉหิ วิญฺญาเณหิ วิเญฺญยฺยสภาวํ น โหตีติฯ เอตเมว จ นิยมํ ปุน เอวสเทฺทน นิยเมติ ‘‘ยถาวุโตฺต นิยโม รูเป อตฺถิ เอว, อรูเป วิย น นตฺถี’’ติฯ อถ วา นฺติ ภูตุปาทายรูปํ กาลเภทํ อนามสิตฺวา ‘‘สพฺพ’’นฺติ วุตฺตํ, ตํ สพฺพํ อรูเปหิ สมานวิเญฺญยฺยสภาวํ อตีตานาคตํ นิวเตฺตตุํ อุปฺปนฺนนฺติ เอเตน วิเสเสติ, ตํ อุปฺปนฺนํ สพฺพํ รูปํ ฉหิ วิญฺญาเณหิ วิเญฺญยฺยเมวาติ อโตฺถฯ</p>


<p>นนุ เอวํ รูปายตนสฺสปิ โสตวิญฺญาณาทีหิ วิเญฺญยฺยตา อาปชฺชตีติ? นาปชฺชติ รูปํ สพฺพํ สมฺปิเณฺฑตฺวา เอกนฺตลกฺขณทสฺสนวเสน เอกีภาเวน  คเหตฺวา อรูปโต วิธุรสฺส ฉหิ วิญฺญาเณหิ วิเญฺญยฺยสภาวสฺส ทสฺสนโตฯ ปจฺจุปฺปนฺนรูปเมว ฉหิ วิญฺญาเณหิ วิเญฺญยฺยนฺติ  เอตสฺมิํ ปน นิยเม ‘‘สพฺพํ รูป’’นฺติ เอตฺถายํ วิเญฺญยฺยภาวนิยโม น วุโตฺต, อถ โข ปจฺจุปฺปนฺนนฺติ สพฺพรูปสฺส เอกนฺตลกฺขณนิยโม ทสฺสิโต น สิยาฯ ปาฬิยญฺจ ติ -กาโร วุโตฺต, น อุปฺปนฺนเมวาติฯ ตสฺมา อุปฺปนฺนเสฺสว มโนวิเญฺญยฺยนิยมาปตฺติ นตฺถีติ กิํ โสตปติตเตฺตน, ตสฺมา วุตฺตนเยนโตฺถ โยเชตโพฺพฯ</p>


<p>นฺติ คุเณหิ กถํ สณฺฐิตํฯ ญาณเมว ฯ สมานชาติกานํ สงฺคโห, สมานชาติยา วา สงฺคโห ฯ สญฺชายนฺติ เอตฺถาติ สญฺชาติ, สญฺชาติยา สงฺคโห  สญฺชาติเทเสน สงฺคโหติ อโตฺถฯ อญฺญมโญฺญปการวเสน อวิปฺปโยเคน จ สมาธิเทเส ชาตา สมฺมาสติอาทโย สมาธิกฺขเนฺธ สงฺคหิตาฯ ยตฺถ จ สติอาทิสหายวโต สมาธิสฺส อตฺตโน กิจฺจกรณํ, โส จิตฺตุปฺปาโท สมาธิเทโสฯ สมฺมาสงฺกปฺปสฺส จ อปฺปนาภาวโต ปฎิเวธสทิสํ กิจฺจนฺติ สมาเนน ปฎิเวธกิเจฺจน ทิฎฺฐิสงฺกปฺปา ปญฺญกฺขเนฺธ สงฺคหิตาฯ</p>

</p>


<h2>ทุกนิเทฺทโส</h2>
<h3>อุปาทาภาชนียกถาวณฺณนา</h3>
<p> อปฺปรชกฺขาทิสตฺตสมูหทสฺสนํ  ฉสุ อสาธารณญาเณสุ อินฺทฺริยปโรปริยตฺตญาณํ ทฎฺฐพฺพํฯ สพฺพสงฺขตาสงฺขตทสฺสนํ ฯ ‘‘ทุกฺขํ ปริเญฺญยฺยํ ปริญฺญาต’’นฺติ (สํ. นิ. ๕.๑๐๘๑; มหาว. ๑๕) เอวมาทินา อากาเรน ปวตฺตํ ญาณทสฺสนํ  ตมฺปิ ปุริมทฺวยมิว กามาวจรํฯ จตุสจฺจธมฺมทสฺสนํ ฯ อุปตฺถมฺภภูตา จตุสมุฎฺฐานิกรูปสนฺตติโย สมฺภาราฯ สห สมฺภาเรหิ  สมฺภารวนฺตํฯ ติ อาโปธาตุเมว สมฺภวสมฺภูตมาหฯ นฺติ วณฺณายตนเมว ปริมณฺฑลาทิสณฺฐานภูตํฯ เตสํ ปน วิสุํ วจนํ ตถาภูตานํ อตถาภูตานญฺจ อาโปธาตุวณฺณายตนานํ  ยถาวุเตฺต มํสปิเณฺฑ วิชฺชมานตฺตาฯ จุทฺทสสมฺภาโร หิ มํสปิโณฺฑฯ สมฺภวสฺส จตุธาตุนิสฺสิเตหิ  สห วุตฺตสฺส ธาตุตฺตยนิสฺสิตตา โยเชตพฺพาฯ อาโปธาตุวณฺณายตนานเมว วา สมฺภวสณฺฐานาภาวา วิสุํ วุตฺตาติ จตุธาตุนิสฺสิตตา จ น วิรุชฺฌติฯ ยํ มํสปิณฺฑํ เสตาทินา สญฺชานโนฺต น ปสาทจกฺขุํ สญฺชานาติ, ปตฺถิณฺณตาทิวิเสสํ วตฺตุกาโม ‘‘ปถวีปิ อตฺถี’’ติอาทิ วุตฺตมฺปิ วทติฯ</p>


<p>ติ เอเตน อวเสสํ กณฺหมณฺฑลํ ปฎิกฺขิปติฯ เสฺนหมิว สตฺตกฺขิปฎลานิ พฺยาเปตฺวา ฐิตาเหว อตฺตโน นิสฺสยภูตาหิ จตูหิ ธาตูหิ กตูปการํ ตํนิสฺสิเตหิ เอว อายุวณฺณาทีหิ อนุปาลิตปริวาริตํ ติสนฺตติรูปสมุฎฺฐาปเกหิ อุตุจิตฺตาหาเรหิ อุปตฺถมฺภิยมานํ ติฎฺฐติฯ สตฺตกฺขิปฎลานํ พฺยาปนวจเนน จ อเนกกลาปคตภาวํ จกฺขุสฺส ทเสฺสติฯ นฺติ อูกาสิรมเตฺต ปเทเส ปวตฺตนโต วุตฺตํฯ ติ -กาโร ปทสนฺธิกโรฯ อถ วา ติ มโจฺจฯ อุปการภูเตหิ ติ จตุนฺนํ ปสาโท เตสุ เอกสฺส ทฺวินฺนญฺจาติปิ วตฺตุํ ยุโตฺต สมานธนานํ ธนํ วิยาติ เอเตน ปริยาเยนฯ  รูปกฺขโนฺธ เอวฯ ปฎิฆฎฺฎนเมว นิฆํโส ฯ รูปาภิมุขภาเวน จกฺขุวิญฺญาณสฺส นิสฺสยภาวาปตฺติสงฺขาโต ปฎิฆฎฺฎนโต ชาโต วา นิฆํโส ฯ</p>


<p> ‘‘สเจ อาปาถํ อาคเจฺฉยฺยา’’ติ เหตุกิริยํ, ‘‘ปเสฺสยฺยา’’ติ ผลกิริยญฺจ ปริกเปฺปตฺวา เตน ปริกเปฺปน วจนํฯ เอตฺถ จ เหตุกิริยา อเนกตฺตา อวุตฺตาปิ วิญฺญายตีติ ทฎฺฐพฺพาฯ ‘‘ปเสฺส วา’’ติ อิมินา วจเนน ตีสุปิ กาเลสุ จกฺขุวิญฺญาณสฺส นิสฺสยภาวํ อนุปคจฺฉนฺตํ จกฺขุํ สงฺคณฺหาติฯ ทสฺสเน ปริณายกภาโว ฯ ยถา หิ อิสฺสโร ‘‘อิทญฺจิทญฺจ กโรถา’’ติ วทโนฺต ตสฺมิํ ตสฺมิํ กิเจฺจ สปุริเส ปริณายติ ปวตฺตยติ, เอวมิทมฺปิ จกฺขุสมฺผสฺสาทีนํ นิสฺสยภาเวน เต ธเมฺม ทสฺสนกิเจฺจ อาณาเปนฺตํ วิย ปริณายตีติ จกฺขูติ วุจฺจติฯ จกฺขตีติ หิ  ยถาวุเตฺตน นเยน อาจิกฺขติ ปริณายตีติ อโตฺถฯ อถ วา สมวิสมานิ รูปานิ จกฺขติ อาจิกฺขติ, ปกาเสตีติ วา ฯ สญฺชายนฺติ เอตฺถาติ ฯ เก สญฺชายนฺติ? ผสฺสาทีนิ ฯ ตถา ฯ จกฺขุสมฺผสฺสาทีนํ อตฺตโน ติกฺขมนฺทภาวานุปวตฺตเนน ติฯ นิจฺจํ ธุวํ อตฺตาติ คหิตสฺสปิ ฯ วฬญฺชนฺติ ปวิสนฺติ เอเตนาติ วฬญฺชนํ, ตํทฺวาริกานํ ผสฺสาทีนํ ฯ</p>


<p> ปุเพฺพ  วุโตฺต ปริกโปฺป เอว ติ ปสาทสฺส อภิมุขภาววิเสสํ คจฺฉนฺตเมวฯ</p>


<p> รูปํ อารพฺภ จกฺขุสมฺผสฺสาทีนํ อุปฺปตฺติวจเนเนว เตสํ ตํทฺวาริกานํ อเญฺญสญฺจ รูปํ อารพฺภ อุปฺปตฺติ วุตฺตา โหติฯ ยถา จ เตสํ รูปํ ปจฺจโย โหติ, เตน ปจฺจเยน อุปฺปตฺติ วุตฺตา โหตีติ อธิปฺปาเยน ติอาทิมาหฯ ตตฺถ นฺติ อิมินา วจเนน ตทาลมฺพนรูปารมฺมณตาย ตํสทิสานํ มโนธาตุอาทีนญฺจ ปุเรชาตปจฺจเยน อุปฺปตฺติ ทสฺสิตาติ ทฎฺฐพฺพาฯ ยตฺถ ปน วิเสโส อตฺถิ, ตํ ทเสฺสตุํ นฺติอาทิมาหฯ ตานิ หิ รูปํ ครุํ กตฺวา ปวตฺตมานสฺสาทนาภินนฺทนภูตานิ ตํสมฺปยุตฺตานิ จ อารมฺมณาธิปติอารมฺมณูปนิสฺสเยหิ อุปฺปชฺชนฺติ, อญฺญานิ อารมฺมณปุเรชาเตเนวาติ เอวํ ‘‘อารพฺภา’’ติ วจนํ อารมฺมณปจฺจยโต อญฺญปจฺจยภาวสฺสปิ ทีปกํ, อารมฺมณวจนํ อารมฺมณปจฺจยภาวเสฺสวาติ อยเมเตสํ วิเสโสฯ</p>


<p> ติ โสตวิญฺญาณสฺส นิสฺสยภาเวน สุณาติฯ ชิวฺหาสเทฺทน วิญฺญายมานา กิริยา สายนนฺติ กตฺวา ติ อาหฯ กุจฺฉิตานํ ทุกฺขสมฺปยุตฺตผสฺสาทีนํ อาโยติ  ทุกฺขทุกฺขวิปริณามทุกฺขานํ วาฯ กายายตนสฺส พฺยาปิตาย จกฺขุปสาเท กายปสาทภาโวปิ อตฺถิ, เตน จกฺขุปสาทสฺส อนุวิทฺธตฺตา โน พฺยาปิตา จ น สิยา, วุตฺตา จ สาฯ ตสฺมา จกฺขุปสาทสฺส โผฎฺฐพฺพาวภาสนํ กายปสาทสฺส จ รูปาวภาสนํ อาปนฺนนฺติ ลกฺขณสมฺมิสฺสตํ โจเทติฯ จกฺขุกายานํ อญฺญนิสฺสยตฺตา กลาปนฺตรคตตาย ติ อาหฯ รูปรสาทินิทสฺสนํ สมานนิสฺสยานญฺจ อญฺญมญฺญสภาวานุปคเมน อญฺญมญฺญสฺมิํ อภาโว, โก ปน วาโท อสมานนิสฺสยานนฺติ ทเสฺสตุํ วุตฺตํฯ</p>


<p>รูปาภิฆาตารโห  จ โส ภูตปฺปสาโท จาติ ฯ เอวํลกฺขณํ จกฺขุฯ ติ จ รูเป, รูปสฺส วา อภิฆาโตติ อโตฺถฯ ปริปุณฺณาปริปุณฺณายตนตฺตภาวนิพฺพตฺตกสฺส กมฺมสฺส นิทานภูตา กามตณฺหา รูปตณฺหา จ ตทายตนิกภวปตฺถนาภาวโต ทฎฺฐุกามตาทิโวหารํ อรหตีติ ทุติโย นโย สพฺพตฺถ วุโตฺตฯ ตตฺถ ทฎฺฐุกามตานิทานํ กมฺมํ สมุฎฺฐานเมเตสนฺติ  เอวํวิธานํ ภูตานํ  ปสาทลกฺขณํ จกฺขุ, เอวํวิโธ วา ภูตปฺปสาโท ฯ เอวํลกฺขณํ จกฺขุฯ รูเปสุ ปุคฺคลสฺส วา วิญฺญาณสฺส วา ฯ</p>


<p>นฺติ โก เอตฺถ วิเสโส, นนุ เตชาทิอธิกานญฺจ ภูตานํ ปสาทา สเพฺพสํเยวาติ? สจฺจเมตํ, อิทํ ปน ‘‘สเพฺพส’’นฺติ วจนํ ‘‘สมานาน’’นฺติ อิมมตฺถํ ทีเปติ อนุวตฺตมานสฺส เอกเทสาธิกภาวสฺส นิวารณวเสน วุตฺตตฺตาฯ นฺติ ปทีปสงฺขาตสฺส เตชสฺส โอภาเสน วายุสฺส สเทฺทน ปถวิยา คเนฺธน เขฬสงฺขาตสฺส อุทกสฺส รเสนาติ ปุริมวาเท ปจฺฉิมวาเท จ ยถาโยคํ ตํตํภูตคุเณหิ อนุคฺคยฺหภาวโต รูปาทิคฺคหเณ อุปกริตพฺพโตติ อโตฺถฯ ติ อคฺคิมฺหิ รูปสฺส ปภสฺสรสฺส วายุมฺหิ สทฺทสฺส สภาเวน สุยฺยมานสฺส ปถวิยา สุรภิอาทิโน คนฺธสฺส อาเป จ รสสฺส มธุรสฺส วิเสสยุตฺตานํ ทสฺสนโต ติ ปฐมวาที อาหฯ ตเสฺสว จ ติอาทินา อุตฺตรมาหฯ อิมินาวุปาเยน ทุติยวาทิสฺสปิ นิคฺคโห โหตีติฯ</p>


<p>อถ วา รูปาทิวิเสสคุเณหิ เตชอากาสปถวีอาปวายูหิ จกฺขาทีนิ กตานีติ วทนฺตสฺส กณาทสฺส วาทํ ตติยํ อุทฺธริตฺวา ตํ นิคฺคเหตุํ นฺติอาทิ วุตฺตนฺติ ทฎฺฐพฺพํฯ อาสเว อุปลพฺภมาโนปิ คโนฺธ ปถวิยา อาโปสํยุตฺตาย กปฺปาสโต วิสทิสายาติ น กปฺปาสคนฺธสฺส อธิกภาวาปตฺตีติ เจ? น, อนภิภูตตฺตาฯ อาสเวหิ อุทกสํยุตฺตา ปถวี อุทเกน อภิภูตา, น กปฺปาสปถวีติ ตสฺสาเยว อธิเกน คเนฺธน ภวิตพฺพนฺติฯ อุโณฺหทกสญฺญุโตฺต จ อคฺคิ อุปลพฺภนีโย มหโนฺตติ กตฺวา ตสฺส ผโสฺส วิย วโณฺณปิ ปภสฺสโร อุปลพฺภิตโพฺพติ อุโณฺหทกวณฺณโต อคฺคินา อนภิสมฺพนฺธสฺส สีตุทกสฺส วโณฺณ ปริหาเยถฯ ติ เอตสฺสุภยสฺส อภาวาฯ ตทภาเวน หิ  รูปาทีนํ เตชาทิวิเสสคุณตา นิวตฺติตา, ตํนิวตฺตเนน ‘‘เตชาทีนํ คุเณหิ รูปาทีหิ อนุคฺคยฺหภาวโต’’ติ อิทํ การณํ นิวตฺติตนฺติฯ เอวํ ปรมฺปราย อุภยาภาโว วิเสสกปฺปนปฺปหานสฺส การณํ โหตีติ อาห นฺติอาทิฯ เอกกลาเปปิ รูปรสาทโย วิสทิสา, โก ปน วาโท นานากลาเป จกฺขาทโย ภูตวิเสสาภาเวปีติ ทเสฺสตุํ  วุตฺตํฯ</p>


<p>ยทิ ภูตวิเสโส นตฺถิ, กิํ ปน จกฺขาทิวิเสสสฺส การณนฺติ ตํ ทเสฺสตุํ ติอาทิมาหฯ เอกมฺปิ กมฺมํ ปญฺจายตนิกตฺตภาวปตฺถนานิปฺผนฺนํ จกฺขาทีนํ วิเสสเหตุตฺตา  ‘‘อญฺญมญฺญสฺส อสาธารณ’’นฺติ จ ‘‘กมฺมวิเสโส’’ติ จ วุตฺตนฺติ ทฎฺฐพฺพํฯ น หิ ตํ เยน วิเสเสน จกฺขุสฺส ปจฺจโย, เตเนว โสตสฺส โหติ อินฺทฺริยนฺตราภาวปฺปตฺติโตฯ ‘‘ปฎิสนฺธิกฺขเณ มหคฺคตา เอกา เจตนา กฎตฺตารูปานํ กมฺมปจฺจเยน ปจฺจโย’’ติ (ปฎฺฐา. ๒.๑๒.๗๘) วจเนน ปฎิสนฺธิกฺขเณ วิชฺชมานานํ สเพฺพสํ กฎตฺตารูปานํ เอกา เจตนา กมฺมปจฺจโย โหตีติ วิญฺญายติฯ นานาเจตนาย หิ ตทา อินฺทฺริยุปฺปตฺติยํ สติ ปริเตฺตน จ มหคฺคเตน จ กมฺมุนา นิพฺพตฺติตํ กฎตฺตารูปํ อาปเชฺชยฺยาติ น เจกา ปฎิสนฺธิ อเนกกมฺมนิพฺพตฺตา โหตีติ สิทฺธเมเกน กเมฺมน อเนกินฺทฺริยุปฺปตฺติ โหตีติฯ อนลฺลีโน นิสฺสโย เอตสฺสาติ  รูปสทฺทสงฺขาโต วิสโยฯ คนฺธรสานํ นิสฺสยา ฆานชิวฺหานิสฺสเย อลฺลียนฺตีติ เต นิสฺสยวเสน อลฺลีนา, โผฎฺฐพฺพํ สยํ กายนิสฺสยอลฺลีนํ ภูตตฺตยตฺตาฯ  ปฎิฆฎฺฎนนิฆํสชนกโตติ อธิปฺปาโยฯ สโทฺท ปน  วายุ วิย  นิสฺสยวเสน โสตนิสฺสเย อลฺลียิตฺวา  ววตฺถานํ คจฺฉโนฺต ติ วุโตฺตฯ เอวํ ปน สติจิตฺตสมุฎฺฐานํ สทฺทายตนํ โสตวิญฺญาณสฺส กทาจิปิ อารมฺมณปจฺจโย น สิยาฯ น หิ พหิทฺธา จิตฺตสมุฎฺฐานุปฺปตฺติ อุปปชฺชตีติฯ</p>


<p>ติ กสฺมา เอตํ วุตฺตํ, นนุ ทูเร ฐิเตหิ รชกาทิสทฺทา จิเรน สุยฺยนฺตีติ? น, ทูราสนฺนานํ ยถาปากเฎ สเทฺท คหณวิเสสโตฯ ยถา หิ ทูราสนฺนานํ วจนสเทฺท ยถา ปากฎีภูเต คหณวิเสสโต อาการวิเสสานํ อคฺคหณํ คหณญฺจ โหติ, เอวํ รชกาทิสเทฺทปิ อาสนฺนสฺส อาทิโต ปภุติ ยาวาวสานา กเมน ปากฎีภูเต  ทูรสฺส จาวสาเน มเชฺฌ วา ปิณฺฑวเสน ปวตฺติปากฎีภูเต นิจฺฉยคหณานํ โสตวิญฺญาณวีถิยา ปรโต ปวตฺตานํ วิเสสโต ลหุกํ สุโต จิเรน สุโตติ อภิมาโน โหติฯ โส ปน สโทฺท ยตฺถ อุปฺปโนฺน, ตํ นิสฺสิโตว อตฺตโน วิชฺชมานกฺขเณ โสตสฺส อาปาถมาคจฺฉติฯ ทูเร ฐิโต ปน สโทฺท อญฺญตฺถ ปฎิโฆสุปฺปตฺติยา ภาชนาทิจลนสฺส จ อโยกโนฺต วิย อโยจลนสฺส ปจฺจโย โหตีติ ทฎฺฐโพฺพฯ ยถา วา ฆณฺฎาภิฆาตานุชานิ ภูตานิ อนุรวสฺส นิสฺสยภูตานิ ฆฎฺฎนสภาวานิ, เอวํ ฆฎฺฎนานุชานิ ยาว โสตปฺปสาทา อุปฺปตฺติวเสน อาคตานิ ภูตานิ ฆฎฺฎนสภาวาเนวาติ ตํนิสฺสิโต สโทฺท นิสฺสยวเสน ธาตุปรมฺปราย ฆเฎฺฎตฺวา สณิกํ ววตฺถานํ คจฺฉตีติ วุโตฺตฯ ฯ กสฺมา? โสตปฺปเทสเสฺสว สทฺทสฺส คหณโตฯ</p>


<p>วิสเม  อชฺฌาสโย เอตสฺสาติ วิสมชฺฌาสโย, อชฺฌาสยรหิตมฺปิ จกฺขุ วิสมนินฺนตฺตา วิสมชฺฌาสยํ วิย โหตีติ นฺติ วุตฺตํฯ จกฺขุมโต วา ปุคฺคลสฺส อชฺฌาสยวเสน จกฺขุ นฺติ วุตฺตํฯ</p>


<p>กณฺณกูปฉิเทฺทเยว ปวตฺตนโต อารมฺมณคฺคหณเหตุโต จ ตเตฺถว ติ วุตฺตํฯ ตสฺส โสตสฺส โสตวิญฺญาณนิสฺสยภาเวน สทฺทสวเนฯ ติ เอตสฺส อฎฺฐกถาธิปฺปาเยน อตฺถํ วทโนฺต นฺติอาทิมาหฯ อตฺตโน อธิปฺปาเยน วทโนฺต ติอาทิมโวจฯ</p>


<p>วาตูปนิสฺสโย คโนฺธ โคจโร เอตสฺสาติ ฯ เอตฺถ จ คนฺธคฺคหณสฺส วาโต อุปนิสฺสโย, ตโพฺพหาเรน ปน คโนฺธ ‘‘วาตูปนิสฺสโย’’ติ วุโตฺตฯ อถ วา วาโต เอว อุปนิสฺสโย วาตูปนิสฺสโยฯ กสฺสาติ? ฆานวิญฺญาณสฺสฯ โส สหการีปจฺจยนฺตรภูโต เอตสฺส อตฺถีติ  คโนฺธ ปจฺจโยฯ</p>


<p>อาโป จ สหการีปจฺจยนฺตรภูโต เขฬาทิโกฯ ตถา ปถวีฯ คเหตพฺพสฺส หิ โผฎฺฐพฺพสฺส อุปฺปีฬิยมานสฺส อาธารภูตา ปถวี กายสฺส จ โผฎฺฐเพฺพน อุปฺปีฬิยมานสฺส นิสฺสยภูตานํ อาธารภูตา สพฺพทา  โผฎฺฐพฺพคหณสฺส อุปนิสฺสโยติฯ อุปฺปีฬเนน ปน วินา โผฎฺฐพฺพคหเณ กายายตนสฺส นิสฺสยภูตา ปถวี อุปนิสฺสโยติ ทฎฺฐพฺพาฯ สพฺพทาปิ จ ตสฺสา อุปนิสฺสยภาโว ยุโตฺต เอวฯ</p>


<p>นฺติ วจนํ ตทาธารานํ สุตฺตานํ นานตฺตทสฺสนตฺถํฯ ปญฺจปฺปการา ปญฺจวณฺณาฯ ติ อิทํ สพฺพทา อุปฺปีฬเนน วินิพฺภุชฺชิตุํ อสกฺกุเณยฺยานํ กลาปนฺตรรูปานํ สพฺภาวา เตสํ นิวตฺตนตฺถํ วุตฺตํฯ น หิ ตานิ เอกเนฺตน อวินิภุตฺตานิ กลาปนฺตรคตตฺตาติฯ</p>


<p> ติ รูปายตนเมว นิทฺทิฎฺฐนฺติ ตเทว อเปกฺขิตฺวา นฺติ นปุํสกนิเทฺทโส กโตฯ ติ นิปฺปริยายรูปานํ นีลาทีนํ ผุสิตฺวา อชานิตพฺพโต ทีฆาทีนญฺจ ผุสิตฺวา ชานิตพฺพโต ติ ทีฆาทิสนฺนิเวสํ ภูตสมุทายํ นิสฺสายฯ นฺติ ทีฆาทิสนฺนิเวเสน ฐิตํ วณฺณสมุทายภูตํ  รูปายตนเมว ทีฆาทิโวหาเรน ภาสิตํฯ  เอกสฺมิํ อิตรสฺส อภาวาฯ วิสยโคจรานํ วิเสโส อนญฺญตฺถภาโว ตพฺพหุลจาริตา จ จกฺขุวิญฺญาณสฺสฯ</p>


<p> เภริสทฺทาทีนญฺจ วาทิตสทฺทตฺตา นฺติ อาหฯ อมนุสฺสวจเนน น มนุเสฺสหิ อเญฺญ ปาณิโน เอว คหิตา, อถ โข กฎฺฐาทโยปีติ อธิปฺปาเยน ติ อาหฯ เอวํ สเนฺตปิ วตฺถุวิเสสกิตฺตนวเสน ปาฬิยํ อนาคโต ตถา กิเตฺตตโพฺพ ติ วุโตฺตติ อธิปฺปาโยฯ</p>


<p> ติ วิรูโป มํสาทิคโนฺธฯ นฺติ มธุรมฺพิลํฯ</p>


<p> สญฺชานนฺติ เอเตนาติ  อุปลกฺขณํฯ สเกน สเกน กมฺมจิตฺตาทินา ปจฺจเยน สมุฎฺฐิตานิปิ อิตฺถิลิงฺคาทีนิ อินฺทฺริยสหิเต สรีเร อุปฺปชฺชมานานิ ตํตทาการานิ หุตฺวา อุปฺปชฺชนฺตีติ นฺตี’’ติ วุตฺตานิฯ อิตฺถิลิงฺคาทีสุ เอว จ อธิปติภาวา เอตสฺส อินฺทฺริยตา วุตฺตา, อินฺทฺริยสหิเต สนฺตาเน อิตฺถิลิงฺคาทิอาการรูปปจฺจยานํ อญฺญถา อนุปฺปาทนโต อิตฺถิคฺคหณสฺส จ เตสํ รูปานํ ปจฺจยภาวโตฯ ยสฺมา ปน ภาวทสเกปิ รูปานํ อิตฺถินฺทฺริยํ น ชนกํ, นาปิ อนุปาลกํ อุปตฺถมฺภกํ วา, น จ อญฺญกลาปรูปานํ, ตสฺมา ตํ ชีวิตินฺทฺริยํ วิย สกลาปรูปานํ อาหาโร  วิย วา กลาปนฺตรรูปานญฺจ อินฺทฺริยอตฺถิอวิคตปจฺจโยติ น วุตฺตํฯ เอส นโย ปุริสินฺทฺริเยปิฯ ลิงฺคาทิอากาเรสุ รูเปสุ รูปายตนสฺส จกฺขุวิเญฺญยฺยตฺตา ลิงฺคาทีนํ จกฺขุวิเญฺญยฺยตา วุตฺตาฯ</p>


<p> ติ สุคติํ สนฺธาย วุตฺตนฺติ เวทิตพฺพํฯ ทุคฺคติยญฺหิ ปฎิสนฺธิ อกุสเลเนวาติ ตทา อุปฺปชฺชมาโน ภาโวปิ อกุสเลเนว ภเวยฺย, ปฎิสนฺธิยํ วิย ปวเตฺตปีติฯ ตยิทํ ทฺวยํ ยสฺมา สนฺตาเน สห น ปวตฺตติ ‘‘ยสฺส อิตฺถินฺทฺริยํ อุปฺปชฺชติ, ตสฺส ปุริสินฺทฺริยํ อุปฺปชฺชตีติ? โน’’ติอาทิวจนโต (ยม. ๓.อินฺทฺริยยมก.๑๘๘), ตสฺมา อุภโตพฺยญฺชนกสฺสปิ ติ วุตฺตํฯ</p>


<p> เอกนฺตํ กายวิญฺญตฺติยํ กายโวหารสฺส ปวตฺติทสฺสนตฺถํ ติ (ธ. ป. ๓๖๑; สํ. นิ. ๑.๑๑๖) สาธกสุตฺตํ อาหฎํฯ ภาวสฺส คมนํ ปกาสนํ  ฯ ติ วาโยธาตุอธิกานํ ภูตานํ ถมฺภนากาโร วิญฺญตฺตีติ อโตฺถฯ อุทฺธงฺคมวาตาทโย วิย หิ โย วาตาธิโก กลาโป, ตตฺถ ภูตานํ วิญฺญตฺติอาการตา โหตีติฯ เตเนว ติ วาโยธาตุกิจฺจวเสน วิญฺญตฺติ วุตฺตาฯ ตโต เอว จ ‘‘วาโยธาตุยา อากาโร กายวิญฺญตฺตี’’ติ จ วตฺตุํ วฎฺฎติ, ตถา ‘‘ปถวีธาตุยา วจีวิญฺญตฺตี’’ติ ปถวีธาตุอธิกภูตวิการโตฯ</p>


<p> ติ ติสฺส ผุสฺสาติ ปเภทคตาฯ อถ วา วจีสงฺขาเรหิ วิตกฺกวิจาเรหิ ปริคฺคหิตา สวนวิสยภาวํ อนุปนีตตาย อภินฺนา ตพฺภาวํ นียมานา วาจา ติ วุจฺจติฯ ติ ยถาปวตฺตํ อิริยาปถํ อุปตฺถเมฺภนฺติฯ ยถา หิ อโพฺพกิเณฺณ ภวเงฺค วตฺตมาเน องฺคานิ โอสีทนฺติ ปวิฎฺฐานิ วิย โหนฺติ, น เอวํ ‘‘ทฺวตฺติํส ฉพฺพีสา’’ติ วุเตฺตสุ ชาครณจิเตฺตสุ วตฺตมาเนสุฯ เตสุ ปน วตฺตมาเนสุ องฺคานิ อุปตฺถทฺธานิ ยถาปวตฺติริยาปถภาเวเนว ปวตฺตนฺตีติฯ นฺติ วิเสเสตฺวา วุตฺตํ, ‘‘กามาวจรานํ ปจฺฉิมจิตฺตสฺส อุปฺปาทกฺขเณ ยสฺส จิตฺตสฺส อนนฺตรา กามาวจรานํ ปจฺฉิมจิตฺตํ อุปฺปชฺชิสฺสติ, รูปาวจเร อรูปาวจเร ปจฺฉิมภวิกานํ, เย จ รูปาวจรํ อรูปาวจรํ อุปปชฺชิตฺวา ปรินิพฺพายิสฺสนฺติ, เตสํ จวนฺตานํ  เตสํ วจีสงฺขาโร นิรุชฺฌิสฺสติ, โน จ เตสํ กายสงฺขาโร นิรุชฺฌิสฺสตี’’ติ (ยม. ๒.สงฺขารยมก.๘๘) ปน วจนโต อเญฺญสมฺปิ จุติจิตฺตํ รูปํ น สมุฎฺฐาเปตีติ วิญฺญายติฯ น หิ รูปสมุฎฺฐาปกจิตฺตสฺส คพฺภคมนาทิวินิพทฺธาภาเวน กายสงฺขาราสมุฎฺฐาปนํ อตฺถิ, น จ ยุตฺตํ ‘‘จุโต จ จิตฺตสมุฎฺฐานญฺจสฺส ปวตฺตตี’’ติ, นาปิ ‘‘จุติจิตฺตํ รูปํ สมุฎฺฐาเปตี’’ติ ปาฬิ อตฺถีติฯ</p>


<p> ติ น วิเลขิยติฯ นฺติ วิญฺญาตํฯ ติ ยสฺมิํ กลาเป ภูตานํ ปริเจฺฉโท, เตเหว อสมฺผุฎฺฐํฯ วิชฺชมาเนปิ หิ กลาปนฺตรภูตานํ กลาปนฺตรภูตสมฺผุฎฺฐภาเว ตํตํภูตวิวิตฺตตา รูปปริยโนฺต อากาโสติ เยสํ โย ปริเจฺฉโท, เตหิ โส อสมฺผุโฎฺฐว, อญฺญถา ปริจฺฉินฺนภาโว น สิยา เตสํ ภูตานํ พฺยาปิตภาวาปตฺติโตฯ อพฺยาปิตา หิ อสมฺผุฎฺฐตาติฯ</p>


<p> ลหุตาทีนํ อญฺญมญฺญาวิชหเนน ทุพฺพิเญฺญยฺยนานตฺตตา วุตฺตาติ ตํตํวิการาธิกรูเปหิ  ตํตํนานตฺตปฺปกาสนตฺถํ ติอาทิมาหฯ ยถาวุตฺตา จ ปจฺจยา ตํตํวิการสฺส วิเสสปจฺจยภาวโต วุตฺตา, อวิเสเสน ปน สเพฺพ สเพฺพสํ ปจฺจยาติฯ</p>


<p> อาทิโต จโย  ปฐมุปฺปตฺติฯ อุปริ จโย ฯ ปพโนฺธ ฯ ตตฺถ อุเทฺทเส อวุโตฺตปิ อาจโย อุปจยสเทฺทเนว วิญฺญายตีติ ติ อาหฯ ปาฬิยํ ปน -สโทฺท ปฐมโตฺถ อุปริอโตฺถ จ โหตีติ ‘‘อาทิจโย อุปจโย, อุปริจโย สนฺตตี’’ติ อยมโตฺถ วิญฺญายตีติฯ อญฺญถา หิ อาจยสงฺขาตสฺส ปฐมุปฺปาทสฺส อวุตฺตตา อาปเชฺชยฺยฯ</p>


<p>นฺติ ‘‘โย อายตนานํ อาจโย’’ติอาทินิเทฺทเสน กิํ กถิตํ โหติ? อายตเนน อาจโย กถิโตฯ อาจยูปจยสนฺตติโย หิ นิพฺพตฺติภาเวน อาจโย เอวาติ อายตเนหิ อาจยาทีนํ ปกาสิตตฺตา เตหิ อาจโย กถิโตฯ อายตนานํ อาจยาทิวจเนเนว อาจยสภาวานิ อุปฺปาทธมฺมานิ อายตนานีติ อาจเยน ตํปกติกานิ  อายตนานิ กถิตานิฯ ลกฺขณญฺหิ อุปฺปาโท, น รูปรูปนฺติฯ เตเนวาธิปฺปาเยนาห นฺติฯ อาจยญฺหิ ลกฺขณํ กถยเนฺตน ตํลกฺขณานิ อายตนาเนว กถิตานิ โหนฺตีติฯ ติ อายตนาจเยหิ อาจยายตเนหิ อาจยเมว อายตนเมว กเถเนฺตน อุเทฺทเส นิเทฺทเส จ อาจโยติ อิทเมว อวตฺวา อุปจยสนฺตติโย อุทฺทิสิตฺวา เตสํ วิภชนวเสน อายตเนน อาจยกถนาทินา กิํ กถิตํ โหตีติ อธิปฺปาโยฯ ติ อุปจยมาห, ติ จ สนฺตติํฯ ตเทวุภยํ ยถากฺกมํ วิวรโนฺต ติ อาหฯ อุปจยสนฺตติโย หิ อตฺถโต เอกตฺตา อาจโยวาติ ตทุเทฺทสวิภชนวเสน อายตเนน อาจยกถนาทินา นิพฺพตฺติวฑฺฒิอาการนานตฺตํ อาจยสฺส กถิตนฺติ อโตฺถฯ อิมเมวตฺถํ วิภาเวตุํ ติอาทิมาหฯ ยสฺมา จ อุภยมฺปิ เอตํ ชาติรูปเสฺสวาธิวจนํ, ตสฺมา ชาติรูปสฺส ลกฺขณาทิวิเสเสสุ อาจยาทีสุ ปวตฺติอาทีสุ จ อาจยาทิลกฺขณาทิโก อุปจโย, ปวตฺติอาทิลกฺขณาทิกา สนฺตตีติ เวทิตพฺพาติ อโตฺถฯ</p>


<p> ติ ผลวิปจฺจนปกติยา นิเทฺทสา, ชราย ปาปุณิตพฺพํ ผลเมว วา ปกติฯ ติ กลลกาลโต ปภุติ ปุริมรูปานํ ชราปตฺตกฺขเณ อุปฺปชฺชมานานิ ปจฺฉิมรูปานิ ปริปกฺกรูปานุรูปานิ ปริณตปริณตานิ อุปฺปชฺชนฺตีติ อนุกฺกเมน สุปริณตรูปปริปากกาเล อุปฺปชฺชมานานิ ขณฺฑิจฺจาทิสภาวานิ อุปฺปชฺชนฺติฯ ตานิ  อุทกาทิมเคฺคสุ ติณรุกฺขสํภคฺคตาทโย วิย ปริปากคตมคฺคสงฺขาเตสุ ปริปกฺกรูเปสุ อุปฺปนฺนานิ ชราย คตมโคฺคอิเจฺจว วุตฺตานิ, น ชราติฯ อวิญฺญายมานนฺตรชรา ฯ มรเณ ฯ</p>


<p> ติ ตํ อตฺตโน เอว ขยวยสงฺขาตํ สภาวํ ปตฺวา รูปํ ขียติ เวติ ภิชฺชติฯ โปเถตฺวา ปาติตสฺส ทุพฺพลตา ปราธีนตา สยนปรายณตา จ โหติ, ตถา ชราภิภูตสฺสาติ โปถกสทิสี ชราฯ</p>


<p> ติ กตฺตพฺพสภาวโตฯ วิสาณาทีนํ ตรจฺฉเขฬเตมิตานํ ปาสาณานํ วิย ถทฺธภาวาภาวโต อหิวิจฺฉิกานํ วิย  สวิสตฺตาภาวโต จ สุขุมตา วุตฺตาฯ ติ เอตฺถ องฺคมงฺคานุสาริโน รสสฺส สาโร อุปตฺถมฺภพลกาโร ภูตนิสฺสิโต เอโก วิเสโส โอชาติฯ</p>

</p>


<h3>โนอุปาทาภาชนียกถาวณฺณนา</h3>
<p> ติ น นิสฺสยติ เอว, กินฺตุ นิสฺสยติ จ นิสฺสียติ จาติ อโตฺถฯ</p>


<p> ติ ปญฺจวิธสงฺคเห ปถวีธาตุอาโปธาตุเตโชธาตุวาโยธาตูนํ ปุริมุเทฺทสวเสน วุตฺตํฯ โผฎฺฐพฺพายตนนิเทฺทเส วา วุตฺตานํ ปถวีธาตุอาทีนํ ปุริมา อุเทฺทเส วุตฺตา อาโปธาตูติ อธิปฺปาโย, วุตฺตสฺส วา โผฎฺฐพฺพายตนสฺส อตีตตาย ปจฺฉิมตา, อนาคตตาย จ อาโปธาตุยา ปุริมตา วุตฺตาติ ทฎฺฐพฺพาฯ ติ ชีวิตินฺทฺริยํฯ กมฺมชเตชํ ติ เอกสฺมิํ ขเณ อเนกาสุ ปถวีสุ อาปาถคตาสุ ตาสุ ตาสุ สห นุปฺปชฺชติ, ตถา เตชวายูสุ จาติ อโตฺถฯ อเนเกสุ อารมฺมเณสุ สนฺนิปติเตสุ อาภุชิตวเสน อารมฺมณปสาทาธิมตฺตตาวเสน จ ปฐมํ กตฺถจิ อุปฺปตฺติ  ทสฺสิตา, อญฺญตฺถ จ ปน อุปฺปตฺติ อตฺถิ เอวฯ สายํ อารมฺมณโต อารมฺมณนฺตรสงฺกนฺติ เยน อุปาเยน โหติ, ตสฺส วิชานนตฺถํ ปุจฺฉติ ติฯ</p>


<p> อยปิณฺฑิอาทีสุ ปถวีธาตุ ตาทิสาย อาโปธาตุยา อนาพทฺธา สนฺตี วิสเรยฺย, ตสฺมา ติ วุตฺตํฯ ยถา หิ ยุตฺตปฺปมาณํ อุทกํ ปํสุจุณฺณานิ อาพนฺธิตฺวา มตฺติกาปิณฺฑํ กตฺวา ฐเปติ, เอวํ อโยปิณฺฑิอาทีสุปิ ตทนุรูปปจฺจเยหิ ตเตฺถว อุปฺปนฺนา อาโปธาตุ ตถา อาพนฺธิตฺวา ฐเปตีติ ทฎฺฐพฺพาฯ</p>


<p>ติ อาโปธาตุยา อโผฎฺฐพฺพภาวโต วุตฺตํ, ตถา ติฯ น หิ ยถา โผฎฺฐพฺพธาตูนํ โผฎฺฐพฺพภาเวน  อญฺญมญฺญนิสฺสยตา, เอวํ โผฎฺฐพฺพาโผฎฺฐพฺพธาตูนํ โหตีติ อธิปฺปาโย เวทิตโพฺพฯ อวินิโพฺภควุตฺตีสุ หิ ภูเตสุ อญฺญมญฺญนิสฺสยตา อญฺญมญฺญปจฺจยภูเตสุ น สกฺกา นิวาเรตุํ, นาปิ สหชาเตสุ อวินิโพฺภคตาย เอกีภูเตสุ ผุสนาผุสนานิ วิจาเรตุํ ยุตฺตานีติฯ ติ เตโชสภาวตํเยว ปฎิกฺขิปติ, น สีตตฺตํ อนุชานาติ, เตโชสภาวปฎิเกฺขเปเนว จ สีตตฺตญฺจ ปฎิกฺขิตฺตํ โหติฯ เตโช เอว หิ สีตํ หิมปาตสมยาทีสุ สีตสฺส ปริปาจกตาทสฺสนโต, สีตุณฺหานญฺจ อญฺญมญฺญปฎิปกฺขภาวโต อุเณฺหน สห น สีตํ ภูตนฺตรํ ปวตฺตตีติ ยุชฺชติฯ อุณฺหกลาเป ปน สีตสฺส อปฺปวตฺติ สีตกลาเป จ อุณฺหสฺส ทฺวินฺนํ อญฺญมญฺญปฎิปกฺขตฺตา เตโชวิเสสภาเว ยุชฺชตีติฯ นฺติ ขรานํ คุฬาทีนํ ทวตา มุทุตา รสาทีนญฺจ ทวานํ ขรตา ปจฺจยวิเสเสหิ โอมตฺตาธิมตฺตปถวีธาตุอาทิกานํ อุปฺปตฺติฯ  กกฺขฬาทิลกฺขณวิชหนํ, ตํ เอเตสํ น โหติ, โอมตฺตาธิมตฺตตาสงฺขาตํ ภาวญฺญถตฺตํเยว โหตีติ อโตฺถฯ</p>


<p> ติ เอกนฺตอนุปาทินฺนเอกนฺตนจิตฺตสมุฎฺฐานาทีนํ นิเทฺทเสสุ คหเณสุ คหิตาติ อโตฺถฯ ติ ปน วจเนน ปุริมานมฺปิ นกมฺมสฺสกตตฺตาภาวาทิกํ ทีเปติฯ ตา หิ อนุปาทินฺนาทินกมฺมสฺสกตตฺตาทิวจนานํ สมานตฺถตฺตา เอเกน อวตฺตพฺพเตฺต อิตเรนปิ อวตฺตพฺพา สิยุํ, วตฺตพฺพเตฺต วา วตฺตพฺพาฯ ตสฺมา เอกนฺตากมฺมชาทีเสฺวว คเหตพฺพตฺตา ตา อเนกเนฺตสุ น คหิตาติ ทฎฺฐพฺพาฯ</p>


<p>    เตสํ วิการตฺตา, อนิปฺผนฺนตฺตา ปน ตสฺส อุปฺปาโท น เกนจิ สกฺกา วตฺตุนฺติ อธิปฺปาโยฯ</p>

</p>


<h3>จตุกฺกนิเทฺทสวณฺณนา</h3>
<p> ติ วิญฺญาตปทสฺสฯ สพฺพเมว หิ รูปํ วิญฺญาตนฺติ ตสฺส อภินฺทิตพฺพตฺตา วิญฺญาตโต อญฺญํ ทิฎฺฐํ สุตํ มุตญฺจ น โหตีติ ปุจฺฉํ อกตฺวาว วิสฺสชฺชิตํฯ น หิ สกฺกา วิญฺญาตโต อญฺญํ ‘‘กตมํ รูปํ ทิฎฺฐ’’นฺติ  ปุจฺฉิตุนฺติ อธิปฺปาโยฯ ยถา หิ ทฺวีสุ อุทฺทิเฎฺฐสุ โนปาทโต อญฺญตฺตํ สนฺธาย ‘‘กตมํ ตํ รูปํ อุปาทา’’ติ ปุจฺฉิตํ, เอวํ ทิฎฺฐาทีสุ จตูสุ อุทฺทิเฎฺฐสุ สุตาทีหิ ตีหิปิ อญฺญตฺตํ สนฺธาย ‘‘กตมํ ตํ รูปํ ทิฎฺฐ’’นฺติ ปุจฺฉิตพฺพํ สิยา, ตทภาโว น ปุจฺฉิตํ, เอวํ สุตาทีสุปีติฯ ทสฺสนาทิคฺคหณวิเสสโต ปน ทิฎฺฐาทีหิ อญฺญสฺส วิญฺญาตสฺส สพฺภาวโต จ จตุโกฺก วุโตฺตฯ</p>


<h3>ปญฺจกนิเทฺทสวณฺณนา</h3>
<p> นฺติ สภาเวเนว เตโชภาวํ ปตฺตนฺติ อโตฺถฯ วุตฺตสฺสปิ อเญฺญน ปกาเรน สงฺคหารหสฺส สงฺคณฺหนํ นยกรณํ อิธ ทฎฺฐพฺพํ, ตยิทํ ‘‘วิญฺญาต’’นฺติ จตุกฺกปเทปิ โยเชตพฺพํฯ โผฎฺฐพฺพสฺส เภทสพฺภาโว อฎฺฐเก นโยฯ</p>


<h3>ปกิณฺณกกถาวณฺณนา</h3>
<p> ติ วจเนน มิทฺธสฺสปิ นีวรณสฺส ปหานํ วุตฺตํ, น จ รูปํ ปหาตพฺพํ, น จ รูปกายเคลญฺญํ มุนิโน นตฺถีติ สกฺกา วตฺตุํ ‘‘ปิฎฺฐิ เม อาคิลายติ, ตมหํ อายมิสฺสามี’’ติ (ม. นิ. ๒.๒๒) วจนโตฯ ติ วิญฺญาเณน ปวตฺติโต วจีโฆสาทิสโทฺทฯ ติ ปริปจฺจมานสฺส รูปสฺส ปริปจฺจนํ ชรา , ขียมานสฺส ขโย อนิจฺจตาติ รูปภาวมตฺตานิ เอตานิ, น สยํ สภาววนฺตานีติ สนฺธาย วุตฺตํฯ ตถา ชายมานสฺส ชนนํ ชาติ, สา จ รูปภาโวว, น สยํ สภาววตีติ ติ วุตฺตํฯ</p>


<p>เตสํ ปจฺจโย เอติสฺสาติ ตปฺปจฺจยา, ตปฺปจฺจยาย ภาโว ตปฺปจฺจยภาโว, ตปฺปจฺจยภาเวน ปวโตฺต โวหาโร  ตํ ลภติฯ นฺติ อภินิพฺพตฺติยมานธมฺมกฺขณสฺมินฺติ อธิปฺปาโยฯ น หิ ตทา เต ธมฺมา น ชายนฺตีติ ชายมานภาโวว ชาตีติ ยุตฺตา ตสฺสา กมฺมาทิสมุฎฺฐานตา ตํนิพฺพตฺตตา จ, น ปน ตทา เต ธมฺมา ชียนฺติ ขียนฺติ จ, ตสฺมา น เตสํ เต ชีรณภิชฺชนภาวา จิตฺตาทิสมุฎฺฐานา ตํนิพฺพตฺตา จาติ วจนํ อรหนฺติฯ เอวมปิ อุปาทินฺน-สโทฺท อุเปเตน กมฺมุนา อาทินฺนตํ วทติ, น นิพฺพตฺตินฺติ อุปาทินฺนปากเภทานํ อุปาทินฺนตา เตสํ วตฺตพฺพาติ เจ? น, อาทินฺน-สทฺทสฺส นิพฺพตฺติวาจกตฺตาฯ อุเปเตน  นิพฺพตฺตญฺหิ อุปาทินฺนนฺติ ปจฺจยานุภาวกฺขณญฺจ นิพฺพตฺติญฺจ คเหตฺวาว ปวโตฺต อยํ โวหาโร ตทา อภาวา ชรามรเณ น ปวตฺตตีติฯ ปฎิจฺจสมุปฺปนฺนานํ ธมฺมานํ ชรามรณตฺตา เตสํ อุปฺปาเท สติ ชรามรณํ โหติ, อสติ น โหติฯ น หิ อชาตํ ปริปจฺจติ ภิชฺชติ วา, ตสฺมา ชาติปจฺจยตํ สนฺธาย นฺติ วุตฺตํฯ</p>


<p>ติ ชายมานปริปจฺจมานภิชฺชมานานํ ชายมานาทิภาวมตฺตตฺตา ชายมานาทินิสฺสยปฎิพทฺธวุตฺติกา ชาติอาทโยติ วุตฺตํ โหติฯ ยทิ เอวํ อุปาทายรูปานญฺจ จกฺขายตนาทีนํ อุปฺปาทาทิสภาวภูตา ชาติอาทโย ตํนิสฺสิตา โหนฺตีติ ภูตนิสฺสิตานํ เตสํ ลกฺขณานํ อุปาทายภาโว วิย อุปาทายรูปนิสฺสิตานํ อุปาทายุปาทายภาโว อาปชฺชตีติ เจ? น, ภูตปฎิพทฺธอุปาทายรูปลกฺขณานญฺจ ภูตปฎิพทฺธภาวสฺส อวินิวตฺตนโตฯ อปิจ เอกกลาปปริยาปนฺนานํ รูปานํ สเหว อุปฺปาทาทิปฺปวตฺติโต เอกสฺส กลาปสฺส อุปฺปาทาทโย เอเกกาว โหนฺตีติ ยถา เอเกกสฺส กลาปสฺส ชีวิตินฺทฺริยํ กลาปานุปาลกํ ‘‘อุปาทายรูป’’นฺติ วุจฺจติ, เอวํ กลาปุปฺปาทาทิสภาวา ชาติอาทโย ‘‘อุปาทายรูปานิ’’เจฺจว วุจฺจนฺติฯ เอวํ วิการปริเจฺฉทรูปานิ จ โยเชตพฺพานิฯ</p>


<p>กมฺมสมุฎฺฐานสมฺพนฺธํ อุตุสมุฎฺฐานํ กมฺมวิเสเสน สุวณฺณทุพฺพณฺณสุสณฺฐิตทุสฺสณฺฐิตาทิวิเสสํ  โหตีติ นฺติ วุตฺตํฯ กมฺมวิปากานุภวนสฺส การณภูตํ พาหิรอุตุสมุฎฺฐานํ ฯ กมฺมสหาโย ปจฺจโย, กมฺมสฺส วา สหายภูโต ปจฺจโย กมฺมปจฺจโย, โสว อุตุ กมฺมปจฺจยอุตุ, โส สมุฎฺฐานํ เอตสฺสาติ นฺติ วจนโตฺถฯ สีเต อุเณฺห วา กิสฺมิญฺจิ อุตุมฺหิ สมาคเต ตโต สุทฺธฎฺฐกํ อุปฺปชฺชติ, ตสฺส โส อุตุ สมุฎฺฐานํฯ ทุติยสฺส สุทฺธฎฺฐกสฺส อุตุสมุฎฺฐานิกปฎิพนฺธกสฺส โส เอว ปุริโม อุตุ ปจฺจโยฯ ตติยํ ปน สุทฺธฎฺฐกํ ปุริมอุตุสหาเยน อุตุนา นิพฺพตฺตตฺตา ปุเพฺพ วุตฺตนเยเนว นฺติ วุตฺตํฯ เอวมยํ ปุริโม อุตุ ติโสฺส สนฺตติโย ฆเฎฺฎติ, ตโต ปรํ อญฺญอุตุสมาคเม อญฺญสนฺตติตฺตยํ, ตโต จ อเญฺญน อญฺญนฺติ เอวํ ปวตฺติ ทฎฺฐพฺพาฯ ตเทตํ สีตุณฺหานํ อปฺปพหุภาเว ตํสมฺผสฺสสฺส อจิรปฺปวตฺติยา จิรปฺปวตฺติยา  จ เวทิตพฺพํ, อนุปาทิเนฺนน ทีปนา น สนฺตติตฺตยวเสน, อถ โข เมฆสมุฎฺฐาปกมูลอุตุวเสน ปการนฺตเรน ทฎฺฐพฺพา, ตํ ทเสฺสตุํ ติอาทิมาหฯ รูปรูปานํ วิการาทิมตฺตภาวโต อปรินิปฺผนฺนตา วุตฺตาฯ เตสญฺหิ รูปวิการาทิภาวโต รูปตาติ อธิปฺปาโยฯ รูปวิการาทิภาวโต เอว ปน รูเป สติ สนฺติ, อสติ น สนฺตีติ อสงฺขตภาวนิวารณตฺถํ ปรินิปฺผนฺนตา วุตฺตาติฯ</p>

</p>





