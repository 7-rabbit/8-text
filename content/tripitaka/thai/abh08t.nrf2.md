<h1>๓. ตติโย ปริเจฺฉโท</h1>
<h3>เจตสิกวิภาคนิเทฺทสวณฺณนา</h3>
<p>    เย สเพฺพ เจตสิกา  พุเทฺธน  วุตฺตา,  สเพฺพ เจตสิกา  นามสมานภาเวน  อโนตฺตปฺปปริโยสานา ทฺวิปญฺญาส ภวนฺติฯ</p>


<p>  กามาวจเร จตุปญฺญาส จิตฺตานิ อีริตาฯ  รูปาวจเร ปญฺจทส จิตฺตานิ อีริตา ภวนฺติฯ  อรูปาวจเร ทฺวาทส จิตฺตานิ ภวนฺติฯ  โลกุตฺตรจิตฺตานิ จตฺตาลีส ภวนฺติ, เอกวีสสตํ สเพฺพ จิตฺตุปฺปาทา  สเงฺขปโต เอกวีสสตํ โหติฯ  อิโต ปรํ  มยา วุเตฺตสุ จิเตฺตสุ  ผสฺสาทีนํ ธมฺมานํ อุปฺปตฺติํ เอกํ เอกํ อุทฺธริตฺวา จิตฺตเจตสิเกสุ ภิกฺขูนํ ปาฎวตฺถาย อหํ  เทสิสฺสามิฯ</p>


<p>  จิเตฺตกคฺคตา  มนสิกาโร  ผสฺสปญฺจกํ  เจตสิกา  อญฺญมญฺญโต อวิคตา  สมานุปฺปาทา  สหวยาฯ</p>


<p>  เอกคฺคตา มนกฺกาโร  เจตสิกา  สพฺพจิเตฺตหิ สาธารณา, สพฺพจิตฺตานํ สาธารณา วาฯ</p>


<p>  วิตโกฺก ตาว ทฺวิปญฺจวิญฺญาณวชฺชิตกามาวจเรสุ เจว เอกาทสสุ ปฐมชฺฌานจิเตฺตสุ จาติ   ภควตา สมุทีริโตฯ วิจาโร ทฺวิปญฺจวิญฺญาณวชฺชิตกามาวจรจิเตฺตสุ เอกาทสสุ ปฐมชฺฌานจิเตฺตสุ จ เอกาทสสุ ทุติยชฺฌานจิเตฺตสุ จาติ  ชายติฯ เอตฺถ เอตสฺมิํ วจเน สํสโย นตฺถิฯ</p>


<p>  ปีติโทมนสฺสุเปกฺขาสหคตกายวิญฺญาณจตุตฺถชฺฌานวชฺชิเตสุ  ชายติฯ สุขํ โทมนสฺสทุกฺขุเปกฺขาสหคตวชฺชิเตสุ จิเตฺตสุ ชายติฯ  โสมนสฺสสุขทุกฺขสหคตวชฺชิเตสุ  ชายติฯ  อกุสลวิปากกายวิญฺญาณปฎิฆสหคเตสุ  จิเตฺตสุ ชายติฯ</p>


<p>  โทมนสฺสทุกฺขสุขุเปกฺขาสหคตวชฺชิเตสุ   ชายติฯ  อกุสลวิปาเก กายวิญฺญาเณ ชายติฯ  ตถา  ปุญฺญปาเก กายวิญฺญาเณ โหติฯ</p>


<p>  ชิโน ปญฺจทฺวาราวชฺชนทฺวิปญฺจวิญฺญาณสมฺปฎิจฺฉนสนฺตีรณวชฺชิเต  วีริยํ  กเถสิฯ  วิจิกิจฺฉาสหคตทฺวิปญฺจวิญฺญาณสมฺปฎิจฺฉนสนฺตีรณปญฺจทฺวาราวชฺชนวชฺชิเต  สมาธินฺทฺริยํ อโวจฯ</p>


<p>  สพฺพานิ อฎฺฐารส อเหตุกจิตฺตานิ เอกเหตุกจิตฺตทฺวยญฺจ ฐเปตฺวา เสสสฺมิํ  ฉนฺทสฺส อุปฺปตฺติํ  ปณฺฑิโต กเถยฺยฯ</p>


<p>    จกฺขุวิญฺญาณาทิเก ทส วิญฺญาเณ จ  จิตฺตํ ฐเปตฺวา เสสสฺมิํ  อธิโมโกฺข ภควตา อุทีริโตฯ</p>


<p> สทฺธา สติ หิรี โอตฺตปฺปํ อโลโภ อโทโส ตตฺรมชฺฌตฺตํ ฉ ยุคฬา จ  อิเม เอกูนวีสติ ธมฺมา นิยตา หุตฺวา เอกนวุติยา จิเตฺต ชายนฺติฯ เอกูนวีสติ ธมฺมา  อฎฺฐารสสุ  ทฺวาทสสุ อกุสเลสุ  น ชายนฺติฯ</p>


<p>  ปญฺญา ทฺวาทสอกุสลอฎฺฐารสอเหตุกมหากุสลญาณวิปฺปยุตฺตมหาวิปากญาณวิปฺปยุตฺตมหากิริยาญาณวิปฺปยุตฺตวชฺชิเต  จิเตฺต ชายติฯ  กรุณามุทิตา อฎฺฐสุ มหากุสเลสุ, อฎฺฐสุ มหากิริยาสุ, รูปาวจรปญฺจมชฺฌานวชฺชิเตสุ ทฺวาทสรูปาวจเรสุ จาติ  สิยุํ ภเวยฺยุํฯ</p>


<p>  กามาวจรมหากุสเลสุ จิเตฺตสุ สเพฺพสุ โลกุตฺตเรสุ จาติ สห อฎฺฐเก  วิรติตฺตยํ โหติฯ</p>


<p> สทฺธา  สติ หิโรตฺตปฺปํ อโลภาทิตฺตยมฺปิ จ ยุคฬานิ ฉ จ มชฺฌตฺตํ กรุณามุทิตาปิ จฯ</p>


<p> ตถา ติโสฺส วิรติโย สเพฺพ เต ปญฺจวีสติ ธมฺมา มหากุสลจิตฺตสมฺปยุตฺตอพฺยากตจิตฺตสมฺปยุตฺตาติ  สเพฺพสุเยว ธเมฺมสุ เฉเกน วิชิตงฺคเณน ปกาสิตาฯ</p>


<p>   ติ อิเม จตฺตาโร ธมฺมา นิยตา หุตฺวา  ทฺวาทสอกุสลจิเตฺตสุเยว  ชายนฺติฯ</p>


<p>  วิจิกิจฺฉา มิทฺธํ อุทฺธจฺจํ กุกฺกุจฺจํ ถินํ มจฺฉริยมฺปิ จ อหิริกํ อโนตฺตปฺปํ อิสฺสา จ โทมนสฺสกํ  ธมฺมา  อกุสลจิตฺตสมฺปยุตฺตา  วิชิตงฺคณวิคตมเลน วุตฺตาฯ</p>


<p> โลโภ  โลภมูเลสุ จิเตฺตสุ ภควตา  ทสฺสิโตฯ ทิฎฺฐิ  ทิฎฺฐิสมฺปยุเตฺตสุ จิเตฺตสุ วุตฺตาฯ มาโน ทิฎฺฐิวิปฺปยุเตฺตสุ จตูสุ คาหูปวาทปฺปภินฺทเนน วุโตฺตฯ โทโส  ปฎิฆสมฺปยุเตฺตสุ จิเตฺตสุ มุนิเนฺทน วุโตฺตฯ</p>


<p> อิสฺสามเจฺฉรกุกฺกุจฺจา  โทสมูเลสุ จิเตฺตสุ ชายนฺติ,  สห โน ชายนฺติ, เอเกโกว ชายนฺตีติ อโตฺถฯ  วิจิกิจฺฉา ปน เอกสฺมิํ วิจิกิจฺฉาสหคตจิเตฺต ชายติฯ ถินมิทฺธํ  สสงฺขาริกอกุสลจิเตฺตสุ ชายติฯ</p>


<p>  วิตโกฺก จ วิจาโร จ ปีติ วีริยํ สมาธิ จ ฉโนฺท เจวาธิโมโกฺข จ มนสิกาโร จ  ธมฺมา  กุสลเจตสิกา จ โหนฺติฯ  อกุสลเจตสิกา เจว  อพฺยากตเจตสิกา จ โหนฺติฯ</p>


<p>  จตูสุ โสมนสฺสสหคตากุสเลสุ, ทฺวาทสสุ โสมนสฺสสหคตมหากุสลมหาวิปากมหากิริยจิเตฺตสุ, สุขสนฺตีรณหสิตุปฺปาทจิเตฺตสุ  , ตีสุ รูปปฐมชฺฌานจิเตฺตสุ, อฎฺฐสุ โลกุตฺตรปฐมชฺฌานจิเตฺตสุ จาติ  ปญฺจาวยวฌานยุตฺตํ ฌานํ สุคเตน มตํฯ อุเปกฺขาสหคตานิ จตฺตาริ โลภมูลานิ จ เทฺว โทสมูลานิ จ เทฺว โมหมูลานิ จ มโนธาตุตฺติกญฺจ อุเปกฺขาสหคตา ติโสฺส อเหตุกมโนวิญฺญาณธาตุโย จ ทฺวาทสุเปกฺขาสหคตานิ มหากุสลมหาวิปากกิริยจิตฺตานิ ตีณิ รูปทุติยชฺฌานจิตฺตานิ อฎฺฐ โลกุตฺตรทุติยชฺฌานจิตฺตานิ จาติ  จิตฺตานิ  จตุฌานาวยวยุตฺตานิ  เอวํ นิทฺทิเส ฯ</p>


<p>  ตีณิ รูปาวจรตติยชฺฌานจิตฺตานิ, อฎฺฐโลกุตฺตรตติยชฺฌานจิตฺตานิ จาติ  ติอวยวฌานยุตฺตํ, ฉ รูปาวจรจตุตฺถชฺฌานปญฺจมชฺฌานจิตฺตานิ, ทฺวาทสารูปาวจรจิตฺตานิ, โสฬส โลกุตฺตรจตุตฺถชฺฌานปญฺจมชฺฌานจิตฺตานิ จาติ  ทฺวิอวยวฌานยุตฺตํ  ชิเนน อีริตํฯ</p>


<p>  ปกติยา  วิตกฺกวิรหิเตสุ ทฺวิปญฺจวิญฺญาเณสุ  ฌานาวยวานิ ชิโน น อุทฺธเรฯ อยเมตฺถาธิปฺปาโย – อญฺญตฺถ วิตโกฺก ฌานจิเตฺตน วิปฺปหีโน ภาสิโต, อิเมสุ ปน เนว ฌานจิเตฺตน ปหีนา, ปกติยา วิตกฺกวิรหิตานิ ทฺวิปญฺจวิญฺญาณานิ สพฺพาเหตุกจิเตฺตสุ  มคฺคาวยวานิ ชิโน  น เทเสยฺยฯ</p>


<p>  ชิโน ทฺวิปญฺจวิญฺญาเณสุ มโนธาตุตฺติเก จ ตีสุ สนฺตีรเณสุ จาติ  ตีณินฺทฺริยานิ   กเถยฺยฯ  เอกสฺมิํ วิจิกิจฺฉาสหคตจิเตฺต จตฺตาริ อินฺทฺริยานิ โหนฺติ, เอกาทสสุ อกุสลจิเตฺตสุ วิจิกิจฺฉายุตฺตจิตฺตวชฺชิเตสุ หสิตุปฺปาเท เจว โวฎฺฐพฺพนจิเตฺต จาติ  จิเตฺตสุ  อินฺทฺริยานิ  ภควา  อุทฺธเรยฺยฯ</p>


<p>  พุโทฺธ ญาณวิปฺปยุตฺตมหากุสลมหาวิปากมหากิริยาสงฺขาเตสุ  สตฺต อินฺทฺริยานิ  กเถสิ,  ชิโน ญาณสมฺปยุตฺตมหากุสลมหาวิปากมหากิริยาสงฺขาเตสุ  ทฺวาทสสุ จิเตฺตสุ, ปญฺจทสสุ รูเปสุ, ทฺวาทสสุ อรูเปสุ จาติ  อเฎฺฐว อินฺทฺริยานิ อพฺรฺวิฯ</p>


<p>  โลกุตฺตร อินฺทฺริยนวกํ นายโก  กเถสิฯ  อิมินา มยา วุตฺตปฺปกาเรน จิเตฺตสุ อินฺทฺริยโยโค วิภาวินา วิเสเสน ปญฺญํ ภาเวตุํ ปกาเสตุํ สีลเมตสฺสาติ วิภาวี, เตน เวทิตโพฺพฯ</p>


<p>  เอเตสุ จิเตฺตสุ อฎฺฐารส อเหตุกา นตฺถิ มโคฺค เอเตสูติ อมคฺคงฺคานิ นาม,  ทฺวิปญฺจวิญฺญาเณสุ ฌานงฺคานิปิ น สํวิชฺชนฺติฯ</p>


<p>  เอกํ วิจิกิจฺฉาสหคตจิตฺตํ  ทุมคฺคาวยวํ, จตูสุ ทิฎฺฐิวิปฺปยุตฺตากุสลจิเตฺตสุ จ ทฺวีสุ ปฎิฆยุเตฺตสุ จ อุทฺธจฺจยุเตฺตสุ จาติ  จิเตฺตสุ จ  ติมคฺคาวยวานิ โหนฺติฯ   ,  จตูสุ ทิฎฺฐิสมฺปยุตฺตากุสเลสุ ญาณวิปฺปยุตฺตมหากุสลมหาวิปากมหากิริยาสงฺขาเตสุ ทฺวาทสสุ จิเตฺตสุ จ รูปาวจรทุติยตติยจตุตฺถปญฺจมชฺฌานสงฺขาเตสุ ทฺวาทสสุ รูปาวจเรสุ, ทฺวาทสสุ อรูปาวจเรสุ จาติ  จตุราวยโว มโคฺค โหติฯ</p>


<p>  ญาณสมฺปยุตฺตมหากุสลมหาวิปากมหากิริยาสงฺขาเตสุ ทฺวาทสสุ, ตีสุ รูปปฐมชฺฌานจิเตฺตสุ จาติ  ปญฺจาวยโว มโคฺค ภควตา มโตฯ  โลกุตฺตรทุติยตติยจตุตฺถปญฺจมชฺฌานสงฺขาเตสุ  มโคฺค  สตฺตาวยโว โหติฯ</p>


<p>  มคฺคผลวเสน  โลกุตฺตรจิเตฺตสุ มโคฺค  อฎฺฐาวยโว โหติฯ  ปริสมาปเนฯ  ปทปูรเณฯ  อิมินา มยา วุตฺตปฺปกาเรน สพฺพจิเตฺตสุ  มคฺคาวยวานิ ธีโร อุทฺธเรยฺย, เทเสยฺยาติ อโตฺถฯ</p>


<p>  หสิตุปฺปาทโวฎฺฐพฺพนสงฺขาเตสุ ทฺวีสุ จิเตฺตสุ เทฺว พลานิ โหนฺติ ฯ  เอกสฺมิํ วิจิกิจฺฉายุเตฺต ตีณิ พลานิ ธีโร  ปกาเสยฺยฯ วิจิกิจฺฉายุตฺตโต เสเสสุ  อกุสเลสุ  พลานิ โหนฺติฯ  ญาณวิปฺปยุตฺตมหากุสลมหาวิปากมหากิริยาสงฺขาเตสุ ทฺวาทสสุ จิเตฺตสุ ฉ พลานิ โหนฺตีติ ธีโร  กเถยฺยฯ</p>


<p>    ญาณสมฺปยุตฺตมหากุสลมหาวิปากมหากิริยาสงฺขาเตสุ ทฺวาทสสุ กามาวจรจิเตฺตสุ, สตฺตวีสติยา มหคฺคตจิเตฺตสุ, จตฺตาลีสโลกุตฺตรจิเตฺตสุ จาติ  จิเตฺตสุ สตฺต พลานิ โหนฺติฯ  ทฺวิปญฺจวิญฺญาณานิ จ ติโสฺส มโนธาตุโย จ ตีณิ สนฺตีรณานิ จาติ  เอว จิตฺตานิ  พลวิรหิตานิ โหนฺติ,  อิมินา มยา วุตฺตปฺปกาเรน จิตฺตํ  พเลน สหคตํ  พลวิรหิตญฺจาปิ จิตฺตํ  ธีเรน วิชานิตพฺพํฯ</p>


<p>  จิเตฺตสุ  ฌานงฺคมคฺคงฺคพลอินฺทฺริยานิ ชายนฺติ,  อสํสฎฺฐํ อุทฺธริตฺวา  จิเตฺตสุ  ฌานงฺคมคฺคงฺคพลอินฺทฺริยานิ  สเงฺขเปน  พุทฺธทตฺตาจริเยน  กถิตานิฯ</p>

</p>

</p>

</p>





