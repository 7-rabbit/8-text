<h1>๒๑. เอกวีสติมวโคฺค</h1>
<h3>(๒๐๐) ๑. สาสนกถา</h3>
<p> สาสนํ     นวํ กตนฺติ? อามนฺตาฯ สติปฎฺฐานา นวํ กตาติ? น เหวํ วตฺตเพฺพ…เป.… สาสนํ นวํ กตนฺติ? อามนฺตาฯ สมฺมปฺปธานา…เป.… อิทฺธิปาทา…เป.… อินฺทฺริยา…เป.… พลา…เป.… โพชฺฌงฺคา นวํ กตาติ? น เหวํ วตฺตเพฺพ…เป.… ปุเพฺพ อกุสลํ ปจฺฉา กุสลํ กตนฺติ? น เหวํ วตฺตเพฺพ…เป.… ปุเพฺพ สาสวํ…เป.… สํโยชนิยํ คนฺถนิยํ โอฆนิยํ โยคนิยํ นีวรณิยํ ปรามฎฺฐํ อุปาทานิยํ…เป.… สํกิเลสิกํ ปจฺฉา อสํกิเลสิกํ กตนฺติ? น เหวํ วตฺตเพฺพ…เป.…ฯ</p>


<p>อตฺถิ โกจิ ตถาคตสฺส สาสนํ นวํ กโรตีติ? อามนฺตาฯ อตฺถิ โกจิ สติปฎฺฐาเน นวํ กโรตีติ? น เหวํ วตฺตเพฺพ…เป.… อตฺถิ โกจิ สมฺมปฺปธาเน…เป.… อิทฺธิปาเท…เป.… อินฺทฺริเย…เป.… พเล…เป.… โพชฺฌเงฺค นวํ กโรตีติ? น เหวํ วตฺตเพฺพ…เป.… อตฺถิ โกจิ ปุเพฺพ อกุสลํ ปจฺฉา กุสลํ กโรตีติ? น เหวํ วตฺตเพฺพ…เป.… อตฺถิ โกจิ ปุเพฺพ สาสวํ…เป.… สํกิเลสิกํ ปจฺฉา อสํกิเลสิยํ กโรตีติ? น เหวํ วตฺตเพฺพ…เป.…ฯ</p>


<p>ลพฺภา ตถาคตสฺส สาสนํ ปุน นวํ กาตุนฺติ? อามนฺตาฯ ลพฺภา สติปฎฺฐานา ปุน นวํ กาตุนฺติ? น เหวํ วตฺตเพฺพ…เป.… ลพฺภา สมฺมปฺปธานา…เป.… อิทฺธิปาทา…เป.… อินฺทฺริยา…เป.… พลา…เป.… โพชฺฌงฺคา  ปุน นวํ กาตุนฺติ? น  เหวํ วตฺตเพฺพ…เป.… ลพฺภา ปุเพฺพ อกุสลํ ปจฺฉา กุสลํ กาตุนฺติ? น เหวํ วตฺตเพฺพ…เป.… ลพฺภา ปุเพฺพ สาสวํ…เป.… สํกิเลสิยํ ปจฺฉา อสํกิเลสิยํ กาตุนฺติ? น เหวํ วตฺตเพฺพ…เป.…ฯ</p>

</p>


<h2>๒๑. เอกวีสติมวโคฺค</h2>
<h3>(๒๐๑) ๒. อวิวิตฺตกถา</h3>
<p> ปุถุชฺชโน  เตธาตุเกหิ ธเมฺมหิ อวิวิโตฺตติ? อามนฺตาฯ ปุถุชฺชโน เตธาตุเกหิ ผเสฺสหิ…เป.… เตธาตุกาหิ เวทนาหิ… สญฺญาหิ … เจตนาหิ… จิเตฺตหิ… สทฺธาหิ… วีริเยหิ… สตีหิ… สมาธีหิ…เป.… เตธาตุกาหิ ปญฺญาหิ อวิวิโตฺตติ? น เหวํ วตฺตเพฺพ…เป.…ฯ</p>


<p>ปุถุชฺชโน เตธาตุเกหิ กเมฺมหิ อวิวิโตฺตติ? อามนฺตาฯ ยสฺมิํ ขเณ ปุถุชฺชโน จีวรํ เทติ, ตสฺมิํ ขเณ ปฐมํ ฌานํ อุปสมฺปชฺช วิหรติ…เป.… อากาสานญฺจายตนํ อุปสมฺปชฺช วิหรตีติ? น เหวํ วตฺตเพฺพ…เป.… ยสฺมิํ ขเณ ปุถุชฺชโน ปิณฺฑปาตํ เทติ…เป.… เสนาสนํ เทติ…เป.… คิลานปจฺจยเภสชฺชปริกฺขารํ เทติ, ตสฺมิํ ขเณ จตุตฺถํ ฌานํ อุปสมฺปชฺช วิหรติ… เนวสญฺญานาสญฺญายตนํ อุปสมฺปชฺช วิหรตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปุถุชฺชโน เตธาตุเกหิ กเมฺมหิ อวิวิโตฺต’’ติ? อามนฺตา ฯ ปุถุชฺชนสฺส รูปธาตุอรูปธาตูปคํ กมฺมํ ปริญฺญาตนฺติ? น เหวํ วตฺตเพฺพฯ เตน หิ ปุถุชฺชโน เตธาตุเกหิ กเมฺมหิ อวิวิโตฺตติ…เป.…ฯ</p>

</p>


<h2>๒๑. เอกวีสติมวโคฺค</h2>
<h3>(๒๐๒) ๓. สํโยชนกถา</h3>
<p> อตฺถิ  กิญฺจิ สํโยชนํ อปฺปหาย อรหตฺตปฺปตฺตีติ? อามนฺตาฯ อตฺถิ กิญฺจิ สกฺกายทิฎฺฐิํ อปฺปหาย…เป.… วิจิกิจฺฉํ อปฺปหาย…เป.… สีลพฺพตปรามาสํ อปฺปหาย… ราคํ อปฺปหาย… โทสํ อปฺปหาย… โมหํ อปฺปหาย… อโนตฺตปฺปํ อปฺปหาย อรหตฺตปฺปตฺตีติ? น เหวํ วตฺตเพฺพ…เป.…ฯ</p>


<p>อตฺถิ  กิญฺจิ สํโยชนํ อปฺปหาย อรหตฺตปฺปตฺตีติ? อามนฺตาฯ อรหา สราโค สโทโส สโมโห สมาโน สมโกฺข สปฬาโส สอุปายาโส สกิเลโสติ? น เหวํ วตฺตเพฺพ…เป.… นนุ อรหา นิราโค นิโทฺทโส นิโมฺมโห นิมฺมาโน นิมฺมโกฺข นิปฺปฬาโส นิรุปายาโส นิกฺกิเลโสติ? อามนฺตาฯ หญฺจิ อรหา นิราโค…เป.… นิกฺกิเลโส, โน จ วต เร วตฺตเพฺพ – ‘‘อตฺถิ กิญฺจิ สํโยชนํ อปฺปหาย อรหตฺตปฺปตฺตี’’ติฯ</p>


<p> น  วตฺตพฺพํ – ‘‘อตฺถิ กิญฺจิ สํโยชนํ อปฺปหาย อรหตฺตปฺปตฺตี’’ติ ? อามนฺตาฯ อรหา สพฺพํ พุทฺธวิสยํ ชานาตีติ? น เหวํ วตฺตเพฺพฯ เตน หิ อตฺถิ กิญฺจิ สํโยชนํ อปฺปหาย อรหตฺตปฺปตฺตีติฯ</p>

</p>


<h2>๒๑. เอกวีสติมวโคฺค</h2>
<h3>(๒๐๓) ๔. อิทฺธิกถา</h3>
<p> อตฺถิ อธิปฺปายอิทฺธิ พุทฺธานํ วา สาวกานํ วาติ? อามนฺตาฯ ‘‘นิจฺจปณฺณา  รุกฺขา โหนฺตู’’ติ – อตฺถิ อธิปฺปายอิทฺธิ พุทฺธานํ วา สาวกานํ วาติ? น เหวํ วตฺตเพฺพ…เป.… นิจฺจปุปฺผา รุกฺขา โหนฺตุ…เป.… นิจฺจผลิกา รุกฺขา โหนฺตุ… นิจฺจํ ชุณฺหํ โหตุ… นิจฺจํ เขมํ โหตุ… นิจฺจํ สุภิกฺขํ โหตุ… ‘‘นิจฺจํ สุวตฺถิ  โหตู’’ติ – อตฺถิ อธิปฺปายอิทฺธิ พุทฺธานํ วา สาวกานํ วาติ? น เหวํ วตฺตเพฺพ…เป.…ฯ</p>


<p>อตฺถิ อธิปฺปายอิทฺธิ พุทฺธานํ วา สาวกานํ วาติ? อามนฺตา ฯ ‘‘อุปฺปโนฺน ผโสฺส มา นิรุชฺฌี’’ติ – อตฺถิ อธิปฺปายอิทฺธิ พุทฺธานํ วา สาวกานํ วาติ? น เหวํ วตฺตเพฺพ…เป.…ฯ</p>


<p>อุปฺปนฺนา  เวทนา…เป.… สญฺญา… เจตนา… จิตฺตํ… สทฺธา… วีริยํ… สติ… สมาธิ…เป.… ปญฺญา มา นิรุชฺฌีติ – อตฺถิ อธิปฺปายอิทฺธิ พุทฺธานํ วา สาวกานํ วาติ? น เหวํ วตฺตเพฺพ…เป.…ฯ</p>


<p>อตฺถิ อธิปฺปายอิทฺธิ พุทฺธานํ วา สาวกานํ วาติ? อามนฺตาฯ ‘‘รูปํ นิจฺจํ โหตู’’ติ – อตฺถิ อธิปฺปายอิทฺธิ… เวทนา…เป.… สญฺญา…เป.… สงฺขารา…เป.… ‘‘วิญฺญาณํ นิจฺจํ โหตู’’ติ – อตฺถิ อธิปฺปายอิทฺธิ พุทฺธานํ วา สาวกานํ วาติ? น เหวํ วตฺตเพฺพ…เป.…ฯ</p>


<p>อตฺถิ อธิปฺปายอิทฺธิ พุทฺธานํ วา สาวกานํ วาติ? อามนฺตาฯ ‘‘ชาติธมฺมา สตฺตา มา ชายิํสู’’ติ อตฺถิ…เป.… ‘‘ชราธมฺมา สตฺตา มา ชีริํสู’’ติ…เป.… ‘‘พฺยาธิธมฺมา สตฺตา มา พฺยาธิยิํสู’’ติ…เป.… ‘‘มรณธมฺมา สตฺตา มา มียิํสู’’ติ – อตฺถิ อธิปฺปายอิทฺธิ พุทฺธานํ วา สาวกานํ วาติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อตฺถิ อธิปฺปายอิทฺธิ พุทฺธานํ วา สาวกานํ วา’’ติ? อามนฺตา ฯ นนุ อายสฺมา ปิลินฺทวโจฺฉ รโญฺญ มาคธสฺส เสนิยสฺส พิมฺพิสารสฺส ปาสาทํ ‘‘สุวณฺณ’’เนฺตฺวว อธิมุจฺจิ, สุวโณฺณ จ ปน อาสีติ ? อามนฺตาฯ หญฺจิ อายสฺมา ปิลินฺทวโจฺฉ รโญฺญ มาคธสฺส เสนิยสฺส พิมฺพิสารสฺส ปาสาทํ สุวณฺณเนฺตฺวว อธิมุจฺจิ, สุวโณฺณ จ ปน อาสิ, เตน วต เร วตฺตเพฺพ – ‘‘อตฺถิ อธิปฺปายอิทฺธิ พุทฺธานํ วา สาวกานํ วา’’ติฯ</p>

</p>


<h2>๒๑. เอกวีสติมวโคฺค</h2>
<h3>(๒๐๔) ๕. พุทฺธกถา</h3>
<p> อตฺถิ  พุทฺธานํ พุเทฺธหิ หีนาติเรกตาติ? อามนฺตาฯ สติปฎฺฐานโตติ? น เหวํ วตฺตเพฺพ  …เป.… สมฺมปฺปธานโต…เป.… อิทฺธิปาทโต… อินฺทฺริยโต… พลโต… โพชฺฌงฺคโต… วสิภาวโต…เป.… สพฺพญฺญุตญาณทสฺสนโตติ? น เหวํ วตฺตเพฺพ…เป.…ฯ</p>

</p>


<h2>๒๑. เอกวีสติมวโคฺค</h2>
<h3>(๒๐๕) ๖. สพฺพทิสากถา</h3>
<p> สพฺพา ทิสา พุทฺธา ติฎฺฐนฺตีติ? อามนฺตาฯ ปุรตฺถิมาย ทิสาย พุโทฺธ ติฎฺฐตีติ? น เหวํ วตฺตเพฺพ…เป.… ปุรตฺถิมาย ทิสาย พุโทฺธ ติฎฺฐตีติ? อามนฺตาฯ กินฺนาโม โส ภควา, กิํชโจฺจ, กิํโคโตฺต, กินฺนามา ตสฺส  ภควโต มาตาปิตโร, กินฺนามํ ตสฺส ภควโต สาวกยุคํ, โกนาโม ตสฺส ภควโต อุปฎฺฐาโก, กีทิสํ จีวรํ ธาเรติ, กีทิสํ ปตฺตํ ธาเรติ, กตรสฺมิํ คาเม วา นิคเม วา นคเร วา รเฎฺฐ วา ชนปเท วาติ? น เหวํ วตฺตเพฺพ…เป.…ฯ</p>


<p>ทกฺขิณาย ทิสาย…เป.… ปจฺฉิมาย ทิสาย…เป.… อุตฺตราย ทิสาย…เป.… เหฎฺฐิมาย ทิสาย พุโทฺธ ติฎฺฐตีติ? น เหวํ วตฺตเพฺพ…เป.… เหฎฺฐิมาย ทิสาย  พุโทฺธ ติฎฺฐตีติ? อามนฺตาฯ กินฺนาโม โส  ภควา…เป.… ชนปเท วาติ? น เหวํ วตฺตเพฺพ…เป.…ฯ</p>


<p>อุปริมาย ทิสาย พุโทฺธ ติฎฺฐตีติ? น เหวํ วตฺตเพฺพ…เป.…ฯ อุปริมาย ทิสาย พุโทฺธ ติฎฺฐตีติ? อามนฺตาฯ จาตุมหาราชิเก ติฎฺฐติ…เป.… ตาวติํเส ติฎฺฐติ…เป.… ยาเม ติฎฺฐติ…เป.… ตุสิเต ติฎฺฐติ…เป.… นิมฺมานรติยา ติฎฺฐติ…เป.… ปรนิมฺมิตวสวตฺติยา ติฎฺฐติ…เป.… พฺรหฺมโลเก ติฎฺฐตีติ? น เหวํ วตฺตเพฺพ…เป.…ฯ</p>

</p>


<h2>๒๑. เอกวีสติมวโคฺค</h2>
<h3>(๒๐๖) ๗. ธมฺมกถา</h3>
<p> สเพฺพ  ธมฺมา นิยตาติ? อามนฺตาฯ มิจฺฉตฺตนิยตาติ? น เหวํ วตฺตเพฺพ…เป.… สมฺมตฺตนิยตาติ? น เหวํ วตฺตเพฺพ…เป.… นตฺถิ อนิยโต ราสีติ? น เหวํ วตฺตเพฺพ…เป.… นนุ อตฺถิ อนิยโต ราสีติ? อามนฺตา ฯ หญฺจิ อตฺถิ อนิยโต ราสิ, โน จ วต เร วตฺตเพฺพ – ‘‘สเพฺพ ธมฺมา นิยตา’’ติฯ</p>


<p>สเพฺพ ธมฺมา นิยตาติ? อามนฺตาฯ นนุ ตโย ราสี วุตฺตา ภควตา – มิจฺฉตฺตนิยโต ราสิ, สมฺมตฺตนิยโต ราสิ, อนิยโต ราสีติ ? อามนฺตาฯ หญฺจิ ตโย ราสี วุตฺตา ภควตา – มิจฺฉตฺตนิยโต ราสิ, สมฺมตฺตนิยโต ราสิ, อนิยโต ราสิ, โน จ วต เร วตฺตเพฺพ – ‘‘สเพฺพ ธมฺมา นิยตา’’ติฯ</p>


<p>รูปํ  รูปเฎฺฐน นิยตนฺติ? อามนฺตาฯ มิจฺฉตฺตนิยตนฺติ? น เหวํ วตฺตเพฺพ…เป.… สมฺมตฺตนิยตนฺติ? น เหวํ วตฺตเพฺพ…เป.… เวทนา…เป.… สญฺญา…เป.… สงฺขารา…เป.… วิญฺญาณํ วิญฺญาณเฎฺฐน นิยตนฺติ? อามนฺตาฯ มิจฺฉตฺตนิยตนฺติ? น เหวํ วตฺตเพฺพ…เป.… สมฺมตฺตนิยตนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – รูปํ รูปเฎฺฐน นิยตํ…เป.… เวทนา…เป.… สญฺญา…เป.… สงฺขารา…เป.… วิญฺญาณํ วิญฺญาณเฎฺฐน นิยตนฺติ? อามนฺตาฯ รูปํ เวทนา โหติ…เป.…  สญฺญา โหติ… สงฺขารา โหนฺติ… วิญฺญาณํ โหติ… เวทนา…เป.… สญฺญา…เป.… สงฺขารา…เป.… วิญฺญาณํ รูปํ โหติ…เป.… เวทนา โหติ… สญฺญา โหติ… สงฺขารา โหนฺตีติ? น เหวํ วตฺตเพฺพฯ เตน หิ รูปํ รูปเฎฺฐน นิยตํ, เวทนา…เป.… สญฺญา…เป.… สงฺขารา…เป.… วิญฺญาณํ วิญฺญาณเฎฺฐน นิยตนฺติฯ</p>

</p>


<h2>๒๑. เอกวีสติมวโคฺค</h2>
<h3>(๒๐๗) ๘. กมฺมกถา</h3>
<p> สเพฺพ   กมฺมา นิยตาติ? อามนฺตาฯ มิจฺฉตฺตนิยตาติ? น เหวํ วตฺตเพฺพ…เป.… สมฺมตฺตนิยตาติ? น เหวํ วตฺตเพฺพ…เป.… นตฺถิ อนิยโต ราสีติ? น เหวํ วตฺตเพฺพ…เป.… นนุ อตฺถิ อนิยโต ราสีติ? อามนฺตาฯ หญฺจิ  อตฺถิ อนิยโต ราสิ, โน จ วต เร วตฺตเพฺพ – ‘‘สเพฺพ กมฺมา นิยตา’’ติฯ</p>


<p>สเพฺพ กมฺมา นิยตาติ? อามนฺตาฯ นนุ ตโย ราสี วุตฺตา ภควตา – มิจฺฉตฺตนิยโต ราสิ, สมฺมตฺตนิยโต ราสิ, อนิยโต ราสีติ? อามนฺตาฯ หญฺจิ ตโย ราสี วุตฺตา ภควตา – มิจฺฉตฺตนิยโต ราสิ, สมฺมตฺตนิยโต ราสิ, อนิยโต ราสิ, โน จ วต เร วตฺตเพฺพ – ‘‘สเพฺพ กมฺมา นิยตา’’ติฯ</p>


<p> ทิฎฺฐธมฺมเวทนียํ กมฺมํ ทิฎฺฐธมฺมเวทนียเฎฺฐน นิยตนฺติ? อามนฺตาฯ มิจฺฉตฺตนิยตนฺติ? น เหวํ วตฺตเพฺพ…เป.… สมฺมตฺตนิยตนฺติ? น เหวํ วตฺตเพฺพ…เป.…ฯ อุปปชฺชเวทนียํ กมฺมํ…เป.… อปราปริยเวทนียํ กมฺมํ อปราปริยเวทนียเฎฺฐน นิยตนฺติ? อามนฺตาฯ มิจฺฉตฺตนิยตนฺติ? น เหวํ วตฺตเพฺพ…เป.… สมฺมตฺตนิยตนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ทิฎฺฐธมฺมเวทนียํ กมฺมํ ทิฎฺฐธมฺมเวทนียเฎฺฐน  นิยตํ, อุปปชฺชเวทนียํ กมฺมํ…เป.… อปราปริยเวทนียํ กมฺมํ อปราปริยเวทนียเฎฺฐน นิยตนฺติ? อามนฺตาฯ ทิฎฺฐธมฺมเวทนียํ กมฺมํ อุปปชฺชเวทนียํ โหติ, อปราปริยเวทนียํ โหติ…เป.… อุปปชฺชเวทนียํ กมฺมํ ทิฎฺฐธมฺมเวทนียํ โหติ, อปราปริยเวทนียํ  โหติ…เป.… อปราปริยเวทนียํ กมฺมํ ทิฎฺฐธมฺมเวทนียํ โหติ, อุปปชฺชเวทนียํ โหตีติ? น เหวํ วตฺตเพฺพ ฯ เตน หิ ทิฎฺฐธมฺมเวทนียํ กมฺมํ ทิฎฺฐธมฺมเวทนียเฎฺฐน นิยตํ, อุปปชฺชเวทนียํ กมฺมํ…เป.… อปราปริยเวทนียํ  กมฺมํ อปราปริยเวทนียเฎฺฐน นิยตนฺติฯ</p>

</p>

</p>


<p>ตสฺสุทฺทานํ –</p>


<p>สาสนํ นวํ กตํ อตฺถิ โกจิ ตถาคตสฺส สาสนํ นวํ กโรติ ลพฺภา ตถาคตสฺส สาสนํ ปุน นวํ กาตุํ, ปุถุชฺชโน เตธาตุเกหิ ธเมฺมหิ อวิวิโตฺต, อตฺถิ กิญฺจิ สํโยชนํ อปฺปหาย อรหตฺตปฺปตฺติ, อตฺถิ อธิปฺปายิทฺธิ พุทฺธานํ วา สาวกานํ วา, อตฺถิ พุทฺธานํ พุเทฺธหิ หีนาติเรกตา, สพฺพา ทิสา พุทฺธา ติฎฺฐนฺติ, สเพฺพ ธมฺมา นิยตา, สเพฺพ กมฺมา นิยตาติฯ</p>





