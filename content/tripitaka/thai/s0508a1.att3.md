<h1>๓. ติกนิปาโต</h1>
<h3>๑. องฺคณิกภารทฺวาชเตฺถรคาถาวณฺณนา</h3>
<p>ติกนิปาเต   นฺติ อายสฺมโต องฺคณิกภารทฺวาชเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต อิโต เอกติํเส กเปฺป สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ปิณฺฑาย จรนฺตํ ทิสฺวา ปสนฺนมานโส ปญฺจปติฎฺฐิเตน วนฺทิตฺวา อญฺชลิํ ปคฺคณฺหิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท หิมวนฺตสมีเป อุกฺกเฎฺฐ นาม นคเร วิภวสมฺปนฺนสฺส พฺราหฺมณสฺส เคเห นิพฺพตฺติตฺวา ติ ลทฺธนาโม วยปฺปโตฺต วิชฺชาสิเปฺปสุ นิปฺผตฺติํ คโต เนกฺขมฺมชฺฌาสยตาย ปริพฺพาชกปพฺพชฺชํ ปพฺพชิตฺวา อมรํ ตปํ จรโนฺต ตตฺถ ตตฺถ วิจรโนฺต สมฺมาสมฺพุทฺธํ ชนปทจาริกํ จรนฺตํ ทิสฺวา ปสนฺนมานโส สตฺถุ สนฺติเก ธมฺมํ สุตฺวา ตํ มิจฺฉาตปํ ปหาย สาสเน ปพฺพชิตฺวา วิปสฺสนาย กมฺมํ กโรโนฺต นจิรเสฺสว ฉฬภิโญฺญ อโหสิฯ เตน วุตฺตํ  (อป. เถร ๑.๒๓.๔๘-๕๑) –</p>


<p>
‘‘อุสภํ ปวรํ วีรํ, เวสฺสภุํ วิชิตาวินํ;  
  
ปสนฺนจิโตฺต สุมโน, พุทฺธเสฎฺฐมวนฺทหํฯ  
</p>
  
<p>
‘‘เอกติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, วนฺทนาย อิทํ ผลํฯ  
</p>
  
<p>
‘‘จตุวีสติกปฺปมฺหิ, วิกตานนฺทนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา วิมุตฺติสุเขน วิหรโนฺต ญาตีนํ อนุกมฺปาย อตฺตโน ชาติภูมิํ คนฺตฺวา พหู ญาตเก สรเณสุ จ สีเลสุ จ ปติฎฺฐาเปตฺวา ตโต นิวตฺติตฺวา กุรุรเฎฺฐ กุณฺฑิยสฺส  นาม นิคมสฺส อวิทูเร  อรเญฺญ วสโนฺต เกนจิเทว กรณีเยน อุคฺคารามํ คโต อุตฺตราปถโต อาคเตหิ สนฺทิเฎฺฐหิ พฺราหฺมเณหิ  สมาคโต เตหิ, ‘‘โภ ภารทฺวาช, กิํ ทิสฺวา พฺราหฺมณานํ สมยํ ปหาย อิมํ สมยํ คณฺหี’’ติ ปุจฺฉิโต เตสํ อิโต พุทฺธสาสนโต พหิทฺธา สุทฺธิ นตฺถีติ ทเสฺสโนฺต –</p>


<ol>
<li>
‘‘อโยนิ สุทฺธิมเนฺวสํ, อคฺคิํ ปริจริํ วเน;  
  
สุทฺธิมคฺคํ อชานโนฺต, อกาสิํ อมรํ ตป’’นฺติฯ – ปฐมํ คาถมาห;  
</li>
  
<p>ตตฺถ ติ อโยนิโส อนุปาเยนฯ นฺติ สํสารสุทฺธิํ ภวนิสฺสรณํฯ นฺติ คเวสโนฺตฯ ติ ‘‘อยํ สุทฺธิมโคฺค’’ติ อธิปฺปาเยน อรญฺญายตเน อคฺคิหุตสาลายํ อคฺยาคารํ กตฺวา อาหุติํ ปคฺคณฺหโนฺต อคฺคิเทวํ ปริจริํ เวเท วุตฺตวิธินา ปูเชสิํฯ นฺติ สุทฺธิยา นิพฺพานสฺส มคฺคํ อชานโนฺต อคฺคิปริจรณํ วิย ปญฺจตปตปฺปนาทิอตฺตกิลมถานุโยคํ ‘‘สุทฺธิมโคฺค’’ติ มญฺญาย อกาสิํ อจริํ ปฎิปชฺชิํฯ
</ol></p>


<p>เอวํ เถโร อสฺสมโต อสฺสมํ คจฺฉโนฺต วิย เวเท วุตฺตวิธินา อคฺคิปริจรณาทินา อนุฎฺฐาย สุทฺธิยา อปฺปตฺตภาเวน พหิทฺธา สุทฺธิยา อภาวํ ทเสฺสตฺวา อิทานิ อิมสฺมิํเยว สาสเน สุทฺธิ จ มยา อธิคตาติ ทเสฺสโนฺต –</p>


<ol>
<li>
‘‘ตํ สุเขน สุขํ ลทฺธํ, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ – ทุติยคาถมาห;  
</li>
  
<p>ตตฺถ นฺติ ยสฺสตฺถาย สุทฺธิํ อเนฺวสโนฺต ตสฺส มคฺคํ อชานโนฺต อคฺคิํ ปริจริํ อมรํ ตปํ อจริํ, ตํ นิพฺพาน สมถวิปสฺสนาย สุขาย ปฎิปทาย อตฺตกิลมถานุโยคํ อนุปคมฺม มยา  ปตฺตํ อธิคตํฯ นฺติ สตฺถุ สาสนธมฺมสฺส สุธมฺมตํ อวิปรีตนิยฺยานิกธมฺมสภาวํ  ปสฺส ชานาหีติ ธมฺมาลปนวเสน วทติ, อตฺตานํ วา อาลปติฯ ตสฺส ลทฺธภาวํ ปน ทเสฺสโนฺต –
</ol></p>


‘‘ติโสฺส วิชฺชา อนุปฺปตฺตา, กตํ พุทฺธสฺส สาสน’’  
นฺติฯ –  
</p>
  
<p>อาห , ตํ วุตฺตตฺถเมวฯ เอวํ สุทฺธิยา อธิคตตฺตา ‘‘อิโต ปฎฺฐายาหํ ปรมตฺถโต พฺราหฺมโณ’’ติ ทเสฺสโนฺต –</p>


<ol>
<li>
‘‘พฺรหฺมพนฺธุ  
ปุเร อาสิํ, อิทานิ โขมฺหิ พฺราหฺมโณ;  
  
เตวิโชฺช นฺหาตโกจมฺหิ, โสตฺติโย จมฺหิ เวทคู’’ติฯ – ตติยํ คาถมาห;  
</li>
  
<p>ตสฺสโตฺถ – อิโต ปุเพฺพ ชาติมเตฺตน พฺราหฺมณภาวโต พฺราหฺมณานํ สมญฺญาย  นาม ฯ พาหิตปาปตฺตา ปน  อรหตฺตาธิคเมน ปรมตฺถโต ฯ อิโต ปุเพฺพ ภวสญฺจยกรานํ ติสฺสนฺนํ เวทสงฺขาตานํ วิชฺชานํ อชฺฌยเนน สมญฺญามเตฺตน เตวิโชฺช นาม หุตฺวา อิทานิ ภวกฺขยกราย วิชฺชาย วเสน ติสฺสนฺนํ วิชฺชานํ อธิคตตฺตา ปรมตฺถโต ฯ ตถา อิโต ปุเพฺพ ภวสฺสาทคธิตาย นฺหาตกวตนิปฺผตฺติยา สมญฺญามเตฺตน นฺหาตโก นาม หุตฺวา อิทานิ อฎฺฐงฺคิกมคฺคชเลน สุวิกฺขาลิตกิเลสมลตาย ปรมตฺถโต ฯ อิโต ปุเพฺพ อวิมุตฺตภวสฺสาทมนฺตชฺฌาเนน โวหารมตฺตโต โสตฺติโย นาม หุตฺวา อิทานิ สุวิมุตฺตภวสฺสาทธมฺมชฺฌาเนน ปรมตฺถโต ฯ อิโต ปุเพฺพ อปฺปฎินิสฺสฎฺฐปาปธมฺมานํ เวทานํ คตมเตฺตน เวทคู นาม หุตฺวา อิทานิ เวทสงฺขาเตน มคฺคญาเณน สํสารมโหฆสฺส เวทสฺส จตุสจฺจสฺส จ ปารํ คตตฺตา อธิคตตฺตา ญาตตฺตา ปรมตฺถโต  ชาโตติฯ ตํ สุตฺวา พฺราหฺมณา สาสเน อุฬารํ ปสาทํ ปเวเทสุํฯ
</ol></p>

</p>


<h3>๒. ปจฺจยเตฺถรคาถาวณฺณนา</h3>
<p>  ติ อายสฺมโต ปจฺจยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต อิโต เอกนวุเต กเปฺป วิปสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ วินตาย นาม นทิยา ตีเร คจฺฉนฺตํ ทิสฺวา ปสนฺนมานโส มนุญฺญทสฺสนานิ มหนฺตานิ อุทุมฺพรผลานิ โอจินิตฺวา อุปนาเมสิฯ โส เตน ปุญฺญกเมฺมน สุคตีสุเยว สํสรโนฺต อิมสฺมิํ ภทฺทกเปฺป กสฺสเป ภควติ โลเก อุปฺปชฺชิตฺวา ปวตฺตวรธมฺมจเกฺก เวเนยฺยชนานุคฺคหํ กโรเนฺต ตสฺส สาสเน ปพฺพชิตฺวา วิปสฺสนํ ปฎฺฐเปตฺวา ภาวนมนุยุญฺชโนฺต เอกทิวสํ สํสารทุกฺขํ จิเนฺตตฺวา</p>


<p>อติวิย  สญฺชาตสํเวโค วิหาเร นิสิโนฺน ‘‘อรหตฺตํ อปฺปตฺวา อิโต น นิกฺขมิสฺสามี’’ติ  จิตฺตํ อธิฎฺฐาย วายมโนฺต ญาณสฺส อปริปกฺกตฺตา วิปสฺสนํ อุสฺสุกฺกาเปตุํ นาสกฺขิฯ โส กาลงฺกตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท โรหิตนคเร ขตฺติยกุเล นิพฺพตฺติตฺวา ติ ลทฺธนาโม วยปฺปโตฺต ปิตุ อจฺจเยน รเชฺช ปติฎฺฐิโต เอกทิวสํ มหาราชพลิํ กาตุํ อารภิฯ ตตฺถ มหาชโน สนฺนิปติฯ ตสฺมิํ สมาคเม ตสฺส ปสาทญฺชนนตฺถํ สตฺถา มหาชนสฺส เปกฺขนฺตเสฺสว อากาเส เวสฺสวเณน นิมฺมิเต รตนมยกูฎาคาเร รตนมยสีหาสเน นิสีทิตฺวา ธมฺมํ เทเสสิฯ มหโต ชนกายสฺส ธมฺมาภิสมโย อโหสิฯ ตํ ธมฺมํ สุตฺวา ปจฺจยราชาปิ รชฺชํ ปหาย ปุริมเหตุสโญฺจทิโต ปพฺพชิฯ โส ยถา กสฺสปสฺส ภควโต กาเล ปฎิญฺญํ อกาสิ, เอวํ ปฎิญฺญํ กตฺวา วิหารํ ปวิสิตฺวา วิปสฺสนํ วเฑฺฒโนฺต ญาณสฺส ปริปากํ คตตฺตา ตาวเทว อรหตฺตํ ปาปุณิฯ เตน วุตฺตํ  (อป. เถร ๑.๓๙.๑๕-๒๐) –</p>


<p>
‘‘วินตานทิยา ตีเร, วิหาสิ ปุริสุตฺตโม;  
  
อทฺทสํ วิรชํ พุทฺธํ, เอกคฺคํ สุสมาหิตํฯ  
</p>
  
<p>
‘‘ตสฺมิํ ปสนฺนมานโส, กิเลสมลโธวเน;  
  
อุทุมฺพรผลํ คยฺห, พุทฺธเสฎฺฐสฺสทาสหํฯ  
</p>
  
<p>
‘‘เอกนวุติโต  
กเปฺป, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘อิมมฺหิ ภทฺทเก กเปฺป, สํวิคฺคมานมานโส;  
  
กสฺสปสฺส ภควโต, สาสเน ปพฺพชิํ อหํฯ  
</p>
  
<p>
‘‘ตถา ปพฺพชิโต สโนฺต, ภาวนํ อนุยุญฺชิสํ;  
  
น วิหารา นิกฺขมิสฺสํ, อิติ กตฺวาน มานสํฯ  
</p>
  
<p>
‘‘อุตฺตมตฺถํ อสมฺปโตฺต, น จ ปโตฺตมฺหิ ตาวเท;  
  
อิทานิ ปน ญาณสฺส, ปริปาเกน นิพฺพุโต;  
</p>
  
ปโตฺตมฺหิ อจลํ ฐานํ, ผุสิตฺวา อจฺจุตํ ปทํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติกิตฺตนมุเขน อญฺญํ พฺยากโรโนฺต –</p>


<ol>
<li>
‘‘ปญฺจาหาหํ  
ปพฺพชิโต, เสโข อปฺปตฺตมานโส;  
  
วิหารํ เม ปวิฎฺฐสฺส, เจตโส ปณิธี อหุฯ  
</li>
  
<li>
‘‘นาสิสฺสํ น ปิวิสฺสามิ, วิหารโต น นิกฺขเม;  
  
นปิ ปสฺสํ นิปาเตสฺสํ, ตณฺหาสเลฺล อนูหเตฯ  
</li>
  
<li>
‘‘ตสฺส เมวํ วิหรโต, ปสฺส วีริยปรกฺกมํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ –  
</li>
  
<p>อิมา ติโสฺส คาถา อภาสิฯ
</ol></p>


<p>ตตฺถ ติ ปญฺจาโห อหํ, ปพฺพชิโต หุตฺวา ปญฺจาโห, ปพฺพชิตทิวสโต ปญฺจโม อโห นิฎฺฐิโตติ อโตฺถฯ ติ อธิสีลสิกฺขาทีนํ สิกฺขนโต เสโขฯ อนวเสสโต มานํ สิยติ สมุจฺฉินฺทตีติ มานโส, อคฺคมโคฺค, ตํนิพฺพตฺติโต มานสโต อาคตํ มานสํ, อรหตฺตํ, ตํ, โส วา อปฺปโตฺต  เอเตนาติ อปฺปตฺตมานโสฯ ติ เอวํ เสขสฺส เม วสนกวิหารํ โอวรกํ ปวิฎฺฐสฺส สโต เอวรูโป อิทานิ วุจฺจมานากาโร เจโตปณิธิ อโหสิ, เอวํ มยา จิตฺตํ ปณิหิตนฺติ อโตฺถฯ</p>


<p>นฺติอาทินา  จิตฺตปณิธิํ ทเสฺสติฯ ตตฺถ นฺติ ยํกิญฺจิ โภชนํ น ภุญฺชิสฺสํ น ภุญฺชิสฺสามิ  มม หทยคเต  อนุทฺธเตติ เอวํ สพฺพปเทสุ โยเชตพฺพํฯ ติ ยํกิญฺจิ ปาตพฺพํ น ปิวิสฺสามิฯ ติ อิมสฺมา อิทานิ มยา นิสินฺนคพฺภโต น นิกฺขเมยฺยํฯ นฺติ มม สรีรสฺส ทฺวีสุ ปเสฺสสุ เอกมฺปิ ปสฺสํ กายกิลมถวิโนทนตฺถํ น นิปาเตสฺสํ, เอกปเสฺสนปิ น นิปชฺชิสฺสามีติ อโตฺถฯ</p>


<p>ติ ตสฺส เม เอวํ จิตฺตํ ปณิธาย ทฬฺหวีริยาธิฎฺฐานํ กตฺวา วิปสฺสนานุโยควเสน วิหรโตฯ นฺติ วิธินา อีรยิตพฺพโต ‘‘วีริยํ’’ ปรํ ฐานํ อกฺกมนโต ‘‘ปรกฺกโม’’ติ จ ลทฺธนามํ อุโสฺสฬฺหีภูตํ วายามํ ปสฺส ชานาหิฯ ยสฺส ปนานุภาเวน มยา นฺติ วุตฺตตฺถเมวฯ</p>

</p>


<h3>๓. พากุลเตฺถรคาถาวณฺณนา</h3>
<p>  ติ อายสฺมโต พากุลเตฺถรสฺส คาถาฯ กา อุปฺปตฺติ? อยมฺปิ กิร อตีเต อิโต กปฺปสตสหสฺสาธิกสฺส อสเงฺขฺยยฺยสฺส มตฺถเก อโนมทสฺสิสฺส ภควโต อุปฺปตฺติโต ปุเรตรเมว พฺราหฺมณกุเล นิพฺพตฺติตฺวา วยปฺปโตฺต ตโย เวเท อุคฺคเหตฺวา ตตฺถ สารํ อปสฺสโนฺต ‘‘สมฺปรายิกตฺถํ คเวสิสฺสามี’’ติ อิสิปพฺพชฺชํ ปพฺพชิตฺวา ปพฺพตปาเท วิหรโนฺต ปญฺจาภิญฺญาอฎฺฐสมาปตฺติลาภี หุตฺวา วิหรโนฺต พุทฺธุปฺปาทํ สุตฺวา สตฺถุ สนฺติกํ คนฺตฺวา ธมฺมํ สุตฺวา สรเณสุ  ปติฎฺฐิโต สตฺถุ อุทราพาเธ อุปฺปเนฺน อรญฺญโต เภสชฺชานิ อาหริตฺวา ตํ วูปสเมตฺวา ตตฺถ ปุญฺญํ อาโรคฺยตฺถาย ปริณาเมตฺวา ตโต จุโต พฺรหฺมโลเก นิพฺพตฺติตฺวา เอกํ อสเงฺขฺยยฺยํ เทวมนุเสฺสสุ สํสรโนฺต ปทุมุตฺตรพุทฺธกาเล หํสวตีนคเร กุลเคเห นิพฺพโตฺต สตฺถารํ เอกํ ภิกฺขุํ อปฺปาพาธานํ อคฺคฎฺฐาเน ฐเปนฺตํ ทิสฺวา สยํ ตํ ฐานนฺตรํ อากงฺขโนฺต ปณิธานํ กตฺวา ยาวชีวํ กุสลํ อุปจินิตฺวา สุคตีสุเยว สํสรโนฺต วิปสฺสิสฺส ภควโต นิพฺพตฺติโต ปุเรตรเมว พนฺธุมตีนคเร พฺราหฺมณกุเล นิพฺพโตฺต ปุริมนเยเนว อิสิปพฺพชฺชํ ปพฺพชิตฺวา ฌานาภิญฺญาลาภี หุตฺวา ปพฺพตปาเท วสโนฺต พุทฺธุปฺปาทํ สุตฺวา สตฺถุ สนฺติกํ คนฺตฺวา ธมฺมํ สุตฺวา สรเณสุ  ปติฎฺฐิโต ภิกฺขูนํ ติณปุปฺผกโรเค อุปฺปเนฺน ตํ วูปสเมตฺวา ตตฺถ ยาวตายุกํ ฐตฺวา ตโต จุโต พฺรหฺมโลเก นิพฺพตฺติตฺวา เอกนวุติกเปฺป เทวมนุเสฺสสุ สํสรโนฺต กสฺสปสฺส ภควโต กาเล พาราณสิยํ กุลเคเห นิพฺพตฺติตฺวา ฆราวาสํ วสโนฺต เอกํ ชิณฺณํ วินสฺสมานํ มหาวิหารํ ทิสฺวา ตตฺถ อุโปสถาคาราทิกํ สพฺพํ อาวสถํ กาเรตฺวา ตตฺถ ภิกฺขุสงฺฆสฺส สพฺพํ เภสชฺชํ ปฎิยาเทตฺวา ยาวชีวํ กุสลํ กตฺวา เอกํ พุทฺธนฺตรํ เทวมนุเสฺสสุ สํสรโนฺต อมฺหากํ ภควโต อุปฺปตฺติโต ปุเรตรเมว โกสมฺพิยํ เสฎฺฐิเคเห นิพฺพตฺติฯ โส อโรคภาวาย มหายมุนาย นฺหาปิยมาโน ธาติยา หตฺถโต มเจฺฉน คิลิโต มเจฺฉ เกวฎฺฎหตฺถคเต พาราณสิเสฎฺฐิภริยาย วิกฺกิณิตฺวา คหิเต ผาลิยมาเนปิ ปุญฺญพเลน อโรโคเยว หุตฺวา ตาย ปุโตฺตติ คเหตฺวา โปสิยมาโน ตํ ปวตฺติํ สุตฺวา ชนเกหิ มาตาปิตูหิ ‘‘อยํ อมฺหากํ ปุโตฺต, เทถ โน ปุตฺต’’นฺติ อนุโยเค กเต รญฺญา ‘‘อุภเยสมฺปิ สาธารโณ โหตู’’ติ ทฺวินฺนํ กุลานํ ทายาทภาเวน วินิจฺฉยํ กตฺวา ฐปิตตฺตา ติ ลทฺธนาโม วยปฺปโตฺต หุตฺวา มหติํ สมฺปตฺติํ อนุภวโนฺต อาสีติโก หุตฺวา สตฺถุ สนฺติเก ธมฺมํ สุตฺวา ปฎิลทฺธสโทฺธ ปพฺพชิตฺวา สตฺตาหเมว ปุถุชฺชโน อโหสิ, อฎฺฐเม อรุเณ สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถร ๑.๔๐.๓๘๖-๔๑๑) –</p>


<p>
‘‘หิมวนฺตสฺสาวิทูเร  
  
, โสภิโต นาม ปพฺพโต;  
  
อสฺสโม สุกโต มยฺหํ, สกสิเสฺสหิ มาปิโตฯ  
</p>
  
<p>
‘‘มณฺฑปา จ พหู ตตฺถ, ปุปฺผิตา สินฺธุวารกา;  
  
กปิตฺถา จ พหู ตตฺถ, ปุปฺผิตา ชีวชีวกาฯ  
</p>
  
<p>
‘‘นิคฺคุณฺฑิโย พหู ตตฺถ, พทรามลกานิ จ;  
  
ผารุสกา อลาพู จ, ปุณฺฑรีกา จ ปุปฺผิตาฯ  
</p>
  
<p>
‘‘อาฬกา เพลุวา ตตฺถ, กทลี มาตุลุงฺคกา;  
  
มหานามา พหู ตตฺถ, อชฺชุนา จ ปิยงฺคุกาฯ  
</p>
  
<p>
‘‘โกสมฺพา สฬลา นิมฺพา, นิโคฺรธา จ กปิตฺถนา;  
  
เอทิโส อสฺสโม มยฺหํ, สสิโสฺสหํ ตหิํ วสิํฯ  
</p>
  
<p>
‘‘อโนมทสฺสี ภควา, สยมฺภู โลกนายโก;  
  
คเวสํ ปฎิสลฺลานํ, มมสฺสมมุปาคมิฯ  
</p>
  
<p>
‘‘อุเปตมฺหิ มหาวีเร, อโนมทสฺสิมหายเส;  
  
ขเณน โลกนาถสฺส, วาตาพาโธ สมุฎฺฐหิฯ  
</p>
  
<p>
‘‘วิจรโนฺต อรญฺญมฺหิ, อทฺทสํ โลกนายกํ;  
  
อุปคนฺตฺวาน สมฺพุทฺธํ, จกฺขุมนฺตํ มหายสํฯ  
</p>
  
<p>
‘‘อิริยญฺจาปิ ทิสฺวาน, อุปลเกฺขสหํ ตทา;  
  
อสํสยญฺหิ พุทฺธสฺส, พฺยาธิ โน อุทปชฺชถฯ  
</p>
  
<p>
‘‘ขิปฺปํ อสฺสมมาคญฺฉิํ, มม สิสฺสาน สนฺติเก;  
  
เภสชฺชํ กตฺตุกาโมหํ, สิเสฺส อามนฺตยิํ ตทาฯ  
</p>
  
<p>
‘‘ปฎิสฺสุณิตฺวาน เม วากฺยํ, สิสฺสา สเพฺพ สคารวา;  
  
เอกชฺฌํ สนฺนิปติํสุ, สตฺถุคารวตา มมฯ  
</p>
  
<p>
‘‘ขิปฺปํ ปพฺพตมารุยฺห, สโพฺพสธมหาสหํ;  
  
ปานียโยคํ กตฺวาน, พุทฺธเสฎฺฐสฺสทาสหํฯ  
</p>
  
<p>
‘‘ปริภุเตฺต มหาวีเร, สพฺพญฺญุโลกนายเก;  
  
ขิปฺปํ วาโต วูปสมิ, สุคตสฺส มเหสิโนฯ  
</p>
  
<p>
‘‘ปสฺสทฺธํ  
ทรถํ ทิสฺวา, อโนมทสฺสี มหายโส;  
  
สกาสเน นิสีทิตฺวา, อิมา คาถา อภาสถฯ  
</p>
  
<p>
‘‘โย เม ปาทาสิ เภสชฺชํ, พฺยาธิญฺจ สมยี มม;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘กปฺปสตสหสฺสานิ, เทวโลเก รมิสฺสติ;  
  
วาทิเต ตูริเย ตตฺถ, โมทิสฺสติ สทา อยํฯ  
</p>
  
<p>
‘‘มนุสฺสโลกมาคนฺตฺวา  
, สุกฺกมูเลน โจทิโต;  
  
สหสฺสกฺขตฺตุํ ราชา จ, จกฺกวตฺตี ภวิสฺสติฯ  
</p>
  
<p>
‘‘ปญฺจปญฺญาสกปฺปมฺหิ, อโนโม นาม ขตฺติโย;  
  
จาตุรโนฺต วิชิตาวี, ชมฺพุมณฺฑสฺส อิสฺสโรฯ  
</p>
  
<p>
‘‘สตฺตรตนสมฺปโนฺน, จกฺกวตฺตี มหพฺพโล;  
  
ตาวติํเสปิ โขเภตฺวา, อิสฺสรํ การยิสฺสติฯ  
</p>
  
<p>
‘‘เทวภูโต มนุโสฺส วา, อปฺปาพาโธ ภวิสฺสติ;  
  
ปริคฺคหํ วิวเชฺชตฺวา, พฺยาธิํ โลเก ตริสฺสติฯ  
</p>
  
<p>
‘‘อปริเมเยฺย อิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘กิเลเส ฌาปยิตฺวาน, ตณฺหาโสตํ ตริสฺสติ;  
  
พากุโล นาม นาเมน, เหสฺสติ สตฺถุ สาวโกฯ  
</p>
  
<p>
‘‘อิทํ สพฺพํ อภิญฺญาย, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, เอตทเคฺค ฐเปสฺสติฯ  
</p>
  
<p>
‘‘อโนมทสฺสี ภควา, สยมฺภู โลกนายโก;  
  
วิเวกานุวิโลเกโนฺต, มมสฺสมมุปาคมิฯ  
</p>
  
<p>
‘‘อุปาคตํ มหาวีรํ, สพฺพญฺญุํ โลกนายกํ;  
  
สโพฺพสเธน ตเปฺปสิํ, ปสโนฺน เสหิ ปาณิภิฯ  
</p>
  
<p>
‘‘ตสฺส  
เม สุกตํ กมฺมํ, สุเขเตฺต พีชสมฺปทา;  
  
เขเปตุํ เนว สโกฺกมิ, ตทา หิ สุกตํ มมฯ  
</p>
  
<p>
‘‘ลาภา มม สุลทฺธํ เม, โยหํ อทฺทกฺขิ นายกํ;  
  
เตน กมฺมาวเสเสน, ปโตฺตมฺหิ อจลํ ปทํฯ  
</p>
  
<p>
‘‘สพฺพเมตํ อภิญฺญาย, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</p>
  
<p>
‘‘อปริเมเยฺย อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, เภสชฺชสฺส อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา เอกทิวสํ สตฺถารา อตฺตโน สาวเก ปฎิปาฎิยา ฐานนฺตเร ฐเปเนฺตน อปฺปาพาธานํ  อคฺคฎฺฐาเน ฐปิโต โส ปรินิพฺพานสมเย สงฺฆมเชฺฌ ภิกฺขูนํ โอวาทมุเขน อญฺญํ พฺยากโรโนฺต –</p>


<ol>
<li>
‘‘โย ปุเพฺพ กรณียานิ, ปจฺฉา โส กาตุมิจฺฉติ;  
  
สุขา โส ธํสเต ฐานา, ปจฺฉา จ มนุตปฺปติฯ  
</li>
  
<li>
‘‘ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
‘‘สุสุขํ วต นิพฺพานํ, สมฺมาสมฺพุทฺธเทสิตํ;  
  
อโสกํ วิรชํ เขมํ, ยตฺถ ทุกฺขํ นิรุชฺฌตี’’ติฯ – คาถาตฺตยมภาสิ;  
</li>
  
<p>ตตฺถ  ติ โย ปุคฺคโล ปุเพฺพ ปุเรตรํ ชราโรคาทีหิ อนภิภูตกาเลเยว กาตพฺพานิ อตฺตโน หิตสุขาวหานิ กมฺมานิ ปมาทวเสน อกตฺวา ปจฺฉา โส กาตพฺพกาลํ อติกฺกมิตฺวา กาตุํ อิจฺฉติฯ ติ จ นิปาตมตฺตํฯ ตทา ปน ชราโรคาทีหิ อภิภูตตฺตา กาตุํ น สโกฺกติ, อสโกฺกโนฺต จ ติ โส ปุคฺคโล สุขา  ฐานา สคฺคโต นิพฺพานโต จ ตทุปายสฺส อนุปฺปาทิตตฺตา ปริหายโนฺต ‘‘อกตํ เม กลฺยาณ’’นฺติอาทินา (ม. นิ. ๓.๒๔๘; เนตฺติ. ๑๒๐) ปจฺฉา จ อนุตปฺปติ วิปฺปฎิสารํ อาปชฺชติฯ -กาโร ปทสนฺธิกโรฯ อหํ ปน กรณียํ กตฺวา เอว ตุเมฺห เอวํ วทามีติ ทเสฺสโนฺต ติ ทุติยํ คาถมาหฯ
</ol></p>


<p>ตตฺถ ติ ‘‘เอตฺตโก อย’’นฺติ ปริจฺฉิชฺช ชานนฺติ น พหุํ มญฺญนฺตีติ อโตฺถฯ สมฺมาปฎิปตฺติวเสน หิ ยถาวาที ตถาการี เอว โสภติ, น ตโต อญฺญถาฯ กรณียปริยาเยน สาธารณโต วุตฺตมตฺถํ อิทานิ สรูปโต ทเสฺสตุํ ติอาทินา ตติยํ คาถมาหฯ ตสฺสโตฺถ – สมฺมา สามํ สพฺพธมฺมานํ พุทฺธตฺตา  ภควตา  สพฺพโส โสกเหตูนํ อภาวโต  วิคตราคาทิรชตฺตา  จตูหิ โยเคหิ อนุปทฺทุตตฺตา  นิพฺพานํ สุฎฺฐุ  กสฺมา?  ยสฺมิํ นิพฺพาเน สกลํ  อจฺจนฺตเมว วูปสมตีติฯ</p>

</p>


<h3>๔. ธนิยเตฺถรคาถาวณฺณนา</h3>
<p>  ติ อายสฺมโต ธนิยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิขิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนมานโส นฬมาลาย ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ราชคเห กุมฺภการกุเล นิพฺพตฺติตฺวา ติ ลทฺธนาโม วยปฺปโตฺต กุมฺภการกเมฺมน ชีวติฯ เตน จ สมเยน สตฺถา ธนิยสฺส กุมฺภการสฺส สาลายํ นิสีทิตฺวา ปุกฺกุสาติสฺส กุลปุตฺตสฺส  (ม. นิ. ๓.๓๔๒ อาทโย) เทเสสิฯ โส ตํ สุตฺวา กตกิโจฺจ อโหสิฯ ธนิโย ตสฺส ปรินิพฺพุตภาวํ สุตฺวา ‘‘นิยฺยานิกํ วต พุทฺธสาสนํ, ยตฺถ เอกรตฺติปริจเยนาปิ วฎฺฎทุกฺขโต มุญฺจิตุํ สกฺกา’’ติ ปฎิลทฺธสโทฺธ ปพฺพชิตฺวา  กุฎิมณฺฑนานุยุโตฺต  วิหรโนฺต กุฎิกรณํ ปฎิจฺจ ภควตา ครหิโต สงฺฆิเก เสนาสเน วสโนฺต วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๘.๑-๗) –</p>


<p>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
วิปินเคฺคน คจฺฉนฺตํ, อทฺทสํ โลกนายกํฯ  
</p>
  
<p>
‘‘นฬมาลํ คเหตฺวาน, นิกฺขมโนฺต จ ตาวเท;  
  
ตตฺถทฺทสาสิํ สมฺพุทฺธํ, โอฆติณฺณมนาสวํฯ  
</p>
  
<p>
‘‘ปสนฺนจิโตฺต สุมโน, นฬมาลมปูชยิํ;  
  
ทกฺขิเณยฺยํ มหาวีรํ, สพฺพโลกานุกมฺปกํฯ  
</p>
  
<p>
‘‘เอกติํเส อิโต กเปฺป, ยํ มาลมภิโรปยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา เย ภิกฺขู ธุตงฺคสมาธาเนน อตฺตานํ อุกฺกํเสตฺวา สงฺฆภตฺตาทิํ สาทิยเนฺต อเญฺญ ภิกฺขู อวชานนฺติ, เตสํ โอวาททานมุเขน อญฺญํ พฺยากโรโนฺต –</p>


<ol>
<li>
‘‘สุขเญฺจ ชีวิตุํ อิเจฺฉ, สามญฺญสฺมิํ อเปกฺขวา;  
  
สงฺฆิกํ นาติมเญฺญยฺย, จีวรํ ปานโภชนํฯ  
</li>
  
<li>
สุขเญฺจ  
ชีวิตุํ อิเจฺฉ, สามญฺญสฺมิํ อเปกฺขวา;  
  
อหิ มูสิกโสพฺภํว, เสเวถ สยนาสนํฯ  
</li>
  
<li>
สุขเญฺจ ชีวิตุํ อิเจฺฉ, สามญฺญสฺมิํ อเปกฺขวา;  
  
อิตรีตเรน ตุเสฺสยฺย, เอกธมฺมญฺจ ภาวเย’’ติฯ – ติโสฺส คาถา อภาสิ;  
</li>
  
<p>ตตฺถ ติ สามญฺญสฺมิํ สมณภาเว อเปกฺขวา สิกฺขาย ติพฺพคารโว หุตฺวา สุขํ ชีวิตุํ อิเจฺฉยฺย เจ, อเนสนํ ปหาย สามญฺญสุเขน สเจ ชีวิตุกาโมติ อโตฺถ ฯ นฺติ สงฺฆโต อาภตํ จีวรํ อาหารํ น อวมเญฺญยฺย, สงฺฆสฺส อุปฺปชฺชนกลาโภ นาม ปริสุทฺธุปฺปาโท โหตีติ ตํ ปริภุญฺชนฺตสฺส อาชีวปาริสุทฺธิสมฺภเวน สามญฺญสุขํ หตฺถคตเมวาติ อธิปฺปาโยฯ ติ อหิ วิย มูสิกาย ขตพิลํ  เสเวยฺย เสนาสนํฯ ยถา นาม สโปฺป สยมตฺตโน อาสยํ อกตฺวา มูสิกาย อเญฺญน วา กเต อาสเย วสิตฺวา เยน กามํ ปกฺกมติ, เอวเมวํ ภิกฺขุ สยํ เสนาสนกรณา สํกิเลสํ อนาปชฺชิตฺวา ยตฺถ กตฺถจิ วสิตฺวา ปกฺกเมยฺยาติ อโตฺถฯ
</ol></p>


<p>อิทานิ วุเตฺต อวุเตฺต จ ปจฺจเย ยถาลาภสโนฺตเสเนว สามญฺญสุขํ โหติ, น อญฺญถาติ ทเสฺสโนฺต อาห ติ, เยน เกนจิ หีเนน วา ปณีเตน วา ยถาลเทฺธน ปจฺจเยน สโนฺตสํ อาปเชฺชยฺยาติ อโตฺถฯ นฺติ อปฺปมาทภาวํ, ตญฺหิ อนุยุญฺชนฺตสฺส อนวชฺชํ สพฺพํ โลกิยสุขํ โลกุตฺตรสุขญฺจ หตฺถคตเมว โหติฯ เตนาห ภควา – ‘‘อปฺปมโตฺต หิ ฌายโนฺต, ปโปฺปติ วิปุลํ สุข’’นฺติ (ม. นิ. ๒.๓๕๒; ธ. ป. ๒๗)ฯ</p>

</p>


<h3>๕. มาตงฺคปุตฺตเตฺถรคาถาวณฺณนา</h3>
<p>นฺติ  อายสฺมโต มาตงฺคปุตฺตเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล หิมวนฺตสมีเป มหโต ชาตสฺสรสฺส เหฎฺฐา มหติ นาคภวเน มหานุภาโว นาคราชา หุตฺวา นิพฺพโตฺต เอกทิวสํ นาคภวนโต นิกฺขมิตฺวา วิจรโนฺต สตฺถารํ อากาเสน คจฺฉนฺตํ ทิสฺวา ปสนฺนมานโส อตฺตโน สีสมณินา ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ มาตงฺคสฺส นาม กุฎุมฺพิกสฺส ปุโตฺต  หุตฺวา นิพฺพโตฺต  เตฺวว ปญฺญายิตฺถฯ โส วิญฺญุตํ ปโตฺต อลสชาติโก หุตฺวา กิญฺจิ กมฺมํ อกโรโนฺต ญาตเกหิ อเญฺญหิ จ ครหิโต ‘‘สุขชีวิโน อิเม สมณา สกฺยปุตฺติยา’’ติ สุขชีวิตํ อากงฺขโนฺต ภิกฺขูหิ กตปริจโย หุตฺวา สตฺถารํ อุปสงฺกมิตฺวา ธมฺมํ สุตฺวา ปฎิลทฺธสโทฺธ ปพฺพชิตฺวา อเญฺญ ภิกฺขู อิทฺธิมเนฺต ทิสฺวา อิทฺธิพลํ ปเตฺถตฺวา สตฺถุ สนฺติเก กมฺมฎฺฐานํ คเหตฺวา ภาวนํ อนุยุญฺชโนฺต ฉฬภิโญฺญ อโหสิฯ เตน วุตฺตํ  (อป. เถร ๒.๔๘.๘-๒๙) –</p>


<p>
‘‘ปทุมุตฺตโร นาม ชิโน, สพฺพธมฺมาน ปารคู;  
  
วิเวกกาโม สมฺพุโทฺธ, คจฺฉเต อนิลญฺชเสฯ  
</p>
  
<p>
‘‘อวิทูเร หิมวนฺตสฺส, มหาชาตสฺสโร อหุ;  
  
ตตฺถ เม ภวนํ อาสิ, ปุญฺญกเมฺมน สํยุตํฯ  
</p>
  
<p>
‘‘ภวนา อภินิกฺขมฺม, อทฺทสํ โลกนายกํ;  
  
อินฺทีวรํว ชลิตํ, อาทิตฺตํว หุตาสนํฯ  
</p>
  
<p>
‘‘วิจินํ นทฺทสํ ปุปฺผํ, ปูชยิสฺสนฺติ นายกํ;  
  
สกํ จิตฺตํ ปสาเทตฺวา, อวนฺทิํ สตฺถุโน อหํฯ  
</p>
  
<p>
‘‘มม สีเส มณิํ คยฺห, ปูชยิํ โลกนายกํ;  
  
อิมาย มณิปูชาย, วิปาโก โหตุ ภทฺทโกฯ  
</p>
  
<p>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
อนฺตลิเกฺข ฐิโต สตฺถา, อิมํ คาถํ อภาสถฯ  
</p>
  
<p>
‘‘โส เต อิชฺฌตุ สงฺกโปฺป, ลภสฺสุ วิปุลํ สุขํ;  
  
อิมาย มณิปูชาย, อนุโภหิ มหายสํฯ  
</p>
  
<p>
‘‘อิทํ วตฺวาน ภควา, ชลชุตฺตมนามโก;  
  
อคมาสิ พุทฺธเสโฎฺฐ, ยตฺถ จิตฺตํ ปณีหิตํฯ  
</p>
  
<p>
‘‘สฎฺฐิกปฺปานิ เทวิโนฺท, เทวรชฺชมการยิํ;  
  
อเนกสตกฺขตฺตุญฺจ, จกฺกวตฺตี อโหสหํฯ  
</p>
  
<p>
‘‘ปุพฺพกมฺมํ สรนฺตสฺส, เทวภูตสฺส เม สโต;  
  
มณิ นิพฺพตฺตเต มยฺหํ, อาโลกกรโณ มมํฯ  
</p>
  
<p>
‘‘ฉฬสีติสหสฺสานิ  
, นาริโย เม ปริคฺคหา;  
  
วิจิตฺตวตฺถาภรณา, อามุกฺกมณิกุณฺฑลาฯ  
</p>
  
<p>
‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรนฺติ มํ นิจฺจํ, มณิปูชายิทํ ผลํฯ  
</p>
  
<p>
‘‘โสณฺณมยา  
มณิมยา, โลหิตงฺกมยา ตถา;  
  
ภณฺฑา เม สุกตา โหนฺติ, ยทิจฺฉสิ ปิฬนฺธนาฯ  
</p>
  
<p>
‘‘กูฎาคารา คหา รมฺมา, สยนญฺจ มหารหํ;  
  
มม สงฺกปฺปมญฺญาย, นิพฺพตฺตนฺติ ยทิจฺฉกํฯ  
</p>
  
<p>
‘‘ลาภา เตสํ สุลทฺธญฺจ, เย ลภนฺติ อุปสฺสุติํ;  
  
ปุญฺญเกฺขตฺตํ มนุสฺสานํ, โอสธํ สพฺพปาณินํฯ  
</p>
  
<p>
‘‘มยฺหมฺปิ สุกตํ กมฺมํ, โยหํ อทกฺขิ นายกํ;  
  
วินิปาตา ปมุโตฺตมฺหิ, ปโตฺตมฺหิ อจลํ ปทํฯ  
</p>
  
<p>
‘‘ยํ ยํ โยนูปปชฺชามิ, เทวตฺตํ อถ มานุสํ;  
  
ทิวสเญฺจว รตฺติญฺจ, อาโลโก โหติ เม สทาฯ  
</p>
  
<p>
‘‘ตาเยว มณิปูชาย, อนุโภตฺวาน สมฺปทา;  
  
ญาณาโลโก มยา ทิโฎฺฐ, ปโตฺตมฺหิ อจลํ ปทํฯ  
</p>
  
<p>
‘‘สตสหสฺสิโต กเปฺป, ยํ มณิํ อภิปูชยิํ;  
  
ทุคฺคติํ นาภิชานามิ, มณิปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา ปุคฺคลาธิฎฺฐานวเสน โกสชฺชํ ครหโนฺต อตฺตโน จ วีริยารมฺภํ กิเตฺตโนฺต –</p>


<ol>
<li>
‘‘อติสีตํ อติอุณฺหํ, อติสายมิทํ อหุ;  
  
อิติ วิสฺสฎฺฐกมฺมเนฺต, ขณา อเจฺจนฺติ มาณเวฯ  
</li>
  
<li>
‘‘โย จ สีตญฺจ อุณฺหญฺจ, ติณา ภิโยฺย น มญฺญติ;  
  
กรํ ปุริสกิจฺจานิ, โส สุขา น วิหายติฯ  
</li>
  
<li>
‘‘ทพฺพํ  
กุสํ โปฎกิลํ, อุสีรํ มุญฺชปพฺพชํ;  
  
อุรสา ปนุทิสฺสามิ, วิเวกมนุพฺรูหย’’นฺติฯ – คาถาตฺตยมาห;  
</li>
  
<p>ตตฺถ นฺติ หิมปาตวทฺทลาทินา อติวิย สีตํ, ติ อาเนตฺวา สมฺพโนฺธฯ นฺติ ธมฺมปริตาปาทินา อติวิย อุณฺหํ, อุภเยนปิ อุตุวเสน โกสชฺชวตฺถุมาหฯ นฺติ ทิวสสฺส ปริณติยา อติสายํ, สายคฺคหเณเนว เจตฺถ ปาโตปิ สงฺคยฺหติ , ตทุภเยน กาลวเสน โกสชฺชวตฺถุมาหฯ ติ อิมินา ปกาเรนฯ เอเตน ‘‘อิธ, ภิกฺขเว, ภิกฺขุนา กมฺมํ กตฺตพฺพํ โหตี’’ติอาทินา (อ. นิ. ๘.๘๐; ที. นิ. ๓.๓๓๔) วุตฺตํ โกสชฺชวตฺถุํ  สงฺคณฺหาติฯ ติ ปริจฺจตฺตโยคกมฺมเนฺตฯ ติ พุทฺธุปฺปาทาทโย พฺรหฺมจริยวาสสฺส โอกาสาฯ ติ อติกฺกมนฺติฯ ติ สเตฺตฯ ติ ติณโต อุปริ น มญฺญติ, ติณํ วิย มญฺญติ, สีตุณฺหานิ อภิภวิตฺวา อตฺตนา กตฺตพฺพํ กโรติฯ นฺติ กโรโนฺตฯ ติ วีรปุริเสน กตฺตพฺพานิ อตฺตหิตปรหิตานิฯ ติ สุขโต, นิพฺพานสุขโตติ อธิปฺปาโยฯ ตติยคาถาย อโตฺถ เหฎฺฐา วุโตฺตเยวฯ
</ol></p>

</p>


<h3>๖. ขุชฺชโสภิตเตฺถรคาถาวณฺณนา</h3>
<p>ติ อายสฺมโต ขุชฺชโสภิตเตฺถรสฺส คาถาฯ กา อุปฺปตฺติ? อยํ กิร ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ ภควนฺตํ มหตา ภิกฺขุสเงฺฆน สทฺธิํ คจฺฉนฺตํ ทิสฺวา ปสนฺนมานโส ทสหิ คาถาหิ อภิตฺถวิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท ปาฎลิปุตฺตนคเร พฺราหฺมณกุเล นิพฺพตฺติ, ‘‘โสภิโต’’ติสฺส นามํ  อโหสิฯ โถกํ ขุชฺชธาตุกตาย ปน เตฺวว ปญฺญายิตฺถฯ โส วยปฺปโตฺต สตฺถริ ปรินิพฺพุเต อานนฺทเตฺถรสฺส สนฺติเก ปพฺพชิตฺวา ฉฬภิโญฺญ อโหสิฯ เตน วุตฺตํ  (อป. เถร ๒.๔๗.๔๙-๕๘) –</p>


<p>
‘‘กกุธํ วิลสนฺตํว, เทวเทวํ นราสภํ;  
  
รถิยํ ปฎิปชฺชนฺตํ, โก ทิสฺวา น ปสีทติฯ  
</p>
  
<p>
‘‘ตมนฺธการํ นาเสตฺวา, สนฺตาเรตฺวา พหุํ ชนํ;  
  
ญาณาโลเกน โชตนฺตํ, โก ทิสฺวา น ปสีทติฯ  
</p>
  
<p>
‘‘วสีสตสหเสฺสหิ, นียนฺตํ โลกนายกํ;  
  
อุทฺธรนฺตํ พหู สเตฺต, โก ทิสฺวา น ปสีทติฯ  
</p>
  
<p>
‘‘อาหนนฺตํ ธมฺมเภริํ, มทฺทนฺตํ ติตฺถิเย คเณ;  
  
สีหนาทํ วินทนฺตํ, โก ทิสฺวา น ปสีทติฯ  
</p>
  
<p>
‘‘ยาวตา พฺรหฺมโลกโต, อาคนฺตฺวาน สพฺรหฺมกา;  
  
ปุจฺฉนฺติ นิปุเณ ปเญฺห, โก ทิสฺวา น ปสีทติฯ  
</p>
  
<p>
‘‘ยสฺสญฺชลิํ กริตฺวาน, อายาจนฺติ สเทวกา;  
  
เตน ปุญฺญํ อนุโภนฺติ, โก ทิสฺวา น ปสีทติฯ  
</p>
  
<p>
‘‘สเพฺพ  
ชนา สมาคนฺตฺวา, สมฺปวาเรนฺติ จกฺขุมํ;  
  
น วิกมฺปติ อชฺฌิโฎฺฐ, โก ทิสฺวา น ปสีทติฯ  
</p>
  
<p>
‘‘นครํ ปวิสโต ยสฺส, รวนฺติ เภริโย พหู;  
  
วินทนฺติ คชา มตฺตา, โก ทิสฺวา น ปสีทติฯ  
</p>
  
<p>
‘‘วีถิยา คจฺฉโต ยสฺส, สพฺพาภา โชตเต สทา;  
  
อพฺภุนฺนตา สมา โหนฺติ, โก ทิสฺวา น ปสีทติฯ  
</p>
  
<p>
‘‘พฺยาหรนฺตสฺส พุทฺธสฺส, จกฺกวาฬมฺปิ สุยฺยติ;  
  
สเพฺพ สเตฺต วิญฺญาเปติ, โก ทิสฺวา น ปสีทติฯ  
</p>
  
<p>
‘‘สตสหสฺสิโต กเปฺป, ยํ พุทฺธมภิกิตฺตยิํ;  
  
ทุคฺคติํ นาภิชานามิ, กิตฺตนาย อิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ  ปน หุตฺวา ปฐมมหาสงฺคีติกาเล ราชคเห สตฺตปณฺณิคุหายํ สนฺนิปติเตน สเงฺฆน ‘‘อายสฺมนฺตํ อานนฺทํ อามเนฺตหี’’ติ อาณโตฺต ปถวิยํ นิมุชฺชิตฺวา เถรสฺส ปุรโต อุฎฺฐหิตฺวา สงฺฆสฺส สาสนํ อาโรเจตฺวา สยํ ปุเรตรํ อากาเสน คนฺตฺวา สตฺตปณฺณิคุหาทฺวารํ สมฺปาปุณิฯ เตน จ สมเยน มารสฺส มารกายิกานญฺจ ปฎิเสธนตฺถํ เทวสเงฺฆน เปสิตา อญฺญตรา เทวตา สตฺตปณฺณิคุหาทฺวาเร ฐิตา โหติ, ตสฺสา ขุชฺชโสภิโต เถโร อตฺตโน อาคมนํ กเถโนฺต –</p>


<ol>
<li>
‘‘เย  
จิตฺตกถี พหุสฺสุตา, สมณา ปาฎลิปุตฺตวาสิโน;  
  
เตสญฺญตโรยมายุวา, ทฺวาเร ติฎฺฐติ ขุชฺชโสภิโต’’ติฯ – ปฐมํ คาถมาห;  
</li>
  
<p>ตตฺถ ติ วิจิตฺตธมฺมกถิกา, สงฺขิปนํ, วิตฺถารณํ คมฺภีรกรณํ อุตฺตานีกรณํ กงฺขาวิโนทนํ ธมฺมปติฎฺฐาปนนฺติ เอวมาทีหิ นานานเยหิ ปเรสํ อชฺฌาสยานุรูปํ ธมฺมสฺส กถนสีลาติ อโตฺถฯ ติ ปริยตฺติปฎิเวธพาหุสจฺจปาริปูริยา พหุสฺสุตาฯ สพฺพโส สมิตปาปตาย ติ ปาฎลิปุตฺตนครวาสิตาย ปาฎลิปุตฺตวาสิโน, เตสํ อญฺญตโร,  ทีฆายุ อายสฺมาฯ ติ สตฺตปณฺณิคุหาย ทฺวาเร ติฎฺฐติ, สงฺฆสฺส อนุมติยา ปวิสิตุนฺติ อโตฺถฯ ตํ สุตฺวา สา เทวตา เถรสฺส อาคมนํ สงฺฆสฺส นิเวเทนฺตี –
</ol></p>


<ol>
<li>
‘‘เย  
จิตฺตกถี…เป.… ทฺวาเร ติฎฺฐติ มาลุเตริโต’’ติฯ – ทุติยํ คาถมาห;  
  
<p>ตตฺถ ติ อิทฺธิจิตฺตชนิเตน วายุนา เอริโต, อิทฺธิพเลน อาคโตติ อโตฺถฯ
</ol></p>


<p>เอวํ  ตาย เทวตาย นิเวทิเตน สเงฺฆน กโตกาโส เถโร สงฺฆสฺส สนฺติกํ คจฺฉโนฺต –</p>


<ol>
<li>
‘‘สุยุเทฺธน สุยิเฎฺฐน, สงฺคามวิชเยน จ;  
  
พฺรหฺมจริยานุจิเณฺณน, เอวายํ สุขเมธตี’’ติฯ –  
</li>
  
<p>อิมาย ตติยคาถาย อญฺญํ พฺยากาสิฯ
</ol></p>


<p>ตตฺถ ติ ปุพฺพภาเค ตทงฺควิกฺขมฺภนปฺปหานวเสน กิเลเสหิ สุฎฺฐุ ยุชฺฌเนนฯ ติ อนฺตรนฺตรา กลฺยาณมิเตฺตหิ ทินฺนสปฺปายธมฺมทาเนนฯ ติ สมุเจฺฉทปฺปหานวเสน สพฺพโส กิเลสาภิสงฺขารนิมฺมถเนน ลทฺธสงฺคามวิชเยน จฯ ติ อนุจิเณฺณน อคฺคมคฺคพฺรหฺมจริเยนฯ ติ เอวํ วุตฺตปฺปกาเรน อยํ ขุชฺชโสภิโต นิพฺพานสุขํ ผลสมาปตฺติสุขญฺจ เอธติ, อนุภวตีติ อโตฺถฯ</p>

</p>


<h3>๗. วารณเตฺถรคาถาวณฺณนา</h3>
<p>ติ อายสฺมโต วารณเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต อิโต ทฺวานวุเต กเปฺป ติสฺสสฺส ภควโต อุปฺปตฺติโต ปุเรตรเมว  พฺราหฺมณกุเล นิพฺพตฺติตฺวา พฺราหฺมณานํ วิชฺชาสิเปฺปสุ ปารคู หุตฺวา อิสิปพฺพชฺชํ ปพฺพชิตฺวา จตุปณฺณาสสหสฺสานํ อเนฺตวาสิกานํ มเนฺต วาเจโนฺต วสติฯ เตน จ สมเยน ติสฺสสฺส ภควโต โพธิสตฺตภูตสฺส ตุสิตา กายา จวิตฺวา จริมภเว มาตุกุจฺฉิํ โอกฺกมเนน มหาปถวิกโมฺป อโหสิฯ ตํ ทิสฺวา มหาชโน ภีโต สํวิโคฺค นํ อิสิํ อุปสงฺกมิตฺวา ปถวิกมฺปนการณํ ปุจฺฉิฯ โส ‘‘มหาโพธิสโตฺต มาตุกุจฺฉิํ โอกฺกมิ, เตนายํ ปถวิกโมฺป, ตสฺมา มา ภายถา’’ติ พุทฺธุปฺปาทสฺส ปุพฺพนิมิตฺตภาวํ กเถตฺวา สมสฺสาเสสิ, พุทฺธารมฺมณญฺจ ปีติํ ปฎิเวเทสิฯ โส เตน ปุญฺญกเมฺมน เทวมนุเสฺสสุ  สํสรโนฺต อิมสฺมิํ  พุทฺธุปฺปาเท โกสลรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต อญฺญตรสฺส อารญฺญกสฺส เถรสฺส สนฺติเก ธมฺมํ สุตฺวา ลทฺธปฺปสาโท ปพฺพชิตฺวา สมณธมฺมํ กโรติฯ โส เอกทิวสํ พุทฺธุปฎฺฐานํ คจฺฉโนฺต อนฺตรามเคฺค อหินกุเล อญฺญมญฺญํ กลหํ กตฺวา กาลงฺกเต ทิสฺวา ‘‘อิเม สตฺตา อญฺญมญฺญวิโรเธน ชีวิตกฺขยํ ปตฺตา’’ติ สํวิคฺคมานโส หุตฺวา ภควโต สนฺติกํ คโต, ตสฺส ภควา จิตฺตาจารํ ญตฺวา ตทนุรูปเมว โอวาทํ เทโนฺต –</p>


<ol>
<li>
‘‘โยธ โกจิ มนุเสฺสสุ, ปรปาณานิ หิํสติ;  
  
อสฺมา โลกา ปรมฺหา จ, อุภยา ธํสเต นโรฯ  
</li>
  
<li>
‘‘โย จ เมเตฺตน จิเตฺตน, สพฺพปาณานุกมฺปติ;  
  
พหุญฺหิ โส ปสวติ, ปุญฺญํ ตาทิสโก นโรฯ  
</li>
  
<li>
‘‘สุภาสิตสฺส สิเกฺขถ, สมณูปาสนสฺส จ;  
  
เอกาสนสฺส จ รโห, จิตฺตวูปสมสฺสา จา’’ติฯ – ติโสฺส คาถา อภาสิ;  
</li>
  
<p>ตตฺถ ติ อิธ มนุเสฺสสุ โย โกจิ ขตฺติโย วา พฺราหฺมโณ วา เวโสฺส วา สุโทฺท วา คหโฎฺฐ วา ปพฺพชิโต วาฯ มนุสฺสคฺคหณเญฺจตฺถ อุกฺกฎฺฐสตฺตนิทสฺสนนฺติ ทฎฺฐพฺพํฯ ติ ปรสเตฺต มาเรติ วิพาธติ จฯ ติ อิธ โลกโตฯ ติ ปรโลกโตฯ ติ อุภยโต ธํสติ, อุภยโลกปริยาปนฺนหิตสุขโต ปริหายตีติ อโตฺถฯ ติ สโตฺตฯ
</ol></p>


<p>เอวํ ปรปีฬาลกฺขณํ ปาปธมฺมํ ทเสฺสตฺวา อิทานิ ปรปีฬานิวตฺติลกฺขณํ กุสลํ ธมฺมํ ทเสฺสโนฺต ติอาทินา ทุติยํ คาถมาหฯ ตตฺถ ติ เมตฺตาสมฺปยุเตฺตน จิเตฺตน อปฺปนาปเตฺตน อิตรีตเรน วาฯ ติ สเพฺพ ปาเณ อตฺตโน โอรสปุเตฺต วิย เมตฺตายติฯ ติ  โส ตถารูโป เมตฺตาวิหารี ปุคฺคโล พหุํ มหนฺตํ อนปฺปกํ กุสลํ ปสวติ ปฎิลภติ อธิคจฺฉติฯ</p>


<p>อิทานิ  ตํ สสมฺภาเร สมถวิปสฺสนาธเมฺม นิโยเชโนฺต ติอาทินา ตติยํ คาถมาหฯ ตตฺถ ติ อปฺปิจฺฉกถาทิเภทํ สุภาสิตํ ปริยตฺติธมฺมํ สวนธารณปริปุจฺฉาทิวเสน สิเกฺขยฺยฯ ติ สมิตปาปานํ สมณานํ กลฺยาณมิตฺตานํ อุปาสกานํ กาเลน กาลํ อุปสงฺกมิตฺวา ปยิรุปาสนเญฺจว ปฎิปตฺติยา เตสํ สมีปจริยญฺจ  สิเกฺขยฺยฯ ติ เอกสฺส อสหายสฺส กายวิเวกํ อนุพฺรูหนฺตสฺส รโห กมฺมฎฺฐานานุโยควเสน อาสนํ นิสชฺชํ สิเกฺขยฺยฯ เอวํ กมฺมฎฺฐานํ อนุยุญฺชโนฺต ภาวนญฺจ มตฺถกํ ปาเปโนฺต สมุเจฺฉทวเสน กิเลสานํ จิตฺตสฺส วูปสมญฺจ สิเกฺขยฺยฯ ยาหิ อธิสีลสิกฺขาทีหิ กิเลสา อจฺจนฺตเมว วูปสนฺตา ปหีนา โหนฺติ, ตา มคฺคผลสิกฺขา สิกฺขนฺตสฺส อจฺจนฺตเมว จิตฺตํ วูปสนฺตํ นาม โหตีติฯ คาถาปริโยสาเน วิปสฺสนํ วเฑฺฒตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๗.๕๙-๗๒) –</p>


<p>
‘‘อโชฺฌคาเหตฺวา หิมวํ, มเนฺต วาเจมหํ ตทา;  
  
จตุปญฺญาสสหสฺสานิ, สิสฺสา มยฺหํ อุปฎฺฐหุํฯ  
</p>
  
<p>
‘‘อธิตา เวทคู สเพฺพ, ฉฬเงฺค ปารมิํ คตา;  
  
สกวิชฺชาหุปตฺถทฺธา, หิมวเนฺต วสนฺติ เตฯ  
</p>
  
<p>
‘‘จวิตฺวา ตุสิตา กายา, เทวปุโตฺต มหายโส;  
  
อุปฺปชฺชิ มาตุกุจฺฉิสฺมิํ, สมฺปชาโน ปติสฺสโตฯ  
</p>
  
<p>
‘‘สมฺพุเทฺธ อุปปชฺชเนฺต, ทสสหสฺสิ กมฺปถ;  
  
อนฺธา จกฺขุํ อลภิํสุ, อุปฺปชฺชนฺตมฺหิ นายเกฯ  
</p>
  
<p>
‘‘สพฺพาการํ ปกมฺปิตฺถ, เกวลา วสุธา อยํ;  
  
นิโคฺฆสสทฺทํ สุตฺวาน, อุพฺพิชฺชิํสุ มหาชนาฯ  
</p>
  
<p>
‘‘สเพฺพ ชนา สมาคมฺม, อาคจฺฉุํ มม สนฺติกํ;  
  
วสุธายํ ปกมฺปิตฺถ, กิํ วิปาโก ภวิสฺสติฯ  
</p>
  
<p>
‘‘อวจาสิํ  
ตทา เตสํ, มา เภถ นตฺถิ โว ภยํ;  
  
วิสฎฺฐา โหถ สเพฺพปิ, อุปฺปาโทยํ สุวตฺถิโกฯ  
</p>
  
<p>
‘‘อฎฺฐเหตูหิ สมฺผุสฺส, วสุธายํ ปกมฺปติ;  
  
ตถา นิมิตฺตา ทิสฺสนฺติ, โอภาโส วิปุโล มหาฯ  
</p>
  
<p>
‘‘อสํสยํ พุทฺธเสโฎฺฐ, อุปฺปชฺชิสฺสติ จกฺขุมา;  
  
สญฺญาเปตฺวาน ชนตํ, ปญฺจสีเล กเถสหํฯ  
</p>
  
<p>
‘‘สุตฺวาน ปญฺจสีลานิ, พุทฺธุปฺปาทญฺจ ทุลฺลภํ;  
  
อุเพฺพคชาตา สุมนา, ตุฎฺฐหฎฺฐา อหํสุ เตฯ  
</p>
  
<p>
‘‘เทฺวนวุเต อิโต กเปฺป, ยํ นิมิตฺตํ วิยากริํ;  
  
ทุคฺคติํ นาภิชานามิ, พฺยากรณสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
วารณเตฺถรคาถาวณฺณนา นิฎฺฐิตาฯ  
  
<h3>๘. วสฺสิกเตฺถรคาถาวณฺณนา</h3>
<p>  ติ อายสฺมโต วสฺสิกเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต อตฺถทสฺสิสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนจิโตฺต ปิลกฺขผลานิ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท โกสลรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต สตฺถุ ยมกปาฎิหาริยํ ทิสฺวา ปฎิลทฺธสโทฺธ ปพฺพชิตฺวา สมณธมฺมํ กโรโนฺต อาพาธิโก อโหสิฯ อถ นํ ญาตกา เวชฺชปริทิเฎฺฐน เภสชฺชวิธินา อุปฎฺฐหิตฺวา อโรคมกํสุฯ โส ตมฺหา อาพาธา วุฎฺฐิโต สํเวคชาโต ภาวนํ อุสฺสุกฺกาเปตฺวา ฉฬภิโญฺญ อโหสิฯ เตน วุตฺตํ  (อป. เถร ๒.๔๗.๔๐-๔๔) –</p>


<p>
‘‘วนนฺตเร  
พุทฺธํ ทิสฺวา, อตฺถทสฺสิํ มหายสํ;  
  
ปสนฺนจิโตฺต สุมโน, ปิลกฺขสฺส ผลํ อทาฯ  
</p>
  
<p>
‘‘อฎฺฐารเส กปฺปสเต, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ  ปน หุตฺวา อากาเสน ญาตกานํ สนฺติเก คนฺตฺวา อากาเส ฐิโต ธมฺมํ เทเสตฺวา เต สรเณสุ สีเลสุ จ ปติฎฺฐาเปสิฯ เตสุ เกจิ กาลงฺกตา สรเณสุ สีเลสุ จ ปติฎฺฐิตตฺตา สเคฺค นิพฺพตฺติํสุฯ อถ นํ สตฺถา พุทฺธุปฎฺฐานํ อุปคตํ ‘‘กิํ เต, วสฺสิก, ญาตีนํ อาโรคฺย’’นฺติ ปุจฺฉิฯ โส ญาตีนํ อตฺตนา กตํ อุปการํ สตฺถุ กเถโนฺต –</p>


<ol>
<li>
‘‘เอโกปิ สโทฺธ เมธาวี, อสฺสทฺธานีธ ญาตินํ;  
  
ธมฺมโฎฺฐ สีลสมฺปโนฺน, โหติ อตฺถาย พนฺธุนํฯ  
</li>
  
<li>
‘‘นิคฺคยฺห อนุกมฺปาย, โจทิตา ญาตโย มยา;  
  
ญาติพนฺธวเปเมน, การํ กตฺวาน ภิกฺขุสุฯ  
</li>
  
<li>
‘‘เต อพฺภตีตา กาลงฺกตา, ปตฺตา เต ติทิวํ สุขํ;  
  
ภาตโร มยฺหํ มาตา จ, โมทนฺติ กามกามิโน’’ติฯ –  
</li>
  
<p>ติโสฺส คาถา อภาสิฯ
</ol></p>


<p>ตตฺถายํ  ปฐมคาถาย อโตฺถ – โย กมฺมผลสทฺธาย จ รตนตฺตยสทฺธาย จ วเสน  ตโต เอว กมฺมสฺสกตญาณาทิโยคโต  สตฺถุ โอวาทธเมฺม นวโลกุตฺตรธเมฺม จ ฐิตตฺตา  อาจารสีลสฺส มคฺคสีลสฺส ผลสีลสฺส จ วเสน  โส  ยถาวุตฺตาย สทฺธาย อภาเวน  อิมสฺมิํ โลเก ‘‘อมฺหากํ อิเม’’ติ ญาตพฺพเฎฺฐน  ตถา เปมพนฺธเนน พนฺธนเฎฺฐน ติ จ ลทฺธนามานํ พนฺธวานํ  หิตาย ติฯ</p>


<p>เอวํ  สาธารณโต วุตฺตมตฺถํ อตฺตูปนายิกํ กตฺวา ทเสฺสตุํ ติอาทินา อิตรคาถา วุตฺตาฯ ตตฺถ ติ อิทานิปิ ทุคฺคตา กุสลํ อกตฺวา อายติํ ปริกฺกิเลสํ ปุน มานุภวิตฺถาติ นิคฺคเหตฺวา ญาตโย มยา โอวทิตาฯ  ‘‘อมฺหากํ อยํ พนฺธโว’’ติ เอวํ ปวเตฺตน เปเมน มม โอวาทํ อติกฺกมิตุํ อสโกฺกนฺตา  ปสนฺนจิตฺตา หุตฺวา จีวราทิปจฺจยทาเนน เจว อุปฎฺฐาเนน จ ภิกฺขูสุ สกฺการสมฺมานํ กตฺวา  หุตฺวา อิมํ โลกํ อติกฺกนฺตาฯ ปุน ติ นิปาตมตฺตํฯ นฺติ เทวโลกปริยาปนฺนสุขํ, สุขํ วา อิฎฺฐํ ติทิวํ อธิคตาฯ ‘‘เก ปน เต’’ติ อาหฯ ‘‘ติฯ อตฺตนา ยถากามิตวตฺถุกามสมงฺคิโน หุตฺวา อภิรมนฺตีติ อโตฺถฯ</p>

</p>


<h3>๙. ยโสชเตฺถรคาถาวณฺณนา</h3>
<p>ติ  อายสฺมโต ยโสชเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต กาเล อารามโคปกกุเล นิพฺพตฺติตฺวา วิญฺญุตํ ปโตฺต เอกทิวสํ วิปสฺสิํ ภควนฺตํ อากาเสน คจฺฉนฺตํ ทิสฺวา ปสนฺนมานโส ลพุชผลํ อทาสิฯ</p>


<p>โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถินครทฺวาเร เกวฎฺฎคาเม ปญฺจกุลสตเชฎฺฐกสฺส เกวฎฺฎสฺส ปุโตฺต หุตฺวา นิพฺพตฺติ, ติสฺส นามํ อกํสุฯ โส วยปฺปโตฺต อตฺตโน สหาเยหิ เกวฎฺฎปุเตฺตหิ สทฺธิํ มจฺฉคหณตฺถํ อจิรวติยํ นทิยํ ชาลํ ขิปิฯ ตเตฺถโก สุวณฺณวโณฺณ มหามโจฺฉ อโนฺตชาลํ ปาวิสิฯ ตํ เต รโญฺญ ปเสนทิสฺส ทเสฺสสุํ ฯ ราชา ‘‘อิมสฺส สุวณฺณวณฺณสฺส มจฺฉสฺส วณฺณการณํ ภควา ชานาตี’’ติ มจฺฉํ คาหาเปตฺวา ภควโต  ทเสฺสสิฯ ภควา ‘‘อยํ กสฺสปสฺส สมฺมาสมฺพุทฺธสฺส สาสเน โอสกฺกมาเน ปพฺพชิตฺวา มิจฺฉา ปฎิปชฺชโนฺต สาสนํ โอสกฺกาเปตฺวา นิรเย นิพฺพโตฺต เอกํ พุทฺธนฺตรํ นิรเย ปจฺจิตฺวา ตโต จุโต อจิรวติยํ มโจฺฉ หุตฺวา นิพฺพโตฺต’’ติ วตฺวา ตสฺส ภคินีนญฺจ นิรเย นิพฺพตฺตภาวํ, ตสฺส ภาติกเตฺถรสฺส ปรินิพฺพุตภาวญฺจ เตเนว กถาเปตฺวา อิมิสฺสา อฎฺฐุปฺปตฺติยา  เทเสสิฯ</p>


<p>สตฺถุ เทสนํ สุตฺวา ยโสโช สํเวคชาโต สทฺธิํ อตฺตโน สหาเยหิ ภควโต สนฺติเก ปพฺพชิตฺวา ปติรูเป ฐาเน วสโนฺต เอกทิวสํ สปริโส ภควนฺตํ วนฺทิตุํ เชตวนํ อคมาสิฯ ตสฺส อาคมเน เสนาสนปญฺญาปนาทินา วิหาเร อุจฺจาสทฺทมหาสโทฺท อโหสิฯ ตํ สุตฺวา ‘‘ภควา สปริสํ ยโสชํ ปณาเมสี’’ติ (อุทา. ๒๓) สพฺพํ อุทาเน อาคตนเยน เวทิตพฺพํฯ ปณามิโต ปน อายสฺมา ยโสโช กสาภิหโต ภโทฺท อสฺสาชานีโย วิย สํวิคฺคมานโส สทฺธิํ ปริสาย วคฺคุมุทาย นทิยา ตีเร วสโนฺต ฆเฎโนฺต วายมโนฺต วิปสฺสนํ วเฑฺฒตฺวา อโนฺตวเสฺสเยว ฉฬภิโญฺญ อโหสิฯ เตน วุตฺตํ  (อป. เถร ๒.๔๗.๓๒-๓๙) –</p>


<p>
‘‘นคเร พนฺธุมติยา, อารามิโก อหํ ตทา;  
  
อทฺทสํ วิรชํ พุทฺธํ, คจฺฉนฺตํ อนิลญฺชเสฯ  
</p>
  
<p>
‘‘ลพุชํ ผลมาทาย, พุทฺธเสฎฺฐสฺสทาสหํ;  
  
อากาเสว ฐิโต สโนฺต, ปฎิคฺคณฺหิ มหายโสฯ  
</p>
  
<p>
‘‘วิตฺติสญฺชานโน มยฺหํ, ทิฎฺฐธมฺมสุขาวโห;  
  
ผลํ พุทฺธสฺส ทตฺวาน, วิปฺปสเนฺนน เจตสาฯ  
</p>
  
<p>
‘‘อธิคญฺฉิํ ตทา ปีติํ, วิปุลํ สุขมุตฺตมํ;  
  
อุปฺปชฺชเตว รตนํ, นิพฺพตฺตสฺส ตหิํ ตหิํฯ  
</p>
  
<p>
‘‘เอกนวุติโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิญฺญํ  ปน สมานํ สปริสํ อายสฺมนฺตํ ยโสชํ สตฺถา ปโกฺกสิตฺวา อาเนญฺชสมาปตฺตินา ปฎิสนฺถารมกาสิฯ โส สเพฺพปิ  ธุตงฺคธเมฺม สมาทาย วตฺตติฯ เตนสฺส สรีรํ กิสํ อโหสิ ลูขํ ทุพฺพณฺณํ, ตํ ภควา ปรมปฺปิจฺฉตาย ปสํสโนฺต –</p>


<ol>
<li>
‘‘กาลปพฺพงฺคสงฺกาโส  
, กิโส ธมนิสนฺถโต;  
  
มตฺตญฺญู อนฺนปานมฺหิ, อทีนมานโส นโร’’ติฯ – ปฐมํ คาถมาห;  
</li>
  
<p>ตตฺถ ติ มํสูปจยวิคเมน กิสทุสณฺฐิตสรีราวยวตาย ทนฺติลตาปพฺพสทิสโงฺค, เตนาห ติฯ ติ โมเนยฺยปฎิปทาปูรเณน กิสสรีโรฯ ติ ธมนีหิ สนฺถตคโตฺต อปฺปมํสโลหิตตาย ปากฎีหิ กณฺฑรสิราหิ วิตตสรีโรฯ ติ ปริเยสนปฎิคฺคหณปริโภควิสฺสชฺชเนสุ ปมาณญฺญูฯ ติ โกสชฺชาทีหิ อนภิภูตตฺตา อลีนจิโตฺต อกุสีตวุตฺติฯ ติ ปุริโส, โปริสสฺส ธุรสฺส วหนโต โปริสลกฺขณสมฺปโนฺน ปุริสโธรโยฺหติ อธิปฺปาโยฯ
</ol></p>


<p>เอวํ เถโร สตฺถารา ปสโฎฺฐ ปสฎฺฐภาวานุรูปํ อตฺตโน อธิวาสนขนฺติวีริยารมฺภวิเวกาภิรติกิตฺตนมุเขน ภิกฺขูนํ ธมฺมํ กเถโนฺต –</p>


<ol>
<li>
‘‘ผุโฎฺฐ ฑํเสหิ มกเสหิ, อรญฺญสฺมิํ พฺรหาวเน;  
  
นาโค สงฺคามสีเสว, สโต ตตฺราธิวาสเยฯ  
</li>
  
<li>
‘‘ยถา พฺรหฺมา ตถา เอโก, ยถา เทโว ตถา ทุเว;  
  
ยถา คาโม ตถา ตโย, โกลาหลํ ตตุตฺตริ’’นฺติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ ติ ยถา นาม อาชาเนโยฺย หตฺถินาโค ยุทฺธมณฺฑเล อสิสตฺติโตมราทิปฺปหาเร อธิวาเสตฺวา ปรเสนํ วิทฺธํเสติ, เอวํ ภิกฺขุ  อรญฺญานิยํ ฑํสาทิปริสฺสเย   สมฺปชาโน อธิวาเสยฺย, อธิวาเสตฺวา จ ภาวนาพเลน มารพลํ วิธเมยฺยฯ</p>


<p>ติ ยถา พฺรหฺมา เอกโก จิตฺตปฺปโกปรหิโต ฌานสุเขน นิจฺจเมว สุขิโต วิหรติ ติ ภิกฺขุปิ เอโก อทุติโย วิเวกสุขมนุพฺรูเหโนฺต สุขํ วิหรติฯ เอกสฺส สามญฺญสุขํ ปณีตนฺติ หิ วุตฺตํฯ เอเตน เอกวิหารี ภิกฺขุ ‘‘พฺรหฺมสโม’’ติ โอวาทํ เทติฯ ติ ยถา เทวานํ อนฺตรนฺตรา  จิตฺตปฺปโกโปปิ สิยา, ตถา ทฺวินฺนํ ภิกฺขูนํ สหวาเส ฆฎฺฎนาปิ ภเวยฺยาติ สทุติยวาเสน ภิกฺขุ ‘‘เทวสโม’’ติ วุโตฺตฯ ติ อสฺมิเมว ปาเฐ ติณฺณํ ภิกฺขูนํ สหวาโส คามวาสสทิโส วิเวกวาโส น โหตีติ อธิปฺปาโย ฯ นฺติ ตโต ตยโต อุปริ จ พหูนํ สํวาโส โกลาหลํ อุจฺจาสทฺทมหาสทฺทมหาชนสนฺนิปาตสทิโส, ตสฺมา เอกวิหารินา ภวิตพฺพนฺติ อธิปฺปาโยติฯ</p>

</p>


<h3>๑๐. สาฎิมตฺติยเตฺถรคาถาวณฺณนา</h3>
<p>ติ อายสฺมโต สาฎิมตฺติยเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต สิทฺธตฺถสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต เอกทิวสํ สตฺถารํ ทิสฺวา ปสนฺนมานโส ตาลวณฺฎํ อทาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท มคธรเฎฺฐ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต เหตุสมฺปนฺนตาย อารญฺญกภิกฺขูนํ สนฺติเก ปพฺพชิตฺวา วิปสฺสนาย กมฺมํ กโรโนฺต ฉฬภิโญฺญ อโหสิฯ เตน วุตฺตํ  (อป. เถร ๑.๓๘.๔๓-๔๗) –</p>


<p>
‘‘สิทฺธตฺถสฺส  
ภควโต, ตาลวณฺฎมทาสหํ;  
  
สุมเนหิ ปฎิจฺฉนฺนํ, ธารยามิ มหารหํฯ  
</p>
  
<p>
‘‘จตุนฺนวุติโต กเปฺป, ตาลวณฺฎมทาสหํ;  
  
ทุคฺคติํ นาภิชานามิ, ตาลวณฺฎสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา ภิกฺขู โอวทติ อนุสาสติ พหู จ สเตฺต ธมฺมํ กเถตฺวา สรเณสุ จ สีเลสุ จ ปติฎฺฐาเปสิฯ อญฺญตรญฺจ กุลํ อสฺสทฺธํ อปฺปสนฺนํ สทฺธํ ปสนฺนํ อกาสิฯ เตน ตสฺมิํ กุเล มนุสฺสา เถเร อภิปฺปสนฺนา อเหสุํฯ ตเตฺถกา ทาริกา อภิรูปา ทสฺสนียา เถรํ ปิณฺฑาย ปวิฎฺฐํ สกฺกจฺจํ โภชเนน ปริวิสติฯ อเถกทิวสํ มาโร ‘‘เอวํ อิมสฺส อยโส วฑฺฒิสฺสติ, อปฺปติโฎฺฐ ภวิสฺสตี’’ติ จิเนฺตตฺวา เถรสฺส รูเปน คนฺตฺวา ตํ ทาริกํ หเตฺถ อคฺคเหสิฯ ทาริกา ‘‘นายํ มนุสฺสสมฺผโสฺส’’ติ จ อญฺญาสิ, หตฺถญฺจ มุญฺจาเปสิฯ ตํ ทิสฺวา ฆรชโน เถเร อปฺปสาทํ ชเนสิฯ ปุนทิวเส เถโร ตํ การณํ อนาวเชฺชโนฺต ตํ ฆรํ อคมาสิฯ ตตฺถ มนุสฺสา อนาทรํ อกํสุฯ เถโร ตํ การณํ อาวเชฺชโนฺต มารสฺส กิริยํ ทิสฺวา ‘‘ตสฺส คีวายํ กุกฺกุรกุณปํ ปฎิมุญฺจตู’’ติ อธิฎฺฐหิตฺวา  ตสฺส โมจนตฺถํ อุปคเตน มาเรน อตีตทิวเส กตกิริยํ  กถาเปตฺวา ตํ ตเชฺชตฺวา วิสฺสเชฺชสิฯ ตํ ทิสฺวา ฆรสามิโก ‘‘ขมถ, ภเนฺต, อจฺจย’’นฺติ ขมาเปตฺวา ‘‘อชฺชตเคฺค อหเมว, ภเนฺต, ตุเมฺห อุปฎฺฐหามี’’ติ อาหฯ เถโร ตสฺส ธมฺมํ กเถโนฺต –</p>


<ol>
<li>
‘‘อหุ ตุยฺหํ ปุเร สทฺธา, สา เต อชฺช น วิชฺชติ;  
  
ยํ ตุยฺหํ ตุยฺหเมเวตํ, นตฺถิ ทุจฺจริตํ มมฯ  
</li>
  
<li>
‘‘อนิจฺจา หิ จลา สทฺธา, เอวํ ทิฎฺฐา หิ สา มยา;  
  
รชฺชนฺติปิ วิรชฺชนฺติ, ตตฺถ กิํ ชิยฺยเต มุนิฯ  
</li>
  
<li>
‘‘ปจฺจติ มุนิโน ภตฺตํ, โถกํ โถกํ กุเล กุเล;  
  
ปิณฺฑิกาย จริสฺสามิ, อตฺถิ ชงฺฆพลํ มมา’’ติฯ –  
</li>
  
<p>ติโสฺส คาถา อภาสิฯ
</ol></p>


<p>ตตฺถ  ติ, อุปาสก, อิโต ปุเพฺพ ตว มยิ ‘‘อโยฺย ธมฺมจารี สมจารี’’ติอาทินา สทฺธา อโหสิ, สา สทฺธา เต ตว อชฺช อิทานิ น อุปลพฺภติฯ ตสฺมา นฺติ จตุปจฺจยทานํ, ตุยฺหเมว เอตํ โหตุ, น เตน มยฺหํ อโตฺถ, สมฺมา ปสนฺนจิเตฺตน หิ ทานํ นาม ทาตพฺพนฺติ อธิปฺปาโยฯ อถ วา นฺติ ยํ ตว มยิ อชฺช อคารวํ ปวตฺตํ, ตํ ตุยฺหเมว, ตสฺส ผลํ ตยา เอว ปจฺจนุภวิตพฺพํ, น มยาติ อโตฺถฯ ติ มม ปน ทุจฺจริตํ นาม นตฺถิ มเคฺคเนว ทุจฺจริตเหตูนํ กิเลสานํ สมุจฺฉินฺนตฺตาฯ</p>


<p>ติ ยสฺมา โปถุชฺชนิกา สทฺธา อนิจฺจา เอกนฺติกา น โหติ, ตโต เอว จลา อสฺสปิเฎฺฐ ฐปิตกุมฺภณฺฑํ วิย, ถุสราสิมฺหิ นิขาตขาณุกํ วิย จ อนวฎฺฐิตาฯ ติ เอวํ ภูตา จ สา สทฺธา มยา ตยิ ทิฎฺฐา ปจฺจกฺขโต วิทิตาฯ ติ เอวํ ตสฺสา อนวฎฺฐิตตฺตา เอว อิเม สตฺตา กทาจิ กตฺถจิ มิตฺตสนฺถววเสน รชฺชนฺติ สิเนหมฺปิ กโรนฺติ, กทาจิ วิรชฺชนฺติ วิรตฺตจิตฺตา โหนฺติฯ ติ ตสฺมิํ ปุถุชฺชนานํ รชฺชเน วิรชฺชเน จ มุนิ ปพฺพชิโต กิํ ชิยฺยติ, กา ตสฺส หานีติ อโตฺถฯ</p>


<p>‘‘สเจ มม ปจฺจเย น คณฺหถ, กถํ ตุเมฺห ยาเปถา’’ติ เอวํ มา จินฺตยีติ ทเสฺสโนฺต ติ คาถมาหฯ ตสฺสโตฺถ  ปพฺพชิตสฺส  นาม  อนุฆรํ ทิวเส ทิวเส   ปจฺจเต, น จ ตุยฺหํ เอว เคเหฯ ติ อตฺถิ เม ชงฺฆพลํ, นาหํ โอภคฺคชโงฺฆ น ขโญฺช น จ ปาทโรคี, ตสฺมา  ปิณฺฑิกาย มิสฺสกภิกฺขาย จริสฺสามิ, ‘‘ยถาปิ ภมโร ปุปฺผ’’นฺติอาทินา (ธ. ป. ๔๙; เนตฺติ. ๑๒๓) สตฺถารา วุตฺตนเยน ปิณฺฑาย จริตฺวา ยาเปสฺสามีติ ทเสฺสติฯ</p>

</p>


<h3>๑๑. อุปาลิเตฺถรคาถาวณฺณนา</h3>
<p>  ติ อายสฺมโต อุปาลิเตฺถรสฺส คาถาฯ กา อุปฺปตฺติ? อยมฺปิ ปทุมุตฺตรสฺส ภควโต กาเล หํสวตีนคเร กุลฆเร นิพฺพโตฺต เอกทิวสํ สตฺถุ ธมฺมํ สุณโนฺต สตฺถารํ เอกํ ภิกฺขุํ วินยธรานํ อคฺคฎฺฐาเน ฐเปนฺตํ ทิสฺวา อธิการกมฺมํ กตฺวา ตํ ฐานนฺตรํ ปเตฺถสิฯ โส ยาวชีวํ กุสลํ กตฺวา เทวมนุเสฺสสุ สํสรโนฺต อิมสฺมิํ พุทฺธุปฺปาเท กปฺปกเคเห ปฎิสนฺธิํ คณฺหิ, ติสฺส นามํ อกํสุฯ โส วยปฺปโตฺต อนุรุทฺธาทีนํ ฉนฺนํ ขตฺติยานํ ปสาทโก หุตฺวา ตถาคเต อนุปิยมฺพวเน วิหรเนฺต ปพฺพชนตฺถาย นิกฺขมเนฺตหิ ฉหิ ขตฺติเยหิ สทฺธิํ นิกฺขมิตฺวา ปพฺพชิฯ ตสฺส ปพฺพชฺชาวิธานํ ปาฬิยํ อาคตเมว (จูฬว. ๓๓๐)ฯ</p>


<p>โส ปพฺพชิตฺวา อุปสมฺปโนฺน สตฺถุ สนฺติเก กมฺมฎฺฐานํ คเหตฺวา ‘‘มยฺหํ, ภเนฺต, อรญฺญวาสํ อนุชานาถา’’ติ อาหฯ ภิกฺขุ ตว อรเญฺญ วสนฺตสฺส เอกเมว ธุรํ วฑฺฒิสฺสติ, อมฺหากํ ปน สนฺติเก วสนฺตสฺส คนฺถธุรญฺจ วิปสฺสนาธุรญฺจ ปริปูเรสฺสตีติฯ เถโร สตฺถุ วจนํ สมฺปฎิจฺฉิตฺวา วิปสฺสนาย กมฺมํ กโรโนฺต นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๑.๑.๔๔๑-๕๙๕) –</p>


<p>
‘‘นคเร หํสวติยา, สุชาโต นาม พฺราหฺมโณ;  
  
อสีติโกฎินิจโย, ปหูตธนธญฺญวาฯ  
</p>
  
<p>
‘‘อชฺฌายโก มนฺตธโร, ติณฺณํ เวทาน ปารคู;  
  
ลกฺขเณ อิติหาเส จ, สธเมฺม ปารมิํ คโตฯ  
</p>
  
<p>
‘‘ปริพฺพาชา เอกสิขา, โคตมา พุทฺธสาวกา;  
  
จรกา ตาปสา เจว, จรนฺติ มหิยา ตทาฯ  
</p>
  
<p>
‘‘เตปิ  
มํ ปริวาเรนฺติ, พฺราหฺมโณ วิสฺสุโต อิติ;  
  
พหุชฺชโน มํ ปูเชติ, นาหํ ปูเชมิ กิญฺจนํฯ  
</p>
  
<p>
‘‘ปูชารหํ น ปสฺสามิ, มานตฺถโทฺธ อหํ ตทา;  
  
พุโทฺธติ วจนํ นตฺถิ, ตาว นุปฺปชฺชเต ชิโนฯ  
</p>
  
<p>
‘‘อจฺจเยน อโหรตฺตํ, ปทุมุตฺตรนามโก;  
  
สพฺพํ ตมํ วิโนเทตฺวา, โลเก อุปฺปชฺชิ จกฺขุมาฯ  
</p>
  
<p>
‘‘วิตฺถาริเก  
พาหุชเญฺญ, ปุถุภูเต จ สาสเน;  
  
อุปาคมิ ตทา พุโทฺธ, นครํ หํสสวฺหยํฯ  
</p>
  
<p>
‘‘ปิตุ อตฺถาย โส พุโทฺธ, ธมฺมํ เทเสสิ จกฺขุมา;  
  
เตน กาเลน ปริสา, สมนฺตา โยชนํ ตทาฯ  
</p>
  
<p>
‘‘สมฺมโต มนุชานํ โส, สุนโนฺท นาม ตาปโส;  
  
ยาวตา พุทฺธปริสา, ปุเปฺผหจฺฉาทยี ตทาฯ  
</p>
  
<p>
‘‘จตุสจฺจํ ปกาเสเนฺต, เสเฎฺฐ จ ปุปฺผมณฺฑเป;  
  
โกฎิสตสหสฺสานํ, ธมฺมาภิสมโย อหุฯ  
</p>
  
<p>
‘‘สตฺตรตฺตินฺทิวํ พุโทฺธ, วเสฺสตฺวา ธมฺมวุฎฺฐิโย;  
  
อฎฺฐเม ทิวเส ปเตฺต, สุนนฺทํ กิตฺตยี ชิโนฯ  
</p>
  
<p>
‘‘เทวโลเก มนุเสฺส วา, สํสรโนฺต อยํ ภเว;  
  
สเพฺพสํ ปวโร หุตฺวา, ภเวสุ สํสริสฺสติฯ  
</p>
  
<p>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
มนฺตาณิปุโตฺต ปุโณฺณติ, เหสฺสติ สตฺถุ สาวโกฯ  
</p>
  
<p>
‘‘เอวํ กิตฺตยิ สมฺพุโทฺธ, สุนนฺทํ ตาปสํ ตทา;  
  
หาสยโนฺต ชนํ สพฺพํ, ทสฺสยโนฺต สกํ พลํฯ  
</p>
  
<p>
‘‘กตญฺชลี นมสฺสนฺติ, สุนนฺทํ ตาปสํ ชนา;  
  
พุเทฺธ การํ กริตฺวาน, โสเธสิ คติมตฺตโนฯ  
</p>
  
<p>
‘‘ตตฺถ เม อหุ สงฺกโปฺป, สุตฺวาน มุนิโน วจํ;  
  
อหมฺปิ การํ กสฺสามิ, ยถา ปสฺสามิ โคตมํฯ  
</p>
  
<p>
‘‘เอวาหํ จินฺตยิตฺวาน, กิริยํ จินฺตยิํ มม;  
  
กฺยาหํ กมฺมํ อาจรามิ, ปุญฺญเกฺขเตฺต อนุตฺตเรฯ  
</p>
  
<p>
‘‘อยญฺจ ปาฐิโก ภิกฺขุ, สพฺพปาฐิสฺส สาสเน;  
  
วินเย อคฺคนิกฺขิโตฺต, ตํ ฐานํ ปตฺถเย อหํฯ  
</p>
  
<p>
‘‘อิทํ  
  
เม อมิตํ โภคํ, อโกฺขภํ สาครูปมํ;  
  
เตน โภเคน พุทฺธสฺส, อารามํ มาปเย อหํฯ  
</p>
  
<p>
‘‘โสภนํ นาม อารามํ, นครสฺส ปุรตฺถโต;  
  
กิณิตฺวา สตสหเสฺสน, สงฺฆารามํ อมาปยิํฯ  
</p>
  
<p>
‘‘กูฎาคาเร จ ปาสาเท, มณฺฑเป หมฺมิเย คุหา;  
  
จงฺกเม สุกเต กตฺวา, สงฺฆารามํ อมาปยิํฯ  
</p>
  
<p>
‘‘ชนฺตาฆรํ อคฺคิสาลํ, อโถ อุทกมาฬกํ;  
  
นฺหานฆรํ มาปยิตฺวา, ภิกฺขุสงฺฆสฺสทาสหํฯ  
</p>
  
<p>
‘‘อาสนฺทิโย ปีฐเก จ, ปริโภเค จ ภาชเน;  
  
อารามิกญฺจ เภสชฺชํ, สพฺพเมตํ อทาสหํฯ  
</p>
  
<p>
‘‘อารกฺขํ ปฎฺฐเปตฺวาน, ปาการํ การยิํ ทฬฺหํ;  
  
มา นํ โกจิ วิเหเฐสิ, สนฺตจิตฺตาน ตาทินํฯ  
</p>
  
<p>
‘‘สตสหเสฺสนาวาสํ, สงฺฆาราเม อมาปยิํ;  
  
เวปุลฺลํ ตํ มาปยิตฺวา, สมฺพุทฺธํ อุปนามยิํฯ  
</p>
  
<p>
‘‘นิฎฺฐาปิโต มยาราโม, สมฺปฎิจฺฉ ตุวํ มุนิ;  
  
นิยฺยาเทสฺสามิ ตํ วีร, อธิวาเสหิ จกฺขุมฯ  
</p>
  
<p>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
มม สงฺกปฺปมญฺญาย, อธิวาเสสิ นายโกฯ  
</p>
  
<p>
‘‘อธิวาสนมญฺญาย, สพฺพญฺญุสฺส มเหสิโน;  
  
โภชนํ ปฎิยาเทตฺวา, กาลมาโรจยิํ อหํฯ  
</p>
  
<p>
‘‘อาโรจิตมฺหิ กาลมฺหิ, ปทุมุตฺตรนายโก;  
  
ขีณาสวสหเสฺสหิ, อารามํ เม อุปาคมิฯ  
</p>
  
<p>
‘‘นิสินฺนํ กาลมญฺญาย, อนฺนปาเนน ตปฺปยิํ;  
  
ภุตฺตาวิํ กาลมญฺญาย, อิทํ วจนมพฺรวิํฯ  
</p>
  
<p>
‘‘กีโต สตสหเสฺสน, ตตฺตเกเนว การิโต;  
  
โสภโน นาม อาราโม, สมฺปฎิจฺฉ ตุวํ มุนิฯ  
</p>
  
<p>
‘‘อิมินารามทาเนน  
, เจตนาปณิธีหิ จ;  
  
ภเว นิพฺพตฺตมาโนหํ, ลภามิ มม ปตฺถิตํฯ  
</p>
  
<p>
‘‘ปฎิคฺคเหตฺวา สมฺพุโทฺธ, สงฺฆารามํ สุมาปิตํ;  
  
ภิกฺขุสเงฺฆ นิสีทิตฺวา, อิทํ วจนมพฺรวิฯ  
</p>
  
<p>
‘‘โย โส พุทฺธสฺส ปาทาสิ, สงฺฆารามํ สุมาปิตํ;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘หตฺถี  
อสฺสา รถา ปตฺตี, เสนา จ จตุรงฺคินี;  
  
ปริวาเรสฺสนฺติมํ นิจฺจํ, สงฺฆารามสฺสิทํ ผลํฯ  
</p>
  
<p>
‘‘สฎฺฐิ ตูรสหสฺสานิ, เภริโย สมลงฺกตา;  
  
ปริวาเรสฺสนฺติมํ นิจฺจํ, สงฺฆารามสฺสิทํ ผลํฯ  
</p>
  
<p>
‘‘ฉฬสีติสหสฺสานิ, นาริโย สมลงฺกตา;  
  
วิจิตฺตวตฺถาภรณา, อามุตฺตมณิกุณฺฑลาฯ  
</p>
  
<p>
‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรสฺสนฺติมํ นิจฺจํ, สงฺฆารามสฺสิทํ ผลํฯ  
</p>
  
<p>
‘‘ติํสกปฺปสหสฺสานิ, เทวโลเก รมิสฺสติ;  
  
สหสฺสกฺขตฺตุํ เทวิโนฺท, เทวรชฺชํ กริสฺสติฯ  
</p>
  
<p>
‘‘เทวราเชน ปตฺตพฺพํ, สพฺพํ ปฎิลภิสฺสติ;  
  
อนูนโภโค หุตฺวาน, เทวรชฺชํ กริสฺสติฯ  
</p>
  
<p>
‘‘สหสฺสกฺขตฺตุํ จกฺกวตฺตี, ราชา รเฎฺฐ ภวิสฺสติฯ  
  
ปถพฺยา รชฺชํ วิปุลํ, คณนาโต อสงฺขิยํฯ  
</p>
  
<p>
‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
อุปาลิ นาม นาเมน, เหสฺสติ สตฺถุ สาวโกฯ  
</p>
  
<p>
‘‘วินเย ปารมิํ ปตฺวา, ฐานาฐาเน จ โกวิโท;  
  
ชินสาสนํ ธาเรโนฺต, วิหริสฺสตินาสโวฯ  
</p>
  
<p>
‘‘สพฺพเมตํ  
อภิญฺญาย, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, เอตทเคฺค ฐเปสฺสติฯ  
</p>
  
<p>
‘‘อปริเมยฺยุปาทาย, ปเตฺถมิ ตว สาสนํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</p>
  
<p>
‘‘ยถา สูลาวุโต โปโส, ราชทเณฺฑน ตชฺชิโต;  
  
สูเล สาตํ อวินฺทโนฺต, ปริมุตฺติํว อิจฺฉติฯ  
</p>
  
<p>
‘‘ตเถวาหํ มหาวีร, ภวทเณฺฑน ตชฺชิโต;  
  
กมฺมสูลาวุโต สโนฺต, ปิปาสาเวทนฎฺฎิโตฯ  
</p>
  
<p>
‘‘ภเว สาตํ น วินฺทามิ, ฑยฺหโนฺต ตีหิ อคฺคิภิ;  
  
ปริมุตฺติํ คเวสามิ, ยถาปิ ราชทณฺฑิโตฯ  
</p>
  
<p>
‘‘ยถา วิสาโท ปุริโส, วิเสน ปริปีฬิโต;  
  
อคทํ โส คเวเสยฺย, วิสฆาตายุปาลนํฯ  
</p>
  
<p>
‘‘คเวสมาโน  
ปเสฺสยฺย, อคทํ วิสฆาตกํ;  
  
ตํ ปิวิตฺวา สุขี อสฺส, วิสมฺหา ปริมุตฺติยาฯ  
</p>
  
<p>
‘‘ตเถวาหํ มหาวีร, ยถา วิสหโต นโร;  
  
สมฺปีฬิโต อวิชฺชาย, สทฺธมฺมาคทเมสหํฯ  
</p>
  
<p>
‘‘ธมฺมาคทํ คเวสโนฺต, อทฺทกฺขิํ สกฺยสาสนํ;  
  
อคฺคํ สโพฺพสธานํ ตํ, สพฺพสลฺลวิโนทนํฯ  
</p>
  
<p>
‘‘ธโมฺมสธํ ปิวิตฺวาน, วิสํ สพฺพํ สมูหนิํ;  
  
อชรามรํ สีติภาวํ, นิพฺพานํ ผสฺสยิํ อหํฯ  
</p>
  
<p>
‘‘ยถา ภูตฎฺฎิโต โปโส, ภูตคฺคาเหน ปีฬิโต;  
  
ภูตเวชฺชํ คเวเสยฺย, ภูตสฺมา ปริมุตฺติยาฯ  
</p>
  
<p>
‘‘คเวสมาโน ปเสฺสยฺย, ภูตวิชฺชาสุ โกวิทํ;  
  
ตสฺส โส วิหเน ภูตํ, สมูลญฺจ วินาสเยฯ  
</p>
  
<p>
‘‘ตเถวาหํ มหาวีร, ตมคฺคาเหน ปีฬิโต;  
  
ญาณาโลกํ คเวสามิ, ตมโต ปริมุตฺติยาฯ  
</p>
  
<p>
‘‘อถทฺทสํ  
สกฺยมุนิํ, กิเลสตมโสธนํ;  
  
โส เม ตมํ วิโนเทสิ, ภูตเวโชฺชว ภูตกํฯ  
</p>
  
<p>
‘‘สํสารโสตํ สญฺฉินฺทิํ, ตณฺหาโสตํ นิวารยิํ;  
  
ภวํ อุคฺฆาฎยิํ สพฺพํ, ภูตเวโชฺชว มูลโตฯ  
</p>
  
<p>
‘‘ครุโฬ ยถา โอปตติ, ปนฺนคํ ภกฺขมตฺตโน;  
  
สมนฺตา โยชนสตํ, วิโกฺขเภติ มหาสรํฯ  
</p>
  
<p>
‘‘ปนฺนคํ โส คเหตฺวาน, อโธสีสํ วิเหฐยํ;  
  
อาทาย โส ปกฺกมติ, เยนกามํ วิหงฺคโมฯ  
</p>
  
<p>
‘‘ตเถวาหํ มหาวีร, ยถาปิ ครุโฬ พลี;  
  
อสงฺขตํ คเวสโนฺต, โทเส วิกฺขาลยิํ อหํฯ  
</p>
  
<p>
‘‘ทิโฎฺฐ อหํ ธมฺมวรํ, สนฺติปทมนุตฺตรํ;  
  
อาทาย วิหราเมตํ, ครุโฬ ปนฺนคํ ยถาฯ  
</p>
  
<p>
‘‘อาสาวตี นาม ลตา, ชาตา จิตฺตลตาวเน;  
  
ตสฺสา วสฺสสหเสฺสน, เอกํ นิพฺพตฺตเต ผลํฯ  
</p>
  
<p>
‘‘ตํ เทวา ปยิรุปาสนฺติ, ตาวทูรผเล สติ;  
  
เทวานํ สา ปิยา เอวํ, อาสาวตี ลตุตฺตมาฯ  
</p>
  
<p>
‘‘สตสหสฺสุปาทาย, ตาหํ ปริจเร มุนิ;  
  
สายํ ปาตํ นมสฺสามิ, เทวา อาสาวติํ ยถาฯ  
</p>
  
<p>
‘‘อวญฺฌา  
ปาริจริยา, อโมฆา จ นมสฺสนา;  
  
ทูราคตมฺปิ มํ สนฺตํ, ขโณยํ น วิราธยิฯ  
</p>
  
<p>
‘‘ปฎิสนฺธิํ น ปสฺสามิ, วิจินโนฺต ภเว อหํ;  
  
นิรูปธิ วิปฺปมุโตฺต, อุปสโนฺต จรามหํฯ  
</p>
  
<p>
‘‘ยถาปิ ปทุมํ นาม, สูริยรํเสน ปุปฺผติ;  
  
ตเถวาหํ มหาวีร, พุทฺธรํเสน ปุปฺผิโตฯ  
</p>
  
<p>
‘‘ยถา พลากโยนิมฺหิ, น วิชฺชติ ปุโม สทา;  
  
เมเฆสุ คชฺชมาเนสุ, คพฺภํ คณฺหนฺติ ตา สทาฯ  
</p>
  
<p>
‘‘จิรมฺปิ  
คพฺภํ ธาเรนฺติ, ยาว เมโฆ น คชฺชติ;  
  
ภารโต ปริมุจฺจนฺติ, ยทา เมโฆ ปวสฺสติฯ  
</p>
  
<p>
‘‘ปทุมุตฺตรพุทฺธสฺส, ธมฺมเมเฆน คชฺชโต;  
  
สเทฺทน ธมฺมเมฆสฺส, ธมฺมคพฺภํ อคณฺหหํฯ  
</p>
  
<p>
‘‘สตสหสฺสุปาทาย, ปุญฺญคพฺภํ ธเรมหํ;  
  
นปฺปมุจฺจามิ ภารโต, ธมฺมเมโฆ น คชฺชติฯ  
</p>
  
<p>
‘‘ยทา ตุวํ สกฺยมุนิ, รเมฺม กปิลวตฺถเว;  
  
คชฺชสิ ธมฺมเมเฆน, ภารโต ปริมุจฺจหํฯ  
</p>
  
<p>
‘‘สุญฺญตํ อนิมิตฺตญฺจ, ตถาปฺปณิหิตมฺปิ จ;  
  
จตุโร จ ผเล สเพฺพ, ธเมฺมวํ วิชนยิํ อหํฯ  
</p>
  
<p>
‘‘อปริเมยฺยุปาทาย, ปเตฺถมิ ตว สาสนํ;  
  
โส เม อโตฺถ อนุปฺปโตฺต, สนฺติปทมนุตฺตรํฯ  
</p>
  
<p>
‘‘วินเย ปารมิํ ปโตฺต, ยถาปิ ปาฐิโก อิสิ;  
  
น เม สมสโม อตฺถิ, ธาเรมิ สาสนํ อหํฯ  
</p>
  
<p>
‘‘วินเย ขนฺธเก จาปิ, ติกเจฺฉเท จ ปญฺจเก;  
  
เอตฺถ เม วิมติ นตฺถิ, อกฺขเร พฺยญฺชเนปิ วาฯ  
</p>
  
<p>
‘‘นิคฺคเห ปฎิกเมฺม จ, ฐานาฐาเน จ โกวิโท;  
  
โอสารเณ วุฎฺฐาปเน, สพฺพตฺถ ปารมิํ คโตฯ  
</p>
  
<p>
‘‘วินเย ขนฺธเก วาปิ, นิกฺขิปิตฺวา ปทํ อหํ;  
  
อุภโต วินิเวเฐตฺวา, รสโต โอสเรยฺยหํฯ  
</p>
  
<p>
‘‘นิรุตฺติยา สุกุสโล, อตฺถานเตฺถ จ โกวิโท;  
  
อนญฺญาตํ มยา นตฺถิ, เอกโคฺค สตฺถุ สาสเนฯ  
</p>
  
<p>
‘‘รูปทโกฺข อหํ อชฺช, สกฺยปุตฺตสฺส สาสเน;  
  
กงฺขํ สพฺพํ วิโนเทมิ, ฉินฺทามิ สพฺพสํสยํฯ  
</p>
  
<p>
‘‘ปทํ  
อนุปทญฺจาปิ, อกฺขรญฺจาปิ พฺยญฺชนํ;  
  
นิทาเน ปริโยสาเน, สพฺพตฺถ โกวิโท อหํฯ  
</p>
  
<p>
‘‘ยถาปิ  
ราชา พลวา, นิคฺคณฺหิตฺวา ปรนฺตเป;  
  
วิชินิตฺวาน สงฺคามํ, นครํ ตตฺถ มาปเยฯ  
</p>
  
<p>
‘‘ปาการํ ปริขญฺจาปิ, เอสิกํ ทฺวารโกฎฺฐกํ;  
  
อฎฺฎาลเก จ วิวิเธ, การเย นคเร พหูฯ  
</p>
  
<p>
‘‘สิงฺฆาฎกํ จจฺจรญฺจ, สุวิภตฺตนฺตราปณํ;  
  
การเยยฺย สภํ ตตฺถ, อตฺถานตฺถวินิจฺฉยํฯ  
</p>
  
<p>
‘‘นิคฺฆาตตฺถํ อมิตฺตานํ, ฉิทฺทาฉิทฺทญฺจ ชานิตุํ;  
  
พลกายสฺส รกฺขาย, เสนาปจฺจํ ฐเปติ โสฯ  
</p>
  
<p>
‘‘อารกฺขตฺถาย ภณฺฑสฺส, นิธานกุสลํ นรํ;  
  
มา เม ภณฺฑํ วินสฺสีติ, ภณฺฑรกฺขํ ฐเปติ โสฯ  
</p>
  
<p>
‘‘มมโตฺต โหติ โย รโญฺญ, วุทฺธิํ ยสฺส จ อิจฺฉติ;  
  
ตสฺสาธิกรณํ เทติ, มิตฺตสฺส ปฎิปชฺชิตุํฯ  
</p>
  
<p>
‘‘อุปฺปาเตสุ นิมิเตฺตสุ, ลกฺขเณสุ จ โกวิทํ;  
  
อชฺฌายกํ มนฺตธรํ, โปโรหิเจฺจ ฐเปติ โสฯ  
</p>
  
<p>
‘‘เอเตหเงฺคหิ สมฺปโนฺน, ขตฺติโยติ ปวุจฺจติ;  
  
สทา รกฺขนฺติ ราชานํ, จกฺกวาโกว ทุกฺขิตํฯ  
</p>
  
<p>
‘‘ตเถว ตฺวํ มหาวีร, หตามิโตฺตว ขตฺติโย;  
  
สเทวกสฺส โลกสฺส, ธมฺมราชาติ วุจฺจติฯ  
</p>
  
<p>
‘‘ติตฺถิเย นิหนิตฺวาน, มารญฺจาปิ สเสนกํ;  
  
ตมนฺธการํ วิธมิตฺวา, ธมฺมนครํ อมาปยิฯ  
</p>
  
<p>
‘‘สีลํ ปาการกํ ตตฺถ, ญาณํ เต ทฺวารโกฎฺฐกํ;  
  
สทฺธา เต เอสิกา วีร, ทฺวารปาโล จ สํวโรฯ  
</p>
  
<p>
‘‘สติปฎฺฐานมฎฺฎาลํ, ปญฺญา เต จจฺจรํ มุเน;  
  
อิทฺธิปาทญฺจ สิงฺฆาฎํ, ธมฺมวีถิ สุมาปิตาฯ  
</p>
  
<p>
‘‘สุตฺตนฺตํ อภิธมฺมญฺจ, วินยญฺจาปิ เกวลํ;  
  
นวงฺคํ พุทฺธวจนํ, เอสา ธมฺมสภา ตวฯ  
</p>
  
<p>
‘‘สุญฺญตํ  
อนิมิตฺตญฺจ, วิหารญฺจปฺปณีหิตํ;  
  
อาเนญฺชญฺจ นิโรโธ จ, เอสา ธมฺมกุฎี ตวฯ  
</p>
  
<p>
‘‘ปญฺญาย อโคฺค นิกฺขิโตฺต, ปฎิภาเน จ โกวิโท;  
  
สาริปุโตฺตติ นาเมน, ธมฺมเสนาปตี ตวฯ  
</p>
  
<p>
‘‘จุตูปปาตกุสโล  
, อิทฺธิยา ปารมิํ คโต;  
  
โกลิโต นาม นาเมน, โปโรหิโจฺจ ตวํ มุเนฯ  
</p>
  
<p>
‘‘โปราณกวํสธโร, อุคฺคเตโช ทุราสโท;  
  
ธุตวาทีคุเณนโคฺค, อกฺขทโสฺส ตวํ มุเนฯ  
</p>
  
<p>
‘‘พหุสฺสุโต ธมฺมธโร, สพฺพปาฐี จ สาสเน;  
  
อานโนฺท นาม นาเมน, ธมฺมารโกฺข ตวํ มุเนฯ  
</p>
  
<p>
‘‘เอเต สเพฺพ อติกฺกมฺม, ปเมสิ ภควา มมํ;  
  
วินิจฺฉยํ เม ปาทาสิ, วินเย วิญฺญุเทสิตํฯ  
</p>
  
<p>
‘‘โย โกจิ วินเย ปญฺหํ, ปุจฺฉติ พุทฺธสาวโก;  
  
ตตฺถ เม จินฺตนา นตฺถิ, ตเญฺญวตฺถํ กเถมหํฯ  
</p>
  
<p>
‘‘ยาวตา พุทฺธเขตฺตมฺหิ, ฐเปตฺวา ตํ มหามุนิ;  
  
วินเย มาทิโส นตฺถิ, กุโต ภิโยฺย ภวิสฺสติฯ  
</p>
  
<p>
‘‘ภิกฺขุสเงฺฆ นิสีทิตฺวา, เอวํ คชฺชติ โคตโม;  
  
อุปาลิสฺส สโม นตฺถิ, วินเย ขนฺธเกสุ จฯ  
</p>
  
<p>
‘‘ยาวตา พุทฺธภณิตํ, นวงฺคํ สตฺถุสาสนํ;  
  
วินโยคธํ ตํ สพฺพํ, วินยมูลปสฺสิโนฯ  
</p>
  
<p>
‘‘มม กมฺมํ สริตฺวาน, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</p>
  
<p>
‘‘สตสหสฺสุปาทาย, อิมํ ฐานํ อปตฺถยิํ;  
  
โส เม อโตฺถ อนุปฺปโตฺต, วินเย ปารมิํ คโตฯ  
</p>
  
<p>
‘‘สกฺยานํ นนฺทิชนโน, กปฺปโก อาสหํ ปุเร;  
  
วิชหิตฺวาน ตํ ชาติํ, ปุโตฺต ชาโต มเหสิโนฯ  
</p>
  
<p>
‘‘อิโต  
ทุติยเก กเปฺป, อญฺชโส นาม ขตฺติโย;  
  
อนนฺตเตโช อมิตยโส, ภูมิปาโล มหทฺธโนฯ  
</p>
  
<p>
‘‘ตสฺส รโญฺญ อหํ ปุโตฺต, จนฺทโน นาม ขตฺติโย;  
  
ชาติมเทนุปตฺถโทฺธ, ยสโภคมเทน จฯ  
</p>
  
<p>
‘‘นาคสตสหสฺสานิ, สพฺพาลงฺการภูสิตา;  
  
ติธาปภินฺนา มาตงฺคา, ปริวาเรนฺติ มํ สทาฯ  
</p>
  
<p>
‘‘สพเลหิ ปเรโตหํ, อุยฺยานํ คนฺตุกามโก;  
  
อารุยฺห สิริกํ นาคํ, นครา นิกฺขมิํ ตทาฯ  
</p>
  
<p>
‘‘จรเณน จ สมฺปโนฺน, คุตฺตทฺวาโร สุสํวุโต;  
  
เทวโล นาม สมฺพุโทฺธ, อาคจฺฉิ ปุรโต มมฯ  
</p>
  
<p>
‘‘เปเสตฺวา  
สิริกํ นาคํ, พุทฺธํ อาสาทยิํ ตทา;  
  
ตโต สญฺชาตโกโป โส, นาโค นุทฺธรเต ปทํฯ  
</p>
  
<p>
‘‘นาคํ รุณฺณมนํ ทิสฺวา, พุเทฺธ โกธํ อกาสหํ;  
  
วิเหสยิตฺวา สมฺพุทฺธํ, อุยฺยานํ อคมาสหํฯ  
</p>
  
<p>
‘‘สาตํ ตตฺถ น วินฺทามิ, สิโร ปชฺชลิโต ยถา;  
  
ปริฬาเหน ฑยฺหามิ, มโจฺฉว พฬิสาทโกฯ  
</p>
  
<p>
‘‘สสาครนฺตา ปถวี, อาทิตฺตา วิย โหติ เม;  
  
ปิตุ สนฺติกุปาคมฺม, อิทํ วจนมพฺรวิํฯ  
</p>
  
<p>
‘‘อาสีวิสํว กุปิตํ, อคฺคิกฺขนฺธํว อาคตํ;  
  
มตฺตํว กุญฺชรํ ทนฺติํ, ยํ สยมฺภุมสาทยิํฯ  
</p>
  
<p>
‘‘อาสาทิโต มยา พุโทฺธ, โฆโร อุคฺคตโป ชิโน;  
  
ปุรา สเพฺพ วินสฺสาม, ขมาเปสฺสาม ตํ มุนิํฯ  
</p>
  
<p>
‘‘โน เจ ตํ นิชฺฌาเปสฺสาม, อตฺตทนฺตํ สมาหิตํ;  
  
โอเรน สตฺตทิวสา, รฎฺฐํ เม วิธมิสฺสติฯ  
</p>
  
<p>
‘‘สุเมขโล โกสิโย จ, สิคฺคโว จาปิ สตฺตโก;  
  
อาสาทยิตฺวา อิสโย, ทุคฺคตา เต สรฎฺฐกาฯ  
</p>
  
<p>
‘‘ยทา  
กุปฺปนฺติ อิสโย, สญฺญตา พฺรหฺมจาริโน;  
  
สเทวกํ วินาเสนฺติ, สสาครํ สปพฺพตํฯ  
</p>
  
<p>
‘‘ติโยชนสหสฺสมฺหิ, ปุริเส สนฺนิปาตยิํ;  
  
<p>อจฺจยํ เทสนตฺถาย, สยมฺภุํ อุปสงฺกมิํฯ</p>


<p>
‘‘อลฺลวตฺถา อลฺลสิรา, สเพฺพว ปญฺชลีกตา;  
  
พุทฺธสฺส ปาเท นิปติตฺวา, อิทํ วจนมพฺรวุํฯ  
</p>
  
<p>
‘‘ขมสฺสุ ตฺวํ มหาวีร, อภิยาจติ ตํ ชโน;  
  
ปริฬาหํ วิโนเทหิ, มา โน รฎฺฐํ วินาสยฯ  
</p>
  
<p>
‘‘สเทวมานุสา สเพฺพ, สทานวา สรกฺขสา;  
  
อโยมเยน กูเฎน, สิรํ ภิเนฺทยฺยุ เม สทาฯ  
</p>
  
<p>
‘‘ทเก อคฺคิ น สณฺฐาติ, พีชํ เสเล น รูหติ;  
  
อคเท กิมิ น สณฺฐาติ, โกโป พุเทฺธ น ชายติฯ  
</p>
  
<p>
‘‘ยถา จ ภูมิ อจลา, อปฺปเมโยฺย จ สาคโร;  
  
อนนฺตโก จ อากาโส, เอวํ พุทฺธา อโขภิยาฯ  
</p>
  
<p>
‘‘สทา ขนฺตา มหาวีรา, ขมิตา จ ตปสฺสิโน;  
  
ขนฺตานํ ขมิตานญฺจ, คมนํ ตํ น วิชฺชติฯ  
</p>
  
<p>
‘‘อิทํ  
วตฺวาน สมฺพุโทฺธ, ปริฬาหํ วิโนทยํ;  
  
มหาชนสฺส ปุรโต, นภํ อพฺภุคฺคมี ตทาฯ  
</p>
  
<p>
‘‘เตน กเมฺมนหํ วีร, หีนตฺตํ อชฺฌุปาคโต;  
  
สมติกฺกมฺม ตํ ชาติํ, ปาวิสิํ อภยํ ปุรํฯ  
</p>
  
<p>
‘‘ตทาปิ มํ มหาวีร, ฑยฺหมานํ สุสณฺฐิตํ;  
  
ปริฬาหํ วิโนเทสิ, สยมฺภุญฺจ ขมาปยิํฯ  
</p>
  
<p>
‘‘อชฺชาปิ มํ มหาวีร, ฑยฺหมานํ ติหคฺคิภิ;  
  
นิพฺพาเปสิ ตโย อคฺคี, สีติภาวญฺจ ปาปยิํฯ  
</p>
  
<p>
‘‘เยสํ โสตาวธานตฺถิ, สุณาถ มม ภาสโต;  
  
อตฺถํ ตุยฺหํ ปวกฺขามิ, ยถา ทิฎฺฐํ ปทํ มมฯ  
</p>
  
<p>
‘‘สยมฺภุํ  
ตํ วิมาเนตฺวา, สนฺตจิตฺตํ สมาหิตํ;  
  
เตน กเมฺมนหํ อชฺช, ชาโตมฺหิ นีจโยนิยํฯ  
</p>
  
<p>
‘‘มา โว ขณํ วิราเธถ, ขณาตีตา หิ โสจเร;  
  
สทเตฺถ วายเมยฺยาถ, ขโณ โว ปฎิปาทิโตฯ  
</p>
  
<p>
‘‘เอกจฺจานญฺจ วมนํ, เอกจฺจานํ วิเรจนํ;  
  
วิสํ หลาหลํ เอเก, เอกจฺจานญฺจ โอสธํฯ  
</p>
  
<p>
‘‘วมนํ ปฎิปนฺนานํ, ผลฎฺฐานํ วิเรจนํ;  
  
โอสธํ ผลลาภีนํ, ปุญฺญเกฺขตฺตํ คเวสินํฯ  
</p>
  
<p>
‘‘สาสเนน วิรุทฺธานํ, วิสํ หลาหลํ ยถา;  
  
อาสีวิโส ทิฎฺฐวิโส, เอวํ ฌาเปติ ตํ นรํฯ  
</p>
  
<p>
‘‘สกิํ ปีตํ หลาหลํ, อุปรุนฺธติ ชีวิตํ;  
  
สาสเนน วิรุชฺฌิตฺวา, กปฺปโกฎิมฺหิ ฑยฺหติฯ  
</p>
  
<p>
‘‘ขนฺติยา อวิหิํสาย, เมตฺตจิตฺตวตาย จ;  
  
สเทวกํ โส ตาเรติ, ตสฺมา เต อวิราธิยาฯ  
</p>
  
<p>
‘‘ลาภาลาเภ น สชฺชนฺติ, สมฺมานนวิมานเน;  
  
ปถวีสทิสา พุทฺธา, ตสฺมา เต น วิราธิยาฯ  
</p>
  
<p>
‘‘เทวทเตฺต จ วธเก, โจเร องฺคุลิมาลเก;  
  
ราหุเล ธนปาเล จ, สเพฺพสํ สมโก มุนิฯ  
</p>
  
<p>
‘‘เอเตสํ ปฎิโฆ นตฺถิ, ราโคเมสํ น วิชฺชติ;  
  
สเพฺพสํ สมโก พุโทฺธ, วธกโสฺสรสสฺส จฯ  
</p>
  
<p>
‘‘ปเนฺถ ทิสฺวาน กาสาวํ, ฉฑฺฑิตํ มีฬฺหมกฺขิตํ;  
  
สิรสฺมิํ อญฺชลิํ กตฺวา, วนฺทิตพฺพํ อิสิทฺธชํฯ  
</p>
  
<p>
‘‘อพฺภตีตา  
จ เย พุทฺธา, วตฺตมานา อนาคตา;  
  
ธเชนาเนน สุชฺฌนฺติ, ตสฺมา เอเต นมสฺสิยาฯ  
</p>
  
<p>
‘‘สตฺถุกปฺปํ สุวินยํ, ธาเรมิ หทเยนหํ;  
  
นมสฺสมาโน วินยํ, วิหริสฺสามิ สพฺพทาฯ  
</p>
  
<p>
‘‘วินโย  
อาสโย มยฺหํ, วินโย ฐานจงฺกมํ;  
  
กเปฺปมิ วินเย วาสํ, วินโย มม โคจโรฯ  
</p>
  
<p>
‘‘วินเย ปารมิปฺปโตฺต, สมเถ จาปิ โกวิโท;  
  
อุปาลิ ตํ มหาวีร, ปาเท วนฺทติ สตฺถุโนฯ  
</p>
  
<p>
‘‘โส อหํ วิจริสฺสามิ, คามา คามํ ปุรา ปุรํ;  
  
นมสฺสมาโน สมฺพุทฺธํ, ธมฺมสฺส จ สุธมฺมตํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ตตฺถ หิ นํ สตฺถา สยเมว สกลํ วินยปิฎกํ อุคฺคณฺหาเปสิฯ โส อปรภาเค ภารุกจฺฉกวตฺถุํ (ปารา. ๗๘) อชฺชุกวตฺถุํ (ปารา. ๑๕๘) กุมารกสฺสปวตฺถุนฺติ อิมานิ ตีณิ วตฺถูนิ วินิจฺฉยิฯ สตฺถา เอเกกสฺมิํ วินิจฺฉิเต สาธุการํ ทตฺวา ตโยปิ วินิจฺฉเย อฎฺฐุปฺปตฺติํ กตฺวา เถรํ วินยธรานํ อคฺคฎฺฐาเน ฐเปสิฯ โส อปรภาเค เอกสฺมิํ อุโปสถทิวเส ปาติโมกฺขุเทฺทสสมเย ภิกฺขู โอวทโนฺต –</p>


<ol>
<li>
‘‘สทฺธาย  
อภินิกฺขมฺม, นวปพฺพชิโต นโว;  
  
มิเตฺต ภเชยฺย กลฺยาเณ, สุทฺธาชีเว อตนฺทิเตฯ  
</li>
  
<li>
‘‘สทฺธาย อภินิกฺขมฺม, นวปพฺพชิโต นโว;  
  
สงฺฆสฺมิํ วิหรํ ภิกฺขุ, สิเกฺขถ วินยํ พุโธฯ  
</li>
  
<li>
‘‘สทฺธาย อภินิกฺขมฺม, นวปพฺพชิโต นโว;  
  
กปฺปากเปฺปสุ กุสโล, จเรยฺย อปุรกฺขโต’’ติฯ – ติโสฺส คาถา อภาสิ;  
</li>
  
<p>ตตฺถ ติ สทฺธานิมิตฺตํ, น ชีวิกตฺถนฺติ อโตฺถฯ ติ วา กมฺมผลานิ รตนตฺตยคุณญฺจ สทฺทหิตฺวาฯ ติ ฆราวาสโต นิกฺขมิตฺวาฯ ติ นโว หุตฺวา ปพฺพชิโต, ปฐมวเย เอว ปพฺพชิโตฯ ติ สาสเน สิกฺขาย อภินโว ทหโรฯ ติ ‘‘ปิโย ครุ ภาวนีโย’’ติอาทินา (อ. นิ. ๗.๓๗) วุตฺตลกฺขเณ กลฺยาณมิเตฺต, มิจฺฉาชีววิวชฺชเนน สุทฺธาชีเว , อารทฺธวีริยตาย อตนฺทิเต  ภเชยฺย อุปสงฺกเมยฺย, เตสํ โอวาทานุสาสนีปฎิคฺคหณวเสน เสเวยฺยฯ นฺติ สเงฺฆ ภิกฺขุสมูเห วตฺตปฎิวตฺตปูรณวเสน วิหรโนฺตฯ ติ โพธญาณตาสุกุสโล หุตฺวา วินยปริยตฺติํ สิเกฺขยฺยฯ วินโย หิ สาสนสฺส อายุ, ตสฺมิํ ฐิเต สาสนํ ฐิตํ โหติฯ ‘‘พุโทฺธ’’ติ จ ปฐนฺติ, โส เอวโตฺถฯ ติ กปฺปิยากปฺปิเยสุ กุสโล สุตฺตวเสน สุตฺตานุโลมวเสน จ นิปุโณ เฉโกฯ ติ น ปุรกฺขโต ตณฺหาทีหิ กุโตจิ ปุเรกฺขารํ อปจฺจาสีสโนฺต หุตฺวา วิหเรยฺยฯ
</ol></p>

</p>


<h3>๑๒. อุตฺตรปาลเตฺถรคาถาวณฺณนา</h3>
<p>นฺติ อายสฺมโต อุตฺตรปาลเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต วิปสฺสิสฺส ภควโต คมนมเคฺค เสตุํ การาเปสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต ยมกปาฎิหาริยํ ทิสฺวา ปฎิลทฺธสโทฺธ ปพฺพชิตฺวา สมณธมฺมํ กโรติฯ ตสฺส เอกทิวสํ อโยนิโสมนสิการวเสน  อนุภูตารมฺมณํ อนุสฺสรนฺตสฺส กามราโค อุปฺปชฺชิฯ โส ตาวเทว สโหฑฺฒํ โจรํ คณฺหโนฺต วิย อตฺตโน จิตฺตํ นิคฺคเหตฺวา สํเวคชาโต ปฎิปกฺขมนสิกาเรน กิเลเส วิกฺขเมฺภตฺวา วิปสฺสนาย กมฺมํ กโรโนฺต ภาวนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๗.๑๖-๒๐) –</p>


<p>
‘‘วิปสฺสิโน ภควโต, จงฺกมนฺตสฺส สมฺมุขา;  
  
ปสนฺนจิโตฺต สุมโน, เสตุํ การาปยิํ อหํฯ  
</p>
  
<p>
‘‘เอกนวุติโต  
กเปฺป, ยํ เสตุํ การยิํ อหํ;  
  
ทุคฺคติํ นาภิชานามิ, เสตุทานสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา สีหนาทํ นทโนฺต –</p>


<ol>
<li>
‘‘ปณฺฑิตํ วต มํ สนฺตํ, อลมตฺถวิจินฺตกํ;  
  
ปญฺจ กามคุณา โลเก, สโมฺมหา ปาตยิํสุ มํฯ  
</li>
  
<li>
‘‘ปกฺขโนฺท  
มารวิสเย, ทฬฺหสลฺลสมปฺปิโต;  
  
อสกฺขิํ มจฺจุราชสฺส, อหํ ปาสา ปมุจฺจิตุํฯ  
</li>
  
<li>
‘‘สเพฺพ กามา ปหีนา เม, ภวา สเพฺพ ปทาลิตา;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ –  
</li>
  
<p>ติโสฺส คาถา อภาสิฯ
</ol></p>


<p>ตตฺถ นฺติ สุตจินฺตามยาย ปญฺญาย วเสน ปญฺญาสมฺปนฺนมฺปิ นาม มํ สมานํฯ นฺติ อตฺตโน จ ปเรสญฺจ อตฺถํ หิตํ วิจิเนฺตตุํ สมตฺถํ, อลํ วา ปริยตฺตํ อตฺถสฺส วิจินฺตกํ, กิเลสวิทฺธํสนสมตฺถํ อตฺถทสฺสินํ วา, สพฺพเมตํ อตฺตโน อนฺติมภวิกตาย เถโร วทติฯ ติ รูปาทโย ปญฺจ กามโกฎฺฐาสาฯ ติ เตสํ ปวตฺติฎฺฐานทสฺสนํฯ ติ สโมฺมหนิมิตฺตํ อโยนิโสมนสิการเหตุฯ ติ วา สโมฺมหนา สโมฺมหกราฯ ติ ธีรภาวโต ปาเตสุํ, โลกโต วา อุตฺตริตุกามํ มํ โลเก ปาตยิํสูติ อโตฺถฯ</p>


<p>ติ อนุปวิโฎฺฐฯ ติ กิเลสวิสเย กิเลสมารสฺส ปวตฺติฎฺฐาเน, ตสฺส วสํ คโตติ อธิปฺปาโยฯ เทวปุตฺตมารสฺส วา อิสฺสริยฎฺฐาเน ตํ อนุปวิสิตฺวา ฐิโตฯ ติ ทฬฺหํ ถิรํ, ทเฬฺหน วา สเลฺลน สมปฺปิโต, ราคสเลฺลน หทยํ อาหจฺจ วิโทฺธฯ นฺติ อคฺคมคฺคสณฺฑาเสน ราคาทิสลฺลํ อนวเสสโต อุทฺธรโนฺตเยว ราคพนฺธนสงฺขาตา  มจฺจุราชสฺส ปาสา อหํ ปริมุจฺจิตุํ อสกฺขิํ, ตโต อตฺตานํ ปโมเจสิํฯ</p>


<p>ตโต เอว จ ติ วตฺถารมฺมณาทิเภเทน อเนกเภทภินฺนา  สเพฺพ กิเลสกามา อริยมเคฺคน สมุเจฺฉทวเสน มยา ปหีนาฯ กิเลสกาเมสุ หิ ปหีเนสุ วตฺถุกามาปิ ปหีนา เอว โหนฺติฯ ตถา กามภวกมฺมภวาทโย ภวา สเพฺพ มคฺคญาณาสินา ปทาลิตา วิทฺธํสิตาฯ กมฺมภเวสุ หิ ปทาลิเตสุ อุปปตฺติภวา ปทาลิตา เอว โหนฺติฯ เอวํ กมฺมภวานํ ปทาลิตตฺตา เอว ติฯ ตสฺสโตฺถ เหฎฺฐา วุโตฺตเยวฯ อิทเมว จ เถรสฺส อญฺญาพฺยากรณํ อโหสิฯ</p>

</p>


<h3>๑๓. อภิภูตเตฺถรคาถาวณฺณนา</h3>
<p>  ติ อายสฺมโต อภิภูตเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ อุปจินโนฺต เวสฺสภุสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต ตาทิเสน กลฺยาณมิตฺตสนฺนิสฺสเยน สาสเน อภิปฺปสโนฺน อโหสิฯ โส สตฺถริ ปรินิพฺพุเต ตสฺส ธาตุํ คเหตุํ มหาชเน อุสฺสาหํ กโรเนฺต สยํ สพฺพปฐมํ คโนฺธทเกน จิตกํ นิพฺพาเปสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท เวฐปุรนคเร ราชกุเล นิพฺพตฺติตฺวา ติ ลทฺธนาโม ปิตุ อจฺจเยน รชฺชํ กาเรติฯ ตสฺมิญฺจ สมเย ภควา ชนปทจาริกํ จรโนฺต อนุปุเพฺพน ตํ นครํ ปาปุณิฯ ตโต โส ราชา ‘‘ภควา กิร มม นครํ อนุปฺปโตฺต’’ติ สุตฺวา สตฺถุ สนฺติกํ คนฺตฺวา ธมฺมํ สุตฺวา ทุติยทิวเส มหาทานํ ปวเตฺตสิฯ ภควา ภุตฺตาวี ตสฺส รโญฺญ อชฺฌาสยานุรูปํ อนุโมทนํ กโรโนฺตเยว วิตฺถารโต ธมฺมํ เทเสสิฯ โส ธมฺมํ สุตฺวา ลทฺธปฺปสาโท รชฺชํ ปหาย ปพฺพชิตฺวา อรหตฺตํ สจฺฉากาสิฯ เตน วุตฺตํ  (อป. เถร ๒.๔๗.๑๑-๑๕) –</p>


<p>
‘‘ทยฺหมาเน  
สรีรมฺหิ, เวสฺสภุสฺส มเหสิโน;  
  
คโนฺธทกํ คเหตฺวาน, จิตํ นิพฺพาปยิํ อหํฯ  
</p>
  
<p>
‘‘เอกติํเส อิโต กเปฺป, จิตํ นิพฺพาปยิํ อหํ;  
  
ทุคฺคติํ นาภิชานามิ, คโนฺธทกสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา วิมุตฺติสุเขน วิหรเนฺต ตสฺมิํ ตสฺส ญาตกา อมจฺจา ปาริสชฺชา นาครา ชานปทาติ สเพฺพ สมาคนฺตฺวา, ‘‘ภเนฺต, กสฺมา ตฺวํ อเมฺห อนาเถ กตฺวา ปพฺพชิโต’’ติ ปริเทวิํสุฯ เถโร เต ญาติปมุเข มนุเสฺส ปริเทวเนฺต ทิสฺวา เตสํ อตฺตโน ปพฺพชฺชการณวิภาวนมุเขน ธมฺมํ กเถโนฺต –</p>


<ol>
<li>
‘‘สุณาถ  
ญาตโย สเพฺพ, ยาวเนฺตตฺถ สมาคตา;  
  
ธมฺมํ โว เทสยิสฺสามิ, ทุกฺขา ชาติ ปุนปฺปุนํฯ  
</li>
  
<li>
‘‘อารมฺภถ นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</li>
  
<li>
‘‘โย  
อิมสฺมิํ ธมฺมวินเย, อปฺปมโตฺต วิหสฺสติ;  
  
ปหาย ชาติสํสารํ, ทุกฺขสฺสนฺตํ กริสฺสตี’’ติฯ – ติโสฺส คาถา อภาสิ;  
</li>
  
<p>ตตฺถ ติ นิสาเมถ, อิทานิ มยา วุจฺจมานํ โอหิตโสตา โสตทฺวารานุสาเรน อุปธาเรถาติ อโตฺถฯ ติ ญาตี ปมุเข กตฺวา เตสํ สเพฺพสํ อาลปนํ, เตนาห ติ, ยาวโนฺต ยตฺตกา เอตฺถ สมาคเม, เอติสฺสํ วา มม ปพฺพชฺชาย สมาคตาติ อโตฺถฯ
</ol></p>


<p>อิทานิ ยํ สนฺธาย ‘‘สุณาถา’’ติ สวนาณตฺติกวจนํ กตํ, ตํ ติ ปฎิชานิตฺวา นฺติอาทินา เทเสตุํ อารภิฯ ตตฺถ นฺติ ชาติ นาเมสา คโพฺภกฺกนฺติมูลกาทิเภทสฺส ชราทิเภทสฺส จ อเนกวิหิตสฺส ทุกฺขสฺส อธิฎฺฐานภาวโต ทุกฺขาฯ สา ปุนปฺปุนํ ปวตฺตมานา อติวิย ทุกฺขาฯ</p>


<p>ตสฺสา  ปน ชาติยา สมติกฺกมนตฺถํ อุสฺสาโห กรณีโยติ ทเสฺสโนฺต อาห ’’ติอาทิฯ ตตฺถ ติ อารมฺภธาตุสงฺขาตํ วีริยํ กโรถฯ ติ โกสชฺชปกฺขโต นิกฺขนฺตตฺตา นิกฺกมธาตุสงฺขาตํ ตทุตฺตริํ วีริยํ กโรถฯ ติ ยสฺมา สีลสํวโร อินฺทฺริเยสุ คุตฺตทฺวารตา โภชเน มตฺตญฺญุตา สติสมฺปชญฺญนฺติ อิเมสุ ธเมฺมสุ ปติฎฺฐิตานํ ชาคริยานุโยควเสน อารมฺภนิกฺกมธาตุโย สมฺปชฺชนฺติ, ตสฺมา ตถาภูตา สมถวิปสฺสนาสงฺขาเต อธิสีลสิกฺขาทิสงฺขาเต วา ภควโต สาสเน ยุตฺตปฺปยุตฺตา โหถฯ ติ เอวํ ปฎิปชฺชนฺตา จ เตธาตุอิสฺสรสฺส มจฺจุราชสฺส วสํ สเตฺต เนตีติ ตสฺส เสนาสงฺขาตํ อพลํ ทุพฺพลํ ยถา นาม ถามพลูปปโนฺน กุญฺชโร นเฬหิ กตํ อคารํ ขเณเนว วิทฺธํเสติ, เอวเมว กิเลสคณํ ธุนาถ วิธมถ วิทฺธํเสถาติ อโตฺถฯ</p>


<p>เอวํ ปน พุทฺธสาสเน อุสฺสาหํ กโรนฺตสฺส เอกํสิโก ชาติทุกฺขสฺส สมติกฺกโมติ ทเสฺสโนฺต นฺติอาทินา ตติยํ คาถมาหฯ ตํ สุวิเญฺญยฺยเมวฯ</p>

</p>


<h3>๑๔. โคตมเตฺถรคาถาวณฺณนา</h3>
<p>นฺติ   อายสฺมโต โคตมเตฺถรสฺส คาถาฯ กา อุปฺปตฺติ? อยํ กิร ปุริมพุเทฺธสุ กตาธิกาโร ตตฺถ ตตฺถ ภเว ปุญฺญานิ กโรโนฺต สิขิมฺหิ ภควติ ปรินิพฺพุเต ตสฺส จิตกํ เทวมนุเสฺสสุ ปูเชเนฺตสุ อฎฺฐหิ จมฺปกปุเปฺผหิ จิตกํ ปูเชสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สกฺยราชกุเล นิพฺพตฺติตฺวา ติ โคตฺตวเสเนว อภิลกฺขิตนาโม วยปฺปโตฺต สตฺถุ ญาติสมาคเม ปฎิลทฺธสโทฺธ ปพฺพชิตฺวา วิปสฺสนาย กมฺมํ กโรโนฺต ฉฬภิโญฺญ อโหสิฯ เตน วุตฺตํ  (อป. เถร ๒.๔๗.๖-๑๐) –</p>


<p>
‘‘ฌายมานสฺส  
ภควโต, สิขิโน โลกพนฺธุโน;  
  
อฎฺฐ จมฺปกปุปฺผานิ, จิตกํ อภิโรปยิํฯ  
</p>
  
<p>
‘‘เอกติํเส อิโต กเปฺป, ยํ ปุปฺผมภิโรปยิํ;  
  
ทุคฺคติํ นาภิชานามิ, จิตปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>ฉฬภิโญฺญ ปน หุตฺวา วิมุตฺติสุเขน วิหรโนฺต เอกทิวสํ ญาตเกหิ ‘‘กสฺมา, ภเนฺต, อเมฺห ปหาย ปพฺพชิโต’’ติ ปุโฎฺฐ สํสาเร อตฺตนา อนุภูตทุกฺขเญฺจว อิทานิ อธิคตํ นิพฺพานสุขญฺจ ปกาเสโนฺต –</p>


<ol>
<li>
‘‘สํสรญฺหิ นิรยํ อคจฺฉิสฺสํ, เปตโลกมคมํ ปุนปฺปุนํ;  
  
ทุกฺขมมฺหิปิ ติรจฺฉานโยนิยํ, เนกธา หิ วุสิตํ จิรํ มยาฯ  
</li>
  
<li>
‘‘มานุโสปิ จ ภโวภิราธิโต, สคฺคกายมคมํ สกิํ สกิํ;  
  
รูปธาตุสุ อรูปธาตุสุ, เนวสญฺญิสุ อสญฺญิสุฎฺฐิตํฯ  
</li>
  
<li>
‘‘สมฺภวา สุวิทิตา อสารกา, สงฺขตา ปจลิตา สเทริตา;  
  
ตํ วิทิตฺวา มหมหตฺตสมฺภวํ, สนฺติเมว สติมา สมชฺฌค’’นฺติฯ –  
</li>
  
<p>ตีหิ คาถาหิ เตสํ ธมฺมํ เทเสสิฯ
</ol></p>


<p>ตตฺถ นฺติ อนาทิมติ สํสาเร สํสรโนฺต กมฺมกิเลเสหิ ปญฺจสุ คตีสุ จวนุปปาตวเสน อปราปรํ สํสรโนฺตติ อโตฺถฯ ติ นิปาตมตฺตํฯ นฺติ สญฺชีวาทิกํ อฎฺฐวิธํ มหานิรยํ, กุกฺกุฬาทิกํ โสฬสวิธํ อุสฺสทนิรยญฺจ ปฎิสนฺธิวเสน อุปคจฺฉิํ ฯ นฺติ อิทํ อิธาปิ อาเนตพฺพํ ฯ นฺติ เปตฺติวิสยํ, ขุปฺปิปาสาทิเภทํ เปตตฺตภาวนฺติ  อโตฺถฯ นฺติ ปฎิสนฺธิวเสน อุปคจฺฉิํ อุปปชฺชิํฯ นฺติ อปราปรํฯ ติ อญฺญมญฺญํ ติขิณกสาปโตทาภิฆาตาทิทุเกฺขหิ ทุสฺสหายปิฯ ลิงฺควิปลฺลาเสน เหตํ วุตฺตํ ‘‘ทุกฺขมมฺหิปี’’ติฯ นฺติ มิคปกฺขิอาทิเภทาย ติรจฺฉานโยนิยํฯ ติ โอฎฺฐโคณคทฺรภาทิวเสน เจว กากพลากกุลลาทิวเสน จ อเนกปฺปการํ อเนกวารญฺจ  ทีฆมทฺธานํ  นิจฺจํ อุตฺรสฺตมานสตาทิวเสน ทุกฺขํ อนุภูตํฯ ติรจฺฉานโยนิยํ นิพฺพตฺตสโตฺต มหามูฬฺหตาย จิรตรํ ตเตฺถว อปราปรํ ปริวตฺตตีติ ทสฺสนตฺถํ อิธ ‘‘จิร’’นฺติ วุตฺตํฯ</p>


<p>ติ มนุสฺสตฺตภาโวปิ มยา ตาทิเสน กุสลกมฺมุนา สมวาเยน อภิราธิโต สาธิโต อธิคโตฯ กาณกจฺฉโปปมสุตฺตเมตฺถ (ม. นิ. ๓.๒๕๒; สํ. นิ. ๕.๑๑๑๗) อุทาหริตพฺพํฯ นฺติ สคฺคคติสงฺขาตํ กามาวจรเทวกายํ สกิํ สกิํ กทาจิ กทาจิ อุปปชฺชนวเสน อคจฺฉิํฯ ติ ปุถุชฺชนภวคฺคปริโยสาเนสุ รูปภเวสุ ติ อรูปภเวสุฯ นฺติ รูปารูปธาตูสุ จ น เกวลํ สญฺญีสุ เอว, อถ โข เนวสญฺญีนาสญฺญีสุ อสญฺญีสุ จ อุปปชฺช ฐิตํ มยาติ อาเนตฺวา โยเชตพฺพํฯ เนวสญฺญิคฺคหเณน เหตฺถ เนวสญฺญีนาสญฺญีภโว คหิโตฯ ยทิปิเม เทฺว ภวา รูปารูปธาตุคฺคหเณเนว คยฺหนฺติ, เย ปน อิโต พาหิรกา ตตฺถ นิจฺจสญฺญิโน ภววิโมกฺขสญฺญิโน จ, เตสํ ตสฺสา สญฺญาย มิจฺฉาภาวทสฺสนตฺถํ วิสุํ คหิตาติ ทฎฺฐพฺพํฯ</p>


<p>เอวํ ทฺวีหิ คาถาหิ ภวมูลสฺส อนุปจฺฉินฺนตฺตา อนาทิมติ สํสาเร อตฺตโน วฎฺฎทุกฺขานุภวํ ทเสฺสตฺวา อิทานิ ตทุปเจฺฉเทน วิวฎฺฎสุขานุภวํ ทเสฺสโนฺต ติอาทินา ตติยํ คาถมาหฯ ตตฺถ ติ ภวาฯ กามภวาทโย เอว หิ เหตุปจฺจยสมวาเยน ภวนฺตีติ อิธ สมฺภวาติ วุตฺตาฯ ติ วิปสฺสนาปญฺญาสหิตาย มคฺคปญฺญาย สุฎฺฐุ วิทิตาฯ ติอาทิ เตสํ วิทิตาการทสฺสนํฯ ตตฺถ ติ นิจฺจสาราทิสารรหิตาฯ ติ สเมจฺจ สมฺภุยฺย ปจฺจเยหิ  กตาฯ ติ สงฺขตตฺตา เอว อุปฺปาทชราทีหิ ปการโต จลิตา อนวฎฺฐิตาฯ ติ สทา สพฺพกาลํ ภเงฺคน เอริตา, อิตฺตรา ภงฺคคามิโน ปภงฺคุโนติ อโตฺถฯ   นฺติ ตํ ยถาวุตฺตํ สงฺขตสภาวํ อตฺตสมฺภวํ อตฺตนิ สมฺภูตํ อตฺตายตฺตํ อิสฺสราทิวเสน อปรายตฺตํ ปริญฺญาภิสมยวเสน อหํ วิทิตฺวา ตปฺปฎิปกฺขภูตํ  นิพฺพานเมว มคฺคปญฺญาสติยา   หุตฺวา  อธิคจฺฉิํ อริยมคฺคภาวนาย อนุปฺปโตฺตติฯ เอวํ เถโร ญาตกานํ ธมฺมเทสนามุเขน อญฺญํ พฺยากาสิฯ</p>

</p>


<h3>๑๕. หาริตเตฺถรคาถาวณฺณนา</h3>
<p>ติ อายสฺมโต หาริตเตฺถรสฺส คาถาฯ กา อุปฺปตฺติ? อยมฺปิ ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต สตฺถริ ปรินิพฺพุเต ตสฺส จิตกปูชาย กยิรมานาย คเนฺธน ปูชํ อกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต ชาติมานํ นิสฺสาย อเญฺญ วสลวาเทน สมุทาจรติฯ โส ภิกฺขูนํ สนฺติกํ คนฺตฺวา ธมฺมํ สุตฺวา ปฎิลทฺธสโทฺธ ปพฺพชิโตปิ จิรปริจิตตฺตา วสลสมุทาจารํ น วิสฺสชฺชิฯ อเถกทิวสํ สตฺถุ สนฺติเก ธมฺมํ สุตฺวา สญฺชาตสํเวโค วิปสฺสนํ ปฎฺฐเปตฺวา อตฺตโน จิตฺตปฺปวตฺติํ อุปปริกฺขโนฺต มานุทฺธจฺจวิคฺคหิตตํ ทิสฺวา ตํ ปหาย วิปสฺสนํ อุสฺสุกฺกาเปตฺวา อรหตฺตํ ปาปุณิฯ เตน วุตฺตํ  (อป. เถร ๒.๔๖.๖๓-๖๗) –</p>


<p>
‘‘จิตาสุ กุรุมานาสุ, นานาคเนฺธ สมาหเฎ;  
  
ปสนฺนจิโตฺต สุมโน, คนฺธมุฎฺฐิมปูชยิํฯ  
</p>
  
<p>
‘‘สตสหสฺสิโต กเปฺป, จิตกํ ยมปูชยิํ;  
  
ทุคฺคติํ นาภิชานามิ, จิตปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหา  ปน หุตฺวา วิมุตฺติสุขํ อนุภวโนฺต ติอาทินา ตีหิ คาถาหิ ภิกฺขูนํ โอวาททานมุเขน อญฺญํ พฺยากาสิฯ ตาสํ อโตฺถ เหฎฺฐา วุโตฺตเยวฯ</p>

</p>


<h3>๑๖. วิมลเตฺถรคาถาวณฺณนา</h3>
<p>ติ   อายสฺมโต วิมลเตฺถรสฺส คาถาฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยํ ปุญฺญํ อุปจินโนฺต ปทุมุตฺตรสฺส ภควโต กาเล กุลเคเห นิพฺพตฺติตฺวา วิญฺญุตํ ปโตฺต สตฺถริ ปรินิพฺพุเต สาธุกีฬนทิวเสสุ วีติวเตฺตสุ สตฺถุ สรีรํ คเหตฺวา อุปาสเกสุ ฌาปนฎฺฐานํ คจฺฉเนฺตสุ สตฺถุ คุเณ อาวชฺชิตฺวา ปสนฺนมานโส สุมนปุเปฺผหิ ปูชมกาสิฯ โส เตน ปุญฺญกเมฺมน เทวมนุเสฺสสุ สํสรโนฺต อิมสฺมิํ พุทฺธุปฺปาเท พาราณสิยํ พฺราหฺมณกุเล นิพฺพตฺติตฺวา ติ ลทฺธนาโม วยปฺปโตฺต โสมมิตฺตเตฺถรํ นิสฺสาย สาสเน ปพฺพชิตฺวา เตเนว อุสฺสาหิโต วิปสฺสนํ ปฎฺฐเปตฺวา นจิรเสฺสว อรหตฺตํ ปาปุณิฯ เตน วุตฺตํ  (อป. เถร ๒.๔๖.๕๘-๖๒) –</p>


<p>
‘‘นีหรเนฺต สรีรมฺหิ, วชฺชมานาสุ เภริสุ;  
  
ปสนฺนจิโตฺต สุมโน, ปฎฺฎิปุปฺผมปูชยิํฯ  
</p>
  
<p>
‘‘สตสหสฺสิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, เทหปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน สหายสฺส ภิกฺขุสฺส โอวาทํ เทโนฺต –</p>


<ol>
<li>
‘‘ปาปมิเตฺต วิวเชฺชตฺวา, ภเชยฺยุตฺตมปุคฺคลํ;  
  
โอวาเท จสฺส ติเฎฺฐยฺย, ปเตฺถโนฺต อจลํ สุขํฯ  
</li>
  
<li>
‘‘ปริตฺตํ  
ทารุมารุยฺห, ยถา สีเท มหณฺณเว;  
  
เอวํ กุสีตมาคมฺม, สาธุชีวีปิ สีทติ;  
</li>
  
ตสฺมา ตํ ปริวเชฺชยฺย, กุสีตํ หีนวีริยํฯ  
</li>
  
<li>
‘‘ปวิวิเตฺตหิ อริเยหิ, ปหิตเตฺตหิ ฌายิภิ;  
  
นิจฺจํ อารทฺธวีริเยหิ, ปณฺฑิเตหิ สหาวเส’’ติฯ –  
</li>
  
<p>ติโสฺส คาถา อภาสิฯ
</ol></p>


<p>ตตฺถ ติ อกลฺยาณมิเตฺต อสปฺปุริเส หีนวีริเยฯ ติ ตํ อภชนวเสน ทูรโต วเชฺชตฺวาฯ นฺติ สปฺปุริสํ ปณฺฑิตํ กลฺยาณมิตฺตํ โอวาทานุสาสนีคหณวเสน  เสเวยฺยฯ ติ อสฺส กลฺยาณมิตฺตสฺส โอวาเท อนุสิฎฺฐิยํ ยถานุสิฎฺฐํ ปฎิปชฺชนวเสน ติเฎฺฐยฺยฯ ติ อากงฺขโนฺตฯ นฺติ นิพฺพานสุขํ ผลสุขญฺจฯ ตมฺปิ หิ อกุปฺปภาวโต ‘‘อจล’’นฺติ วุจฺจติฯ เสสํ วุตฺตตฺถเมวฯ</p>

</p>

</p>

</p>





