<h1>๓. ตติยนโย</h1>
<h2>๓. อสงฺคหิเตนสงฺคหิตปทนิเทฺทโส</h2>
<p> เวทนากฺขเนฺธน    เย ธมฺมา… สญฺญากฺขเนฺธน เย ธมฺมา… สงฺขารกฺขเนฺธน เย ธมฺมา… สมุทยสเจฺจน เย ธมฺมา… มคฺคสเจฺจน เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา อสงฺขตํ ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> นิโรธสเจฺจน เย ธมฺมา ขนฺธสงฺคเหน อสงฺคหิตา อายตนสงฺคเหน  สงฺคหิตา ธาตุสงฺคเหน สงฺคหิตา…เป.… เต ธมฺมา จตูหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> ชีวิตินฺทฺริเยน เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา อสงฺขตํ ขนฺธโต ฐเปตฺวา ทฺวีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> อิตฺถินฺทฺริเยน เย ธมฺมา… ปุริสินฺทฺริเยน เย ธมฺมา… สุขินฺทฺริเยน เย ธมฺมา… ทุกฺขินฺทฺริเยน เย ธมฺมา… โสมนสฺสินฺทฺริเยน เย ธมฺมา… โทมนสฺสินฺทฺริเยน เย ธมฺมา… อุเปกฺขินฺทฺริเยน เย ธมฺมา… สทฺธินฺทฺริเยน เย ธมฺมา… วีริยินฺทฺริเยน เย ธมฺมา… สตินฺทฺริเยน เย ธมฺมา… สมาธินฺทฺริเยน เย ธมฺมา… ปญฺญินฺทฺริเยน เย ธมฺมา… อนญฺญาตญฺญสฺสามีตินฺทฺริเยน เย ธมฺมา… อญฺญินฺทฺริเยน เย ธมฺมา… อญฺญาตาวินฺทฺริเยน เย ธมฺมา… อวิชฺชาย เย ธมฺมา… อวิชฺชาปจฺจยา  สงฺขาเรน เย ธมฺมา… สฬายตนปจฺจยา ผเสฺสน เย ธมฺมา… ผสฺสปจฺจยา เวทนาย เย ธมฺมา… เวทนาปจฺจยา  ตณฺหาย เย ธมฺมา… ตณฺหาปจฺจยา อุปาทาเนน เย ธมฺมา… กมฺมภเวน  เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา อสงฺขตํ ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> ชาติยา   เย ธมฺมา… ชราย เย ธมฺมา… มรเณน เย ธมฺมา… ฌาเนน เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา อสงฺขตํ ขนฺธโต ฐเปตฺวา ทฺวีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> โสเกน เย ธมฺมา… ทุเกฺขน เย ธมฺมา… โทมนเสฺสน เย ธมฺมา… อุปายาเสน เย ธมฺมา… สติปฎฺฐาเนน เย ธมฺมา… สมฺมปฺปธาเนน เย ธมฺมา… อปฺปมญฺญาย เย ธมฺมา… ปญฺจหิ อินฺทฺริเยหิ เย ธมฺมา… ปญฺจหิ พเลหิ เย ธมฺมา… สตฺตหิ โพชฺฌเงฺคหิ เย ธมฺมา… อริเยน อฎฺฐงฺคิเกน มเคฺคน เย ธมฺมา… ผเสฺสน เย ธมฺมา… เวทนาย เย ธมฺมา… สญฺญาย เย ธมฺมา… เจตนาย เย ธมฺมา… อธิโมเกฺขน เย ธมฺมา… มนสิกาเรน เย ธมฺมา… เหตูหิ ธเมฺมหิ เย ธมฺมา… เหตูหิ เจว สเหตุเกหิ จ ธเมฺมหิ เย ธมฺมา… เหตูหิ เจว เหตุสมฺปยุเตฺตหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา อสงฺขตํ ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> อปฺปจฺจเยหิ ธเมฺมหิ เย ธมฺมา… อสงฺขเตหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา จตูหิ ขเนฺธหิ เอเกนายตเนน เอกาย ธาตุยา  สงฺคหิตาฯ</p>


<p> อาสเวหิ ธเมฺมหิ เย ธมฺมา… อาสเวหิ เจว สาสเวหิ จ ธเมฺมหิ เย ธมฺมา… อาสเวหิ เจว อาสวสมฺปยุเตฺตหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา… เต ธมฺมา อสงฺขตํ  ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> สํโยชเนหิ  … คเนฺถหิ… โอเฆหิ… โยเคหิ… นีวรเณหิ… ปรามาเสหิ ธเมฺมหิ เย ธมฺมา… ปรามาเสหิ เจว ปรามเฎฺฐหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา… เต ธมฺมา อสงฺขตํ ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> เจตสิเกหิ  ธเมฺมหิ เย ธมฺมา… จิตฺตสมฺปยุเตฺตหิ ธเมฺมหิ เย ธมฺมา… จิตฺตสํสเฎฺฐหิ ธเมฺมหิ เย ธมฺมา… จิตฺตสํสฎฺฐสมุฎฺฐาเนหิ ธเมฺมหิ เย ธมฺมา… จิตฺตสํสฎฺฐสมุฎฺฐานสหภูหิ ธเมฺมหิ เย ธมฺมา… จิตฺตสํสฎฺฐสมุฎฺฐานานุปริวตฺตีหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา อสงฺขตํ ขนฺธโต ฐเปตฺวา เอเกน ขเนฺธน เอเกนายตเนน เอกาย ธาตุยา สงฺคหิตาฯ</p>


<p> จิตฺตสหภูมิ  ธเมฺมหิ เย ธมฺมา… จิตฺตานุปริวตฺตีหิ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา…เป.… เต ธมฺมา น เกหิจิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p> อุปาทาเนหิ ธเมฺมหิ เย ธมฺมา… กิเลเสหิ ธเมฺมหิ เย ธมฺมา… กิเลเสหิ เจว สํกิเลสิเกหิ จ ธเมฺมหิ เย ธมฺมา… กิเลเสหิ เจว สํกิลิเฎฺฐหิ จ ธเมฺมหิ เย ธมฺมา… กิเลเสหิ เจว กิเลสสมฺปยุเตฺตหิ จ ธเมฺมหิ เย ธมฺมา ขนฺธสงฺคเหน อสงฺคหิตา อายตนสงฺคเหน สงฺคหิตา ธาตุสงฺคเหน สงฺคหิตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา อสงฺขตํ ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาฯ</p>


<p>
ตโย ขนฺธา ตถา สจฺจา, อินฺทฺริยานิ จ โสฬส;  
  
ปทานิ ปจฺจยากาเร, จุทฺทสูปริ จุทฺทสฯ  
</p>
  
<p>
สมติํส ปทา โหนฺติ, โคจฺฉเกสุ ทสสฺวถ;  
  
ทุเว จูฬนฺตรทุกา  
จุลฺลนฺตรทุกา (สี.)  
, อฎฺฐ โหนฺติ มหนฺตราติฯ  
</p>
  
อสงฺคหิเตนสงฺคหิตปทนิเทฺทโส ตติโยฯ  
</p>
  
  
  
  
  