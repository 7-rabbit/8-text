<h1>๓. ติกนิปาโต</h1>
<h3>๑. องฺคณิกภารทฺวาชเตฺถรคาถา</h3>
<ol>
<li>
‘‘อโยนิ  
  
  
  
สุทฺธิมเนฺวสํ, อคฺคิํ ปริจริํ วเน;  
  
สุทฺธิมคฺคํ อชานโนฺต, อกาสิํ อมรํ ตปํ  
อกาสิํ อปรํ ตปํ (สฺยา.), อกาสิํ อมตํ ตปํ (ก.)  
ฯ  
</li>
  
<li>
‘‘ตํ สุเขน สุขํ ลทฺธํ, ปสฺส ธมฺมสุธมฺมตํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘พฺรหฺมพนฺธุ ปุเร อาสิํ, อิทานิ โขมฺหิ พฺราหฺมโณ;  
  
เตวิโชฺช นฺหาตโก  
นหาตโก (สี. อฎฺฐ.)  
จมฺหิ, โสตฺติโย จมฺหิ เวทคู’’ติฯ  
</li>
  
… องฺคณิกภารทฺวาโช เถโร…ฯ  
</li>
  
<h3>๒. ปจฺจยเตฺถรคาถา</h3>
</ol>
<ol>
<li>
‘‘ปญฺจาหาหํ ปพฺพชิโต, เสโข อปฺปตฺตมานโส,  
  
วิหารํ เม ปวิฎฺฐสฺส, เจตโส ปณิธี อหุฯ  
</li>
  
<li>
‘‘นาสิสฺสํ น ปิวิสฺสามิ, วิหารโต น นิกฺขเม;  
  
นปิ ปสฺสํ นิปาเตสฺสํ, ตณฺหาสเลฺล อนูหเตฯ  
</li>
  
<li>
‘‘ตสฺส เมวํ วิหรโต, ปสฺส วีริยปรกฺกมํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสน’’นฺติฯ  
</li>
  
… ปจฺจโย เถโร…ฯ  
</li>
  
<h3>๓. พากุลเตฺถรคาถา</h3>
</ol>
<ol>
<li>
‘‘โย ปุเพฺพ กรณียานิ, ปจฺฉา โส กาตุมิจฺฉติ;  
  
สุขา โส ธํสเต ฐานา, ปจฺฉา จ มนุตปฺปติฯ  
</li>
  
<li>
‘‘ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ  
ภาสมานํ, ปริชานนฺติ ปณฺฑิตาฯ  
</li>
  
<li>
‘‘สุสุขํ  
  
วต นิพฺพานํ, สมฺมาสมฺพุทฺธเทสิตํ;  
  
อโสกํ วิรชํ เขมํ, ยตฺถ ทุกฺขํ นิรุชฺฌตี’’ติฯ  
</li>
  
… พากุโล  
พากฺกุโล (สี.)  
เถโร…ฯ  
</li>
  
<h3>๔. ธนิยเตฺถรคาถา</h3>
</ol>
<ol>
<li>
‘‘สุขํ เจ ชีวิตุํ อิเจฺฉ, สามญฺญสฺมิํ อเปกฺขวา;  
  
สงฺฆิกํ นาติมเญฺญยฺย, จีวรํ ปานโภชนํฯ  
</li>
  
<li>
‘‘สุขํ เจ ชีวิตุํ อิเจฺฉ, สามญฺญสฺมิํ อเปกฺขวา;  
  
อหิ มูสิกโสพฺภํว, เสเวถ สยนาสนํฯ  
</li>
  
<li>
‘‘สุขํ เจ  
ชีวิตุํ อิเจฺฉ, สามญฺญสฺมิํ อเปกฺขวา;  
  
อิตรีตเรน ตุเสฺสยฺย, เอกธมฺมญฺจ ภาวเย’’ติฯ  
</li>
  
… ธนิโย เถโร…ฯ  
</li>
  
<h3>๕. มาตงฺคปุตฺตเตฺถรคาถา</h3>
</ol>
<ol>
<li>
‘‘อติสีตํ อติอุณฺหํ, อติสายมิทํ อหุ;  
  
อิติ วิสฺสฎฺฐกมฺมเนฺต, ขณา อเจฺจนฺติ มาณเวฯ  
</li>
  
<li>
‘‘โย จ สีตญฺจ อุณฺหญฺจ, ติณา ภิโยฺย น มญฺญติ;  
  
กรํ ปุริสกิจฺจานิ, โส สุขา น วิหายติฯ  
</li>
  
<li>
‘‘ทพฺพํ กุสํ โปฎกิลํ, อุสีรํ มุญฺชปพฺพชํ;  
  
อุรสา ปนุทิสฺสามิ, วิเวกมนุพฺรูหย’’นฺติฯ  
</li>
  
… มาตงฺคปุโตฺต เถโร…ฯ  
</li>
  
<h3>๖. ขุชฺชโสภิตเตฺถรคาถา</h3>
</ol>
<ol>
<li>
‘‘เย จิตฺตกถี พหุสฺสุตา, สมณา ปาฎลิปุตฺตวาสิโน;  
  
เตสญฺญตโรยมายุวา, ทฺวาเร ติฎฺฐติ ขุชฺชโสภิโตฯ  
</li>
  
<li>
‘‘เย  
  
จิตฺตกถี พหุสฺสุตา, สมณา ปาฎลิปุตฺตวาสิโน;  
  
เตสญฺญตโรยมายุวา, ทฺวาเร ติฎฺฐติ มาลุเตริโตฯ  
</li>
  
<li>
‘‘สุยุเทฺธน สุยิเฎฺฐน, สงฺคามวิชเยน จ;  
  
พฺรหฺมจริยานุจิเณฺณน, เอวายํ สุขเมธตี’’ติฯ  
</li>
  
… ขุชฺชโสภิโต เถโร…ฯ  
</li>
  
<h3>๗. วารณเตฺถรคาถา</h3>
</ol>
<ol>
<li>
‘‘โยธ  
โกจิ มนุเสฺสสุ, ปรปาณานิ หิํสติ;  
  
อสฺมา โลกา ปรมฺหา จ, อุภยา ธํสเต นโรฯ  
</li>
  
<li>
‘‘โย จ เมเตฺตน จิเตฺตน, สพฺพปาณานุกมฺปติ;  
  
พหุญฺหิ โส ปสวติ, ปุญฺญํ ตาทิสโก นโรฯ  
</li>
  
<li>
‘‘สุภาสิตสฺส สิเกฺขถ, สมณูปาสนสฺส จ;  
  
เอกาสนสฺส จ รโห, จิตฺตวูปสมสฺส จา’’ติฯ  
</li>
  
… วารโณ เถโร…ฯ  
</li>
  
<h3>๘. วสฺสิกเตฺถรคาถา</h3>
</ol>
<ol>
<li>
‘‘เอโกปิ สโทฺธ เมธาวี, อสฺสทฺธานีธ ญาตินํ;  
  
ธมฺมโฎฺฐ สีลสมฺปโนฺน, โหติ อตฺถาย พนฺธุนํฯ  
</li>
  
<li>
‘‘นิคฺคยฺห อนุกมฺปาย, โจทิตา ญาตโย มยา;  
  
ญาติพนฺธวเปเมน, การํ กตฺวาน ภิกฺขุสุฯ  
</li>
  
<li>
‘‘เต อพฺภตีตา กาลงฺกตา, ปตฺตา เต ติทิวํ สุขํ;  
  
ภาตโร มยฺหํ มาตา จ, โมทนฺติ กามกามิโน’’ติฯ  
</li>
  
… วสฺสิโก  
ปสฺสิโก (สี. สฺยา. ปี.)  
เถโร…ฯ  
</li>
  
<h3>๙. ยโสชเตฺถรคาถา</h3>
</ol>
<ol>
<li>
‘‘กาลปพฺพงฺคสงฺกาโส, กิโส ธมนิสนฺถโต;  
  
มตฺตญฺญู  
อนฺนปานมฺหิ, อทีนมนโส นโร’’ฯ  
</li>
  
<li>
‘‘ผุโฎฺฐ  
  
ฑํเสหิ มกเสหิ, อรญฺญสฺมิํ พฺรหาวเน;  
  
นาโค สงฺคามสีเสว, สโต ตตฺราธิวาสเยฯ  
</li>
  
<li>
‘‘ยถา พฺรหฺมา ตถา เอโก, ยถา เทโว ตถา ทุเว;  
  
ยถา คาโม ตถา ตโย, โกลาหลํ ตตุตฺตริ’’นฺติฯ  
</li>
  
… ยโสโช เถโร…ฯ  
</li>
  
<h3>๑๐. สาฎิมตฺติยเตฺถรคาถา</h3>
</ol>
<ol>
<li>
‘‘อหุ  
ตุยฺหํ ปุเร สทฺธา, สา เต อชฺช น วิชฺชติ;  
  
ยํ ตุยฺหํ ตุยฺหเมเวตํ, นตฺถิ ทุจฺจริตํ มมฯ  
</li>
  
<li>
‘‘อนิจฺจา หิ จลา สทฺทา, เอวํ ทิฎฺฐา หิ สา มยา;  
  
รชฺชนฺติปิ วิรชฺชนฺติ, ตตฺถ กิํ ชิยฺยเต มุนิฯ  
</li>
  
<li>
‘‘ปจฺจติ มุนิโน ภตฺตํ, โถกํ โถกํ กุเล กุเล;  
  
ปิณฺฑิกาย จริสฺสามิ, อตฺถิ ชงฺฆพลํ  
ชงฺฆาพลํ (สี.)  
มมา’’ติฯ  
</li>
  
… สาฎิมตฺติโย เถโร…ฯ  
</li>
  
<h3>๑๑. อุปาลิเตฺถรคาถา</h3>
</ol>
<ol>
<li>
‘‘สทฺธาย อภินิกฺขมฺม, นวปพฺพชิโต นโว;  
  
มิเตฺต ภเชยฺย กลฺยาเณ, สุทฺธาชีเว อตนฺทิเตฯ  
</li>
  
<li>
‘‘สทฺธาย อภินิกฺขมฺม, นวปพฺพชิโต นโว;  
  
สงฺฆสฺมิํ วิหรํ ภิกฺขุ, สิเกฺขถ วินยํ พุโธฯ  
</li>
  
<li>
‘‘สทฺธาย อภินิกฺขมฺม, นวปพฺพชิโต นโว;  
  
กปฺปากเปฺปสุ กุสโล, จเรยฺย อปุรกฺขโต’’ติฯ  
</li>
  
… อุปาลิเตฺถโร…ฯ  
</li>
  
<h3>๑๒. อุตฺตรปาลเตฺถรคาถา</h3>
</ol>
<ol>
<li>
‘‘ปณฺฑิตํ  
วต มํ สนฺตํ, อลมตฺถวิจินฺตกํ;  
  
ปญฺจ กามคุณา โลเก, สโมฺมหา ปาตยิํสุ มํฯ  
</li>
  
<li>
‘‘ปกฺขโนฺท มารวิสเย, ทฬฺหสลฺลสมปฺปิโต;  
  
อสกฺขิํ มจฺจุราชสฺส, อหํ ปาสา ปมุจฺจิตุํฯ  
</li>
  
<li>
‘‘สเพฺพ  
กามา ปหีนา เม, ภวา สเพฺพ ปทาลิตา  
วิทาลิตา (สี. ปี. อฎฺฐ.)  
;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ  
</li>
  
… อุตฺตรปาโล เถโร…ฯ  
</li>
  
<h3>๑๓. อภิภูตเตฺถรคาถา</h3>
</ol>
<ol>
<li>
‘‘สุณาถ ญาตโย สเพฺพ, ยาวเนฺตตฺถ สมาคตา;  
  
ธมฺมํ โว เทสยิสฺสามิ, ทุกฺขา ชาติ ปุนปฺปุนํฯ  
</li>
  
<li>
  
สํ. นิ. ๑.๑๘๕  
‘‘อารมฺภถ  
อารภถ (สี. สฺยา.), อารพฺภถ (ก.)  
นิกฺกมถ, ยุญฺชถ พุทฺธสาสเน;  
  
ธุนาถ มจฺจุโน เสนํ, นฬาคารํว กุญฺชโรฯ  
</li>
  
<li>
‘‘โย  
อิมสฺมิํ ธมฺมวินเย,  
อปฺปมโตฺต  
วิหสฺสติ  
วิเหสฺสติ (สฺยา. ปี.)  
;  
  
ปหาย ชาติสํสารํ, ทุกฺขสฺสนฺตํ กริสฺสตี’’ติฯ  
</li>
  
… อภิภูโต เถโร…ฯ  
</li>
  
<h3>๑๔. โคตมเตฺถรคาถา</h3>
</ol>
<ol>
<li>
‘‘สํสรํ  
หิ นิรยํ อคจฺฉิสฺสํ, เปตโลกมคมํ ปุนปฺปุนํ;  
  
ทุกฺขมมฺหิปิ ติรจฺฉานโยนิยํ, เนกธา หิ วุสิตํ จิรํ มยาฯ  
</li>
  
<li>
‘‘มานุโสปิ จ ภโวภิราธิโต, สคฺคกายมคมํ สกิํ สกิํ;  
  
รูปธาตุสุ  
อรูปธาตุสุ, เนวสญฺญิสุ อสญฺญิสุฎฺฐิตํฯ  
</li>
  
<li>
‘‘สมฺภวา สุวิทิตา อสารกา, สงฺขตา ปจลิตา สเทริตา;  
  
ตํ วิทิตฺวา มหมตฺตสมฺภวํ, สนฺติเมว สติมา สมชฺฌค’’นฺติฯ  
</li>
  
… โคตโม เถโร…ฯ  
</li>
  
<h3>๑๕. หาริตเตฺถรคาถา</h3>
</ol>
<ol>
<li>
‘‘โย ปุเพฺพ กรณียานิ, ปจฺฉา โส กาตุมิจฺฉติ;  
  
สุขา โส ธํสเต ฐานา, ปจฺฉา จ มนุตปฺปติฯ  
</li>
  
<li>
‘‘ยญฺหิ  
กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
‘‘สุสุขํ วต นิพฺพานํ, สมฺมาสมฺพุทฺธเทสิตํ;  
  
อโสกํ วิรชํ เขมํ, ยตฺถ ทุกฺขํ นิรุชฺฌตี’’ติฯ  
</li>
  
… หาริโต เถโร…ฯ  
</li>
  
<h3>๑๖. วิมลเตฺถรคาถา</h3>
</ol>
<ol>
<li>
‘‘ปาปมิเตฺต วิวเชฺชตฺวา, ภเชยฺยุตฺตมปุคฺคลํ;  
  
โอวาเท จสฺส ติเฎฺฐยฺย, ปเตฺถโนฺต อจลํ สุขํฯ  
</li>
  
<li>
‘‘ปริตฺตํ ทารุมารุยฺห, ยถา สีเท มหณฺณเว;  
  
เอวํ กุสีตมาคมฺม, สาธุชีวีปิ สีทติ;  
  
ตสฺมา ตํ ปริวเชฺชยฺย, กุสีตํ หีนวีริยํฯ  
</li>
  
<li>
‘‘ปวิวิเตฺตหิ  
อริเยหิ, ปหิตเตฺตหิ ฌายิภิ;  
  
นิจฺจํ  
อารทฺธวีริเยหิ, ปณฺฑิเตหิ สหาวเส’’ติฯ  
</li>
  
… วิมโล เถโร…ฯ  
</li>
  
ติกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
องฺคณิโก ภารทฺวาโช, ปจฺจโย พากุโล อิสิ;  
  
ธนิโย มาตงฺคปุโตฺต, โสภิโต วารโณ อิสิฯ  
</p>
  
<p>
วสฺสิโก จ ยโสโช จ, สาฎิมตฺติยุปาลิ จ;  
  
อุตฺตรปาโล อภิภูโต, โคตโม หาริโตปิ จฯ  
</p>
  
<p>
เถโร ติกนิปาตมฺหิ, นิพฺพาเน วิมโล กโต;  
  
อฎฺฐตาลีส คาถาโย, เถรา โสฬส กิตฺติตาติฯ  
</p>
  
  
  
  
  