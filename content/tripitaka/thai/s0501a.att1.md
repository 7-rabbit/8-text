<h1>๑. สรณตฺตยวณฺณนา</h1>
<h3>พุทฺธวิภาวนา</h3>
<p>อิทานิ  ยํ วุตฺตํ ติ, ตตฺถ สพฺพธเมฺมสุ อปฺปฎิหตญาณนิมิตฺตานุตฺตรวิโมกฺขาธิคมปริภาวิตํ ขนฺธสนฺตานมุปาทาย, ปญฺญตฺติโต สพฺพญฺญุตญฺญาณปทฎฺฐานํ วา สจฺจาภิสโมฺพธิมุปาทาย ปญฺญตฺติโต สตฺตวิเสโส พุโทฺธฯ ยถาห –</p>

 โย โส ภควา สยมฺภู อนาจริยโก ปุเพฺพ อนนุสฺสุเตสุ ธเมฺมสุ สามํ สจฺจานิ อภิสมฺพุชฺฌิ, ตตฺถ จ สพฺพญฺญุตํ ปโตฺต, พเลสุ จ วสีภาว’’นฺติ (มหานิ. ๑๙๒; จูฬนิ. ปารายนตฺถุติคาถานิเทฺทส ๙๗; ปฎิ. ม. ๑.๑๖๑)ฯ</p>


<p>อยํ ตาว อตฺถโต พุทฺธวิภาวนาฯ</p>


<p> ปน ‘‘พุชฺฌิตาติ พุโทฺธ, โพเธตาติ พุโทฺธ’’ติ เอวมาทินา นเยน เวทิตโพฺพฯ วุตฺตเญฺจตํ –</p>

 พุโทฺธ, ขีณาสวสงฺขาเตน พุโทฺธ, นิรุปกฺกิเลสสงฺขาเตน พุโทฺธ, เอกนฺตวีตราโคติ พุโทฺธ, เอกนฺตวีตโทโสติ พุโทฺธ, เอกนฺตวีตโมโหติ พุโทฺธ, เอกนฺตนิกฺกิเลโสติ พุโทฺธ, เอกายนมคฺคํ คโตติ พุโทฺธ, เอโก อนุตฺตรํ สมฺมาสโมฺพธิํ อภิสมฺพุโทฺธติ พุโทฺธ, อพุทฺธิวิหตตฺตา พุทฺธิปฎิลาภา พุโทฺธฯ พุโทฺธติ เนตํ นามํ มาตรา กตํ, น ปิตรา กตํ, น ภาตรา กตํ, น ภคินิยา กตํ, น มิตฺตามเจฺจหิ กตํ, น ญาติสาโลหิเตหิ กตํ, น สมณพฺราหฺมเณหิ กตํ, น เทวตาหิ กตํ, วิโมกฺขนฺติกเมตํ พุทฺธานํ ภควนฺตานํ โพธิยา มูเล สห สพฺพญฺญุตญฺญาณสฺส ปฎิลาภา สจฺฉิกา  ปญฺญตฺติ ยทิทํ พุโทฺธ’’ติ (มหานิ. ๑๙๒; จูฬนิ. ปารายนตฺถุติคาถานิเทฺทส ๙๗; ปฎิ. ม. ๑.๑๖๒)ฯ</p>


<p>เอตฺถ จ ยถา โลเก อวคนฺตา อวคโตติ วุจฺจติ, เอวํ ติ พุโทฺธฯ ยถา ปณฺณโสสา วาตา ปณฺณสุสาติ วุจฺจนฺติ, เอวํ ติ พุโทฺธฯ ติ สพฺพธมฺมพุชฺฌนสมตฺถาย พุทฺธิยา พุโทฺธติ วุตฺตํ โหติฯ ติ สพฺพธมฺมโพธนสมตฺถาย พุทฺธิยา พุโทฺธติ วุตฺตํ โหติฯ ติ อเญฺญน อโพธิโต สยเมว พุทฺธตฺตา พุโทฺธติ วุตฺตํ โหติฯ ติ นานาคุณวิกสนโต ปทุมมิว วิกสนเฎฺฐน พุโทฺธติ วุตฺตํ โหติฯ ติ เอวมาทีหิ จิตฺตสโงฺกจกรธมฺมปหานโต  นิทฺทากฺขยวิพุโทฺธ ปุริโส วิย สพฺพกิเลสนิทฺทากฺขยวิพุทฺธตฺตา พุโทฺธติ วุตฺตํ โหติฯ ติ พุทฺธิยตฺถานํ คมนตฺถปริยายโต ยถา มคฺคํ คโตปิ ปุริโส คโตติ วุจฺจติ, เอวํ เอกายนมคฺคํ คตตฺตาปิ พุโทฺธติ วุจฺจตีติ ทเสฺสตุํ วุตฺตํฯ ติ น ปเรหิ พุทฺธตฺตา พุโทฺธ, กินฺตุ สยเมว อนุตฺตรํ สมฺมาสโมฺพธิํ อภิสมฺพุทฺธตฺตา พุโทฺธติ วุตฺตํ โหติ ฯ ติ พุทฺธิ พุทฺธํ โพโธติ ปริยายวจนเมตํฯ ตตฺถ ยถา นีลรตฺตคุณโยคโต ‘‘นีโล ปโฎ, รโตฺต ปโฎ’’ติ วุจฺจติ, เอวํ พุทฺธิคุณโยคโต พุโทฺธติ ญาเปตุํ วุตฺตํ โหติฯ ตโต ปรํ นฺติ เอวมาทิ อตฺถมนุคตา อยํ ปญฺญตฺตีติ โพธนตฺถํ วุตฺตนฺติ เอวรูเปน นเยน สเพฺพสํ ปทานํ พุทฺธสทฺทสฺส สาธนสมโตฺถ อโตฺถ เวทิตโพฺพฯ</p>


<p>อยํ พฺยญฺชนโตปิ พุทฺธวิภาวนาฯ</p>


<h3>สรณคมนคมกวิภาวนา</h3>
<p>อิทานิ  หิํสตีติ สรณํ, สรณคตานํ เตเนว สรณคมเนน ภยํ สนฺตาสํ ทุกฺขํ ทุคฺคติํ ปริกฺกิเลสํ หิํสติ วิธมติ นีหรติ นิโรเธตีติ อโตฺถฯ อถ วา หิเต ปวตฺตเนน อหิตา จ นิวตฺตเนน สตฺตานํ ภยํ หิํสตีติ พุโทฺธ, ภวกนฺตารา อุตฺตรเณน อสฺสาสทาเนน จ ธโมฺม, อปฺปกานมฺปิ การานํ วิปุลผลปฎิลาภกรเณน สโงฺฆฯ ตสฺมา อิมินาปิ ปริยาเยน ตํ รตนตฺตยํ สรณํฯ ตปฺปสาทตคฺครุตาหิ วิหตวิทฺธํสิตกิเลโส ตปฺปรายณตาการปฺปวโตฺต อปรปฺปจฺจโย วา จิตฺตุปฺปาโท สรณคมนํฯ ตํสมงฺคี สโตฺต ตํ สรณํ คจฺฉติ, วุตฺตปฺปกาเรน จิตฺตุปฺปาเทน ‘‘เอส เม สรณํ, เอส เม ปรายณ’’นฺติ เอวเมตํ อุเปตีติ อโตฺถ ฯ อุเปโนฺต จ ‘‘เอเต มยํ, ภเนฺต, ภควนฺตํ สรณํ คจฺฉาม, ธมฺมญฺจ, อุปาสเก โน ภควา ธาเรตู’’ติ ตปุสฺสภลฺลิกาทโย  วิย สมาทาเนน วา, ‘‘สตฺถา เม, ภเนฺต, ภควา, สาวโกหมสฺมี’’ติ (สํ. นิ. ๒.๑๕๔) มหากสฺสปาทโย วิย สิสฺสภาวูปคมเนน วา, ‘‘เอวํ วุเตฺต พฺรหฺมายุ พฺราหฺมโณ อุฎฺฐายาสนา เอกํสํ อุตฺตราสงฺคํ กริตฺวา เยน ภควา เตนญฺชลิํ ปณาเมตฺวา ติกฺขตฺตุํ อุทานํ อุทาเนสิ ‘นโม ตสฺส ภควโต อรหโต สมฺมาสมฺพุทฺธสฺสฯ นโม ตสฺส…เป.… สมฺมาสมฺพุทฺธสฺสา’’’ติ  (ม. นิ. ๒.๓๘๘) พฺรหฺมายุอาทโย วิย ตโปฺปณเตฺตน วา, กมฺมฎฺฐานานุโยคิโน วิย อตฺตสนฺนิยฺยาตเนน วา, อริยปุคฺคลา วิย สรณคมนุปกฺกิเลสสมุเจฺฉเทน วาติ อเนกปฺปการํ วิสยโต กิจฺจโต จ อุเปติฯ</p>


<p>อยํ สรณคมนสฺส คมกสฺส จ วิภาวนาฯ</p>


<h3>เภทาเภทผลทีปนา</h3>
<p>อิทานิ ติ วุตฺตานํ เภทาทีนํ อยํ ทีปนา, เอวํ สรณคตสฺส ปุคฺคลสฺส ทุวิโธ สรณคมนเภโท – สาวโชฺช จ อนวโชฺช จฯ อนวโชฺช กาลกิริยาย, สาวโชฺช อญฺญสตฺถริ วุตฺตปฺปการปฺปวตฺติยา, ตสฺมิญฺจ วุตฺตปฺปการวิปรีตปฺปวตฺติยาฯ โส ทุวิโธปิ ปุถุชฺชนานเมวฯ พุทฺธคุเณสุ อญฺญาณสํสยมิจฺฉาญาณปฺปวตฺติยา อนาทราทิปฺปวตฺติยา จ เตสํ สรณํ สํกิลิฎฺฐํ โหติฯ อริยปุคฺคลา ปน อภินฺนสรณา เจว อสํกิลิฎฺฐสรณา จ โหนฺติฯ ยถาห ‘‘อฎฺฐานเมตํ, ภิกฺขเว, อนวกาโส, ยํ ทิฎฺฐิสมฺปโนฺน ปุคฺคโล อญฺญํ สตฺถารํ อุทฺทิเสยฺยา’’ติ (อ. นิ. ๑.๒๗๖; ม. นิ. ๓.๑๒๘; วิภ. ๘๐๙)ฯ ปุถุชฺชนา ตุ ยาวเทว สรณเภทํ น ปาปุณนฺติ, ตาวเทว อภินฺนสรณาฯ สาวโชฺชว เนสํ สรณเภโท, สํกิเลโส จ อนิฎฺฐผลโท โหติฯ อนวโชฺช อวิปากตฺตา อผโล, อเภโท ปน ผลโต อิฎฺฐเมว ผลํ เทติฯ</p>


<p>ยถาห –</p>


<p>
‘‘เยเกจิ  
พุทฺธํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺตี’’ติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>ตตฺร  จ เย สรณคมนุปกฺกิเลสสมุเจฺฉเทน สรณํ คตา, เต อปายํ น คมิสฺสนฺติฯ อิตเร ปน สรณคมเนน น คมิสฺสนฺตีติ เอวํ คาถาย อธิปฺปาโย เวทิตโพฺพฯ</p>


<p>อยํ ตาว เภทาเภทผลทีปนาฯ</p>


<h3>คมนียทีปนา</h3>
<p> โจทโก อาห – ‘‘พุทฺธํ สรณํ คจฺฉามี’’ติ เอตฺถ โย พุทฺธํ สรณํ คจฺฉติ, เอส พุทฺธํ วา คเจฺฉยฺย สรณํ วา, อุภยถาปิ จ เอกสฺส วจนํ นิรตฺถกํฯ กสฺมา? คมนกิริยาย กมฺมทฺวยาภาวโตฯ น เหตฺถ ‘‘อชํ คามํ เนตี’’ติอาทีสุ วิย ทฺวิกมฺมกตฺตํ อกฺขรจินฺตกา อิจฺฉนฺติฯ</p>


<p>‘‘คจฺฉเตว ปุพฺพํ  ทิสํ, คจฺฉติ ปจฺฉิมํ ทิส’’นฺติอาทีสุ (สํ. นิ. ๑.๑๕๙; ๓.๘๗) วิย สาตฺถกเมวาติ เจ? น, พุทฺธสรณานํ สมานาธิกรณภาวสฺสานธิเปฺปตโตฯ เอเตสญฺหิ สมานาธิกรณภาเว อธิเปฺปเต ปฎิหตจิโตฺตปิ พุทฺธํ อุปสงฺกมโนฺต พุทฺธํ สรณํ คโต สิยาฯ ยญฺหิ ตํ พุโทฺธติ วิเสสิตํ สรณํ, ตเมเวส คโตติฯ ‘‘เอตํ โข สรณํ เขมํ, เอตํ สรณมุตฺตม’’นฺติ (ธ. ป. ๑๙๒) วจนโต สมานาธิกรณตฺตเมวาติ เจ? น, ตเตฺถว ตพฺภาวโตฯ ตเตฺถว หิ คาถาปเท เอตํ พุทฺธาทิรตนตฺตยํ สรณคตานํ ภยหรณตฺตสงฺขาเต สรณภาเว อพฺยภิจรณโต ‘‘เขมมุตฺตมญฺจ สรณ’’นฺติ อยํ สมานาธิกรณภาโว อธิเปฺปโต, อญฺญตฺถ ตุ คมิสมฺพเนฺธ สติ สรณคมนสฺส อปฺปสิทฺธิโต อนธิเปฺปโตติ อสาธกเมตํฯ ‘‘เอตํ  สรณมาคมฺม, สพฺพทุกฺขา ปมุจฺจตี’’ติ เอตฺถ คมิสมฺพเนฺธปิ สรณคมนปสิทฺธิโต สมานาธิกรณตฺตเมวาติ เจ? น ปุเพฺพ วุตฺตโทสปฺปสงฺคโตฯ ตตฺราปิ หิ สมานาธิกรณภาเว สติ เอตํ พุทฺธธมฺมสงฺฆสรณํ ปฎิหตจิโตฺตปิ อาคมฺม สพฺพทุกฺขา ปมุเจฺจยฺยาติ เอวํ ปุเพฺพ วุตฺตโทสปฺปสโงฺค เอว สิยา, น จ โน โทเสน อตฺถิ อโตฺถติ อสาธกเมตํฯ ยถา ‘‘มมญฺหิ, อานนฺท, กลฺยาณมิตฺตํ อาคมฺม ชาติธมฺมา สตฺตา ชาติยา ปริมุจฺจนฺตี’’ติ (สํ. นิ. ๑.๑๒๙) เอตฺถ ภควโต กลฺยาณมิตฺตสฺส อานุภาเวน ปริมุจฺจมานา สตฺตา ‘‘กลฺยาณมิตฺตํ อาคมฺม ปริมุจฺจนฺตี’’ติ วุตฺตาฯ เอวมิธาปิ พุทฺธธมฺมสงฺฆสฺส สรณสฺสานุภาเวน มุจฺจมาโน ‘‘เอตํ สรณมาคมฺม, สพฺพทุกฺขา ปมุจฺจตี’’ติ วุโตฺตติ เอวเมตฺถ อธิปฺปาโย เวทิตโพฺพฯ</p>


<p>เอวํ สพฺพถาปิ น พุทฺธสฺส คมนียตฺตํ ยุชฺชติ, น สรณสฺส, น อุภเยสํ, อิจฺฉิตพฺพญฺจ  คจฺฉามีติ นิทฺทิฎฺฐสฺส คมกสฺส คมนียํ, ตโต วตฺตพฺพา เอตฺถ ยุตฺตีติฯ วุจฺจเต –</p>


<p>พุโทฺธเยเวตฺถ คมนีโย, คมนาการทสฺสนตฺถํ ตุ ตํ สรณวจนํ, พุทฺธํ สรณนฺติ คจฺฉามิฯ เอส เม สรณํ, เอส เม ปรายณํ, อฆสฺส, ตาตา, หิตสฺส จ วิธาตาติ  อิมินา อธิปฺปาเยน เอตํ คจฺฉามิ ภชามิ เสวามิ ปยิรุปาสามิ, เอวํ วา ชานามิ พุชฺฌามีติฯ เยสญฺหิ ธาตูนํ คติอโตฺถ พุทฺธิปิ เตสํ อโตฺถติฯ อิติ-สทฺทสฺส อปฺปโยคา อยุตฺตมิติ เจ? ตํ นฯ ตตฺถ สิยา – ยทิ เจตฺถ เอวมโตฺถ ภเวยฺย, ตโต ‘‘อนิจฺจํ รูปํ อนิจฺจํ รูปนฺติ ยถาภูตํ ปชานาตี’’ติ เอวมาทีสุ (สํ. นิ. ๓.๕๕, ๘๕) วิย อิติ-สโทฺท ปยุโตฺต สิยา, น จ ปยุโตฺต, ตสฺมา อยุตฺตเมตนฺติฯ ตญฺจ น, กสฺมา? ตทตฺถสมฺภวาฯ ‘‘โย จ พุทฺธญฺจ ธมฺมญฺจ สงฺฆญฺจ สรณํ คโต’’ติ เอวมาทีสุ (ธ. ป. ๑๙๐) วิย อิธาปิ อิติ-สทฺทสฺส อโตฺถ สมฺภวติ, น จ วิชฺชมานตฺถสมฺภวา อิติ-สทฺทา สพฺพตฺถ ปยุชฺชนฺติ, อปฺปยุตฺตสฺสาเปตฺถ ปยุตฺตสฺส วิย อิติ-สทฺทสฺส อโตฺถ วิญฺญาตโพฺพ อเญฺญสุ จ เอวํชาติเกสุ, ตสฺมา อโทโส เอว โสติฯ ‘‘อนุชานามิ, ภิกฺขเว, ตีหิ สรณคมเนหิ ปพฺพชฺช’’นฺติอาทีสุ (มหาว. ๓๔) สรณเสฺสว คมนียโต ยํ วุตฺตํ ‘‘คมนาการทสฺสนตฺถํ ตุ สรณวจน’’นฺติ, ตํ น ยุตฺตมิติ เจฯ ตํ  นายุตฺตํฯ กสฺมา? ตทตฺถสมฺภวา เอวฯ ตตฺราปิ หิ ตสฺส อโตฺถ สมฺภวติ, ยโต ปุพฺพสทิสเมว อปฺปยุโตฺตปิ ปยุโตฺต วิย เวทิตโพฺพฯ อิตรถา หิ ปุเพฺพ วุตฺตโทสปฺปสโงฺค เอว สิยา, ตสฺมา ยถานุสิฎฺฐเมว คเหตพฺพํฯ</p>


<p>อยํ คมนียทีปนาฯ</p>


<h3>ธมฺมสงฺฆสรณวิภาวนา</h3>
<p>อิทานิ ยํ วุตฺตํ ติ เอตฺถ วุจฺจเต – ยฺวายํ ‘‘พุทฺธํ สรณํ คจฺฉามี’’ติ เอตฺถ อตฺถวณฺณนานโย วุโตฺต, ‘‘ธมฺมํ สรณํ คจฺฉามิ, สงฺฆํ สรณํ คจฺฉามี’’ติ เอตสฺมิมฺปิ ปททฺวเย เอโสว เวทิตโพฺพฯ ตตฺราปิ หิ ธมฺมสงฺฆานํ อตฺถโต พฺยญฺชนโต จ วิภาวนมตฺตเมว อสทิสํ, เสสํ วุตฺตสทิสเมวฯ ยโต ยเทเวตฺถ อสทิสํ, ตํ วุจฺจเต – มคฺคผลนิพฺพานานิ ธโมฺมติ เอเกฯ ภาวิตมคฺคานํ สจฺฉิกตนิพฺพานานญฺจ อปาเยสุ อปตนภาเวน ธารณโต ปรมสฺสาสวิธานโต จ มคฺควิราคา เอว อิมสฺมิํ อเตฺถ ธโมฺมติ อมฺหากํ ขนฺติ, อคฺคปฺปสาทสุตฺตเญฺจว สาธกํฯ วุตฺตเญฺจตฺถ ‘‘ยาวตา, ภิกฺขเว, ธมฺมา สงฺขตา , อริโย อฎฺฐงฺคิโก มโคฺค เตสํ อคฺคมกฺขายตี’’ติ เอวมาทิ  (อ. นิ. ๔.๓๔; อิติวุ. ๙๐)ฯ</p>


<p>จตุพฺพิธอริยมคฺคสมงฺคีนํ จตุสามญฺญผลสมธิวาสิตขนฺธสนฺตานานญฺจ ปุคฺคลานํ สมูโห ทิฎฺฐิสีลสงฺฆาเตน สํหตตฺตา สโงฺฆฯ วุตฺตเญฺจตํ ภควตา –</p>

</p>


<p>อยญฺหิ ปรมตฺถสโงฺฆ สรณนฺติ คมนีโยฯ สุเตฺต จ ‘‘อาหุเนโยฺย ปาหุเนโยฺย ทกฺขิเณโยฺย อญฺชลิกรณีโย อนุตฺตรํ ปุญฺญเกฺขตฺตํ โลกสฺสา’’ติ  (อิติวุ. ๙๐; อ. นิ. ๔.๓๔, ๑๘๑) วุโตฺตฯ เอตํ ปน สรณํ คตสฺส อญฺญสฺมิมฺปิ ภิกฺขุสเงฺฆ วา ภิกฺขุนิสเงฺฆ วา พุทฺธปฺปมุเข วา สเงฺฆ สมฺมุติสเงฺฆ วา จตุวคฺคาทิเภเท เอกปุคฺคเลปิ วา ภควนฺตํ อุทฺทิสฺส ปพฺพชิเต วนฺทนาทิกิริยาย สรณคมนํ เนว ภิชฺชติ น สํกิลิสฺสติ, อยเมตฺถ วิเสโสฯ วุตฺตาวเสสนฺตุ อิมสฺส ทุติยสฺส จ สรณคมนสฺส เภทาเภทาทิวิธานํ ปุเพฺพ วุตฺตนเยเนว เวทิตพฺพํฯ อยํ ตาว ‘‘ธมฺมํ สรณมิจฺจาทิ, ทฺวเยเปส นโย มโต’’ติ เอตสฺส วณฺณนาฯ</p>


<h3>อนุปุพฺพววตฺถานการณนิเทฺทโส</h3>
<p>อิทานิ ติ เอตฺถ เอเตสุ จ ตีสุ สรณวจเนสุ สพฺพสตฺตานํ อโคฺคติ กตฺวา ปฐมํ พุโทฺธ, ตปฺปภวโต ตทุปเทสิตโต จ อนนฺตรํ ธโมฺม, ตสฺส ธมฺมสฺส อาธารกโต ตทาเสวนโต จ อเนฺต สโงฺฆฯ สพฺพสตฺตานํ วา หิเต นิโยชโกติ กตฺวา ปฐมํ พุโทฺธ, ตปฺปภวโต สพฺพสตฺตหิตตฺตา อนนฺตรํ ธโมฺม, หิตาธิคมาย ปฎิปโนฺน อธิคตหิโต จาติ กตฺวา อเนฺต สโงฺฆ สรณภาเวน ววตฺถเปตฺวา ปกาสิโตติ เอวํ อนุปุพฺพววตฺถาเน การณญฺจ วินิทฺทิเสฯ</p>


<h3>อุปมาปกาสนา</h3>
<p>อิทานิ  ยมฺปิ วุตฺตํ ติ , ตมฺปิ วุจฺจเต – เอตฺถ ปน ปุณฺณจโนฺท วิย พุโทฺธ, จนฺทกิรณนิกโร วิย เตน เทสิโต ธโมฺม, ปุณฺณจนฺทกิรณสมุปฺปาทิตปีณิโต โลโก วิย สโงฺฆฯ พาลสูริโย วิย พุโทฺธ, ตสฺส รสฺมิชาลมิว วุตฺตปฺปกาโร ธโมฺม, เตน วิหตนฺธกาโร โลโก วิย สโงฺฆฯ วนทาหกปุริโส วิย พุโทฺธ, วนทหนคฺคิ วิย กิเลสวนทหโน ธโมฺม, ทฑฺฒวนตฺตา เขตฺตภูโต วิย ภูมิภาโค ทฑฺฒกิเลสตฺตา ปุญฺญเกฺขตฺตภูโต สโงฺฆฯ มหาเมโฆ วิย พุโทฺธ, สลิลวุฎฺฐิ วิย ธโมฺม, วุฎฺฐินิปาตูปสมิตเรณุ วิย ชนปโท อุปสมิตกิเลสเรณุ สโงฺฆฯ สุสารถิ  วิย พุโทฺธ, อสฺสาชานียวินยูปาโย วิย ธโมฺม, สุวินีตสฺสาชานียสมูโห วิย สโงฺฆฯ สพฺพทิฎฺฐิสลฺลุทฺธรณโต สลฺลกโตฺต วิย พุโทฺธ, สลฺลุทฺธรณูปาโย วิย ธโมฺม, สมุทฺธฎสโลฺล วิย ชโน สมุทฺธฎทิฎฺฐิสโลฺล สโงฺฆฯ โมหปฎลสมุปฺปาฎนโต วา สาลากิโย วิย พุโทฺธ, ปฎลสมุปฺปาฎนุปาโย วิย ธโมฺม, สมุปฺปาฎิตปฎโล วิปฺปสนฺนโลจโน วิย ชโน สมุปฺปาฎิตโมหปฎโล วิปฺปสนฺนญาณโลจโน สโงฺฆฯ สานุสยกิเลสพฺยาธิหรณสมตฺถตาย วา กุสโล เวโชฺช วิย พุโทฺธ, สมฺมา ปยุตฺตเภสชฺชมิว ธโมฺม, เภสชฺชปโยเคน สมุปสนฺตพฺยาธิ วิย ชนสมุทาโย สมุปสนฺตกิเลสพฺยาธานุสโย สโงฺฆฯ</p>


<p>อถ วา สุเทสโก วิย พุโทฺธ, สุมโคฺค วิย เขมนฺตภูมิ วิย จ ธโมฺม, มคฺคปฺปฎิปโนฺน เขมนฺตภูมิปฺปโตฺต วิย สโงฺฆฯ สุนาวิโก วิย พุโทฺธ, นาวา วิย ธโมฺม, ปารปฺปโตฺต สมฺปตฺติโก วิย ชโน สโงฺฆฯ หิมวา วิย พุโทฺธ, ตปฺปภโวสธมิว ธโมฺม, โอสธูปโภเคน นิรามโย วิย ชโน สโงฺฆฯ ธนโท วิย พุโทฺธ, ธนํ วิย ธโมฺม, ยถาธิปฺปายํ ลทฺธธโน วิย ชโน สมฺมาลทฺธอริยธโน สโงฺฆฯ นิธิทสฺสนโก วิย  พุโทฺธ, นิธิ วิย ธโมฺม, นิธิปฺปโตฺต วิย ชโน สโงฺฆฯ</p>


<p>อปิจ อภยโท วิย วีรปุริโส พุโทฺธ, อภยมิว ธโมฺม, สมฺปตฺตาภโย วิย ชโน อจฺจนฺตสพฺพภโย สโงฺฆฯ อสฺสาสโก วิย พุโทฺธ, อสฺสาโส วิย ธโมฺม, อสฺสตฺถชโน วิย สโงฺฆฯ สุมิโตฺต วิย พุโทฺธ, หิตูปเทโส วิย ธโมฺม, หิตูปโยเคน ปตฺตสทโตฺถ วิย ชโน สโงฺฆฯ ธนากโร วิย พุโทฺธ, ธนสาโร วิย ธโมฺม, ธนสารูปโภโค วิย ชโน สโงฺฆฯ ราชกุมารนฺหาปโก วิย พุโทฺธ, สีสนฺหานสลิลํ วิย ธโมฺม, สุนฺหาตราชกุมารวโคฺค วิย สทฺธมฺมสลิลสุนฺหาโต สโงฺฆฯ อลงฺการการโก วิย พุโทฺธ, อลงฺกาโร วิย ธโมฺม, อลงฺกตราชปุตฺตคโณ  วิย สทฺธมฺมาลงฺกโต สโงฺฆฯ จนฺทนรุโกฺข วิย พุโทฺธ, ตปฺปภวคโนฺธ วิย ธโมฺม, จนฺทนุปโภเคน สนฺตปริฬาโห วิย ชโน สทฺธมฺมูปโภเคน สนฺตปริฬาโห สโงฺฆฯ ทายชฺชสมฺปทานโก วิย ปิตา พุโทฺธ, ทายชฺชํ วิย ธโมฺม, ทายชฺชหโร ปุตฺตวโคฺค วิย สทฺธมฺมทายชฺชหโร สโงฺฆฯ วิกสิตปทุมํ  วิย พุโทฺธ, ตปฺปภวมธุ วิย ธโมฺม, ตทุปโภคีภมรคโณ วิย สโงฺฆฯ เอวํ สรณตฺตยเมตญฺจ, อุปมาหิ ปกาสเยฯ</p>


<p>เอตฺตาวตา จ ยา ปุเพฺพ นฺติอาทีหิ จตูหิ คาถาหิ อตฺถวณฺณนาย มาติกา นิกฺขิตฺตา, สา อตฺถโต ปกาสิตา โหตีติฯ</p>

</p>

</p>





