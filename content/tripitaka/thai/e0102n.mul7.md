<h1>๑๙. กงฺขาวิตรณวิสุทฺธินิเทฺทโส</h1>
<h3>ปจฺจยปริคฺคหกถา</h3>
<p> เอตเสฺสว   ปน นามรูปสฺส ปจฺจยปริคฺคหเณน ตีสุ อทฺธาสุ กงฺขํ วิตริตฺวา ฐิตํ ญาณํ  นามฯ</p>


<p>ตํ สมฺปาเทตุกาโม ภิกฺขุ ยถา นาม กุสโล ภิสโกฺก โรคํ ทิสฺวา ตสฺส สมุฎฺฐานํ ปริเยสติฯ ยถา วา ปน อนุกมฺปโก ปุริโส ทหรํ กุมารํ มนฺทํ อุตฺตานเสยฺยกํ รถิกาย นิปนฺนํ ทิสฺวา ‘‘กสฺส นุ โข อยํ ปุตฺตโก’’ติ ตสฺส มาตาปิตโร อาวชฺชติ, เอวเมว ตสฺส นามรูปสฺส เหตุปจฺจยปริเยสนํ อาปชฺชติฯ</p>


<p>โส อาทิโตว อิติ ปฎิสญฺจิกฺขติ ‘‘น ตาวิธํ นามรูปํ อเหตุกํ, สพฺพตฺถ สพฺพทา สเพฺพสญฺจ เอกสทิสภาวาปตฺติโต, น อิสฺสราทิเหตุกํ, นามรูปโต อุทฺธํ อิสฺสราทีนํ อภาวโตฯ เยปิ นามรูปมตฺตเมว อิสฺสราทโยติ วทนฺติ, เตสํ อิสฺสราทิสงฺขาตนามรูปสฺส อเหตุกภาวปฺปตฺติโตฯ ตสฺมา ภวิตพฺพมสฺส เหตุปจฺจเยหิ, เก นุ โข เต’’ติฯ</p>


<p> โส เอวํ นามรูปสฺส เหตุปจฺจเย อาวเชฺชตฺวา อิมสฺส ตาว รูปกายสฺส เอวํ เหตุปจฺจเย ปริคฺคณฺหาติ – ‘‘อยํ กาโย นิพฺพตฺตมาโน เนว อุปฺปลปทุมปุณฺฑรีกโสคนฺธิกาทีนํ อพฺภนฺตเร นิพฺพตฺตติ, น มณิมุตฺตาหาราทีนํ, อถ โข อามาสยปกฺกาสยานํ อนฺตเร อุทรปฎลํ ปจฺฉโต ปิฎฺฐิกณฺฎกํ ปุรโต กตฺวา อนฺตอนฺตคุณปริวาริโต สยมฺปิ ทุคฺคนฺธเชคุจฺฉปฎิกฺกูโล ทุคฺคนฺธเชคุจฺฉปฎิกฺกูเล ปรมสมฺพาเธ โอกาเส ปูติมจฺฉปูติกุมฺมาสโอฬิคลฺลจนฺทนิกาทีสุ กิมิว นิพฺพตฺตติฯ ตเสฺสวํ นิพฺพตฺตมานสฺส ‘อวิชฺชา ตณฺหา อุปาทานํ กมฺม’นฺติ อิเม จตฺตาโร ธมฺมา นิพฺพตฺตกตฺตา  อาหาโร อุปตฺถมฺภกตฺตา ติ ปญฺจ  ธมฺมา เหตุปจฺจยา โหนฺติฯ เตสุปิ อวิชฺชาทโย ตโย อิมสฺส กายสฺส มาตา วิย ทารกสฺส อุปนิสฺสยา โหนฺติฯ กมฺมํ ปิตา วิย ปุตฺตสฺส ชนกํ ฯ อาหาโร ธาติ วิย ทารกสฺส สนฺธารโก’’ติฯ เอวํ รูปกายสฺส ปจฺจยปริคฺคหํ กตฺวา, ปุน ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติอาทินา (สํ. นิ. ๒.๔๓) นเยน นามกายสฺส ปจฺจยปริคฺคหํ กโรติฯ</p>


<p>โส เอวํ ปจฺจยโต นามรูปสฺส ปวตฺติํ ทิสฺวา ยถา อิทํ เอตรหิ, เอวํ อตีเตปิ อทฺธาเน ปจฺจยโต ปวตฺติตฺถ, อนาคเตปิ ปจฺจยโต ปวตฺติสฺสตีติ สมนุปสฺสติฯ</p>


<p> ตเสฺสวํ สมนุปสฺสโต ยา สา ปุพฺพนฺตํ อารพฺภ ‘‘อโหสิํ นุ โข อหํ อตีตมทฺธานํ, น นุ โข อโหสิํ อตีตมทฺธานํ, กิํ นุ โข อโหสิํ อตีตมทฺธานํ, กถํ นุ โข อโหสิํ อตีตมทฺธานํ, กิํ หุตฺวา กิํ อโหสิํ นุ โข อหํ อตีตมทฺธาน’’นฺติ (ม. นิ. ๑.๑๘; สํ. นิ. ๒.๒๐) ปญฺจวิธา วิจิกิจฺฉา วุตฺตา, ยาปิ อปรนฺตํ อารพฺภ ‘‘ภวิสฺสามิ นุ โข อหํ อนาคตมทฺธานํ, น นุ โข ภวิสฺสามิ อนาคตมทฺธานํ, กิํ นุ โข ภวิสฺสามิ อนาคตมทฺธานํ, กถํ นุ โข ภวิสฺสามิ อนาคตมทฺธานํ, กิํ หุตฺวา กิํ ภวิสฺสามิ นุ โข อหํ อนาคตมทฺธาน’’นฺติ ปญฺจวิธา วิจิกิจฺฉา วุตฺตา, ยาปิ ปจฺจุปฺปนฺนํ อารพฺภ ‘‘เอตรหิ วา ปน ปจฺจุปฺปนฺนํ อทฺธานํ อชฺฌตฺตํ กถํกถี โหติ – อหํ นุ โขสฺมิ, โน นุ โขสฺมิ, กิํ นุ โขสฺมิ, กถํ นุ โขสฺมิ, อยํ นุ โข สโตฺต กุโต อาคโต, โส กุหิํ คามี ภวิสฺสตี’’ติ (ม. นิ. ๑.๑๘) ฉพฺพิธา วิจิกิจฺฉา วุตฺตา, สา สพฺพาปิ ปหียติฯ</p>


<p> อปโร  ทุวิธํ นามสฺส ปจฺจยํ ปสฺสติ, กมฺมาทิวเสน จตุพฺพิธํ รูปสฺสฯ ทุวิโธ หิ นามสฺส ปจฺจโย สาธารโณ อสาธารโณ จฯ ตตฺถ จกฺขาทีนิ ฉ ทฺวารานิ, รูปาทีนิ ฉ อารมฺมณานิ นามสฺส สาธารโณ ปจฺจโย, กุสลาทิเภทโต สพฺพปฺปการสฺสาปิ ตโต ปวตฺติโตฯ มนสิการาทิโก อสาธารโณฯ โยนิโส มนสิการสทฺธมฺมสฺสวนาทิโก หิ กุสลเสฺสว โหติ, วิปรีโต อกุสลสฺส, กมฺมาทิโก วิปากสฺส, ภวงฺคาทิโก กิริยสฺสาติฯ</p>


<p>รูปสฺส  ปน กมฺมํ จิตฺตํ อุตุ อาหาโรติ อยํ กมฺมาทิโก จตุพฺพิโธ ปจฺจโยฯ ตตฺถ กมฺมํ อตีตเมว กมฺมสมุฎฺฐานสฺส รูปสฺส ปจฺจโย โหติ ฯ จิตฺตํ จิตฺตสมุฎฺฐานสฺส อุปฺปชฺชมานํฯ อุตุอาหารา อุตุอาหารสมุฎฺฐานสฺส ฐิติกฺขเณ ปจฺจยา โหนฺตีติฯ เอวเมเวโก นามรูปสฺส ปจฺจยปริคฺคหํ กโรติฯ</p>


<p>โส เอวํ ปจฺจยโต นามรูปสฺส ปวตฺติํ ทิสฺวา ยถา อิทํ เอตรหิ, เอวํ อตีเตปิ อทฺธาเน ปจฺจยโต ปวตฺติตฺถ, อนาคเตปิ ปจฺจยโต ปวตฺติสฺสตีติ สมนุปสฺสติฯ ตเสฺสวํ สมนุปสฺสโต วุตฺตนเยเนว ตีสุปิ อทฺธาสุ วิจิกิจฺฉา ปหียติฯ</p>


<p> อปโร เตสํเยว นามรูปสงฺขาตานํ สงฺขารานํ ชราปตฺติํ ชิณฺณานญฺจ ภงฺคํ ทิสฺวา อิทํ สงฺขารานํ ชรามรณํ นาม ชาติยา สติ โหติ, ชาติ ภเว สติ, ภโว อุปาทาเน สติ, อุปาทานํ ตณฺหาย สติ, ตณฺหา เวทนาย สติ, เวทนา ผเสฺส สติ, ผโสฺส สฬายตเน สติ, สฬายตนํ นามรูเป สติ, นามรูปํ วิญฺญาเณ สติ, วิญฺญาณํ สงฺขาเรสุ สติ, สงฺขารา อวิชฺชาย สตีติ เอวํ  นามรูปสฺส ปจฺจยปริคฺคหํ กโรติฯ อถสฺส วุตฺตนเยเนว วิจิกิจฺฉา ปหียติฯ</p>


<p> อปโร ‘‘อิติ โข อวิชฺชาปจฺจยา สงฺขารา’’ติ (สํ. นิ. ๒.๒) ปุเพฺพ วิตฺถาเรตฺวา ทสฺสิต นามรูปสฺส ปจฺจยปริคฺคหํ กโรติฯ อถสฺส วุตฺตนเยเนว กงฺขา ปหียติฯ</p>


<p> อปโร ‘‘ปุริมกมฺมภวสฺมิํ โมโห อวิชฺชา, อายูหนา สงฺขารา, นิกนฺติ ตณฺหา, อุปคมนํ อุปาทานํ, เจตนา ภโวติ อิเม ปญฺจ ธมฺมา ปุริมกมฺมภวสฺมิํ อิธ ปฎิสนฺธิยา ปจฺจยา, อิธ ปฎิสนฺธิ วิญฺญาณํ, โอกฺกนฺติ นามรูปํ, ปสาโท อายตนํ, ผุโฎฺฐ ผโสฺส, เวทยิตํ เวทนาติ อิเม ปญฺจ ธมฺมา อิธูปปตฺติภวสฺมิํ ปุเรกตสฺส กมฺมสฺส ปจฺจยาฯ อิธ ปริปกฺกตฺตา อายตนานํ โมโห อวิชฺชา…เป.… เจตนา ภโวติ อิเม ปญฺจ ธมฺมา อิธ กมฺมภวสฺมิํ อายติํ ปฎิสนฺธิยา ปจฺจยา’’ติ (ปฎิ. ม. ๑.๔๗) เอวํ  นามรูปสฺส ปจฺจยปริคฺคหํ กโรติฯ</p>


<p> ตตฺถ  จตุพฺพิธํ กมฺมํ – ทิฎฺฐธมฺมเวทนียํ, อุปปชฺชเวทนียํ, อปราปริยเวทนียํ, อโหสิกมฺมนฺติฯ เตสุ เอกชวนวีถิยํ สตฺตสุ จิเตฺตสุ กุสลา  วา อกุสลา วา ปฐมชวนเจตนา  นามฯ ตํ อิมสฺมิเญฺญว อตฺตภาเว วิปากํ เทติฯ ตถา อสโกฺกนฺตํ ปน ‘‘อโหสิกมฺมํ นาโหสิ กมฺมวิปาโก, น ภวิสฺสติ กมฺมวิปาโก, นตฺถิ กมฺมวิปาโก’’ติ (ปฎิ. ม. ๑.๒๓๔) อิมสฺส ติกสฺส วเสน อโหสิกมฺมํ นาม โหติฯ อตฺถสาธิกา ปน สตฺตมชวนเจตนา  นามฯ ตํ อนนฺตเร อตฺตภาเว วิปากํ เทติฯ ตถา อสโกฺกนฺตํ วุตฺตนเยเนว อโหสิกมฺมํ นาม โหติฯ อุภินฺนํ อนฺตเร ปญฺจ ชวนเจตนา  นามฯ ตํ อนาคเต ยทา โอกาสํ ลภติ, ตทา วิปากํ เทติฯ สติ สํสารปฺปวตฺติยา อโหสิกมฺมํ นาม น โหติฯ</p>


<p> อปรมฺปิ จตุพฺพิธํ กมฺมํ – ยํ ครุกํ, ยํ พหุลํ, ยทาสนฺนํ, กฎตฺตา วา ปน กมฺมนฺติฯ ตตฺถ กุสลํ วา โหตุ อกุสลํ วา, ครุกาครุเกสุ  มาตุฆาตาทิกมฺมํ วา มหคฺคตกมฺมํ วา, ตเทว ปฐมํ วิปจฺจติฯ ตถา พหุลาพหุเลสุปิ  โหติ สุสีลฺยํ วา ทุสฺสีลฺยํ วา, ตเทว ปฐมํ วิปจฺจติฯ  นาม มรณกาเล อนุสฺสริตกมฺมํฯ ยญฺหิ อาสนฺนมรโณ อนุสฺสริตุํ สโกฺกติ, เตเนว อุปปชฺชติฯ เอเตหิ ปน ตีหิ มุตฺตํ ปุนปฺปุนํ ลทฺธาเสวนํ  นาม โหติ, เตสํ อภาเว ตํ ปฎิสนฺธิํ อากฑฺฒติฯ</p>


<p> อปรมฺปิ จตุพฺพิธํ กมฺมํ – ชนกํ, อุปตฺถมฺภกํ, อุปปีฬกํ, อุปฆาตกนฺติฯ ตตฺถ  นาม กุสลมฺปิ โหติ อกุสลมฺปิฯ ตํ ปฎิสนฺธิยมฺปิ ปวเตฺตปิ รูปารูปวิปากกฺขเนฺธ ชเนติฯ  ปน วิปากํ ชเนตุํ น สโกฺกติ, อเญฺญน กเมฺมน ทินฺนาย ปฎิสนฺธิยา ชนิเต วิปาเก อุปฺปชฺชมานกสุขทุกฺขํ อุปตฺถเมฺภติ, อทฺธานํ ปวเตฺตติฯ  อเญฺญน กเมฺมน ทินฺนาย ปฎิสนฺธิยา ชนิเต วิปาเก อุปฺปชฺชมานกสุขทุกฺขํ ปีเฬติ พาธติ, อทฺธานํ ปวตฺติตุํ น เทติฯ  ปน สยํ กุสลมฺปิ อกุสลมฺปิ สมานํ อญฺญํ ทุพฺพลกมฺมํ ฆาเตตฺวา ตสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติฯ เอวํ ปน กเมฺมน กเต โอกาเส ตํ วิปากํ อุปฺปนฺนํ นาม วุจฺจติฯ</p>


<p>อิติ  อิเมสํ ทฺวาทสนฺนํ กมฺมานํ กมฺมนฺตรเญฺจว วิปากนฺตรญฺจ พุทฺธานํ กมฺมวิปากญาณเสฺสว  ยาถาวสรสโต ปากฎํ โหติ, อสาธารณํ สาวเกหิฯ วิปสฺสเกน ปน กมฺมนฺตรญฺจ วิปากนฺตรญฺจ เอกเทสโต ชานิตพฺพํฯ ตสฺมา อยํ มุขมตฺตทสฺสเนน กมฺมวิเสโส ปกาสิโตติฯ</p>


<p> อิติ อิมํ ทฺวาทสวิธํ กมฺมํ กมฺมวเฎฺฎ ปกฺขิปิตฺวา เอวํ เอโก กมฺมวฎฺฎวิปากวฎฺฎวเสน นามรูปสฺส ปจฺจยปริคฺคหํ กโรติฯ โส เอวํ กมฺมวฎฺฎวิปากวฎฺฎวเสน ปจฺจยโต นามรูปสฺส ปวตฺติํ ทิสฺวา ‘‘ยถา อิทํ เอตรหิ, เอวํ อตีเตปิ อทฺธาเน กมฺมวฎฺฎวิปากวฎฺฎวเสน ปจฺจยโต ปวตฺติตฺถ, อนาคเตปิ กมฺมวฎฺฎวิปากวฎฺฎวเสเนว ปจฺจยโต ปวตฺติสฺสตี’’ติฯ อิติ กมฺมเญฺจว กมฺมวิปาโก จ, กมฺมวฎฺฎญฺจ วิปากวฎฺฎญฺจ, กมฺมปวตฺตญฺจ วิปากปวตฺตญฺจ, กมฺมสนฺตติ จ วิปากสนฺตติ จ, กิริยา จ กิริยาผลญฺจฯ</p>


<p>
กมฺมา วิปากา วตฺตนฺติ, วิปาโก กมฺมสมฺภโว;  
  
กมฺมา ปุนพฺภโว โหติ, เอวํ โลโก ปวตฺตตีติฯ –  
</p>
  
<p>สมนุปสฺสติฯ ตเสฺสวํ สมนุปสฺสโต ยา สา ปุพฺพนฺตาทโย อารพฺภ ‘‘อโหสิํ นุ โข อห’’นฺติอาทินา นเยน วุตฺตา โสฬสวิธา วิจิกิจฺฉา, สา สพฺพา ปหียติฯ สพฺพภวโยนิคติฎฺฐิตินิวาเสสุ เหตุผลสมฺพนฺธวเสน ปวตฺตมานํ นามรูปมตฺตเมว ขายติฯ โส เนว การณโต อุทฺธํ การกํ ปสฺสติ, น วิปากปฺปวตฺติโต อุทฺธํ วิปากปฎิสํเวทกํฯ การเณ ปน สติ ‘‘การโก’’ติ, วิปากปฺปวตฺติยา สติ ‘‘ปฎิสํเวทโก’’ติ สมญฺญามเตฺตน ปณฺฑิตา โวหรนฺติเจฺจวสฺส สมฺมปฺปญฺญาย สุทิฎฺฐํ โหติฯ</p>


<p> เตนาหุ โปราณา –</p>


<p>
‘‘กมฺมสฺส การโก นตฺถิ, วิปากสฺส จ เวทโก;  
  
สุทฺธธมฺมา ปวตฺตนฺติ, เอเวตํ สมฺมทสฺสนํฯ  
</p>
  
<p>
‘‘เอวํ กเมฺม วิปาเก จ, วตฺตมาเน สเหตุเก;  
  
พีชรุกฺขาทิกานํว, ปุพฺพา โกฎิ น นายติ;  
  
อนาคเตปิ สํสาเร, อปฺปวตฺตํ น ทิสฺสติฯ  
</p>
  
<p>
‘‘เอตมตฺถํ  
  
อนญฺญาย, ติตฺถิยา อสยํวสี;  
  
สตฺตสญฺญํ คเหตฺวาน, สสฺสตุเจฺฉททสฺสิโน;  
  
ทฺวาสฎฺฐิทิฎฺฐิํ คณฺหนฺติ, อญฺญมญฺญวิโรธิตาฯ  
</p>
  
<p>
‘‘ทิฎฺฐิพนฺธนพทฺธา เต, ตณฺหาโสเตน วุยฺหเร;  
  
ตณฺหาโสเตน วุยฺหนฺตา, น เต ทุกฺขา ปมุจฺจเรฯ  
</p>
  
<p>
‘‘เอวเมตํ อภิญฺญาย, ภิกฺขุ พุทฺธสฺส สาวโก;  
  
คมฺภีรํ นิปุณํ สุญฺญํ, ปจฺจยํ ปฎิวิชฺฌติฯ  
</p>
  
<p>
‘‘กมฺมํ นตฺถิ วิปากมฺหิ, ปาโก กเมฺม น วิชฺชติ;  
  
อญฺญมญฺญํ อุโภ สุญฺญา, น จ กมฺมํ วินา ผลํฯ  
</p>
  
<p>
‘‘ยถา น สูริเย อคฺคิ, น มณิมฺหิ น โคมเย;  
  
น เตสํ พหิ โส อตฺถิ, สมฺภาเรหิ จ ชายติฯ  
</p>
  
<p>
‘‘ตถา น อโนฺต กมฺมสฺส, วิปาโก อุปลพฺภติ;  
  
พหิทฺธาปิ น กมฺมสฺส, น กมฺมํ ตตฺถ วิชฺชติฯ  
</p>
  
<p>
‘‘ผเลน สุญฺญํ ตํ กมฺมํ, ผลํ กเมฺม น วิชฺชติ;  
  
กมฺมญฺจ โข อุปาทาย, ตโต นิพฺพตฺตเต ผลํฯ  
</p>
  
<p>
‘‘น เหตฺถ เทโว พฺรหฺมา วา, สํสารสฺสตฺถิการโก;  
  
สุทฺธธมฺมา ปวตฺตนฺติ, เหตุสมฺภารปจฺจยา’’ติฯ  
</p>
  
<p> ตเสฺสวํ กมฺมวฎฺฎวิปากวฎฺฎวเสน นามรูปสฺส ปจฺจยปริคฺคหํ กตฺวา ตีสุ อทฺธาสุ ปหีนวิจิกิจฺฉสฺส สเพฺพ อตีตานาคตปจฺจุปฺปนฺนธมฺมา จุติปฎิสนฺธิวเสน วิทิตา โหนฺติ, สาสฺส โหติ ฯ</p>


<p>โส  เอวํ ปชานาติ – เย อตีเต กมฺมปจฺจยา นิพฺพตฺตา ขนฺธา, เต ตเตฺถว นิรุทฺธา, อตีตกมฺมปจฺจยา ปน อิมสฺมิํ ภเว อเญฺญ นิพฺพตฺตา, อตีตภวโต อิมํ ภวํ อาคโต เอกธโมฺมปิ นตฺถิ, อิมสฺมิมฺปิ ภเว กมฺมปจฺจเยน นิพฺพตฺตา ขนฺธา นิรุชฺฌิสฺสนฺติ, ปุนพฺภเว อเญฺญ นิพฺพตฺติสฺสนฺติ, อิมมฺหา ภวา ปุนพฺภวํ เอกธโมฺมปิ น คมิสฺสติฯ อปิจ โข ยถา น อาจริยมุขโต สชฺฌาโย อเนฺตวาสิกสฺส มุขํ ปวิสติ, น จ ตปฺปจฺจยา ตสฺส  มุเข สชฺฌาโย น วตฺตติ, น ทูเตน มโนฺตทกํ ปีตํ โรคิโน อุทรํ ปวิสติ, น จ ตสฺส ตปฺปจฺจยา โรโค น วูปสมฺมติ, น มุเข มณฺฑนวิธานํ อาทาสตลาทีสุ มุขนิมิตฺตํ คจฺฉติ, น จ ตตฺถ ตปฺปจฺจยา มณฺฑนวิธานํ น ปญฺญายติ, น เอกิสฺสา วฎฺฎิยา ทีปสิขา อญฺญํ วฎฺฎิํ สงฺกมติ, น จ ตตฺถ ตปฺปจฺจยา ทีปสิขา น นิพฺพตฺตติ, เอวเมว น อตีตภวโต อิมํ ภวํ, อิโต วา ปุนพฺภวํ โกจิ ธโมฺม สงฺกมติ, น จ อตีตภเว ขนฺธายตนธาตุปจฺจยา อิธ, อิธ วา ขนฺธายตนธาตุปจฺจยา ปุนพฺภเว ขนฺธายตนธาตุโย น นิพฺพตฺตนฺตีติฯ</p>


<p>
ยเถว จกฺขุวิญฺญาณํ, มโนธาตุอนนฺตรํ;  
  
น เจว อาคตํ นาปิ, น นิพฺพตฺตํ อนนฺตรํฯ  
</p>
  
<p>
ตเถว ปฎิสนฺธิมฺหิ, วตฺตเต จิตฺตสนฺตติ;  
  
ปุริมํ ภิชฺชเต จิตฺตํ, ปจฺฉิมํ ชายเต ตโตฯ  
</p>
  
<p>
เตสํ อนฺตริกา นตฺถิ, วีจิ เตสํ น วิชฺชติ;  
  
น จิโต คจฺฉติ กิญฺจิ, ปฎิสนฺธิ จ ชายตีติฯ  
</p>
  
<p> เอวํ จุติปฎิสนฺธิวเสน วิทิตสพฺพธมฺมสฺส สพฺพากาเรน นามรูปสฺส ปจฺจยปริคฺคหญาณํ ถามคตํ โหติ, โสฬสวิธา กงฺขา สุฎฺฐุตรํ ปหียติฯ น เกวลญฺจ สา เอว, ‘‘สตฺถริ กงฺขตี’’ติ (ธ. ส. ๑๐๐๘) อาทินยปฺปวตฺตา อฎฺฐวิธาปิ กงฺขา ปหียติเยว, ทฺวาสฎฺฐิ ทิฎฺฐิคตานิ วิกฺขมฺภนฺติฯ เอวํ นานานเยหิ นามรูปปจฺจยปริคฺคหเณน ตีสุ อทฺธาสุ กงฺขํ วิตริตฺวา ฐิตํ ญาณํ ติ เวทิตพฺพํฯ นฺติปิ นฺติปิ นฺติปิ เอตเสฺสวาธิวจนํฯ วุตฺตเญฺหตํ –</p>

 ปจฺจโย, สงฺขารา ปจฺจยสมุปฺปนฺนาฯ อุโภเปเต ธมฺมา ปจฺจยสมุปฺปนฺนาติ ปจฺจยปริคฺคเห ปญฺญา ธมฺมฎฺฐิติญาณ’’นฺติ (ปฎิ. ม. ๑.๔๖)ฯ</p>

</p>

 มนสิกโรโนฺต นิมิตฺตํ ยถาภูตํ ชานาติ ปสฺสติ, เตน วุจฺจติ สมฺมาทสฺสนํฯ เอวํ ตทนฺวเยน สเพฺพ สงฺขารา อนิจฺจโต สุทิฎฺฐา โหนฺติฯ เอตฺถ กงฺขา ปหียติฯ ทุกฺขโต มนสิกโรโนฺต ปวตฺตํ ยถาภูตํ ชานาติ ปสฺสติ…เป.… อนตฺตโต มนสิกโรโนฺต นิมิตฺตญฺจ ปวตฺตญฺจ ยถาภูตํ ชานาติ ปสฺสติ, เตน วุจฺจติ สมฺมาทสฺสนํฯ เอวํ ตทนฺวเยน สเพฺพ ธมฺมา อนตฺตโต สุทิฎฺฐา โหนฺติฯ เอตฺถ กงฺขา ปหียติฯ</p>

</p>


<p>อิมินา ปน ญาเณน สมนฺนาคโต วิปสฺสโก พุทฺธสาสเน ลทฺธสฺสาโส ลทฺธปติโฎฺฐ นิยตคติโก จูฬโสตาปโนฺน นาม โหติฯ</p>


<p>
ตสฺมา ภิกฺขุ สทา สโต, นามรูปสฺส สพฺพโส;  
  
ปจฺจเย ปริคฺคเณฺหยฺย, กงฺขาวิตรณตฺถิโกติฯ  
</p>
  
อิติ สาธุชนปาโมชฺชตฺถาย กเต วิสุทฺธิมเคฺค  
</p>
  
ปญฺญาภาวนาธิกาเร  
</p>
  
กงฺขาวิตรณวิสุทฺธินิเทฺทโส นาม  
</p>
  
เอกูนวีสติโม ปริเจฺฉโทฯ  
</p>
  
  
  
  
  