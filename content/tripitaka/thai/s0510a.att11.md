<h1>๑๑. ภิกฺขทายิวโคฺค</h1>
<h3>๑. ภิกฺขาทายกเตฺถรอปทานวณฺณนา</h3>
<p>   นฺติอาทิกํ อายสฺมโต ภิกฺขาทายกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล เอกสฺมิํ กุลเคเห นิพฺพโตฺต วุทฺธิมนฺวาย วิภวสมฺปโนฺน สทฺธาชาโต วิหารโต นิกฺขมิตฺวา ปิณฺฑาย จรมานํ สิทฺธตฺถํ ภควนฺตํ ทิสฺวา ปสนฺนมานโส อาหารมทาสิฯ ภควา ตํ ปฎิคฺคเหตฺวา อนุโมทนํ วตฺวา  ปกฺกามิฯ โส เตเนว กุสเลน ยาวตายุกํ ฐตฺวา อายุปริโยสาเน เทวโลเก นิพฺพโตฺต ตตฺถ ฉ กามาวจรสมฺปตฺติโย อนุภวิตฺวา มนุเสฺสสุ จ มนุสฺสสมฺปตฺติมนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิมนฺวาย สทฺธาชาโต ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ อนุสฺสริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตํ สพฺพํ เหฎฺฐา วุตฺตนยเมวฯ นฺติ ปกาเรน วริตพฺพํ ปเตฺถตพฺพนฺติ ปวรํ, รมฺมภูตโต วิเวกภูตโต สกวิหารโต อภิ วิเสเสน นิกฺขนฺตนฺติ อโตฺถฯ นฺติ วานํ วุจฺจติ ตณฺหา, ตโต นิกฺขนฺตตฺตา นิพฺพานํ, วานนามํ ตณฺหํ ปธานํ กตฺวา สพฺพกิเลเส ปหาย นิพฺพานํ ปตฺตนฺติ อโตฺถฯ</p>


<p> ติ กรตเลน คเหตพฺพา ทพฺพิ กฎจฺฉุ, ภิกฺขียติ อายาจียตีติ ภิกฺขา, อภิ วิเสเสน ขาทิตพฺพา ภกฺขิตพฺพาติ วา ภิกฺขา, กฎจฺฉุนา คเหตพฺพา ภิกฺขา กฎจฺฉุภิกฺขา, ทพฺพิยา ภตฺตํ ทตฺวาติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๒. ญาณสญฺญิกเตฺถรอปทานวณฺณนา</h3>
<p>  นฺติอาทิกํ อายสฺมโต ญาณสญฺญิกเตฺถรสฺส อปทานํฯ กา อุปฺปตฺติ? อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล กุลเคเห นิพฺพโตฺต วุทฺธิมนฺวาย สทฺธาชาโต สทฺธมฺมสฺสวเน สาทโร สาลโย ภควโต ธมฺมเทสนานุสาเรน ญาณํ เปเสตฺวา โฆสปมาณตฺตา ภควโต ญาเณ ปสโนฺน ปญฺจงฺคอฎฺฐงฺคนมกฺการวเสน ปณามํ กตฺวา ปกฺกามิฯ โส ตโต จุโต เทวโลเกสุ อุปฺปโนฺน ตตฺถ ฉ กามาวจเร ทิพฺพสมฺปตฺติมนุภวโนฺต ตโต จวิตฺวา มนุสฺสโลเก ชาโต ตตฺถคฺคภูตา จกฺกวตฺติสมฺปทาทโย  อนุภวิตฺวา อิมสฺมิํ  พุทฺธุปฺปาเท วิภวสมฺปเนฺน เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตํ วุตฺตตฺถเมวฯ ติ ควสตสหสฺสเชโฎฺฐ นิสโภ, นิสโภ จ โส อาชานิโย เสโฎฺฐ อุตฺตโม เจติ นิสภาชานิโยฯ ยถา นิสภาชานิโย, ตเถว ภควาติ อโตฺถฯ โลกวิสยสญฺญาตํ ปญฺญตฺติวเสน เอวํ วุตฺตํฯ อนุปเมโยฺย หิ ภควาฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๓. อุปฺปลหตฺถิยเตฺถรอปทานวณฺณนา</h3>
<p>นฺติอาทิกํ อายสฺมโต อุปฺปลหตฺถกเตฺถรสฺส อปทานํฯ อยมฺปิ ปุริมชินวเรสุ กตกุสโล ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต สิทฺธตฺถสฺส ภควโต กาเล มาลาการกุเล นิพฺพโตฺต วุทฺธิมนฺวาย มาลาการกเมฺมน อเนกานิ ปุปฺผานิ วิกฺกิณโนฺต ชีวติฯ อเถกทิวสํ ปุปฺผานิ คเหตฺวา จรโนฺต ภควนฺตํ รตนคฺฆิกมิว จรมานํ ทิสฺวา รตฺตุปฺปลกลาเปน ปูเชสิฯ โส ตโต จุโต เตเนว ปุเญฺญน สุคตีสุ ปุญฺญมนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิมนฺวาย สทฺธาชาโต ปพฺพชิตฺวา นจิรเสฺสว อรหา อโหสิฯ</p>


<p> โส  อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตตฺถ ติ ตีหิ วาเรหิ การิตํ สญฺจริตํ ปฎิจฺฉนฺนํ นครํ, ตสฺสํ ติวรายํ นิวาสี, วสนสีโล นิวาสนฎฺฐานเคเห วา วสโนฺต อหนฺติ อโตฺถฯ ติ ตทา นิพฺพานตฺถาย ปุญฺญสมฺภารกรณสมเย มาลิโก มาลากาโรว ปุปฺผานิ กยวิกฺกยํ กตฺวา ชีวโนฺต อโหสินฺติ อโตฺถฯ</p>


<p> นฺติ  สิทฺธตฺถํ ภควนฺตํ ทิสฺวา อุปฺปลกลาปํ อทาสิํ ปูเชสินฺติ อโตฺถฯ เสสํ สพฺพตฺถ อุตฺตานตฺถเมวาติฯ</p>

</p>


<h3>๔. ปทปูชกเตฺถรอปทานวณฺณนา</h3>
<p>  ติอาทิกํ อายสฺมโต ปทปูชกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร สิทฺธตฺถสฺส ภควโต กาเล กุลเคเห นิพฺพโตฺต วุทฺธิมนฺวาย สตฺถริ ปสโนฺน สุมนปุเปฺผน ปาทมูเล ปูเชสิฯ โส เตน ปุเญฺญน เทวมนุเสฺสสุ สํสรโนฺต สกฺกสมฺปตฺติํ อนุภวิตฺวา อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา ปพฺพชิโต วิปสฺสนํ วเฑฺฒตฺวา อรหตฺตผเล ปติฎฺฐาสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ นฺติ ชาติสุมนปุปฺผํ อทาสิํ อหนฺติ วตฺตเพฺพ คาถาพนฺธสุขตฺถํ สุมนสทฺทสฺส โลปํ กตฺวา วุตฺตํฯ ตตฺถ ชาติยา นิพฺพโตฺต วิกสมาโนเยว สุมนํ ชนานํ โสมนสฺสํ กโรตีติ สุมนํ, ปุปฺผนเฎฺฐน วิกสนเฎฺฐน ปุปฺผํ, สุมนญฺจ ตํ ปุปฺผญฺจาติ สุมนปุปฺผํ, ตานิ สุมนปุปฺผานิ สิทฺธตฺถสฺส ภควโต อหํ ปูเชสินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๕. มุฎฺฐิปุปฺผิยเตฺถรอปทานวณฺณนา</h3>
<p>  ติอาทิกํ อายสฺมโต มุฎฺฐิปุปฺผิยเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล มาลาการกุเล นิพฺพโตฺต วุทฺธิมนฺวาย สกสิเปฺป นิปฺผตฺติํ ปโตฺต เอกทิวสํ  ภควนฺตํ ทิสฺวา ปสนฺนมานโส ชาติสุมนปุปฺผานิ อุโภหิ หเตฺถหิ ภควโต ปาทมูเล โอกิริตฺวา ปูเชสิฯ โส เตน กุสลสมฺภาเรน เทวมนุเสฺสสุ สํสรโนฺต อุโภ สมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วุทฺธิปฺปโตฺต ปุพฺพวาสนาวเสน สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ อนุสฺสริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตตฺถ ติ อาโรหปริณาหรูปสณฺฐานโยพฺพญฺญโสภเนน สุนฺทโร ทสฺสโนติ สุทสฺสโน, นาเมน สุทสฺสโน นาม มาลากาโร หุตฺวา ชาติสุมนปุเปฺผหิ ปทุมุตฺตรํ ภควนฺตํ ปูเชสินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>


<h3>๖. อุทกปูชกเตฺถรอปทานวณฺณนา</h3>
<p>  นฺติอาทิกํ อายสฺมโต อุทกปูชกเตฺถรสฺส อปทานํฯ อยมฺปิ ปุริมชินวเรสุ ปูริตกุสลสญฺจโย ตตฺถ ตตฺถ ภเว วิวฎฺฎูปนิสฺสยานิ ปุญฺญานิ ปริปูริยมาโน ปุทุมุตฺตรสฺส ภควโต กาเล เอกสฺมิํ กุลเคเห นิพฺพโตฺต วุทฺธิมนฺวาย กุสลากุสลํ ชานโนฺต ปทุมุตฺตรสฺส ภควโต อากาเส คจฺฉโต นิกฺขนฺตฉพฺพณฺณพุทฺธรํสีสุ ปสโนฺน อุโภหิ หเตฺถหิ อุทกํ คเหตฺวา ปูเชสิฯ เตน ปูชิตํ อุทกํ รชตพุพฺพุลํ วิย อากาเส อฎฺฐาสิฯ โส อภิปฺปสโนฺน เตเนว โสมนเสฺสน ตุสิตาทีสุ นิพฺพโตฺต ทิพฺพสมฺปตฺติโย อนุภวิตฺวา อปรภาเค มนุสฺสสมฺปตฺติโย จ อนุภวิตฺวา อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส  อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตํ เหฎฺฐา วุตฺตเมวฯ นฺติ ฆตํ วุจฺจติ สปฺปิ, ฆตสฺส อาสนํ อาธารนฺติ ฆตาสนํ, อคฺคิ, อถ วา ตํ อสติ ภุญฺชตีติ ฆตาสนํ , อคฺคิเยวฯ ยถา ฆเต อาสิเตฺต อคฺคิมฺหิ อคฺคิสิขา อตีว ชลติ, เอวํ อคฺคิกฺขนฺธํ อิว ชลมานํ ภควนฺตนฺติ อโตฺถฯ นฺติ หุตํ วุจฺจติ ปูชาสกฺกาเร, หุตสฺส ปูชาสกฺการสฺส อาสนนฺติ หุตาสนํ, ชลมานํ สูริยํ อิว ทฺวตฺติํสมหาปุริสลกฺขเณหิ พฺยามปฺปภามณฺฑเลหิ วิโชฺชตมานํ สุวณฺณวณฺณํ สมฺพุทฺธํ  อากาเส คจฺฉนฺตํ อทฺทสนฺติ สมฺพโนฺธฯ เสสํ สพฺพตฺถ อุตฺตานเมวาติฯ</p>

</p>


<h3>๗. นฬมาลิยเตฺถรอปทานวณฺณนา</h3>
<p>ติอาทิกํ อายสฺมโต นฬมาลิยเตฺถรสฺส อปทานํฯ เอโสปิ ปุริมชินวเรสุ กตาธิกาโร อเนกาสุ ชาตีสุ วิวฎฺฎูปนิสฺสยานิ กุสลกมฺมานิ อุปจินโนฺต ปทุมุตฺตรสฺส ภควโต กาเล กุลเคเห นิพฺพโตฺต วุทฺธิมนฺวาย ฆราวาสํ สณฺฐเปตฺวา กาเม อาทีนวํ ทิสฺวา เคหํ ปหาย ตาปสปพฺพชฺชํ ปพฺพชิตฺวา หิมวเนฺต วสโนฺต ตตฺถาคตํ ภควนฺตํ ทิสฺวา ปสโนฺน วนฺทิตฺวา ติณสนฺถรํ สนฺถริตฺวา ตตฺถ นิสินฺนสฺส ภควโต นฬมาเลหิ พีชนิํ กตฺวา พีเชตฺวา อทาสิฯ ปฎิคฺคเหสิ ภควา ตสฺสานุกมฺปาย, อนุโมทนญฺจ อกาสิฯ โส เตน ปุเญฺญน เทวมนุเสฺสสุ สํสรโนฺต อุปฺปนฺนุปฺปนฺนภเว ปริฬาหสนฺตาปวิวชฺชิโต กายจิตฺตเจตสิกสุขปฺปโตฺต อเนกสุขมนุภวิตฺวา  อิมสฺมิํ พุทฺธุปฺปาเท เอกสฺมิํ กุลเคเห นิพฺพโตฺต วุทฺธิมนฺวาย ปุพฺพวาสนาพเลน สตฺถริ ปสโนฺน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ เหฎฺฐา วุตฺตเมวฯ</p>


<p> ติ นฬติ อสาโร นิสฺสาโร หุตฺวา เวฬุวํสโตปิ ตนุโก สลฺลหุโก ชาโตติ นโฬ, นฬสฺส มาลา  ปุปฺผํ นฬมาลํ, เตน นฬมาเลน พีชนิํ กาเรสินฺติ สมฺพโนฺธ ฯ พีชิสฺสติ ชนิสฺสติ วาโต อเนนาติ พีชนี, ตํ พีชนิํ พุทฺธสฺส อุปนาเมสิํ, ปฎิคฺคเหสินฺติ อโตฺถฯ เสสํ สพฺพตฺถ อุตฺตานเมวาติฯ</p>

</p>

</p>


<h3>๘. อาสนุปฎฺฐาหกเตฺถรอปทานวณฺณนา</h3>
<p>ติอาทิกํ อายสฺมโต อาสนุปฎฺฐาหกเตฺถรสฺส อปทานํฯ อยมฺปิ ปุริมพุเทฺธสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต อตฺถทสฺสิสฺส ภควโต กาเล กุลเคเห นิพฺพโตฺต ฆราวาสํ วสโนฺต ตตฺถ โทสํ ทิสฺวา ฆราวาสํ ปหาย ตาปสปพฺพชฺชํ ปพฺพชิตฺวา หิมวเนฺต วสโนฺต ตตฺถ สมฺปตฺตํ ภควนฺตํ ทิสฺวา ปสโนฺน สีหาสนํ อทาสิ, ตตฺถ นิสินฺนํ ภควนฺตํ มาลากลาปํ คเหตฺวา ปูเชตฺวา ตํ ปทกฺขิณํ กตฺวา ปกฺกามิฯ โส เตน ปุเญฺญน เทวมนุเสฺสสุ สํสรโนฺต นิพฺพตฺตนิพฺพตฺตภเว อุจฺจกุลิโก วิภวสมฺปโนฺน อโหสิฯ โส กาลนฺตเรน อิมสฺมิํ พุทฺธุปฺปาเท กุลเคเห นิพฺพโตฺต วุทฺธิมนฺวาย สตฺถริ ปสีทิตฺวา ปพฺพชิโต นจิรเสฺสว อรหา อโหสิฯ</p>


<p> โส อรหา สมาโน อตฺตโน ปุพฺพกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตตฺถเมวาติฯ</p>

</p>


<h3>๙. พิฬาลิทายกเตฺถรอปทานวณฺณนา</h3>
<p>ติอาทิกํ อายสฺมโต พิฬาลิทายกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต ปทุมุตฺตรสฺส ภควโต กาเล กุลเคเห  นิพฺพโตฺต วิญฺญุตํ ปโตฺต ฆราวาสํ วสโนฺต ตตฺถาทีนวํ  ทิสฺวา ฆราวาสํ ปหาย ตาปสปพฺพชฺชํ ปพฺพชิตฺวา หิมวเนฺต วสโนฺต อตีว อปฺปิจฺฉสนฺตุโฎฺฐ อาลุวาทีหิ ยาเปโนฺต วสติฯ ตทา ปทุมุตฺตโร ภควา ตสฺส อนุกมฺปาย ตํ หิมวนฺตํ อคมาสิ ฯ ตํ ทิสฺวา ปสโนฺน วนฺทิตฺวา พิฬาลิโย คเหตฺวา ปเตฺต โอกิริฯ ตํ ตถาคโต ตสฺสานุกมฺปาย โสมนสฺสุปฺปาทยโนฺต ปริภุญฺชิฯ โส เตน กเมฺมน ตโต จุโต เทวมนุเสฺสสุ อุภยสมฺปตฺติโย อนุภวิตฺวา อิมสฺมิํ พุทฺธุปฺปาเท กุลเคเห นิพฺพตฺติตฺวา วุทฺธิมนฺวาย สตฺถริ ปสโนฺน สาสเน ปพฺพชิตฺวา นจิรเสฺสว อรหา อโหสิฯ</p>


<p> โส อปรภาเค อตฺตโน กุสลกมฺมํ สริตฺวา โสมนสฺสชาโต ปุพฺพจริตาปทานํ ปกาเสโนฺต ติอาทิมาหฯ ตํ สพฺพํ เหฎฺฐา วุตฺตนยตฺตา อุตฺตานตฺถเมวฯ อาลุวกรมฺภาทโย เตสํ เตสํ กนฺทชาตีนํ นามาเนวาติฯ</p>

</p>


<h3>๑๐. เรณุปูชกเตฺถรอปทานวณฺณนา</h3>
<p>นฺติอาทิกํ อายสฺมโต เรณุปูชกเตฺถรสฺส อปทานํฯ อยมฺปิ ปุริมชินวเรสุ กตาธิกาโร ตตฺถ ตตฺถ ภเว วิวฎฺฎูปนิสฺสยานิ ปุญฺญานิ อุปจินโนฺต วิปสฺสิสฺส ภควโต กาเล กุลเคเห นิพฺพโตฺต วุทฺธิมนฺวาย สตฺถริ ปสโนฺน วิญฺญุตํ ปโตฺต อคฺคิกฺขนฺธํ วิย วิโชฺชตมานํ ภควนฺตํ ทิสฺวา ปสนฺนมานโส นาคปุปฺผเกสรํ คเหตฺวา ปูเชสิฯ อถ ภควา อนุโมทนมกาสิฯ</p>


<p> โส เตน ปุเญฺญน ตโต จุโต เทวมนุเสฺสสุ สํสรโนฺต อุภยสมฺปตฺติโย อนุภวิตฺวา อุปฺปนฺนุปฺปนฺนภเว สพฺพตฺถ ปูชิโต อิมสฺมิํ พุทฺธุปฺปาเท กุลเคเห นิพฺพโตฺต วิญฺญุตํ ปโตฺต ปุพฺพวาสนาพเลน สตฺถริ ปสโนฺน สาสเน ปพฺพชิโต นจิรเสฺสว อรหา หุตฺวา ทิพฺพจกฺขุนา อตฺตโน ปุพฺพกมฺมํ ทิสฺวา โสมนสฺสชาโต ปุพฺพจริตาปทานํ ปกาเสโนฺต นฺติอาทิมาหฯ ตํ เหฎฺฐา วุตฺตตฺถเมวฯ นฺติ สตมตฺตา สตปฺปมาณา รํสิ ปภา ยสฺส สูริยสฺส  โส สตรํสิ, คาถาพนฺธสุขตฺถํ สตรํสีติ วุตฺตํ, อเนกสตสฺส อเนกสตสหสฺสรํสีติ อโตฺถฯ ภาณุ วุจฺจติ ปภา, ภาณุ ปภา ยสฺส โส ภาณุมา, ภาณุมสงฺขาตํ สูริยํ อิว วิปสฺสิํ ภควนฺตํ ทิสฺวา สเกสรํ นาคปุปฺผํ คเหตฺวา  ปูเชสินฺติ อโตฺถฯ เสสํ อุตฺตานเมวาติฯ</p>

</p>

</p>





