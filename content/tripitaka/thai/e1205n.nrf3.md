<h1>๔.</h1>
<h1>ปกิณฺณกกถา</h1>
<p>ตตฺร ฐตฺวา รเญโญ อุปฺปตฺติ กเถตพฺพาฯ (โส ปน) อมฺหากํ สตฺถุโน โพธิปฺปตฺติโต ปุเรตรเมว มหามลย รเฎฺฐ วนจรกํ ปฎิจฺจ ตสฺส ภริยาย กุจฺฉิยํ ปฎิสนฺธิํ คณฺหิฯ นวฑฺฒมาสาวสาเน มาตุกุจฺฉิโต นิกฺขมิตฺวา กเมน วฑฺฒโนฺต วิญฺญุภาวํ ปาปุณิฯ ตสฺส ปิตา เอกํ ทาริกํ อาเนตฺวา ปุตฺตสฺส เคเห อกาสิฯ อปรภาเค ตสฺส ปิตา กาลมกาสิฯ กุมาโร’จรโก’ติ ปญฺญายิฯ โส ตโต ปฎฺฐาย ปเจฺจกพุทฺธํ อุปฎฺฐหิฯ จรโก อตฺตโน นิวาสวตฺถุสฺมิํ กทลิปนสาทีนิ โรเปตฺวา ผลารามํ อกาสิฯ ตโต อปรภาเค เตน โรปิตปนสรุโกฺข มหนฺตํ จาฎิปฺปมาณํ ปนสผลํ คณฺหิฯ จรโก อตฺตโน วตฺถุํ คนฺตฺวา สาขาย สุปกฺกํ ปนสผลํ ปสฺสิตฺวา ฉินฺทิตฺวา เคหํ อาหริตฺวา อปสฺสายํ ลุญฺจิตฺวา อุปธาเรสิฯ ตโต สมนฺตา จตุมธุรํ วิย ยูสํ โอตริตฺวา อปสฺสยํ อปนีต อาวาฎํ ปูเรตฺวา อฎฺฐาสิฯ ตโต จรโก เอวํ จิเนฺตสิฯ อิมํ ปนสผลํ อมฺหากํ ปเจฺจกพุเทฺธน วินา อเญฺญสํ นานุจฺฉวิกนฺติฯ ปฎิสาเมตฺวา ฐเปสิฯ</p>


<p>ปุนทิวเส ปเจฺจกพุโทฺธ เลนโต นิกฺขมิตฺวา สรีรปฎิชคฺคนํ กตฺวา สุรตฺตปลฺลวสทิสํ อนฺตรวาสกํ ปริมณฺฑลํ กตฺวา นิวาเสตฺวา พหลปวรมหาปํสุกูลจีวรํ ปารุปิตฺวา นีลภมรวณฺณํ ปตฺตํ หเตฺถน คเหตฺวา อากาเสน อาคนฺตฺวา ตสฺส กุฎิทฺวาเร ปากโฎ อโหสิฯ จรโก กุฎิโต นิกฺขมิตฺวา ตํ วนฺทิตฺวา หตฺถโต ปตฺตํ คเหตฺวา เคหํ ปเวเสตฺวา ปีเฐ นิสีทาเปตฺวา อตฺตนา ฐปิตฎฺฐานโต ปนสผลํ คเหตฺวา ยูสํ ปเตฺต ปูเรตฺวา ปฎิคฺคหาเปสิฯ ปเจฺจกพุโทฺธ  ตํ ปริภุญฺชิตฺวา อากาสโต อตฺตโน วสนฎฺฐานเมว คโตฯ อเถกทิวสํ จรโก ปรเทสา คจฺฉโนฺต ภริยํ ปโกฺกสาเปตฺวา;’ อมฺม, อยฺยสฺส อปฺปมโตฺต หุตฺวา ทานํ เทหี’ติ สพฺพูปกรณํ นิยฺยาเทตฺวา ปรเทสํ คโตฯ ปุนทิวเส ปเจฺจกพุโทฺธ เลนโต นิกฺขมิตฺวา จีวรํ ปารุปิตฺวา ปตฺตมาทาย อากาสโต อาคนฺตฺวา กุฎิทฺวาเร โอตริตฺวา อฎฺฐาสิฯ ตสฺมิํ ขเณ จรกสฺส ภริยา กุฎิโต นิกฺขมิตฺวา ปเจฺจกพุทฺธสฺส หตฺถโต ปตฺตํ คเหตฺวา เคเห นิสีทาเปตฺวา ภตฺตํ อทาสิฯ</p>


<p>เตน ภตฺตกิเจฺจ ปรินิฎฺฐิเต สา ตรุณปเจฺจกพุทฺธํ ปสฺสิตฺวา กิเลสปฎิสํยุตฺตํ จิตฺตํ อุปฺปาเทตฺวา ปเจฺจกพุทฺธสฺส อตฺตโน อชฺฌาสยํ กเถสิฯ ปเจฺจกพุโทฺธ ตสฺสา กถํ สุตฺวา ชิคุจฺฉมาโน อุปฺปติตฺวา อากาสโต อตฺตโน วสนฎฺฐานเมว คโตฯ สา ปเจฺจกพุทฺธสฺส คตกาเล อตฺตโน สรีรํ เตเลน มเกฺขตฺวา ภณฺฑนกา วิย นิตฺถุนมานา มเญฺจ นิปชฺชิฯ จรโก ปรเทสโต อาคนฺตฺวา ภริยํ นิปชฺชมานํ เอวมาห?’ภเทฺท, กิํ อยฺยสฺส ภิกฺขํ อทาสี’ติฯ สา นิตฺถุนมานา อาห? มา ปุจฺฉ ตว อยฺยสฺส กมฺมนฺติฯ กเถหิ ภเทฺท, กิํ เตน กมฺมํ กตนฺติฯ โส อตฺตนา สทฺธิํ กิเลสวเสฺน โอกาสํ การาเปตุํ วายมิตฺวา มยา อยุตฺตนฺติ วุเตฺต มม เกเส คเหตฺวา หตฺถปาเทหิ อาโกเฎตฺวา สรีรํ นเขน โอตฺถริตฺวา สีเส ปหริตฺวา คโต’ติ วุเตฺต จรโก ตํ สุตฺวา อสหโนฺต (เอโส มยา) เอวรูปสฺส อสฺสมณกมฺมสฺส โปสิโต’ติ วตฺวา ตสฺสา โสกํ วิโนเทตฺวา ธนุํ อาทาย ติกฺขสรํ คเหตฺวา เอตํ มาเรตฺวา อาคมิสฺสามี’ติ วตฺวา วสนฎฺฐานํ อคมาสิฯ</p>


<p>ตสฺมิํ สมเย ปเจฺจกพุโทฺธ นหานตฺถาย คโตฯ คนฺตฺวา จ ปน กายพนฺธนํ อากาเส จีวรวํสํ วิย กตฺวา นิวาสนปาปุรณํ ตสฺมิํ ฐเปตฺวา ชลสาฎกํ นิวาเสตฺวา อุทกมตฺถกา อากาเส นิสีทิตฺวา นหายิตุํ อารภิฯ จรโก ปเจฺจกพุทฺธสฺส ครุคารวการณํ ปสฺสโนฺต คุมฺพนฺตเร นิลีโน  อฎฺฐาสิฯ ฐตฺวา จ ปน เอวรูปํ อจฺฉริยํ ทิสฺวา จิเนฺตสิ? อยญฺจ เอวรูปํ น กโรติ, อทฺธา เอสา มุสาวาทา’ติฯ อหํ เอติสฺสา วจนํ คเหตฺวา เอวรูปสฺส สมณสฺส อการเณ อปราธํ กตํฯ เอโส ตาทิสํ น กโรตี’ติ จิเนฺตตฺวา ปเจฺจกพุทฺธสฺส นหตฺวา ฐีตกาเล คนฺตฺวา ปาเทสุ นิปติตฺวา?’มยฺหํ ขมถ อยฺยา’ติ อาหฯ ปเจฺจก พุโทฺธ? กิํ กเถสิ อุปาสกา’ติฯ โส อตฺตโน มาตุคามสฺส กถิตํ อาจิกฺขิฯ เอวญฺหิ สติ อุปาสก ตุมฺหากํ อาคตกมฺมํ นิฎฺฐเปตฺวา คนฺตุํ วฎฺฎตี’ติ อาหฯ มา เอวํ กเถถ สามิ, อหํ อญฺญาณภาเวน ตสฺสา วจนํ คเหตฺวา ตุมฺหากํ อการเณ ทุพฺภิตุํ อาคโตมฺหิ’ติ สพฺพํ อตฺตนา จินฺติตํ อาจิกฺขิฯ</p>


<p>ปเจฺจกพุโทฺธ? อาม อุปาสก, สา อตฺตนา สทฺธิํ อสทฺธมฺมปฎิสํยุตฺตกถํ กเถสี’ติ อาหฯ โส ตสฺสา กุชฺฌิตฺวา อหํ เอตํ นิสฺสาย อิมสฺส อปรชฺฌามิฯ คนฺตฺวา ตํ มาเรสฺสามี’ติ ปเจฺจกพุทฺธํ ปญฺจปติฎฺฐิเตน วนฺทิตฺวา นิกฺขมิฯ ปเจฺจกพุโทฺธ ตํ นิวเตฺตตฺวา มาตุคามํ มา มาเรหี’ติ อเนกวิธานิ การณานิ กเถตฺวา ปญฺจสีเล ปติฎฺฐเปตฺวา ตสฺส ธมฺมํ เทเสโนฺต อิมํ คาถมาห?</p>


<p>
โย อปฺปทุฎฺฐสฺส นรสฺส ทุสฺสติ,  
  
สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ,  
  
สุขุโม รโช ปฎิวาตํว ขิโตฺต’ติ;  
</p>
  
<p>จรโก ตสฺส ธมฺมเทสนํ สุตฺวา ปสนฺตจิโตฺต หุตฺวา ปญฺจปติฎฺฐิเตน วนฺทิตฺวา เคหํ คนฺตฺวา ตาย สทฺธิํ สมคฺควาสํ วสิตฺวา ตโต ปฎฺฐาย ยาวชีวํ ปเจฺจกพุทฺธสฺส จีวรปิณฺฑปาตเสนาสนคิลานปจฺจยเภสชฺชปริกฺขาราทโย ปริกฺขาเร จ ทตฺวา ปฎิชคฺคิฯ โส ตสฺมิํเยว เลเน วสโนฺต อปรภาเค อนุปาทิเสสาย นิพฺพานธาตุยา ปรินิพฺพายิฯ</p>


<p>
สยมฺภุญาเณน  
วิคยฺห ธมฺมํ,  
  
ทุกฺขํ อนนฺตํ สกลํ ปหาย;  
  
สมาธิฌานาภิรโต ยสสฺสิ,  
  
คโต วินาสํ ปวโร ยสสฺสิฯ  
</p>
  
<p>อถ ปจฺฉา จรโก กาลํ กตฺวา สเคฺค นิพฺพตฺติฯ ตตฺถ จิรํ ทิพฺพสมฺปตฺติํ อนุภวิตฺวา เทวโลกโต จวิตฺวา อิมสฺมิํ ทีเป มลย รเฎฺฐ อมรุปฺปล เลนสฺส อาสนฺนฎฺฐาเน อุปจรกสฺส ปุโตฺต หุตฺวา นิพฺพตฺติฯ โส นวมาสฑฺฒปริโยสาเน มาตุกุจฺฉิโต นิกฺขมิฯ ตสฺส นามคหณทิวเส ญาตกา อมรุปฺปล กุมาโรติ นามํ อกํสุฯ โส ปน อปรภาเค วเฑฺฒโนฺต ทารเกหิ สทฺธิํ กีฬโนฺต ปตฺตปุเฎน วาลุกภตฺตํ ปจิตฺวา, ทารกา อิเม สมณาติ วตฺวา ปฎิปาฎิยา นิสีทาเปตฺวา ทานํ ทสฺสามี’ติ วตฺวา กีฬาทานํ เทติฯ เอกทิวสํ อมรุปฺปล กุมาโร วาลุกถุปํ กตฺวา อตฺตโน นิวาสนวตฺถทุสฺสํ คเหตฺวา ขุทฺทกทณฺฑเก พนฺธิตฺวา ปฎากํ กตฺวา ปูชนตฺถาย ฐเปสิฯ อมรุปฺปล เลนวาสี มลิย เทวเตฺถรํ นิสฺสาย ทานาทีนิ ปุญฺญานิ กตฺวา ตโต จุโต อิมสฺมิํเยว ทีเป มหาคาเม โคฐาภยมหาราชสฺส อคฺคมเหสิยา กุจฺฉิมฺหิ ปฎิสนฺธิํ คณฺหิฯ โส นวมาสฑฺฒปริโยสาเน มาตุกุจฺฉิโต นิกฺขมิฯ ตสฺส นามคหณ ทิวเส’กากวณฺณติโสฺส’ติ นามํ อกํสุฯ โส อนุปุเพฺพน วฑฺฒิตฺวา ปิตุ อจฺจเยน ฉตฺตํ อุสฺสาเปตฺวา กากวณฺณติสฺสมหาราชา อโหสิฯ ตสฺส ฉเตฺต อุสฺสาปิเตเยว สกลรฎฺฐํ สุภิกฺขํ อโหสิฯ ปญฺจ วา ทฺวาทส วา ทิวเส อนติกฺกมิตฺวา เทโว สมฺมา วสฺสติฯ เวสฺสนฺตรโพธิสตฺตสฺส ทานเคฺค ยาจกานํ หเตฺถ ภิกฺขาภาชนํ วิย ตสฺมิํ กาเล วาปีโปกฺขรณี-นที-กนฺทร-โสพฺภ-ชาตสราทโย วโสฺสทเกน ปูริตา อเหสุํฯ ปญฺจวิธปทุมสญฺฉนฺนา อเนกทิชสมากิณฺณา นานารุเกฺขหิ วิโรจิตา อเหสุํฯ นานา สสฺสานิ สมฺปชฺชิํสุ, อุตฺตรกุรุ อาลกมนฺทา ราชธานิสทิสํว หิรญฺญสุวณฺณาทิ รตนฎฺฐานํฯ</p>


<p>โส  ราชา สทฺธาย สมฺปโนฺน มหาภิกฺขุสงฺฆสฺส จตฺตาโร ปจฺจเย อนูนํ กตฺวา ทาเปสิฯ สฎฺฐิมตฺตานํ ติปิฎกธรานํ จนฺทนโทณิยา สตปากเตลสฺส ปูราเปตฺวา ยาวปิฎฺฐิปาทํ ตาว โอสีทาเปตฺวา นิสินฺนานํ ลฎฺฐิม ธุทนฺตกฎฺฐํ จตุมธุรํ ปกฺขิปิตฺวา ทาเปสิฯ อุจฺฉุกณฺฑ-สกฺขรา-นาลิเกร-ผลมูลขนฺธขาทนญฺจ นานาวิธมจฺฉรเสหิ สุคนฺธสาลิตณฺฑุเลน สาธิตยาคุภตฺตญฺจ ปาโตว อทาสิฯ อนฺตราภเตฺต อฎฺฐารสวิธ-อนฺตรขชฺชกญฺจ อุจฺฉุกทลิปนสผลาทโย จ นานาวิโธตฺตริภเงฺคน สทฺธิํ สุคนฺธสาลิตณฺฑุลภตฺตํ นานคฺครสํ ทาเปตฺวา ปจฺฉาภตฺตํ อฎฺฐวิธกปฺปียปานเก จ ทาเปสิฯ อเญฺญ สมณปริกฺขาเร จ ทาเปสิฯ อิมินา นิยาเมเนว ภิกฺขุสงฺฆสฺส ติปิฎกธรภิกฺขูนญฺจ นิรนฺตรํ มหา ทานํ ทตฺวา วสติฯ</p>


<p>อถาปเรน สมเยน กลฺยาณิยํ สิโว นาม มหาราชา อตฺตโน ภาคิเนยฺยสฺส อภยกุมารสฺส กากวณฺณติสฺส รโญฺญ ภคินิยา โสมเทวิยา นาม ราชปุตฺติยา อาวาหมงฺคลํ กตฺวา อาเนตฺวา ปาทปริจาริกํ ทาเปสิฯ ทตฺวา จ ปน อภย กุมารํ คิรินครมฺหิ นิสีทาเปสีฯ โส คิรินคเร รชฺชํ การาเปตฺวา คิริอภโย นาม ราชา หุตฺวา มหนฺตํ สมฺปตฺติํ อนุภวมาโน วิหาสิฯ ตโต อปรภาเค กากวณฺณติสฺส มหาราชา มหาคาเม วิหรโนฺต อญฺญตรสฺส ภิกฺขุสฺส คเตฺต มงฺกุนา ทฎฺฐฎฺฐาเน คณฺฑํ อุฎฺฐิตํ ทิสฺวา กิเมตํ อยฺยา’ติ ปุจฺฉิฯ มงฺกุนา ทฎฺฐฎฺฐานํ มหาราชาติฯ ตํ สุตฺวา สํเวคปฺปโตฺต, ภเนฺต มงฺกุนา กิสฺมิํ น ภวนฺติ’ติ ปุจฺฉิฯ ปฎฺฎสาฎเก น ภวนฺติ’ติฯ อิเม ปน ภทฺทนฺตา ปฎฺฎสาฎเก กุโต ลภนฺตี’ติ จิเนฺตตฺวา คโตฯ ตํ ทิวสเมว ปานียมาฬเก นิสิโนฺน ติปิฎกติสฺสเตฺถโร นาม รโญฺญ พุทฺธสีหนาทสุตฺตํ นาม กเถสิฯ โส เถเร ปสโนฺน; อุตฺตราสเงฺค ทียมาเน’เอกสาฎโก ภวิสฺสามิ’ ตสฺมา อิมเมว ทาตุํ น สกฺกา, กถํ กริสฺสามี’ติ จิเนฺตโนฺต เถเรน สทฺธิํ กถยมาโน ตตฺถ มาฬเกเยว อฎฺฐาสิฯ ตสฺมิํ ขเณ เอโก กาโก อมฺพสาขนฺตเร นิสีทิตฺวา</p>


<p>สทฺทํ  กโรโนฺต เอวมาจิกฺขิฯ อยฺย กากวณฺณติสฺสมหาราช, ตุมฺหากํ กงฺขา นาม นตฺถี, ปสาทกฺขเณ ธมฺมกถิกสฺส อุตฺตราสงฺคํ เทหี’ติ อาหฯ</p>


<p>
(กาโก โส กากวณฺณสฺส วเทติ วจนกฺขโม,  
  
ปสาทชาโต เถรสฺส ตุวํ สทฺธมฺมเทสเน;  
  
ททาหิ อุตฺตราสงฺคํ มหาเถรสฺส ภูมิปา’ติฯ)  
</p>
  
<p>มหาราช, อหํ ตุมฺหากํ ปญฺจสาสนํ คเหตฺวา อาคโตฯ วิหารเทวิ ปุตฺตํ วิชายิฯ อิทเมกํ สาสนํฯ เอกา กเรณุกา สุวีรหตฺถิโปตกํ ติตฺถสเร วิชายีฯ อิทํ ทุติยํ สาสนํฯ โคฐสมุทฺทมเชฺฌน สตฺตมตฺตา นาวา ปฎฺฎเน ปจฺจุฎฺฐิตา, อิทํ ตติยํ สาสนํ อุตฺตร วฑฺฒมานปพฺพตปาเท ทฺวิกรีสปฺปมาเณ เขเตฺต ตรุณตาลกฺขนฺธปฺปมาณา สุวณฺณกฺขนฺธา อุคฺคจฺฉิํสุ, อิทํ จตุตฺถํ สาสนํฯ คิริปพฺพตปาเท โกฎ รฎฺฐก วิหาเร โกฎรฎฺฐโก นาม เถโร มโคฺคปสมํ วตฺวา คิริปพฺพตมตฺถเก สตฺตตาลปฺปมาณํ อุคฺคนฺตฺวา อากาเส นิสิโนฺน ปรินิพฺพายิ, อิทํ ปญฺจมํ สาสนํฯ</p>


<p>
(ปุโตฺต หตฺถี จ นาวา จ จตุตฺถํ เหมขนฺธกํ;  
  
เถรสฺส ปรินิพฺพานํ ปญฺจมํ สาสนํ อิทํฯ  
</p>
  
<p>
อิมํ คเหตฺวาน อหํ อาคโต ตว สนฺติกํ;  
  
สาสนํ อีทิสํ สุตฺวา ปุญฺญกเมฺม รโต ภวฯ  
</p>
  
<p>
วตฺถํ สหสา ทาเปหิ กโต สพฺพสมาคโม;  
  
อิทํ นิจฺจํ ชานโนฺต กิํ ลโคฺค อุตฺตราสเงฺค’ติฯ)  
</p>
  
<p>ราชา กากสฺส วจนํ สุตฺวา หสิฯ เถโร? กสฺมา มหาราช หสี’ติ ปุจฺฉิฯ ภเนฺต, เอตสฺมิํ อมฺพสาขนฺตเร นิสีทิตฺวา สทฺทํ กโรนฺตสฺส กากสฺส กถํ สุตฺวา หสินฺติ สพฺพํ อาโรเจสิฯ เถโร’ปิ รญฺญา ปุริมตฺตภาเว กตกมฺมํ  ปสฺสิตฺวา หสิฯ ราชา กสฺมา อโยฺย หสี’ติ ปุจฺฉิฯ มหาราช, ตุมฺหากํ อนนฺตเร อตฺตภาเว มลยรเฎฺฐ อมรุปฺปล นาม กาเล กตกมฺมํ ปสฺสิตฺวา หสิตฺติฯ เตน ปุโฎฺฐ กตกุสลกมฺมํ สพฺพํ วิตฺถาเรน ตสฺส อาจิกฺขิฯ ราชา โสมนสฺสปฺปโตฺต อตฺตโน อุตฺตราสงฺคํ ทตฺวา เถรํ วนฺทิตฺวา เคหํ คโตฯ โกฎรฎฺฐกวิหารํ คนฺตฺวา เถรสฺส สรีรชฺฌาปนํ การาเปตฺวา ธาตุํ อาทาย เจติยํ การาเปตฺวา มหนฺตํ ปูชํ กตฺวา มหาคามํ คโตฯ สุวณฺณํ อาหราเปตฺวา ราชงฺคเณ ฐปาเปสิฯ โคฐสมุทฺทกุจฺฉิยํ ปตฺต นาวาโต วตฺถานิ อาหราเปตฺวา ภิกฺขุสงฺฆสฺส จีวรตฺถาย ทาเปตฺวา มหาทานํ ปวเตฺตตฺวา มหาคามสมีเป วิหารํ การาเปตฺวา วิหรโนฺต อตฺตโน ปุตฺตํ ทุฎฺฐคามณิํ ปโกฺกสาเปตฺวา; ตาต, ตฺวํ คนฺตฺวา คิริมฺหิ นคเร นิสีทา’ติ วตฺวา อมจฺจญฺจสฺส ปิตุฎฺฐาเน ฐเปตฺวา คิรินครํ ปาเหสิฯ ตํ ทิสฺวา คิริอภย กุมาโร กุมาเรน สทฺธิํ อาคตพฬสฺส วตฺถาหาราทีนิ ทาเปตฺวา มหนฺตํ สมฺมานํ อกาสิฯ ราชกุมาโร คิริปพฺพตปาเท วิหาสิฯ</p>


<p>ตโต อปรภาเค ชาติํ นิสฺสาย ขตฺติยานํ วิวาโท อโหสิฯ โส อภยราชา กิํ เมวิวาเทนา’ติ อตฺตโน ภริยาย โสมเทวิยา สทฺธิํ พลวาหนํ คเหตฺวา อนุกฺกเมน คจฺฉโนฺต เสรุนคเร รชฺชํ กาเรนฺตํ อตฺตสหายํ สิวราชํ สนฺธาย ตสฺส สนฺติกํ อาคญฺชิฯ โส’ปิ สิวราชา คิริอภยรญฺญา สทฺธิํ อาคตพฬสฺส มหนฺตํ สกฺการํ กาเรตฺวา อหตวตฺถติลตณฺฑุลาทีนิ อาหราเปตฺวา ทาเปสิฯ กติปาหจฺจเย; สมฺม, กสฺมา อาคโตสิ’ติ ปุจฺฉิฯ โส อาคตการณํ สพฺพมสฺส อาจิกฺขิฯ ภทฺทกํ สมฺม, เต กตํ อาคนฺตพฺพเมว อาคโตฯ อหํ เต กตฺตพฺพํ ชานิสฺสามิฯ ตฺวํ มา จินฺตยี’ติ วตฺวา ตสฺส วสนตฺถาย นครภูมิํ คเวสโนฺต สรโกฎิยํ อติรมณียภูมิํ ปสฺสิตฺวา ตสฺมิํ ภูมิภาเค โส นครํ มาเปตฺวา เทวิยา เอกสทิสนามํ กริสฺสามี’ติ โสมนครนฺติ นามํ อกาสิฯ ตํ นครํ สุสมิทฺธํ สมฺปนฺนธนธญฺญาทีหิ อุปกรเณหิ ทฺวารฎฺฎาลกโคปุรปริขาโปกฺขร-ณิยาทีหิ  สหิตํ หตฺถิอสฺสรถปตฺติอาทีหิ สมากุลํ สงฺขปณวเภริสทฺทาทีหิ สมากิณฺณํ นครํ อโหสิฯ โส อภโย จิรํ โสมนคเร มหนฺตํ อิสฺสริยํ อนุภวโนฺต วิหาสิฯ</p>


<p>อถาปรสฺมิํ กาเล โสมเทวี รญฺญา สทฺธิํ กเถสิ; อยฺย อมฺหากํ ปฎิสรณํ เจติยญฺจ วิหารญฺจ กาเรตุํ วฎฺฎตี’ติฯ ภทฺทกํ เต กถิตนฺติ โสมนสฺสปฺปโตฺต หุตฺวา วิหารภูมิํ คเวสโนฺต นครโต นาติทุเร นาจฺจาสเนฺน มหนฺตํ สาลวนํ อตฺถิฯ ตํ ปสฺสิตุํ คโตฯ ตทา ตสฺมิํ สาลวเน มหาอริฎฺฐเตฺถรสฺส วํเส มหามหินฺทเตฺถโร นาม เอโก เถโร อตฺถิฯ โส สฎฺฐิมเตฺต ภิกฺขู คเหตฺวา วิหรติฯ ตํ ทิสฺวา อิริยาปเถ ปสโนฺน เถรํ เอวมาห; ‘อยฺย ตุมฺหากํ อิมสฺมิํ สาลวเน วิหารํ กริสฺสามิ’ติฯ เถโร ตสฺส วจนํ สุตฺวา ตุณฺหีหาเวน อธิวาเสสิฯ ราชา โสมนสฺสปฺปโตฺต เถรํ วนฺทิตฺวา นครเมว คนฺตฺวา โสมเทวิํ อามเนฺตตฺวา; ภเทฺทโสมเทวิ, อมฺหากํ มโนรโถ มตฺถกํ ปโตฺตฯ วิหารกรณตฺถาย มนาโป ภูมิภาโค ลโทฺธฯ ตตฺถ จ มหิโนฺท นาม เถโร สมณานํ สฎฺฐิมตฺตํ คเหตฺวา วิหรติฯ ตํ วนฺทิตฺวา วิหรณตฺถาย ปฎิญฺญํ คเหตฺวา อาคโตฯ ตตฺถ วิหารํ กริสฺสามี’ติ อาหฯ สา ตํ สุตฺวา โสมนสฺสปฺปตฺตา สาธู’ติ สมฺปฎิจฺฉิฯ ปุนทิวเส เทวิยา สทฺธิํ เถรสฺส สนฺติกํ คนฺตฺวา วนฺทิตฺวา เอกมนฺตํ นิสีทิฯ เถโร เตสํ มหาสมยสุตฺตํ กเถสิฯ เต อุโภ’ปิ ธมฺมํ สุตฺวา โสมนสฺสชาตา อเหสุํฯ อถ ราชา อยฺย ธาตุํ กุโต ลภิสฺสามา’ติ เถรํ ปุจฺฉิฯ มา จินฺตยิ มหาราช, ธาตุํ อเมฺห ชานิสฺสามา’ติ อาจิกฺขิฯ</p>


<p>โส ตโต ปฎฺฐาย วิหารภุมิํ โสธาเปตฺวา ขาณุกณฺฎกาทโย นีหริตฺวา เภริตลมิว รมณียํ สมํ การาเปตฺวา อิฎฺฐกวฑฺฒกิํ ปโกฺกสาเปตฺวา อิฎฺฐจิตํ การาเปตฺวา เจติยกมฺมํ ปฎฺฐเปสิฯ วฑฺฒกี เจติยํ จินโนฺต กติปาเหน ปุปฺผาธานตฺตยํ นิฎฺฐเปตฺวา ธาตุคเพฺภ สพฺพํ กตฺตพฺพํ กมฺมํ นิฎฺฐเปตฺวา รโญฺญ ปฎิเวเทสิฯ ราชา, อาคนฺตฺวา เถรสฺส อาโรเจสิฯ นิฎฺฐาปิโต อยฺย ธาตุ คโพฺภ’ติฯ เถโร รโญฺญ วจนํ สุตฺวา อตฺตนา ปริหริตํ  ตถาคตสฺส ทกฺขิณทาฐาธาตุํ ตสฺส อทาสิฯ ราชา ธาตุํ คเหตฺวา สุนกฺขเตฺตน สุมุหุเตฺตน มหตา ปริวาเรน ธาตุคเพฺภ นิทหิตฺวา อติมโนรมํ อุทกพุพฺพุฬเกลาสกุฎปฎิภาคํ เจติยํ การาเปสิฯ</p>


<p>
สทฺธาทิคุณสมฺปโนฺน โลกสาสนรกฺขโก;  
  
สเจติยํ มหาราชา การาเปสิ วิหารกํฯ  
</p>
  
<p>ตโต เถรสฺส สนฺติเก สฎฺฐิมตฺตานํ ภิกฺขุนํ อตฺถาย สฎฺฐิมตฺตานิ ปริเวณานิ การาเปตฺวา ทฺวารฎฺฎาลกปากาเรหิ โสภิตํ วิหารํ นิฎฺฐเปตฺวา อตฺตโน เทวิยา เอกนามํ กตฺวา มหินฺทเตฺถรสฺส ทกฺขิโณทกํ ทตฺวา คนฺธมาลาธูปธเชหิ ปูชํ กโรโนฺต ทิวสสฺส ติกฺขตฺตุํ ธาตุปฎฺฐานํ คนฺตฺวา ทานาทีนิ ปุญฺญานิ กุรุมาโน คิริอภยราชา มหนฺตํ สมฺปตฺติํ อนุภวมาโน โสมนครํ ปฎิวสติฯ</p>


<p>
(นคเร โสมนามมฺหิ รมณีเย มโนรเม;  
  
เทวิยา สห โมทโนฺต รชฺชํ กาเรสิ นายโกฯ)  
</p>
  
<p>ตโต วิหารเทวิยา ภาตา จุลฺลปิณฺฑปาติยติสฺสเตฺถโร นาม เอกทิวสํ กากวณฺณติสฺสมหารโญฺญ อายุสงฺขารโมโลเกโนฺต น จิรปฺปวตฺตนภาวํ ญตฺวา ปุนทิวเส รโญฺญ สนฺติกํ คนฺตฺวา เตน สทฺธิํ กเถสิฯ มหาราช ตุมฺหากํ นลาฎธาตุยา สตฺถารา พฺยากรณํ ทินฺนํ;’มหาวาลุกคงฺคาย ทกฺขิณภาเค เสรุ นาม ทหสฺส อเนฺต วราห นาม โสณฺฑิยา มตฺถเก อนาคเต กากวณฺณติโสฺส นาม มหาราชา มยฺหํ นลาฎธาตุํ ปติฎฺฐเปสฺสตี’ติ วตฺวา ตํ สนฺธาย ภควา สมาปตฺติํ สมาปชฺชิตฺวา คโตฯ ตสฺส วจนํ มนสิกโรหี’ติ อาหฯ ตสฺส กถํ สุตฺวา อมฺหากํ กุสลสมฺปตฺติํ อวินาเสตฺวา อยฺยสฺส วจนมุทฺทิสฺส เจติยํ การาปนตฺถาย คนฺตพฺพนฺติ มนฺตฺวา ภทฺทกํ อยฺยา’ติ เถรสฺส วจนํ สมฺปฎิจฺฉิตฺวา อตฺตโน ปุตฺตํ ทุฎฺฐคามณิํ คิรินครโต ปโกฺกสาเปตฺวา มหาคาเม นิสีทาเปตฺวา นคเร เภริํ จราเปสิ; อหํ มหาวาลุกาย คงฺคาย สมีเป เสรุ นาม  ทหสฺส อเนฺต วราห นาม โสณฺฑิยา มตฺถเก เจติยํ การาปนตฺถาย คมิสฺสามิ, สพฺพเสนิโย จ มหา ชโน จ มยา สทฺธิํ อาคจฺฉนฺตุ’ติ วตฺวา ราชา จุลปิณฺฑปาติยติสฺสเตฺถรสฺส ติสฺสมหาวิหาเร สาคลเตฺถรสฺส จ สนฺติกํ คนฺตฺวา ภเนฺต ตุมฺหากํ ปริวาเร ปญฺจสตมเตฺต ภิกฺขุ คเหตฺวา ธาตุํ อุปฎฺฐหนฺตา มยา สทฺธิํเยว อาคจฺฉถา’ติ วตฺวา ภทฺทมาเส ภทฺททิวเส สุนกฺขเตฺต สุมุหุเตฺต พนฺธาวารํ สเชฺชตฺวา ธาตุฆรโต ธาตุกรณฺฑกํ นีหริตฺวา สุสชฺชิตรเถ ฐเปตฺวา อุปริ เสตจฺฉตฺตญฺจ กตฺวา ปุรโต ปุรโต รตนมณฑเป การาเปตฺวา ปุเรตรมกาสิฯ</p>


<p>ตโต ราชา ปุตฺตํ ทุฎฺฐคามณิํ ปโกฺกสาเปตฺวา อนุสาสิตฺวา ปุตฺตํ สทฺธาติสฺสกุมารญฺจ วิหารเทวิญฺจ คเหตฺวา สีฆํ นิกฺขมิฯ จูฬปิณฺฑปาติยติสฺสเตฺถโร จ อตฺตโน ปริวาเร ปญฺจสตภิกฺขู คเหตฺวา ธาตุํ อุปฎฺฐหโนฺต ปจฺฉโต อาคญฺฉิฯ สพฺพเสนิโย จ ราชา จ ภิกฺขุสงฺฆสฺส มหาทานํ ทตฺวา ภิกฺขุ สเงฺฆน สทฺธิํ คนฺตฺวา ทีฆวาปิํ ปาปุณิํสุฯ ตสฺมิํ สทฺธาติสฺสกุมารํ นิสีทาเปตฺวา อนุกฺกเมน อาคนฺตฺวา สุมนมาลาปิฎฺฐิยํ ขนฺธวารํ พนฺธิตฺวา นิสีทิฯ กสฺมา ปน ตํ ฐานํ เอวํ นามกํ ชาตนฺติฯ สุมนนาคราชา สตฺตทิวสานิ นาคสมฺปตฺติํ อภิรมมาโน (นลาฎธาตุํ วิสฺสริฯ) สตฺตาหจฺจเยน นลาฎธาตุํ อนุสฺสริตฺวา ปจฺฉา อาวชฺชมาโน รโญฺญ ธาตุํ คเหตฺวา อาคตภาวํ ญตฺวา มหนฺตํ โสมนสฺสํ ปโตฺต มหนฺตชฺฌาสโย อตฺตโน ปริวาเร ฉโกฎิมเตฺต นาเค คเหตฺวา ธาตุปฎิปถํ คนฺตฺวา ธาตุปติฎฺฐิตฎฺฐาเนว ปถวิยํ นาภิปฺปมาณโต สุมนมาลาวสฺสํ วเสฺสสิฯ ตสฺมา ตํ ฐานํ สุมนมาลาปิฎฺฐิติ ชาตํฯ ปุนทิวเส ราชา ธาตุํ คเหตฺวา วราห  นาม โสณฺฑิํ ปาปุณิฯ สมฺปตฺตาย ธาตุยา ตสฺมิํ ฐาเน สุมนนาคราชา รถจเกฺก ยาว นาภิํ ตาว โอสีทาเปตฺวา อปริวตฺตนํ อกาสิฯ ตํ ทิสฺวา ราชา สํเวคปฺปโตฺต เถรํ ปุจฺฉิฯ มา ภายิ มหาราช, ธาตุ ปติฎฺฐานฎฺฐานํ อาคโตฯ อิมสฺมิํ ฐาเน ปติฎฺฐหิสฺสตี’ติ อาหฯ</p>


<p>ตํ สุตฺวา ราชา ธาตุปติฎฺฐาน ภูมิภาคํ ภวิสฺสตี’ติ จิเนฺตตฺวา ตเตฺถว เสนํนิเวเสตฺวา อิทํ ฐานํ สมนฺตโต สกณฺฎกํ วนํ นีหราเปตฺวา ภูมิภาคํ อติรมณียํ เภริตลมิว สมํ การาเปตฺวา เสนิยปาโมกฺขํ อามเนฺตตฺวา ตุเมฺห ธาตุํ ฐปนตฺถาย ปฐมํ ธาตุฆรํ การาเปตฺวา ธาตุ คพฺภํ ปติฎฺฐาเปตฺวา นิเวเทสิฯ ราชา อโนฺต ธาตุฆเร ตสฺมิํ ธาตุคเพฺภ ธาตุกรณฺฑกํ ปติฎฺฐเปตฺวา พหิ อารกฺขํ สํวิธาย ตตฺถ มหนฺตํ ปูชาวิธานํ การาเปตฺวา ธาตุฆรํ จตุชาติยคเนฺธน วิลิมฺปาเปสิฯ ตทุปาทาย ตํ เคหํ คนฺธมูลํ นาม ชาตํฯ ตสฺมิํ ฐาเน พหู สนฺนิปติํสุฯ ตตฺถ มหิโนฺท นาม เถโร อาคนฺตุก ภิกฺขูนํ วตฺตปฎิวตฺตํ อกาสิฯ ปุนทิวเส ราชา วิหารํ คนฺตฺวา สุเขน วสิตฺถ อยฺยา’ติ ปุจฺฉิตฺวา สเพฺพ ภิกฺขุ นิมเนฺตตฺวา ราชเคเห นิสีทาเปตฺวา ยาคุภตฺตํ สกฺกจฺจํ ทตฺวา ปจฺฉา ภตฺตํ อนุโมทนํ สุตฺวา นิสินฺนกาเล เถโร โอวทโนฺต มหาราช, ปมาเทน วสิตุํ น วฎฺฎติ ชีวิตํ นาม น จิรฎฺฐิติกํ, ธาตุปติฎฺฐาปนํ ปปญฺจํ อกตฺวา กาเรหี’ติ วตฺวา คาถมาห?</p>


<p>
ยสฺมา หิ ชีวิตํ นาม อปฺปํ พุพฺพุลกุปมํ;  
  
ตสฺมา หิ ปณฺฑิโต โปโส กเรยฺย กุสลํ สทา’ติฯ  
</p>
  
<p>อิมินา  นเยน ธมฺมํ กเถตฺวา จูฬปิณฺฑปาติยติสฺส เตฺถโร จ สาคลเตฺถโร จ มหินฺทเตฺถโร จา’ติ ตโย เถรา อตฺตโน อตฺตโน ปริวาเร ภิกฺขู คเหตฺวา ธาตุ ปริหรณตฺถาย อาคจฺฉิํสุฯ</p>


<p>
วิปุลยโส ปรหิตาวหโนฺต,  
  
สุชนหิโต ธิติมา อวีตสโทฺธ;  
  
สุปริวุโต มหติยา หิ ปริสา,  
  
ราชเสโฎฺฐ ปวรถูปมารภี’ติฯ  
</p>
  
อิติ อริยชนปฺปสาทนตฺถาย กเต ธาตุวํเส  
</p>
  
ปกิณฺณโก นาม  
</p>
  
จตุโตฺถ ปริเจฺฉโทฯ  
</p>
  
  
  
  
  