<h1>๗. สตฺตมนโย</h1>
<h2>๗. สมฺปยุเตฺตนวิปฺปยุตฺตปทนิเทฺทโส</h2>
<p> เวทนากฺขเนฺธน    เย ธมฺมา… สญฺญากฺขเนฺธน เย ธมฺมา… สงฺขารกฺขเนฺธน เย ธมฺมา… วิญฺญาณกฺขเนฺธน เย ธมฺมา… มนายตเนน เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ วิปฺปยุตฺตา? เต ธมฺมา จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> จกฺขุวิญฺญาณธาตุยา เย ธมฺมา…เป.… มโนธาตุยา เย ธมฺมา… มโนวิญฺญาณธาตุยา เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา น เกหิจิ ขเนฺธหิ น เกหิจิ อายตเนหิ เอกาย ธาตุยา วิปฺปยุตฺตาฯ</p>


<p> มนินฺทฺริเยน เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อุเปกฺขินฺทฺริเยน เย ธมฺมา สมฺปยุตฺตา, เตหิ ธเมฺมหิ เย  ธมฺมา วิปฺปยุตฺตา… เต ธมฺมา น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ วิปฺปยุตฺตาฯ</p>


<p> สงฺขารปจฺจยา วิญฺญาเณน เย ธมฺมา… สฬายตนปจฺจยา ผเสฺสน เย ธมฺมา… ผสฺสปจฺจยา  เวทนาย เย ธมฺมา… ผเสฺสน เย ธมฺมา… เวทนาย เย ธมฺมา… สญฺญาย เย ธมฺมา… เจตนาย เย ธมฺมา… จิเตฺตน เย ธมฺมา… มนสิกาเรน เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ  ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> อธิโมเกฺขน เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา น เกหิจิ ขเนฺธหิ น เกหิจิ อายตเนหิ เอกาย ธาตุยา วิปฺปยุตฺตาฯ</p>


<p> อทุกฺขมสุขาย  เวทนาย สมฺปยุเตฺตหิ ธเมฺมหิ เย ธมฺมา… อุเปกฺขาสหคเตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ วิปฺปยุตฺตาฯ</p>


<p> สวิตกฺกสวิจาเรหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา น เกหิจิ ขเนฺธหิ น เกหิจิ อายตเนหิ เอกาย ธาตุยา วิปฺปยุตฺตาฯ</p>


<p> จิเตฺตหิ ธเมฺมหิ เย ธมฺมา… เจตสิเกหิ ธเมฺมหิ เย ธมฺมา… จิตฺตสมฺปยุเตฺตหิ ธเมฺมหิ เย ธมฺมา … จิตฺตสํสเฎฺฐหิ ธเมฺมหิ เย ธมฺมา… จิตฺตสํสฎฺฐสมุฎฺฐาเนหิ ธเมฺมหิ เย ธมฺมา… จิตฺตสํสฎฺฐสมุฎฺฐานสหภูหิ ธเมฺมหิ เย ธมฺมา… จิตฺตสํสฎฺฐสมุฎฺฐานานุปริวตฺตีหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา; เอเกนายตเนน เอกาย ธาตุยา เกหิจิ วิปฺปยุตฺตาฯ</p>


<p> สวิตเกฺกหิ ธเมฺมหิ เย ธมฺมา… สวิจาเรหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา… เต ธมฺมา น เกหิจิ ขเนฺธหิ น เกหิจิ อายตเนหิ เอกาย ธาตุยา วิปฺปยุตฺตาฯ</p>


<p> อุเปกฺขาสหคเตหิ ธเมฺมหิ เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ วิปฺปยุตฺตา? เต ธมฺมา น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ วิปฺปยุตฺตาฯ</p>


<p>
ขนฺธา  
  
จตุโร อายตนญฺจ เมกํ;  
  
ธาตูสุ สตฺต เทฺวปิ จ อินฺทฺริยโตฯ  
</p>
  
<p>
ตโย ปฎิจฺจ ตถริว ผสฺสปญฺจมา;  
  
อธิมุจฺจนา มนสิ ติเกสุ ตีณิฯ  
</p>
  
<p>
สตฺตนฺตรา เทฺว จ มเนน ยุตฺตา;  
  
วิตกฺกวิจารณา อุเปกฺขกาย จาติฯ  
</p>
  
สมฺปยุเตฺตนวิปฺปยุตฺตปทนิเทฺทโส สตฺตโมฯ  
</p>
  
  
  
  
  