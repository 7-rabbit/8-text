<h1>๔. วิเวกกถา</h1>
<h3>วิเวกกถาวณฺณนา</h3>
<p> อิทานิ   ปหานาวสานาย อภิสมยกถาย อนนฺตรํ ปหานาการํ ทเสฺสเนฺตน กถิตาย สุตฺตนฺตปุพฺพงฺคมาย วิเวกกถาย อปุพฺพตฺถานุวณฺณนาฯ ตตฺถ สุตฺตเนฺต ตาว ติ อนวเสสปริยาทานํฯ ติ อูรุพเลน พาหุพเลน กตฺตพฺพาฯ ติ ธาวนลงฺฆนกสนวปนาทีนิ กมฺมานิฯ ติ พลวเนฺตหิ กรียนฺติฯ ติ จตุปาริสุทฺธิสีลํ นิสฺสยํ กตฺวาฯ ติ ภินฺนสีลสฺส ภาวนาภาวโต อิธ ปน โลกิยโลกุตฺตรา มคฺคภาวนา อธิเปฺปตาติฯ นฺติ ตทงฺควิเวกํ สมุเจฺฉทวิเวกํ นิสฺสรณวิเวกํ นิสฺสิตํฯ ติ วิวิตฺตตาฯ อยญฺหิ อริยมคฺคภาวนานุยุโตฺต โยคี วิปสฺสนากฺขเณ กิจฺจโต ตทงฺควิเวกนิสฺสิตํ, อชฺฌาสยโต นิสฺสรณวิเวกนิสฺสิตํ, มคฺคกฺขเณ กิจฺจโต สมุเจฺฉทวิเวกนิสฺสิตํ, อารมฺมณโต นิสฺสรณวิเวกนิสฺสิตํ ภาเวติฯ เอส นโย ทีสุฯ วิเวโกเยว หิ วิรชฺชนเฎฺฐน วิราโค, นิโรธเฎฺฐน นิโรโธ, โวสชฺชนเฎฺฐน โวสโคฺคฯ อถ วา กิเลเสหิ วิวิตฺตตฺตา วิเวโก, กิเลเสหิ วิรตฺตตฺตา วิราโค, กิเลสานํ นิรุทฺธตฺตา นิโรโธ, กิเลสานญฺจ ปริจฺจตฺตตฺตา วิสฺสฎฺฐตฺตา, นิพฺพาเนจตฺตสฺส จ วิสฺสฎฺฐตฺตา โวสโคฺคฯ โวสโคฺค ปน ทุวิโธ ปริจฺจาคโวสโคฺค จ ปกฺขนฺทนโวสโคฺค จฯ ตตฺถ ติ วิปสฺสนากฺขเณ ตทงฺควเสน, มคฺคกฺขเณ สมุเจฺฉทวเสน กิเลสปฺปหานํฯ ติ วิปสฺสนากฺขเณ ตนฺนินฺนภาเวน, มคฺคกฺขเณ อารมฺมณกรเณน นิพฺพานปกฺขนฺทนํฯ ตทุภยมฺปิ อิมสฺมิํ  โลกิยโลกุตฺตรมิสฺสเก อตฺถวณฺณนานเย วฎฺฎติฯ ตถา หิ อยํ สมฺมาทิฎฺฐิอาทีสุ เอเกโก ธโมฺม ยถาวุเตฺตน ปกาเรน กิเลเส จ ปริจฺจชติ, นิพฺพานญฺจ ปกฺขนฺทติฯ นฺติ อิมินา ปน สกเลน วจเนน โวสคฺคตฺถํ ปริณามิตํ ปริณตํ, ปริปจฺจิตํ ปริปกฺกญฺจาติ วุตฺตํ โหติฯ อยมฺปิ อริยมคฺคภาวนานุยุโตฺต ภิกฺขุ ยถา สมฺมาทิฎฺฐิอาทีสุ เอเกโก ธโมฺม กิเลสปริจฺจาคโวสคฺคตฺถญฺจ  นิพฺพานปกฺขนฺทนโวสคฺคตฺถญฺจ ปริปจฺจติ, ยถา จ ปริปโกฺก โหติ, ตถา นํ ภาเวติฯ</p>


<p> ติ  เอตฺถ มูลพีชํ ขนฺธพีชํ อคฺคพีชํ ผฬุพีชํ พีชพีชนฺติ (ปาจิ. ๙๑) ปญฺจวิธํ พีชํ, พีชคาโม นาม พีชสมูโหติ อโตฺถฯ ตเทว ปน สมฺปนฺนนีลงฺกุรปาตุภาวโต ปฎฺฐาย ภูตคาโม นาม, ภูตานํ ชาตานํ นิพฺพตฺตมูลนีลงฺกุรานํ สมูโหติ อโตฺถฯ เทวตาปริคฺคเห สติ นีลงฺกุรกาลโต ปภุติ โหตีติ เตสํ เทวตาสงฺขาตานํ ภูตานํ คาโมติปิ ภูตคาโมติ วทนฺติฯ นฺติ องฺกุราทิวเสนฯ นฺติ ขนฺธาทิวเสนฯ นฺติ ปุปฺผาทิวเสนฯ ธเมฺมสุ ปน นฺติ อปุพฺพธมฺมปฺปวตฺติวเสนฯ นฺติ สกิจฺจกรณสาธนวเสนฯ นฺติ กิจฺจนิปฺผตฺติวเสน วิปุลภาวนฺติ อโตฺถฯ วิปุลตฺตนฺติปิ ปาโฐฯ อถ วา เอตานิ ตีณิ ปทานิ สีลสมาธิปญฺญาหิปิ โยเชนฺติฯ</p>


<h3>มคฺคงฺคนิเทฺทสวณฺณนา</h3>
<p> สุตฺตนฺตนิเทฺทเส ติ สามิวจนํฯ ฌานวิปสฺสนามคฺคผลนิพฺพาเนสุ โลกิยวิรติสมฺปยุตฺตจิเตฺต จ ยถาโยคํ สมฺปโยคโต จ อารมฺมณโต จ วตฺตมานาย สมฺมาทิฎฺฐิยา สามญฺญลกฺขณโต เอกีภูตาย สมฺมาทิฎฺฐิยาฯ ติ วิกฺขมฺภนวเสน ทูรีกรณวเสน วิเวโกฯ เกสํ? นีวรณานํฯ ตสฺส ติอาทิ วิกฺขมฺภนวเสน ปฐมชฺฌานเมว วุตฺตํฯ ตสฺมิํ วุเตฺต เสสชฺฌานานิปิ วุตฺตาเนว โหนฺติฯ ฌาเนสุปิ สมฺมาทิฎฺฐิยา วิชฺชมานตฺตา สมฺมาทิฎฺฐิยา วิเวโก นาม โหติฯ ติ เตน เตน วิปสฺสนาญาณเงฺคน วิเวโกฯ นฺติ ทิฎฺฐิวิเวกสฺส ทุกฺกรตฺตา ปธานตฺตา จ ทิฎฺฐิวิเวโกว วุโตฺตฯ ตสฺมิํ วุเตฺต นิจฺจสญฺญาทิวิเวโกปิ วุโตฺตว โหติฯ นฺติ วิปสฺสนาสมฺปยุตฺตสมาธิํฯ ติ กิเลสานํ สมุเจฺฉเทน วิเวโกฯ นฺติ ขยสงฺขาตนิพฺพานคามิโลกุตฺตรมคฺคํฯ ติ กิเลสานํ ปฎิปฺปสฺสทฺธิยา วิเวโกฯ ติ สพฺพสงฺขตนิสฺสรณภูโต สงฺขารวิเวโกฯ ติ ปุพฺพภาเค ชาตธมฺมฉโนฺท  โหติฯ ติ ปุพฺพภาเคเยว สทฺธาย อธิมุโตฺต โหติฯ นฺติ ปุพฺพภาเคเยว จิตฺตญฺจ อสฺส โยคิสฺส สุอธิฎฺฐิตํ สุฎฺฐุ ปติฎฺฐิตํ โหติฯ อิติ ฉโนฺท สทฺธา  จิตฺตนฺติ อิเม ตโย ธมฺมา ปุพฺพภาเค อุปฺปนฺนวิเวกานํ  อุปนิสฺสยตฺตา นิสฺสยา นามฯ เกจิ ปน ‘‘จิตฺตญฺจสฺส สฺวาธิฎฺฐิตนฺติ สมาธิ วุโตฺต’’ติ วทนฺติฯ ทีสุปิ เอเสว นโยฯ</p>


<p>นิโรธวาเร ปน นิโรธสทฺทโต อญฺญํ ปริยายวจนํ ทเสฺสเนฺตน ติ วุตฺตํ, เสเสสุ นฺติ อุภยตฺถาปิ นิพฺพานเมวฯ ติ ฉนฺทสทฺธาจิตฺตานิเยว วิเวกาทีสุ จตูสุ เอเกกสฺมิํ ตโย ตโย กตฺวา ทฺวาทส นิสฺสยา โหนฺติฯ</p>


<p> สมฺมาสงฺกปฺปวายามสติสมาธีนมฺปิ อิมินาว นเยน อตฺถโยชนา เวทิตพฺพาฯ สมฺมาวาจากมฺมนฺตา ชีวานํ ปน ฌานกฺขเณ วิปสฺสนากฺขเณ จ อภาวา ฌานวิปสฺสนานํ ปุพฺพภาคปรภาควเสน วตฺตมานา วิรติโย ฌานวิปสฺสนา สนฺนิสฺสิตา กตฺวา วุตฺตาติ เวทิตพฺพํฯ นีวรณานํ ทิฎฺฐิคตานญฺจ วิเวกวิราคนิโรธปฎินิสฺสคฺคา ตถา ปวตฺตมานานํ วิรตีนํ วิเวกาทโย นามาติ เวทิตพฺพํฯ ยถา อฎฺฐกนิปาเต ‘‘ตโต, ตฺวํ ภิกฺขุ, อิมํ สมาธิํ สวิตกฺกํ สวิจารมฺปิ ภาเวยฺยาสิ, อวิตกฺกวิจารมตฺตมฺปิ ภาเวยฺยาสิ, อวิตกฺกํ อวิจารมฺปิ ภาเวยฺยาสิ, สปฺปีติกมฺปิ ภาเวยฺยาสิ, นิปฺปีติกมฺปิ ภาเวยฺยาสิ, สาตสหคตมฺปิ ภาเวยฺยาสิ, อุเปกฺขาสหคตมฺปิ ภาเวยฺยาสี’’ติ (อ. นิ. ๘.๖๓) เมตฺตาทโย กายานุปสฺสนาทโย จ นิยกชฺฌตฺตมูลสมาธิวเสน จตุกฺกปญฺจกชฺฌานิกา วิย วุตฺตา, เอวมิธาปิ ปุพฺพภาคปรภาควเสน วิรติโย วุตฺตาติ เวทิตพฺพํฯ พฺยญฺชนจฺฉายมตฺตํ คเหตฺวา น ภควา อพฺภาจิกฺขิตโพฺพฯ คมฺภีรญฺหิ พุทฺธวจนํ, อาจริเย ปยิรุปาสิตฺวา อธิปฺปายโต คเหตพฺพํฯ</p>


<p> โพชฺฌงฺคพลอินฺทฺริยวาเรสุปิ อิมินาว นเยน อโตฺถ เวทิตโพฺพติฯ</p>

</p>





