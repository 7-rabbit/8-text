<h1>๑๗. ธมฺมทสฺสีพุทฺธวํโส</h1>
<ol>
<li>
ตเตฺถว  
มณฺฑกปฺปมฺหิ, ธมฺมทสฺสี มหายโส;  
  
ตมนฺธการํ วิธมิตฺวา, อติโรจติ สเทวเกฯ  
</li>
  
<li>
ตสฺสาปิ อตุลเตชสฺส, ธมฺมจกฺกปฺปวตฺตเน;  
  
โกฎิสตสหสฺสานํ, ปฐมาภิสมโย อหุฯ  
</li>
  
<li>
ยทา พุโทฺธ ธมฺมทสฺสี, วิเนสิ สญฺชยํ อิสิํ;  
  
ตทา นวุติโกฎีนํ, ทุติยาภิสมโย อหุฯ  
</li>
  
<li>
ยทา สโกฺก อุปาคญฺฉิ, สปริโส วินายกํ;  
  
ตทา อสีติโกฎีนํ, ตติยาภิสมโย อหุฯ  
</li>
  
<li>
ตสฺสาปิ เทวเทวสฺส, สนฺนิปาตา ตโย อหุํ  
อาสุํ (สี. สฺยา.)  
;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
ยทา พุโทฺธ ธมฺมทสฺสี, สรเณ วสฺสํ อุปาคมิ;  
  
ตทา โกฎิสตสหสฺสานํ  
โกฎิสหสฺสานํ (สี. สฺยา. กํ.)  
, ปฐโม อาสิ สมาคโมฯ  
</li>
  
<li>
ปุนาปรํ  
ยทา พุโทฺธ, เทวโต เอติ มานุสํ;  
  
ตทาปิ สตโกฎีนํ, ทุติโย อาสิ สมาคโมฯ  
</li>
  
<li>
ปุนาปรํ  
  
ยทา พุโทฺธ, ปกาเสสิ ธุเต คุเณ;  
  
ตทา อสีติโกฎีนํ, ตติโย อาสิ สมาคโมฯ  
</li>
  
<li>
อหํ เตน สมเยน, สโกฺก อาสิํ ปุรินฺทโท;  
  
ทิเพฺพน คนฺธมาเลน, ตุริเยนาภิปูชยิํฯ  
</li>
  
<li>
โสปิ มํ พุโทฺธ พฺยากาสิ, เทวมเชฺฌ นิสีทิย;  
  
‘‘อฎฺฐารเส กปฺปสเต, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
สรณํ นาม นครํ, สรโณ นาม ขตฺติโย;  
  
สุนนฺทา นาม ชนิกา, ธมฺมทสฺสิสฺส สตฺถุโนฯ  
</li>
  
<li>
อฎฺฐวสฺสสหสฺสานิ  
, อคารํ อชฺฌ โส วสิ;  
  
อรโช วิรโช สุทสฺสโน, ตโย ปาสาทมุตฺตมาฯ  
</li>
  
<li>
ติจตฺตารีสสหสฺสานิ  
จตฺตาลีสสหสฺสานิ (สฺยา. กํ.)  
, นาริโย สมลงฺกตา;  
  
วิจิโกฬิ นาม นารี, อตฺรโช ปุญฺญวฑฺฒโนฯ  
</li>
  
<li>
นิมิเตฺต  
จตุโร ทิสฺวา, ปาสาเทนาภินิกฺขมิ;  
  
สตฺตาหํ ปธานจารํ, อจรี ปุริสุตฺตโมฯ  
</li>
  
<li>
พฺรหฺมุนา ยาจิโต สโนฺต, ธมฺมทสฺสี นราสโภ;  
  
วตฺติ จกฺกํ มหาวีโร, มิคทาเย นรุตฺตโมฯ  
</li>
  
<li>
ปทุโม ผุสฺสเทโว จ, อเหสุํ อคฺคสาวกา;  
  
สุเนโตฺต  
สุทโตฺต (สฺยา. กํ.)  
นามุปฎฺฐาโก, ธมฺมทสฺสิสฺส สตฺถุโนฯ  
</li>
  
<li>
เขมา จ สจฺจนามา จ, อเหสุํ อคฺคสาวิกา;  
  
โพธิ ตสฺส ภควโต, พิมฺพิชาโลติ วุจฺจติฯ  
</li>
  
<li>
สุภโทฺท กฎิสฺสโห เจว, อเหสุํ อคฺคุปฎฺฐกา;  
  
สาฬิยา  
สาลิสา (สฺยา. กํ.)  
จ กฬิยา จ, อเหสุํ อคฺคุปฎฺฐิกาฯ  
</li>
  
<li>
โสปิ  
พุโทฺธ อสมสโม, อสีติหตฺถมุคฺคโต;  
  
อติโรจติ เตเชน, ทสสหสฺสิมฺหิ ธาตุยาฯ  
</li>
  
<li>
สุผุโลฺล  
สาลราชาว, วิชฺชูว คคเน ยถา;  
  
มชฺฌนฺหิเกว สูริโย, เอวํ โส อุปโสภถฯ  
</li>
  
<li>
ตสฺสาปิ อตุลเตชสฺส, สมกํ อาสิ ชีวิตํ;  
  
วสฺสสตสหสฺสานิ, โลเก อฎฺฐาสิ จกฺขุมาฯ  
</li>
  
<li>
โอภาสํ  
ทสฺสยิตฺวาน, วิมลํ กตฺวาน สาสนํ;  
  
จวิ จโนฺทว คคเน, นิพฺพุโต โส สสาวโกฯ  
</li>
  
<li>
ธมฺมทสฺสี มหาวีโร, สาลารามมฺหิ นิพฺพุโต;  
  
ตเตฺถวสฺส ถูปวโร, ตีณิโยชนมุคฺคโตติฯ  
</li>
  
ธมฺมทสฺสิสฺส ภควโต วํโส ปนฺนรสโมฯ  
</li>
  
  
  
  
  