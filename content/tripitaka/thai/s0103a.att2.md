<h1>๓. จกฺกวตฺติสุตฺตวณฺณนา</h1>
<h3>อตฺตทีปสรณตาวณฺณนา</h3>
<p>     นฺติ จกฺกวตฺติสุตฺตํฯ ตตฺรายมนุตฺตานปทวณฺณนา – นฺติ เอวํนามเก นคเรฯ ตํ นครํ โคจรคามํ กตฺวา อวิทูเร วนสเณฺฑ วิหรติฯ ‘‘ตตฺร โข ภควา ภิกฺขู อามเนฺตสี’’ติ เอตฺถ อยมนุปุพฺพิกถา –</p>


<p>ภควา กิร อิมสฺส สุตฺตสฺส สมุฎฺฐานสมเย ปจฺจูสกาเล มหากรุณาสมาปตฺติโต วุฎฺฐาย โลกํ โวโลเกโนฺต อิมาย อนาคตวํสทีปิกาย สุตฺตนฺตกถาย มาตุลนครวาสีนํ จตุราสีติยา ปาณสหสฺสานํ ธมฺมาภิสมยํ ทิสฺวา ปาโตว วีสติภิกฺขุสหสฺสปริวาโร มาตุลนครํ สมฺปโตฺตฯ มาตุลนครวาสิโน ขตฺติยา ‘‘ภควา อาคโต’’ติ สุตฺวา ปจฺจุคฺคมฺม ทสพลํ นิมเนฺตตฺวา มหาสกฺกาเรน นครํ ปเวเสตฺวา นิสชฺชฎฺฐานํ สํวิธาย ภควนฺตํ มหารเห ปลฺลเงฺก นิสีทาเปตฺวา พุทฺธปฺปมุขสฺส ภิกฺขุสงฺฆสฺส มหาทานํ อทํสุฯ ภควา ภตฺตกิจฺจํ นิฎฺฐาเปตฺวา จิเนฺตสิ – ‘‘สจาหํ อิมสฺมิํ ฐาเน อิเมสํ มนุสฺสานํ ธมฺมํ เทเสสฺสามิ, อยํ ปเทโส สมฺพาโธ, มนุสฺสานํ ฐาตุํ วา นิสีทิตุํ วา โอกาโส น ภวิสฺสติ, มหตา โข ปน สมาคเมน ภวิตพฺพ’’นฺติฯ</p>


<p>อถ ราชกุลานํ ภตฺตานุโมทนํ อกตฺวาว ปตฺตํ คเหตฺวา นครโต นิกฺขมิฯ มนุสฺสา จินฺตยิํสุ – ‘‘สตฺถา อมฺหากํ อนุโมทนมฺปิ อกตฺวา คจฺฉติ, อทฺธา ภตฺตคฺคํ อมนาปํ อโหสิ, พุทฺธานํ นาม น สกฺกา จิตฺตํ คเหตุํ, พุเทฺธหิ สทฺธิํ วิสฺสาสกรณํ นาม สมุสฺสิตผณํ อาสีวิสํ คีวาย คหณสทิสํ โหติ; เอถ โภ, ตถาคตํ ขมาเปสฺสามา’’ติฯ สกลนครวาสิโน ภควตา สเหว นิกฺขนฺตาฯ ภควา คจฺฉโนฺตว มคธเกฺขเตฺต ฐิตํ สาขาวิฎปสมฺปนฺนํ สนฺทจฺฉายํ กรีสมตฺตภูมิปตฺถฎํ เอกํ มาตุลรุกฺขํ ทิสฺวา อิมสฺมิํ รุกฺขมูเล  นิสีทิตฺวา ธเมฺม เทสิยมาเน ‘‘มหาชนสฺส  ฐานนิสชฺชโนกาโส ภวิสฺสตี’’ติฯ นิวตฺติตฺวา  มคฺคา โอกฺกมฺม รุกฺขมูลํ อุปสงฺกมิตฺวา ธมฺมภณฺฑาคาริกํ อานนฺทเตฺถรํ โอโลเกสิฯ เถโร โอโลกิตสญฺญาย เอว ‘‘สตฺถา นิสีทิตุกาโม’’ติ ญตฺวา สุคตมหาจีวรํ ปญฺญเปตฺวา อทาสิฯ นิสีทิ ภควา ปญฺญเตฺต อาสเนฯ อถสฺส ปุรโต มนุสฺสา นิสีทิํสุฯ อุโภสุ ปเสฺสสุ ปจฺฉโต จ ภิกฺขุสโงฺฆ, อากาเส เทวตา อฎฺฐํสุ, เอวํ มหาปริสมชฺฌคโต ตตฺร โข ภควา ภิกฺขู อามเนฺตสิฯ</p>


<p>ติ ตตฺร อุปวิฎฺฐา ธมฺมปฺปฎิคฺคาหกา ภิกฺขูฯ ติ อตฺตานํ ทีปํ ตาณํ เลณํ คติํ ปรายณํ ปติฎฺฐํ กตฺวา วิหรถาติ อโตฺถฯ ติ อิทํ ตเสฺสว เววจนํฯ ติ อิทํ อญฺญสรณปฎิเกฺขปวจนํฯ น หิ อโญฺญ อญฺญสฺส สรณํ โหติ, อญฺญสฺส วายาเมน อญฺญสฺส อสุชฺฌนโตฯ วุตฺตมฺปิ เจตํ ‘‘อตฺตา หิ อตฺตโน นาโถ, โก หิ นาโถ ปโร สิยา’’ติ (ธ. ป. ๑๖๐)ฯ เตนาห ‘‘อนญฺญสรณา’’ติฯ โก ปเนตฺถ อตฺตา นาม, โลกิยโลกุตฺตโร ธโมฺมฯ เตนาห – ‘‘ธมฺมทีปา ธมฺมสรณา อนญฺญสรณา’’ติฯ ‘‘กาเย กายานุปสฺสี’’ติอาทีนิ มหาสติปฎฺฐาเน วิตฺถาริตานิฯ</p>


<p>ติ จริตุํ ยุตฺตฎฺฐาเนฯ ติ อตฺตโน สนฺตเกฯ ติ ปิติโต อาคตวิสเยฯ นฺติ จรนฺตานํฯ ‘‘จรนฺต’’นฺติปิ ปาโฐ, อยเมวโตฺถฯ ติ น ลภิสฺสติ น ปสฺสิสฺสติฯ ติ เทวปุตฺตมาโรปิ, มจฺจุมาโรปิ, กิเลสมาโรปิฯ นฺติ รนฺธํ ฉิทฺทํ วิวรํฯ อยํ ปนโตฺถ เลฑฺฑุฎฺฐานโต นิกฺขมฺม โตรเณ นิสีทิตฺวา พาลาตปํ ตปนฺตํ ลาปํ สกุณํ คเหตฺวาฯ ปกฺขนฺทเสนสกุณวตฺถุนา ทีเปตโพฺพฯ วุตฺตเญฺหตํ –</p>

 มยํ อโคจเร จริมฺห ปรวิสเย, สเจชฺช มยํ โคจเร จเรยฺยาม สเก เปตฺติเก วิสเย, น มฺยายํ สกุณคฺฆิ อลํ อภวิสฺส ยทิทํ ยุทฺธายา’ติฯ โก ปน เต ลาป โคจโร สโก เปตฺติโก วิสโยติ? ยทิทํ  นงฺคลกฎฺฐกรณํ เลฑฺฑุฎฺฐานนฺติฯ อถ โข, ภิกฺขเว, สกุณคฺฆิ สเก พเล อปตฺถทฺธา สเก พเล อสํวทมานา ลาปํ สกุณํ ปมุญฺจิ คจฺฉ โข ตฺวํ ลาป, ตตฺรปิ คนฺตฺวา น โมกฺขสีติฯ</p>

, ภิกฺขเว, ลาโป สกุโณ นงฺคลกฎฺฐกรณํ เลฑฺฑุฎฺฐานํ คนฺตฺวา มหนฺตํ เลฑฺฑุํ อภิรุหิตฺวา สกุณคฺฆิํ วทมาโน อฎฺฐาสิ ‘‘เอหิ โข ทานิ เม สกุณคฺฆิ, เอหิ โข ทานิ เม สกุณคฺฆี’’ติฯ อถ โข สา, ภิกฺขเว, สกุณคฺฆิ สเก พเล อปตฺถทฺธา สเก พเล อสํวทมานา อุโภ ปเกฺข สนฺนยฺห ลาปํ สกุณํ สหสา อชฺฌปฺปตฺตาฯ ยทา โข, ภิกฺขเว, อญฺญาสิ ลาโป สกุโณ พหุอาคตา โข มฺยายํ สกุณคฺฆีติ, อถ โข ตเสฺสว เลฑฺฑุสฺส อนฺตรํ ปจฺจุปาทิฯ อถ โข, ภิกฺขเว, สกุณคฺฆิ ตเตฺถว อุรํ ปจฺจตาเฬสิฯ เอวญฺหิ ตํ, ภิกฺขเว, โหติ โย อโคจเร จรติ ปรวิสเยฯ</p>

</p>

</p>


<p>นฺติ อนวชฺชลกฺขณานํฯ ติ สมาทาย วตฺตนเหตุฯ ติ  เอวํ อิทํ โลกิยโลกุตฺตรํ ปุญฺญผลํ วฑฺฒติ, ปุญฺญผลนฺติ จ อุปรูปริ ปุญฺญมฺปิ ปุญฺญวิปาโกปิ เวทิตโพฺพฯ</p>


<h3>ทฬฺหเนมิจกฺกวตฺติราชกถาวณฺณนา</h3>
<p> ตตฺถ    วฎฺฎคามี จ วิวฎฺฎคามี จฯ ตตฺถ วฎฺฎคามิกุสลํ นาม มาตาปิตูนํ ปุตฺตธีตาสุ ปุตฺตธีตานญฺจ มาตาปิตูสุ สิเนหวเสน มุทุมทฺทวจิตฺตํฯ วิวฎฺฎคามิกุสลํ นาม ‘‘จตฺตาโร สติปฎฺฐานา’’ติอาทิเภทา สตฺตติํส โพธิปกฺขิยธมฺมาฯ เตสุ วฎฺฎคามิปุญฺญสฺส ปริโยสานํ มนุสฺสโลเก จกฺกวตฺติสิรีวิภโวฯ วิวฎฺฎคามิกุสลสฺส มคฺคผลนิพฺพานสมฺปตฺติฯ ตตฺถ วิวฎฺฎคามิกุสลสฺส วิปากํ สุตฺตปริโยสาเน ทเสฺสสฺสติฯ</p>


<p>อิธ ปน วฎฺฎคามิกุสลสฺส วิปากทสฺสนตฺถํ, ภิกฺขเว, ยทา ปุตฺตธีตโร มาตาปิตูนํ โอวาเท น อฎฺฐํสุ, ตทา อายุนาปิ วเณฺณนาปิ อิสฺสริเยนาปิ ปริหายิํสุฯ ยทา ปน อฎฺฐํสุ, ตทา วฑฺฒิํสูติ วตฺวา วฎฺฎคามิกุสลานุสนฺธิวเสน ‘‘ภูตปุพฺพํ, ภิกฺขเว’’ติ เทสนํ อารภิฯ ตตฺถ จกฺกวตฺตีติอาทีนิ มหาปทาเน (ที. นิ. อฎฺฐ. ๒.๓๓) วิตฺถาริตาเนวฯ</p>


<p> นฺติ อีสกมฺปิ อวสกฺกิตํฯ นฺติ สพฺพโส ฐานา อปคตํฯ ตํ กิร จกฺกรตนํ อเนฺตปุรทฺวาเร อกฺขาหตํ วิย เวหาสํ อฎฺฐาสิฯ อถสฺส อุโภสุ ปเสฺสสุ เทฺว ขทิรตฺถเมฺภ นิขณิตฺวา จกฺกรตนมตฺถเก เนมิอภิมุขํ เอกํ สุตฺตกํ พนฺธิํสุฯ อโธภาเคปิ เนมิอภิมุขํ เอกํ พนฺธิํสุฯ เตสุ อุปริมสุตฺตโต อปฺปมตฺตกมฺปิ โอคตํ จกฺกรตนํ โอสกฺกิตํ นาม โหติ, เหฎฺฐา สุตฺตสฺส ฐานํ อุปริมโกฎิยา อติกฺกนฺตคตํ ฐานา จุตํ นาม โหติ, ตเทตํ อติพลวโทเส สติ เอวํ โหติฯ สุตฺตมตฺตมฺปิ เอกงฺคุลทฺวงฺคุลมตฺตํ วา ภฎฺฐํ ฐานา จุตเมว โหติฯ ตํ สนฺธาเยตํ วุตฺตํ ‘‘โอสกฺกิตํ ฐานา จุต’’นฺติฯ</p>


<p>ติ ตาต, ตฺวํ อชฺช อาทิํ กตฺวา ทิวสสฺส ติกฺขตฺตุํ จกฺกรตนสฺส อุปฎฺฐานํ คจฺฉ, เอวํ คจฺฉโนฺต ยทา จกฺกรตนํ อีสกมฺปิ โอสกฺกิตํ ฐานา จุตํ ปสฺสสิ, อถ มยฺหํ อาจิเกฺขยฺยาสิฯ ชีวิตญฺหิ เม ตว หเตฺถ นิกฺขิตฺตนฺติฯ ติ อปฺปมโตฺต ทิวสสฺส ติกฺขตฺตุํ คนฺตฺวา โอโลเกโนฺต เอกทิวสํ อทฺทสฯ</p>


<p>   ติ ภิกฺขเว, อถ ราชา ทฬฺหเนมิ ‘‘จกฺกรตนํ โอสกฺกิต’’นฺติ  สุตฺวา อุปฺปนฺนพลวโทมนโสฺส ‘‘น ทานิ มยา จิรํ ชีวิตพฺพํ ภวิสฺสติ, อปฺปาวเสสํ เม อายุ, น เม ทานิ กาเม ปริภุญฺชนกาโล, ปพฺพชฺชากาโล เม  อิทานี’’ติ โรทิตฺวา ปริเทวิตฺวา เชฎฺฐปุตฺตํ กุมารํ อามนฺตาเปตฺวา เอตทโวจฯ นฺติ ปริกฺขิตฺตเอกสมุทฺทปริยนฺตเมวฯ อิทํ หิสฺส กุลสนฺตกํฯ จกฺกวาฬปริยนฺตํ ปน ปุญฺญิทฺธิวเสน นิพฺพตฺตํ, น ตํ สกฺกา ทาตุํฯ กุลสนฺตกํ ปน นิยฺยาเตโนฺต ‘‘สมุทฺทปริยนฺต’’นฺติ อาหฯ นฺติ ตาปสปพฺพชฺชํ ปพฺพชนฺตาปิ หิ ปฐมํ เกสมสฺสุํ โอหาเรนฺติฯ ตโต ปฎฺฐาย ปรูฬฺหเกเส พนฺธิตฺวา วิจรนฺติฯ เตน วุตฺตํ – ‘‘เกสมสฺสุํ โอหาเรตฺวา’’ติฯ</p>


<p>ติ กสายรสปีตานิฯ อาทิโต เอวํ กตฺวา ปจฺฉา วกฺกลานิปิ ธาเรนฺติฯ ติ ปพฺพชิโตฯ ปพฺพชิตฺวา จ อตฺตโน มงฺคลวนุยฺยาเนเยว วสิฯ ติ ราชอีสิมฺหิฯ พฺราหฺมณปพฺพชิตา หิ ‘‘พฺราหฺมณิสโย’’ติ วุจฺจนฺติฯ เสตจฺฉตฺตํ ปน ปหาย ราชปพฺพชิตา ราชิสโยติฯ ติ อนฺตรหิตํ นิพฺพุตทีปสิขา วิย อภาวํ อุปคตํฯ ติ กนฺทโนฺต ปริเทวโนฺต ชานาเปสิฯ นฺติ ปิติโต อาคตํ ทายชฺชํ น โหติ, น สกฺกา กุสีเตน หีนวีริเยน ทส อกุสลกมฺมปเถ สมาทาย วตฺตเนฺตน ปาปุณิตุํฯ อตฺตโน ปน สุกตํ กมฺมํ นิสฺสาย ทสวิธํ ทฺวาทสวิธํ วา จกฺกวตฺติวตฺตํ ปูเรเนฺตเนเวตํ ปตฺตพฺพนฺติ ทีเปติฯ อถ นํ วตฺตปฎิปตฺติยํ โจเทโนฺต ‘‘อิงฺฆ ตฺว’’นฺติอาทิมาหฯ ตตฺถ ติ นิโทฺทเสฯ ติ จกฺกวตฺตีนํ วเตฺตฯ</p>


<h3>จกฺกวตฺติอริยวตฺตวณฺณนา</h3>
<p> นฺติ ทสกุสลกมฺมปถธมฺมํฯ ติ ตทธิฎฺฐาเนน เจตสา ตเมว นิสฺสยํ กตฺวาฯ ติ ยถา กโต โส ธโมฺม สุฎฺฐุ กโต โหติ, เอวเมตํ กโรโนฺตฯ ติ ตสฺมิํ คารวุปฺปตฺติยา ตํ ครุํ กโรโนฺตฯ ติ ตเมว ธมฺมํ ปิยญฺจ ภาวนียญฺจ กตฺวา วิหรโนฺตฯ ติ ตํ อปทิสิตฺวา คนฺธมาลาทิปูชเนนสฺส ปูชํ กโรโนฺตฯ   ติ ตเสฺสว ธมฺมสฺส อญฺชลิกรณาทีหิ นีจวุตฺติตํ กโรโนฺตฯ   ติ ตํ ธมฺมํ ธชมิว ปุรกฺขตฺวา เกตุมิว จ อุกฺขิปิตฺวา ปวตฺติยา ธมฺมทฺธโช ธมฺมเกตุ จ หุตฺวาติ อโตฺถฯ ติ ธมฺมาธิปติภูโต อาคตภาเวน ธมฺมวเสเนว สพฺพกิริยานํ กรเณน ธมฺมาธิปเตโยฺย หุตฺวาฯ ติ ธโมฺม อสฺสา อตฺถีติ ธมฺมิกา, รกฺขา จ อาวรณญฺจ คุตฺติ จ รกฺขาวรณคุตฺติ ฯ ตตฺถ ‘‘ปรํ รกฺขโนฺต อตฺตานํ รกฺขตี’’ติ (สํ. นิ. ๕.๓๘๕) วจนโต ขนฺติอาทโย รกฺขาฯ วุตฺตเญฺหตํ ‘‘กถญฺจ, ภิกฺขเว, ปรํ รกฺขโนฺต อตฺตานํ รกฺขติฯ ขนฺติยา อวิหิํสาย เมตฺตจิตฺตตา อนุทฺทยตา’’ติ (สํ. นิ. ๕.๓๘๕)ฯ นิวาสนปารุปนเคหาทีนํ นิวารณา อาวรณํ, โจราทิอุปทฺทวนิวารณตฺถํ โคปายนา คุตฺติ, ตํ สพฺพมฺปิ สุฎฺฐุ สํวิทหสฺสุ ปวตฺตย ฐเปหีติ อโตฺถฯ อิทานิ ยตฺถ สา สํวิทหิตพฺพา, ตํ ทเสฺสโนฺต นฺติอาทิมาหฯ</p>


<p>ตตฺรายํ สเงฺขปโตฺถ – อโนฺตชนสงฺขาตํ ตว ปุตฺตทารํ สีลสํวเร ปติฎฺฐเปหิ, วตฺถคนฺธมาลาทีนิ จสฺส เทหิ, สโพฺพปทฺทเว จสฺส นิวาเรหิฯ ทีสุปิ เอเสว นโยฯ อยํ ปน วิเสโส – พลกาโย กาลํ อนติกฺกมิตฺวา ภตฺตเวตนสมฺปทาเนนปิ อนุคฺคเหตโพฺพฯ อภิสิตฺตขตฺติยา ภทฺรสฺสาชาเนยฺยาทิรตนสมฺปทาเนนปิ อุปสงฺคณฺหิตพฺพาฯ อนุยนฺตขตฺติยา เตสํ อนุรูปยานวาหนสมฺปทาเนนปิ ปริโตเสตพฺพาฯ พฺราหฺมณา อนฺนปานวตฺถาทินา เทยฺยธเมฺมนฯ คหปติกา ภตฺตพีชนงฺคลผาลพลิพทฺทาทิสมฺปทาเนนฯ ตถา นิคมวาสิโน เนคมา, ชนปทวาสิโน จ ชานปทาฯ สมิตปาปพาหิตปาปา สมณพฺราหฺมณา สมณปริกฺขารสมฺปทาเนน สกฺกาตพฺพาฯ มิคปกฺขิโน อภยทาเนน สมสฺสาเสตพฺพาฯ</p>


<p>ติ อตฺตโน อาณาปวตฺติฎฺฐาเนฯ ติ อธมฺมกิริยาฯ ติ ยถา นปฺปวตฺตติ, ตถา นํ ปฎิปาเทหีติ อโตฺถฯ ติ สมิตปาปพาหิตปาปาฯ   ติ นววิธา มานมทา, ปญฺจสุ กามคุเณสุ จิตฺตโวสฺสชฺชนสงฺขาตา ปมาทา จ ปฎิวิรตาฯ ติ อธิวาสนขนฺติยญฺจ สุรตภาเว จ ปติฎฺฐิตาฯ นฺติ อตฺตโน ราคาทีนํ ทมนาทีหิ เอกมตฺตานํ ทเมนฺติ สเมนฺติ ปรินิพฺพาเปนฺตีติ วุจฺจนฺติฯ นฺติ กาเล กาเล ฯ ติ คูถํ วิย วิสํ วิย อคฺคิํ วิย จ สุฎฺฐุ วเชฺชยฺยาสิฯ ติ สุรภิกุสุมทามํ วิย อมตํ วิย จ สมฺมา อาทาย ปวเตฺตยฺยาสิฯ</p>


<p>อิธ ฐตฺวา วตฺตํ สมาเนตพฺพํฯ อโนฺตชนสฺมิํ พลกาเยปิ เอกํ, ขตฺติเยสุ เอกํ, อนุยเนฺตสุ เอกํ, พฺราหฺมณคหปติเกสุ เอกํ, เนคมชานปเทสุ เอกํ, สมณพฺราหฺมเณสุ เอกํ, มิคปกฺขีสุ เอกํ, อธมฺมการปฺปฎิเกฺขโป เอกํ, อธนานํ ธนานุปฺปทานํ เอกํ สมณพฺราหฺมเณ อุปสงฺกมิตฺวา ปญฺหปุจฺฉนํ เอกนฺติ เอวเมตํ ทสวิธํ โหติฯ คหปติเก ปน ปกฺขิชาเต จ วิสุํ กตฺวา คเณนฺตสฺส ทฺวาทสวิธํ โหติฯ ปุเพฺพ อวุตฺตํ วา คเณเนฺตน อธมฺมราคสฺส จ วิสมโลภสฺส  จ ปหานวเสน ทฺวาทสวิธํ เวทิตพฺพํฯ นฺติ อิทํ ทสวิธํ ทฺวาทสวิธญฺจ อริยจกฺกวตฺติวตฺตํ นามฯ ติ ปูเรตฺวา วตฺตมานสฺสฯ ติอาทิ มหาสุทสฺสเน วุตฺตํฯ</p>


<p> ติ อตฺตโน มติยาฯ นฺติ นิปาตมตฺตํฯ ติ อนุสาสติฯ อิทํ วุตฺตํ โหติ – โปราณกํ ราชวํสํ ราชปเวณิํ ราชธมฺมํ ปหาย อตฺตโน มติมเตฺต ฐตฺวา ชนปทํ อนุสาสตีติฯ เอวมยํ มฆเทววํสสฺส กฬารชนโก วิย ทฬฺหเนมิวํสสฺส อุปเจฺฉทโก อนฺติมปุริโส หุตฺวา อุปฺปโนฺนฯ นฺติ ปุพฺพกาเลน สทิสา หุตฺวา อปรกาลํฯ ติ น วฑฺฒนฺติฯ นฺติ ยถา ปุพฺพกานํ ราชูนํ ปุเพฺพ จ ปจฺฉา จ สทิสาเยว หุตฺวา ปพฺพิํสุ, ตถา น ปพฺพนฺติฯ กตฺถจิ สุญฺญา โหนฺติ หตวิลุตฺตา, เตลมธุผาณิตาทีสุ  เจว ยาคุภตฺตาทีสุ จ โอชาปิ ปริหายิตฺถาติ อโตฺถฯ</p>


<p>ติ อมจฺจา เจว ปริสาวจรา จฯ ติ อจฺฉิทฺทกาทิปาฐคณกา เจว มหาอมจฺจา จฯ ติ หตฺถิอาจริยาทโยฯ ติ ทฺวารรกฺขิโนฯ ติ มนฺตา วุจฺจติ ปญฺญา, ตํ นิสฺสยํ กตฺวา เย ชีวนฺติ ปณฺฑิตา มหามตฺตา, เตสํ เอตํ นามํฯ</p>


<h3>อายุวณฺณาทิปริหานิกถาวณฺณนา</h3>
<p>   นฺติ พลวโลภตฺตา ปน อธนานํ ทลิทฺทมนุสฺสานํ ธนํ นานุปฺปทาสิฯ ติ อนนุปฺปทิยมาเน, อยเมว วา ปาโฐฯ นฺติ ทลิทฺทภาโวฯ ติ สยญฺจ ชีวํ ยาเปหีติ อโตฺถฯ นฺติอาทีสุ อุปรูปริภูมีสุ ผลทานวเสน อุทฺธมคฺคมสฺสาติ อุทฺธคฺคิกาฯ สคฺคสฺส หิตา ตตฺรุปปตฺติชนนโตติ โสวคฺคิกาฯ นิพฺพตฺตฎฺฐาเน สุโข วิปาโก อสฺสาติ สุขวิปากาฯ สุฎฺฐุ อคฺคานํ ทิพฺพวณฺณาทีนํ ทสนฺนํ วิเสสานํ นิพฺพตฺตนโต สคฺคสํวตฺตนิกาฯ เอวรูปํ ทกฺขิณํ ทานํ ปติฎฺฐเปตีติ อโตฺถฯ</p>


<p> ติ วฑฺฒิสฺสติ พหุํ ภวิสฺสติฯ นฺติ สุฎฺฐุ นิสิทฺธํ นิเสเธยฺยํฯ นฺติ มูลหตํฯ ติ ผรุสสเทฺทนฯ ติ วชฺฌเภริยาฯ</p>


<p>   ติ เยสํ อนฺตมโส มูลกมุฎฺฐิมฺปิ หริสฺสาม, เตสํ ตเถว สีสานิ ฉินฺทิสฺสาม, ยถา โกจิ หฎภาวมฺปิ น ชานิสฺสติ, อมฺหากํ ทานิ กิเมตฺถ ราชาปิ เอวํ อุฎฺฐาย ปรํ มาเรตีติ อยํ เนสํ อธิปฺปาโยฯ ติ อารภิํสุฯ นฺติ ปนฺถฆาตํ, ปเนฺถ ฐตฺวา โจรกมฺมํฯ</p>


<p> ติ โส กิร จิเนฺตสิ – ‘‘อยํ ราชา สจฺจํ เทวาติ มุขปฎิญฺญาย ทินฺนาย มาราเปติ, หนฺทาหํ มุสาวาทํ กโรมี’’ติ, มรณภยา ‘‘น หิ เทวา’’ติ อโวจฯ</p>


<p> นฺติ  เอตฺถ นฺติ นิปาตมตฺตํ, เอเก สตฺตาติ อโตฺถฯ นฺติ มิจฺฉาจารํฯ ติ อภิชฺฌา จ พฺยาปาโท จฯ ติ นตฺถิ ทินฺนนฺติอาทิกา อนฺตคฺคาหิกา ปจฺจนีกทิฎฺฐิฯ</p>


<p> ติ มาตา มาตุจฺฉา ปิตุจฺฉา มาตุลานีติอาทิเก อยุตฺตฎฺฐาเน ราโคฯ ติ ปริโภคยุเตฺตสุปิ ฐาเนสุ อติพลวโลโภฯ ติ ปุริสานํ ปุริเสสุ อิตฺถีนญฺจ อิตฺถีสุ ฉนฺทราโคฯ</p>


<p>ติอาทีสุ  มาตุ หิโต มเตฺตโยฺย, ตสฺส ภาโว มเตฺตยฺยตา, มาตริ สมฺมา ปฎิปตฺติยา เอตํ นามํฯ ตสฺสา อภาโว เจว ตปฺปฎิปกฺขตา จ อมเตฺตยฺยตาฯ ทีสุปิ เอเสว นโยฯ ติ กุเล เชฎฺฐานํ อปจิติยา นีจวุตฺติยา อกรณภาโวฯ</p>


<h3>ทสวสฺสายุกสมยวณฺณนา</h3>
<p> นฺติ ยสฺมิํ สมเย อิเมสํฯ ติ ปติโน ทาตุํ ยุตฺตาฯ ติ อิมานิ โลเก อคฺครสานิฯ ติ อติวิย ทิปฺปิสฺสนฺติ, อยเมว วา ปาโฐฯ ติ กุสลนฺติ นามมฺปิ น ภวิสฺสติ, ปญฺญตฺติมตฺตมฺปิ น ปญฺญายิสฺสตีติ อโตฺถฯ ติ ปูชารหา จ ภวิสฺสนฺติ ปสํสารหา จฯ ตทา กิร มนุสฺสา ‘‘อสุเกน นาม มาตา ปหตา, ปิตา ปหโต, สมณพฺราหฺมณา ชีวิตา โวโรปิตา, กุเล เชฎฺฐานํ อตฺถิภาวมฺปิ น ชานาติ, อโห ปุริโส’’ติ ตเมว ปูเชสฺสนฺติ เจว ปสํสิสฺสนฺติ จฯ</p>


<p>  ติ อยํ มยฺหํ มาตาติ ครุจิตฺตํ น ภวิสฺสติฯ เคเห มาตุคามํ วิย นานาวิธํ อสพฺภิกถํ กถยมานา อคารวุปจาเรน อุปสงฺกมิสฺสนฺติฯ ทีสุปิ เอเสว นโยฯ เอตฺถ จ ติ มาตุภคินีฯ ติ มาตุลภริยาฯ ติ สิปฺปายตนานิ สิกฺขาปกสฺส อาจริยสฺส ภริยาฯ ติ จูฬปิตุมหาปิตุอาทีนํ ภริยาฯ นฺติ  มิสฺสีภาวํ, มริยาทเภทํ วาฯ</p>


<p>ติ พลวโกโป ปุนปฺปุนํ อุปฺปตฺติวเสน ปจฺจุปฎฺฐิโต ภวิสฺสติฯ อปรานิ เทฺว เอตเสฺสว เววจนานิฯ โกโป หิ จิตฺตํ อาฆาเตตีติ  อตฺตโน จ ปรสฺส จ หิตสุขํ พฺยาปาเทตีติ  มโนปทูสนโต ติ วุจฺจติฯ นฺติ ปิยมานสฺสาปิ ปรํ มารณตฺถาย วธกจิตฺตํฯ ตสฺส วตฺถุํ ทเสฺสตุํ ติอาทิ วุตฺตํฯ ติ มิคลุทฺทกสฺสฯ</p>


<p> ติ  สเตฺถน อนฺตรกโปฺปฯ สํวฎฺฎกปฺปํ อปฺปตฺวา อนฺตราว โลกวินาโสฯ อนฺตรกโปฺป จ นาเมส ทุพฺภิกฺขนฺตรกโปฺป โรคนฺตรกโปฺป สตฺถนฺตรกโปฺปติ ติวิโธฯ ตตฺถ โลภุสฺสทาย ปชาย ทุพฺภิกฺขนฺตรกโปฺป โหติฯ โมหุสฺสทาย โรคนฺตรกโปฺปฯ โทสุสฺสทาย สตฺถนฺตรกโปฺปฯ ตตฺถ ทุพฺภิกฺขนฺตรกเปฺปน นฎฺฐา เยภุเยฺยน เปตฺติวิสเย อุปปชฺชนฺติฯ กสฺมา? อาหารนิกนฺติยา พลวตฺตาฯ โรคนฺตรกเปฺปน นฎฺฐา เยภุเยฺยน สเคฺค นิพฺพตฺตนฺติ กสฺมา? เตสญฺหิ ‘‘อโห วตเญฺญสํ สตฺตานํ เอวรูโป โรโค น ภเวยฺยา’’ติ เมตฺตจิตฺตํ อุปฺปชฺชตีติฯ สตฺถนฺตรกเปฺปน นฎฺฐา เยภุเยฺยน นิรเย อุปปชฺชนฺติฯ กสฺมา? อญฺญมญฺญํ พลวาฆาตตายฯ</p>


<p>นฺติ ‘‘อยํ มิโค, อยํ มิโค’’ติ สญฺญํฯ ติ เตสํ กิร หเตฺถน ผุฎฺฐมตฺตํ ยํกิญฺจิ อนฺตมโส ติณปณฺณํ อุปาทาย อาวุธเมว ภวิสฺสติฯ ติ มยํ กญฺจิ เอกปุริสมฺปิ ชีวิตา มา โวโรปยิมฺหฯ ติ อเมฺหปิ โกจิ เอกปุริโส ชีวิตา มา โวโรปยิตฺถฯ นฺติ อยํ โลกวินาโส ปจฺจุปฎฺฐิโต, น สกฺกา ทฺวีหิ เอกฎฺฐาเน ฐิเตหิ ชีวิตํ ลทฺธุนฺติ มญฺญมานา เอวํ จินฺตยิํสุฯ นฺติ วนสงฺขาเตหิ ติณคุมฺพลตาทีหิ คหนํ ทุปฺปเวสฎฺฐานํฯ นฺติ รุเกฺขหิ คหนํ ทุปฺปเวสฎฺฐานํฯ นฺติ  นทีนํ อนฺตรทีปาทีสุ ทุคฺคมนฎฺฐานํฯ นฺติ ปพฺพเตหิ วิสมํ, ปพฺพเตสุปิ วา วิสมฎฺฐานํฯ ติ  ยถา อหํ ชีวามิ ทิฎฺฐา โภ สตฺตา, ตฺวมฺปิ ตถา ชีวสีติ เอวํ สโมฺมทนกถาย อตฺตนา สภาเค กริสฺสนฺติฯ</p>


<h3>อายุวณฺณาทิวฑฺฒนกถาวณฺณนา</h3>
<p> นฺติ มหนฺตํฯ ติ ปาณาติปาตโต โอสเกฺกยฺยามฯ ปาณาติปาตํ วิรเมยฺยามาติปิ สชฺฌายนฺติ, ตตฺถ ปาณาติปาตํ ปชเหยฺยามาติ อโตฺถฯ ติ มาตาปิตโร  ปาณาติปาตา ปฎิวิรตา, ปุตฺตา กสฺมา วีสติวสฺสายุกา อเหสุนฺติ เขตฺตวิสุทฺธิยาฯ เตสญฺหิ มาตาปิตโร สีลวโนฺต ชาตาฯ อิติ สีลคเพฺภ วฑฺฒิตตฺตา อิมาย เขตฺตวิสุทฺธิยา ทีฆายุกา อเหสุํฯ เย ปเนตฺถ กาลํ กตฺวา ตเตฺถว นิพฺพตฺตา, เต อตฺตโนว สีลสมฺปตฺติยา ทีฆายุกา อเหสุํฯ</p>


<p>ติ ภเวยฺยามฯ ติอาทโย โกฎฺฐาสา อทินฺนาทานาทีหิ ปฎิวิรตานํ วเสน เวทิตพฺพาฯ</p>


<h3>สงฺขราชอุปฺปตฺติวณฺณนา</h3>
<p> ติ มยฺหํ ภตฺตํ เทถาติ เอวํ อุปฺปชฺชนกตณฺหาฯ นฺติ น อสนํ อวิปฺผาริกภาโว กายาลสิยํ, ภตฺตํ ภุตฺตานํ ภตฺตสมฺมทปจฺจยา นิปชฺชิตุกามตาชนโก กายทุพฺพลภาโวติ อโตฺถฯ ติ ปากฎชราฯ ติ เอกคามสฺส ฉทนปิฎฺฐโต อุปฺปติตฺวา อิตรคามสฺส ฉทนปิเฎฺฐ ปตนสงฺขาโต กุกฺกุฎสมฺปาโตฯ เอตาสุ อตฺถีติ กุกฺกุฎสมฺปาติกาฯ ‘‘กุกฺกุฎสมฺปาทิกา’’ติปิ ปาโฐ, คามนฺตรโต คามนฺตรํ กุกฺกุฎานํ ปทสา คมนสงฺขาโต กุกฺกุฎสมฺปาโท เอตาสุ อตฺถีติ อโตฺถฯ อุภยเมฺปตํ ฆนนิวาสตํเยว ทีเปติฯ ติ อวีจิมหานิรโย วิย นิรนฺตรปูริโต ภวิสฺสติฯ</p>


<p> ‘‘อสีติวสฺสสหสฺสายุเกสุ, ภิกฺขเว, มนุเสฺสสุ  นาม ภควา โลเก อุปฺปชฺชิสฺสตี’’ติ น วฑฺฒมานกวเสน วุตฺตํฯ น หิ พุทฺธา วฑฺฒมาเน อายุมฺหิ นิพฺพตฺตนฺติ, หายมาเน ปน นิพฺพตฺตนฺติฯ ตสฺมา ยทา ตํ อายุ วฑฺฒิตฺวา  อสเงฺขยฺยตํ ปตฺวา ปุน หายมานํ อสีติวสฺสสหสฺสกาเล ฐสฺสติ, ตทา อุปฺปชฺชิสฺสตีติ อโตฺถฯ ติ อิทํ ปน ปริวาเรตฺวา  วิจรนฺตานํ วเสน วุตฺตํฯ ติ ปาสาโทฯ ติ รญฺญา เหตุภูเตน ตสฺสตฺถาย สเกฺกน เทวราเชน วิสฺสกมฺมเทวปุตฺตํ เปเสตฺวา การาปิโตฯ ปุเพฺพ กิร เทฺว ปิตาปุตฺตา นฬการา ปเจฺจกพุทฺธสฺส นเฬหิ จ อุทุมฺพเรหิ  จ ปณฺณสาลํ การาเปตฺวา ตํ ตตฺถ วาสาเปตฺวา จตูหิ ปจฺจเยหิ อุปฎฺฐหิํสุฯ เต กาลํ กตฺวา เทวโลเก นิพฺพตฺตาฯ เตสุ ปิตา เทวโลเกเยว อฎฺฐาสิฯ ปุโตฺต เทวโลกา จวิตฺวา สุรุจิสฺส รโญฺญ เทวิยา สุเมธาย กุจฺฉิสฺมิํ นิพฺพโตฺตฯ มหาปนาโท นาม กุมาโร อโหสิฯ โส อปรภาเค ฉตฺตํ อุสฺสาเปตฺวา มหาปนาโท นาม ราชา ชาโตฯ อถสฺส ปุญฺญานุภาเวน สโกฺก เทวราชา วิสฺสกมฺมเทวปุตฺตํ รโญฺญ ปาสาทํ กโรหีติ ปหิณิ โส ตสฺส ปาสาทํ นิมฺมินิ ปญฺจวีสติโยชนุเพฺพธํ สตฺตรตนมยํ สตภูมกํฯ ยํ สนฺธาย ชาตเก วุตฺตํ –</p>


<p>
‘‘ปนาโท นาม โส ราชา, ยสฺส ยูโป สุวณฺณโย;  
  
ติริยํ โสฬสุเพฺพโธ, อุทฺธมาหุ สหสฺสธาฯ  
</p>
  
<p>
สหสฺสกโณฺฑ สตเคณฺฑุ, ธชาลุ หริตามโย;  
  
อนจฺจุํ ตตฺถ คนฺธพฺพา, ฉ สหสฺสานิ สตฺตธาฯ  
</p>
  
<p>
เอวเมตํ ตทา อาสิ, ยถา ภาสสิ ภทฺทชิ;  
  
สโกฺก อหํ ตทา อาสิํ, เวยฺยาวจฺจกโร ตวา’’ติฯ (ชา. ๕.๓.๔๒);  
</p>
  
<p>โส ราชา ตตฺถ ยาวตายุกํ วสิตฺวา กาลํ กตฺวา เทวโลเก นิพฺพตฺติฯ ตสฺมิํ เทวโลเก นิพฺพเตฺต โส ปาสาโท มหาคงฺคาย อนุโสตํ ปติฯ ตสฺส ธุรโสปานสมฺมุขฎฺฐาเน ปยาคปติฎฺฐานํ นาม นครํ มาปิตํฯ ถุปิกาสมฺมุขฎฺฐาเน โกฎิคาโม นามฯ อปรภาเค อมฺหากํ ภควโต กาเล โส นฬการเทวปุโตฺต เทวโลกโต จวิตฺวา มนุสฺสปเถ ภทฺทชิเสฎฺฐิ นาม หุตฺวา สตฺถุ สนฺติเก ปพฺพชิตฺวา อรหตฺตํ ปาปุณิฯ โส นาวาย คงฺคาตรณทิวเส ภิกฺขุสงฺฆสฺส ตํ ปาสาทํ ทเสฺสตีติ วตฺถุ วิตฺถาเรตพฺพํฯ กสฺมา ปเนส ปาสาโท น อนฺตรหิโตติ? อิตรสฺส อานุภาวาฯ เตน สทฺธิํ  ปุญฺญํ กตฺวา เทวโลเก นิพฺพตฺตกุลปุโตฺต อนาคเต สโงฺข นาม ราชา ภวิสฺสติฯ ตสฺส ปริโภคตฺถาย โส ปาสาโท อุฎฺฐหิสฺสติ, ตสฺมา น อนฺตรหิโตติฯ</p>


<p> ติ  ตํ ปาสาทํ อุฎฺฐาเปตฺวาฯ ติ ตตฺถ วสิตฺวาฯ ติ ตํ ปาสาทํ ทานวเสน ทตฺวา นิรเปโกฺข ปริจฺจาควเสน จ วิสฺสชฺชิตฺวาฯ กสฺส  จ เอวํ ทตฺวาติ? สมณาทีนํฯ เตนาห – ‘‘สมณพฺราหฺมณกปณทฺธิกวนิพฺพกยาจกานํ ทานํ ทตฺวา’’ติฯ กถํ ปน โส เอกํ ปาสาทํ พหูนํ ทสฺสตีติ? เอวํ กิรสฺส จิตฺตํ อุปฺปชฺชิสฺสติ ‘‘อยํ ปาสาโท วิปฺปกิริยตู’’ติฯ โส ขณฺฑขณฺฑโส วิปฺปกิริสฺสติฯ โส ตํ อลคฺคมาโนว หุตฺวา ‘‘โย ยตฺตกํ อิจฺฉติ, โส ตตฺตกํ คณฺหตู’’ติ ทานวเสน วิสฺสชฺชิสฺสติฯ เตน วุตฺตํ – ‘‘ทานํ ทตฺวา เมเตฺตยฺยสฺส ภควโต…เป.… วิหริสฺสตี’’ติฯ เอตฺตเกน ภควา วฎฺฎคามิกุสลสฺส อนุสนฺธิํ ทเสฺสติฯ</p>


<p> อิทานิ วิวฎฺฎคามิกุสลสฺส อนุสนฺธิํ ทเสฺสโนฺต ปุน ติอาทิมาหฯ</p>


<h3>ภิกฺขุโน อายุวณฺณาทิวฑฺฒนกถาวณฺณนา</h3>
<p> นฺติ ภิกฺขเว ยํ โว อหํ อายุนาปิ วฑฺฒิสฺสถาติ อโวจํ, ตตฺถ อิทํ ภิกฺขุโน อายุสฺมิํ อิทํ อายุการณนฺติ อโตฺถฯ ตสฺมา ตุเมฺหหิ อายุนา วฑฺฒิตุกาเมหิ อิเม จตฺตาโร อิทฺธิปาทา ภาเวตพฺพาติ ทเสฺสติฯ</p>


<p>นฺติ ยํ โว อหํ วเณฺณนปิ วฑฺฒิสฺสถาติ อโวจํ, อิทํ ตตฺถ วณฺณการณํฯ สีลวโต หิ อวิปฺปฎิสาราทีนํ วเสน สรีรวโณฺณปิ กิตฺติวเสน คุณวโณฺณปิ วฑฺฒติฯ ตสฺมา ตุเมฺหหิ วเณฺณน วฑฺฒิตุกาเมหิ สีลสมฺปเนฺนหิ ภวิตพฺพนฺติ ทเสฺสติฯ</p>


<p>นฺติ ยํ โว อหํ สุเขนปิ วฑฺฒิสฺสถาติ อโวจํ, อิทํ ตตฺถ วิเวกชํ ปีติสุขาทินานปฺปการกํ ฌานสุขํฯ ตสฺมา ตุเมฺหหิ สุเขน วฑฺฒิตุกาเมหิ อิมานิ จตฺตาริ ฌานานิ ภาเวตพฺพานิฯ</p>


<p>นฺติ ยํ โว อหํ โภเคนปิ วฑฺฒิสฺสถาติ อโวจํ, อยํ โส อปฺปมาณานํ สตฺตานํ อปฺปฎิกูลตาวโห สุขสยนาทิ เอกาทสานิสํโส สพฺพทิสาวิปฺผาริตพฺรหฺมวิหารโภโคฯ ตสฺมา ตุเมฺหหิ โภเคน วฑฺฒิตุกาเมหิ อิเม พฺรหฺมวิหารา ภาเวตพฺพาฯ</p>


<p>นฺติ  ยํ โว อหํ พเลนปิ วฑฺฒิสฺสถาติ อโวจํ, อิทํ  อาสวกฺขยปริโยสาเน อุปฺปนฺนํ  อรหตฺตผลสงฺขาตํ พลํฯ ตสฺมา ตุเมฺหหิ พเลน วฑฺฒิตุกาเมหิ อรหตฺตปฺปตฺติยา โยโค กรณีโยฯ</p>


<p>นฺติ ยถา อิทํ เทวปุตฺตมารมจฺจุมารกิเลสมารานํ พลํ ทุปฺปสหํ ทุรภิสมฺภวํ, เอวํ อญฺญํ โลเก เอกพลมฺปิ น สมนุปสฺสามิฯ ตมฺปิ พลํ อิทเมว อรหตฺตผลํ ปสหติ อภิภวติ อโชฺฌตฺถรติฯ ตสฺมา เอเตฺถว โยโค กรณีโยติ ทเสฺสติฯ</p>


<p>นฺติ เอวํ อิทํ โลกุตฺตรปุญฺญมฺปิ ยาว อาสวกฺขยา ปวฑฺฒตีติ วิวฎฺฎคามิกุสลานุสนฺธิํ นิฎฺฐเปโนฺต อรหตฺตนิกูเฎน เทสนํ นิฎฺฐเปสิฯ สุตฺตปริโยสาเน วีสติ ภิกฺขุสหสฺสานิ อรหตฺตํ ปาปุณิํสุฯ จตุราสีติ ปาณสหสฺสานิ อมตปานํ ปิวิํสูติฯ</p>

</p>

</p>





