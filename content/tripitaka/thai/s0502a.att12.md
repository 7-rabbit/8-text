<h1>๑๒. อตฺตวโคฺค</h1>
<h3>๑. โพธิราชกุมารวตฺถุ</h3>
<p>ติ    อิมํ ธมฺมเทสนํ สตฺถา เภสกฬาวเน วิหรโนฺต โพธิราชกุมารํ อารพฺภ กเถสิฯ</p>


<p>โส กิร ปถวีตเล อเญฺญหิ ปาสาเทหิ อสทิสรูปํ อากาเส อุปฺปตมานํ วิย โกกนุทํ นาม ปาสาทํ กาเรตฺวา วฑฺฒกิํ ปุจฺฉิ – ‘‘กิํ ตยา อญฺญตฺถาปิ เอวรูโป ปาสาโท กตปุโพฺพ, อุทาหุ ปฐมสิปฺปเมว เต อิท’’นฺติฯ ‘‘ปฐมสิปฺปเมว, เทวา’’ติ จ วุเตฺต จิเนฺตสิ – ‘‘สเจ อยํ อญฺญสฺสปิ เอวรูปํ ปาสาทํ กริสฺสติ, อยํ ปาสาโท อนจฺฉริโย ภวิสฺสติฯ อิมํ มยา มาเรตุํ วา หตฺถปาเท วาสฺส ฉินฺทิตุํ อกฺขีนิ วา อุปฺปาเฎตุํ วฎฺฎติ, เอวํ อญฺญสฺส ปาสาทํ น กริสฺสตี’’ติฯ โส ตมตฺถํ อตฺตโน ปิยสหายกสฺส สญฺชีวกปุตฺตสฺส นาม มาณวกสฺส กเถสิฯ โส จิเนฺตสิ – ‘‘นิสฺสํสยํ เอส วฑฺฒกิํ นาเสสฺสติ, อนโคฺฆ สิปฺปี, โส มยิ ปสฺสเนฺต มา นสฺสตุ, สญฺญมสฺส ทสฺสามี’’ติฯ โส ตํ อุปสงฺกมิตฺวา ‘‘ปาสาเท เต กมฺมํ นิฎฺฐิตํ, โน’’ติ ปุจฺฉิตฺวา ‘‘นิฎฺฐิต’’นฺติ วุเตฺต ‘‘ราชกุมาโร ตํ นาเสตุกาโม อตฺตานํ รเกฺขยฺยาสี’’ติ อาห ฯ วฑฺฒกีปิ ‘‘ภทฺทกํ เต, สามิ, กตํ มม อาโรเจเนฺตน, อหเมตฺถ กตฺตพฺพํ ชานิสฺสามี’’ติ วตฺวา ‘‘กิํ, สมฺม, อมฺหากํ ปาสาเท กมฺมํ นิฎฺฐิต’’นฺติ ราชกุมาเรน ปุโฎฺฐ ‘‘น ตาว, เทว, นิฎฺฐิตํ, พหุ อวสิฎฺฐ’’นฺติ อาหฯ กิํ กมฺมํ นาม อวสิฎฺฐนฺติ? ปจฺฉา, เทว, อาจิกฺขิสฺสามิ, ทารูนิ ตาว อาหราเปถาติฯ กิํ ทารูนิ นามาติ? นิสฺสารานิ สุกฺขทารูนิ, เทวาติฯ โส อาหราเปตฺวา อทาสิฯ อถ นํ อาห – ‘‘เทว, เต อิโต ปฎฺฐาย มม สนฺติกํ นาคนฺตพฺพํฯ กิํ การณา? สุขุมกมฺมํ กโรนฺตสฺส หิ อเญฺญหิ สทฺธิํ สลฺลปนฺตสฺส เม กมฺมวิเกฺขโป โหติ, อาหารเวลายํ ปน เม ภริยาว อาหารํ อาหริสฺสตี’’ติฯ ราชกุมาโรปิ ‘‘สาธู’’ติ ปฎิสฺสุณิฯ โสปิ เอกสฺมิํ คเพฺภ นิสีทิตฺวา ตานิ ทารูนิ ตเจฺฉตฺวา อตฺตโน ปุตฺตทารสฺส อโนฺต นิสีทนโยคฺคํ ครุฬสกุณํ กตฺวา อาหารเวลาย ปน ภริยํ อาห – ‘‘เคเห วิชฺชมานกํ สพฺพํ วิกฺกิณิตฺวา หิรญฺญสุวณฺณํ  คณฺหาหี’’ติฯ ราชกุมาโรปิ วฑฺฒกิสฺส อนิกฺขมนตฺถาย เคหํ ปริกฺขิปิตฺวา อารกฺขํ ฐเปสิฯ วฑฺฒกีปิ  สกุณสฺส นิฎฺฐิตกาเล ‘‘อชฺช สเพฺพปิ ทารเก คเหตฺวา อาคเจฺฉยฺยาสี’’ติ ภริยํ วตฺวา ภุตฺตปาตราโส ปุตฺตทารํ สกุณสฺส กุจฺฉิยํ นิสีทาเปตฺวา วาตปาเนน นิกฺขมิตฺวา ปลายิฯ โส เตสํ, ‘‘เทว, วฑฺฒกี ปลายตี’’ติ กนฺทนฺตานํเยว คนฺตฺวา หิมวเนฺต โอตริตฺวา เอกํ นครํ มาเปตฺวา กฎฺฐวาหนราชา นาม ชาโตฯ</p>


<p>ราชกุมาโรปิ  ‘‘ปาสาทมหํ กริสฺสามี’’ติ สตฺถารํ นิมเนฺตตฺวา ปาสาเท จตุชฺชาติยคเนฺธหิ ปริภณฺฑิกํ กตฺวา ปฐมอุมฺมารโต ปฎฺฐาย เจลปฎิกํ ปตฺถริฯ โส กิร อปุตฺตโก, ตสฺมา ‘‘สจาหํ ปุตฺตํ วา ธีตรํ วา ลจฺฉามิ, สตฺถา อิมํ อกฺกมิสฺสตี’’ติ จิเนฺตตฺวา ปตฺถริฯ โส สตฺถริ อาคเต สตฺถารํ ปญฺจปติฎฺฐิเตน วนฺทิตฺวา ปตฺตํ คเหตฺวา ‘‘ปวิสถ, ภเนฺต’’ติ อาหฯ สตฺถา น ปาวิสิ, โส ทุติยมฺปิ ตติยมฺปิ ยาจิฯ สตฺถา อปวิสิตฺวาว อานนฺทเตฺถรํ โอโลเกสิฯ เถโร โอโลกิตสญฺญาเยว วตฺถานํ อนกฺกมนภาวํ ญตฺวา ตํ ‘‘สํหรตุ, ราชกุมาร, ทุสฺสานิ, น ภควา เจลปฎิกํ อกฺกมิสฺสติ, ปจฺฉิมชนตํ ตถาคโต โอโลเกตี’’ติ ทุสฺสานิ สํหราเปสิฯ โส ทุสฺสานิ สํหริตฺวา สตฺถารํ อโนฺตนิเวสนํ ปเวสตฺวา ยาคุขชฺชเกน สมฺมาเนตฺวา เอกมนฺตํ นิสิโนฺน วนฺทิตฺวา อาห – ‘‘ภเนฺต, อหํ ตุมฺหากํ อุปการโก ติกฺขตฺตุํ สรณํ คโต, กุจฺฉิคโต จ กิรมฺหิ เอกวารํ สรณํ คโต, ทุติยํ ตรุณทารกกาเล, ตติยํ วิญฺญุภาวํ ปตฺตกาเลฯ ตสฺส เม กสฺมา เจลปฎิกํ น อกฺกมิตฺถา’’ติ? ‘‘กิํ ปน ตฺวํ, กุมาร, จิเนฺตตฺวา เจลานิ อตฺถรี’’ติ? ‘‘สเจ ปุตฺตํ วา ธีตรํ วา ลจฺฉามิ, สตฺถา เม เจลปฎิกํ อกฺกมิสฺสตี’’ติ อิทํ จิเนฺตตฺวา, ภเนฺตติฯ เตเนวาหํ ตํ น อกฺกมินฺติฯ ‘‘กิํ ปนาหํ, ภเนฺต, ปุตฺตํ  วา ธีตรํ วา เนว ลจฺฉามี’’ติ? ‘‘อาม, กุมารา’’ติฯ ‘‘กิํ การณา’’ติ? ‘‘ปุริมกอตฺตภาเว ชายาย สทฺธิํ ปมาทํ อาปนฺนตฺตา’’ติฯ ‘‘กสฺมิํ กาเล, ภเนฺต’’ติ? อถสฺส สตฺถา อตีตํ อาหริตฺวา ทเสฺสสิ –</p>


<p>อตีเต กิร อเนกสตา มนุสฺสา มหติยา นาวาย สมุทฺทํ ปกฺขนฺทิํสุฯ นาวา สมุทฺทมเชฺฌ ภิชฺชิฯ เทฺว ชยมฺปติกา เอกํ ผลกํ คเหตฺวา อนฺตรทีปกํ ปวิสิํสุ, เสสา สเพฺพ ตเตฺถว มริํสุฯ ตสฺมิํ โข ปน ทีปเก  มหาสกุณสโงฺฆ วสติฯ เต อญฺญํ ขาทิตพฺพกํ อทิสฺวา ฉาตชฺฌตฺตา สกุณอณฺฑานิ องฺคาเรสุ ปจิตฺวา ขาทิํสุ, เตสุ อปฺปโหเนฺตสุ สกุณจฺฉาเป คเหตฺวา ขาทิํสุฯ เอวํ ปฐมวเยปิ มชฺฌิมวเยปิ ปจฺฉิมวเยปิ ขาทิํสุเยวฯ เอกสฺมิมฺปิ วเย อปฺปมาทํ นาปชฺชิํสุ, เอโกปิ จ เนสํ อปฺปมาทํ นาปชฺชิฯ</p>


<p>สตฺถา อิทํ ตสฺส ปุพฺพกมฺมํ ทเสฺสตฺวา ‘‘สเจ หิ ตฺวํ, กุมาร, ตทา เอกสฺมิมฺปิ วเย ภริยาย  สทฺธิํ อปฺปมาทํ อาปชฺชิสฺส, เอกสฺมิมฺปิ วเย ปุโตฺต วา ธีตา วา อุปฺปเชฺชยฺยฯ สเจ ปน โว เอโกปิ อปฺปมโตฺต อภวิสฺส, ตํ ปฎิจฺจ ปุโตฺต วา ธีตา วา อุปฺปชฺชิสฺสฯ กุมาร, อตฺตานญฺหิ ปิยํ มญฺญมาเนน ตีสุปิ วเยสุ อปฺปมเตฺตน อตฺตา รกฺขิตโพฺพ, เอวํ อสโกฺกเนฺตน เอกวเยปิ รกฺขิตโพฺพเยวา’’ติ วตฺวา อิมํ คาถมาห –</p>


<ol>
<li>
‘‘อตฺตานเญฺจ ปิยํ ชญฺญา, รเกฺขยฺย นํ สุรกฺขิตํ;  
  
ติณฺณํ อญฺญตรํ ยามํ, ปฎิชเคฺคยฺย ปณฺฑิโต’’ติฯ  
</li>
  
<p>ตตฺถ  นฺติ สตฺถา อตฺตโน ธมฺมิสฺสรตาย เทสนากุสลตาย จ อิธ ติณฺณํ วยานํ อญฺญตรํ วยํ ยามนฺติ กตฺวา เทเสสิ, ตสฺมา เอวเมตฺถ อโตฺถ เวทิตโพฺพฯ สเจ  ชาเนยฺย, นฺติ ยถา โส สุรกฺขิโต โหติ, เอวํ นํ รเกฺขยฺยฯ ตตฺถ สเจ คีหี สมาโน ‘‘อตฺตานํ รกฺขิสฺสามี’’ติ อุปริปาสาทตเล สุสํวุตํ คพฺภํ ปวิสิตฺวา สมฺปนฺนารโกฺข หุตฺวา วสโนฺตปิ, ปพฺพชิโต หุตฺวา สุสํวุเต ปิหิตทฺวารวาตปาเน เลเณ วิหรโนฺตปิ อตฺตานํ น รกฺขติเยวฯ คิหี ปน สมาโน ยถาพลํ ทานสีลาทีนิ ปุญฺญานิ กโรโนฺต, ปพฺพชิโต วา ปน วตฺตปฎิวตฺตปริยตฺติมนสิกาเรสุ อุสฺสุกฺกํ อาปชฺชโนฺต อตฺตานํ รกฺขติ นามฯ เอวํ ตีสุ วเยสุ อสโกฺกโนฺต อญฺญตรสฺมิมฺปิ วเย ปณฺฑิตปุริโส อตฺตานํ ปฎิชคฺคติเยวฯ สเจ หิ คิหิภูโต ปฐมวเย ขิฑฺฑาปสุตตาย กุสลํ กาตุํ น สโกฺกติ, มชฺฌิมวเย อปฺปมเตฺตน หุตฺวา กุสลํ กาตพฺพํฯ สเจ มชฺฌิมวเย ปุตฺตทารํ โปเสโนฺต กุสลํ กาตุํ น สโกฺกติ, ปจฺฉิมวเย กาตพฺพเมวฯ เอวมฺปิ กโรเนฺตน อตฺตา ปฎิชคฺคิโตว โหติฯ เอวํ อกโรนฺตสฺส ปน อตฺตา ปิโย นาม น โหติ, อปายปรายณเมว นํ กโรติฯ สเจ ปน  ปพฺพชิโต ปฐมวเย สชฺฌายํ กโรโนฺต ธาเรโนฺต วาเจโนฺต วตฺตปฎิวตฺตํ กโรโนฺต ปมาทํ อาปชฺชติ, มชฺฌิมวเย อปฺปมเตฺตน สมณธโมฺม  กาตโพฺพฯ สเจ ปฐมวเย อุคฺคหิตปริยตฺติยา อฎฺฐกถํ วินิจฺฉยํ การณาการณญฺจ ปุจฺฉโนฺต มชฺฌิมวเย ปมาทํ อาปชฺชติ, ปจฺฉิมวเย อปฺปมเตฺตน สมณธโมฺม กาตโพฺพเยวฯ เอวมฺปิ กโรเนฺตน อตฺตา ปฎิชคฺคิโตว โหติฯ เอวํ อกโรนฺตสฺส ปน อตฺตา ปิโย นาม น โหติ, ปจฺฉานุตาเปเนว นํ ตาเปตีติฯ
</ol></p>


<p>เทสนาวสาเน โพธิราชกุมาโร โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๒. อุปนนฺทสกฺยปุตฺตเตฺถรวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต อุปนนฺทํ สกฺยปุตฺตํ อารพฺภ กเถสิฯ</p>


<p>โส กิร เถโร ธมฺมกถํ กเถตุํ เฉโกฯ ตสฺส อปฺปิจฺฉตาทิปฎิสํยุตฺตํ ธมฺมกถํ สุตฺวา พหู ภิกฺขุ ตํ ติจีวเรหิ ปูเชตฺวา ธุตงฺคานิ สมาทิยิํสุฯ เตหิ วิสฺสฎฺฐปริกฺขาเร โสเยว คณฺหิฯ โส เอกสฺมิํ อโนฺตวเสฺส อุปกเฎฺฐ ชนปทํ อคมาสิฯ อถ นํ เอกสฺมิํ วิหาเร ทหรสามเณรา ธมฺมกถิกเปเมน, ‘‘ภเนฺต, อิธ วสฺสํ อุเปถา’’ติ วทิํสุฯ ‘‘อิธ กิตฺตกํ วสฺสาวาสิกํ ลพฺภตี’’ติ ปุจฺฉิตฺวา เตหิ ‘‘เอเกโก สาฎโก’’ติ วุเตฺต ตตฺถ อุปาหนา ฐเปตฺวา อญฺญํ วิหารํ อคมาสิ ฯ ทุติยํ วิหารํ คนฺตฺวา ‘‘อิธ กิํ ลพฺภตี’’ติ ปุจฺฉิตฺวา ‘‘เทฺว สาฎกา’’ติ วุเตฺต กตฺตรยฎฺฐิํ ฐเปสิฯ ตติยํ วิหารํ คนฺตฺวา ‘‘อิธ กิํ ลพฺภตี’’ติ ปุจฺฉิตฺวา ‘‘ตโย สาฎกา’’ติ วุเตฺต ตตฺถ อุทกตุมฺพํ ฐเปสิฯ จตุตฺถํ วิหารํ คนฺตฺวา ‘‘อิธ กิํ ลพฺภตี’’ติ ปุจฺฉิตฺวา ‘‘จตฺตาโร สาฎกา’’ติ วุเตฺต ‘‘สาธุ อิธ วสิสฺสามี’’ติ ตตฺถ วสฺสํ อุปคนฺตฺวา คหฎฺฐานเญฺจว ภิกฺขูนญฺจ ธมฺมกถํ กเถสิฯ เต นํ พหูหิ วเตฺถหิ เจว จีวเรหิ จ ปูเชสุํฯ โส วุฎฺฐวโสฺส อิตเรสุปิ วิหาเรสุ สาสนํ เปเสตฺวา ‘‘มยา ปริกฺขารสฺส ฐปิตตฺตา วสฺสาวาสิกํ ลทฺธพฺพํ, ตํ เม ปหิณนฺตู’’ติ สพฺพํ อาหราเปตฺวา ยานกํ ปูเรตฺวา ปายาสิฯ</p>


<p>อเถกสฺมิํ  วิหาเร เทฺว ทหรภิกฺขู เทฺว สาฎเก เอกญฺจ กมฺพลํ ลภิตฺวา ‘‘ตุยฺหํ สาฎกา โหนฺตุ, มยฺหํ กมฺพโล’’ติ ภาเชตุํ อสโกฺกนฺตา มคฺคสมีเป นิสีทิตฺวา วิวทนฺติฯ เต ตํ เถรํ อาคจฺฉนฺตํ ทิสฺวา, ‘‘ภเนฺต, ตุเมฺห โน ภาเชตฺวา เทถา’’ติ วทิํสุฯ ตุเมฺหเยว ภาเชถาติฯ น สโกฺกม, ภเนฺต, ตุเมฺหเยว โน ภาเชตฺวา เทถาติฯ เตน หิ มม วจเน ฐสฺสถาติฯ อาม, ฐสฺสามาติฯ ‘‘เตน หิ สาธู’’ติ เตสํ เทฺว สาฎเก ทตฺวา ‘‘อยํ ธมฺมกถํ กเถนฺตานํ อมฺหากํ ปารุปนารโห’’ติ มหคฺฆํ กมฺพลํ อาทาย ปกฺกามิฯ ทหรภิกฺขู วิปฺปฎิสาริโน หุตฺวา สตฺถุ สนฺติกํ คนฺตฺวา ตมตฺถํ อาโรเจสุํฯ สตฺถา ‘‘น, ภิกฺขเว, อิทาเนว ตุมฺหากํ สนฺตกํ  คเหตฺวา ตุเมฺห วิปฺปฎิสาริโน กโรติ, ปุเพฺพปิ อกาสิเยวา’’ติ วตฺวา อตีตํ อาหริ –</p>


<p>อตีตสฺมิํ อนุตีรจารี จ คมฺภีรจารี จาติ เทฺว อุทฺทา มหนฺตํ โรหิตมจฺฉํ ลภิตฺวา ‘‘มยฺหํ สีสํ โหตุ, ตว นงฺคุฎฺฐ’’นฺติ วิวาทาปนฺนา ภาเชตุํ อสโกฺกนฺตา เอกํ สิงฺคาลํ ทิสฺวา อาหํสุ – ‘‘มาตุล, อิมํ โน ภาเชตฺวา เทหี’’ติฯ อหํ รญฺญา วินิจฺฉยฎฺฐาเน ฐปิโต, ตตฺถ จิรํ  นิสีทิตฺวา ชงฺฆวิหารตฺถาย อาคโตมฺหิ, อิทานิ เม โอกาโส นตฺถีติฯ มาตุล, มา เอวํ กโรถ, ภาเชตฺวา เอว โน เทถาติฯ มม วจเน ฐสฺสถาติฯ ฐสฺสาม, มาตุลาติฯ ‘‘เตน หิ สาธู’’ติ โส สีสํ ฉินฺทิตฺวา เอกมเนฺต อกาสิ, นงฺคุฎฺฐํ เอกมเนฺตฯ กตฺวา จ ปน, ‘‘ตาตา, เยน โว อนุตีเร จริตํ, โส นงฺคุฎฺฐํ คณฺหาตุฯ เยน คมฺภีเร จริตํ, ตสฺส สีสํ โหตุฯ อยํ ปน มชฺฌิโม ขโณฺฑ มม วินิจฺฉยธเมฺม ฐิตสฺส ภวิสฺสตี’’ติ เต สญฺญาเปโนฺต –</p>


<p>
‘‘อนุตีรจาริ นงฺคุฎฺฐํ, สีสํ คมฺภีรจาริโน;  
  
อจฺจายํ มชฺฌิโม ขโณฺฑ, ธมฺมฎฺฐสฺส ภวิสฺสตี’’ติฯ (ชา. ๑.๗.๓๓) –  
</p>
  
<p>อิมํ คาถํ วตฺวา มชฺฌิมขณฺฑํ อาทาย ปกฺกามิฯ เตปิ วิปฺปฎิสาริโน ตํ โอโลเกตฺวา อฎฺฐํสุฯ</p>


<p>สตฺถา อิมํ อตีตํ ทเสฺสตฺวา ‘‘เอวเมส อตีเตปิ ตุเมฺห วิปฺปฎิสาริโน อกาสิเยวา’’ติ เต ภิกฺขู สญฺญาเปตฺวา อุปนนฺทํ ครหโนฺต, ‘‘ภิกฺขเว , ปรํ โอวทเนฺตน นาม ปฐมเมว อตฺตา ปติรูเป ปติฎฺฐาเปตโพฺพ’’ติ วตฺวา อิมํ คาถมาห –</p>


<ol>
<li>
‘‘อตฺตานเมว ปฐมํ, ปติรูเป นิเวสเย;  
  
อถญฺญมนุสาเสยฺย, น กิลิเสฺสยฺย ปณฺฑิโต’’ติฯ  
</li>
  
<p>ตตฺถ  ติ อนุจฺฉวิเก คุเณ ปติฎฺฐาเปยฺยฯ อิทํ วุตฺตํ โหติ – โย อปฺปิจฺฉตาทิคุเณหิ วา อริยวํสปฎิปทาทีหิ วา ปรํ อนุสาสิตุกาโม, โส  ตสฺมิํ คุเณ ปติฎฺฐาเปยฺยฯ เอวํ ปติฎฺฐาเปตฺวา  เตหิ คุเณหิ ฯ อตฺตานญฺหิ ตตฺถ อนิเวเสตฺวา เกวลํ ปรเมว อนุสาสมาโน ปรโต นินฺทํ ลภิตฺวา กิลิสฺสติ นาม, ตตฺถ อตฺตานํ นิเวเสตฺวา อนุสาสมาโน ปรโต ปสํสํ ลภติ, ตสฺมา น กิลิสฺสติ นามฯ เอวํ กโรโนฺต ติฯ
</ol></p>


<p>เทสนาวสาเน เต ภิกฺขู โสตาปตฺติผเล ปติฎฺฐหิํสุ, มหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๓. ปธานิกติสฺสเตฺถรวตฺถุ</h3>
<p>ติ  อิมํ ธมฺมเทสนํ สตฺถา เชตวเน วิหรโนฺต ปธานิกติสฺสเตฺถรํ อารพฺภ กเถสิฯ</p>


<p>โส กิร สตฺถุ สนฺติเก กมฺมฎฺฐานํ คเหตฺวา ปญฺจสเต ภิกฺขู อาทาย อรเญฺญ วสฺสํ อุปคนฺตฺวา, ‘‘อาวุโส, ธรมานกสฺส พุทฺธสฺส สนฺติเก โว กมฺมฎฺฐานํ คหิตํ, อปฺปมตฺตาว สมณธมฺมํ กโรถา’’ติ โอวทิตฺวา สยํ คนฺตฺวา นิปชฺชิตฺวา สุปติฯ เต ภิกฺขู ปฐมยาเม จงฺกมิตฺวา มชฺฌิมยาเม วิหารํ ปวิสนฺติฯ โส นิทฺทายิตฺวา ปพุทฺธกาเล เตสํ สนฺติกํ คนฺตฺวา ‘‘กิํ ตุเมฺห ‘นิปชฺชิตฺวา นิทฺทายิสฺสามา’ติ อาคตา, สีฆํ นิกฺขมิตฺวา  สมณธมฺมํ กโรถา’’ติ วตฺวา สยํ คนฺตฺวา ตเถว สุปติฯ อิตเร มชฺฌิมยาเม พหิ จงฺกมิตฺวา ปจฺฉิมยาเม วิหารํ ปวิสนฺติฯ โส ปุนปิ ปพุชฺฌิตฺวา เตสํ สนฺติกํ คนฺตฺวา เต วิหารา นีหริตฺวา สยํ ปุน คนฺตฺวา ตเถว สุปติฯ ตสฺมิํ นิจฺจกาลํ เอวํ กโรเนฺต เต ภิกฺขู สชฺฌายํ วา กมฺมฎฺฐานํ  วา มนสิกาตุํ นาสกฺขิํสุ, จิตฺตํ อญฺญถตฺตํ อคมาสิฯ เต ‘‘อมฺหากํ อาจริโย อติวิย อารทฺธวีริโย, ปริคฺคณฺหิสฺสาม น’’นฺติ ปริคฺคณฺหนฺตา ตสฺส กิริยํ ทิสฺวา ‘‘นฎฺฐมฺหา, อาวุโส, อาจริโย โน ตุจฺฉรวํ รวตี’’ติ วทิํสุฯ เตสํ อติวิย นิทฺทาย กิลมนฺตานํ เอกภิกฺขุปิ วิเสสํ นิพฺพเตฺตตุํ นาสกฺขิฯ เต วุฎฺฐวสฺสา สตฺถุ สนฺติกํ คนฺตฺวา สตฺถารา กตปฎิสนฺถารา ‘‘กิํ, ภิกฺขเว, อปฺปมตฺตา หุตฺวา สมณธมฺมํ กริตฺถา’’ติ ปุจฺฉิตา ตมตฺถํ อาโรเจสุํฯ สตฺถา ‘‘น, ภิกฺขเว, อิทาเนว, ปุเพฺพเปส ตุมฺหากํ อนฺตรายมกาสิเยวา’’ติ วตฺวา เตหิ ยาจิโต –</p>


<p>
‘‘อมาตาปิตรสํวโฑฺฒ, อนาเจรกุเล วสํ;  
  
นายํ กาลํ อกาลํ วา, อภิชานาติ กุกฺกุโฎ’’ติฯ (ชา. ๑.๑.๑๑๙) –  
</p>
  
<p>อิมํ  วิตฺถาเรตฺวา กเถสิฯ ‘‘ตทา หิ โส กุกฺกุโฎ อยํ ปธานิกติสฺสเตฺถโร อโหสิ, อิเม ปญฺจ สตา ภิกฺขู เต มาณวา อเหสุํ, ทิสาปาโมโกฺข อาจริโย อหเมวา’’ติ สตฺถา อิมํ ชาตกํ วิตฺถาเรตฺวา, ‘‘ภิกฺขเว, ปรํ โอวทเนฺตน นาม อตฺตา สุทโนฺต กาตโพฺพฯ เอวํ โอวทโนฺต หิ  สุทโนฺต หุตฺวา ทเมติ นามา’’ติ วตฺวา อิมํ คาถมาห –</p>


<ol>
<li>
‘‘อตฺตานเญฺจ  
ตถา กยิรา, ยถาญฺญมนุสาสติ;  
  
สุทโนฺต วต ทเมถ, อตฺตา หิ กิร ทุทฺทโม’’ติฯ  
</li>
  
<p>ตสฺสโตฺถ – โย หิ ภิกฺขุ ‘‘ปฐมยามาทีสุ จงฺกมิตพฺพ’’นฺติ วตฺวา ปรํ โอวทติ, สยํ จงฺกมนาทีนิ อธิฎฺฐหโนฺต  เอวํ สเนฺต ติ เยน คุเณน ปรํ อนุสาสติ, เตน อตฺตนา สุทโนฺต หุตฺวา ทเมยฺยฯ ติ อยญฺหิ อตฺตา นาม ทุทฺทโมฯ ตสฺมา ยถา โส สุทโนฺต โหติ, ตถา ทเมตโพฺพติฯ
</ol></p>


<p>เทสนาวสาเน ปญฺจ สตาปิ เต ภิกฺขู อรหตฺตํ ปาปุณิํสูติฯ</p>

</p>


<h3>๔. กุมารกสฺสปมาตุเถรีวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต กุมารกสฺสปเตฺถรสฺส มาตรํ อารพฺภ กเถสิฯ</p>


<p>สา กิร ราชคหนคเร เสฎฺฐิธีตา วิญฺญุตํ ปตฺตกาลโต ปฎฺฐาย ปพฺพชฺชํ ยาจิฯ อถ สา ปุนปฺปุนํ ยาจมานาปิ มาตาปิตูนํ สนฺติกา ปพฺพชฺชํ อลภิตฺวา วยปฺปตฺตา  ปติกุลํ คนฺตฺวา ปติเทวตา หุตฺวา อคารํ อชฺฌาวสิฯ อถสฺสา น จิรเสฺสว กุจฺฉิสฺมิํ คโพฺภ ปติฎฺฐหิฯ สา คพฺภสฺส ปติฎฺฐิตภาวํ อชานิตฺวาว สามิกํ อาราเธตฺวา ปพฺพชฺชํ ยาจิฯ อถ นํ โส มหเนฺตน สกฺกาเรน ภิกฺขุนุปสฺสยํ เนตฺวา อชานโนฺต เทวทตฺตปกฺขิกานํ ภิกฺขุนีนํ สนฺติเก ปพฺพาเชสิฯ อปเรน สมเยน ภิกฺขุนิโย ตสฺสา คพฺภินิภาวํ ญตฺวา ตาหิ ‘‘กิํ อิท’’นฺติ วุตฺตา นาหํ, อเยฺย, ชานามิ ‘‘กิเมตํ’’, สีลํ วต เม อโรคเมวาติฯ ภิกฺขุนิโย ตํ เทวทตฺตสฺส สนฺติกํ เนตฺวา ‘‘อยํ ภิกฺขุนี สทฺธาปพฺพชิตา, อิมิสฺสา มยํ คพฺภสฺส ปติฎฺฐิตภาวํ ชานาม, กาลํ น ชานาม, กิํ ทานิ กโรมา’’ติ ปุจฺฉิํสุฯ เทวทโตฺต ‘‘มา มยฺหํ โอวาทการิกานํ ภิกฺขุนีนํ อยโส อุปฺปชฺชตู’’ติ เอตฺตกเมว จิเนฺตตฺวา ‘‘อุปฺปพฺพาเชถ น’’นฺติ อาหฯ ตํ สุตฺวา สา ทหรา มา มํ, อเยฺย, นาเสถ, นาหํ เทวทตฺตํ อุทฺทิสฺส ปพฺพชิตา, เอถ, มํ สตฺถุ สนฺติกํ เชตวนํ เนถาติฯ ตา ตํ อาทาย เชตวนํ คนฺตฺวา สตฺถุ  อาโรเจสุํฯ สตฺถา ‘‘ตสฺสา คิหิกาเล คโพฺภ ปติฎฺฐิโต’’ติ ชานโนฺตปิ ปรวาทโมจนตฺถํ ราชานํ ปเสนทิโกสลํ มหาอนาถปิณฺฑิกํ จูฬอนาถปิณฺฑิกํ วิสาขาอุปาสิกํ อญฺญานิ จ มหากุลานิ ปโกฺกสาเปตฺวา อุปาลิเตฺถรํ อาณาเปสิ – ‘‘คจฺฉ, อิมิสฺสา ทหราย ภิกฺขุนิยา จตุปริสมเชฺฌ กมฺมํ ปริโสเธหี’’ติฯ เถโร รโญฺญ ปุรโต วิสาขํ ปโกฺกสาเปตฺวา ตํ อธิกรณํ ปฎิจฺฉาเปสิฯ สา สาณิปาการํ ปริกฺขิปาเปตฺวา อโนฺตสาณิยํ ตสฺสา หตฺถปาทนาภิอุทรปริโยสานานิ  โอโลเกตฺวา มาสทิวเส สมาเนตฺวา ‘‘คิหิภาเว อิมาย คโพฺภ ลโทฺธ’’ติ ญตฺวา เถรสฺส ตมตฺถํ อาโรเจสิฯ อถสฺสา เถโร ปริสมเชฺฌ ปริสุทฺธภาวํ ปติฎฺฐาเปสิฯ สา อปเรน สมเยน ปทุมุตฺตรพุทฺธสฺส ปาทมูเล ปตฺถิตปตฺถนํ มหานุภาวํ ปุตฺตํ วิชายิฯ</p>


<p>อเถกทิวสํ  ราชา ภิกฺขุนุปสฺสยสมีเปน คจฺฉโนฺต ทารกสทฺทํ สุตฺวา ‘‘กิํ อิท’’นฺติ ปุจฺฉิตฺวา, ‘‘เทว, เอกิสฺสา ภิกฺขุนิยา ปุโตฺต ชาโต, ตเสฺสส สโทฺท’’ติ วุเตฺต ตํ กุมารํ อตฺตโน ฆรํ เนตฺวา ธาตีนํ อทาสิฯ นามคฺคหณทิวเส จสฺส ติ นามํ กตฺวา กุมารปริหาเรน วฑฺฒิตตฺตา ติ สญฺชานิํสุฯ โส กีฬามณฺฑเล ทารเก ปหริตฺวา ‘‘นิมฺมาตาปิติเกนมฺหา ปหฎา’’ติ วุเตฺต ราชานํ อุปสงฺกมิตฺวา, ‘‘เทว, มํ ‘นิมฺมาตาปิติโก’ติ วทนฺติ, มาตรํ เม อาจิกฺขถา’’ติ ปุจฺฉิตฺวา รญฺญา ธาติโย ทเสฺสตฺวา ‘‘อิมา เต มาตโร’’ติ วุเตฺต ‘‘น เอตฺติกา เม มาตโร, เอกาย เม มาตรา ภวิตพฺพํ, ตํ เม อาจิกฺขถา’’ติ อาหฯ ราชา ‘‘น สกฺกา อิมํ วเญฺจตุ’’นฺติ จิเนฺตตฺวา, ตาต, ตว มาตา ภิกฺขุนี, ตฺวํ มยา ภิกฺขุนุปสฺสยา อานีโตติฯ โส ตาวตเกเนว สมุปฺปนฺนสํเวโค หุตฺวา, ‘‘ตาต, ปพฺพาเชถ ม’’นฺติ อาหฯ ราชา ‘‘สาธุ, ตาตา’’ติ ตํ มหเนฺตน สกฺกาเรน สตฺถุ สนฺติเก ปพฺพาเชสิฯ โส ลทฺธูปสมฺปโท ติ ปญฺญายิฯ โส สตฺถุ สนฺติเก กมฺมฎฺฐานํ คเหตฺวา อรญฺญํ ปวิสิตฺวา วายมิตฺวา วิเสสํ นิพฺพเตฺตตุํ อสโกฺกโนฺต ‘‘ปุน กมฺมฎฺฐานํ วิเสเสตฺวา คเหสฺสามี’’ติ สตฺถุ สนฺติกํ คนฺตฺวา อนฺธวเน วิหาสิฯ</p>


<p>อถ นํ กสฺสปพุทฺธกาเล เอกโต สมณธมฺมํ กตฺวา อนาคามิผลํ ปตฺวา พฺรหฺมโลเก นิพฺพตฺตภิกฺขุ พฺรหฺมโลกโต อาคนฺตฺวา ปนฺนรส ปเญฺห ปุจฺฉิตฺวา  ‘‘อิเม ปเญฺห ฐเปตฺวา สตฺถารํ อโญฺญ พฺยากาตุํ สมโตฺถ นาม นตฺถิ, คจฺฉ, สตฺถุ สนฺติเก อิเมสํ อตฺถํ อุคฺคณฺหา’’ติ อุโยฺยเชสิฯ โส ตถา กตฺวา ปญฺหวิสฺสชฺชนาวสาเน อรหตฺตํ ปาปุณิฯ ตสฺส ปน นิกฺขนฺตทิวสโต ปฎฺฐาย ทฺวาทส วสฺสานิ มาตุภิกฺขุนิยา อกฺขีหิ อสฺสูนิ ปวตฺติํสุฯ สา ปุตฺตวิโยคทุกฺขิตา อสฺสุติเนฺตเนว มุเขน ภิกฺขาย จรมานา อนฺตรวีถิยํ เถรํ ทิสฺวาว, ‘‘ปุตฺต , ปุตฺตา’’ติ วิรวนฺตี ตํ คณฺหิตุํ อุปธาวมานา ปริวตฺติตฺวา ปติฯ สา ถเนหิ ขีรํ มุญฺจเนฺตหิ อุฎฺฐหิตฺวา อลฺลจีวรา คนฺตฺวา เถรํ คณฺหิฯ โส จิเนฺตสิ – ‘‘สจายํ มม สนฺติกา มธุรวจนํ ลภิสฺสติ, วินสฺสิสฺสติฯ ถทฺธเมว กตฺวา อิมาย สทฺธิํ สลฺลปิสฺสามี’’ติฯ อถ นํ อาห – ‘‘กิํ กโรนฺตี วิจรสิ, สิเนหมตฺตมฺปิ ฉินฺทิตุํ น สโกฺกสี’’ติฯ สา ‘‘อโห กกฺขฬา เถรสฺส  กถา’’ติ จิเนฺตตฺวา ‘‘กิํ วเทสิ, ตาตา’’ติ วตฺวา ปุนปิ เตน ตเถว วุตฺตา จิเนฺตสิ – ‘‘อหํ อิมสฺส การณา ทฺวาทส วสฺสานิ อสฺสูนิ สนฺธาเรตุํ น สโกฺกมิ, อยํ ปเนวํ ถทฺธหทโย, กิํ เม อิมินา’’ติ ปุตฺตสิเนหํ ฉินฺทิตฺวา ตํทิวสเมว อรหตฺตํ ปาปุณิฯ</p>


<p>อปเรน สมเยน ธมฺมสภายํ กถํ สมุฎฺฐาเปสุํ – ‘‘อาวุโส, เทวทเตฺตน เอวํ อุปนิสฺสยสมฺปโนฺน กุมารกสฺสโป จ เถรี จ นาสิตา, สตฺถา ปน เตสํ ปติฎฺฐา ชาโต, อโห พุทฺธา นาม โลกานุกมฺปกา’’ติ ฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว อหํ อิเมสํ ปจฺจโย ปติฎฺฐา ชาโต, ปุเพฺพปิ เนสํ อหํ ปติฎฺฐา อโหสิํเยวา’’ติ วตฺวา –</p>


<p>
‘‘นิโคฺรธเมว เสเวยฺย, น สาขมุปสํวเส;  
  
นิโคฺรธสฺมิํ มตํ เสโยฺย, ยเญฺจ สาขสฺมิ ชีวิต’’นฺติฯ (ชา. ๑.๑.๑๒; ๑.๑๐.๘๑) –  
</p>
  
<p>อิมํ  วิตฺถาเรน กเถตฺวา ‘‘ตทา สาขมิโค เทวทโตฺต อโหสิ, ปริสาปิสฺส เทวทตฺตปริสา, วารปฺปตฺตา มิคเธนุ เถรี อโหสิ, ปุโตฺต กุมารกสฺสโป, คพฺภินีมิคิยา ชีวิตํ ปริจฺจชิตฺวา คโต นิโคฺรธมิคราชา ปน อหเมวา’’ติ ชาตกํ สโมธาเนตฺวา ปุตฺตสิเนหํ ฉินฺทิตฺวา เถริยา อตฺตนาว อตฺตโน ปติฎฺฐานกตภาวํ ปกาเสโนฺต, ‘‘ภิกฺขเว, ยสฺมา ปรสฺส อตฺตนิ ฐิเตน สคฺคปรายเณน วา มคฺคปรายเณน วา ภวิตุํ น สกฺกา, ตสฺมา อตฺตาว อตฺตโน นาโถ, ปโร กิํ กริสฺสตี’’ติ วตฺวา อิมํ คาถมาห –</p>


<ol>
<li>
‘‘อตฺตา หิ อตฺตโน นาโถ, โก หิ นาโถ ปโร สิยา;  
  
อตฺตนา หิ สุทเนฺตน, นาถํ ลภติ ทุลฺลภ’’นฺติฯ  
</li>
  
<p>ตตฺถ ติ ปติฎฺฐาฯ อิทํ วุตฺตํ โหติ – ยสฺมา อตฺตนิ ฐิเตน อตฺตสมฺปเนฺนน กุสลํ กตฺวา  สคฺคํ วา ปาปุณิตุํ, มคฺคํ วา ภาเวตุํ, ผลํ วา สจฺฉิกาตุํ สกฺกา ฯ ตสฺมา หิ อตฺตาว  ปติฎฺฐา โหติ,  นาม กสฺส ปติฎฺฐา  เอว  นิพฺพิเสวเนน  อรหตฺตผลสงฺขาตํ ฯ อรหตฺตญฺหิ สนฺธาย อิธ ‘‘นาถํ ลภติ ทุลฺลภ’’นฺติ วุตฺตํฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๕. มหากาลอุปาสกวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต เอกํ มหากาลํ นาม โสตาปนฺนอุปาสกํ อารพฺภ กเถสิฯ</p>


<p>โส กิร มาสสฺส อฎฺฐทิวเสสุ อุโปสถิโก หุตฺวา วิหาเร สพฺพรตฺติํ ธมฺมกถํ สุณาติฯ อถ รตฺติํ โจรา เอกสฺมิํ เคเห สนฺธิํ ฉินฺทิตฺวา ภณฺฑกํ คเหตฺวา โลหภาชนสเทฺทน ปพุเทฺธหิ สามิเกหิ อนุพทฺธา คหิตภณฺฑํ ฉเฑฺฑตฺวา ปลายิํสุฯ สามิกาปิ เต อนุพนฺธิํสุเยว, เต ทิสา ปกฺขนฺทิํสุฯ เอโก ปน วิหารมคฺคํ คเหตฺวา มหากาลสฺส รตฺติํ ธมฺมกถํ สุตฺวา ปาโตว โปกฺขรณิตีเร มุขํ โธวนฺตสฺส ปุรโต ภณฺฑิกํ ฉเฑฺฑตฺวา ปลายิฯ โจเร อนุพนฺธิตฺวา อาคตมนุสฺสา ภณฺฑิกํ ทิสฺวา ‘‘ตฺวํ โน เคหสนฺธิํ ฉินฺทิตฺวา ภณฺฑิกํ หริตฺวา ธมฺมํ สุณโนฺต วิย วิจรสี’’ติ  ตํ คเหตฺวา โปเถตฺวา มาเรตฺวา ฉเฑฺฑตฺวา อคมิํสุฯ อถ นํ ปาโตว ปานียฆฎํ อาทาย คตา ทหรสามเณรา ทิสฺวา ‘‘วิหาเร ธมฺมกถํ สุตฺวา สยิตอุปาสโก อยุตฺตํ มรณํ ลภตี’’ติ วตฺวา สตฺถุ อาโรเจสุํฯ สตฺถา ‘‘อาม, ภิกฺขเว, อิมสฺมิํ อตฺตภาเว กาเลน อปฺปติรูปํ มรณํ ลทฺธํ, ปุเพฺพ กตกมฺมสฺส ปน เตน ยุตฺตเมว ลทฺธ’’นฺติ วตฺวา เตหิ ยาจิโต ตสฺส ปุพฺพกมฺมํ กเถสิ –</p>


<p>อตีเต กิร พาราณสิรโญฺญ วิชิเต เอกสฺส ปจฺจนฺตคามสฺส อฎวิมุเข โจรา ปหรนฺติฯ ราชา อฎวิมุเข เอกํ ราชภฎํ ฐเปสิ, โส ภติํ คเหตฺวา มนุเสฺส โอรโต ปารํ เนติ, ปารโต โอรํ อาเนติฯ อเถโก มนุโสฺส อภิรูปํ อตฺตโน ภริยํ จูฬยานกํ อาโรเปตฺวา  ตํ ฐานํ อคมาสิฯ ราชภโฎ ตํ อิตฺถิํ ทิสฺวาว สญฺชาตสิเนโห เตน ‘‘อฎวิํ โน , สามิ, อติกฺกาเมหี’’ติ วุเตฺตปิ ‘‘อิทานิ วิกาโล, ปาโตว อติกฺกาเมสฺสามี’’ติ อาหฯ โส สกาโล, สามิ, อิทาเนว โน เนหีติฯ นิวตฺต, โภ, อมฺหากํเยว เคเห อาหาโร จ นิวาโส จ ภวิสฺสตีติฯ โส เนว นิวตฺติตุํ อิจฺฉิฯ อิตโร ปุริสานํ สญฺญํ ทตฺวา ยานกํ นิวตฺตาเปตฺวา อนิจฺฉนฺตเสฺสว ทฺวารโกฎฺฐเก นิวาสํ ทตฺวา อาหารํ ปฎิยาทาเปสิฯ ตสฺส ปน เคเห เอกํ มณิรตนํ อตฺถิฯ โส ตํ ตสฺส ยานกนฺตเร ปกฺขิปาเปตฺวา ปจฺจูสกาเล โจรานํ ปวิฎฺฐสทฺทํ กาเรสิฯ อถสฺส ปุริสา ‘‘มณิรตนํ, สามิ, โจเรหิ หฎ’’นฺติ อาโรเจสุํฯ โส คามทฺวาเรสุ อารกฺขํ ฐเปตฺวา ‘‘อโนฺตคามโต นิกฺขมเนฺต วิจินถา’’ติ อาหฯ อิตโรปิ ปาโตว ยานกํ โยเชตฺวา  ปายาสิฯ อถสฺส ยานกํ โสเธนฺตา อตฺตนา ฐปิตํ มณิรตนํ ทิสฺวา สนฺตเชฺชตฺวา ‘‘ตฺวํ มณิํ คเหตฺวา ปลายสี’’ติ โปเถตฺวา ‘‘คหิโต โน, สามิ, โจโร’’ติ คามโภชกสฺส ทเสฺสสุํฯ โส ‘‘ภตกสฺส วต เม เคเห นิวาสํ ทตฺวา ภตฺตํ ทินฺนํ, มณิํ คเหตฺวา คโต, คณฺหถ นํ ปาปปุริส’’นฺติ โปถาเปตฺวา มาเรตฺวา ฉฑฺฑาเปสิฯ อิทํ ตสฺส ปุพฺพกมฺมํฯ โส ตโต จุโต อวีจิมฺหิ นิพฺพตฺติตฺวา ตตฺถ ทีฆรตฺตํ ปจฺจิตฺวา วิปากาวเสเสน อตฺตภาวสเต ตเถว โปถิโต มรณํ ปาปุณิฯ</p>


<p>เอวํ สตฺถา มหากาลสฺส ปุพฺพกมฺมํ ทเสฺสตฺวา, ‘‘ภิกฺขเว, เอวํ อิเม สเตฺต อตฺตนา กตปาปกมฺมเมว จตูสุ อปาเยสุ อภิมตฺถตี’’ติ วตฺวา อิมํ คาถมาห –</p>


<ol>
<li>
‘‘อตฺตนา หิ กตํ ปาปํ, อตฺตชํ อตฺตสมฺภวํ;  
  
อภิมตฺถติ ทุเมฺมธํ, วชิรํวสฺมมยํ มณิ’’นฺติฯ  
</li>
  
<p>ตตฺถ นฺติ วชิรํว อสฺมมยํ มณิํฯ อิทํ วุตฺตํ โหติ – ยถา ปาสาณมยํ ปาสาณสมฺภวํ วชิรํ ตเมว อสฺมมยํ มณิํ อตฺตโน อุฎฺฐานฎฺฐานสงฺขาตํ ปาสาณมณิํ ขาทิตฺวา ฉิทฺทํ ฉิทฺทํ ขณฺฑํ ขณฺฑํ กตฺวา อปริโภคํ กโรติ, เอวเมว  อตฺตนิ ชาตํ    ปาปํ  นิปฺปญฺญํ ปุคฺคลํ จตูสุ อปาเยสุ  กนฺตติ วิทฺธํเสตีติฯ
</ol></p>


<p>เทสนาวสาเน สมฺปตฺตภิกฺขู โสตาปตฺติผลาทีนิ ปาปุณิํสูติฯ</p>

</p>


<h3>๖. เทวทตฺตวตฺถุ</h3>
<p>  นฺติ อิมํ ธมฺมเทสนํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ</p>


<p>เอกสฺมิญฺหิ ทิวเส ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, เทวทโตฺต ทุสฺสีโล ปาปธโมฺม ทุสฺสีลฺยการเณน วฑฺฒิตาย ตณฺหาย อชาตสตฺตุํ สงฺคณฺหิตฺวา มหนฺตํ ลาภสกฺการํ นิพฺพเตฺตตฺวา อชาตสตฺตุํ ปิตุวเธ สมาทเปตฺวา เตน สทฺธิํ เอกโต หุตฺวา นานปฺปกาเรน ตถาคตสฺส วธาย ปริสกฺกตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เทวทโตฺต นานปฺปกาเรน มยฺหํ วธาย ปริสกฺกตี’’ติ วตฺวา ทีนิ (ชา. ๑.๒.๑๑๑-๒) กเถตฺวา, ‘‘ภิกฺขเว, อจฺจนฺตทุสฺสีลปุคฺคลํ นาม ทุสฺสีลฺยการณา อุปฺปนฺนา ตณฺหา มาลุวา วิย สาลํ ปริโยนนฺธิตฺวา สมฺภญฺชมานา นิรยาทีสุ ปกฺขิปตี’’ติ วตฺวา อิมํ คาถามาห –</p>


<ol>
<li>
‘‘ยสฺส  
อจฺจนฺตทุสฺสีลฺยํ, มาลุวา สาลมิโวตฺถตํ;  
  
กโรติ โส ตถตฺตานํ, ยถา นํ อิจฺฉตี ทิโส’’ติฯ  
</li>
  
<p>ตตฺถ นฺติ เอกนฺตทุสฺสีลภาโวฯ คิหี วา ชาติโต ปฎฺฐาย ทส อกุสลกมฺมปเถ กโรโนฺต, ปพฺพชิโต วา อุปสมฺปนฺนทิวสโต ปฎฺฐาย ครุกาปตฺติํ อาปชฺชมาโน อจฺจนฺตทุสฺสีโล นามฯ อิธ ปน โย ทฺวีสุ ตีสุ อตฺตภาเวสุ ทุสฺสีโล, เอตสฺส คติยา อาคตํ ทุสฺสีลภาวํ สนฺธาเยตํ วุตฺตํฯ ติ เจตฺถ ทุสฺสีลสฺส ฉ  ทฺวารานิ นิสฺสาย อุปฺปนฺนา ตณฺหา เวทิตพฺพาฯ นฺติ ยสฺส ปุคฺคลสฺส ตํ ตณฺหาสงฺขาตํ ทุสฺสีลฺยํ ยถา นาม มาลุวา สาลํ โอตฺถรนฺตี เทเว วสฺสเนฺต ปเตฺตหิ อุทกํ สมฺปฎิจฺฉิตฺวา สมฺภญฺชนวเสน สพฺพตฺถกเมว ปริโยนนฺธติ, เอวํ อตฺตภาวํ โอตฺถตํ ปริโยนนฺธิตฺวา ฐิตํฯ โส มาลุวาย สมฺภญฺชิตฺวา ภูมิยํ ปาติยมาโน รุโกฺข วิย ตาย ทุสฺสีลฺยสงฺขาตาย ตณฺหาย สมฺภญฺชิตฺวา อปาเยสุ ปาติยมาโน, ยถา นํ อนตฺถกาโม ทิโส อิจฺฉติ, ตถา อตฺตานํ กโรติ นามาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. สงฺฆเภทปริสกฺกนวตฺถุ</h3>
<p>ติ   อิมํ ธมฺมเทสนํ สตฺถา เวฬุวเน วิหรโนฺต สงฺฆเภทปริสกฺกนํ อารพฺภ กเถสิฯ</p>


<p>เอกทิวสญฺหิ เทวทโตฺต สงฺฆเภทาย ปริสกฺกโนฺต อายสฺมนฺตํ อานนฺทํ ปิณฺฑาย จรนฺตํ ทิสฺวา อตฺตโน อธิปฺปายํ อาโรเจสิฯ ตํ สุตฺวา เถโร สตฺถุ สนฺติกํ คนฺตฺวา ภควนฺตํ เอตทโวจ – ‘‘อิธาหํ, ภเนฺต, ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิํฯ อทฺทสา โข มํ, ภเนฺต, เทวทโตฺต ราชคเห ปิณฺฑาย จรนฺตํฯ ทิสฺวา เยนาหํ เตนุปสงฺกมิ, อุปสงฺกมิตฺวา มํ เอตทโวจ – ‘อชฺชตเคฺค ทานาหํ, อาวุโส อานนฺท, อญฺญเตฺรว ภควตา อญฺญตฺร ภิกฺขุสเงฺฆน อุโปสถํ กริสฺสามิ สงฺฆกมฺมญฺจา’ติฯ อชฺช ภควา เทวทโตฺต สงฺฆํ ภินฺทิสฺสติ, อุโปสถญฺจ กริสฺสติ สงฺฆกมฺมานิ จา’’ติฯ เอวํ วุเตฺต สตฺถา –</p>


<p>
‘‘สุกรํ สาธุนา สาธุ, สาธุ ปาเปน ทุกฺกรํ;  
  
ปาปํ ปาเปน สุกรํ, ปาปมริเยหิ ทุกฺกร’’นฺติฯ (อุทา. ๔๘) –  
</p>
  
<p>อิมํ  อุทานํ อุทาเนตฺวา, ‘‘อานนฺท, อตฺตโน อหิตกมฺมํ นาม สุกรํ, หิตกมฺมเมว ทุกฺกร’’นฺติ วตฺวา อิมํ คาถมาห –</p>


<ol>
<li>
‘‘สุกรานิ อสาธูนิ, อตฺตโน อหิตานิ จ;  
  
ยํ เว หิตญฺจ สาธุญฺจ, ตํ เว ปรมทุกฺกร’’นฺติฯ  
</li>
  
<p>ตสฺสโตฺถ – ยานิ กมฺมานิ  สาวชฺชานิ อปายสํวตฺตนิกตฺตาเยว  โหนฺติ, ตานิ  ฯ  ปน สุคติสํวตฺตนิกตฺตา อตฺตโน  อนวชฺชเตฺถน  สุคติสํวตฺตนิกเญฺจว นิพฺพานสํวตฺตนิกญฺจ กมฺมํ,  ปาจีนนินฺนาย คงฺคาย อุพฺพเตฺตตฺวา ปจฺฉามุขกรณํ วิย อติทุกฺกรนฺติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. กาลเตฺถรวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต กาลเตฺถรํ อารพฺภ กเถสิฯ</p>


<p>สาวตฺถิยํ กิเรกา อิตฺถี มาตุฎฺฐาเน ฐตฺวา ตํ เถรํ อุปฎฺฐหิฯ ตสฺสา ปฎิวิสฺสกเคเห มนุสฺสา สตฺถุ สนฺติเก ธมฺมํ สุตฺวา อาคนฺตฺวา ‘‘อโห พุทฺธา นาม อจฺฉริยา, อโห ธมฺมเทสนา มธุรา’’ติ ปสํสนฺติฯ สา อิตฺถี เตสํ กถํ สุตฺวา, ‘‘ภเนฺต, อหมฺปิ สตฺถุ ธมฺมเทสนํ โสตุกามา’’ติ ตสฺส อาโรเจสิฯ โส ‘‘ตตฺถ มา คมี’’ติ ตํ นิวาเรสิฯ สา ปุนทิวเส ปุนทิวเสปีติ ยาวตติยํ เตน นิวาริยมานาปิ โสตุกามาว อโหสิฯ กสฺมา โส ปเนตํ นิวาเรสีติ? เอวํ กิรสฺส อโหสิ – ‘‘สตฺถุ สนฺติเก ธมฺมํ สุตฺวา มยิ ภิชฺชิสฺสตี’’ติฯ สา เอกทิวสํ ปาโตว ภุตฺตปาตราสา อุโปสถํ สมาทิยิตฺวา, ‘‘อมฺม, สาธุกํ อยฺยํ ปริวิเสยฺยาสี’’ติ ธีตรํ อาณาเปตฺวา วิหารํ อคมาสิฯ ธีตาปิสฺสา ตํ ภิกฺขุํ อาคตกาเล ปริวิสิตฺวา ‘‘กุหิํ มหาอุปาสิกา’’ติ วุตฺตา ‘‘ธมฺมสฺสวนาย  วิหารํ คตา’’ติ อาหฯ โส ตํ  สุตฺวาว กุจฺฉิยํ อุฎฺฐิเตน ฑาเหน สนฺตปฺปมาโน ‘‘อิทานิ สา มยิ ภินฺนา’’ติ เวเคน คนฺตฺวา สตฺถุ สนฺติเก ธมฺมํ สุณมานํ ทิสฺวา สตฺถารํ อาห, ‘‘ภเนฺต, อยํ อิตฺถี ทนฺธา สุขุมํ ธมฺมกถํ น ชานาติ, อิมิสฺสา ขนฺธาทิปฎิสํยุตฺตํ สุขุมํ ธมฺมกถํ อกเถตฺวา ทานกถํ วา สีลกถํ วา กเถตุํ วฎฺฎตี’’ติฯ สตฺถา ตสฺสชฺฌาสยํ วิทิตฺวา ‘‘ตฺวํ ทุปฺปโญฺญ ปาปิกํ ทิฎฺฐิํ นิสฺสาย พุทฺธานํ สาสนํ ปฎิโกฺกสสิฯ อตฺตฆาตาเยว วายมสี’’ติ วตฺวา อิมํ คาถมาห –</p>


<ol>
<li>
‘‘โย สาสนํ อรหตํ, อริยานํ ธมฺมชีวินํ;  
  
ปฎิโกฺกสติ ทุเมฺมโธ, ทิฎฺฐิํ นิสฺสาย ปาปิกํ;  
  
ผลานิ กฎฺฐกเสฺสว, อตฺตฆาตาย ผลฺลตี’’ติฯ  
</li>
  
<p>ตสฺสโตฺถ –  ปุคฺคโล อตฺตโน สกฺการหานิภเยน  ‘‘ธมฺมํ วา โสสฺสาม, ทานํ วา ทสฺสามา’’ติ วทเนฺต ปฎิโกฺกสโนฺต  พุทฺธานํ  ตสฺส ตํ ปฎิโกฺกสนํ สา จ ปาปิกา ทิฎฺฐิ เวฬุสงฺขาตสฺส  วิย โหติฯ ตสฺมา ยถา กฎฺฐโก ผลานิ คณฺหโนฺต  อตฺตโน ฆาตตฺถเมว ผลติ, เอวํ โสปิ อตฺตฆาตาย ผลฺลตีติฯ วุตฺตมฺปิ เจตํ –
</ol></p>


<p>
‘‘ผลํ  
เว กทลิํ หนฺติ, ผลํ เวฬุํ ผลํ นฬํ;  
  
สกฺกาโร กาปุริสํ หนฺติ, คโพฺภ อสฺสตริํ ยถา’’ติฯ (จูฬว. ๓๓๕; อ. นิ. ๔.๖๘);  
</p>
  
<p>เทสนาวสาเน อุปาสิกา โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๙. จูฬกาลอุปาสกวตฺถุ</h3>
<p>   นฺติ อิมํ ธมฺมเทสนํ สตฺถา เชตวเน วิหรโนฺต จูฬกาลํ อุปาสกํ อารพฺภ กเถสิฯ</p>


<p>เอกทิวสญฺหิ มหากาลวตฺถุสฺมิํ วุตฺตนเยเนว อุมงฺคโจรา สามิเกหิ อนุพทฺธา รตฺติํ วิหาเร ธมฺมกถํ สุตฺวา ปาโตว วิหารา นิกฺขมิตฺวา สาวตฺถิํ อาคจฺฉนฺตสฺส ตสฺส อุปาสกสฺส ปุรโต ภณฺฑิกํ ฉเฑฺฑตฺวา ปลายิํสุฯ มนุสฺสา ตํ ทิสฺวา ‘‘อยํ รตฺติํ โจรกมฺมํ กตฺวา ธมฺมํ สุณโนฺต วิย จรติ, คณฺหถ น’’นฺติ ตํ โปถยิํสุฯ กุมฺภทาสิโย อุทกติตฺถํ คจฺฉมานา ตํ ทิสฺวา ‘‘อเปถ, สามิ, นายํ เอวรูปํ กโรตี’’ติ ตํ โมเจสุํฯ โส วิหารํ คนฺตฺวา, ‘‘ภเนฺต, อหมฺหิ มนุเสฺสหิ นาสิโต, กุมฺภทาสิโย เม นิสฺสาย ชีวิตํ ลทฺธ’’นฺติ ภิกฺขูนํ อาโรเจสิฯ ภิกฺขู ตถาคตสฺส ตมตฺถํ อาโรเจสุํฯ สตฺถา เตสํ กถํ สุตฺวา, ‘‘ภิกฺขเว, จูฬกาลอุปาสโก กุมฺภทาสิโย เจว นิสฺสาย, อตฺตโน จ อกรณภาเวน ชีวิตํ ลภิฯ อิเม หิ นาม สตฺตา อตฺตนา ปาปกมฺมํ กตฺวา นิรยาทีสุ อตฺตนาว กิลิสฺสนฺติ, กุสลํ กตฺวา ปน สุคติเญฺจว นิพฺพานญฺจ คจฺฉนฺตา อตฺตนาว วิสุชฺฌนฺตี’’ติ วตฺวา อิมํ คาถมาห –</p>


<ol>
<li>
‘‘อตฺตนา หิ กตํ ปาปํ, อตฺตนา สํกิลิสฺสติ;  
  
อตฺตนา อกตํ ปาปํ, อตฺตนาว วิสุชฺฌติ;  
  
สุทฺธี อสุทฺธิ ปจฺจตฺตํ, นาโญฺญ อญฺญํ วิโสธเย’’ติฯ  
</li>
  
<p>ตสฺสโตฺถ  – เยน  อกุสลกมฺมํ  โหติ, โส จตูสุ อปาเยสุ ทุกฺขํ อนุภวโนฺต  ฯ เยน ปน  โส สุคติเญฺจว นิพฺพานญฺจ คจฺฉโนฺต ฯ กุสลกมฺมสงฺขาตา  อกุสลกมฺมสงฺขาตา จ  การกสตฺตานํ อตฺตนิเยว วิปจฺจติฯ  ปุคฺคโล  ปุคฺคลํ  เนว วิโสเธติ, น กิเลเสตีติ วุตฺตํ โหติฯ
</ol></p>


<p>เทสนาวสาเน  จูฬกาโล โสตาปตฺติผเล ปติฎฺฐหิ, สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๑๐. อตฺตทตฺถเตฺถรวตฺถุ</h3>
<p>นฺติ อิมํ ธมฺมเทสนํ สตฺถา เชตวเน วิหรโนฺต อตฺตทตฺถเตฺถรํ อารพฺภ กเถสิฯ</p>


<p>สตฺถารา หิ ปรินิพฺพานกาเล, ‘‘ภิกฺขเว, อหํ อิโต จตุมาสจฺจเยน ปรินิพฺพายิสฺสามี’’ติ วุเตฺต อุปฺปนฺนสํเวคา สตฺตสตา ปุถุชฺชนา ภิกฺขู สตฺถุ สนฺติกํ อวิชหิตฺวา ‘‘กิํ นุ โข, อาวุโส, กริสฺสามา’’ติ สมฺมนฺตยมานา วิจรนฺติฯ อตฺตทตฺถเตฺถโร ปน จิเนฺตสิ – ‘‘สตฺถา กิร จตุมาสจฺจเยน ปรินิพฺพายิสฺสติ, อหญฺจมฺหิ อวีตราโค, สตฺถริ ธรมาเนเยว อรหตฺตตฺถาย วายมิสฺสามี’’ติฯ โส ภิกฺขูนํ สนฺติกํ น คจฺฉติฯ อถ นํ ภิกฺขู ‘‘กสฺมา, อาวุโส, ตฺวํ เนว อมฺหากํ สนฺติกํ อาคจฺฉสิ, น กิญฺจิ มเนฺตสี’’ติ วตฺวา สตฺถุ สนฺติกํ เนตฺวา ‘‘อยํ, ภเนฺต, เอวํ นาม กโรตี’’ติ อาโรจยิํสุฯ โส สตฺถาราปิ ‘‘กสฺมา เอวํ กโรสี’’ติ วุเตฺต ‘‘ตุเมฺห กิร, ภเนฺต, จตุมาสจฺจเยน  ปรินิพฺพายิสฺสถ, อหํ ตุเมฺหสุ ธรเนฺตสุเยว อรหตฺตปฺปตฺติยา วายมิสฺสามี’’ติฯ สตฺถา ตสฺส สาธุการํ ทตฺวา, ‘‘ภิกฺขเว, ยสฺส มยิ สิเนโห อตฺถิ, เตน อตฺตทเตฺถน วิย ภวิตุํ วฎฺฎติฯ น หิ คนฺธาทีหิ ปูเชนฺตา มํ ปูเชนฺติ, ธมฺมานุธมฺมปฎิปตฺติยา ปน มํ ปูเชนฺติฯ ตสฺมา อเญฺญนปิ อตฺตทตฺถสทิเสเนว ภวิตพฺพ’’นฺติ วตฺวา อิมํ คาถมาห –</p>


<ol>
<li>
‘‘อตฺตทตฺถํ ปรเตฺถน, พหุนาปิ น หาปเย;  
  
อตฺตทตฺถมภิญฺญาย, สทตฺถปสุโต สิยา’’ติฯ  
</li>
  
<p>ตสฺสโตฺถ – คิหิภูตา ตาว กากณิกมตฺตมฺปิ อตฺตโน อตฺถํ สหสฺสมเตฺตนาปิ ปรสฺส อเตฺถน  น หาปเยฯ กากณิกมเตฺตนาปิ หิสฺส อตฺตทโตฺถว ขาทนียํ วา โภชนียํ วา นิปฺผาเทยฺย, น ปรโตฺถฯ อิทํ  ปน เอวํ อกเถตฺวา กมฺมฎฺฐานสีเสน กถิตํ, ตสฺมา ‘‘อตฺตทตฺถํ น หาเปมี’’ติ ภิกฺขุนา นาม สงฺฆสฺส อุปฺปนฺนํ เจติยปฎิสงฺขรณาทิกิจฺจํ วา อุปชฺฌายาทิวตฺตํ วา น หาเปตพฺพํฯ อาภิสมาจาริกวตฺตญฺหิ ปูเรโนฺตเยว อริยผลาทีนิ สจฺฉิกโรติ, ตสฺมา อยมฺปิ อตฺตทโตฺถวฯ โย ปน อจฺจารทฺธวิปสฺสโก ‘‘อชฺช วา สุเว วา’’ติ ปฎิเวธํ ปตฺถยมาโน วิจรติ, เตน อุปชฺฌายวตฺตาทีนิปิ หาเปตฺวา อตฺตโน กิจฺจเมว กาตพฺพํฯ เอวรูปญฺหิ  ‘‘อยํ เม อตฺตโน อโตฺถ’’ติ สลฺลเกฺขตฺวา , ติ ตสฺมิํ สเก อเตฺถ อุยฺยุตฺตปยุโตฺต ภเวยฺยาติฯ
</ol></p>


<p>เทสนาวสาเน โส เถโร อรหเตฺต ปติฎฺฐหิ, สมฺปตฺตภิกฺขูนมฺปิ สาตฺถิกา ธมฺมเทสนา อโหสีติฯ</p>

</p>

</p>

</p>





