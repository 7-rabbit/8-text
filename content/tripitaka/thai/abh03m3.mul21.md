<h1>๑๔. จุทฺทสมวโคฺค</h1>
<h3>(๑๓๖) ๑. กุสลากุสลปฎิสนฺทหนกถา</h3>
<p> อกุสลมูลํ    ปฎิสนฺทหติ กุสลมูลนฺติ? อามนฺตาฯ ยา อกุสลสฺส อุปฺปาทาย อาวฎฺฎนา…เป.… ปณิธิ, สาว กุสลสฺส อุปฺปาทาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>อกุสลมูลํ ปฎิสนฺทหติ กุสลมูลํ, น วตฺตพฺพํ – ‘‘ยา อกุสลสฺส อุปฺปาทาย อาวฎฺฎนา…เป.… ปณิธิ, สาว กุสลสฺส อุปฺปาทาย อาวฎฺฎนา…เป.… ปณิธี’’ติ? อามนฺตาฯ กุสลํ อนาวเฎฺฎนฺตสฺส  อุปฺปชฺชติ  …เป.… อปฺปณิทหนฺตสฺส อุปฺปชฺชตีติ? น เหวํ วตฺตเพฺพ…เป.… นนุ กุสลํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชตีติ? อามนฺตาฯ หญฺจิ กุสลํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘อกุสลมูลํ ปฎิสนฺทหติ กุสลมูล’’นฺติฯ</p>


<p> อกุสลมูลํ ปฎิสนฺทหติ กุสลมูลนฺติ? อามนฺตาฯ อกุสลมูลํ อโยนิโส มนสิกโรโต อุปฺปชฺชตีติ? อามนฺตาฯ กุสลํ อโยนิโส มนสิกโรโต อุปฺปชฺชตีติ? น เหวํ วตฺตเพฺพ…เป.… นนุ กุสลํ โยนิโส มนสิกโรโต อุปฺปชฺชตีติ? อามนฺตาฯ หญฺจิ กุสลํ โยนิโส มนสิกโรโต อุปฺปชฺชติ, โน จ วต เร วตฺตเพฺพ – ‘‘อกุสลมูลํ ปฎิสนฺทหติ กุสลมูล’’นฺติฯ</p>


<p>อกุสลมูลํ ปฎิสนฺทหติ กุสลมูลนฺติ? อามนฺตาฯ กามสญฺญาย อนนฺตรา เนกฺขมฺมสญฺญา อุปฺปชฺชติ, พฺยาปาทสญฺญาย อนนฺตรา อพฺยาปาทสญฺญา อุปฺปชฺชติ, วิหิํสาสญฺญาย อนนฺตรา อวิหิํสาสญฺญา อุปฺปชฺชติ, พฺยาปาทสฺส  อนนฺตรา เมตฺตา อุปฺปชฺชติ, วิหิํสาย อนนฺตรา กรุณา อุปฺปชฺชติ, อรติยา อนนฺตรา มุทิตา อุปฺปชฺชติ, ปฎิฆสฺส อนนฺตรา อุเปกฺขา อุปฺปชฺชตีติ? น เหวํ วตฺตเพฺพ…เป.…ฯ</p>


<p> กุสลมูลํ  ปฎิสนฺทหติ อกุสลมูลนฺติ? อามนฺตาฯ ยา กุสลสฺส อุปฺปาทาย อาวฎฺฎนา…เป.… ปณิธิ, สาว อกุสลสฺส อุปฺปาทาย  อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>กุสลมูลํ  ปฎิสนฺทหติ อกุสลมูลํ, น วตฺตพฺพํ – ‘‘ยา กุสลสฺส อุปฺปาทาย อาวฎฺฎนา…เป.… ปณิธิ, สาว อกุสลสฺส อุปฺปาทาย อาวฎฺฎนา…เป.… ปณิธี’’ติ? อามนฺตาฯ อกุสลํ อนาวเฎฺฎนฺตสฺส อุปฺปชฺชติ…เป.… อปฺปณิทหนฺตสฺส อุปฺปชฺชตีติ? น เหวํ วตฺตเพฺพ…เป.… นนุ อกุสลํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชตีติ? อามนฺตาฯ หญฺจิ อกุสลํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘กุสลมูลํ ปฎิสนฺทหติ อกุสลมูล’’นฺติฯ</p>


<p> กุสลมูลํ ปฎิสนฺทหติ อกุสลมูลนฺติ? อามนฺตาฯ กุสลํ โยนิโส มนสิกโรโต อุปฺปชฺชตีติ? อามนฺตาฯ อกุสลํ โยนิโส มนสิกโรโต อุปฺปชฺชตีติ? น เหวํ วตฺตเพฺพ…เป.… นนุ อกุสลํ อโยนิโส มนสิกโรโต อุปฺปชฺชตีติ? อามนฺตาฯ หญฺจิ อกุสลํ อโยนิโส มนสิกโรโต อุปฺปชฺชติ, โน จ วต เร วตฺตเพฺพ – ‘‘กุสลมูลํ ปฎิสนฺทหติ อกุสลมูล’’นฺติฯ</p>


<p>กุสลมูลํ ปฎิสนฺทหติ อกุสลมูลนฺติ? อามนฺตาฯ เนกฺขมฺมสญฺญาย อนนฺตรา กามสญฺญา อุปฺปชฺชติ, อพฺยาปาทสญฺญาย  อนนฺตรา พฺยาปาทสญฺญา อุปฺปชฺชติ, อวิหิํสาสญฺญาย อนนฺตรา วิหิํสาสญฺญา อุปฺปชฺชติ, เมตฺตาย อนนฺตรา พฺยาปาโท อุปฺปชฺชติ, กรุณาย อนนฺตรา วิหิํสา อุปฺปชฺชติ, มุทิตาย อนนฺตรา อรติ  อุปฺปชฺชติ, อุเปกฺขาย อนนฺตรา ปฎิฆํ อุปฺปชฺชตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อกุสลมูลํ ปฎิสนฺทหติ กุสลมูลํ, กุสลมูลํ ปฎิสนฺทหติ อกุสลมูล’’นฺติ? อามนฺตาฯ นนุ ยสฺมิํเยว วตฺถุสฺมิํ รชฺชติ ตสฺมิเญฺญว วตฺถุสฺมิํ วิรชฺชติ, ยสฺมิํเยว วตฺถุสฺมิํ วิรชฺชติ ตสฺมิเญฺญว วตฺถุสฺมิํ รชฺชตีติ? อามนฺตาฯ หญฺจิ ยสฺมิเญฺญว วตฺถุสฺมิํ รชฺชติ ตสฺมิเญฺญว วตฺถุสฺมิํ วิรชฺชติ, ยสฺมิเญฺญว วตฺถุสฺมิํ วิรชฺชติ ตสฺมิเญฺญว  วตฺถุสฺมิํ รชฺชติ, เตน วต เร วตฺตเพฺพ – ‘‘อกุสลมูลํ ปฎิสนฺทหติ กุสลมูลํ, กุสลมูลํ ปฎิสนฺทหติ อกุสลมูล’’นฺติฯ</p>

</p>


<h2>๑๔. จุทฺทสมวโคฺค</h2>
<h3>(๑๓๗) ๒. สฬายตนุปฺปตฺติกถา</h3>
<p> สฬายตนํ  อปุพฺพํ อจริมํ มาตุกุจฺฉิสฺมิํ สณฺฐาตีติ? อามนฺตาฯ สพฺพงฺคปจฺจงฺคี อหีนินฺทฺริโย มาตุกุจฺฉิสฺมิํ โอกฺกมตีติ? น เหวํ วตฺตเพฺพ…เป.…ฯ</p>


<p>อุปปเตฺตสิเยน จิเตฺตน จกฺขายตนํ สณฺฐาตีติ? อามนฺตาฯ อุปปเตฺตสิเยน จิเตฺตน หตฺถา สณฺฐนฺติ, ปาทา สณฺฐนฺติ, สีสํ สณฺฐาติ, กโณฺณ สณฺฐาติ, นาสิกา สณฺฐาติ, มุขํ สณฺฐาติ, ทนฺตา สณฺฐนฺตีติ? น เหวํ วตฺตเพฺพ…เป.…ฯ</p>


<p>อุปปเตฺตสิเยน   จิเตฺตน โสตายตนํ…เป.… ฆานายตนํ…เป.… ชิวฺหายตนํ สณฺฐาตีติ? อามนฺตาฯ อุปปเตฺตสิเยน จิเตฺตน หตฺถา สณฺฐนฺติ, ปาทา สณฺฐนฺติ, สีสํ สณฺฐาติ, กโณฺณ สณฺฐาติ, นาสิกา สณฺฐาติ, มุขํ สณฺฐาติ, ทนฺตา สณฺฐนฺตีติ? น เหวํ วตฺตเพฺพ…เป.…ฯ</p>


<p> มาตุกุจฺฉิคตสฺส ปจฺฉา จกฺขายตนํ อุปฺปชฺชตีติ? อามนฺตาฯ มาตุกุจฺฉิสฺมิํ จกฺขุปฎิลาภาย กมฺมํ กโรตีติ? น เหวํ วตฺตเพฺพ…เป.… มาตุกุจฺฉิคตสฺส ปจฺฉา โสตายตนํ…เป.… ฆานายตนํ…เป.… ชิวฺหายตนํ อุปฺปชฺชตีติ? อามนฺตาฯ มาตุกุจฺฉิสฺมิํ ชิวฺหาปฎิลาภาย กมฺมํ กโรตีติ? น เหวํ วตฺตเพฺพ…เป.…ฯ</p>


<p>มาตุกุจฺฉิคตสฺส  ปจฺฉา เกสา โลมา นขา ทนฺตา อฎฺฐี อุปฺปชฺชนฺตีติ? อามนฺตาฯ มาตุกุจฺฉิสฺมิํ อฎฺฐิปฎิลาภาย กมฺมํ กโรตีติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘มาตุกุจฺฉิคตสฺส ปจฺฉา เกสา โลมา นขา ทนฺตา อฎฺฐี อุปฺปชฺชนฺตี’’ติ? อามนฺตาฯ นนุ วุตฺตํ ภควตา –</p>


<p>
‘‘ปฐมํ กลลํ โหติ, กลลา โหติ อพฺพุทํ;  
  
อพฺพุทา ชายเต เปสิ  
เปสี (สฺยา. กํ. ปี.)  
, เปสิ นิพฺพตฺตเต  
นิพฺพตฺตตี (สี. สฺยา., สํ. นิ. ๑.๒๓๕), นิพฺพตฺตติ (ปี. ก.)  
ฆโน;  
  
ฆนา ปสาขา ชายนฺติ, เกสา โลมา นขาปิ จฯ  
</p>
  
<p>
‘‘ยญฺจสฺส  
ภุญฺชติ มาตา, อนฺนํ ปานญฺจ โภชนํ;  
  
เตน โส ตตฺถ ยาเปติ, มาตุกุจฺฉิคโต นโร’’ติ  
สํ. นิ. ๑.๒๓๕  
ฯ  
</p>
  
<p>อเตฺถว  สุตฺตโนฺตติ? อามนฺตาฯ เตน หิ มาตุกุจฺฉิคตสฺส ปจฺฉา เกสา โลมา นขา ทนฺตา อฎฺฐี อุปฺปชฺชนฺตีติฯ</p>

</p>


<h2>๑๔. จุทฺทสมวโคฺค</h2>
<h3>(๑๓๘) ๓. อนนฺตรปจฺจยกถา</h3>
<p> จกฺขุวิญฺญาณสฺส  อนนฺตรา โสตวิญฺญาณํ อุปฺปชฺชตีติ? อามนฺตาฯ ยา จกฺขุวิญฺญาณสฺส อุปฺปาทาย อาวฎฺฎนา…เป.… ปณิธิ, สาว โสตวิญฺญาณสฺส อุปฺปาทาย อาวฎฺฎนา…เป.… ปณิธีติ? น เหวํ วตฺตเพฺพ…เป.…ฯ</p>


<p>จกฺขุวิญฺญาณสฺส  อนนฺตรา โสตวิญฺญาณํ อุปฺปชฺชติ, น วตฺตพฺพํ – ‘‘ยา จกฺขุวิญฺญาณสฺส อุปฺปาทาย อาวฎฺฎนา…เป.… ปณิธิ, สาว โสตวิญฺญาณสฺส อุปฺปาทาย อาวฎฺฎนา…เป.… ปณิธีติ? อามนฺตาฯ โสตวิญฺญาณํ อนาวเฎฺฎนฺตสฺส อุปฺปชฺชติ…เป.… อปฺปณิทหนฺตสฺส อุปฺปชฺชตีติ? น เหวํ วตฺตเพฺพ…เป.…ฯ นนุ โสตวิญฺญาณํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชตีติ, อามนฺตาฯ หญฺจิ โสตวิญฺญาณํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตี’’ติฯ</p>


<p> จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตีติ? อามนฺตาฯ จกฺขุวิญฺญาณํ รูปนิมิตฺตํ มนสิกโรโต อุปฺปชฺชตีติ ? อามนฺตาฯ โสตวิญฺญาณํ รูปนิมิตฺตํ มนสิกโรโต อุปฺปชฺชตีติ? น เหวํ วตฺตเพฺพ…เป.…ฯ</p>


<p>จกฺขุวิญฺญาณํ รูปารมฺมณเญฺญว น อญฺญารมฺมณนฺติ? อามนฺตาฯ โสตวิญฺญาณํ รูปารมฺมณเญฺญว น อญฺญารมฺมณนฺติ? น เหวํ วตฺตเพฺพ…เป.…ฯ</p>


<p>จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณนฺติ? อามนฺตาฯ จกฺขุญฺจ  ปฎิจฺจ รูเป จ อุปฺปชฺชติ โสตวิญฺญาณนฺติ? น เหวํ วตฺตเพฺพ…เป.…ฯ</p>


<p>จกฺขุญฺจ  ปฎิจฺจ รูเป จ อุปฺปชฺชติ โสตวิญฺญาณนฺติ? อามนฺตาฯ ‘‘จกฺขุญฺจ ปฎิจฺจ รูเป จ อุปฺปชฺชติ โสตวิญฺญาณ’’นฺติ – อเตฺถว สุตฺตโนฺตติ? นตฺถิฯ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ ‘‘จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ – อเตฺถว สุตฺตโนฺต, โน จ วต เร วตฺตเพฺพ – ‘‘จกฺขุญฺจ ปฎิจฺจ รูเป จ อุปฺปชฺชติ โสตวิญฺญาณ’’นฺติฯ</p>


<p>จกฺขุวิญฺญาณสฺส อนนฺตรา โสตวิญฺญาณํ อุปฺปชฺชตีติ? อามนฺตาฯ ตเญฺญว จกฺขุวิญฺญาณํ ตํ โสตวิญฺญาณนฺติ? น เหวํ วตฺตเพฺพ…เป.…ฯ</p>


<p> โสตวิญฺญาณสฺส อนนฺตรา ฆานวิญฺญาณํ อุปฺปชฺชติ…เป.… ฆานวิญฺญาณสฺส อนนฺตรา  ชิวฺหาวิญฺญาณํ อุปฺปชฺชติ…เป.… ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชตีติ? อามนฺตาฯ ยา ชิวฺหาวิญฺญาณสฺส อุปฺปาทาย อาวฎฺฎนา…เป.… ปณิธิ, สาว กายวิญฺญาณสฺส อุปฺปาทาย อาวฎฺฎนา…เป.… ปณิธีติ ? น เหวํ วตฺตเพฺพ…เป.… ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชติ, น วตฺตพฺพํ – ‘‘ยา ชิวฺหาวิญฺญาณสฺส อุปฺปาทาย อาวฎฺฎนา…เป.… ปณิธิ, สาว กายวิญฺญาณสฺส อุปฺปาทาย อาวฎฺฎนา…เป.… ปณิธี’’ติ? อามนฺตาฯ กายวิญฺญาณํ อนาวเฎฺฎนฺตสฺส อุปฺปชฺชติ…เป.… อปฺปณิทหนฺตสฺส อุปฺปชฺชตีติ? น เหวํ วตฺตเพฺพ…เป.… นนุ กายวิญฺญาณํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชตีติ? อามนฺตาฯ หญฺจิ กายวิญฺญาณํ อาวเฎฺฎนฺตสฺส อุปฺปชฺชติ…เป.… ปณิทหนฺตสฺส อุปฺปชฺชติ, โน จ วต เร วตฺตเพฺพ – ‘‘ชิวฺหาวิญฺญาณสฺส อนนฺตรา กายวิญฺญาณํ อุปฺปชฺชตี’’ติฯ</p>


<p> ชิวฺหาวิญฺญาณสฺส  อนนฺตรา กายวิญฺญาณํ อุปฺปชฺชตีติ? อามนฺตาฯ ชิวฺหาวิญฺญาณํ รสนิมิตฺตํ มนสิกโรโต อุปฺปชฺชตีติ? อามนฺตาฯ กายวิญฺญาณํ รสนิมิตฺตํ มนสิกโรโต อุปฺปชฺชตีติ? น เหวํ วตฺตเพฺพ…เป.…ฯ</p>


<p>ชิวฺหาวิญฺญาณํ รสารมฺมณเญฺญว น อญฺญารมฺมณนฺติ? อามนฺตาฯ กายวิญฺญาณํ รสารมฺมณเญฺญว น อญฺญารมฺมณนฺติ? น เหวํ วตฺตเพฺพ…เป.…ฯ</p>


<p>ชิวฺหญฺจ ปฎิจฺจ รเส จ อุปฺปชฺชติ ชิวฺหาวิญฺญาณนฺติ? อามนฺตาฯ ชิวฺหญฺจ ปฎิจฺจ รเส จ อุปฺปชฺชติ กายวิญฺญาณนฺติ? น เหวํ วตฺตเพฺพ…เป.…ฯ</p>


<p>ชิวฺหญฺจ ปฎิจฺจ รเส จ อุปฺปชฺชติ กายวิญฺญาณนฺติ? อามนฺตาฯ ‘‘ชิวฺหญฺจ ปฎิจฺจ รเส จ อุปฺปชฺชติ กายวิญฺญาณ’’นฺติ – อเตฺถว  สุตฺตโนฺตติ? นตฺถิฯ ‘‘ชิวฺหญฺจ  ปฎิจฺจ รเส จ อุปฺปชฺชติ ชิวฺหาวิญฺญาณ’’นฺติ – อเตฺถว สุตฺตโนฺตติ? อามนฺตาฯ หญฺจิ ‘‘ชิวฺหญฺจ ปฎิจฺจ รเส จ อุปฺปชฺชติ ชิวฺหาวิญฺญาณ’’นฺติ – อเตฺถว สุตฺตโนฺตติ, โน จ วต เร วตฺตเพฺพ – ‘‘ชิวฺหญฺจ ปฎิจฺจ รเส จ อุปฺปชฺชติ กายวิญฺญาณ’’นฺติฯ</p>


<p>ชิวฺหาวิญฺญาณสฺส  อนนฺตรา กายวิญฺญาณํ อุปฺปชฺชตีติ? อามนฺตาฯ ตเญฺญว ชิวฺหาวิญฺญาณํ ตํ กายวิญฺญาณนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ปญฺจวิญฺญาณา อญฺญมญฺญสฺส สมนนฺตรา อุปฺปชฺชนฺตี’’ติ? อามนฺตาฯ นนุ อตฺถิ โกจิ นจฺจติ คายติ วาเทติ, รูปญฺจ ปสฺสติ, สทฺทญฺจ  สุณาติ, คนฺธญฺจ ฆายติ, รสญฺจ สายติ, โผฎฺฐพฺพญฺจ ผุสตีติ? อามนฺตาฯ หญฺจิ อตฺถิ โกจิ นจฺจติ คายติ วาเทติ, รูปญฺจ ปสฺสติ, สทฺทญฺจ สุณาติ, คนฺธญฺจ ฆายติ, รสญฺจ สายติ, โผฎฺฐพฺพญฺจ ผุสติ, เตน วต เร วตฺตเพฺพ – ‘‘ปญฺจวิญฺญาณา อญฺญมญฺญสฺส สมนนฺตรา อุปฺปชฺชนฺตี’’ติฯ</p>

</p>


<h2>๑๔. จุทฺทสมวโคฺค</h2>
<h3>(๑๓๙) ๔. อริยรูปกถา</h3>
<p> อริยรูปํ มหาภูตานํ อุปาทายาติ? อามนฺตาฯ อริยรูปํ กุสลนฺติ? อามนฺตาฯ มหาภูตา กุสลาติ? น เหวํ วตฺตเพฺพ  …เป.… มหาภูตา อพฺยากตาติ? อามนฺตาฯ อริยรูปํ อพฺยากตนฺติ? น เหวํ วตฺตเพฺพ…เป.… อริยรูปํ มหาภูตานํ อุปาทายาติ? อามนฺตาฯ อริยรูปํ อนาสวํ อสํโยชนิยํ อคนฺถนิยํ อโนฆนิยํ อโยคนิยํ อนีวรณิยํ อปรามฎฺฐํ อนุปาทานิยํ อสํกิเลสิยนฺติ? อามนฺตาฯ มหาภูตา อนาสวา…เป.… อสํกิเลสิยาติ? น เหวํ วตฺตเพฺพ…เป.… มหาภูตา สาสวา สํโยชนิยา…เป.… สํกิเลสิยาติ? อามนฺตาฯ อริยรูปํ สาสวํ สํโยชนิยํ…เป.… สํกิเลสิยนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อริยรูปํ มหาภูตานํ อุปาทายา’’ติ? อามนฺตาฯ นนุ  วุตฺตํ ภควตา – ‘‘ยํ กิญฺจิ, ภิกฺขเว, รูปํ จตฺตาริ มหาภูตานิ จตุนฺนญฺจ มหาภูตานํ  อุปาทายรูป’’นฺติ  ! อเตฺถว สุตฺตโนฺตติ? อามนฺตาฯ เตน หิ อริยรูปํ มหาภูตานํ อุปาทายาติฯ</p>

</p>


<h2>๑๔. จุทฺทสมวโคฺค</h2>
<h3>(๑๔๐) ๕. อโญฺญ อนุสโยติกถา</h3>
<p> อโญฺญ กามราคานุสโย อญฺญํ กามราคปริยุฎฺฐานนฺติ? อามนฺตาฯ อโญฺญ กามราโค อญฺญํ กามราคปริยุฎฺฐานนฺติ ? น เหวํ วตฺตเพฺพ…เป.… เสฺวว กามราโค ตํ กามราคปริยุฎฺฐานนฺติ? อามนฺตาฯ เสฺวว กามราคานุสโย ตํ กามราคปริยุฎฺฐานนฺติ? น เหวํ วตฺตเพฺพ…เป.…ฯ</p>


<p>อโญฺญ ปฎิฆานุสโย อญฺญํ ปฎิฆปริยุฎฺฐานนฺติ? อามนฺตาฯ อญฺญํ ปฎิฆํ อญฺญํ ปฎิฆปริยุฎฺฐานนฺติ? น เหวํ วตฺตเพฺพ…เป.… ตเญฺญว ปฎิฆํ ตํ ปฎิฆปริยุฎฺฐานนฺติ? อามนฺตาฯ เสฺวว ปฎิฆานุสโย ตํ ปฎิฆปริยุฎฺฐานนฺติ? น เหวํ วตฺตเพฺพ…เป.…ฯ</p>


<p>อโญฺญ มานานุสโย อญฺญํ มานปริยุฎฺฐานนฺติ? อามนฺตาฯ อโญฺญ มาโน อญฺญํ มานปริยุฎฺฐานนฺติ? น เหวํ วตฺตเพฺพ…เป.… เสฺวว มาโน ตํ มานปริยุฎฺฐานนฺติ? อามนฺตาฯ เสฺวว มานานุสโย ตํ มานปริยุฎฺฐานนฺติ? น เหวํ วตฺตเพฺพ…เป.…ฯ</p>


<p>อโญฺญ  ทิฎฺฐานุสโย อญฺญํ ทิฎฺฐิปริยุฎฺฐานนฺติ? อามนฺตาฯ อญฺญา ทิฎฺฐิ อญฺญํ ทิฎฺฐิปริยุฎฺฐานนฺติ? น เหวํ วตฺตเพฺพ…เป.… สาว ทิฎฺฐิ ตํ ทิฎฺฐิปริยุฎฺฐานนฺติ? อามนฺตาฯ เสฺวว ทิฎฺฐานุสโย ตํ ทิฎฺฐิปริยุฎฺฐานนฺติ? น เหวํ วตฺตเพฺพ…เป.…ฯ</p>


<p>อโญฺญ วิจิกิจฺฉานุสโย อญฺญํ วิจิกิจฺฉาปริยุฎฺฐานนฺติ? อามนฺตาฯ อญฺญา วิจิกิจฺฉา  อญฺญํ วิจิกิจฺฉาปริยุฎฺฐานนฺติ? น เหวํ วตฺตเพฺพ…เป.… สาว วิจิกิจฺฉา ตํ วิจิกิจฺฉาปริยุฎฺฐานนฺติ? อามนฺตาฯ เสฺวว วิจิกิจฺฉานุสโย ตํ วิจิกิจฺฉาปริยุฎฺฐานนฺติ? น เหวํ วตฺตเพฺพ…เป.…ฯ</p>


<p>อโญฺญ   ภวราคานุสโย อญฺญํ ภวราคปริยุฎฺฐานนฺติ? อามนฺตาฯ อโญฺญ ภวราโค อญฺญํ ภวราคปริยุฎฺฐานนฺติ? น เหวํ วตฺตเพฺพ…เป.… เสฺวว ภวราโค ตํ ภวราคปริยุฎฺฐานนฺติ? อามนฺตาฯ เสฺวว ภวราคานุสโย ตํ ภวราคปริยุฎฺฐานนฺติ? น เหวํ วตฺตเพฺพ…เป.…ฯ</p>


<p>อโญฺญ อวิชฺชานุสโย อญฺญํ อวิชฺชาปริยุฎฺฐานนฺติ? อามนฺตาฯ อญฺญา อวิชฺชา อญฺญํ อวิชฺชาปริยุฎฺฐานนฺติ? น เหวํ วตฺตเพฺพ…เป.… สาว อวิชฺชา ตํ อวิชฺชาปริยุฎฺฐานนฺติ? อามนฺตาฯ เสฺวว อวิชฺชานุสโย ตํ อวิชฺชาปริยุฎฺฐานนฺติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อโญฺญ อนุสโย อญฺญํ ปริยุฎฺฐาน’’นฺติ? อามนฺตา ฯ ปุถุชฺชโน กุสลาพฺยากเต จิเตฺต วตฺตมาเน ‘‘สานุสโย’’ติ วตฺตโพฺพติ? อามนฺตาฯ ‘‘ปริยุฎฺฐิโต’’ติ วตฺตโพฺพติ? น เหวํ วตฺตเพฺพฯ เตน หิ อโญฺญ อนุสโย อญฺญํ ปริยุฎฺฐานนฺติฯ ปุถุชฺชโน กุสลาพฺยากเต จิเตฺต วตฺตมาเน ‘‘สราโค’’ติ วตฺตโพฺพติ? อามนฺตาฯ ‘‘ปริยุฎฺฐิโต’’ติ วตฺตโพฺพติ? น เหวํ วตฺตเพฺพฯ เตน หิ อโญฺญ ราโค อญฺญํ ปริยุฎฺฐานนฺติฯ</p>

</p>


<h2>๑๔. จุทฺทสมวโคฺค</h2>
<h3>(๑๔๑) ๖. ปริยุฎฺฐานํ จิตฺตวิปฺปยุตฺตนฺติกถา</h3>
<p> ปริยุฎฺฐานํ  จิตฺตวิปฺปยุตฺตนฺติ? อามนฺตาฯ รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.… ปริยุฎฺฐานํ จิตฺตวิปฺปยุตฺตนฺติ? อามนฺตาฯ นตฺถิ สราคํ จิตฺตํ สโทสํ จิตฺตํ สโมหํ  จิตฺตํ…เป.… อกุสลํ จิตฺตํ สํกิลิฎฺฐํ จิตฺตนฺติ? น เหวํ วตฺตเพฺพ…เป.… นนุ อตฺถิ สราคํ จิตฺตํ สโทสํ จิตฺตํ สโมหํ จิตฺตํ…เป.… อกุสลํ จิตฺตํ สํกิลิฎฺฐํ จิตฺตนฺติ? อามนฺตาฯ หญฺจิ อตฺถิ สราคํ จิตฺตํ สโทสํ จิตฺตํ สโมหํ จิตฺตํ…เป.… อกุสลํ จิตฺตํ สํกิลิฎฺฐํ จิตฺตํ, โน จ วต เร วตฺตเพฺพ – ‘‘ปริยุฎฺฐานํ จิตฺตวิปฺปยุตฺต’’นฺติฯ</p>

</p>


<h2>๑๔. จุทฺทสมวโคฺค</h2>
<h3>(๑๔๒) ๗. ปริยาปนฺนกถา</h3>
<p> รูปราโค   รูปธาตุํ อนุเสติ, รูปธาตุปริยาปโนฺนติ? อามนฺตาฯ สมาปเตฺตสิโย อุปปเตฺตสิโย ทิฎฺฐธมฺมสุขวิหาโร, สมาปเตฺตสิเยน จิเตฺตน อุปปเตฺตสิเยน จิเตฺตน ทิฎฺฐธมฺมสุขวิหาเรน จิเตฺตน สหคโต สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก เอการมฺมโณติ? น เหวํ วตฺตเพฺพ…เป.… นนุ  น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร, น สมาปเตฺตสิเยน จิเตฺตน น อุปปเตฺตสิเยน จิเตฺตน น ทิฎฺฐธมฺมสุขวิหาเรน จิเตฺตน สหคโต สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก เอการมฺมโณติ? อามนฺตาฯ หญฺจิ น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร…เป.… เอการมฺมโณ, โน จ วต เร วตฺตเพฺพ – ‘‘รูปราโค รูปธาตุํ อนุเสติ, รูปธาตุปริยาปโนฺน’’ติ…เป.…ฯ</p>


<p>รูปราโค รูปธาตุํ อนุเสติ, รูปธาตุปริยาปโนฺนติ? อามนฺตาฯ สทฺทราโค สทฺทธาตุํ อนุเสติ, สทฺทธาตุปริยาปโนฺนติ? น เหวํ วตฺตเพฺพ…เป.… รูปราโค รูปธาตุํ อนุเสติ, รูปธาตุปริยาปโนฺนติ? อามนฺตาฯ คนฺธราโค…เป.… รสราโค…เป.… โผฎฺฐพฺพราโค โผฎฺฐพฺพธาตุํ อนุเสติ, โผฎฺฐพฺพธาตุปริยาปโนฺนติ? น เหวํ วตฺตเพฺพ…เป.…ฯ</p>


<p>สทฺทราโค  สทฺทธาตุํ อนุเสติ, น วตฺตพฺพํ – ‘‘สทฺทธาตุปริยาปโนฺน’’ติ? อามนฺตาฯ รูปราโค รูปธาตุํ อนุเสติ, น วตฺตพฺพํ – ‘‘รูปธาตุปริยาปโนฺน’’ติ? น เหวํ วตฺตเพฺพ…เป.… คนฺธราโค…เป.… รสราโค…เป.… โผฎฺฐพฺพราโค  โผฎฺฐพฺพธาตุํ อนุเสติ, น วตฺตพฺพํ – ‘‘โผฎฺฐพฺพธาตุปริยาปโนฺน’’ติ? อามนฺตาฯ รูปราโค รูปธาตุํ อนุเสติ, น วตฺตพฺพํ – ‘‘รูปธาตุปริยาปโนฺน’’ติ? น เหวํ วตฺตเพฺพ…เป.…ฯ</p>


<p> อรูปราโค อรูปธาตุํ อนุเสติ, อรูปธาตุปริยาปโนฺนติ? อามนฺตา ฯ สมาปเตฺตสิโย อุปปเตฺตสิโย ทิฎฺฐธมฺมสุขวิหาโร, สมาปเตฺตสิเยน จิเตฺตน อุปปเตฺตสิเยน จิเตฺตน ทิฎฺฐธมฺมสุขวิหาเรน จิเตฺตน สหคโต สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก  เอการมฺมโณติ? น เหวํ วตฺตเพฺพ…เป.…ฯ นนุ น สมาปเตฺตสิโย น อุปปเตฺตสิโย น ทิฎฺฐธมฺมสุขวิหาโร, น สมาปเตฺตสิเยน จิเตฺตน…เป.… เอการมฺมโณติ? อามนฺตาฯ หญฺจิ น สมาปเตฺตสิโย น อุปปเตฺตสิโย…เป.… เอการมฺมโณ, โน จ วต เร วตฺตเพฺพ – ‘‘อรูปราโค อรูปธาตุํ อนุเสติ, อรูปธาตุปริยาปโนฺน’’ติฯ</p>


<p>อรูปราโค อรูปธาตุํ อนุเสติ, อรูปธาตุปริยาปโนฺนติ? อามนฺตาฯ สทฺทราโค สทฺทธาตุํ อนุเสติ, สทฺทธาตุปริยาปโนฺนติ? น เหวํ วตฺตเพฺพ…เป.… อรูปราโค อรูปธาตุํ อนุเสติ, อรูปธาตุปริยาปโนฺนติ? อามนฺตาฯ คนฺธราโค…เป.… รสราโค…เป.… โผฎฺฐพฺพราโค โผฎฺฐพฺพธาตุํ อนุเสติ, โผฎฺฐพฺพธาตุปริยาปโนฺนติ? น เหวํ วตฺตเพฺพ…เป.…ฯ</p>


<p>สทฺทราโค สทฺทธาตุํ อนุเสติ, น วตฺตพฺพํ – ‘‘สทฺทธาตุปริยาปโนฺน’’ติ? อามนฺตา ฯ อรูปราโค อรูปธาตุํ อนุเสติ, น วตฺตพฺพํ – ‘‘อรูปธาตุปริยาปโนฺน’’ติ, น เหวํ วตฺตเพฺพ…เป.… คนฺธราโค…เป.… รสราโค…เป.… โผฎฺฐพฺพราโค โผฎฺฐพฺพธาตุํ อนุเสติ, น วตฺตพฺพํ – ‘‘โผฎฺฐพฺพธาตุปริยาปโนฺน’’ติ? อามนฺตาฯ อรูปราโค  อรูปธาตุํ อนุเสติ, น วตฺตพฺพํ – ‘‘อรูปธาตุปริยาปโนฺน’’ติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘รูปราโค รูปธาตุํ อนุเสติ รูปธาตุปริยาปโนฺน, อรูปราโค อรูปธาตุํ อนุเสติ อรูปธาตุปริยาปโนฺน’’ติ? อามนฺตาฯ นนุ กามราโค กามธาตุํ อนุเสติ, กามธาตุปริยาปโนฺนติ? อามนฺตาฯ หญฺจิ กามราโค กามธาตุํ อนุเสติ กามธาตุปริยาปโนฺน , เตน วต เร วตฺตเพฺพ – ‘‘รูปราโค รูปธาตุํ อนุเสติ รูปธาตุปริยาปโนฺน, อรูปราโค อรูปธาตุํ อนุเสติ อรูปธาตุปริยาปโนฺน’’ติฯ</p>

</p>


<h2>๑๔. จุทฺทสมวโคฺค</h2>
<h3>(๑๔๓) ๘. อพฺยากตกถา</h3>
<p> ทิฎฺฐิคตํ อพฺยากตนฺติ? อามนฺตาฯ วิปากาพฺยากตํ กิริยาพฺยากตํ รูปํ นิพฺพานํ จกฺขายตนํ…เป.… โผฎฺฐพฺพายตนนฺติ? น เหวํ วตฺตเพฺพ…เป.… ทิฎฺฐิคตํ  อพฺยากตนฺติ? อามนฺตาฯ ทิฎฺฐิคตสมฺปยุโตฺต ผโสฺส อพฺยากโตติ? น เหวํ วตฺตเพฺพ…เป.… ทิฎฺฐิคตํ อพฺยากตนฺติ? อามนฺตาฯ ทิฎฺฐิคตสมฺปยุตฺตา  เวทนา…เป.… สญฺญา…เป.… เจตนา…เป.… จิตฺตํ อพฺยากตนฺติ? น เหวํ วตฺตเพฺพ…เป.…ฯ</p>


<p>ทิฎฺฐิคตสมฺปยุโตฺต  ผโสฺส อกุสโลติ? อามนฺตาฯ ทิฎฺฐิคตํ อกุสลนฺติ? น เหวํ วตฺตเพฺพ…เป.… ทิฎฺฐิคตสมฺปยุตฺตา เวทนา สญฺญา เจตนา จิตฺตํ อกุสลนฺติ? อามนฺตาฯ ทิฎฺฐิคตํ อกุสลนฺติ? น เหวํ วตฺตเพฺพ…เป.…ฯ</p>


<p> ทิฎฺฐิคตํ อพฺยากตนฺติ? อามนฺตาฯ อผลํ อวิปากนฺติ? น เหวํ วตฺตเพฺพ…เป.… นนุ สผลํ สวิปากนฺติ? อามนฺตาฯ หญฺจิ สผลํ สวิปากํ, โน จ วต เร วตฺตเพฺพ – ‘‘ทิฎฺฐิคตํ อพฺยากต’’นฺติฯ</p>


<p>ทิฎฺฐิคตํ อพฺยากตนฺติ? อามนฺตาฯ นนุ มิจฺฉาทิฎฺฐิปรมานิ วชฺชานิ  วุตฺตานิ ภควตาติ? อามนฺตาฯ หญฺจิ มิจฺฉาทิฎฺฐิปรมานิ วชฺชานิ วุตฺตานิ ภควตา, โน จ วต เร วตฺตเพฺพ – ‘‘ทิฎฺฐิคตํ อพฺยากต’’นฺติฯ</p>


<p>ทิฎฺฐิคตํ  อพฺยากตนฺติ? อามนฺตาฯ นนุ วุตฺตํ ภควตา – ‘‘มิจฺฉาทิฎฺฐิ โข, วจฺฉ, อกุสลา , สมฺมาทิฎฺฐิ กุสลา’’  ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ทิฎฺฐิคตํ อพฺยากต’’นฺติฯ</p>


<p>ทิฎฺฐิคตํ อพฺยากตนฺติ? อามนฺตาฯ นนุ  วุตฺตํ ภควตา – ‘‘มิจฺฉาทิฎฺฐิสฺส โข อหํ, ปุณฺณ, ทฺวินฺนํ คตีนํ อญฺญตรํ คติํ วทามิ – นิรยํ วา ติรจฺฉานโยนิํ วา’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ทิฎฺฐิคตํ อพฺยากต’’นฺติฯ</p>


<p> น  วตฺตพฺพํ – ‘‘ทิฎฺฐิคตํ อพฺยากต’’นฺติ? อามนฺตาฯ นนุ วุตฺตํ ภควตา – ‘‘‘สสฺสโต โลโก’ติ โข, วจฺฉ, อพฺยากตเมตํ, ‘อสสฺสโต โลโก’ติ โข, วจฺฉ, อพฺยากตเมตํ, ‘อนฺตวา โลโก’ติ โข, วจฺฉ, อพฺยากตเมตํ, ‘อนนฺตวา โลโก’ติ โข, วจฺฉ…เป.… ‘ตํ ชีวํ ตํ สรีร’นฺติ โข, วจฺฉ…เป.… ‘อญฺญํ ชีวํ อญฺญํ สรีร’นฺติ โข , วจฺฉ…เป.… ‘โหติ ตถาคโต ปรํ มรณา’ติ โข, วจฺฉ…เป.… ‘น โหติ ตถาคโต ปรํ มรณา’ติ โข, วจฺฉ…เป.… ‘โหติ จ น จ โหติ ตถาคโต ปรํ มรณา’ติ โข, วจฺฉ…เป.… ‘เนว โหติ น น โหติ ตถาคโต ปรํ มรณา’ติ โข, วจฺฉ, อพฺยากตเมต’’นฺติ ! อเตฺถว สุตฺตโนฺตติ? อามนฺตาฯ เตน หิ ทิฎฺฐิคตํ อพฺยากตนฺติฯ</p>


<p>ทิฎฺฐิคตํ อพฺยากตนฺติ? อามนฺตาฯ นนุ วุตฺตํ ภควตา – ‘‘มิจฺฉาทิฎฺฐิกสฺส, ภิกฺขเว, ปุริสปุคฺคลสฺส ยเญฺจว กายกมฺมํ ยถาทิฎฺฐิสมตฺตํ สมาทินฺนํ, ยญฺจ วจีกมฺมํ…เป.… ยญฺจ มโนกมฺมํ, ยา จ เจตนา, ยา จ ปตฺถนา, โย จ ปณิธิ, เย จ สงฺขารา, สเพฺพ เต ธมฺมา อนิฎฺฐาย อกนฺตาย อมนาปาย อหิตาย ทุกฺขาย สํวตฺตนฺตี’’ติ ! อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘ทิฎฺฐิคตํ อพฺยากต’’นฺติฯ</p>

</p>


<h2>๑๔. จุทฺทสมวโคฺค</h2>
<h3>(๑๔๔) ๙. อปริยาปนฺนกถา</h3>
<p> ทิฎฺฐิคตํ    อปริยาปนฺนนฺติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ, สกทาคามิมโคฺค สกทาคามิผลํ, อนาคามิมโคฺค อนาคามิผลํ, อรหตฺตมโคฺค อรหตฺตผลํ, สติปฎฺฐานํ สมฺมปฺปธานํ อิทฺธิปาโท อินฺทฺริยํ พลํ โพชฺฌโงฺคติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ทิฎฺฐิคตํ อปริยาปนฺน’’นฺติ? อามนฺตาฯ ปุถุชฺชโน ‘‘กาเมสุ วีตราโค’’ติ วตฺตโพฺพติ? อามนฺตาฯ ‘‘วิคตทิฎฺฐิโย’’ติ วตฺตโพฺพติ? น เหวํ วตฺตเพฺพฯ เตน หิ ทิฎฺฐิคตํ อปริยาปนฺนนฺติฯ</p>

</p>

</p>


<p>ตสฺสุทฺทานํ –</p>


<p>อกุสลมูลํ  ปฎิสนฺทหติ กุสลมูลํ, กุสลมูลํ ปฎิสนฺทหติ อกุสลมูลํ, สฬายตนํ ฉวิญฺญาณกายา, อริยรูปํ มหาภูตานํ อุปาทาย, เสฺวว อนุสโย ตํ ปริยุฎฺฐานํ, ปริยุฎฺฐานํ จิตฺตวิปฺปยุตฺตํ, ยถาธาตุ ตเญฺญว อนุเสติ, ทิฎฺฐิคตํ อพฺยากตํ, ทิฎฺฐิคตํ อปริยาปนฺนนฺติฯ</p>





