<h1>๘. นาคสมาลวโคฺค</h1>
<h3>๑. นาคสมาลเตฺถรอปทานํ</h3>
<ol>
<li>
‘‘อปาฎลิํ  
  
  
อหํ ปุปฺผํ, อุชฺฌิตํ สุมหาปเถ;  
  
ถูปมฺหิ อภิโรเปสิํ, สิขิโน โลกพนฺธุโนฯ  
</li>
  
<li>
‘‘เอกตฺติํเส อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ถูปปูชายิทํ ผลํฯ  
</li>
  
<li>
‘‘อิโต ปนฺนรเส กเปฺป, ภูมิโย  
ปุปฺผิโย (สฺยา.)  
นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา นาคสมาโล เถโร อิมา คาถาโย อภาสิตฺถาติฯ
</ol></p>

</p>


<h3>๒. ปทสญฺญกเตฺถรอปทานํ</h3>
<ol>
<li>
‘‘อกฺกนฺตญฺจ  
ปทํ ทิสฺวา, ติสฺสสฺสาทิจฺจพนฺธุโน;  
  
หโฎฺฐ หเฎฺฐน จิเตฺตน, ปเท จิตฺตํ ปสาทยิํฯ  
</li>
  
<li>
‘‘เทฺวนวุเต อิโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, ปทสญฺญายิทํ ผลํฯ  
</li>
  
<li>
‘‘อิโต สตฺตมเก กเปฺป, สุเมโธ นาม ขตฺติโย;  
  
สตฺตรตนสมฺปโนฺน, จกฺกวตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปทสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๓. พุทฺธสญฺญกเตฺถรอปทานํ</h3>
<ol>
<li>
‘‘ทุมเคฺค  
  
  
ปํสุกูลิกํ, ลคฺคํ ทิสฺวาน สตฺถุโน;  
  
ตโต ตมญฺชลิํ กตฺวา, ปํสุกูลํ อวนฺทหํฯ  
</li>
  
<li>
‘‘เทฺวนวุเต อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, พุทฺธสญฺญายิทํ ผลํฯ  
</li>
  
<li>
‘‘อิโต  
จตุตฺถเก กเปฺป, ทุมสาโรสิ ขตฺติโย;  
  
จาตุรโนฺต วิชิตาวี, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา พุทฺธสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๔. ภิสาลุวทายกเตฺถรอปทานํ</h3>
<ol>
<li>
‘‘กานนํ วนโมคยฺห, วสามิ วิปิเน อหํ;  
  
วิปสฺสิํ อทฺทสํ พุทฺธํ, อาหุตีนํ ปฎิคฺคหํฯ  
</li>
  
<li>
‘‘ภิสาลุวญฺจ ปาทาสิํ, อุทกํ หตฺถโธวนํ;  
  
วนฺทิตฺวา สิรสา ปาเท, ปกฺกามิ อุตฺตรามุโขฯ  
</li>
  
<li>
‘‘เอกนวุติโต กเปฺป, ภิสาลุวมทํ ตทา;  
  
ทุคฺคติํ นาภิชานามิ, ปุญฺญกมฺมสฺสิทํ ผลํฯ  
</li>
  
<li>
‘‘อิโต ตติยเก กเปฺป, ภิสสมฺมตขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ  สุทํ อายสฺมา ภิสาลุวทายโก เถโร อิมา คาถาโย อภาสิตฺถาติฯ
</ol></p>

</p>

</p>


<h3>๕. เอกสญฺญกเตฺถรอปทานํ</h3>
<ol>
<li>
‘‘ขโณฺฑ  
  
  
นามาสิ นาเมน, วิปสฺสิสฺสคฺคสาวโก;  
  
เอกา ภิกฺขา มยา ทินฺนา, โลกาหุติปฎิคฺคเหฯ  
</li>
  
<li>
‘‘เตน จิตฺตปฺปสาเทน, ทฺวิปทินฺท นราสภ;  
  
ทุคฺคติํ นาภิชานามิ, เอกภิกฺขายิทํ ผลํฯ  
</li>
  
<li>
‘‘จตฺตาลีสมฺหิโต กเปฺป, วรุโณ นาม ขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา เอกสญฺญโก เถโร อิมา คาถาโย อภาสิตฺถาติฯ
</ol></p>

</p>


<h3>๖. ติณสนฺถรทายกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร, มหาชาตสฺสโร อหุ;  
  
สตปเตฺตหิ สญฺฉโนฺน, นานาสกุณมาลโยฯ  
</li>
  
<li>
‘‘ตมฺหิ  
นฺหตฺวา จ ปิตฺวา  
ปีตฺวา (สี. สฺยา.)  
จ, อวิทูเร วสามหํ;  
  
อทฺทสํ สมณานคฺคํ, คจฺฉนฺตํ อนิลญฺชเสฯ  
</li>
  
<li>
‘‘มม สงฺกปฺปมญฺญาย, สตฺถา โลเก อนุตฺตโร;  
  
อพฺภโต โอรุหิตฺวาน, ภูมิยํฐาสิ ตาวเทฯ  
</li>
  
<li>
‘‘วิสาเณน  
ลายเนน (สฺยา.)  
ติณํ คยฺห, นิสีทนมทาสหํ;  
  
นิสีทิ ภควา ตตฺถ, ติโสฺส โลกคฺคนายโกฯ  
</li>
  
<li>
‘‘สกํ จิตฺตํ ปสาเทตฺวา, อวนฺทิ โลกนายกํ;  
  
ปฎิกุฎิโก  
อุกฺกุฎิโก (สฺยา. ก.)  
อปสกฺกิํ, นิชฺฌายโนฺต มหามุนิํฯ  
</li>
  
<li>
‘‘เตน จิตฺตปฺปสาเทน, นิมฺมานํ อุปปชฺชหํ;  
  
ทุคฺคติํ นาภิชานามิ, สนฺถรสฺส อิทํ ผลํฯ  
</li>
  
<li>
‘‘อิโต  
  
ทุติยเก กเปฺป, มิค  
มิตฺต (สฺยา.)  
สมฺมตขตฺติโย;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติณสนฺถรทายโก เถโร อิมา คาถาโย อภาสิตฺถาติฯ
</ol></p>

</p>


<h3>๗. สูจิทายกเตฺถรอปทานํ</h3>
<ol>
<li>
‘‘ติํสกปฺปสหสฺสมฺหิ, สมฺพุโทฺธ โลกนายโก;  
  
สุเมโธ นาม นาเมน, พาตฺติํสวรลกฺขโณฯ  
</li>
  
<li>
‘‘ตสฺส  
กญฺจนวณฺณสฺส, ทฺวิปทินฺทสฺส ตาทิโน;  
  
ปญฺจ สูจี มยา ทินฺนา, สิพฺพนตฺถาย จีวรํฯ  
</li>
  
<li>
‘‘เตเนว สูจิทาเนน, นิปุณตฺถวิปสฺสกํ;  
  
ติกฺขํ ลหุญฺจ ผาสุญฺจ, ญาณํ เม อุทปชฺชถฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘ทฺวิปทาธิปตี นาม, ราชาโน จตุโร อหุํ;  
  
สตฺตรตนสมฺปนฺนา, จกฺกวตฺตี มหพฺพลาฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา สูจิทายโก เถโร อิมา คาถาโย อภาสิตฺถาติฯ
</ol></p>

</p>


<h3>๘. ปาฎลิปุปฺผิยเตฺถรอปทานํ</h3>
<ol>
<li>
‘‘สุวณฺณวณฺณํ สมฺพุทฺธํ, คจฺฉนฺตํ อนฺตราปเณ;  
  
กญฺจนคฺฆิยสงฺกาสํ, พาตฺติํสวรลกฺขณํฯ  
</li>
  
<li>
‘‘เสฎฺฐิปุโตฺต  
ตทา อาสิํ, สุขุมาโล สุเขธิโต;  
  
อุจฺฉเงฺค ปาฎลิปุปฺผํ, กตฺวาน  
กตฺวา ตํ (สี. สฺยา.)  
อภิสํหริํฯ  
</li>
  
<li>
‘‘หโฎฺฐ  
  
หเฎฺฐน จิเตฺตน, ปุเปฺผหิ อภิปูชยิํ;  
  
ติสฺสํ โลกวิทุํ นาถํ, นรเทวํ นมสฺสหํฯ  
</li>
  
<li>
‘‘เทฺวนวุเต  
อิโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, ปุปฺผปูชายิทํ ผลํฯ  
</li>
  
<li>
‘‘อิโต เตสฎฺฐิกปฺปมฺหิ, อภิสมฺมตนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ปาฎลิปุปฺผิโย เถโร อิมา คาถาโย อภาสิตฺถาติฯ
</ol></p>

</p>


<h3>๙. ฐิตญฺชลิยเตฺถรอปทานํ</h3>
<ol>
<li>
‘‘มิคลุโทฺท ปุเร อาสิํ, อรเญฺญ กานเน อหํ;  
  
ตตฺถ อทฺทสํ  
ตตฺถทฺทสาสิํ (สี. สฺยา.)  
สมฺพุทฺธํ, พาตฺติํสวรลกฺขณํฯ  
</li>
  
<li>
‘‘ตตฺถาหํ อญฺชลิํ กตฺวา, ปกฺกามิํ ปาจินามุโข;  
  
อวิทูเร นิสินฺนสฺส, นิยเก ปณฺณสนฺถเรฯ  
</li>
  
<li>
‘‘ตโต เม อสนีปาโต, มตฺถเก นิปตี ตทา;  
  
โสหํ มรณกาลมฺหิ, อกาสิํ ปุนรญฺชลิํฯ  
</li>
  
<li>
‘‘เทฺวนวุเต  
อิโต กเปฺป, อญฺชลิํ อกริํ ตทา;  
  
ทุคฺคติํ นาภิชานามิ, อญฺชลิสฺส อิทํ ผลํฯ  
</li>
  
<li>
‘‘จตุปณฺณาสกปฺปมฺหิ, มิคเกตุสนามโก;  
  
สตฺตรตนสมฺปโนฺน, จกฺกวตฺตี มหพฺพโลฯ  
</li>
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ฐิตญฺชลิโย เถโร อิมา คาถาโย อภาสิตฺถาติฯ
</ol></p>

</p>


<h3>๑๐. ติปทุมิยเตฺถรอปทานํ</h3>
<ol>
<li>
‘‘ปทุมุตฺตโร  
  
นาม ชิโน, สพฺพธมฺมาน ปารคู;  
  
ทโนฺต ทนฺตปริวุโต, นครา นิกฺขมี ตทาฯ  
</li>
  
<li>
‘‘นคเร  
หํสวติยํ, อโหสิํ มาลิโก ตทา;  
  
ยํ ตตฺถ อุตฺตมํ โตณิ, ปทฺมปุปฺผานิ  
อุตฺตมํ ปุปฺผํ, ตีณิ ปุปฺผานิ (สี.)  
อคฺคหิํฯ  
</li>
  
<li>
‘‘อทฺทสํ วิรชํ พุทฺธํ, ปฎิมคฺคนฺตราปเณ;  
  
สห  
โสหํ (สี.)  
ทิสฺวาน สมฺพุทฺธํ, เอวํ จิเนฺตสหํ ตทาฯ  
</li>
  
<li>
‘‘กิํ เม อิเมหิ ปุเปฺผหิ, รโญฺญ อุปนิเตหิ เม;  
  
คามํ วา คามเขตฺตํ วา, สหสฺสํ วา ลเภยฺยหํฯ  
</li>
  
<li>
‘‘อทนฺตทมนํ  
วีรํ, สพฺพสตฺตสุขาวหํ;  
  
โลกนาถํ ปูชยิตฺวา, ลจฺฉามิ อมตํ ธนํฯ  
</li>
  
<li>
‘‘เอวาหํ จินฺตยิตฺวาน, สกํ จิตฺตํ ปสาทยิํ;  
  
ตีณิ โลหิตเก คยฺห, อากาเส อุกฺขิปิํ ตทาฯ  
</li>
  
<li>
‘‘มยา อุกฺขิตฺตมตฺตมฺหิ, อากาเส ปตฺถริํสุ เต;  
  
ธาริํสุ มตฺถเก ตตฺถ, อุทฺธํวณฺฎา อโธมุขาฯ  
</li>
  
<li>
‘‘เย เกจิ มนุชา ทิสฺวา, อุกฺกุฎฺฐิํ สมฺปวตฺตยุํ;  
  
เทวตา อนฺตลิกฺขมฺหิ, สาธุการํ ปวตฺตยุํฯ  
</li>
  
<li>
‘‘อเจฺฉรํ โลเก อุปฺปนฺนํ, พุทฺธเสฎฺฐสฺส วาหสา;  
  
สเพฺพ ธมฺมํ สุณิสฺสาม, ปุปฺผานํ วาหสา มยํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
วีถิยญฺหิ ฐิโต สโนฺต, อิมา คาถา อภาสถฯ  
</li>
  
<li>
‘‘‘โย โส พุทฺธํ อปูเชสิ, รตฺตปเทฺมหิ  
รตฺตปทุเมหิ (สี. สฺยา.)  
มาณโว;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘ติํสกปฺปสหสฺสานิ, เทวโลเก รมิสฺสติ;  
  
ติํสกปฺปานิ  
ติํสกฺขตฺตุญฺจ (สฺยา.)  
เทวิโนฺท, เทวรชฺชํ กริสฺสติฯ  
</li>
  
<li>
‘‘‘มหาวิตฺถาริกํ  
นาม, พฺยมฺหํ เหสฺสติ ตาวเท;  
  
ติโยชนสตุพฺพิทฺธํ, ทิยฑฺฒสตวิตฺถตํฯ  
</li>
  
<li>
‘‘‘จตฺตาริสตสหสฺสานิ  
, นิยฺยูหา จ สุมาปิตา;  
  
กูฎาคารวรูเปตา, มหาสยนมณฺฑิตาฯ  
</li>
  
<li>
‘‘‘โกฎิสตสหสฺสิโย  
  
, ปริวาเรสฺสนฺติ อจฺฉรา;  
  
กุสลา นจฺจคีตสฺส, วาทิเตปิ ปทกฺขิณาฯ  
</li>
  
<li>
‘‘‘เอตาทิเส พฺยมฺหวเร, นารีคณสมากุเล;  
  
วสฺสิสฺสติ ปุปฺผวโสฺส, ทิโพฺพ  
ปท (ก.)  
โลหิตโก สทาฯ  
</li>
  
<li>
‘‘‘ภิตฺติขีเล นาคทเนฺต, ทฺวารพาหาย โตรเณ;  
  
จกฺกมตฺตา โลหิตกา, โอลมฺพิสฺสนฺติ ตาวเทฯ  
</li>
  
<li>
‘‘‘ปเตฺตน ปตฺตสญฺฉเนฺน, อโนฺตพฺยมฺหวเร อิมํ;  
  
อตฺถริตฺวา ปารุปิตฺวา, ตุวฎฺฎิสฺสนฺติ ตาวเทฯ  
</li>
  
<li>
‘‘‘ภวนํ ปริวาเรตฺวา, สมนฺตา สตโยชเน;  
  
เตปิ ปทฺมา  
เต วิสุทฺธา (สี. สฺยา.)  
โลหิตกา, ทิพฺพคนฺธํ ปวายเรฯ  
</li>
  
<li>
‘‘‘ปญฺจสตฺตติกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ วิปุลํ, คณนาโต อสงฺขิยํฯ  
</li>
  
<li>
‘‘‘สมฺปตฺติโย ทุเว ภุตฺวา, อนีติ อนุปทฺทโว;  
  
สมฺปเตฺต ปริโยสาเน, นิพฺพานํ ปาปุณิสฺสติ’  
ผสฺสยิสฺสติ (สี.), ปสฺสยิสฺสติ (ก.)  
ฯ  
</li>
  
<li>
‘‘สุทิโฎฺฐ วต เม พุโทฺธ, วาณิชฺชํ สุปโยชิตํ;  
  
ปทฺมานิ ตีณิ ปูเชตฺวา, อนุโภสิํ ติสมฺปทา  
อนุภูยนฺติ สมฺปทา (ก.)  
ฯ  
</li>
  
<li>
‘‘อชฺช เม ธมฺมปฺปตฺตสฺส, วิปฺปมุตฺตสฺส สพฺพโส;  
  
สุปุปฺผิตํ โลหิตกํ, ธารยิสฺสติ มตฺถเกฯ  
</li>
  
<li>
‘‘มม กมฺมํ กเถนฺตสฺส, ปทุมุตฺตรสตฺถุโน;  
  
สตปาณสหสฺสานํ, ธมฺมาภิสมโย อหุฯ  
</li>
  
<li>
‘‘สตสหสฺสิโต  
กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, ติปทุมานิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘ปฎิสมฺภิทา  
  
จตโสฺส…เป.… กตํ พุทฺธสฺส สาสนํ’’ฯ  
  
<p>อิตฺถํ สุทํ อายสฺมา ติปทุมิโย เถโร อิมา คาถาโย อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
นาคสมาโล ปทสญฺญี, สญฺญกาลุวทายโก;  
  
เอกสญฺญี ติณสนฺถาโร, สูจิปาฎลิปุปฺผิโย;  
  
ฐิตญฺชลี ติปทุมี, คาถาโย ปญฺจสตฺตติฯ  
</p>
  
  
  
  
  