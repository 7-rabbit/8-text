<h1>๑. เอกกนิปาโต</h1>
<h2>๑. ปฐมวโคฺค</h2>
<h3>๑. โลภสุตฺตวณฺณนา</h3>
<p> อิทานิ    ติอาทินา นเยน ภควตา นิกฺขิตฺตสฺส สุตฺตสฺส วณฺณนาย โอกาโส อนุปฺปโตฺตฯ สา ปเนสา อตฺถวณฺณนา ยสฺมา สุตฺตนิเกฺขปํ วิจาเรตฺวา วุจฺจมานา ปากฎา โหติ, ตสฺมา สุตฺตนิเกฺขปํ ตาว วิจาเรสฺสามฯ จตฺตาโร หิ สุตฺตนิเกฺขปา – อตฺตชฺฌาสโย, ปรชฺฌาสโย, ปุจฺฉาวสิโก, อฎฺฐุปฺปตฺติโกติฯ ยถา หิ อเนกสตอเนกสหสฺสเภทานิปิ สุตฺตนฺตานิ สํกิเลสภาคิยาทิปฎฺฐานนเยน โสฬสวิธตํ นาติวตฺตนฺติ, เอวํ อตฺตชฺฌาสยาทิสุตฺตนิเกฺขปวเสน จตุพฺพิธตํ นาติวตฺตนฺตีติฯ ตตฺถ ยถา อตฺตชฺฌาสยสฺส อฎฺฐุปฺปตฺติยา จ ปรชฺฌาสยปุจฺฉาวสิเกหิ สทฺธิํ สํสคฺคเภโท สมฺภวติ อตฺตชฺฌาสโย จ ปรชฺฌาสโย จ, อตฺตชฺฌาสโย จ ปุจฺฉาวสิโก จ, อฎฺฐุปฺปตฺติโก จ ปรชฺฌาสโย จ, อฎฺฐุปฺปตฺติโก จ ปุจฺฉาวสิโก จาติ อชฺฌาสยปุจฺฉานุสนฺธิสมฺภวโต; เอวํ ยทิปิ อฎฺฐุปฺปตฺติยา อตฺตชฺฌาสเยนปิ สํสคฺคเภโท สมฺภวติ, อตฺตชฺฌาสยาทีหิ ปน ปุรโต ฐิเตหิ อฎฺฐุปฺปตฺติยา สํสโคฺค นตฺถีติ นิรวเสโส ปฎฺฐานนโย น สมฺภวติฯ ตทโนฺตคธตฺตา วา สมฺภวนฺตานํ เสสนิเกฺขปานํ มูลนิเกฺขปวเสน จตฺตาโร สุตฺตนิเกฺขปา วุตฺตาติ เวทิตพฺพํฯ</p>


<p>ตตฺรายํ วจนโตฺถ – นิกฺขิปียตีติ นิเกฺขโป, สุตฺตํ เอว นิเกฺขโป ฯ อถ วา นิกฺขิปนํ นิเกฺขโป, สุตฺตสฺส นิเกฺขโป สุตฺตนิเกฺขโป, สุตฺตเทสนาติ อโตฺถฯ อตฺตโน อชฺฌาสโย อตฺตชฺฌาสโย, โส อสฺส อตฺถิ การณภูโตติ  อตฺตโน อชฺฌาสโย เอตสฺสาติ วา อตฺตชฺฌาสโยฯ ปิ เอเสว นโยฯ ปุจฺฉาย วโสติ ปุจฺฉาวโสฯ โส เอตสฺส อตฺถีติ ฯ สุตฺตเทสนาย วตฺถุภูตสฺส อตฺถสฺส อุปฺปตฺติ อตฺถุปฺปตฺติ , อตฺถุปฺปตฺติ เอว อฎฺฐุปฺปตฺติ ถ-การสฺส ฐ-การํ กตฺวา, สา เอตสฺส อตฺถีติ   ฯ อถ วา นิกฺขิปียติ สุตฺตํ เอเตนาติ นิเกฺขโป, อตฺตชฺฌาสยาทิ เอวฯ เอตสฺมิํ ปน อตฺถวิกเปฺป อตฺตโน อชฺฌาสโย อตฺตชฺฌาสโยฯ ปเรสํ อชฺฌาสโย ปรชฺฌาสโยฯ ปุจฺฉียตีติ ปุจฺฉา, ปุจฺฉิตโพฺพ อโตฺถ, ปุจฺฉาวเสน ปวตฺตํ ธมฺมปฺปฎิคฺคาหกานํ วจนํ ปุจฺฉาวสํ, ตเทว นิเกฺขปสทฺทาเปกฺขาย ปุจฺฉาวสิโกติ ปุลฺลิงฺควเสน วุตฺตํฯ ตถา อฎฺฐุปฺปตฺติ เอว อฎฺฐุปฺปตฺติโกติ เอวเมตฺถ อโตฺถ เวทิตโพฺพฯ</p>


<p>อปิจ ปเรสํ อินฺทฺริยปริปากาทิการณนิรเปกฺขตฺตา อตฺตชฺฌาสยสฺส วิสุํ สุตฺตนิเกฺขปภาโว ยุโตฺต, เกวลํ อตฺตโน อชฺฌาสเยเนว ธมฺมตนฺติฐปนตฺถํ ปวตฺติตเทสนตฺตาฯ ปรชฺฌาสยปุจฺฉาวสิกานํ ปน ปเรสํ อชฺฌาสยปุจฺฉานํ เทสนาปวตฺติเหตุภูตานํ อุปฺปตฺติยํ ปวตฺติตานํ กถํ อฎฺฐุปฺปตฺติยํ อนวโรโธ, ปุจฺฉาวสิกฎฺฐุปฺปตฺติกานํ วา ปรชฺฌาสยานุโรเธน ปวตฺติตานํ กถํ ปรชฺฌาสเย อนวโรโธติ? น โจเทตพฺพเมตํฯ ปเรสญฺหิ อภินีหารปริปุจฺฉาทิวินิมุตฺตเสฺสว สุตฺตเทสนาการณุปฺปาทสฺส อฎฺฐุปฺปตฺติภาเวน คหิตตฺตา ปรชฺฌาสยปุจฺฉาวสิกานํ วิสุํ คหณํฯ ตถา หิ พฺรหฺมชาลธมฺมทายาทสุตฺตาทีนํ (ที. น. ๑.๑ อาทโย) วณฺณาวณฺณอามิสุปฺปาทาทิเทสนานิมิตฺตํ อฎฺฐุปฺปตฺติ วุจฺจติฯ ปเรสํ ปุจฺฉํ วินา อชฺฌาสยเมว นิมิตฺตํ กตฺวา เทสิโต ปรชฺฌาสโย, ปุจฺฉาวเสน เทสิโต ปุจฺฉาวสิโกติ ปากโฎยมโตฺถติฯ</p>


<p>ยานิ ภควา ปเรหิ อนชฺฌิโฎฺฐ เกวลํ อตฺตโน อชฺฌาสเยเนว กเถติ, เสยฺยถิทํ – อากเงฺขยฺยสุตฺตํ, ตุวฎฺฎกสุตฺตนฺติเอวมาทีนิ (สุ. นิ. ๙๒๑ อาทโย; ม. นิ. ๑.๖๔ อาทโย), เตสํ อตฺตชฺฌาสโย นิเกฺขโปฯ</p>


<p>ยานิ ปน ‘‘ปริปกฺกา โข ราหุลสฺส วิมุตฺติปริปาจนียา ธมฺมา, ยํนูนาหํ ราหุลํ อุตฺตริํ อาสวานํ ขเย วิเนยฺย’’นฺติ เอวํ ปเรสํ อชฺฌาสยํ ขนฺติํ อภินีหารํ พุชฺฌนภาวญฺจ โอโลเกตฺวา ปรชฺฌาสยวเสน กถิตานิ, เสยฺยถิทํ – ราหุโลวาทสุตฺตํ, ธมฺมจกฺกปฺปวตฺตนสุตฺตนฺติเอวมาทีนิ (ม. นิ. ๒.๑๐๗ อาทโย; ๓.๔๑๖ อาทโย; สํ. นิ. ๓.๕๙; มหาว. ๑๙-๒๐), เตสํ ปรชฺฌาสโย นิเกฺขโปฯ</p>


<p>ภควนฺตํ ปน  อุปสงฺกมิตฺวา เทวา มนุสฺสา จตโสฺส ปริสา จตฺตาโร วณฺณา จ ตถา ตถา ปญฺหํ ปุจฺฉนฺติ ‘‘โพชฺฌงฺคา โพชฺฌงฺคาติ, ภเนฺต, วุจฺจนฺติ, นีวรณา  นีวรณาติ วุจฺจนฺตี’’ติอาทินา , เอวํ ปุเฎฺฐน ภควตา ยานิ กถิตานิ โพชฺฌงฺคสํยุตฺตาทีนิ (สํ. นิ. ๕.๑๘๖) เตสํ ปุจฺฉาวสิโก นิเกฺขโปฯ</p>


<p>ยานิ ปน ตานิ อุปฺปนฺนํ การณํ ปฎิจฺจ กถิตานิ, เสยฺยถิทํ – ธมฺมทายาทํ, ปุตฺตมํสูปมํ, ทารุกฺขนฺธูปมนฺติเอวมาทีนิ (ม. นิ. ๑.๒๙; สํ. นิ. ๒.๖๓), เตสํ อฎฺฐุปฺปตฺติโก นิเกฺขโปฯ</p>


<p>เอวมิเมสุ จตูสุ สุตฺตนิเกฺขเปสุ อิมสฺส สุตฺตสฺส ปรชฺฌาสโย นิเกฺขโปฯ ปรชฺฌาสยวเสน เหตํ นิกฺขิตฺตํฯ เกสํ อชฺฌาสเยน? โลเภ อาทีนวทสฺสีนํ ปุคฺคลานํฯ เกจิ ปน ‘‘อตฺตชฺฌาสโย’’ติ วทนฺติฯ</p>


<p>ตตฺถ ติอาทีสุ สโทฺท อเตฺถว อญฺญเตฺถ ‘‘สสฺสโต อตฺตา จ โลโก จ, อิทเมว สจฺจํ โมฆมญฺญนฺติ อิเตฺถเก อภิวทนฺตี’’ติอาทีสุ (ม. นิ. ๓.๒๗)ฯ อตฺถิ เสเฎฺฐ ‘‘เจตโส เอโกทิภาว’’นฺติอาทีสุ (ที. นิ. ๑.๒๒๘; ปารา. ๑๑)ฯ อตฺถิ อสหาเย ‘‘เอโก วูปกโฎฺฐ’’ติอาทีสุ (ที. นิ. ๑.๔๐๕)ฯ อตฺถิ สงฺขายํ ‘‘เอโกว โข, ภิกฺขเว, ขโณ จ สมโย จ พฺรหฺมจริยวาสายา’’ติอาทีสุ (อ. นิ. ๘.๒๙)ฯ อิธาปิ สงฺขายเมว ทฎฺฐโพฺพฯ</p>


<p>-สโทฺท ปริยตฺติสจฺจสมาธิปญฺญาปกติปุญฺญาปตฺติสุญฺญตาเญยฺยสภาวาทีสุ ทิสฺสติฯ ตถา หิสฺส ‘‘อิธ ภิกฺขุ ธมฺมํ ปริยาปุณาตี’’ติอาทีสุ (อ. นิ. ๕.๗๓) ปริยตฺติ อโตฺถฯ ‘‘ทิฎฺฐธโมฺม’’ติอาทีสุ (ที. นิ. ๑.๒๙๙) สจฺจานิฯ ‘‘เอวํธมฺมา เต ภควโนฺต อเหสุ’’นฺติอาทีสุ (ที. นิ. ๒.๑๓; ๓.๑๔๒) สมาธิฯ ‘‘สจฺจํ ธโมฺม ธิติ จาโค, สเว เปจฺจ น โสจตี’’ติอาทีสุ (ชา. ๑.๑.๕๗) ปญฺญาฯ ‘‘ชาติธมฺมานํ, ภิกฺขเว, สตฺตานํ เอวํ อิจฺฉา อุปฺปชฺชตี’’ติอาทีสุ (ที. นิ. ๒.๓๙๘) ปกติฯ ‘‘ธโมฺม หเว รกฺขติ ธมฺมจาริ’’นฺติอาทีสุ  (ชา. ๑.๑๐.๑๐๒) ปุญฺญํฯ ‘‘ติณฺณํ ธมฺมานํ อญฺญตเรน วเทยฺย ปาราชิเกน วา สงฺฆาทิเสเสน วา ปาจิตฺติเยน วา’’ติอาทีสุ (ปารา. ๔๔๔) อาปตฺติฯ ‘‘ตสฺมิํ โข ปน สมเย ธมฺมา โหนฺตี’’ติอาทีสุ (ธ. ส. ๑๒๑) สุญฺญตาฯ ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถํ อาคจฺฉนฺตี’’ติอาทีสุ (มหานิ. ๑๕๖; จูฬนิ. โมฆราชมาณวปุจฺฉานิเทฺทส ๘๕) เญโยฺยฯ ‘‘กุสลา ธมฺมา อกุสลา ธมฺมา’’ติอาทีสุ (ธ. ส. ติกมาติกา ๑) สภาโว อโตฺถ ฯ อิธาปิ สภาโวฯ ตสฺมา  นฺติ เอกํ สํกิเลสสภาวนฺติ อธิปฺปาโยฯ เอโก จ โส ธโมฺม จาติ เอกธโมฺม, ตํ เอกธมฺมํฯ</p>


<p>ติ ภิกฺขู อาลปติฯ กิมตฺถํ ปน ภควา ธมฺมํ เทเสโนฺต ภิกฺขู อาลปติ, น ธมฺมเมว เทเสตีติ? สติชนนตฺถํฯ ภิกฺขู หิ อญฺญํ จิเนฺตนฺตาปิ ธมฺมํ ปจฺจเวกฺขนฺตาปิ กมฺมฎฺฐานํ มนสิ กโรนฺตาปิ นิสินฺนา โหนฺติฯ เต ปฐมํ อนาลปิตฺวา ธเมฺม เทสิยมาเน ‘‘อยํ เทสนา กิํนิทานา, กิํปจฺจยา’’ติ สลฺลเกฺขตุํ น สโกฺกนฺติฯ อาลปิเต ปน สติํ อุปฎฺฐเปตฺวา สลฺลเกฺขตุํ สโกฺกนฺติ, ตสฺมา สติชนนตฺถํ ‘‘ภิกฺขเว’’ติ อาลปติฯ เตน จ เตสํ ภิกฺขนสีลตาทิคุณโยคสิเทฺธน วจเนน หีนาธิกชนเสวิตํ วุตฺติํ ปกาเสโนฺต อุทฺธตทีนภาวนิคฺคหํ กโรติฯ ‘‘ภิกฺขเว’’ติ อิมินา กรุณาวิปฺผารโสมฺมหทยนยนนิปาตปุพฺพงฺคเมน วจเนน เต อตฺตโน มุขาภิมุเข กโรโนฺต เตน จ กเถตุกมฺยตาทีปเกน วจเนน เนสํ โสตุกมฺยตํ ชเนติฯ เตเนว จ สโมฺพธนเตฺถน สาธุกํ สวนมนสิกาเรปิ นิโยเชติฯ สาธุกํ สวนมนสิการายตฺตา หิ สาสนสมฺปตฺติฯ</p>


<p>อเญฺญสุปิ เทวมนุเสฺสสุ ปริสปริยาปเนฺนสุ วิชฺชมาเนสุ กสฺมา ภิกฺขู เอว อามเนฺตสีติ? เชฎฺฐเสฎฺฐาสนฺนสทาสนฺนิหิตภาวโตฯ สพฺพปริสสาธารณา หิ ภควโต ธมฺมเทสนา, ปริสาย จ เชฎฺฐา ภิกฺขู ปฐมุปฺปนฺนตฺตา, เสฎฺฐา อนคาริยภาวํ อาทิํ กตฺวา สตฺถุ จริยานุวิธายกตฺตา สกลสาสนปฎิคฺคาหกตฺตา จ, อาสนฺนา ตตฺถ นิสิเนฺนสุ สมีปวุตฺติยา, สทาสนฺนิหิตา สตฺถุสนฺติกาวจรตฺตาฯ อปิจ เต ธมฺมเทสนาย ภาชนํ  ยถานุสิฎฺฐํ ปฎิปตฺติสพฺภาวโต, วิเสสโต จ เอกเจฺจ ภิกฺขู สนฺธาย อยํ เทสนาติ เต เอว อาลปิฯ</p>


<p>ติ เอตฺถ  นาม ตทงฺคปฺปหานํ, วิกฺขมฺภนปฺปหานํ, สมุเจฺฉทปฺปหานํ, ปฎิปฺปสฺสทฺธิปฺปหานํ, นิสฺสรณปฺปหานนฺติ ปญฺจวิธํฯ ตตฺถ ยํ ทีปาโลเกเนว ตมสฺส ปฎิปกฺขภาวโต อโลภาทีหิ โลภาทิกสฺส, นามรูปปริเจฺฉทาทิวิปสฺสนาญาเณหิ ตสฺส ตสฺส อนตฺถสฺส ปหานํฯ เสยฺยถิทํ – ปริจฺจาเคน โลภาทิมลสฺส, สีเลน ปาณาติปาตาทิทุสฺสีลฺยสฺส, สทฺธาทีหิ อสฺสทฺธิยาทิกสฺส, นามรูปววตฺถาเนน สกฺกายทิฎฺฐิยา, ปจฺจยปริคฺคเหน อเหตุวิสมเหตุทิฎฺฐีนํ, ตเสฺสว อปรภาเคน กงฺขาวิตรเณน กถํกถีภาวสฺส, กลาปสมฺมสเนน ‘‘อหํ  มมา’’ติ คาหสฺส, มคฺคามคฺคววตฺถาเนน อมเคฺค มคฺคสญฺญาย, อุทยทสฺสเนน อุเจฺฉททิฎฺฐิยา, วยทสฺสเนน สสฺสตทิฎฺฐิยา, ภยทสฺสเนน สภเยสุ อภยสญฺญาย, อาทีนวทสฺสเนน อสฺสาทสญฺญาย, นิพฺพิทานุปสฺสเนน อภิรติสญฺญาย, มุจฺจิตุกมฺยตาญาเณน  อมุจฺจิตุกมฺยตาย อุเปกฺขาญาเณน อนุเปกฺขาย, อนุโลเมน ธมฺมฎฺฐิติยา, นิพฺพาเนน ปฎิโลมภาวสฺส, โคตฺรภุนา สงฺขารนิมิตฺตคฺคาหสฺส ปหานํ, เอตํ  นามฯ</p>


<p>ยํ ปน อุปจารปฺปนาเภเทน สมาธินา ปวตฺติภาวนิวารณโต ฆฎปฺปหาเรเนว อุทกปิเฎฺฐ เสวาลสฺส เตสํ เตสํ นีวรณาทิธมฺมานํ ปหานํ, เอตํ  นามฯ ยํ จตุนฺนํ อริยมคฺคานํ ภาวิตตฺตา ตํตํมคฺควโต อตฺตโน สนฺตาเน ‘‘ทิฎฺฐิคตานํ ปหานายา’’ติอาทินา (ธ. ส. ๒๗๗; วิภ. ๖๒๘) นเยน วุตฺตสฺส สมุทยปกฺขิยสฺส กิเลสคณสฺส อจฺจนฺตํ อปฺปวตฺติภาเวน สมุจฺฉินฺทนํ, อิทํ  นามฯ ยํ ปน ผลกฺขเณ ปฎิปฺปสฺสทฺธตฺตํ กิเลสานํ, เอตํ  นามฯ ยํ ปน สพฺพสงฺขตนิสฺสฎตฺตา ปหีนสพฺพสงฺขตํ นิพฺพานํ, เอตํ  นามฯ เอวํ ปญฺจวิเธ ปหาเน อนาคามิกภาวกรสฺส ปหานสฺส อธิเปฺปตตฺตา อิธ สมุเจฺฉทปฺปหานนฺติ เวทิตพฺพํฯ ตสฺมา ติ ปริจฺจชถ, สมุจฺฉินฺทถาติ อโตฺถฯ</p>


<p>นฺติ ภควา อตฺตานํ นิทฺทิสติฯ ติ อยํ สโทฺท ปจฺจตฺตอุปโยคกรณสามิวจนปทปูรณสมฺปทาเนสุ  ทิสฺสติฯ ตถา หิ ‘‘กจฺจิ, ปน โว อนุรุทฺธา, สมคฺคา สโมฺมทมานา’’ติอาทีสุ (ม. นิ. ๑.๓๒๖) ปจฺจเตฺต อาคโตฯ ‘‘คจฺฉถ, ภิกฺขเว, ปณาเมมิ โว’’ติอาทีสุ (ม. นิ. ๒.๑๕๗) อุปโยเคฯ ‘‘น โว มม สนฺติเก วตฺถพฺพ’’นฺติอาทีสุ (ม. นิ. ๒.๑๕๗) กรเณฯ ‘‘สเพฺพสํ โว, สาริปุตฺต, สุภาสิต’’นฺติอาทีสุ (ม. นิ. ๑.๓๔๕) สามิวจเนฯ ‘‘เย หิ โว อริยา ปริสุทฺธกายกมฺมนฺตา’’ติอาทีสุ (ม. นิ. ๑.๓๕) ปทปูรเณฯ ‘‘วนปตฺถปริยายํ โว, ภิกฺขเว, เทเสสฺสามี’’ติอาทีสุ (ม. นิ. ๑.๑๙๐) สมฺปทาเนฯ อิธาปิ สมฺปทาเน เอว ทฎฺฐโพฺพฯ</p>


<p>ติ ปฎิภูฯ โส หิ ธารณกํ ปฎิจฺจ ธนิกสฺส, ธนิกํ ปฎิจฺจ ธารณกสฺส ปฎินิธิภูโต ธนิกสนฺตกสฺส ตโต หรณาทิสงฺขาเตน ภุญฺชเนน  โภโคติ ปฎิโภโค, ปฎิโภโค เอว ปาฎิโภโคฯ ติ อนาคามิภาวตฺถายฯ ปฎิสนฺธิคฺคหณวเสน หิ กามภวสฺส อนาคมนโต อนาคามีฯ โย ยสฺส ธมฺมสฺส อธิคเมน อนาคามีติ วุจฺจติ, สผโล โส ตติยมโคฺค อนาคามิตา นามฯ อิติ ภควา เวเนยฺยทมนกุสโล เวเนยฺยชฺฌาสยานุกูลํ ตติยมคฺคาธิคมํ ลหุนา อุปาเยน เอกธมฺมปูรณตามเตฺตน ถิรํ กตฺวา ทเสฺสสิ  ยถา ตํ สมฺมาสมฺพุโทฺธฯ ภินฺนภูมิกาปิ หิ ปฎิฆสํโยชนาทโย ตติยมคฺควชฺฌา กิเลสา กามราคปฺปหานํ นาติวตฺตนฺตีติฯ</p>


<p>กสฺมา ปเนตฺถ ภควา อตฺตานํ ปาฎิโภคภาเว ฐเปสิ? เตสํ ภิกฺขูนํ อนาคามิมคฺคาธิคมาย อุสฺสาหชนนตฺถํฯ ปสฺสติ หิ ภควา ‘‘มยา ‘เอกธมฺมํ, ภิกฺขเว, ปชหถ, อหํ โว ปาฎิโภโค อนาคามิตายา’ติ วุเตฺต อิเม ภิกฺขู อทฺธา ตํ เอกธมฺมํ ปหาย สกฺกา ตติยภูมิํ สมธิคนฺตุํ, ยโต ธมฺมสฺสามิ ปฐมมาห ‘อหํ ปาฎิโภโค’ติ อุสฺสาหชาตา ตทตฺถาย ปฎิปชฺชิตพฺพํ มญฺญิสฺสนฺตี’’ติฯ ตสฺมา อุสฺสาหชนนตฺถํ อนาคามิตาย เตสํ ภิกฺขูนํ อตฺตานํ ปาฎิโภคภาเว ฐเปสิฯ</p>


<p>นฺติ เอตฺถ นฺติ ปุจฺฉาวจนํฯ ปุจฺฉา จ นาเมสา ปญฺจวิธา – อทิฎฺฐโชตนาปุจฺฉา, ทิฎฺฐสํสนฺทนาปุจฺฉา, วิมติเจฺฉทนาปุจฺฉา, อนุมติปุจฺฉา , กเถตุกมฺยตาปุจฺฉาติฯ ตตฺถ ปกติยา ลกฺขณํ อญฺญาตํ โหติ อทิฎฺฐํ อตุลิตํ อตีริตํ อวิภูตํ อวิภาวิตํ, ตสฺส ญาณาย ทสฺสนาย ตุลนาย ตีรณาย วิภูตตฺถาย วิภาวนตฺถาย ปญฺหํ ปุจฺฉติ, อยํ ฯ ปกติยา ลกฺขณํ ญาตํ โหติ ทิฎฺฐํ ตุลิตํ ตีริตํ วิภูตํ วิภาวิตํฯ โส อเญฺญหิ ปณฺฑิเตหิ สทฺธิํ สํสนฺทนตฺถาย ปญฺหํ ปุจฺฉติ, อยํ ฯ ปกติยา สํสยปกฺขโนฺท โหติ วิมติปกฺขโนฺท เทฺวฬฺหกชาโต – ‘‘เอวํ นุ โข, น นุ โข, กิํ นุ โข, กถํ นุ โข’’ติ, โส วิมติเจฺฉทนตฺถาย ปญฺหํ ปุจฺฉติ, อยํ ฯ ภควา หิ อนุมติคฺคหณตฺถํ ปญฺหํ ปุจฺฉติ – ‘‘ตํ กิํ มญฺญถ, ภิกฺขเว, รูปํ นิจฺจํ วา อนิจฺจํ วา’’ติอาทินา (สํ. นิ. ๓.๕๙; มหาว. ๒๑), อยํ ฯ ภควา ภิกฺขูนํ กเถตุกมฺยตาย ปญฺหํ ปุจฺฉติ – ‘‘จตฺตาโรเม, ภิกฺขเว, อาหารา ภูตานํ  วา สตฺตานํ ฐิติยา สมฺภเวสีนํ วา อนุคฺคหายฯ กตเม จตฺตาโร’’ติ (สํ. นิ. ๒.๑๑) อยํ ฯ</p>


<p>ตตฺถ ปุริมา ติโสฺส ปุจฺฉา พุทฺธานํ นตฺถิฯ กสฺมา? ตีสุ หิ อทฺธาสุ กิญฺจิ สงฺขตํ อทฺธาวิมุตฺตํ วา อสงฺขตํ สมฺมาสมฺพุทฺธานํ อทิฎฺฐํ อตุลิตํ อตีริตํ อวิภูตํ อวิภาวิตํ นาม นตฺถิฯ เตน เนสํ อทิฎฺฐโชตนาปุจฺฉา นตฺถิฯ ยํ ปน เตหิ อตฺตโน ญาเณน ปฎิวิทฺธํ, ตสฺส อเญฺญน สมเณน วา พฺราหฺมเณน วา เทเวน วา มาเรน วา พฺรหฺมุนา วา สทฺธิํ สํสนฺทนกิจฺจํ นตฺถิ, เตน เนสํ ทิฎฺฐสํสนฺทนาปุจฺฉาปิ นตฺถิฯ ยสฺมา ปน พุทฺธา ภควโนฺต อกถํกถี  ติณฺณวิจิกิจฺฉา สพฺพธเมฺมสุ วิคตสํสยา, เตน เนสํ วิมติเจฺฉทนาปุจฺฉาปิ นตฺถิฯ อิตรา ปน เทฺว ปุจฺฉา อตฺถิ, ตาสุ อยํ กเถตุกมฺยตาปุจฺฉาติ เวทิตพฺพาฯ</p>


<p>อิทานิ ตาย ปุจฺฉาย ปุฎฺฐมตฺถํ สรูปโต ทเสฺสโนฺต นฺติอาทิมาหฯ ตตฺถ ลุพฺภนฺติ เตน, สยํ วา ลุพฺภติ, ลุพฺภนมตฺตเมว วา ตนฺติ ฯ สฺวายํ อารมฺมณคฺคหณลกฺขโณ มกฺกฎาเลโป วิย, อภิสงฺครโส ตตฺตกปาเล ปกฺขิตฺตมํสเปสิ  วิย, อปริจฺจาคปจฺจุปฎฺฐาโน เตลญฺชนราโค วิย, สํโยชนิเยสุ ธเมฺมสุ อสฺสาททสฺสนปทฎฺฐาโน, ตณฺหานทิภาเวน วฑฺฒมาโน ยตฺถ สมุปฺปโนฺน, สีฆโสตา นที วิย มหาสมุทฺทํ อปายเมว ตํ สตฺตํ คเหตฺวา คจฺฉตีติ ทฎฺฐโพฺพฯ กิญฺจาปิ อยํ โลภสโทฺท สพฺพโลภสามญฺญวจโน, อิธ ปน กามราควจโนติ เวทิตโพฺพฯ โส หิ อนาคามิมคฺควโชฺฌฯ</p>


<p>ปุน ติ อาลปนํ ธมฺมสฺส ปฎิคฺคาหกภาเวน อภิมุขีภูตานํ ตตฺถ อาทรชนนตฺถํฯ ติ อิมินา ปหานาภิสมโย วิหิโต, โส จ ปริญฺญาสจฺฉิกิริยาภาวนาภิสมเยหิ สทฺธิํ เอว ปวตฺตติ, น วิสุนฺติ จตุสจฺจาธิฎฺฐานานิ จตฺตาริปิ สมฺมาทิฎฺฐิยา กิจฺจานิ วิหิตาเนว โหนฺติฯ ยถา จ ‘‘โลภํ ปชหถา’’ติ วุเตฺต ปหาเนกฎฺฐภาวโต โทสาทีนมฺปิ ปหานํ อตฺถโต วุตฺตเมว โหติ, เอวํ สมุทยสจฺจวิสเย สมฺมาทิฎฺฐิกิเจฺจ ปหานาภิสมเย วุเตฺต ตสฺสา สหการีการณภูตานํ สมฺมาสงฺกปฺปาทีนํ เสสมคฺคงฺคานมฺปิ สมุทยสจฺจวิสยกิจฺจํ อตฺถโต วุตฺตเมว โหตีติ ปริปุโณฺณ อริยมคฺคพฺยาปาโร อิธ  กถิโตติ ทฎฺฐโพฺพฯ อิมินา นเยน สติปฎฺฐานาทีนมฺปิ โพธิปกฺขิยธมฺมานํ พฺยาปารสฺส อิธ วุตฺตภาโว ยถารหํ วิตฺถาเรตโพฺพฯ</p>


<p>อปิเจตฺถ ติ เอเตน ปหานปริญฺญา วุตฺตาฯ สา จ ตีรณปริญฺญาธิฎฺฐานา, ตีรณปริญฺญา จ ญาตปริญฺญาธิฎฺฐานาติ อวินาภาเวน ติโสฺสปิ ปริญฺญา โพธิตา โหนฺติฯ เอวเมตฺถ สห ผเลน จตุสจฺจกมฺมฎฺฐานํ ปริปุณฺณํ กตฺวา ปกาสิตนฺติ ทฎฺฐพฺพํฯ อถ วา ติ สห ผเลน ญาณทสฺสนวิสุทฺธิ เทสิตาฯ สา จ ปฎิปทาญาณทสฺสนวิสุทฺธิสนฺนิสฺสยา…เป.… จิตฺตวิสุทฺธิสีลวิสุทฺธิสนฺนิสฺสยา จาติ นานนฺตริกภาเวน สห ผเลน สพฺพาปิ สตฺต วิสุทฺธิโย วิภาวิตาติ เวทิตพฺพํฯ</p>


<p>เอวเมตาย วิสุทฺธิกฺกมภาวนาย ปริญฺญาตฺตยสมฺปาทเนน โลภํ ปชหิตุกาเมน –</p>


<p>
‘‘อนตฺถชนโน  
โลโภ, โลโภ จิตฺตปฺปโกปโน;  
  
ภยมนฺตรโต ชาตํ, ตํ ชโน นาวพุชฺฌติฯ  
</p>
  
<p>
‘‘ลุโทฺธ อตฺถํ น ชานาติ, ลุโทฺธ ธมฺมํ น ปสฺสติ;  
  
อนฺธตมํ ตทา โหติ, ยํ โลโภ สหเต นรํ’’ฯ (อิติวุ. ๘๘);  
</p>
  
<p>รโตฺต  โข, อาวุโส, ราเคน อภิภูโต ปริยาทินฺนจิโตฺต ปาณมฺปิ หนติ, อทินฺนมฺปิ อาทิยติ, สนฺธิมฺปิ ฉินฺทติ, นิโลฺลปมฺปิ หรติ, เอกาคาริกมฺปิ กโรติ, ปริปเนฺถปิ ติฎฺฐติ, ปรทารมฺปิ คจฺฉติ, มุสาปิ ภณติฯ ตทปิ เตสํ ภวตํ สมณพฺราหฺมณานํ อชานตํ อปสฺสตํ อเวทยตํ ตณฺหานุคตานํ ปริตสฺสิตํ วิปฺผนฺทิตเมว (อ. นิ. ๓.๕๔)ฯ</p>


<p>
‘‘ตณฺหาทุติโย ปุริโส, ทีฆมทฺธาน สํสรํ;  
  
อิตฺถภาวญฺญถาภาวํ, สํสารํ นาติวตฺตติ’’ฯ (อิติวุ. ๑๕, ๑๐๕);  
</p>
  
‘‘นตฺถิ ราคสโม อคฺคิ, นตฺถิ โทสสโม กลิ’’ฯ (ธ. ป. ๒๐๒, ๒๕๑);  
</p>
  
‘‘กามราเคน ฑยฺหามิ, จิตฺตํ เม ปริฑยฺหติ’’ฯ (สํ. นิ. ๑.๒๑๒);  
</p>
  
‘‘เย ราครตฺตานุปตนฺติ โสตํ, สยํกตํ มกฺกฎโกว ชาล’’นฺติฯ (ธ. ป. ๓๔๗) จ –  
</p>
  
<p>เอวมาทิสุตฺตปทานุสาเรน  นานานเยหิ โลภสฺส อาทีนวํ ปจฺจเวกฺขิตฺวา ตสฺส ปหานาย ปฎิปชฺชิตพฺพํฯ</p>


<p>อปิจ ฉ ธมฺมา กามราคสฺส ปหานาย สํวตฺตนฺติ, อสุภนิมิตฺตสฺส อุคฺคโห, อสุภภาวนานุโยโค, อินฺทฺริเยสุ คุตฺตทฺวารตา, โภชเน มตฺตญฺญุตา, กลฺยาณมิตฺตตา, สปฺปายกถาติฯ ทสวิธญฺหิ อสุภนิมิตฺตํ อุคฺคณฺหนฺตสฺสาปิ กามราโค ปหียติ, กายคตาสติภาวนาวเสน สวิญฺญาณเก อุทฺธุมาตกาทิวเสน อวิญฺญาณเก อสุเภ อสุภภาวนานุโยคมนุยุตฺตสฺสาปิ, มนจฺฉเฎฺฐสุ อินฺทฺริเยสุ สํวรณวเสน สติกวาเฎน ปิหิตทฺวารสฺสาปิ , จตุนฺนํ ปญฺจนฺนํ วา อาโลปานํ โอกาเส สติ อุทกํ ปิวิตฺวา ยาปนสีลตาย โภชเน มตฺตญฺญุโนปิฯ เตเนวาห –</p>


<p>
‘‘จตฺตาโร ปญฺจ อาโลเป, อภุตฺวา อุทกํ ปิเว;  
  
อลํ ผาสุวิหาราย, ปหิตตฺตสฺส ภิกฺขุโน’’ติฯ (เถรคา. ๙๘๓);  
</p>
  
<p>อสุภกมฺมฎฺฐานภาวนารเต กลฺยาณมิเตฺต เสวนฺตสฺสาปิ, ฐานนิสชฺชาทีสุ ทสอสุภนิสฺสิตสปฺปายกถายปิ ปหียติฯ เตเนวาห –</p>

</p>


<p>เอวํ ปุพฺพภาเค กามราคสงฺขาตสฺส  โลภสฺส ปหานาย ปฎิปโนฺน วิปสฺสนํ อุสฺสุกฺกาเปตฺวา ตติยมเคฺคน ตํ อนวเสสโต สมุจฺฉินฺทติฯ เตน วุตฺตํ ‘‘โลภํ, ภิกฺขเว, เอกธมฺมํ ปชหถ, อหํ โว ปาฎิโภโค อนาคามิตายา’’ติฯ</p>


<p>เอตฺถาห ‘‘โก ปเนตฺถ โลโภ ปหียติ, กิํ อตีโต, อถ อนาคโต, อุทาหุ ปจฺจุปฺปโนฺน’’ติ? กิเญฺจตฺถ – น ตาว อตีโต โลโภ ปหีเยยฺย, น อนาคโต วา เตสํ อภาวโตฯ น หิ นิรุทฺธํ อนุปฺปนฺนํ วา อตฺถีติ วุจฺจติ, วายาโม จ อผโล อาปชฺชติฯ อถ ปจฺจุปฺปโนฺน, เอวมฺปิ อผโล วายาโม ตสฺส สรสภงฺคตฺตา, สํกิลิฎฺฐา จ มคฺคภาวนา  อาปชฺชติ, จิตฺตวิปฺปยุโตฺต วา โลโภ สิยา, น จายํ นโย อิจฺฉิโตติฯ วุจฺจเต – น วุตฺตนเยน อตีตานาคตปจฺจุปฺปโนฺน โลโภ ปหียติฯ เสยฺยถาปิ อิธ ตรุณรุโกฺข อสญฺชาตผโล, ตํ ปุริโส กุฐาริยา มูเล ฉิเนฺทยฺย, ตสฺส รุกฺขสฺส เฉเท อสติ ยานิ ผลานิ นิพฺพเตฺตยฺยุํ, ตานิ รุกฺขสฺส ฉินฺนตฺตา อชาตานิ เอว น ชาเยยฺยุํ, เอวเมว อริยมคฺคาธิคเม อสติ อุปฺปชฺชนารโห โลโภ อริยมคฺคาธิคเมน ปจฺจยฆาตสฺส กตตฺตา น อุปฺปชฺชติฯ อยญฺหิ อฎฺฐกถาสุ ‘‘ภูมิลทฺธุปฺปโนฺน’’ติ วุจฺจติฯ วิปสฺสนาย หิ อารมฺมณภูตา ปญฺจกฺขนฺธา ตสฺส อุปฺปชฺชนฎฺฐานตาย ภูมิ นามฯ สา ภูมิ เตน ลทฺธาติ กตฺวา ภูมิลทฺธุปฺปโนฺนฯ อารมฺมณาธิคฺคหิตุปฺปโนฺน อวิกฺขมฺภิตุปฺปโนฺน อสมูหตุปฺปโนฺนติ จ อยเมว วุจฺจติฯ</p>


<p>ติ  ตสฺมิํ สุเตฺตฯ นฺติ เอตํ อตฺถชาตํฯ อิทานิ คาถาพนฺธวเสน วุจฺจมานํฯ ติ เกน ปน วุจฺจติ? ภควตา วฯ อเญฺญสุ หิ ตาทิเสสุ ฐาเนสุ สงฺคีติกาเรหิ อุปนิพนฺธคาถา โหนฺติ, อิธ ปน ภควตา ว คาถารุจิกานํ ปุคฺคลานํ อชฺฌาสยวเสน วุตฺตเมวตฺถํ สงฺคเหตฺวา คาถา ภาสิตาฯ</p>


<p>ตตฺถ นฺติ เยน อารมฺมณคฺคหณลกฺขเณน ตโต เอว อภิสงฺครเสน โลเภน ลุทฺธา อชฺฌตฺติกพาหิเรสุ อายตเนสุ คิทฺธา คธิตาฯ ติ หิ นิปาตมตฺตํฯ อกฺขรจินฺตกา ปน อีทิเสสุ ฐาเนสุ เส-การาคมํ อิจฺฉนฺติฯ ตถา ลุทฺธตฺตา เอว กายสุจริตาทีสุ กิญฺจิ สุจริตํ อกตฺวา กายทุจฺจริตาทีนิ จ อุปจินิตฺวา  รูปาทีสุ สตฺตวิสตฺตตาย สตฺตาติ ลทฺธนามา ปาณิโน ทุกฺขสฺส นิพฺพตฺติฎฺฐานตาย ทุคฺคตีติ สงฺขํ คตํ นิรยํ ติรจฺฉานโยนิํ เปตฺติวิสยญฺจ ปฎิสนฺธิคฺคหณวเสน คจฺฉนฺติ อุปปชฺชนฺติฯ</p>


<p>ติ ตํ ยถาวุตฺตํ โลภํ สภาวโต สมุทยโต อตฺถงฺคมโต อสฺสาทโต อาทีนวโต นิสฺสรณโตติ อิเมหิ อากาเรหิ สมฺมา อวิปรีตํ เหตุนา ญาเยน อญฺญาย ญาตตีรณปริญฺญาสงฺขาตาย ปญฺญาย ชานิตฺวา รูปาทิเก ปญฺจุปาทานกฺขเนฺธ อนิจฺจาทีหิ วิวิเธหิ อากาเรหิ ปสฺสนโต วิปสฺสิโน อวสิฎฺฐกิเลเส วิปสฺสนาปญฺญาปุพฺพงฺคมาย มคฺคปญฺญาย สมุเจฺฉทปฺปหานวเสน ปชหนฺติ, น ปุน อตฺตโน สนฺตาเน อุปฺปชฺชิตุํ เทนฺติฯ   นฺติ เอวํ สหเชกฎฺฐปหาเนกเฎฺฐหิ อวสิฎฺฐกิเลเสหิ สทฺธิํ ตํ โลภํ อนาคามิมเคฺคน ปชหิตฺวา ปุน ปจฺฉา อิมํ กามธาตุสงฺขาตํ โลกํ ปฎิสนฺธิคฺคหณวเสน กทาจิปิ น อาคจฺฉนฺติ โอรมฺภาคิยานํ สํโยชนานํ สุปฺปหีนตฺตาฯ อิติ ภควา อนาคามิผเลน เทสนํ นิฎฺฐาเปสิฯ</p>


<p>ติ นิทานาวสานโต ปภุติ ยาว คาถาปริโยสานา อิมินา สุเตฺตน ปกาสิโต อโตฺถฯ -สโทฺท อิทานิ วกฺขมานสุตฺตตฺถสมฺปิณฺฑโนฯ เสสํ วุตฺตนยเมวฯ อิมสฺมิํ สุเตฺต สมุทยสจฺจํ สรูเปเนว อาคตํ, ปหานาปเทเสน มคฺคสจฺจํฯ อิตรํ สจฺจทฺวยญฺจ ตทุภยเหตุตาย นิทฺธาเรตพฺพํฯ คาถาย ปน ทุกฺขสมุทยมคฺคสจฺจานิ ยถารุตวเสเนว ญายนฺติ, อิตรํ นิทฺธาเรตพฺพํฯ เอเสว นโย อิโต ปเรสุปิ สุเตฺตสุฯ</p>

</p>

</p>


<h3>๒. โทสสุตฺตวณฺณนา</h3>
<p>   นฺติ ทุติยสุตฺตํฯ ตตฺรายํ อปุพฺพปทวณฺณนาฯ ยถา เอตฺถ, เอวํ อิโต ปเรสุปิ สพฺพตฺถ อปุพฺพปทวณฺณนํเยว กริสฺสามฯ ยสฺมา อิทํ สุตฺตํ โทสพหุลานํ ปุคฺคลานํ อชฺฌาสยํ โอโลเกตฺวา  โทสวูปสมนตฺถํ เทสิตํ, ตสฺมา ติ อาคตํฯ ตตฺถ นฺติ ‘‘อนตฺถํ เม อจรีติ อาฆาโต ชายตี’’ติอาทินา (วิภ. ๙๖๐) นเยน สุเตฺต วุตฺตานํ นวนฺนํ, ‘‘อตฺถํ เม นาจรี’’ติอาทีนญฺจ ตปฺปฎิปกฺขโต สิทฺธานํ นวนฺนเมวาติ อฎฺฐารสนฺนํ ขาณุกณฺฎกาทินา อฎฺฐาเนน สทฺธิํ เอกูนวีสติยา อญฺญตราฆาตวตฺถุสมฺภวํ อาฆาตํฯ โส หิ ทุสฺสนฺติ เตน, สยํ วา ทุสฺสติ, ทุสฺสนมตฺตเมว วา ตนฺติ โทโสติ วุจฺจติฯ โส จณฺฑิกฺกลกฺขโณ ปหฎาสีวิโส วิย, วิสปฺปนรโส วิสนิปาโต วิย, อตฺตโน นิสฺสยทหนรโส วา ทาวคฺคิ วิย, ทุสฺสนปจฺจุปฎฺฐาโน  ลโทฺธกาโส วิย สปโตฺต, ยถาวุตฺตอาฆาตวตฺถุปทฎฺฐาโน วิสสํสฎฺฐปูติมุตฺตํ วิย ทฎฺฐโพฺพฯ ติ สมุจฺฉินฺทถฯ ตตฺถ เย อิเม –</p>

</p>


<p>เอวํ ปญฺจ อาฆาตปฺปฎิวินยา วุตฺตาเยวฯ</p>

</p>


<p>เอวมาทินาปิ  นเยน ปญฺจ อาฆาตปฎิวินยา วุตฺตา, เตสุ เยน เกนจิ อาฆาตปฎิวินยวิธินา ปจฺจเวกฺขิตฺวาฯ อปิจ โย –</p>

</p>


<p>
‘‘ตเสฺสว  
เตน ปาปิโย, โย กุทฺธํ ปฎิกุชฺฌติ;  
  
กุทฺธํ อปฺปฎิกุชฺฌโนฺต, สงฺคามํ เชติ ทุชฺชยํฯ  
</p>
  
<p>
‘‘อุภินฺนมตฺถํ จรติ, อตฺตโน จ ปรสฺส จ;  
  
ปรํ สงฺกุปิตํ ญตฺวา, โย สโต อุปสมฺมติฯ (สํ. นิ. ๑.๑๘๘);  
</p>
  
‘‘สตฺติเม  
, ภิกฺขเว, ธมฺมา สปตฺตกนฺตา สปตฺตกรณา โกธนํ อาคจฺฉนฺติ อิตฺถิํ วา ปุริสํ วาฯ กตเม สตฺต? อิธ, ภิกฺขเว, สปโตฺต สปตฺตสฺส เอวํ อิจฺฉติ, ‘อโห วตายํ ทุพฺพโณฺณ อสฺสา’ติฯ ตํ กิสฺส เหตุ? น, ภิกฺขเว, สปโตฺต สปตฺตสฺส วณฺณวตาย นนฺทติฯ โกธโนยํ, ภิกฺขเว, ปุริสปุคฺคโล โกธาภิภูโต โกธปเรโต กิญฺจาปิ โส โหติ สุนฺหาโต สุวิลิโตฺต กปฺปิตเกสมสฺสุ โอทาตวตฺถวสโน, อถ โข โส ทุพฺพโณฺณว โหติ โกธาภิภูโตฯ อยํ, ภิกฺขเว, ปฐโม ธโมฺม สปตฺตกโนฺต สปตฺตกรโณ โกธนํ อาคจฺฉติ อิตฺถิํ วา ปุริสํ วาฯ  
</p>
  
‘‘ปุน จปรํ, ภิกฺขเว, สปโตฺต สปตฺตสฺส เอวํ อิจฺฉติ ‘อโห วตายํ ทุกฺขํ สเยยฺยา’ติ…เป.… น ปจุรโตฺถ อสฺสาติ…เป.… น โภควา อสฺสาติ…เป.… น ยสวา อสฺสาติ…เป.… น มิตฺตวา อสฺสาติ…เป.… กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺยาติฯ ตํ กิสฺส เหตุ? น, ภิกฺขเว, สปโตฺต สปตฺตสฺส สุคติคมเน นนฺทติฯ โกธโนยํ, ภิกฺขเว, ปุริสปุคฺคโล โกธาภิภูโต โกธปเรโต กาเยน ทุจฺจริตํ จรติ, วาจาย ทุจฺจริตํ จรติ, มนสา ทุจฺจริตํ จรติฯ โส กาเยน ทุจฺจริตํ จริตฺวา วาจาย ทุจฺจริตํ จริตฺวา มนสา ทุจฺจริตํ จริตฺวา กายสฺส เภทา ปรํ มรณา…เป.… นิรยํ อุปปชฺชติ โกธาภิภูโต’’ติ (อ. นิ. ๗.๖๔)ฯ  
</p>
  
‘‘กุโทฺธ  
อตฺถํ น ชานาติ, กุโทฺธ ธมฺมํ น ปสฺสติ…เป.…ฯ (อ. นิ. ๗.๖๔);  
</p>
  
‘‘โกธํ ชเห วิปฺปชเหยฺย มานํ, สํโยชนํ สพฺพมติกฺกเมยฺยฯ (ธ. ป. ๒๒๑);  
</p>
  
‘‘อนตฺถชนโน โกโธ, โกโธ จิตฺตปฺปโกปโน…เป.…ฯ (อ. นิ. ๗.๖๔);  
</p>
  
<p>
‘‘โกธํ  
เฉตฺวา สุขํ เสติ, โกธํ เฉตฺวา น โสจติ;  
  
โกธสฺส วิสมูลสฺส, มธุรคฺคสฺส พฺราหฺมณา’’ติฯ (สํ. นิ. ๑.๑๘๗);  
</p>
  
<p>
‘‘เอกาปราธํ  
ขม ภูริปญฺญ,  
  
น ปณฺฑิตา โกธพลา ภวนฺตี’’ติฯ –  
</p>
  
<p>เอวมาทินา นเยน โทเส อาทีนเว วุตฺตปฺปฎิปกฺขโต โทสปฺปหาเน อานิสํเส จ ปจฺจเวกฺขิตฺวา ปุพฺพภาเค โทสํ ตทงฺคปฺปหานาทิวเสน ปชหิตฺวา วิปสฺสนํ อุสฺสุกฺกาเปตฺวา ตติยมเคฺคน สพฺพโส โทสํ สมุจฺฉินฺทถ, ปชหถาติ เตสํ ภิกฺขูนํ ตตฺถ นิโยชนํฯ เตน วุตฺตํ ‘‘โทสํ, ภิกฺขเว, เอกธมฺมํ ปชหถา’’ติฯ ติ อาฆาเตน ทูสิตจิตฺตตาย ปทุฎฺฐาฯ เสสเมตฺถ ยํ วตฺตพฺพํ, ตํ ปฐมสุตฺตวณฺณนายํ วุตฺตนยเมวฯ</p>

</p>


<h3>๓. โมหสุตฺตวณฺณนา</h3>
<p> ตติเย นฺติ อญฺญาณํฯ ตญฺหิ ทุเกฺข อญฺญาณํ, ทุกฺขสมุทเย อญฺญาณํ, ทุกฺขนิโรเธ อญฺญาณํ, ทุกฺขนิโรธคามินิยา ปฎิปทาย อญฺญาณนฺติอาทินา นเยน วิภาเคน อเนกปฺปเภทมฺปิ มุยฺหนฺติฯ เตน สยํ วา มุยฺหติ มุยฺหนมตฺตเมว วา ตนฺติ โมโหติ วุจฺจติฯ โส จิตฺตสฺส อนฺธภาวลกฺขโณ, อญฺญาณลกฺขโณ วา, อสมฺปฎิเวธรโส, อารมฺมณสภาวจฺฉาทนรโส  วา, อสมฺมาปฺปฎิปตฺติปจฺจุปฎฺฐาโน, อนฺธการปจฺจุปฎฺฐาโน วา, อโยนิโสมนสิการปทฎฺฐาโน, สพฺพากุสลานํ มูลนฺติ ทฎฺฐโพฺพฯ อิธาปิ ติ ปทสฺส –</p>


<p>
‘‘มูโฬฺห อตฺถํ น ชานาติ, มูโฬฺห ธมฺมํ น ปสฺสติ;  
  
อนฺธตมํ ตทา โหติ, ยํ โมโห สหเต นรํ’’ฯ (อิติวุ. ๘๘);  
</p>
  
‘‘อนตฺถชนโน โมโห…เป.…ฯ (อิติวุ. ๘๘);  
</p>
  
‘‘อวิชฺชา, ภิกฺขเว, ปุพฺพงฺคมา อกุสลานํ ธมฺมานํ สมาปตฺติยา’’ (อิติวุ. ๔๐);  
</p>
  
‘‘โมหสมฺพนฺธโน  
โลโก, ภพฺพรูโปว ทิสฺสติ’’; (อุทา. ๗๐);  
</p>
  
‘‘โมโห  
นิทานํ กมฺมานํ สมุทยาย’’ (อ. นิ. ๓.๓๔);  
</p>
  
‘‘มูโฬฺห โข, พฺราหฺมณ, โมเหน อภิภูโต ปริยาทินฺนจิโตฺต ทิฎฺฐธมฺมิกมฺปิ ภยํ เวรํ ปสวติ, สมฺปรายิกมฺปิ ภยํ เวรํ ปสวตี’’ติ จ –  
</p>
  
<p>อาทินา นเยน ‘‘โย โกจิ ธโมฺม กามจฺฉนฺทาทิสํกิเลสธเมฺมหิ นิพฺพเตฺตตโพฺพ, อตฺถโต สโพฺพ โส โมหเหตุโก’’ติ จ โมเห อาทีนวํ ตปฺปฎิปกฺขโต โมหปฺปหาเน อานิสํสญฺจ ปจฺจเวกฺขิตฺวา กามจฺฉนฺทาทิปฺปหานกฺกเมเนว ปุพฺพภาเค ตทงฺคาทิวเสน โมหํ ปชหนฺตา ตติยมเคฺคน ยถาวุตฺตโลภโทเสกฎฺฐํ โมหํ สมุเจฺฉทวเสน ปชหถาติ อโตฺถ ทฎฺฐโพฺพฯ อนาคามิมคฺควโชฺฌ เอว หิ โมโห อิธาธิเปฺปโตติฯ ติ กุสลากุสลสาวชฺชานวชฺชาทิเภเท อตฺตโน หิตาหิเต สมฺมูฬฺหาฯ เสสํ วุตฺตนยเมวฯ</p>

</p>


<h3>๔. โกธสุตฺตวณฺณนา</h3>
<p> จตุเตฺถ นฺติ โทสํฯ โทโส เอว หิ โกธปริยาเยน พุชฺฌนกานํ ปุคฺคลานํ อชฺฌาสยวเสน  เอวํ วุโตฺตฯ ตสฺมา ทุติยสุเตฺต วุตฺตนเยเนเวตฺถ อโตฺถ เวทิตโพฺพฯ อปิจ กุชฺฌนลกฺขโณ โกโธ, อาฆาตกรณรโส, จิตฺตสฺส พฺยาปตฺติภาวปจฺจุปฎฺฐาโน, เจตโส ปูติภาโวติ ทฎฺฐโพฺพติ อยมฺปิ วิเสโส เวทิตโพฺพฯ</p>

</p>


<h3>๕. มกฺขสุตฺตวณฺณนา</h3>
<p> ปญฺจเม นฺติ ปรคุณมกฺขนํฯ ยทิปิ หิ โส คูถํ คเหตฺวา ปรํ ปหรโนฺต วิย อตฺตโน กรํ ปฐมตรํ มกฺขติเยว, ตถาปิ ปเรสํ คุณมกฺขนาธิปฺปาเยน ปวเตฺตตพฺพตฺตา ‘‘ปรคุณมกฺขโน’’ติ วุจฺจติฯ ตถา หิ  โส อุทกปุญฺฉนมิว นฺหาตสฺส สรีรคตํ อุทกํ ปเรสํ คุเณ มเกฺขติ ปุญฺฉติ วินาเสติ , ปเรหิ วา กตานํ มหนฺตานมฺปิ การานํ เขปนโต ธํสนโต มโกฺขติ วุจฺจติฯ โส ปรคุณมกฺขนลกฺขโณ, เตสํ วินาสนรโส, ตทวจฺฉาทนปจฺจุปฎฺฐาโนฯ อตฺถโต ปน ปเรสํ คุณมกฺขนากาเรน ปวโตฺต โทมนสฺสสหคตจิตฺตุปฺปาโทติ ทฎฺฐพฺพํฯ ติ ตตฺถ วุตฺตปฺปเภทํ โทสํ, โทเส จ วุตฺตนยํ อาทีนวํ, ปหาเน จสฺส อานิสํสํ ปจฺจเวกฺขิตฺวา ปุพฺพภาเค ตทงฺคาทิวเสน ปชหนฺตา วิปสฺสนํ อุสฺสุกฺกาเปตฺวา ตติยมเคฺคน อนวเสสํ สมุจฺฉินฺทถาติ อโตฺถฯ ติ มกฺขิตา มกฺขิตปรคุณา, ปเรสํ คุณานํ มกฺขิตาโร, ตโต เอว อตฺตโนปิ ธํสิตคุณาติ อโตฺถฯ เสสํ วุตฺตนยเมวฯ</p>

</p>


<h3>๖. มานสุตฺตวณฺณนา</h3>
<p> ฉเฎฺฐ นฺติ ชาติอาทิวตฺถุกํ เจตโส อุนฺนมนํฯ โส หิ ‘‘เสโยฺยหมสฺมี’’ติอาทินา นเยน มญฺญนฺติ เตน, สยํ วา มญฺญติ, มานนํ สมฺปคฺคโหติ วา มาโนติ วุจฺจติฯ สฺวายํ เสโยฺยหมสฺมีติ มาโน, สทิโสหมสฺมีติ มาโน, หีโนหมสฺมีติ มาโนติ เอวํ ติวิโธฯ ปุน เสยฺยสฺส เสโยฺยหมสฺมีติ มาโน, เสยฺยสฺส สทิโส, เสยฺยสฺส หีโน; สทิสสฺส เสโยฺย, สทิสสฺส สทิโส, สทิสสฺส หีโน; หีนสฺส เสโยฺย, หีนสฺส สทิโส, หีนสฺส หีโนหมสฺมีติ มาโนติ เอวํ นววิโธปิ อุนฺนติลกฺขโณ, อหํการรโส, สมฺปคฺคหรโส  วา, อุทฺธุมาตภาวปจฺจุปฎฺฐาโน, เกตุกมฺยตาปจฺจุปฎฺฐาโน วา, ทิฎฺฐิวิปฺปยุตฺตโลภปทฎฺฐาโน อุมฺมาโท วิยาติ ทฎฺฐโพฺพฯ ติ ตสฺส สพฺพสฺสปิ อตฺตุกฺกํสนปรวมฺภนนิมิตฺตตา, ครุฎฺฐานิเยสุ อภิวาทนปจฺจุปฎฺฐานอญฺชลิกมฺมสามีจิกมฺมาทีนํ อกรเณ การณตา, ชาติมทปุริสมทาทิภาเวน ปมาทาปตฺติเหตุภาโวติ เอวมาทิเภทํ อาทีนวํ ตปฺปฎิปกฺขโต นิรติมานตาย อานิสํสญฺจ ปจฺจเวกฺขิตฺวา ราชสภํ อนุปฺปโตฺต จณฺฑาโล วิย สพฺรหฺมจารีสุ นีจจิตฺตตํ ปจฺจุปฎฺฐเปตฺวา ปุพฺพภาเค ตทงฺคาทิวเสน ตํ  ปชหนฺตา วิปสฺสนํ วเฑฺฒตฺวา อนาคามิมเคฺคน สมุจฺฉินฺทถาติ  อโตฺถฯ อนาคามิมคฺควโชฺฌ เอว หิ มาโน อิธาธิเปฺปโตฯ ติ ชาติมทปุริสมทาทิวเสน มาเนน ปมาทาปตฺติเหตุภูเตน มตฺตา อตฺตานํ ปคฺคเหตฺวา จรนฺตาฯ เสสํ วุตฺตนยเมวฯ</p>


<p>อิเมสุ ปน ปฎิปาฎิยา ฉสุ สุเตฺตสุ คาถาสุ วา อนาคามิผลํ ปาเปตฺวา เทสนา นิฎฺฐาปิตาฯ ตตฺถ เย อิเม อวิหา อตปฺปา สุทสฺสา สุทสฺสี อกนิฎฺฐาติ อุปปตฺติภววเสน ปญฺจ อนาคามิโน, เตสุ อวิเหสุ อุปปนฺนา อวิหา นามฯ เต อนฺตราปรินิพฺพายี, อุปหจฺจปรินิพฺพายี, อสงฺขารปรินิพฺพายี, สสงฺขารปรินิพฺพายี, อุทฺธํโสโต อกนิฎฺฐคามีติ ปญฺจวิธา, ตถา อตปฺปา, สุทสฺสา, สุทสฺสิโนฯ อกนิเฎฺฐสุ ปน อุทฺธํโสโต อกนิฎฺฐคามี ปริหายติฯ ตตฺถ โย อวิหาทีสุ อุปฺปชฺชิตฺวา อายุเวมชฺฌํ อนติกฺกมิตฺวา อรหตฺตปฺปตฺติยา กิเลสปรินิพฺพาเนน ปรินิพฺพายติ, อยํ  นามฯ โย ปน อวิหาทีสุ อาทิโต ปญฺจกปฺปสตาทิเภทํ อายุเวมชฺฌํ อติกฺกมิตฺวา ปรินิพฺพายติ, อยํ  นามฯ โย อสงฺขาเรน อธิมตฺตปฺปโยคํ อกตฺวา อปฺปทุเกฺขน อกสิเรน ปรินิพฺพายติ, อยํ  นามฯ โย ปน สสงฺขาเรน อธิมตฺตปฺปโยคํ กตฺวา ทุเกฺขน กิเจฺฉน กสิเรน ปรินิพฺพายติ, อยํ  นามฯ อิตโร ปน อวิหาทีสุ อุทฺธํวาหิตภาเวน อุทฺธมสฺส ตณฺหาโสตํ, วฎฺฎโสตํ, มคฺคโสตเมว วาติ อุทฺธํโสโตฯ อวิหาทีสุ อุปฺปชฺชิตฺวา อรหตฺตํ ปตฺตุํ อสโกฺกโนฺต ตตฺถ ตตฺถ ยาวตายุกํ ฐตฺวา ปฎิสนฺธิคฺคหณวเสน อกนิฎฺฐํ คจฺฉตีติ อกนิฎฺฐคามีฯ</p>


<p>เอตฺถ จ อุทฺธํโสโต อกนิฎฺฐคามี, อุทฺธํโสโต น อกนิฎฺฐคามี, น อุทฺธํโสโต อกนิฎฺฐคามี, น อุทฺธํโสโต น อกนิฎฺฐคามีติ จตุกฺกํ เวทิตพฺพํฯ กถํ? โย อวิหโต ปฎฺฐาย จตฺตาโร เทวโลเก โสเธตฺวา อกนิฎฺฐํ คนฺตฺวา ปรินิพฺพายติ, อยํ อุทฺธํโสโต อกนิฎฺฐคามี นามฯ โย ปน เหฎฺฐา ตโย เทวโลเก โสเธตฺวา สุทสฺสีเทวโลเก ฐตฺวา ปรินิพฺพายติ, อยํ อุทฺธํโสโต น อกนิฎฺฐคามี นามฯ โย อิโต อกนิฎฺฐเมว คนฺตฺวา ปรินิพฺพายติ  , อยํ น อุทฺธํโสโต อกนิฎฺฐคามี นามฯ โย ปน เหฎฺฐา จตูสุ เทวโลเกสุ ตตฺถ ตเตฺถว ปรินิพฺพายติ, อยํ น อุทฺธํโสโต, น อกนิฎฺฐคามี นามาติฯ</p>


<p>ตตฺถ  อวิเหสุ อุปฺปชฺชิตฺวา กปฺปสตโต อุทฺธํ ปรินิพฺพายิโก, ทฺวินฺนํ กปฺปสตานํ มตฺถเก ปรินิพฺพายิโก, ปญฺจกปฺปสเต อสมฺปเตฺต ปรินิพฺพายิโกติ ตโย อนฺตราปรินิพฺพายิโนฯ วุตฺตเญฺหตํ ‘‘อุปปนฺนํ วา สมนนฺตรา อปฺปตฺตํ วา เวมชฺฌ’’นฺติ (ปุ. ป. ๓๖)ฯ วา-สเทฺทน หิ ปตฺตมโตฺตปิ สงฺคหิโตติฯ เอวํ ตโย อนฺตราปรินิพฺพายิโน, เอโก อุปหจฺจปรินิพฺพายี เอโก อุทฺธํโสโตฯ เตสุ อสงฺขารปรินิพฺพายิโน ปญฺจ, สสงฺขารปรินิพฺพายิโน ปญฺจาติ ทส โหนฺติฯ ตถา อตปฺปาสุทสฺสาสุทสฺสีสูติ จตฺตาโร ทสกา จตฺตารีสํ อกนิเฎฺฐ ปน อุทฺธํโสตสฺส อภาวโต ตโย อนฺตราปรินิพฺพายิโน, เอโก อุปหจฺจปรินิพฺพายีติ อสงฺขารปรินิพฺพายิโน จตฺตาโร, สสงฺขารปรินิพฺพายิโน จตฺตาโรติ อฎฺฐ, เอวเมเต อฎฺฐจตฺตารีสํ อนาคามิโนฯ เต สเพฺพปิ อิเมสุ สุเตฺตสุ อวิเสสวจเนน คหิตาติ ทฎฺฐพฺพํฯ</p>

</p>


<h3>๗. สพฺพปริญฺญาสุตฺตวณฺณนา</h3>
<p> สตฺตเม นฺติ อนวเสสํฯ อนวเสสวาจโก หิ อยํ สพฺพ-สโทฺทฯ โส เยน เยน สมฺพนฺธํ คจฺฉติ, ตสฺส ตสฺส อนวเสสตํ ทีเปติ; ยถา ‘‘สพฺพํ รูปํ, สพฺพา เวทนา, สพฺพสกฺกายปริยาปเนฺนสุ ธเมฺมสู’’ติฯ โส ปนายํ สพฺพ-สโทฺท สปฺปเทสนิปฺปเทสวิสยตาย ทุวิโธฯ ตถา เหส สพฺพสพฺพํ, ปเทสสพฺพํ, อายตนสพฺพํ, สกฺกายสพฺพนฺติ จตูสุ วิสเยสุ ทิฎฺฐปฺปโยโคฯ ตตฺถ ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถมาคจฺฉนฺตี’’ติอาทีสุ (จูฬนิ. โมฆราชมาณวปุจฺฉานิเทฺทส ๘๕) สพฺพสพฺพสฺมิํ อาคโตฯ ‘‘สเพฺพสํ โว, สาริปุตฺตา, สุภาสิตํ ปริยาเยนา’’ติอาทีสุ (ม. นิ. ๑.๓๔๕) ปเทสสพฺพสฺมิํฯ ‘‘สพฺพํ โว, ภิกฺขเว, เทเสสฺสามิ, จกฺขุเญฺจว รูปญฺจ…เป.…ฯ มนเญฺจว ธเมฺม จา’’ติ (สํ. นิ. ๔.๒๓-๒๕) เอตฺถ  อายตนสพฺพสฺมิํฯ ‘‘สพฺพธมฺมมูลปริยายํ โว, ภิกฺขเว, เทเสสฺสามี’’ติอาทีสุ (ม. นิ. ๑.๑) สกฺกายสพฺพสฺมิํฯ ตตฺถ สพฺพสพฺพสฺมิํ อาคโต นิปฺปเทสวิสโย, อิตเรสุ ตีสุปิ อาคโต สปฺปเทสวิสโย ฯ อิธ ปน สกฺกายสพฺพสฺมิํ เวทิตโพฺพฯ วิปสฺสนาย อารมฺมณภูตา เตภูมกธมฺมา หิ อิธ ‘‘สพฺพ’’นฺติ อนวเสสโต คหิตาฯ</p>


<p>นฺติ  ‘‘อิเม ธมฺมา กุสลา, อิเม อกุสลา, อิเม สาวชฺชา, อิเม อนวชฺชา’’ติอาทินา ‘‘อิเม ปญฺจกฺขนฺธา, อิมานิ ทฺวาทสายตนานิ, อิมา อฎฺฐารส ธาตุโย, อิทํ ทุกฺขํ อริยสจฺจํ, อยํ ทุกฺขสมุทโย อริยสจฺจ’’นฺติ จ อาทินา สเพฺพ อภิเญฺญเยฺย ธเมฺม อวิปรีตสภาวโต อนภิชานโนฺต อภิวิสิเฎฺฐน ญาเณน น ชานโนฺตฯ นฺติ น ปริชานโนฺตฯ โย หิ สพฺพํ เตภูมกธมฺมชาตํ ปริชานาติ, โส ตีหิ ปริญฺญาหิ ปริชานาติ – ญาตปริญฺญาย, ตีรณปริญฺญาย, ปหานปริญฺญายฯ ตตฺถ กตมา ญาตปริญฺญา? สพฺพํ เตภูมกํ นามรูปํ – ‘‘อิทํ รูปํ, เอตฺตกํ รูปํ, น อิโต ภิโยฺยฯ อิทํ นามํ, เอตฺตกํ นามํ, น อิโต ภิโยฺย’’ติ ภูตปฺปสาทาทิปฺปเภทํ รูปํ, ผสฺสาทิปฺปเภทํ นามญฺจ, ลกฺขณรสปจฺจุปฎฺฐานปทฎฺฐานโต ววตฺถเปติฯ ตสฺส อวิชฺชาทิกญฺจ ปจฺจยํ ปริคฺคณฺหาติฯ อยํ ญาตปริญฺญาฯ กตมา ตีรณปริญฺญา? เอวํ ญาตํ กตฺวา ตํ สพฺพํ ตีเรติ อนิจฺจโต ทุกฺขโต โรคโตติ ทฺวาจตฺตาลีสาย อากาเรหิฯ อยํ ตีรณปริญฺญาฯ กตมา ปหานปริญฺญา? เอวํ ตีรยิตฺวา อคฺคมเคฺคน สพฺพสฺมิํ ฉนฺทราคํ ปชหติฯ อยํ ปหานปริญฺญาฯ</p>


<p>ทิฎฺฐิวิสุทฺธิกงฺขาวิตรณวิสุทฺธิโยปิ ญาตปริญฺญาฯ มคฺคามคฺคปฎิปทาญาณทสฺสนวิสุทฺธิโย กลาปสมฺมสนาทิอนุโลมปริโยสานา วา ปญฺญา ตีรณปริญฺญาฯ อริยมเคฺคน ปชหนํ ปหานปริญฺญาฯ โย สพฺพํ ปริชานาติ, โส อิมาหิ ตีหิ ปริญฺญาหิ ปริชานาติฯ อิธ ปน วิราคปฺปหานานํ ปฎิเกฺขปวเสน วิสุํ คหิตตฺตา ญาตปริญฺญาย ตีรณปริญฺญาย จ วเสน ปริชานนา เวทิตพฺพาฯ โย ปเนวํ น ปริชานาติ, ตํ สนฺธาย วุตฺตํ ‘‘อปริชาน’’นฺติฯ</p>


<p>นฺติ ตสฺมิํ อภิเญฺญยฺยวิเสเส ปริเญฺญเยฺย  อตฺตโน จิตฺตสนฺตานํ น วิราชยํ, น วิรชฺชโนฺต; ยถา ตตฺถ ราโค น โหติ, เอวํ วิราคานุปสฺสนํ น อุปฺปาเทโนฺตติ อโตฺถฯ นฺติ วิปสฺสนาปญฺญาสหิตาย มคฺคปญฺญาย ตตฺถ ปหาตพฺพยุตฺตกํ กิเลสวฎฺฎํ อนวเสสโต  น ปชหโนฺตฯ ยถา เจตํ, เอวํ อภิชานนาทโยปิ มิสฺสกมคฺควเสน เวทิตพฺพาฯ ปุพฺพภาเค หิ นานาจิตฺตวเสน ญาตตีรณปหานปริญฺญาหิ กเมน อภิชานนาทีนิ สมฺปาเทตฺวา มคฺคกาเล เอกกฺขเณเนว กิจฺจวเสน ตํ สพฺพํ นิปฺผาเทนฺตํ เอกเมว ญาณํ ปวตฺตตีติฯ ติ นิพฺพานาย สกลสฺส วฎฺฎทุกฺขสฺส เขปนาย น ภโพฺพ, นาลํ น สมโตฺถติ อโตฺถฯ</p>


<p>ติ เอตฺถ -สโทฺท พฺยติเรเก, -สโทฺท อวธารเณฯ ตทุภเยน อภิชานนาทิโต  ลทฺธพฺพํ วิเสสํ ทุกฺขกฺขยสฺส จ เอกนฺตการณํ ทีเปติฯ อภิชานนาทีสุ ยํ วตฺตพฺพํ, ตํ วุตฺตเมวฯ ตตฺถ ปน ปฎิเกฺขปวเสน วุตฺตํ, อิธ วิธานวเสน เวทิตพฺพํฯ อยเมว วิเสโสฯ อปิจ นฺติ อุปาทานกฺขนฺธปญฺจกสงฺขาตํ สกฺกายสพฺพํ สรูปโต ปจฺจยโต จ ญาณสฺส อภิมุขีกรณวเสน อภิชานโนฺต หุตฺวา อภาวาการาทิปริคฺคเหน ตํ อนิจฺจาทิลกฺขเณหิ ปริจฺฉิชฺชมานวเสน ปริชานโนฺตฯ นฺติ สมฺมเทวสฺส อนิจฺจตาทิอวโพเธน อุปฺปนฺนภยาทีนวนิพฺพิทาทิญาณานุภาเวน อตฺตโน จิตฺตํ วิรตฺตํ กโรโนฺต ตตฺถ อณุมตฺตมฺปิ ราคํ อนุปฺปาเทโนฺตฯ นฺติ วุฎฺฐานคามินิวิปสฺสนาสหิตาย มคฺคปญฺญาย สมุทยปกฺขิยํ กิเลสวฎฺฎํ ปชหโนฺต สมุจฺฉินฺทโนฺตฯ ติ เอวํ กิเลสมลปฺปหาเนเนว สพฺพสฺส กมฺมวฎฺฎสฺส ปริกฺขีณตฺตา อนวเสสวิปากวฎฺฎเขปนาย สกลสํสารวฎฺฎทุกฺขปริกฺขยภูตาย วา อนุปาทิเสสาย นิพฺพานธาตุยา ภโพฺพ เอกเนฺตเนตํ ปาปุณิตุนฺติ เอวเมตฺถ อโตฺถ ทฎฺฐโพฺพฯ</p>


<p>ติ โย ยุตฺตโยโค อารทฺธวิปสฺสโก สพฺพํ เตภูมกธมฺมชาตํ สพฺพโต สพฺพภาเคน กุสลาทิกฺขนฺธาทิวิภาคโต ทุกฺขาทิปีฬนาทิวิภาคโต จฯ อถ วา ติ สพฺพสฺมา กกฺขฬผุสนาทิลกฺขณาทิโต อนิจฺจาทิโต จาติ สพฺพาการโต ชานิตฺวา วิปสฺสนาปุพฺพงฺคเมน  มคฺคญาเณน ปฎิวิชฺฌิตฺวา, วิปสฺสนาญาเณเนว วา ชานนเหตุฯ ติ สเพฺพสุ อตีตาทิวเสน อเนกเภทภิเนฺนสุ สกฺกายธเมฺมสุ น รชฺชติ, อริยมคฺคาธิคเมน ราคํ น ชเนติฯ อิมินาสฺส ตณฺหาคาหสฺส อภาวํ ทเสฺสโนฺต ตํ นิมิตฺตตฺตา ทิฎฺฐมานคฺคาหานํ ‘‘เอตํ มม เอโสหมสฺมิ, เอโส เม อตฺตา’’ติ อิมสฺส มิจฺฉาคาหตฺตยสฺสปิ  อภาวํ ทเสฺสติฯ ติ เอตฺถ -อิติ นิปาตมตฺตํฯ -ติ พฺยตฺตํ, เอกํเสนาติ วา เอตสฺมิํ อเตฺถ นิปาโตฯ ติ สพฺพปริชานนโต, ยถาวุตฺตสฺส สพฺพสฺส อภิสมยวเสน ปริชานนโตฯ ติ ยถาวุโตฺต โยคาวจโร, อริโย เอว วาฯ ติ สพฺพํ วฎฺฎทุกฺขํ อจฺจคา อติกฺกมิ, สมติกฺกมีติ อโตฺถฯ</p>

</p>


<h3>๘. มานปริญฺญาสุตฺตวณฺณนา</h3>
<p> อฎฺฐเม อปุพฺพํ นตฺถิ, เกวลํ มานวเสน เทสนา ปวตฺตาฯ คาถาสุ ปน ติ กมฺมกิเลเสหิ ปชายตีติ ติ ลทฺธนามา อิเม สตฺตา มญฺญนลกฺขเณน มาเนน  อุเปตา อุปคตาฯ ติ กิมิกีฎปฎงฺคาทิอตฺตภาเวปิ มาเนน คนฺถิตา มานสํโยชเนน สํยุตฺตาฯ ตโต เอว ทีฆรตฺตํ ปริภาวิตาหํการวเสน ‘‘เอตํ มมา’’ติ สงฺขาเรสุ อโชฺฌสานพหุลตฺตา ตตฺถ นิจฺจสุขอตฺตาทิวิปลฺลาสวเสน จ กามาทิภเว รตาฯ ติ มานํ ตีหิ ปริญฺญาหิ น ปริชานนฺตาฯ อรหตฺตมคฺคญาเณน วา อนติกฺกมนฺตา, ‘‘มานํ อปริญฺญายา’’ติ เกจิ ปฐนฺติฯ นฺติ ปุน อายาติํ อุปปตฺติภวํฯ ปุนปฺปุนํ ภวนโต วา ปุนพฺภวสงฺขาตํ สํสารํ อปราปรํ ปริวตฺตนวเสน คนฺตาโร อุปคนฺตาโร โหนฺติ, ภวโต น ปริมุจฺจนฺตีติ อโตฺถฯ ติ เย ปน อรหตฺตมเคฺคน สพฺพโส มานํ ปชหิตฺวา มานสฺส อจฺจนฺตสงฺขยภูเต อรหตฺตผเล นิพฺพาเน วา ตเทกฎฺฐสพฺพกิเลสวิมุตฺติยา วิมุตฺตา สุฎฺฐุ มุตฺตาฯ นฺติ  เต ปริกฺขีณภวสํโยชนา อรหโนฺต สพฺพโส มานคนฺถํ มานสํโยชนํ สมุเจฺฉทปฺปหาเนน อภิภวิตฺวา ฐิตา, อนวเสสํ วฎฺฎทุกฺขํ อติกฺกมิํสูติ อโตฺถฯ เอวเมตสฺมิํ สตฺตมสุเตฺต จ อรหตฺตํ กถิตนฺติฯ</p>

</p>


<h3>๙-๑๐. โลภโทสปริญฺญาสุตฺตทฺวยวณฺณนา</h3>
<p> นวมทสเมสุ  อปุพฺพํ นตฺถิฯ เทสนาวิลาสวเสน ตถา พุชฺฌนกานํ เวเนยฺยานํ อชฺฌาสยวเสน วา ตถา เทสิตานีติ ทฎฺฐพฺพํฯ</p>

</p>

</p>


<h2>๒. ทุติยวโคฺค</h2>
<h3>๑-๓. โมหปริญฺญาทิสุตฺตวณฺณนา</h3>
<p> ทุติยวเคฺคปิ  ปฐมาทีนิ ตีณิ สุตฺตานิ วุตฺตนยาเนว, ตถา เทสนาการณมฺปิ วุตฺตเมวฯ</p>


<h3>๔. อวิชฺชานีวรณสุตฺตวณฺณนา</h3>
<p> จตุเตฺถ – ติอาทีสุ -กาโร ปฎิเสธโตฺถฯ นฺติ ภควา อตฺตานํ นิทฺทิสติฯ นฺติ อิทานิ วตฺตพฺพอวิชฺชานีวรณโต อญฺญํฯ ติ เอกนีวรณธมฺมมฺปิฯ ติ เทฺว สมนุปสฺสนา – ทิฎฺฐิสมนุปสฺสนา จ ญาณสมนุปสฺสนา จฯ ตตฺถ ‘‘รูปํ อตฺตโต สมนุปสฺสตี’’ติอาทินา (อ. นิ. ๔.๒๐๐; ปฎิ. ม. ๑.๑๓๐) อาคตา อยํ ทิฎฺฐิสมนุปสฺสนา นามฯ ‘‘อนิจฺจโต สมนุปสฺสติ, โน นิจฺจโต’’ติอาทินา (ปฎิ. ม. ๓.๓๕) ปน อาคตา อยํ ญาณสมนุปสฺสนา นามฯ อิธาปิ ญาณสมนุปสฺสนาว อธิเปฺปตาฯ ‘‘สมนุปสฺสามี’’ติ จ ปทสฺส น-กาเรน สมฺพโนฺธฯ อิทํ วุตฺตํ โหติ – ‘‘อหํ, ภิกฺขเว, สพฺพญฺญุตญฺญาณสงฺขาเตน สมนฺตจกฺขุนา สพฺพธเมฺม หตฺถามลกํ วิย โอโลเกโนฺตปิ อญฺญํ เอกนีวรณมฺปิ น สมนุปสฺสามี’’ติฯ</p>


<p>ติ เยน นีวรณกสภาวตฺตา นีวรเณน ธมฺมสภาวํ ชานิตุํ ปสฺสิตุํ ปฎิวิชฺฌิตุํ อทตฺวา  ฉาเทตฺวา ปริโยนนฺธิตฺวา  ฐาเนน อนฺธกาเรน นิวุตา สตฺตา อนาทิมตสํสาเร อปริมาเณ กเปฺป มหเนฺตสุ เจว ขุทฺทเกสุ จ ภวาทีสุ อปราปรุปฺปตฺติวเสน สพฺพโต ธาวนฺติ เจว สํสรนฺติ, จฯ อารมฺมณนฺตรสงฺกมนวเสน วา สนฺธาวนํ, ภวนฺตรสงฺกมนวเสน สํสรณํฯ กิเลสานํ พลวภาเวน วา สนฺธาวนํ, ทุพฺพลภาเวน สํสรณํฯ ขณิกมรณวเสน วา เอกชาติยํ สนฺธาวนํ, โวหารมรณวเสน อเนกาสุ ชาตีสุ สํสรณํฯ จิตฺตวเสน วา สนฺธาวนํ, ‘‘จิตฺตมสฺส วิธาวตี’’ติ หิ วุตฺตํ, กมฺมวเสน สํสรณํฯ เอวํ สนฺธาวนสํสรณานํ วิเสโส เวทิตโพฺพฯ</p>


<p>นฺติ  ยถา อิทํฯ ย-กาโร ปทสนฺธิกโร, สนฺธิวเสน รสฺสตฺตํฯ นฺติ เอตฺถ ปูเรตุํ อยุตฺตเฎฺฐน กายทุจฺจริตาทิ อวินฺทิยํ นาม, อลทฺธพฺพนฺติ อโตฺถฯ ตํ อวินฺทิยํ วินฺทตีติ อวิชฺชาฯ วิปรีตโต กายสุจริตาทิ วินฺทิยํ นาม, ตํ วินฺทิยํ น วินฺทตีติ อวิชฺชาฯ ขนฺธานํ ราสฎฺฐํ, อายตนานํ อายตนฎฺฐํ, ธาตูนํ สุญฺญฎฺฐํ, อินฺทฺริยานํ อาธิปเตยฺยฎฺฐํ, สจฺจานํ ตถฎฺฐํ ทุกฺขาทีนํ ปีฬนาทิวเสน วุตฺตํ จตุพฺพิธํ อตฺถํ อวิทิตํ กโรตีติปิ อวิชฺชาฯ อนฺตวิรหิเต สํสาเร สเตฺต ชวาเปตีติ วา อวิชฺชา, ปรมตฺถโต วา อวิชฺชมาเนสุ อิตฺถิปุริสาทีสุ ชวติ ปวตฺตติ, วิชฺชมาเนสุ ขนฺธาทีสุ น ชวติ, น ปวตฺตตีติ อวิชฺชาฯ อปิจ จกฺขุวิญฺญาณาทีนํ วตฺถารมฺมณานํ ปฎิจฺจสมุปฺปาทปฎิจฺจสมุปฺปนฺนานญฺจ ธมฺมานํ ฉาทนโตปิ อวิชฺชาฯ อวิชฺชาว นีวรณนฺติ อวิชฺชานีวรณํฯ</p>


<p>ติ อิทํ ปุริมเสฺสว ทฬฺหีกรณตฺถํ วุตฺตํฯ ปุริมํ วา – ‘‘ยถยิทํ, ภิกฺขเว, อวิชฺชานีวรณ’’นฺติ เอวํ โอปมฺมทสฺสนวเสน วุตฺตํ, อิทํ นีวรณานุภาวทสฺสนวเสนฯ กสฺมา ปเนตฺถ อวิชฺชาว เอวํ วุตฺตา, น อเญฺญ ธมฺมาติ? อาทีนวปฎิจฺฉาทเนน กามจฺฉนฺทาทีนํ วิเสสปฺปจฺจยภาวโตฯ ตถา หิ ตาย ปฎิจฺฉาทิตาทีนเว วิสเย กามจฺฉนฺทาทโย ปวตฺตนฺติฯ</p>


<p>ติ  อาทิกา คาถา วุตฺตสฺส อวุตฺตสฺส จ อตฺถสฺส สงฺคณฺหนวเสน ภาสิตาฯ ตตฺถ ติ นิวาริตา ปลิคุณฺฐิตา, ปฎิจฺฉาทิตาติ อโตฺถฯ นฺติ ทิวา เจว รตฺติญฺจ, สพฺพกาลนฺติ วุตฺตํ โหติฯ   ติ เยน ปกาเรน อวิชฺชานีวรณสงฺขาเตน โมเหน อาวุตา ปฎิจฺฉาทิตา สุวิเญฺญยฺยมฺปิ อชานนฺติโย ปชา สํสาเร สํสรนฺติ, ตถารูโป อโญฺญ เอกธโมฺมปิ เอกนีวรณมฺปิ นตฺถีติ โยเชตพฺพํฯ นฺติ เย ปน อริยสาวกา ปุพฺพภาเค ตทงฺคาทิปฺปหานวเสน, เหฎฺฐิมมเคฺคหิ วา ตํตํมคฺควชฺฌํ โมหํ ปชหิตฺวา อคฺคมเคฺคน วชิรูปมญาเณน โมหสงฺขาตเมว ตโมราสิํ ปทาลยิํสุ, อนวเสสโต สมุจฺฉินฺทิํสุฯ ติ เต อรหโนฺต –</p>


<p>
‘‘ขนฺธานญฺจ ปฎิปาฎิ, ธาตุอายตนาน จ;  
  
อโพฺพจฺฉินฺนํ วตฺตมานา, สํสาโรติ ปวุจฺจตี’’ติฯ –  
</p>
  
<p>เอวํ วุเตฺต อิมสฺมิํ สํสาเร น สํสรนฺติ น ปริพฺภมนฺติฯ กิํ การณา?  , ยสฺมา สํสารสฺส เหตุ มูลการณํ อวิชฺชา, สา เตสํ น วิชฺชติ, สพฺพโส นตฺถิ สมุจฺฉินฺนตฺตาติฯ</p>

</p>


<h3>๕. ฑฺตณฺหาสํโยชนสุตฺตวณฺณนา</h3>
<p> ปญฺจเม ยสฺส วิชฺชติ, ตํ ปุคฺคลํ ทุเกฺขหิ, กมฺมํ วา วิปาเกหิ, ภวโยนิคติวิญฺญาณฎฺฐิติสตฺตาวาเส วา ภวนฺตราทีหิ สํโยเชตีติ ฯ ตณฺหายนเฎฺฐน  ตสติ สยํ ปริตสติ, ตสนฺติ วา เอตายาติ ตณฺหาฯ ติ จกฺขาทีสุ อภินิเวสวตฺถูสุ พทฺธาฯ เสสํ วุตฺตนยเมวฯ กามเญฺจตฺถ อวิชฺชายปิ สํโยชนภาโว ตณฺหาย จ นีวรณภาโว อตฺถิเยว, ตถาปิ อวิชฺชาย ปฎิจฺฉาทิตาทีนเวหิ ภเวหิ ตณฺหา สเตฺต สํโยเชตีติ อิมสฺส วิเสสสฺส ทสฺสนตฺถํ ปุริมสุเตฺต อวิชฺชา นีวรณภาเวน, อิธ จ ตณฺหา สํโยชนภาเวเนว วุตฺตาฯ กิญฺจ นีวรณสํโยชนปฺปธานสฺส  ทสฺสนตฺถํฯ ยถา หิ นีวรณภาเวน อวิชฺชา สํกิเลสธมฺมานํ ปธานภูตา ปุพฺพงฺคมา จ, เอวํ สํโยชนภาเวน เนสํ ตณฺหาติ ตทธีนปฺปธานภาวํ ทเสฺสตุํ สุตฺตทฺวเย เอวเมเต ธมฺมา วุตฺตาฯ อปิจ วิเสเสน อวิชฺชา นิพฺพานสุขํ นิวาเรตีติ  ‘‘นีวรณ’’นฺติ วุตฺตา, ตณฺหา สํสารทุเกฺขน สเตฺต สํโยเชตีติ ‘‘สํโยชน’’นฺติฯ</p>


<p>ทสฺสนคมนนฺตรายกรณโต วา วิชฺชาจรณวิปกฺขโต ทฺวยํ ทฺวิธา วุตฺตํฯ วิชฺชาย หิ อุชุวิปจฺจนีกภูตา อวิชฺชา นิพฺพานทสฺสนสฺส อวิปรีตทสฺสนสฺส จ วิเสสโต อนฺตรายกรา, จรณธมฺมานํ อุชุวิปจฺจนีกภูตา ตณฺหา คมนสฺส สมฺมาปฎิปตฺติยา อนฺตรายกราติ; เอวมยํ อวิชฺชาย นิวุโต อนฺธีกโต ตณฺหาย สํวุโต พโทฺธ อสฺสุตวา ปุถุชฺชโน อโนฺธ วิย พโทฺธ มหากนฺตารํ, สํสารกนฺตารํ นาติวตฺตติฯ อนตฺถุปฺปตฺติเหตุทฺวยทสฺสนตฺถมฺปิ ทฺวยํ ทฺวิธา วุตฺตํฯ อวิชฺชาคโต หิ ปุคฺคโล พาลภาเวน อตฺถํ ปริหาเปติ, อนตฺถญฺจ อตฺตโน กโรติ, อกุสโล วิย อาตุโร อสปฺปายกิริยายฯ ชานโนฺตปิ พาโล พาลภาเวน อตฺถํ ปริหาเปติ, อนตฺถญฺจ กโรติ ชานโนฺต วิย โรคี อสปฺปายเสวีฯ มกฺกฎาเลโปปมสุตฺตํ เจตสฺส อตฺถสฺส สาธกํฯ</p>


<p>ปฎิจฺจสมุปฺปาทสฺส มูลการณทสฺสนตฺถเมฺปตฺถ ทฺวยํ ทฺวิธา วุตฺตํฯ วิเสเสน หิ สโมฺมหสฺส พลวภาวโต  อวิชฺชาเขตฺตํ อตีโต อทฺธา, ปตฺถนาย พลวภาวโต ตณฺหาเขตฺตํ อนาคโต อทฺธาฯ ตถา หิ พาลชโน สโมฺมหพหุโล อตีตมนุโสจติ, ตสฺส อวิชฺชาปจฺจยา สงฺขาราติ สพฺพํ เนตพฺพํฯ ปตฺถนาพหุโล อนาคตํ ปชปฺปติ, ตสฺส ตณฺหาปจฺจยา อุปาทานนฺติอาทิ สพฺพํ เนตพฺพํฯ เตเนว ตาสํ ปุพฺพนฺตาหรเณน อปรนฺตปฎิสนฺธาเนน จสฺส ยถากฺกมํ มูลการณตา ทสฺสิตาติ เวทิตพฺพนฺติฯ</p>


<p>คาถาสุ ติ ตณฺหาสหาโยฯ ตณฺหา หิ นิรุทกกนฺตาเร มรีจิกาย อุทกสญฺญา วิย ปิปาสาภิภูตํ อปฺปฎิการทุกฺขาภิภูตมฺปิ สตฺตํ อสฺสาทสนฺทสฺสนวเสน สหายกิจฺจํ กโรนฺตี ภวาทีสุ อนิพฺพินฺทํ กตฺวา ปริพฺภมาเปติ, ตสฺมา ตณฺหา ปุริสสฺส  ‘‘ทุติยา’’ติ วุตฺตาฯ นนุ จ อเญฺญปิ กิเลสาทโย ภวาภินิพฺพตฺติยา ปจฺจยาว? สจฺจเมตํ, น ปน ตถา วิเสสปฺปจฺจโย ยถา ตณฺหาฯ ตถา หิ สา กุสเลหิ วินา  อกุสเลหิ, กามาวจราทิกุสเลหิ จ วินา รูปาวจราทิกุสเลหิ ภวนิพฺพตฺติยา วิเสสปฺปจฺจโย, ยโต สมุทยสจฺจนฺติ วุจฺจตีติฯ นฺติ อิตฺถภาโว จ อญฺญถาภาโว จ อิตฺถภาวญฺญถาภาโวฯ โส เอตสฺส อตฺถีติ อิตฺถภาวญฺญถาภาโว สํสาโร, ตํ ตตฺถ อิตฺถภาโว มนุสฺสตฺตํ, อญฺญถาภาโว ตโต อวสิฎฺฐสตฺตาวาสาฯ อิตฺถภาโว วา เตสํ เตสํ สตฺตานํ ปจฺจุปฺปโนฺน อตฺตภาโว, อญฺญถาภาโว อนาคตตฺตภาโวฯ เอวรูโป วา อโญฺญปิ อตฺตภาโว อิตฺถภาโว, น เอวรูโป อญฺญถาภาโวฯ ตํ อิตฺถภาวญฺญถาภาวํ สํสารํ ขนฺธธาตุอายตนปฎิปาฎิํ นาติวตฺตติ, น อติกฺกมติฯ</p>


<p>นฺติ เอตํ สกลวฎฺฎทุกฺขสฺส สมฺภวํ สมุทยํ ตณฺหํ อาทีนวํ อาทีนวโต ญตฺวาติ อโตฺถฯ อถ วา ติ เอตํ ยถาวุตฺตํ สํสารนาติวตฺตนํ อาทีนวํ โทสํ ญตฺวาฯ นฺติ ตณฺหญฺจ วุตฺตนเยน วฎฺฎทุกฺขสฺส ปธานการณนฺติ ญตฺวาฯ ติ เอวํ ตีหิ ปริญฺญาหิ ปริชานโนฺต วิปสฺสนํ วเฑฺฒตฺวา มคฺคปฎิปาฎิยา ตณฺหํ วิคเมโนฺต อคฺคมเคฺคน สพฺพโส วีตตโณฺห วิคตตโณฺห, ตโต เอว จตูสุ อุปาทาเนสุ กสฺสจิปิ อภาเวน อายติํ ปฎิสนฺธิสงฺขาตสฺส วา อาทานสฺส อภาเวน อนาทาโน, สติเวปุลฺลปฺปตฺติยา สพฺพตฺถ สโตการิตาย สโต ภินฺนกิเลโส ภิกฺขุ ปริพฺพเช จเรยฺย, ขนฺธปรินิพฺพาเนน วา สงฺขารปฺปวตฺติโต อปคเจฺฉยฺยาติ อโตฺถฯ</p>

</p>


<h3>๖. ปฐมเสขสุตฺตวณฺณนา</h3>
<p> ฉเฎฺฐ  ติ เอตฺถ เกนเฎฺฐน เสโข? เสกฺขธมฺมปฎิลาภโต เสโขฯ วุตฺตเญฺหตํ –</p>

 นุ โข, ภเนฺต, เสโข โหตีติ? อิธ, ภิกฺขุ, เสขาย สมฺมาทิฎฺฐิยา สมนฺนาคโต โหติ…เป.… เสเขน สมฺมาสมาธินา  สมนฺนาคโต โหติฯ เอตฺตาวตา โข, ภิกฺขุ, เสโข โหตี’’ติ (สํ. นิ. ๕.๑๓)ฯ</p>


<p>อปิจ สิกฺขตีติ เสโขฯ วุตฺตมฺปิ เจตํ –</p>

</p>


<p>โยปิ กลฺยาณปุถุชฺชโน อนุโลมปฺปฎิปทาย ปริปูรการี สีลสมฺปโนฺน อินฺทฺริเยสุ คุตฺตทฺวาโร โภชเน มตฺตญฺญู ชาคริยานุโยคมนุยุโตฺต ปุพฺพรตฺตาปรรตฺตํ โพธิปกฺขิยานํ ธมฺมานํ ภาวนานุโยคมนุยุโตฺต วิหรติ – ‘‘อชฺช วา เสฺว วา อญฺญตรํ สามญฺญผลํ อธิคมิสฺสามี’’ติ, โสปิ วุจฺจติ สิกฺขตีติ เสโขติฯ อิมสฺมิํ อเตฺถ น ปฎิวิชฺฌโนฺตว เสโข อธิเปฺปโต, อถ โข กลฺยาณปุถุชฺชโนปิฯ อปฺปตฺตํ มานสํ เอเตนาติ ฯ นฺติ ‘‘อนฺตลิกฺขจโร ปาโส, ยฺวายํ จรติ มานโส’’ติ (สํ. นิ. ๑.๑๕๑; มหาว. ๓๓) เอตฺถ ราโค มานสนฺติ วุโตฺตฯ ‘‘จิตฺตํ มโน มานส’’นฺติ (ธ. ส. ๖๓, ๖๕) เอตฺถ จิตฺตํฯ ‘‘อปฺปตฺตมานโส เสโข, กาลํ กยิรา ชเน สุตา’’ติ (สํ. นิ. ๑.๑๕๙) เอตฺถ อรหตฺตํฯ อิธาปิ อรหตฺตเมว อธิเปฺปตํฯ เตน อปฺปตฺตอรหตฺตสฺสาติ วุตฺตํ โหติฯ</p>


<p>นฺติ เสฎฺฐํ, อสทิสนฺติ อโตฺถฯ จตูหิ โยเคหิ เขมํ อนุปทฺทุตนฺติ  อรหตฺตเมว อธิเปฺปตํฯ ติ เทฺว ปตฺถนา ตณฺหาปตฺถนา, กุสลจฺฉนฺทปตฺถนา จฯ ‘‘ปตฺถยมานสฺส หิ ชปฺปิตานิ, ปเวธิตํ วาปิ ปกปฺปิเตสู’’ติ (สุ. นิ. ๙๐๘; มหานิ. ๑๓๗) เอตฺถ ตณฺหาปตฺถนาฯ</p>


<p>
‘‘ฉินฺนํ  
  
ปาปิมโต โสตํ, วิทฺธสฺตํ วินฬีกตํ;  
  
ปาโมชฺชพหุลา โหถ, เขมํ ปเตฺถถ ภิกฺขโว’’ติฯ (ม. นิ. ๑.๓๕๒);  
</p>
  
<p>เอตฺถ กตฺตุกมฺยตากุสลจฺฉนฺทปตฺถนา, อยเมว อิธาธิเปฺปตาฯ เตน ปตฺถยมานสฺสาติ ตํ โยคเกฺขมํ คนฺตุกามสฺส ตนฺนินฺนสฺส ตโปฺปณสฺส ตปฺปพฺภารสฺสาติ อโตฺถฯ ติ เอกํ อิริยาปถทุกฺขํ อเญฺญน อิริยาปเถน วิจฺฉินฺทิตฺวา อปริปตนฺตํ อตฺตภาวํ หรโตฯ อถ วา ‘‘สเพฺพ  สงฺขารา อนิจฺจาติ อธิมุจฺจโนฺต สทฺธาย วิหรตี’’ติอาทินา นิเทฺทสนเยน เจตฺถ อโตฺถ ทฎฺฐโพฺพฯ นฺติ นิยกชฺฌตฺตสงฺขาเต อชฺฌเตฺต ภวํ อชฺฌตฺติกํฯ นฺติ การณํฯ ติ เอวํ กตฺวาฯ ติ เอตฺถ อยํ สเงฺขปโตฺถ – ภิกฺขเว, อชฺฌตฺตํ อตฺตโน สนฺตาเน สมุฎฺฐิตํ การณนฺติ กตฺวา อญฺญํ เอกการณมฺปิ น สมนุปสฺสามิ ยํ เอวํ พหูปการํ, ติ อุปายมนสิกาโร, ปถมนสิกาโร, อนิจฺจาทีสุ อนิจฺจาทินเยเนว มนสิกาโร, อนิจฺจานุโลมิเกน วา จิตฺตสฺส อาวฎฺฎนา อนฺวาวฎฺฎนา อาโภโค สมนฺนาหาโร มนสิกาโรฯ อยํ โยนิโส มนสิกาโรฯ</p>


<p>อิทานิ โยนิโส มนสิการสฺส อานุภาวํ ทเสฺสตุํ ติ วุตฺตํฯ ตตฺถ ติ ‘‘อิทํ ทุกฺขํ อริยสจฺจํ, อยํ ทุกฺขสมุทโย อริยสจฺจํ, อยํ ทุกฺขนิโรโธ อริยสจฺจํ, อยํ ทุกฺขนิโรธคามินี ปฎิปทา อริยสจฺจ’’นฺติ จตูสุ อริยสเจฺจสุ โยนิโส มนสิการํ ปวเตฺตโนฺตฯ</p>


<p>ตตฺรายํ อตฺถวิภาวนา – ยทิปิ อิทํ สุตฺตํ อวิเสเสน เสกฺขปุคฺคลวเสน อาคตํ, จตุมคฺคสาธารณวเสน ปน สเงฺขเปเนว กมฺมฎฺฐานํ กถยิสฺสามฯ โย จตุสจฺจกมฺมฎฺฐานิโก โยคาวจโร ‘‘ตณฺหาวชฺชา  เตภูมกา ขนฺธา ทุกฺขํ, ตณฺหา สมุทโย, อุภินฺนํ อปฺปวตฺติ นิโรโธ, นิโรธสมฺปาปโก มโคฺค’’ติ เอวํ ปุเพฺพ เอว อาจริยสนฺติเก อุคฺคหิตจตุสจฺจกมฺมฎฺฐาโนฯ โส อปเรน สมเยน วิปสฺสนามคฺคํ สมารุโฬฺห สมาโน เตภูมเก ขเนฺธ ‘‘อิทํ ทุกฺข’’นฺติ โยนิโส มนสิ กโรติ, อุปาเยน ปเถน สมนฺนาหรติ เจว วิปสฺสติ จฯ วิปสฺสนา หิ อิธ มนสิการสีเสน วุตฺตาฯ ยา ปนายํ ตสฺส ทุกฺขสฺส สมุฎฺฐาปิกา ปุริมภวิกา ตณฺหา, อยํ ทุกฺขสมุทโยติ โยนิโส มนสิ กโรติฯ ยสฺมา ปน อิทํ ทุกฺขํ, อยญฺจ สมุทโย อิทํ ฐานํ ปตฺวา นิรุชฺฌนฺติ น ปวตฺตนฺติ, ตสฺมา ยทิทํ นิพฺพานํ นาม , อยํ ทุกฺขนิโรโธติ โยนิโส มนสิ กโรติฯ นิโรธสมฺปาปกํ อฎฺฐงฺคิกํ มคฺคํ, ‘‘อยํ ทุกฺขนิโรธคามินี ปฎิปทา’’ติ โยนิโส มนสิ กโรติ, อุปาเยน ปเถน สมนฺนาหรติ เจว วิปสฺสติ จฯ</p>


<p>ตตฺรายํ  อุปาโย – อภินิเวโส นาม ขเนฺธ โหติ, น วิวเฎฺฎ, ตสฺมา อยมโตฺถ – ‘‘อิมสฺมิํ กาเย ปถวีธาตุ, อาโปธาตู’’ติอาทินา (ที. นิ. ๒.๓๗๘) นเยน จตฺตาริ มหาภูตานิ ตทนุสาเรน อุปาทารูปานิ จ ปริคฺคเหตฺวา ‘‘อยํ รูปกฺขโนฺธ’’ติ ววตฺถเปติฯ ตํ ววตฺถาปยโต อุปฺปเนฺน ตทารมฺมเณ จิตฺตเจตสิกธเมฺม ‘‘อิเม จตฺตาโร อรูปกฺขนฺธา’’ติ ววตฺถเปติฯ ตโต ‘‘อิเม ปญฺจกฺขนฺธา ทุกฺข’’นฺติ ววตฺถเปติฯ เต ปน สเงฺขปโต นามญฺจ รูปญฺจาติ เทฺว ภาคา โหนฺติฯ อิทญฺจ นามรูปํ สเหตุ สปฺปจฺจยํ อุปฺปชฺชติ, ตสฺส อยํ อวิชฺชาภวตณฺหาทิโก เหตุ, อยํ อาหาราทิโก ปจฺจโยติ เหตุปฺปจฺจเย ววตฺถเปติฯ โส เตสํ ปจฺจยานญฺจ ปจฺจยุปฺปนฺนานญฺจ ยาถาวสรสลกฺขณํ ววตฺถเปตฺวา ‘‘อิเม ธมฺมา อหุตฺวา ภวนฺติ, หุตฺวา นิรุชฺฌนฺติ, ตสฺมา อนิจฺจา’’ติ อนิจฺจลกฺขณํ อาโรเปติ, ‘‘อุทยพฺพยปฎิปีฬิตตฺตา ทุกฺขา’’ติ ทุกฺขลกฺขณํ อาโรเปติ, ‘‘อวสวตฺตนโต อนตฺตา’’ติ อนตฺตลกฺขณํ อาโรเปติฯ</p>


<p>เอวํ ติลกฺขณานิ อาโรเปตฺวา วิปสฺสโนฺต อุทยพฺพยญาณุปฺปตฺติยา อุปฺปเนฺน โอภาสาทิเก วิปสฺสนุปกฺกิเลเส ‘อมโคฺค’ติ อุทยพฺพยญาณเมว ‘‘อริยมคฺคสฺส อุปายภูโต ปุพฺพภาคมโคฺค’’ติ มคฺคามคฺคํ ววตฺถเปตฺวา  ปุน อุทยพฺพยญาณํ ปฎิปาฎิยา ภงฺคญาณาทีนิ จ อุปฺปาเทโนฺต โสตาปตฺติมคฺคาทโย ปาปุณาติฯ ตสฺมิํ ขเณ จตฺตาริ สจฺจานิ เอกปฺปฎิเวเธเนว ปฎิวิชฺฌติ, เอกาภิสมเยน อภิสเมติฯ ตตฺถ ทุกฺขํ ปริญฺญาปฎิเวเธน ปฎิวิชฺฌโนฺต, สมุทยํ ปหานปฺปฎิเวเธน ปฎิวิชฺฌโนฺต สพฺพํ อกุสลํ ปชหติ, นิโรธํ สจฺฉิกิริยาปฎิเวเธน ปฎิวิชฺฌโนฺต มคฺคํ ภาวนาปฎิเวเธน ปฎิวิชฺฌโนฺต สพฺพํ กุสลํ ภาเวติฯ อริยมโคฺค หิ นิปฺปริยายโต กุจฺฉิตสลนาทิอเตฺถน กุสโล, ตสฺมิญฺจ ภาวิเต สเพฺพปิ กุสลา อนวชฺชโพธิปกฺขิยธมฺมา ภาวนาปาริปูริํ คจฺฉนฺตีติฯ เอวํ โยนิโส มนสิ กโรโนฺต อกุสลํ ปชหติ, กุสลํ ภาเวติฯ ตถา หิ วุตฺตํ – ‘‘อิทํ ทุกฺขนฺติ โยนิโส มนสิ กโรติ, อยํ ทุกฺขสมุทโยติ โยนิโส มนสิ กโรตี’’ติอาทิ (ม. นิ. ๑.๒๑)ฯ อปรมฺปิ วุตฺตํ ‘‘โยนิโส มนสิการสมฺปนฺนเสฺสตํ, ภิกฺขเว, ภิกฺขุโน ปาฎิกงฺขํ – อริยํ อฎฺฐงฺคิกํ มคฺคํ ภาเวสฺสติ, อริยํ อฎฺฐงฺคิกํ มคฺคํ พหุลีกริสฺสตี’’ติ (สํ. นิ. ๕.๕๕)ฯ</p>


<p>   ติ คาถาย อยํ สเงฺขปโตฺถ – สิกฺขติ, สิกฺขาปทานิ ตสฺส อตฺถิ, สิกฺขนสีโลติ วา ฯ สํสาเร ภยํ อิกฺขตีติ ฯ ตสฺส เสขสฺส ภิกฺขุโน  อรหตฺตสฺส  อธิคมาย ยถา โยนิโส มนสิกาโร, เอวํ  พหูปกาโร อโญฺญ โกจิ ธโมฺม นตฺถิฯ กสฺมา? ยสฺมา โยนิโส อุปาเยน มนสิการํ ปุรกฺขตฺวา  จตุพฺพิธสมฺมปฺปธานวเสน ปทหโนฺต,  สํกิเลสวฎฺฎทุกฺขสฺส ปริกฺขยํ ปริโยสานํ นิพฺพานํ ปาปุเณ อธิคเจฺฉยฺย, ตสฺมา โยนิโส มนสิกาโร พหุกาโรติฯ</p>

</p>


<h3>๗. ทุติยเสขสุตฺตวณฺณนา</h3>
<p> สตฺตเม นฺติ อชฺฌตฺตสนฺตานโต พหิ ภวํฯ ติ ยสฺส สีลาทิคุณสมฺปโนฺน อฆสฺส ฆาตา , หิตสฺส วิธาตา สพฺพากาเรน อุปการโก มิโตฺต โหติ, โส ปุคฺคโล กลฺยาณมิโตฺต, ตสฺส ภาโว กลฺยาณมิตฺตตาฯ ตตฺรายํ กลฺยาณมิโตฺต ปกติยา สทฺธาสมฺปโนฺน โหติ สีลสมฺปโนฺน สุตสมฺปโนฺน จาคสมฺปโนฺน วีริยสมฺปโนฺน สติสมฺปโนฺน สมาธิสมฺปโนฺน ปญฺญาสมฺปโนฺนฯ ตตฺถ สทฺธาสมฺปตฺติยา สทฺทหติ ตถาคตสฺส โพธิํ, เตน สมฺมาสโมฺพธิเหตุภูตํ สเตฺตสุ หิตสุเขสิตํ น ปริจฺจชติ, สีลสมฺปตฺติยา สพฺรหฺมจารีนํ ปิโย โหติ ครุ จ ภาวนีโย โจทโก ปาปครหี วตฺตา วจนกฺขโม, สุตสมฺปตฺติยา ขนฺธายตนสจฺจปฎิจฺจสมุปฺปาทาทิกานํ คมฺภีรานํ กถานํ กตฺตา โหติ, จาคสมฺปตฺติยา อปฺปิโจฺฉ โหติ สนฺตุโฎฺฐ ปวิวิโตฺต อสํสโฎฺฐ, วีริยสมฺปตฺติยา อตฺตโน ปเรสญฺจ หิตปฺปฎิปตฺติยํ อารทฺธวีริโย โหติ, สติสมฺปตฺติยา อุปฎฺฐิตสฺสติ โหติ ปรเมน สติเนปเกฺกน สมนฺนาคโต จิรกตมฺปิ จิรภาสิตมฺปิ สริตา อนุสฺสริตา, สมาธิสมฺปตฺติยา อวิกฺขิโตฺต โหติ สมาหิโต เอกคฺคจิโตฺต, ปญฺญาสมฺปตฺติยา อวิปรีตํ ปชานาติฯ โส  สติยา กุสลากุสลานํ ธมฺมานํ คติโย สมเนฺวสโนฺต ปญฺญาย สตฺตานํ หิตสุขํ ยถาภูตํ ชานิตฺวา สมาธินา ตตฺถ อพฺยคฺคจิโตฺต หุตฺวา วีริเยน สเตฺต อหิตโต นิเสเธตฺวา เอกนฺตหิเต นิโยเชติฯ เตเนวาห –</p>


<p>
‘‘ปิโย ครุ ภาวนีโย, วตฺตา จ วจนกฺขโม;  
  
คมฺภีรญฺจ กถํ กตฺตา, โน จาฎฺฐาเน นิโยชโก’’ติฯ (เนตฺติ. ๑๑๓);  
</p>
  
<p> , ติ กลฺยาณมิโตฺต ปุคฺคโล กลฺยาณมิตฺตํ นิสฺสาย กมฺมสฺสกตาญาณํ อุปฺปาเทติ, อุปฺปนฺนํ สทฺธํ ผาติํ กโรติ, สทฺธาชาโต อุปสงฺกมติ อุปสงฺกมิตฺวา ธมฺมํ สุณาติฯ ตํ ธมฺมํ สุตฺวา ตถาคเต สทฺธํ ปฎิลภติ, เตน สทฺธาปฎิลาเภน ฆราวาสํ ปหาย ปพฺพชฺชํ อนุติฎฺฐติ, จตุปาริสุทฺธิสีลํ สมฺปาเทติ, ยถาพลํ ธุตธเมฺม สมาทาย วตฺตติ, ทสกถาวตฺถุลาภี โหติ, อารทฺธวีริโย วิหรติ อุปฎฺฐิตสฺสติ สมฺปชาโน ปุพฺพรตฺตาปรรตฺตํ โพธิปกฺขิยานํ ธมฺมานํ ภาวนานุโยคมนุยุโตฺต, นจิรเสฺสว วิปสฺสนํ อุสฺสุกฺกาเปตฺวา อริยมคฺคาธิคเมน  สพฺพํ อกุสลํ สมุจฺฉินฺทติ, สพฺพญฺจ กุสลํ ภาวนาปาริปูริํ คเมโนฺต วเฑฺฒติฯ วุตฺตเญฺหตํ –</p>

</p>

</p>

 …เป.… กลฺยาณสมฺปวงฺกสฺส ‘ยํ อารทฺธวีริโย วิหริสฺสติ อกุสลานํ ธมฺมานํ ปหานาย กุสลานํ ธมฺมานํ อุปสมฺปทาย ถามวา ทฬฺหปรกฺกโม อนิกฺขิตฺตธุโร กุสเลสุ ธเมฺมสุ’ฯ</p>

</p>


<p>เอวํ สกลวฎฺฎทุกฺขปริมุจฺจนนิมิตฺตํ กลฺยาณมิตฺตตาติ เวทิตพฺพํฯ เตเนวาห –</p>

, อานนฺท, กลฺยาณมิตฺตํ อาคมฺม ชาติธมฺมา สตฺตา ชาติยา ปริมุจฺจนฺติ, ชราธมฺมา สตฺตา ชราย ปริมุจฺจนฺตี’’ติอาทิ (สํ. นิ. ๑.๑๒๙)ฯ</p>


<p>เตน วุตฺตํ – ‘‘กลฺยาณมิโตฺต, ภิกฺขเว, ภิกฺขุ อกุสลํ ปชหติ, กุสลํ ภาเวตี’’ติฯ</p>


<p>คาถาย ติ ปติสฺสวสงฺขาเตน สห ปติเสฺสนาติ สปฺปติโสฺส, กลฺยาณมิตฺตสฺส โอวาทํ สิรสา สมฺปฎิจฺฉโก สุพฺพโจติ อโตฺถฯ อถ วา หิตสุเข ปติฎฺฐาปเนน ปติ อิเสตีติ ปติโสฺส, โอวาททายโกฯ ครุอาทรโยเคน เตน ปติเสฺสน สห วตฺตตีติ สปฺปติโสฺส, ครูสุ ครุจิตฺตีการพหุโลฯ ติ ฉพฺพิเธนปิ คารเวน ยุโตฺตฯ นฺติ กลฺยาณมิตฺตานํ โอวาทํ กโรโนฺต ยโถวาทํ ปฎิปชฺชโนฺตฯ ติ สตฺตฎฺฐานิเยน สมฺปชเญฺญน สมนฺนาคโตฯ ติ กมฺมฎฺฐานํ ผาติํ , คเมตุํ สมตฺถาย สติยา ปติสฺสโต สโตการีฯ ติ สีลาทิวิสุทฺธิปฎิปาฎิยา, ตตฺถ จ วิปสฺสนาปฎิปาฎิยา เจว มคฺคปฎิปาฎิยา จฯ นฺติ กามราคสํโยชนาทีนํ สเพฺพสํ สํโยชนานํ เขปนโต สพฺพสํโยชนกฺขยสงฺขาตสฺส อริยมคฺคสฺส ปริโยสานภูตํ อรหตฺตํ, ตสฺส อารมฺมณภูตํ นิพฺพานเมว วาฯ  อธิคเจฺฉยฺยาติ อโตฺถฯ อิติ อิเมสุ ทฺวีสุ สุเตฺตสุ อริยมคฺคาธิคมสฺส สตฺถารา ปธานงฺคํ นาม คหิตนฺติ เวทิตพฺพํฯ</p>

</p>


<h3>๘. สงฺฆเภทสุตฺตวณฺณนา</h3>
<p> อฎฺฐเม  ติ กตโรยํ สุตฺตนิเกฺขโป? อฎฺฐุปฺปตฺติโกฯ ตตฺรายํ สเงฺขปกถา – เทวทโตฺต หิ อชาตสตฺตุํ ทุคฺคหณํ คาหาเปตฺวา ตสฺส ปิตรํ ราชานํ พิมฺพิสารํ เตน มาราเปตฺวาปิ อภิมาเร ปโยเชตฺวาปิ สิลาปวิชฺฌเนน โลหิตุปฺปาทกมฺมํ กตฺวาปิ น ตาวตา ปากโฎ ชาโต, นาฬาคิริํ วิสฺสเชฺชตฺวา ปน ปากโฎ ชาโตฯ อถ มหาชโน ‘‘เอวรูปมฺปิ นาม ปาปํ คเหตฺวา ราชา วิจรตี’’ติ โกลาหลํ อกาสิ, มหาโฆโส อโหสิฯ ตํ สุตฺวา ราชา อตฺตนา ทียมานานิ ปญฺจ ถาลิปากสตานิ ปจฺฉินฺทาเปสิ, อุปฎฺฐานมฺปิสฺส นาคมาสิฯ นาคราปิ กุลํ อุปคตสฺส กฎจฺฉุภตฺตมฺปิสฺส นาทํสุฯ โส ปริหีนลาภสกฺกาโร โกหเญฺญน ชีวิตุกาโม สตฺถารํ อุปสงฺกมิตฺวา ปญฺจ วตฺถูนิ ยาจิตฺวา ‘‘อลํ, เทวทตฺต, โย อิจฺฉติ, โส  อารญฺญิโก โหตู’’ติอาทินา (ปารา. ๔๐๙; จูฬว. ๓๔๓) ภควตา ปฎิกฺขิโตฺต เตหิ ปญฺจหิ วตฺถูหิ พาลํ ลูขปฺปสนฺนํ ชนํ สญฺญาเปโนฺต ปญฺจสเต วชฺชิปุตฺตเก สลากํ คาหาเปตฺวา สงฺฆํ ภินฺทิตฺวาว เต อาทาย คยาสีสํ อคมาสิฯ อถ เทฺว อคฺคสาวกา สตฺถุ อาณาย ตตฺถ คนฺตฺวา ธมฺมํ เทเสตฺวา เต อริยผเล ปติฎฺฐาเปตฺวา อานยิํสุฯ เย ปนสฺส สงฺฆเภทาย ปรกฺกมนฺตสฺส ลทฺธิํ โรเจตฺวา ตเถว ปคฺคยฺห ฐิตา สเงฺฆ ภิชฺชเนฺต ภิเนฺน จ สมนุญฺญา อเหสุํ, เตสํ ตํ ทีฆรตฺตํ อหิตาย ทุกฺขาย อโหสิ ฯ</p>


<p>เทวทโตฺตปิ น จิรเสฺสว โรคาภิภูโต พาฬฺหคิลาโน มรณกาเล ‘‘สตฺถารํ วนฺทิสฺสามี’’ติ มญฺจกสิวิกาย นียมาโน เชตวนโปกฺขรณิตีเร ฐปิโต ปถวิยา วิวเร ทิเนฺน ปติตฺวา อวีจิมฺหิ นิพฺพตฺติ, โยชนสติโก จสฺส อตฺตภาโว อโหสิ กปฺปฎฺฐิโย ตาลกฺขนฺธปริมาเณหิ อยสูเลหิ วินิวิโทฺธฯ เทวทตฺตปกฺขิกานิ จ ปญฺจมตฺตานิ กุลสตานิ ตสฺส ลทฺธิยํ ฐิตานิ สห พนฺธเวหิ นิรเย นิพฺพตฺตานิฯ เอกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, เทวทเตฺตน สงฺฆํ ภินฺทเนฺตน ภาริยํ กมฺมํ กต’’นฺติฯ อถ สตฺถา ธมฺมสภํ อุปคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต สงฺฆเภเท อาทีนวํ ทเสฺสโนฺต  อิมํ สุตฺตํ อภาสิฯ เกจิ ปน ภณนฺติ ‘‘เทวทตฺตสฺส ตปฺปกฺขิกานญฺจ ตถา นิรเย นิพฺพตฺตภาวํ ทิสฺวา สงฺฆเภเท อาทีนวํ ทเสฺสโนฺต ภควา อตฺตโน อชฺฌาสเยเนว อิมํ สุตฺตํ เทเสสี’’ติฯ</p>


<p>ตตฺถ ติ เอโก อกุสโล มหาสาวชฺชธโมฺมฯ ติ สตฺตโลเกฯ ติ เอตฺถ เภทสํวตฺตนิเกสุ ภณฺฑนาทีสุ สเงฺฆ อุปฺปเนฺนสุปิ ‘‘ธโมฺม อธโมฺม’’ติอาทีสุ อฎฺฐารสเภทกรวตฺถูสุ ยสฺส กสฺสจิ ทีปนวเสน โวหรเนฺตสุปิ ตตฺถ รุจิชนนตฺถํ อนุสฺสาเวเนฺตสุปิ อนุสฺสาเวตฺวา สลากาย คาหิตายปิ สงฺฆเภโท อุปฺปชฺชมาโน นาม โหติ, สลากาย ปน คาหิตาย จตฺตาโร วา อติเรกา วา ยทา อาเวณิกํ อุเทฺทสํ วา สงฺฆกมฺมํ วา กโรนฺติ, ตทา สงฺฆเภโท อุปฺปชฺชติ นามฯ กเต ปน ตสฺมิํ สงฺฆเภโท อุปฺปโนฺน นาม? กมฺมํ, อุเทฺทโส, โวหาโร, อนุสฺสาวนา, สลากคฺคาโหติ อิเมสุ หิ ปญฺจสุ สงฺฆสฺส เภทการเณสุ กมฺมํ วา อุเทฺทโส วา ปมาณํ, โวหารานุสฺสาวนสลากคฺคาหา ปน ปุพฺพภาคาติฯ</p>


<p>ติอาทีสุ ๐.มหาชนสฺส ฌานมคฺคาทิสมฺปตฺตินิวารเณน อหิตาย, สคฺคสมฺปตฺตินิวารเณน อสุขาย, อปายูปปตฺติเหตุภาเวน อนตฺถายฯ อกุสลธมฺมวเสน วา อหิตาย, หิตมตฺตสฺสปิ อภาวา สุคติยมฺปิ นิพฺพตฺตนกกายิกเจตสิกทุกฺขาย อุปฺปชฺชตีติ  สมฺพโนฺธ ฯ นฺติ อิทํ ‘‘พหุโน ชนสฺสา’’ติ วุเตฺตสุ อุกฺกฎฺฐปุคฺคลนิเทฺทโสฯ อปโร นโย – ติ พหุชนสฺส มหโต สตฺตกายสฺส อหิตตฺถาย, ทิฎฺฐธมฺมิกสมฺปรายิกอนตฺถายาติ อโตฺถฯ ติ ทิฎฺฐธมฺมิกสมฺปรายิกอสุขตฺถาย, ทุวิธทุกฺขตฺถายาติ อโตฺถฯ ติ ปรมตฺถปฎิเกฺขปายฯ นิพฺพานญฺหิ ปรมโตฺถ, ตโต อุตฺตริํ อโตฺถ นตฺถิฯ ติ มคฺคปฎิเกฺขปายฯ นิพฺพานสมฺปาปกมคฺคโต หิ อุตฺตริํ หิตํ นาม นตฺถิฯ ติ อริยสุขวิราธเนน วฎฺฎทุกฺขตายฯ เย หิ อริยสุขโต วิรทฺธา ตํ อธิคนฺตุํ อภพฺพา, เต วฎฺฎทุเกฺข ปริพฺภมนฺติ, อริยสุขโต จ อุตฺตริํ สุขํ นาม นตฺถิฯ วุตฺตเญฺหตํ ‘‘อยํ สมาธิ ปจฺจุปฺปนฺนสุโข เจว อายติญฺจ สุขวิปาโก’’ติ (ที. นิ. ๓.๓๕๕; อ. นิ. ๕.๒๗)ฯ</p>


<p>อิทานิ  ‘‘สงฺฆเภโท’’ติ สรูปโต ทเสฺสตฺวา ตสฺส อหิตาทีนํ เอกนฺตเหตุภาวํ ปกาเสตุํ ติอาทิมาหฯ ตตฺถ ติ นิมิตฺตเตฺถ ภุมฺมํ ยถา ‘‘อธนานํ ธเน อนนุปฺปทียมาเน’’ติ (ที. นิ. ๓.๙๑), เภทเหตูติ อโตฺถฯ ติ จตุนฺนํ ปริสานํ ตปฺปกฺขิกานญฺจ ‘‘เอโส ธโมฺม, เนโส ธโมฺม’’ติ อญฺญมญฺญํ วิวทนานิฯ ภณฺฑนญฺหิ กลหสฺส ปุพฺพภาโคฯ ติ ‘‘อิทญฺจิทญฺจ โว อนตฺถํ กริสฺสามา’’ติ ภยุปฺปาทนวเสน ตชฺชนาฯ ติ ชาติอาทิวเสน ปริโต เขปา, ทสหิ อโกฺกสวตฺถูหิ ขุํสนวมฺภนาฯ ติ อุเกฺขปนิยกมฺมกรณาทิวเสน นิสฺสารณาฯ ติ ตสฺมิํ สงฺฆเภเท, ตนฺนิมิเตฺต วา ภณฺฑนาทิเกฯ ติ รตนตฺตยคุณานํ อนภิญฺญาฯ ติ ‘‘ธมฺมจาริโน สมจาริโน’’ติอาทินา ยฺวายํ ภิกฺขูสุ ปสาทนากาโร, ตถา น ปสีทนฺติ, เตสํ วา โสตพฺพํ สทฺธาตพฺพํ น มญฺญนฺติฯ ตถา จ ธเมฺม สตฺถริ จ อปฺปสนฺนาว โหนฺติฯ นฺติ ปุถุชฺชนานํ อวิรุฬฺหสทฺธานํ ปสาทญฺญถตฺตํฯ</p>


<p>คาถายํ  ติอาทีสุ อปาเย นิพฺพตฺตนารหตาย อาปายิโกฯ ตตฺถปิ อวีจิสงฺขาเต มหานิรเย อุปฺปชฺชตีติ ฯ เอกํ อนฺตรกปฺปํ ปริปุณฺณเมว กตฺวา ตตฺถ ติฎฺฐตีติ ฯ สงฺฆเภทสงฺขาเต วเคฺค รโตติ ฯ อธมฺมิยตาย ฯ เภทกรวตฺถูหิ สงฺฆเภทสงฺขาเต เอว จ อธเมฺม ฐิโตติ ติ โยคเกฺขมโต หิตโต ปธํสติ ปริหายติ, จตูหิ วา โยเคหิ อนุปทฺทุตตฺตา โยคเกฺขมํ นาม อรหตฺตํ นิพฺพานญฺจ, ตโต ปนสฺส ธํสเน วตฺตพฺพเมว นตฺถิฯ ทิฎฺฐิสีลสามญฺญโต สํหตเฎฺฐน  ตโต เอว เอกกมฺมาทิวิธานโยเคน  สหิตํฯ ติ ปุเพฺพ วุตฺตลกฺขเณน สงฺฆเภเทน  ภินฺทิตฺวาฯ นฺติ อายุกปฺปํฯ โส ปเนตฺถ อนฺตรกโปฺปวฯ ติ อวีจิมหานิรยมฺหิฯ</p>

</p>


<h3>๙. สงฺฆสามคฺคีสุตฺตวณฺณนา</h3>
<p> นวเม  ติ เอโก กุสลธโมฺม อนวชฺชธโมฺมฯ ‘‘อยํ ธโมฺม, นายํ ธโมฺม’’ติอาทินา สเจ สเงฺฆ วิวาโท อุปฺปเชฺชยฺย, ตตฺถ ธมฺมกาเมน วิญฺญุนา อิติ ปฎิสญฺจิกฺขิตพฺพํ ‘‘ฐานํ โข, ปเนตํ วิชฺชติ, ยทิทํ วิวาโท วฑฺฒมาโน สงฺฆราชิยา วา สงฺฆเภทาย วา สํวเตฺตยฺยา’’ติฯ สเจ ตํ อธิกรณํ อตฺตนา ปคฺคเหตฺวา ฐิโต, อคฺคิํ อกฺกเนฺตน วิย สหสา ตโต โอรมิตพฺพํฯ อถ ปเรหิ ตํ ปคฺคหิตํ สยเญฺจตํ สโกฺกติ วูปสเมตุํ, อุสฺสาหชาโต หุตฺวา ทูรมฺปิ คนฺตฺวา ตถา ปฎิปชฺชิตพฺพํ, ยถา ตํ วูปสมฺมติฯ สเจ ปน สยํ น สโกฺกติ, โส จ วิวาโท อุปรูปริ วฑฺฒเตว, น วูปสมฺมติฯ เย ตตฺถ ปติรูปา สิกฺขากามา สพฺรหฺมจาริโน, เต อุสฺสาเหตฺวา เยน ธเมฺมน เยน วินเยน เยน สตฺถุสาสเนน ตํ อธิกรณํ ยถา วูปสมฺมติ, ตถา วูปสเมตพฺพํฯ เอวํ วูปสเมนฺตสฺส โย สงฺฆสามคฺคิกโร กุสโล ธโมฺม, อยเมตฺถ เอกธโมฺมติ อธิเปฺปโตฯ โส หิ อุภโตปกฺขิยานํ เทฺวฬฺหกชาตานํ ภิกฺขูนํ, เตสํ อนุวตฺตนวเสน ฐิตานํ ภิกฺขุนีนํ อุปาสกานํ อุปาสิกานํ  เตสํ อารกฺขเทวตานํ ยาวเทว พฺรหฺมานมฺปิ อุปฺปชฺชนารหํ อหิตํ ทุกฺขาวหํ สํกิเลสธมฺมํ อปเนตฺวา มหโต ปุญฺญราสิสฺส กุสลาภิสนฺทสฺส เหตุภาวโต สเทวกสฺส โลกสฺส หิตสุขาวโห โหติฯ เตน วุตฺตํ ติอาทิฯ ตสฺสโตฺถ อนนฺตรสุเตฺต วุตฺตวิปริยาเยน เวทิตโพฺพฯ ติ สงฺฆสฺส สมคฺคภาโว เภทาภาโว เอกกมฺมตา เอกุเทฺทสตา จฯ</p>


<p>คาถายํ ติ สุขสฺส ปจฺจยภาวโต สามคฺคี สุขาติ วุตฺตาฯ ยถา ‘‘สุโข พุทฺธานมุปฺปาโท’’ติ (ธ. ป. ๑๙๔)ฯ ติ สมคฺคานํ สามคฺคิอนุโมทเนน อนุคฺคณฺหนํ สามคฺคิอนุรูปํ, ยถา เต สามคฺคิํ น วิชหนฺติ, ตถา คหณํ ฐปนํ อนุพลปฺปทานนฺติ อโตฺถฯ ติ ภินฺนํ สงฺฆํ ราชิปตฺตํ วา สมคฺคํ สหิตํ กตฺวาฯ นฺติ อายุกปฺปเมวฯ ติ กามาวจรเทวโลเก อเญฺญ  เทเว  ทสหิ ฐาเนหิ อภิภวิตฺวา ทิพฺพสุขํ อนุภวโนฺต อิจฺฉิตนิปฺผตฺติยาว โมทติ ปโมทติ ลลติ กีฬตีติฯ</p>

</p>


<h3>๑๐. ปทุฎฺฐจิตฺตสุตฺตวณฺณนา</h3>
<p> ทสมสฺส กา อุปฺปตฺติ? อฎฺฐุปฺปตฺติเยวฯ เอกทิวสํ กิร ภิกฺขู ธมฺมสภายํ สนฺนิสินฺนา กถํ สมุฎฺฐาเปสุํ – ‘‘อาวุโส, อิเธกโจฺจ พหุํ ปุญฺญกมฺมํ กโรติ, เอกโจฺจ พหุํ ปาปกมฺมํ, เอกโจฺจ อุภยโวมิสฺสกํ กโรติฯ ตตฺถ โวมิสฺสการิโน กีทิโส อภิสมฺปราโย’’ติ? อถ สตฺถา ธมฺมสภํ อุปคนฺวา ปญฺญตฺตวรพุทฺธาสเน นิสิโนฺน ตํ กถํ สุตฺวา ‘‘ภิกฺขเว, มรณาสนฺนกาเล สํกิลิฎฺฐจิตฺตสฺส ทุคฺคติ ปาฎิกงฺขา’’ติ ทเสฺสโนฺต อิมาย อฎฺฐุปฺปตฺติยา อิทํ สุตฺตํ เทเสสิฯ</p>


<p>ตตฺถ ติ เทสาปเทเส นิปาโตฯ สฺวายํ กตฺถจิ ปเทสํ อุปาทาย วุจฺจติ ‘‘อิเธว ติฎฺฐมานสฺส, เทวภูตสฺส เม สโต’’ติอาทีสุ (ที. นิ. ๒.๓๖๙)ฯ กตฺถจิ สาสนํ อุปาทาย ‘‘อิเธว, ภิกฺขเว, สมโณ อิธ  ทุติโย สมโณ’’ติอาทีสุ (ม. นิ. ๑.๑๓๙; อ. นิ. ๔.๒๔๑)ฯ กตฺถจิ ปทปูรณมเตฺต ‘‘อิธาหํ, ภิกฺขเว, ภุตฺตาวี อสฺสํ ปวาริโต’’ติอาทีสุ (ม. นิ. ๑.๓๐)ฯ กตฺถจิ โลกํ อุปาทาย วุจฺจติ ‘‘อิธ ตถาคโต โลเก อุปฺปชฺชตี’’ติอาทีสุ (อ. นิ. ๓.๖๑)ฯ อิธาปิ โลเก เอว ทฎฺฐโพฺพฯ นฺติ เอกํ, อญฺญตรนฺติ อโตฺถฯ นฺติ สตฺตํฯ โส หิ ยถาปจฺจยํ กุสลากุสลานํ ตพฺพิปากานญฺจ ปูรณโต มรณวเสน คลนโต จ ปุคฺคโลติ วุจฺจติฯ นฺติ ปโทเสน อาฆาเตน ทุฎฺฐจิตฺตํฯ อถ วา นฺติ โทเสน ราคาทินา ปทูสิตจิตฺตํฯ เอตฺถ จ นฺติ อิทํ ปทุฎฺฐจิตฺตสฺส ปุคฺคลสฺส วิเสสนํฯ ยสฺส หิ ปฎิสนฺธิทายกกมฺมํ โอกาสมกาสิ, โส ตถา วุโตฺตฯ ยสฺส จ อกุสลปฺปวตฺติโต จิตฺตํ นิวเตฺตตฺวา กุสลวเสน โอตาเรตุํ น สกฺกา, เอวํ อาสนฺนมรโณฯ นฺติ อิทานิ วตฺตพฺพาการํ ทเสฺสติฯ ติ อตฺตโน จิเตฺตน เจโตปริยญาเณนฯ ติ ตสฺส ปุคฺคลสฺส จิตฺตํฯ ติ ปริจฺฉินฺทิตฺวา  ฯ นนุ จ ยถากมฺมุปคญาณสฺสายํ วิสโยติ? สจฺจเมตํ, ตทา ปวตฺตมานอกุสลจิตฺตวเสน ปเนตํ วุตฺตํฯ</p>


<p>  ติ อิมสฺมิํ กาเล, อิมายํ วา ปจฺจยสามคฺคิยํ, อยํ ปุคฺคโล ชวนวีถิยา อปรภาเค กาลํ กเรยฺย เจติ อโตฺถฯ น หิ ชวนกฺขเณ กาลํกิริยา อตฺถิฯ ติ ยถา อาภตํ กิญฺจิ อาหริตฺวา ฐปิตํ, เอวํ อตฺตโน กมฺมุนา นิกฺขิโตฺต นิรเย ฐปิโต เอวาติ อโตฺถฯ ติ อุปาทินฺนกฺขนฺธปริจฺจาคาฯ ติ ตทนนฺตรํ อภินิพฺพตฺตกฺขนฺธคฺคหเณฯ อถ วา ติ ชีวิตินฺทฺริยสฺส อุปเจฺฉทาฯ ติ จุติโต อุทฺธํฯ</p>


<p>นฺติอาทิ สพฺพํ นิรยเสฺสว เววจนํฯ นิรโย หิ อยสงฺขาตา สุขา อเปโตติ  สคฺคโมกฺขเหตุภูตา วา ปุญฺญสมฺมตา อยา อเปโตติปิ อปาโยฯ ทุกฺขสฺส คติ ปฎิสรณนฺติ  โทสพหุลตฺตา วา ทุเฎฺฐน กมฺมุนา นิพฺพตฺตา คตีติปิ ทุคฺคติฯ วิวสา นิปตนฺติ เอตฺถ ทุกฺกฎกมฺมการิโน, วินสฺสนฺตา วา เอตฺถ นิปตนฺติ สมฺภิชฺชมานงฺคปจฺจงฺคาติ ฯ นตฺถิ เอตฺถ อสฺสาทสญฺญิโต อโยติ นิรสฺสาทเฎฺฐน ฯ อถ วา อปายคฺคหเณน  ติรจฺฉานโยนิ วุจฺจติฯ ติรจฺฉานโยนิ หิ อปาโย สุคติโต อเปตตฺตา, น ทุคฺคติ มเหสกฺขานํ นาคราชาทีนํ สมฺภวโตฯ ทุคฺคติคฺคหเณน เปตฺติวิสโยฯ โส หิ อปาโย เจว ทุคฺคติ จ สุคติโต อเปตตฺตา ทุกฺขสฺส จ คติภูตตฺตา, น วินิปาโต อสุรสทิสํ อวินิปาตตฺตาฯ วินิปาตคฺคหเณน อสุรกาโยฯ โส หิ ยถาวุเตฺตน อเตฺถน อปาโย เจว ทุคฺคติ จ, สพฺพสมฺปตฺติสมุสฺสเยหิ วินิปติตตฺตา วินิปาโตติ จ วุจฺจติฯ นิรยคฺคหเณน อวีจิอาทิอเนกปฺปกาโร นิรโยว วุจฺจติฯ อิธ ปน สพฺพปเทหิปิ นิรโยว วุโตฺตฯ ติ ปฎิสนฺธิํ คณฺหนฺติฯ</p>


<p>คาถาสุ ปฐมคาถา สงฺคีติกาเล ธมฺมสงฺคาหกเตฺถเรหิ ฐปิตาฯ ติ ปุพฺพกาลกิริยาฯ ญาณปุพฺพกญฺหิ พฺยากรณํฯ เหตุอโตฺถ วา ตฺวา-สโทฺท ยถา ‘‘สีหํ ทิสฺวา ภยํ โหตี’’ติ, ชานนเหตูติ อโตฺถ ฯ ติ พุโทฺธ ภควา อตฺตโน สนฺติเก ภิกฺขูนํ เอตํ ปรโต ทฺวีหิ คาถาหิ วุจฺจมานํ อตฺถํ พฺยากาสิฯ เสสํ วุตฺตนยเมวฯ</p>

</p>

</p>


<h2>๓. ตติยวโคฺค</h2>
<h3>๑. ปสนฺนจิตฺตสุตฺตวณฺณนา</h3>
<p> ตติยวคฺคสฺส  ปฐเม นฺติ รตนตฺตยสทฺธาย กมฺมผลสทฺธาย จ ปสนฺนมานสํฯ นฺติ สุนฺทรํ คติํ, สุขสฺส วา คตินฺติ สุคติํฯ นฺติ รูปาทิสมฺปตฺตีหิ สุฎฺฐุ อคฺคนฺติ นฺติ โลกิยนฺติ เอตฺถ ปุญฺญปาปผลานิ, ลุชฺชนเฎฺฐเนว วา โลกํฯ เอตฺถ จ สุคติคฺคหเณน มนุสฺสคติปิ สงฺคยฺหติ, สคฺคคฺคหเณน เทวคติ เอวฯ เสสํ เหฎฺฐา วุตฺตนยเมวฯ</p>

</p>


<h3>๒. เมตฺตสุตฺตวณฺณนา</h3>
<p> ทุติเย นฺติ เอตฺถ ติ ปฎิเสเธ นิปาโตฯ สโทฺท ‘‘กุสลานํ, ภิกฺขเว, ธมฺมานํ สมาทานเหตุ เอวมิทํ ปุญฺญํ ปวฑฺฒตี’’ติอาทีสุ  (ที. นิ. ๓.๓๘๐) ปุญฺญผเล อาคโตฯ ‘‘อวิชฺชาคโตยํ, ภิกฺขเว, ปุริสปุคฺคโล ปุญฺญเญฺจ สงฺขารํ อภิสงฺขโรตี’’ติอาทีสุ (สํ. นิ. ๒.๕๑) กามรูปาวจรสุจริเตฯ ‘‘ปุญฺญูปคํ ภวติ วิญฺญาณ’’นฺติอาทีสุ สุคติวิเสสภูเต อุปปตฺติภเวฯ ‘‘ตีณิมานิ, ภิกฺขเว, ปุญฺญกิริยวตฺถูนิ – ทานมยํ ปุญฺญกิริยวตฺถุ, สีลมยํ ปุญฺญกิริยวตฺถุ, ภาวนามยํ ปุญฺญกิริยวตฺถู’’ติอาทีสุ (อิติวุ. ๖๐; อ. นิ. ๘.๓๖) กุสลเจตนายํฯ อิธ ปน เตภูมกกุสลธเมฺม เวทิตโพฺพฯ ติ เอตฺถ ทุวิธํ ภยํ ญาณภยํ, สารชฺชภยนฺติฯ ตตฺถ ‘‘เยปิ เต, ภิกฺขเว, เทวา ทีฆายุกา วณฺณวโนฺต สุขพหุลา อุเจฺจสุ วิมาเนสุ จิรฎฺฐิติกา , เตปิ ตถาคตสฺส ธมฺมเทสนํ สุตฺวา เยภุเยฺยน ภยํ สํเวคํ สนฺตาสํ อาปชฺชนฺตี’’ติอาทีสุ (อ. นิ. ๔.๓๓) อาคตํ ญาณภยํฯ ‘‘อหุเทว ภยํ, อหุ ฉมฺภิตตฺตํ, อหุ โลมหํโส’’ติอาทีสุ (ที. นิ. ๒.๓๑๘) อาคตํ สารชฺชภยํฯ อิธาปิ สารชฺชภยเมวฯ อยเญฺหตฺถ  อโตฺถ – ภิกฺขเว, ทีฆรตฺตํ กายวจีสํยโม วตฺตปฎิวตฺตปูรณํ เอกาสนํ, เอกเสยฺยํ, อินฺทฺริยทโม, ธุตธเมฺมหิ จิตฺตสฺส นิคฺคโห, สติสมฺปชญฺญํ, กมฺมฎฺฐานานุโยควเสน วีริยารโมฺภติ เอวมาทีนิ ยานิ ภิกฺขุนา, นิรนฺตรํ ปวเตฺตตพฺพานิ ปุญฺญานิ, เตหิ มา ภายิตฺถ, มา ภยํ สนฺตาสํ อาปชฺชิตฺถ, เอกจฺจสฺส ทิฎฺฐธมฺมสุขสฺส อุปโรธภเยน สมฺปรายิกนิพฺพานสุขทายเกหิ ปุเญฺญหิ มา ภายิตฺถาติฯ นิสฺสเกฺก หิ อิทํ สามิวจนํฯ</p>


<p>อิทานิ ตโต อภายิตพฺพภาเว การณํ ทเสฺสโนฺต นฺติอาทิมาหฯ ตตฺถ สโทฺท ‘‘สุโข พุทฺธานํ อุปฺปาโท, สุขา วิราคตา โลเก’’ติอาทีสุ (ธ. ป. ๑๙๔) สุขมูเล อาคโตฯ ‘‘ยสฺมา จ โข, มหาลิ, รูปํ สุขํ สุขานุปติตํ สุขาวกฺกนฺต’’นฺติอาทีสุ (สํ. นิ. ๓.๖๐) สุขารมฺมเณฯ ‘‘ยาวญฺจิทํ, ภิกฺขเว, น สุกรํ อกฺขาเนน ปาปุณิตุํ ยาว สุขา สคฺคา’’ติอาทีสุ (ม. นิ. ๓.๒๕๕) สุขปจฺจยฎฺฐาเนฯ ‘‘สุโข ปุญฺญสฺส อุจฺจโย’’ติอาทีสุ (ธ. ป. ๑๑๘) สุขเหตุมฺหิฯ ‘‘ทิฎฺฐธมฺมสุขวิหารา เอเต ธมฺมา’’ติอาทีสุ  (ม. นิ. ๑.๘๒) อพฺยาปเชฺชฯ ‘‘นิพฺพานํ ปรมํ สุข’’นฺติอาทีสุ (ธ. ป. ๒๐๔; ม. นิ. ๒.๒๑๕) นิพฺพาเนฯ ‘‘สุขสฺส จ ปหานา’’ติอาทีสุ (จูฬนิ. ขคฺควิสาณสุตฺตนิเทฺทส ๑๒๕) สุขเวทนายํฯ ‘‘อทุกฺขมสุขํ สนฺตํ, สุขมิเจฺจว ภาสิต’’นฺติอาทีสุ (สํ. นิ. ๔.๒๕๓; อิติวุ. ๕๓) อุเปกฺขาเวทนายํฯ ‘‘เทฺวปิ มยา, อานนฺท, เวทนา วุตฺตา ปริยาเยน สุขา เวทนา, ทุกฺขา เวทนา’’ติอาทีสุ (ม. นิ. ๒.๘๙) อิฎฺฐสุเขฯ ‘‘สุโข วิปาโก ปุญฺญาน’’นฺติอาทีสุ (เปฎโก. ๒๓) สุขวิปาเกฯ อิธาปิ อิฎฺฐวิปาเก เอว ทฎฺฐโพฺพฯ ติอาทีสุ เอสิตพฺพโต อนิฎฺฐปฎิเกฺขปโต จ อิฎฺฐสฺส, กมนียโต มนสฺมิญฺจ กมนโต ปวิสนโต  ปิยายิตพฺพโต สนฺตปฺปนโต จ  มานนียโต มนสฺส ปวฑฺฒนโต จ ติ อโตฺถ เวทิตโพฺพฯ ติ ‘‘ปุญฺญานี’’ติ ยทิทํ วจนํ, เอตํ สุขสฺส อิฎฺฐสฺส วิปากสฺส อธิวจนํ นามํ, สุขเมว ตํ  ยทิทํ ปุญฺญนฺติ ผเลน การณสฺส อเภทูปจารํ วทติฯ เตน กตูปจิตานํ ปุญฺญานํ อวสฺสํภาวิผลํ สุตฺวา อปฺปมเตฺตน สกฺกจฺจํ ปุญฺญานิ กาตพฺพานีติ ปุญฺญกิริยายํ นิโยเชติ, อาทรญฺจ เนสํ ตตฺถ อุปฺปาเทติฯ</p>


<p>อิทานิ อตฺตนา สุเนตฺตกาเล กเตน ปุญฺญกเมฺมน ทีฆรตฺตํ ปจฺจนุภูตํ ภวนฺตรปฎิจฺฉนฺนํ อุฬารตมํ ปุญฺญวิปากํ อุทาหริตฺวา ตมตฺถํ ปากฎํ กโรโนฺต นฺติอาทิมาหฯ ตตฺถ ติ อภิวิสิเฎฺฐน ญาเณน ชานามิ, ปจฺจกฺขโต พุชฺฌามิฯ นฺติ จิรกาลํฯ นฺติ ทานาทิกุสลธมฺมานํฯ ติ สตฺต สํวจฺฉรานิ ฯ นฺติ มิชฺชตีติ เมตฺตา, สินิยฺหตีติ อโตฺถฯ มิเตฺต ภวา, มิตฺตสฺส วา เอสา ปวตฺตีติปิ เมตฺตาฯ ลกฺขณาทิโต ปน หิตาการปฺปวตฺติลกฺขณา, หิตูปสํหารรสา, อาฆาตวินยปจฺจุปฎฺฐานา, สตฺตานํ มนาปภาวทสฺสนปทฎฺฐานาฯ พฺยาปาทูปสโม เอติสฺสา สมฺปตฺติ, สิเนหาสมฺภโว วิปตฺติฯ สา เอตสฺส อตฺถีติ เมตฺตจิตฺตํฯ ติ เมตฺตาสหคตํ จิตฺตํ, จิตฺตสีเสน สมาธิ วุโตฺตติ เมตฺตาสมาธิํ  เมตฺตาพฺรหฺมวิหารํ อุปฺปาเทตฺวา เจว วเฑฺฒตฺวา จฯ ติ สตฺต มหากเปฺปฯ สํวฎฺฎ-วิวฎฺฎคฺคหเณเนว หิ สํวฎฺฎฎฺฐายิ-วิวฎฺฎฎฺฐายิโนปิ คหิตาฯ นฺติ กามโลกํฯ นฺติ สํวฎฺฎมาเนฯ นฺติ นิปาตมตฺตํ วินสฺสมาเนติ อโตฺถฯ ‘‘สํวตฺตมาเน สุท’’นฺติ จ ปฐนฺติฯ ติ กาเลฯ กปฺปสีเสน หิ กาโล วุโตฺตฯ กาเล ขียมาเน กโปฺปปิ ขียเตวฯ ยถาห –</p>


‘‘กาโล ฆสติ ภูตานิ, สพฺพาเนว สหตฺตนา’’ติฯ (ชา. ๑.๒.๑๙๐);  
</p>
  
<p>‘‘อาภสฺสรูปโค โหมี’’ติ วุตฺตตฺตา เตโชสํวฎฺฎวเสเนตฺถ กปฺปวุฎฺฐานํ เวทิตพฺพํฯ ติ ตตฺถ ปฎิสนฺธิคฺคหณวเสน อาภสฺสรพฺรหฺมโลกํ อุปคจฺฉามีติ อาภสฺสรูปโค โหมิฯ ติ สณฺฐหมาเน, ชายมาเนติ อโตฺถฯ ติ กสฺสจิ สตฺตสฺส ตตฺถ นิพฺพตฺตสฺส อภาวโต สุญฺญํ, ยํ ปฐมชฺฌานภูมิสงฺขาตํ พฺรหฺมวิมานํ อาทิโต นิพฺพตฺตํ, ตํ ปฎิสนฺธิคฺคหณวเสน อุปปชฺชามิ อุเปมิฯ ติ กามาวจรสเตฺตหิ เสฎฺฐเฎฺฐน ตถา ตถา พฺรูหิตคุณตาย พฺรหฺมวิหารโต นิพฺพตฺตเฎฺฐน จ พฺรหฺมาฯ พฺรหฺมปาริสชฺชพฺรหฺมปุโรหิเตหิ มหโนฺต พฺรหฺมาติ ฯ ตโต เอว เต อภิภวิตฺวา ฐิตตฺตา  ฯ เตหิ เกนจิ คุเณน น อภิภูโตติ ฯ ติ เอกํสวจเน นิปาโตฯ ติ ทสฺสนสีโล, โส อตีตานาคตปจฺจุปฺปนฺนานํ ทสฺสนสมโตฺถ, อภิญฺญาเณน ปสฺสิตพฺพํ ปสฺสามีติ อโตฺถฯ เสสพฺรหฺมานํ อิทฺธิปาทภาวนาพเลน อตฺตโน จิตฺตญฺจ มม วเส วเตฺตมีติ  โหมีติ โยเชตพฺพํฯ ตทา กิร โพธิสโตฺต อฎฺฐสมาปตฺติลาภีปิ สมาโน ตถา สตฺตหิตํ อตฺตโน ปารมิปริปูรณญฺจ โอโลเกโนฺต ตาสุ เอว ทฺวีสุ ฌานภูมีสุ นิกนฺติํ อุปฺปาเทตฺวา เมตฺตาพฺรหฺมวิหารวเสน อปราปรํ สํสริฯ เตน วุตฺตํ ติฯ</p>


<p>เอวํ ภควา รูปาวจรปุญฺญสฺส วิปากมหนฺตตํ ปกาเสตฺวา อิทานิ กามาวจรปุญฺญสฺสาปิ ตํ ทเสฺสโนฺต นฺติอาทิมาหฯ ตตฺถ นฺติ ฉตฺติํส วาเร อญฺญตฺถ อนุปปชฺชิตฺวา  นิรนฺตรํ สโกฺก เทวานมิโนฺท ตาวติํสเทวราชา อโหสิฯ นฺติอาทีสุ  จตูหิ อจฺฉริยธเมฺมหิ จตูหิ จ สงฺคหวตฺถูหิ โลกํ รเญฺชตีติ ฯ จกฺกรตนํ วเตฺตติ, จตูหิ สมฺปตฺติจเกฺกหิ วตฺตติ, เตหิ จ ปรํ วเตฺตติ, ปรหิตาย จ อิริยาปถจกฺกานํ วโตฺต เอตสฺมิํ อตฺถีติ ติ เจตฺถ สามญฺญํ, ติ วิเสสํฯ ธเมฺมน จรตีติ ฯ ญาเยน สเมน วตฺตตีติ อโตฺถฯ ธเมฺมเนว รชฺชํ ลภิตฺวา ราชา ชาโตติ ฯ ปรหิตธมฺมจรเณน วา , อตฺตหิตธมฺมจรเณน , จตุรนฺตาย อิสฺสโรติ  จตุสมุทฺทนฺตาย จตุพฺพิธทีปวิภูสิตาย จ ปถวิยา อิสฺสโรติ อโตฺถฯ อชฺฌตฺตํ โกปาทิปจฺจตฺถิเก, พหิทฺธา จ สพฺพราชาโน อทเณฺฑน อสเตฺถน วิเชสีติ ฯ ชนปเท ถาวรภาวํ ธุวภาวํ ปโตฺต, น สกฺกา เกนจิ ตโต จาเลตุํ ชนปโท วา ตมฺหิ ถาวริยปฺปโตฺต อนุยุโตฺต สกมฺมนิรโต อจโล อสมฺปเวธีติ ฯ</p>


<p>จกฺกรตนํ, หตฺถิรตนํ, อสฺสรตนํ, มณิรตนํ, อิตฺถิรตนํ, คหปติรตนํ, ปริณายกรตนนฺติ อิเมหิ สตฺตหิ รตเนหิ สมุเปโตติ ฯ เตสุ หิ ราชา จกฺกวตฺติ จกฺกรตเนน อชิตํ ชินาติ, หตฺถิอสฺสรตเนหิ วิชิเต สุเขเนว อนุวิจรติ, ปริณายกรตเนน วิชิตมนุรกฺขติ, เสเสหิ อุปโภคสุขมนุภวติฯ ปฐเมน จสฺส อุสฺสาหสตฺติโยโค , ปจฺฉิเมน มนฺตสตฺติโยโค, หตฺถิอสฺสคหปติรตเนหิ ปภูสตฺติโยโค สุปริปุโณฺณ โหติ, อิตฺถิมณิรตเนหิ ติวิธสตฺติโยคผลํฯ โส อิตฺถิมณิรตเนหิ ปริโภคสุขมนุภวติ, เสเสหิ อุปโภคสุขํฯ วิเสสโต จสฺส ปุริมานิ ตีณิ อโทสกุสลมูลชนิตกมฺมานุภาเวน สมฺปชฺชนฺติ, มชฺฌิมานิ อโลภกุสลมูลชนิตกมฺมานุภาเวน, ปจฺฉิมเมกํ อโมหกุสลมูลชนิตกมฺมานุภาเวนาติ เวทิตพฺพํ ติ  ขุทฺทกรชฺชสฺสฯ</p>


<p>ติ อตฺตโน สมฺปตฺติโย ปจฺจเวกฺขนฺตสฺส ปจฺฉิเม จกฺกวตฺติกาเล เอตํ ‘‘กิสฺส นุ โข เม อิทํ กมฺมสฺส ผล’’นฺติอาทิกํ อโหสิฯ สพฺพตฺถกเมว ตสฺมิํ ตสฺมิมฺปิ ภเว เอตทโหสิเยวฯ ตตฺถายํ จกฺกวตฺติกาลวเสน โยชนาฯ ติ มณิรตนหตฺถิรตนาทิปฺปมุขาย โกสวาหนสมฺปตฺติยา ชนปทตฺถาวริยปฺปตฺติยา จ เอวํมหิทฺธิโกฯ ติ จกฺกรตนาทิสมนฺนาคเมน กสฺสจิปิ ปีฬํ อกโรโนฺตว สพฺพราชูหิ สิรสา สมฺปฎิจฺฉิตสาสนเวหาสคมนาทีหิ เอวํ มหานุภาโวฯ ติ อนฺนาทิเทยฺยธมฺมปริจฺจาคสฺสฯ ติ จกฺขาทิอินฺทฺริยทมนสฺส เจว สมาธานวเสน ราคาทิกิเลสทมนสฺส จฯ ติ กายวจีสํยมสฺสฯ ตตฺถ ยํ สมาธานวเสน กิเลสทมนํ, ตํ ภาวนามยํ ปุญฺญํ , ตญฺจ โข เมตฺตาพฺรหฺมวิหารภูตํ อิธาธิเปฺปตํฯ ตสฺมิญฺจ อุปจารปฺปนาเภเทน ทุวิเธ ยํ อปฺปนาปฺปตฺตํ, เตนสฺส ยถาวุตฺตาสุ ทฺวีสุ ฌานภูมีสุ อุปปตฺติ อโหสิฯ อิตเรน ติวิเธนาปิ ยถารหํ ปตฺตจกฺกวตฺติอาทิภาโวติ เวทิตพฺพํฯ</p>


<p>อิติ ภควา อตฺตานํ กายสกฺขิ กตฺวา ปุญฺญานํ วิปากมหนฺตตํ ปกาเสตฺวา อิทานิ ตเมวตฺถํ คาถาพเนฺธน ทเสฺสโนฺต ติอาทิมาหฯ ตตฺถ ติ โย อตฺถกาโม กุลปุโตฺต, โส ปุญฺญผลนิพฺพตฺตนโต, อตฺตโน สนฺตานํ ปุนนโต จ ‘‘ปุญฺญ’’นฺติ ลทฺธนามํ ติวิธํ กุสลเมว สิเกฺขยฺย นิเวเสยฺย อุปจิเนยฺย ปสเวยฺยาติ อโตฺถฯ นฺติ วิปุลผลตาย อุฬารผลตาย อายตคฺคํ, ปิยมนาปผลตาย วา อายติํ อุตฺตมนฺติ อายตคฺคํ, อาเยน วา โยนิโสมนสิการาทิปฺปจฺจเยน อุฬารตเมน อคฺคนฺติ อายตคฺคํ ฯ ตกาโร ปทสนฺธิกโรฯ อถ วา อาเยน ปุญฺญผเลน อคฺคํ ปธานนฺติ อายตคฺคํฯ ตโต เอว  สุขวิปากนฺติ อโตฺถฯ</p>


<p>กตมํ ปน ตํ ปุญฺญํ, กถญฺจ นํ สิเกฺขยฺยาติ อาห ติฯ ตตฺถ นฺติ กายวิสมาทีนิ วเชฺชตฺวา กายสมาทิจริตํ , สุวิสุทฺธํ สีลนฺติ อโตฺถฯ ติ อตฺตโน สนฺตาเน อุปฺปาเทยฺย วเฑฺฒยฺยฯ ติ เอเต ทานาทิเก สุจริตธเมฺมฯ ติ สุขานิสํเส, อานิสํสผลมฺปิ เนสํ สุขเมวาติ ทเสฺสติฯ นฺติ กามจฺฉนฺทาทิพฺยาปาทวิรหิตตฺตา อพฺยาปชฺชํ นิทฺทุกฺขํ, ปรปีฬาภาเว ปน วตฺตพฺพํ นตฺถิฯ ฌานสมาปตฺติวเสน สุขพหุลตฺตา สุขํ, เอกนฺตสุขญฺจ พฺรหฺมโลกํ ฌานปุญฺญานํ, อิตรปุญฺญานํ ปน ตทญฺญํ สมฺปตฺติภวสงฺขาตํ สุขํ โลกํ  สปฺปโญฺญ  อุเปติฯ อิติ อิมสฺมิํ สุเตฺต คาถาสุ จ วฎฺฎสมฺปตฺติ เอว กถิตาฯ</p>

</p>


<h3>๓. อุภยตฺถสุตฺตวณฺณนา</h3>
<p> ตติเย ติ อุปฺปาทิโต จ วฑฺฒิโต จฯ ติ ปุนปฺปุนํ กโตฯ ติ หิตํฯ ตญฺหิ อรณียโต อุปคนฺตพฺพโต อโตฺถติ วุจฺจติฯ ติ สมฺมา ปริคฺคเหตฺวา อวิชหิตฺวา วตฺตติฯ นฺติ ทิฎฺฐธโมฺม วุจฺจติ ปจฺจกฺขภูโต อตฺตภาโว, ทิฎฺฐธเมฺม ภวํ ทิฎฺฐธมฺมิกํ, อิธโลกปริยาปนฺนนฺติ อโตฺถฯ นฺติ ธมฺมวเสน สมฺปเรตพฺพโต  สมฺปราโย, ปรโลโก, สมฺปราเย ภวํ สมฺปรายิกํ, ปรโลกปริยาปนฺนนฺติ วุตฺตํ โหติฯ</p>


<p>โก ปเนส ทิฎฺฐธมฺมิโก นาม อโตฺถ, โก วา สมฺปรายิโกติ? สเงฺขเปน ตาว ยํ อิธโลกสุขํ, ยเญฺจตรหิ อิธโลกสุขาวหํ, อยํ ทิฎฺฐธมฺมิโก อโตฺถฯ เสยฺยถิทํ – คหฎฺฐานํ ตาว อิธ ยํ กิญฺจิ วิตฺตูปกรณํ, อนากุลกมฺมนฺตตา, อาโรคฺยสํวิธานํ, วตฺถุวิสทกิริยาโยควิหิตานิ สิปฺปายตนวิชฺชาฎฺฐานานิ สงฺคหิตปริชนตาติ เอวมาทิฯ ปพฺพชิตานํ ปน เย อิเม ชีวิตปริกฺขารา จีวรปิณฺฑปาตเสนาสนคิลานปฺปจฺจยเภสชฺชปริกฺขาราฯ เตสํ อกิจฺฉลาโภ, ตตฺถ จ สงฺขาย ปฎิเสวนา , สงฺขาย ปริวชฺชนา, วตฺถุวิสทกิริยา, อปฺปิจฺฉตา, สนฺตุฎฺฐิ, ปวิเวโก, อสํสโคฺคติ เอวมาทิฯ ปติรูปเทสวาสสปฺปุริสูปนิสฺสยสทฺธมฺมสฺสวนโยนิโสมนสิการาทโย  ปน อุภเยสํ สาธารณา อุภยานุรูปา จาติ เวทิตพฺพาฯ</p>


<p>ติ เอตฺถ อปฺปมาโท ปมาทปฺปฎิปกฺขโต เวทิตโพฺพฯ โก ปเนส ปมาโท นาม? ปมชฺชนากาโรฯ วุตฺตํ เหตํ –</p>

</p>


<p>ตสฺมา วุตฺตปฺปฎิปกฺขโต อปฺปมาโท เวทิตโพฺพฯ อตฺถโต หิ โส สติยา อวิปฺปวาโส, นิจฺจํ อุปฎฺฐิตสฺสติยา เอตํ นามํฯ อปเร ปน ‘‘สติสมฺปชญฺญโยเคน ปวตฺตา จตฺตาโร อรูปิโน ขนฺธา อปฺปมาโท’’ติ วทนฺติฯ</p>


<p>‘‘ภาวิโต พหูลีกโต’’ติ วุตฺตํ, กถํ ปนายํ อปฺปมาโท ภาเวตโพฺพติ? น อปฺปมาทภาวนา นาม วิสุํ เอกภาวนา อตฺถิฯ ยา หิ กาจิ ปุญฺญกิริยา กุสลกิริยา, สพฺพา สา อปฺปมาทภาวนาเตฺวว เวทิตพฺพาฯ วิเสสโต ปน วิวฎฺฎูปนิสฺสยํ สรณคมนํ กายิกวาจสิกสํวรญฺจ  อุปาทาย สพฺพา สีลภาวนา, สพฺพา สมาธิภาวนา, สพฺพา ปญฺญาภาวนา, สพฺพา กุสลภาวนา, อนวชฺชภาวนา, อปฺปมาทภาวนาติ เวทิตพฺพาฯ ‘‘อปฺปมาโท’’ติ หิ อิทํ มหนฺตํ อตฺถํ ทีเปติ, มหนฺตํ อตฺถํ ปริคฺคเหตฺวา ติฎฺฐติฯ สกลมฺปิ เตปิฎกํ พุทฺธวจนํ อาหริตฺวา อปฺปมาทปทสฺส อตฺถํ กตฺวา กเถโนฺต ธมฺมกถิโก ‘‘อติเตฺถน ปกฺขโนฺท’’ติ น วตฺตโพฺพฯ กสฺมา? อปฺปมาทปทสฺส มหนฺตภาวโตฯ ตถา หิ สมฺมาสมฺพุโทฺธ กุสินารายํ ยมกสาลานมนฺตเร ปรินิพฺพานสมเย นิปโนฺน อภิสโมฺพธิโต ปฎฺฐาย ปญฺจจตฺตาลีสาย วเสฺสสุ อตฺตนา ภาสิตํ ธมฺมํ  เอเกน ปเทน สงฺคเหตฺวา ทเสฺสโนฺต – ‘‘อปฺปมาเทน สมฺปาเทถา’’ติ ภิกฺขูนํ โอวาทมทาสิฯ ตถา จ วุตฺตํ –</p>

, ยานิ กานิจิ ชงฺคลานํ ปาณานํ ปทชาตานิ, สพฺพานิ ตานิ หตฺถิปเท สโมธานํ คจฺฉนฺติ, หตฺถิปทํ เตสํ อคฺคมกฺขายติ ยทิทํ มหนฺตเฎฺฐน; เอวเมว โข, ภิกฺขเว, เย เกจิ กุสลา ธมฺมา, สเพฺพเต อปฺปมาทมูลกา อปฺปมาทสโมสรณา, อปฺปมาโท เตสํ ธมฺมานํ อคฺคมกฺขายตี’’ติ (ม. นิ. ๑.๓๐๐)ฯ</p>


<p>คาถาสุ ติ ทานาทิปุญฺญกิริยาสุ อปฺปมาทํ อปฺปมชฺชนํ ปณฺฑิตา สปฺปญฺญา พุทฺธาทโย ปสํสนฺติ, วเณฺณนฺติ โถเมนฺติฯ กสฺมา? ยสฺมา ฯ เก ปน เต อุโภ อตฺถาติ อาห – ‘‘ทิเฎฺฐ ธเมฺม จ โย อโตฺถ, โย จโตฺถ สมฺปรายิโก’’ติ, เอวเมตฺถ ปทโยชนา เวทิตพฺพาฯ อิธาปิ ติ คหฎฺฐสฺส ตาว ‘‘อนวชฺชานิ กมฺมานิ, อนากุลา จ กมฺมนฺตา’’ติอาทินา นเยน วุโตฺต กสิโครกฺขาทิวิธินา ลทฺธโพฺพ อโตฺถ, ปพฺพชิตสฺส ปน อวิปฺปฎิสาราทิอโตฺถ เวทิตโพฺพฯ ติ ปน อุภเยสมฺปิ ธมฺมจริยาว วุตฺตาติ เวทิตพฺพาฯ ติ ทุวิธสฺสปิ อตฺถสฺส หิตสฺส ปฎิลาภา, ลทฺธเพฺพน สมิติ สงฺคติ สโมธานนฺติ สมโย, ลาโภฯ สมโย เอว  อภิมุขภาเวน วา สมโย อภิสมโยติ เอวเมตฺถ อภิสมโย เวทิตโพฺพฯ ธิติสมฺปนฺนตฺตา ฯ ตติเยน เจตฺถ อตฺถ-สเทฺทน ปรมตฺถสฺส นิพฺพานสฺสาปิ สงฺคโห เวทิตโพฺพฯ เสสํ สุวิเญฺญยฺยเมวฯ อิติ อิมสฺมิํ สุเตฺต วฎฺฎสมฺปตฺติ เอว กถิตาฯ คาถายํ ปน วิวฎฺฎสฺสปิ สงฺคโห ทฎฺฐโพฺพฯ ตถา หิ วุตฺตํ –</p>


<p>
‘‘อปฺปมาโท อมตปทํ, ปมาโท มจฺจุโน ปทํ;  
  
อปฺปมตฺตา น มียนฺติ, เย ปมตฺตา ยถา มตาฯ  
</p>
  
<p>
‘‘เอวํ  
วิเสสโต ญตฺวา, อปฺปมาทมฺหิ ปณฺฑิตา;  
  
อปฺปมาเท ปโมทนฺติ, อริยานํ โคจเร รตาฯ  
</p>
  
<p>
‘‘เต  
ฌายิโน สาตติกา, นิจฺจํ ทฬฺหปรกฺกมา;  
  
ผุสนฺติ ธีรา นิพฺพานํ, โยคเกฺขมํ อนุตฺตร’’นฺติฯ (ธ. ป. ๒๑-๒๓);  
</p>
  
<p>ตสฺมา  ‘‘อตฺถาภิสมยา’’ติ เอตฺถ โลกุตฺตรตฺถวเสนปิ อโตฺถ เวทิตโพฺพฯ</p>

</p>


<h3>๔. อฎฺฐิปุญฺชสุตฺตวณฺณนา</h3>
<p> จตุเตฺถ ติ เอตฺถ ติ อยํ โวหารกถาฯ พุทฺธสฺส หิ ภควโต ทุวิธา เทสนา สมฺมุติเทสนา จ ปรมตฺถเทสนา จาติฯ ตตฺถ ‘‘ปุคฺคโล, สโตฺต, อิตฺถี, ปุริโส, ขตฺติโย, พฺราหฺมโณ, เทโว, มาโร’’ติ เอวรูปา ฯ ‘‘อนิจฺจํ, ทุกฺขํ, อนตฺตา, ขนฺธา, ธาตุ, อายตนา, สติปฎฺฐานา’’ติ เอวรูปา ฯ ตตฺถ ภควา เย สมฺมุติวเสน เทสนํ สุตฺวา วิเสสมธิคนฺตุํ สมตฺถา, เนสํ สมฺมุติเทสนํ เทเสติฯ เย ปน ปรมตฺถวเสน เทสนํ สุตฺวา วิเสสมธิคนฺตุํ สมตฺถา, เตสํ ปรมตฺถเทสนํ เทเสติฯ</p>


<p>ตตฺถายํ อุปมา – ยถา หิ เทสภาสากุสโล ติณฺณํ เวทานํ อตฺถสํวณฺณนโก อาจริโย เย ทมิฬภาสาย วุเตฺต อตฺถํ ชานนฺติ, เตสํ ทมิฬภาสาย อาจิกฺขติฯ เย อนฺธกภาสาทีสุ อญฺญตราย, เตสํ ตาย ตาย ภาสายฯ เอวํ เต มาณวกา เฉกํ พฺยตฺตํ อาจริยมาคมฺม ขิปฺปเมว สิปฺปํ อุคฺคณฺหนฺติฯ ตตฺถ อาจริโย วิย พุโทฺธ ภควา, ตโย เวทา วิย กเถตพฺพภาเว ฐิตานิ ตีณิ ปิฎกานิ, เทสภาสาโกสลฺลมิว สมฺมุติปรมตฺถโกสลฺลํ, นานาเทสภาสา มาณวกา วิย สมฺมุติปรมตฺถวเสน ปฎิวิชฺฌนสมตฺถา เวเนยฺยา, อาจริยสฺส ทมิฬภาสาทิอาจิกฺขนํ วิย ภควโต สมฺมุติปรมตฺถวเสน เทสนา เวทิตพฺพาฯ อาห เจตฺถ –</p>


<p>
‘‘ทุเว สจฺจานิ อกฺขาสิ, สมฺพุโทฺธ วทตํ วโร;  
  
สมฺมุติํ ปรมตฺถญฺจ, ตติยํ นูปลพฺภติฯ  
</p>
  
<p>
‘‘สเงฺกตวจนํ  
  
สจฺจํ, โลกสมฺมุติการณา;  
  
ปรมตฺถวจนํ สจฺจํ, ธมฺมานํ ภูตการณาฯ  
</p>
  
<p>
‘‘ตสฺมา โวหารกุสลสฺส, โลกนาถสฺส สตฺถุโน;  
  
สมฺมุติํ โวหรนฺตสฺส, มุสาวาโท น ชายตี’’ติฯ  
</p>
  
<p>อปิจ อฎฺฐหิ การเณหิ ภควา ปุคฺคลกถํ กเถติ – หิโรตฺตปฺปทีปนตฺถํ, กมฺมสฺสกตาทีปนตฺถํ, ปจฺจตฺตปุริสการทีปนตฺถํ, , อานนฺตริยทีปนตฺถํ, พฺรหฺมวิหารทีปนตฺถํ, ปุเพฺพนิวาสทีปนตฺถํ, ทกฺขิณาวิสุทฺธิทีปนตฺถํ, โลกสมฺมุติยา อปฺปหานตฺถํ, จาติฯ ‘‘ขนฺธธาตุอายตนานิ หิริยนฺติ โอตฺตปฺปนฺตี’’ติ หิ วุเตฺต มหาชโน น ชานาติ, สโมฺมหํ อาปชฺชติ, ปฎิสตฺตุ วา โหติ – ‘‘กิมิทํ ขนฺธธาตุอายตนานิ หิริยนฺติ โอตฺตปฺปนฺติ นามา’’ติ? ‘‘อิตฺถี หิริยติ โอตฺตปฺปติ, ปุริโส, ขตฺติโย, พฺราหฺมโณ, เทโว, มาโร’’ติ ปน วุเตฺต ชานาติ, น สโมฺมหํ อาปชฺชติ, น ปฎิสตฺตุ วา โหติฯ ตสฺมา ภควา  ปุคฺคลกถํ กเถติฯ</p>


<p>‘‘ขนฺธา กมฺมสฺสกา, ธาตุโย อายตนานี’’ติ วุเตฺตปิ เอเสว นโยฯ ตสฺมา  ปุคฺคลกถํ กเถติฯ</p>


<p>‘‘เวฬุวนาทโย มหาวิหารา ขเนฺธหิ การาปิตา, ธาตูหิ อายตเนหี’’ติ วุเตฺตปิ เอเสว นโยฯ ตถา ‘‘ขนฺธา มาตรํ ชีวิตา โวโรเปนฺติ, ปิตรํ, อรหนฺตํ, รุหิรุปฺปาทกมฺมํ, สงฺฆเภทกมฺมํ กโรนฺติ, ธาตุโย อายตนานี’’ติ วุเตฺตปิ เอเสว นโยฯ ‘‘ขนฺธา เมตฺตายนฺติ, ธาตุโย อายตนานี’’ติ วุเตฺตปิ เอเสว นโยฯ ‘‘ขนฺธา ปุเพฺพนิวาสํ อนุสฺสรนฺติ, ธาตุโย อายตนานี’’ติ วุเตฺตปิ เอเสว นโยฯ ตสฺมา ภควา  ปุคฺคลกถํ กเถติฯ</p>


<p>‘‘ขนฺธา ทานํ ปฎิคฺคณฺหนฺติ, ธาตุโย อายตนานี’’ติ วุเตฺตปิ มหาชโน น ชานาติ, สโมฺมหํ อาปชฺชติ, ปฎิสตฺตุ วา โหติ ‘‘กิมิทํ ขนฺธา ธาตุโย อายตนานิ ปฎิคฺคณฺหนฺติ นามา’’ติ? ‘‘ปุคฺคลา ปฎิคฺคณฺหนฺตี’’ติ ปน วุเตฺต ชานาติ, น สโมฺมหํ อาปชฺชติ, น ปฎิสตฺตุ วา โหติฯ ตสฺมา ภควา  ปุคฺคลกถํ กเถติฯ</p>


<p>โลกสมฺมุติญฺจ   พุทฺธา ภควโนฺต น ปชหนฺติ, โลกสมญฺญาย โลกนิรุตฺติยา โลกาภิลาเป ฐิตาเยว ธมฺมํ เทเสนฺติฯ ตสฺมา ภควา  ปุคฺคลกถํ กเถติฯ โส อิธาปิ โลกโวหารวเสน เทเสตพฺพมตฺถํ ทเสฺสโนฺต ‘‘เอกปุคฺคลสฺสา’’ติอาทิมาหฯ</p>


<p>ตตฺถ ติ เอกสตฺตสฺสฯ นฺติ มหากปฺปํฯ ยทิปิ อจฺจนฺตสํโยเค อิทํ อุปโยควจนํ, ยตฺถ ปน สตฺตานํ สนฺธาวนํ สํสรณํ สมฺภวติ, ตสฺส วเสน คเหตพฺพํฯ ติ อฎฺฐิภาโคฯ ‘‘อฎฺฐิขโล’’ติปิ  ปฐนฺติ, อฎฺฐิสญฺจโยติ อโตฺถฯ ติ อฎฺฐิสมูโหฯ ติ ตเสฺสว เววจนํฯ เกจิ ปน ‘‘กฎิปฺปมาณโต เหฎฺฐา สมูโห กงฺกโล นาม, ตโต อุปริ ยาว ตาลปฺปมาณํ ปุโญฺช, ตโต อุปริ ราสี’’ติ วทนฺติฯ ตํ เตสํ มติมตฺตํฯ สพฺพเมตํ สมูหเสฺสว ปริยายวจนํ เวปุลฺลเสฺสว อุปมาภาเวน อาหฎตฺตาฯ</p>


<p>ติ อวิปฺปกิรณวเสน สํหริตฺวา ฐเปตา โกจิ ยทิ สิยาติ ปริกปฺปนวเสน วทติฯ ติ ตถา เกนจิ สมฺภตญฺจ ตํ อฎฺฐิกงฺกลํ อนฺตรธานาภาเวน ปูติภูตํ จุณฺณวิจุณฺณญฺจ อหุตฺวา สเจ น วินเสฺสยฺยาติ ปริกปฺปนวเสเนว วทติฯ อยเญฺหตฺถ อโตฺถ – ภิกฺขเว, เอกสฺส สตฺตสฺส กมฺมกิเลเสหิ อปราปรุปฺปตฺติวเสน เอกํ มหากปฺปํ สนฺธาวนฺตสฺส สํสรนฺตสฺส เอวํ มหาอฎฺฐิสญฺจโย ภเวยฺย, อาโรหปริณาเหหิ ยตฺตโกยํ เวปุลฺลปพฺพโตฯ สเจ ปนสฺส โกจิ สํหริตฺวา ฐเปตา ภเวยฺย, สมฺภตญฺจ ตํ สเจ อวินสฺสนฺตํ ติเฎฺฐยฺยาติฯ อยญฺจ นโย นิพฺพุตปฺปทีเป วิย ภิชฺชนสภาเว กเฬวรนิเกฺขปรหิเต โอปปาติกตฺตภาเว สเพฺพน สพฺพํ อนฎฺฐิเก จ ขุทฺทกตฺตภาเว วเชฺชตฺวา วุโตฺตฯ เกจิ ปน ‘‘ปริกปฺปนวเสน อิมสฺส นยสฺส อาหฎตฺตา เตสมฺปิ ยทิ สิยา อฎฺฐิกงฺกโล, เตนาปิ สเหว อยํ อฎฺฐิปุญฺชปริมาโณ วุโตฺต’’ติ วทนฺติฯ อปเร ปน ‘‘นยิทเมวํ ลพฺภมานเสฺสว อฎฺฐิปุญฺชสฺส วเสน สพฺพญฺญุตญฺญาเณน ปริจฺฉินฺทิตฺวา อิมสฺส ปริมาณสฺส วุตฺตตาฯ ตสฺมา วุตฺตนเยเนว อโตฺถ คเหตโพฺพ’’ติฯ</p>


<p>คาถาสุ  ติ มหเนฺต สีลกฺขนฺธาทโย เอสติ คเวสตีติ มเหสี, สมฺมาสมฺพุโทฺธฯ ‘‘อิติ วุตฺตํ มเหสินา’’ติ จ ภควา ‘‘ทสพลสมนฺนาคโต, ภิกฺขเว, ตถาคโต’’ติอาทีสุ วิย อตฺตานํ อญฺญํ วิย กตฺวา ทเสฺสติฯ ติ ราชคหํ ปริวาเรตฺวา ฐิเตสุ ปญฺจสุ ปพฺพเตสุ วิปุลภาวโต เวปุโลฺลติ ลทฺธนาโมฯ ตโต เอว  ฐิตทิสาภาควเสน ติ คิริพฺพชปุรนามกสฺส ราชคหสฺส สมีเปฯ</p>


<p>เอตฺตาวตา   ภควา ‘‘เอตฺตเกนาปิ กาเลน อนุปจฺฉินฺนภวมูลสฺส อปริญฺญาตวตฺถุกสฺส ปุถุชฺชนสฺส อยมีทิสี กฎสิวฑฺฒนา’’ติ วเฎฺฎ อาทีนวํ ทเสฺสตฺวา อิทานิ เยสํ อริยสจฺจานํ อนนุโพธา อปฺปฎิเวธา อนฺธปุถุชฺชนสฺส เอวํ กฎสิวฑฺฒนา, ตานิ อริยสจฺจานิ ทิฎฺฐวโต อริยปุคฺคลสฺส อยํ นตฺถีติ ทเสฺสโนฺต ติอาทิมาหฯ</p>


<p>ตตฺถ ติ ยทาฯ ติ อรณียโต อริยานิ, อวิตถภาเวน สจฺจานิ จาติ อริยสจฺจานิ, อริยภาวกรานิ วา สจฺจานิ อริยสจฺจานิ, อริเยหิ วา พุทฺธาทีหิ ปฎิวิชฺฌิตพฺพานิ สจฺจานิ อริยสจฺจานิฯ อถ วา อริยสฺส สจฺจานิ อริยสจฺจานิฯ สเทวเกน หิ โลเกน สรณนฺติ อรณียโต อริโย ภควา, เตน สยมฺภุญาเณน ทิฎฺฐตฺตา ตสฺส สจฺจานีติ อริยสจฺจานิฯ ติ สมฺมา เหตุนา ญาเยน วิปสฺสนาปญฺญาสหิตาย มคฺคปญฺญาย ปริญฺญาปหานสจฺฉิกิริยาภาวนาภิสมยวเสน ปสฺสติฯ นฺติอาทิ อริยสจฺจานํ สรูปทสฺสนํฯ ตตฺถ อเนกูปทฺทวาธิฎฺฐานตาย กุจฺฉิตภาวโต พาลชนปริกปฺปิตธุวสุภสุขตฺตวิรเหน ตุจฺฉภาวโต จ ฯ ทุกฺขํ สมุปฺปชฺชติ เอเตนาติ  ทุกฺขสมุทโยฯ ทุกฺขํ อติกฺกมติ เอเตน อารมฺมณปฺปจฺจยภูเตน, เอตฺถ วาติ  นิพฺพานํฯ อารกตฺตา กิเลเสหิ อรณียโต จ ฯ สมฺมาทิฎฺฐิอาทีนํ อฎฺฐนฺนํ องฺคานํ วเสน ฯ มาเรโนฺต กิเลเส คจฺฉติ, นิพฺพานตฺถิเกหิ มคฺคียติ, สยํ วา นิพฺพานํ มคฺคตีติ ฯ ตโต เอว ทุกฺขสฺส อุปสมํ นิโรธํ คจฺฉตีติ ฯ ยโต สมฺมปฺปญฺญาย ปสฺสตีติ สมฺพโนฺธฯ</p>


<p>  ติ โส เอวํ จตุสจฺจทสฺสาวี อริยปุคฺคโล โสตาปโนฺน สพฺพมุทินฺทฺริโย สมาโน สตฺตวารปรมํเยว ภวาทีสุ อปราปรุปฺปตฺติวเสน สนฺธาวิตฺวา สํสริตฺวาฯ เอกพีชี, โกลํโกโล, สตฺตกฺขตฺตุปรโมติ อินฺทฺริยานํ ติกฺขมชฺฌิมมุทุภาเวน ตโย หิ โสตาปนฺนาฯ เตสุ สพฺพมุทินฺทฺริยสฺส วเสนิทํ วุตฺตํ ‘‘ส สตฺตกฺขตฺตุํ ปรมํ, สนฺธาวิตฺวานา’’ติ ฯ ติ วฎฺฎทุกฺขสฺส อนฺตกโร ปริโยสานกโร โหติฯ กถํ?  อนุปุเพฺพน อคฺคมคฺคํ อธิคนฺตฺวา นิรวเสสานํ สํโยชนานํ เขปนาติ อรหตฺตผเลเนว เทสนาย กูฎํ คณฺหิฯ</p>

</p>


<h3>๕. มุสาวาทสุตฺตวณฺณนา</h3>
<p> ปญฺจเม  ติ กา อุปฺปตฺติ? ภควโต ภิกฺขุสงฺฆสฺส จ มหาลาภสกฺกาโร อุปฺปชฺชิ, ติตฺถิยานํ ปริหายิฯ เต หตลาภสกฺการา นิปฺปภา นิเตฺตชา อิสฺสาปกตา จิญฺจมาณวิกํ นาม ปริพฺพาชิกํ อุโยฺยเชสุํ – ‘‘เอหิ, ตฺวํ ภคินิ, สมณํ โคตมํ อภูเตน อพฺภาจิกฺขสฺสู’’ติฯ สา ภควนฺตํ จตุปริสมเชฺฌ ธมฺมํ เทเสนฺตํ อุปคนฺตฺวา อภูเตน อพฺภาจิกฺขิตฺวา สเกฺกนสฺสา อภูตภาเว ปกาสิเต มหาชเนน ‘‘ธี กาฬกณฺณี’’ติ วิหารโต นิกฺกฑฺฒาปิตา ปถวิยา วิวเร ทิเนฺน อวีจิชาลานํ อินฺธนํ หุตฺวาว อวีจินิรเย นิพฺพตฺติ, ภิโยฺยโสมตฺตาย ติตฺถิยานํ ลาภสกฺกาโร ปริหายิฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, จิญฺจมาณวิกา เอวํ อุฬารคุณํ อคฺคทกฺขิเณยฺยํ สมฺมาสมฺพุทฺธํ อภูเตน อโกฺกสิตฺวา มหาวินาสํ ปตฺตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ สา มํ อภูเตน อโกฺกสิตฺวา มหาวินาสํ ปตฺตาเยวา’’ติ มหาปทุมชาตกมฺปิ วิตฺถาเรตฺวา อุปริ ธมฺมํ เทเสโนฺต อิมิสฺสา อฎฺฐุปฺปตฺติยา ‘‘เอกธมฺมํ อตีตสฺสา’’ติ อิทํ สุตฺตํ เทเสสิฯ</p>


<p>ตตฺถ นฺติ เอกํ วจีสจฺจสงฺขาตํ ธมฺมํฯ ติ ยา สา อฎฺฐ อนริยโวหาเร วเชฺชตฺวา อฎฺฐสุ อริยโวหาเรสุ ปติฎฺฐาปนตฺถํ ‘‘สจฺจํ , ภเณ, นาลิก’’นฺติ อริเยหิ ฐปิตา มริยาทา, ตํ อติกฺกมิตฺวา ฐิตสฺสฯ ปุริโส เอว ปุคฺคโลติ  ตสฺสฯ นฺติ กาตุํ อสกฺกุเณยฺยํฯ สมฺปชานมุสาวาที หิ ปุคฺคโล กิญฺจิ ปาปกมฺมํ กตฺวา ‘‘อิทํ นาม ตยา กต’’นฺติ วุเตฺต ‘‘น มยา กต’’นฺติ  มุสาวาเทเนว ปริหริสฺสติฯ เอวญฺจ ปฎิปชฺชโนฺต กิญฺจิ ปาปกมฺมํ กโรติเยว, น ตตฺถ ลชฺชติ สจฺจมริยาทาย สมติกฺกนฺตตฺตาฯ เตน วุตฺตํ ‘‘กตมํ เอกธมฺมํ, ยทิทํ, ภิกฺขเว, สมฺปชานมุสาวาโท’’ติฯ</p>


<p>คาถายํ ติ มุสา อภูตํ อตจฺฉํ ปเรสํ วิญฺญาปนวเสน วทนสีลสฺสฯ ยสฺส ทสสุ วจเนสุ เอกมฺปิ สจฺจํ นตฺถิ, เอวรูเป วตฺตพฺพเมว นตฺถิฯ ติ สตฺตสฺสฯ สโตฺต หิ ชายนเฎฺฐน ‘‘ชนฺตู’’ติ วุจฺจติฯ ติ วิสฺสฎฺฐปรโลกสฺสฯ อีทิโส หิ มนุสฺสสมฺปตฺติ เทวโลกสมฺปตฺติ อวสาเน นิพฺพานสมฺปตฺตีติ อิมา ติโสฺสปิ สมฺปตฺติโย น ปสฺสติฯ นฺติ ตสฺส ตาทิสสฺส อิทํ นาม ปาปํ น กตฺตพฺพนฺติ นตฺถีติฯ</p>

</p>


<h3>๖. ทานสุตฺตวณฺณนา</h3>
<p> ฉเฎฺฐ  ติ เอตฺถ นฺติ อุปมากาเร นิปาโต, ติ ปริกปฺปเนฯ ติ รูปาทีสุ สตฺตา วิสตฺตาฯ นฺติ พุเชฺฌยฺยุํฯ ติ ยาย หิ เจตนาย อนฺนาทิเทยฺยธมฺมํ สํหริตฺวา อนุกมฺปาปูชาสุ อญฺญตรวเสน ปเรสํ ทียติ, ตํ ทานํฯ ยาย ปน อตฺตนา ปริภุญฺชิตพฺพภาเวน คหิตวตฺถุสฺส เอกเทโส สํวิภชิตฺวา ทียติ, อยํ สํวิภาโคฯ นฺติ ผลํฯ ติ ยถา อหํ ชานามิฯ อิทํ วุตฺตํ โหติ – ติรจฺฉานคตสฺสปิ ทานํ ทตฺวา อตฺตภาวสเต ปวตฺตสุขวิปจฺจนวเสน สตคุณา ทกฺขิณา โหตีติ เอวมาทินา, ภิกฺขเว, เยน ปกาเรน อหํ ทานสฺส สํวิภาคสฺส จ วิปากํ กมฺมวิปากํ ญาณพเลน ปจฺจกฺขโต ชานามิ, เอวํ อิเม สตฺตา ยทิ ชาเนยฺยุนฺติฯ นฺติ ยํ ภุญฺชิตพฺพยุตฺตกํ อตฺตโน อตฺถิ,  ตโต ปเรสํ น อทตฺวา มจฺฉริยจิเตฺตน จ ตณฺหาโลภวเสน จ ภุเญฺชยฺยุํ, ทตฺวาว ภุเญฺชยฺยุํฯ ติ อตฺตโน สมฺปตฺตีนํ ปเรหิ สาธารณภาวาสหนลกฺขณํ จิตฺตสฺส ปภสฺสรภาวทูสกานํ อุปกฺกิเลสภูตานํ กณฺหธมฺมานํ อญฺญตรํ มเจฺฉรมลํฯ อถ วา ยถาวุตฺตมเจฺฉรเญฺจว อญฺญมฺปิ ทานนฺตรายกรํ อิสฺสาโลภโทสาทิมลญฺจ เนสํ สตฺตานํ จิตฺตํ ยถา ทานเจตนา  น ปวตฺตติ, น วา สุปริสุทฺธา โหติ, เอวํ ปริยาทาย ปริโต คเหตฺวา อภิภวิตฺวา น ติเฎฺฐยฺยฯ โก หิ สมฺมเทว ทานผลํ ชานโนฺต อตฺตโน จิเตฺต มเจฺฉรมลสฺส โอกาสํ ทเทยฺยฯ</p>


<p>ติ เนสํ สตฺตานํ โย สพฺพปจฺฉิมโก อาโลโป สิยาฯ นฺติ ตเสฺสว เววจนํฯ อิทํ วุตฺตํ โหติ – อิเม สตฺตา ปกติยา ยตฺตเกหิ อาโลเปหิ สยํ ยาเปยฺยุํ, เตสุ เอกเมว อาโลปํ อตฺตโน อตฺถาย ฐเปตฺวา ตทเญฺญ สเพฺพ อาโลเป อาคตาคตานํ อตฺถิกานํ ทตฺวา โย ฐปิโต อาโลโป อสฺส, โส อิธ จริโม อาโลโป นามฯ ติ เนสํ สตฺตานํ ปฎิคฺคาหกา ยทิ สิยุํ, ตโตปิ ยถาวุตฺตจริมาโลปโตปิ สํวิภชิตฺวาว เอกเทสํ ทตฺวาว ภุเญฺชยฺยุํ, ยถาหํ ทานสํวิภาคสฺส วิปากํ ปจฺจกฺขโต ชานามิ, เอวํ ยทิ ชาเนยฺยุนฺติฯ ติอาทินา กมฺมผลสฺส อปฺปจฺจกฺขภาวโต เอวเมเต สตฺตา ทานสํวิภาเคสุ น ปวตฺตนฺตีติ ยถาธิเปฺปตมตฺถํ การเณน สมฺปฎิปาเทติฯ เอเตเนว เตสํ ตทญฺญปุเญฺญสุ จ อปฺปฎิปตฺติยา อปุเญฺญสุ จ ปฎิปตฺติยา การณํ ทสฺสิตนฺติ ทฎฺฐพฺพํฯ</p>


<p>คาถาสุ ติ มเหสินา ภควตา ‘‘ติรจฺฉานคเต ทานํ ทตฺวา สตคุณา ทกฺขิณา  ปาฎิกงฺขิตพฺพา’ ติอาทินา, อิเธว วา ‘‘เอวํ เจ สตฺตา ชาเนยฺยุ’’นฺติอาทินา ยถาวุตฺตํ, ญาณจาเรน ตํ ยถาวุตฺตํ จิตฺตํ ญาตนฺติ อโตฺถฯ ติ สํวิภาคสฺสปิ วิปากํ, โก ปน วาโท ทานสฺสฯ นฺติ ยถา โส วิปาโก มหนฺตํ ผลํ โหติ, เอวํ อิเม สตฺตา ยทิ ชาเนยฺยุนฺติ สมฺพโนฺธฯ นฺติ มจฺฉริยมลํ อปเนตฺวา กมฺมผลสทฺธาย รตนตฺตยสทฺธาย  จ วิเสสโต ปสเนฺนน จิเตฺตน เยสุ กิเลเสหิ อารกตฺตา อริเยสุ สีลาทิคุณสมฺปเนฺนสุ ทินฺนํ อปฺปกมฺปิ ทานํ มหปฺผลํ โหติ, เตสุ ยุตฺตกาเลน  ทเทยฺยุํฯ</p>


<p>มหปฺผลภาวกรณโต ทกฺขิณํ อรหนฺตีติ ทกฺขิเณยฺยา, สมฺมาปฎิปนฺนา, เตสุ  ปรโลกํ สทฺทหิตฺวา ทาตพฺพํ เทยฺยธมฺมํ ยถา  ตํ ทานํ โหติ มหาทานํ, เอวํ ทตฺวาฯ อถ วา พหุโน อนฺนํ ทตฺวา, กถํ ปน อนฺนํ ทาตพฺพนฺติ อาห ‘‘ทกฺขิเณเยฺยสุ ทกฺขิณ’’นฺติฯ  มนุสฺสตฺตภาวโต  ปฎิสนฺธิวเสน ติ กาเมตพฺพานํ อุฬารานํ เทวโภคานํ ปฎิลทฺธรูปวิภเวน กมฺมุนา อุปคมเน สาธุการิตาย กามกามิโน สพฺพกามสมงฺคิโนฯ นฺติ ยถารุจิ ปริจาเรนฺตีติ อโตฺถฯ</p>

</p>


<h3>๗. เมตฺตาภาวนาสุตฺตวณฺณนา</h3>
<p> สตฺตเม ติ อนวเสสปริยาทานํฯ ติ</p>


<p>เตสํ นิยมนํฯ ตตฺถ อุปธิ วุจฺจนฺติ ขนฺธา, อุปธิสฺส กรณํ สีลํ เอเตสํ, อุปธิปฺปโยชนานิ วา ฯ สมฺปตฺติภเว อตฺตภาวชนกานิ ปฎิสนฺธิปวตฺติวิปากทายกานิฯ ติ ปุญฺญกิริยา จ ตา เตสํ เตสํ ผลานิสํสานํ วตฺถูนิ จาติ ปุญฺญกิริยวตฺถูนิฯ ตานิ ปน สเงฺขปโต ทานมยํ, สีลมยํ, ภาวนามยนฺติ ติวิธานิ โหนฺติฯ ตตฺถ ยํ วตฺตพฺพํ, ตํ ปรโต ติกนิปาตวณฺณนายํ อาวิ ภวิสฺสติฯ ติ เมตฺตาภาวนาวเสน ปฎิลทฺธติกจตุกฺกชฺฌานสมาปตฺติยาฯ ‘‘เมตฺตา’’ติ หิ วุเตฺต อุปจาโรปิ ลพฺภติ อปฺปนาปิ, ‘‘เจโตวิมุตฺตี’’ติ ปน วุเตฺต อปฺปนาฌานเมว ลพฺภติฯ ตญฺหิ นีวรณาทิปจฺจนีกธมฺมโต จิตฺตสฺส สุฎฺฐุ วิมุตฺติภาเวน เจโตวิมุตฺตีติ วุจฺจติฯ นฺติ เมตฺตาพฺรหฺมวิหารสฺส โสฬสภาคํ โอปธิกานิ ปุญฺญกิริยวตฺถูนิ น อคฺฆนฺติฯ อิทํ วุตฺตํ โหติ – เมตฺตาย เจโตวิมุตฺติยา โย วิปาโก, ตํ โสฬส โกฎฺฐาเส กตฺวา  ตโต  เอกํ ปุน โสฬส โกฎฺฐาเส กตฺวา ตตฺถ โย เอกโกฎฺฐาโส, น ตํ อญฺญานิ โอปธิกานิ ปุญฺญกิริยวตฺถูนิ อคฺฆนฺตีติฯ ติ อภิภวิตฺวาฯ ติ อุปกฺกิเลสวิสุทฺธิยา ทิปฺปติฯ ติ ตโต เอว อนวเสเส ปฎิปกฺขธเมฺม สนฺตปติฯ ติ อุภยสมฺปตฺติยา วิโรจติฯ เมตฺตา หิ เจโตวิมุตฺติ จนฺทาโลกสงฺขาตา วิคตูปกฺกิเลสา ชุณฺหา วิย ทิปฺปติ, อาตโป วิย อนฺธการํ ปจฺจนีกธเมฺม วิธมนฺตี  ตปติ, โอสธิตารกา วิย วิโชฺชตมานา วิโรจติ จฯ</p>


<p>ติ โอปมฺมทสฺสนเตฺถ นิปาโตฯ นฺติ โชตีนํฯ ติ จนฺทสฺส อยนฺติ จนฺที, ตสฺสา จนฺทิยา, ปภาย ชุณฺหายาติ อโตฺถฯ นฺติ วสฺสานํ พหุวเสน ลทฺธโวหารสฺส อุตุโนฯ ติ กตฺติกมาเสฯ ติ สรทกาเลฯ อสฺสยุชกตฺติกมาสา หิ โลเก ‘‘สรทอุตู’’ติ วุจฺจนฺติฯ ติ อุพฺพิเทฺธ, เมฆวิคเมน ทูรีภูเตติ อโตฺถฯ เตเนวาห ติฯ ติ อากาเสฯ ติ อุทยฎฺฐานโต อากาสํ อุลฺลงฺฆโนฺตฯ นฺติ ตมํฯ ติ อภิหนฺตฺวา วิธมิตฺวาฯ ติ อุสฺสนฺนา ปภา เอตาย ธียติ, โอสธีนํ วา อนุพลปฺปทายิกตฺตา โอสธีติ ลทฺธนามา ตารกาฯ</p>


<p>เอตฺถาห – กสฺมา ปน ภควตา สมาเนปิ โอปธิกภาเว เมตฺตา อิตเรหิ โอปธิกปุเญฺญหิ วิเสเสตฺวา วุตฺตาติ? วุจฺจเต – เสฎฺฐเฎฺฐน นิโทฺทสภาเวน จ สเตฺตสุ สุปฺปฎิปตฺติภาวโตฯ เสฎฺฐา หิ เอเต วิหารา, สพฺพสเตฺตสุ สมฺมาปฎิปตฺติภูตานิ ยทิทํ เมตฺตาฌานานิฯ ยถา จ พฺรหฺมาโน นิโทฺทสจิตฺตา วิหรนฺติ, เอวํ เอเตหิ สมนฺนาคตา โยคิโน พฺรหฺมสมาว หุตฺวา วิหรนฺติฯ ตถา หิเม ‘‘พฺรหฺมวิหารา’’ติ วุจฺจนฺติฯ อิติ เสฎฺฐเฎฺฐน นิโทฺทสภาเวน จ สเตฺตสุ สุปฺปฎิปตฺติภาวโต เมตฺตาว อิตเรหิ โอปธิกปุเญฺญหิ วิเสเสตฺวา วุตฺตาฯ</p>


<p>เอวมฺปิ กสฺมา เมตฺตาว เอวํ วิเสเสตฺวา วุตฺตา? อิตเรสํ พฺรหฺมวิหารานํ อธิฎฺฐานภาวโต ทานาทีนํ สเพฺพสํ กลฺยาณธมฺมานํ ปริปูริกตฺตา จฯ อยญฺหิ  สเตฺตสุ หิตาการปฺปวตฺติลกฺขณา เมตฺตา, หิตูปสํหารสา, อาฆาตวินยปจฺจุปฎฺฐานาฯ ยทิ อโนธิโส ภาวิตา พหุลีกตา, อถ สุเขเนว กรุณาทิภาวนา สมฺปชฺชนฺตีติ เมตฺตา อิตเรสํ พฺรหฺมวิหารานํ อธิฎฺฐานํฯ ตถา หิ สเตฺตสุ หิตชฺฌาสยตาย สติ เนสํ ทุกฺขาสหนตา, สมฺปตฺติวิเสสานํ จิรฎฺฐิติกามตา, ปกฺขปาตาภาเวน สพฺพตฺถ สมปฺปวตฺตจิตฺตตา จ สุเขเนว อิชฺฌนฺติฯ เอวญฺจ สกลโลกหิตสุขวิธานาธิมุตฺตา  มหาโพธิสตฺตา ‘‘อิมสฺส ทาตพฺพํ, อิมสฺส น ทาตพฺพ’’นฺติ อุตฺตมวิจยวเสน  วิภาคํ อกตฺวา สพฺพสตฺตานํ นิรวเสสสุขนิทานํ ทานํ เทนฺติ, หิตสุขตฺถเมว เนสํ สีลํ สมาทิยนฺติ, สีลปริปูรณตฺถํ เนกฺขมฺมํ ภชนฺติ, เตสํ หิตสุเขสุ อสโมฺมหตฺถาย ปญฺญํ ปริโยทเปนฺติ, หิตสุขาภิวฑฺฒนตฺถเมว ทฬฺหํ วีริยมารภนฺติ, อุตฺตมวีริยวเสน วีรภาวํ ปตฺตาปิ สตฺตานํ นานปฺปการํ หิตชฺฌาสเยเนว อปราธํ ขมนฺติ, ‘‘อิทํ โว ทสฺสาม, กริสฺสามา’’ติอาทินา กตํ ปฎิญฺญาตํ น วิสํวาเทนฺติ, เตสํ หิตสุขาเยว อจลาธิฎฺฐานา โหนฺติฯ เตสุ อจลาย เมตฺตาย ปุพฺพการิโน หิตชฺฌาสเยเนว เนสํ วิปฺปกาเร อุทาสีนา โหนฺติ, ปุพฺพการิตายปิ น ปจฺจุปการมาสิสนฺตีติฯ เอวํ เต ปารมิโย ปูเรตฺวา ยาว ทสพลจตุ-เวสารชฺช-ฉอสาธารณญาณ-อฎฺฐารสาเวณิกพุทฺธธมฺมปฺปเภเท สเพฺพปิ กลฺยาณธเมฺม ปริปูเรนฺติฯ เอวํ ทานาทีนํ สเพฺพสํ กลฺยาณธมฺมานํ ปาริปูริกา เมตฺตาติ จ อิมสฺส วิเสสสฺส ทสฺสนตฺถํ สา อิตเรหิ วิเสเสตฺวา วุตฺตาฯ</p>


<p>อปิจ เมตฺตาย อิตเรหิ โอปธิกปุเญฺญหิ มหานุภาวตา เวลามสุเตฺตน ทีเปตพฺพาฯ ตตฺถ หิ ยถา นาม มหตา เวลามสฺส ทานโต เอกสฺส โสตาปนฺนสฺส ทานํ มหปฺผลตรํ วุตฺตํ, เอวํ โสตาปนฺนสตโต เอกสฺส สกทาคามิสฺส ทานํ…เป.… ปเจฺจกพุทฺธสตโต ภควโต, ตโตปิ พุทฺธปฺปมุขสฺส สงฺฆสฺส ทานํ, ตโตปิ จาตุทฺทิสสฺส สงฺฆสฺส วิหารทานํ, ตโตปิ สรณคมนํ, ตโตปิ สีลสมาทานํ, ตโตปิ คทฺทูหนมตฺตํ กาลํ เมตฺตาภาวนา มหปฺผลตรา วุตฺตาฯ ยถาห –</p>

 คหปติ เวลาโม พฺราหฺมโณ ทานํ อทาสิ มหาทานํฯ โย เจกํ ทิฎฺฐิสมฺปนฺนํ โภเชยฺย, อิทํ ตโต มหปฺผลตรํฯ โย จ สตํ ทิฎฺฐิสมฺปนฺนํ โภเชยฺย…เป.… สุราเมรยมชฺชปฺปมาทฎฺฐานา เวรมณิํฯ โย จ อนฺตมโส คทฺทูหนมตฺตมฺปิ เมตฺตจิตฺตํ ภาเวยฺย, อิทํ ตโต มหปฺผลตร’’นฺติ (อ. นิ. ๙.๒๐)ฯ</p>


<p>มหคฺคตปุญฺญภาเวน ปนสฺสา ปริตฺตปุญฺญโต  สาติสยตาย วตฺตพฺพเมว นตฺถิฯ วุตฺตเญฺหตํ ‘‘ยํ ปมาณกตํ กมฺมํ, น ตํ ตตฺราวสิสฺสติ, น ตํ ตตฺราวติฎฺฐตี’’ติ (ที. นิ. ๑.๕๕๖; สํ. นิ. ๔.๓๖๐)ฯ กามาวจรกมฺมญฺหิ ปมาณกตํ นาม, มหคฺคตกมฺมํ ปน ปมาณํ อติกฺกมิตฺวา โอธิสกาโนธิสกผรณวเสน วฑฺฒิตฺวา กตตฺตา อปฺปมาณกตํ นามฯ กามาวจรกมฺมํ ตสฺส มหคฺคตกมฺมสฺส อนฺตรา ลคฺคิตุํ วา ตํ กมฺมํ อภิภวิตฺวา อตฺตโน วิปากสฺส โอกาสํ คเหตฺวา ฐาตุํ วา น สโกฺกติ, อถ โข มหคฺคตกมฺมเมว ตํ ปริตฺตกมฺมํ มโหโฆ วิย ปริตฺตํ อุทกํ อภิภวิตฺวา อตฺตโน โอกาสํ คเหตฺวา ติฎฺฐติ, ตสฺส วิปากํ ปฎิพาหิตฺวา สยเมว พฺรหฺมสหพฺยตํ อุปเนตีติ อยญฺหิ ตสฺส อโตฺถติฯ</p>


<p>คาถาสุ  ติ โย โกจิ คหโฎฺฐ วา ปพฺพชิโต วาฯ นฺติ เมตฺตาฌานํฯ นฺติ ภาวนาวเสน อารมฺมณวเสน จ อปฺปมาณํฯ อสุภภาวนาทโย วิย หิ อารมฺมเณ เอกเทสคฺคหณํ อกตฺวา อนวเสสผรณวเสน อโนธิโสผรณวเสน จ อปฺปมาณารมฺมณตาย ปคุณภาวนาวเสน อปฺปมาณํฯ ติ เมตฺตาฌานํ ปาทกํ กตฺวา สมฺมสิตฺวา เหฎฺฐิเม อริยมเคฺค อธิคจฺฉนฺตสฺส สุเขเนว ปฎิฆสํโยชนาทโย ปหียมานา ตนู โหนฺติฯ เตนาห ‘‘ปสฺสโต อุปธิกฺขย’’นฺติฯ ‘‘อุปธิกฺขโย’’ติ หิ นิพฺพานํ วุจฺจติฯ ตญฺจสฺส สจฺฉิกิริยาภิสมยวเสน มคฺคญาเณน ปสฺสติฯ อถ วา ติ เมตฺตาฌานปทฎฺฐานาย วิปสฺสนาย อนุกฺกเมน อุปธิกฺขยสงฺขาตํ อรหตฺตํ ปตฺวา ตํ ปสฺสโต ปเคว ทสปิ สํโยชนา ตนู โหนฺติ, ปหียนฺตีติ อโตฺถฯ อถ วา ติ ปฎิโฆ เจว ปฎิฆสมฺปยุตฺตสํโยชนา จ ตนุกา โหนฺติฯ นฺติ เตสํเยว กิเลสูปธีนํ ขยสงฺขาตํ  เมตฺตํ อธิคมวเสน ปสฺสนฺต สฺสาติ เอวเมตฺถ อโตฺถ ทฎฺฐโพฺพฯ</p>


<p>เอวํ กิเลสปฺปหานํ นิพฺพานาธิคมญฺจ เมตฺตาภาวนาย สิขาปฺปตฺตมานิสํสํ ทเสฺสตฺวา อิทานิ อเญฺญ อานิสํเส ทเสฺสตุํ ติอาทิมาหฯ ตตฺถ  ติ เมตฺตาพเลน สุฎฺฐุ วิกฺขมฺภิตพฺยาปาทตาย พฺยาปาเทน อทูสิตจิโตฺตฯ ติ หิตผรณวเสน เมตฺตํ กโรติฯ ติ อติสเยน กุสลวา มหาปุโญฺญ, ปฎิฆาทิอนตฺถวิคเมน โวฯ เขมี ติ เตน เมตฺตายิเตนฯ ติ จสโทฺท พฺยติเรเกฯ นฺติ จิเตฺตน อนุกมฺปโนฺตฯ อิทํ วุตฺตํ โหติ – เอกสตฺตวิสยาปิ ตาว เมตฺตา มหากุสลราสิ, สเพฺพ ปน ปาเณ อตฺตโน ปิยปุตฺตํ วิย หิตผรเณน มนสา อนุกมฺปโนฺต ปหูตํ พหุํ อนปฺปกํ อปริยนฺตํ จตุสฎฺฐิมหากเปฺปปิ อตฺตโน วิปากปฺปพนฺธํ ปวเตฺตตุํ สมตฺถํ อุฬารปุญฺญํ อริโย ปริสุทฺธจิโตฺต ปุคฺคโล ปกโรติ นิปฺผาเทติฯ</p>


<p>นฺติ สตฺตสงฺขาเตน สเณฺฑน สมนฺนาคตํ ภริตํ, สเตฺตหิ อวิรฬํ อากิณฺณมนุสฺสนฺติ อโตฺถฯ ติ อทเณฺฑน อสเตฺถน ธเมฺมเนว วิชินิตฺวาฯ ติ อิสิสทิสา ธมฺมิกราชาโนฯ ติ ทานานิ ททมานาฯ ติ วิจริํสุฯ</p>


<p>นฺติอาทีสุ โปราณกราชกาเล กิร สสฺสเมธํ, ปุริสเมธํ, สมฺมาปาสํ, วาจาเปยฺยนฺติ จตฺตาริ สงฺคหวตฺถูนิ อเหสุํ, เยหิ ราชาโน โลกํ สงฺคณฺหิํสุฯ ตตฺถ นิปฺผนฺนสสฺสโต ทสมภาคคฺคหณํ  นาม, สสฺสสมฺปาทเน, เมธาวิตาติ อโตฺถฯ มหาโยธานํ ฉมาสิกํ ภตฺตเวตนานุปฺปทานํ  นาม, ปุริสสงฺคณฺหเน เมธาวิตาติ อโตฺถฯ ทลิทฺทมนุสฺสานํ  โปตฺถเก เลขํ คเหตฺวา ตีณิ วสฺสานิ วินา วฑฺฒิยา สหสฺสทฺวิสหสฺสมตฺตธนานุปฺปทานํ  นามฯ ตญฺหิ สมฺมา มนุเสฺส ปาเสติ หทเย พนฺธิตฺวา วิย ฐเปติ, ตสฺมา ‘‘สมฺมาปาส’’นฺติ วุจฺจติฯ ‘‘ตาต มาตุลา’’ติอาทินา ปน สณฺหวาจาย สงฺคหณํ  นาม, เปยฺยวชฺชํ ปิยวาจตาติ อโตฺถฯ เอวํ จตูหิ สงฺคหวตฺถูหิ สงฺคหิตํ รฎฺฐํ อิทฺธเญฺจว โหติ ผีตญฺจ ปหูตอนฺนปานํ เขมํ  นิรพฺพุทํฯ มนุสฺสา มุทา โมทมานา อุเร ปุเตฺต นเจฺจนฺตา อปารุตฆรา วิหรนฺติ ฯ อิทํ ฆรทฺวาเรสุ อคฺคฬานํ อภาวโต นฺติ วุจฺจติฯ อยํ โปราณิกา ปเวณิ, อยํ โปราณิกา ปกติฯ</p>


<p>อปรภาเค ปน โอกฺกากราชกาเล พฺราหฺมณา อิมานิ จตฺตาริ สงฺคหวตฺถูนิ อิมญฺจ รฎฺฐสมฺปตฺติํ ปริวเตฺตนฺตา อุทฺธมฺมูลํ กตฺวา อสฺสเมธํ ปุริสเมธนฺติอาทิเก ปญฺจ ยเญฺญ นาม อกํสุฯ วุตฺตเญฺหตํ ภควตา พฺราหฺมณธมฺมิยสุเตฺต –</p>


‘‘เตสํ อาสิ วิปลฺลาโส, ทิสฺวาน อณุโต อณุํ…เป.…ฯ  
</p>
  
‘‘เต ตตฺถ มเนฺต คเนฺถตฺวา, โอกฺกากํ ตทุปาคมุ’’นฺติฯ (สุ. นิ. ๓๐๑-๓๐๔);  
</p>
  
<p>ตตฺถ อสฺสเมตฺถ เมธนฺติ พาเธนฺตีติ ฯ ทฺวีหิ ปริยเญฺญหิ ยชิตพฺพสฺส เอกวีสติยูปสฺส เอกสฺมิํ ปจฺฉิมทิวเส เอว สตฺตนวุติปญฺจปสุสตฆาตภีสนสฺส ฐเปตฺวา ภูมิญฺจ ปุริเส จ อวเสสสพฺพวิภวทกฺขิณสฺส ยญฺญเสฺสตํ อธิวจนํฯ ปุริสเมตฺถ เมธนฺติ พาเธนฺตีติ ฯ จตูหิ ปริยเญฺญหิ ยชิตพฺพสฺส สทฺธิํภูมิยา อสฺสเมเธ วุตฺตวิภวทกฺขิณสฺส ยญฺญเสฺสตํ อธิวจนํฯ สมฺมเมตฺถ ปาสนฺติ ขิปนฺตีติ ฯ ยุคจฺฉิคฺคเฬ ปเวสนทณฺฑกสงฺขาตํ สมฺมํ ขิปิตฺวา ตสฺส ปติโตกาเส เวทิํ กตฺวา สํหาริเมหิ ยูปาทีหิ สรสฺสตินทิยา นิมุโคฺคกาสโต ปภุติ ปฎิโลมํ คจฺฉเนฺตน ยชิตพฺพสฺส สตฺรยาคเสฺสตํ อธิวจนํ วาชเมตฺถ ปิวนฺตีติ ฯ เอเกน ปริยเญฺญน สตฺตรสหิ ปสูหิ ยชิตพฺพสฺส เพฬุวยูปสฺส สตฺตรสกทกฺขิณสฺส ยญฺญเสฺสตํ อธิวจนํฯ นตฺถิ เอตฺถ อคฺคโฬติ ฯ นวหิ ปริยเญฺญหิ ยชิตพฺพสฺส สทฺธิํ ภูมิยา ปุริเสหิ จ อสฺสเมเธ วุตฺตวิภวทกฺขิณสฺส สพฺพเมธปริยายนามสฺส อสฺสเมธวิกปฺปเสฺสตํ อธิวจนํฯ</p>


<p>ติ จนฺทปฺปภายฯ ติ ยถา สเพฺพปิ ตาราคณา จนฺทิมโสภาย โสฬสิมฺปิ  กลํ นาคฺฆนฺติ, เอวํ เต อสฺสเมธาทโย  ยญฺญา เมตฺตจิตฺตสฺส วุตฺตลกฺขเณน สุภาวิตสฺส โสฬสิมฺปิ กลํ นานุภวนฺติ, น ปาปุณนฺติ, นาคฺฆนฺตีติ อโตฺถฯ</p>


<p>อิทานิ  อปเรปิ ทิฎฺฐธมฺมิกสมฺปรายิเก เมตฺตาภาวนาย อานิสํเส ทเสฺสตุํ ติอาทิ วุตฺตํฯ ตตฺถ ติ เมตฺตาพฺรหฺมวิหารภาวนานุยุโตฺต ปุคฺคโลฯ ติ เตเนว เมตฺตาภาวนานุภาเวน ทูรวิกฺขมฺภิตพฺยาปาทตาย น กญฺจิ สตฺตํ หิํสติ, เลฑฺฑุทณฺฑาทีหิ น วิพาธติ วาฯ ติ ปรํ สมาทเปตฺวา น สเตฺต หนาเปติ น วิพาธาเปติ จฯ ติ สารมฺภวิคฺคาหิกกถาทิวเสน น กญฺจิ ชินาติ สารมฺภเสฺสว อภาวโต, ชานิกรณวเสน วา อฑฺฑกรณาทินา น กญฺจิ ชินาติฯ ติ ปเรปิ ปโยเชตฺวา ปเรสํ ธนชานิํ น การาเปยฺยฯ ติ เมตฺตามยจิตฺตโกฎฺฐาโส, เมตฺตาย วา อํโส อวิชหนเฎฺฐน อวยวภูโตติ เมตฺตํโสฯ ติ สพฺพสเตฺตสุฯ ตโต เอว ติ อกุสลเวรํ ตสฺส เกนจิปิ การเณน นตฺถิ, ปุคฺคลเวรสงฺขาโต วิโรโธ เกนจิ ปุริเสน สทฺธิํ ตสฺส เมตฺตาวิหาริสฺส นตฺถีติฯ</p>


<p>เอวเมตสฺมิํ เอกกนิปาเต ปฎิปาฎิยา เตรสสุ สุเตฺตสุ สิกฺขาสุตฺตทฺวเย จาติ ปนฺนรสสุ สุเตฺตสุ วิวฎฺฎํ กถิตํ, นีวรณสุตฺตํ สํโยชนสุตฺตํ อปฺปมาทสุตฺตํ อฎฺฐิสญฺจยสุตฺตนฺติ เอเตสุ จตูสุ สุเตฺตสุ วฎฺฎวิวฎฺฎํ กถิตํฯ อิตเรสุ ปน วฎฺฎเมว กถิตนฺติฯ</p>

</p>

</p>

</p>

</p>





