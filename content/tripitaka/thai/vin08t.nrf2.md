<h1>๒. ปริกฺขารวินิจฺฉยกถา</h1>
<p> เอวํ ทิวาเสยฺยวินิจฺฉยํ กเถตฺวา อิทานิ ปริกฺขารวินิจฺฉยํ กเถตุํ ติอาทิมาหฯ ตตฺถ ทิวาเสยฺยวินิจฺฉยกถาย อาทิมฺหิ วุตฺตํ ‘‘ตตฺถา’’ติ ปทํ อาเนตฺวา ตตฺถ เตสุ มาติกาปเทสุ สมภินิวิฎฺฐสฺส ‘‘ปริกฺขาโร’’ติ ปทสฺส ‘‘สมณปริกฺขาโร’’ติ อโตฺถ ทฎฺฐโพฺพติ โยชนา, เอส นโย อิโต ปเรปิฯ สมณปริกฺขาโร วุโตฺต, น คิหิปริกฺขาโรติ อธิปฺปาโยฯ ปริสมนฺตโต กริยเตติ  ฉตฺตาทิโกฯ ติ สมณปริกฺขาเรฯ กปฺปตีติ กปฺปิโย, น กปฺปิโย อกปฺปิโย, กปฺปิโย จ อกปฺปิโย จ กปฺปิยากปฺปิโย, สมาหารทฺวเนฺทปิ ปุลฺลิงฺคมิจฺฉนฺติ ปณฺฑิตาฯ กปฺปิยากปฺปิโย  จ โส ปริกฺขาโร เจติ ตถา, ตสฺส วินิจฺฉโย ฯ</p>


<p>นฺติ อิทํ อุปลกฺขณมตฺตํฯ สพฺพมฺปิ หิ ฉตฺตํ ตถากริยมานํ น วฎฺฎติฯ เตเนวาห วชิรพุทฺธิฎีกายํ (วชิร. ฎี. ปาราชิก ๘๕) ‘‘สพฺพปริกฺขาเรสุ วณฺณมฎฺฐวิการํ กโรนฺตสฺส ทุกฺกฎนฺติ ทีเปเนฺตน น วฎฺฎตีติ วุตฺตนฺติ เวทิตพฺพ’’นฺติฯ ติ อิมินา ถิรกรณตฺถํ เอกวณฺณสุเตฺตน วินนฺธิยมานํ ยทิ วณฺณมฎฺฐํ โหติ, ตตฺถ น โทโสติ ทเสฺสติฯ ติ นิขาทนมุเขนฯ ยทิ น วฎฺฎติ, ตาทิสํ ฉตฺตทณฺฑํ ลภิตฺวา กิํ กาตพฺพนฺติ อาห ติอาทิฯ ติ ยถา เลขา น ปญฺญายติ, ตถา เวเฐตโพฺพฯ ติ ทณฺฑมูเล, ฉตฺตทณฺฑสฺส เหฎฺฐิมโกฎิยนฺติ อโตฺถฯ นฺติ ฉตฺตสฺส อโนฺต ขุทฺทกมณฺฑลํ, ฉตฺตปญฺชเร มณฺฑลากาเรน พทฺธทณฺฑวลยํ  วาฯ ติ นินฺนํ, อุนฺนตํ วา กตฺวา อุฎฺฐาเปตฺวาฯ ติ สา เลขา รชฺชุเกหิ พนฺธนฺตุ วา มา วา, พนฺธิตุํ ยุตฺตฎฺฐานตฺตา วฎฺฎติฯ เตน วุตฺตํ อาจริยพุทฺธทตฺตมหาเถเรน –</p>


<p>
‘‘ฉตฺตํ ปณฺณมยํ กิญฺจิ, พหิ อโนฺต จ สพฺพโส;  
  
ปญฺจวเณฺณน สุเตฺตน, สิพฺพิตุํ น จ วฎฺฎติฯ  
</p>
  
<p>
‘‘ฉินฺทิตุํ อฑฺฒจนฺทํ วา, ปเณฺณ มกรทนฺตกํ;  
  
ฆฎกํ วาฬรูปํ วา, เลขา ทเณฺฑ น วฎฺฎติฯ  
</p>
  
<p>
‘‘สิพฺพิตุํ เอกวเณฺณน, ฉตฺตํ สุเตฺตน วฎฺฎติ;  
  
ถิรตฺถํ ปญฺจวเณฺณน, ปญฺชรํ วา วินนฺธิตุํฯ  
</p>
  
<p>
‘‘ฆฎกํ วาฬรูปํ วา, เลขา วา ปน เกวลา;  
  
ฉินฺทิตฺวา วาปิ ฆํสิตฺวา, ธาเรตุํ ปน วฎฺฎติฯ  
</p>
  
<p>
‘‘อหิจฺฉตฺตกสณฺฐานํ  
, ทณฺฑพุนฺทมฺหิ วฎฺฎติ;  
  
อุกฺกิริตฺวา กตา เลขา, พนฺธนตฺถาย วฎฺฎตี’’ติฯ  
</p>
  
<p>ตสฺส วณฺณนายมฺปิ ติ ตาลปณฺณาทิปณฺณจฺฉทนํ ยํ กิญฺจิ ฉตฺตํฯ ติ อุปริฯ ติ เหฎฺฐาฯ นฺติ รูปํ ทเสฺสตฺวา สูจิกมฺมํ กาตุํฯ ติ ฉทนปเณฺณฯ นฺติ อฑฺฒจนฺทาการํฯ นฺติ มกรทนฺตาการํ, ยํ ‘‘คิริกูฎ’’นฺติ วุจฺจติฯ ฉินฺทิตุํ น วฎฺฎตีติ สมฺพโนฺธฯ มุขวฎฺฎิยา นาเมตฺวา พทฺธปณฺณโกฎิยา วา มตฺถกมณฺฑลโกฎิยา วา คิริกูฎาทิํ กโรนฺติ, อิมินา ตํ ปฎิกฺขิตฺตํฯ ติ ฉตฺตทเณฺฑฯ นฺติ ฆฎากาโรฯ ติ พฺยคฺฆาทิวาฬานํ รูปกํ วาฯ ติ อุกฺกิริตฺวา วา ฉินฺทิตฺวา วา จิตฺตกมฺมวเสน วา กตราชิฯ ปญฺจวณฺณานํ สุตฺตานํ อนฺตเร นีลาทิเอกวเณฺณน สุเตฺตน ถิรตฺถํ ฉตฺตํ อโนฺต จ พหิ จ สิพฺพิตุํ วา ฉตฺตทณฺฑคฺคาหกสลากปญฺชรํ ถิรตฺถํ วินนฺธิตุํ วา วฎฺฎตีติ โยชนาฯ นฺติ อิมินา อเนกวเณฺณหิ สุเตฺตหิ  วณฺณมฎฺฐตฺถาย สิพฺพิตุญฺจ วินนฺธิตุญฺจ น วฎฺฎตีติ ทีเปติฯ โปตฺถเกสุ ปน ‘‘ปญฺจวเณฺณนา’’ติ ปาโฐ ทิสฺสติ, ตสฺส เอกวเณฺณน ปญฺจวเณฺณน วา สุเตฺตน ถิรตฺถํ สิพฺพิตุํ วินนฺธิตุํ วา วฎฺฎตีติ โยชนา กาตพฺพา โหติฯ</p>


<p>เอตฺถ จ เหฎฺฐา วุเตฺตน ‘‘ปญฺจวเณฺณน สุเตฺตน สิพฺพิตุํ น จ วฎฺฎตี’’ติ ปาเฐน จ ‘‘เกจิ ตาลปณฺณจฺฉตฺตํ อโนฺต วา พหิ วา ปญฺจวเณฺณน สุเตฺตน สิเพฺพตฺวา วณฺณมฎฺฐํ กโรนฺติ, ตํ น วฎฺฎติ, เอกวเณฺณ ปน นีเลน วา ปีตเกน วา เยน เกนจิ สุเตฺตน อโนฺต วา พหิ วา สิพฺพิตุํ, ฉตฺตทณฺฑคฺคาหกํ สลากปญฺชรํ วา วินนฺธิตุํ วฎฺฎติ, ตญฺจ โข ถิรกรณตฺถํ, น วณฺณมฎฺฐตฺถายา’’ติ อฎฺฐกถาปาเฐน จ วิรุชฺฌติ, ตสฺมา โส น คเหตโพฺพฯ</p>


<p>  ติ ยถาวุตฺตปฺปการา สกลา เลขา วาฯ ติ อุกฺกิริตฺวา กตํ ฉินฺทิตฺวาฯ ติ จิตฺตกมฺมาทิวเสน กตํ ฆํสิตฺวาฯ ติ ฉตฺตทณฺฑสฺส ปญฺชเร คาหณตฺถาย ผาลิตพุนฺทมฺหิ, มูเลติ อโตฺถฯ อยเมตฺถ นิสฺสเนฺทเห วุตฺตนโยฯ ขุทฺทสิกฺขาคณฺฐิปเท ปน ‘‘ฉตฺตปิณฺฑิยา มูเล’’ติ วุตฺตํฯ นฺติ ผุลฺลอหิจฺฉตฺตกาการํฯ รชฺชุเกหิ คาหาเปตฺวา ทเณฺฑ พนฺธนฺติ, ตสฺมิํ พนฺธนฎฺฐาเน ติ วลยํ วิย อุปฎฺฐาเปตฺวาฯ ติ วาเตน ยถา น จลติ, เอวํ รชฺชูหิ ทเณฺฑ ปญฺชรสฺส พนฺธนตฺถายฯ อุกฺกิริตฺวา กตา เลขา วฎฺฎตีติ โยชนาฯ ยถา วาตปฺปหาเรน อจลนตฺถํ ฉตฺตมณฺฑลิกํ รชฺชุเกหิ คาหาเปตฺวา ทเณฺฑ พนฺธนฺติ, ตสฺมิํ พนฺธนฎฺฐาเน วลยมิว อุกฺกิริตฺวา เลขํ ฐเปนฺติ, สา วฎฺฎตีติฯ สเจปิ น พนฺธติ, พนฺธนารหฎฺฐานตฺตา วลยํ อุกฺกิริตฺวา วฎฺฎตีติ คณฺฐิปเท วตฺตนฺตีติ อาคตํ, ตสฺมา ปกฺขรเณสุ อาคตนเยเนว ฉเตฺต ปฎิปชฺชิตพฺพนฺติฯ</p>


<p> จีวเร ปน ติ (สารตฺถ. ฎี. ๒.๘๕; วิ. วิ. ฎี. ๑.๘๕) นานาวเณฺณหิ สุเตฺตหิฯ อิทญฺจ ตถา กโรนฺตานํ วเสน วุตฺตํ, เอกวณฺณสุตฺตเกนปิ น วฎฺฎติเยวฯ ‘‘ปกติสูจิกมฺมเมว วฎฺฎตี’’ติ หิ วุตฺตํฯ ติ ทฺวินฺนํ ปฎฺฎานํ สงฺฆฎิตฎฺฐานํ สนฺธาเยตํ วุตฺตํฯ ติ จีวรปริยเนฺตฯ อนุวาตํ สนฺธาเยตํ วุตฺตํฯ ติ วรกสีสากาเรน สิพฺพนํฯ นฺติ ทฺวิคุณสงฺขลิกากาเรน สิพฺพนํ, พิฬาลสงฺขลิกากาเรน สิพฺพนํ วาฯ เวณิํ วา สงฺขลิกํ วา กโรนฺตีติ กรณกิริยาย สมฺพโนฺธฯ  นาม เจติยสณฺฐานํ , ยํ ‘‘อคฺฆิยตฺถโมฺภ’’ติ วทนฺติฯ  นาม มูเล ตนุกํ อเคฺค มหนฺตํ กตฺวา คทากาเรน สิพฺพนํฯ  นาม มูเล จ อเคฺค จ เอกสทิสํ กตฺวา มุคฺครากาเรน สิพฺพนํฯ ติ  คณฺฐิกปฎฺฎปาสกปฎฺฎานํ อเนฺต ปาฬิพทฺธํ กตฺวา กกฺกฎกานํ อกฺขิสณฺฐานํ ปฎฺฐเปนฺติ, กโรนฺตีติ อโตฺถฯ ติ คณฺฐิกปาสกปฎฺฎานํ โกเณหิ นีหฎสุตฺตานํ โกฎิโย’’ติ ตีสุปิ คณฺฐิปเทสุ วุตฺตํฯ กถํ ปน ตา ปิฬกา ทุวิเญฺญยฺยรูปา กาตพฺพาติ? โกเณหิ นีหฎสุตฺตานํ อเนฺตสุ เอกวารํ คณฺฐิกกรเณน วา ปุน นิวเตฺตตฺวา สิพฺพเนน วา ทุวิเญฺญยฺยสภาวํ กตฺวา สุตฺตโกฎิโย รสฺสํ กตฺวา ฉินฺทิตพฺพาฯ ธมฺมสิริเตฺถเรน ปน ‘‘โกณสุตฺตา จ ปิฬกา, ทุวิเญฺญยฺยาว กปฺปเร’’ติ วุตฺตํ, ตถา อาจริยพุทฺธทตฺตเตฺถเรนปิ ‘‘สุตฺตา จ ปิฬกา ตตฺถ, ทุวิเญฺญยฺยาว ทีปิตา’’ติ วุตฺตํ, ตสฺมา เตสํ มเตน โกณสุตฺตา จ ปิฬกา จ โกณสุตฺตปิฬกาติ เอวเมตฺถ อโตฺถ ทฎฺฐโพฺพฯ</p>


<p>วิมติวิโนทนิยมฺปิ (วิ. วิ. ฎี. ๑.๘๕) ติ คณฺฐิกปาสกปฎฺฎานํ โกเณหิ พหิ นิคฺคตสุตฺตานํ ปิฬกากาเรน ฐปิตโกฎิโยติ เกจิ วทนฺติ, เต ปิฬเก ฉินฺทิตฺวา ทุวิเญฺญยฺยา กาตพฺพาติ เตสํ อธิปฺปาโยฯ เกจิ ปน ‘‘โกณสุตฺตา จ ปิฬกา จาติ เทฺวเยวา’’ติ วทนฺติ, เตสํ มเตน คณฺฐิกปาสกปฎฺฎานํ โกณโต โกณํ นีหฎสุตฺตา โกณสุตฺตา นามฯ สมนฺตโต ปน ปริยเนฺตน คตา จตุรสฺสสุตฺตา ปิฬกา นามฯ ตํ ทุวิธมฺปิ เกจิ จีวรโต วิสุํ ปญฺญานตฺถาย วิการยุตฺตํ กโรนฺติ, ตํ นิเสธาย ‘‘ทุวิเญฺญยฺยรูปา วฎฺฎตี’’ติ วุตฺตํ, น ปน สพฺพถา อจกฺขุโคจรภาเวน สิพฺพนตฺถาย ตถาสิพฺพนสฺส อสกฺกุเณยฺยตฺตา, ยถา ปกติจีวรโต วิกาโร น ปญฺญายติ, เอวํ สิพฺพิตพฺพนฺติ อธิปฺปาโยฯ รชนกมฺมโต ปุเพฺพ ปญฺญายมาโนปิ วิเสโส จีวเร รเตฺต เอกวณฺณโต น ปญฺญายตีติ อาห ติฯ</p>


<p> ติ  นีลมณิอาทิปาสาเณน, อํสพทฺธกกายพนฺธนาทิกํ อจีวรตฺตา สงฺขาทีหิ ฆํสิตุํ วฎฺฎตีติ วทนฺติฯ นฺติ จีวรสฺส ทีฆโต ติริยญฺจ สิพฺพิตานํ จตูสุ กเณฺณสุ โกเณสุ จ นิกฺขนฺตานํ สุตฺตสีสานเมตํ นามํ, ตํ ฉินฺทิตฺวาว ปารุปิตพฺพํฯ เตนาห นฺติฯ ภควตา อนุญฺญาตํ เอกํ กณฺณสุตฺตมฺปิ อตฺถิ, ตํ ปน นาเมน สทิสมฺปิ อิโต อญฺญเมวาติ ทเสฺสตุํ ติอาทิ วุตฺตํฯ ติ จีวรรชฺชุยํ  จีวรพนฺธนตฺถายฯ วิมติวิโนทนิยํ (วิ. วิ. ฎี. ๑.๘๕) เอตฺตกเมว วุตฺตํฯ</p>


<p>สารตฺถทีปนิยํ (สารตฺถ. ฎี. ๒.๘๕) ปน นฺติ รชนกาเล พนฺธิตพฺพํ, เสสกาเล โมเจตฺวา ฐเปตพฺพ’’นฺติ วุตฺตํฯ วินยสงฺคหปฺปกรณสฺส โปราณฎีกายมฺปิ อิทเมว คเหตฺวา วุตฺตํ, ตํ ปน จีวรกฺขนฺธเก (มหาว. ๓๔๔) ‘‘มเชฺฌน ลเคฺคนฺติ, อุภโต คลติ, ภควโต เอตมตฺถํ อาโรเจสุํฯ อนุชานามิ, ภิกฺขเว, กเณฺณ พนฺธิตุนฺติฯ กโณฺณ ชีรติฯ ภควโต เอตมตฺถํ อาโรเจสุํฯ อนุชานามิ, ภิกฺขเว, กณฺณสุตฺตก’’นฺติ เอวํ อนุญฺญาตจีวรรชฺชุยํ รชิตฺวา ปสาริตจีวรสฺส โอลมฺพกสุตฺตํ สนฺธาย วุตฺตนฺติ ทฎฺฐพฺพํฯ</p>


<p>ติ จีวรปารุปนกาเล ปาสเก ลคฺคาปนตฺถํ กเต ทนฺตาทิมเย คณฺฐิเกฯ ติ พินฺทุํ พินฺทุํ กตฺวา อุฎฺฐาเปตพฺพปิฬกาฯ วุตฺตเญฺหตํ วินยวินิจฺฉยปฺปกรเณ –</p>


<p>
‘‘นานาวเณฺณหิ สุเตฺตหิ, มณฺฑนตฺถาย จีวรํ;  
  
สมํ สตปทาทีนํ, สิพฺพิตุํ น จ วฎฺฎติฯ  
</p>
  
<p>
‘‘ปตฺตสฺส ปริยเนฺต วา, ตถา ปตฺตมุเขปิ จ;  
  
เวณิํ สงฺขลิกํ วาปิ, กโรโต โหติ ทุกฺกฎํฯ  
</p>
  
<p>
‘‘ปฎฺฎมฺปิ  
คณฺฐิปาสานํ, อฎฺฐโกณาทิกํ วิธิํ;  
  
ตตฺถคฺฆิยคทารูปํ, มุคฺคราทิํ กโรนฺติ จฯ  
</p>
  
<p>
‘‘ตตฺถ กกฺกฎกกฺขีนิ, อุฎฺฐาเปนฺติ น วฎฺฎติ;  
  
สุตฺตา จ ปิฬกา ตตฺถ, ทุวิเญฺญยฺยาว ทีปิตาฯ  
</p>
  
<p>
‘‘จตุโกณาว วฎฺฎนฺติ, คณฺฐิปาสกปฎฺฎกา;  
  
กณฺณโกเณสุ สุตฺตานิ, รเตฺต ฉิเนฺทยฺย จีวเรฯ  
</p>
  
<p>
‘‘สูจิกมฺมวิการํ  
วา, อญฺญํ วา ปน กิญฺจิปิ;  
  
จีวเร ภิกฺขุนา กาตุํ, การาเปตุํ น วฎฺฎติฯ  
</p>
  
<p>
‘‘โย จ ปกฺขิปติ ภิกฺขุ จีวรํ,  
  
กญฺชิปิฎฺฐขลิอลฺลิกาทิสุ;  
  
วณฺณมฎฺฐมภิปตฺถยํ ปรํ;  
  
ตสฺส นตฺถิ ปน มุตฺติ ทุกฺกฎาฯ  
</p>
  
<p>
‘‘สูจิหตฺถมลาทีนํ, กรเณ จีวรสฺส จ;  
  
ตถา กิลิฎฺฐกาเล จ, โธวนตฺถํ ตุ วฎฺฎติฯ  
</p>
  
<p>
‘‘รชเน ปน คนฺธํ วา, เตลํ วา ลาขเมว วา;  
  
กิญฺจิ ปกฺขิปิตุํ ตตฺถ, ภิกฺขุโน น จ วฎฺฎติฯ  
</p>
  
<p>
‘‘สเงฺขน มณินา วาปิ, อเญฺญนปิ จ เกนจิ;  
  
จีวรํ น จ ฆเฎฺฎยฺย, ฆํสิตพฺพํ น โทณิยาฯ  
</p>
  
<p>
‘‘จีวรํ โทณิยํ กตฺวา, นาติฆเฎฺฎยฺย มุฎฺฐินา;  
  
รตฺตํ ปหริตุํ กิญฺจิ, หเตฺถเหว จ วฎฺฎติฯ  
</p>
  
<p>
‘‘คณฺฐิเก ปน เลขา วา, ปิฬกา วา น วฎฺฎติ;  
  
กปฺปพินฺทุวิกาโร วา, ปาฬิกณฺณิกเภทโต’’ติฯ  
</p>
  
<p>วินยสารตฺถสนฺทีปนิยมฺปิ นฺติ สตปทาทีหิ สทิสํฯ ตุลฺยเตฺถ กรณวจนปฺปสเงฺค สามิวจนํฯ ติ อนุวาตสฺส อุภยปริยเนฺต วาฯ ติ ทฺวินฺนํ อายามวิตฺถารปฎฺฎานํ สงฺฆฎิตฎฺฐาเน, กเณฺณปิ วา เอกเสฺสว วา ปฎฺฎสฺส อูนปูรณตฺถํ ฆฎิตฎฺฐาเนปิ วา ฯ ติ กุทฺรูสสีสากาเรน สิพฺพนํฯ เกจิ ‘‘วรกสีสากาเรนา’’ติ  วทนฺติฯ นฺติ พิฬาลทามสทิสสิพฺพนํฯ เกจิ ‘‘สตปทิสทิส’’นฺติ วทนฺติฯ</p>


<p>ติ ปตฺตมฺปิฯ อฎฺฐโกณาทิโก วิธิ ปกาโร เอตสฺสาติ  ตํฯ นฺติ วา คาถาพนฺธวเสน นิคฺคหิตาคโมฯ ‘‘อฎฺฐโกณาทิกํ วิธิ’’นฺติ เอตํ ‘‘ปฎฺฎ’’นฺติ เอตสฺส สมานาธิกรณวิเสสนํ, กิริยาวิเสสนํ วาฯ ‘‘กโรนฺตี’’ติ อิมินา สมฺพโนฺธฯ อถ วา นฺติ เอตฺถ ภุมฺมเตฺถ อุปโยควจนํ, ปเฎฺฎติ อโตฺถฯ อิมสฺมิํ ปเกฺข นฺติ อุปโยควจนํฯ นฺติ เอตสฺส วิเสสนํฯ อิธ วกฺขมานจตุโกณสณฺฐานโต อญฺญํ อฎฺฐโกณาทิกํ นามฯ ติ ตสฺมิํ ปฎฺฎทฺวเยฯ นฺติ อคฺฆิยสณฺฐานเญฺจว คทาสณฺฐานญฺจ สิพฺพนํฯ นฺติ ลคุฬสณฺฐานสิพฺพนํฯ -สเทฺทน เจติยาทิสณฺฐานานํ คหณํฯ</p>


<p>ติ ปฎฺฎทฺวเย ตสฺมิํ ฐาเนฯ ติ กุฬีรกจฺฉิสทิสานิ สิพฺพนวิการานิฯ ติ กโรนฺติฯ ติ ตสฺมิํ คณฺฐิกปาสกปฎฺฎเกฯ ติ โกณโต โกณํ สิพฺพิตสุตฺตา เจว จตุรเสฺส สิพฺพิตสุตฺตา จฯ ติ เตสเมว สุตฺตานํ นิวเตฺตตฺวา สิพฺพิตโกฎิโย จฯ ติ รชนกาเล ทุวิเญฺญยฺยรูปา อโนฬาริกา ทีปิตา วฎฺฎนฺตีติฯ ยถาห ‘‘โกณสุตฺตปิฬกา จ จีวเร รเตฺต ทุวิเญฺญยฺยรูปา วฎฺฎนฺตี’’ติ (ปารา. อฎฺฐ. ๑.๘๕)ฯ</p>


<p>คณฺฐิกปฎฺฎิกา ปาสปฎฺฎิกาติ โยชนาฯ ติ จีวรกเณฺณ สุตฺตา เจว ปาสกปฎฺฎานํ โกเณสุ สุตฺตานิ จ อจฺฉินฺทติฯ เอตฺถ จ จีวเร อายามโต วิตฺถารโต จ สิพฺพิตฺวา อนุวาตโต พหิ นิกฺขมิตสุตฺตํ จีวรํ รชิตฺวา สุกฺขาปนกาเล รชฺชุยา วา จีวรวํเส วา  พนฺธิตฺวา โอลมฺพิตุํ อนุวาเต พนฺธสุตฺตานิ จ กณฺณสุตฺตานิ นามฯ ยถาห ‘‘จีวรสฺส กณฺณสุตฺตกํ น จ วฎฺฎติ, รชิตกาเล ฉินฺทิตพฺพํ, ยํ ปน ‘อนุชานามิ ภิกฺขเว กณฺณสุตฺตก’นฺติ เอวํ อนุญฺญาตํ, ตํ อนุวาเต ปาสกํ กตฺวา พนฺธิตพฺพํ รชนกาเล ลคฺคนตฺถายา’’ติ (ปารา. อฎฺฐ. ๑.๘๕)ฯ</p>


<p>ติ จีวรมณฺฑนตฺถาย นานาสุตฺตเกหิ สตปทิสทิสํ สิพฺพนฺตา อาคนฺตุกปฎฺฎํ  ฐเปนฺติ, เอวรูปํ สูจิกมฺมวิการํ วาฯ ติ อญฺญมฺปิ ยํ กิญฺจิ มาลากมฺมมิคปกฺขิปทาทิกํ สิพฺพนวิการํฯ นฺติ สยํ กาตุํฯ นฺติ อเญฺญน วา การาเปตุํฯ</p>


<p>โย ภิกฺขุ ปรํ อุตฺตมํ วณฺณมฎฺฐมภิปตฺถยโนฺต กญฺชิกปิฎฺฐขลิอลฺลิกาทีสุ จีวรํ ปกฺขิปติ, ตสฺส ปน ภิกฺขุโน ทุกฺกฎา โมโกฺข น วิชฺชตีติ โยชนาฯ นฺติ วายนตนฺตมกฺขนํ กญฺชิกสทิสา สุลากญฺชิกํฯ นฺติ ตณฺฑุลปิฎฺฐํฯ ตณฺฑุลปิเฎฺฐหิ ปกฺกา ติ นิยฺยาโสฯ -สเทฺทน ลาขาทีนํ คหณํฯ จีวรสฺส กรเณ กรณกาเล สมุฎฺฐิตานํ สูจิหตฺถมลาทีนํ กิลิฎฺฐกาเล โธวนตฺถญฺจ กญฺชิกปิฎฺฐขลิอลฺลิกาทีสุ ปกฺขิปติ, วฎฺฎตีติ โยชนาฯ</p>


<p>ติ เยน กสาเวน จีวรํ รชติ, ตสฺมิํ รชเน จีวรสฺส สุคนฺธภาวตฺถาย  อุชฺชลภาวตฺถาย  วณฺณตฺถาย ติ เอวรูปํ ยํ กิญฺจิฯ ติ ปาสาเณนฯ ติ เยน อุชฺชลํ โหติ, เอวรูเปน มุคฺคราทินา อเญฺญนปิ เกนจิ วตฺถุนาฯ ติ รชนมฺพเณ  หเตฺถน คาหาเปตฺวา น คเหตพฺพํฯ รตฺตํ จีวรํ หเตฺถหิ กิญฺจิ โถกํ ปหริตุํ วฎฺฎตีติ  โยชนาฯ ยตฺถ ปกฺกรชนํ ปกฺขิปนฺติ, สา รชนโทณีฯ ตตฺถ อํสพทฺธกกายพนฺธนาทิํ ฆเฎฺฎตุํ วฎฺฎตีติ คณฺฐิปเท วุตฺตํฯ</p>


<p>ติ เวฬุทนฺตวิสาณาทิมยคณฺฐิเกฯ ติ วฎฺฎาทิเภทา เลขา วาฯ ติ สาสปพีชสทิสา ขุทฺทกพุพฺพุฬาฯ ติ มณิกาวฬิรูปปุปฺผกณฺณิกรูปเภทโตฯ ‘‘กปฺปพินฺทุวิกาโร วา น วฎฺฎตีติ โยชนา’’ติ วุตฺตํ, ตสฺมา ตเถว จีวเร ปฎิปชฺชิตพฺพํฯ</p>


<p> ติอาทีสุ ติ ตมฺพาทิมเย ปุคฺคลิเก ติวิเธปิ กปฺปิยถาลเกฯ ติ มณิวณฺณกรณปโยโค น วฎฺฎติ, เตลวณฺณปโยโค ปน วฎฺฎติฯ ติ สมณสารุปฺปวณฺณํ สนฺธาย วุตฺตํ, มณิวณฺณํ ปน ปตฺตํ อเญฺญน กตํ ลภิตฺวา ปริภุญฺชิตุํ วฎฺฎตีติ วทนฺติฯ ติ ติปุสีสาทิมเย ปตฺตฎฺฐปนกมณฺฑเลฯ ‘‘น ภิกฺขเว วิจิตฺรานิ ปตฺตมณฺฑลานิ ธาเรตพฺพานิ รูปกากิณฺณานิ ภิตฺติกมฺมกตานี’’ติ (จูฬว. ๒๕๓) วุตฺตตฺตา  ติ วุตฺตํฯ ‘‘อนุชานามิ, ภิกฺขเว, มกรทนฺตกํ ฉินฺทิตุ’’นฺติ (จูฬว. ๒๕๓) วุตฺตตฺตา ติ วุตฺตํฯ เตนาหุ โปราณา –</p>


<p>
‘‘ถาลกสฺส จ ปตฺตสฺส, พหิ อโนฺตปิ วา ปน;  
  
อารเคฺคน กตา เลขา, น จ วฎฺฎติ กาจิปิฯ  
</p>
  
<p>
‘‘อาโรเปตฺวา ภมํ ปตฺตํ, มชฺชิตฺวา เจ ปจนฺติ จ;  
  
‘มณิวณฺณํ กริสฺสาม’, อิติ กาตุํ น วฎฺฎติฯ  
</p>
  
<p>
‘‘ปตฺตมณฺฑลเก กิญฺจิ;  
  
ภิตฺติกมฺมํ น วฎฺฎติ;  
  
น โทโส โกจิ ตตฺถสฺส;  
  
กาตุํ มกรทนฺตก’’นฺติฯ  
</p>
  
<p>วินยสารตฺถสนฺทีปนิยมฺปิ  ติ อารกณฺฎกเคฺคน, สูจิมุเขน วาฯ ติ วฎฺฎกโคมุตฺตาทิสณฺฐานา ยา กาจิปิ ราชิฯ ติ ภเม อลฺลียาเปตฺวาฯ ติ ปเตฺต ฉวิรกฺขณตฺถาย ติปุสีสาทีหิ กเต ปตฺตสฺส เหฎฺฐา อาธาราทีนํ อุปริ กาตเพฺพ ปตฺตมณฺฑลเกฯ นฺติ นานาการรูปกกมฺมวิจิตฺตํฯ ยถาห ‘‘น, ภิกฺขเว, วิจิตฺรานิ ปตฺตมณฺฑลานิ ธาเรตพฺพานิ รูปกากิณฺณานิ ภิตฺติกมฺมกตานี’’ติฯ ติ ตสฺมิํ ปตฺตมณฺฑเลฯ ติ ภิกฺขุสฺสฯ นฺติ คิริกูฎนฺติ วุตฺตํ, ตสฺมา เอวํ ปตฺตถาลกาทีสุ ปฎิปชฺชิตพฺพํฯ</p>


<p>ติ อารเคฺคน ทินฺนเลขา น วฎฺฎติ, ชาติหิงฺคุลิกาทิวเณฺณหิ กตเลขา ปน วฎฺฎติฯ นฺติ ธมกรณสฺส หเตฺถน คหณตฺถํ กตสฺส ฉตฺตาการสฺส มุขวฎฺฎิยํฯ ‘‘ปริสฺสาวนพนฺธฎฺฐาเน’’ติ เกจิฯ วินยวินิจฺฉเยปิ –</p>


<p>
‘‘น  
ธมฺมกรณจฺฉเตฺต, เลขา กาจิปิ วฎฺฎติ;  
  
กุจฺฉิยํ วา ฐเปตฺวา ตํ, เลขํ ตุ มุขวฎฺฎิย’’นฺติฯ –  
</p>
  
<p>วุตฺตํฯ ตฎฺฎีกายํ ปน ‘‘มุขวฎฺฎิยา ยา เลขา ปริสฺสาวนพนฺธนตฺถาย อนุญฺญาตา, ตํ เลขํ ฐเปตฺวา ธมกรณจฺฉเตฺต วา กุจฺฉิยํ วา กาจิ เลขา น วฎฺฎตีติ โยชนา’’ติ วุตฺตํ, ตสฺมา ตตฺถ วุตฺตนเยเนว ธมกรเณ ปฎิปชฺชิตพฺพํฯ</p>


<p> กายพนฺธเน ปน ติ กกฺกฎกสฺส อกฺขิสทิสานิฯ นฺติ มกรมุขสณฺฐานํฯ นฺติ อุทกสปฺปสีสสทิสสณฺฐานานิฯ ติ กุญฺชรจฺฉิสณฺฐานานิฯ ติ เอตฺถ เอกรชฺชุกํ ทฺวิคุณติคุณํ กตฺวา พนฺธิตุํ น วฎฺฎติ, เอกเมว ปน สตวารมฺปิ สรีรํ ปริกฺขิปิตฺวา พนฺธิตุํ วฎฺฎติฯ ‘‘พหุรชฺชุเก เอกโต กตฺวา เอเกน  นิรนฺตรํ เวเฐตฺวา กตํ พหุรชฺชุกนฺติ น วตฺตพฺพํ, ตํ วฎฺฎตี’’ติ วุตฺตตฺตา ตํ มุรชสงฺขํ น คจฺฉตีติ เวทิตพฺพํฯ มุรชญฺหิ นานาวเณฺณหิ สุเตฺตหิ มุรชวฎฺฎิสณฺฐานํ เวเฐตฺวา กโรนฺติฯ อิทํ ปน มุรชํ มทฺทวีณสงฺขาตํ ปามงฺคสณฺฐานญฺจ ทสาสุ วฎฺฎติ ‘‘กายพนฺธนสฺส ทสา ชีรนฺติฯ อนุชานามิ, ภิกฺขเว, มุรชํ มทฺทวีณ’’นฺติ (จูฬว. ๒๗๘) วุตฺตตฺตาฯ</p>


<p>ติ ทสาปริโยสาเน ถิรภาวาย ทนฺตวิสาณสุตฺตาทีหิ กเต วิเธฯ สารตฺถทีปนิยํ (สารตฺถ. ฎี. ๒.๘๕) ปน ‘‘กายพนฺธนสฺส ปาสเนฺต ทสามูเล ตสฺส ถิรภาวตฺถํ กตฺตเพฺพ ทนฺตวิสาณาทิมเย วิเธ’’ติ วุตฺตํฯ  นาม สโงฺข, จกฺกํ, ปุณฺณกุโมฺภ, คยา, สิรีวโจฺฉ, องฺกุโส, ธชํ, โสวตฺถิกนฺติฯ มจฺฉยุคฬฉตฺตนนฺทิยาวฎฺฎาทิวเสนปิ วทนฺติฯ นฺติ ทนฺตาทีหิ กตสฺส วิธสฺส อุโภสุ โกฎีสุ กาตพฺพปริเจฺฉทราชิมตฺตํฯ วินยวินิจฺฉยปฺปกรเณปิ –</p>


<p>
‘‘สุตฺตํ วา ทิคุณํ กตฺวา, โกเฎฺฎนฺติ จ ตหิํ ตหิํ;  
  
กายพนฺธนโสภตฺถํ, ตํ น วฎฺฎติ ภิกฺขุโนฯ  
</p>
  
<p>
‘‘ทสามุเข ทฬฺหตฺถาย, ทฺวีสุ อเนฺตสุ วฎฺฎติ;  
  
มาลากมฺมลตากมฺม-จิตฺติกมฺปิ น วฎฺฎติฯ  
</p>
  
<p>
‘‘อกฺขีนิ  
ตตฺถ ทเสฺสตฺวา;  
  
โกฎฺฎิเต ปน กา กถาฯ  
  
กกฺกฎกฺขีนิ วา ตตฺถ;  
  
อุฎฺฐาเปตุํ น วฎฺฎติฯ  
</p>
  
<p>
‘‘ฆฎํ เทฑฺฑุภสีสํ วา, มกรสฺส มุขมฺปิ วา;  
  
วิการรูปํ ยํ กิญฺจิ, น วฎฺฎติ ทสามุเขฯ  
</p>
  
<p>
‘‘อุชุกํ  
มจฺฉกณฺฎํ วา, มฎฺฐํ วา ปน ปฎฺฎิกํ;  
  
ขชฺชูริปตฺตกาการํ, กตฺวา วฎฺฎติ โกฎฺฎิตํฯ  
</p>
  
<p>
‘‘ปฎฺฎิกา สูกรนฺตนฺติ, ทุวิธํ กายพนฺธนํ;  
  
รชฺชุกา ทุสฺสปฎฺฎาทิ, สพฺพํ ตสฺสานุโลมิกํฯ  
</p>
  
<p>
‘‘มุรชํ มทฺทวีณญฺจ, เทฑฺฑุภญฺจ กลาพุกํ;  
  
รชฺชุโย จ น วฎฺฎนฺติ, ปุริมา เทฺวทสา สิยุํฯ  
</p>
  
<p>
‘‘ทสา ปามงฺคสณฺฐานา, นิทฺทิฎฺฐา กายพนฺธเน;  
  
เอกา ทฺวิติจตโสฺส วา, วฎฺฎนฺติ น ตโต ปรํฯ  
</p>
  
<p>
‘‘เอกรชฺชุมยํ วุตฺตํ, มุนินา กายพนฺธนํ;  
  
ตญฺจ ปามงฺคสณฺฐานํ, เอกมฺปิ จ น วฎฺฎติฯ  
</p>
  
<p>
‘‘รชฺชุเก เอกโต กตฺวา, พหู เอกาย รชฺชุยา;  
  
นิรนฺตรญฺหิ เวเฐตฺวา, กตํ วฎฺฎติ พนฺธิตุํฯ  
</p>
  
<p>
‘‘ทนฺตกฎฺฐวิสาณฎฺฐิ-โลหเวฬุนฬพฺภวา;  
  
ชตุสงฺขมยา สุตฺต-ผลชา วิธกา มตาฯ  
</p>
  
<p>
‘‘กายพนฺธนวิเธปิ  
, วิกาโร น จ วฎฺฎติ;  
  
ตตฺถ ตตฺถ ปริเจฺฉท-เลขามตฺตํ ตุ วฎฺฎตี’’ติฯ –  
</p>
  
<p>วุตฺตํฯ</p>


<p>วินยสารตฺถสนฺทีปนิยมฺปิ นฺติ ปฎฺฎิกาย ตตฺถ ตตฺถฯ นฺติ ตถาโกฎฺฎิตทิคุณสุตฺตกายพนฺธนํฯ อเนฺตสุ ทฬฺหตฺถาย ทสามุเข ทิคุณํ กตฺวา โกเฎฺฎนฺติ, วฎฺฎตีติ โยชนาฯ ติ มาลากมฺมลตากมฺมจิตฺตยุตฺตมฺปิ กายพนฺธนํฯ ติ กุญฺชรกฺขีนิฯ ติ กายพนฺธเน น วฎฺฎตีติ กา กถาฯ นฺติ อุกฺกิริตุํฯ</p>


<p>นฺติ ฆฎสณฺฐานํฯ ติ อุทกสปฺปสีสํ มุขสณฺฐานํ วาฯ ยํ กิญฺจิ วิการรูปํ ทสามุเข น วฎฺฎตีติ โยชนาฯ เอตฺถ จ อุภยปเสฺสสุ มจฺฉกณฺฎกยุตฺตํ มจฺฉสฺส ปิฎฺฐิกณฺฎกํ วิย ยสฺสา ปฎฺฎิกาย วายนํ โหติ, อิทํ กายพนฺธนํ   นามฯ ยสฺส ขชฺชูริปตฺตสณฺฐานมิว วายนํ โหติ, ตํ  นามฯ</p>


<p>ปกติวิการา ปฎฺฎิกา  นาม กุญฺจิกาโกสสณฺฐานํฯ  ทุวิธสฺส กายพนฺธนสฺสฯ ตตฺถ รชฺชุกา สูกรนฺตานุโลมิกา, ทุสฺสปฎฺฎํ ปฎฺฎิกานุโลมิกํฯ -สเทฺทน มุทฺทิกกายพนฺธนํ คหิตํ, ตญฺจ สูกรนฺตานุโลมิกํฯ ยถาห ‘‘เอกรชฺชุกํ ปน มุทฺทิกกายพนฺธนญฺจ สูกรนฺตํ อนุโลเมตี’’ติ (จูฬว. อฎฺฐ. ๒๗๘)ฯ ตตฺถ รชฺชุกา นาม เอกาวฎฺฎา, พหุรชฺชุกสฺส อกปฺปิยภาวํ วกฺขติฯ มุทฺทิกกายพนฺธนํ นาม จตุรสฺสํ อกตฺวา สชฺชิตนฺติ คณฺฐิปเท วุตฺตํฯ</p>


<p> นาม มุรชวฎฺฎิสณฺฐานํ เวเฐตฺวา กตํฯ ติ นานาสุเตฺตหิ เวเฐตฺวาฯ สิกฺขาภาชนวินิจฺฉเย ปน ‘‘พหุกา รชฺชุโย เอกโต กตฺวา เอกาย รชฺชุยา เวฐิต’’นฺติ วุตฺตํฯ  นาม ปามงฺคสณฺฐานํฯ  นาม อุทกสปฺปสทิสํฯ  นาม พหุรชฺชุกํฯ ติ อุภยโกฎิยํ เอกโต อพนฺธา พหุรชฺชุโย, ตถาพนฺธา กลาพุกํ นาม โหติฯ ติ มุรชาทีนิ อิมานิ สพฺพานิ กายพนฺธนานิ น วฎฺฎนฺติฯ ติ มุรชํ  มทฺทวีณนามญฺจาติ เทฺวฯ ‘‘ทสาสุ สิยุ’’นฺติ วตฺตเพฺพ คาถาพนฺธวเสน วณฺณโลเปน ‘‘ทสา สิยุ’’นฺติ วุตฺตํฯ ยถาห ‘‘มุรชํ มทฺทวีณนฺติ อิทํ ทสาสุเยว อนุญฺญาต’’นฺติฯ</p>


<p>ติ ปามงฺคทามํ วิย จตุรสฺสสณฺฐานาฯ นฺติ นานาวเฎฺฎ เอกโต วเฎฺฎตฺวา กตํ รชฺชุมยํ กายพนฺธนํ วตฺตุํ วฎฺฎตีติ ‘‘รชฺชุกา ทุสฺสปฎฺฎาที’’ติ เอตฺถ เอกวฎฺฎรชฺชุกา คหิตาฯ อิธ ปน นานาวเฎฺฎ เอกโต วเฎฺฎตฺวา กตา เอกาว รชฺชุ คหิตาฯ ติ ตํ วา นยมฺปิ เอกรชฺชุกกายพนฺธนํ ปามงฺคสณฺฐาเนน คนฺถิตํฯ ติ เกวลมฺปิ น วฎฺฎติฯ</p>


<p>พหู  รชฺชุเก เอกโต กตฺวาติ โยชนาฯ นฺติ มุรชํ กลาพุกญฺจ น โหติ, รชฺชุกกายพนฺธนเมว โหตีติ อธิปฺปาโยฯ อยํ ปน วินิจฺฉโย ‘‘พหุรชฺชุเก เอกโต กตฺวา เอเกน นิรนฺตรํ เวเฐตฺวา กตํ พหุรชฺชุกนฺติ น วตฺตพฺพํ, ตํ วฎฺฎตี’’ติ อฎฺฐกถาคโต อิธ วุโตฺตฯ สิกฺขาภาชนวินิจฺฉเย ‘‘พหุรชฺชุโย เอกโต กตฺวา เอกาย เวฐิตํ มุรชํ นามา’’ติ ยํ วุตฺตํ, ตํ อิมินา วิรุชฺฌนโต น คเหตพฺพํฯ</p>


<p>-สเทฺทน หตฺถิทนฺตา วุตฺตาฯ ติ ลาขาฯ นฺติ สงฺขนาภิมยํฯ ติ เอตฺถ ติปิ ปาโฐ, วิธปริยาโยฯ ติ กายพนฺธนสฺส ทสาย ถิรภาวตฺถํ กฎฺฐทนฺตาทีหิ กเต วิเธฯ  อฎฺฐมงฺคลาทิโกฯ ติ ตสฺมิํ ตสฺมิํ ฐาเนฯ -สเทฺทน ฆฎากาโรปิ วฎฺฎตีติ ทีเปตีติ อโตฺถ ปกาสิโต, ตสฺมา เตน นเยน กายพนฺธนวิจาโร กาตโพฺพติฯ</p>


<p>  ‘‘อุชุกเมวา’’ติ วุตฺตตฺตา จตุรสฺสาทิสณฺฐานาปิ วงฺกคติกา ติ วาสิอาทิภณฺฑปกฺขิปเนฯ วินยวินิจฺฉยปฺปกรเณ ปน –</p>


<p>
‘‘มาลากมฺมลตากมฺม-นานารูปวิจิตฺติตา;  
  
น จ วฎฺฎติ ภิกฺขูนํ, อญฺชนี ชนรญฺชนีฯ  
</p>
  
<p>
‘‘ตาทิสํ  
ปน ฆํสิตฺวา, เวเฐตฺวา สุตฺตเกน วา;  
  
วฬญฺชนฺตสฺส ภิกฺขุสฺส, น โทโส โกจิ วิชฺชติฯ  
</p>
  
<p>
‘‘วฎฺฎา วา จตุรสฺสา วา, อฎฺฐํสา วาปิ อญฺชนี;  
  
วฎฺฎเตวาติ นิทฺทิฎฺฐา, วณฺณมฎฺฐา น วฎฺฎติฯ  
</p>
  
<p>
‘‘ตถาญฺชนิสลากาปิ, อญฺชนิถวิกาย จ;  
  
นานาวเณฺณหิ สุเตฺตหิ, จิตฺตกมฺมํ น วฎฺฎติฯ  
</p>
  
<p>
‘‘เอกวเณฺณน  
สุเตฺตน, สิปาฎิํ เยน เกนจิ;  
  
ยํ กิญฺจิ ปน สิเพฺพตฺวา, วฬญฺชนฺตสฺส วฎฺฎตี’’ติฯ –  
</p>
  
<p>อาคตํฯ</p>


<p>ตฎฺฎีกายมฺปิ ติ มาลากมฺมลตากเมฺมหิ จ มิคปกฺขิรูปาทินานารูเปหิ จ วิจิตฺติตาฯ ติ พาลชนปโลภินีฯ ติ เอตฺถ -สเทฺทน โสฬสํสาทีนํ คหณํฯ ติ มาลากมฺมาทิวณฺณมฎฺฐาฯ อญฺชนีสลากาปิ ตถา วณฺณมฎฺฐา น วฎฺฎตีติ โยชนาฯ อญฺชนีถวิกาย จ นานาวเณฺณหิ สุเตฺตหิ จิตฺตกมฺมํ น วฎฺฎตีติ ปาโฐ ยุชฺชติ, ‘‘ถวิกาปิ วา’’ติ ปาโฐ ทิสฺสติ, โส น คเหตโพฺพฯ ‘‘ปีตาทินา เยน เกนจิ เอกวเณฺณน สุเตฺตน ปิโลติกาทิมยํ กิญฺจิปิ สิปาฎิกํ สิเพฺพตฺวา วฬญฺชนฺตสฺส วฎฺฎตีติ โยชนา’’ติ อาคตํฯ</p>


<p> ทีสุ ติ โปตฺถกาทิอภิสงฺขรณตฺถํ กเต ทีฆมุขสตฺถเกฯ ภมการานํ ทารุอาทิลิขนสตฺถกนฺติ เกจิฯ นฺติ วฎฺฎํ กตฺวา อุฎฺฐาเปตพฺพพุพฺพุฬกํฯ นฺติ อิมินา ปิฬกาทิํ สงฺคณฺหาติฯ ติ ยํ กิญฺจิ เฉทนเก ขุทฺทกสเตฺถฯ นฺติ เอกวฎฺฎมณิฯ นฺติ สาสปมตฺติกามุตฺตราชิสทิสา พหุวฎฺฎเลขาฯ อิมสฺมิํ อธิกาเร อวุตฺตตฺตา เลขนิยํ ยํ กิญฺจิ วณฺณมฎฺฐํ วฎฺฎตีติ วทนฺติฯ วชิรพุทฺธิฎีกายํ ปน ‘‘กุญฺจิกาย เสนาสนปริกฺขารตฺตา สุวณฺณรูปิยมยาปิ วฎฺฎตีติ ฉายา ทิสฺสติฯ ‘กุญฺจิกาย  วณฺณมฎฺฐกมฺมํ น วฎฺฎตี’ติ (ปารา. อฎฺฐ. ๑.๘๕) วจนโต อเญฺญ กปฺปิยโลหาทิมยาว กุญฺจิกา กปฺปนฺติ ปริหรณียปริกฺขารตฺตา’’ติ วุตฺตํฯ  โปตฺถกาทิกรณสตฺถกชาติ,  อามลกผลมโยติ วทนฺติฯ</p>


<p>นฺติ  นขเจฺฉทนกาเล ทฬฺหคฺคหณตฺถํ วลิยุตฺตเมว กโรนฺติฯ ติ อิมินา อญฺญมฺปิ วิการํ ทฬฺหีกมฺมาทิอตฺถาย กโรนฺติ, น วณฺณมฎฺฐตฺถาย, ตํ วฎฺฎตีติ ทีปิตํ, เตน จ กตฺตรทณฺฑโกฎิยํ อญฺญมญฺญํ สงฺฆฎฺฎเนน สทฺทนิจฺฉรณตฺถาย กตวลยาทิกํ อวุตฺตมฺปิ ยโต อุปปนฺนํ โหติฯ เอตฺถ จ ติ -สเทฺทน ปริสฺสยวิโนทนาทิํ สงฺคณฺหาติ, เตน กตฺตรยฎฺฐิโกฎิยํ กตวลยานํ อญฺญมญฺญสงฺฆฎฺฎเนน สทฺทนิจฺฉรณํ ทีฆชาติกาทิปริสฺสยวิโนทนตฺถํ โหติ, ตสฺมา วฎฺฎตีติ ทีเปติฯ เตนาห อาจริยวโร –</p>


<p>
‘‘มณิกํ ปิฬกํ วาปิ, ปิปฺผเล อารกณฺฎเก;  
  
ฐเปตุํ ปน ยํ กิญฺจิ, น จ วฎฺฎติ ภิกฺขุโนฯ  
</p>
  
<p>
‘‘ทณฺฑเกปิ ปริเจฺฉท-เลขามตฺตํ ตุ วฎฺฎติ;  
  
วลิตฺวา จ นขเจฺฉทํ, กโรนฺตีติ หิ วฎฺฎตี’’ติฯ  
</p>
  
<p>ตสฺส วณฺณนายมฺปิ นฺติ ถูลพุพฺพุฬํฯ นฺติ สุขุมพุพฺพุฬํฯ ติ วตฺถเจฺฉทนสเตฺถฯ ติ ปตฺตธารวลยานํ วิชฺฌนกณฺฎเกฯ นฺติ อุฎฺฐาเปตุํฯ ติ เสสวณฺณมฎฺฐมฺปิ จฯ ติ ปิปฺผลิทณฺฑเกฯ ยถาห ‘‘ปิปฺผลิเกปิ มณิกํ วา ปิฬกํ วา ยํ กิญฺจิ ฐเปตุํ น วฎฺฎติ, ทณฺฑเก ปน ปริเจฺฉทเลขา วฎฺฎตี’’ติฯ นฺติ อาณิพนฺธนฎฺฐานํ ปตฺวา ปริจฺฉินฺทนตฺถํ เอกาว เลขา วฎฺฎตีติฯ ติ อุภยโกฎิมุขํ กตฺวา มเชฺฌ วลิโย คาเหตฺวา นขเจฺฉทํ ยสฺมา กโรนฺติ, ตสฺมา วฎฺฎตีติ โยชนาติ อาคตาฯ</p>


<p>นฺติ อุตฺตรารณิยา ปเวสนตฺถํ อาวาฎมณฺฑลํ โหติฯ ทนฺตกฎฺฐเจฺฉทนวาสิยํ อุชุกเมว พนฺธิตุนฺติ สมฺพโนฺธฯ เอตฺถ จ ติ อิมินา วงฺกํ กตฺวา พนฺธิตุํ น  วฎฺฎตีติ ทเสฺสติ, เตเนว อญฺชนิยมฺปิ ตถา ทสฺสิตํฯ  เอกปเสฺส  วาติ วจนเสโส, วาสิทณฺฑสฺส อุโภสุ ปเสฺสสุ ทณฺฑโกฎีนํ อจลนตฺถํ พนฺธิตุนฺติ อโตฺถฯ กปฺปิยโลเหน จตุรสฺสํ วา อฎฺฐํสํ วา กาตุํ วฎฺฎตีติ โยชนาฯ</p>


<p> ติ อามลกผลานิ ปิสิตฺวา เตน กเกฺกน กตเตลภาชเนฯ ตตฺถ กิร ปกฺขิตฺตํ เตลํ สีตํ โหติฯ ตถา หิ วุตฺตํ อาจริเยน –</p>


<p>
‘‘อุตฺตรารณิยํ วาปิ, ธนุเก เปลฺลทณฺฑเก;  
  
มาลากมฺมาทิ ยํ กิญฺจิ, วณฺณมฎฺฐํ น วฎฺฎติฯ  
</p>
  
<p>
‘‘สณฺฑาเส ทนฺตกฎฺฐานํ, ตถา เฉทนวาสิยา;  
  
ทฺวีสุ ปเสฺสสุ โลเหน, พนฺธิตุํ ปน วฎฺฎติฯ  
</p>
  
<p>
‘‘ตถา กตฺตรทเณฺฑปิ, จิตฺตกมฺมํ น วฎฺฎติ;  
  
วฎฺฎเลขาว วฎฺฎนฺติ, เอกา วา เทฺวปิ เหฎฺฐโตฯ  
</p>
  
<p>
‘‘วิสาเณ นาฬิยํ วาปิ, ตเถวามณฺฑสารเก;  
  
เตลภาชนเก สพฺพํ, วณฺณมฎฺฐํ ตุ วฎฺฎตี’’ติฯ  
</p>
  
<p>ฎีกายมฺปิ อรณิสหิเต ภนฺตกิจฺจกโร ทโณฺฑ  นามฯ ติ -สเทฺทน อธรารณิํ สงฺคณฺหาติฯ อุทุกฺขลทณฺฑเสฺสตํ อธิวจนํฯ อญฺฉนกยนฺตธนุ  นามฯ มุสลมตฺถกปีฬนทณฺฑโก  นามฯ ติ อคฺคิสณฺฑาเสฯ ทนฺตกฎฺฐานํ เฉทนวาสิยา ตถา ยํ กิญฺจิ วณฺณมฎฺฐํ น วฎฺฎตีติ สมฺพโนฺธฯ ติ วาสิยา อุโภสุ ปเสฺสสุฯ ติ กปฺปิยโลเหนฯ ติ อุชุกเมว วา จตุรสฺสํ วา อฎฺฐํสํ วา พนฺธิตุํ วฎฺฎติฯ ติ อคฺคิสณฺฑาเสติ นิสฺสเนฺทเห วุตฺตํฯ อฎฺฐกถายํ ปเนตฺถ สูจิสณฺฑาโส ทสฺสิโต ฯ ติ เหฎฺฐา อโยปฎฺฎวลเยฯ ‘‘อุปริ อหิจฺฉตฺตกมกุฬมตฺต’’นฺติ อฎฺฐกถายํ วุตฺตํฯ ติ เตลาสิญฺจนกควยมหิํสาทิสิเงฺคฯ ติ เวฬุนาฬิกาทินาฬิยํฯ -สเทฺทน อลาพุํ สงฺคณฺหาติฯ ติ อามลกจุณฺณมยเตลฆเฎ ฯ ติ วุตฺตปฺปกาเรเยว เตลภาชเนฯ ติ ปุมิตฺถิรูปรหิตํ มาลากมฺมาทิ สพฺพํ วณฺณมฎฺฐํ วฎฺฎตีติ อาคตํฯ</p>


<p>ติ กฎสาราทิมเย ปริกมฺมกตาย ภูมิยา อตฺถริตพฺพอตฺถรเณฯ ติ อิมินา สพฺพภาชเน สงฺคณฺหาติฯ ติ ยถาวุเตฺตสุ มญฺจาทีสุ อิตฺถิปุริสรูปมฺปิ วฎฺฎติฯ เตลภาชเนสุเยว อิตฺถิปุริสรูปานํ ปฎิกฺขิปิตตฺตา เตลภาชเนน สห อคเณตฺวา วิสุํ มญฺจาทีนํ คหิตตฺตา จาติ วทนฺติฯ กิญฺจาปิ วทนฺติ, เอเตสํ ปน มญฺจาทีนํ หเตฺถน อามสิตพฺพภณฺฑตฺตา อิตฺถิรูปเมตฺถ น วฎฺฎตีติ คเหตพฺพํฯ วชิรพุทฺธิฎีกายํ (วชิร. ฎี. ปาราชิก ๘๕) ปน ‘‘ตาลวณฺฎพีชนิอาทีสุ วณฺณมฎฺฐกมฺมํ วฎฺฎตี’’ติ วุตฺตํฯ กิญฺจาปิ ตานิ กุญฺจิกา วิย ปริหรณียานิ, อถ โข อุจฺจาวจานิ น ธาเรตพฺพานีติ ปฎิเกฺขปาภาวโต วุตฺตํฯ เกวลญฺหิ ตานิ ‘‘อนุชานามิ ภิกฺขเว วิธูปนญฺจ ตาลวณฺฎญฺจา’’ติอาทินา วุตฺตานิฯ คณฺฐิปเท ปน ‘‘เตลภาชเนสุ วณฺณมฎฺฐกมฺมํ วฎฺฎติ, เสนาสนปริกฺขารตฺตา วุตฺต’’นฺติ วุตฺตํฯ อาจริยพุทฺธทตฺตเตฺถเรนปิ วุตฺตเมว –</p>


<p>
‘‘ปานียสฺส อุฬุเงฺกปิ, โทณิยํ รชนสฺสปิ;  
  
ฆเฎ ผลกปีเฐปิ, วลยาธารกาทิเกฯ  
</p>
  
<p>
‘‘ตถา ปตฺตปิธาเน จ, ตาลวเณฺฎ จ พีชเน;  
  
ปาทปุญฺฉนิยํ วาปิ, สมฺมุญฺชนิยเมว จฯ  
</p>
  
<p>
‘‘มเญฺจ  
ภูมตฺถเร ปีเฐ, ภิสิพิโมฺพหเนสุ จ;  
  
มาลากมฺมาทิกํ จิตฺตํ, สพฺพเมว จ วฎฺฎตี’’ติฯ  
</p>
  
<p> เอวํ สมณปริกฺขาเรสุ กปฺปิยากปฺปิยํ กเถตฺวา อิทานิ เสนาสเน กเถตุํ ตฺยาทิมาหฯ เอตฺถ -สโทฺท วิเสสโชตโกฯ เตน สพฺพรตนมยมฺปิ วณฺณมฎฺฐกมฺมํ วฎฺฎติ, กิมงฺคํ ปน อญฺญวณฺณมฎฺฐกมฺมนฺติ อตฺถํ โชเตติฯ ยทิ เอวํ กิสฺมิญฺจิ ปฎิเสเธตเพฺพ สเนฺตปิ ตถา วตฺตพฺพํ สิยาติ อาห ติฯ วุตฺตมฺปิ เจตํ อาจริยพุทฺธทตฺตเตฺถเรน –</p>


<p>
‘‘นานามณิมยตฺถมฺภ-กวาฎทฺวารภิตฺติกํ  
;  
  
เสนาสนมนุญฺญาตํ, กา กถา วณฺณมฎฺฐเกฯ  
</p>
  
<p>
‘‘โสวณฺณิยํ ทฺวารกวาฎพทฺธํ;  
  
สุวณฺณนานามณิภิตฺติภูมิํ;  
  
น กิญฺจิ เอกมฺปิ นิเสธนียํ;  
  
เสนาสนํ วฎฺฎติ สพฺพเมวา’’ติฯ  
</p>
  
<p>สมนฺตปาสาทิกายมฺปิ ปฐมสงฺฆาทิเสสวณฺณนายํ (ปารา. อฎฺฐ. ๒.๒๘๑) ‘‘เสนาสนปริโภโค ปน สพฺพกปฺปิโย, ตสฺมา ชาตรูปรชตมยา สเพฺพปิ เสนาสนปริกฺขารา อามาสาฯ ภิกฺขูนํ ธมฺมวินยวณฺณนฎฺฐาเน รตนมณฺฑเป กโรนฺติ ผลิกตฺถเมฺภ รตนทามปฎิมณฺฑิเตฯ ตตฺถ สพฺพุปกรณานิ ภิกฺขูนํ ปฎิชคฺคิตุํ วฎฺฎนฺตี’’ติ อาคตํฯ ตสฺสา วณฺณนายํ ปน วิมติวิโนทนิยํ (วิ. วิ. ฎี. ๑.๒๘๑) ติ ยถาวุตฺตสุวณฺณาทิมยานํ เสนาสนปริกฺขารานํ อามสนโคปนาทิวเสน ปริโภโค สพฺพถา กปฺปิโยติ อธิปฺปาโยฯ เตนาห ‘ตสฺมา’ติอาทิฯ ‘ภิกฺขูนํ ธมฺมวินยวณฺณนฎฺฐาเน’ติ วุตฺตตฺตา สงฺฆิกเมว  สุวณฺณมยํ เสนาสนํ เสนาสนปริกฺขารา จ วฎฺฎนฺติ, น ปุคฺคลิกานีติ เวทิตพฺพ’’นฺติ วณฺณิตํฯ</p>


<p>เสนาสนกฺขนฺธกวณฺณนายมฺปิ สมนฺตปาสาทิกายํ (จูฬว. อฎฺฐ. ๓๒๐) นฺติ สุวณฺณรชตาทิวิจิตฺรานิ กวาฎานิ มญฺจปีฐานิ ตาลวณฺฎานิ สุวณฺณรชตมยปานียฆฎปานียสราวานิ ยํ กิญฺจิ จิตฺตกมฺมกตํ, สพฺพํ วฎฺฎติฯ ปาสาทสฺส ทาสิทาสํ เขตฺตํ วตฺถุํ โคมหิํสํ เทมาติ วทนฺติ, ปาเฎกฺกํ คหณกิจฺจํ นตฺถิ, ปาสาเท ปฎิคฺคหิเต ปฎิคฺคหิตเมว โหติฯ โคนกาทีนิ สงฺฆิกวิหาเร วา ปุคฺคลิกวิหาเร วา มญฺจปีเฐสุ อตฺถริตฺวา ปริภุญฺชิตุํ น วฎฺฎนฺติ, ธมฺมาสเน ปน คิหิวิกตนีหาเรน ลพฺภนฺติ, ตตฺราปิ นิปชฺชิตุํ น วฎฺฎตี’’ติ อาคตํฯ ตสฺสา วณฺณนายํ ปน วิมติวิโนทนิยํ (วิ. วิ. ฎี. จูฬวคฺค ๒.๓๒๐) ติ สงฺฆิกเสนาสนํ สนฺธาย วุตฺตํ, ปุคฺคลิกํ ปน สุวณฺณาทิวิจิตฺรํ ภิกฺขุสฺส สมฺปฎิจฺฉิตุเมว น วฎฺฎติ ‘น เตฺววาหํ ภิกฺขเว เกนจิ ปริยาเยน ชาตรูปรชตํ สาทิตพฺพ’นฺติ (มหาว. ๒๙๙) วุตฺตตฺตา, เตเนเวตฺถ อฎฺฐกถายํ  ‘สงฺฆิกวิหาเร วา ปุคฺคลิกวิหาเร วา’ติ น วุตฺตํ, โคนกาทิอกปฺปิยภณฺฑวิสเยว เอวํ วุตฺตํ, เอกภิกฺขุสฺสปิ เตสํ คหเณ โทสาภาวา’’ติ วณฺณิตํฯ</p>


<p>ตสฺมิํเยว ขนฺธเก อฎฺฐกถายํ (จูฬว. อฎฺฐ. ๓๒๑) ‘‘สเจปิ ราชราชมหามตฺตาทโย เอกปฺปหาเรเนว มญฺจสตํ วา มญฺจสหสฺสํ วา เทนฺติ, สเพฺพ กปฺปิยมญฺจา สมฺปฎิจฺฉิตพฺพา, สมฺปฎิจฺฉิตฺวา วุฑฺฒปฎิปาฎิยา สงฺฆิกปริโภเคน ปริภุญฺชถาติ ทาตพฺพา, ปุคฺคลิกวเสน น ทาตพฺพา’’ติ อาคตํฯ ตสฺสา วณฺณนายํเยว วิมติวิโนทนิยํ ติ อิมินา สุวณฺณาทิวิจิตฺตํ อกปฺปิยมญฺจํ ‘สงฺฆสฺสา’ติ วุเตฺตปิ สมฺปฎิจฺฉิตุํ น วฎฺฎตีติ ทเสฺสติ, ‘วิหารสฺส เทมา’ติ วุเตฺต สงฺฆเสฺสว  วฎฺฎติ, น ปุคฺคลสฺส เขตฺตาทิ วิยาติ ทฎฺฐพฺพ’’นฺติ วณฺณิตํ, ตสฺมา ภควโต อาณํ สมฺปฎิจฺฉเนฺตหิ ลชฺชิเปสลพหุสฺสุตสิกฺขากามภูเตหิ ภิกฺขูหิ สุฎฺฐุ มนสิกาตพฺพมิทํ ฐานํฯ</p>


<p>นนุ จ เสนาสเน วิรุทฺธเสนาสนํ นาม ปฎิเสเธตพฺพํ อตฺถิ, อถ กสฺมา ‘‘เสนาสเน กิญฺจิ ปฎิเสเธตพฺพํ นตฺถี’’ติ วุตฺตนฺติ โจทนํ สนฺธายาห ติฯ ตสฺสโตฺถ –  วิรุทฺธเสนาสนํ  ฐเปตฺวา อญฺญํ วณฺณมฎฺฐกมฺมาทิกมฺมํ สนฺธาย เสนาสเน กิญฺจิ ปฎิเสเธตพฺพํ นตฺถีติ วุตฺตํ, น ตทภาโวติฯ ยทิ เอวํ ตํ วิรุทฺธเสนาสนํ อาจริเยน วตฺตพฺพํ, กตมํ วิรุทฺธเสนาสนํ นามาติ ปุจฺฉายมาห ติฯ ตตฺถ นฺติ สีมสฺสามิกานํฯ ติ ลชฺชิเปสลานํ อุโปสถาทิอนฺตรายกรา อลชฺชิโน ภินฺนลทฺธิกา จ ภิกฺขู อธิเปฺปตา เตหิ สห อุโปสถาทิกรณาโยคโตฯ เตน จ ‘‘สีมายา’’ติ วุตฺตํฯ ติ เตสํ สีมสฺสามิกานํ อนุพลํ ทาตุํ สมตฺถา ลชฺชิปริสาฯ นฺติ ยํ อลชฺชีนํ เสนาสนเภทนาทิกํ ลชฺชิภิกฺขูหิ กตํ,  สพฺพํ  อลชฺชินิคฺคหตฺถาย ปวเตฺตตพฺพโตฯ</p>


<p>เอตฺถ จ สิยา – ‘‘อเญฺญสํ สีมายา’’ติ อฎฺฐกถายํ วุตฺตํ, สีมา นาม พหุวิธา, กตรสีมํ สนฺธายาติ? พทฺธสีมํ สนฺธายาติ ทฎฺฐพฺพํฯ กถํ วิญฺญายตีติ เจ? ‘‘มา อมฺหากํ อุโปสถปวารณานํ อนฺตรายมกตฺถา’’ติ อฎฺฐกถายเมว วุตฺตตฺตา, สารตฺถทีปนิยมฺปิ (สารตฺถ.ฎี. ๒.๘๕) ‘‘อุโปสถปวารณานํ อนฺตรายกรา อลชฺชิโน ราชกุลูปกา วุจฺจนฺตี’’ติ  วุตฺตตฺตา, อุโปสถาทิวินยกมฺมเขตฺตภูตาย เอว สีมาย อิธ อธิเปฺปตตฺตา ฯ ยทิ เอวํ คามสีมสตฺตพฺภนฺตรสีมอุทกุเกฺขปสีมาโยปิ ตํเขตฺตภูตา เอว, ตสฺมา ตาปิ สนฺธายาติ วตฺตพฺพนฺติ? น วตฺตพฺพํ ตาสํ อพทฺธสีมตฺตา, น เต ตาสํ สามิกา, พทฺธสีมาเยว ภิกฺขูนํ กิริยาย สิทฺธตฺตา ตาสํเยว เต สามิกาฯ เตน วุตฺตํ ติฯ ยํ ปน วทนฺติ ‘‘อุปจารสีมาปิ ตํเขตฺตภูตา’’ติ, ตํ น คเหตพฺพํ, ตสฺสา ตทเกฺขตฺตภาวํ อุปริ สีมาวินิจฺฉยกถาทีสุ (วิ. สงฺค. อฎฺฐ. ๑๕๖ อาทโย) กถยิสฺสามฯ อปิจ คามสีมาย อเญฺญสํ เสนาสนกรณสฺส ปฎิเสธิตุมยุตฺตตฺตา สตฺตพฺภนฺตรอุทกุเกฺขปสีมานญฺจ สพฺพทา อติฎฺฐนโต พทฺธสีมาเยว อธิเปฺปตาติ วิญฺญายตีติฯ</p>


<p>ติ อิทํ สพฺพมตฺติกามยกุฎี วิย สพฺพถา อนุปโยคารหํ สนฺธาย วุตฺตํฯ ยํ ปน ปญฺจวณฺณสุเตฺตหิ วินทฺธฉตฺตาทิกํ, ตตฺถ อกปฺปิยภาโคว ฉินฺทิตโพฺพ, น ตทวเสโส, ตสฺส กปฺปิยตฺตาติ ฉินฺทโนฺต อุปวโชฺชว โหติฯ เตเนว วุตฺตํ ‘‘ฆฎกมฺปิ วาฬรูปมฺปิ ฉินฺทิตฺวา ธาเรตพฺพ’’นฺติอาทิฯ</p>

</p>

</p>

</p>





