<h1>๔. ปุปฺผวโคฺค</h1>
<h3>๑. ปถวิกถาปสุตปญฺจสตภิกฺขุวตฺถุ</h3>
<p>    ติ อิมํ ธมฺมเทสนํ สตฺถา สาวตฺถิยํ วิหรโนฺต ปถวิกถาปสุเต ปญฺจสเต ภิกฺขู อารพฺภ กเถสิฯ</p>


<p>เต กิร ภควตา สทฺธิํ ชนปทจาริกํ จริตฺวา เชตวนํ อาคนฺตฺวา สายนฺหสมเย อุปฎฺฐานสาลายํ สนฺนิสินฺนา อตฺตนา คตคตฎฺฐาเนสุ ‘‘อสุกคามโต อสุกคามคมนฎฺฐาเน สมํ วิสมํ กทฺทมพหุลํ สกฺขรพหุลํ กาฬมตฺติกํ ตมฺพมตฺติก’’นฺติ ปถวิกถํ กเถสุํฯ สตฺถา อาคนฺตฺวา, ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘ภเนฺต, อเมฺหหิ วิจริตฎฺฐาเน ปถวิกถายา’’ติ วุเตฺต, ‘‘ภิกฺขเว, เอสา พาหิรปถวี นาม, ตุเมฺหหิ อชฺฌุตฺติกปถวิยํ ปริกมฺมํ กาตุํ วฎฺฎตี’’ติ วตฺวา อิมา เทฺว คาถา อภาสิ –</p>


<ol>
<li>
‘‘โก อิมํ ปถวิํ วิเจสฺสติ,  
  
ยมโลกญฺจ อิมํ สเทวกํ;  
  
โก ธมฺมปทํ สุเทสิตํ,  
  
กุสโล ปุปฺผมิว ปเจสฺสติฯ  
</li>
  
<li>
‘‘เสโข  
ปถวิํ วิเจสฺสติ,  
  
ยมโลกญฺจ อิมํ สเทวกํ;  
  
เสโข ธมฺมปทํ สุเทสิตํ,  
  
กุสโล ปุปฺผมิว ปเจสฺสตี’’ติฯ  
</li>
  
<p>ตตฺถ นฺติ โก อิมํ อตฺตภาวสงฺขาตํ ปถวิํฯ ติ อตฺตโน ญาเณน วิจินิสฺสติ วิชานิสฺสติ, ปฎิวิชฺฌิสฺสติ, สจฺฉิกริสฺสตีติ อโตฺถฯ ติ จตุพฺพิธํ อปายโลกญฺจฯ นฺติ อิมํ มนุสฺสโลกญฺจ เทวโลเกน สทฺธิํ โก วิเจสฺสติ  วิจินิสฺสติ วิชานิสฺสติ ปฎิวิชฺฌิสฺสติ สจฺฉิกริสฺสตีติ ปุจฺฉิฯ  นฺติ ยถาสภาวโต กถิตตฺตา สุเทสิตํ สตฺตติํสโพธิปกฺขิยธมฺมสงฺขาตํ ธมฺมปทํ  มาลากาโร  วิจินโนฺต วิย    วิจินิสฺสติ วิชานิสฺสติ อุปปริกฺขิสฺสติ ปฎิวิชฺฌิสฺสติ, สจฺฉิกริสฺสตีติ อโตฺถฯ ติ อธิสีลสิกฺขา, อธิจิตฺตสิกฺขา, อธิปญฺญาสิกฺขาติ อิมา ติโสฺส สิกฺขา สิกฺขนโต โสตาปตฺติมคฺคฎฺฐํ อาทิํ กตฺวา ยาว อรหตฺตมคฺคฎฺฐา สตฺตวิโธ เสโข อิมํ อตฺตภาวสงฺขาตํ ปถวิํ อรหตฺตมเคฺคน ตโต ฉนฺทราคํ อปกฑฺฒโนฺต วิเจสฺสติ วิจินิสฺสติ วิชานิสฺสติ  ปฎิวิชฺฌิสฺสติ สจฺฉิกริสฺสติฯ ติ ตํ ยถาวุตฺตปการํ ยมโลกญฺจ อิมํ มนุสฺสโลกญฺจ สห เทเวหิ สเทวกํ เสฺวว วิเจสฺสติ วิจินิสฺสติ วิชานิสฺสติ ปฎิวิชฺฌิสฺสติ สจฺฉิกริสฺสติฯ ติ เสฺวว สตฺตวิโธ เสโข, ยถา นาม กุสโล มาลากาโร ปุปฺผารามํ ปวิสิตฺวา ตรุณมกุฬานิ จ ปาณกวิทฺธานิ จ มิลาตานิ จ คณฺฐิกชาตานิ จ ปุปฺผานิ วเชฺชตฺวา โสภนานิ สุชาตสุชาตาเนว ปุปฺผานิ วิจินาติ, เอวเมว อิมํ สุกถิตํ สุนิทฺทิฎฺฐํ โพธิปกฺขิยธมฺมปทมฺปิ ปญฺญาย ปเจสฺสติ วิจินิสฺสติ อุปปริกฺขิสฺสติ ปฎิวิชฺฌิสฺสติ สจฺฉิกริสฺสตีติ สตฺถา สยเมว ปญฺหํ วิสฺสเชฺชสิฯ
</ol></p>


<p>เทสนาวสาเน ปญฺจสตาปิ ภิกฺขู สห ปฎิสมฺภิทาหิ อรหตฺตํ ปาปุณิํสุฯ สมฺปตฺตปริสายปิ สาตฺถิกา ธมฺมเทสนา อโหสีติฯ</p>

</p>


<h3>๒. มรีจิกมฺมฎฺฐานิกเตฺถรวตฺถุ</h3>
<p>นฺติ อิมํ ธมฺมเทสนํ สตฺถา สาวตฺถิยํ วิหรโนฺต อญฺญตรํ มรีจิกมฺมฎฺฐานิกํ ภิกฺขุํ อารพฺภ กเถสิฯ</p>


<p>โส  กิร ภิกฺขุ สตฺถุ สนฺติเก กมฺมฎฺฐานํ คเหตฺวา, ‘‘สมณธมฺมํ กริสฺสามี’’ติ อรญฺญํ ปวิสิตฺวา ฆเฎตฺวา วายมิตฺวา อรหตฺตํ ปตฺตุํ อสโกฺกโนฺต ‘‘วิเสเสตฺวา กมฺมฎฺฐานํ กถาเปสฺสามี’’ติ สตฺถุ สนฺติกํ อาคจฺฉโนฺต อนฺตรามเคฺค มรีจิํ ทิสฺวา, ‘‘ยถา อยํ คิมฺหสมเย อุฎฺฐิตา มรีจิ ทูเร ฐิตานํ รูปคตา วิย ปญฺญายติ, สนฺติกํ อาคจฺฉนฺตานํ เนว ปญฺญายติ, อยํ อตฺตภาโวปิ อุปฺปาทวยเฎฺฐน เอวรูโป’’ติ มรีจิกมฺมฎฺฐานํ ภาเวโนฺต อาคนฺตฺวา  มคฺคกิลโนฺต อจิรวติยํ นฺหายิตฺวา เอกสฺมิํ  จณฺฑโสตตีเร รุกฺขฉายาย นิสิโนฺน อุทกเวคาภิฆาเตน อุฎฺฐหิตฺวา มหเนฺต มหเนฺต เผณปิเณฺฑ ภิชฺชมาเน ทิสฺวา, ‘‘อยํ อตฺตภาโวปิ อุปฺปชฺชิตฺวา ภิชฺชนเฎฺฐน เอวรูโปเยวา’’ติ อารมฺมณํ อคฺคเหสิฯ สตฺถา คนฺธกุฎิยํ ฐิโตว ตํ เถรํ ทิสฺวา, ‘‘เอวเมว, ภิกฺขุ, เอวรูโปวายํ อตฺตภาโว เผณปิโณฺฑ วิย มรีจิ วิย อุปฺปชฺชนภิชฺชนสภาโวเยวา’’ติ วตฺวา อิมํ คาถมาห –</p>


<ol>
<li>
‘‘เผณูปมํ กายมิมํ วิทิตฺวา,  
  
มรีจิธมฺมํ อภิสมฺพุธาโน;  
  
เฉตฺวาน มารสฺส ปปุปฺผกานิ,  
  
อทสฺสนํ มจฺจุราชสฺส คเจฺฉ’’ติฯ  
</li>
  
<p>ตตฺถ นฺติ อิมํ เกสาทิสมูหสงฺขาตํ กายํ อพลทุพฺพลเฎฺฐน อนทฺธนิยตาวกาลิกเฎฺฐน เผณปิณฺฑสริกฺขโกติ  วิทิตฺวาฯ นฺติ ยถา มรีจิ ทูเร ฐิตานํ รูปคตา วิย คยฺหูปคา วิย โหติ, สนฺติเก อุปคจฺฉนฺตานํ ริตฺตา ตุจฺฉา อคยฺหูปคา สมฺปชฺชติ, เอวเมว ขณิกอิตฺตรปจฺจุปฎฺฐานเฎฺฐน อยํ กาโยปิ มรีจิธโมฺมติ  พุชฺฌโนฺต, ชานโนฺตติ อโตฺถฯ ติ มารสฺส ปปุปฺผกสงฺขาตานิ เตภูมกานิ วฎฺฎานิ อริยมเคฺคน ฉินฺทิตฺวา ขีณาสโว ภิกฺขุ มจฺจุราชสฺส อทสฺสนํ อวิสยํ อมตมหานิพฺพานํ คเจฺฉยฺยาติฯ
</ol></p>


<p>คาถาปริโยสาเน เถโร สห ปฎิสมฺภิทาหิ อรหตฺตํ ปตฺวา สตฺถุ สุวณฺณวณฺณํ สรีรํ โถเมโนฺต วเณฺณโนฺต วนฺทโนฺตว อาคโตติฯ</p>

</p>


<h3>๓. วิฎฎูภวตฺถุ</h3>
<p>นฺติ อิมํ ธมฺมเทสนํ สตฺถา สาวตฺถิยํ วิหรโนฺต สปริสํ มโหเฆน อโชฺฌตฺถริตฺวา มาริตํ วิฎฎูภํ อารพฺภ กเถสิฯ</p>


<p>ตตฺรายํ  อนุปุพฺพิกถา – สาวตฺถิยญฺหิ มหาโกสลรโญฺญ ปุโตฺต ปเสนทิกุมาโร นามฯ เวสาลิยํ  ลิจฺฉวิรโญฺญ ปุโตฺต ลิจฺฉวิกุมาโร  มหาลิ นาม, กุสินารายํ มลฺลราชปุโตฺต พนฺธุโล นามาติ อิเม ตโย ทิสาปาโมกฺขสฺสาจริยสฺส สนฺติเก สิปฺปุคฺคหณตฺถํ ตกฺกสิลํ คนฺตฺวา พหินคเร สาลาย สมาคตา อญฺญมญฺญสฺส อาคตการณญฺจ กุลญฺจ นามญฺจ ปุจฺฉิตฺวา สหายกา หุตฺวา เอกโตว อาจริยํ อุปสงฺกมิตฺวา สิปฺปํ สิกฺขนฺตา น จิรเสฺสว อุคฺคหิตสิปฺปา อาจริยํ อาปุจฺฉิตฺวา เอกโตว นิกฺขมิตฺวา สกสกฎฺฐานานิ อคมํสุฯ เตสุ  ปิตุ สิปฺปํ ทเสฺสตฺวา ปสเนฺนน ปิตรา รเชฺช อภิสิโตฺตฯ  ลิจฺฉวีนํ สิปฺปํ ทเสฺสโนฺต มหเนฺตน อุสฺสาเหน ทเสฺสสิ, ตสฺส อกฺขีนิ ภิชฺชิตฺวา อคมํสุฯ ลิจฺฉวิราชาโน ‘‘อโห วต อมฺหากํ อาจริโย อกฺขิวินาสํ ปโตฺต, น นํ ปริจฺจชิสฺสาม, อุปฎฺฐหิสฺสาม น’’นฺติ ตสฺส สตสหสฺสุฎฺฐานกํ เอกํ ทฺวารํ อทํสุฯ โส ตํ นิสฺสาย ปญฺจสเต ลิจฺฉวิราชปุเตฺต สิปฺปํ สิกฺขาเปโนฺต วสิฯ  สฎฺฐิํ สฎฺฐิํ เวฬู คเหตฺวา มเชฺฌ อยสลากํ ปกฺขิปิตฺวา สฎฺฐิกลาเป อุสฺสาเปตฺวา ฐปิเต มลฺลราชกุเลหิ ‘‘อิเม กเปฺปตู’’ติ วุโตฺต อสีติหตฺถํ อากาสํ อุลฺลงฺฆิตฺวา อสินา กเปฺปโนฺต อคมาสิฯ โส โอสานกลาเป  อยสลากาย ‘‘กิรี’’ติ สทฺทํ สุตฺวา, ‘‘กิํ เอต’’นฺติ ปุจฺฉิตฺวา สพฺพกลาเปสุ อยสลากานํ ฐปิตภาวํ ญตฺวา อสิํ ฉเฑฺฑตฺวา โรทมาโน ‘‘มยฺหํ เอตฺตเกสุ ญาติสุหเชฺชสุ เอโกปิ สสิเนโห หุตฺวา อิมํ การณํ นาจิกฺขิฯ สเจ หิ อหํ ชาเนยฺยํ, อยสลากาย สทฺทํ อนุฎฺฐาเปโนฺตว ฉิเนฺทยฺย’’นฺติ วตฺวา, ‘‘สเพฺพปิเม มาเรตฺวา รชฺชํ กเรยฺย’’นฺติ มาตาปิตูนํ กเถสิฯ เตหิ ‘‘ปเวณิรชฺชํ นาม, ตาต, อิทํ น ลพฺภา เอวํ กาตุ’’นฺติ นานปฺปกาเรน วาริโต ‘‘เตน หิ มม สหายกสฺส สนฺติกํ คมิสฺสามี’’ติ สาวตฺถิํ อคมาสิฯ</p>


<p>ปเสนทิ โกสโล ราชา ตสฺสาคมนํ สุตฺวา ปจฺจุคฺคนฺตฺวา มหเนฺตน สกฺกาเรน ตํ นครํ ปเวเสตฺวา เสนาปติฎฺฐาเน ฐเปสิฯ โส มาตาปิตโร ปโกฺกสาเปตฺวา ตเตฺถว วาสํ กเปฺปสิฯ อเถกทิวสํ ราชา  อุปริปาสาเท ฐิโต อนฺตรวีถิํ โอโลกยมาโน ‘‘อนาถปิณฺฑิกสฺส จูฬอนาถปิณฺฑิกสฺส วิสาขาย สุปฺปวาสายา’’ติ เอเตสํ เคเห นิจฺจํ ภตฺตกิจฺจตฺถาย คจฺฉเนฺต อเนกสหเสฺส ภิกฺขู ทิสฺวา, ‘‘กหํ, อยฺยา, คจฺฉนฺตี’’ติ ปุจฺฉิตฺวา, ‘‘เทว, อนาถปิณฺฑิกสฺส เคเห นิจฺจภตฺตสลากภตฺตคิลานภตฺตาทีนํ อตฺถาย เทวสิกํ เทฺว ภิกฺขุสหสฺสานิ คจฺฉนฺติ, จูฬอนาถปิณฺฑิกสฺส เคเห ปญฺจสตานิ, ตถา วิสาขาย ตถา สุปฺปวาสายา’’ติ วุเตฺต สยมฺปิ ภิกฺขุสงฺฆํ อุปฎฺฐหิตุกาโม วิหารํ คนฺตฺวา ภิกฺขุสหเสฺสน สทฺธิํ  สตฺถารํ นิมเนฺตตฺวา สตฺตาหํ สหตฺถา ทานํ ทตฺวา สตฺตเม ทิวเส สตฺถารํ วนฺทิตฺวา, ‘‘ภเนฺต, ปญฺจหิ เม ภิกฺขุสเตหิ สทฺธิํ นิพทฺธํ ภิกฺขํ คณฺหถา’’ติ อาหฯ ‘‘มหาราช พุทฺธา  นาม เอกฎฺฐาเน นิพทฺธํ ภิกฺขํ น คณฺหนฺติ, พหู ชนา พุทฺธานํ อาคมนํ ปจฺจาสีสนฺตี’’ติฯ ‘‘เตน หิ เอกํ ภิกฺขุํ นิพทฺธํ เปเสถา’’ติ อาหฯ สตฺถา อานนฺทเตฺถรสฺส ภารํ อกาสิฯ ราชา ภิกฺขุสเงฺฆ อาคเต ปตฺตํ คเหตฺวา, ‘‘อิเม นาม ปริวิสนฺตู’’ติ อวิจาเรตฺวาว สตฺตาหํ สยเมว ปริวิสิตฺวา อฎฺฐเม ทิวเส วิกฺขิตฺตจิโตฺต ปมชฺชมกาสิฯ ราชกุเล นาม อนาณตฺตา อาสนานิ ปญฺญาเปตฺวา ภิกฺขู นิสีทาเปตฺวา ปริวิสิตุํ น ลภนฺติ ‘‘น มยํ อิธ ฐาตุํ สกฺขิสฺสามา’’ติ พหู ภิกฺขู ปกฺกมิํสุฯ ราชา ทุติยทิวเสปิ ปมชฺชิ, ทุติยทิวเสปิ พหู ภิกฺขู ปกฺกมิํสุฯ ตติยทิวเสปิ ปมชฺชิ, ตทา อานนฺทเตฺถรํ เอกกเมว ฐเปตฺวา อวเสสา ปกฺกมิํสุฯ ปุญฺญวนฺตา นาม การณวสิกา โหนฺติ, กุลานํ ปสาทํ รกฺขนฺติฯ ตถาคตสฺส จ สาริปุตฺตเตฺถโร มหาโมคฺคลฺลานเตฺถโรติ เทฺว อคฺคสาวกา, เขมา อุปฺปลวณฺณาติ เทฺว อคฺคสาวิกา, อุปาสเกสุ จิโตฺต, คหปติ, หตฺถโก อาฬวโกติ เทฺว อคฺคอุปาสกา, อุปาสิกาสุ เวฬุกณฺฐกี นนฺทมาตา, ขุชฺชุตฺตราติ เทฺว อคฺคอุปาสิกา, อิติ อิเม อฎฺฐ ชเน อาทิํ กตฺวา ฐานนฺตรปตฺตา สเพฺพปิ สาวกา เอกเทเสน ทสนฺนํ ปารมีนํ ปูริตตฺตา มหาปุญฺญา อภินีหารสมฺปนฺนาฯ อานนฺทเตฺถโรปิ  กปฺปสตสหสฺสํ ปูริตปารมี อภินีหารสมฺปโนฺน มหาปุโญฺญ อตฺตโน การณวสิกตาย กุลสฺส ปสาทํ รกฺขโนฺต อฎฺฐาสิฯ ตํ เอกกเมว นิสีทาเปตฺวา ปริวิสิํสุฯ</p>


<p>ราชา  ภิกฺขูนํ คตกาเล อาคนฺตฺวา ขาทนียโภชนียานิ ตเถว ฐิตานิ ทิสฺวา, ‘‘กิํ, อยฺยา, นาคมิํสู’’ติ ปุจฺฉิตฺวา, ‘‘อานนฺทเตฺถโร เอกโกว อาคโต เทวา’’ติ สุตฺวา, ‘‘อทฺธา เอตฺตกํ เม ภตฺตเจฺฉทนมกํสู’’ติ ภิกฺขูนํ กุโทฺธ สตฺถุ สนฺติกํ คนฺตฺวา, ‘‘ภเนฺต, มยา ปญฺจนฺนํ ภิกฺขุสตานํ ภิกฺขา ปฎิยตฺตา, อานนฺทเตฺถโร กิร เอกโกวาคโต, ปฎิยตฺตา ภิกฺขา ตเถว ฐิตา, ปญฺจสตา ภิกฺขู มม เคเห สญฺญํ น กริํสุ, กิํ นุ โข การณ’’นฺติ อาหฯ สตฺถา ภิกฺขูนํ โทสํ อวตฺวา, ‘‘มหาราช, มม สาวกานํ ตุเมฺหหิ สทฺธิํ วิสฺสาโส นตฺถิ, เตน น คตา ภวิสฺสนฺตี’’ติ วตฺวา กุลานํ อนุปคมนการณญฺจ อุปคมนการณญฺจ ปกาเสโนฺต ภิกฺขู อามเนฺตตฺวา อิมํ สุตฺตมาห –</p>

ฯ อิเมหิ โข, ภิกฺขเว, นวหเงฺคหิ  สมนฺนาคตํ กุลํ อนุปคนฺตฺวา วา นาลํ อุปคนฺตุํ, อุปคนฺตฺวา วา นาลํ อุปนิสีทิตุํฯ</p>

</p>


<p>อิติ โข, มหาราช, มม สาวกา ตุมฺหากํ สนฺติกา วิสฺสาสํ อลภนฺตา น คตา ภวิสฺสนฺตีติฯ โปราณกปณฺฑิตาปิ หิ อวิสฺสาสิกฎฺฐาเน สกฺกจฺจํ อุปฎฺฐิยมานาปิ มารณนฺติกํ เวทนํ ปตฺวา วิสฺสาสิกฎฺฐานเมว อคมิํสูติฯ ‘‘กทา, ภเนฺต’’ติ รญฺญา ปุโฎฺฐ อตีตํ อาหริ –</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต เกสโว นาม ราชา รชฺชํ ปหาย อิสิปพฺพชฺชํ ปพฺพชิฯ ตํ ปญฺจ ปุริสสตานิ อนุปพฺพชิํสุฯ โส เกสวตาปโส นาม อโหสิฯ ปสาธนกปฺปโก ปนสฺส อนุปพฺพชิตฺวา กปฺปโก นาม อเนฺตวาสิโก อโหสิฯ เกสวตาปโส ปริสาย สทฺธิํ อฎฺฐ มาเส หิมวเนฺต วสิตฺวา วสฺสารตฺตสมเย โลณมฺพิลเสวนตฺถาย  พาราณสิํ ปตฺวา ภิกฺขาย ปาวิสิฯ อถ นํ ราชา ทิสฺวา ปสีทิตฺวา จตุมาสํ อตฺตโน สนฺติเก วสนตฺถาย ปฎิญฺญํ คเหตฺวา อุยฺยาเนว วสาเปโนฺต สยํ สายํปาตํ อสฺส อุปฎฺฐานํ คจฺฉติฯ อวเสสา ตาปสา กติปาหํ วสิตฺวา หตฺถิสทฺทาทีหิ อุพฺพาฬฺหา หุตฺวา อุกฺกณฺฐิตฺวา, ‘‘อาจริย, อุกฺกณฺฐิตมฺหา, คจฺฉามา’’ติ อาหํสุฯ ‘‘กหํ, ตาตา’’ติ? ‘‘หิมวนฺตํ, อาจริยา’’ติฯ ราชา อมฺหากํ อาคตทิวเสเยว จตุมาสํ อิธ วสนตฺถาย ปฎิญฺญํ คณฺหิฯ ‘‘กถํ คมิสฺสถ, ตาตา’’ติ? ‘‘ตุเมฺหหิ อมฺหากํ อนาจิกฺขิตฺวาว ปฎิญฺญา ทินฺนา, มยํ อิธ น สโกฺกม วสิตุํ, อิโต อวิทูเร ตุมฺหากํ ปวตฺติสฺสวนฎฺฐาเน วสิสฺสามา’’ติ วนฺทิตฺวา ปกฺกมิํสุฯ กปฺปเนฺตวาสิเกน สทฺธิํ อาจริโย โอหียิฯ</p>


<p>ราชา อุปฎฺฐานํ อาคโต, ‘‘กหํ, อยฺยา’’ติ ปุจฺฉิฯ ‘‘สเพฺพ อุกฺกณฺฐิตมฺหาติ วตฺวา หิมวนฺตํ  คตา, มหาราชา’’ติ อาหฯ กปฺปโกปิ น จิรเสฺสว อุกฺกณฺฐิตฺวา อาจริเยน ปุนปฺปุนํ วาริยมาโนปิ ‘‘น สโกฺกมี’’ติ วตฺวา ปกฺกามิฯ อิตเรสํ ปน สนฺติกํ อคนฺตฺวา อาจริยสฺส ปวตฺติํ สุณโนฺต อวิทูเร ฐาเน วสิฯ อปรภาเค อาจริยสฺส อเนฺตวาสิเก อนุสฺสรนฺตสฺส กุจฺฉิโรโค อุปฺปชฺชิฯ ราชา เวเชฺชหิ ติกิจฺฉาเปสิ, โรโค น วูปสมฺมติฯ ตาปโส อาห – ‘‘กิํ, มหาราช, อิจฺฉสิ เม โรควูปสม’’นฺติ? ‘‘ภเนฺต, สจาหํ สกฺกุเณยฺยํ, อิทาเนว โว ผาสุกํ กเรยฺย’’นฺติฯ ‘‘มหาราช, สเจ เม ผาสุกํ อิจฺฉสิ, มํ อเนฺตวาสิกานํ สนฺติกํ เปเสหี’’ติฯ ราชา ‘‘สาธุ , ภเนฺต’’ติ ตํ มญฺจเก นิปชฺชาเปตฺวา นารทอมจฺจปฺปมุเข จตฺตาโร อมเจฺจ ‘‘มม อยฺยสฺส ปวตฺติํ ญตฺวา, มยฺหํ สาสนํ ปหิเณยฺยาถา’’ติ อุโยฺยเชสิฯ กปฺปเนฺตวาสิโก อาจริยสฺส อาคมนํ สุตฺวา ปจฺจุคฺคมนํ กตฺวา อิตเร ‘‘กห’’นฺติ วุเตฺต, ‘‘อสุกฎฺฐาเน กิร วสนฺตี’’ติ อาหฯ เตปิ อาจริยสฺสาคมนภาวํ สุตฺวา ตเตฺถว สโมสริตฺวา อาจริยสฺส อุโณฺหทกํ ทตฺวา ผลาผลํ อทํสุฯ ตํ  ขณเญฺญว โรโค วูปสมฺมติฯ โส กติปาเหเนว สุวณฺณวโณฺณ อโหสิฯ อถ นํ นารโท ปุจฺฉิ –</p>


<p>
‘‘มนุสฺสินฺทํ ชหิตฺวาน, สพฺพกามสมิทฺธินํ;  
  
กถํ นุ ภควา เกสี, กปฺปสฺส รมติ อสฺสเมฯ  
</p>
  
<p>
‘‘สาทูนิ รมณียานิ, สนฺติ วกฺขา มโนรมา;  
  
สุภาสิตานิ กปฺปสฺส, นารท รมยนฺติ มํฯ  
</p>
  
<p>
‘‘สาลีนํ โอทนํ ภุเญฺช, สุจิํ มํสูปเสจนํ;  
  
กถํ สามากนีวารํ, อโลณํ ฉาทยนฺติ ตํฯ  
</p>
  
<p>
‘‘สาทุํ วา ยทิ วาสาทุํ, อปฺปํ วา ยทิ วา พหุํ;  
  
วิสฺสโตฺถ ยตฺถ ภุเญฺชยฺย, วิสฺสาสปรมา รสา’’ติฯ (ชา. ๑.๔.๑๘๑-๑๘๔);  
</p>
  
<p>สตฺถา อิมํ ธมฺมเทสนํ อาหริตฺวา ชาตกํ สโมธาเนโนฺต ‘‘ตทา ราชา โมคฺคลฺลาโน อโหสิ, นารโท สาริปุโตฺต, กปฺปเนฺตวาสิโก  อานโนฺท, เกสวตาปโส อหเมวา’’ติ วตฺวา, ‘‘เอวํ, มหาราช, ปุเพฺพปิ ปณฺฑิตา มารณนฺติกํ เวทนํ ปตฺวา วิสฺสาสิกฎฺฐานํ คมิํสุ, มม สาวกา  ตุมฺหากํ สนฺติเก วิสฺสาสํ น ลภนฺติ มเญฺญ’’ติ อาหฯ ราชา ‘‘ภิกฺขุสเงฺฆน สทฺธิํ มยา วิสฺสาสํ กาตุํ วฎฺฎติ, กถํ นุ โข กริสฺสามีติ สมฺมาสมฺพุทฺธสฺส ญาติธีตรํ มม เคเห กาตุํ วฎฺฎติ, เอวํ สเนฺต ‘ทหรา จ สามเณรา จ สมฺมาสมฺพุทฺธสฺส ญาติราชา’ติ มม สนฺติกํ วิสฺสตฺถา นิพทฺธํ อาคมิสฺสนฺตี’’ติ จิเนฺตตฺวา – ‘‘เอกํ เม ธีตรํ เทนฺตู’’ติ สากิยานํ สนฺติกํ สาสนํ เปเสสิฯ ‘‘กตรสฺส สกฺยสฺส ธีตา’’ติ จ ปุจฺฉิตฺวา, ‘‘ญตฺวา อาคเจฺฉยฺยาถา’’ติ วตฺวา ทูเต อาณาเปสิฯ ทูตา คนฺตฺวา สากิเย ทาริกํ ยาจิํสุฯ เต สนฺนิปติตฺวา, ‘‘ปกฺขนฺตริโก ราชา, สเจ น ทสฺสาม, วินาเสสฺสติ โน, น โข ปน อเมฺหหิ กุเลน สทิโส, กิํ นุ โข กาตพฺพ’’นฺติ มนฺตยิํสุฯ มหานาโม ‘‘มม ทาสิยา กุจฺฉิมฺหิ ชาตา วาสภขตฺติยา นาม ธีตา รูปโสภคฺคปฺปตฺตา อตฺถิ, ตํ ทสฺสามา’’ติ วตฺวา ทูเต อาห – ‘‘สาธุ, รโญฺญ ทาริกํ ทสฺสามา’’ติฯ ‘‘สา กสฺส, ธีตา’’ติ? ‘‘สมฺมาสมฺพุทฺธสฺส จูฬปิตุปุตฺตสฺส มหานามสฺส สกฺกสฺส ธีตา วาสภขตฺติยา นามา’’ติฯ</p>


<p>เต  คนฺตฺวา รโญฺญ อาโรจยิํสุฯ ราชา ‘‘ยทิ เอวํ, สาธุ, สีฆํ อาเนถ, ขตฺติยา จ นาม พหุมายา, ทาสิธีตรมฺปิ ปหิเณยฺยุํ, ปิตรา สทฺธิํ เอกภาชเน ภุญฺชนฺติํ อาเนยฺยาถา’’ติ  เปเสสิฯ เต คนฺตฺวา, ‘‘เทว, ตุเมฺหหิ สทฺธิํ เอกโต ภุญฺชนฺติํ ราชา อิจฺฉตี’’ติ อาหํสุฯ มหานาโม ‘‘สาธุ, ตาตา’’ติ ตํ อลงฺการาเปตฺวา อตฺตโน โภชนกาเล ปโกฺกสาเปตฺวา ตาย สทฺธิํ เอกโต ภุญฺชนาการํ ทเสฺสตฺวา ทูตานํ นิยฺยาเทสิฯ เต ตํ อาทาย สาวตฺถิํ คนฺตฺวา ตํ ปวตฺติํ รโญฺญ อาโรเจสุํฯ ราชา ตุฎฺฐมานโส ตํ ปญฺจนฺนํ อิตฺถิสตานํ เชฎฺฐิกํ กตฺวา อคฺคมเหสิฎฺฐาเน อภิสิญฺจิฯ สา น จิรเสฺสว สุวณฺณวณฺณํ ปุตฺตํ วิชายิฯ</p>


<p>อถสฺส นามคฺคหณทิวเส ราชา ทารกสฺส อยฺยกสฺส สนฺติกํ เปเสสิ ‘‘สกฺยราชธีตา วาสภขตฺติยา ปุตฺตํ วิชาตา, กิมสฺส นามํ กโรมา’’ติ? ตํ ปน สาสนํ คเหตฺวา คโต อมโจฺจ โถกํ พธิรธาตุโก, โส คนฺตฺวา รโญฺญ อยฺยกสฺส อาโรเจสิ, โส ตํ สุตฺวา ‘‘วาสภขตฺติยา ปุตฺตํ อวิชายิตฺวาปิ สพฺพชนํ อภิภวิ, อิทานิ ปน รโญฺญ อติวิย วลฺลภา ภวิสฺสตี’’ติ อาหฯ พธิโร อมโจฺจ ‘‘วลฺลภา’’ติ วจนํ ทุสฺสุตํ สุตฺวา ‘‘วิฎฎูโภ’’ติ สลฺลเกฺขตฺวา ราชานํ อุปคนฺตฺวา, ‘‘เทว, กุมารสฺส กิร ‘วิฎฎูโภ’ติ นามํ กโรถา’’ติ อาหฯ ราชา ‘‘โปราณกํ โน กุลสนฺตกํ นามํ ภวิสฺสตี’’ติ จิเนฺตตฺวา ตํ นามํ อกาสิฯ อถสฺส ทหรกาเลเยว ราชา ‘‘สตฺถุ ปิยํ กโรมี’’ติ เสนาปติฎฺฐานํ อทาสิฯ</p>


<p>โส กุมารปริหาเรน วฑฺฒโนฺต สตฺตวสฺสิกกาเล อเญฺญสํ กุมารานํ มาตามหกุลโต หตฺถิรูปกอสฺสรูปกาทีนิ  อาหริยมานานิ ทิสฺวา มาตรํ ปุจฺฉิ – ‘‘อมฺม, อเญฺญสํ มาตามหกุลโต  ปณฺณากาโร อาหรียติ, มยฺหํ โกจิ กิญฺจิ น เปเสสิ, กิํ ตฺวํ นิมาตา นิปิตา’’ติ? อถ นํ สา, ‘‘ตาต, ตว สกฺยราชาโน มาตามหา ทูเร ปน วสนฺติ, เตน เต กิญฺจิ น เปเสนฺตี’’ติ วเญฺจสิฯ โสฬสวสฺสิกกาเล, ‘‘อมฺม, ตว มาตามหกุลํ ปสฺสิตุกาโมมฺหี’’ติ วตฺวา, ‘‘อลํ, ตาต, กิํ ตตฺถ คนฺตฺวา กริสฺสตี’’ติ วาริยมาโนปิ ปุนปฺปุนํ ยาจิฯ อถสฺส มาตา ‘‘เตน หิ คจฺฉา’’ติ สมฺปฎิจฺฉิฯ โส ปิตุ อาโรเจตฺวา มหเนฺตน ปริวาเรน นิกฺขมิฯ วาสภขตฺติยา ปุเรตรํ ปณฺณํ เปเสสิ – ‘‘อหํ  อิธ สุขํ วสามิ, มาสฺส กิญฺจิ สามิโน อนฺตรํ ทสฺสยิํสู’’ติฯ สากิยา วิฎฎูภสฺส อาคมนํ ญตฺวา, ‘‘วนฺทิตุํ น สโกฺกมา’’ติ ตสฺส ทหรทหเร กุมาเร ชนปทํ ปหิณิตฺวา ตสฺมิํ กปิลปุรํ สมฺปเตฺต สนฺถาคาเร สนฺนิปติํสุฯ กุมาโร ตตฺถ คนฺตฺวา อฎฺฐาสิฯ</p>


<p>อถ นํ ‘‘อยํ เต, ตาต, มาตามโห, อยํ มาตุโล’’ติ วตฺวา วนฺทาเปสุํฯ โส สเพฺพ วนฺทมาโน วิจริตฺวา เอกมฺปิ อตฺตานํ วนฺทนฺตํ อทิสฺวา ‘‘กิํ นุ โข มํ วนฺทนฺตา นตฺถี’’ติ ปุจฺฉิฯ สากิยา, ‘‘ตาต, เต กนิฎฺฐกุมารา ชนปทํ คตา’’ติ วตฺวา ตสฺส มหนฺตํ สกฺการํ  กริํสุฯ โส กติปาหํ วสิตฺวา มหเนฺตน ปริวาเรน นิกฺขมิฯ อเถกา ทาสี สนฺถาคาเร เตน นิสินฺนผลกํ ‘‘อิทํ วาสภขตฺติยาย ทาสิยา ปุตฺตสฺส นิสินฺนผลก’’นฺติ อโกฺกสิตฺวา ปริภาสิตฺวา ขีโรทเกน โธวิฯ เอโก ปุริโส อตฺตโน อาวุธํ ปมุสฺสิตฺวา นิวโตฺต ตํ คณฺหโนฺต วิฎฎูภกุมารสฺส อโกฺกสนสทฺทํ สุตฺวา ตํ การณํ ปุจฺฉิตฺวา, ‘‘วาสภขตฺติยา ทาสิยา กุจฺฉิมฺหิ มหานามสกฺกํ ปฎิจฺจ ชาตา’’ติ ญตฺวา พลกายสฺส กเถสิฯ ‘‘วาสภขตฺติยา กิร ทาสิธีตา’’ติ มหาโกลาหลํ อโหสิฯ ตํ สุตฺวา วิฎฎูโภ ‘‘เอเต ตาว มม นิสินฺนผลกํ ขีโรทเกน โธวนฺตุ, อหํ ปน รเชฺช ปติฎฺฐิตกาเล เอเตสํ คลโลหิตํ คเหตฺวา มม นิสินฺนผลกํ โธวิสฺสามี’’ติ จิตฺตํ ปฎฺฐเปสิฯ ตสฺมิํ สาวตฺถิํ คเต อมจฺจา ตํ ปวตฺติํ รโญฺญ อาโรจยิํสุฯ ราชา ‘‘มยฺหํ ทาสิธีตรํ อทํสู’’ติ สากิยานํ กุชฺฌิตฺวา วาสภขตฺติยาย จ ปุตฺตสฺส จ ทินฺนปริหารํ อจฺฉินฺทิตฺวา ทาสทาสีหิ ลทฺธพฺพมตฺตเมว ทาเปสิฯ</p>


<p>ตโต กติปาหจฺจเยน สตฺถา ราชนิเวสนํ คนฺตฺวา ปญฺญตฺตาสเน นิสีทิฯ ราชา อาคนฺตฺวา วนฺทิตฺวา, ‘‘ภเนฺต, ตุมฺหากํ กิร ญาตเกหิ ทาสิธีตา มยฺหํ  ทินฺนา, เตนสฺสา อหํ สปุตฺตาย ปริหารํ อจฺฉินฺทิตฺวา ทาสทาสีหิ ลทฺธพฺพมตฺตเมว ทาเปสิ’’นฺติ อาหฯ สตฺถา ‘‘อยุตฺตํ, มหาราช, สากิเยหิ กตํ, ททเนฺตหิ นาม สมานชาติกา ทาตพฺพา อสฺส, ตํ ปน , มหาราช, วทามิ, วาสภขตฺติยา ขตฺติยราชธีตา ขตฺติยรโญฺญ เคเห อภิเสกํ ลภิฯ วิฎฎูโภปิ ขตฺติยราชานเมว ปฎิจฺจ ชาโต, มาตุโคตฺตํ  นาม กิํ กริสฺสติ, ปิตุโคตฺตเมว ปมาณนฺติฯ โปราณกปณฺฑิตา ทลิทฺทิตฺถิยา กฎฺฐหาริกาย อคฺคมเหสิฎฺฐานํ อทํสุ, ตสฺสา จ กุจฺฉิมฺหิ ชาตกุมาโร ทฺวาทสโยชนิกาย พาราณสิยา รชฺชํ ปตฺวา กฎฺฐวาหนราชา นาม ชาโต’’ติ  (ชา. ๑.๑.๗) กเถสิฯ ราชา ธมฺมกถํ สุตฺวา ‘‘ปิตุโคตฺตเมว กิร ปมาณ’’นฺติ ตุสฺสิตฺวา วาสภขตฺติยาย จ ปุตฺตสฺส จ ปกติปริหารเมว ทาเปสิฯ</p>


<p>พนฺธุลเสนาปติสฺสปิ โข กุสินารายํ มลฺลราชธีตา มลฺลิกา นาม ภริยา ทีฆรตฺตํ ปุตฺตํ น วิชายิฯ อถ นํ พนฺธุโล ‘‘อตฺตโน กุลฆรเมว คจฺฉา’’ติ อุโยฺยเชสิฯ สา ‘‘สตฺถารํ ทิสฺวาว คมิสฺสามี’’ติ เชตวนํ ปวิสิตฺวา ตถาคตํ วนฺทิตฺวา ฐิตา, ‘‘กหํ คจฺฉสี’’ติ วุตฺตา ‘‘สามิโก มํ  ภเนฺต, กุลฆรํ เปเสตี’’ อาหฯ ‘‘กิํ การณา’’ติ? ‘‘วญฺฌา กิรสฺมิ อปุตฺติกา’’ติฯ ‘‘ยทิ เอวํ, คมนกิจฺจํ นตฺถิ, นิวตฺตสฺสู’’ติฯ สา ตุฎฺฐมานสา สตฺถารํ วนฺทิตฺวา นิเวสนํ คนฺตฺวา ‘‘กสฺมา นิวตฺตาสี’’ติ วุตฺตา ‘‘ทสพเลน นิวตฺติตามฺหี’’ติ อาห พนฺธุโล ‘‘ทิฎฺฐํ ภวิสฺสติ ทีฆทสฺสินา การณ’’นฺติ สมฺปฎิจฺฉิฯ สา น จิรเสฺสว คพฺภํ ปฎิลภิตฺวา อุปฺปนฺนทาหฬา ‘‘โทหโฬ เม อุปฺปโนฺน’’ติ อาโรเจสิฯ ‘‘กิํ โทหโฬ’’ติ? ‘‘เวสาลินคเร คณราชกุลานํ อภิเสกมงฺคลโปกฺขรณิยํ โอตริตฺวา นฺหตฺวา ปานียํ ปาตุกามามฺหิ, สามี’’ติฯ พนฺธุโล ‘‘สาธู’’ติ วตฺวา สหสฺสถามธนุํ คเหตฺวา ตํ รถํ อาโรเปตฺวา สาวตฺถิโต นิกฺขมิตฺวา รถํ ปาเชโนฺต มหาลิลิจฺฉวิโน ทินฺนทฺวาเรน เวสาลิํ ปาวิสิฯ มหาลิลิจฺฉวิโน จ ทฺวารสมีเป เอว นิเวสนํ โหติฯ โส รถสฺส อุมฺมาเร ปนิฆาตสทฺทํ สุตฺวาว ‘‘พนฺธุลสฺส รถสโทฺท เอโส, อชฺช ลิจฺฉวีนํ ภยํ อุปฺปชฺชิสฺสตี’’ติ อาหฯ</p>


<p>โปกฺขรณิยา อโนฺต จ พหิ จ อารกฺขา พลวตี, อุปริ โลหชาลํ ปตฺถฎํ, สกุณานมฺปิ โอกาโส นตฺถิฯ พนฺธุลเสนาปติ  ปน รถา โอตริตฺวา อารกฺขเก มนุเสฺส เวเตฺตน ปหรโนฺต ปลาเปตฺวา โลหชาลํ ฉินฺทิตฺวา อโนฺตโปกฺขรณียํ ภริยํ นฺหาเปตฺวา สยมฺปิ นฺหตฺวา ปุน ตํ รถํ อาโรเปตฺวา นครา นิกฺขมิตฺวา อาคตมเคฺคเนว ปายาสิฯ เต อารกฺขมนุสฺสา ลิจฺฉวิราชูนํ อาโรเจสุํฯ ลิจฺฉวิราชาโน กุชฺฌิตฺวา ปญฺจ รถสตานิ อารุยฺห ‘‘พนฺธุลมลฺลํ คณฺหิสฺสามา’’ติ นิกฺขมิํสุฯ ตํ ปวตฺติํ  มหาลิสฺส อาโรเจสุํฯ มหาลิ, ‘‘มา คมิตฺถ, โส หิ โว สเพฺพ โฆเตสฺสตี’’ติ อาหฯ เตปิ ‘‘มยํ คมิสฺสาม เอวา’’ติ วทิํสุฯ ‘‘เตน หิ ตสฺส รถจกฺกสฺส ยาว นาภิโต ปถวิํ ปวิฎฺฐฎฺฐานํ ทิสฺวา นิวเตฺตยฺยาถ, ตโต  อนิวตฺตนฺตา ปุรโต อสนิสทฺทํ วิย สุณิสฺสถ, ตมฺหา ฐานา นิวเตฺตยฺยาถฯ ตโต อนิวตฺตนฺตา ตุมฺหากํ รถธุเรสุ ฉิทฺทํ ปสฺสิสฺสถ, ตมฺหา ฐานา นิวเตฺตยฺยาถ, ปุรโต มา คมิตฺถา’’ติฯ เต ตสฺส วจเนน อนิวตฺติตฺวา ตํ อนุพนฺธิํสุ  เอวฯ มลฺลิกา ทิสฺวา, ‘‘รถา, สามิ, ปญฺญายนฺตี’’ติ อาหฯ ‘‘เตน หิ เอกเสฺสว รถสฺส ปญฺญายนกาเล มํ อาโรเจยฺยาสี’’ติฯ สา ยทา สเพฺพ รถา เอโก วิย หุตฺวา ปญฺญายิํสุ, ตทา ‘‘เอกเมว, สามิ, รถสีสํ ปญฺญายตี’’ติ อาหฯ พนฺธุโล ‘‘เตน หิ อิมา รสฺมิโย คณฺหาหี’’ติ ตสฺสา รสฺมิโย ทตฺวา รเถ ฐิโตว ธนุํ อาโรเปสิ, รถจกฺกํ ยาว นาภิโต ปถวิํ ปาวิสิฯ</p>


<p>ลิจฺฉวิโน ตํ ฐานํ ทิสฺวาปิ น นิวตฺติํสุฯ อิตโร โถกํ คนฺตฺวา ชิยํ โปเถสิ, อสนิสโทฺท วิย อโหสิฯ เต ตโตปิ น นิวตฺติํสุ, อนุพนฺธนฺตา คจฺฉเนฺตวฯ พนฺธุโล รเถ ฐิตโกว เอกสรํ ขิปิ, โส ปญฺจนฺนํ รถสตานํ รถสีเส ฉิทฺทํ กตฺวา ปญฺจ ราชสตานิ ปริกรพนฺธนฎฺฐาเน วินิวิชฺฌิตฺวา ปถวิํ ปาวิสิฯ เต อตฺตโน ปวิทฺธภาวํ อชานิตฺวา, ‘‘ติฎฺฐ, เร, ติฎฺฐ, เร’’ติ วทนฺตา อนุพนฺธิํสุ เอวฯ พนฺธุโล รถํ ฐเปตฺวา ‘‘ตุเมฺห มตกา, มตเกหิ สทฺธิํ มยฺหํ ยุทฺธํ นาม นตฺถี’’ติ อาหฯ ‘‘มตกา นาม อมฺหาทิสา น โหนฺตี’’ติฯ ‘‘เตน หิ สพฺพปจฺฉิมสฺส ปริกรํ โมเจถา’’ติฯ เต โมจยิํสุฯ โส มุตฺตมเตฺต เอว มริตฺวา ปติโตฯ อถ เต สเพฺพปิ ‘‘ตุเมฺห เอวรูปา, อตฺตโน ฆรานิ คนฺตฺวา สํวิธาตพฺพํ สํวิทหิตฺวา ปุตฺตทารํ อนุสาสิตฺวา สนฺนาหํ  โมเจถา’’ติ อาหฯ เต ตถา กตฺวา สเพฺพปิ ชีวิตกฺขยํ ปตฺตาฯ พนฺธุโลปิ มลฺลิกํ สาวตฺถิํ อาเนสิฯ สา โสฬสกฺขตฺตุํ ยมเก ยมเก ปุเตฺต วิชายิฯ สเพฺพปิ สูรา ถามสมฺปนฺนา อเหสุํ, สพฺพสิปฺปานํ นิปฺผตฺติํ ปาปุณิํสุฯ เอเกกสฺส ปุริสสหสฺสํ ปริวาโร อโหสิฯ ปิตรา สทฺธิํ ราชนิเวสนํ คจฺฉเนฺตหิ เตเหว ราชงฺคณํ ปริปูริฯ</p>


<p>อเถกทิวสํ  วินิจฺฉเย กูฎฎฺฎปราชิตา มนุสฺสา พนฺธุลํ อาคจฺฉนฺตํ ทิสฺวา มหาวิรวํ วิรวนฺตา วินิจฺฉยอมจฺจานํ กูฎฎฺฎกรณํ ตสฺส อาโรเจสุํฯ โส วินิจฺฉยํ คนฺตฺวา ตํ อฎฺฎํ วิจาเรตฺวา สามิกเมว สามิกํ อกาสิฯ มหาชโน มหาสเทฺทน สาธุการํ ปวเตฺตติฯ ราชา ‘‘กิํ อิท’’นฺติ ปุจฺฉิตฺวา ตมตฺถํ สุตฺวา ตุสฺสิตฺวา สเพฺพปิ เต อมเจฺจ หาเรตฺวา พนฺธุลเสฺสว วินิจฺฉยํ นิยฺยาเทสิฯ โส ตโต ปฎฺฐาย สมฺมา วินิจฺฉยิฯ ตโต เต โปราณกวินิจฺฉยิกา อมจฺจา กิญฺจิ ลญฺชํ อลภนฺตา อปฺปลาภา หุตฺวา ‘‘พนฺธุโล รชฺชํ ปเตฺถตี’’ติ ราชกุเล ปริภินฺทิํสุฯ ราชา เตสํ กถํ สทฺทหิตฺวา จิตฺตํ นิคฺคเหตุํ นาสกฺขิฯ ‘‘อิมสฺมิํ อิเธว ฆาติยมาเน ครหา เม อุปฺปชฺชิสฺสตี’’ติ ปุน จิเนฺตตฺวา ปยุตฺตปุริเสหิ ปจฺจนฺตํ ปหาราเปตฺวา พนฺธุลํ ปโกฺกสาเปตฺวา, ‘‘ปจฺจโนฺต กิร กุปิโต, ตว ปุเตฺตหิ สทฺธิํ คนฺตฺวา , โจเร คณฺหาหี’’ติ  ปหิณิตฺวา, ‘‘เอเตฺถวสฺส ทฺวตฺติํสาย ปุเตฺตหิ สทฺธิํ สีสํ ฉินฺทิตฺวา อาหรถา’’ติ เตหิ สทฺธิํ อเญฺญปิ สมเตฺถ มหาโยเธ เปเสสิฯ ตสฺมิํ ปจฺจนฺตํ คจฺฉเนฺตเยว ‘‘เสนาปติ กิร อาคจฺฉตี’’ติ ปยุตฺตโจรา ปลายิํสุฯ โส ตํ ปเทสํ อาวาสาเปตฺวา สณฺฐาเปตฺวา นิวตฺติฯ</p>


<p>อถสฺส นครโต อวิทูเร ฐาเน เต โยธา ปุเตฺตหิ สทฺธิํ สีสํ ฉินฺทิํสุฯ ตํ ทิวสํ มลฺลิกาย ปญฺจหิ ภิกฺขุสเตหิ สทฺธิํ เทฺว อคฺคสาวกา นิมนฺติตา โหนฺติฯ อถสฺสา ปุพฺพเณฺห เอว ‘‘สามิกสฺส เต สทฺธิํ ปุเตฺตหิ สีสํ ฉินฺน’’นฺติ ปณฺณํ อาหริตฺวา อทํสุฯ สา ตํ ปวตฺติํ ญตฺวา กสฺสจิ กิญฺจิ อวตฺวา ปณฺณํ อุจฺฉเงฺค ฐเปตฺวา ภิกฺขุสงฺฆเมว ปริวิสิฯ อถสฺสา ปริจาริกาโย ภิกฺขูนํ ภตฺตํ ทตฺวา สปฺปิจาฎิํ อาหรนฺติโย เถรานํ ปุรโต สปฺปิจาฎิํ ภินฺทิํสุฯ ธมฺมเสนาปติ ‘‘เภทนธมฺมํ ภินฺนํ, น จินฺติตพฺพ’’นฺติ อาหฯ สา อุจฺฉงฺคโต ปณฺณํ นีหริตฺวา ‘‘ทฺวตฺติํสาย ปุเตฺตหิ สทฺธิํ ปิตุสีสํ ฉินฺนนฺติ เม อิมํ ปณฺณํ อาหริํสุ, อหํ อิทํ สุตฺวาปิ น จิเนฺตมิ, สปฺปิจาฎิยา ภินฺนาย กิํ จินฺตยิสฺสามิ, ภเนฺต’’ติ อาหฯ ธมฺมเสนาปติ ‘‘อนิมิตฺตมนญฺญาตํ , มจฺจานํ อิธ ชีวิต’’นฺติอาทีนิ (สุ. นิ. ๕๗๙) วตฺวา ธมฺมํ เทเสตฺวา อุฎฺฐายาสนา วิหารํ อคมาสิฯ สาปิ ทฺวตฺติํส สุณิสาโย ปโกฺกสาเปตฺวา, ‘‘ตุมฺหากํ สามิกา นิรปราธา อตฺตโน ปุริมกมฺมผลํ ลภิํสุ , ตุเมฺห มา โสจยิตฺถ, มา ปริเทวิตฺถ, รโญฺญ อุปริ มโนปโทสํ มา กริตฺถา’’ติ โอวทิฯ</p>


<p>รโญฺญ จรปุริสา ตํ กถํ สุตฺวา คนฺตฺวา เตสํ นิโทฺทสภาวํ รโญฺญ กถยิํสุฯ ราชา สํเวคปฺปโตฺต ตสฺสา นิเวสนํ คนฺตฺวา มลฺลิกญฺจ สุณิสาโย จสฺสา ขมาเปตฺวา มลฺลิกาย วรํ อทาสิฯ สา ‘‘วโร คหิโต เม โหตู’’ติ วตฺวา ตสฺมิํ คเต มตกภตฺตํ ทตฺวา นฺหตฺวา ราชานํ อุปสงฺกมิตฺวา วนฺทิตฺวา, ‘‘เทว, ตุเมฺหหิ มยฺหํ วโร ทิโนฺน, มยฺหญฺจ อเญฺญน อโตฺถ นตฺถิ, ทฺวตฺติํสาย เม สุณิสานํ มมญฺจ กุลฆรคมนํ อนุชานาถา’’ติ อาหฯ ราชา สมฺปฎิจฺฉิฯ สา ทฺวตฺติํส สุณิสาโย ยถาสกานิ กุลานิ เปเสสิ, สยมฺปิ กุสินารานคเร อตฺตโน กุลฆรํ อคมาสิฯ</p>


<p>ราชาปิ พนฺธุลเสนาปติโน ภาคิเนยฺยสฺส ทีฆการายนสฺส นาม เสนาปติฎฺฐานํ อทาสิฯ โส ปน ‘‘มาตุโล เม อิมินา มาริโต’’ติ รโญฺญ โอตารํ คเวสโนฺต วิจรติฯ ราชาปิ นิรปราธสฺส  พนฺธุลสฺส มาริตกาลโต ปฎฺฐาย วิปฺปฎิสารี หุตฺวา จิตฺตสฺสาทํ น ลภติ, รชฺชสุขํ นานุโภติฯ ตทา สตฺถา สกฺยานํ เมทาฬุปํ นาม นิคมํ อุปนิสฺสาย วิหรติฯ ราชา ตตฺถ คนฺตฺวา อารามโต อวิทูเร ขนฺธาวารํ นิวาเสตฺวา, ‘‘มเนฺทน ปริวาเรน สตฺถารํ วนฺทิสฺสามี’’ติ  วิหารํ คนฺตฺวา ปญฺจราชากกุธภณฺฑานิ ทีฆการายนสฺส ทตฺวา เอกโกว คนฺธกุฎิํ ปาวิสิฯ สพฺพํ นิยาเมน (ม. นิ. ๒.๓๖๔ อาทโย) ทีเปตพฺพํฯ ตสฺมิํ คนฺธกุฎิํ ปวิเฎฺฐ ทีฆการายโน ตานิ ปญฺจ ราชกกุธภณฺฑานิ คเหตฺวา วิฎฎูภํ ราชานํ กตฺวา รโญฺญ เอกํ อสฺสํ เอกญฺจ อุปฎฺฐานการิกํ มาตุคามํ ฐเปตฺวา นิวเตฺตตฺวา สาวตฺถิํ อคมาสิฯ</p>


<p>ราชา สตฺถารา สทฺธิํ ปิยกถํ กเถตฺวา สตฺถารํ วนฺทิตฺวา นิกฺขโนฺต เสนํ อทิสฺวา ตํ มาตุคามํ ปุจฺฉิตฺวา ตํ ปวตฺติํ สุตฺวา, ‘‘อหํ ภาคิเนยฺยํ อาทาย คนฺตฺวา, วิฎฎูภํ คเหสฺสามี’’ติ ราชคหนครํ คจฺฉโนฺต วิกาเล ทฺวาเรสุ ปิทหิเตสุ นครํ ปตฺวา เอกิสฺสา สาลาย นิปชฺชิตฺวา วาตาตเปหิ กิลโนฺต รตฺติภาเค ตเตฺถว กาลมกาสิฯ วิภาตาย รตฺติยา, ‘‘เทว, โกสลนรินฺท อนาโถ ชาโตสี’’ติ วิปฺปลปนฺติยา  ตสฺสา อิตฺถิยา สทฺทํ สุตฺวา รโญฺญ อาโรเจสุํฯ โส มาตุลสฺส มหเนฺตน สกฺกาเรน สรีรกิจฺจํ กาเรสิฯ</p>


<p>วิฎฎูโภปิ  รชฺชํ ลภิตฺวา ตํ เวรํ สริตฺวา ‘‘สเพฺพปิ สากิเย มาเรสฺสามี’’ติ มหติยา เสนาย นิกฺขมิฯ ตํ ทิวสํ สตฺถา ปจฺจูสกาเล โลกํ โวโลเกโนฺต ญาติสงฺฆสฺส วินาสํ ทิสฺวา, ‘‘ญาติสงฺคหํ กาตุํ วฎฺฎตี’’ติ จิเนฺตตฺวา ปุพฺพณฺหสมเย ปิณฺฑาย จริตฺวา, ปิณฺฑปาตปฎิกฺกโนฺต คนฺธกุฎิยํ สีหเสยฺยํ กเปฺปตฺวา, สายนฺหสมเย อากาเสน คนฺตฺวา, กปิลวตฺถุสามเนฺต เอกสฺมิํ กพรจฺฉาเย รุกฺขมูเล นิสีทิฯ ตโต วิฎฎูภสฺส รชฺชสีมาย มหโนฺต สนฺทจฺฉาโย นิโคฺรโธ อตฺถิฯ วิฎฎูโภ สตฺถารํ ทิสฺวา อุปสงฺกมิตฺวา วนฺทิตฺวา, ‘‘ภเนฺต, กิํ การณา เอวรูปาย อุณฺหเวลาย อิมสฺมิํ กพรจฺฉาเย รุกฺขมูเล นิสีทถ, เอตสฺมิํ สนฺทจฺฉาเย นิโคฺรธมูเล นิสีทถ, ภเนฺต’’ติ วตฺวา, ‘‘โหตุ, มหาราช, ญาตกานํ ฉายา นาม สีตลา’’ติ วุเตฺต, ‘‘ญาตกานุรกฺขนตฺถาย สตฺถา อาคโต ภวิสฺสตี’’ติ จิเนฺตตฺวา สตฺถารํ วนฺทิตฺวา นิวตฺติตฺวา สาวตฺถิํเยว ปจฺจาคมิฯ สตฺถาปิ อุปฺปติตฺวา เชตวนเมว คโตฯ</p>


<p>ราชา สากิยานํ โทสํ สริตฺวา ทุติยมฺปิ นิกฺขมิตฺวา ตเถว สตฺถารํ ปสฺสิตฺวา ปุน นิวตฺติฯ ตติยวาเรปิ นิกฺขมิตฺวา ตเถว สตฺถารํ ปสฺสิตฺวา ปุน นิวตฺติฯ จตุตฺถวาเร ปน ตสฺมิํ นิกฺขเนฺต สตฺถา สากิยานํ ปุพฺพกมฺมํ โอโลเกตฺวา เตสํ เอกทิวสํ นทิยํ วิสปกฺขิปนปาปกมฺมสฺส อปฺปฎิพาหิยภาวํ ญตฺวา จตุตฺถวาเร นาคมาสิฯ วิฎฎูโภ ‘‘สากิเย ฆาเตสฺสามี’’ติ มหเนฺตน พลกาเยน  นิกฺขมิฯ สมฺมาสมฺพุทฺธสฺส ปน ญาตกา อสตฺตฆาตกา นาม, อตฺตนา มรนฺตาปิ ปเรสํ ชีวิตํ น โวโรเปนฺติฯ เต จินฺตยิํสุ – ‘‘มยํ สุสิกฺขิตา  กตหตฺถา กตูปาสนา มหิสฺสาสา, น โข ปน สกฺกา อเมฺหหิ ปรํ ชีวิตา โวโรเปตุํ, อตฺตโน กมฺมํ ทเสฺสตฺวา ปลาเปสฺสามา’’ติ เต กตสนฺนาหา นิกฺขมิตฺวา ยุทฺธํ อารภิํสุฯ เตหิ ขิตฺตา สรา วิฎฎูภสฺส ปุริสานํ อนฺตรนฺตเรน คจฺฉนฺติ, ผลกนฺตรกณฺณฉิทฺทนฺตราทีหิ นิกฺขมนฺติฯ วิฎฎูโภ ทิสฺวา นนุ ภเณ ‘‘สากิยา อสตฺตฆาตกามฺหา’’ติ วทนฺติ, อถ จ ปน เม ปุริเส นาเสนฺตีติฯ</p>


<p>อถ  นํ เอโก ปุริโส อาห – ‘‘กิํ สามิ, นิวตฺติตฺวา โอโลเกสี’’ติ? ‘‘สากิยา เม ปุริเส นาเสนฺตี’’ติฯ ‘‘ตุมฺหากํ โกจิ ปุริโส มโต นาม นตฺถิฯ อิงฺฆ เต คณาเปถา’’ติฯ คณาเปโนฺต เอกสฺสปิ ขยํ น ปสฺสิฯ โส ตโต นิวตฺติตฺวา ‘‘เย เย ปน ภเณ ‘สากิยมฺหา’ติ ภณนฺติ, สเพฺพ มาเรถ, มาตามหสฺส ปน มหานามสกฺกสฺส สนฺติเก ฐิตานํ ชีวิตํ เทถา’’ติ อาหฯ สากิยา คเหตพฺพคหณํ อปสฺสนฺตา เอกเจฺจ ติณํ ฑํสิตฺวา, เอกเจฺจ นฬํ คเหตฺวา อฎฺฐํสุฯ ‘‘ตุเมฺห สากิยา, โน’’ติ ปุจฺฉิตา ยสฺมา เต มรนฺตาปิ มุสาวาทํ น ภณนฺติ, ตสฺมา ติณํ ฑํสิตฺวา ฐิตา ‘‘โน สาโก, ติณ’’นฺติ  วทนฺติฯ นฬํ คเหตฺวา ฐิตา ‘‘โน สาโก, นโฬ’’ติ วทนฺติฯ เย จ มหานามสฺส สนฺติเก ฐิตา, เต จ ชีวิตํ ลภิํสุฯ เตสุ ติณํ ฑํสิตฺวา ฐิตา  นาม, นฬํ คเหตฺวา ฐิตา  นาม ชาตาติ, วิฎฎูโภ อวเสเส ขีรปเกปิ ทารเก อวิสฺสเชฺชตฺวา ฆาตาเปโนฺต โลหิตนทิํ ปวเตฺตตฺวา เตสํ คลโลหิเตน ผลกํ โธวาเปสิฯ เอวํ สากิยวํโส วิฎฎูเภน อุปจฺฉิโนฺนฯ</p>


<p>โส มหานามสกฺกํ คาหาเปตฺวา นิวโตฺต ‘‘ปาตราสเวลาย ปาตราสํ กริสฺสามี’’ติ เอกสฺมิํ ฐาเน โอตริตฺวา โภชเน อุปนีเต ‘‘เอกโตว ภุญฺชิสฺสามา’’ติ อยฺยกํ ปโกฺกสาเปสิฯ ขตฺติยา ปน ชีวิตํ จชนฺตาปิ ทาสิปุเตฺตหิ สทฺธิํ น ภุญฺชนฺติฯ ตสฺมา มหานาโม เอกํ สรํ โอโลเกตฺวา ‘‘กิลิฎฺฐคโตฺตมฺหิ, นฺหายิสฺสามิ, ตาตา’’ติ อาหฯ ‘‘สาธุ, อยฺยก, นฺหายถา’’ติฯ โส ‘‘อยํ มํ เอกโต อภุญฺชนฺตํ ฆาเตสฺสติ, สยเมว เม มตํ เสโยฺย’’ติ เกเส มุญฺจิตฺวา อเคฺค คณฺฐิํ กตฺวา เกเสสุ ปาทงฺคุฎฺฐเก ปเวเสตฺวา อุทเก นิมุชฺชิฯ ตสฺส คุณเตเชน นาคภวนํ อุณฺหาการํ ทเสฺสสิฯ นาคราชา ‘‘กิํ นุ โข’’ติ อุปธาเรโนฺต ตํ ญตฺวา ตสฺส สนฺติกํ อาคนฺตฺวา ตํ อตฺตโน ผเณ นิสีทาเปตฺวา นาคภวนํ ปเวเสสิฯ โส ทฺวาทสฺส วสฺสานิ ตเตฺถว วสิฯ วิฎฎูโภปิ ‘‘มยฺหํ อยฺยโก อิทานิ อาคมิสฺสติ, อิทานิ อาคมิสฺสตี’’ติ อาคมยมาโนว นิสีทิฯ ตสฺมิํ อติจิรายเนฺต สรํ วิจินาเปตฺวา ทีปาโลเกน ปุริสพฺภนฺตรานิปิ โอโลเกตฺวา อทิสฺวา ‘‘คโต ภวิสฺสตี’’ติ ปกฺกามิฯ โส  รตฺติภาเค อจิรวติํ  ปตฺวา ขนฺธาวารํ นิวาเสสิฯ เอกเจฺจ อโนฺตนทิยํ วาลุกาปุลิเน นิปชฺชิํสุ , เอกเจฺจ พหิถเล, อโนฺตนิปเนฺนสุปิ ปุเพฺพ อกตปาปกมฺมา อตฺถิ, พหินิปเนฺนสุปิ ปุเพฺพ กตปาปกมฺมา อตฺถิ, เตสํ นิปนฺนฎฺฐาเนสุ กิปิลฺลิกา อุฎฺฐหิํสุฯ เต ‘‘มยฺหํ นิปนฺนฎฺฐาเน กิปิลฺลิกา, มยฺหํ นิปนฺนฎฺฐาเน กิปิลฺลิกา’’ติ อุฎฺฐหิตฺวา อกตปาปกมฺมา อุตฺตริตฺวา ถเล นิปชฺชิํสุ, กตปาปกมฺมา โอตริตฺวา วาลุกาปุลิเน นิปชฺชิํสุฯ ตสฺมิํ ขเณ มหาเมโฆ อุฎฺฐหิตฺวา ฆนวสฺสํ วสฺสิฯ นทิยา โอโฆ อาคนฺตฺวา วิฎฎูภํ สทฺธิํ ปริสาย สมุทฺทเมว ปาเปสิฯ สเพฺพ ตตฺถ มจฺฉกจฺฉปภกฺขา อเหสุํฯ</p>


<p>มหาชโน กถํ สมุฎฺฐาเปสิ ‘‘สากิยานํ มรณํ อยุตฺตํ, ‘เอวํ นาม โกเฎฺฎตฺวา โกเฎฺฎตฺวา สากิยา มาเรตพฺพา’ติ อนนุจฺฉวิกเมต’’นฺติฯ สตฺถา ตํ กถํ สุตฺวา, ‘‘ภิกฺขเว, อิมสฺมิํ อตฺตภาเว กิญฺจาปิ สากิยานํ เอวํ มรณํ อยุตฺตํ, ปุเพฺพ กตปาปกมฺมวเสน ปน ยุตฺตเมเวเตหิ ลทฺธ’’นฺติ อาหฯ ‘‘กิํ ปน, ภเนฺต, เอเต ปุเพฺพ อกํสู’’ติ? สเพฺพ เอกโต หุตฺวา นทิยํ วิสํ ปกฺขิปิํสูติฯ ปุเนกทิวสํ ธมฺมสภายํ ภิกฺขู กถํ สมุฎฺฐาเปสุํ – ‘‘วิฎฎูโภ เอตฺตเก สากิเย มาเรตฺวา อาคจฺฉโนฺต อตฺตโน มโนรเถ มตฺถกํ อปฺปเตฺตเยว เอตฺตกํ ชนํ อาทาย มหาสมุเทฺท มจฺฉกจฺฉปภโกฺข ชาโต’’ติ ฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘อิเมสํ สตฺตานํ มโนรเถ มตฺถกํ อปฺปเตฺตเยว มจฺจุราชา สุตฺตํ คามํ อโชฺฌตฺถรโนฺต มโหโฆ วิย ชีวิตินฺทฺริยํ ฉินฺทิตฺวา จตูสุ อปายสมุเทฺทสุ นิมุชฺชาเปตี’’ติ วตฺวา อิมํ คาถมาห –</p>


<ol>
<li>
‘‘ปุปฺผานิ เหว ปจินนฺตํ, พฺยาสตฺตมนสํ นรํ;  
  
สุตฺตํ คามํ มโหโฆว, มจฺจุ อาทาย คจฺฉตี’’ติฯ  
</li>
  
<p>ตตฺถ นฺติ สมฺปเตฺต วา อสมฺปเตฺต วา ลคฺคมานสํฯ อิทํ วุตฺตํ โหติ – ยถา มาลากาโร ปุปฺผารามํ ปวิสิตฺวา ‘‘ปุปฺผานิ ปจินิสฺสามี’’ติ ตโต ปุปฺผานิ คเหตฺวา อญฺญมญฺญํ วา คจฺฉํ ปเตฺถโนฺต สกเล ปุปฺผาราเม มนํ เปเสติ, ‘‘อิโต จิโต จ ปุปฺผานิ ปจินิสฺสามี’’ติ ตโต ปุปฺผานิ อคฺคเหตฺวา อญฺญตฺถ มนํ เปเสสิ, ตเมว คจฺฉํ ปจินโนฺต  ปมาทมาปชฺชติ, เอวเมว เอกโจฺจ ปุปฺผารามสทิสํ ปญฺจกามคุณมชฺฌํ โอตริตฺวา มโนรมํ รูปํ ลภิตฺวา มโนรมานํ สทฺทคนฺธรสโผฎฺฐพฺพานํ อญฺญตรํ ปเตฺถติฯ อโญฺญ เตสุ วา อญฺญตรํ ลภิตฺวา อญฺญตรํ ปเตฺถติ , รูปเมว วา ลภิตฺวา อญฺญํ อปเตฺถโนฺต ตเมว อสฺสาเทติ, สทฺทาทีสุ วา อญฺญตรํฯ เอเสว นโย โคมหิํสทาสิทาสเขตฺตวตฺถุคามนิคมชนปทาทีสุ, ปพฺพชิตานมฺปิ ปริเวณวิหารปตฺตจีวราทีสูติ เอวํ ปญฺจกามคุณสงฺขาตานิ ปุปฺผานิ เอว ปจินนฺตํ  สมฺปเตฺต วา อสมฺปเตฺต วา กามคุเณ พฺยาสตฺตมนสํ นรํฯ นฺติ คามสฺส เคหภิตฺติอาทีนํ ปน สุปนวเสน สุปนํ นาม นตฺถิ, สตฺตานํ ปน สุตฺตปมตฺตตํ อุปาทาย สุโตฺต นาม โหติฯ เอวํ สุตฺตํ คามํ เทฺว ตีณิ โยชนานิ อายตคมฺภีโร มโหโฆว มจฺจุ อาทาย คจฺฉติฯ ยถา โส มโหโฆ อิตฺถิปุริสโคมหิํสกุกฺกุฎาทีสุ กิญฺจิ อนวเสเสตฺวา สพฺพํ ตํ คามํ สมุทฺทํ ปาเปตฺวา มจฺฉกจฺฉปภกฺขํ กโรติ, เอวเมว พฺยาสตฺตมนสํ นรํ มจฺจุ อาทาย ชีวิตินฺทฺริยมสฺส ฉินฺทิตฺวา จตูสุ อปายสมุเทฺทสุ นิมุชฺชาเปตีติฯ
</ol></p>


<p>เทสนาวสาเน พหู โสตาปตฺติผลาทีนิ ปตฺตาฯ มหาชนสฺส สาตฺถิกา เทสนา ชาตาติฯ</p>

</p>


<h3>๔. ปติปูชิกกุมาริวตฺถุ</h3>
<p>ติ อิมํ ธมฺมเทสนํ สตฺถา สาวตฺถิยํ วิหรโนฺต ปติปูชิกํ นาม กุมาริกํ อารพฺภ กเถสิฯ วตฺถุ  ตาวติํสเทวโลเก สมุฎฺฐิตํฯ</p>


<p>ตตฺถ กิร มาลภารี นาม เทวปุโตฺต อจฺฉราสหสฺสปริวุโต อุยฺยานํ ปาวิสิฯ ปญฺจสตา เทวธีตโร รุกฺขํ อารุยฺห ปุปฺผานิ ปาเตนฺติ, ปญฺจสตา ปติตานิ ปุปฺผานิ คเหตฺวา เทวปุตฺตํ อลงฺกโรนฺติฯ ตาสุ เอกา เทวธีตา รุกฺขสาขายเมว จุตา, สรีรํ ทีปสิขา วิย นิพฺพายิฯ สา สาวตฺถิยํ เอกสฺมิํ กุลเคเห ปฎิสนฺธิํ คเหตฺวา ชาตกาเล  ชาติสฺสรา หุตฺวา ‘‘มาลภารีเทวปุตฺตสฺส ภริยามฺหี’’ติ อนุสฺสรนฺตี วุฑฺฒิมนฺวาย คนฺธมาลาทีหิ ปูชํ กตฺวา สามิกสฺส สนฺติเก อภินิพฺพตฺติํ ปเตฺถสิฯ สา โสฬสวสฺสกาเล ปรกุลํ คตาปิ สลากภตฺตปกฺขิกภตฺตวสฺสาวาสิกาทีนิ ทตฺวา, ‘‘อยํ เม สามิกสฺส สนฺติเก นิพฺพตฺตนตฺถาย ปจฺจโย โหตู’’ติ วทติฯ อถสฺสา ภิกฺขู ‘‘อยํ กุมาริกา อุฎฺฐาย สมุฎฺฐาย ปติเมว ปเตฺถตีติ ปติปูชิกา’’ติ นามํ กริํสุฯ สาปิ นิพทฺธํ อาสนสาลํ ปฎิชคฺคติ, ปานียํ อุปฎฺฐเปติ, อาสนานิ ปญฺญเปติฯ อเญฺญปิ มนุสฺสา สลากภตฺตาทีนิ ทาตุกามา, ‘‘อมฺม, อิมานิปิ ภิกฺขุสงฺฆสฺส ปฎิปาเทยฺยาสี’’ติ วตฺวา อาหริตฺวา เทนฺติฯ สาปิ เอเตน นิยาเมน อาคจฺฉนฺตี คจฺฉนฺตี เอกปทวาเร ฉปญฺญาส กุสลธเมฺม (ธ. ส. ๑; ธ. ส. อฎฺฐ. ๑ เยวาปนกวณฺณนา) ปฎิลภติฯ ตสฺสา กุจฺฉิยํ คโพฺภ ปติฎฺฐหิฯ สา ทสมาสจฺจเยน ปุตฺตํ วิชายิฯ ตสฺส ปทสา คมนกาเล อญฺญมฺปิ อญฺญมฺปีติ จตฺตาโร ปุเตฺต ปฎิลภิฯ</p>


<p>สา  เอกทิวสํ ทานํ ทตฺวา ปูชํ กตฺวา ธมฺมํ สุตฺวา  สิกฺขาปทานิ รกฺขิตฺวา ทิวสปริโยสาเน ตํ ขณํ นิพฺพเตฺตน เกนจิ โรเคน กาลํ กตฺวา อตฺตโน สามิกเสฺสว สนฺติเก นิพฺพตฺติฯ อิตราปิ เอตฺตกํ กาลํ เทวปุตฺตํ อลงฺกโรนฺติ เอวฯ เทวปุโตฺต ตํ ทิสฺวา ‘‘ตฺวํ ปาโตว ปฎฺฐาย น ทิสฺสสิ, กุหิํ คตาสี’’ติ อาหฯ ‘‘จุตามฺหิ สามี’’ติฯ ‘‘กิํ วเทสี’’ติ? ‘‘เอวเมตํ, สามี’’ติฯ ‘‘กุหิํ นิพฺพตฺตาสี’’ติ? ‘‘สาวตฺถิยํ กุลเคเห’’ติฯ ‘‘กิตฺตกํ กาลํ ตตฺถ ฐิตาสี’’ติ? ‘‘ทสมาสจฺจเยน มาตุ กุจฺฉิโต นิกฺขมิตฺวา โสฬสวสฺสกาเล ปรกุลํ คนฺตฺวา จตฺตาโร ปุเตฺต วิชายิตฺวา ทานาทีนิ ปุญฺญานิ กตฺวา ตุเมฺห ปเตฺถตฺวา อาคนฺตฺวา ตุมฺหากเมว สนฺติเก นิพฺพตฺตามฺหิ, สามี’’ติฯ ‘‘มนุสฺสานํ กิตฺตกํ อายู’’ติ? ‘‘วสฺสสตมตฺต’’นฺติฯ ‘‘เอตฺตกเมวา’’ติ? ‘‘อาม, สามี’’ติฯ ‘‘เอตฺตกํ อายุํ คเหตฺวา นิพฺพตฺตมนุสฺสา กิํ นุ โข สุตฺตปมตฺตา กาลํ อติกฺกาเมนฺติ, อุทาหุ ทานาทีนิ ปุญฺญานิ กโรนฺตี’’ติฯ ‘‘กิํ วเทถ, สามิ’’? ‘‘อสเงฺขฺยยฺยํ อายุํ คเหตฺวา นิพฺพตฺตา วิย อชรามรา วิย จ นิจฺจํ ปมตฺตา, มนุสฺสา’’ติฯ มาลภารีเทวปุตฺตสฺส มหาสํเวโค อุทปาทิ ‘‘วสฺสสตมตฺตมายุํ คเหตฺวา นิพฺพตฺตมนุสฺสา กิร ปมตฺตา นิปชฺชิตฺวา นิทฺทายนฺติ, กทา นุ โข ทุกฺขา มุจฺจิสฺสนฺตี’’ติ? มนุสฺสานํ  ปน วสฺสสตํ ตาวติํสานํ เทวานํ เอโก รตฺตินฺทิโว, ตาย รตฺติยา ติํสรตฺติโย มาโส, เตน มาเสน ทฺวาทสมาสิโก สํวจฺฉโร, เตน สํวจฺฉเรน ทิพฺพวสฺสสหสฺสํ อายุปฺปมาณํ , ตํ มนุสฺสคณนาย ติโสฺส วสฺสโกฎิโย, สฎฺฐิ จ วสฺสสตสหสฺสานิ โหนฺติฯ ตสฺมา ตสฺส เทวปุตฺตสฺส เอกทิวโสปิ นาติกฺกโนฺต มุหุตฺตสทิโสว กาโล อโหสิฯ เอวํ อปฺปายุกมนุสฺสานํ ปมาโท นาม อติวิย อยุโตฺตติฯ</p>


<p>ปุนทิวเส ภิกฺขู คามํ ปวิฎฺฐา อาสนสาลํ อปฎิชคฺคิตํ, อาสนานิ อปญฺญตฺตานิ, ปานียํ อนุฎฺฐปิตํ ทิสฺวา, ‘‘กหํ ปติปูชิกา’’ติ อาหํสุฯ ‘‘ภเนฺต, กหํ ตุเมฺห ตํ ทกฺขิสฺสถ, หิโยฺย อเยฺยสุ ภุญฺชิตฺวา คเตสุ สายนฺหสมเย มตา’’ติฯ ตํ สุตฺวา ปุถุชฺชนา ภิกฺขู ตสฺสา อุปการํ สรนฺตา อสฺสูนิ สนฺธาเรตุํ นาสกฺขิํสุฯ ขีณาสวานํ ธมฺมสํเวโค อุทปาทิฯ เต ภตฺตกิจฺจํ กตฺวา วิหารํ คนฺตฺวา สตฺถารํ วนฺทิตฺวา ปุจฺฉิํสุ – ‘‘ภเนฺต, ปติปูชิกา นาม อุปาสิกา อุฎฺฐาย สมุฎฺฐาย นานปฺปการานิ ปุญฺญานิ กตฺวา สามิกเมว ปเตฺถสิ, สา อิทานิ มตา, กหํ นุ โข นิพฺพตฺตา’’ติ? ‘‘อตฺตโน สามิกเสฺสว สนฺติเก, ภิกฺขเว’’ติฯ ‘‘นตฺถิ, ภเนฺต, สามิกสฺส สนฺติเก’’ติฯ ‘‘น สา, ภิกฺขเว, เอตํ สามิกํ ปเตฺถติ, ตาวติํสภวเน ตสฺสา มาลภารีเทวปุโตฺต นาม สามิโก, สา ตสฺส ปุปฺผปิลนฺธนฎฺฐานโต จวิตฺวา ปุน คนฺตฺวา ตเสฺสว สนฺติเก นิพฺพตฺตา’’ติฯ ‘‘เอวํ กิร, ภเนฺต’’ติฯ ‘‘อาม, ภิกฺขเว’’ติฯ ‘‘อโห ปริตฺตํ, ภเนฺต, สตฺตานํ ชีวิตํ, ปาโตว อเมฺห ปริวิสิตฺวา  สายํ อุปฺปนฺนพฺยาธินา มตา’’ติฯ สตฺถา ‘‘อาม, ภิกฺขเว, ปริตฺตํ สตฺตานํ ชีวิตํ นาม, เตเนว อิเม สเตฺต วตฺถุกาเมหิ เจว กิเลสกาเมหิ จ อติเตฺต เอว อนฺตโก อตฺตโน วเส  วเตฺตตฺวา กนฺทเนฺต ปริเทวเนฺต คเหตฺวา คจฺฉตี’’ติ วตฺวา อิมํ คาถมาห –</p>


<ol>
<li>
‘‘ปุปฺผานิ เหว ปจินนฺตํ, พฺยาสตฺตมนสํ นรํ;  
  
อติตฺตํเยว กาเมสุ, อนฺตโก กุรุเต วส’’นฺติฯ  
</li>
  
<p>ตตฺถ นฺติ ปุปฺผาราเม มาลากาโร นานาปุปฺผานิ วิย อตฺตภาวปฎิพทฺธานิ เจว อุปกรณปฎิพทฺธานิ จ กามคุณปุปฺผานิ โอจินนฺตเมว ฯ นฺติ อสมฺปเตฺตสุ ปตฺถนาวเสน, สมฺปเตฺตสุ เคธวเสน วิวิเธนากาเรน อาสตฺตจิตฺตํฯ ติ วตฺถุกามกิเลสกาเมสุ ปริเยสเนนปิ ปฎิลาเภนปิ ปริโภเคนปิ นิธาเนนปิ อติตฺตํ เอว สมานํฯ นฺติ มรณสงฺขาโต อนฺตโก กนฺทนฺตํ ปริเทวนฺตํ คเหตฺวา คจฺฉโนฺต อตฺตโน วสํ ปาเปตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปตฺตา, เทสนา มหาชนสฺส สาตฺถิกา ชาตาติฯ</p>

</p>


<h3>๕. มจฺฉริยโกสิยเสฎฺฐิวตฺถุ</h3>
<p>นฺติ อิมํ ธมฺมเทสนํ สตฺถา สาวตฺถิยํ วิหรโนฺต มจฺฉริยโกสิยเสฎฺฐิํ อารพฺภ กเถสิฯ ตสฺส วตฺถุ ราชคเห สมุฎฺฐิตํฯ</p>


<p>ราชคหนครสฺส  กิร อวิทูเร สกฺการํ นาม นิคโม อโหสิฯ ตเตฺถโก มจฺฉริยโกสิโย นาม เสฎฺฐิ อสีติโกฎิวิภโว ปฎิวสติฯ โส ติณเคฺคน เตลพินฺทุมฺปิ ปเรสํ น เทติ, น อตฺตนา ปริภุญฺชติฯ อิติสฺส ตํ วิภวชาตํ เนว ปุตฺตทาราทีนํ, น สมณพฺราหฺมณานํ อตฺถํ อนุโภติ, รกฺขสปริคฺคหิตา โปกฺขรณี วิย อปริโภคํ ติฎฺฐติฯ สตฺถา เอกทิวสํ ปจฺจูสสมเย มหากรุณาสมาปตฺติโต วุฎฺฐาย สกลโลกธาตุยํ โพธเนยฺยพนฺธเว โอโลเกโนฺต ปญฺจจตฺตาลีสโยชนมตฺถเก วสนฺตสฺส เสฎฺฐิโน สปชาปติกสฺส โสตาปตฺติผลสฺส อุปนิสฺสยํ อทฺทสฯ ตโต ปุริมทิวเส ปน โส ราชานํ อุปฎฺฐาตุํ ราชเคหํ คนฺตฺวา ราชูปฎฺฐานํ กตฺวา  อาคจฺฉโนฺต เอกํ ฉาตชฺฌตฺตํ ชนปทมนุสฺสํ กุมฺมาสปูรํ กปลฺลกปูวํ ขาทนฺตํ ทิสฺวา ตตฺถ ปิปาสํ อุปฺปาเทตฺวา อตฺตโน ฆรํ คนฺตฺวา จิเนฺตสิ – ‘‘สจาหํ กปลฺลกปูวํ ขาทิตุกาโมมฺหีติ วกฺขามิ, พหู มนุสฺสา มยา สทฺธิํ ขาทิตุกามา ภวิสฺสนฺติ, เอวํ เม พหูนิ ติลตณฺฑุลสปฺปิผาณิตาทีนิ ปริกฺขยํ คมิสฺสนฺติ, น  กสฺสจิ กเถสฺสามี’’ติ ตณฺหํ อธิวาเสโนฺต จรติฯ โส คจฺฉเนฺต คจฺฉเนฺต กาเล อุปฺปณฺฑุปฺปณฺฑุกชาโต ธมนิสนฺถตคโตฺต ชาโตฯ ตโต ตณฺหํ อธิวาเสตุํ อสโกฺกโนฺต คพฺภํ ปวิสิตฺวา มญฺจเก อุปคูหิตฺวา นิปชฺชิฯ เอวํ คโตปิ  ธนหานิภเยน น กสฺสจิ กิญฺจิ กเถสิฯ</p>


<p>อถ นํ ภริยา อุปสงฺกมิตฺวา ปิฎฺฐิํ ปริมชฺชิตฺวา, ‘‘กิํ เต, สามิ, อผาสุกํ ชาต’’นฺติ ปุจฺฉิฯ ‘‘น เม กิญฺจิ อผาสุกํ อตฺถี’’ติฯ ‘‘กิํ นุ โข เต ราชา กุปิโต’’ติ? ‘‘ราชาปิ เม น กุปฺปตี’’ติฯ ‘‘อถ กิํ เต ปุตฺตธีตาหิ วา ทาสกมฺมกราทีหิ วา กิญฺจิ อมนาปํ กตํ อตฺถี’’ติ? ‘‘เอวรูปมฺปิ นตฺถี’’ติฯ ‘‘กิสฺมิญฺจิ ปน เต ตณฺหา อตฺถี’’ติ? เอวํ วุเตฺตปิ ธนหานิภเยน กิญฺจิ อวตฺวา นิสฺสโทฺทว นิปชฺชิ, อถ นํ ภริยา ‘‘กเถหิ, สามิ กิสฺมิญฺจิ เต ตณฺหา อตฺถี’’ติ อาหฯ โส วจนํ ปริคิลโนฺต วิย ‘‘อตฺถิ เม ตณฺหา’’ติ อาหฯ ‘‘กิํ ตณฺหา, สามี’’ติ? ‘‘กปลฺลกปูวํ ขาทิตุกาโมมฺหี’’ติฯ ‘‘อถ กิมตฺถํ เม น กเถสิ, กิํ ตฺวํ ทลิโทฺทสิ, อิทานิ สกลนิคมวาสีนํ ปโหนเก กปลฺลกปูเว ปจิสฺสามี’’ติฯ ‘‘กิํ เต เอเตหิ, อตฺตโน กมฺมํ กตฺวา ขาทิสฺสนฺตี’’ติ? ‘‘เตน หิ เอกรจฺฉวาสีนํ ปโหนเก ปจิสฺสามี’’ติฯ ‘‘ชานามหํ ตว มหทฺธนภาว’’นฺติฯ ‘‘อิมสฺมิํ เคหสามเนฺต สเพฺพสํ ปโหนกํ กตฺวา ปจามี’’ติฯ ‘‘ชานามหํ ตว มหชฺฌาสยภาว’’นฺติฯ ‘‘เตน หิ เต ปุตฺตทารมตฺตเสฺสว ปโหนกํ กตฺวา ปจามี’’ติฯ ‘‘กิํ เต เอเตหี’’ติ? ‘‘กิํ ปน ตุยฺหญฺจ มยฺหญฺจ ปโหนกํ กตฺวา ปจามี’’ติ? ‘‘ตฺวํ กิํ กริสฺสสี’’ติ ? ‘‘เตน หิ เอกกเสฺสว เต ปโหนกํ กตฺวา ปจามี’’ติฯ ‘‘อิมสฺมิํ ฐาเน ปจมาเน พหู ปจฺจาสีสนฺติฯ สกลตณฺฑุเล ฐเปตฺวา ภินฺนตณฺฑุเล จ อุทฺธนกปลฺลานิ จ อาทาย โถกํ ขีรสปฺปิมธุผาณิตญฺจ คเหตฺวา สตฺตภูมิกสฺส ปาสาทสฺส อุปริมตลํ อารุยฺห ปจ, ตตฺถาหํ เอกโกว นิสีทิตฺวา ขาทิสฺสามี’’ติฯ สา ‘‘สาธู’’ติ ปฎิสฺสุณิตฺวา คเหตพฺพํ คาหาเปตฺวา ปาสาทํ อภิรุยฺห ทาสิโย วิสฺสเชฺชตฺวา เสฎฺฐิํ ปโกฺกสาเปสิ, โส อาทิโต ปฎฺฐาย ทฺวารานิ ปิทหโนฺต สพฺพทฺวาเรสุ สูจิฆฎิกํ ทตฺวา สตฺตมตลํ อภิรุหิตฺวา ตตฺถปิ ทฺวารํ ปิทหิตฺวา นิสีทิฯ ภริยาปิสฺส อุทฺธเน อคฺคิํ ชาเลตฺวา กปลฺลํ อาโรเปตฺวา ปูเว ปจิตุํ อารภิฯ</p>


<p>อถ   สตฺถา ปาโตว มหาโมคฺคลฺลานเตฺถรํ อามเนฺตสิ – ‘‘เอโส, โมคฺคลฺลาน, ราชคหสฺส อวิทูเร สกฺการนิคเม มจฺฉริยเสฎฺฐิ ‘กปลฺลกปูเว ขาทิสฺสามี’ติ อเญฺญสํ ทสฺสนภเยน สตฺตภูมิเก ปาสาเท กปลฺลกปูเว ปจาเปติ, ตฺวํ ตตฺถ คนฺตฺวา เสฎฺฐิํ ทเมตฺวา นิพฺพิเสวนํ กตฺวา อุโภปิ ชายมฺปติเก ปูเว จ ขีรสปฺปิมธุผาณิตานิ จ คาหาเปตฺวา อตฺตโน พเลน เชตวนํ อาเนหิ, อชฺชาหํ ปญฺจหิ ภิกฺขุสเตหิ สทฺธิํ วิหาเร เอว นิสีทิสฺสามิ, ปูเวเหว ภตฺตกิจฺจํ กริสฺสามี’’ติฯ</p>


<p>เถโร ‘‘สาธุ, ภเนฺต’’ติ สตฺถุ วจนํ สมฺปฎิจฺฉิตฺวา  ตาวเทว อิทฺธิพเลน ตํ นิคมํ คนฺตฺวา ตสฺส ปาสาทสฺส สีหปญฺชรทฺวาเร สุนิวโตฺถ สุปารุโต อากาเส เอว มณิรูปกํ วิย อฎฺฐาสิฯ มหาเสฎฺฐิโน เถรํ ทิสฺวาว หทยมํสํ กมฺปิฯ โส อหํ เอวรูปานํเยว ทสฺสนภเยน อิมํ ฐานมาคโต, อยญฺจ ภิกฺขุ อากาเสนาคนฺตฺวา วาตปานทฺวาเร ฐิโตติฯ โส คเหตพฺพคหณํ อปสฺสโนฺต อคฺคิมฺหิ ปกฺขิตฺตโลณสกฺขรา วิย โทเสน ตฎตฎายโนฺต เอวมาห – ‘‘สมณ, อากาเส ฐตฺวาปิ กิํ ลภิสฺสสิ, อากาเส อปเท ปทํ ทเสฺสตฺวา จงฺกมโนฺตปิ เนว ลภิสฺสสี’’ติฯ เถโร ตสฺมิํ เอว ฐาเน อปราปรํ จงฺกมิฯ เสฎฺฐิ ‘‘จงฺกมโนฺต กิํ ลภิสฺสสิ, อากาเส ปลฺลเงฺกน นิสีทโนฺตปิ น ลภิสฺสสิเยวา’’ติ อาหฯ เถโร ปลฺลงฺกํ อาภุชิตฺวา นิสีทิฯ อถ นํ ‘‘อากาเส นิสิโนฺน กิํ ลภิสฺสสิ, อาคนฺตฺวา วาตปานสฺส อุมฺมาเร ฐิโตปิ น ลภิสฺสสี’’ติ อาหฯ เถโร อุมฺมาเร ฐิโตฯ ‘‘อุมฺมาเร ฐิโตปิ กิํ ลภิสฺสสิ, ธูมายโนฺตปิ น ลภิสฺสสิ เอวา’’ติ อาหฯ เถโรปิ ธูมายิฯ สกลปาสาโท เอกธูโม อโหสิฯ เสฎฺฐิโน อกฺขีนํ สูจิยา วิชฺฌนกาโล วิย อโหสิ, เคหชฺฌายนภเยน ปน ‘‘ตฺวํ ปชฺชลโนฺตปิ น ลภิสฺสสี’’ติ อวตฺวา ‘‘อยํ สมโณ สุฎฺฐุ ลโคฺค, อลทฺธา น คมิสฺสติ , เอกมสฺส ปูวํ ทาเปสฺสามี’’ติ ภริยํ อาห – ‘‘ภเทฺท เอกํ ขุทฺทกปูวํ ปจิตฺวา สมณสฺส ทตฺวา อุโยฺยเชหิ น’’นฺติฯ สา โถกํ เอว ปิฎฺฐํ กปลฺลปาติยํ ปกฺขิปิ, มหาปูโว หุตฺวา สกลปาติํ ปูเรตฺวา อุทฺธุมาโต หุตฺวา อฎฺฐาสิฯ</p>


<p>เสฎฺฐิ ตํ ทิสฺวา ‘‘พหุํ ตยา ปิฎฺฐํ คหิตํ ภวิสฺสตี’’ติ สยเมว ทพฺพิกเณฺณน โถกํ ปิฎฺฐํ คเหตฺวา ปกฺขิปิ, ปูโว ปุริมปูวโต มหนฺตตโร ชาโต ฯ เอวํ ยํ ยํ ปจติ, โส โส มหนฺตมหโนฺตว โหติฯ โส นิพฺพิโนฺน ภริยํ อาห – ‘‘ภเทฺท, อิมสฺส เอกํ ปูวํ เทหี’’ติฯ ตสฺสา ปจฺฉิโต เอกํ ปูวํ คณฺหนฺติยา สเพฺพ เอกาพทฺธา อลฺลียิํสุฯ สา เสฎฺฐิํ อาห – ‘‘สามิ, สเพฺพ ปูวา เอกโต ลคฺคา, วิสุํ กาตุํ น สโกฺกมี’’ติฯ ‘‘อหํ กริสฺสามี’’ติ โสปิ กาตุํ นาสกฺขิฯ อุโภปิ ชนา โกฎิยํ คเหตฺวา กฑฺฒนฺตาปิ วิโยเชตุํ นาสกฺขิํสุ เอว ฯ อถสฺส ปูเวหิ สทฺธิํ วายมนฺตเสฺสว สรีรโต เสทา มุจฺจิํสุ, ปิปาสา อุปจฺฉิชฺชิฯ ตโต ภริยํ อาห – ‘‘ภเทฺท, น เม ปูเวหิ อโตฺถ, ปจฺฉิยา สทฺธิํเยว อิมสฺส เทหี’’ติฯ สา ปจฺฉิํ อาทาย เถรํ อุปสงฺกมิตฺวา อทาสิฯ เถโร อุภินฺนมฺปิ ธมฺมํ เทเสสิ, ติณฺณํ รตนานํ คุณํ กเถสิ, ‘‘อตฺถิ  ทินฺนํ, อตฺถิ ยิฎฺฐ’’นฺติ ทินฺนทานาทีนํ ผลํ คคนตเล ปุณฺณจนฺทํ วิย ทเสฺสสิฯ</p>


<p>ตํ สุตฺวา ปสนฺนจิโตฺต หุตฺวา เสฎฺฐิ ‘‘ภเนฺต, อาคนฺตฺวา อิมสฺมิํ ปลฺลเงฺก นิสีทิตฺวา ปริภุญฺชถา’’ติ อาหฯ เถโร, ‘‘มหาเสฎฺฐิ, สมฺมาสมฺพุโทฺธ ‘ปูเว ขาทิสฺสามี’ติ ปญฺจหิ ภิกฺขุสเตหิ สทฺธิํ วิหาเร นิสิโนฺน, ตุมฺหากํ รุจิยา สติ อหํ โว เนสฺสามิ, เสฎฺฐิภริยํ ปูเว จ ขีราทีนิ จ คณฺหาเปถ, สตฺถุ สนฺติกํ คมิสฺสามา’’ติ อาหฯ ‘‘กหํ ปน, ภเนฺต, เอตรหิ สตฺถา’’ติ? ‘‘อิโต ปญฺจจตฺตาลีสโยชนมตฺถเก เชตวนวิหาเร, มหาเสฎฺฐี’’ติฯ ‘‘ภเนฺต, กาลํ อนติกฺกมิตฺวา เอตฺตกํ อทฺธานํ กถํ คมิสฺสามา’’ติฯ ‘‘มหาเสฎฺฐิ, ตุมฺหากํ รุจิยา สติ อหํ โว อตฺตโน อิทฺธิพเลน เนสฺสามิ, ตุมฺหากํ ปาสาเท โสปานสีสํ อตฺตโน ฐาเน เอว ภวิสฺสติ, โสปานปริโยสานํ ปน โว เชตวนทฺวารโกฎฺฐเก ภวิสฺสติ, อุปริปาสาทา เหฎฺฐาปาสาทํ โอตรณกาลมเตฺตเนว เชตวนํ เนสฺสามี’’ติฯ โส ‘‘สาธุ, ภเนฺต’’ติ สมฺปฎิจฺฉิฯ</p>


<p>เถโร โสปานสีสํ ตเตฺถว กตฺวา ‘‘โสปานปาทมูลํ เชตวนทฺวารโกฎฺฐเก โหตู’’ติ อธิฎฺฐาสิฯ ตเถว อโหสิฯ อิติ เถโร เสฎฺฐิญฺจ เสฎฺฐิภริยญฺจ อุปริปาสาทา เหฎฺฐาปาสาทํ โอตรณกาลโต ขิปฺปตรํ เชตวนํ สมฺปาเปสิฯ เต อุโภปิ สตฺถารํ อุปสงฺกมิตฺวา กาลํ อาโรเจสุํฯ สตฺถา ภตฺตคฺคํ ปวิสิตฺวา ปญฺญตฺตวรพุทฺธาสเน นิสีทิ สทฺธิํ ภิกฺขุสเงฺฆนฯ มหาเสฎฺฐิ พุทฺธปฺปมุขสฺส ภิกฺขุสงฺฆสฺส ทกฺขิโณทกํ  อทาสิฯ ภริยาปิสฺส ตถาคตสฺส ปเตฺต ปูวํ ปติฎฺฐาเปสิฯ สตฺถา อตฺตโน  ยาปนมตฺตํ คณฺหิ, ปญฺจสตา ภิกฺขูปิ ยาปนมตฺตํ คณฺหิํสุฯ เสฎฺฐิ ขีรสปฺปิมธุสกฺขราทีนิ ททมาโน น ขยํ อคมาสิฯ สตฺถา ปญฺจหิ ภิกฺขุสเตหิ สทฺธิํ ภตฺตกิจฺจํ นิฎฺฐาเปสิฯ มหาเสฎฺฐิปิ สทฺธิํ ภริยาย ยาวทตฺถํ ขาทิฯ ปูวานํ ปริโยสานเมว น ปญฺญายติฯ สกลวิหาเร ภิกฺขูนญฺจ วิฆาสาทานญฺจ ทิเนฺนสุปิ ปริยโนฺต น ปญฺญายเตวฯ ‘‘ภเนฺต, ปูวา ปริกฺขยํ น คจฺฉนฺตี’’ติ ภควโต อาโรเจสุํฯ ‘‘เตน หิ เชตวนทฺวารโกฎฺฐเก ฉเฑฺฑถา’’ติฯ อถ เน ทฺวารโกฎฺฐกสฺส อวิทูเร ปพฺภารฎฺฐาเน ฉฑฺฑยิํสุฯ ยาวชฺชตนาปิ ตํ ฐานํ เนฺตว ปญฺญายติฯ มหาเสฎฺฐิ สห ภริยาย ภควนฺตํ อุปสงฺกมิตฺวา วนฺทิตฺวา เอกมนฺตํ อฎฺฐาสิฯ ภควา อนุโมทนมกาสิฯ อนุโมทนาวสาเน อุโภปิ  โสตาปตฺติผเล ปติฎฺฐาย สตฺถารํ วนฺทิตฺวา ทฺวารโกฎฺฐเก โสปานํ อารุยฺห อตฺตโน ปาสาเทเยว ปติฎฺฐหิํสุฯ</p>


<p>ตโต ปฎฺฐาย เสฎฺฐิ อสีติโกฎิธนํ พุทฺธสาสเนเยว วิกฺกิริฯ ปุนทิวเส สายนฺหสมเย ธมฺมสภายํ สนฺนิสินฺนา ภิกฺขู ‘‘ปสฺสถาวุโส, มหาโมคฺคลฺลานเตฺถรสฺส อานุภาวํ, อนุปหจฺจ นาม สทฺธํ, อนุปหจฺจ โภเค มจฺฉริยเสฎฺฐิํ  มุหุเตฺตเนว ทเมตฺวา นิพฺพิเสวนํ กตฺวา ปูเว คาหาเปตฺวา เชตวนํ อาเนตฺวา สตฺถุ สมฺมุขํ กตฺวา โสตาปตฺติผเล ปติฎฺฐาเปสิ, อโห มหานุภาโว เถโร’’ติ เถรสฺส คุณํ กเถนฺตา นิสีทิํสุฯ สตฺถา ทิพฺพาย โสตธาตุยา กถํ สุตฺวา อาคนฺตฺวา, ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘อิมาย นามา’’ติ วุเตฺต, ‘‘ภิกฺขเว, กุลทมเกน นาม ภิกฺขุนา อนุปหจฺจ สทฺธํ, อนุปหจฺจ โภเค, กุลํ อกิลเมตฺวา อวิเหเฐตฺวา ปุปฺผโต เรณุํ คณฺหเนฺตน ภมเรน วิย อุปสงฺกมิตฺวา พุทฺธคุณํ ชานาเปตพฺพํ, ตาทิโส มม ปุโตฺต โมคฺคลฺลาโน’’ติ เถรํ ปสํสิตฺวา อิมํ คาถมาห –</p>


<ol>
<li>
‘‘ยถาปิ ภมโร ปุปฺผํ, วณฺณคนฺธมเหฐยํ;  
  
ปเลติ รสมาทาย, เอวํ คาเม มุนี จเร’’ติฯ  
</li>
  
<p>ตตฺถ ติ ยา กาจิ มธุกรชาติฯ นฺติ ปุปฺผาราเม จรโนฺต ปุปฺผญฺจ วณฺณญฺจ คนฺธญฺจ อเหฐยโนฺต อวินาเสโนฺต วิจรตีติ อโตฺถฯ ติ เอวํ จริตฺวา ยาวทตฺถํ รสํ ปิวิตฺวา อปรมฺปิ มธุกรณตฺถาย  อาทาย  ปเลติ, โส เอวํ วนคหนํ อโชฺฌคาเหตฺวา เอกสฺมิํ รุกฺขสุสิเร ตํ รชมิสฺสกํ รสํ ฐเปตฺวา อนุปุเพฺพน มธุรรสํ มธุํ กโรติ, น ตสฺส ปุปฺผาราเม วิจริตปจฺจยา ปุปฺผํ วา วณฺณคนฺธํ วาสฺส วิคจฺฉติ, อถ โข สพฺพํ ปากติกเมว โหติฯ ติ เอวํ เสขาเสขเภโท อนาคาริยมุนิ กุลปฎิปาฎิยา คาเม ภิกฺขํ คณฺหโนฺต วิจรตีติ อโตฺถฯ น หิ ตสฺส คาเม จรณปจฺจยา กุลานํ สทฺธาหานิ วา โภคหานิ วา โหนฺติฯ สทฺธาปิ โภคาปิ ปากติกาว โหนฺติฯ เอวํ จริตฺวา จ ปน นิกฺขมิตฺวา เสขมุนิ ตาว พหิคาเม อุทกผาสุกฎฺฐาเน สงฺฆาฎิํ ปญฺญาเปตฺวา นิสิโนฺน อกฺขภญฺชนวณปฎิจฺฉาทนปุตฺตมํสูปมาทิวเสน ปจฺจเวกฺขโนฺต ปิณฺฑปาตํ ปริภุญฺชิตฺวา ตถารูปํ วนสณฺฑํ อนุปวิสิตฺวา อชฺฌตฺติกกมฺมฎฺฐานํ สมฺมสโนฺต จตฺตาโร มเคฺค, จตฺตาริ จ สามญฺญผลานิ หตฺถคตาเนว กโรติฯ อเสขมุนิ ปน ทิฎฺฐธมฺมสุขวิหารมนุยุญฺชติ ฯ อยมสฺส ภมเรน สทฺธิํ มธุกรณสริกฺขตา เวทิตพฺพาฯ อิธ ปน ขีณาสโวว อธิเปฺปโตฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>


<p>สตฺถา อิมํ ธมฺมเทสนํ วตฺวา อุตฺตริปิ เถรสฺส คุณํ ปกาเสตุํ ‘‘น, ภิกฺขเว, อิทาเนว โมคฺคลฺลาเนน มจฺฉริยเสฎฺฐิ ทมิโต, ปุเพฺพปิ นํ ทเมตฺวา กมฺมผลสมฺพนฺธํ ชานาเปสิ เอวา’’ติ วตฺวา อิมมตฺถํ ปกาเสโนฺต อตีตํ อาหริตฺวา –</p>


<p>
‘‘อุโภ ขญฺชา อุโภ กุณี, อุโภ วิสมจกฺขุกา;  
  
อุภินฺนํ ปิฬกา ชาตา, นาหํ ปสฺสามิ อิลฺลิส’’นฺติฯ (ชา. ๑.๑.๗๘) –  
</p>
  
<p>อิมํ  กเถสีติฯ</p>

</p>


<h3>๖. ปาเวยฺยกาชีวกวตฺถุ</h3>
<p>ติ อิมํ ธมฺมเทสนํ สตฺถา สาวตฺถิยํ วิหรโนฺต ปาเวยฺยํ นาม อาชีวกํ อารพฺภ กเถสิฯ</p>


<p>สาวตฺถิยํ  กิเรกา คหปตานี ปุตฺตฎฺฐาเน ฐเปตฺวา ปาเวยฺยํ นาม อาชีวกํ ปฎิชคฺคิฯ ตสฺสานนฺตรฆเรสุ มนุสฺสา สตฺถุ ธมฺมเทสนํ สุตฺวา อาคนฺตฺวา, ‘‘อโห อจฺฉริยา พุทฺธานํ ธมฺมเทสนา’’ติ นานปฺปกาเรหิ พุทฺธคุเณ วเณฺณนฺติฯ สา พุทฺธานํ คุณกถํ สุตฺวา วิหารํ  คนฺตฺวา ธมฺมํ โสตุกามา อาชีวกสฺส เอตมตฺถํ กเถตฺวา, ‘‘คจฺฉิสฺสามิ อหํ พุทฺธสนฺติกํ, อยฺยา’’ติ อาหฯ โส ‘‘มา คจฺฉาหี’’ติ นิวาเรตฺวา ตํ ปุนปฺปุนํ ยาจมานมฺปิ นิวาเรสิ เอวฯ สา ‘‘อยํ มม วิหารํ คนฺตฺวา ธมฺมํ โสตุํ น เทติ, สตฺถารํ นิมเนฺตตฺวา อิเธว ธมฺมํ สุณิสฺสามี’’ติ สายนฺหสมเย ปุตฺตํ ปโกฺกสิตฺวา, ‘‘คจฺฉ, ตาต, สฺวาตนาย สตฺถารํ นิมเนฺตหี’’ติ เปเสสิฯ โส คจฺฉโนฺต ปฐมตรํ อาชีวกสฺส วสนฎฺฐานํ คนฺตฺวา ตํ วนฺทิตฺวา นิสีทิฯ อถ นํ โส ‘‘กหํ คจฺฉสี’’ติ อาหฯ ‘‘มาตุ วจเนน สตฺถารํ นิมเนฺตตุํ คจฺฉามี’’ติ อาหฯ ‘‘มา ตสฺส สนฺติกํ คจฺฉาหี’’ติฯ ‘‘อลํ, อยฺย, มม มาตุ ภายามิ, คจฺฉิสฺสามห’’นฺติฯ ‘‘เอตสฺส กตสกฺการํ อุโภปิ ขาทิสฺสาม, มา คจฺฉาหี’’ติฯ ‘‘อลํ, อยฺย, มาตา เม ตเชฺชสฺสตี’’ติฯ เตน หิ คจฺฉ, คนฺตฺวา ปน นิมเนฺตตฺวา, ‘‘อมฺหากํ เคหํ อสุกฎฺฐาเน  วา อสุกวีถิยํ วา อสุกมเคฺคน วา คนฺตพฺพ’’นฺติ มา อาจิกฺขิฯ ‘‘สนฺติเก ฐิโต วิย อเญฺญน มเคฺคน คจฺฉโนฺต วิย ปลายิตฺวา เอหี’’ติฯ โส อาชีวกสฺส วจนํ สุตฺวา สตฺถุ สนฺติกํ คนฺตฺวา นิมเนฺตตฺวา อาชีวเกน วุตฺตนิยาเมเนว สพฺพํ กตฺวา ตสฺส สนฺติกํ คนฺตฺวา, ‘‘กิํ เต กต’’นฺติ ปุโฎฺฐ, ‘‘สพฺพํ กตํ, อยฺยา’’ติ อาหฯ ‘‘ภทฺทกํ เต กตํ, ตสฺส สกฺการํ อุโภปิ ขาทิสฺสามา’’ติ วตฺวา ปุนทิวเส อาชีวโก ปาโตว ตํ เคหํ อคมาสิฯ ตํ คเหตฺวา ปจฺฉาคเพฺภ นิสีทาเปสุํฯ</p>


<p>ปฎิวิสฺสกมนุสฺสา ตํ เคหํ อลฺลโคมเยน อุปลิมฺปิตฺวา ลาชปญฺจมานิ  ปุปฺผานิ วิกิริตฺวา สตฺถุ นิสีทนตฺถาย มหารหํ อาสนํ ปญฺญาเปสุํฯ พุเทฺธหิ สทฺธิํ อปริจิตมนุสฺสา หิ อาสนปญฺญตฺติํ น ชานนฺติ, พุทฺธานญฺจ มคฺคเทสเกน กิจฺจํ นาม นตฺถิ, โพธิมูเล ทสสหสฺสิโสกธาตุํ กเมฺปตฺวา สโมฺพธิํ ปตฺตทิวเสเยว หิ เนสํ ‘‘อยํ มโคฺค นิรยํ คจฺฉติ, อยํ ติรจฺฉานโยนิํ, อยํ เปตฺติวิสยํ, อยํ มนุสฺสโลกํ, อยํ เทวโลกํ, อยํ อมตมหานิพฺพาน’’นฺติ สเพฺพ มคฺคา อาวิภูตาฯ คามนิคมาทีนํ ปน มเคฺค วตฺตพฺพเมว นตฺถิฯ ตสฺมา สตฺถา ปาโตว ปตฺตจีวรมาทาย มหาอุปาสิกาย เคหทฺวารํ คโตฯ สา เคหา นิกฺขมิตฺวา สตฺถารํ  ปญฺจปติฎฺฐิเตน วนฺทิตฺวา อโนฺตนิเวสนํ ปเวเสตฺวา อาสเน นิสีทาเปตฺวา ทกฺขิโณทกํ ทตฺวา ปณีเตน ขาทนีเยน โภชนีเยน ปริวิสิฯ อุปาสิกา กตภตฺตกิจฺจสฺส สตฺถุโน อนุโมทนํ กาเรตุกามา ปตฺตํ คณฺหิฯ สตฺถา มธุรสฺสเรน อนุโมทนธมฺมกถํ อารภิฯ อุปาสิกา ‘‘สาธุ, สาธู’’ติ สาธุการํ ททมานา ธมฺมํ สุณิฯ อาชีวโกปิ ปจฺฉาคเพฺภ นิสิโนฺนว ตสฺสา สาธุการํ ทตฺวา ธมฺมํ สุณนฺติยา สทฺทํ สุตฺวา สนฺธาเรตุํ นาสกฺขิฯ ‘‘น อิทาเนสา มยฺห’’นฺติ นิกฺขมิตฺวา ‘‘นฎฺฐาสิ กาฬกณฺณิ, เอตสฺส เอวํ สกฺการํ กโรตี’’ติ นานปฺปกาเรน อุปาสิกญฺจ สตฺถารญฺจ อโกฺกสโนฺต ปลายิฯ อุปาสิกา ตสฺส กถาย ลชฺชิตา อญฺญถตฺตํ คตํ จิตฺตํ เทสนานุสาเรน ญาณํ เปเสตุํ นาสกฺขิฯ อถ นํ สตฺถา ‘‘กิํ อุปาสิเก จิตฺตํ เทสนานุคตํ กาตุํ น สโกฺกสี’’ติ? ‘‘ภเนฺต, เอตสฺส เม กถาย จิตฺตํ อญฺญถตฺตํ อุปคต’’นฺติ ฯ สตฺถา ‘‘เอวรูปสฺส วิสภาคชนสฺส กถิตํ กถํ นาม อาวชฺชิตุํ น วฎฺฎติ, เอวรูปํ อสมนฺนาหริตฺวา อตฺตโน กตากตเมว โอโลเกตุํ วฎฺฎตี’’ติ วตฺวา อิมํ คาถมาห –</p>


<ol>
<li>
‘‘น ปเรสํ วิโลมานิ, น ปเรสํ กตากตํ;  
  
อตฺตโนว อเวเกฺขยฺย, กตานิ อกตานิ จา’’ติฯ  
</li>
  
<p>ตตฺถ  ติ ปเรสํ วิโลมานิ ผรุสานิ มมฺมเจฺฉทกวจนานิ น มนสิกาตพฺพานิฯ นฺติ ‘‘อสุโก อุปาสโก อสฺสโทฺธ อปฺปสโนฺน, นาปิสฺส เคเห กฎจฺฉุภิกฺขาทีนิ ทิยฺยนฺติ, น สลากภตฺตาทีนิ, น จีวราทิปจฺจยทานํ เอตสฺส อตฺถิ, ตถา อสุกา อุปาสิกา อสฺสทฺธา อปฺปสนฺนา, นาปิสฺสา เคเห กฎจฺฉุภิกฺขาทีนิ ทิยฺยนฺติ, น สลากภตฺตาทีนิ, น จีวราทิปจฺจยทานํ เอติสฺสา อตฺถิ, ตถา อสุโก ภิกฺขุ อสฺสโทฺธ อปฺปสโนฺน, นาปิ อุปชฺฌายวตฺตํ กโรติ, น อาจริยวตฺตํ, น อาคนฺตุกวตฺตํ, น คมิกวตฺตํ, น เจติยงฺคณวตฺตํ, น อุโปสถาคารวตฺตํ, น โภชนสาลาวตฺตํ, น ชนฺตาฆรวตฺตาทีนิ, นาปิสฺส กิญฺจิ ธุตงฺคํ อตฺถิ, น ภาวนารามตาย อุสฺสาหมตฺตมฺปี’’ติ เอวํ ปเรสํ กตากตํ นาม น โอโลเกตพฺพํฯ ติ ‘‘กถํ ภูตสฺส เม รตฺตินฺทิวา วีติวตฺตนฺตีติ ปพฺพชิเตน อภิณฺหํ ปจฺจเวกฺขิตพฺพ’’นฺติ (อ. นิ. ๑๐.๔๘) อิมํ โอวาทํ อนุสฺสรโนฺต สทฺธาปพฺพชิโต กุลปุโตฺต ‘‘กิํ นุ โข อหํ ‘อนิจฺจํ  ทุกฺขํ อนตฺตา’ติ ติลกฺขณํ อาโรเปตฺวา โยเค กมฺมํ กาตุํ สกฺขิํ , นาสกฺขิ’’นฺติ เอวํ อตฺตโน กตากตานิ โอโลเกยฺยาติฯ
</ol></p>


<p>เทสนาวสาเน สา อุปาสิกา โสตาปตฺติผเล ปติฎฺฐิตา, เทสนา มหาชนสฺส สาตฺถิกา ชาตาติฯ</p>

</p>


<h3>๗. ฉตฺตปาณิอุปาสกวตฺถุ</h3>
<p>นฺติ อิมํ ธมฺมเทสนํ สตฺถา สาวตฺถิยํ วิหรโนฺต ฉตฺตปาณิอุปาสกํ อารพฺภ กเถสิฯ</p>


<p>สาวตฺถิยญฺหิ ฉตฺตปาณิ นาม อุปาสโก ติปิฎกธโร อนาคามีฯ โส ปาโตว อุโปสถิโก หุตฺวา สตฺถุ อุปฎฺฐานํ อคมาสิฯ อนาคามิอริยสาวกานญฺหิ สมาทานวเสน อุโปสถกมฺมํ นาม นตฺถิ, มเคฺคเนว เตสํ พฺรหฺมจริยญฺจ เอกภตฺติกญฺจ อาคตํฯ เตเนวาห – ‘‘ฆฎิกาโร โข, มหาราช, กุมฺภกาโร เอกภตฺติโก พฺรหฺมจารี สีลวา กลฺยาณธโมฺม’’ติ (ม. นิ. ๒.๒๘๘)ฯ เอวํ อนาคามิโน ปกติยาว เอกภตฺติกา จ พฺรหฺมจาริโน จ โหนฺติฯ โสปิ ตเถว อุโปสถิโก หุตฺวา สตฺถารํ อุปสงฺกมิตฺวา วนฺทิตฺวา ธมฺมกถํ สุณโนฺต นิสีทิฯ ตสฺมิํ สมเย ราชา ปเสนทิ โกสโล สตฺถุ อุปฎฺฐานํ อคมาสิฯ ฉตฺตปาณิ อุปาสโก  ตํ อาคจฺฉนฺตํ ทิสฺวา ‘‘อุฎฺฐาตพฺพํ นุ โข, โน’’ติ จิเนฺตตฺวา – ‘‘อหํ อคฺคราชสฺส สนฺติเก นิสิโนฺน, ตสฺส เม ปเทสราชานํ ทิสฺวา อุฎฺฐาตุํ น ยุตฺตํ, ราชา โข ปน เม อนุฎฺฐหนฺตสฺส กุชฺฌิสฺสติ, เอตสฺมิํ กุชฺฌเนฺตปิ เนว อุฎฺฐหิสฺสามิ ฯ ราชานํ ทิสฺวา อุฎฺฐหเนฺตน หิ ราชา ครุกโต โหติ, โน สตฺถา, ตสฺมา เนว อุฎฺฐหิสฺสามี’’ติ น อุฎฺฐหิฯ ปณฺฑิตปุริสา นาม ครุตรานํ สนฺติเก นิสีทิตฺวา อนุฎฺฐหนฺตํ ทิสฺวา น กุชฺฌนฺติฯ ราชา ปน ตํ อนุฎฺฐหนฺตํ ทิสฺวา กุปิตมานโส สตฺถารํ วนฺทิตฺวา เอกมนฺตํ นิสีทิฯ สตฺถา กุปิตภาวํ ญตฺวา, ‘‘มหาราช, อยํ ฉตฺตปาณิ อุปาสโก ปณฺฑิโต ทิฎฺฐธโมฺม ติปิฎกธโร อตฺถานตฺถกุสโล’’ติ อุปาสกสฺส คุณํ กเถสิฯ รโญฺญ ตสฺส คุณกถํ สุณนฺตเสฺสว จิตฺตํ มุทุกํ ชาตํฯ</p>


<p>อเถกทิวสํ  ราชา อุปริปาสาเท ฐิโต ฉตฺตปาณิํ อุปาสกํ กตภตฺตกิจฺจํ ฉตฺตมาทาย อุปาหนมารุยฺห ราชงฺคเณน คจฺฉนฺตํ ทิสฺวา ปโกฺกสาเปสิฯ โส ฉตฺตุปาหนํ อปเนตฺวา ราชานมุปสงฺกมิตฺวา วนฺทิตฺวา เอกมนฺตํ อฎฺฐาสิฯ อถ นํ ราชา อาห – ‘‘โภ อุปาสก, กิเนฺต ฉตฺตุปาหนํ อปนีต’’นฺติฯ ‘‘‘ราชา ปโกฺกสตี’ติ สุตฺวา อปเนตฺวา อาคโตมฺหี’’ติฯ ‘‘อชฺช อมฺหากํ ราชภาโว ตุเมฺหหิ ญาโต ภวิสฺสตี’’ติฯ ‘‘สทาปิ มยํ, เทว, ตุมฺหากํ ราชภาวํ ชานามา’’ติฯ ‘‘ยทิ เอวํ กสฺมา ปุริมทิวเส สตฺถุ สนฺติเก นิสิโนฺน มํ ทิสฺวา น อุฎฺฐหี’’ติ? ‘‘มหาราช, อหํ อคฺคราชสฺส สนฺติเก นิสิโนฺน, ปเทสราชานํ ทิสฺวา อุฎฺฐหโนฺต สตฺถริ อคารวํ ปเวเทยฺยํ, ตสฺมา น อุฎฺฐหิ’’นฺติฯ ‘‘โหตุ, โภ, ติฎฺฐเตตํ’’ฯ ‘‘ตุเมฺห กิร ทิฎฺฐธมฺมิกสมฺปรายิกานํ  อตฺถานตฺถานํ กุสลา ติปิฎกธรา อมฺหากํ อเนฺตปุเร ธมฺมํ วาเจถา’’ติฯ ‘‘น สโกฺกมิ, เทวา’’ติฯ ‘‘กิํ การณา’’ติ? ‘‘ราชเคหํ นาม มหาสาวชฺชํ, ทุยุตฺตสุยุตฺตกานิ ครุกาเนตฺถ, เทวา’’ติฯ ‘‘มา เอวํ วเทถ, ‘ปุริมทิวเส มํ ทิสฺวา น อุฎฺฐิโตมฺหี’ติ มา กุกฺกุจฺจํ กโรถา’’ติฯ ‘‘เทว, คิหีนํ วิจรณฎฺฐานํ นาม มหาสาวชฺชํ, เอกํ ปพฺพชิตํ ปโกฺกสาเปตฺวา ธมฺมํ วาจาเปถา’’ติฯ ราชา ‘‘สาธุ, โภ, คจฺฉถ ตุเมฺห’’ติ ตํ อุโยฺยเชตฺวา สตฺถุ สนฺติกํ คนฺตฺวา สตฺถารํ ยาจิ, ‘‘ภเนฺต, มลฺลิกา จ เทวี วาสภขตฺติยา จ ธมฺมํ ปริยาปุณิสฺสามาติ วทนฺติ, ปญฺจหิ ภิกฺขุสเตหิ สทฺธิํ นิพทฺธํ มม เคหํ คนฺตฺวา ตาสํ ธมฺมํ อุทฺทิสถา’’ติฯ ‘‘พุทฺธานํ นิพทฺธํ เอกฎฺฐานคมนํ นาม นตฺถิ, มหาราชา’’ติฯ ‘‘เตน หิ, ภเนฺต, อญฺญํ เอกํ ภิกฺขุํ เทถา’’ติฯ สตฺถา อานนฺทเตฺถรสฺส ภารมกาสิฯ เถโร นิพทฺธํ คนฺตฺวา ตาสํ อุเทฺทสํ อุทฺทิสติฯ ตาสุ มลฺลิกา สกฺกจฺจํ คเหตฺวา สชฺฌายิตฺวา อุเทฺทสํ ปฎิจฺฉาเปสิฯ วาสภขตฺติยา ปน เนว สกฺกจฺจํ คณฺหาติ, น สชฺฌายติ, น อุเทฺทสํ ปฎิจฺฉาเปตุํ สโกฺกติฯ</p>


<p>อเถกทิวสํ  สตฺถา เถรํ ปุจฺฉิ – ‘‘กิมานนฺท, อุปาสิกา ธมฺมํ ปริยาปุณนฺตี’’ติ? ‘‘อาม, ภเนฺต’’ติฯ ‘‘กา สกฺกจฺจํ คณฺหาตี’’ติ? ‘‘มลฺลิกา, ภเนฺต, สกฺกจฺจํ คณฺหาติ, สกฺกจฺจํ สชฺฌายติ, สกฺกจฺจํ อุเทฺทสํ ปฎิจฺฉาเปตุํ สโกฺกติฯ ตุมฺหากํ ปน ญาติธีตา เนว สกฺกจฺจํ คณฺหาติ, น สชฺฌายติ, น อุเทฺทสํ ปฎิจฺฉาเปตุํ สโกฺกตี’’ติฯ สตฺถา เถรสฺส วจนํ สุตฺวา, ‘‘อานนฺท, มยา กถิตธโมฺม นาม สกฺกจฺจมสุณนฺตสฺส อคฺคณฺหนฺตสฺส อสชฺฌายนฺตสฺส  อเทเสนฺตสฺส วณฺณสมฺปนฺนํ อคนฺธกปุปฺผํ วิย อผโล โหติ, สกฺกจฺจํ ปน  สวนาทีนิ กโรนฺตสฺส มหปฺผโล โหติ มหานิสํโส’’ติ วตฺวา อิมา เทฺว คาถา อภาสิ –</p>


<ol>
<li>
‘‘ยถาปิ รุจิรํ ปุปฺผํ, วณฺณวนฺตํ อคนฺธกํ;  
  
เอวํ สุภาสิตา วาจา, อผลา โหติ อกุพฺพโตฯ  
</li>
  
<li>
‘‘ยถาปิ รุจิรํ ปุปฺผํ, วณฺณวนฺตํ สคนฺธกํ;  
  
เอวํ สุภาสิตา วาจา, สผลา โหติ กุพฺพโต’’ติฯ  
</li>
  
<p>ตตฺถ นฺติ โสภนํฯ นฺติ วณฺณสณฺฐานสมฺปนฺนํ, นฺติ คนฺธวิรหิตํ ปาลิภทฺทกคิริกณฺณิกชยสุมนาทิเภทํฯ ติ สุภาสิตา วาจา นาม เตปิฎกํ พุทฺธวจนํฯ ตํ วณฺณสณฺฐานสมฺปนฺนํ อคนฺธกปุปฺผสทิสํฯ ยถา ปน อคนฺธกปุปฺผํ โย นํ ธาเรติ, ตสฺส สรีเร คนฺธํ น ผรติ, เอวํ เอตมฺปิ โย นํ สกฺกจฺจํ สวนาทีหิ น สมาจรติ, ตสฺส สกฺกจฺจํ อสมาจรนฺตสฺส ยํ ตตฺถ กตฺตพฺพํ, ตํ อกุพฺพโต สุตคนฺธญฺจ วาจาคนฺธญฺจ ปฎิปตฺติคนฺธญฺจ น อาวหติ อผลา โหติฯ เตน วุตฺตํ – ‘‘เอวํ  สุภาสิตา วาจา, อผลา โหติ อกุพฺพโต’’ติฯ นฺติ จมฺปกนีลุปฺปลาทิเภทํฯ นฺติ ยถา ตํ ปุปฺผํ ธาเรนฺตสฺส สรีเร คโนฺธ ผรติ, เอวํ เตปิฎกพุทฺธวจนสงฺขาตา สุภาสิตา วาจาปิฯ ติ โย สกฺกจฺจํ สวนาทีหิ ตตฺถ กตฺตพฺพํ กโรติ, สา อสฺส ปุคฺคลสฺส สผลา โหติ, สุตคนฺธวาจาคนฺธปฎิปตฺติคนฺธานํ อาวหนโต มหปฺผลา โหติ, มหานิสํสาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปตฺตาฯ เทสนา มหาชนสฺส สาตฺถิกา ชาตาติฯ</p>

</p>


<h3>๘. วิสาขาวตฺถุ</h3>
<p>  ติ อิมํ ธมฺมเทสนํ สตฺถา สาวตฺถิยํ อุปนิสฺสาย ปุพฺพาราเม วิหรโนฺต วิสาขํ อุปาสิกํ อารพฺภ กเถสิฯ</p>


<p>สา  กิร องฺครเฎฺฐ ภทฺทิยนคเร เมณฺฑกเสฎฺฐิปุตฺตสฺส ธนญฺจยเสฎฺฐิโน อคฺคมเหสิยา สุมนเทวิยา กุจฺฉิสฺมิํ นิพฺพตฺติฯ ตสฺสา สตฺตวสฺสิกกาเล สตฺถา เสลพฺราหฺมณาทีนํ โพธเนยฺยพนฺธวานํ อุปนิสฺสยสมฺปทํ ทิสฺวา มหาภิกฺขุสงฺฆปริวาโร จาริกํ จรมาโน ตํ นครํ ปาปุณิฯ</p>


<p>ตสฺมิญฺจ สมเย เมณฺฑโก, คหปติ, ตสฺมิํ นคเร ปญฺจนฺนํ มหาปุญฺญานํ เชฎฺฐโก  หุตฺวา เสฎฺฐิฎฺฐานํ กโรติฯ  นาม เมณฺฑโก เสฎฺฐิ, จนฺทปทุมา นาม ตเสฺสว เชฎฺฐกภริยา, ตเสฺสว เชฎฺฐกปุโตฺต ธนญฺจโย นาม, ตสฺส ภริยา สุมนเทวี นาม, เมณฺฑกเสฎฺฐิโน ทาโส ปุโณฺณ นามาติฯ น เกวลญฺจ เมณฺฑกเสฎฺฐิเยว, พิมฺพิสารรโญฺญ ปน วิชิเต  นาม อเหสุํ – โชติโก, ชฎิโล, เมณฺฑโก, ปุณฺณโก, กากวลิโยติฯ เตสุ อยํ เมณฺฑกเสฎฺฐิ ทสพลสฺส อตฺตโน นครํ สมฺปตฺตภาวํ ญตฺวา ปุตฺตสฺส ธนญฺจยเสฎฺฐิโน ธีตรํ วิสาขํ ทาริกํ ปโกฺกสาเปตฺวา อาห – ‘‘อมฺม, ตุยฺหมฺปิ มงฺคลํ, อมฺหากมฺปิ มงฺคลํ, ตว ปริวาเรหิ ปญฺจหิ ทาริกาสเตหิ สทฺธิํ ปญฺจ รถสตานิ อารุยฺห ปญฺจหิ ทาสิสเตหิ ปริวุตา ทสพลสฺส ปจฺจุคฺคมนํ กโรหี’’ติฯ สา ‘‘สาธู’’ติ ปฎิสฺสุณิตฺวา ตถา อกาสิฯ การณาการเณสุ ปน กุสลตฺตา ยาวติกา ยานสฺส ภูมิ, ยาเนน คนฺตฺวา ยานา ปโจฺจโรหิตฺวา ปตฺติกาว สตฺถารํ อุปสงฺกมิตฺวา วนฺทิตฺวา เอกมนฺตํ อฎฺฐาสิฯ อถสฺสา จริยาวเสน สตฺถา ธมฺมํ เทเสสิฯ สา เทสนาวสาเน ปญฺจหิ ทาริกาสเตหิ สทฺธิํ โสตาปตฺติผเล ปติฎฺฐหิฯ เมณฺฑกเสฎฺฐิปิ โข สตฺถารมุปสงฺกมิตฺวา ธมฺมกถํ สุตฺวา โสตาปตฺติผเล ปติฎฺฐาย สฺวาตนาย นิมเนฺตตฺวา ปุนทิวเส อตฺตโน นิเวสเน ปณีเตน ขาทนีเยน โภชนีเยน พุทฺธปฺปมุขํ ภิกฺขุสงฺฆํ ปริวิสิตฺวา เอเตเนว อุปาเยน อฑฺฒมาสํ มหาทานมทาสิฯ สตฺถา ภทฺทิยนคเร ยถาภิรนฺตํ วิหริตฺวา ปกฺกามิฯ</p>


<p>เตน โข ปน สมเยน พิมฺพิสาโร จ ปเสนทิ โกสโล จ อญฺญมญฺญํ ภคินิปติกา โหนฺติฯ อเถกทิวสํ โกสลราชา  จิเนฺตสิ – ‘‘พิมฺพิสารสฺส วิชิเต ปญฺจ อมิตโภคา มหาปุญฺญา วสนฺติ, มยฺหํ วิชิเต เอโกปิ ตาทิโส นตฺถิ, ยํนูนาหํ พิมฺพิสารสฺส สนฺติกํ คนฺตฺวา  เอกํ มหาปุญฺญํ ยาเจยฺย’’นฺติฯ โส ตตฺถ คนฺตฺวา รญฺญา กตปฎิสนฺถาโร ‘‘กิํ การณา อาคโตสี’’ติ  ปุโฎฺฐ ‘‘‘ตุมฺหากํ วิชิเต ปญฺจ อมิตโภคา มหาปุญฺญา วสนฺติ, ตโต เอกํ คเหตฺวา คมิสฺสามี’ติ อาคโตมฺหิ, เตสุ เม เอกํ เทถา’’ติ อาหฯ ‘‘มหากุลานิ อเมฺหหิ จาเลตุํ น สกฺกา’’ติ อาหฯ ‘‘อหํ อลทฺธา น คมิสฺสามี’’ติ อาหฯ ราชา อมเจฺจหิ สทฺธิํ มเนฺตตฺวา ‘‘โชติกาทีนํ มหากุลานํ จาลนํ นาม มหาปถวิยา จาลนสทิสํ, เมณฺฑกมหาเสฎฺฐิสฺส ปุโตฺต ธนญฺจยเสฎฺฐิ นาม อตฺถิ, เตน สทฺธิํ มเนฺตตฺวา ปฎิวจนํ เต ทสฺสามี’’ติ วตฺวา ตํ ปโกฺกสาเปตฺวา, ตาต, โกสลราชา ‘‘‘เอกํ ธนเสฎฺฐิํ คเหตฺวา คมิสฺสามี’ติ วทติ, ตฺวํ เตน สทฺธิํ คจฺฉาหี’’ติฯ ‘‘ตุเมฺหสุ ปหิณเนฺตสุ คมิสฺสามิ, เทวา’’ติฯ ‘‘เตน หิ ปริวจฺฉํ กตฺวา คจฺฉ, ตาตา’’ติฯ โส อตฺตโน กตฺตพฺพยุตฺตกมกาสิฯ ราชาปิสฺส มหนฺตํ สกฺการํ กตฺวา, ‘‘อิมํ อาทาย คจฺฉถา’’ติ ปเสนทิราชานํ อุโยฺยเชสิฯ โส ตํ อาทาย สพฺพตฺถ เอกรตฺติวาเสน คจฺฉโนฺต เอกํ ผาสุกฎฺฐานํ ปตฺวา นิวาสํ คณฺหิ, อถ นํ ธนญฺจยเสฎฺฐิ ปุจฺฉิ – ‘‘อิทํ กสฺส วิชิต’’นฺติ? ‘‘มยฺหํ, เสฎฺฐี’’ติฯ ‘‘กีว ทูโร อิโต สาวตฺถี’’ติ ? ‘‘สตฺตโยชนมตฺถเก’’ติฯ ‘‘อโนฺตนครํ สมฺพาธํ, อมฺหากํ ปริชโน มหโนฺต, สเจ โรเจถ, อิเธว วเสยฺยาม, เทวา’’ติฯ ราชา ‘‘สาธู’’ติ สมฺปฎิจฺฉิตฺวา ตสฺมิํ ฐาเน นครํ มาเปตฺวา ตสฺส ทตฺวา อคมาสิฯ ตสฺมิํ ปเทเส สยํ วสนฎฺฐานสฺส คหิตตฺตา นครสฺส สาเกตเนฺตฺวว นามํ อโหสิฯ</p>


<p>สาวตฺถิยมฺปิ โข มิคารเสฎฺฐิโน ปุโตฺต ปุณฺณวฑฺฒนกุมาโร นาม วยปฺปโตฺต อโหสิฯ อถ นํ มาตาปิตโร วทิํสุ – ‘‘ตาต, ตว รุจฺจนฎฺฐาเน เอกํ ทาริกํ อุปธาเรหี’’ติฯ ‘‘‘มยฺหํ เอวรูปาย ภริยาย กิจฺจํ นตฺถี’ติ, ปุตฺต, มา เอวํ กริ, กุลํ นาม อปุตฺตกํ น ติฎฺฐตี’’ติฯ โส ปุนปฺปุนํ วุจฺจมาโน ‘‘เตน หิ ปญฺจกลฺยาณสมนฺนาคตํ ทาริกํ ลภมาโน ตุมฺหากํ วจนํ กริสฺสามี’’ติ อาหฯ ‘‘กานิ ปเนตานิ  นาม, ตาตา’’ติฯ เกสกลฺยาณํ, มํสกลฺยาณํ, อฎฺฐิกลฺยาณํ, ฉวิกลฺยาณํ, วยกลฺยาณนฺติฯ มหาปุญฺญาย หิ อิตฺถิยา เกสา โมรกลาปสทิสา หุตฺวา มุญฺจิตฺวา วิสฺสฎฺฐา นิวาสนนฺตํ ปหริตฺวา นิวตฺติตฺวา อุทฺธคฺคา ติฎฺฐนฺติ, อิทํ  นาม, ทนฺตาวรณํ พิมฺพผลสทิสํ วณฺณสมฺปนฺนํ สมํ สุผุสิตํ โหติ , อิทํ  นาม, ทนฺตา สุกฺกา สมา อวิรฬา อุสฺสาเปตฺวา ฐปิตวชิรปนฺติ วิย สมจฺฉินฺนสงฺขปนฺติ วิย จ โสภนฺติ, อิทํ  นาม, กาฬิยา จุณฺณกาทีหิ อวิลิโตฺต เอว  ฉวิวโณฺณ สินิโทฺธ นีลุปฺปลทามสทิโส โหติ, โอทาตาย จ กณิการปุปฺผทามสทิโส โหติ, อิทํ  นาม, ทสกฺขตฺตุํ วิชาตาปิ โข ปน สกิํ วิชาตา วิย อวิคตโยพฺพนาเยว โหติ, อิทํ  นาม โหติฯ อถสฺส  มาตาปิตโร อฎฺฐุตฺตรสตพฺราหฺมเณ นิมเนฺตตฺวา โภเชตฺวา ‘‘ปญฺจกลฺยาณสมนฺนาคตา อิตฺถิโย นาม โหนฺตี’’ติ ปุจฺฉิํสุฯ ‘‘อาม, โหนฺตี’’ติฯ ‘‘เตน หิ เอวรูปํ ทาริกํ ปริเยสิตุํ อฎฺฐ ชนา คจฺฉนฺตู’’ติ พหุํ ธนํ ทตฺวา ‘‘อาคตกาเล โว กตฺตพฺพํ ชานิสฺสาม, คจฺฉถ, เอวรูปํ ทาริกํ ปริเยสถ, ทิฎฺฐกาเล จ อิมํ ปิลนฺธนํ ทเทยฺยาถา’’ติ สตสหสฺสคฺฆนิกํ สุวณฺณมาลํ ทตฺวา อุโยฺยเชสุํฯ</p>


<p>เต มหนฺตมหนฺตานิ นครานิ คนฺตฺวา ปริเยสมานา ปญฺจกลฺยาณสมนฺนาคตํ ทาริกํ อทิสฺวา นิวตฺติตฺวา อาคจฺฉนฺตา วิวฎนกฺขตฺตทิวเส สาเกตํ อนุปฺปตฺตา – ‘‘อชฺช อมฺหากํ กมฺมํ นิปฺผชฺชิสฺสตี’’ติ จินฺตยิํสุฯ ตสฺมิํ ปน นคเร อนุสํวจฺฉรํ วิวฎนกฺขตฺตํ นาม โหติฯ ตทา พหิ อนิกฺขมนกุลานิปิ ปริวาเรน สทฺธิํ เคหา นิกฺขมิตฺวา อปฺปฎิจฺฉเนฺนน สรีเรน ปทสาว นทีตีรํ คจฺฉนฺติฯ ตสฺมิํ ทิวเส ขตฺติยมหาสาลาทีนํ ปุตฺตาปิ ‘‘อตฺตโน สมานชาติกํ มนาปํ กุลทาริกํ ทิสฺวา มาลาคุเฬน ปริกฺขิปิสฺสามา’’ติ ตํ ตํ มคฺคํ นิสฺสาย ติฎฺฐนฺติฯ เตปิ โข พฺราหฺมณา นทีตีเร เอกํ สาลํ ปวิสิตฺวา อฎฺฐํสุฯ ‘‘ตสฺมิํ ขเณ วิสาขา ปนฺนรสโสฬสวสฺสุเทฺทสิกา หุตฺวา สพฺพาภรณปฎิมณฺฑิตา ปญฺจหิ กุมาริกาสเตหิ ปริวุตา นทิํ คนฺตฺวา นฺหายิสฺสามี’’ติ ตํ ปเทสํ ปตฺตา, อถ โข เมโฆ  อุฎฺฐหิตฺวา ปาวสฺสิฯ ปญฺจสตา กุมาริกาโย เวเคน คนฺตฺวา สาลํ ปวิสิํสุฯ พฺราหฺมณา โอโลเกนฺตา ตาสุ เอกมฺปิ ปญฺจกลฺยาณสมนฺนาคตํ น ปสฺสิํสุฯ อถ วิสาขา ปกติคมเนเนว สาลํ ปาวิสิ, วตฺถาภรณานิ เตมิํสุฯ พฺราหฺมณา ตสฺสา จตฺตาริ กลฺยาณานิ ทิสฺวา ทเนฺต ปสฺสิตุกามา ‘‘อลสชาติกา อมฺหากํ ธีตา, เอติสฺสา สามิโก กญฺชิกมตฺตมฺปิ น ลภิสฺสติ มเญฺญ’’ติ อญฺญมญฺญํ กถยิํสุฯ อถ เน วิสาขา อาห – ‘‘กํ วเทถ ตุเมฺห’’ติ? ‘‘ตํ กเถม, อมฺมา’’ติฯ มธุโร หิ ตสฺสา สโทฺท กํสตาฬสโร วิย นิจฺฉรติฯ อถ เน  ปุน มธุรสเทฺทน ‘‘กิํ การณา ภณถา’’ติ ปุจฺฉิฯ ‘‘ตว ปริวาริตฺถิโย วตฺถาลงฺกาเร อเตเมตฺวา เวเคน สาลํ ปวิฎฺฐา, ตุยฺหํ เอตฺตกํ ฐานํ เวเคน อาคมนมตฺตมฺปิ นตฺถิ, วตฺถาภรณานิ เตเมตฺวา อาคตาสิฯ ตสฺมา กเถม, อมฺมา’’ติฯ</p>


<p>‘‘ตาตา, เอวํ มา วเทถ, อหํ เอตาหิ พลวตรา, การณํ ปน สลฺลเกฺขตฺวา ชเวน นาคตามฺหี’’ติฯ ‘‘กิํ, อมฺมา’’ติ? ‘‘ตาตา, จตฺตาโร ชนา ชวมานา น โสภนฺติ, อปรมฺปิ การณํ อตฺถี’’ติฯ ‘‘กตเม จตฺตาโร ชนา ชวมานา น โสภนฺติ, อมฺมา’’ติ? ตาตา,  ตาว สพฺพาภรณปฎิมณฺฑิโต กจฺฉํ พนฺธิตฺวา ราชงฺคเณ ชวมาโน น โสภติ, ‘‘กิํ อยํ ราชา คหปติโก วิย ธาวตี’’ติ อญฺญทตฺถุ ครหํ ลภติ, สณิกํ คจฺฉโนฺตว  โสภติฯ รโญฺญ ปิ อลงฺกโต ชวมาโน น โสภติ, วารณลีฬาย คจฺฉโนฺตว โสภติฯ  ชวมาโน น โสภติ, ‘‘กิํ อยํ สมโณ คิหี วิย ธาวตี’’ติ เกวลํ ครหเมว  ลภติ, สมิตคมเนน ปน โสภติฯ  ชวมานา น โสภติ, ‘‘กิํ เอสา อิตฺถี ปุริโส วิย ธาวตี’’ติ ครหิตพฺพาว โหติ, ‘‘อิเม จตฺตาโร ชนา ชวมานา น โสภนฺติ, ตาตา’’ติฯ ‘‘กตมํ ปน อปรํ การณํ, อมฺมา’’ติ? ‘‘ตาตา, มาตาปิตโร นาม ธีตรํ องฺคปจฺจงฺคานิ สณฺฐาเปตฺวา โปเสนฺติฯ มยญฺหิ วิกฺกิเณยฺยภณฺฑํ นาม, อเมฺห ปรกุลเปสนตฺถาย โปเสนฺติฯ สเจ ชวมานานํ นิวตฺถทุสฺสกเณฺณ วา อกฺกมิตฺวา ภูมิยํ วา ปกฺขลิตฺวา ปติตกาเล หโตฺถ วา ปาโท วา ภิเชฺชยฺย, กุลเสฺสว ภาโร ภเวยฺย, ปสาธนภณฺฑํ ปน เม เตเมตฺวา สุสฺสิสฺสติฯ อิมํ การณํ สลฺลเกฺขตฺวา น ธาวิตามฺหิ, ตาตา’’ติฯ</p>


<p>พฺราหฺมณา ตสฺสา กถนกาเล ทนฺตสมฺปตฺติํ ทิสฺวา ‘‘เอวรูปา โน ทนฺตสมฺปตฺติ ทิฎฺฐปุพฺพา’’ติ ตสฺสา สาธุการํ ทตฺวา, ‘‘อมฺม, ตุยฺหเมเวสา อนุจฺฉวิกา’’ติ วตฺวา ตํ สุวณฺณมาลํ ปิลนฺธยิํสุฯ อถ เน ปุจฺฉิ – ‘‘กตรนครโต อาคตาตฺถ, ตาตา’’ติ? ‘‘สาวตฺถิโต, อมฺมา’’ติฯ ‘‘เสฎฺฐิกุลํ กตรํ นามา’’ติ? ‘‘มิคารเสฎฺฐิ นาม, อมฺมา’’ติฯ ‘‘อยฺยปุโตฺต โก  นามา’’ติ? ‘‘ปุณฺณวฑฺฒนกุมาโร นาม, อมฺมา’’ติฯ สา ‘‘สมานชาติกํ โน กุล’’นฺติ อธิวาเสตฺวา ปิตุ สาสนํ ปหิณิ ‘‘อมฺหากํ รถํ เปเสตู’’ติ ฯ กิญฺจาปิ หิ สา อาคมนกาเล ปทสา อาคตา, สุวณฺณมาลาย ปน ปิลนฺธนกาลโต ปฎฺฐาย ตถา คนฺตุํ น ลภติ, อิสฺสรทาริกา รถาทีหิ คจฺฉนฺติ, อิตรา ปกติยานกํ วา อภิรุหนฺติ, ฉตฺตํ วา ตาลปณฺณํ วา อุปริ กโรนฺติ, ตสฺมิมฺปิ อสติ นิวตฺถสาฎกสฺส ทสนฺตํ อุกฺขิปิตฺวา อํเส ขิปนฺตา คจฺฉนฺติ เอวฯ ตสฺสา ปน ปิตา ปญฺจ รถสตานิ เปเสสิฯ สา สปริวารา รถํ อารุยฺห คตาฯ พฺราหฺมณาปิ เอกโตว อคมํสุฯ อถ เน เสฎฺฐิ ปุจฺฉิ – ‘‘กุโต อาคตาตฺถา’’ติ? ‘‘สาวตฺถิโต มหาเสฎฺฐี’’ติฯ ‘‘เสฎฺฐิ กตโร นามา’’ติ? ‘‘มิคารเสฎฺฐิ นามา’’ติฯ ‘‘ปุโตฺต โก นามา’’ติ? ‘‘ปุณฺณวฑฺฒนกุมาโร นาม มหาเสฎฺฐี’’ติฯ ‘‘ธนํ กิตฺตก’’นฺติ? ‘‘จตฺตาลีสโกฎิโย มหาเสฎฺฐี’’ติฯ ‘‘ธนํ ตาว อมฺหากํ ธนํ อุปาทาย กากณิกมตฺตํ, ทาริกาย ปน อารกฺขมตฺตาย ลทฺธกาลโต ปฎฺฐาย กิํ อเญฺญน การเณนา’’ติ อธิวาเสสิฯ โส เตสํ สกฺการํ กตฺวา เอกาหทฺวีหํ วสาเปตฺวา อุโยฺยเชสิฯ</p>


<p>เต สาวตฺถิํ คนฺตฺวา มิคารเสฎฺฐิสฺส ‘‘ลทฺธา โน ทาริกา’’ติ อาโรจยิํสุฯ ‘‘กสฺส ธีตา’’ติ? ‘‘ธนญฺจยเสฎฺฐิโน’’ติฯ โส ‘‘มหากุลสฺส เม ทาริกา ลทฺธา, ขิปฺปเมว นํ อาเนตุํ  วฎฺฎตี’’ติ ตตฺถ คมนตฺถํ รโญฺญ อาโรเจสิฯ ราชา ‘‘‘มหากุลํ เอตํ มยา พิมฺพิสารสฺส สนฺติกา อาเนตฺวา สาเกเต นิเวสิตํ, ตสฺส  สมฺมานํ กาตุํ วฎฺฎตี’ติ อหมฺปิ อาคมิสฺสามี’’ติ อาห, โส ‘‘สาธุ, เทวา’’ติ วตฺวา ธนญฺจยเสฎฺฐิโน สาสนํ เปเสสิ – ‘‘มยิ อาคจฺฉเนฺต ราชาปิ อาคมิสฺสติ, มหนฺตํ ราชพลํ เอตฺตกสฺส ชนสฺส กตฺตพฺพยุตฺตกํ กาตุํ สกฺขิสฺสสิ, น สกฺขิสฺสสี’’ติ? อิตโรปิ ‘‘สเจปิ ทส ราชาโน อาคจฺฉนฺติ, อาคจฺฉนฺตู’’ติ ปฎิสาสนํ เปเสสิฯ มิคารเสฎฺฐิ ตาว มหเนฺต นคเร เคหโคปกมตฺตํ ฐเปตฺวา เสสชนํ อาทาย คนฺตฺวา อฑฺฒโยชนมเตฺต ฐาเน ฐตฺวา ‘‘อาคตามฺหา’’ติ สาสนํ ปหิณิฯ ธนญฺจยเสฎฺฐิ พหุปณฺณาการํ เปเสตฺวา ธีตรา สทฺธิํ มเนฺตสิ, ‘‘อมฺม, สสุโร กิร เต โกสลรญฺญา สทฺธิํ อาคโต, ตสฺส กตรํ เคหํ ปฎิชคฺคิตพฺพํ, รโญฺญ กตรํ , อุปราชาทีนํ กตรานี’’ติ? ปณฺฑิตา เสฎฺฐิธีตา วชิรคฺคติขิณญาณา กปฺปสตสหสฺสํ ปตฺถิตปตฺถนา อภินีหารสมฺปนฺนา ‘‘สสุรสฺส เม อสุกเคหํ ปฎิชคฺคถ, รโญฺญ อสุกเคหํ, อุปราชาทีนํ อสุกานี’’ติ สํวิทหิตฺวา ทาสกมฺมกเร ปโกฺกสาเปตฺวา ‘‘เอตฺตกา รโญฺญ กตฺตพฺพกิจฺจํ กโรถ, เอตฺตกา อุปราชาทีนํ, หตฺถิอสฺสาทโยปิ ตุเมฺหเยว ปฎิชคฺคถ, อสฺสพนฺธาทโยปิ อาคนฺตฺวา มงฺคลฉณํ อนุภวิสฺสนฺตี’’ติ สํวิทหิฯ ‘‘กิํ การณา’’? ‘‘‘มยํ วิสาขาย มงฺคลฎฺฐานํ คนฺตฺวา น กิญฺจิ ลภิมฺห, อสฺสรกฺขณาทีนิ กโรนฺตา สุขํ น วิจริมฺหา’ติ เกจิ วตฺตุํ มา ลภิํสู’’ติฯ</p>


<p>ตํ ทิวสเมว วิสาขาย ปิตา ปญฺจสเต สุวณฺณกาเร ปโกฺกสาเปตฺวา ‘‘ธีตุ เม  นาม  กโรถา’’ติ รตฺตสุวณฺณสฺส นิกฺขสหสฺสํ, ตทนุรูปานิ จ รชตมณิมุตฺตาปวาฬวชิราทีนิ ทาเปสิฯ ราชา กติปาหํ วสิตฺวาว ธนญฺจยเสฎฺฐิสฺส สาสนํ ปหิณิ ‘‘น สกฺกา เสฎฺฐินา อมฺหากํ จิรํ โปสนํ นาม กาตุํ, ทานิ ทาริกาย คมนกาลํ ชานาตู’’ติฯ โสปิ รโญฺญ สาสนํ เปเสสิ – ‘‘อิทานิ วสฺสกาโล อาคโต, น สกฺกา จตุมาสํ วิจริตุํ, ตุมฺหากํ พลกายสฺส ยํ ยํ ลทฺธุํ วฎฺฎติ, สพฺพํ ตํ มม ภาโร, มยา เปสิตกาเล เทโว คมิสฺสตี’’ติฯ ตโต ปฎฺฐาย สาเกตนครํ นิจฺจนกฺขตฺตํ วิย อโหสิฯ ราชานํ อาทิํ กตฺวา สเพฺพสํ มาลาคนฺธวตฺถาทีนิ ปฎิยตฺตาเนว โหนฺติฯ ตโต เต ชนา จินฺตยิํสุ – ‘‘เสฎฺฐิ อมฺหากเมว สกฺการํ กโรตี’’ติ, เอวํ ตโย มาสา อติกฺกนฺตา, ปสาธนํ ปน ตาว น นิฎฺฐาติฯ กมฺมนฺตาธิฎฺฐายกา อาคนฺตฺวา เสฎฺฐิโน อาโรเจสุํ – ‘‘อญฺญํ อสนฺตํ นาม นตฺถิ, พลกายสฺส ปน ภตฺตปจนทารูนิ นปฺปโหนฺตี’’ติฯ ‘‘คจฺฉถ, ตาตา, อิมสฺมิํ นคเร ปริชิณฺณา หตฺถิสาลาทโย เจว ปริชิณฺณกานิ จ เคหานิ คเหตฺวา ปจถา’’ติฯ เอวํ ปจนฺตานมฺปิ อฑฺฒมาโส อติกฺกโนฺตฯ ตโต ปุนปิ ‘‘ทารูนิ นตฺถี’’ติ อาโรจยิํสุ ฯ ‘‘อิมสฺมิํ กาเล น สกฺกา ทารูนิ ลทฺธุํ, ทุสฺสโกฎฺฐาคารานิ วิวริตฺวา ถูลสาฎเกหิ วฎฺฎิโย กตฺวา เตลจาฎีสุ  เตเมตฺวา ภตฺตํ ปจถา’’ติฯ เต อฑฺฒมาสํ ตถา อกํสุฯ เอวํ จตฺตาโร มาสา อติกฺกนฺตา, ปสาธนมฺปิ นิฎฺฐิตํฯ</p>


<p>ตสฺมิํ ปสาธเน จตโสฺส วชิรนาฬิโย อุปโยคํ อคมํสุ, มุตฺตานํ เอกาทส นาฬิโย, ปวาฬสฺส พาวีสติ นาฬิโย, มณีนํ เตตฺติํส  นาฬิโยฯ อิติ เอเตหิ จ อเญฺญหิ จ รตเนหิ นิฎฺฐานํ อคมาสิฯ อสุตฺตมยํ ปสาธนํ รชเตน สุตฺตกิจฺจํ กริํสุฯ ตํ สีเส ปฎิมุกฺกํ ปาทปิฎฺฐิํ คจฺฉติฯ ตสฺมิํ ตสฺมิํ ฐาเน มุทฺทิกา โยเชตฺวา กตา สุวณฺณมยา คณฺฐิกา โหนฺติ, รชตมยา ปาสกา, มตฺถกมเชฺฌ เอกา มุทฺทิกา, ทฺวีสุ กณฺณปิฎฺฐีสุ เทฺว, คลวาฎเก เอกา, ทฺวีสุ ชตฺตูสุ เทฺว, ทฺวีสุ กปฺปเรสุ เทฺว, ทฺวีสุ กฎิปเสฺสสุ เทฺวติฯ ตสฺมิํ โข ปน ปสาธเน เอกํ โมรํ กริํสุ, ตสฺส ทกฺขิณปเกฺข รตฺตสุวณฺณมยานิ ปญฺจ ปตฺตสตานิ อเหสุํ, วามปเกฺข ปญฺจ ปตฺตสตานิ, ตุณฺฑํ ปวาฬมยํ, อกฺขีนิ มณิมยานิ, ตถา คีวา จ ปิญฺฉานิ จ, ปตฺตนาฬิโย รชตมยา, ตถา ชงฺฆาโยฯ โส วิสาขาย มตฺถกมเชฺฌ ปพฺพตกูเฎ ฐตฺวา นจฺจนมยูโร วิย ขายติฯ ปตฺตนาฬิสหสฺสสฺส สโทฺท ทิพฺพสงฺคีตํ วิย ปญฺจงฺคิกตูริยโฆโส วิย จ ปวตฺตติฯ สนฺติกํ อุปคตาเยว ตสฺสา อโมรภาวํ ชานนฺติฯ ปสาธนํ  นวโกฎิอคฺฆนกํ อโหสิ, สตสหสฺสํ หตฺถกมฺมมูลํ ทียิตฺถฯ</p>


<p>‘‘กิสฺส ปน นิสฺสเนฺทน ตาเยตํ ปสาธนํ ลทฺธ’’นฺติ? สา กิร กสฺสปสมฺมาสมฺพุทฺธกาเล วีสติยา ภิกฺขุสหสฺสานํ จีวรสาฎกํ ทตฺวา สุตฺตมฺปิ สูจิโยปิ รชนมฺปิ อตฺตโน สนฺตกเมว อทาสิฯ ตสฺส จีวรทานสฺส นิสฺสเนฺทน อิมํ มหาลตาปสาธนํ ลภิฯ อิตฺถีนญฺหิ จีวรทานํ มหาลตาปสาธนภเณฺฑน มตฺถกํ ปโปฺปติ, ปุริสานํ อิทฺธิมยปตฺตจีวเรนาติฯ เอวํ มหาเสฎฺฐิ จตูหิ มาเสหิ ธีตุ ปริวจฺฉํ กตฺวา ตสฺสา เทยฺยธมฺมํ ททมาโน กหาปณปูรานิ ปญฺจ สกฎสตานิ อทาสิ, สุวณฺณภาชนปูรานิ ปญฺจ, รชตภาชนปูรานิ ปญฺจ, ตมฺพภาชนปูรานิ ปญฺจ, ปตฺตุณฺณวตฺถโกเสยฺยวตฺถปูรานิ ปญฺจ, สปฺปิปูรานิ ปญฺจ, เตลปูรานิ ปญฺจ, สาลิตณฺฑุลปูรานิ ปญฺจ, นงฺคลผาลาทิอุปกรณปูรานิ ปญฺจสกฎสตานิ อทาสิฯ เอวํ กิรสฺส อโหสิ – ‘‘มม ธีตุ คตฎฺฐาเน ‘อสุเกน นาม เม อโตฺถ’ติ มา ปรสฺส เคหทฺวารํ ปหิณี’’ติฯ ตสฺมา สพฺพูปกรณานิ ทาเปสิฯ เอเกกสฺมิํ รเถ สพฺพาลงฺการปฎิมณฺฑิตา ติโสฺส ติโสฺส วณฺณทาสิโย ฐเปตฺวา ปญฺจ รถสตานิ อทาสิฯ ‘‘เอตํ นฺหาเปนฺติโย โภเชนฺติโย อลงฺกโรนฺติโย วิจรถา’’ติ ทิยฑฺฒสหสฺสปริจาริกาโย  อทาสิฯ อถสฺส เอตทโหสิ – ‘‘มม ธีตุ คาโว ทสฺสามี’’ติฯ โส ปุริเส  อาณาเปสิ – ‘‘คจฺฉถ  ภเณ จูฬวชสฺส ทฺวารํ วิวริตฺวา ตีสุ คาวุเตสุ ติโสฺส เภริโย คเหตฺวา ติฎฺฐถ, ปุถุลโต อุสภมเตฺต ฐาเน อุโภสุ ปเสฺสสุ ติฎฺฐถฯ คาวีนํ ตโต ปรํ คนฺตุํ มา อทตฺถฯ เอวํ ฐิตกาเล เภริสญฺญํ กเรยฺยาถา’’ติฯ เต ตถา อกํสุฯ เต คาวีนํ วชโต นิกฺขมิตฺวา คาวุตํ คตกาเล เภริสญฺญํ อกํสุ, ปุน อฑฺฒโยชนํ คตกาเล อกํสุฯ ปุนปิ ติคาวุตํ คตกาเล เภริสญฺญํ อกํสุ, ปุถุลโต คมนญฺจ นิวาเรสุํฯ เอวํ ทีฆโต ติคาวุเต, ปุถุลโต อุสภมเตฺต ฐาเน คาวิโย อญฺญมญฺญํ นิฆํสนฺติโย อฎฺฐํสุฯ</p>


<p>มหาเสฎฺฐิ ‘‘มม ธีตุ เอตฺตกา คาโว อลํ, ทฺวารํ ปิทหถา’’ติ วชทฺวารํ ปิทหาเปสิฯ ทฺวารสฺมิํ ปิทหิเต วิสาขาย ปุญฺญพเลน พลวคาโว จ เธนุโย จ อุปฺปติตฺวา อุปฺปติตฺวา นิกฺขมิํสุฯ มนุสฺสานํ วาเรนฺตานํ วาเรนฺตานเมว สฎฺฐิสหสฺสา พลวคาโว จ สฎฺฐิสหสฺสา เธนุโย จ นิกฺขนฺตา, ตตฺตกา พลววจฺฉา ตาสํ เธนูนํ อุสภา อุปฺปติตฺวา อนุพนฺธา อเหสุํฯ ‘‘กิสฺส ปน นิสฺสเนฺทน เอวํ คาโว คตา’’ติ? นิวาเรนฺตานํ นิวาเรนฺตานํ ทินฺนทานสฺสฯ สา กิร กสฺสปสมฺมาสมฺพุทฺธกาเล กิกิสฺส รโญฺญ สตฺตนฺนํ ธีตานํ กนิฎฺฐา สงฺฆทาสี นาม หุตฺวา วีสติยา ภิกฺขุสหสฺสานํ ปญฺจโครสทานํ  ททมานา เถรานญฺจ ทหรานญฺจ สามเณรานญฺจ ปตฺตํ ปิทหิตฺวา, ‘‘อลํ, อล’’นฺติ นิวาเรนฺตานมฺปิ ‘‘อิทํ มธุรํ, อิทํ มนาป’’นฺติ อทาสิฯ เอวํ ตสฺส นิสฺสเนฺทน วาริยมานาปิ คาโว นิกฺขมิํสุฯ เสฎฺฐินา เอตฺตกสฺส ธนสฺส ทินฺนกาเล เสฎฺฐิภริยา อาห – ‘‘ตุเมฺหหิ มยฺหํ ธีตุ สพฺพํ สํวิทหิตํ, เวยฺยาวจฺจกรา ปน ทาสทาสิโย น สํวิทหิตา, กิํ การณา’’ติ? ‘‘มม ธีตริ สสิเนหนิสฺสิเนหานํ ชานนตฺถํฯ อหญฺหิ ตาย สทฺธิํ อาคจฺฉมานเก คีวาย คเหตฺวา น ปหิณามิ, ยานํ อารุยฺห คมนกาเลเยว เอตาย สทฺธิํ คนฺตุกามา คจฺฉนฺตุ, มา อคนฺตุกามาติ วกฺขามี’’ติ อาหฯ</p>


<p>อถ ‘‘เสฺว มม ธีตา คมิสฺสตี’’ติ คเพฺภ นิสิโนฺน ธีตรํ สมีเป นิสีทาเปตฺวา, ‘‘อมฺม, ปติกุเล วสนฺติยา นาม อิมญฺจ อิมญฺจ อาจารํ รกฺขิตุํ  วฎฺฎตี’’ติ โอวาทมทาสิฯ อยมฺปิ มิคารเสฎฺฐิ อนนฺตรคเพฺภ นิสิโนฺน ธนญฺจยเสฎฺฐิโน โอวาทํ อโสฺสสิฯ โสปิ เสฎฺฐิ ธีตรํ เอวํ โอวทิ –</p>

 อททนฺตสฺสาปิ ทาตพฺพํ, สุขํ นิสีทิตพฺพํ, สุขํ ภุญฺชิตพฺพํ, สุขํ นิปชฺชิตพฺพํ, อคฺคิ ปริจริตโพฺพ, อโนฺตเทวตา นมสฺสิตพฺพา’’ติฯ</p>


<p>อิมํ  ทสวิธํ โอวาทํ ทตฺวา ปุนทิวเส สพฺพา เสนิโย สนฺนิปาเตตฺวา ราชเสนาย มเชฺฌ อฎฺฐ กุฎุมฺพิเก ปาฎิโภเค คเหตฺวา, ‘‘สเจ เม คตฎฺฐาเน ธีตุ โทโส อุปฺปชฺชติ, ตุเมฺหหิ โสเธตโพฺพ’’ติ วตฺวา นวโกฎิอคฺฆนเกน มหาลตาปสาธเนน ธีตรํ ปสาเธตฺวา นฺหานจุณฺณมูลกํ จตุปณฺณาสโกฎิธนํ ทตฺวา ยานํ อาโรเปตฺวา สาเกตสฺส สามนฺตา อตฺตโน สนฺตเกสุ อนุราธปุรมเตฺตสุ จุทฺทสสุ ภตฺตคาเมสุ เภริํ จราเปสิ – ‘‘มม ธีตรา สทฺธิํ คนฺตุกามา คจฺฉนฺตู’’ติฯ เต สทฺทํ สุตฺวาว – ‘‘อมฺหากํ อยฺยาย คมนกาเล กิํ อมฺหากํ อิธา’’ติ จุทฺทส คามกา กิญฺจิ อเสเสตฺวา นิกฺขมิํสุ? ธนญฺจยเสฎฺฐิปิ รโญฺญ จ มิคารเสฎฺฐิโน จ สกฺการํ กตฺวา โถกํ อนุคนฺตฺวา เตหิ สทฺธิํ ธีตรํ อุโยฺยเชสิฯ</p>


<p>มิคารเสฎฺฐิปิ สพฺพปจฺฉโต ยานเก นิสีทิตฺวา คจฺฉโนฺต พลกายํ ทิสฺวา, ‘‘เก นาเมเต’’ติ ปุจฺฉิฯ ‘‘สุณิสาย โว เวยฺยาวจฺจกรา ทาสิทาสา’’ติฯ ‘‘เอตฺตเก โก โปเสสฺส’’ติ? ‘‘โปเถตฺวา เต ปลาเปถ, อปลายเนฺต อิโต ทณฺฑํ กโรถา’’ติฯ วิสาขา ปน ‘‘อเปถ, มา วาเรถ, พลเมว พลสฺส ภตฺตํ ทสฺสตี’’ติ อาหฯ เสฎฺฐิ เอวํ  วุเตฺตปิ, ‘‘อมฺม, นตฺถิ อมฺหากํ เอเตหิ อโตฺถ, โก เอเต โปเสสฺสตี’’ติ เลฑฺฑุทณฺฑาทีหิ โปเถตฺวา ปลาเปตฺวา เสสเก ‘‘อลํ อมฺหากํ เอตฺตเกหี’’ติ คเหตฺวา ปายาสิฯ อถ วิสาขา สาวตฺถินครทฺวารํ สมฺปตฺตกาเล จิเนฺตสิ – ‘‘ปฎิจฺฉนฺนยานสฺมิํ นุ โข นิสีทิตฺวา ปวิสิสฺสามิ, อุทาหุ รเถ ฐตฺวา’’ติฯ อถสฺสา เอตทโหสิ – ‘‘ปฎิจฺฉนฺนยาเนน เม ปวิสนฺติยา มหาลตาปสาธนสฺส วิเสโส น ปญฺญายิสฺสตี’’ติฯ สา  สกลนครสฺส อตฺตานํ ทเสฺสนฺตี รเถ ฐตฺวา นครํ ปาวิสิฯ สาวตฺถิวาสิโน วิสาขาย สมฺปตฺติํ ทิสฺวา, ‘‘เอสา กิร วิสาขา นาม, เอวรูปา อยํ สมฺปตฺติ เอติสฺสาว อนุจฺฉวิกา’’ติ อาหํสุฯ อิติ สา มหาสมฺปตฺติยา เสฎฺฐิโน เคหํ ปาวิสิฯ คตทิวเส จสฺสา สกลนครวาสิโน ‘‘อมฺหากํ ธนญฺจยเสฎฺฐิ อตฺตโน นครํ สมฺปตฺตานํ มหาสกฺการํ อกาสี’’ติ ยถาสตฺติ ยถาพลํ ปณฺณาการํ ปหิณิํสุฯ วิสาขา ปหิตปหิตํ ปณฺณาการํ ตสฺมิํเยว นคเร อญฺญมเญฺญสุ กุเลสุ สพฺพตฺถกเมว ทาเปสิฯ อิติ สา ‘‘อิทํ มยฺหํ มาตุ เทถ, อิทํ มยฺหํ ปิตุ เทถ, อิทํ มยฺหํ ภาตุ เทถ, อิทํ มยฺหํ ภคินิยา เทถา’’ติ เตสํ เตสํ วยานุรูปํ ปิยวจนํ วตฺวา ปณฺณาการํ เปเสนฺตี สกลนครวาสิโน ญาตเก วิย อกาสิฯ อถสฺสา รตฺติภาคสมนนฺตเร อาชญฺญวฬวาย คพฺภวุฎฺฐานํ อโหสิฯ สา ทาสีหิ ทณฺฑทีปิกา คาหาเปตฺวา ตตฺถ คนฺตฺวา วฬวํ อุโณฺหทเกน นฺหาเปตฺวา เตเลน  มกฺขาเปตฺวา อตฺตโน วสนฎฺฐานเมว อคมาสิฯ</p>


<p>มิคารเสฎฺฐิปิ ปุตฺตสฺส อาวาหมงฺคลํ กโรโนฺต ธุรวิหาเร วสนฺตมฺปิ ตถาคตํ อมนสิกริตฺวา  ทีฆรตฺตํ นคฺคสมณเกสุ ปติฎฺฐิเตน เปเมน โจทิยมาโน ‘‘มยฺหํ อยฺยานมฺปิ สกฺการํ กริสฺสามี’’ติ เอกทิวสํ อเนกสเตสุ นวภาชเนสุ นิรุทกปายาสํ ปจาเปตฺวา ปญฺจสเต อเจลเก นิมนฺตาเปตฺวา อโนฺตเคหํ ปเวเสตฺวา, ‘‘อาคจฺฉตุ เม สุณิสา, อรหเนฺต วนฺทตู’’ติ วิสาขาย สาสนํ ปหิณิฯ สา ‘‘อรหโนฺต’’ติ วจนํ สุตฺวา โสตาปนฺนา อริยสาวิกา หฎฺฐตุฎฺฐา หุตฺวา เตสํ โภชนฎฺฐานํ อาคนฺตฺวา เต โอโลเกตฺวา, ‘‘เอวรูปา หิโรตฺตปฺปวิรหิตา อรหนฺตา นาม น โหนฺติ, กสฺมา มํ สสุโร ปโกฺกสาเปสี’’ติ, ‘‘ธี, ธี’’ติ เสฎฺฐิํ ครหิตฺวา อตฺตโน วสนฎฺฐานเมว คตาฯ อเจลกา ตํ ทิสฺวา สเพฺพ เอกปฺปหาเรเนว เสฎฺฐิํ ครหิํสุ – ‘‘กิํ ตฺวํ, คหปติ, อญฺญํ นาลตฺถ, สมณสฺส โคตมสฺส สาวิกํ มหากาฬกณฺณิํ อิธ ปเวเสสิ, เวเคน นํ อิมสฺมา เคหา นิกฺกฑฺฒาเปหี’’ติฯ โส ‘‘น สกฺกา มยา อิเมสํ วจนมเตฺตเนว นิกฺกฑฺฒาเปตุํ, มหากุลสฺส สา ธีตา’’ติ จิเนฺตตฺวา, ‘‘อยฺยา, ทหรา นาม ชานิตฺวา วา อชานิตฺวา วา กเรยฺยุํ, ตุเมฺห ตุณฺหี โหถา’’ติ เต อุโยฺยเชตฺวา  สยํ มหารเห อาสเน นิสีทิตฺวา สุวณฺณปาติยํ นิรุทกํ มธุปายาสํ ปริภุญฺชิฯ</p>


<p>ตสฺมิํ สมเย เอโก ปิณฺฑปาติกเตฺถโร ปิณฺฑาย  จรโนฺต ตํ นิเวสนํ ปาวิสิฯ วิสาขา สสุรํ พีชยมานา ฐิตา ตํ ทิสฺวา ‘‘สสุรสฺส อาจิกฺขิตุํ อยุตฺต’’นฺติ ยถา โส เถรํ ปสฺสติ, เอวํ อปคนฺตฺวา อฎฺฐาสิฯ โส ปน พาโล เถรํ ทิสฺวาปิ อปสฺสโนฺต วิย หุตฺวา อโธมุโข ภุญฺชเตวฯ วิสาขา ‘‘เถรํ ทิสฺวาปิ เม สสุโร สญฺญํ น กโรตี’’ติ ญตฺวา, ‘‘อติจฺฉถ, ภเนฺต, มยฺหํ สสุโร ปุราณํ ขาทตี’’ติ อาหฯ โส นิคเณฺฐหิ กถิตกาเล อธิวาเสตฺวาปิ ‘‘ปุราณํ ขาทตี’’ติ วุตฺตกฺขเณเยว หตฺถํ อปเนตฺวา, ‘‘อิมํ ปายาสํ อิโต นีหรถ, เอตํ อิมสฺมา เคหา นิกฺกฑฺฒถ, อยํ มํ เอวรูเป มงฺคลกาเล อสุจิขาทกํ นาม กโรตี’’ติ อาหฯ ตสฺมิํ โข ปน นิเวสเน สเพฺพปิ ทาสกมฺมกรา วิสาขาย สนฺตกาว, โก นํ หเตฺถ วา ปาเท วา คณฺหิสฺสติ, มุเขน กเถตุํ สมโตฺถปิ นตฺถิฯ วิสาขา สสุรสฺส กถํ สุตฺวา อาห – ‘‘ตาต, น เอตฺตเกเนว มยํ นิกฺขมาม, นาหํ ตุเมฺหหิ อุทกติตฺถโต กุมฺภทาสี วิย อานีตา, ธรมานกมาตาปิตูนํ ธีตโร นาม น เอตฺตเกเนว นิกฺขมนฺติ, เอเตเนว เม การเณน ปิตา อิธาคมนกาเล อฎฺฐ กุฎุมฺพิเก ปโกฺกสาเปตฺวา ‘สเจ เม ธีตุ โทโส อุปฺปชฺชติ, โสเธยฺยาถา’ติ วตฺวา มํ เตสํ หเตฺถ ฐเปสิ, เต ปโกฺกสาเปตฺวา มยฺหํ โทสาโทสํ โสธาเปถา’’ติฯ</p>


<p>เสฎฺฐิ ‘‘กลฺยาณํ เอสา กเถตี’’ติ อฎฺฐ กุฎุมฺพิเก ปโกฺกสาเปตฺวา, ‘‘อยํ ทาริกา มงฺคลกาเล นิสีทิตฺวา สุวณฺณปาติยํ นิรุทกปายาสํ ปริภุญฺชนฺตํ มํ ‘อสุจิขาทโก’ติ วทตี’’ติ   อาห, ‘‘อิมิสฺสา โทสํ อาโรเปตฺวา อิมํ เคหโต นิกฺกฑฺฒถา’’ติฯ ‘‘เอวํ กิร, อมฺมา’’ติฯ นาหํ เอวํ วทามิ, เอกสฺมิํ ปน ปิณฺฑปาติกเตฺถเร ฆรทฺวาเร ฐิเต สสุโร เม อโปฺปทกํ มธุปายาสํ ปริภุญฺชโนฺต ตํ น มนสิกโรติ, อหํ ‘‘มยฺหํ สสุโร อิมสฺมิํ อตฺตภาเว ปุญฺญํ น กโรติ, ปุราณปุญฺญเมว ขาทตี’’ติ จิเนฺตตฺวา, ‘‘อติจฺฉถ, ภเนฺต, มยฺหํ สสุโร ปุราณํ ขาทตี’’ติ อวจํ, ‘‘เอตฺถ เม โก โทโส’’ติ? ‘‘อยฺย, อิธ โทโส นตฺถิ, อมฺหากํ ธีตา ยุตฺตํ กเถติ, ตฺวํ กสฺมา กุชฺฌสี’’ติ? ‘‘อยฺยา, เอส ตาว โทโส  มา โหตุ, อยํ ปน เอกทิวสํ มชฺฌิมยาเม ทาสีปริวุตา ปจฺฉาเคหํ อคมาสี’’ติฯ ‘‘เอวํ กิร, อมฺมา’’ติฯ ‘‘ตาตา, นาหํ อเญฺญน การเณน คตา, อิมสฺมิํ ปน เคเห อาชาเนยฺยวฬวาย วิชาตาย สญฺญมฺปิ อกตฺวา นิสีทิตุํ นาม อยุตฺต’’นฺติ ทณฺฑทีปิกา คาหาเปตฺวา อุโณฺหทกาทีนิปิ คาหาเปตฺวา ทาสีหิ สทฺธิํ คนฺตฺวา วฬวาย วิชาตปริหารํ การาเปสิํ, ‘‘เอตฺถ เม โก โทโส’’ติ? ‘‘อยฺย, อิธ โทโส นตฺถิ, อมฺหากํ ธีตา ตว เคเห ทาสีหิปิ อกตฺตพฺพยุตฺตกํ กมฺมํ กโรติ, ตฺวํ กิํ เอตฺถ โทสํ ปสฺสสี’’ติ?</p>


<p>อยฺยา, อิธาปิ ตาว โทโส มา โหตุ, อิมิสฺสา ปน ปิตา อิธาคมนกาเล อิมํ โอวทโนฺต คุเยฺห ปฎิจฺฉเนฺน ทส โอวาเท อทาสิ, เตสํ อตฺถํ น ชานามิ, เตสํ เม อตฺถํ กเถตุฯ อิมิสฺสา ปน  ปิตา ติ อาห, ‘‘สกฺกา นุ โข อเมฺหหิ อุภโต ปฎิวิสฺสกเคหานํ อคฺคิํ อทตฺวา วสิตุ’’นฺติ? ‘‘เอวํ กิร, อมฺมา’’ติฯ ‘‘ตาตา, มยฺหํ ปิตา น เอตํ สนฺธาย กเถสิฯ อิทํ ปน สนฺธาย กเถสิ – ‘อมฺม, ตว สสฺสุสสุรสามิกานํ อคุณํ ทิสฺวา พหิ ตสฺมิํ ตสฺมิํ เคเห ฐตฺวา มา กเถสิฯ เอวรูโป หิ อคฺคิสทิโส อคฺคิ นาม นตฺถี’’’ติฯ</p>


<p>อยฺยา, เอตํ ตาว เอวํ โหตุ, อิมิสฺสา ปน ปิตา ติ อาห, ‘‘กิํ สกฺกา อเมฺหหิ อโนฺต อคฺคิมฺหิ นิพฺพุเต พาหิรโต อคฺคิํ อนาหริตุ’’นฺติ? ‘‘เอวํ กิร, อมฺมา’’ติฯ ตาตา, มยฺหํ ปิตา น เอตํ สนฺธาย กเถสิ, อิทํ ปน สนฺธาย กเถสิ – สเจ ปฎิวิสฺสกเคเหสุ อิตฺถิโย วา ปุริสา วา สสฺสุสสุรสามิกานํ อคุณํ กเถนฺติ, เตหิ กถิตํ อาหริตฺวา ‘‘อสุโก นาม ตุมฺหากํ เอวญฺจ เอวญฺจ อคุณํ กเถตี’’ติ ปุน มา กเถยฺยาสิฯ ‘‘เอเตน หิ อคฺคินา สทิโส อคฺคิ นาม นตฺถี’’ติฯ เอวํ อิมสฺมิมฺปิ การเณ สา นิโทฺทสาว อโหสิฯ ยถา จ เอตฺถ, เอวํ เสเสสุปิฯ</p>


<p>เตสุ ปน อยมธิปฺปาโย – ยมฺปิ หิ ตสฺสา ปิตรา นฺติ  วุตฺตํฯ ตํ ‘‘ยาจิตกํ อุปกรณํ คเหตฺวา เย ปฎิเทนฺติ, เตสเญฺญว ทาตพฺพ’’นฺติ สนฺธาย วุตฺตํฯ</p>


<p>นฺติ อิทมฺปิ เย ยาจิตกํ คเหตฺวา น ปฎิเทนฺติ, เตสํ น ทาตพฺพนฺติ สนฺธาย วุตฺตํฯ</p>


<p>  นฺติ อิทํ ปน ทลิเทฺทสุ ญาติมิเตฺตสุ  สมฺปเตฺตสุ เต ปฎิทาตุํ สโกฺกนฺตุ วา มา วา, เตสํ ทาตุเมว วฎฺฎตีติ สนฺธาย วุตฺตํฯ</p>


<p>นฺติ อิทมฺปิ สสฺสุสสุรสามิเก ทิสฺวา วุฎฺฐาตพฺพฎฺฐาเน นิสีทิตุํ น วฎฺฎตีติ สนฺธาย วุตฺตํฯ</p>


<p>นฺติ อิทํ ปน สสฺสุสสุรสามิเกหิ ปุเรตรํ อภุญฺชิตฺวา เต ปริวิสิตฺวา สเพฺพหิ ลทฺธาลทฺธํ ญตฺวา ปจฺฉา สยํ ภุญฺชิตุํ วฎฺฎตีติ สนฺธาย วุตฺตํฯ</p>


<p>นฺติ อิทมฺปิ สสฺสุสสุรสามิเกหิ ปุเรตรํ สยนํ อารุยฺห น นิปชฺชิตพฺพํ, เตสํ กตฺตพฺพยุตฺตกํ วตฺตปฎิวตฺตํ กตฺวา ปจฺฉา สยํ นิปชฺชิตุํ ยุตฺตนฺติ สนฺธาย วุตฺตํฯ</p>


<p>ติ อิทํ ปน สสฺสุมฺปิ สสุรมฺปิ สามิกมฺปิ อคฺคิกฺขนฺธํ วิย อุรคราชานํ วิย จ กตฺวา ปสฺสิตุํ วฎฺฎตีติ สนฺธาย วุตฺตํฯ</p>


<p>ติ อิทมฺปิ สสฺสุญฺจ สสุรญฺจ สามิกญฺจ เทวตา วิย กตฺวา ทฎฺฐุํ วฎฺฎตีติ สนฺธาย วุตฺตํฯ เอวํ เสฎฺฐิ อิเมสํ ทสโอวาทานํ อตฺถํ สุตฺวา ปฎิวจนํ อปสฺสโนฺต อโธมุโข นิสีทิฯ</p>


<p>อถ นํ กุฎุมฺพิกา ‘‘กิํ เสฎฺฐิ อโญฺญปิ อมฺหากํ ธีตุ โทโส อตฺถี’’ติ ปุจฺฉิํสุฯ ‘‘นตฺถิ, อยฺยา’’ติฯ ‘‘อถ กสฺมา นํ นิโทฺทสํ อการเณน เคหา นิกฺกฑฺฒาเปสี’’ติ เอวํ วุเตฺต วิสาขา อาห – ‘‘ตาตา, กิญฺจาปิ มยฺหํ สสุรสฺส วจเนน ปฐมเมว คมนํ น ยุตฺตํ, ปิตา ปน เม อาคมนกาเล มม โทสโสธนตฺถาย มํ ตุมฺหากํ หเตฺถ ฐเปสิ, ตุเมฺหหิ จ เม นิโทฺทสภาโว  ญาโต, อิทานิ จ มยฺหํ คนฺตุํ ยุตฺต’’นฺติ ทาสิทาเส ‘‘ยานาทีหิ สชฺชาเปถา’’ติ อาณาเปสิฯ อถ นํ เสฎฺฐิ กุฎุมฺพิเก คเหตฺวา ‘‘อมฺม, มยา  อชานิตฺวาว กถิตํ, ขมาหิ เม’’ติ อาหฯ ‘‘ตาต, ตุมฺหากํ ขมิตพฺพํ ตาว ขมามิ, อหํ ปน พุทฺธสาสเน อเวจฺจปฺปสนฺนสฺส กุลสฺส ธีตา, น มยํ วินา ภิกฺขุสเงฺฆน วตฺตาม, สเจ มม รุจิยา ภิกฺขุสงฺฆํ ปฎิชคฺคิตุํ ลภามิ, วสิสฺสามี’’ติฯ ‘‘อมฺม, ตฺวํ ยถารุจิยา ตว สมเณ ปฎิชคฺคา’’ติ อาหฯ</p>


<p>วิสาขา  ทสพลํ นิมนฺตาเปตฺวา ปุนทิวเส นิเวสนํ ปเวเสสิฯ นคฺคสมณาปิ สตฺถุ มิคารเสฎฺฐิโน เคหํ คมนภาวํ สุตฺวา คนฺตฺวา เคหํ ปริวาเรตฺวา นิสีทิํสุฯ วิสาขา ทกฺขิโณทกํ ทตฺวา ‘‘สโพฺพ สกฺกาโร ปฎิยาทิโต, สสุโร เม อาคนฺตฺวา ทสพลํ ปริวิสตู’’ติ สาสนํ เปเสสิฯ อถ นํ คนฺตุกามํ อาชีวกา ‘‘มา โข ตฺวํ, คหปติ, สมณสฺส โคตมสฺส สนฺติกํ คจฺฉา’’ติ นิวาเรสุํฯ โส ‘‘สุณฺหา เม สยเมว ปริวิสตู’’ติ สาสนํ ปหิณิฯ สา พุทฺธปฺปมุขํ ภิกฺขุสงฺฆํ ปริวิสิตฺวา นิฎฺฐิเต ภตฺตกิเจฺจ ปุน สาสนํ เปเสสิ – ‘‘สสุโร เม อาคนฺตฺวา ธมฺมกถํ สุณาตู’’ติฯ อถ นํ ‘‘อิทานิ อคมนํ นาม อติวิย อยุตฺต’’นฺติ ธมฺมํ โสตุกามตาย คจฺฉนฺตํ ปุน เต อาหํสุ – ‘‘เตน หิ สมณสฺส โคตมสฺส ธมฺมํ สุณโนฺต พหิสาณิยา นิสีทิตฺวา สุณาหี’’ติฯ ปุเรตรเมวสฺส คนฺตฺวา สาณิํ ปริกฺขิปิํสุฯ โส คนฺตฺวา พหิสาณิยํ นิสีทิฯ สตฺถา ‘‘ตฺวํ พหิสาณิยํ วา นิสีท, ปรกุเฎฺฎ วา ปรเสเล วา ปรจกฺกวาเฬ วา ปน นิสีท, อหํ พุโทฺธ นาม สโกฺกมิ ตํ มม สทฺทํ สาเวตุ’’นฺติ  มหาชมฺพุํ ขเนฺธ คเหตฺวา จาเลโนฺต วิย อมตวสฺสํ วเสฺสโนฺต วิย จ ธมฺมํ เทเสตุํ อนุปุพฺพิํ กถํ อารภิฯ</p>


<p>สมฺมาสมฺพุเทฺธ จ ปน ธมฺมํ เทเสเนฺต ปุรโต ฐิตาปิ ปจฺฉโต ฐิตาปิ จกฺกวาฬสตํ จกฺกวาฬสหสฺสํ อติกฺกมิตฺวา ฐิตาปิ อกนิฎฺฐภวเน ฐิตาปิ ‘‘สตฺถา มมเญฺญว โอโลเกติ, มยฺหเมว ธมฺมํ เทเสตี’’ติ วทนฺติฯ สตฺถา หิ ตํ ตํ โอโลเกโนฺต วิย เตน เตน สทฺธิํ สลฺลปโนฺต วิย จ อโหสิฯ จนฺทสมา กิร พุทฺธาฯ ยถา จโนฺท คคนมเชฺฌ ฐิโต ‘‘มยฺหํ อุปริ จโนฺท, มยฺหํ อุปริ จโนฺท’’ติ สพฺพสตฺตานํ ขายติ, เอวเมว ยตฺถ กตฺถจิ ฐิตานํ อภิมุเข ฐิตา วิย ขายนฺติฯ อิทํ กิร เตสํ อลงฺกตสีสํ ฉินฺทิตฺวา อญฺชิตอกฺขีนิ อุปฺปาเฎตฺวา หทยมํสํ อุปฺปาเฎตฺวา ปรสฺส ทาสตฺถาย ชาลิสทิเส ปุเตฺต กณฺหาชินาสทิสา ธีตโร มทฺทิสทิสา ปชาปติโย ปริจฺจชิตฺวา ทินฺนทานสฺส ผลํฯ มิคารเสฎฺฐิปิ โข ตถาคเต ธมฺมเทสนํ วินิวเตฺตเนฺต พหิสาณิยํ นิสิโนฺนว สหสฺส นยปฎิมณฺฑิเต  โสตาปตฺติผเล ปติฎฺฐาย อจลาย สทฺธาย สมนฺนาคโต ตีสุ รตเนสุ นิกฺกโงฺข หุตฺวา สาณิกณฺณํ อุกฺขิปิตฺวา อาคนฺตฺวา สุณฺหาย ถนํ มุเขน คเหตฺวา, ‘‘ตฺวํ เม อชฺชโต ปฎฺฐาย มาตา’’ติ  ตํ มาตุฎฺฐาเน ฐเปสิฯ ตโต ปฎฺฐาย  นาม ชาตาฯ ปจฺฉาภาเค  ปุตฺตํ ลภิตฺวาปิ มิคาโรติสฺส นามมกาสิฯ</p>


<p>มหาเสฎฺฐิ สุณฺหาย ถนํ วิสฺสเชฺชตฺวา คนฺตฺวา ภควโต ทฺวีสุ ปาเทสุ สิรสา นิปติตฺวา ปาเท ปาณีหิ จ ปริสมฺพาหโนฺต มุเขน จ ปริจุมฺพโนฺต ‘‘มิคาโร อหํ, ภเนฺต, มิคาโร อหํ, ภเนฺต’’ติ ติกฺขตฺตุํ นามํ สาเวตฺวา, ‘‘อหํ, ภเนฺต, เอตฺตกํ กาลํ ยตฺถ นาม ทฺวินฺนํ มหปฺผลนฺติ น ชานามิ, อิทานิ จ เม สุณิสํ นิสฺสาย ญาตํ, สพฺพา อปายทุกฺขา มุโตฺตมฺหิ, สุณิสา เม อิมํ เคหํ อาคจฺฉนฺตี มม อตฺถาย หิตาย สุขาย อาคตา’’ติ วตฺวา อิมํ คาถมาห –</p>


<p>
‘‘โสหํ อชฺช ปชานามิ, ยตฺถ ทินฺนํ มหปฺผลํ;  
  
อตฺถาย วต เม ภทฺทา, สุณิสา ฆรมาคตา’’ติฯ  
</p>
  
<p>วิสาขา ปุนทิวสตฺถายปิ สตฺถารํ นิมเนฺตสิฯ อถสฺสา ปุนทิวเสปิ สสฺสุ โสตาปตฺติผลํ ปตฺตาฯ ตโต ปฎฺฐาย ตํ เคหํ สาสนสฺส วิวฎทฺวารํ อโหสิฯ ตโต เสฎฺฐิ จิเนฺตสิ – ‘‘พหูปการา เม สุณิสา ปสนฺนาการมสฺสา กริสฺสามิ, เอติสฺสา ภาริยํ ปสาธนํ นิจฺจกาลํ ปสาเธตุํ น สกฺกา, สลฺลหุกมสฺสา ทิวา จ รโตฺต จ สพฺพอิริยาปเถสุ ปสาธนโยคฺคํ ปสาธนํ กาเรสฺสามี’’ติ สตสหสฺสคฺฆนกํ ฆนมฎฺฐกํ นาม ปสาธนํ กาเรตฺวา ตสฺมิํ นิฎฺฐิเต พุทฺธปฺปมุขํ ภิกฺขุสงฺฆํ นิมเนฺตตฺวา สกฺกจฺจํ โภเชตฺวา วิสาขํ โสฬสหิ คโนฺธทกฆเฎหิ นฺหาเปตฺวา สตฺถุ สมฺมุเข ฐเปตฺวา ปสาเธตฺวา สตฺถารํ วนฺทาเปสิฯ สตฺถา อนุโมทนํ  กตฺวา วิหารเมว คโตฯ วิสาขาปิ ตโต ปฎฺฐาย ทานาทีนิ ปุญฺญานิ กโรนฺตี สตฺถุ สนฺติกา  (มหาว. ๓๕๐) ลภิตฺวา คคนตเล จนฺทเลขา วิย ปญฺญายมานา ปุตฺตธีตาหิ วุฑฺฒิํ ปาปุณิฯ ตสฺสา กิร ทส ปุตฺตา ทส ธีตโร จ อเหสุํฯ เตสุ เอเกกสฺส ทส ทส ปุตฺตา ทส ทส ธีตโร อเหสุํฯ เตสุ เตสุปิ เอเกกสฺส ทส ทส ปุตฺตา ทส ทส ธีตโร จาติ เอวมสฺสา ปุตฺตนตฺตปนตฺตสนฺตานวเสน ปวตฺตานิ วีสาธิกานิ จตฺตาริ สตานิ อฎฺฐ จ ปาณสหสฺสานิ อเหสุํฯ เตนาหุ โปราณา –</p>


<p>
‘‘วิสาขา  
  
วีสติ ปุตฺตา, นตฺตา จ จตุโร สตา;  
  
ปนตฺตา อฎฺฐสหสฺสา, ชมฺพุทีเป สุปากฎา’’ติฯ  
</p>
  
<p>อายุ วีสวสฺสสตํ อโหสิ, สีเส เอกมฺปิ ปลิตํ นาม นาโหสิ, นิจฺจํ โสฬสวสฺสุเทฺทสิกา วิย อโหสิฯ ตํ ปุตฺตนตฺตปนตฺตปริวารํ วิหารํ คจฺฉนฺติํ ทิสฺวา, ‘‘กตมา เอตฺถ วิสาขา’’ติ ปริปุจฺฉิตาโร โหนฺติ? เย นํ คจฺฉนฺติํ ปสฺสนฺติ, ‘‘อิทานิ โถกํ คจฺฉตุ, คจฺฉมานาว โน, อยฺยา โสภตี’’ติ, จิเนฺตนฺติฯ เย นํ ฐิตํ นิสินฺนํ นิปนฺนํ ปสฺสนฺติ, ‘‘อิทานิ โถกํ นิปชฺชตุ, นิปนฺนาว โน, อยฺยา, โสภตี’’ติ จิเนฺตนฺติฯ อิติ สา ‘‘จตูสุ อิริยาปเถสุ อสุกอิริยาปเถน นาม น โสภตี’’ติ วตฺตพฺพา น โหติฯ ปญฺจนฺนํ โข ปน หตฺถีนํ  พลํ ธาเรติฯ ราชา ‘‘วิสาขา กิร ปญฺจนฺนํ หตฺถีนํ พลํ ธาเรตี’’ติ สุตฺวา ตสฺสา วิหารํ คนฺตฺวา ธมฺมํ สุตฺวา อาคมนเวลาย ถามํ วีมํสิตุกาโม หตฺถิํ วิสฺสชฺชาเปสิ, โส โสณฺฑํ อุกฺขิปิตฺวา วิสาขาภิมุโข อคมาสิฯ ตสฺสา ปริวาริตฺถิโย ปญฺจสตา เอกจฺจา ปลายิํสุ, เอกจฺจา น ปริสฺสชฺชิตฺวา ‘‘กิํ อิท’’นฺติ วุเตฺต – ‘‘ราชา กิร เต, อเยฺย, พลํ วีมํสิตุกาโม หตฺถิํ วิสฺสชฺชาเปสี’’ติ วทิํสุฯ วิสาขา อิมํ ทิสฺวา, ‘‘กิํ ปลายิเตน, กถํ นุ โข ตํ คณฺหิสฺสามี’’ติ จิเนฺตตฺวา, ‘‘สเจ ตํ ทฬฺหํ คณฺหิสฺสามิ, วินเสฺสยฺยา’’ติ ทฺวีหิ องฺคุลีหิ โสณฺฑาย คเหตฺวา ปฎิปณาเมสิฯ หตฺถี อตฺตานํ สนฺธาเรตฺวา ฐาตุํ นาสกฺขิ, ราชงฺคเณ อุกฺกุฎิโก หุตฺวา ปติโตฯ มหาชโน สาธุการํ อทาสิฯ สาปิ สปริวารา โสตฺถินา เคหํ อคมาสิฯ</p>


<p>เตน โข ปน สมเยน สาวตฺถิยํ วิสาขา มิคารมาตา พหุปุตฺตา โหติ พหุนตฺตา อโรคปุตฺตา อโรคนตฺตา อภิมงฺคลสมฺมตา, ตาวตเกสุ ปุตฺตนเตฺตสุ เอโกปิ อนฺตรา มรณํ ปโตฺต นาม นาโหสิฯ สาวตฺถิวาสิโน มงฺคเลสุ ฉเณสุ วิสาขํ ปฐมํ นิมเนฺตตฺวา โภเชนฺติฯ อเถกสฺมิํ อุสฺสวทิวเส มหาชเน มณฺฑิตปสาธิเต ธมฺมสฺสวนาย วิหารํ คจฺฉเนฺต วิสาขาปิ  นิมนฺติตฎฺฐาเน ภุญฺชิตฺวา มหาลตาปสาธนํ ปสาเธตฺวา มหาชเนน สทฺธิํ วิหารํ คนฺตฺวา อาภรณานิ โอมุญฺจิตฺวา อุตฺตราสเงฺคน ภณฺฑิกํ พนฺธิตฺวา ทาสิยา อทาสิฯ ยํ สนฺธาย วุตฺตํ –</p>

 โข ปน สมเยน สาวตฺถิยํ อุสฺสโว โหติ, มนุสฺสา อลงฺกตปฎิยตฺตา อารามํ คจฺฉนฺติ, วิสาขาปิ มิคารมาตา อลงฺกตปฎิยตฺตา วิหารํ คจฺฉติฯ อถ โข  วิสาขา มิคารมาตา อาภรณานิ โอมุญฺจิตฺวา อุตฺตราสเงฺคน ภณฺฑิกํ พนฺธิตฺวา ทาสิยา อทาสิ ‘หนฺท เช อิมํ ภณฺฑิกํ คณฺหาหี’’’ติ (ปาจิ. ๕๐๓)ฯ</p>


<p>สา กิร วิหารํ คจฺฉนฺตี จิเนฺตสิ – ‘‘เอวรูปํ มหคฺฆํ ปสาธนํ สีเส ปฎิมุกฺกํ ยาว ปาทปิฎฺฐิํ อลงฺการํ อลงฺกริตฺวา วิหารํ ปวิสิตุํ อยุตฺต’’นฺติ นํ โอมุญฺจิตฺวา ภณฺฑิกํ กตฺวา อตฺตโน ปุเญฺญเนว นิพฺพตฺตาย ปญฺจหตฺถิถามธราย ทาสิยา หเตฺถ อทาสิฯ สา เอว กิร ตํ คณฺหิตุํ สโกฺกติฯ เตน นํ อาห – ‘‘อมฺม, อิมํ ปสาธนํ คณฺห, สตฺถุสนฺติกา นิวตฺตนกาเล ปสาเธสฺสามิ น’’นฺติฯ ตํ ปน ทตฺวา ฆนมฎฺฐกํ ปสาธนํ ปสาเธตฺวา สตฺถารํ อุปสงฺกมิตฺวา ธมฺมํ อโสฺสสิ, ธมฺมสฺสวนาวสาเน ภควนฺตํ วนฺทิตฺวา อุฎฺฐาย ปกฺกามิฯ สาปิสฺสา ทาสี ตํ ปสาธนํ ปมุฎฺฐาฯ ธมฺมํ สุตฺวา ปน ปกฺกนฺตาย ปริสาย สเจ กิญฺจิ ปมุฎฺฐํ โหติ, ตํ อานนฺทเตฺถโร ปฎิสาเมติฯ อิติ โส ตํ ทิวสํ มหาลตาปสาธนํ ทิสฺวา สตฺถุ อาโรเจสิ – ‘‘ภเนฺต, วิสาขา ปสาธนํ ปมุสฺสิตฺวา คตา’’ติฯ ‘‘เอกมนฺตํ ฐเปหิ, อานนฺทา’’ติฯ เถโร ตํ อุกฺขิปิตฺวา โสปานปเสฺส ลเคฺคตฺวา  ฐเปสิฯ</p>


<p>วิสาขาปิ สุปฺปิยาย สทฺธิํ ‘‘อาคนฺตุกคมิกคิลานาทีนํ กตฺตพฺพยุตฺตกํ ชานิสฺสามี’’ติ อโนฺตวิหาเร วิจริฯ ตา ปน อุปาสิกาโย อโนฺตวิหาเร ทิสฺวา สปฺปิมธุเตลาทีหิ อตฺถิกา ปกติยาว ทหรา จ สามเณรา จ ถาลกาทีนิ คเหตฺวา อุปสงฺกมนฺติฯ ตสฺมิมฺปิ ทิวเส ตเถว กริํสุฯ อเถกํ คิลานํ ภิกฺขุํ ทิสฺวา สุปฺปิยา (มหาว. ๒๘๐) ‘‘เกนโตฺถ อยฺยสฺสา’’ติ ปุจฺฉิตฺวา ‘‘ปฎิจฺฉาทนีเยนา’’ติ วุเตฺต โหตุ, อยฺย, เปเสสฺสามีติ ทุติยทิวเส กปฺปิยมํสํ อลภนฺตี อตฺตโน อูรุมํเสน กตฺตพฺพกิจฺจํ กตฺวา ปุน สตฺถริ ปสาเทน ปากติกสรีราว อโหสิฯ วิสาขาปิ คิลาเน จ ทหเร จ สามเณเร จ โอโลเกตฺวา อเญฺญน ทฺวาเรน นิกฺขมิตฺวา วิหารูปจาเร ฐิตา, ‘‘อมฺม, ปสาธนํ อาหร ปสาเธสฺสามี’’ติ อาหฯ ตสฺมิํ ขเณ สา ทาสี ปมุสฺสิตฺวา นิกฺขนฺตภาวํ ญตฺวา, ‘‘อเยฺย, ปมุฎฺฐามฺหี’’ติ อาหฯ ‘‘เตน หิ คนฺตฺวา คณฺหิตฺวา เอหิ, สเจ ปน  มยฺหํ อเยฺยน อานนฺทเตฺถเรน อุกฺขิปิตฺวา อญฺญสฺมิํ ฐาเน ฐปิตํ โหติ, มา อาหเรยฺยาสิ, อยฺยเสฺสว ตํ มยา ปริจฺจตฺต’’นฺติฯ ชานาติ กิร สา ‘‘กุลมนุสฺสานํ ปมุฎฺฐภณฺฑกํ เถโร ปฎิสาเมตี’’ติ; ตสฺมา เอวมาหฯ เถโรปิ ตํ ทาสิํ ทิสฺวาว ‘‘กิมตฺถํ อาคตาสี’’ติ ปุจฺฉิตฺวา, ‘‘อยฺยาย เม ปสาธนํ ปมุสฺสิตฺวา อาคตามฺหี’’ติ วุเตฺต, ‘‘เอตสฺมิํ เม โสปานปเสฺส ฐปิตํ, คจฺฉ นํ คณฺหาหี’’ติ อาหฯ สา, ‘‘อยฺย, ตุมฺหากํ หเตฺถน อามฎฺฐภณฺฑกํ มยฺหํ อยฺยาย  อนาหาริยํ กต’’นฺติ วตฺวา ตุจฺฉหตฺถาว คนฺตฺวา, ‘‘กิํ, อมฺมา’’ติ วิสาขาย ปุฎฺฐา ตมตฺถํ อาโรเจสิฯ ‘‘อมฺม , นาหํ มม อเยฺยน อามฎฺฐภณฺฑํ ปิลนฺธิสฺสามิ, ปริจฺจตฺตํ มยาฯ อยฺยานํ ปน ปฎิชคฺคิตุํ ทุกฺขํ, ตํ วิสฺสเชฺชตฺวา กปฺปิยภณฺฑํ อุปเนสฺสามิ, คจฺฉ, ตํ อาหราหี’’ติฯ สา คนฺตฺวา อาหริฯ วิสาขา ตํ อปิลนฺธิตฺวาว กมฺมาเร ปโกฺกสาเปตฺวา อคฺฆาเปสิฯ เตหิ ‘‘นว โกฎิโย อคฺฆติ, หตฺถการาปณิยํ ปนสฺส สตสหสฺส’’นฺติ วุเตฺต ปสาธนํ ยาเน ฐปาเปตฺวา ‘‘เตน หิ ตํ วิกฺกิณถา’’ติ อาหฯ ภตฺตกํ ธนํ ทตฺวา คณฺหิํตุ น โกจิ สกฺขิสฺสติฯ ตญฺหิ ปสาธนํ ปสาเธตุํ อนุจฺฉวิกา อิตฺถิโย นาม ทุลฺลภาฯ ปถวิมณฺฑลสฺมิญฺหิ ติโสฺสว อิตฺถิโย มหาลตาปสาธนํ ลภิํสุ วิสาขา มหาอุปาสิกา, พนฺธุลมลฺลเสนาปติสฺส ภริยา, มลฺลิกา, พาราณสีเสฎฺฐิโน ธีตาติฯ</p>


<p>ตสฺมา วิสาขา สยเมว ตสฺส มูลํ ทตฺวา สตสหสฺสาธิกา นว โกฎิโย สกเฎ อาโรเปตฺวา วิหารํ เนตฺวา สตฺถารํ วนฺทิตฺวา, ‘‘ภเนฺต, มยฺหํ อเยฺยน อานนฺทเตฺถเรน มม ปสาธนํ หเตฺถน อามฎฺฐํ, เตน อามฎฺฐกาลโต ปฎฺฐาย น สกฺกา ตํ มยา ปิลนฺธิตุํฯ ตํ ปน วิสฺสเชฺชตฺวา กปฺปิยํ อุปเนสฺสามีติ วิกฺกิณาเปนฺตี อญฺญํ ตํ คณฺหิตุํ สมตฺถํ อทิสฺวา อหเมว ตสฺส มูลํ คาหาเปตฺวา อาคตา, จตูสุ ปจฺจเยสุ กตรปจฺจเยน อุปเนสฺสามิ, ภเนฺต’’ติฯ ปาจีนทฺวาเร สงฺฆสฺส วสนฎฺฐานํ  กาตุํ เต ยุตฺตํ วิสาเขติ ‘‘ยุตฺตํ, ภเนฺต’’ติ วิสาขา ตุฎฺฐมานสา นวโกฎีหิ ภูมิเมว คณฺหิฯ อปราหิ นวโกฎีหิ วิหารํ กาตุํ อารภิฯ</p>


<p>อเถกทิวสํ สตฺถา ปจฺจูสสมเย โลกํ โวโลเกโนฺต เทวโลกา จวิตฺวา ภทฺทิยนคเร เสฎฺฐิกุเล นิพฺพตฺตสฺส ภทฺทิยสฺส นาม เสฎฺฐิปุตฺตสฺส อุปนิสฺสยสมฺปตฺติํ ทิสฺวา อนาถปิณฺฑิกสฺส เคเห ภตฺตกิจฺจํ  กตฺวา อุตฺตรทฺวาราภิมุโข อโหสิฯ ปกติยา หิ สตฺถา วิสาขาย เคเห ภิกฺขํ คณฺหิตฺวา ทกฺขิณทฺวาเรน นิกฺขมิตฺวา เชตวเน วสติฯ อนาถปิณฺฑิกสฺส เคเห ภิกฺขํ คเหตฺวา ปาจีนทฺวาเรน นิกฺขมิตฺวา ปุพฺพาราเม วสติฯ อุตฺตรทฺวารํ สนฺธาย คจฺฉนฺตํเยว ภควนฺตํ ทิสฺวา, ‘‘จาริกํ ปกฺกมิสฺสตี’’ติ ชานนฺติฯ วิสาขาปิ ตํ ทิวสํ ‘‘สตฺถา อุตฺตรทฺวาราภิมุโข คโต’’ติ สุตฺวา เวเคน คนฺตฺวา วนฺทิตฺวา อาห – ‘‘จาริกํ คนฺตุกามตฺถ, ภเนฺต’’ติ? ‘‘อาม, วิสาเข’’ติฯ ‘‘ภเนฺต, เอตฺตกํ ธนํ ปริจฺจชิตฺวา ตุมฺหากํ วิหารํ กาเรมิ, นิวตฺตถ, ภเนฺต’’ติฯ ‘‘อนิวตฺตคมนํ อิทํ วิสาเข’’ติฯ สา ‘‘อทฺธา เหตุสมฺปนฺนํ กญฺจิ ปสฺสิสฺสติ ภควา’’ติ จิเนฺตตฺวา, ‘‘เตน หิ, ภเนฺต, มยฺหํ กตากตวิชานนกํ เอกํ ภิกฺขุํ นิวเตฺตตฺวา คจฺฉถา’’ติ อาหฯ ‘‘ยํ รุจฺจสิ, ตสฺส ปตฺตํ  คณฺห วิสาเข’’ติ อาหฯ สา กิญฺจาปิ อานนฺทเตฺถรํ ปิยายติ, ‘‘มหาโมคฺคลฺลานเตฺถโร อิทฺธิมา, เอตํ เม นิสฺสาย กมฺมํ ลหุํ  นิปฺผชฺชิสฺสตี’’ติ ปน จิเนฺตตฺวา เถรสฺส ปตฺตํ คณฺหิฯ เถโร สตฺถารํ โอโลเกสิฯ สตฺถา ‘‘ตว ปริวาเร ปญฺจสเต ภิกฺขู คเหตฺวา นิวตฺต โมคฺคลฺลานา’’ติ อาหฯ โส ตถา อกาสิฯ ตสฺสานุภาเวน ปญฺญาสสฎฺฐิโยชนานิปิ รุกฺขตฺถาย จ ปาสาณตฺถาย จ คตา มนุสฺสา มหเนฺต มหเนฺต รุเกฺข จ ปาสาเณ จ คเหตฺวา ตํ ทิวสเมว อาคจฺฉนฺติ, เนว สกเฎ รุกฺขปาสาเณ อาโรเปนฺตา กิลมนฺติ, น อโกฺข ภิชฺชติฯ น จิรเสฺสว เทฺวภูมิกํ ปาสาทํ กริํสุฯ เหฎฺฐาภูมิยํ ปญฺจ คพฺภสตานิ, อุปริภูมิยํ ปญฺจ คพฺภสตานีติ คพฺภสหสฺสปฎิมณฺฑิโต ปาสาโท อโหสิฯ อฎฺฐกรีเส ปริสุเทฺธ ภูมิภาเค ปาสาทํ การาเปสิ, ‘‘สุทฺธปาสาโท ปน น โสภตี’’ติ ตํ ปริวาเรตฺวา ปญฺจ ปธานเวตฺตเคหสตานิ, ปญฺจ จูฬปาสาทสตานิ, ปญฺจ ทีฆมาฬกสตานิ การาเปสิฯ</p>


<p>อถ สตฺถา นวหิ มาเสหิ จาริกํ จริตฺวา ปุน สาวตฺถิํ อคมาสิฯ วิสาขายปิ ปาสาเท กมฺมํ นวหิ มาเสหิ นิฎฺฐิตํฯ ปาสาทกูฎํ ฆนโกฎฺฎิตรตฺตสุวเณฺณเนว สฎฺฐิอุทกฆฎคณฺหนกํ  การาเปสิฯ ‘‘สตฺถา เชตวนวิหารํ คจฺฉตี’’ติ จ สุตฺวา ปจฺจุคฺคมนํ กตฺวา สตฺถารํ อตฺตโน วิหารํ เนตฺวา ปฎิญฺญํ คณฺหิ, ‘‘ภเนฺต, อิมํ จตุมาสํ ภิกฺขุสงฺฆํ คเหตฺวา อิเธว วสถ, ปาสาทมหํ กริสฺสามี’’ติฯ สตฺถา อธิวาเสสิฯ สา  ตโต ปฎฺฐาย พุทฺธปฺปมุขสฺส ภิกฺขุสงฺฆสฺส วิหาเร เอว ทานํ เทติฯ อถสฺสา เอกา สหายิกา สตสหสฺสคฺฆนกํ เอกํ วตฺถํ อาทาย อาคนฺตฺวา, ‘‘สหายิเก อหํ อิมํ วตฺถํ ตว ปาสาเท ภูมตฺถรณสเงฺขเปน อตฺถริตุกามา, อตฺถรณฎฺฐานํ เม อาจิกฺขถา’’ติ อาหฯ ‘‘สาธุ สหายิเก, สเจ ตฺยาหํ ‘โอกาโส นตฺถี’ติ วกฺขามิ, ตฺวํ ‘เม โอกาสํ อทาตุกามา’ติ มญฺญิสฺสสิ, สยเมว ปาสาทสฺส เทฺว ภูมิโย คพฺภสหสฺสญฺจ โอโลเกตฺวา อตฺถรณฎฺฐานํ ชานาหี’’ติ อาหฯ สา สตสหสฺสคฺฆนกํ วตฺถํ คเหตฺวา ตตฺถ ตตฺถ วิจรนฺตี ตโต อปฺปตรมูลํ วตฺถํ อทิสฺวา ‘‘นาหํ อิมสฺมิํ ปาสาเท ปุญฺญภาคํ ลภามี’’ติ โทมนสฺสปฺปตฺตา เอกสฺมิํ ฐาเน โรทนฺตี อฎฺฐาสิฯ อถ นํ อานนฺทเตฺถโร ทิสฺวา, ‘‘กสฺมา โรทสี’’ติ ปุจฺฉิฯ สา ตมตฺถํ อาโรเจสิฯ เถโร ‘‘มา จินฺตยิ, อหํ เต อตฺถรณฎฺฐานํ อาจิกฺขิสฺสามี’’ติ วตฺวา, ‘‘โสปานปาทมูเล ปาทโธวนฎฺฐาเน อิมํ ปาทปุญฺฉนกํ กตฺวา อตฺถราหิ, ภิกฺขู ปาเท โธวิตฺวา ปฐมํ เอตฺถ ปาทํ ปุญฺฉิตฺวา  อโนฺต ปวิสิสฺสนฺติ, เอวํ เต มหปฺผลํ ภวิสฺสตี’’ติ อาหฯ วิสาขาย กิเรตํ อสลฺลกฺขิตฎฺฐานํฯ</p>


<p>วิสาขา จตฺตาโร มาเส อโนฺตวิหาเร พุทฺธปฺปมุขสฺส ภิกฺขุสงฺฆสฺส ทานํ อทาสิ, อวสานทิวเส ภิกฺขุสงฺฆสฺส จีวรสาฎเก อทาสิฯ สงฺฆนวเกน ลทฺธจีวรสาฎกา สหสฺสคฺฆนกา  โหนฺติฯ สเพฺพสํ ปตฺตานิ ปูเรตฺวา เภสชฺชํ อทาสิฯ ทานปริจฺจาเค นว โกฎิโย อคมํสุฯ อิติ วิหารสฺส ภูมิคฺคหเณ นว โกฎิโย, วิหารสฺส การาปเน นว, วิหารมเห นวาติ สพฺพาปิ สตฺตวีสติ โกฎิโย สา พุทฺธสาสเน ปริจฺจชิฯ อิตฺถิภาเว ฐตฺวา มิจฺฉาทิฎฺฐิกสฺส เคเห วสมานาย เอวรูโป มหาปริจฺจาโค นาม อญฺญิสฺสา นตฺถิฯ สา วิหารมหสฺส นิฎฺฐิตทิวเส วฑฺฒมานกจฺฉายาย ปุตฺตนตฺตปนตฺตปริวุตา ‘‘ยํ ยํ มยา ปุเพฺพ ปตฺถิตํ, สพฺพเมว มตฺถกํ ปตฺต’’นฺติ ปาสาทํ อนุปริยายนฺตี ปญฺจหิ คาถาหิ มธุรสเทฺทน อิมํ อุทานํ อุทาเนสิ –</p>


<p>
‘‘กทาหํ ปาสาทํ รมฺมํ, สุธามตฺติกเลปนํ;  
  
วิหารทานํ ทสฺสามิ, สงฺกโปฺป มยฺห ปูริโตฯ  
</p>
  
<p>
‘‘กทาหํ  
มญฺจปีฐญฺจ, ภิสิพิโมฺพหนานิ จ;  
  
เสนาสนภณฺฑํ ทสฺสามิ, สงฺกโปฺป มยฺห ปูริโตฯ  
</p>
  
<p>
‘‘กทาหํ  
สลากภตฺตํ, สุจิํ มํสูปเสจนํ;  
  
โภชนทานํ ทสฺสามิ, สงฺกโปฺป มยฺห ปูริโตฯ  
</p>
  
<p>
‘‘กทาหํ กาสิกํ วตฺถํ, โขมกปฺปาสิกานิ จ;  
  
จีวรทานํ ทสฺสามิ, สงฺกโปฺป มยฺห ปูริโตฯ  
</p>
  
<p>
‘‘กทาหํ สปฺปินวนีตํ, มธุเตลญฺจ ผาณิตํ;  
  
เภสชฺชทานํ ทสฺสามิ, สงฺกโปฺป มยฺห ปูริโต’’ติฯ  
</p>
  
<p>ภิกฺขู ตสฺสา สทฺทํ สุตฺวา สตฺถุ อาโรจยิํสุ – ‘‘ภเนฺต, อเมฺหหิ เอตฺตเก อทฺธาเน วิสาขาย คายนํ นาม น ทิฎฺฐปุพฺพํ, สา อชฺช ปุตฺตนตฺตปนตฺตปริวุตา คายมานา ปาสาทํ อนุปริยายติ, กิํ นุ ขฺวสฺสา ปิตฺตํ วา กุปิตํ, อุทาหุ อุมฺมตฺติกา ชาตา’’ติ? สตฺถา ‘‘น, ภิกฺขเว, มยฺหํ ธีตา คายติ, อตฺตโน ปนสฺสา อชฺฌาสโย ปริปุโณฺณ, สา ‘ปตฺถิตปตฺถนา เม มตฺถกํ ปตฺตา’ติ ตุฎฺฐมานสา อุทานํ อุทาเนนฺตี วิจรตี’’ติ วตฺวา ‘‘กทา ปน, ภเนฺต, ตาย ปตฺถนา ปตฺถิตา’’ติ? ‘‘สุณิสฺสถ, ภิกฺขเว’’ติฯ ‘‘สุณิสฺสาม, ภเนฺต’’ติ วุเตฺต อตีตํ อาหริ –</p>


<p>‘‘อตีเต , ภิกฺขเว, อิโต กปฺปสตสหสฺสมตฺถเก ปทุมุตฺตโร นาม พุโทฺธ โลเก นิพฺพตฺติฯ ตสฺส วสฺสสตสหสฺสํ อายุ อโหสิ, ขีณาสวานํ สตสหสฺสปริวาโร, นครํ หํสวตี นาม, ปิตา สุนโนฺท นาม ราชา, มาตา สุชาตา นาม เทวี, ตสฺส อคฺคอุปฎฺฐายิกา เอกา อุปาสิกา อฎฺฐ วเร ยาจิตฺวา มาตุฎฺฐาเน ฐตฺวา สตฺถารํ จตูหิ ปจฺจเยหิ ปฎิชคฺคนฺตี สายํปาตํ อุปฎฺฐานํ คจฺฉติฯ ตสฺสา เอกา สหายิกา ตาย สทฺธิํ วิหารํ นิพทฺธํ คจฺฉติฯ สา ตสฺสา สตฺถารา สทฺธิํ วิสฺสาเสน กถนญฺจ วลฺลภภาวญฺจ ทิสฺวา, ‘กิํ นุ โข กตฺวา เอวํ พุทฺธานํ วลฺลตา โหตี’ติ จิเนฺตตฺวา สตฺถารํ ปุจฺฉิ – ‘ภเนฺต, เอสา อิตฺถี ตุมฺหากํ กิํ โหตี’’’ติ? ‘‘อุปฎฺฐายิกานํ  อคฺคา’’ติฯ ‘‘ภเนฺต, กิํ กตฺวา อุปฎฺฐายิกานํ อคฺคา โหตี’’ติ? ‘‘กปฺปสตสหสฺสํ ปตฺถนํ ปเตฺถตฺวา’’ติฯ ‘‘อิทานิ ปเตฺถตฺวา ลทฺธุํ สกฺกา, ภเนฺต’’ติฯ ‘‘อาม, สกฺกา’’ติฯ ‘‘เตน หิ, ภเนฺต, ภิกฺขุสตสหเสฺสน สทฺธิํ สตฺตาหํ มยฺหํ ภิกฺขํ คณฺหถา’’ติ อาหฯ สตฺถา อธิวาเสสิฯ สา สตฺตาหํ ทานํ ทตฺวา โอสานทิวเส จีวรสาฎเก ทตฺวา สตฺถารํ  วนฺทิตฺวา ปาทมูเล นิปชฺชิตฺวา, ‘‘ภเนฺต, นาหํ อิมสฺส ทานสฺส ผเลน เทวิสฺสริยาทีนํ อญฺญตรํ ปเตฺถมิ, ตุมฺหาทิสสฺส ปเนกสฺส พุทฺธสฺส สนฺติเก อฎฺฐ วเร ลภิตฺวา มาตุฎฺฐาเน ฐตฺวา จตูหิ ปจฺจเยหิ ปฎิชคฺคิตุํ สมตฺถานํ อคฺคา ภเวยฺย’’นฺติ ปตฺถนํ ปฎฺฐเปสิฯ สตฺถา ‘‘สมิชฺฌิสฺสติ นุ โข อิมิสฺสา ปตฺถนา’’ติ อนาคตํ อาวเชฺชโนฺต กปฺปสตสหสฺสํ โอโลเกตฺวา ‘‘กปฺปสตสหสฺสปริโยสาเน โคตโม นาม พุโทฺธ อุปฺปชฺชิสฺสติ, ตทา ตฺวํ วิสาขา นาม อุปาสิกา หุตฺวา ตสฺส สนฺติเก อฎฺฐ วเร ลภิตฺวา มาตุฎฺฐาเน ฐตฺวา จตูหิ ปจฺจเยหิ ปฎิชคฺคนฺตีนํ อุปฎฺฐายิกานํ อคฺคา ภวิสฺสสี’’ติ อาหฯ ตสฺสา สา สมฺปตฺติ เสฺวว ลทฺธพฺพา วิย อโหสิฯ</p>


<p>สา ยาวตายุกํ ปุญฺญํ กตฺวา ตโต จุตา เทวโลเก นิพฺพตฺติตฺวา เทวมนุเสฺสสุ สํสรนฺตี กสฺสปสมฺมาสมฺพุทฺธกาเล กิกิสฺส กาสิรโญฺญ สตฺตนฺนํ ธีตานํ กนิฎฺฐา สงฺฆทาสี นาม หุตฺวา ปรกุลํ อคนฺตฺวา ตาหิ เชฎฺฐภคินีหิ สทฺธิํ ทีฆรตฺตํ ทานาทีนิ ปุญฺญานิ กตฺวา กสฺสปสมฺมาสมฺพุทฺธสฺส ปาทมูเลปิ ‘‘อนาคเต ตุมฺหาทิสสฺส พุทฺธสฺส มาตุฎฺฐาเน ฐตฺวา จตุปจฺจยทายิกานํ อคฺคา ภเวยฺย’’นฺติ ปตฺถนํ อกาสิฯ สา ตโต ปฎฺฐาย ปน เทวมนุเสฺสสุ สํสรนฺตี อิมสฺมิํ อตฺตภาเว เมณฺฑกเสฎฺฐิปุตฺตสฺส  ธนญฺจยเสฎฺฐิโน ธีตา หุตฺวา นิพฺพตฺตาฯ มยฺหํ สาสเน พหูนิ ปุญฺญานิ อกาสิฯ อิติ โข, ภิกฺขเว, ‘‘น มยฺหํ ธีตา คายติ, ปตฺถิตปตฺถนาย ปน นิปฺผตฺติํ ทิสฺวา อุทานํ อุทาเนตี’’ติ วตฺวา สตฺถา ธมฺมํ เทเสโนฺต, ‘‘ภิกฺขเว, ยถา นาม เฉโก มาลากาโร นานาปุปฺผานํ มหนฺตํ ราสิํ กตฺวา นานปฺปกาเร มาลาคุเณ กโรติ, เอวเมว วิสาขาย นานปฺปการานิ ปุญฺญานิ กาตุํ จิตฺตํ นมตี’’ติ วตฺวา อิมํ คาถมาห –</p>


<ol>
<li>
‘‘ยถาปิ  
ปุปฺผราสิมฺหา, กยิรา มาลาคุเณ พหู;  
  
เอวํ ชาเตน มเจฺจน, กตฺตพฺพํ กุสลํ พหุ’’นฺติฯ  
</li>
  
<p>ตตฺถ ติ นานปฺปการานํ ปุปฺผานํ ราสิมฺหาฯ ติ กเรยฺยฯ ติ เอกโต วณฺฎิกมาลาทิเภทา นานปฺปการา มาลาวิกติโยฯ ติ มริตพฺพสภาวตาย ‘‘มโจฺจ’’ติ ลทฺธนาเมน สเตฺตน จีวรทานาทิเภทํ ฯ ตตฺถ ปุปฺผราสิคฺคหณํ พหุปุปฺผทสฺสนตฺถํฯ สเจ หิ อปฺปานิ ปุปฺผานิ โหนฺติ, มาลากาโร จ เฉโก  เนว พหู มาลาคุเณ กาตุํ สโกฺกติ, อเฉโก ปน อเปฺปสุ พหูสุปิ ปุเปฺผสุ น สโกฺกติเยวฯ พหูสุ ปน ปุเปฺผสุ สติ เฉโก มาลากาโร ทโกฺข กุสโล พหู มาลาคุเณ กโรติ, เอวเมว สเจ เอกจฺจสฺส สทฺธา มนฺทา โหติ, โภคา จ พหู สํวิชฺชนฺติ, เนว สโกฺกติ พหูนิ กุสลานิ กาตุํ, มนฺทาย จ  ปน สทฺธาย มเนฺทสุ จ ปน โภเคสุ น สโกฺกติฯ อุฬาราย จ ปน สทฺธาย มเนฺทสุ จ โภเคสุ น สโกฺกติเยวฯ อุฬาราย จ ปน สทฺธาย อุฬาเรสุ จ โภเคสุ สติ สโกฺกติฯ ตถารูปา จ วิสาขา อุปาสิกาฯ ตํ สนฺธาเยตํ วุตฺตํ – ‘‘ยถาปิ…เป.… กตฺตพฺพํ กุสลํ พหุ’’นฺติฯ
</ol></p>


<p>เทสนาวสาเน พหู โสตาปนฺนาทโย อเหสุํฯ มหาชนสฺส สาตฺถิกา ธมฺมเทสนา ชาตาติฯ</p>

</p>


<h3>๙. อานนฺทเตฺถรปญฺหาวตฺถุ</h3>
<p>ติ อิมํ ธมฺมเทสนํ สตฺถา สาวตฺถิยํ วิหรโนฺต อานนฺทเตฺถรสฺส ปญฺหํ วิสฺสเชฺชโนฺต กเถสิฯ</p>


<p>เถโร กิร สายนฺหสมเย ปฎิสลฺลีโน จิเนฺตสิ – ‘‘ภควตา มูลคโนฺธ, สารคโนฺธ, ปุปฺผคโนฺธติ ตโย อุตฺตมคนฺธา วุตฺตา, เตสํ อนุวาตเมว คโนฺธ คจฺฉติ, โน ปฎิวาตํฯ อตฺถิ นุ โข ตํ คนฺธชาตํ, ยสฺส ปฎิวาตมฺปิ คโนฺธ คจฺฉตี’’ติฯ อถสฺส เอตทโหสิ – ‘‘กิํ มยฺหํ อตฺตนา วินิจฺฉิเตน, สตฺถารํเยว ปุจฺฉิสฺสามี’’ติฯ โส สตฺถารํ อุปสงฺกมิตฺวา ปุจฺฉิฯ เตน วุตฺตํ –</p>

, อุปสงฺกมิตฺวา ภควนฺตํ อภิวาเทตฺวา เอกมนฺตํ นิสีทิ, เอกมนฺตํ นิสิโนฺน โข อายสฺมา อานโนฺท ภควนฺตํ  เอตทโวจ –</p>

, อิมานิ โข, ภเนฺต, ตีณิ คนฺธชาตานิฯ เยสํ อนุวาตเมว คโนฺธ คจฺฉติ, โน ปฎิวาตํฯ อตฺถิ นุ โข, ภเนฺต, กิญฺจิ คนฺธชาตํ ยสฺส อนุวาตมฺปิ คโนฺธ คจฺฉติ, ปฎิวาตมฺปิ คโนฺธ คจฺฉติ, อนุวาตปฎิวาตมฺปิ คโนฺธ คจฺฉตี’’ติ? (อ. นิ. ๓.๘๐)</p>


<p>อถสฺส ภควา ปญฺหํ วิสฺสเชฺชโนฺต –</p>

</p>

</p>

</p>

 คาเม วา นิคเม วา อิตฺถี วา ปุริโส วา พุทฺธํ สรณํ คโต โหติ, ธมฺมํ สรณํ คโต โหติ, สงฺฆํ สรณํ คโต โหติ…เป.… ทานสํวิภาครโต’’’ติฯ ‘‘อิทํ โข ตํ, อานนฺท, คนฺธชาตํ, ยสฺส อนุวาตมฺปิ  คโนฺธ คจฺฉติ, ปฎิวาตมฺปิ คโนฺธ คจฺฉติ , อนุวาตปฎิวาตมฺปิ คโนฺธ คจฺฉตี’’ติ (อ. นิ. ๓.๘๐) วตฺวา อิมา คาถา อภาสิ –</p>


<ol>
<li>
‘‘น ปุปฺผคโนฺธ ปฎิวาตเมติ,  
  
น จนฺทนํ ตครมลฺลิกา วา;  
  
สตญฺจ คโนฺธ ปฎิวาตเมติ,  
  
สพฺพา ทิสา สปฺปุริโส ปวายติฯ (อ. นิ. ๓.๘๐);  
</li>
  
<li>
‘‘จนฺทนํ ตครํ วาปิ, อุปฺปลํ อถ วสฺสิกี;  
  
เอเตสํ คนฺธชาตานํ, สีลคโนฺธ อนุตฺตโร’’ติฯ  
</li>
  
<p>ตตฺถ ติ ตาวติํสภวเน ปริจฺฉตฺตกรุโกฺข อายามโต จ วิตฺถารโต จ โยชนสติโก, ตสฺส ปุปฺผานํ อาภา ปญฺญาส โยชนานิ คจฺฉติ, คโนฺธ โยชนสตํ, โสปิ อนุวาตเมว คจฺฉติ, ปฎิวาตํ ปน อฎฺฐงฺคุลมตฺตมฺปิ คนฺตุํ น สโกฺกติ, เอวรูโปปิ น ปุปฺผคโนฺธ ปฎิวาตเมติฯ นฺติ จนฺทนคโนฺธฯ ติ อิเมสมฺปิ คโนฺธ เอว อธิเปฺปโตฯ สารคนฺธานํ อคฺคสฺส หิ โลหิตจนฺทนสฺสาปิ ตครสฺสปิ มลฺลิกายปิ อนุวาตเมว วายติ, โน ปฎิวาตํฯ ติ สปฺปุริสานํ ปน พุทฺธปเจฺจกพุทฺธสาวกานํ สีลคโนฺธ ปฎิวาตเมติฯ กิํ การณา?  ยสฺมา ปน สปฺปุริโส สีลคเนฺธน สพฺพาปิ ทิสา อโชฺฌตฺถริตฺวาว คจฺฉติ, ตสฺมา ‘‘ตสฺส คโนฺธ น ปฎิวาตเมตี’’ติ น วตฺตโพฺพ ฯ เตน วุตฺตํ ‘‘ปฎิวาตเมตี’’ติฯ ติ ชาติสุมนาฯ นฺติ อิเมสํ จนฺทนาทีนํ คนฺธชาตานํ คนฺธโต สีลวนฺตานํ สปฺปุริสานํ สีลคโนฺธว อนุตฺตโร อสทิโส อปฎิภาโคติฯ
</ol></p>


<p>เทสนาวสาเน พหู โสตาปตฺติผลาทีนิ ปตฺตาฯ เทสนา มหาชนสฺส สาตฺถิกา ชาตาติฯ</p>

</p>


<h3>๑๐. มหากสฺสปเตฺถรปิณฺฑปาตทินฺนวตฺถุ</h3>
<p>   ติ อิมํ ธมฺมเทสนํ สตฺถา เวฬุวเน วิหรโนฺต มหากสฺสปเตฺถรสฺส ปิณฺฑปาตทานํ อารพฺภ กเถสิฯ</p>


<p>เอกสฺมิญฺหิ ทิวเส เถโร สตฺตาหจฺจเยน นิโรธา วุฎฺฐาย ‘‘ราชคเห สปทานํ ปิณฺฑาย จริสฺสามี’’ติ นิกฺขมิฯ ตสฺมิํ ปน สมเย สกฺกสฺส เทวรโญฺญ ปริจาริกา กกุฎปาทินิโย ปญฺจสตา อจฺฉราโย ‘‘เถรสฺส ปิณฺฑปาตํ ทสฺสามา’’ติ อุสฺสาหชาตา ปญฺจ ปิณฺฑปาตสตานิ สเชฺชตฺวา อาทาย อนฺตรามเคฺค ฐตฺวา, ‘‘ภเนฺต, อิมํ ปิณฺฑปาตํ คณฺหถ, สงฺคหํ โน กโรถา’’ติ วทิํสุฯ ‘‘คจฺฉถ ตุเมฺห, อหํ ทุคฺคตานํ สงฺคหํ กริสฺสามี’’ติฯ ‘‘ภเนฺต, มา โน นาเสถ, สงฺคหํ โน กโรถา’’ติฯ เถโร ญตฺวา ปุน ปฎิกฺขิปิตฺวา ปุนปิ อปคนฺตุํ อนิจฺฉมานา  ยาจนฺติโย ‘‘อตฺตโน ปมาณํ น ชานาถ, อปคจฺฉถา’’ติ อจฺฉรํ ปหริฯ ตา เถรสฺส อจฺฉรสทฺทํ สุตฺวา สนฺถมฺภิตฺวา สมฺมุขา ฐาตุํ อสโกฺกนฺติโย ปลายิตฺวา เทวโลกเมว คนฺตฺวา, สเกฺกน ‘‘กหํ คตาตฺถา’’ติ ปุฎฺฐา, ‘‘‘สมาปตฺติโต วุฎฺฐิตสฺส เถรสฺส ปิณฺฑปาตํ ทสฺสามา’ติ คตามฺหา, เทวา’’ติฯ ‘‘ทิโนฺน ปน วา’’ติ? ‘‘คณฺหิตุํ น อิจฺฉตี’’ติฯ ‘‘กิํ กเถสี’’ติ? ‘‘‘ทุคฺคตานํ สงฺคหํ กริสฺสามี’ติ อาห, เทวา’’ติฯ ‘‘ตุเมฺห เกนากาเรน คตา’’ติฯ ‘‘อิมินาว, เทวา’’ติฯ สโกฺก ‘‘ตุมฺหาทิสิโย เถรสฺส ปิณฺฑปาตํ กิํ ทสฺสนฺตี’’ติ สยํ ทาตุกาโม หุตฺวา, ชราชิโณฺณ มหลฺลโก ขณฺฑทโนฺต ปลิตเกโส โอตคฺคสรีโร มหลฺลกตนฺต วาโย หุตฺวา สุชมฺปิ เทวธีตรํ ตถารูปเมว มหลฺลิกํ กตฺวา เอกํ เปสการวีถิํ มาเปตฺวา ตนฺตํ ปสาเรโนฺต อจฺฉิฯ</p>


<p>เถโรปิ ‘‘ทุคฺคตานํ สงฺคหํ กริสฺสามี’’ติ นคราภิมุโข คจฺฉโนฺต พหินคเร เอว ตํ วีถิํ ทิสฺวา โอโลเกโนฺต เทฺว ชเน อทฺทสฯ ตสฺมิํ ขเณ สโกฺก ตนฺตํ ปสาเรติ, สุชา ตสรํ วเฎฺฎติฯ เถโร จิเนฺตสิ – ‘‘อิเม มหลฺลกกาเลปิ กมฺมํ กโรนฺติเยว อิมสฺมิํ นคเร อิเมหิ ทุคฺคตตรา นตฺถิ มเญฺญ, อิเมหิ  ทินฺนํ อุฬุงฺกมตฺตมฺปิ สากมตฺตมฺปิ คเหตฺวา อิเมสํ สงฺคหํ กริสฺสามี’’ติฯ โส เตสํ เคหาภิมุโข อโหสิฯ สโกฺก ตํ อาคจฺฉนฺตํ ทิสฺวา สุชํ อาห – ‘‘ภเทฺท, มยฺหํ อโยฺย อิโต อาคจฺฉติ, ตฺวํ อปสฺสนฺตี วิย ตุณฺหี หุตฺวา นิสีท, ขเณน เถรํ วเญฺจตฺวา ปิณฺฑปาตํ ทสฺสามา’’ติฯ เถโร อาคนฺตฺวา เคหทฺวาเร  อฎฺฐาสิฯ เตปิ อปสฺสนฺตา วิย อตฺตโน กมฺมเมว กโรนฺตา โถกํ อาคมิํสุฯ</p>


<p>อถ  สโกฺก ‘‘เคหทฺวาเร เอโก เถโร วิย ฐิโต, อุปธาเรหิ ตาวา’’ติ อาหฯ ‘‘คนฺตฺวา อุปธาเรถ, สามี’’ติฯ โส เคหา นิกฺขมิตฺวา เถรํ ปญฺจปติฎฺฐิเตน วนฺทิตฺวา อุโภหิ หเตฺถหิ ชณฺณุกานิ โอลมฺพิตฺวา นิตฺถุนโนฺต อุฎฺฐาย ‘‘กตโร เถโร นุ โข อโยฺย’’ติ โถกํ โอสกฺกิตฺวา ‘‘อกฺขีนิ เม ธูมายนฺตี’’ติ วตฺวา นลาเฎ หตฺถํ ฐเปตฺวา อุทฺธํ โอโลเกตฺวา ‘‘อโห ทุกฺขํ, อโยฺย โน มหากสฺสปเตฺถโร จิรสฺสํ เม กุฎิทฺวารํ อาคโต, อตฺถิ นุ โข กิญฺจิ เคเห’’ติ อาหฯ สุชา โถกํ อากุลํ วิย หุตฺวา ‘‘อตฺถิ, สามี’’ติ ปฎิวจนํ อทาสิฯ สโกฺก, ‘‘ภเนฺต, ลูขํ วา ปณีตํ วาติ อจิเนฺตตฺวา สงฺคหํ โน กโรถา’’ติ ปตฺตํ คณฺหิฯ เถโร ‘‘เอเตหิ ทินฺนํ สากํ วา โหตุ กุณฺฑกมุฎฺฐิ วา, สงฺคหํ  เนสํ กริสฺสามี’’ติ ปตฺตํ อทาสิฯ โส อโนฺตฆรํ ปวิสิตฺวา ฆฎิโอทนํ นาม ฆฎิยา อุทฺธริตฺวา ปตฺตํ ปูเรตฺวา เถรสฺส หเตฺถ ฐเปสิฯ โส อโหสิ ปิณฺฑปาโต อเนกสูปพฺยญฺชโน, สกลํ ราชคหนครํ คเนฺธน อโชฺฌตฺถริฯ</p>


<p>ตทา เถโร จิเนฺตสิ – ‘‘อยํ ปุริโส อเปฺปสโกฺข, ปิณฺฑปาโต มเหสโกฺข, สกฺกสฺส โภชนสทิโส, โก นุ โข เอโส’’ติฯ อถ นํ ‘‘สโกฺก’’ติ ญตฺวา อาห – ‘‘ภาริยํ เต กมฺมํ กตํ ทุคฺคตานํ สมฺปตฺติํ วิลุมฺปเนฺตน, อชฺช มยฺหํ ทานํ ทตฺวา โกจิเทว ทุคฺคโต เสนาปติฎฺฐานํ วา เสฎฺฐิฎฺฐานํ วา ลเภยฺยา’’ติฯ ‘‘มยา ทุคฺคตตโร นตฺถิ, ภเนฺต’’ติฯ ‘‘กิํ การณา ตฺวํ ทุคฺคโต เทวโลเก รชฺชสิริํ อนุภวโนฺต’’ติ? ‘‘ภเนฺต, เอวํ นาเมตํ, มยา ปน อนุปฺปเนฺน พุเทฺธ กลฺยาณกมฺมํ กตํ, พุทฺธุปฺปาเท วตฺตมาเน กลฺยาณกมฺมํ กตฺวา จูฬรถเทวปุโตฺต มหารถเทวปุโตฺต อเนกวณฺณเทวปุโตฺตติ อิเม ตโย สมานเทวปุตฺตา มม อาสนฺนฎฺฐาเน นิพฺพตฺตา, มยา เตชวนฺตตราฯ อหญฺหิ เตสุ เทวปุเตฺตสุ ‘นกฺขตฺตํ กีฬิสฺสามา’ติ ปริจาริกาโย คเหตฺวา  อนฺตรวีถิํ โอติเณฺณสุ ปลายิตฺวา เคหํ ปวิสามิฯ เตสญฺหิ สรีรโต เตโช มม สรีรํ โอตฺถรติ, มม สรีรโต เตโช เตสํ สรีรํ น โอตฺถรติ, ‘โก มยา ทุคฺคตตโร, ภเนฺต’ติฯ ‘เอวํ สเนฺตปิ อิโต ปฎฺฐาย  มยฺหํ มา เอวํ วเญฺจตฺวา ทานมทาสี’’’ติฯ ‘‘วเญฺจตฺวา ตุมฺหากํ ทาเน ทิเนฺน มยฺหํ กุสลํ อตฺถิ, น อตฺถี’’ติ? ‘‘อตฺถาวุโส’’ติฯ ‘‘เอวํ สเนฺต กุสลกมฺมกรณํ นาม มยฺหํ ภาโร, ภเนฺต’’ติฯ โส เอวํ วตฺวา เถรํ วนฺทิตฺวา สุชํ คเหตฺวา เถรํ ปทกฺขิณํ กตฺวา เวหาสํ อพฺภุคฺคนฺตฺวา ‘‘อโห ทานํ ปรมทานํ กสฺสเป สุปฺปติฎฺฐิต’’นฺติ อุทานํ อุทาเนสิฯ เตน วุตฺตํ –</p>

 โหติ อญฺญตรํ สมาธิํ สมาปชฺชิตฺวาฯ อถ โข อายสฺมา มหากสฺสโป ตสฺส สตฺตาหสฺส อจฺจเยน ตมฺหา สมาธิมฺหา วุฎฺฐาสิฯ อถ โข อายสฺมโต มหากสฺสปสฺส ตมฺหา สมาธิมฺหา วุฎฺฐิตสฺส เอตทโหสิ – ‘‘ยํนูนาหํ ราชคหํ ปิณฺฑาย ปวิเสยฺย’’นฺติฯ</p>

 ปฎิกฺขิปิตฺวา ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ</p>

 มหากสฺสปสฺส เอตทโหสิ – ‘สโกฺก โข อยํ เทวานมิโนฺท’ติ วิทิตฺวา สกฺกํ เทวานมินฺทํ เอตทโวจ – ‘กตํ โข  เต อิทํ, โกสิย, มา ปุนปิ เอวรูปมกาสี’’’ติฯ ‘‘อมฺหากมฺปิ, ภเนฺต กสฺสป, ปุเญฺญน อโตฺถ, อมฺหากมฺปิ ปุเญฺญน กรณีย’’นฺติฯ</p>

</p>


<p>อถ โข ภควา วิหาเร ฐิโต เอว ตสฺส ตํ สทฺทํ สุตฺวา ภิกฺขู อามเนฺตตฺวา – ‘‘ปสฺสถ , ภิกฺขเว, สกฺกํ เทวานมินฺทํ อุทานํ อุทาเนตฺวา อากาเสน คจฺฉนฺต’’นฺติ อาหฯ ‘‘กิํ ปน เตน กตํ, ภเนฺต’’ติ? ‘‘วเญฺจตฺวา เตน มยฺหํ ปุตฺตสฺส กสฺสปสฺส ปิณฺฑปาโต ทิโนฺน, ตํ ทตฺวา ตุฎฺฐมานโส อุทานํ อุทาเนโนฺต คจฺฉตี’’ติฯ ‘‘เถรสฺส ปิณฺฑปาตํ ทาตุํ วฎฺฎตี’’ติ กถํ, ภเนฺต, เตน ญาตนฺติฯ ‘‘ภิกฺขเว, มม ปุเตฺตน สทิสํ นาม ปิณฺฑปาติกํ เทวาปิ มนุสฺสาปิ ปิหยนฺตีติ วตฺวา สยมฺปิ อุทานํ อุทาเน’’สิฯ สุเตฺต ปน เอตฺถกเมว อาคตํ –</p>

</p>


<p>อถ  โข ภควา เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ –</p>


<p>
‘‘ปิณฺฑปาติกสฺส  
ภิกฺขุโน,  
  
อตฺตภรสฺส อนญฺญโปสิโน;  
  
เทวา ปิหยนฺติ ตาทิโน,  
  
อุปสนฺตสฺส สทา สตีมโต’’ติฯ (อุทา. ๒๗);  
</p>
  
<p>อิมญฺจ ปน อุทานํ อุทาเนตฺวา, ‘‘ภิกฺขเว, สโกฺก เทวานมิโนฺท มม ปุตฺตสฺส สีลคเนฺธน อาคนฺตฺวา ปิณฺฑปาตํ อทาสี’’ติ วตฺวา อิมํ คาถมาห –</p>


<ol>
<li>
‘‘อปฺปมโตฺต อยํ คโนฺธ, ยฺวายํ ตครจนฺทนํ;  
  
โย จ สีลวตํ คโนฺธ, วาติ เทเวสุ อุตฺตโม’’ติฯ  
</li>
  
<p>ตตฺถ ติ ปริตฺตปฺปมาโณฯ นฺติ โย ปน สีลวนฺตานํ สีลคโนฺธ, โส ตครํ วิย โลหิตจนฺทนํ วิย จ ปริตฺตโก น โหติ, อติวิย อุฬาโร วิปฺผาริโตฯ เตเนว การเณน ติ ปวโร เสโฎฺฐ หุตฺวา เทเวสุ จ มนุเสฺสสุ จ สพฺพตฺถเมว วายติ, โอตฺถรโนฺต คจฺฉตีติฯ
</ol></p>


<p>เทสนาวสาเน  พหู โสตาปตฺติผลาทีนิ ปตฺตาฯ เทสนา มหาชนสฺส สาตฺถิกา ชาตาติฯ</p>

</p>


<h3>๑๑. โคธิกเตฺถรปรินิพฺพานวตฺถุ</h3>
<p>  นฺติ อิมํ ธมฺมเทสนํ สตฺถา ราชคหํ อุปนิสฺสาย เวฬุวเน วิหรโนฺต โคธิกเตฺถรสฺส ปรินิพฺพานํ อารพฺภ กเถสิฯ</p>


<p>โส หิ อายสฺมา อิสิคิลิปเสฺส กาฬสิลายํ วิหรโนฺต อปฺปมโตฺต อาตาปี ปหิตโตฺต สามายิกํ เจโตวิมุตฺติํ ผุสิตฺวา เอกสฺส อนุสฺสายิกสฺส โรคสฺส วเสน ตโต ปริหายิฯ โส ทุติยมฺปิ ตติยมฺปิ ฉกฺขตฺตุํ ฌานํ นิพฺพเตฺตตฺวา ปริหีโน, สตฺตเม วาเร อุปฺปาเทตฺวา จิเนฺตสิ – ‘‘อหํ ฉกฺขตฺตุํ ฌานา ปริหีโน, ปริหีนชฺฌานสฺส โข  ปน อนิยตา คติ, อิทาเนว สตฺถํ อาหริสฺสามี’’ติ เกโสโรปนสตฺถกํ คเหตฺวา คลนาฬิํ ฉินฺทิตุํ ปญฺจเก นิปชฺชิฯ มาโร ตสฺส จิตฺตํ ญตฺวา ‘‘อยํ ภิกฺขุ สตฺถํ อาหริตุกาโม, สตฺถํ อาหรนฺตา โข ปน ชีวิเต นิรเปกฺขา โหนฺติ, เต วิปสฺสนํ ปฎฺฐเปตฺวา อรหตฺตมฺปิ ปาปุณนฺติ, สจาหํ เอตํ วาเรสฺสามิ, น เม วจนํ กริสฺสติ, สตฺถารํ วาราเปสฺสามี’’ติ อญฺญาตกเวเสน สตฺถารํ อุปสงฺกมิตฺวา เอวมาห –</p>


<p>
‘‘มหาวีร  
มหาปญฺญ, อิทฺธิยา ยสสา ชลํ;  
  
สพฺพเวรภยาตีต, ปาเท วนฺทามิ จกฺขุมฯ  
</p>
  
<p>
‘‘สาวโก เต มหาวีร, มรณํ มรณาภิภู;  
  
อากงฺขติ เจตยติ, ตํ นิเสธ ชุตินฺธรฯ  
</p>
  
<p>
‘‘กถญฺหิ ภควา ตุยฺหํ, สาวโก สาสเน รโต;  
  
อปฺปตฺตมานโส เสโกฺข, กาลํ กยิรา ชเน สุตา’’ติฯ (สํ. นิ. ๑.๑๕๙);  
</p>
  
<p>ตสฺมิํ  ขเณ เถเรน สตฺถํ อาหริตํ โหติฯ สตฺถา ‘‘มาโร อย’’นฺติ วิทิตฺวา อิมํ คาถมาห –</p>


<p>
‘‘เอวญฺหิ ธีรา กุพฺพนฺติ, นาวกงฺขนฺติ ชีวิตํ;  
  
สมูลํ ตณฺหมพฺพุยฺห, โคธิโก ปรินิพฺพุโต’’ติฯ (สํ. นิ. ๑.๑๕๙);  
</p>
  
<p>อถ โข ภควา สมฺพหุเลหิ ภิกฺขูหิ สทฺธิํ เถรสฺส สตฺถํ อาหริตฺวา นิปนฺนฎฺฐานํ อคมาสิฯ ตสฺมิํ ขเณ มาโร ปาปิมา ‘‘กตฺถ นุ โข อิมสฺส ปฎิสนฺธิวิญฺญาณํ ปติฎฺฐิต’’นฺติ ธูมราสิ วิย ติมิรปุโญฺช วิย จ หุตฺวา สพฺพทิสาสุ เถรสฺส วิญฺญาณํ สมเนฺวสติฯ ภควา ตํ ธูมติมิรภาวํ ภิกฺขูนํ ทเสฺสตฺวา ‘‘เอโส โข, ภิกฺขเว, มาโร ปาปิมา โคธิกสฺส กุลปุตฺตสฺส วิญฺญาณํ สมเนฺวสติ ‘กตฺถ โคธิกสฺส กุลปุตฺตสฺส วิญฺญาณํ ปติฎฺฐิต’นฺติฯ อปติฎฺฐิเตน จ, ภิกฺขเว, วิญฺญาเณน โคธิโก กุลปุโตฺต ปรินิพฺพุโต’’ติ อาหฯ มาโรปิ ตสฺส วิญฺญาณฎฺฐานํ ทฎฺฐุํ อสโกฺกโนฺต กุมารกวโณฺณ หุตฺวา  เพลุวปณฺฑุวีณํ อาทาย สตฺถารํ อุปสงฺกมิตฺวา ปุจฺฉิ –</p>


<p>
‘‘อุทฺธํ  
อโธ จ ติริยํ, ทิสา อนุทิสา สฺวหํ;  
  
อเนฺวสํ นาธิคจฺฉามิ, โคธิโก โส กุหิํ คโต’’ติฯ (สํ. นิ. ๑.๑๕๙);  
</p>
  
<p>อถ นํ สตฺถา อาห –</p>


<p>
‘‘โย ธีโร ธิติสมฺปโนฺน, ฌายี ฌานรโต สทา;  
  
อโหรตฺตํ อนุยุญฺชํ, ชีวิตํ อนิกามยํฯ  
</p>
  
<p>
‘‘เชตฺวาน มจฺจุโน เสนํ, อนาคนฺตฺวา ปุนพฺภวํ;  
  
สมูลํ ตณฺหมพฺพุยฺห, โคธิโก ปรินิพฺพุโต’’ติฯ (สํ. นิ. ๑.๑๕๙);  
</p>
  
<p>เอวํ วุเตฺต มาโร ปาปิมา ภควนฺตํ คาถาย อชฺฌภาสิ –</p>


<p>
‘‘ตสฺส  
โสกปเรตสฺส, วีณา กจฺฉา อภสฺสถ;  
  
ตโต โส ทุมฺมโน ยโกฺข, ตเตฺถวนฺตรธายถา’’ติฯ (สํ. นิ. ๑.๑๕๙);  
</p>
  
<p>สตฺถาปิ ‘‘กิํ เต, ปาปิม, โคธิกสฺส กุลปุตฺตสฺส นิพฺพตฺตฎฺฐาเนน? ตสฺส หิ นิพฺพตฺตฎฺฐานํ ตุมฺหาทิสานํ สตมฺปิ สหสฺสมฺปิ ทฎฺฐุํ น สโกฺกตี’’ติ วตฺวา อิมํ คาถมาห –</p>


<ol>
<li>
‘‘เตสํ สมฺปนฺนสีลานํ, อปฺปมาทวิหารินํ;  
  
สมฺมทญฺญา วิมุตฺตานํ, มาโร มคฺคํ น วินฺทตี’’ติฯ  
</li>
  
<p>ตตฺถ  นฺติ ยถา อปฺปติฎฺฐิเตน วิญฺญาเณน โคธิโก กุลปุโตฺต ปรินิพฺพุโต, เย จ เอวํ ปรินิพฺพายนฺติ, เตสํ นฺติ ปริปุณฺณสีลานํฯ นฺติ สติอวิปฺปวาสสงฺขาเตน อปฺปมาเทน วิหรนฺตานํฯ นฺติ เหตุนา ญาเยน การเณน ชานิตฺวา ‘‘ตทงฺควิมุตฺติยา, วิกฺขมฺภนวิมุตฺติยา, สมุเจฺฉทวิมุตฺติยา, ปฎิปฺปสฺสทฺธิวิมุตฺติยา, นิสฺสรณวิมุตฺติยา’’ติ อิมาหิ ปญฺจหิ วิมุตฺตีหิ วิมุตฺตานํฯ ติ เอวรูปานํ มหาขีณาสวานํ สพฺพถาเมน มคฺคโนฺตปิ มาโร คตมคฺคํ น วินฺทติ น ลภติ น ปสฺสตีติฯ
</ol></p>


<p>เทสนาวสาเน พหู โสตาปตฺติผลาทีนิ ปตฺตาฯ เทสนา มหาชนสฺส สาตฺถิกา ชาตาติฯ</p>

</p>


<h3>๑๒. ครหทินฺนวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต ครหทินฺนํ นาม นิคณฺฐสาวกํ อารพฺภ กเถสิฯ</p>


<p>สาวตฺถิยญฺหิ สิริคุโตฺต จ ครหทิโนฺน จาติ เทฺว สหายกา อเหสุํฯ เตสุ สิริคุโตฺต อุปาสโก พุทฺธสาวโก, ครหทิโนฺน นิคณฺฐสาวโก ฯ ตํ นิคณฺฐา อภิกฺขณํ เอวํ วทนฺติ – ‘‘ตว สหายกํ สิริคุตฺตํ ‘กิํ ตฺวํ สมณํ โคตมํ อุปสงฺกมสิ, ตสฺส สนฺติเก กิํ ลภิสฺสสี’ติ  วตฺวา ยถา อเมฺห อุปสงฺกมิตฺวา อมฺหากญฺจ เทยฺยธมฺมํ ทสฺสติ, กิํ เอวํ โอวทิตุํ น วฎฺฎตี’’ติฯ ครหทิโนฺน เตสํ วจนํ สุตฺวา อภิกฺขณํ คนฺตฺวา ฐิตนิสินฺนฎฺฐานาทีสุ สิริคุตฺตํ เอวํ โอวทติ – ‘‘สมฺม, กิํ เต สมเณน โคตเมน, ตํ อุปสงฺกมิตฺวา กิํ ลภิสฺสสิ, กิํ เต มม, อเยฺย, อุปสงฺกมิตฺวา เตสํ ทานํ ทาตุํ น วฎฺฎตี’’ติ? สิริคุโตฺต ตสฺส กถํ สุตฺวาปิ พหู ทิวเส ตุณฺหี หุตฺวา นิพฺพิชฺชิตฺวา เอกทิวสํ, ‘‘สมฺม, ตฺวํ อภิกฺขณํ อาคนฺตฺวา มํ ฐิตฎฺฐานาทีสุ เอวํ วเทสิ, ‘สมณํ โคตมํ อุปสงฺกมิตฺวา กิํ ลภิสฺสสิ, มม, อเยฺย, อุปสงฺกมิตฺวา เตสํ ทานํ เทหี’ติ, กเถหิ ตาว เม, ตว, อยฺยา, กิํ ชานนฺตี’’ติ? ‘‘‘อโห, สามิ, มา เอวํ วท, มม อยฺยานํ อญฺญาตํ นาม นตฺถิ, สพฺพํ อตีตานาคตปจฺจุปฺปนฺนํ สพฺพํ กายวจีมโนกมฺมํ อิทํ ภวิสฺสติ, อิทํ น ภวิสฺสตี’ติ สพฺพํ ภพฺพาภพฺพํ ชานนฺตี’’ติ? ‘‘เอวํ วเทสี’’ติฯ ‘‘อาม, วเทมี’’ติฯ ‘‘ยทิ เอวํ, อติภาริยํ เต กตํ, เอตฺตกํ กาลํ มยฺหํ เอตมตฺถํ อนาจิกฺขเนฺตน, อชฺช มยา  อยฺยานํ ญาณานุภาโว ญาโต, คจฺฉ, สมฺม, อเยฺย, มม วจเนน นิมเนฺตหี’’ติฯ โส นิคณฺฐานํ สนฺติกํ คนฺตฺวา เต วนฺทิตฺวา ‘‘มยฺหํ สหายโก สิริคุโตฺต สฺวาตนาย ตุเมฺห นิมเนฺตตี’’ติ อาหฯ ‘‘สิริคุเตฺตน สามํ ตฺวํ วุโตฺต’’ติ? ‘‘อาม, อยฺยา’’ติฯ เต หฎฺฐตุฎฺฐา หุตฺวา ‘‘นิปฺผนฺนํ โน กิจฺจํ, สิริคุตฺตสฺส อเมฺหสุ ปสนฺนกาลโต ปฎฺฐาย กา นาม สมฺปตฺติ อมฺหากํ น ภวิสฺสตี’’ติ วทิํสุฯ</p>


<p>สิริคุตฺตสฺสาปิ มหนฺตํ นิเวสนํฯ โส ตสฺมิํ ทฺวินฺนํ เคหานํ อนฺตเร อุภโต ทีฆํ อาวาฎํ ขณาเปตฺวา คูถกลลสฺส ปูราเปสิฯ พหิอาวาเฎ ทฺวีสุ ปริยเนฺตสุ ขาณุเก โกฎฺฎาเปตฺวา เตสุ รชฺชุโย พนฺธาเปตฺวา อาสนานํ ปุริมปาเท อาวาฎสฺส ปุริมปเสฺส ฐปาเปตฺวา ปจฺฉิมปาเท รชฺชุเกสุ ฐปาเปสิฯ ‘‘เอวํ นิสินฺนกาเล เอวํ อวํสิรา ปติสฺสนฺตี’’ติ  มญฺญมาโน ยถา อาวาโฎ น ปญฺญายติ, เอวํ อาสนานํ อุปริ ปจฺจตฺถรณานิ ทาเปสิฯ มหนฺตา มหนฺตา จาฎิโย ฐปาเปตฺวา กทลิปเณฺณหิ จ เสตปิโลติกาหิ จ มุขานิ พนฺธาเปตฺวา ตา ตุจฺฉา เอว เคหสฺส ปจฺฉิมภาเค พหิ ยาคุภตฺตสิตฺถสปฺปิเตลมธุผาณิตปูวจุณฺณมกฺขิตา กตฺวา ฐปาเปสิฯ ครหทิโนฺน ปาโตว ตสฺส ฆรํ เวเคน คนฺตฺวา, ‘‘อยฺยานํ สกฺกาโร สชฺชิโต’’ติ ปุจฺฉิฯ ‘‘อาม, สมฺม, สชฺชิโต’’ติฯ ‘‘กหํ ปน เอโส’’ติฯ ‘‘เอตาสุ เอตฺติกาสุ จาฎีสุ ยาคุ, เอตฺติกาสุ ภตฺตํ, เอตฺติกาสุ สปฺปิผาณิตปูวาทีนิ  ปูริตานิ, อาสนานิ ปญฺญตฺตานี’’ติฯ โส ‘‘สาธู’’ติ วตฺวา คโต ตสฺส คตกาเล ปญฺจสตา นิคณฺฐา อาคมิํสุฯ สิริคุโตฺต เคหา นิกฺขมิตฺวา ปญฺจปติฎฺฐิเตน นิคเณฺฐ วนฺทิตฺวา เตสํ ปุรโต อญฺชลิํ ปคฺคยฺห ฐิโต เอวํ จิเนฺตสิ – ‘‘ตุเมฺห กิร อตีตาทิเภทํ สพฺพํ ชานาถ, เอวํ ตุมฺหากํ อุปฎฺฐาเกน มยฺหํ  กถิตํฯ สเจ สพฺพํ ตุเมฺห ชานาถ, มยฺหํ เคหํ มา ปวิสิตฺถฯ มม เคหํ ปวิฎฺฐานญฺหิ โว เนว ยาคุ อตฺถิ, น ภตฺตาทีนิฯ สเจ อชานิตฺวา ปวิสิสฺสถ, คูถอาวาเฎ โว ปาเตตฺวา โปเถสฺสามี’’ติ เอวํ จิเนฺตตฺวา ปุริสานํ สญฺญํ อทาสิฯ เอวํ เตสํ นิสีทนภาวํ ญตฺวา ปจฺฉิมปเสฺส ฐตฺวา อาสนานํ อุปริ ปจฺจตฺถรณานิ อปเนยฺยาถ, มา ตานิ อสุจินา มกฺขยิํสูติฯ</p>


<p>อถ นิคเณฺฐ ‘‘อิโต เอถ, ภเนฺต’’ติ อาหฯ นิคณฺฐา ปวิสิตฺวา ปญฺญตฺตาสเนสุ นิสีทิตุํ อารภิํสุฯ อถ เน มนุสฺสา วทิํสุ – ‘‘อาคเมถ, ภเนฺต, มา ตาว นิสีทถา’’ติฯ ‘‘กิํ การณา’’ติ? ‘‘อมฺหากํ เคหํ ปวิฎฺฐานํ อยฺยานํ วตฺตํ ญตฺวา นิสีทิตุํ วฎฺฎตี’’ติฯ ‘‘กิํ กาตุํ วฎฺฎติ, อาวุโส’’ติ? ‘‘อตฺตโน อตฺตโน ปตฺตาสนมูเลสุ ฐตฺวา สเพฺพปิ เอกปฺปหาเรเนว นิสีทิตุํ วฎฺฎตี’’ติฯ อิทํ กิรสฺส อธิปฺปาโย – ‘‘เอกสฺมิํ อาวาเฎ ปติเต ‘มา, อาวุโส, อวเสสา อาสเน นิสีทนฺตู’ติ  วตฺตุํ มา ลภตู’’ติฯ เต ‘‘สาธู’’ติ วตฺวา ‘‘อิเมหิ กถิตกถํ อเมฺหหิ กาตุํ วฎฺฎตี’’ติ จินฺตยิํสุฯ อถ สเพฺพ อตฺตโน อตฺตโน ปตฺตาสนมูเล ปฎิปาฎิยา อฎฺฐํสุฯ อถ เน, ‘‘ภเนฺต, ขิปฺปํ เอกปฺปหาเรเนว นิสีทถา’’ติ วตฺวา เตสํ นิสินฺนภาวํ ญตฺวา อาสนานํ อุปริ ปจฺจตฺถรณานิ นีหริํสุฯ นิคณฺฐา เอกปฺปหาเรเนว นิสินฺนา, รชฺชูนํ อุปริ ฐปิตา อาสนปาทา ภฎฺฐา, นิคณฺฐา อวํสิรา อาวาเฎ ปติํสุฯ สิริคุโตฺต เตสุ ปติเตสุ ทฺวารํ ปิทหิตฺวา  เต อุตฺติณฺณุตฺติเณฺณ ‘‘อตีตานาคตปจฺจุปฺปนฺนํ กสฺมา น ชานาถา’’ติ ทเณฺฑหิ ปาเถตฺวา ‘‘เอตฺตกํ เอเตสํ วฎฺฎิสฺสตี’’ติ ทฺวารํ วิวราเปสิฯ เต นิกฺขมิตฺวา ปลายิตุํ อารภิํสุฯ คมนมเคฺค ปน เตสํ สุธาปริกมฺมกตํ ภูมิํ ปิจฺฉิลํ การาเปสิฯ เต ตตฺถ อสณฺฐหิตฺวา ปติเต ปติเต ปุน โปถาเปตฺวา ‘‘อลํ เอตฺตกํ ตุมฺหาก’’นฺติ อุโยฺยเชสิฯ เต ‘‘นาสิตมฺหา ตยา, นาสิตมฺหา ตยา’’ติ กนฺทนฺตา อุปฎฺฐากสฺส เคหทฺวารํ อคมํสุฯ</p>


<p>ครหทิโนฺน ตํ วิปฺปการํ ทิสฺวา กุโทฺธ ‘‘นาสิตมฺหิ สิริคุเตฺตน, หตฺถํ ปสาเรตฺวา วนฺทนฺตานํ สเทวเก โลเก ยถารุจิยา ทาตุํ สมเตฺถ นาม ปุญฺญเกฺขตฺตภูเต มม, อเยฺย , โปถาเปตฺวา พฺยสนํ ปาเปสี’’ติ ราชกุลํ คนฺตฺวา ตสฺส กหาปณสหสฺสํ ทณฺฑํ กาเรสิฯ อถสฺส ราชา สาสนํ เปเสสิฯ โส คนฺตฺวา ราชานํ วนฺทิตฺวา, ‘‘เทว, อุปปริกฺขิตฺวา ทณฺฑํ คณฺหถ, มา อนุปปริกฺขิตฺวา’’ติ อาหฯ ‘‘อุปปริกฺขิตฺวา คณฺหิสฺสามี’’ติฯ ‘‘สาธุ, เทวา’’ติฯ ‘‘เตน หิ คณฺหาหี’’ติฯ เทว, มยฺหํ สหายโก นิคณฺฐสาวโก มํ อุปสงฺกมิตฺวา ฐิตนิสินฺนฎฺฐานาทีสุ อภิณฺหํ เอวํ วเทสิ – ‘‘สมฺม, กิํ เต สมเณน โคตเมน, ตํ อุปสงฺกมิตฺวา กิํ ลภิสฺสสี’’ติ อิทํ  อาทิํ กตฺวา สิริคุโตฺต สพฺพํ ตํ ปวตฺติํ อาโรเจตฺวา ‘‘เทว, สเจ อิมสฺมิํ การเณ ทณฺฑํ คเหตุํ ยุตฺตํ, คณฺหถา’’ติฯ ราชา ครหทินฺนํ โอโลเกตฺวา ‘‘สจฺจํ กิร เต เอวํ วุตฺต’’นฺติ อาหฯ ‘‘สจฺจํ, เทวา’’ติฯ ตฺวํ เอตฺตกมฺปิ อชานเนฺต สตฺถาโรติ คเหตฺวา วิจรโนฺต ‘‘สพฺพํ ชานนฺตี’’ติ กิํ การณา ตถาคตสาวกสฺส กเถสิฯ ‘‘ตยา อาโรปิตทโณฺฑ ตุยฺหเมว โหตู’’ติ เอวํ เสฺวว ทณฺฑํ ปาปิโต, ตเสฺสว กุลูปกา โปเถตฺวา นีหฎาฯ</p>


<p>โส ตํ กุชฺฌิตฺวา ตโต ปฎฺฐาย อฑฺฒมาสมตฺตมฺปิ สิริคุเตฺตน สทฺธิํ อกเถตฺวา จิเนฺตสิ – ‘‘เอวํ วิจริตุํ มยฺหํ อยุตฺตํ, เอตสฺส กุลูปกานมฺปิ มยา พฺยสนํ กาตุํ วฎฺฎตี’’ติ สิริคุตฺตํ อุปสงฺกมิตฺวา อาห – ‘‘สหาย สิริคุตฺตา’’ติฯ ‘‘กิํ, สมฺมา’’ติ? ‘‘ญาติสุหชฺชานํ  นาม กลโหปิ โหติ วิวาโทปิ, กิํ ตฺวํ กิญฺจิ น กเถสิ, กสฺมา เอวํ กโรสี’’ติ? ‘‘สมฺม, ตว มยา สทฺธิํ อกถนโต น กเถมี’’ติฯ ‘‘ยํ, สมฺม, กตํ, กตเมว ตํ น มยํ เมตฺติํ ภินฺทิสฺสามา’’ติฯ ตโต ปฎฺฐาย อุโภปิ เอกฎฺฐาเน ติฎฺฐนฺติ นิสีทนฺติ ฯ อเถกทิวสํ สิริคุโตฺต ครหทินฺนํ อาห – ‘‘กิํ เต นิคเณฺฐหิ, เต อุปสงฺกมิตฺวา กิํ ลภิสฺสสิ, มม สตฺถารํ อุปสงฺกมิตุํ วา อยฺยานํ ทานํ ทาตุํ วา กิํ เต น วฎฺฎตี’’ติ? โสปิ เอตเมว ปจฺจาสีสติ, เตนสฺส กณฺฑุวนฎฺฐาเน นเขน วิเลขิตํ วิย อโหสิฯ โส, ‘‘สิริคุตฺต, ตว สตฺถา กิํ ชานาตี’’ติ ปุจฺฉิฯ ‘‘อโมฺภ, มา เอวํ วท, สตฺถุ เม อชานิตพฺพํ นาม นตฺถิ, อตีตาทิเภทํ สพฺพํ ชานาติ, โสฬสหากาเรหิ สตฺตานํ จิตฺตํ ปริจฺฉินฺทตี’’ติฯ ‘‘อหํ เอวํ น ชานามิ, กสฺมา มยฺหํ เอตฺตกํ กาลํ น กเถสิ, เตน หิ ตฺวํ คจฺฉ, ตว สตฺถารํ สฺวาตนาย นิมเนฺตหิ, โภเชสฺสามิ, ปญฺจหิ ภิกฺขุสเตหิ สทฺธิํ มม ภิกฺขํ คณฺหิตุํ วเทหี’’ติฯ</p>


<p>สิริคุโตฺต สตฺถารํ อุปสงฺกมิตฺวา วนฺทิตฺวา เอวมาห – ‘‘ภเนฺต, มม สหายโก ครหทิโนฺน ตุเมฺห นิมนฺตาเปติ, ปญฺจหิ กิร ภิกฺขุสเตหิ  สทฺธิํ เสฺว ตสฺส ภิกฺขํ คณฺหถ, ปุริมทิวเส โข ปน ตสฺส กุลูปกานํ มยา อิทํ นาม กตํ, มยา กตสฺส ปฎิกรณมฺปิ น ชานามิ, ตุมฺหากํ สุทฺธจิเตฺตน ภิกฺขํ ทาตุกามตมฺปิ น ชานามิ, อาวเชฺชตฺวา ยุตฺตํ เจ, อธิวาเสถฯ โน เจ, มา อธิวาสยิตฺถา’’ติฯ สตฺถา ‘‘กิํ นุ โข โส อมฺหากํ กาตุ กาโม’’ติ อาวเชฺชตฺวา อทฺทส ‘‘ทฺวินฺนํ เคหานํ อนฺตเร มหนฺตํ อาวาฎํ ขณาเปตฺวา อสีติสกฎมตฺตานิ ขทิรทารูนิ อาหราเปตฺวา ปูราเปตฺวา อคฺคิํ ทตฺวา อเมฺห องฺคารอาวาเฎ ปาเตตฺวา นิคฺคณฺหิตุกาโม’’ติฯ ปุน อาวเชฺชสิ – ‘‘กิํ นุ โข ตตฺถ คตปจฺจยา อโตฺถ อตฺถิ, นตฺถี’’ติฯ ตโต อิทํ อทฺทส – ‘‘อหํ องฺคารอาวาเฎ ปาทํ ปสาเรสฺสามิ, ตํ ปฎิจฺฉาเทตฺวา  ฐปิตกิลญฺชํ อนฺตรธายิสฺสติ, องฺคารกาสุํ ภินฺทิตฺวา จกฺกมตฺตํ มหาปทุมํ อุฎฺฐหิสฺสติ, อถาหํ ปทุมกณฺณิกา อกฺกมโนฺต อาสเน นิสีทิสฺสามิ, ปญฺจสตา ภิกฺขูปิ ตเถว คนฺตฺวา นิสีทิสฺสนฺติ, มหาชโน สนฺนิปติสฺสติ, อหํ ตสฺมิํ สมาคเม ทฺวีหิ คาถาหิ อนุโมทนํ กริสฺสามิ, อนุโมทนปริโยสาเน จตุราสีติยา ปาณสหสฺสานํ ธมฺมาภิสมโย ภวิสฺสติ, สิริคุโตฺต จ ครหทิโนฺน จ โสตาปนฺนา ภวิสฺสนฺติ, อตฺตโน จ ธนราสิํ สาสเน วิกิริสฺสนฺติ, อิมํ กุลปุตฺตํ นิสฺสาย มยา คนฺตุํ วฎฺฎตี’’ติ  ภิกฺขํ อธิวาเสสิฯ</p>


<p>สิริคุโตฺต คนฺตฺวา สตฺถุ อธิวาสนํ ครหทินฺนสฺส อาโรเจตฺวา ‘‘โลกเชฎฺฐสฺส สกฺการํ กโรหี’’ติ อาหฯ ครหทิโนฺน ‘‘อิทานิสฺส  กตฺตพฺพยุตฺตกํ ชานิสฺสามี’’ติ ทฺวินฺนํ เคหานํ อนฺตเร มหนฺตํ อาวาฎํ ขณาเปตฺวา อสีติสกฎมตฺตานิ ขทิรทารูนิ อาหราเปตฺวา ปูราเปตฺวา อคฺคิํ ทตฺวา ขทิรงฺคารราสีนํ โยชาเปตฺวา สพฺพรตฺติํ ธมาเปตฺวา ขทิรงฺคารราสิํ การาเปตฺวา อาวาฎมตฺถเก รุกฺขปทรานิ ฐปาเปตฺวา กิลเญฺชน ปฎิจฺฉาเทตฺวา โคมเยน ลิมฺปาเปตฺวา เอเกน ปเสฺสน ทุพฺพลทณฺฑเก อตฺถริตฺวา คมนมคฺคํ กาเรสิ, ‘‘เอวํ อกฺกนฺตอกฺกนฺตกาเล ทณฺฑเกสุ ภเคฺคสุ ปริวเฎฺฎตฺวา องฺคารกาสุยํ ปติสฺสนฺตี’’ติ มญฺญมาโน เคหปจฺฉาภาเค สิริคุเตฺตน ฐปิตนิยาเมเนว จาฎิโย ฐปาเปสิ, อาสนานิปิ ตเถว ปญฺญาเปสิฯ สิริคุโตฺต ปาโตว ตสฺส เคหํ คนฺตฺวา ‘‘กโต เต, สมฺม, สกฺกาโร’’ติ อาหฯ ‘‘อาม, สมฺมา’’ติฯ ‘‘กหํ ปน โส’’ติ? ‘‘เอหิ, ปสฺสามา’’ติ สพฺพํ สิริคุเตฺตน ทสฺสิตนเยเนว ทเสฺสสิฯ สิริคุโตฺต ‘‘สาธุ, สมฺมา’’ติ อาหฯ มหาชโน สนฺนิปติฯ มิจฺฉาทิฎฺฐิเกน หิ นิมนฺติเต มหโนฺต สนฺนิปาโต อโหสิฯ มิจฺฉาทิฎฺฐิกาปิ ‘‘สมณสฺส โคตมสฺส วิปฺปการํ  ปสฺสิสฺสามา’’ติ สนฺนิปตนฺติ, สมฺมาทิฎฺฐิกาปิ ‘‘อชฺช สตฺถา มหาธมฺมเทสนํ เทเสสฺสติ, พุทฺธวิสยํ พุทฺธลีลํ อุปธาเรสฺสามา’’ติ สนฺนิปตนฺติฯ</p>


<p>ปุนทิวเส สตฺถา ปญฺจหิ ภิกฺขุสเตหิ สทฺธิํ ครหทินฺนสฺส เคหทฺวารํ อคมาสิฯ โส เคหา นิกฺขมิตฺวา ปญฺจปติฎฺฐิเตน วนฺทิตฺวา ปุรโต อญฺชลิํ ปคฺคยฺห ฐิโต จิเนฺตสิ – ‘‘ภเนฺต, ‘ตุเมฺห กิร อตีตาทิเภทํ สพฺพํ ชานาถ, สตฺตานํ โสฬสหากาเรหิ จิตฺตํ ปริจฺฉินฺทถา’ติ เอวํ ตุมฺหากํ อุปฎฺฐาเกน มยฺหํ กถิตํฯ สเจ ชานาถ, มยฺหํ เคหํ มา ปวิสิตฺถฯ ปวิฎฺฐานญฺหิ โว เนว ยาคุ อตฺถิ, น ภตฺตาทีนิ, สเพฺพ โข ปน ตุเมฺห องฺคารกาสุยํ ปาเตตฺวา นิคฺคณฺหิสฺสามี’’ติฯ เอวํ จิเนฺตตฺวา สตฺถุ ปตฺตํ คเหตฺวา ‘‘อิโต เอถ ภควา’’ติ วตฺวา, ‘‘ภเนฺต, อมฺหากํ เคหํ อาคตานํ วตฺตํ ญตฺวา อาคนฺตุํ วฎฺฎตี’’ติ อาหฯ ‘‘กิํ กาตุํ วฎฺฎติ, อาวุโส’’ติ? ‘‘เอเกกสฺส ปวิสิตฺวา ปุรโต คนฺตฺวา นิสินฺนกาเล ปจฺฉา อเญฺญน  อาคนฺตุํ วฎฺฎตี’’ติฯ เอวํ กิรสฺส อโหสิ – ‘‘ปุรโต คจฺฉนฺตํ องฺคารกาสุยํ ปติตํ ทิสฺวา อวเสสา น อาคจฺฉิสฺสนฺติ, เอเกกเมว ปาเตตฺวา นิคฺคณฺหิสฺสามี’’ติฯ สตฺถา ‘‘สาธู’’ติ วตฺวา เอกโกว ปายาสิฯ ครหทิโนฺน องฺคารกาสุํ ปตฺวา อปสกฺกิตฺวา ฐิโต  ‘‘ปุรโต ยาถ, ภเนฺต’’ติ อาหฯ อถ สตฺถา องฺคารกาสุมตฺถเก ปาทํ ปสาเรสิ, กิลญฺชํ อนฺตรธายิ, องฺคารกาสุํ ภินฺทิตฺวา จกฺกมตฺตานิ ปทุมานิ อุฎฺฐหิํสุ ฯ สตฺถา ปทุมกณฺณิกา อกฺกมโนฺต คนฺตฺวา ปญฺญเตฺต พุทฺธาสเน นิสีทิ, ภิกฺขูปิ ตเถว คนฺตฺวา นิสีทิํสุฯ ครหทินฺนสฺส กายโต ฑาโห อุฎฺฐหิฯ</p>


<p>โส เวเคน คนฺตฺวา สิริคุตฺตํ อุปสงฺกมิตฺวา, ‘‘สามิ, เม ตาณํ โหหี’’ติ อาหฯ ‘‘กิํ เอต’’นฺติ? ‘‘ปญฺจนฺนํ ภิกฺขุสตานํ เคเห ยาคุ วา ภตฺตาทีนิ วา นตฺถิ, กิํ นุ โข กโรมี’’ติ? ‘‘กิํ ปน ตยา กต’’นฺติ อาหฯ อหํ ทฺวินฺนํ เคหานํ อนฺตเร มหนฺตํ อาวาฎํ องฺคารสฺส ปูรํ กาเรสิํ – ‘‘ตตฺถ ปาเตตฺวา นิคฺคณฺหิสฺสามี’’ติฯ ‘‘อถ นํ ภินฺทิตฺวา มหาปทุมานิ อุฎฺฐหิํสุฯ สเพฺพ ปทุมกณฺณิกา อกฺกมิตฺวา คนฺตฺวา ปญฺญตฺตาสเนสุ นิสินฺนา, อิทานิ กิํ กโรมิ, สามี’’ติ? นนุ ตฺวํ อิทาเนว มยฺหํ ‘‘‘เอตฺติกา จาฎิโย, เอตฺติกา ยาคุ, เอตฺตกานิ สตฺตาทีนี’ติ ทเสฺสสี’’ติฯ ‘‘มุสา ตํ, สามิ, ตุจฺฉาว จาฎิโย’’ติฯ โหตุ, ‘‘คจฺฉ, ตาสุ จาฎีสุ ยาคุอาทีนิ โอโลเกหี’’ติฯ ตํ ขณเญฺญว เตน ยาสุ จาฎีสุ ‘‘ยาคู’’ติ วุตฺตํ, ตา ยาคุยา ปูรยิํสุ, ยาสุ ‘‘ภตฺตาทีนี’’ติ วุตฺตํ, ตา ภตฺตาทีนํ ปริปุณฺณาว  อเหสุํฯ ตํ สมฺปตฺติํ ทิสฺวาว ครหทินฺนสฺส สรีรํ ปีติปาโมเชฺชน ปริปูริตํ, จิตฺตํ ปสนฺนํฯ โส สกฺกจฺจํ พุทฺธปฺปมุขํ ภิกฺขุสงฺฆํ ปริวิสิตฺวา กตภตฺตกิจฺจสฺส สตฺถุโน อนุโมทนํ กาเรตุกาโม ปตฺตํ คณฺหิฯ สตฺถา อนุโมทนํ กโรโนฺต ‘‘อิเม สตฺตา ปญฺญาจกฺขุโน อภาเวเนว มม สาวกานํ พุทฺธสาสนสฺส คุณํ น ชานนฺติฯ ปญฺญาจกฺขุวิรหิตา หิ อนฺธา นาม, ปญฺญวโนฺต สจกฺขุกา นามา’’ติ วตฺวา อิมา คาถา อภาสิ –</p>


<ol>
<li>
‘‘ยถา สงฺการธานสฺมิํ, อุชฺฌิตสฺมิํ มหาปเถ;  
  
ปทุมํ ตตฺถ ชาเยถ, สุจิคนฺธํ มโนรมํฯ  
</li>
  
<li>
‘‘เอวํ สงฺการภูเตสุ, อนฺธภูเต ปุถุชฺชเน;  
  
อติโรจติ ปญฺญาย, สมฺมาสมฺพุทฺธสาวโก’’ติฯ  
</li>
  
<p>ตตฺถ นฺติ สงฺการฐานสฺมิํ, กจวรราสิมฺหีติ อโตฺถฯ ติ มหามเคฺค  ฉฑฺฑิตสฺมิํฯ นฺติ สุรภิคนฺธํฯ มโน เอตฺถ รมตีติ ติ สงฺการมิว ภูเตสุฯ ติ  ปุถูนํ กิเลสานํ ชนนโต เอวํลทฺธนาเม  โลกิยมหาชเนฯ อิทํ วุตฺตํ โหติ – ยถา นาม มหาปเถ ฉฑฺฑิเต สงฺการราสิมฺหิ อสุจิเชคุจฺฉิยปฎิกูเลปิ สุจิคนฺธํ ปทุมํ ชาเยถ, ตํ ราชราชมหามตฺตาทีนํ มโนรมํ ปิยํ มนาปํ อุปริมตฺถเก ปติฎฺฐานารหเมว ภเวยฺย, เอวเมว สงฺการภูเตสุปิ ปุถุชฺชเนสุ ชาโต นิปฺปญฺญสฺส มหาชนสฺส อจกฺขุกสฺส อนฺตเร นิพฺพโตฺตปิ อตฺตโน ปญฺญาพเลน กาเมสุ อาทีนวํ, เนกฺขเมฺม จ อานิสํสํ ทิสฺวา นิกฺขมิตฺวา ปพฺพชิโต ปพฺพชฺชามเตฺตนปิ, กโต อุตฺตริํ สีลสมาธิปญฺญาวิมุตฺติวิมุตฺติญาณทสฺสนานิ อาราเธตฺวาปิ อติโรจติฯ สมฺมาสมฺพุทฺธสาวโก หิ ขีณาสโว ภิกฺขุ อนฺธภูเต ปุถุชฺชเน อติกฺกมิตฺวา โรจติ วิโรจติ โสภตีติฯ
</ol></p>


<p>เทสนาวสาเน จตุราสีติยา ปาณสหสฺสานํ ธมฺมาภิสมโย อโหสิฯ ครหทิโนฺน จ สิริคุโตฺต จ โสตาปตฺติผลํ ปาปุณิํสุฯ เต สพฺพํ อตฺตโน ธนํ พุทฺธสาสเน วิปฺปกิริํสุฯ สตฺถา อุฎฺฐายาสนา วิหารมคมาสิฯ ภิกฺขู สายนฺหสมเย ธมฺมสภายํ กถํ สมุฎฺฐาเปสุํ – ‘‘อโห อจฺฉริยา พุทฺธคุณา นาม, ตถารูปํ นาม ขทิรงฺคารราสิํ ภินฺทิตฺวา ปทุมานิ อุฎฺฐหิํสู’’ติฯ สตฺถา  อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา, ‘‘อิมาย นามา’’ติ วุเตฺต – ‘‘อนจฺฉริยํ, ภิกฺขเว, ยํ มม เอตรหิ พุทฺธภูตสฺส องฺคารราสิมฺหา ปทุมานิ อุฎฺฐิตานิ, อปริปเกฺก ญาเณ วตฺตมานสฺส โพธิสตฺตภูตสฺสปิ เม อุฎฺฐหิํสู’’ติ วตฺวา, ‘‘กทา, ภเนฺต, อาจิกฺขถ โน’’ติ ยาจิโต อตีตํ อาหริตฺวา –</p>


<p>
‘‘กามํ ปตามิ นิรยํ, อุทฺธํปาโท อวํสิโร;  
  
นานริยํ กริสฺสามิ, หนฺท ปิณฺฑํ ปฎิคฺคหา’’ติฯ (ชา. ๑.๑.๔๐) –  
</p>
  
<p>อิทํ  วิตฺถาเรตฺวา กเถสีติฯ</p>

</p>

</p>

</p>





