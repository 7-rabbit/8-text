<h1>๕๒. ผลทายกวโคฺค</h1>
<h3>๑. กุรญฺจิยผลทายกเตฺถรอปทานํ</h3>
<ol>
<li>
‘‘มิคลุโทฺท  
  
  
ปุเร อาสิํ, วิปิเน วิจรํ อหํ;  
  
อทฺทสํ วิรชํ พุทฺธํ, สพฺพธมฺมาน ปารคุํฯ  
</li>
  
<li>
‘‘กุรญฺจิยผลํ คยฺห, พุทฺธเสฎฺฐสฺสทาสหํ;  
  
ปุญฺญเกฺขตฺตสฺส ตาทิโน, ปสโนฺน เสหิ ปาณิภิฯ  
</li>
  
<li>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
อิตฺถํ สุทํ อายสฺมา กุรญฺจิยผลทายโก เถโร อิมา  
</li>
  
<p>คาถาโย อภาสิตฺถาติฯ
</ol></p>

</p>


<h3>๒. กปิตฺถผลทายกเตฺถรอปทานํ</h3>
<ol>
<li>
‘‘สุวณฺณวณฺณํ  
สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, กปิตฺถํ  
กปิฎฺฐํ (สฺยา.)  
อททิํ ผลํฯ  
</li>
  
<li>
‘‘เอกนวุติโต  
กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ  
วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กปิตฺถผลทายโก เถโร อิมา  
  
<p>คาถาโย อภาสิตฺถาติฯ
</ol></p>

</p>


<h3>๓. โกสมฺพผลิยเตฺถรอปทานํ</h3>
<ol>
<li>
‘‘กกุธํ วิลสนฺตํว, เทวเทวํ นราสภํ;  
  
รถิยํ ปฎิปชฺชนฺตํ, โกสมฺพํ  
โกสุมฺพํ (สี. สฺยา. ปี.)  
อททิํ ตทาฯ  
</li>
  
<li>
‘‘เอกติํเส อิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โกสมฺพผลิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. เกตกปุปฺผิยเตฺถรอปทานํ</h3>
<ol>
<li>
‘‘วินตานทิยา ตีเร, วิหาสิ ปุริสุตฺตโม;  
  
อทฺทสํ วิรชํ พุทฺธํ, เอกคฺคํ สุสมาหิตํฯ  
</li>
  
<li>
‘‘มธุคนฺธสฺส  
ปุเปฺผน, เกตกสฺส อหํ ตทา;  
  
ปสนฺนจิโตฺต สุมโน, พุทฺธเสฎฺฐมปูชยิํฯ  
</li>
  
<li>
‘‘เอกนวุติโต  
  
กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.…  
กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา เกตกปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. นาคปุปฺผิยเตฺถรอปทานํ</h3>
<ol>
<li>
‘‘สุวณฺณวณฺณํ สมฺพุทฺธํ, อาหุตีนํ ปฎิคฺคหํ;  
  
รถิยํ ปฎิปชฺชนฺตํ, นาคปุปฺผํ อปูชยิํฯ  
</li>
  
<li>
‘‘เอกนวุติโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา นาคปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๖. อชฺชุนปุปฺผิยเตฺถรอปทานํ</h3>
<ol>
<li>
‘‘จนฺทภาคานทีตีเร  
  
, อโหสิํ กินฺนโร ตทา;  
  
อทฺทสํ วิรชํ พุทฺธํ, สยมฺภุํ อปราชิตํฯ  
</li>
  
<li>
‘‘ปสนฺนจิโตฺต สุมโน, เวทชาโต กตญฺชลี;  
  
คเหตฺวา อชฺชุนํ ปุปฺผํ, สยมฺภุํ อภิปูชยิํฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา กินฺนรํ เทหํ, ตาวติํสมคจฺฉหํฯ  
</li>
  
<li>
‘‘ฉตฺติํสกฺขตฺตุํ เทวิโนฺท, เทวรชฺชมการยิํ;  
  
ทสกฺขตฺตุํ จกฺกวตฺตี, มหารชฺชมการยิํฯ  
</li>
  
<li>
‘‘ปเทสรชฺชํ วิปุลํ, คณนาโต อสงฺขิยํ;  
  
สุเขเตฺต วปฺปิตํ พีชํ, สยมฺภุมฺหิ อโห มม  
อโหสิ เม (สฺยา.)  
ฯ  
</li>
  
<li>
‘‘กุสลํ วิชฺชเต มยฺหํ, ปพฺพชิํ อนคาริยํ;  
  
ปูชารโห อหํ อชฺช, สกฺยปุตฺตสฺส สาสเนฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา อชฺชุนปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๗. กุฎชปุปฺผิยเตฺถรอปทานํ</h3>
<ol>
<li>
‘‘หิมวนฺตสฺสาวิทูเร, วสโล  
จาวโล (สี. ปี.), อจฺจโย (สฺยา.)  
นาม ปพฺพโต;  
  
พุโทฺธ สุทสฺสโน นาม, วสเต ปพฺพตนฺตเรฯ  
</li>
  
<li>
‘‘ปุปฺผํ เหมวนฺตํ คยฺห, เวหาสํ อคมาสหํ;  
  
ตตฺถทฺทสาสิํ สมฺพุทฺธํ, โอฆติณฺณมนาสวํฯ  
</li>
  
<li>
‘‘ปุปฺผํ  
กุฎชมาทาย, สิเร กตฺวาน อญฺชลิํ  
กตฺวานหํ ตทา (สฺยา. ปี. ก.)  
;  
  
พุทฺธสฺส อภิโรเปสิํ, สยมฺภุสฺส มเหสิโนฯ  
</li>
  
<li>
‘‘เอกติํเส อิโต กเปฺป, ยํ ปุปฺผมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา กุฎชปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. โฆสสญฺญกเตฺถรอปทานํ</h3>
<ol>
<li>
‘‘มิคลุโทฺท  
ปุเร อาสิํ, อรเญฺญ วิปิเน อหํ;  
  
อทฺทสํ วิรชํ พุทฺธํ, เทวสงฺฆปุรกฺขตํฯ  
</li>
  
<li>
‘‘จตุสจฺจํ ปกาเสนฺตํ, เทเสนฺตํ อมตํ ปทํ;  
  
อโสฺสสิํ มธุรํ ธมฺมํ, สิขิโน โลกพนฺธุโนฯ  
</li>
  
<li>
‘‘โฆเส จิตฺตํ ปสาเทสิํ, อสมปฺปฎิปุคฺคเล;  
  
ตตฺถ จิตฺตํ ปสาเทตฺวา, อุตฺตริํ  
อตริํ (สี. ปี.)  
ทุตฺตรํ ภวํฯ  
</li>
  
<li>
‘‘เอกติํเส อิโต กเปฺป, ยํ สญฺญมลภิํ ตทา;  
  
ทุคฺคติํ นาภิชานามิ, โฆสสญฺญายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โฆสสญฺญโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. สพฺพผลทายกเตฺถรอปทานํ</h3>
<ol>
<li>
‘‘วรุโณ  
  
  
นาม นาเมน, พฺราหฺมโณ มนฺตปารคู;  
  
ฉเฑฺฑตฺวา ทสปุตฺตานิ, วนมโชฺฌคหิํ ตทาฯ  
</li>
  
<li>
‘‘อสฺสมํ  
สุกตํ กตฺวา, สุวิภตฺตํ มโนรมํ;  
  
ปณฺณสาลํ กริตฺวาน, วสามิ วิปิเน อหํฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
มมุทฺธริตุกาโม โส, อาคจฺฉิ มม อสฺสมํฯ  
</li>
  
<li>
‘‘ยาวตา วนสณฺฑมฺหิ, โอภาโส วิปุโล อหุ;  
  
พุทฺธสฺส อานุภาเวน, ปชฺชลี วิปินํ ตทาฯ  
</li>
  
<li>
‘‘ทิสฺวาน ตํ ปาฎิหีรํ, พุทฺธเสฎฺฐสฺส ตาทิโน;  
  
ปตฺตปุฎํ คเหตฺวาน, ผเลน ปูชยิํ อหํฯ  
</li>
  
<li>
‘‘อุปคนฺตฺวาน สมฺพุทฺธํ, สหขาริมทาสหํ;  
  
อนุกมฺปาย เม พุโทฺธ, อิทํ วจนมพฺรวิฯ  
</li>
  
<li>
‘ขาริภารํ คเหตฺวาน, ปจฺฉโต เอหิ เม ตุวํ;  
  
ปริภุเตฺต จ สงฺฆมฺหิ, ปุญฺญํ ตว ภวิสฺสติ’ฯ  
</li>
  
<li>
‘‘ปุฎกนฺตํ คเหตฺวาน, ภิกฺขุสงฺฆสฺสทาสหํ;  
  
ตตฺถ จิตฺตํ ปสาเทตฺวา, ตุสิตํ อุปปชฺชหํฯ  
</li>
  
<li>
‘‘ตตฺถ ทิเพฺพหิ นเจฺจหิ, คีเตหิ วาทิเตหิ จ;  
  
ปุญฺญกเมฺมน สํยุตฺตํ, อนุโภมิ สทา สุขํฯ  
</li>
  
<li>
‘‘ยํ  
ยํ โยนุปปชฺชามิ, เทวตฺตํ อถ มานุสํ;  
  
โภเค เม อูนตา นตฺถิ, ผลทานสฺสิทํ ผลํฯ  
</li>
  
<li>
‘‘ยาวตา จตุโร ทีปา, สสมุทฺทา สปพฺพตา;  
  
ผลํ พุทฺธสฺส ทตฺวาน, อิสฺสรํ การยามหํฯ  
</li>
  
<li>
‘‘ยาวตา เม ปกฺขิคณา, อากาเส อุปฺปตนฺติ เจ;  
  
เตปิ มํ วสมเนฺวนฺติ, ผลทานสฺสิทํ ผลํฯ  
</li>
  
<li>
‘‘ยาวตา วนสณฺฑมฺหิ, ยกฺขา ภูตา จ รกฺขสา;  
  
กุมฺภณฺฑา ครุฬา จาปิ, ปาริจริยํ อุเปนฺติ เมฯ  
</li>
  
<li>
‘‘กุมฺภา  
  
โสณา มธุการา, ฑํสา จ มกสา อุโภ;  
  
เตปิ มํ วสมเนฺวนฺติ, ผลทานสฺสิทํ ผลํฯ  
</li>
  
<li>
‘‘สุปณฺณา  
นาม สกุณา, ปกฺขิชาตา มหพฺพลา;  
  
เตปิ มํ สรณํ ยนฺติ, ผลทานสฺสิทํ ผลํฯ  
</li>
  
<li>
‘‘เยปิ ทีฆายุกา นาคา, อิทฺธิมโนฺต มหายสา;  
  
เตปิ มํ วสมเนฺวนฺติ, ผลทานสฺสิทํ ผลํฯ  
</li>
  
<li>
‘‘สีหา พฺยคฺฆา จ ทีปี จ, อจฺฉโกกตรจฺฉกา;  
  
เตปิ มํ วสมเนฺวนฺติ, ผลทานสฺสิทํ ผลํฯ  
</li>
  
<li>
‘‘โอสธีติณวาสี จ, เย จ อากาสวาสิโน;  
  
สเพฺพ มํ สรณํ ยนฺติ, ผลทานสฺสิทํ ผลํฯ  
</li>
  
<li>
‘‘สุทุทฺทสํ สุนิปุณํ, คมฺภีรํ สุปฺปกาสิตํ;  
  
ผสฺสยิตฺวา  
ผุสยิตฺวา (ก.)  
วิหรามิ, ผลทานสฺสิทํ ผลํฯ  
</li>
  
<li>
‘‘วิโมเกฺข  
อฎฺฐ ผุสิตฺวา, วิหรามิ อนาสโว;  
  
อาตาปี นิปโก จาหํ, ผลทานสฺสิทํ ผลํฯ  
</li>
  
<li>
‘‘เย ผลฎฺฐา พุทฺธปุตฺตา, ขีณโทสา มหายสา;  
  
อหมญฺญตโร เตสํ, ผลทานสฺสิทํ ผลํฯ  
</li>
  
<li>
‘‘อภิญฺญาปารมิํ คนฺตฺวา, สุกฺกมูเลน โจทิโต;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘เตวิชฺชา อิทฺธิปตฺตา จ, พุทฺธปุตฺตา มหายสา;  
  
ทิพฺพโสตสมาปนฺนา, เตสํ อญฺญตโร อหํฯ  
</li>
  
<li>
‘‘สตสหสฺสิโต กเปฺป, ยํ ผลํ อททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สพฺพผลทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. ปทุมธาริกเตฺถรอปทานํ</h3>
<ol>
<li>
‘‘หิมวนฺตสฺสาวิทูเร  
  
  
, โรมโส นาม ปพฺพโต;  
  
พุโทฺธปิ สมฺภโว นาม, อโพฺภกาเส วสี ตทาฯ  
</li>
  
<li>
‘‘ภวนา นิกฺขมิตฺวาน, ปทุมํ ธารยิํ อหํ;  
  
เอกาหํ ธารยิตฺวาน, ภวนํ ปุนราคมิํฯ  
</li>
  
<li>
‘‘เอกติํเส  
อิโต กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปทุมธาริโก เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
กุรญฺจิยํ กปิตฺถญฺจ, โกสมฺพมถ เกตกํ;  
  
นาคปุปฺผชฺชุนเญฺจว, กุฎชี โฆสสญฺญโกฯ  
</p>
  
<p>
เถโร  
จ สพฺพผลโท, ตถา ปทุมธาริโก;  
  
อสีติ เจตฺถ คาถาโย, ติโสฺส คาถา ตทุตฺตริฯ  
</p>
  
  
  
  
  