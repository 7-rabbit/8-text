<h1>๒๐. สฎฺฐินิปาโต</h1>
<h3>๑. มหาโมคฺคลฺลานเตฺถรคาถาวณฺณนา</h3>
<p>สฎฺฐินิปาเต   ติอาทิกา อายสฺมโต มหาโมคฺคลฺลานเตฺถรสฺส คาถาฯ กา อุปฺปตฺติ? ตสฺส วตฺถุ ธมฺมเสนาปติวตฺถุมฺหิ วุตฺตเมวฯ เถโร หิ ปพฺพชิตทิวสโต สตฺตเม ทิวเส มคธรเฎฺฐ กลฺลวาลคามกํ อุปนิสฺสาย สมณธมฺมํ กโรโนฺต ถินมิเทฺธ โอกฺกเนฺต สตฺถารา – ‘‘โมคฺคลฺลาน, โมคฺคลฺลาน, มา, พฺราหฺมณ, อริยํ ตุณฺหีภาวํ ปมาโท’’ติอาทินา (สํ. นิ. ๒.๒๓๕) สํเวชิโต ถินมิทฺธํ วิโนเทตฺวา ภควตา วุจฺจมานํ ธาตุกมฺมฎฺฐานํ สุณโนฺต เอว วิปสฺสนํ วเฑฺฒตฺวา ปฎิปาฎิยา อุปริมคฺคตฺตยํ อุปคนฺตฺวา อคฺคผลกฺขเณ สาวกปารมีญาณสฺส มตฺถกํ ปาปุณิฯ เตน วุตฺตํ  (อป. เถร ๑.๑.๓๗๕-๓๙๗) –</p>


<p>
‘‘อโนมทสฺสี ภควา, โลกเชโฎฺฐ นราสโภ;  
  
วิหาสิ หิมวนฺตมฺหิ, เทวสงฺฆปุรกฺขโตฯ  
</p>
  
<p>
‘‘วรุโณ นาม นาเมน, นาคราชา อหํ ตทา;  
  
กามรูปี วิกุพฺพามิ, มโหทธินิวาสหํฯ  
</p>
  
<p>
‘‘สงฺคณิยํ คณํ หิตฺวา, ตูริยํ ปฎฺฐเปสหํ;  
  
สมฺพุทฺธํ ปริวาเรตฺวา, วาเทสุํ อจฺฉรา ตทาฯ  
</p>
  
<p>
‘‘วชฺชมาเนสุ ตูเรสุ, เทวา ตูรานิ วชฺชยุํ;  
  
อุภินฺนํ สทฺทํ สุตฺวาน, พุโทฺธปิ สมฺปพุชฺฌถฯ  
</p>
  
<p>
‘‘นิมเนฺตตฺวาน สมฺพุทฺธํ, สกํ ภวนุปาคมิํ;  
  
อาสนํ ปญฺญเปตฺวาน, กาลมาโรจยิํ อหํฯ  
</p>
  
<p>
‘‘ขีณาสวสหเสฺสหิ, ปริวุโต โลกนายโก;  
  
โอภาเสโนฺต ทิสา สพฺพา, ภวนํ เม อุปาคมิฯ  
</p>
  
<p>
‘‘อุปวิฎฺฐํ มหาวีรํ, เทวเทวํ นราสภํ;  
  
สภิกฺขุสงฺฆํ ตเปฺปสิํ, อนฺนปาเนนหํ ตทาฯ  
</p>
  
<p>
‘‘อนุโมทิ  
มหาวีโร, สยมฺภู อคฺคปุคฺคโล;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</p>
  
<p>
‘‘โย  
โส สงฺฆํ อปูเชสิ, พุทฺธญฺจ โลกนายกํ;  
  
เตน จิตฺตปฺปสาเทน, เทวโลกํ คมิสฺสติฯ  
</p>
  
<p>
‘‘สตฺตสตฺตติกฺขตฺตุญฺจ, เทวรชฺชํ กริสฺสติ;  
  
ปถพฺยา รชฺชํ อฎฺฐสตํ, วสุธํ อาวสิสฺสติฯ  
</p>
  
<p>
‘‘ปญฺจปญฺญาสกฺขตฺตุญฺจ, จกฺกวตฺตี ภวิสฺสติ;  
  
โภคา อสงฺขิยา ตสฺส, อุปฺปชฺชิสฺสนฺติ ตาวเทฯ  
</p>
  
<p>
‘‘อปริเมเยฺย อิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘นิรยา โส จวิตฺวาน, มนุสฺสตฺตํ คมิสฺสติ;  
  
โกลิโต นาม นาเมน, พฺรหฺมพนฺธุ ภวิสฺสติฯ  
</p>
  
<p>
‘‘โส ปจฺฉา ปพฺพชิตฺวาน, กุสลมูเลน โจทิโต;  
  
โคตมสฺส ภควโต, ทุติโย เหสฺสติ สาวโกฯ  
</p>
  
<p>
‘‘อารทฺธวีริโย ปหิตโตฺต, อิทฺธิยา ปารมิํ คโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘ปาปมิโตฺตปนิสฺสาย, กามราควสํ คโต;  
  
มาตรํ ปิตรญฺจาปิ, ฆาตยิํ ทุฎฺฐมานโสฯ  
</p>
  
<p>
‘‘ยํ ยํ โยนุปปชฺชามิ, นิรยํ อถ มานุสํ;  
  
ปาปกมฺมสมงฺคิตา, ภินฺนสีโส มรามหํฯ  
</p>
  
<p>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
อิธาปิ เอทิโส มยฺหํ, มรณกาเล ภวิสฺสติฯ  
</p>
  
<p>
‘‘ปวิเวกมนุยุโตฺต, สมาธิภาวนารโต;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘ธรณิมฺปิ สุคมฺภีรํ, พหลํ ทุปฺปธํสิยํ;  
  
วามงฺคุเฎฺฐน โขเภยฺยํ, อิทฺธิยา ปารมิํ คโตฯ  
</p>
  
<p>
‘‘อสฺมิมานํ  
น ปสฺสามิ, มาโน มยฺหํ น วิชฺชติ;  
  
สามเณเร อุปาทาย, ครุจิตฺตํ กโรมหํฯ  
</p>
  
<p>
‘‘อปริเมเยฺย อิโต กเปฺป, ยํ กมฺมมภินีหริํ;  
  
ตาหํ ภูมิมนุปฺปโตฺต, ปโตฺตมฺหิ อาสวกฺขยํฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
<p>อถ นํ สตฺถา อปรภาเค เชตวนมหาวิหาเร อริยคณมเชฺฌ นิสิโนฺน เตน เตน คุเณน อตฺตโน สาวเก เอตทเคฺค ฐเปโนฺต ‘‘เอตทคฺคํ, ภิกฺขเว, มม สาวกานํ ภิกฺขูนํ อิทฺธิมนฺตานํ ยทิทํ มหาโมคฺคลฺลาโน’’ติ (อ. นิ. ๑.๑๘๘, ๑๙๐) อิทฺธิมนฺตตาย เอตทเคฺค ฐเปสิฯ เตน เอวํ สตฺถารา เอตทเคฺค ฐปิเตน สาวกปารมิยา มตฺถกํ ปเตฺตน มหาเถเรน ตํ ตํ นิมิตฺตํ อาคมฺม ตตฺถ ตตฺถ ภาสิตา คาถา, ตา สงฺคีติกาเล ธมฺมสงฺคาหเกหิ –</p>


<ol>
<li>
‘‘อารญฺญิกา  
ปิณฺฑปาติกา, อุญฺฉาปตฺตาคเต รตา;  
  
ทาเลมุ มจฺจุโน เสนํ, อชฺฌตฺตํ สุสมาหิตาฯ  
</li>
  
<li>
‘‘อารญฺญิกา  
ปิณฺฑปาติกา, อุญฺฉาปตฺตาคเต รตา;  
  
ธุนาม มจฺจุโน เสนํ, นฬาคารํว กุญฺชโรฯ  
</li>
  
<li>
‘‘รุกฺขมูลิกา สาตติกา, อุญฺฉาปตฺตาคเต รตา;  
  
ทาเลมุ มจฺจุโน เสนํ, อชฺฌตฺตํ สุสมาหิตาฯ  
</li>
  
<li>
‘‘รุกฺขมูลิกา สาตติกา, อุญฺฉาปตฺตาคเต รตา;  
  
ธุนาม มจฺจุโน เสนํ, นฬาคารํว กุญฺชโรฯ  
</li>
  
<li>
‘‘อฎฺฐิกงฺกลกุฎิเก, มํสนฺหารุปสิพฺพิเต;  
  
ธิรตฺถุ ปุเร ทุคฺคเนฺธ, ปรคเตฺต มมายเสฯ  
</li>
  
<p>.
</ol></p>


<p>
‘‘ตว สรีรํ นวโสตํ, ทุคฺคนฺธกรํ ปริพนฺธํ;  
  
ภิกฺขุ ปริวชฺชยเต ตํ, มีฬฺหญฺจ ยถา สุจิกาโมฯ  
</p>
  
<ol>
<li>
‘‘เอวเญฺจ  
ตํ ชโน ชญฺญา, ยถา ชานามิ ตํ อหํ;  
  
อารกา ปริวเชฺชยฺย, คูถฎฺฐานํว ปาวุเสฯ  
</li>
  
<li>
‘‘เอวเมตํ มหาวีร, ยถา สมณ ภาสสิ;  
  
เอตฺถ เจเก วิสีทนฺติ, ปงฺกมฺหิว ชรคฺคโวฯ  
</li>
  
<li>
‘‘อากาสมฺหิ หลิทฺทิยา, โย มเญฺญถ รเชตเว;  
  
อเญฺญน วาปิ รเงฺคน, วิฆาตุทยเมว ตํฯ  
</li>
  
<li>
‘‘ตทากาสสมํ จิตฺตํ, อชฺฌตฺตํ สุสมาหิตํ;  
  
มา ปาปจิเตฺต อาสาทิ, อคฺคิขนฺธํว ปกฺขิมาฯ  
</li>
  
<li>
‘‘ปสฺส จิตฺตกตํ พิมฺพํ, อรุกายํ สมุสฺสิตํ;  
  
อาตุรํ พหุสงฺกปฺปํ, ยสฺส นตฺถิ ธุวํ ฐิติฯ  
</li>
  
<li>
‘‘ปสฺส จิตฺตกตํ รูปํ, มณินา กุณฺฑเลน จ;  
  
อฎฺฐิํ ตเจน โอนทฺธํ, สห วเตฺถหิ โสภติฯ  
</li>
  
<li>
‘‘อลตฺตกกตา  
ปาทา, มุขํ จุณฺณกมกฺขิตํ;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘อฎฺฐาปทกตา เกสา, เนตฺตา อญฺชนมกฺขิตา;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘อญฺชนีว นวา จิตฺตา, ปูติกาโย อลงฺกโต;  
  
อลํ พาลสฺส โมหาย, โน จ ปารคเวสิโนฯ  
</li>
  
<li>
‘‘โอทหิ มิคโว ปาสํ, นาสทา วาคุรํ มิโค;  
  
ภุตฺวา นิวาปํ คจฺฉาม, กทฺทเนฺต มิคพนฺธเกฯ  
</li>
  
<li>
‘‘ฉิโนฺน ปาโส มิควสฺส, นาสทา วาคุรํ มิโค;  
  
ภุตฺวา นิวาปํ คจฺฉาม, โสจเนฺต มิคลุทฺทเกฯ  
</li>
  
<li>
‘‘ตทาสิ ยํ ภิํสนกํ, ตทาสิ โลมหํสนํ;  
  
อเนกาการสมฺปเนฺน, สาริปุตฺตมฺหิ นิพฺพุเตฯ  
</li>
  
<li>
‘‘อนิจฺจา  
วต สงฺขารา, อุปฺปาทวยธมฺมิโน;  
  
อุปฺปชฺชิตฺวา นิรุชฺฌนฺติ, เตสํ วูปสโม สุโขฯ  
</li>
  
<li>
‘‘สุขุมํ เต ปฎิวิชฺฌนฺติ, วาลคฺคํ อุสุนา ยถา;  
  
เย ปญฺจกฺขเนฺธ ปสฺสนฺติ, ปรโต โน จ อตฺตโตฯ  
</li>
  
<li>
‘‘เย จ ปสฺสนฺติ สงฺขาเร, ปรโต โน จ อตฺตโต;  
  
ปจฺจพฺยาธิํสุ นิปุณํ, วาลคฺคํ อุสุนา ยถาฯ  
</li>
  
<li>
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
กามราคปฺปหานาย, สโต ภิกฺขุ ปริพฺพเชฯ  
</li>
  
<li>
‘‘สตฺติยา วิย โอมโฎฺฐ, ฑยฺหมาโนว มตฺถเก;  
  
ภวราคปฺปหานาย, สโต ภิกฺขุ ปริพฺพเชฯ  
</li>
  
<li>
‘‘โจทิโต  
ภาวิตเตฺตน, สรีรนฺติมธารินา;  
  
มิคารมาตุปาสาทํ, ปาทงฺคุเฎฺฐน กมฺปยิํฯ  
</li>
  
<li>
‘‘นยิทํ สิถิลมารพฺภ, นยิทํ อเปฺปน ถามสา;  
  
นิพฺพานมธิคนฺตพฺพํ, สพฺพคนฺถปโมจนํฯ  
</li>
  
<li>
‘‘อยญฺจ ทหโร ภิกฺขุ, อยมุตฺตมโปริโส;  
  
ธาเรติ อนฺติมํ เทหํ, เชตฺวา มารํ สวาหนํฯ  
</li>
  
<li>
‘‘วิวรมนุปภนฺติ วิชฺชุตา, เวภารสฺส จ ปณฺฑวสฺส จ;  
  
นควิวรคโต ฌายติ, ปุโตฺต อปฺปฎิมสฺส ตาทิโนฯ  
</li>
  
<li>
‘‘อุปสโนฺต  
อุปรโต, ปนฺตเสนาสโน มุนิ;  
  
ทายาโท พุทฺธเสฎฺฐสฺส, พฺรหฺมุนา อภิวนฺทิโตฯ  
</li>
  
<li>
‘‘อุปสนฺตํ อุปรตํ, ปนฺตเสนาสนํ มุนิํ;  
  
ทายาทํ พุทฺธเสฎฺฐสฺส, วนฺท พฺราหฺมณ กสฺสปํฯ  
</li>
  
<li>
‘‘โย จ ชาติสตํ คเจฺฉ, สพฺพา พฺราหฺมณชาติโย;  
  
โสตฺติโย เวทสมฺปโนฺน, มนุเสฺสสุ ปุนปฺปุนํฯ  
</li>
  
<li>
‘‘อชฺฌายโกปิ เจ อสฺส, ติณฺณํ เวทาน ปารคู;  
  
เอตสฺส วนฺทนาเยตํ, กลํ นาคฺฆติ โสฬสิํฯ  
</li>
  
<li>
‘‘โย  
โส อฎฺฐ วิโมกฺขานิ, ปุเรภตฺตํ อผสฺสยิ;  
  
อนุโลมํ ปฎิโลมํ, ตโต ปิณฺฑาย คจฺฉติฯ  
</li>
  
<li>
‘‘ตาทิสํ ภิกฺขุํ มาสาทิ, มาตฺตานํ ขณิ พฺราหฺมณ;  
  
อภิปฺปสาเทหิ มนํ, อรหนฺตมฺหิ ตาทิเน;  
  
ขิปฺปํ ปญฺชลิโก วนฺท, มา เต วิชฎิ มตฺถกํฯ  
</li>
  
<li>
‘‘เนโส ปสฺสติ สทฺธมฺมํ, สํสาเรน ปุรกฺขโต;  
  
อโธคมํ ชิมฺหปถํ, กุมฺมคฺคมนุธาวติฯ  
</li>
  
<li>
‘‘กิมีว มีฬฺหสลฺลิโตฺต, สงฺขาเร อธิมุจฺฉิโต;  
  
ปคาโฬฺห ลาภสกฺกาเร, ตุโจฺฉ คจฺฉติ โปฎฺฐิโลฯ  
</li>
  
<li>
‘‘อิมญฺจ ปสฺส อายนฺตํ, สาริปุตฺตํ สุทสฺสนํ;  
  
วิมุตฺตํ อุภโตภาเค, อชฺฌตฺตํ สุสมาหิตํฯ  
</li>
  
<li>
‘‘วิสลฺลํ ขีณสํโยคํ, เตวิชฺชํ มจฺจุหายินํ;  
  
ทกฺขิเณยฺยํ มนุสฺสานํ, ปุญฺญเกฺขตฺตํ อนุตฺตรํฯ  
</li>
  
<p> ‘‘เอเต  สมฺพหุลา เทวา, อิทฺธิมโนฺต ยสสฺสิโนฯ
</ol></p>


ทส เทวสหสฺสานิ, สเพฺพ พฺรหฺมปุโรหิตา;  
  
โมคฺคลฺลานํ นมสฺสนฺตา, ติฎฺฐนฺติ ปญฺชลีกตาฯ  
</p>
  
<ol>
<li>
‘‘นโม เต ปุริสาชญฺญ, นโม เต ปุริสุตฺตม;  
  
ยสฺส เต อาสวา ขีณา, ทกฺขิเณโยฺยสิ มาริสฯ  
</li>
  
<li>
‘‘ปูชิโต นรเทเวน, อุปฺปโนฺน มรณาภิภู;  
  
ปุณฺฑรีกํว โตเยน, สงฺขาเรนุปลิมฺปติฯ  
</li>
  
<li>
‘‘ยสฺส มุหุเตฺตน สหสฺสธา โลโก, สํวิทิโต สพฺรหฺมกโปฺป วสิ;  
  
อิทฺธิคุเณ จุตุปปาเต กาเล, ปสฺสติ เทวตา ส ภิกฺขุฯ  
</li>
  
<li>
‘‘สาริปุโตฺตว  
  
ปญฺญาย, สีเลน อุปสเมน จ;  
  
โยปิ ปารงฺคโต ภิกฺขุ, เอตาวปรโม สิยาฯ  
</li>
  
<li>
‘‘โกฎิสตสหสฺสสฺส, อตฺตภาวํ ขเณน นิมฺมิเน;  
  
อหํ วิกุพฺพนาสุ กุสโล, วสีภูโตมฺหิ อิทฺธิยาฯ  
</li>
  
<li>
‘‘สมาธิวิชฺชาวสิปารมีคโต, โมคฺคลฺลานโคโตฺต อสิตสฺส สาสเน;  
  
ธีโร สมุจฺฉินฺทิ สมาหิตินฺทฺริโย, นาโค ยถา ปูติลตํว พนฺธนํฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺส จตฺถาย ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘กีทิโส นิรโย อาสิ, ยตฺถ ทุสฺสี อปจฺจถ;  
  
วิธุรํ สาวกมาสชฺช, กกุสนฺธญฺจ พฺราหฺมณํฯ  
</li>
  
<li>
‘‘สตํ อาสิ อโยสงฺกู, สเพฺพ ปจฺจตฺตเวทนา;  
  
อีทิโส นิรโย อาสิ, ยตฺถ ทุสฺสี อปจฺจถ;  
  
วิธุรํ สาวกมาสชฺช, กกุสนฺธญฺจ พฺราหฺมณํฯ  
</li>
  
<li>
‘‘โย เอตมภิชานาติ, ภิกฺขุ พุทฺธสฺส สาวโก;  
  
ตาทิสํ ภิกฺขุมาสชฺช, กณฺห ทุกฺขํ นิคจฺฉสิฯ  
</li>
  
<li>
‘‘มเชฺฌสรสฺมิํ ติฎฺฐนฺติ, วิมานา กปฺปฐายิโน;  
  
เวฬุริยวณฺณา รุจิรา, อจฺจิมโนฺต ปภสฺสรา;  
  
อจฺฉรา ตตฺถ นจฺจนฺติ, ปุถุ นานตฺตวณฺณิโยฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย เว พุเทฺธน โจทิโต, ภิกฺขุสงฺฆสฺส เปกฺขโต;  
  
มิคารมาตุปาสาทํ, ปาทงฺคุเฎฺฐน กมฺปยิฯ  
</li>
  
<li>
‘‘โย  
  
เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย เวชยนฺตปาสาทํ, ปาทงฺคุเฎฺฐน กมฺปยิ;  
  
อิทฺธิพเลนุปตฺถโทฺธ, สํเวเชสิ จ เทวตาฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย เวชยนฺตปาสาเท, สกฺกํ โส ปริปุจฺฉติ;  
  
อปิ อาวุโส ชานาสิ, ตณฺหกฺขยวิมุตฺติโย;  
  
ตสฺส สโกฺก วิยากาสิ, ปญฺหํ ปุโฎฺฐ ยถาตถํฯ  
</li>
  
<li>
‘‘โย  
เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย พฺรหฺมานํ ปริปุจฺฉติ, สุธมฺมายํ ฐิโต สภํ;  
  
อชฺชาปิ ตฺยาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺตํ, พฺรหฺมโลเก ปภสฺสรํฯ  
</li>
  
<li>
‘‘ตสฺส พฺรหฺมา วิยากาสิ, ปญฺหํ ปุโฎฺฐ ยถาตถํ;  
  
น เม มาริส สา ทิฎฺฐิ, ยา เม ทิฎฺฐิ ปุเร อหุฯ  
</li>
  
<li>
‘‘ปสฺสามิ วีติวตฺตนฺตํ, พฺรหฺมโลเก ปภสฺสรํ;  
  
โสหํ อชฺช กถํ วชฺชํ, อหํ นิโจฺจมฺหิ สสฺสโตฯ  
</li>
  
<li>
‘‘โย เอตมภิชานาติ…เป.… กณฺห ทุกฺขํ นิคจฺฉสิฯ  
  
<li>
‘‘โย มหาเนรุโน กูฎํ, วิโมเกฺขน อผสฺสยิ;  
  
วนํ ปุพฺพวิเทหานํ, เย จ ภูมิสยา นราฯ  
</li>
  
<li>
‘‘โย เอตมภิชานาติ, ภิกฺขุ พุทฺธสฺส สาวโก;  
  
ตาทิสํ ภิกฺขุมาสชฺช, กณฺห ทุกฺขํ นิคจฺฉสิฯ  
</li>
  
<li>
‘‘น เว อคฺคิ เจตยติ, อหํ พาลํ ฑหามิติ;  
  
พาโลว ชลิตํ อคฺคิํ, อาสชฺช นํ ปฑยฺหติฯ  
</li>
  
<li>
‘‘เอวเมว  
ตุวํ มาร, อาสชฺช นํ ตถาคตํ;  
  
สยํ ฑหิสฺสสิ อตฺตานํ, พาโล อคฺคิํว สมฺผุสํฯ  
</li>
  
<li>
‘‘อปุญฺญํ ปสวี มาโร, อาสชฺช นํ ตถาคตํ;  
  
กินฺนุ มญฺญสิ ปาปิม, น เม ปาปํ วิปจฺจติฯ  
</li>
  
<li>
‘‘กรโต เต จียเต ปาปํ, จิรรตฺตาย อนฺตก;  
  
มาร นิพฺพินฺท พุทฺธมฺหา, อาสํ มากาสิ ภิกฺขุสุฯ  
</li>
  
<li>
‘‘อิติ มารํ อตเชฺชสิ, ภิกฺขุ เภสกฬาวเน;  
  
ตโต โส ทุมฺมโน ยโกฺข, ตเตฺถวนฺตรธายถา’’ติฯ –  
</li>
  
<p>อิตฺถํ สุทํ อายสฺมา มหาโมคฺคลฺลาโน เถโร คาถาโย อภาสิตฺถาติฯ
</ol></p>


<p>อิมินา อนุกฺกเมน เอกจฺจํ สงฺคหํ อาโรเปตฺวา ฐปิตาฯ</p>


<p>ตตฺถ ติอาทิกา จตโสฺส คาถา ภิกฺขูนํ โอวาททานวเสน ภาสิตาฯ ติ คามนฺตเสนาสนํ ปฎิกฺขิปิตฺวา อารญฺญกธุตงฺคสมาทาเนน อารญฺญิกาฯ สงฺฆภตฺตํ ปฎิกฺขิปิตฺวา ปิณฺฑปาติกงฺคสมาทาเนน   ฆเร ฆเร ลทฺธปิณฺฑปาเตน ยาปนกาฯ   ติ อุญฺฉาจริยาย ปเตฺต อาคเต ปตฺตปริยาปเนฺน รตา, เตเนว อภิรตา สนฺตุฎฺฐาฯ นฺติ อตฺตานํ อนตฺถชนเน สหายภาวูปคมนโต มจฺจุราชสฺส เสนาภูตํ กิเลสวาหินิํ สมุจฺฉิเนฺทมฯ ติ โคจรชฺฌเตฺตสุ สุฎฺฐุ สมาหิตา หุตฺวา, เอเตนสฺส ปทาลนุปายมาหฯ</p>


<p>ติ นิทฺธุนาม วิทฺธํเสมฯ</p>


<p>ติ สาตจฺจการิโน ภาวนาย สตตปวตฺตวีริยาฯ</p>


<p>ติอาทิกา จตโสฺส คาถา อตฺตานํ ปโลเภตุํ อุปคตาย คณิกาย โอวาทวเสน อภาสิฯ ตตฺถ ติ อฎฺฐิสงฺขลิกามยกุฎิเกฯ ติ นวหิ นฺหารุสเตหิ สมนฺตโต สิพฺพิเตฯ อรเญฺญ กุฎิโย ทารุทเณฺฑ อุสฺสาเปตฺวา  วลฺลิอาทีหิ พนฺธิตฺวา กริยนฺติ, ตฺวํ ปน ปรมเชคุเจฺฉน อฎฺฐิกงฺกเลน ปรมเชคุเจฺฉเหว นฺหารูหิ พนฺธิตฺวา กตา, อติวิย เชคุจฺฉา ปฎิกฺกูลา จาติ ทเสฺสติฯ ติ เกสโลมาทิโน นานปฺปการสฺส อสุจิโน ปูเร ปริปุเณฺณ, ตโต เอว ทุคฺคเนฺธ ธิรตฺถุ ตว ธีกาโร โหตุฯ ติ อิทญฺจ เต ทุคฺคนฺธสฺส อุปริ โผฎสมุฎฺฐานํ ปริสฺสยํ เอวํ อสุจิทุคฺคนฺธํ เชคุจฺฉํ ปฎิกฺกูลสมาทานํ ตาทิเส เอว อญฺญสฺมิํ ปเทเส โสณสิงฺคาลกิมิกุลาทีนํ คตฺตภูเต กเฬวเร มมตฺตํ กโรสิฯ</p>


<p>ติ คูถภริตภสฺตสทิเสฯ ติ ตเจน โอนเทฺธ ฉวิมตฺตปฎิจฺฉาทิตกิพฺพิเสฯ ติ อุเร ฐิตคณฺฑทฺวยวตี ภยานกภาวโต อนตฺถาวหโต จ ปิสาจสทิสีฯ ติ ยานิ นว โสตานิ, นว วณมุขานิ สพฺพทา รตฺตินฺทิวํ สนฺทนฺติ, สวนฺติ, อสุจิํ ปคฺฆรนฺติฯ</p>


<p>นฺติ สมฺมาปฎิปตฺติปริพนฺธภูตํฯ ติ สํสาเร ภยํ อิกฺขโนฺต ภินฺนกิเลโส วา ทูรโต ติ มมตฺตํ น กโรติฯ ติ -อิติ นิปาตมตฺตํฯ ยถา สุจิชาติโก สุจิเมว อิจฺฉโนฺต สสีสํ นฺหาโต มีฬฺหํ ทิสฺวา ทูรโตว ปริวเชฺชสิ, เอวเมวํ ภิกฺขูติ อโตฺถฯ</p>


<p>นฺติ เอวํ สรีรสญฺญิตํ อสุจิปุญฺชํ ยถา อหํ ยถาภูตํ ชานามิ, เอวเมว มหาชโน ชาเนยฺย, ตํ อารกา ทูรโตว ปริวเชฺชยฺยฯ   ติ ปาวุสกาเล กิลินฺนาสุจิํ นิรนฺตรํ คูถฎฺฐานํ วิย สุจิชาติโกฯ ยสฺมา ปน ตํ ยถาภูตํ น ชานาติ, ตสฺมา ตตฺถ นิมุโคฺค สีสํ น อุกฺขิปตีติ อธิปฺปาโยฯ</p>


<p>เอวํ  เถเรน สรีเร โทเส วิภาวิเต สา คณิกา ลชฺชาวนตมุขา เถเร คารวํ ปจฺจุปฎฺฐเปตฺวา ติ คาถํ วตฺวา เถรํ วนฺทิตฺวา อฎฺฐาสิฯ ตตฺถ ติ เอวํ ปากฎปฎิกฺกูลสภาเวปิ เอตสฺมิํ กาเย เอกเจฺจ สตฺตา อาสตฺติพลวตาย  วิสาทํ  อาปชฺชนฺติฯ  มหากทฺทมกุจฺฉิยํ สมฺปติตทุพฺพลพลิพโทฺท วิย พฺยสนเมว ปาปุณนฺตีติ อโตฺถฯ</p>


<p>ปุน ตํ เถโร มาทิเส เอวรูปา ปฎิปตฺติ นิรตฺถกา วิฆาตาวหา เอวาติ ทเสฺสโนฺต ติอาทินา คาถาทฺวยมาหฯ ตสฺสโตฺถ – โย ปุคฺคโล หลิทฺทิยา อเญฺญน วา รงฺคชาเตน อากาสํ รญฺชิตุํ มเญฺญยฺย, ตสฺส ตํ กมฺมํ  จิตฺตวิฆาตาวหเมว สิยา, ยถา ตํ อวิสเย โยโคฯ</p>


<p>นฺติ ตยิทํ มม จิตฺตํ อากาสสมํ กตฺถจิ อลคฺคภาเวน อชฺฌตฺตํ สุฎฺฐุ สมาหิตํ, ตสฺมา ติ กาเมสุ นิมุคฺคตาย ลามกจิเตฺต นิหีนจิเตฺต มาทิเส มา อาสาเทหิฯ ติ ปกฺขิมา สลโภ อคฺคิกฺขนฺธํ อาสาเทโนฺต อนตฺถเมว ปาปุณาติ, เอวํ สมฺปทมิทํ ตุยฺหนฺติ ทเสฺสติฯ</p>


<p>นฺติอาทิกา สตฺต คาถา ตเมว คณิกํ ทิสฺวา วิปลฺลตฺตจิตฺตานํ ภิกฺขูนํ โอวาททานวเสน วุตฺตาฯ ตํ สุตฺวา สา คณิกา มงฺกุภูตา อาคตมเคฺคเนว ปลาตาฯ</p>


<p>ติอาทิกา จตโสฺส คาถา อายสฺมโต สาริปุตฺตเตฺถรสฺส ปรินิพฺพานํ อารพฺภ วุตฺตาฯ ตตฺถ ติ อเนเกหิ สีลสํวราทิปฺปกาเรหิ ปริปุเณฺณฯ</p>


<p>ติ เต โยคิโน อติสุขุมํ ปฎิวิชฺฌนฺติ นามฯ ยถา กิํ?  ยถา สตธาภินฺนสฺส วาลสฺส เอกํ อํสุ อคฺคํ รตฺตนฺธการติมิสาย วิชฺชุลฺลโตภาเสน วิชฺฌนฺตา วิยาติ อโตฺถฯ เก ปน เตติ อาห ติฯ ตตฺถ ติ อนตฺตโตฯ ตสฺส อตฺตคฺคาหปฎิเกฺขปทสฺสนเญฺหตํฯ เตนาห ติฯ เอเตน อนตฺตโต อภิวุฎฺฐิตสฺส อริยมคฺคสฺส วเสน ทุกฺขสเจฺจ  ปริญฺญาภิสมยํ อาห, ตทวินาภาวโต ปน อิตเรสมฺปิ อภิสมยานํ สุปฺปฎิวิชฺฌตา วุตฺตา เอว โหตีติ ทฎฺฐพฺพํฯ เกจิ ปน ‘‘อนตฺถการกโต ปเร นาม ปญฺจุปาทานกฺขนฺธาติ ‘ปรโต ปสฺสนฺตี’ติ อิมินา วิเสสโต สโพฺพปิ สมฺมเทว วุโตฺต’’ติ วทนฺติฯ ติ ปฎิวิชฺฌิํสุฯ</p>


<p>  ติ ปฐมคาถา ติสฺสเตฺถรํ อารพฺภ วุตฺตา, ทุติยา วฑฺฒมานเตฺถรํฯ ตา เหฎฺฐา วุตฺตตฺถาวฯ</p>


<p>  ติ คาถา ปาสาทกมฺปนสุตฺตนฺตํ อารพฺภ วุตฺตาฯ ตตฺถ ติ ภควนฺตํ สนฺธาย วทติฯ</p>


<p>ติอาทิกา เทฺว คาถา หีนวีริยํ นามกํ ทหรภิกฺขุํ อารพฺภ วุตฺตาฯ ตตฺถ ติ สิถิลํ กตฺวา วีริยํ อกตฺวาฯ ติ อปฺปเกน วีริยพเลน นยิทํ นิพฺพานํ อธิคนฺตพฺพํ, มหเนฺตเนว ปน จตุพฺพิธสมฺมปฺปธานวีริเยน ปตฺตพฺพนฺติ อโตฺถฯ</p>


<p>ติอาทิกา เทฺว คาถา อตฺตโน วิเวกภาวํ อารพฺภ วุตฺตาฯ ตตฺถ ติ มหาพฺรหฺมุนา สเทวเกน โลเกน จ อภิมุเขน หุตฺวา โถมิโต นมสฺสิโต จฯ</p>


<p>นฺติอาทิกา ปญฺจ คาถา ราชคหํ ปิณฺฑาย ปวิสนฺตํ มหากสฺสปเตฺถรํ ทิสฺวา ‘‘กาฬกณฺณี มยา ทิฎฺฐา’’ติ โอโลเกตฺวา ฐิตํ สาริปุตฺตเตฺถรสฺส ภาคิเนยฺยํ มิจฺฉาทิฎฺฐิพฺราหฺมณํ ทิสฺวา ตสฺส อนุกมฺปาย ‘‘อยํ พฺราหฺมโณ มา นสฺสี’’ติ อริยูปวาทปฎิฆาตตฺถํ ‘‘เถรํ วนฺทาหี’’ติ ตํ อุโยฺยเชเนฺตน วุตฺตาฯ ตตฺถ ติ ชาตีนํ สตํ อุปคเจฺฉยฺยฯ ติ โสตฺติยชาติโกฯ ติ ญาณสมฺปโนฺนฯ ติ เถรสฺสฯ อยเญฺหตฺถ สเงฺขปโตฺถ –  ปุคฺคโล อุทิโตทิตา อสมฺภินฺนา สตพฺราหฺมณชาติโย อนุปฎิปาฎิยา อุปฺปชฺชนวเสน อุปคเจฺฉยฺย, ตตฺถ จ พฺราหฺมณานํ วิชฺชาสุ นิปฺผตฺติํ คโต ติณฺณํ เวทานํ ปารคู สิยา พฺราหฺมณวตฺตญฺจ ปูเรโนฺต, ตเสฺสตํ วิชฺชาทิอนุฎฺฐานํ เอตสฺส มหากสฺสปเตฺถรสฺส วนฺทนาย วนฺทนามยปุญฺญสฺส โสฬสิํ กลํ นาคฺฆติ, วนฺทนามยปุญฺญเมว ตโต มหนฺตตรนฺติฯ</p>


<p>  ติ รูปชฺฌานาทิเก อฎฺฐ วิโมเกฺขฯ ภาวนาวเสน หิ ลทฺธานิ รูปชฺฌานานิ ปจฺจนีกธเมฺมหิ สุฎฺฐุ วิมุตฺตตํ อภิรติวเสน อารมฺมเณ นิราสงฺคญฺจ ปวตฺติํ อุปาทาย ‘‘วิโมกฺขานี’’ติ วุจฺจนฺติฯ นิโรธสมาปตฺติ ปน ปจฺจนีกธเมฺมหิ วิมุตฺตตฺตา เอวฯ อิธ ปน ฌานเมว เวทิตพฺพํฯ   นฺติ ปฐมชฺฌานโต ปฎฺฐาย ยาว เนวสญฺญานาสญฺญายตนา อนุโลมํ, เนวสญฺญานาสญฺญายตนโต ปฎฺฐาย ยาว ปฐมชฺฌานา ปฎิโลมํฯ นฺติ ภตฺตกิจฺจโต ปุเรเยวฯ ติ อเนกาการโวการา สมาปตฺติโย สมาปชฺชิฯ ติ ตโต สมาปตฺติโต วุฎฺฐาย, ตโต วา สมาปตฺติสมาปชฺชิตโต ปจฺฉา อิทานิ ปิณฺฑาย คจฺฉตีติ ตทหุ ปวตฺตํ เถรสฺส ปฎิปตฺติํ สนฺธาย วทติฯ เถโร ปน ทิวเส ทิวเส ตเถว ปฎิปชฺชติฯ</p>


<p>  ติ ยาทิสสฺส คุณา เอกเทเสน วุตฺตา, ตาทิสํ ตถารูปํ พุทฺธานุพุทฺธํ มหาขีณาสวํ ภิกฺขุํ มา อาสาเทหิฯ ติ อาสาทเนน จ, พฺราหฺมณ, มา อตฺตานํ ขณิ, อริยูปวาเทน อตฺตโน กุสลธมฺมํ วา อุมฺมุเลหิฯ นฺติ ‘‘สาธุรูโป วต อยํ สมโณ’’ติ อตฺตโน จิตฺตํ ปสาเทหิฯ นฺติ ตว มตฺถกํ ตสฺมิํ กเตน อปราเธน สตฺตธา มา ผลิฯ ตสฺมา ตสฺส ปฎิการตฺถํ ขิปฺปเมว ปญฺชลิโก วนฺทาติฯ พฺราหฺมโณ ตํ สุตฺวา ภีโต สํวิโคฺค โลมหฎฺฐชาโต ตาวเทว เถรํ ขมาเปสิฯ</p>


<p>ติอาทิกา เทฺว คาถา โปฎฺฐิลํ นาม ภิกฺขุํ สมฺมา อปฎิปชฺชนฺตํ มิจฺฉาชีวกตํ ทิสฺวา โจทนาวเสน วุตฺตาฯ ตตฺถ นฺติ เอโส โปฎฺฐิโล ภิกฺขุ สตํ พุทฺธาทีนํ ธมฺมํ มคฺคผลนิพฺพานํ น ปสฺสติฯ กสฺมา?  สํสารพนฺธนอวิชฺชาทินา ปุรกฺขโต อปาเยสุ นิพฺพตฺตนโต  เหฎฺฐาคามิํ มายาสาเฐยฺยานุคตตฺตา  มิจฺฉามคฺคภาวโต ภูตํ มิจฺฉาชีวํ  อนุปริวตฺตติฯ</p>


<p>ติ คูถกิมี วิย มีเฬฺหน สมนฺตโต ลิโตฺต กิเลสาสุจิวิมิสฺสิเต  อชฺฌาปโนฺนฯ ติ ลาเภ จ สกฺกาเร จ ตณฺหาวเสน ปการโต คาโฬฺห โอคาโฬฺหฯ ติ อธิสีลสิกฺขาภาวโต ตุโจฺฉ อสาโร หุตฺวา โปฎฺฐิโล ภิกฺขุ คจฺฉติ ปวตฺตติฯ</p>


<p>   ติอาทิกา เทฺว คาถา อายสฺมนฺตํ สาริปุตฺตํ ปสํสเนฺตน วุตฺตาฯ ตตฺถ ติ อายสฺมนฺตํ สาริปุตฺตเตฺถรํ ทิสฺวา ปสนฺนมานโส อตฺตโน จิตฺตํ อาลปติฯ นฺติ อเสกฺขานํ สีลกฺขนฺธานเญฺจว ปาริปูริยา สาวกปารมีญาณสฺส จ ปาริปูริยา สุนฺทรทสฺสนํฯ ติ อุภโตภาคโต วิมุตฺตตฺตา อุภโตภาควิมุตฺตํ อุภโตภาเคติ อรูปสมาปตฺติยา รูปกายโต, มเคฺคน นามกายโต, ยถารหํ เตหิเยว วิกฺขมฺภนสมุเจฺฉทภาเคหิ วิมุตฺตนฺติ อโตฺถฯ สพฺพโส ราคสลฺลาทีนํ อภาเวน  กามาทิโยคานํ สมฺมเทว ขีณตฺตา  สุปริสุทฺธสฺส วิชฺชาตฺตยสฺส อธิคตตฺตา  มจฺจุราชสฺส ภญฺชิตตฺตา  ปสฺสาติ โยชนาฯ</p>


<p>ติอาทิกา คาถา อายสฺมตา สาริปุตฺตเตฺถเรน มหาโมคฺคลฺลานเตฺถรํ ปสํสเนฺตน วุตฺตาฯ ตตฺถ ติ นเรหิ จ เทเวหิ จ ปรมาย ปูชาย  ปูชิโตฯ ติ โลเก อุปฺปโนฺน หุตฺวา มรณํ อภิภวิตฺวา ฐิโตฯ อถ วา  สมฺมาสมฺพุเทฺธน การณภูเตน อริยาย ชาติยา อุปฺปโนฺนฯ สมฺมาสมฺพุโทฺธ หิ ปฐมํ กมฺมุนา นโร มนุโสฺส หุตฺวา ปจฺฉาปิ อริยาย ชาติยา อุตฺตโม เทโว เทวาติเทโว อโหสิ, ตสฺมา ‘‘นรเทโว’’ติ วุจฺจติฯ ปูชิโต นรเทเวน ภควตา ปสํสาวเสน อุปฺปโนฺน มรณาภิภูเต โลเก อุปฺปโนฺน หุตฺวา มรณาภิภู มจฺจุหายีฯ  อุทเกน ปุณฺฑรีกํ วิย สงฺขารคเต ตณฺหาทิฎฺฐิเลเปน น อุปลิมฺปติ, กตฺถจิปิ อนิสฺสิโตติ อโตฺถฯ</p>


<p>ติ เยนฯ ติ ขณมเตฺต กาเลฯ ติ สหสฺสปกาโรฯ ติ โอกาสโลโกฯ อยเญฺหตฺถ อโตฺถ – เยน มหิทฺธิเกน อายสฺมตา มหาโมคฺคลฺลาเนน สหสฺสิโลกธาตุ ขเณเนว สมฺมเทว วิทิโต, ปจฺจกฺขโต ญาโต  มหาพฺรหฺมสทิโส อาวชฺชนาทิวสีภาวปฺปตฺติยา อิทฺธิสมฺปทาย จุตูปปาเต จ วสีฯ ติ ตทนุรูเป กาเล ทิเพฺพน จกฺขุนา เทวตา ปสฺสตีติฯ</p>


<p>ติอาทิกา คาถา อายสฺมตา มหาโมคฺคลฺลาเนน อตฺตโน คุเณ ปกาเสเนฺตน วุตฺตาฯ ตตฺถ ติ คาถาย  อยํ สเงฺขปโตฺถ –  ปญฺญาสมฺปทาย,  สีลสมฺปตฺติยา,  กิเลสวูปสเมน, โย ภิกฺขุ  ปารํ ปริยนฺตํ อุกฺกํสํ คโต โส สาริปุโตฺต สาวเกหิ ปญฺญาทีหิ คุเณหิ ปรมุกฺกํสคโตฯ ปญฺญาย สีเลน หิ ปรมุกฺกํสคโตฯ  เอตปรโม เอว, นตฺถิ ตโต อุตฺตรีติฯ อิมํ ปน เถโร ยถา สาริปุโตฺต ปญฺญาย อุตฺตโม, ตถา อหํ สมาธินา อุตฺตโมติ ทีเปตุํ อโวจฯ เตเนวาห ’’ติอาทิฯ</p>


<p>ตตฺถ  ติ ขเณเนว โกฎิสตสหสฺสอตฺตภาวํ นิมฺมิเนยฺย นิมฺมิตุํ สมโตฺถฯ ตสฺส นิมฺมินเน น มยฺหํ ภาโร อตฺถิฯ ติ น เกวลํ มโนมยวิกุพฺพนาสุ เอว, สพฺพายปิ อิทฺธิยา วสีภาวปฺปโตฺต อมฺหิฯ</p>


<p>ติ สวิตกฺกสวิจาราทิสมาธีสุ เจว ปุเพฺพนิวาสญาณาทิวิชฺชาสุ จ วสีภาเวน ปารมิํ โกฎิํ ปโตฺต อสิฯ ตสฺส ตณฺหานิสฺสยาทิรหิตสฺส สตฺถุ สาสเน ยถาวุเตฺตหิ คุเณหิ อุกฺกํสคโตฯ ธิติสมฺปนฺนตาย  โมคฺคลฺลาโน, สุฎฺฐุ ฐปิตอินฺทฺริยตาย  ยถา หตฺถินาโค ปูติลตาพนฺธนํ สุเขเนว ฉินฺทติ, เอวํ สกลํ กิเลสพนฺธนํ สมุจฺฉินฺทิ เอวาติฯ</p>


<p>  ติอาทโย คาถา โกฎฺฐํ อนุปวิสิตฺวา นิกฺขมิตฺวา ฐิตมารํ ตเชฺชเนฺตน เถเรน วุตฺตาฯ ตตฺถ ติ กิํปกาโรฯ ติ ยสฺมิํ นิรเย ‘‘ทุสฺสี’’ติ เอวํนาโม มาโรฯ ติ นิรยคฺคินา อปจฺจิฯ นฺติ วิธุรํ นาม กกุสนฺธสฺส ภควโต อคฺคสาวกํฯ ติ ฆฎฺฎยิตฺวา พาธิตฺวาฯ นฺติ กกุสนฺธญฺจ สมฺมาสมฺพุทฺธํ อาสชฺชาติ อโตฺถฯ ภควนฺตํ อุทฺทิสฺส กุมารํ อาวิสิตฺวา มาเรน ขิตฺตา สกฺขรา เถรสฺส สีเส ปติฯ</p>


<p>ติ ตสฺมิํ กิร นิรเย อุปปนฺนานํ ติคาวุโต อตฺตภาโว โหติ, ทุสฺสีมารสฺสาปิ ตาทิโสว อโหสิฯ อถ นิรยปาลา ตาลกฺขนฺธปฺปมาณานํ อโยสูลานํ อาทิตฺตานํ สมฺปชฺชลิตานํ สโชติภูตานํ สตเมว คเหตฺวา ‘‘อิมสฺมิํว เต ฐาเน ฐิเตน  หทเยน จิเนฺตตฺวา ปาปํ กต’’นฺติ สุธาโทณิยํ สุธํ โกเฎฺฎนฺตา วิย หทยมชฺฌํ โกเฎฺฎตฺวา ปณฺณาส ชนา ปาทาภิมุขา, ปณฺณาส ชนา สีสาภิมุขา โกเฎฺฎนฺตา คจฺฉนฺติ, เอวํ คจฺฉนฺตา จ ปญฺจหิ วสฺสสเตหิ อุโภ อเนฺต ปตฺวา ปุน นิวตฺตมานา ปญฺจหิ วสฺสสเตหิ หทยมชฺฌํ อุปคจฺฉนฺติ, ตํ สนฺธาย วุตฺตํ ‘‘สตํ อาสิ อโยสงฺกู’’ติฯ ติ สยเมว ปาฎิเยกฺกเวทนาชนกาฯ สา กิร เวทนา มหานิรยเวทนาโต ทุกฺขตรา โหติ, ยถา หิ สิเนหปานสตฺตาหโต ปริหารสตฺตาหํ ทุกฺขตรํ, เอวํ มหานิรยทุกฺขโต อุสฺสเท วุฎฺฐานเวทนา ทุกฺขตราฯ ติ อิมสฺมิํ ฐาเน เทวทูตสุเตฺตน (อ. นิ. ๓.๓๖; ม. นิ. ๓.๒๖๑) นิรโย ทีเปตโพฺพฯ</p>


<p>ติ โย มหาภิโญฺญ เอตํ กมฺมผลญฺจ หตฺถตเล ฐปิตอามลกํ วิย อภิมุขํ  กตฺวา ปจฺจกฺขโต ชานาติฯ ติ ภินฺนกิเลโส ภิกฺขุ สมฺมาสมฺพุทฺธสฺส สาวโกฯ ติ เอกนฺตกาฬเกหิ ปาปธเมฺมหิ สมนฺนาคตตฺตา, กณฺห มาร, ทุกฺขํ วินฺทิสฺสสิฯ</p>


<p>นฺติ มหาสมุทฺทสฺส มเชฺฌ กิร อุทกํ วตฺถุํ กตฺวา นิพฺพตฺตวิมานานิ กปฺปฎฺฐิติกานิ โหนฺติฯ เตนาห ติฯ เตสํ เวฬุริยสฺส วิย วโณฺณ โหติ, ปพฺพตมตฺถเก ชลิตนฬคฺคิขโนฺธ วิย จ เอเตสํ อจฺจิโย โชตนฺติ, เตน เต อติวิย ปภสฺสรา ปภาสมฺปนฺนา โหนฺติฯ เตนาห ติฯ   ติ นีลาทิวเสน นานตฺตวณฺณา พหู อจฺฉรา  เตสุ วิมาเนสุ นจฺจนฺติฯ</p>


<p>ติ โย เอตํ วิมานํ วตฺถุํ ปจฺจกฺขํ กตฺวา ชานาติฯ อยญฺหิ อโตฺถ วิมานเปตวตฺถูหิ ทีเปตโพฺพฯ</p>


<p>ติ สมฺมาสมฺพุเทฺธน โจทิโต อุโยฺยชิโตฯ ติ มหโต ภิกฺขุสงฺฆสฺส ปสฺสนฺตสฺสฯ ติ (ม. นิ. ๑.๕๑๓) ปุพฺพาราเม วิสาขาย มหาอุปาสิกาย การิตํ สหสฺสคพฺภปฎิมณฺฑิตํ มหาปาสาทํ อตฺตโน ปาทงฺคุเฎฺฐน กเมฺปสิํฯ เอกสฺมิญฺหิ สมเย ปุพฺพาราเม ยถาวุตฺตปาสาเท ภควติ  วิหรเนฺต สมฺพหุลา นวกตรา ภิกฺขู อุปริปาสาเท นิสินฺนา สตฺถารมฺปิ อจิเนฺตตฺวา ติรจฺฉานกถํ กเถตุมารทฺธา, ตํ สุตฺวา ภควา เต สํเวเชตฺวา อตฺตโน ธมฺมเทสนาย ภาชนภูเต กาตุกาโม อายสฺมนฺตํ มหาโมคฺคลฺลานเตฺถรํ อามเนฺตสิ – ‘‘ปสฺสสิ ตฺวํ, โมคฺคลฺลาน, นเว ภิกฺขู ติรจฺฉานกถมนุยุเตฺต’’ติฯ ตํ สุตฺวา เถโร สตฺถุ อชฺฌาสยํ ญตฺวา อภิญฺญาปาทกํ อาโปกสิณารมฺมณํ จตุตฺถชฺฌานํ สมาปชฺชิตฺวา วุฎฺฐาย ‘‘ปาสาทสฺส ปติฎฺฐิโตกาสํ อุทกํ โหตู’’ติ อธิฎฺฐาย ปาสาทมตฺถเก ถูปิกํ ปาทงฺคุเฎฺฐน ปหริ, ปาสาโท โอนมิตฺวา เอเกน ปเสฺสน อฎฺฐาสิฯ ปุนปิ ปหริ, อปเรน ปเสฺสน อฎฺฐาสิฯ เต ภิกฺขู ภีตา สํวิคฺคา ปาสาทสฺส ปตนภเยน ตโต นิกฺขมิตฺวา ภควโต สมีเป อฎฺฐํสุฯ สตฺถา เตสํ อชฺฌาสยํ โอโลเกตฺวา ธมฺมํ เทเสติฯ ตํ สุตฺวา เตสุ เกจิ โสตาปตฺติผเล ปติฎฺฐหิํสุ, เกจิ สกทาคามิผเล, เกจิ อนาคามิผเล, เกจิ อรหตฺตผเล ปติฎฺฐหิํสุฯ สฺวายมโตฺถ ปาสาทกมฺปนสุเตฺตน ทีเปตโพฺพฯ</p>


<p>นฺติ โส เวชยนฺตปาสาโท ตาวติํสภวเน โยชนสหสฺสุเพฺพโธ อเนกสหสฺสนิยฺยูหกูฎาคารปฎิมณฺฑิโต เทวาสุรสงฺคาเม อสุเร ชินิตฺวา สเกฺก เทวานมิเนฺท นครมเชฺฌ  ฐิเต อุฎฺฐิโต วิชยเนฺตน นิพฺพตฺตตฺตา ‘‘เวชยโนฺต’’ติ ลทฺธนาโม ปาสาโท, ตํ สนฺธายาห ‘‘เวชยนฺตปาสาท’’นฺติฯ ตมฺปิ หิ อยํ เถโร ปาทงฺคุเฎฺฐน กเมฺปสิฯ เอกสฺมิญฺหิ สมเย ภควนฺตํ ปุพฺพาราเม วิหรนฺตํ สโกฺก เทวราชา อุปสงฺกมิตฺวา ตณฺหาสงฺขยวิมุตฺติํ ปุจฺฉิฯ ตสฺส ภควา วิสฺสเชฺชติฯ โส ตํ สุตฺวา อตฺตมโน ปมุทิโต อภิวาเทตฺวา ปทกฺขิณํ กตฺวา อตฺตโน เทวโลกเมว คโตฯ อถายสฺมา มหาโมคฺคลฺลาโน เอวํ จิเนฺตสิ – ‘‘อยํ สโกฺก ภควนฺตํ อุปสงฺกมิตฺวา เอวรูปํ คมฺภีรํ นิพฺพานปฎิสํยุตฺตํ ปญฺหํ ปุจฺฉิ, ภควตา จ ปโญฺห วิสฺสชฺชิโต, กินฺนุ โข ชานิตฺวา คโต, อุทาหุ อชานิตฺวา? ยํนูนาหํ  เทวโลกํ คนฺตฺวา ตมตฺถํ ชาเนยฺย’’นฺติฯ โส ตาวเทว ตาวติํสภวนํ คนฺตฺวา สกฺกํ เทวานมินฺทํ ตมตฺถํ ปุจฺฉิฯ สโกฺก ทิพฺพสมฺปตฺติยา ปมโตฺต หุตฺวา วิเกฺขปํ อกาสิฯ เถโร ตสฺส สํเวคชนนตฺถํ เวชยนฺตปาสาทํ ปาทงฺคุเฎฺฐน กเมฺปสิฯ เตน วุตฺตํ –</p>


<p>
‘‘โย  
เวชยนฺตปาสาทํ, ปาทงฺคุเฎฺฐน กมฺปยิ;  
  
อิทฺธิพเลนุปตฺถโทฺธ, สํเวเชสิ จ เทวตา’’ติฯ (ม. นิ. ๑.๕๑๓)  
</p>
  
<p>อยํ ปนโตฺถ จูฬตณฺหาสงฺขยวิมุตฺติสุเตฺตน (ม. นิ. ๑.๓๙๐ อาทโย) ทีเปตโพฺพฯ กมฺปิตากาโร เหฎฺฐา วุโตฺตเยวฯ</p>


<p>ติ ยถาวุตฺตเมว เถรสฺส ตณฺหาสงฺขยวิมุตฺติปุจฺฉํ สนฺธาย วุตฺตํฯ เตนาห ’’ติฯ ติ อิทํ เถเรน ปาสาทกมฺปเน กเต สํวิคฺคหทเยน ปมาทํ ปหาย โยนิโส มนสิ กริตฺวา ปญฺหสฺส พฺยากตภาวํ สนฺธาย วุตฺตํฯ สตฺถารา เทสิตนิยาเมเนว หิ โส ตทา กเถสิฯ เตนาห ‘‘ปญฺหํ ปุโฎฺฐ ยถาตถ’’นฺติฯ ตตฺถ ติ สกฺกํ เทวราชํ โส โมคฺคลฺลานเตฺถโร สตฺถารา เทสิตาย ตณฺหาสงฺขยวิมุตฺติยา สมฺมเทว คหิตภาวํ ปุจฺฉิฯ อตีตเตฺถ หิ อิทํ วตฺตมานวจนํฯ ติ, อาวุโส, อปิ ชานาสิ, กิํ ชานาสิ? ติ ยถา ตณฺหาสงฺขยวิมุตฺติโย สตฺถารา ตุยฺหํ เทสิตา, ตถา กิํ ชานาสีติ ปุจฺฉิฯ ติ วา ตณฺหาสงฺขยวิมุตฺติสุตฺตสฺส เทสนํ ปุจฺฉติฯ</p>


<p>นฺติ มหาพฺรหฺมานํฯ นฺติ สุธมฺมาย สภายฯ อยํ ปน พฺรหฺมโลเก สุธมฺมสภาว, น ตาวติํสภวเน, สุธมฺมสภาวิรหิโต เทวโลโก นาม นตฺถิฯ ติ อิมํ พฺรหฺมโลกํ อุปคนฺตุํ สมโตฺถ นตฺถิ โกจิ  สมโณ วา พฺราหฺมโณ วา, สตฺถุ อิธาคมนโต ปุเพฺพ ยา ตุยฺหํ ทิฎฺฐิ อโหสิ, กิํ อชฺชาปิ อิทานิปิ สา ทิฎฺฐิ น วิคตาติ? นฺติ พฺรหฺมโลเก วีติปตนฺตํ มหากปฺปินมหากสฺสปาทีหิ สาวเกหิ ปริวาริตสฺส เตโชธาตุํ สมาปชฺชิตฺวา นิสินฺนสฺส สสาวกสฺส ภควโต โอภาสํ ปสฺสสีติ อโตฺถฯ เอกสฺมิญฺหิ สมเย ภควา พฺรหฺมโลเก สุธมฺมาย สภาย สนฺนิปติตฺวา สนฺนิสินฺนสฺส – ‘‘อตฺถิ นุ โข โกจิ สมโณ วา พฺราหฺมโณ วา เอวํมหิทฺธิโก, โย อิธ อาคนฺตุํ สกฺกุเณยฺยา’’ติ จิเนฺตนฺตสฺส พฺรหฺมุโน  จิตฺตมญฺญาย ตตฺถ คนฺตฺวา พฺรหฺมุโน มตฺถเก อากาเส นิสิโนฺน เตโชธาตุํ สมาปชฺชิตฺวา โอภาสํ มุญฺจโนฺต มหาโมคฺคลฺลานาทีนํ อาคมนํ จิเนฺตสิฯ สห จินฺตเนน เตปิ ตตฺถ คนฺตฺวา สตฺถารํ วนฺทิตฺวา สตฺถุ อชฺฌาสยํ ญตฺวา เตโชธาตุํ  สมาปชฺชิตฺวา ปเจฺจกทิสาสุ นิสีทิตฺวา โอภาสํ วิสฺสชฺชิตฺวา สกลพฺรหฺมโลโก เอโกภาโส อโหสิฯ สตฺถา พฺรหฺมุโน กลฺลจิตฺตตํ ญตฺวา จตุสจฺจปกาสนํ ธมฺมํ เทเสสิฯ เทสนาปริโยสาเน อเนกานิ พฺรหฺมสหสฺสานิ มคฺคผเลสุ ปติฎฺฐหิํสุ, ตํ สนฺธาย โจเทโนฺต ติ คาถมาหฯ อยํ ปนโตฺถ พกพฺรหฺมสุเตฺตน ทีเปตโพฺพฯ วุตฺตเญฺหตํ (สํ. นิ. ๑.๑๗๖) –</p>

</p>

 อุปริเวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>

 โข อายสฺมโต มหากสฺสปสฺส เอตทโหสิ – ‘กหํ นุ โข ภควา เอตรหิ วิหรตี’ติ? อทฺทสา โข อายสฺมา มหากสฺสโป ภควนฺตํ ทิเพฺพน จกฺขุนา วิสุเทฺธน อติกฺกนฺตมานุสเกน ตสฺส พฺรหฺมุโน อุปริเวหาสํ ปลฺลเงฺกน นิสินฺนํ เตโชธาตุํ สมาปนฺนํฯ ทิสฺวาน เสยฺยถาปิ นาม พลวา ปุริโส…เป.… เอวเมว เชตวเน อนฺตรหิโต ตสฺมิํ พฺรหฺมโลเก ปาตุรโหสิฯ อถ โข อายสฺมา มหากสฺสโป ทกฺขิณํ ทิสํ นิสฺสาย ตสฺส พฺรหฺมุโน อุปริเวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ</p>

</p>

ฯ อถ โข อายสฺมา อนุรุโทฺธ อุตฺตรํ ทิสํ นิสฺสาย ตสฺส พฺรหฺมุโน อุปริเวหาสํ ปลฺลเงฺกน นิสีทิ เตโชธาตุํ สมาปชฺชิตฺวา นีจตรํ ภควโตฯ อถ  โข อายสฺมา มหาโมคฺคลฺลาโน ตํ พฺรหฺมานํ คาถาย อชฺฌภาสิ –</p>


<p>
‘‘อชฺชาปิ เต อาวุโส สา ทิฎฺฐิ, ยา เต ทิฎฺฐิ ปุเร อหุ;  
  
ปสฺสสิ วีติวตฺตนฺตํ, พฺรหฺมโลเก ปภสฺสรนฺติฯ  
</p>
  
<p>
‘‘น เม มาริส สา ทิฎฺฐิ, ยา เม ทิฎฺฐิ ปุเร อหุ;  
  
ปสฺสามิ วีติวตฺตนฺตํ, พฺรหฺมโลเก ปภสฺสรํ;  
  
สฺวาหํ อชฺช กถํ วชฺชํ, อหํ นิโจฺจมฺหิ สสฺสโต’’ติฯ  
</p>
  
‘‘อถ โข ภควา ตํ พฺรหฺมานํ สํเวเชตฺวา เสยฺยถาปิ นาม พลวา ปุริโส…เป.…  
เอวเมว ตสฺมิํ พฺรหฺมโลเก อนฺตรหิโต เชตวเน ปาตุรโหสิฯ อถ โข โส พฺรหฺมา อญฺญตรํ พฺรหฺมปาริสชฺชํ อามเนฺตสิ – ‘เอหิ ตฺวํ, มาริส, เยนายสฺมา มหาโมคฺคลฺลาโน เตนุปสงฺกม, อุปสงฺกมิตฺวา อายสฺมนฺตํ มหาโมคฺคลฺลานํ เอวํ วเทหิ ‘อตฺถิ นุ โข มาริส โมคฺคลฺลาน, อเญฺญปิ ตสฺส ภควโต สาวกา เอวํมหิทฺธิกา เอวํมหานุภาวา เสยฺยถาปิ ภวํ โมคฺคลฺลาโน, กสฺสโป, กปฺปิโน, อนุรุโทฺธ’’’ติฯ ‘‘เอวํ, มาริสา’’ติ โข โส พฺรหฺมปาริสโชฺช ตสฺส พฺรหฺมุโน ปฎิสฺสุตฺวา เยนายสฺมา มหาโมคฺคลฺลาโน เตนุปสงฺกมิ, อุปสงฺกมิตฺวา อายสฺมนฺตํ มหาโมคฺคลฺลานํ เอตทโวจ – ‘‘อตฺถิ นุ โข, มาริส โมคฺคลฺลาน, อเญฺญปิ ตสฺส ภควโต สาวกา เอวํมหิทฺธิกา เอวํมหานุภาวา เสยฺยถาปิ ภวํ โมคฺคลฺลาโน, กสฺสโป, กปฺปิโน, อนุรุโทฺธ’’ติฯ อถ โข อายสฺมา มหาโมคฺคลฺลาโน ตํ พฺรหฺมปาริสชฺชํ คาถาย อชฺฌภาสิ –  
</p>
  
<p>
‘‘เตวิชฺชา อิทฺธิปตฺตา จ, เจโตปริยายโกวิทา;  
  
ขีณาสวา อรหโนฺต, พหู พุทฺธสฺส สาวกา’’ติฯ  
</p>
  
‘‘อถ โข โส พฺรหฺมปาริสโชฺช อายสฺมโต มหาโมคฺคลฺลานสฺส ภาสิตํ อภินนฺทิตฺวา อนุโมทิตฺวา เยน โส พฺรหฺมา เตนุปสงฺกมิ, อุปสงฺกมิตฺวา ตํ พฺรหฺมานํ เอตทโวจ – อายสฺมา, มาริส มหาโมคฺคลฺลาโน เอวมาห –  
</p>
  
<p>
‘‘เตวิชฺชา  
อิทฺธิปตฺตา จ, เจโตปริยายโกวิทา;  
  
ขีณาสวา อรหโนฺต, พหู พุทฺธสฺส สาวกา’’ติฯ  
</p>
  
‘‘อิทมโวจ โส พฺรหฺมปาริสโชฺชฯ อตฺตมโน จ โส พฺรหฺมา ตสฺส พฺรหฺมปาริสชฺชสฺส ภาสิตํ อภินนฺที’’ติฯ  
</p>
  
<p>อิทํ สนฺธาย วุตฺตํ ‘‘อยํ ปนโตฺถ พกพฺรหฺมสุเตฺตน ทีเปตโพฺพ’’ติฯ</p>


<p>นฺติ กูฎสีเสน สกลเมว สิเนรุปพฺพตราชํ วทติฯ ติ ฌานวิโมกฺขนิสฺสเยน อภิญฺญาเณน ผสฺสยีติ อธิปฺปาโยฯ นฺติ ชมฺพุทีปํฯ โส หิ วนพหุลตาย ‘‘วน’’นฺติ วุโตฺตฯ เตนาห ‘‘ชมฺพุสณฺฑสฺส อิสฺสโร’’ติฯ นฺติ ปุพฺพวิเทหฎฺฐานํ, ปุพฺพวิเทหนฺติ อโตฺถฯ ติ ภูมิสยา นรา นาม  อปรโคยานกา จ อุตฺตรกุรุกา จ มนุสฺสาฯ เต หิ เคหาภาวโต ‘‘ภูมิสยา’’ติ วุตฺตาฯ เตปิ สเพฺพ อผสฺสยีติ สมฺพโนฺธฯ อยํ ปนโตฺถ นโนฺทปนนฺททมเนน (วิสุทฺธิ. ๒.๓๙๖ นโนฺทปนนฺทนาคทมนกถา) ทีเปตโพฺพ –</p>


<p>‘‘เอกสฺมิํ  กิร สมเย อนาถปิณฺฑิโก คหปติ ภควโต ธมฺมเทสนํ สุตฺวา ‘เสฺว, ภเนฺต, ปญฺจหิ ภิกฺขุสเตหิ สทฺธิํ มยฺหํ เคเห ภิกฺขํ คณฺหถา’ติ นิมเนฺตตฺวา ปกฺกามิฯ ตํทิวสญฺจ ภควโต ปจฺจูสสมเย ทสสหสฺสิโลกธาตุํ โอโลเกนฺตสฺส  นาม นาคราชา ญาณมุเข อาปาถํ อาคจฺฉิฯ ภควา ‘อยํ นาคราชา มยฺหํ ญาณมุเข อาปาถํ อาคจฺฉติ, กิํ นุ โข ภวิสฺสตี’ติ อาวเชฺชโนฺต สรณคมนสฺส อุปนิสฺสยํ ทิสฺวา ‘อยํ มิจฺฉาทิฎฺฐิโก ตีสุ รตเนสุ อปฺปสโนฺน, โก นุ โข อิมํ มิจฺฉาทิฎฺฐิโต วิโมเจยฺยา’ติ อาวเชฺชโนฺต มหาโมคฺคลฺลานเตฺถรํ อทฺทสฯ</p>


<p>‘‘ตโต ปภาตาย รตฺติยา สรีรปฎิชคฺคนํ กตฺวา อายสฺมนฺตํ อานนฺทํ อามเนฺตสิ – ‘อานนฺท, ปญฺจนฺนํ ภิกฺขุสตานํ อาโรเจหิ ตถาคโต เทวจาริกํ คจฺฉตี’ติฯ ตํทิวสญฺจ นโนฺทปนนฺทสฺส อาปานภูมิํ สชฺชยิํสุฯ โส ทิพฺพรตนปลฺลเงฺก ทิเพฺพน เสตจฺฉเตฺตน ธาริยมาโน ติวิธนาฎเกหิ เจว นาคปริสาย จ ปริวุโต ทิพฺพภาชเนสุ อุปฎฺฐาปิตํ อนฺนปานวิธิํ  โอโลกยมาโน นิสิโนฺน โหติฯ อถ โข ภควา ยถา นาคราชา ปสฺสติ, ตถา กตฺวา ตสฺส วิมานมตฺถเกเนว ปญฺจหิ ภิกฺขุสเตหิ สทฺธิํ ตาวติํสเทวโลกาภิมุโข ปายาสิฯ</p>


<p>‘‘เตน โข ปน สมเยน นโนฺทปนนฺทสฺส นาคราชสฺส เอวรูปํ ปาปกํ ทิฎฺฐิคตํ อุปฺปนฺนํ โหติ – ‘อิเม หิ นาม มุณฺฑกา สมณกา อมฺหากํ อุปริภวเนน เทวานํ ตาวติํสานํ ภวนํ ปวิสนฺติปิ นิกฺขมนฺติปิ, น อิทานิ อิโต ปฎฺฐาย อิเมสํ อมฺหากํ มตฺถเก ปาทปํสุํ โอกิรนฺตานํ คนฺตุํ ทสฺสามี’ติ อุฎฺฐาย สิเนรุปาทํ คนฺตฺวา ตํ อตฺตภาวํ วิชหิตฺวา สิเนรุํ สตฺตกฺขตฺตุํ โภเคหิ ปริกฺขิปิตฺวา อุปริ ผณํ กตฺวา ตาวติํสภวนํ อวกุเชฺชน ผเณน ปฎิคฺคเหตฺวา อทสฺสนํ คเมสิฯ</p>


<p>‘‘อถ โข อายสฺมา รฎฺฐปาโล ภควนฺตํ เอตทโวจ – ‘ปุเพฺพ, ภเนฺต, อิมสฺมิํ ปเทเส ฐิโต สิเนรุํ ปสฺสามิ, สิเนรุปริภณฺฑํ ปสฺสามิ, ตาวติํสํ ปสฺสามิ, เวชยนฺตํ ปสฺสามิ, เวชยนฺตสฺส ปาสาทสฺส อุปริ ธชํ ปสฺสามิฯ โก นุ โข, ภเนฺต, เหตุ โก ปจฺจโย, ยํ เอตรหิ เนว สิเนรุํ ปสฺสามิ…เป.… น เวชยนฺตสฺส ปาสาทสฺส อุปริ ธชํ ปสฺสามี’ติ? อยํ, รฎฺฐปาล, นโนฺทปนโนฺท นาม นาคราชา ตุมฺหากํ กุปิโต สิเนรุํ สตฺตกฺขตฺตุํ โภเคหิ ปริกฺขิปิตฺวา อุปริ ผเณน ปฎิจฺฉาเทตฺวา อนฺธการํ กตฺวา ฐิโตติฯ ‘ทเมมิ  นํ, ภเนฺต’ติฯ น ภควา นํ อนุชานิฯ อถ โข อายสฺมา ภทฺทิโย อายสฺมา ราหุโลติ อนุกฺกเมน สเพฺพปิ ภิกฺขู อุฎฺฐหิํสุฯ น ภควา อนุชานิฯ</p>


<p>‘‘อวสาเน  มหาโมคฺคลฺลานเตฺถโร ‘อหํ, ภเนฺต, ทเมมิ น’นฺติ อาหฯ ‘ทเมหิ, โมคฺคลฺลานา’ติ ภควา อนุชานิฯ เถโร อตฺตภาวํ วิชหิตฺวา มหนฺตํ นาคราชวณฺณํ อภินิมฺมินิตฺวา นโนฺทปนนฺทํ จุทฺทสกฺขตฺตุํ โภเคหิ ปริกฺขิปิตฺวา ตสฺส ผณสฺส มตฺถเก อตฺตโน ผณํ ฐเปตฺวา สิเนรุนา สทฺธิํ อภินิปฺปีเฬสิฯ นาคราชา ธูมายิฯ เถโร ‘น ตุยฺหํเยว สรีเร ธูโม อตฺถิ, มยฺหมฺปิ อตฺถี’ติ ธูมายิฯ นาคราชสฺส ธูโม เถรํ น พาธติฯ เถรสฺส ปน ธูโม นาคราชํ พาธติฯ ตโต นาคราชา ปชฺชลิฯ เถโรปิ ‘น ตุยฺหํเยว สรีเร อคฺคิ อตฺถิ, มยฺหมฺปิ อตฺถี’ติ ปชฺชลิฯ นาคราชสฺส เตโช เถรํ น พาธติ, เถรสฺส ปน เตโช นาคราชํ พาธติฯ นาคราชา ‘อยํ มํ สิเนรุนา อภินิปฺปีเฬตฺวา ธูมายติ เจว  ปชฺชลติ จา’ติ จิเนฺตตฺวา, ‘โภ, ตุวํ โกสี’ติ ปฎิปุจฺฉิฯ อหํ โข, นนฺท, โมคฺคลฺลาโนติฯ ภเนฺต, อตฺตโน ภิกฺขุภาเวน ติฎฺฐาหี’’ติฯ</p>


<p>‘‘เถโร ตํ อตฺตภาวํ วิชหิตฺวา ตสฺส ทกฺขิณกณฺณโสเตน ปวิสิตฺวา วามกณฺณโสเตน นิกฺขมิ, วามกณฺณโสเตน ปวิสิตฺวา ทกฺขิณกณฺณโสเตน นิกฺขมิฯ ตถา ทกฺขิณนาสโสเตน ปวิสิตฺวา วามนาสโสเตน นิกฺขมิ, วามนาสโสเตน ปวิสิตฺวา ทกฺขิณนาสโสเตน นิกฺขมิฯ ตโต นาคราชา มุขํ วิวริฯ เถโร มุเขน ปวิสิตฺวา อโนฺตกุจฺฉิยํ ปาจีเนน จ ปจฺฉิเมน จ จงฺกมติฯ ภควา ‘โมคฺคลฺลาน, มนสิ กโรหิ มหิทฺธิโก นาโค’ติ อาหฯ เถโร ‘มยฺหํ โข, ภเนฺต, จตฺตาโร อิทฺธิปาทา ภาวิตา พหุลีกตา ยานีกตา วตฺถุกตา อนุฎฺฐิตา ปริจิตา สุสมารทฺธา, ติฎฺฐตุ, ภเนฺต, นโนฺทปนโนฺท, อหํ นโนฺทปนนฺทสทิสานํ นาคราชานํ สตมฺปิ สหสฺสมฺปิ สตสหสฺสมฺปิ ทเมยฺย’นฺติ อาหฯ</p>


<p>‘‘นาคราชา จิเนฺตสิ – ‘ปวิสโนฺต ตาว เม น ทิโฎฺฐ, นิกฺขมนกาเล ทานิ นํ ทาฐานฺตเร ปกฺขิปิตฺวา สงฺขาทิสฺสามี’ติ จิเนฺตตฺวา ‘นิกฺขมถ, ภเนฺต, มา มํ อโนฺตกุจฺฉิยํ อปราปรํ จงฺกมโนฺต พาธยิตฺถา’ติ อาหฯ เถโร นิกฺขมิตฺวา พหิ อฎฺฐาสิฯ นาคราชา ‘อยํ โส’ติ ทิสฺวา นาสวาตํ วิสฺสชฺชิฯ เถโร จตุตฺถชฺฌานํ สมาปชฺชิ, โลมกูปมฺปิสฺส วาโต จาเลตุํ นาสกฺขิฯ ‘อวเสสา ภิกฺขู กิร อาทิโต ปฎฺฐาย สพฺพปาฎิหาริยานิ กาตุํ สกฺกุเณยฺยุํ, อิมํ ปน ฐานํ ปตฺวา เอวํ ขิปฺปนิสนฺติโน หุตฺวา สมาปชฺชิตุํ นาสกฺขิสฺสนฺตี’ติ เนสํ ภควา นาคราชทมนํ นานุชานิฯ</p>


<p>‘‘นาคราชา  ‘อหํ อิมสฺส สมณสฺส นาสวาเตน โลมกูปมฺปิ จาเลตุํ นาสกฺขิํ, มหิทฺธิโก โส สมโณ’ติ จิเนฺตสิฯ เถโร อตฺตภาวํ วิชหิตฺวา สุปณฺณรูปํ นิมฺมินิตฺวา สุปณฺณวาตํ  ทเสฺสโนฺต นาคราชานํ อนุพนฺธิ, นาคราชา ตํ อตฺตภาวํ วิชหิตฺวา มาณวกวณฺณํ อภินิมฺมินิตฺวา, ‘ภเนฺต, ตุมฺหากํ สรณํ คจฺฉามี’ติ วทโนฺต เถรสฺส ปาเท วนฺทิฯ เถโร ‘สตฺถา, นโนฺท อาคโต, เอหิ ตฺวํ, คมิสฺสามา’ติ นาคราชานํ ทเมตฺวา นิพฺพิสํ กตฺวา, คเหตฺวา ภควโต  สนฺติกํ อคมาสิฯ นาคราชา ภควนฺตํ วนฺทิตฺวา ‘ภเนฺต, ตุมฺหากํ สรณํ คจฺฉามี’ติ อาหฯ ภควา ‘สุขี โหหิ, นาคราชา’ติ วตฺวา ภิกฺขุสงฺฆปริวุโต อนาถปิณฺฑิกสฺส นิเวสนํ อคมาสิฯ</p>


<p>‘‘อนาถปิณฺฑิโก ‘กิํ, ภเนฺต, อติทิวา อาคตตฺถา’ติ อาหฯ โมคฺคลฺลานสฺส จ นโนฺทปนนฺทสฺส จ สงฺคาโม อโหสีติฯ กสฺส ปน, ภเนฺต, ชโย, กสฺส ปราชโยติ? โมคฺคลฺลานสฺส ชโย, นนฺทสฺส ปราชโยติฯ อนาถปิณฺฑิโก ‘อธิวาเสตุ เม, ภเนฺต, ภควา สตฺตาหํ เอกปฎิปาฎิยา ภตฺตํ, สตฺตาหํ เถรสฺส สกฺการํ กริสฺสามี’ติ วตฺวา สตฺตาหํ พุทฺธปฺปมุขานํ ปญฺจนฺนํ ภิกฺขุสตานํ มหาสกฺการํ อกาสิฯ เตน วุตฺตํ – ‘นโนฺทปนนฺททมเนน ทีเปตโพฺพ’’’ติฯ</p>


<p>ติ เอตํ ยถาวุตฺตํ วิโมกฺขํ ผุสนกรณวเสน ชานาติฯ</p>


<p>ติ เอวํ น อคฺคิ อภิสํเจเตติ, นาปิ ฑหนาย ปโยคํ ปรกฺกมํ กโรติ, พาโล เอว ปน ‘‘อยํ มนฺทาคตี’’ติ อนิชลนฺตํ วิย ชลิตํ อคฺคิํ อาสชฺช นํ ปฑยฺหติ, เอวเมว, มาร, น มยํ ฑหิตุกามา, พาเธตุกามา, ตฺวเญฺญว ปน ตถา อาคมนาทิอเตฺถน ตถาคตํ อคฺคิขนฺธสทิสํ อริยสาวกํ อาสชฺช อตฺตานํ ฑหิสฺสสิ, ฑหทุกฺขโต น มุญฺจิสฺสสิฯ</p>


<p>ติ อปุญฺญํ ปฎิลภติฯ ติ มม ปาปํ น วิปจฺจติ, กิํ นุ, มาร, เอวํ มญฺญสิ นยิทมตฺถิฯ</p>


<p>นฺติ เอกํเสน กโรนฺตสฺส เต ปาปํ จิรรตฺตาย จิรกาลํ อนตฺถาย ทุกฺขาย อุปจียติฯ ติ จตุสจฺจพุทฺธโต พุทฺธสาวกโต นิพฺพินฺท นิพฺพิชฺช ปรโต กมฺมํฯ ติ ‘‘ภิกฺขู วิโรเธมิ วิเหเสมี’’ติ เอตํ อาสํ มากาสิฯ</p>


<p>ติ เอวํฯ ติ, ‘‘มาร, นิพฺพินฺท…เป.… ภิกฺขุสู’’ติ อายสฺมา มหาโมคฺคลฺลาโนฯ ติ  เอวํนามเก อรเญฺญฯ ติ  ตชฺชนเหตุฯ ติ  โส มาโร โทมนสฺสิโก หุตฺวา ตเตฺถว ตสฺมิํเยว ฐาเน อนฺตรธายิ, อทสฺสนํ อคมาสิฯ อยญฺจ คาถา ธมฺมสงฺคายนกาเล ฐปิตาฯ ยํ ปเนตฺถ อนฺตรนฺตรา อตฺถโต น วิภตฺตํ, ตํ เหฎฺฐา วุตฺตนยตฺตา อุตฺตานเมวฯ</p>


<p>เอวมยํ มหาเถโร มารํ ตเชฺชตฺวา เทวจาริกานรกจาริกาทิวเสน อเญฺญหิ สาวเกหิ อสาธารณํ สตฺตูปการํ กตฺวา อายุปริโยสาเน ปรินิพฺพายิฯ ปรินิพฺพายโนฺต จ อโนมทสฺสิสฺส ภควโต ปาทมูเล ปณิธานํ กตฺวา ตโต ปฎฺฐาย ตตฺถ ตตฺถ ภเว อุฬารานิ ปุญฺญานิ กตฺวา สาวกปารมิยา มตฺถเก ฐิโตปิ อนฺตรา กตสฺส ปาปกมฺมสฺส วเสน อุฎฺฐิตาย กมฺมปิโลติกาย ติตฺถิเยหิ อุโยฺยชิเตหิ โจเรหิ พาธิโต อนปฺปกํ สรีรเขทํ กตฺวา ปรินิพฺพายิฯ เตน วุตฺตํ  (อป. เถร ๑.๑.๓๗๕, ๓๘๐-๓๙๗) –</p>


<p>
‘‘อโนมทสฺสี ภควา, โลกเชโฎฺฐ นราสโภ;  
  
วิหาสิ หิมวนฺตมฺหิ, เทวสงฺฆปุรกฺขโตฯ  
</p>
  
<p>
‘‘ภควา ตโต โอตริตฺวา, วิจริ จาริกํ ชิโน;  
  
สตฺตกายํ อนุคฺคณฺหโนฺต, พาราณสิํ อุปาคมิฯ  
</p>
  
<p>
‘‘ขีณาสวสหเสฺสหิ, ปริวุโต โลกนายโก;  
  
โอภาเสโนฺต ทิสา สพฺพา, วิโรจิตฺถ มหามุนิฯ  
</p>
  
<p>
‘‘ตทาหํ คหปติ หุตฺวา, สรเทน มหิทฺธินา;  
  
อุโยฺยชิโต สหาเยน, สตฺถารํ อุปสงฺกมิํฯ  
</p>
  
<p>
‘‘อุปสงฺกมิตฺวาน สมฺพุทฺธํ, นิมเนฺตตฺวา ตถาคตํ;  
  
อตฺตโน ภวนํ เนสิ, มานยโนฺต มหามุนิํฯ  
</p>
  
<p>
‘‘อุปฎฺฐิตํ มหาวีรํ, เทวเทวํ นราสภํ;  
  
สภิกฺขุสงฺฆํ ตเปฺปมิ, อนฺนปาเนนหํ ตทาฯ  
</p>
  
<p>
‘‘อนุโมทิ  
มหาวีโร, สยมฺภู อคฺคปุคฺคโล;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</p>
  
<p>
‘‘ยํ โส สงฺฆมปูเชสิ, พุทฺธญฺจ โลกนายกํ;  
  
เตน จิตฺตปฺปสาเทน, เทวโลกํ คมิสฺสติฯ  
</p>
  
<p>
‘‘สตฺตสตฺตติกฺขตฺตุญฺจ, เทวรชฺชํ กริสฺสติ;  
  
ปถพฺยา รชฺชํ อฎฺฐสตํ, วสุธํ อาวสิสฺสติฯ  
</p>
  
<p>
‘‘ปญฺจปญฺญาสกฺขตฺตุญฺจ, จกฺกวตฺตี ภวิสฺสติ;  
  
โภคา อสงฺขิยา ตสฺส, อุปฺปชฺชิสฺสนฺติ ตาวเทฯ  
</p>
  
<p>
‘‘อปริเมเยฺย  
อิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘นิรยา โส จวิตฺวาน, มนุสฺสตฺตํ คมิสฺสติ;  
  
โกลิโต นาม นาเมน, พฺรหฺมพนฺธุ ภวิสฺสติฯ  
</p>
  
<p>
‘‘โส ปจฺฉา ปพฺพชิตฺวาน, กุสลมูเลน โจทิโต;  
  
โคตมสฺส ภควโต, ทุติโย เหสฺสติ สาวโกฯ  
</p>
  
<p>
‘‘อารทฺธวีริโย ปหิตโตฺต, อิทฺธิยา ปารมิํ คโต;  
  
สพฺพาสเว ปริญฺญาย, นิพฺพายิสฺสตินาสโวฯ  
</p>
  
<p>
‘‘ปาปมิโตฺตปนิสฺสาย, กามราควสํ คโต;  
  
มาตรํ ปิตรญฺจาปิ, ฆาตยิํ ทุฎฺฐมานโสฯ  
</p>
  
<p>
‘‘ยํ ยํ โยนุปปชฺชามิ, นิรยํ อถ มานุสํ;  
  
ปาปกมฺมสมงฺคิตา, ภินฺนสีโส มรามหํฯ  
</p>
  
<p>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
อิธาปิ เอทิโส มยฺหํ, มรณกาเล ภวิสฺสติฯ  
</p>
  
<p>
‘‘ปวิเวกมนุยุโตฺต, สมาธิภาวนารโต;  
  
สพฺพาสเว ปริญฺญาย, วิหรามิ อนาสโวฯ  
</p>
  
<p>
‘‘ธรณิมฺปิ สุคมฺภีรํ, พหลํ ทุปฺปธํสิยํ;  
  
วามงฺคุเฎฺฐน โขเภยฺยํ, อิทฺธิยา ปารมิํ คโตฯ  
</p>
  
<p>
‘‘อสฺมิมานํ  
น ปสฺสามิ, มาโน มยฺหํ น วิชฺชติ;  
  
สามเณเร อุปาทาย, ครุจิตฺตํ กโรมหํฯ  
</p>
  
<p>
‘‘อปริเมเยฺย อิโต กเปฺป, ยํ กมฺมมภินีหริํ;  
  
ตาหํ ภูมิมนุปฺปโตฺต, ปโตฺตมฺหิ อาสวกฺขยํฯ  
</p>
  
<p>
‘‘ปฎิสมฺภิทา จตโสฺส…เป.… กตํ พุทฺธสฺส สาสน’’นฺติฯ  
  
มหาโมคฺคลฺลานเตฺถรคาถาวณฺณนา นิฎฺฐิตาฯ  
  
สฎฺฐินิปาตวณฺณนา นิฎฺฐิตาฯ  
  
  
  
  
  