<h1>๙. อโนมทสฺสีพุทฺธวํโส</h1>
<ol>
<li>
โสภิตสฺส  
อปเรน, สมฺพุโทฺธ ทฺวิปทุตฺตโม;  
  
อโนมทสฺสี อมิตยโส, เตชสฺสี ทุรติกฺกโมฯ  
</li>
  
<li>
โส เฉตฺวา พนฺธนํ สพฺพํ, วิทฺธํเสตฺวา ตโย ภเว;  
  
อนิวตฺติคมนํ มคฺคํ, เทเสสิ เทวมานุเสฯ  
</li>
  
<li>
สาคโรว อสโงฺขโภ, ปพฺพโตว ทุราสโท;  
  
อากาโสว อนโนฺต โส, สาลราชาว ผุลฺลิโตฯ  
</li>
  
<li>
ทสฺสเนนปิ ตํ พุทฺธํ, โตสิตา โหนฺติ ปาณิโน;  
  
พฺยาหรนฺตํ คิรํ สุตฺวา, อมตํ ปาปุณนฺติ เตฯ  
</li>
  
<li>
ธมฺมาภิสมโย  
ตสฺส, อิโทฺธ ผีโต ตทา อหุ;  
  
โกฎิสตานิ อภิสมิํสุ, ปฐเม ธมฺมเทสเนฯ  
</li>
  
<li>
ตโต ปรํ อภิสมเย, วสฺสเนฺต ธมฺมวุฎฺฐิโย;  
  
อสีติโกฎิโยภิสมิํสุ, ทุติเย ธมฺมเทสเนฯ  
</li>
  
<li>
ตโตปรญฺหิ  
วสฺสเนฺต, ตปฺปยเนฺต จ ปาณินํ;  
  
อฎฺฐสตฺตติโกฎีนํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, ตสฺสาปิ จ มเหสิโน;  
  
อภิญฺญาพลปฺปตฺตานํ, ปุปฺผิตานํ วิมุตฺติยาฯ  
</li>
  
<li>
อฎฺฐสตสหสฺสานํ, สนฺนิปาโต ตทา อหุ;  
  
ปหีนมทโมหานํ, สนฺตจิตฺตาน ตาทินํฯ  
</li>
  
<li>
สตฺตสตสหสฺสานํ  
, ทุติโย อาสิ สมาคโม;  
  
อนงฺคณานํ วิรชานํ, อุปสนฺตาน ตาทินํฯ  
</li>
  
<li>
ฉนฺนํ สตสหสฺสานํ, ตติโย อาสิ สมาคโม;  
  
อภิญฺญาพลปฺปตฺตานํ, นิพฺพุตานํ ตปสฺสินํฯ  
</li>
  
<li>
อหํ เตน สมเยน, ยโกฺข อาสิํ มหิทฺธิโก;  
  
เนกานํ ยกฺขโกฎีนํ, วสวตฺติมฺหิ อิสฺสโรฯ  
</li>
  
<li>
ตทาปิ ตํ พุทฺธวรํ, อุปคนฺตฺวา มเหสินํ;  
  
อนฺนปาเนน ตเปฺปสิํ, สสงฺฆํ โลกนายกํฯ  
</li>
  
<li>
โสปิ มํ ตทา พฺยากาสิ, วิสุทฺธนยโน มุนิ;  
  
‘‘อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, หโฎฺฐ สํวิคฺคมานโส;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
นครํ  
จนฺทวตี นาม, ยสวา นาม ขตฺติโย;  
  
มาตา ยโสธรา นาม, อโนมทสฺสิสฺส สตฺถุโนฯ  
</li>
  
<li>
ทสวสฺสสหสฺสานิ, อคารํ อชฺฌ โส วสิ;  
  
สิรี อุปสิรี วโฑฺฒ, ตโย ปาสาทมุตฺตมาฯ  
</li>
  
<li>
เตวีสติสหสฺสานิ, นาริโย สมลงฺกตา;  
  
สิริมา นาม สา นารี, อุปวาโณ นาม อตฺรโชฯ  
</li>
  
<li>
นิมิเตฺต จตุโร ทิสฺวา, สิวิกายาภินิกฺขมิ;  
  
อนูนทสมาสานิ, ปธานํ ปทหี ชิโนฯ  
</li>
  
<li>
พฺรหฺมุนา  
  
ยาจิโต สโนฺต, อโนมทสฺสี มหามุนิ;  
  
วตฺติ จกฺกํ มหาวีโร, อุยฺยาเน โส สุทสฺสเน  
สุทสฺสนุยฺยานมุตฺตเม (สฺยา. กํ.)  
ฯ  
</li>
  
<li>
นิสโภ จ อโนโม จ  
อโสโก จ (สี.)  
, อเหสุํ อคฺคสาวกา;  
  
วรุโณ นามุปฎฺฐาโก, อโนมทสฺสิสฺส สตฺถุโนฯ  
</li>
  
<li>
สุนฺทรี จ สุมนา จ, อเหสุํ อคฺคสาวิกา;  
  
โพธิ ตสฺส ภควโต, อชฺชุโนติ ปวุจฺจติฯ  
</li>
  
<li>
นนฺทิวโฑฺฒ สิริวโฑฺฒ, อเหสุํ อคฺคุปฎฺฐกา;  
  
อุปฺปลา เจว ปทุมา จ, อเหสุํ อคฺคุปฎฺฐิกาฯ  
</li>
  
<li>
อฎฺฐปณฺณาสรตนํ  
, อจฺจุคฺคโต มหามุนิ;  
  
ปภา นิทฺธาวตี ตสฺส, สตรํสีว อุคฺคโตฯ  
</li>
  
<li>
วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
สุปุปฺผิตํ ปาวจนํ, อรหเนฺตหิ ตาทิหิ;  
  
วีตราเคหิ วิมเลหิ, โสภิตฺถ ชินสาสนํฯ  
</li>
  
<li>
โส จ สตฺถา อมิตยโส, ยุคานิ ตานิ อตุลิยานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
อโนมทสฺสี ชิโน สตฺถา, ธมฺมารามมฺหิ นิพฺพุโต;  
  
ตเตฺถวสฺส ชินถูโป, อุเพฺพโธ ปญฺจวีสตีติฯ  
</li>
  
อโนมทสฺสิสฺส ภควโต วํโส สตฺตโมฯ  
</li>
  
  
  
  
  