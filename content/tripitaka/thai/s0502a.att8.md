<h1>๘. สหสฺสวโคฺค</h1>
<h3>๑. ตมฺพทาฐิกโจรฆาตกวตฺถุ</h3>
<p>    ติ อิมํ ธมฺมเทสนํ สตฺถา เวฬุวเน วิหรโนฺต ตมฺพทาฐิกโจรฆาตกํ อารพฺภ กเถสิฯ</p>


<p>เอกูนปญฺจสตา กิร โจรา คามฆาตกาทีนิ กโรนฺตา ชีวิกํ กเปฺปสุํฯ อเถโก ปุริโส นิพฺพิทฺธปิงฺคโล ตมฺพทาฐิโก เตสํ สนฺติกํ คนฺตฺวา ‘‘อหมฺปิ ตุเมฺหหิ สทฺธิํ ชีวิสฺสามี’’ติ อาหฯ อถ นํ โจรเชฎฺฐกสฺส ทเสฺสตฺวา ‘‘อยมฺปิ อมฺหากํ สนฺติเก วสิตุํ อิจฺฉตี’’ติ อาหํสุฯ อถ นํ โจรเชฎฺฐโก โอโลเกตฺวา ‘‘อยํ มาตุ ถนํ ฉินฺทิตฺวา ปิตุ วา คลโลหิตํ นีหริตฺวา ขาทนสมโตฺถ อติกกฺขโฬ’’ติ จิเนฺตตฺวา ‘‘นเตฺถตสฺส อมฺหากํ สนฺติเก วสนกิจฺจ’’นฺติ ปฎิกฺขิปิฯ โส เอวํ ปฎิกฺขิโตฺตปิ อาคนฺตฺวา เอกํ ตเสฺสว อเนฺตวาสิกํ อุปฎฺฐหโนฺต อาราเธสิฯ โส ตํ อาทาย โจรเชฎฺฐกํ อุปสงฺกมิตฺวา, ‘‘สามิ, ภทฺทโก เอส, อมฺหากํ อุปการโก, สงฺคณฺหถ น’’นฺติ ยาจิตฺวา โจรเชฎฺฐกํ ปฎิจฺฉาเปสิฯ อเถกทิวสํ  นาครา ราชปุริเสหิ สทฺธิํ เอกโต หุตฺวา เต โจเร คเหตฺวา วินิจฺฉยมหามจฺจานํ สนฺติกํ นยิํสุฯ อมจฺจา เตสํ ผรสุนา สีสเจฺฉทํ อาณาเปสุํฯ ตโต ‘‘โก นุ โข อิเม มาเรสฺสตี’’ติ ปริเยสนฺตา เต มาเรตุํ อิจฺฉนฺตํ กญฺจิ อทิสฺวา โจรเชฎฺฐกํ อาหํสุ – ‘‘ตฺวํ อิเม มาเรตฺวา ชีวิตเญฺจว ลภิสฺสสิ สมฺมานญฺจ, มาเรหิ เน’’ติฯ โสปิ อตฺตานํ นิสฺสาย วสิตตฺตา เต มาเรตุํ น อิจฺฉิฯ เอเตนูปาเยน เอกูนปญฺจสเต ปุจฺฉิํสุ, สเพฺพปิ น อิจฺฉิํสุฯ สพฺพปจฺฉา ตํ นิพฺพิทฺธปิงฺคลํ ตมฺพทาฐิกํ ปุจฺฉิํสุฯ โส ‘‘สาธู’’ติ สมฺปฎิจฺฉิตฺวา เต สเพฺพปิ มาเรตฺวา ชีวิตเญฺจว สมฺมานญฺจ ลภิฯ เอเตนูปาเยน นครสฺส ทกฺขิณโตปิ ปญฺจ โจรสตานิ อาเนตฺวา อมจฺจานํ ทเสฺสตฺวา เตหิ เตสมฺปิ สีสเจฺฉเท อาณเตฺต โจรเชฎฺฐกํ อาทิํ กตฺวา ปุจฺฉนฺตา กญฺจิ มาเรตุํ อิจฺฉนฺตํ อทิสฺวา ‘‘ปุริมทิวเส เอโก ปุริโส ปญฺจสเต โจเร มาเรสิ, กหํ นุ โข โส’’ติฯ ‘‘อสุกฎฺฐาเน อเมฺหติ ทิโฎฺฐ’’ติ วุเตฺต ตํ ปโกฺกสาเปตฺวา ‘‘อิเม มาเรหิ, สมฺมานํ ลจฺฉสี’’ติ อาณาเปสุํฯ โส ‘‘สาธู’’ติ สมฺปฎิจฺฉิตฺวา เต สเพฺพปิ มาเรตฺวา สมฺมานํ ลภิฯ อถ นํ ‘‘ภทฺทโก อยํ  ปุริโส, นิพทฺธํ โจรฆาตกเมว เอตํ กริสฺสามา’’ติ  มเนฺตตฺวา ตสฺส ตํ ฐานนฺตรํ ทตฺวาว  สมฺมานํ กริํสุฯ โส ปจฺฉิมทิสโตปิ อุตฺตรทิสโตปิ อานีเต ปญฺจสเต ปญฺจสเต โจเร ฆาเตสิเยวฯ เอวํ จตูหิ ทิสาหิ อานีตานิ เทฺว สหสฺสานิ มาเรตฺวา ตโต ปฎฺฐาย เทวสิกํ เอกํ เทฺวติ อานีเต เต มนุเสฺส มาเรตฺวา ปญฺจปณฺณาส สํวจฺฉรานิ โจรฆาตกกมฺมํ อกาสิฯ</p>


<p>โส มหลฺลกกาเล เอกปฺปหาเรเนว สีสํ ฉินฺทิตุํ น สโกฺกติ, เทฺว ตโย วาเร ปหรโนฺต มนุเสฺส กิลเมติฯ นาครา จินฺตยิํสุ – ‘‘อโญฺญปิ โจรฆาตโก อุปฺปชฺชิสฺสติ, อยํ อติวิย มนุเสฺส กิลเมติ, กิํ อิมินา’’ติ ตสฺส ตํ ฐานนฺตรํ หริํสุฯ โส ปุเพฺพ โจรฆาตกกมฺมํ กโรโนฺต ‘‘อหตสาฎเก นิวาเสตุํ, นวสปฺปินา สงฺขตํ ขีรยาคุํ ปิวิตุํ, สุมนปุปฺผานิ ปิลนฺธิตุํ, คเนฺธ วิลิมฺปิตุ’’นฺติ อิมานิ จตฺตาริ น ลภิฯ โส ฐานา จาวิตทิวเส ‘‘ขีรยาคุํ เม ปจถา’’ติ วตฺวา อหตวตฺถสุมนมาลาวิเลปนานิ คาหาเปตฺวา นทิํ คนฺตฺวา นฺหตฺวา อหตวตฺถานิ นิวาเสตฺวา มาลา ปิลนฺธิตฺวา คเนฺธหิ อนุลิตฺตคโตฺต เคหํ อาคนฺตฺวา นิสีทิฯ อถสฺส นวสปฺปินา สงฺขตํ  ขีรยาคุํ ปุรโต ฐเปตฺวา หตฺถโธวโนทกํ อาหริํสุฯ ตสฺมิํ ขเณ สาริปุตฺตเตฺถโร สมาปตฺติโต วุฎฺฐาย ‘‘กตฺถ นุ โข อชฺช มยา คนฺตพฺพ’’นฺติ อตฺตโน ภิกฺขาจารํ โอโลเกโนฺต ตสฺส เคเห ขีรยาคุํ ทิสฺวา ‘‘กริสฺสติ นุ โข เม ปุริโส สงฺคห’’นฺติ อุปธาเรโนฺต ‘‘มํ ทิสฺวา มม สงฺคหํ กริสฺสติ, กริตฺวา จ ปน มหาสมฺปตฺติํ ลภิสฺสติ อยํ กุลปุโตฺต’’ติ ญตฺวา จีวรํ ปารุปิตฺวา ปตฺตํ อาทาย ตสฺส เคหทฺวาเร ฐิตเมว อตฺตานํ ทเสฺสสิฯ</p>


<p>โส เถรํ ทิสฺวา ปสนฺนจิโตฺต จิเนฺตสิ – ‘‘มยา จิรํ โจรฆาตกกมฺมํ กตํ, พหู มนุสฺสา มาริตา, อิทานิ เม เคเห ขีรยาคุ ปฎิยตฺตา, เถโร อาคนฺตฺวา มม เคหทฺวาเร ฐิโต, อิทานิ มยา อยฺยสฺส เทยฺยธมฺมํ ทาตุํ วฎฺฎตี’’ติ ปุรโต ฐปิตยาคุํ อปเนตฺวา เถรํ อุปสงฺกมิตฺวา วนฺทิตฺวา อโนฺตเคเห นิสีทาเปตฺวา ปเตฺต ขีรยาคุํ อากิริตฺวา นวสปฺปิํ อาสิญฺจิตฺวา เถรํ พีชมาโน อฎฺฐาสิฯ อถสฺส จ ทีฆรตฺตํ อลทฺธปุพฺพตาย ขีรยาคุํ ปาตุํ พลวอชฺฌาสโย อโหสิฯ เถโร ตสฺส อชฺฌาสยํ ญตฺวา ‘‘ตฺวํ, อุปาสก, อตฺตโน ยาคุํ ปิวา’’ติ  อาหฯ โส อญฺญสฺส หเตฺถ พีชนิํ ทตฺวา ยาคุํ ปิวิฯ เถโร พีชมานํ ปุริสํ ‘‘คจฺฉ, อุปาสกเมว พีชาหี’’ติ อาหฯ โส พีชิยมาโน กุจฺฉิปูรํ ยาคุํ ปิวิตฺวา อาคนฺตฺวา เถรํ พีชมาโน ฐตฺวา กตาหารกิจฺจสฺส เถรสฺส  ปตฺตํ อคฺคเหสิฯ เถโร ตสฺส อนุโมทนํ อารภิฯ โส อตฺตโน จิตฺตํ เถรสฺส ธมฺมเทสนานุคํ กาตุํ นาสกฺขิฯ เถโร สลฺลเกฺขตฺวา, ‘‘อุปาสก, กสฺมา จิตฺตํ เทสนานุคํ กาตุํ น สโกฺกสี’’ติ ปุจฺฉิฯ ‘‘ภเนฺต, มยา ทีฆรตฺตํ กกฺขฬกมฺมํ กตํ, พหู มนุสฺสา มาริตา, ตมหํ อตฺตโน กมฺมํ อนุสฺสรโนฺต จิตฺตํ  อยฺยสฺส เทสนานุคํ กาตุํ นาสกฺขิ’’นฺติฯ เถโร ‘‘วเญฺจสฺสามิ น’’นฺติ จิเนฺตตฺวา ‘‘กิํ ปน ตฺวํ อตฺตโน รุจิยา อกาสิ, อเญฺญหิ การิโตสี’’ติ? ‘‘ราชา มํ กาเรสิ, ภเนฺต’’ติฯ ‘‘กิํ นุ โข เต, อุปาสก, เอวํ สเนฺต อกุสลํ โหตี’’ติ? มนฺทธาตุโก อุปาสโก เถเรเนวํ วุเตฺต ‘‘นตฺถิ มยฺหํ อกุสล’’นฺติ สญฺญี หุตฺวา เตน หิ, ‘‘ภเนฺต, ธมฺมํ กเถถา’’ติฯ โส เถเร อนุโมทนํ กโรเนฺต เอกคฺคจิโตฺต หุตฺวา ธมฺมํ สุณโนฺต โสตาปตฺติมคฺคสฺส โอรโต อนุโลมิกํ ขนฺติํ นิพฺพเตฺตสิฯ เถโรปิ อนุโมทนํ กตฺวา ปกฺกามิฯ</p>


<p>อุปาสกํ เถรํ อนุคนฺตฺวา นิวตฺตมานํ เอกา ยกฺขินี เธนุเวเสน อาคนฺตฺวา อุเร ปหริตฺวา มาเรสิฯ โส กาลํ กตฺวา ตุสิตปุเร นิพฺพตฺติฯ ภิกฺขู ธมฺมสภายํ กถํ สมุฎฺฐาเปสุํ ‘‘โจรฆาตโก ปญฺจปณฺณาส วสฺสานิ กกฺขฬกมฺมํ กตฺวา อเชฺชว ตโต มุโตฺต, อเชฺชว เถรสฺส ภิกฺขํ ทตฺวา อเชฺชว กาลํ กโต, กหํ นุ โข นิพฺพโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต , ‘‘ภิกฺขเว, ตุสิตปุเร นิพฺพโตฺต’’ติ อาหฯ ‘‘กิํ, ภเนฺต, วเทถ, เอตฺตกํ กาลํ เอตฺตเก มนุเสฺส ฆาเตตฺวา ตุสิตวิมาเน นิพฺพโตฺต’’ติฯ ‘‘อาม, ภิกฺขเว, มหโนฺต เตน กลฺยาณมิโตฺต ลโทฺธ, โส สาริปุตฺตสฺส ธมฺมเทสนํ สุตฺวา อนุโลมญาณํ นิพฺพเตฺตตฺวา อิโต จุโต ตุสิตวิมาเน นิพฺพโตฺต’’ติ วตฺวา อิมํ คาถมาห –</p>


<p>
‘‘สุภาสิตํ สุณิตฺวาน, นคเร โจรฆาตโก;  
  
อนุโลมขนฺติํ ลทฺธาน, โมทตี ติทิวํ คโต’’ติฯ  
</p>
  
<p>‘‘ภเนฺต , อนุโมทนกถา นาม น พลวา, เตน กตํ อกุสลกมฺมํ มหนฺตํ, กถํ เอตฺตเกน วิเสสํ นิพฺพเตฺตสี’’ติฯ สตฺถา ‘‘กิํ, ภิกฺขเว, ‘มยา เทสิตธมฺมสฺส อปฺปํ วา พหุํ วา’ติ มา ปมาณํ คณฺหถฯ เอกวาจาปิ หิ อตฺถนิสฺสิตา เสยฺยาวา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สหสฺสมปิ เจ วาจา, อนตฺถปทสํหิตา;  
  
เอกํ อตฺถปทํ เสโยฺย, ยํ สุตฺวา อุปสมฺมตี’’ติฯ  
</li>
  
<p>ตตฺถ ติ ปริเจฺฉทวจนํ, เอกํ สหสฺสํ เทฺว สหสฺสานีติ เอวํ สหเสฺสน เจปิ ปริจฺฉินฺนวาจา โหนฺติ, ตา จ ปน  อากาสวณฺณนาปพฺพตวณฺณนาวนวณฺณนาทีนิ   ปกาสเกหิ อนิยฺยานทีปเกหิ อนตฺถเกหิ ปเทหิ สํหิตา ยาว พหุกา โหติ, ตาว ปาปิกา เอวาติ อโตฺถฯ นฺติ  ปน ‘‘อยํ กาโย, อยํ กายคตาสติ, ติโสฺส วิชฺชา อนุปฺปโตฺต, กตํ พุทฺธสฺส สาสน’’นฺติ เอวรูปํ เอกํ อตฺถปทํ  ราคาทิวูปสเมน  ตํ อตฺถสาธกํ นิพฺพานปฺปฎิสํยุตฺตํ ขนฺธธาตุอายตนอินฺทฺริยพลโพชฺฌงฺคสติปฎฺฐานปริทีปกํ เอกมฺปิ ปทํ เสโยฺยเยวาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. พาหิยทารุจีริยเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ทารุจีริยเตฺถรํ อารพฺภ กเถสิฯ</p>


<p>เอกสฺมิญฺหิ กาเล พหู มนุสฺสา นาวาย มหาสมุทฺทํ ปกฺขนฺทิตฺวา อโนฺตมหาสมุเทฺท ภินฺนาย นาวาย มจฺฉกจฺฉปภกฺขา  อเหสุํฯ เอโกเวตฺถ เอกํ ผลกํ คเหตฺวา วายมโนฺต สุปฺปารกปฎฺฎนตีรํ โอกฺกมิ, ตสฺส นิวาสนปารุปนํ นตฺถิฯ โส อญฺญํ กิญฺจิ อปสฺสโนฺต สุกฺขกฎฺฐทณฺฑเก วาเกหิ ปลิเวเฐตฺวา นิวาสนปารุปนํ กตฺวา เทวกุลโต กปาลํ  คเหตฺวา สุปฺปารกปฎฺฎนํ อคมาสิ, มนุสฺสา ตํ ทิสฺวา ยาคุภตฺตาทีนิ ทตฺวา ‘‘อยํ เอโก อรหา’’ติ สมฺภาเวสุํฯ โส วเตฺถสุ อุปนีเตสุ ‘‘สจาหํ นิวาเสสฺสามิ วา ปารุปิสฺสามิ วา, ลาภสกฺกาโร เม ปริหายิสฺสตี’’ติ ตานิ วตฺถานิ ปฎิกฺขิปิตฺวา ทารุจีราเนว ปริทหิฯ อถสฺส พหูหิ ‘‘อรหา อรหา’’ติ วุจฺจมานสฺส เอวํ เจตโส ปริวิตโกฺก อุทปาทิ ‘‘เย โข เกจิ โลเก อรหโนฺต วา อรหตฺตมคฺคํ วา สมาปนฺนา, อหํ เตสํ อญฺญตโร’’ติฯ อถสฺส ปุราณสาโลหิตา เทวตา เอวํ จิเนฺตสิฯ</p>


<p>ติ ปุเพฺพ เอกโต กตสมณธมฺมาฯ ปุเพฺพ กิร กสฺสปทสพลสฺส สาสเน โอสกฺกมาเน สามเณราทีนํ วิปฺปการํ ทิสฺวา สตฺต ภิกฺขู สํเวคปฺปตฺตา ‘‘ยาว สาสนสฺส อนฺตรธานํ น โหติ, ตาว อตฺตโน ปติฎฺฐํ กริสฺสามา’’ติ สุวณฺณเจติยํ วนฺทิตฺวา อรญฺญํ ปวิฎฺฐา เอกํ ปพฺพตํ ทิสฺวา ‘‘ชีวิเต สาลยา  นิวตฺตนฺตุฯ นิราลยา อิมํ ปพฺพตํ อภิรุหนฺตู’’ติ  วตฺวา นิเสฺสณิํ พนฺธิตฺวา สเพฺพปิ ตํ อภิรุยฺห นิเสฺสณิํ ปาเตตฺวา สมณธมฺมํ กริํสุฯ เตสุ สงฺฆเตฺถโร เอกรตฺตาติกฺกเมเนว อรหตฺตํ ปาปุณิฯ โส อโนตตฺตทเห นาคลตาทนฺตกฎฺฐํ ขาทิตฺวา อุตฺตรกุรุโต ปิณฺฑปาตํ อาหริตฺวา เต ภิกฺขู อาห – ‘‘อาวุโส, อิมํ ทนฺตกฎฺฐํ ขาทิตฺวา มุขํ โธวิตฺวา อิมํ ปิณฺฑปาตํ ปริภุญฺชถา’’ติฯ กิํ ปน, ภเนฺต, อเมฺหหิ เอวํ กติกา กตา ‘‘โย ปฐมํ อรหตฺตํ ปาปุณาติ, เตนาภตํ ปิณฺฑปาตํ อวเสสา ปริภุญฺชิสฺสนฺตี’’ติ? ‘‘โน เหตํ, อาวุโส’’ติฯ ‘‘เตน หิ สเจ มยมฺปิ ตุเมฺห วิย วิเสสํ นิพฺพเตฺตสฺสาม, สยํ อาหริตฺวา ปริภุญฺชิสฺสามา’’ติ น อิจฺฉิํสุฯ ทุติยทิวเส ทุติยเตฺถโร อนาคามิผลํ ปาปุณิฯ โสปิ ตเถว ปิณฺฑปาตํ อาหริตฺวา อิตเร นิมเนฺตสิฯ เต เอวมาหํสุ – ‘‘กิํ ปน, ภเนฺต, อเมฺหหิ เอวํ กติกา กตา ‘มหาเถเรน อาภตํ ปิณฺฑปาตํ อภุญฺชิตฺวา อนุเถเรน อาภตํ ภุญฺชิสฺสามา’’’ติ? ‘‘โน เหตํ, อาวุโส’’ติฯ ‘‘เอวํ สเนฺต ตุเมฺห วิย มยมฺปิ วิเสสํ นิพฺพเตฺตตฺวา อตฺตโน ปุริสกาเรน ภุญฺชิตุํ สโกฺกนฺตา ภุญฺชิสฺสามา’’ติ น อิจฺฉิํสุฯ เตสุ อรหตฺตํ ปโตฺต ภิกฺขุ ปรินิพฺพายิ, อนาคามี พฺรหฺมโลเก นิพฺพตฺติฯ อิตเร  ปญฺจ เถรา วิเสสํ นิพฺพเตฺตตุํ อสโกฺกนฺตา สุสฺสิตฺวา สตฺตเม ทิวเส กาลํ กตฺวา  เทวโลเก นิพฺพตฺติตฺวา อิมสฺมิํ พุทฺธุปฺปาเท ตโต จวิตฺวา ตตฺถ ตตฺถ กุลฆเรสุ นิพฺพตฺติํสุฯ เตสุ เอโก  (ม. นิ. ๓.๓๔๒) อโหสิ, เอโก  (ม. นิ. ๑.๒๔๙), เอโก  (อุทา. ๑๐), เอโก  (ปารา. ๓๘๐; อุทา. ๗๙) เอโก ติ (สุ. นิ. สภิยสุตฺตํ)ฯ ตตฺถ โย พฺรหฺมโลเก นิพฺพโตฺต ภิกฺขุ ตํ สนฺธาเยตํ วุตฺตํ ‘‘ปุราณสาโลหิตา เทวตา’’ติฯ</p>


<p>ตสฺส หิ พฺรหฺมุโน เอตทโหสิ – ‘‘อยํ มยา สทฺธิํ นิเสฺสณิํ พนฺธิตฺวา ปพฺพตํ อภิรุหิตฺวา สมณธมฺมํ อกาสิ, อิทานิ อิมํ ลทฺธิํ คเหตฺวา วิจรโนฺต วินเสฺสยฺย, สํเวเชสฺสามิ น’’นฺติฯ อถ นํ อุปสงฺกมิตฺวา เอวมาห – ‘‘เนว โข ตฺวํ, พาหิย, อรหา, นปิ อรหตฺตมคฺคํ วา สมาปโนฺน, สาปิ เต ปฎิปทา นตฺถิ, ยาย ตฺวํ อรหา วา อสฺส อรหตฺตมคฺคํ วา สมาปโนฺน’’ติฯ พาหิโย อากาเส ฐตฺวา กเถนฺตํ มหาพฺรหฺมานํ โอโลเกตฺวา จิเนฺตสิ – ‘‘อโห ภาริยํ กมฺมํ กตํ, อหํ ‘อรหโนฺตมฺหี’ติ จิเนฺตสิํ, อยญฺจ มํ ‘น ตฺวํ อรหา, นปิ อรหตฺตมคฺคํ วา สมาปโนฺนสี’ติ วทติ, อตฺถิ นุ โข  โลเก อโญฺญ อรหา’’ติฯ อถ นํ ปุจฺฉิ – ‘‘อตฺถิ นุ โข เอตรหิ เทวเต โลเก อรหา วา อรหตฺตมคฺคํ วา สมาปโนฺน’’ติฯ อถสฺส เทวตา อาจิกฺขิ – ‘‘อตฺถิ, พาหิย, อุตฺตเรสุ ชนปเทสุ สาวตฺถิ นาม นครํ, ตตฺถ โส ภควา เอตรหิ วิหรติ อรหํ สมฺมาสมฺพุโทฺธฯ โส หิ, พาหิย, ภควา อรหา เจว อรหตฺตตฺถาย จ ธมฺมํ เทเสตี’’ติฯ</p>


<p>พาหิโย  รตฺติภาเค เทวตาย กถํ สุตฺวา สํวิคฺคมานโส ตํ ขณํเยว สุปฺปารกา นิกฺขมิตฺวา เอกรตฺติวาเสน สาวตฺถิํ อคมาสิ, สพฺพํ วีสโยชนสติกํ มคฺคํ เอกรตฺติวาเสเนว อคมาสิฯ คจฺฉโนฺต จ ปน เทวตานุภาเวน คโตฯ ‘‘พุทฺธานุภาเวนา’’ติปิ วทนฺติเยวฯ ตสฺมิํ ปน ขเณ สตฺถา สาวตฺถิํ ปิณฺฑาย ปวิโฎฺฐ โหติฯ โส ภุตฺตปาตราเส กายอาลสิยวิโมจนตฺถํ อโพฺภกาเส จงฺกมเนฺต สมฺพหุเล ภิกฺขู ‘‘กหํ เอตรหิ สตฺถา’’ติ ปุจฺฉิฯ ภิกฺขู ‘‘ภควา สาวตฺถิํ ปิณฺฑาย ปวิโฎฺฐ’’ติ วตฺวา ตํ ปุจฺฉิํสุ – ‘‘ตฺวํ ปน กุโต อาคโตสี’’ติ? ‘‘สุปฺปารกา อาคโตมฺหี’’ติฯ ‘‘กทา  นิกฺขโนฺตสี’’ติ? ‘‘หิโยฺย สายํ  นิกฺขโนฺตมฺหี’’ติฯ ‘‘ทูรโตสิ อาคโต, นิสีท, ตว ปาเท โธวิตฺวา เตเลน มเกฺขตฺวา โถกํ วิสฺสมาหิ, อาคตกาเล สตฺถารํ ทกฺขิสฺสสี’’ติฯ ‘‘อหํ, ภเนฺต, สตฺถุ วา อตฺตโน วา ชีวิตนฺตรายํ น ชานามิ, เอกรเตฺตเนวมฺหิ กตฺถจิ อฎฺฐตฺวา อนิสีทิตฺวา วีสโยชนสติกํ มคฺคํ อาคโต, สตฺถารํ ปสฺสิตฺวาว วิสฺสมิสฺสามี’’ติฯ โส เอวํ วตฺวา ตรมานรูโป สาวตฺถิํ ปวิสิตฺวา ภควนฺตํ อโนปมาย พุทฺธสิริยา ปิณฺฑาย จรนฺตํ ทิสฺวา ‘‘จิรสฺสํ วต เม โคตโม สมฺมาสมฺพุโทฺธ ทิโฎฺฐ’’ติ ทิฎฺฐฎฺฐานโต ปฎฺฐาย โอนตสรีโร คนฺตฺวา อนฺตรวีถิยเมว ปญฺจปติฎฺฐิเตน วนฺทิตฺวา โคปฺผเกสุ ทฬฺหํ คเหตฺวา เอวมาห – ‘‘เทเสตุ เม, ภเนฺต, ภควา ธมฺมํ, เทเสตุ สุคโต ธมฺมํ, ยํ มมสฺส ทีฆรตฺตํ หิตาย สุขายา’’ติฯ อถ นํ สตฺถา ‘‘อกาโล โข ตาว, พาหิย, อนฺตรฆรํ ปวิฎฺฐมฺหา ปิณฺฑายา’’ติ ปฎิกฺขิปิฯ</p>


<p>ตํ สุตฺวา พาหิโย, ภเนฺต, สํสาเร สํสรเนฺตน กพฬีการาหาโร น อลทฺธปุโพฺพ, ตุมฺหากํ วา มยฺหํ วา ชีวิตนฺตรายํ น ชานามิ, เทเสตุ เม ธมฺมนฺติฯ สตฺถา ทุติยมฺปิ ปฎิกฺขิปิเยวฯ เอวํ กิรสฺส อโหสิ – ‘‘อิมสฺส มํ ทิฎฺฐกาลโต ปฎฺฐาย สกลสรีรํ ปีติยา นิรนฺตรํ อโชฺฌตฺถฎํ โหติ, พลวปีติเวโค ธมฺมํ สุตฺวาปิ น สกฺขิสฺสติ ปฎิวิชฺฌิตุํ, มชฺฌตฺตุเปกฺขาย ตาว  ติฎฺฐตุ, เอกรเตฺตเนว วีสโยชนสติกํ มคฺคํ อาคตตฺตา ทรโถปิสฺส พลวา, โสปิ ตาว ปฎิปฺปสฺสมฺภตู’’ติฯ ตสฺมา ทฺวิกฺขตฺตุํ ปฎิกฺขิปิตฺวา ตติยํ ยาจิโต อนฺตรวีถิยํ ฐิโตว ‘‘ตสฺมาติห เต, พาหิย, เอวํ สิกฺขิตพฺพํ ‘ทิเฎฺฐ ทิฎฺฐมตฺตํ ภวิสฺสตี’’’ติอาทินา (อุทา. ๑๐) นเยน ธมฺมํ เทเสสิฯ โส สตฺถุ ธมฺมํ สุณโนฺตเยว สพฺพาสเว เขเปตฺวา สห ปฎิสมฺภิทาหิ อรหตฺตํ ปาปุณิฯ ตาวเทว จ ปน ภควนฺตํ ปพฺพชฺชํ ยาจิ, ‘‘ปริปุณฺณํ เต ปตฺตจีวร’’นฺติ ปุโฎฺฐ ‘‘น ปริปุณฺณ’’นฺติ อาหฯ อถ นํ สตฺถา ‘‘เตน หิ ปตฺตจีวรํ ปริเยสาหี’’ติ วตฺวา ปกฺกามิฯ</p>


<p>‘‘โส กิร วีสติ วสฺสสหสฺสานิ สมณธมฺมํ กโรโนฺต ‘ภิกฺขุนา นาม อตฺตนา ปจฺจเย  ลภิตฺวา อญฺญํ อโนโลเกตฺวา สยเมว ปริภุญฺชิตุํ วฎฺฎตี’ติ เอกภิกฺขุสฺสาปิ ปเตฺตน วา จีวเรน วา สงฺคหํ น อกาสิ , เตนสฺส อิทฺธิมยปตฺตจีวรํ น อุปชฺชิสฺสตี’’ติ ญตฺวา เอหิภิกฺขุภาเวน ปพฺพชฺชํ น อทาสิฯ ตมฺปิ ปตฺตจีวรํ ปริเยสมานเมว เอกา ยกฺขินี เธนุรูเปน อาคนฺตฺวา อุรมฺหิ ปหริตฺวา ชีวิตกฺขยํ ปาเปสิฯ สตฺถา ปิณฺฑาย จริตฺวา กตภตฺตกิโจฺจ สมฺพหุเลหิ ภิกฺขูหิ สทฺธิํ นิกฺขโนฺต พาหิยสฺส  สรีรํ สงฺการฎฺฐาเน ปติตํ ทิสฺวา ภิกฺขู อาณาเปสิ, ‘‘ภิกฺขเว, เอกสฺมิํ เคหทฺวาเร ฐตฺวา มญฺจกํ อาหราเปตฺวา อิมํ สรีรํ นครโต นีหริตฺวา ฌาเปตฺวา ถูปํ กโรถา’’ติฯ ภิกฺขู ตถา กริํสุ, กตฺวา จ ปน วิหารํ คนฺตฺวา สตฺถารํ อุปสงฺกมิตฺวา อตฺตนา กตกิจฺจํ อาโรเจตฺวา ตสฺส อภิสมฺปรายํ ปุจฺฉิํสุฯ อถ เนสํ ภควา ตสฺส ปรินิพฺพุตภาวํ อาจิกฺขิตฺวา ‘‘เอตทคฺคํ, ภิกฺขเว, มม สาวกานํ ภิกฺขูนํ ขิปฺปาภิญฺญานํ ยทิทํ พาหิโย ทารุจีริโย’’ติ (อ. นิ. ๑.๒๑๖) เอตทเคฺค ฐเปสิฯ อถ นํ ภิกฺขู ปุจฺฉิํสุ – ‘‘ภเนฺต, ตุเมฺห ‘พาหิโย อรหตฺตํ ปโตฺต’ติ วเทถ, กทา โส อรหตฺตํ ปโตฺต’’ติ? ‘‘มม ธมฺมํ สุตกาเล, ภิกฺขเว’’ติฯ ‘‘กทา ปนสฺส, ภเนฺต, ตุเมฺหหิ ธโมฺม กถิโต’’ติ? ‘‘ปิณฺฑาย จรเนฺตน อนฺตรวีถิยํ ฐตฺวา’’ติฯ ‘‘อปฺปมตฺตโก หิ, ภเนฺต, ตุเมฺหหิ อนฺตรวีถิยํ ฐตฺวา กถิตธโมฺม กถํ โส ตาวตฺตเกน วิเสสํ นิพฺพเตฺตสี’’ติ, อถ เน สตฺถา ‘‘กิํ, ภิกฺขเว, มม ธมฺมํ ‘อปฺปํ วา พหุํ วา’ติ มา ปมาณํ คณฺหถฯ อเนกานิปิ หิ คาถาสหสฺสานิ อนตฺถนิสฺสิตานิ น เสโยฺย, อตฺถนิสฺสิตํ ปน เอกมฺปิ คาถาปทํ เสโยฺย’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สหสฺสมปิ เจ คาถา, อนตฺถปทสํหิตา;  
  
เอกํ คาถาปทํ เสโยฺย, ยํ สุตฺวา อุปสมฺมตี’’ติฯ  
</li>
  
<p>ตตฺถ  ติ ‘‘อปฺปมาโท อมตปทํ…เป.… ยถา มยา’’ติ (ธ. ป. ๒๑) เอวรูปา เอกา คาถาปิ เสโยฺยติ อโตฺถฯ เสสํ ปุริมนเยเนว เวทิตพฺพํฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. กุณฺฑลเกสิเตฺถรีวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต กุณฺฑลเกสิํ อารพฺภ กเถสิฯ</p>


<p>ราชคเห กิร เอกา เสฎฺฐิธีตา โสฬสวสฺสุเทฺทสิกา อภิรูปา อโหสิ ทสฺสนียา ปาสาทิกาฯ ตสฺมิญฺจ วเย ฐิตา นาริโย ปุริสชฺฌาสยา โหนฺติ ปุริสโลลาฯ อถ นํ มาตาปิตโร สตฺตภูมิกสฺส ปาสาทสฺส อุปริมตเล สิริคเพฺภ นิวาสาเปสุํฯ เอกเมวสฺสา ทาสิํ ปริจาริกํ อทํสุฯ อเถกํ กุลปุตฺตํ โจรกมฺมํ กโรนฺตํ คเหตฺวา ปจฺฉาพาหํ พนฺธิตฺวา จตุเกฺก จตุเกฺก กสาหิ ปหริตฺวา อาฆาตนํ นยิํสุฯ เสฎฺฐิธีตา มหาชนสฺส สทฺทํ สุตฺวา ‘‘กิํ นุ โข เอต’’นฺติ ปาสาทตเล ฐตฺวา โอโลเกนฺตี ตํ ทิสฺวา ปฎิพทฺธจิตฺตา  หุตฺวา ตํ ปตฺถยมานา อาหารํ ปฎิกฺขิปิตฺวา มญฺจเก นิปชฺชิฯ อถ นํ มาตา ปุจฺฉิ – ‘‘กิํ อิทํ, อมฺมา’’ติ? ‘‘สเจ เอตํ ‘โจโร’ติ คเหตฺวา นิยฺยมานํ ปุริสํ ลภิสฺสามิ, ชีวิสฺสามิฯ โน เจ ลภิสฺสามิ, ชีวิตํ เม นตฺถิ, อิเธว มริสฺสามี’’ติฯ ‘‘อมฺม, มา เอวํ กริ, อมฺหากํ ชาติยา จ โคเตฺตน จ โภเคน จ สทิสํ อญฺญํ สามิกํ ลภิสฺสสี’’ติฯ ‘‘มยฺหํ อเญฺญน กิจฺจํ นตฺถิ, อิมํ อลภมานา มริสฺสามี’’ติฯ มาตา ธีตรํ สญฺญาเปตุํ อสโกฺกนฺตี ปิตุโน อาโรเจสิฯ โสปิ นํ สญฺญาเปตุํ อสโกฺกโนฺต ‘‘กิํ สกฺกา กาตุ’’นฺติ จิเนฺตตฺวา ตํ โจรํ คเหตฺวา คจฺฉนฺตสฺส ราชปุริสสฺส สหสฺสภณฺฑิกํ เปเสสิ – ‘‘อิมํ คเหตฺวา เอตํ ปุริสํ มยฺหํ เทหี’’ติฯ โส ‘‘สาธู’’ติ กหาปเณ คเหตฺวา ตํ มุญฺจิตฺวา อญฺญํ มาเรตฺวา ‘‘มาริโต, เทว, โจโร’’ติ รโญฺญ อาโรเจสิฯ เสฎฺฐิปิ ตสฺส ธีตรํ อทาสิฯ</p>


<p>สา ตโต ปฎฺฐาย ‘‘สามิกํ อาราเธสฺสามี’’ติ สพฺพาภรณปฎิมณฺฑิตา สยเมว ตสฺส ยาคุอาทีนิ สํวิทหติ, โจโร กติปาหจฺจเยน จิเนฺตสิ – ‘‘กทา นุ โข อิมํ มาเรตฺวา เอติสฺสา อาภรณานิ คเหตฺวา เอกสฺมิํ สุราเคเห วิกฺกิณิตฺวา ขาทิตุํ ลภิสฺสามี’’ติ? โส ‘‘อเตฺถโก อุปาโย’’ติ จิเนฺตตฺวา อาหารํ ปฎิกฺขิปิตฺวา มญฺจเก นิปชฺชิ, อถ นํ สา อุปสงฺกมิตฺวา ‘‘กิํ เต, สามิ, รุชฺชตี’’ติ ปุจฺฉิฯ ‘‘น กิญฺจิ เม, ภเทฺทติ, กจฺจิ ปน เม มาตาปิตโร ตุยฺหํ กุทฺธา’’ติ? ‘‘น กุชฺฌนฺติ, ภเทฺท’’ติ ฯ อถ ‘‘กิํ นาเมต’’นฺติ? ‘‘ภเทฺท, อหํ ตํ ทิวสํ พนฺธิตฺวา นิยฺยมาโน  โจรปปาเต อธิวตฺถาย เทวตาย พลิกมฺมํ ปฎิสฺสุณิตฺวา ชีวิตํ ลภิํ, ตฺวมฺปิ มยา ตสฺสา เอว อานุภาเวน ลทฺธา, ‘ตํ เม เทวตาย พลิกมฺมํ ฐปิต’นฺติ จิเนฺตมิ, ภเทฺท’’ติฯ ‘‘สามิ, มา จินฺตยิ, กริสฺสามิ พลิกมฺมํ, วเทหิ , เกนโตฺถ’’ติ? ‘‘อโปฺปทกมธุปายเสน จ ลาชปญฺจมกปุเปฺผหิ จา’’ติฯ ‘‘สาธุ, สามิ, อหํ ปฎิยาเทสฺสามี’’ติ สา สพฺพํ พลิกมฺมํ ปฎิยาเทตฺวา ‘‘เอหิ, สามิ, คจฺฉามา’’ติ อาหฯ ‘‘เตน หิ, ภเทฺท, ตว ญาตเก นิวเตฺตตฺวา มหคฺฆานิ วตฺถาภรณานิ คเหตฺวา อตฺตานํ อลงฺกโรหิ, หสนฺตา กีฬนฺตา สุขํ คมิสฺสามา’’ติฯ สา ตถา อกาสิฯ</p>


<p>อถ นํ โส ปพฺพตปาทํ คตกาเล อาห – ‘‘ภเทฺท, อิโต ปรํ อุโภว ชนา คมิสฺสาม, เสสชนํ ยานเกน สทฺธิํ นิวตฺตาเปตฺวา พลิกมฺมภาชนํ สยํ อุกฺขิปิตฺวา คณฺหาหี’’ติฯ สา ตถา อกาสิฯ โจโร ตํ คเหตฺวา โจรปปาตปพฺพตํ อภิรุหิฯ ตสฺส หิ เอเกน ปเสฺสน มนุสฺสา อภิรุหนฺติ, เอกํ ปสฺสํ ฉินฺนปปาตํฯ ปพฺพตมตฺถเก ฐิตา เตน ปเสฺสน โจเร ปาเตนฺติฯ เต ขณฺฑาขณฺฑํ หุตฺวา ภูมิยํ ปตนฺติฯ ตสฺมา ‘‘โจรปปาโต’’ติ วุจฺจติฯ สา ตสฺส ปพฺพตสฺส มตฺถเก ฐตฺวา ‘‘พลิกมฺมํ เต, สามิ, กโรหี’’ติ อาหฯ โส ตุณฺหี อโหสิฯ ปุน ตาย  ‘‘กสฺมา, สามิ, ตุณฺหีภูโตสี’’ติ วุเตฺต ตํ อาห – ‘‘น มยฺหํ พลิกเมฺมนโตฺถ, วเญฺจตฺวา ปน ตํ อาทาย อาคโตมฺหี’’ติฯ ‘‘กิํ การณา, สามี’’ติ? ‘‘ตํ มาเรตฺวา ตว อาภรณานิ คเหตฺวา ปลายนตฺถายา’’ติฯ สา มรณภยตชฺชิตา อาห – ‘‘สามิ, อหญฺจ อาภรณานิ จ ตว สนฺตกาเนว, กสฺมา เอวํ วเทสี’’ติ? โส, ‘‘มา เอวํ กโรหี’’ติ, ปุนปฺปุนํ ยาจิยมาโนปิ ‘‘มาเรมิ เอวา’’ติ อาหฯ ‘‘เอวํ สเนฺต กิํ เต มม มรเณน? อิมานิ อาภรณานิ คเหตฺวา มยฺหํ ชีวิตํ เทหิ, อิโต ปฎฺฐาย มํ ‘มตา’ติ ธาเรหิ, ทาสี วา เต หุตฺวา กมฺมํ กริสฺสามี’’ติ วตฺวา อิมํ คาถมาห –</p>


<p>
‘‘อิทํ สุวณฺณเกยูรํ, มุตฺตา เวฬุริยา พหู;  
  
สพฺพํ หรสฺสุ ภทฺทเนฺต, มํ จ ทาสีติ สาวยา’’ติฯ (อป. เถรี ๒.๓.๒๗);  
</p>
  
<p>ตํ  สุตฺวา โจโร ‘‘เอวํ กเต ตฺวํ คนฺตฺวา มาตาปิตูนํ อาจิกฺขิสฺสสิ, มาเรสฺสามิเยว, มา ตฺวํ พาฬฺหํ ปริเทวสี’’ติ วตฺวา อิมํ คาถมาห –</p>


<p>
‘‘มา พาฬฺหํ ปริเทเวสิ, ขิปฺปํ พนฺธาหิ ภณฺฑิกํ;  
  
น ตุยฺหํ ชีวิตํ อตฺถิ, สพฺพํ คณฺหามิ ภณฺฑก’’นฺติฯ –  
</p>
  
<p>สา  จิเนฺตสิ – ‘‘อโห อิทํ กมฺมํ ภาริยํฯ ปญฺญา นาม น ปจิตฺวา ขาทนตฺถาย กตา, อถ โข วิจารณตฺถาย กตา, ชานิสฺสามิสฺส กตฺตพฺพ’’นฺติ, อถ นํ อาห – ‘‘สามิ, ยทา ตฺวํ  ‘โจโร’ติ คเหตฺวา นียสิ, ตทาหํ มาตาปิตูนํ อาจิกฺขิํ, เต สหสฺสํ วิสฺสเชฺชตฺวา ตํ อาหราเปตฺวา เคเห กริํสุฯ ตโต ปฎฺฐาย อหํ ตุยฺหํ อุปการิกา, อชฺช เม สุทิฎฺฐํ กตฺวา อตฺตานํ วนฺทิตุํ เทหี’’ติฯ โส ‘‘สาธุ, ภเทฺท, สุทิฎฺฐํ กตฺวา วนฺทาหี’’ติ วตฺวา ปพฺพตเนฺต อฎฺฐาสิฯ อถ นํ สา ติกฺขตฺตุํ ปทกฺขิณํ กตฺวา จตูสุ ฐาเนสุ วนฺทิตฺวา, ‘‘สามิ, อิทํ เต ปจฺฉิมทสฺสนํ, อิทานิ ตุยฺหํ วา มม ทสฺสนํ, มยฺหํ วา ตว ทสฺสนํ นตฺถี’’ติ ปุรโต จ ปจฺฉโต จ อาลิงฺคิตฺวา ปมตฺตํ หุตฺวา ปพฺพตเนฺต ฐิตํ ปิฎฺฐิปเสฺส ฐตฺวา เอเกน หเตฺถน ขเนฺธ คเหตฺวา เอเกน ปิฎฺฐิกจฺฉาย คเหตฺวา ปพฺพตปปาเต ขิปิฯ โส ปพฺพตกุจฺฉิยํ ปฎิหโต ขณฺฑาขณฺฑิกํ หุตฺวา ภูมิยํ ปติฯ โจรปปาตมตฺถเก อธิวตฺถา เทวตา เตสํ ทฺวินฺนมฺปิ กิริยํ ทิสฺวา ตสฺสา อิตฺถิยา สาธุการํ ทตฺวา อิมํ คาถมาห –</p>


<p>
‘‘น หิ สเพฺพสุ ฐาเนสุ, ปุริโส โหติ ปณฺฑิโต;  
  
อิตฺถีปิ ปณฺฑิตา โหติ, ตตฺถ ตตฺถ วิจกฺขณา’’ติฯ (อป. เถรี ๒.๓.๓๑);  
</p>
  
<p>สาปิ  โจรํ ปปาเต ขิปิตฺวา จิเนฺตสิ – ‘‘สจาหํ เคหํ คมิสฺสามิ, ‘สามิโก เต กุหิ’นฺติ ปุจฺฉิสฺสนฺติ, สจาหํ เอวํ ปุฎฺฐา ‘มาริโต เม’ติ วกฺขามิ, ‘ทุพฺพินีเต สหสฺสํ ทตฺวา ตํ อาหราเปตฺวา อิทานิ นํ มาเรสี’ติ มํ มุขสตฺตีหิ วิชฺฌิสฺสนฺติ, ‘อาภรณตฺถาย โส มํ มาเรตุกาโม อโหสี’ติ วุเตฺตปิ น สทฺทหิสฺสนฺติ, อลํ เม เคเหนา’’ติ ตเตฺถวาภรณานิ ฉเฑฺฑตฺวา อรญฺญํ ปวิสิตฺวา อนุปุเพฺพน วิจรนฺตี เอกํ ปริพฺพาชกานํ อสฺสมํ ปตฺวา วนฺทิตฺวา ‘‘มยฺหํ, ภเนฺต, ตุมฺหากํ สนฺติเก ปพฺพชฺชํ เทถา’’ติ อาหฯ อถ นํ ปพฺพาเชสุํฯ สา ปพฺพชิตฺวาว ปุจฺฉิ – ‘‘ภเนฺต, ตุมฺหากํ ปพฺพชฺชาย กิํ อุตฺตม’’นฺติ? ‘‘ภเทฺท, ทสสุ วา กสิเณสุ ปริกมฺมํ กตฺวา ฌานํ นิพฺพเตฺตตพฺพํ , วาทสหสฺสํ วา อุคฺคณฺหิตพฺพํ, อยํ อมฺหากํ ปพฺพชฺชาย อุตฺตมโตฺถ’’ติฯ ‘‘ฌานํ ตาว นิพฺพเตฺตตุํ อหํ น สกฺขิสฺสามิ, วาทสหสฺสํ ปน อุคฺคณฺหิสฺสามิ, อยฺยา’’ติฯ อถ นํ เต วาทสหสฺสํ อุคฺคณฺหาเปตฺวา ‘‘อุคฺคหิตํ เต สิปฺปํ, อิทานิ ตฺวํ ชมฺพุทีปตเล วิจริตฺวา อตฺตนา สทฺธิํ ปญฺหํ กเถตุํ สมตฺถํ โอโลเกหี’’ติ ตสฺส หเตฺถ ชมฺพุสาขํ  ทตฺวา อุโยฺยเชสุํ – ‘‘คจฺฉ, ภเทฺท, สเจ โกจิ คิหิภูโต ตยา สทฺธิํ ปญฺหํ กเถตุํ สโกฺกติ, ตเสฺสว ปาทปริจาริกา ภวาหิ, สเจ ปพฺพชิโต สโกฺกติ, ตสฺส สนฺติเก ปพฺพชาหี’’ติฯ</p>


<p>สา นาเมน ชมฺพุปริพฺพาชิกา นาม หุตฺวา ตโต นิกฺขมิตฺวา ทิเฎฺฐ ทิเฎฺฐ ปญฺหํ ปุจฺฉนฺตี วิจรติฯ ตาย สทฺธิํ กเถตุํ สมโตฺถ นาม นาโหสิฯ ‘‘อิโต ชมฺพุปริพฺพาชิกา อาคจฺฉตี’’ติ  สุตฺวาว มนุสฺสา ปลายนฺติฯ สา คามํ วา นิคมํ วา ภิกฺขาย ปวิสนฺตี คามทฺวาเร วาลุกราสิํ กตฺวา ตตฺถ ชมฺพุสาขํ ฐเปตฺวา ‘‘มยา สทฺธิํ กเถตุํ สมโตฺถ ชมฺพุสาขํ มทฺทตู’’ติ วตฺวา คามํ ปาวิสิฯ ตํ ฐานํ อุปสงฺกมิตุํ สมโตฺถ นาม นาโหสิฯ สาปิ มิลาตาย ชมฺพุสาขาย อญฺญํ ชมฺพุสาขํ คณฺหาติ, อิมินา นีหาเรน วิจรนฺตี สาวตฺถิํ ปตฺวา คามทฺวาเร วาลุกราสิํ กตฺวา ชมฺพุสาขํ ฐเปตฺวา วุตฺตนเยเนว วตฺวา ภิกฺขาย ปาวิสิฯ สมฺพหุลา คามทารกา ชมฺพุสาขํ ปริวาเรตฺวา อฎฺฐํสุฯ ตทา สาริปุตฺตเตฺถโร ปิณฺฑาย จริตฺวา กตภตฺตกิโจฺจ นครา นิกฺขโนฺต เต ทารเก ชมฺพุสาขํ ปริวาเรตฺวา ฐิเต ทิสฺวา ‘‘กิํ อิท’’นฺติ ปุจฺฉิฯ ทารกา เถรสฺส ตํ ปวตฺติํ อาจิกฺขิํสุฯ ‘‘เตน หิ ทารกา อิมํ สาขํ มทฺทถา’’ติฯ ‘‘ภายาม, ภเนฺต’’ติ ฯ ‘‘อหํ ปญฺหํ กเถสฺสามิ, มทฺทถ ตุเมฺห’’ติฯ เต เถรสฺส วจเนน สญฺชาตุสฺสาหา ตถา กตฺวา มทฺทนฺตา ชมฺพุสาขํ อุกฺขิปิํสุฯ ปริพฺพาชิกา อาคนฺตฺวา เต ปริภาสิตฺวา ‘‘ตุเมฺหหิ สทฺธิํ มม ปเญฺหน กิจฺจํ นตฺถิ, กสฺมา เม สาขํ มทฺทถา’’ติ อาหฯ ‘‘อเยฺยนมฺหา มทฺทาปิตา’’ติ อาหํสุฯ ‘‘ภเนฺต, ตุเมฺหหิ เม สาขา มทฺทาปิตา’’ติ? ‘‘อาม, ภคินี’’ติฯ ‘‘เตน หิ มยา สทฺธิํ ปญฺหํ กเถถา’’ติฯ ‘‘สาธุ กเถสฺสามี’’ติฯ</p>


<p>สา วฑฺฒมานกจฺฉายาย ปญฺหํ ปุจฺฉิตุํ เถรสฺส สนฺติกํ อคมาสิ, สกลนครํ สงฺขุภิฯ ‘‘ทฺวินฺนํ ปณฺฑิตานํ กถํ สุณิสฺสามา’’ติ นาครา ตาย สทฺธิํเยว คนฺตฺวา เถรํ วนฺทิตฺวา เอกมนฺตํ นิสีทิํสุฯ ปริพฺพาชิกา เถรํ  อาห – ‘‘ภเนฺต, ปุจฺฉามิ เต ปญฺห’’นฺติฯ ‘‘ปุจฺฉ, ภคินี’’ติฯ สา วาทสหสฺสํ ปุจฺฉิ, ปุจฺฉิตํ ปุจฺฉิตํ เถโร วิสฺสเชฺชสิฯ อถ นํ เถโร อาห – ‘‘เอตฺตกา เอว เต ปญฺหา, อเญฺญปิ อตฺถี’’ติ? ‘‘เอตฺตกา เอว, ภเนฺต’’ติฯ ‘‘ตยา พหู ปญฺหา ปุฎฺฐา, มยมฺปิ เอกํ ปุจฺฉาม, วิสฺสชฺชิสฺสสิ โน’’ติ? ‘‘ชานมานา วิสฺสชฺชิสฺสามิ ปุจฺฉถ, ภเนฺต’’ติฯ เถโร ‘‘เอกํ นาม  กิ’’นฺติ (ขุ. ปา. ๔.๑) ปญฺหํ ปุจฺฉิฯ สา ‘‘เอวํ นาเมส วิสฺสเชฺชตโพฺพ’’ติ อชานนฺตี ‘‘กิํ นาเมตํ, ภเนฺต’’ติ ปุจฺฉิฯ ‘‘พุทฺธปโญฺห นาม, ภคินี’’ติฯ ‘‘มยฺหมฺปิ ตํ เทถ, ภเนฺต’’ติฯ ‘‘สเจ มาทิสา ภวิสฺสสิ, ทสฺสามี’’ติฯ ‘‘เตน หิ มํ ปพฺพาเชถา’’ติฯ เถโร ภิกฺขุนีนํ อาจิกฺขิตฺวา ปพฺพาเชสิฯ สา ปพฺพชิตฺวา ลทฺธูปสมฺปทา กุณฺฑลเกสิเตฺถรี นาม หุตฺวา กติปาหจฺจเยเนว สห ปฎิสมฺภิทาหิ อรหตฺตํ ปาปุณิฯ</p>


<p>ภิกฺขู ธมฺมสภายํ กถํ สมุฎฺฐาเปสุํ – ‘‘กุณฺฑลเกสิเตฺถริยา ธมฺมสฺสวนญฺจ พหุํ นตฺถิ, ปพฺพชิตกิจฺจญฺจสฺสา มตฺถกํ ปตฺตํ, เอเกน กิร โจเรน สทฺธิํ มหาสงฺคามํ กตฺวา ชินิตฺวา อาคตา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา  ‘‘อิมาย นามา’’ติ วุเตฺต, ‘‘ภิกฺขเว, มยา เทสิตธมฺมํ ‘อปฺปํ วา พหุํ วา’ติ ปมาณํ มา คณฺหถ, อนตฺถกํ ปทสตมฺปิ เสโยฺย น โหติ, ธมฺมปทํ ปน เอกมฺปิ เสโยฺยวฯ อวเสสโจเร ชินนฺตสฺส จ ชโย นาม น โหติ, อชฺฌตฺติกกิเลสโจเร ชินนฺตเสฺสว ปน ชโย นาม โหตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘โย จ คาถาสตํ ภาเส, อนตฺถปทสํหิตา;  
  
เอกํ ธมฺมปทํ เสโยฺย, ยํ สุตฺวา อุปสมฺมติฯ  
</li>
  
<li>
‘‘โย  
สหสฺสํ สหเสฺสน, สงฺคาเม มานุเส ชิเน;  
  
เอกญฺจ เชยฺยมตฺตานํ, ส เว สงฺคามชุตฺตโม’’ติฯ  
</li>
  
<p>ตตฺถ นฺติ โย จ ปุคฺคโล สตปริเจฺฉทา พหูปิ คาถา ภาเสยฺยาติ อโตฺถฯ ติ อากาสวณฺณนาทิวเสน อนตฺถเกหิ ปเทหิ สํหิตาฯ นฺติ อตฺถสาธกํ ขนฺธาทิปฎิสํยุตฺตํ, ‘‘จตฺตาริมานิ ปริพฺพาชกา ธมฺมปทานิฯ กตมานิ จตฺตาริ? อนภิชฺฌา ปริพฺพาชกา ธมฺมปทํ, อพฺยาปาโท ปริพฺพาชกา ธมฺมปทํ, สมฺมาสติ ปริพฺพาชกา ธมฺมปทํ , สมฺมาสมาธิ ปริพฺพาชกา ธมฺมปท’’นฺติ (อ. นิ. ๔.๓๐) เอวํ วุเตฺตสุ จตูสุ ธมฺมปเทสุ เอกมฺปิ ธมฺมปทํ ติ โย เอโก สงฺคามโยโธ สหเสฺสน คุณิตํ สหสฺสํ  เอกสฺมิํ  ชิเนยฺย, ทสมนุสฺสสตสหสฺสํ ชินิตฺวา ชยํ อาหเรยฺย, อยมฺปิ สงฺคามชินตํ อุตฺตโม ปวโร นาม น โหติฯ นฺติ โย รตฺติฎฺฐานทิวาฎฺฐาเนสุ อชฺฌตฺติกกมฺมฎฺฐานํ สมฺมสโนฺต อตฺตโน โลภาทิกิเลสชเยน อตฺตานํ ชิเนยฺย ฯ ติ โส สงฺคามชินานํ อุตฺตโม ปวโร สงฺคามสีสโยโธติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. อนตฺถปุจฺฉกพฺราหฺมณวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อนตฺถปุจฺฉกํ พฺราหฺมณํ อารพฺภ กเถสิฯ</p>


<p>โส  กิร พฺราหฺมโณ ‘‘กิํ นุ โข สมฺมาสมฺพุโทฺธ อตฺถเมว ชานาติ, อุทาหุ อนตฺถมฺปิ, ปุจฺฉิสฺสามิ น’’นฺติ สตฺถารํ อุปสงฺกมิตฺวา ปุจฺฉิ – ‘‘ภเนฺต, ตุเมฺห อตฺถเมว ชานาถ มเญฺญ, โน อนตฺถ’’นฺติ? ‘‘อตฺถญฺจาหํ, พฺราหฺมณ, ชานามิ อนตฺถญฺจา’’ติฯ ‘‘เตน หิ เม อนตฺถํ กเถถา’’ติฯ อถสฺส สตฺถา อิมํ คาถมาห –</p>


<p>
‘‘อุสฺสูรเสยฺยํ อาลสฺยํ, จณฺฑิกฺกํ ทีฆโสณฺฑิยํ;  
  
เอกสฺสทฺธานคมนํ ปรทารูปเสวนํ;  
  
เอตํ พฺราหฺมณ เสวสฺสุ, อนตฺถํ เต ภวิสฺสตี’’ติฯ  
</p>
  
<p>ตํ สุตฺวา พฺราหฺมโณ สาธุการมทาสิ ‘‘สาธุ สาธุ, คณาจริย, คณเชฎฺฐก, ตุเมฺห อตฺถญฺจ ชานาถ อนตฺถญฺจา’’ติ ฯ ‘‘เอวํ โข, พฺราหฺมณ, อตฺถานตฺถชานนโก นาม มยา สทิโส นตฺถี’’ติฯ อถสฺส สตฺถา อชฺฌาสยํ อุปธาเรตฺวา, ‘‘พฺราหฺมณ, เกน กเมฺมน ชีวสี’’ติ ปุจฺฉิฯ ‘‘ชูตกเมฺมน, โภ โคตมา’’ติฯ ‘‘กิํ ปน เต ชโย โหติ ปราชโย’’ติ ฯ ‘‘ชโยปิ โหติ ปราชโยปี’’ติ วุเตฺต, ‘‘พฺราหฺมณ, อปฺปมตฺตโก เอส, ปรํ ชินนฺตสฺส ชโย นาม น เสโยฺยฯ โย ปน กิเลสชเยน อตฺตานํ ชินาติ, ตสฺส ชโย เสโยฺยฯ น หิ ตํ ชยํ โกจิ อปชยํ กาตุํ สโกฺกตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘อตฺตา หเว ชิตํ เสโยฺย, ยา จายํ อิตรา ปชา;  
  
อตฺตทนฺตสฺส โปสสฺส, นิจฺจํ สญฺญตจาริโนฯ  
</li>
  
<li>
‘‘เนว เทโว น คนฺธโพฺพ, น มาโร สห พฺรหฺมุนา;  
  
ชิตํ อปชิตํ กยิรา, ตถารูปสฺส ชนฺตุโน’’ติฯ  
</li>
  
<p>ตตฺถ ติ นิปาโตฯ นฺติ ลิงฺควิปลฺลาโส, อตฺตโน กิเลสชเยน อตฺตา ชิโต เสโยฺยติ อโตฺถฯ ติ ยา ปนายํ อวเสสา ปชา ชูเตน วา  ธนหรเณน วา สงฺคาเมน วา พลาภิภเวน วา ชิตา ภเวยฺย, ตํ ชินเนฺตน ยํ ชิตํ, น ตํ เสโยฺยติ อโตฺถฯ กสฺมา ปน ตเทว ชิตํ เสโยฺย, อิทํ น เสโยฺยติ? ยสฺมา ติฯ อิทํ วุตฺตํ โหติ – ยสฺมา หิ ยฺวายํ นิกฺกิเลสตาย อตฺตทโนฺต โปโส, ตสฺส อตฺตทนฺตสฺส กายาทีหิ นิจฺจํ สญฺญตจาริโน เอวรูปสฺส อิเมหิ กายสญฺญมาทีหิ สญฺญตสฺส ชนฺตุโน  วา  วา  วา  อุฎฺฐหิตฺวา ‘‘อหมสฺส ชิตํ อปชิตํ  กริสฺสามิ, มคฺคภาวนาย ปหีเน กิเลเส ปุน อุปฺปาเทสฺสามี’’ติ ฆเฎโนฺตปิ วายมโนฺตปิ ยถา ธนาทีหิ ปราชิโต ปกฺขนฺตโร หุตฺวา อิตเรน ชิตํ ปุน ชินโนฺต อปชิตํ กเรยฺย, ‘‘เอวํ อปชิตํ กาตุํ เนว สกฺกุเณยฺยา’’ติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๕. สาริปุตฺตเตฺถรสฺส มาตุลพฺราหฺมณวตฺถุ</h3>
<p>   ติ อิมํ ธมฺมเทสนํ สตฺถา เวฬุวเน วิหรโนฺต สาริปุตฺตเตฺถรสฺส มาตุลพฺราหฺมณํ อารพฺภ กเถสิฯ</p>


<p>เถโร กิร ตสฺส สนฺติกํ คนฺตฺวา อาห – ‘‘กิํ นุ โข, พฺราหฺมณ, กิญฺจิเทว กุสลํ กโรสี’’ติ? ‘‘กโรมิ, ภเนฺต’’ติฯ ‘‘กิํ กโรสี’’ติ? ‘‘มาเส มาเส สหสฺสปริจฺจาเคน ทานํ ทมฺมี’’ติฯ ‘‘กสฺส เทสี’’ติ? ‘‘นิคณฺฐานํ, ภเนฺต’’ติฯ ‘‘กิํ ปตฺถยโนฺต’’ติ? ‘‘พฺรหฺมโลกํ, ภเนฺต’’ติฯ ‘‘กิํ ปน พฺรหฺมโลกสฺส อยํ มโคฺค’’ติ? ‘‘อาม, ภเนฺต’’ติฯ ‘‘โก เอวมาหา’’ติ? ‘‘อาจริเยหิ เม กถิตํ, ภเนฺต’’ติฯ ‘‘โน ตฺวํ พฺรหฺมโลกสฺส มคฺคํ ชานาสิ, นาปิ เต อาจริยา, สตฺถาว เอโก ชานาติ, เอหิ, พฺราหฺมณ, พฺรหฺมโลกสฺส เต มคฺคํ กถาเปสฺสามี’’ติ ตํ อาทาย สตฺถุ สนฺติกํ เนตฺวา, ‘‘ภเนฺต, อยํ พฺราหฺมโณ เอวมาหา’’ติ, ‘‘ตํ ปวตฺติํ อาโรเจตฺวา สาธุ วตสฺส พฺรหฺมโลกสฺส มคฺคํ กเถถา’’ติฯ สตฺถา ‘‘เอวํ กิร, พฺราหฺมณา’’ติ ปุจฺฉิตฺวา ‘‘อาม, โภ โคตมา’’ติ วุเตฺต, ‘‘พฺราหฺมณ, ตยา เอวํ ททมาเนน วสฺสสตํ ทินฺนทานโตปิ มุหุตฺตมตฺตํ ปสนฺนจิเตฺตน มม สาวกสฺส  โอโลกนํ วา กฎจฺฉุภิกฺขามตฺตทานํ วา มหปฺผลตร’’นฺติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘มาเส มาเส สหเสฺสน, โย ยเชถ สตํ สมํ;  
  
เอกญฺจ ภาวิตตฺตานํ, มุหุตฺตมปิ ปูชเย;  
  
สาเยว ปูชนา เสโยฺย, ยเญฺจ วสฺสสตํ หุต’’นฺติฯ  
</li>
  
<p>ตตฺถ  หิ สหสฺสปริจฺจาเคนฯ นฺติ โย วสฺสสตํ มาเส มาเส สหสฺสํ ปริจฺจชโนฺต โลกิยมหาชนสฺส ทานํ ทเทยฺย, นฺติ โย ปน เอกํ สีลาทิคุณวิเสเสน วฑฺฒิตอตฺตานํ เหฎฺฐิมโกฎิยา โสตาปนฺนํ, อุปริมโกฎิยา ขีณาสวํ ฆรทฺวารํ สมฺปตฺตํ กฎจฺฉุภิกฺขาทานวเสน วา ยาปนมตฺตอาหารทานวเสน วา ถูลสาฎกทานมเตฺตน วา ปูเชยฺยฯ  อิตเรน ฯ ตโต ฯ เสโฎฺฐ อุตฺตโมติ อโตฺถติฯ
</ol></p>


<p>เทสนาวสาเน  โส พฺราหฺมโณ โสตาปตฺติผลํ ปโตฺต, อเญฺญปิ พหู โสตาปตฺติผลาทีนิ ปาปุณิํสูติฯ</p>

</p>


<h3>๖. สาริปุตฺตเตฺถรสฺส ภาคิเนยฺยวตฺถุ</h3>
<p>  ติ อิมํ ธมฺมเทสนํ สตฺถา เวฬุวเน วิหรโนฺต สาริปุตฺตเตฺถรสฺส ภาคิเนยฺยํ อารพฺภ กเถสิฯ</p>


<p>ตมฺปิ หิ เถโร อุปสงฺกมิตฺวา อาห – ‘‘กิํ, พฺราหฺมณ, กุสลํ กโรสี’’ติ? ‘‘อาม, ภเนฺต’’ติฯ ‘‘กิํ กโรสี’’ติ? ‘‘มาเส มาเส เอกํ เอกํ ปสุํ ฆาเตตฺวา อคฺคิํ ปริจรามี’’ติฯ ‘‘กิมตฺถํ เอวํ กโรสี’’ติ? ‘‘พฺรหฺมโลกมโคฺค กิเรโส’’ติฯ ‘‘เกเนวํ กถิต’’นฺติ? ‘‘อาจริเยหิ เม, ภเนฺต’’ติฯ ‘‘เนว ตฺวํ พฺรหฺมโลกสฺส มคฺคํ ชานาสิ, นาปิ เต อาจริยา, เอหิ, สตฺถุ สนฺติกํ คมิสฺสามา’’ติ ตํ สตฺถุ สนฺติกํ เนตฺวา ตํ ปวตฺติํ อาโรเจตฺวา ‘‘อิมสฺส, ภเนฺต, พฺรหฺมโลกสฺส มคฺคํ กเถถา’’ติ อาหฯ สตฺถา ‘‘เอวํ กิรา’’ติ ปุจฺฉิตฺวา ‘‘เอวํ, โภ โคตมา’’ติ วุเตฺต, ‘‘พฺราหฺมณ, วสฺสสตมฺปิ เอวํ อคฺคิํ ปริจรนฺตสฺส ตว อคฺคิปาริจริยา มม สาวกสฺส ตงฺขณมตฺตํ ปูชมฺปิ น ปาปุณาตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โย จ วสฺสสตํ ชนฺตุ, อคฺคิํ ปริจเร วเน;  
  
เอกญฺจ ภาวิตตฺตานํ, มุหุตฺตมปิ ปูชเย;  
  
สาเยว ปูชนา เสโยฺย, ยเญฺจ วสฺสสตํ หุต’’นฺติฯ  
</li>
  
<p>ตตฺถ   ติ สตฺตาธิวจนเมตํฯ ติ นิปฺปปญฺจภาวปตฺถนาย วนํ ปวิสิตฺวาปิ ตตฺถ อคฺคิํ ปริจเรยฺยฯ เสสํ ปุริมสทิสเมวาติฯ
</ol></p>


<p>เทสนาวสาเน โส พฺราหฺมโณ โสตาปตฺติผลํ ปาปุณิ, อเญฺญปิ พหู โสตาปตฺติผลาทีนิ ปาปุณิํสูติฯ</p>

</p>


<h3>๗. สาริปุตฺตเตฺถรสฺส สหายกพฺราหฺมณวตฺถุ</h3>
<p>  ติ อิมํ ธมฺมเทสนํ สตฺถา เวฬุวเน วิหรโนฺต สาริปุตฺตเตฺถรสฺส สหายกพฺราหฺมณํ อารพฺภ กเถสิฯ</p>


<p>ตมฺปิ หิ เถโร อุปสงฺกมิตฺวา ‘‘กิํ, พฺราหฺมณ, กิญฺจิ กุสลํ กโรสี’’ติ ปุจฺฉิฯ ‘‘อาม, ภเนฺต’’ติฯ ‘‘กิํ กโรสี’’ติ? ‘‘ยิฎฺฐยาคํ ยชามี’’ติฯ ‘‘ตทา กิร ตํ ยาคํ มหาปริจฺจาเคน ยช’’นฺติฯ อิโต ปรํ เถโร ปุริมนเยเนว ปุจฺฉิตฺวา ตํ สตฺถุ สนฺติกํ เนตฺวา ตํ ปวตฺติํ อาโรเจตฺวา ‘‘อิมสฺส, ภเนฺต, พฺรหฺมโลกสฺส มคฺคํ กเถถา’’ติ อาหฯ สตฺถา, ‘‘พฺราหฺมณ, เอวํ กิรา’’ติ ปุจฺฉิตฺวา ‘‘เอวํ, โภ โคตมา’’ติ วุเตฺต, ‘‘พฺราหฺมณ, ตยา สํวจฺฉรํ ยิฎฺฐยาคํ ยชเนฺตน โลกิยมหาชนสฺส ทินฺนทานํ ปสนฺนจิเตฺตน  มม สาวกานํ วนฺทนฺตานํ อุปฺปนฺนกุสลเจตนาย จตุภาคมตฺตมฺปิ น อคฺฆตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยํ กิญฺจิ ยิฎฺฐํ ว หุตํ ว โลเก,  
  
สํวจฺฉรํ ยเชถ ปุญฺญเปโกฺข;  
  
สพฺพมฺปิ ตํ น จตุภาคเมติ,  
  
อภิวาทนา อุชฺชุคเตสุ เสโยฺย’’ติฯ  
</li>
  
<p>ตตฺถ ติ อนวเสสปริยาทานวจนเมตํฯ นฺติ เยภุเยฺยน มงฺคลกิริยาทิวเสสุ ทินฺนทานํฯ นฺติ อภิสงฺขริตฺวา กตํ ปาหุนทานเญฺจว, กมฺมญฺจ ผลญฺจ สทฺทหิตฺวา กตทานญฺจฯ ติ เอกสํวจฺฉรํ นิรนฺตรเมว วุตฺตปฺปการํ ทานํ สกลจกฺกวาเฬปิ  โลกิยมหาชนสฺส ทเทยฺยฯ ติ ปุญฺญํ อิจฺฉโนฺตฯ ติ เหฎฺฐิมโกฎิยา โสตาปเนฺนสุ อุปริมโกฎิยา ขีณาสเวสุฯ อิทํ วุตฺตํ โหติ – ‘‘เอวรูเปสุ ปสนฺนจิเตฺตน สรีรํ โอนมิตฺวา วนฺทนฺตสฺส กุสลเจตนาย ยํ ผลํ, ตโต จตุภาคมฺปิ สพฺพํ ตํ ทานํ น อคฺฆติ, ตสฺมา อุชุคเตสุ อภิวาทนเมว เสโยฺย’’ติฯ
</ol></p>


<p>เทสนาวสาเน  โส พฺราหฺมโณ โสตาปตฺติผลํ ปโตฺต, อเญฺญปิ พหู โสตาปตฺติผลาทีนิ ปาปุณิํสูติฯ</p>

</p>


<h3>๘. อายุวฑฺฒนกุมารวตฺถุ</h3>
<p>ติ  อิมํ ธมฺมเทสนํ สตฺถา ทีฆลงฺฆิกํ นิสฺสาย อรญฺญกุฎิยํ วิหรโนฺต ทีฆายุกุมารํ อารพฺภ กเถสิฯ</p>


<p>ทีฆลงฺฆิกนครวาสิโน กิร เทฺว พฺราหฺมณา พาหิรกปพฺพชฺชํ ปพฺพชิตฺวา อฎฺฐจตฺตาลีส วสฺสานิ ตปจรณํ กริํสุฯ เตสุ เอโก ‘‘ปเวณิ เม นสฺสิสฺสติ, วิพฺภมิสฺสามี’’ติ จิเนฺตตฺวา อตฺตนา กตํ ตปํ ปเรสํ วิกฺกิณิตฺวา โคสเตน เจว กหาปณสเตน จ สทฺธิํ ภริยํ ลภิตฺวา กุฎุมฺพํ สณฺฐเปสิฯ อถสฺส ภริยา ปุตฺตํ วิชายิฯ อิตโร ปนสฺส สหายโก ปวาสํ คนฺตฺวา ปุนเทว ตํ นครํ ปจฺจาคมิฯ โส ตสฺส อาคตภาวํ สุตฺวา ปุตฺตทารํ อาทาย สหายกสฺส ทสฺสนตฺถาย อคมาสิฯ คนฺตฺวา ปุตฺตํ มาตุ หเตฺถ ทตฺวา สยํ ตาว วนฺทิ, มาตาปิ ปุตฺตํ ปิตุ หเตฺถ ทตฺวา วนฺทิฯ โส ‘‘ทีฆายุกา โหถา’’ติ  อาห, ปุเตฺต ปน วนฺทาปิเต ตุณฺหี อโหสิฯ อถ นํ ‘‘กสฺมา, ภเนฺต, อเมฺหหิ วนฺทิเต ‘ทีฆายุกา โหถา’ติ วตฺวา อิมสฺส วนฺทนกาเล กิญฺจิ น วเทถา’’ติ อาหฯ ‘‘อิมเสฺสโก อนฺตราโย อตฺถิ, พฺราหฺมณา’’ติฯ ‘‘กิตฺตกํ ชีวิสฺสติ, ภเนฺต’’ติ? ‘‘สตฺตาหํ, พฺราหฺมณา’’ติฯ ‘‘ปฎิพาหนการณํ อตฺถิ, ภเนฺต’’ติ? ‘‘นาหํ ปฎิพาหนการณํ ชานามี’’ติฯ ‘‘โก ปน ชาเนยฺย, ภเนฺต’’ติ? ‘‘สมโณ โคตโม ชาเนยฺย, ตสฺส สนฺติกํ คนฺตฺวา ปุจฺฉาหี’’ติฯ ‘‘ตตฺถ คจฺฉโนฺต ตปปริหานิโต ภายามี’’ติฯ ‘‘สเจ เต ปุตฺตสิเนโห อตฺถิ, ตปปริหานิํ อจิเนฺตตฺวา ตสฺส สนฺติกํ คนฺตฺวา ปุจฺฉาหี’’ติฯ</p>


<p>โส  สตฺถุ สนฺติกํ คนฺตฺวา สยํ ตาว วนฺทิฯ สตฺถา ‘‘ทีฆายุโก โหหี’’ติ อาห, ปชาปติยา วนฺทนกาเลปิ ตสฺสา ตเถว วตฺวา ปุตฺตสฺส วนฺทาปนกาเล ตุณฺหี อโหสิฯ โส ปุริมนเยเนว สตฺถารํ ปุจฺฉิ, สตฺถาปิ ตเถว พฺยากาสิฯ โส กิร พฺราหฺมโณ สพฺพญฺญุตญฺญาณํ อปฎิวิชฺฌิตฺวาว อตฺตโน มนฺตํ สพฺพญฺญุตญฺญาเณน สํสเนฺทสิ, ปฎิพาหนูปายํ ปน น ชานาติฯ พฺราหฺมโณ สตฺถารํ ปุจฺฉิ – ‘‘อตฺถิ ปน, ภเนฺต, ปฎิพาหนูปาโย’’ติ? ‘‘ภเวยฺย, พฺราหฺมณา’’ติฯ ‘‘กิํ ภเวยฺยา’’ติ? ‘‘สเจ ตฺวํ อตฺตโน เคหทฺวาเร มณฺฑปํ กาเรตฺวา ตสฺส มเชฺฌ  ปีฐิกํ กาเรตฺวา ตํ ปริกฺขิปโนฺต อฎฺฐ วา โสฬส วา อาสนานิ  ปญฺญาเปตฺวา เตสุ มม สาวเก นิสีทาเปตฺวา สตฺตาหํ นิรนฺตรํ ปริตฺตํ กาตุํ สกฺกุเณยฺยาสิ, เอวมสฺส อนฺตราโย นเสฺสยฺยา’’ติฯ ‘‘โภ โคตม, มยา มณฺฑปาทีนิ สกฺกา กาตุํ, ตุมฺหากํ ปน สาวเก กถํ ลจฺฉามี’’ติ? ‘‘ตยา เอตฺตเก กเต อหํ มม สาวเก ปหิณิสฺสามี’’ติฯ ‘‘สาธุ, โภ โคตมา’’ติ โส อตฺตโน เคหทฺวาเร สพฺพํ กิจฺจํ นิฎฺฐาเปตฺวา สตฺถุ สนฺติกํ อคมาสิฯ สตฺถา ภิกฺขู ปหิณิ, เต คนฺตฺวา ตตฺถ นิสีทิํสุ, ทารกมฺปิ ปีฐิกายํ นิปชฺชาเปสุํ, ภิกฺขู สตฺตรตฺตินฺทิวํ นิรนฺตรํ ปริตฺตํ ภณิํสุ, สตฺตเม ทิวเส สายํ สตฺถา อาคจฺฉิฯ ตสฺมิํ อาคเต สพฺพจกฺกวาฬเทวตา สนฺนิปติํสุฯ เอโก ปน อวรุทฺธโก นาม ยโกฺข ทฺวาทส สํวจฺฉรานิ เวสฺสวณํ อุปฎฺฐหิตฺวา ตสฺส สนฺติกา วรํ ลภโนฺต ‘‘อิโต สตฺตเม ทิวเส อิมํ ทารกํ คเณฺหยฺยาสี’’ติ ลภิฯ ตสฺมา โสปิ อาคนฺตฺวา อฎฺฐาสิฯ</p>


<p>สตฺถริ ปน ตตฺถ คเต มเหสกฺขาสุ เทวตาสุ สนฺนิปติตาสุ อเปฺปสกฺขา เทวตา โอสกฺกิตฺวา โอสกฺกิตฺวา โอกาสํ อลภมานา ทฺวาทส  โยชนานิ ปฎิกฺกมิํสุฯ อวรุทฺธโกปิ ตเถว ปฎิกฺกมิ, สตฺถาปิ สพฺพรตฺติํ ปริตฺตมกาสิฯ สตฺตาเห วีติวเตฺต อวรุทฺธโก ทารกํ น ลภิฯ อฎฺฐเม ปน ทิวเส อรุเณ อุคฺคตมเตฺต ทารกํ อาเนตฺวา สตฺถารํ วนฺทาเปสุํฯ สตฺถา ‘‘ทีฆายุโก โหหี’’ติ อาหฯ ‘‘กีวจิรํ ปน, โภ โคตม, ทารโก ฐสฺสตี’’ติ? ‘‘วีสวสฺสสตํ, พฺราหฺมณา’’ติฯ อถสฺส ‘‘อายุวฑฺฒนกุมาโร’’ติ นามํ กริํสุฯ โส วุทฺธิมนฺวาย ปญฺจหิ อุปาสกสเตหิ ปริวุโต วิจริฯ อเถกทิวสํ ธมฺมสภายํ ภิกฺขู กถํ สมุฎฺฐาเปสุํ ‘‘ปสฺสถาวุโส, อายุวฑฺฒนกุมาเรน กิร สตฺตเม ทิวเส มริตพฺพํ อภวิสฺส, โส อิทานิ วีสวสฺสสตฎฺฐายี หุตฺวา ปญฺจหิ อุปาสกสเตหิ ปริวุโต วิจรติ, อตฺถิ มเญฺญ อิเมสํ สตฺตานํ อายุวฑฺฒนการณ’’นฺติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, น เกวลํ อายุวฑฺฒนเมว, อิเม ปน สตฺตา คุณวเนฺต วนฺทนฺตา อภิวาเทนฺตา จตูหิ การเณหิ วฑฺฒนฺติ, ปริสฺสยโต  มุจฺจนฺติ, ยาวตายุกเมว ติฎฺฐนฺตี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อภิวาทนสีลิสฺส  
  
, นิจฺจํ วุฑฺฒาปจายิโน;  
  
จตฺตาโร ธมฺมา วฑฺฒนฺติ, อายุ วโณฺณ สุขํ พล’’นฺติฯ  
</li>
  
<p>ตตฺถ ติ วนฺทนสีลิสฺส, อภิณฺหํ วนฺทนกิจฺจปสุตสฺสาติ อโตฺถฯ ติ คิหิสฺส วา ตทหุปพฺพชิเต ทหรสามเณเรปิ, ปพฺพชิตสฺส วา ปน ปพฺพชฺชาย วา อุปสมฺปทาย วา วุฑฺฒตเร คุณวุเฑฺฒ อปจายมานสฺส, อภิวาทเนน วา  ปูเชนฺตสฺสาติ อโตฺถฯ ติ อายุมฺหิ วฑฺฒมาเน ยตฺตกํ กาลํ ตํ วฑฺฒติ, ตตฺตกํ อิตเรปิ วฑฺฒนฺติเยวฯ เยน หิ ปญฺญาสวสฺสอายุสํวตฺตนิกํ กุสลํ กตํ, ปญฺจวีสติวสฺสกาเล จสฺส ชีวิตนฺตราโย อุปฺปเชฺชยฺย, โส อภิวาทนสีลตาย ปฎิปฺปสฺสมฺภติ, โส ยาวตายุกเมว ติฎฺฐติ, วณฺณาทโยปิสฺส อายุนาว สทฺธิํ วฑฺฒนฺติฯ อิโต อุตฺตริปิ เอเสว นโยฯ อนนฺตราเยน ปวตฺตสฺสายุโน วฑฺฒนํ นาม นตฺถิฯ
</ol></p>


<p>เทสนาวสาเน อายุวฑฺฒนกุมาโร ปญฺจหิ อุปาสกสเตหิ สทฺธิํ โสตาปตฺติผเล ปติฎฺฐหิ, อเญฺญปิ พหู โสตาปตฺติผลาทีนิ ปาปุณิํสูติฯ</p>

</p>


<h3>๙. สํกิจฺจสามเณรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สํกิจฺจสามเณรํ อารพฺภ กเถสิฯ</p>


<p>สาวตฺถิยํ กิร ติํสมตฺตา กุลปุตฺตา สตฺถุ ธมฺมกถํ สุตฺวา สาสเน อุรํ ทตฺวา ปพฺพชิํสุฯ เต อุปสมฺปทาย ปญฺจวสฺสา หุตฺวา สตฺถารํ อุปสงฺกมิตฺวา คนฺถธุรํ วิปสฺสนาธุรนฺติ เทฺว ธุรานีติ สุตฺวา ‘‘มยํ มหลฺลกกาเล ปพฺพชิตา’’ติ คนฺถธุเร อุสฺสาหํ อกตฺวา วิปสฺสนาธุรํ ปูเรตุกามา ยาว อรหตฺตา กมฺมฎฺฐานํ กถาเปตฺวา, ‘‘ภเนฺต, เอกํ อรญฺญายตนํ คมิสฺสามา’’ติ สตฺถารํ อาปุจฺฉิํสุฯ สตฺถา ‘‘กตรํ ฐานํ คมิสฺสถา’’ติ ปุจฺฉิตฺวา ‘‘อสุกํ นามา’’ติ วุเตฺต ‘‘ตตฺถ เตสํ  เอกํ วิฆาสาทํ นิสฺสาย ภยํ อุปฺปชฺชิสฺสติ, ตญฺจ ปน สํกิจฺจสามเณเร คเต วูปสมิสฺสติ, อถ เนสํ ปพฺพชิตกิจฺจํ ปาริปูริํ คมิสฺสตี’’ติ อญฺญาสิฯ</p>


<p>สํกิจฺจสามเณโร  นาม สาริปุตฺตเตฺถรสฺส สามเณโร สตฺตวสฺสิโก ชาติยาฯ ตสฺส กิร มาตา สาวตฺถิยํ อฑฺฒกุลสฺส ธีตาฯ สา ตสฺมิํ กุจฺฉิคเต เอเกน พฺยาธินา ตงฺขณเญฺญว กาลมกาสิฯ ตสฺสา ฌาปิยมานาย ฐเปตฺวา คพฺภมํสํ เสสํ ฌายิฯ อถสฺสา คพฺภมํสํ จิตกโต โอตาเรตฺวา ทฺวีสุ ตีสุ ฐาเนสุ สูเลหิ วิชฺฌิํสุฯ สูลโกฎิ ทารกสฺส อกฺขิโกฎิํ ปหริฯ เอวํ คพฺภมํสํ  วิชฺฌิตฺวา องฺคารราสิมฺหิ ขิปิตฺวา องฺคาเรเหว ปฎิจฺฉาเทตฺวา ปกฺกมิํสุฯ คพฺภมํสํ ฌายิ, องฺคารมตฺถเก ปน สุวณฺณพิมฺพสทิโส ทารโก ปทุมคเพฺภ นิปโนฺน วิย อโหสิฯ ปจฺฉิมภวิกสฺส สตฺตสฺส หิ สิเนรุนา โอตฺถริยมานสฺสปิ อรหตฺตํ อปฺปตฺวา ชีวิตกฺขโย นาม นตฺถิฯ ปุนทิวเส ‘‘จิตกํ นิพฺพาเปสฺสามา’’ติ อาคตา ตถานิปนฺนํ ทารกํ ทิสฺวา อจฺฉริยพฺภุตจิตฺตชาตา ‘‘กถญฺหิ นาม เอตฺตเกสุ ทารูสุ ขียมาเนสุ สกลสรีเร ฌาปิยมาเน ทารโก น ฌายิ, กิํ นุ โข ภวิสฺสตี’’ติ ทารกํ อาทาย อโนฺตคามํ คนฺตฺวา เนมิตฺตเก ปุจฺฉิํสุฯ เนมิตฺตกา ‘‘สเจ อยํ ทารโก อคารํ อชฺฌาวสฺสิสฺสติ, ยาว สตฺตมา กุลปริวฎฺฎา ญาตกา ทุคฺคตา ภวิสฺสนฺติ? สเจ ปพฺพชิสฺสติ, ปญฺจหิ สมณสเตหิ ปริวุโต วิจริสฺสตี’’ติ อาหํสุฯ ตสฺส สงฺกุนา อกฺขิโกฎิยา ภินฺนตฺตา นฺติ นามํ กริํสุฯ โส อปเรน สมเยน สํกิโจฺจติ ปญฺญายิฯ อถ นํ ญาตกา ‘‘โหตุ, วฑฺฒิตกาเล อมฺหากํ อยฺยสฺส สาริปุตฺตสฺส สนฺติเก ปพฺพาเชสฺสามา’’ติ โปสิํสุฯ โส สตฺตวสฺสิกกาเล ‘‘ตว มาตุกุจฺฉิยํ  วสนกาเล มาตา เต กาลมกาสิ, ตสฺสา สรีเร ฌาปิยมาเนปิ ตฺวํ น ฌายี’’ติ กุมารกานํ กถํ สุตฺวา ‘‘อหํ กิร เอวรูปา ภยา มุโตฺต, กิํ เม ฆราวาเสน, ปพฺพชิสฺสามี’’ติ ญาตกานํ อาโรเจสิฯ เต ‘‘สาธุ, ตาตา’’ติ สาริปุตฺตเตฺถรสฺส สนฺติกํ เนตฺวา, ‘‘ภเนฺต, อิมํ ปพฺพาเชถา’’ติ อทํสุฯ เถโร ตจปญฺจกกมฺมฎฺฐานํ ทตฺวา ปพฺพาเชสิฯ โส ขุรเคฺคเยว สห ปฎิสมฺภิทาหิ อรหตฺตํ ปาปุณิฯ อยํ สํกิจฺจสามเณโร นามฯ</p>


<p>สตฺถา ‘‘เอตสฺมิํ คเต ตํ ภยํ วูปสมิสฺสติ, อถ เนสํ ปพฺพชิตกิจฺจํ ปาริปูริํ คมิสฺสตี’’ติ ญตฺวา, ‘‘ภิกฺขเว, ตุมฺหากํ เชฎฺฐภาติกํ สาริปุตฺตเตฺถรํ โอโลเกตฺวา คจฺฉถา’’ติ อาหฯ เต ‘‘สาธู’’ติ วตฺวา เถรสฺส  สนฺติกํ คนฺตฺวา ‘‘กิํ, อาวุโส’’ติ วุเตฺต มยํ สตฺถุ สนฺติเก กมฺมฎฺฐานํ คเหตฺวา อรญฺญํ ปวิสิตุกามา หุตฺวา อาปุจฺฉิมฺหา, อถ โน สตฺถา เอวมาห – ‘‘ตุมฺหากํ เชฎฺฐภาติกํ โอโลเกตฺวา คจฺฉถา’’ติ? ‘‘เตนมฺหา อิธาคตา’’ติฯ เถโร ‘‘สตฺถารา  อิเม เอกํ การณํ ทิสฺวา อิธ ปหิตา ภวิสฺสนฺติ, กิํ นุ โข เอต’’นฺติ อาวเชฺชโนฺต ตมตฺถํ ญตฺวา อาห – ‘‘อตฺถิ ปน โว, อาวุโส, สามเณโร’’ติ? ‘‘นตฺถิ, อาวุโส’’ติฯ ‘‘สเจ นตฺถิ, อิมํ สํกิจฺจสามเณรํ คเหตฺวา คจฺฉถา’’ติฯ ‘‘อลํ, อาวุโส, สามเณรํ นิสฺสาย โน ปลิโพโธ ภวิสฺสติ, กิํ อรเญฺญ วสนฺตานํ สามเณเรนา’’ติ? ‘‘นาวุโส , อิมํ นิสฺสาย ตุมฺหากํ ปลิโพโธ, อปิจ โข ปน ตุเมฺห นิสฺสาย อิมสฺส ปลิโพโธ ภวิสฺสติฯ สตฺถาปิ ตุเมฺห มม สนฺติกํ ปหิณโนฺต ตุเมฺหหิ สทฺธิํ สามเณรสฺส ปหิณนํ ปจฺจาสีสโนฺต ปหิณิ, อิมํ คเหตฺวา คจฺฉถา’’ติฯ เต ‘‘สาธู’’ติ อธิวาเสตฺวา สามเณเรน สทฺธิํ เอกติํส ชนา เถรํ อปโลเกตฺวา วิหารา นิกฺขมฺม จาริกํ จรนฺตา วีสโยชนสตมตฺถเก เอกํ สหสฺสกุลํ คามํ ปาปุณิํสุฯ</p>


<p>มนุสฺสา เต ทิสฺวา ปสนฺนจิตฺตา สกฺกจฺจํ ปริวิสิตฺวา, ‘‘ภเนฺต, กตฺถ คมิสฺสถา’’ติ ปุจฺฉิตฺวา ‘‘ยถาผาสุกฎฺฐานํ, อาวุโส’’ติ วุเตฺต ปาทมูเล นิปชฺชิตฺวา ‘‘มยํ, ภเนฺต, อเยฺยสุ อิมํ ฐานํ นิสฺสาย อโนฺตวสฺสํ วสเนฺตสุ ปญฺจสีลํ สมาทาย อุโปสถกมฺมํ กริสฺสามา’’ติ ยาจิํสุฯ เถรา อธิวาเสสุํฯ อถ เนสํ มนุสฺสา รตฺติฎฺฐานทิวาฎฺฐานจงฺกมนปณฺณสาลาโย สํวิทหิตฺวา ‘‘อชฺช มยํ, เสฺว มย’’นฺติ อุสฺสาหปฺปตฺตา อุปฎฺฐานมกํสุฯ เถรา วสฺสูปนายิกทิวเส กติกวตฺตํ กริํสุ, ‘‘อาวุโส, อเมฺหหิ ธรมานกพุทฺธสฺส สนฺติเก กมฺมฎฺฐานํ คหิตํ, น โข ปน สกฺกา อญฺญตฺร ปฎิปตฺติสมฺปทาย พุเทฺธ อาราเธตุํ, อมฺหากญฺจ อปายทฺวารานิ วิวฎาเนว, ตสฺมา อญฺญตฺร ปาโต ภิกฺขาจารเวลํ, สายํ เถรูปฎฺฐานเวลญฺจ  เสสกาเล เทฺว เอกฎฺฐาเน น ภวิสฺสาม, ยสฺส อผาสุกํ ภวิสฺสติ, เตน ฆณฺฑิยา ปหฎาย ตสฺส สนฺติกํ คนฺตฺวา เภสชฺชํ กริสฺสาม, อิโต อญฺญสฺมิํ รตฺติภาเค วา ทิวสภาเค วา อปฺปมตฺตา กมฺมฎฺฐานมนุยุญฺชิสฺสามา’’ติฯ</p>


<p>เตสุ  เอวํ กติกํ กตฺวา วิหรเนฺตสุ เอโก ทุคฺคตปุริโส ธีตรํ อุปนิสฺสาย ชีวโนฺต ตสฺมิํ ฐาเน ทุพฺภิเกฺข อุปฺปเนฺน อปรํ ธีตรํ อุปนิสฺสาย ชีวิตุกาโม มคฺคํ ปฎิปชฺชิฯ เถราปิ คาเม ปิณฺฑาย จริตฺวา วสนฎฺฐานํ อาคจฺฉนฺตา อนฺตรามเคฺค เอกิสฺสา นทิยา นฺหตฺวา วาลุกปุลิเน นิสีทิตฺวา ภตฺตกิจฺจํ กริํสุฯ ตสฺมิํ ขเณ โส ปุริโส ตํ ฐานํ ปตฺวา เอกมนฺตํ อฎฺฐาสิฯ อถ นํ เถรา ‘‘กหํ คจฺฉสี’’ติ ปุจฺฉิํสุฯ โส ตมตฺถํ อาโรเจสิฯ เถรา ตสฺมิํ การุญฺญํ อุปฺปาเทตฺวา, ‘‘อุปาสก, อติวิย ฉาโตสิ, คจฺฉ, ปณฺณํ อาหร, เอกเมกํ เต ภตฺตปิณฺฑํ ทสฺสามา’’ติ วตฺวา เตน ปเณฺณ อาหเฎ อตฺตนา อตฺตนา ภุญฺชนนิยาเมเนว สูปพฺยญฺชเนหิ สนฺนหิตฺวา เอกเมกํ ปิณฺฑํ อทํสุฯ เอตเทว กิร วตฺตํ, ยํ โภชนกาเล อาคตสฺส  ภตฺตํ ททมาเนน  ภิกฺขุนา อคฺคภตฺตํ อทตฺวา อตฺตนา ภุญฺชนนิยาเมเนว โถกํ วา พหุํ วา ทาตพฺพํฯ ตสฺมา เตปิ ตถา อทํสุฯ โส กตภตฺตกิโจฺจ เถเร วนฺทิตฺวา ปุจฺฉิ – ‘‘กิํ, ภเนฺต, อยฺยา, เกนจิ นิมนฺติตา’’ติ? ‘‘นตฺถิ, อุปาสก, นิมนฺตนํ, มนุสฺสา เทวสิกํ เอวรูปเมว อาหารํ เทนฺตี’’ติฯ โส จิเนฺตสิ – ‘‘มยํ นิจฺจกาลํ อุฎฺฐาย สมุฎฺฐาย กมฺมํ กโรนฺตาปิ เอวรูปํ อาหารํ ลทฺธุํ น สโกฺกม, กิํ เม อญฺญตฺถ คเตน, อิเมสํ สนฺติเกเยว ชีวิสฺสามี’’ติฯ อถ เน อาห – ‘‘อหํ วตฺตปฎิวตฺตํ กตฺวา อยฺยานํ สนฺติเก วสิตุํ อิจฺฉามี’’ติฯ ‘‘สาธุ, อุปาสกา’’ติฯ โส เตหิ สทฺธิํ เตสํ วสนฎฺฐานํ คนฺตฺวา สาธุกํ วตฺตปฎิวตฺตํ กโรโนฺต ภิกฺขู อติวิย อาราเธตฺวา เทฺวมาสจฺจเยน ธีตรํ ทฎฺฐุกาโม หุตฺวา ‘‘สเจ, อเยฺย, อาปุจฺฉิสฺสามิ, น มํ วิสฺสชฺชิสฺสนฺติ, อนาปุจฺฉา คมิสฺสามี’’ติ เตสํ อนาจิกฺขิตฺวาว นิกฺขมิฯ เอตฺตกเมว กิรสฺส โอฬาริกํ ขลิตํ อโหสิ, ยํ ภิกฺขูนํ อนาโรเจตฺวา ปกฺกามิฯ</p>


<p>ตสฺส ปน คมนมเคฺค เอกา อฎวี อตฺถิฯ ตตฺถ ปญฺจสตานํ โจรานํ ‘‘โย อิมํ อฎวิํ ปวิสติ, ตํ มาเรตฺวา ตสฺส มํสโลหิเตน ตุยฺหํ พลิกมฺมํ กริสฺสามา’’ติ เทวตาย อายาจนํ กตฺวา วสนฺตานํ สตฺตโม ทิวโส โหติฯ ตสฺมา สตฺตเม ทิวเส โจรเชฎฺฐโก รุกฺขํ อารุยฺห  โอโลเกโนฺต ตํ อาคจฺฉนฺตํ ทิสฺวา โจรานํ สญฺญมทาสิฯ เต ตสฺส อฎวิมชฺฌํ ปวิฎฺฐภาวํ ญตฺวา ปริกฺขิปิตฺวา ตํ คณฺหิตฺวา คาฬฺหพนฺธนํ กตฺวา  อรณิสหิเตน อคฺคิํ นิพฺพเตฺตตฺวา ทารูนิ สงฺกฑฺฒิตฺวา มหนฺตํ อคฺคิกฺขนฺธํ กตฺวา สูลานิ ตจฺฉิํสุฯ โส เตสํ ตํ กิริยํ ทิสฺวา, ‘‘สามิ, อิมสฺมิํ ฐาเน เนว สูกรา, น มิคาทโย ทิสฺสนฺติ, กิํ การณา อิทํ กโรถา’’ติ ปุจฺฉิฯ ‘‘ตํ มาเรตฺวา ตว มํสโลหิเตน เทวตาย พลิกมฺมํ กริสฺสามา’’ติฯ โส มรณภยตชฺชิโต ภิกฺขูนํ ตํ อุปการํ อจิเนฺตตฺวา เกวลํ อตฺตโน ชีวิตเมว รกฺขมาโน เอวมาห – ‘‘สามิ, อหํ วิฆาสาโท, อุจฺฉิฎฺฐภตฺตํ ภุญฺชิตฺวา วฑฺฒิโต, วิฆาสาโท นาม กาฬกณฺณิโก, อยฺยา ปน ยโต ตโต นิกฺขมิตฺวา ปพฺพชิตาปิ ขตฺติยาว, อสุกสฺมิํ ฐาเน เอกติํส ภิกฺขู วสนฺติ, เต มาเรตฺวา พลิกมฺมํ กโรถ, อติวิย โว เทวตา ตุสฺสิสฺสตี’’ติฯ ตํ สุตฺวา โจรา ‘‘ภทฺทกํ เอส วเทติ, กิํ อิมินา กาฬกณฺณินา, ขตฺติเย มาเรตฺวา พลิกมฺมํ กริสฺสามา’’ติ จิเนฺตตฺวา ‘‘เอหิ, เนสํ วสนฎฺฐานํ ทเสฺสหี’’ติ ตเมว มคฺคเทสกํ กตฺวา ตํ ฐานํ ปตฺวา วิหารมเชฺฌ ภิกฺขู อทิสฺวา ‘‘กหํ ภิกฺขู’’ติ นํ ปุจฺฉิํสุฯ โส เทฺว มาเส วสิตตฺตา เตสํ กติกวตฺตํ ชานโนฺต เอวมาห  – ‘‘อตฺตโน ทิวาฎฺฐานรตฺติฎฺฐาเนสุ นิสินฺนา, เอตํ ฆณฺฑิํ ปหรถ, ฆณฺฑิสเทฺทน สนฺนิปติสฺสนฺตี’’ติฯ โจรเชฎฺฐโก ฆณฺฑิํ ปหริฯ</p>


<p>ภิกฺขู  ฆณฺฑิสทฺทํ สุตฺวา ‘‘อกาเล ฆณฺฑิ ปหฎา, กสฺสจิ อผาสุกํ ภวิสฺสตี’’ติ อาคนฺตฺวา วิหารมเชฺฌ ปฎิปาฎิยา ปญฺญเตฺตสุ ปาสาณผลเกสุ นิสีทิํสุฯ สงฺฆเตฺถโร โจเร โอโลเกตฺวา ปุจฺฉิ – ‘‘อุปาสกา เกนายํ ฆณฺฑิ ปหฎา’’ติ? โจรเชฎฺฐโก อาห – ‘‘มยา, ภเนฺต’’ติฯ ‘‘กิํ การณา’’ติ? ‘‘อเมฺหหิ อฎวิเทวตาย อายาจิตํ อตฺถิ, ตสฺสา พลิกมฺมกรณตฺถาย เอกํ ภิกฺขุํ คเหตฺวา คมิสฺสามา’’ติฯ ตํ สุตฺวา มหาเถโร ภิกฺขู อาห – ‘‘อาวุโส, ภาติกานํ อุปฺปนฺนกิจฺจํ นาม เชฎฺฐภาติเกน นิตฺถริตพฺพํ, อหํ อตฺตโน ชีวิตํ ตุมฺหากํ ปริจฺจชิตฺวา อิเมหิ สทฺธิํ คมิสฺสามิ, มา สเพฺพสํ อนฺตราโย โหตุ, อปฺปมตฺตา สมณธมฺมํ กโรถา’’ติฯ อนุเถโร อาห – ‘‘ภเนฺต, เชฎฺฐภาตุ กิจฺจํ นาม กนิฎฺฐสฺส ภาโร, อหํ คมิสฺสามิ, ตุเมฺห อปฺปมตฺตา โหถา’’ติฯ อิมินา อุปาเยน ‘‘อหเมว อหเมวา’’ติ วตฺวา ปฎิปาฎิยา ติํสปิ ชนา อุฎฺฐหิํสุ, เอวํ เต เนว เอกิสฺสา มาตุยา ปุตฺตา, น  เอกสฺส ปิตุโน, นาปิ วีตราคา, อถ จ ปน อวเสสานํ อตฺถาย ปฎิปาฎิยา ชีวิตํ ปริจฺจชิํสุฯ เตสุ เอโกปิ ‘‘ตฺวํ ยาหี’’ติ วตฺตุํ สมโตฺถ นาม นาโหสิฯ</p>


<p>สํกิจฺจสามเณโร เตสํ กถํ สุตฺวา, ‘‘ภเนฺต, ตุเมฺห ติฎฺฐถ , อหํ ตุมฺหากํ ชีวิตํ ปริจฺจชิตฺวา คมิสฺสามี’’ติ อาหฯ เต อาหํสุ – ‘‘อาวุโส, มยํ สเพฺพ เอกโต มาริยมานาปิ ตํ เอกกํ น วิสฺสเชฺชสฺสามา’’ติฯ ‘‘กิํ การณา, ภเนฺต’’ติ? ‘‘‘อาวุโส, ตฺวํ ธมฺมเสนาปติสาริปุตฺตเตฺถรสฺส สามเณโร, สเจ ตํ วิสฺสเชฺชสฺสาม, สามเณรํ เม อาทาย คนฺตฺวา โจรานํ นิยฺยาทิํสู’ติ เถโร โน ครหิสฺสติ, ตํ นินฺทํ นิตฺถริตุํ น สกฺขิสฺสาม, เตน ตํ น วิสฺสเชฺชสฺสามา’’ติฯ ‘‘ภเนฺต, สมฺมาสมฺพุโทฺธ ตุเมฺห มม อุปชฺฌายสฺส สนฺติกํ ปหิณโนฺตปิ, มม อุปชฺฌาโย มํ ตุเมฺหหิ สทฺธิํ ปหิณโนฺตปิ อิทเมว การณํ ทิสฺวา ปหิณิ, ติฎฺฐถ ตุเมฺห, อหเมว คมิสฺสามี’’ติ โส ติํส ภิกฺขู วนฺทิตฺวา ‘‘สเจ, ภเนฺต, เม โทโส อตฺถิ, ขมถา’’ติ วตฺวา นิกฺขมิฯ ตทา ภิกฺขูนํ มหาสํเวโค อุปฺปชฺชิ, อกฺขีนิ อสฺสุปุณฺณานิ หทยมํสํ ปเวธิฯ มหาเถโร โจเร อาห – ‘‘อุปาสกา อยํ ทหรโก ตุเมฺห อคฺคิํ กโรเนฺต, สูลานิ ตจฺฉเนฺต, ปณฺณานิ อตฺถรเนฺต ทิสฺวา ภายิสฺสติ, อิมํ เอกมเนฺต ฐเปตฺวา ตานิ กิจฺจานิ กเรยฺยาถา’’ติฯ โจรา สามเณรํ อาทาย คนฺตฺวา เอกมเนฺต ฐเปตฺวา สพฺพกิจฺจานิ กริํสุฯ</p>


<p>กิจฺจปริโยสาเน โจรเชฎฺฐโก  อสิํ อพฺพาหิตฺวา สามเณรํ อุปสงฺกมิฯ สามเณโร นิสีทมาโน ฌานํ สมาปชฺชิตฺวาว นิสีทิฯ โจรเชฎฺฐโก อสิํ ปริวเตฺตตฺวา สามเณรสฺส ขเนฺธ ปาเตสิ, อสิ นมิตฺวา ธาราย ธารํ ปหริ, โส ‘‘น สมฺมา ปหริ’’นฺติ มญฺญมาโน ปุน ตํ อุชุกํ  กตฺวา ปหริฯ อสิ ตาลปณฺณํ วิย เวฐยมาโน ถรุมูลํ อคมาสิฯ สามเณรญฺหิ ตสฺมิํ กาเล สิเนรุนา อวตฺถรโนฺตปิ มาเรตุํ สมโตฺถ นาม นตฺถิ, ปเคว อสินาฯ ตํ ปาฎิหาริยํ ทิสฺวา โจรเชฎฺฐโก จิเนฺตสิ – ‘‘ปุเพฺพ เม อสิ สิลาถมฺภํ วา ขทิรขาณุํ วา กฬีรํ วิย ฉินฺทติ, อิทานิ เอกวารํ นมิ, เอกวารํ ตาลปตฺตเวฐโก วิย ชาโตฯ อยํ นาม อสิ อเจตนา หุตฺวาปิ อิมสฺส คุณํ ชานาติ, อหํ สเจตโนปิ น ชานามี’’ติฯ โส อสิํ ภูมิยํ  ขิปิตฺวา ตสฺส ปาทมูเล อุเรน นิปชฺชิตฺวา, ‘‘ภเนฺต, มยํ ธนการณา อฎวิํ ปวิฎฺฐามฺหา, อเมฺห ทูรโตว ทิสฺวา สหสฺสมตฺตาปิ มนุสฺสา ปเวธนฺติ, เทฺว  ติโสฺส กถา กเถตุํ น สโกฺกนฺติฯ ตว ปน สนฺตาสมตฺตมฺปิ นตฺถิ, อุกฺกามุเข สุวณฺณํ วิย สุปุปฺผิตกณิการํ วิย จ เต มุขํ วิโรจติ, กิํ นุ โข การณ’’นฺติ ปุจฺฉโนฺต อิมํ คาถมาห –</p>


<p>
‘‘ตสฺส เต นตฺถิ ภีตตฺตํ, ภิโยฺย วโณฺณ ปสีทติ;  
  
กสฺมา น ปริเทเวสิ, เอวรูเป มหพฺภเย’’ติฯ (เถรคา. ๗๐๖);  
</p>
  
<p>สามเณโร ฌานา วุฎฺฐาย ตสฺส ธมฺมํ เทเสโนฺต, ‘‘อาวุโส คามณิ, ขีณาสวสฺส อตฺตภาโว นาม สีเส ฐปิตภาโร วิย โหติ, โส ตสฺมิํ ภิชฺชเนฺต วา นสฺสเนฺต วา ตุสฺสเตว, น ภายตี’’ติ วตฺวา อิมา คาถา อภาสิ –</p>


<p>
‘‘นตฺถิ เจตสิกํ ทุกฺขํ, อนเปกฺขสฺส คามณิ;  
  
อติกฺกนฺตา ภยา สเพฺพ, ขีณสํโยชนสฺส เวฯ  
</p>
  
<p>
‘‘ขีณาย ภวเนตฺติยา, ทิเฎฺฐ ธเมฺม ยถาตเถ;  
  
น ภยํ มรเณ โหติ, ภารนิเกฺขปเน ยถา’’ติฯ (เถรคา. ๗๐๗-๗๐๘);  
</p>
  
<p>โส ตสฺส กถํ สุตฺวา ปญฺจ โจรสตานิ โอโลเกตฺวา อาห – ‘‘ตุเมฺห กิํ กริสฺสถา’’ติ? ‘‘ตุเมฺห ปน, สามี’’ติฯ ‘‘มม ตาว, โภ, ‘เอวรูปํ ปาฎิหาริยํ ทิสฺวา อคารมเชฺฌ กมฺมํ นตฺถิ, อยฺยสฺส สนฺติเก ปพฺพชิสฺสามี’ติฯ มยมฺปิ ตเถว กริสฺสามา’’ติฯ ‘‘สาธุ, ตาตา’’ติ ตโต ปญฺจสตาปิ โจรา สามเณรํ วนฺทิตฺวา ปพฺพชฺชํ ยาจิํสุ ฯ โส เตสํ อสิธาราหิ เอว เกเส เจว วตฺถทสา จ ฉินฺทิตฺวา ตมฺพมตฺติกาย รชิตฺวา ตานิ กาสายานิ อจฺฉาทาเปตฺวา ทสสุ สีเลสุ ปติฎฺฐาเปตฺวา เต อาทาย คจฺฉโนฺต จิเนฺตสิ  – ‘‘สจาหํ เถเร อทิสฺวาว คมิสฺสามิ, เต  สมณธมฺมํ กาตุํ น สกฺขิสฺสนฺติฯ โจรานญฺหิ มํ คเหตฺวา นิกฺขนฺตกาลโต ปฎฺฐาย เตสุ เอโกปิ อสฺสูนิ สนฺธาเรตุํ นาสกฺขิ, ‘มาริโต นุ โข สามเณโร, โน’ติ จิเนฺตนฺตานํ กมฺมฎฺฐานํ อภิมุขํ น ภวิสฺสติ, ตสฺมา ทิสฺวาว เน คมิสฺสามี’’ติฯ โส ปญฺจสตภิกฺขุปริวาโร ตตฺถ คนฺตฺวา อตฺตโน ทสฺสเนน ปฎิลทฺธอสฺสาเสหิ เตหิ ‘‘กิํ, สปฺปุริส, สํกิจฺจ, ลทฺธํ เต ชีวิต’’นฺติ วุเตฺต, ‘‘อาม, ภเนฺต, อิเม มํ มาเรตุกามา หุตฺวา มาเรตุํ อสโกฺกนฺตา มม คุเณ ปสีทิตฺวา ธมฺมํ สุตฺวา ปพฺพชิตา, อหํ ‘ตุเมฺห ทิสฺวาว คมิสฺสามี’ติ อาคโต, อปฺปมตฺตา สมณธมฺมํ กโรถ, อหํ สตฺถุ สนฺติกํ คมิสฺสามี’’ติ เต ภิกฺขู วนฺทิตฺวา อิตเร อาทาย อุปชฺฌายสฺส สนฺติกํ คนฺตฺวา ‘‘กิํ สํกิจฺจ, อเนฺตวาสิกา เต ลทฺธา’’ติ วุเตฺต, ‘‘อาม, ภเนฺต’’ติ ตํ ปวตฺติํ อาโรเจสิฯ เถเรน ‘‘คจฺฉ สํกิจฺจ, สตฺถารํ ปสฺสาหี’’ติ วุเตฺต, ‘‘สาธู’’ติ เถรํ วนฺทิตฺวา เต อาทาย สตฺถุ สนฺติกํ คนฺตฺวา สตฺถาราปิ  ‘‘กิํ สํกิจฺจ, อเนฺตวาสิกา เต ลทฺธา’’ติ วุเตฺต, ‘‘อาม, ภเนฺต’’ติ ตํ ปวตฺติํ อาโรเจสิฯ สตฺถา ‘‘เอวํ กิร, ภิกฺขเว’’ติ ปุจฺฉิตฺวา, ‘‘อาม, ภเนฺต’’ติ วุเตฺต, ‘‘ภิกฺขเว, ตุมฺหากํ โจรกมฺมํ กตฺวา ทุสฺสีเล ปติฎฺฐาย วสฺสสตํ ชีวนโต อิทานิ สีเล ปติฎฺฐาย เอกทิวสมฺปิ ชีวิตํ เสโยฺย’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โย จ วสฺสสตํ ชีเว, ทุสฺสีโล อสมาหิโต;  
  
เอกาหํ ชีวิตํ เสโยฺย, สีลวนฺตสฺส ฌายิโน’’ติฯ  
</li>
  
<p>ตตฺถ ติ นิสฺสีโลฯ ติ ทุสฺสีลสฺส  ชีวนโต  ทฺวีหิ ฌาเนหิ  เอกทิวสมฺปิ เอกมุหุตฺตมฺปิ  อุตฺตมนฺติ อโตฺถฯ
</ol></p>


<p>เทสนาวสาเน เต ปญฺจสตาปิ ภิกฺขู สห ปฎิสมฺภิทาหิ อรหตฺตํ ปาปุณิํสุ, สมฺปตฺตมหาชนสฺสาปิ สาตฺถิกา ธมฺมเทสนา อโหสีติฯ</p>


<p>อปเรน สมเยน สํกิโจฺจ อุปสมฺปทํ ลภิตฺวา ทสวโสฺส หุตฺวา สามเณรํ คณฺหิฯ โส ปน ตเสฺสว ภาคิเนโยฺย อธิมุตฺตสามเณโร นามฯ อถ นํ เถโร ปริปุณฺณวสฺสกาเล อามเนฺตตฺวา ‘‘อุปสมฺปทํ เต กริสฺสามิ, คจฺฉ, ญาตกานํ สนฺติเก วสฺสปริมาณํ ปุจฺฉิตฺวา  เอหี’’ติ อุโยฺยเชสิฯ โส มาตาปิตูนํ สนฺติกํ  คจฺฉโนฺต อนฺตรามเคฺค ปญฺจสเตหิ โจเรหิ พลิกมฺมตฺถาย มาริยมาโน เตสํ ธมฺมํ เทเสตฺวา ปสนฺนจิเตฺตหิ เตหิ ‘‘น เต อิมสฺมิํ ฐาเน อมฺหากํ  อตฺถิภาโว กสฺสจิ อาโรเจตโพฺพ’’ติ วิสฺสโฎฺฐ ปฎิปเถ มาตาปิตโร อาคจฺฉเนฺต ทิสฺวา ตเมว มคฺคํ ปฎิปชฺชนฺตานมฺปิ เตสํ สจฺจมนุรกฺขโนฺต นาโรเจสิฯ เตสํ โจเรหิ วิเหฐิยมานานํ ‘‘ตฺวมฺปิ โจเรหิ สทฺธิํ เอกโต หุตฺวา มเญฺญ, อมฺหากํ นาโรเจสี’’ติ ปริเทวนฺตานํ สทฺทํ สุตฺวา เต มาตาปิตูนมฺปิ อนาโรจิตภาวํ ญตฺวา ปสนฺนจิตฺตา ปพฺพชฺชํ ยาจิํสุฯ โสปิ สํกิจฺจสามเณโร วิย เต สเพฺพ ปพฺพาเชตฺวา อุปชฺฌายสฺส สนฺติกํ อาเนตฺวา เตน สตฺถุ สนฺติกํ เปสิโต คนฺตฺวา ตํ ปวตฺติํ อาโรเจสิฯ สตฺถา ‘‘เอวํ กิร, ภิกฺขเว’’ติ ปุจฺฉิตฺวา, ‘‘อาม, ภเนฺต’’ติ วุเตฺต ปุริมนเยเนว อนุสนฺธิํ ฆเฎตฺวา ธมฺมํ เทเสโนฺต อิมเมว คาถมาห –</p>


<p>
‘‘โย จ วสฺสสตํ ชีเว, ทุสฺสีโล อสมาหิโต;  
  
เอกาหํ ชีวิตํ เสโยฺย, สีลวนฺตสฺส ฌายิโน’’ติฯ  
</p>
  
<p>อิทมฺปิ  วุตฺตนยเมวาติฯ</p>

</p>


<h3>๑๐. ขาณุโกณฺฑญฺญเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ขาณุโกณฺฑญฺญเตฺถรํ อารพฺภ กเถสิฯ</p>


<p>โส กิร เถโร สตฺถุ สนฺติเก กมฺมฎฺฐานํ คเหตฺวา อรเญฺญ วิหรโนฺต อรหตฺตํ ปตฺวา ‘‘สตฺถุ อาโรเจสฺสามี’’ติ ตโต อาคจฺฉโนฺต อนฺตรามเคฺค กิลโนฺต มคฺคา โอกฺกมฺม เอกสฺมิํ ปิฎฺฐิปาสาเณ นิสิโนฺน ฌานํ สมาปชฺชิฯ อเถกํ คามํ วิลุมฺปิตฺวา ปญฺจสตา โจรา อตฺตโน พลานุรูเปน ภณฺฑิกํ พนฺธิตฺวา สีเสนาทาย คจฺฉนฺตา ทูรํ คนฺตฺวา กิลนฺตรูปา ‘‘ทูรํ อาคตามฺห, อิมสฺมิํ ปิฎฺฐิปาสาเณ วิสฺสมิสฺสามา’’ติ มคฺคา โอกฺกมฺม  ปิฎฺฐิปาสาณสฺส สนฺติกํ คนฺตฺวา เถรํ ทิสฺวาปิ ‘‘ขาณุโก อย’’นฺติ สญฺญิโน อเหสุํฯ อเถโก โจโร เถรสฺส สีเส ภณฺฑิกํ ฐเปสิ, อปโรปิ ตํ นิสฺสาย ภณฺฑิกํ ฐเปสิฯ เอวํ ปญฺจสตาปิ โจรา ปญฺจหิ ภณฺฑิกสเตหิ เถรํ ปริกฺขิปิตฺวา สยมฺปิ นิสินฺนา นิทฺทายิตฺวา อรุณุคฺคมนกาเล ปพุชฺฌิตฺวา อตฺตโน อตฺตโน ภณฺฑิกํ คณฺหนฺตา เถรํ ทิสฺวา ‘‘อมนุโสฺส’’ติ สญฺญาย ปลายิตุํ  อารภิํสุฯ อถ เน เถโร อาห – ‘‘มา ภายิตฺถ อุปาสกา, ปพฺพชิโต อห’’นฺติฯ เต เถรสฺส ปาทมูเล นิปชฺชิตฺวา ‘‘ขมถ, ภเนฺต, มยํ ขาณุกสญฺญิโน อหุมฺหา’’ติ เถรํ ขมาเปตฺวา โจรเชฎฺฐเกน ‘‘อหํ อยฺยสฺส สนฺติเก ปพฺพชิสฺสามี’’ติ วุเตฺต เสสา ‘‘มยมฺปิ ปพฺพชิสฺสามา’’ติ  วตฺวา สเพฺพปิ เอกจฺฉนฺทา หุตฺวา เถรํ ปพฺพชฺชํ ยาจิํสุฯ เถโร สํกิจฺจสามเณโร วิย สเพฺพปิ เต ปพฺพาเชสิฯ ตโต ปฎฺฐาย ติ ปญฺญายิฯ โส เตหิ ภิกฺขูหิ สทฺธิํ สตฺถุ สนฺติกํ คนฺตฺวา สตฺถารา ‘‘กิํ, โกณฺฑญฺญ, อเนฺตวาสิกา เต ลทฺธา’’ติ วุเตฺต ตํ ปวตฺติํ อาโรเจสิฯ สตฺถา ‘‘เอวํ กิร, ภิกฺขเว’’ติ ปุจฺฉิตฺวา, ‘‘อาม, ภเนฺต, น โน อญฺญสฺส เอวรูโป อานุภาโว ทิฎฺฐปุโพฺพ, เตนมฺหา ปพฺพชิตา’’ติ วุเตฺต, ‘‘ภิกฺขเว, เอวรูเป ทุปฺปญฺญกเมฺม ปติฎฺฐาย วสฺสสตํ ชีวนโต อิทานิ โว ปญฺญาสมฺปทาย วตฺตมานานํ เอกาหมฺปิ ชีวิตํ เสโยฺย’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โย จ วสฺสสตํ ชีเว, ทุปฺปโญฺญ อสมาหิโต;  
  
เอกาหํ ชีวิตํ เสโยฺย, ปญฺญวนฺตสฺส ฌายิโน’’ติฯ  
</li>
  
<p>ตตฺถ  นิปฺปโญฺญฯ ติ สปฺปญฺญสฺสฯ เสสํ ปุริมสทิสเมวาติฯ
</ol></p>


<p>เทสนาวสาเน ปญฺจสตาปิ เต ภิกฺขู สห ปฎิสมฺภิทาหิ อรหตฺตํ ปาปุณิํสุฯ สมฺปตฺตมหาชนสฺสาปิ สาตฺถิกา ธมฺมเทสนา อโหสีติฯ</p>

</p>


<h3>๑๑. สปฺปทาสเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สปฺปทาสเตฺถรํ อารพฺภ กเถสิฯ</p>


<p>สาวตฺถิยํ  กิเรโก กุลปุโตฺต สตฺถุ ธมฺมเทสนํ สุตฺวา ปพฺพชิตฺวา ลทฺธูปสมฺปโท อปเรน สมเยน อุกฺกณฺฐิตฺวา ‘‘มาทิสสฺส กุลปุตฺตสฺส คิหิภาโว นาม อยุโตฺต, ปพฺพชฺชาย ฐตฺวา มรณมฺหิ เม เสโยฺย’’ติ จิเนฺตตฺวา อตฺตโน มรณูปายํ จิเนฺตโนฺต วิจรติฯ อเถกทิวสํ ปาโตว  กตภตฺตกิจฺจา ภิกฺขู วิหารํ คนฺตฺวา อคฺคิสาลาย สปฺปํ ทิสฺวา ตํ เอกสฺมิํ กุเฎ ปกฺขิปิตฺวา กุฎํ ปิทหิตฺวา อาทาย วิหารา นิกฺขมิํสุฯ อุกฺกณฺฐิตภิกฺขุปิ ภตฺตกิจฺจํ กตฺวา อาคจฺฉโนฺต เต ภิกฺขู ทิสฺวา ‘‘กิํ อิทํ, อาวุโส’’ติ ปุจฺฉิตฺวา ‘‘สโปฺป, อาวุโส’’ติ วุเตฺต อิมินา ‘‘กิํ กริสฺสถา’’ติ? ‘‘ฉเฑฺฑสฺสาม น’’นฺติฯ เตสํ วจนํ สุตฺวา ‘‘อิมินา อตฺตานํ ฑํสาเปตฺวา มริสฺสามี’’ติ ‘‘อาหรถ, อหํ ตํ ฉเฑฺฑสฺสามี’’ติ เตสํ หตฺถโต กุฎํ คเหตฺวา เอกสฺมิํ ฐาเน นิสิโนฺน เตน สเปฺปน อตฺตานํ ฑํสาเปติ, สโปฺป ฑํสิตุํ น อิจฺฉติฯ โส กุเฎ หตฺถํ โอตาเรตฺวา อิโต จิโต จ อาโลเลติ, โฆรสปฺปสฺส มุขํ วิวริตฺวา องฺคุลิํ ปกฺขิปติ, เนว นํ สโปฺป ฑํสิฯ โส ‘‘นายํ อาสีวิโส, ฆรสโปฺป เอโส’’ติ ตํ ปหาย วิหารํ อคมาสิฯ อถ นํ ภิกฺขู ‘‘ฉฑฺฑิโต เต, อาวุโส, สโปฺป’’ติ อาหํสุฯ ‘‘น โส, อาวุโส, โฆรสโปฺป, ฆรสโปฺป เอโส’’ติฯ ‘‘โฆรสโปฺปเยวาวุโส, มหนฺตํ  ผณํ กตฺวา สุสุยโนฺต ทุเกฺขน อเมฺหหิ คหิโต, กิํ การณา เอวํ ตฺวํ วเทสี’’ติ อาหํสุฯ ‘‘อหํ, อาวุโส, เตน อตฺตานํ ฑํสาเปโนฺตปิ มุเข องฺคุลิํ ปกฺขิเปโนฺตปิ ตํ ฑํสาเปตุํ นาสกฺขิ’’นฺติฯ ตํ สุตฺวา ภิกฺขู ตุณฺหี อเหสุํฯ</p>


<p>อเถกทิวสํ นฺหาปิโต เทฺว ตโย ขุเร อาทาย วิหารํ คนฺตฺวา เอกํ ภูมิยํ ฐเปตฺวา เอเกน ภิกฺขูนํ เกเส โอหาเรติฯ โส ภูมิยํ ฐปิตํ ขุรํ คเหตฺวา ‘‘อิมินา คีวํ ฉินฺทิตฺวา มริสฺสามี’’ติ เอกสฺมิํ รุเกฺข คีวํ อุปนิธาย ขุรธารํ คลนาฬิยํ กตฺวา ฐิโต อุปสมฺปทามาฬโต ปฎฺฐาย อตฺตโน สีลํ อาวเชฺชโนฺต วิมลจนฺทมณฺฑลํ วิย สุโธตมณิขนฺธมิว จ นิมฺมลํ สีลํ อทฺทสฯ ตสฺส ตํ โอโลเกนฺตสฺส สกลสรีรํ ผรนฺตี ปีติ อุปฺปชฺชิฯ โส ปีติํ วิกฺขเมฺภตฺวา วิปสฺสนํ วเฑฺฒโนฺต สห ปฎิสมฺภิทาหิ อรหตฺตํ ปตฺวา ขุรํ อาทาย วิหารมชฺฌํ ปาวิสิฯ อถ นํ ภิกฺขู ‘‘กหํ คโตสิ, อาวุโส’’ติ ปุจฺฉิํสุฯ ‘‘‘อิมินา ขุเรน คลนาฬิํ ฉินฺทิตฺวา  มริสฺสามี’ติ คโตมฺหิ , อาวุโส’’ติฯ อถ ‘‘กสฺมา น มโตสี’’ติ? อิทานิมฺหิ สตฺถํ อาหริตุํ อภโพฺพ ชาโตฯ อหญฺหิ ‘‘อิมินา ขุเรน คลนาฬิํ ฉินฺทิสฺสามี’’ติ ญาณขุเรน สพฺพกิเลเส ฉินฺทินฺติฯ ภิกฺขู ‘‘อยํ อภูเตน อญฺญํ พฺยากโรตี’’ติ ภควโต อาโรเจสุํฯ ภควา เตสํ กถํ สุตฺวา อาห – ‘‘น, ภิกฺขเว, ขีณาสวา นาม สหตฺถา อตฺตานํ ชีวิตา โวโรเปนฺตี’’ติฯ ภเนฺต, ตุเมฺห อิมํ ‘‘ขีณาสโว’’ติ วทถ, เอวํ อรหตฺตูปนิสฺสยสมฺปโนฺน ปนายํ กสฺมา อุกฺกณฺฐติ, กิมสฺส อรหตฺตูปนิสฺสยการณํ ‘‘กสฺมา โส สโปฺป เอตํ น ฑํสตี’’ติ? ‘‘ภิกฺขเว, โส ตาว สโปฺป อิมสฺส อิโต ตติเย อตฺตภาเว ทาโส อโหสิ, โส อตฺตโน สามิกสฺส สรีรํ ฑํสิตุํ น วิสหตี’’ติฯ เอวํ  ตาว เนสํ สตฺถา เอกํ การณํ อาจิกฺขิฯ ตโต ปฎฺฐาย จ โส ภิกฺขุ  นาม ชาโตฯ</p>


<p>กสฺสปสมฺมาสมฺพุทฺธกาเล กิเรโก กุลปุโตฺต สตฺถุ ธมฺมกถํ สุตฺวา อุปฺปนฺนสํเวโค ปพฺพชิตฺวา ลทฺธูปสมฺปโท อปเรน สมเยน อนภิรติยา อุปฺปนฺนาย เอกสฺส สหายกสฺส ภิกฺขุโน อาโรเจสิฯ โส ตสฺส อภิณฺหํ คิหิภาเว อาทีนวํ กเถสิฯ ตํ สุตฺวา อิตโร สาสเน อภิรมิตฺวา ปุเพฺพ อนภิรตกาเล มลคฺคหิเต สมณปริกฺขาเร เอกสฺมิํ โสณฺฑิตีเร นิมฺมเล กโรโนฺต นิสีทิฯ สหายโกปิสฺส สนฺติเกเยว นิสิโนฺนฯ อถ นํ โส เอวมาห – ‘‘อหํ, อาวุโส, อุปฺปพฺพชโนฺต อิเม ปริกฺขาเร ตุยฺหํ ทาตุกาโม  อโหสิ’’นฺติฯ โส โลภํ อุปฺปาเทตฺวา จิเนฺตสิ – ‘‘อิมินา มยฺหํ ปพฺพชิเตน วา อุปฺปพฺพชิเตน วา โก อโตฺถ, อิทานิ ปริกฺขาเร คณฺหิสฺสามี’’ติฯ โส ตโต ปฎฺฐาย ‘‘กิํ ทานาวุโส, อมฺหากํ ชีวิเตน, เย มยํ กปาลหตฺถา ปรกุเลสุ ภิกฺขาย จราม, ปุตฺตทาเรหิ สทฺธิํ อาลาปสลฺลาปํ น กโรมา’’ติอาทีนิ วทโนฺต คิหิภาวสฺส คุณํ กเถสิฯ โส ตสฺส กถํ สุตฺวา ปุน อุกฺกณฺฐิโต หุตฺวา จิเนฺตสิ – ‘‘อยํ มยา ‘อุกฺกณฺฐิโตมฺหี’ติ วุเตฺต ปฐมํ คิหิภาเว อาทีนวํ กเถตฺวา อิทานิ อภิณฺหํ คุณํ กเถติ, ‘กิํ นุ โข การณ’’’นฺติ จิเนฺตโนฺต ‘‘อิเมสุ สมณปริกฺขาเรสุ โลเภนา’’ติ ญตฺวา สยเมว อตฺตโน จิตฺตํ นิวเตฺตสิฯ เอวมสฺส กสฺสปสมฺมาสมฺพุทฺธกาเล เอกสฺส ภิกฺขุโน อุกฺกณฺฐาปิตตฺตา อิทานิ อนภิรติ  อุปฺปนฺนาฯ โย ปน เตเนว ตทา วีสติ วสฺสสหสฺสานิ สมณธโมฺม กโต, สฺวสฺส เอตรหิ อรหตฺตูปนิสฺสโย ชาโตติฯ</p>


<p>อิมมตฺถํ เต ภิกฺขู ภควโต สนฺติกา สุตฺวา อุตฺตริํ ปุจฺฉิํสุ – ‘‘ภเนฺต, อยํ กิร ภิกฺขุ ขุรธารํ คลนาฬิยํ กตฺวา ฐิโตว อรหตฺตํ ปาปุณาติ, อุปฺปชฺชิสฺสติ นุ โข เอตฺตเกน ขเณน อรหตฺตมโคฺค’’ติฯ ‘‘อาม, ภิกฺขเว, อารทฺธวีริยสฺส ภิกฺขุโน ปาทํ อุกฺขิปิตฺวา ภูมิยํ ฐเปนฺตสฺส ปาเท ภูมิยํ อสมฺปเตฺตเยว อรหตฺตมโคฺค อุปฺปชฺชติฯ กุสีตสฺส  ปุคฺคลสฺส หิ วสฺสสตํ ชีวนโต อารทฺธวีริยสฺส ขณมตฺตมฺปิ ชีวิตํ เสโยฺย’’ติ วตฺวา อนุสนฺธิํ ฆเฎตฺวา อิมํ คาถมาห –</p>


<ol>
<li>
‘‘โย จ วสฺสสตํ ชีเว, กุสีโต หีนวีริโย;  
  
เอกาหํ ชีวิกํ เสโยฺย, วีริยมารภโต ทฬฺห’’นฺติฯ  
</li>
  
<p>ตตฺถ  ติ กามวิตกฺกาทีหิ ตีหิ วิตเกฺกหิ วีตินาเมโนฺต ปุคฺคโลฯ ติ นิพฺพีริโยฯ นฺติ ทุวิธชฺฌานนิพฺพตฺตนสมตฺถํ ถิรํ วีริยํ อารภนฺตสฺสฯ เสสํ ปุริมสทิสเมวฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๒. ปฎาจาราเถรีวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ปฎาจารํ เถริํ อารพฺภ กเถสิฯ</p>


<p>สา กิร สาวตฺถิยํ จตฺตาลีสโกฎิวิภวสฺส เสฎฺฐิโน ธีตา อโหสิ อภิรูปาฯ ตํ โสฬสวสฺสุเทฺทสิกกาเล สตฺตภูมิกสฺส ปาสาทสฺส อุปริมตเล รกฺขนฺตา วสาเปสุํฯ เอวํ สเนฺตปิ สา เอเกน อตฺตโน จูฬูปฎฺฐาเกน สทฺธิํ วิปฺปฎิปชฺชิ ฯ อถสฺสา มาตาปิตโร สมชาติกกุเล เอกสฺส กุมารสฺส ปฎิสฺสุณิตฺวา วิวาหทิวสํ ฐเปสุํฯ ตสฺมิํ อุปกเฎฺฐ สา ตํ จูฬูปฎฺฐากํ อาห – ‘‘มํ กิร อสุกกุลสฺส นาม ทสฺสนฺติ, มยิ ปติกุลํ คเต มม ปณฺณาการํ คเหตฺวา อาคโตปิ ตตฺถ ปเวสนํ น ลภิสฺสสิ, สเจ เต มยิ สิเนโห อตฺถิ, อิทาเนว  มํ คเหตฺวา เยน วา เตน วา ปลายสฺสู’’ติฯ ‘‘โส สาธุ, ภเทฺท’’ติฯ ‘‘เตน หิ อหํ เสฺว ปาโตว นครทฺวารสฺส อสุกฎฺฐาเน นาม ฐสฺสามิ, ตฺวํ เอเกน อุปาเยน นิกฺขมิตฺวา ตตฺถ อาคเจฺฉยฺยาสี’’ติ วตฺวา ทุติยทิวเส สเงฺกตฎฺฐาเน อฎฺฐาสิฯ สาปิ ปาโตว กิลิฎฺฐํ วตฺถํ นิวาเสตฺวา เกเส วิกฺกิริตฺวา กุณฺฑเกน สรีรํ มกฺขิตฺวา กุฎํ อาทาย ทาสีหิ สทฺธิํ คจฺฉนฺตี วิย ฆรา นิกฺขมิตฺวา ตํ ฐานํ อคมาสิฯ โส ตํ อาทาย ทูรํ คนฺตฺวา เอกสฺมิํ คาเม นิวาสํ กเปฺปตฺวา อรเญฺญ เขตฺตํ กสิตฺวา ทารุปณฺณาทีนิ อาหรติฯ อิตรา กุเฎน อุทกํ อาหริตฺวา สหตฺถา โกฎฺฎนปจนาทีนิ กโรนฺตี อตฺตโน ปาปสฺส ผลํ อนุโภติฯ อถสฺสา กุจฺฉิยํ คโพฺภ ปติฎฺฐาสิฯ สา ปริปุณฺณคพฺภา ‘‘อิธ เม โกจิ อุปการโก นตฺถิ, มาตาปิตโร นาม ปุเตฺตสุ มุทุหทยา โหนฺติ, เตสํ สนฺติกํ มํ เนหิ, ตตฺถ เม คพฺภวุฎฺฐานํ ภวิสฺสตี’’ติ สามิกํ  ยาจิฯ โส ‘‘กิํ, ภเทฺท, กเถสิ, มํ ทิสฺวา ตว มาตาปิตโร วิวิธา กมฺมการณา กเรยฺยุํ, น สกฺกา มยา ตตฺถ คนฺตุ’’นฺติ ปฎิกฺขิปิฯ สา ปุนปฺปุนํ ยาจิตฺวาปิ  คมนํ อลภมานา ตสฺส อรญฺญํ คตกาเล ปฎิวิสฺสเก อามเนฺตตฺวา ‘‘สเจ โส อาคนฺตฺวา มํ อปสฺสโนฺต ‘กหํ คตา’ติ ปุจฺฉิสฺสติ, มม อตฺตโน กุลฆรํ คตภาวํ อาจิเกฺขยฺยาถา’’ติ วตฺวา เคหทฺวารํ ปิทหิตฺวา ปกฺกามิฯ โสปิ อาคนฺตฺวา ตํ อปสฺสโนฺต ปฎิวิสฺสเก ปุจฺฉิตฺวา ตํ ปวตฺติํ สุตฺวา ‘‘นิวเตฺตสฺสามิ น’’นฺติ อนุพนฺธิตฺวา ตํ ทิสฺวา นานปฺปการํ ยาจิยมาโนปิ นิวเตฺตตุํ นาสกฺขิฯ อถสฺสา เอกสฺมิํ ฐาเน กมฺมชวาตา จลิํสุฯ สา เอกํ คจฺฉนฺตรํ ปวิสิตฺวา, ‘‘สามิ, กมฺมชวาตา เม จลิตา’’ติ วตฺวา ภูมิยํ นิปชฺชิตฺวา สมฺปริวตฺตมานา กิเจฺฉน ทารกํ วิชายิตฺวา ‘‘ยสฺสตฺถายาหํ กุลฆรํ คเจฺฉยฺยํ, โส อโตฺถ นิปฺผโนฺน’’ติ ปุนเทว เตน สทฺธิํ เคหํ อาคนฺตฺวา วาสํ กเปฺปสิฯ</p>


<p>ตสฺสา อปเรน สมเยน ปุน คโพฺภ ปติฎฺฐหิฯ สา ปริปุณฺณคพฺภา หุตฺวา ปุริมนเยเนว สามิกํ ยาจิตฺวา คมนํ อลภมานา ปุตฺตํ อเงฺกนาทาย ตเถว ปกฺกมิตฺวา เตน อนุพนฺธิตฺวา ‘‘ติฎฺฐาหี’’ติ วุเตฺต นิวตฺติตุํ น อิจฺฉิฯ อถ เนสํ คจฺฉนฺตานํ มหา อกาลเมโฆ อุทปาทิ สมนฺตา วิชฺชุลตาหิ  อาทิตฺตํ วิย เมฆตฺถนิเตหิ, ภิชฺชมานํ วิย  อุทกธารานิปาตนิรนฺตรํ นภํ อโหสิฯ ตสฺมิํ ขเณ ตสฺสา กมฺมชวาตา จลิํสุฯ สา สามิกํ อามเนฺตตฺวา, ‘‘สามิ, กมฺมชวาตา เม จลิตา, น สโกฺกมิ สนฺธาเรตุํ, อโนวสฺสกฎฺฐานํ เม ชานาหี’’ติ อาหฯ โส หตฺถคตาย วาสิยา อิโต จิโต จ อุปธาเรโนฺต เอกสฺมิํ วมฺมิกมตฺถเก ชาตํ คุมฺพํ ทิสฺวา ฉินฺทิตุํ อารภิฯ อถ นํ วมฺมิกโต นิกฺขมิตฺวา โฆรวิโส อาสีวิโส ฑํสิฯ ตงฺขณเญฺญวสฺส สรีรํ อโนฺตสมุฎฺฐิตาหิ อคฺคิชาลาหิ ฑยฺหมานํ วิย นีลวณฺณํ หุตฺวา ตเตฺถว ปติฯ อิตราปิ มหาทุกฺขํ อนุภวมานา ตสฺส อาคมนํ โอโลเกนฺตีปิ ตํ อทิสฺวาว อปรมฺปิ ปุตฺตํ วิชายิฯ เทฺว ทารกา วาตวุฎฺฐิเวคํ อสหมานา มหาวิรวํ วิรวนฺติฯ สา อุโภปิ เต อุรนฺตเร กตฺวา ทฺวีหิ ชณฺณุเกหิ เจว หเตฺถหิ จ ภูมิยํ อุปฺปีเฬตฺวา ตถา ฐิตาว รตฺติํ วีตินาเมสิฯ สกลสรีรํ นิโลฺลหิตํ วิย ปณฺฑุปลาสวณฺณํ อโหสิฯ สา อุฎฺฐิเต อรุเณ มํสเปสิวณฺณํ เอกํ ปุตฺตํ อเงฺกนาทาย อิตรํ องฺคุลิยา คเหตฺวา ‘‘เอหิ, ตาต, ปิตา เต อิโต คโต’’ติ วตฺวา สามิกสฺส คตมเคฺคน คจฺฉนฺตี  ตํ วมฺมิกมตฺถเก กาลํ กตฺวา ปติตํ นีลวณฺณํ ถทฺธสรีรํ ทิสฺวา ‘‘มํ นิสฺสาย มม สามิโก ปเนฺถ มโต’’ติ โรทนฺตี ปริเทวนฺตี ปายาสิฯ</p>


<p>สา สกลรตฺติํ เทเวน วุฎฺฐตฺตา อจิรวติํ นทิํ ชณฺณุปฺปมาเณน กฎิปฺปมาเณน ถนปฺปมาเณน อุทเกน ปริปุณฺณํ ทิสฺวา อตฺตโน มนฺทพุทฺธิตาย ทฺวีหิ ทารเกหิ สทฺธิํ อุทกํ โอตริตุํ อวิสหนฺตี เชฎฺฐปุตฺตํ โอริมตีเร ฐเปตฺวา อิตรํ อาทาย ปรตีรํ คนฺตฺวา สาขาภงฺคํ อตฺถริตฺวา  นิปชฺชาเปตฺวา ‘‘อิตรสฺส สนฺติกํ คมิสฺสามี’’ติ พาลปุตฺตกํ ปหาย ตริตุํ อสโกฺกนฺตี ปุนปฺปุนํ นิวตฺติตฺวา โอโลกยมานา ปายาสิฯ อถสฺสา นทีมชฺฌํ คตกาเล เอโก เสโน ตํ กุมารํ ทิสฺวา ‘‘มํสเปสี’’ติ สญฺญาย อากาสโต ภสฺสิฯ สา ตํ ปุตฺตสฺสตฺถาย ภสฺสนฺตํ ทิสฺวา อุโภ หเตฺถ อุกฺขิปิตฺวา ‘‘สูสู’’ติ ติกฺขตฺตุํ มหาสทฺทํ นิจฺฉาเรสิฯ เสโน ทูรภาเวน ตํ อสุตฺวาว กุมารกํ คเหตฺวา เวหาสํ อุปฺปติตฺวา คโตฯ โอริมตีเร ฐิตปุโตฺต มาตรํ นทีมเชฺฌ อุโภ หเตฺถ อุกฺขิปิตฺวา มหาสทฺทํ นิจฺฉารยมานํ ทิสฺวา  ‘‘มํ ปโกฺกสตี’’ติ สญฺญาย เวเคน อุทเก ปติฯ อิติสฺสา พาลปุตฺตํ เสโน หริ, เชฎฺฐปุโตฺต อุทเกน วูโฬฺหฯ</p>


<p>สา ‘‘เอโก เม ปุโตฺต เสเนน คหิโต, เอโก อุทเกน  วูโฬฺห, ปเนฺถ เม ปติ มโต’’ติ โรทนฺตี ปริเทวนฺตี คจฺฉมานา สาวตฺถิโต อาคจฺฉนฺตํ เอกํ ปุริสํ ทิสฺวา ปุจฺฉิ – ‘‘กตฺถ วาสิโกสิ, ตาตา’’ติ? ‘‘สาวตฺถิวาสิโกมฺหิ, อมฺมา’’ติฯ ‘‘สาวตฺถินคเร อสุกวีถิยํ เอวรูปํ อสุกกุลํ นาม อตฺถิ, ชานาสิ, ตาตา’’ติ? ‘‘ชานามิ, อมฺม, ตํ ปน มา ปุจฺฉิ, สเจ อญฺญํ ชานาสิ ปุจฺฉา’’ติฯ ‘‘อเญฺญน เม กมฺมํ นตฺถิ, ตเทว ปุจฺฉามิ, ตาตา’’ติฯ ‘‘อมฺม, ตฺวํ อตฺตโน อนาจิกฺขิตุํ น เทสิ, อชฺช เต สพฺพรตฺติํ เทโว วสฺสโนฺต ทิโฎฺฐ’’ติฯ ‘‘ทิโฎฺฐ เม, ตาต, มยฺหเมเวโส สพฺพรตฺติํ วุโฎฺฐ, น อญฺญสฺสฯ มยฺหํ ปน วุฎฺฐการณํ ปจฺฉา เต กเถสฺสามิ, เอตสฺมิํ ตาว เม เสฎฺฐิเคเห ปวตฺติํ กเถหี’’ติฯ ‘‘อมฺม, อชฺช รตฺติํ เสฎฺฐิญฺจ เสฎฺฐิภริยญฺจ เสฎฺฐิปุตฺตญฺจาติ ตโยปิ ชเน อวตฺถรมานํ เคหํ ปติ, เต เอกจิตกสฺมิํ ฌายนฺติฯ เอส ธูโม ปญฺญายติ, อมฺมา’’ติฯ สา ตสฺมิํ ขเณ นิวตฺถวตฺถํ ปตมานํ น สญฺชานิ, อุมฺมตฺติกภาวํ  ปตฺวา ยถาชาตาว โรทนฺตี ปริเทวนฺตี –</p>


<p>
‘‘อุโภ ปุตฺตา กาลกตา, ปเนฺถ มยฺหํ ปตี มโต;  
  
มาตา ปิตา จ ภาตา จ, เอกจิตมฺหิ ฑยฺหเร’’ติฯ (อป. เถรี ๒.๒.๔๙๘) –  
</p>
  
<p>วิลปนฺตี ปริพฺภมิฯ มนุสฺสา ตํ ทิสฺวา ‘‘อุมฺมตฺติกา อุมฺมตฺติกา’’ติ กจวรํ คเหตฺวา ปํสุํ คเหตฺวา มตฺถเก โอกิรนฺตา เลฑฺฑูหิ ปหรนฺติฯ สตฺถา เชตวนมหาวิหาเร อฎฺฐปริสมเชฺฌ นิสีทิตฺวา ธมฺมํ เทเสโนฺต ตํ อาคจฺฉมานํ อทฺทส กปฺปสตสหสฺสํ ปูริตปารมิํ อภินีหารสมฺปนฺนํฯ</p>


<p>สา  กิร ปทุมุตฺตรพุทฺธกาเล ปทุมุตฺตรสตฺถารา เอกํ วินยธรเตฺถริํ พาหาย คเหตฺวา นนฺทนวเน ฐเปนฺตํ วิย เอตทคฺคฎฺฐาเน ฐปิยมานํ ทิสฺวา ‘‘อหมฺปิ ตุมฺหาทิสสฺส พุทฺธสฺส สนฺติเก วินยธรเตฺถรีนํ อคฺคฎฺฐานํ ลเภยฺย’’นฺติ อธิการํ กตฺวา ปตฺถนํ ฐเปสิฯ ปทุมุตฺตรพุโทฺธ อนาคตํสญาณํ ปตฺถริตฺวา ปตฺถนาย สมิชฺฌนภาวํ ญตฺวา ‘‘อนาคเต โคตมพุทฺธสฺส นาม สาสเน อยํ ปฎาจารา นาเมน วินยธรเตฺถรีนํ อคฺคา  ภวิสฺสตี’’ติ พฺยากาสิฯ ตํ  เอวํ ปตฺถิตปตฺถนํ อภินีหารสมฺปนฺนํ สตฺถา ทูรโตว อาคจฺฉนฺติํ ทิสฺวา ‘‘อิมิสฺสา ฐเปตฺวา มํ อโญฺญ อวสฺสโย ภวิตุํ สมโตฺถ นาม นตฺถี’’ติ จิเนฺตตฺวา ตํ ยถา วิหาราภิมุขํ อาคจฺฉติ, เอวํ อกาสิฯ ปริสา ตํ ทิสฺวาว ‘‘อิมิสฺสา อุมฺมตฺติกาย อิโต อาคนฺตุํ มา ททิตฺถา’’ติ อาหฯ สตฺถา ‘‘อเปถ, มา นํ วารยิตฺถา’’ติ วตฺวา อวิทูรฎฺฐานํ อาคตกาเล ‘‘สติํ ปฎิลภ ภคินี’’ติ อาหฯ สา ตํ ขณํเยว พุทฺธานุภาเวน สติํ ปฎิลภิฯ ตสฺมิํกาเล นิวตฺถวตฺถสฺส ปติตภาวํ สลฺลเกฺขตฺวา หิโรตฺตปฺปํ ปจฺจุปฎฺฐาเปตฺวา อุกฺกุฎิกํ นิสีทิฯ อถสฺสา เอโก ปุริโส อุตฺตรสาฎกํ ขิปิฯ สา ตํ นิวาเสตฺวา สตฺถารํ อุปสงฺกมิตฺวา สุวณฺณวเณฺณสุ ปาเทสุ ปญฺจปติฎฺฐิเตน วนฺทิตฺวา, ‘‘ภเนฺต, อวสฺสโย เม โหถ, ปติฎฺฐา เม โหถฯ เอกญฺหิ เม ปุตฺตํ เสโน คณฺหิ, เอโก อุทเกน วูโฬฺห, ปเนฺถ เม ปติ มโต, มาตาปิตโร เจว เม ภาตา จ เคเหน อวตฺถฎา เอกจิตกสฺมิํ ฌายนฺตี’’ติฯ</p>


<p>สตฺถา ตสฺสา วจนํ สุตฺวา ‘‘ปฎาจาเร, มา จินฺตยิ, ตว ตาณํ สรณํ อวสฺสโย ภวิตุํ สมตฺถเสฺสว สนฺติกํ อาคตาสิฯ ยถา หิ ตว อิทานิ เอโก ปุตฺตโก เสเนน คหิโต, เอโก อุทเกน วูโฬฺห, ปเนฺถ  ปติ มโต, มาตาปิตโร เจว ภาตา จ เคเหน อวตฺถฎา; เอวเมว อิมสฺมิํ สํสาเร ปุตฺตาทีนํ มตกาเล ตว โรทนฺติยา ปคฺฆริตอสฺสุ จตุนฺนํ มหาสมุทฺทานํ อุทกโต พหุตร’’นฺติ วตฺวา อิมํ คาถมาห –</p>


<p>
‘‘จตูสุ สมุเทฺทสุ ชลํ ปริตฺตกํ,  
  
ตโต พหุํ อสฺสุชลํ อนปฺปกํ;  
  
ทุเกฺขน ผุฎฺฐสฺส นรสฺส โสจนา,  
  
กิํ การณา อมฺม ตุวํ ปมชฺชสี’’ติฯ  
</p>
  
<p>เอวํ สตฺถริ  กเถเนฺต ตสฺส สรีเร โสโก ตนุตฺตํ อคมาสิฯ อถ นํ ตนุภูตโสกํ ญตฺวา ปุน สตฺถา อามเนฺตตฺวา ‘‘ปฎาจาเร ปุตฺตาทโย นาม ปรโลกํ คจฺฉนฺตสฺส ตาณํ วา เลณํ วา สรณํ วา ภวิตุํ น สโกฺกนฺติ, ตสฺมา วิชฺชมานาปิ เต น สนฺติเยว, ปณฺฑิเตน  ปน สีลํ วิโสเธตฺวา อตฺตโน นิพฺพานคามิมคฺคํ ขิปฺปเมว โสเธตุํ วฎฺฎตี’’ติ วตฺวา ธมฺมํ เทเสโนฺต อิมา คาถา อภาสิ –</p>


<p>
‘‘น  
สนฺติ ปุตฺตา ตาณาย, น ปิตา นาปิ พนฺธวา;  
  
อนฺตเกนาธิปนฺนสฺส, นตฺถิ ญาตีสุ ตาณตาฯ (ธ. ป. ๒๘๘; อป. เถรี ๒.๒.๕๐๑);  
</p>
  
<p>
‘‘เอตมตฺถวสฺสํ ญตฺวา, ปณฺฑิโต สีลสํวุโต;  
  
นิพฺพานคมนํ มคฺคํ, ขิปฺปเมว วิโสธเย’’ติฯ (ธ. ป. ๒๘๙);  
</p>
  
<p>เทสนาวสาเน  ปฎาจารา มหาปถวิยํ ปํสุปริมาเณ กิเลเส ฌาเปตฺวา โสตาปตฺติผเล ปติฎฺฐหิ, อเญฺญปิ พหู โสตาปตฺติผลาทีนิ ปาปุณิํสูติฯ สา ปน โสตาปนฺนา หุตฺวา สตฺถารํ ปพฺพชฺชํ ยาจิฯ สตฺถา ตํ ภิกฺขุนีนํ สนฺติกํ ปหิณิตฺวา ปพฺพาเชสิฯ สา ลทฺธูปสมฺปทา ปฎิตาจารตฺตา เตฺวว ปญฺญายิฯ สา เอกทิวสํ กุเฎน อุทกํ อาทาย ปาเท โธวนฺตี อุทกํ อาสิญฺจิ, ตํ โถกํ คนฺตฺวา ปจฺฉิชฺชิฯ ทุติยวาเร อาสิตฺตํ ตโต ทูรตรํ อคมาสิฯ ตติยวาเร อาสิตฺตํ ตโตปิ ทูรตรนฺติฯ สา ตเทว อารมฺมณํ คเหตฺวา ตโย วเย ปริจฺฉินฺทิตฺวา ‘‘มยา ปฐมํ อาสิตฺตํ อุทกํ วิย อิเม สตฺตา ปฐมวเยปิ มรนฺติ, ตโต ทูรตรํ คตํ ทุติยวาเร อาสิตฺตํ อุทกํ วิย มชฺฌิมวเยปิ มรนฺติ, ตโตปิ ทูรตรํ คตํ ตติยวาเร อาสิตฺตํ อุทกํ วิย ปจฺฉิมวเยปิ มรนฺติเยวา’’ติ จิเนฺตสิฯ สตฺถา คนฺธกุฎิยํ นิสิโนฺนว โอภาสํ ผริตฺวา ตสฺสา สมฺมุเข ฐตฺวา กเถโนฺต วิย ‘‘เอวเมตํ ปฎาจาเร, ปญฺจนฺนมฺปิ ขนฺธานํ อุทยพฺพยํ อปสฺสนฺตสฺส วสฺสสตํ ชีวนโต เตสํ อุทยพฺพยํ ปสฺสนฺตสฺส เอกาหมฺปิ เอกกฺขณมฺปิ ชีวิตํ เสโยฺย’’ติ  วตฺวา อนุสนฺธิํ ฆเฎตฺวา ธมฺมํ เทเสโนฺต คาถมาห –</p>


<ol>
<li>
‘‘โย จ วสฺสสตํ ชีเว, อปสฺสํ อุทยพฺพยํ;  
  
เอกาหํ ชีวิตํ เสโยฺย, ปสฺสโต อุทยพฺพย’’นฺติฯ  
</li>
  
<p>ตตฺถ นฺติ ปญฺจนฺนํ ขนฺธานํ ปญฺจวีสติยา ลกฺขเณหิ อุทยญฺจ วยญฺจ อปสฺสโนฺตฯ นฺติ เตสํ อุทยญฺจ วยญฺจ ปสฺสนฺตสฺสฯ อิตรสฺส ชีวนโต เอกาหมฺปิ ชีวิตํ เสโยฺยติฯ
</ol></p>


<p>เทสนาวสาเน  ปฎาจารา สห ปฎิสมฺภิทาหิ อรหตฺตํ ปาปุณิฯ</p>

</p>


<h3>๑๓. กิสาโคตมีวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต กิสาโคตมิํ อารพฺภ กเถสิฯ</p>


<p>สาวตฺถิยํ กิเรกสฺส เสฎฺฐิสฺส เคเห จตฺตาลีสโกฎิธนํ องฺคารา เอว หุตฺวา อฎฺฐาสิฯ เสฎฺฐิ ตํ ทิสฺวา อุปฺปนฺนโสโก อาหารํ ปฎิกฺขิปิตฺวา มญฺจเก นิปชฺชิฯ ตเสฺสโก สหายโก เคหํ คนฺตฺวา, ‘‘สมฺม, กสฺมา โสจสี’’ติ ปุจฺฉิตฺวา ตํ ปวตฺติํ สุตฺวา, ‘‘สมฺม, มา โสจิ, อหํ เอกํ อุปายํ  ชานามิ, ตํ กโรหี’’ติฯ ‘‘กิํ กโรมิ, สมฺมา’’ติ? อตฺตโน อาปเณ กิลญฺชํ ปสาเรตฺวา ตตฺถ เต องฺคาเร ราสิํ กตฺวา วิกฺกิณโนฺต วิย นิสีท, อาคตาคเตสุ มนุเสฺสสุ เย เอวํ วทนฺติ – ‘‘เสสชนา วตฺถเตลมธุผาณิตาทีนิ วิกฺกิณนฺติ, ตฺวํ ปน องฺคาเร วิกฺกิณโนฺต นิสิโนฺน’’ติฯ เต วเทยฺยาสิ – ‘‘อตฺตโน สนฺตกํ อวิกฺกิณโนฺต กิํ กโรมี’’ติ? โย ปน ตํ เอวํ วทติ ‘‘เสสชนา วตฺถเตลมธุผาณิตาทีนิ วิกฺกิณนฺติ, ตฺวํ ปน หิรญฺญสุวณฺณํ วิกฺกิณโนฺต นิสิโนฺน’’ติฯ ตํ วเทยฺยาสิ ‘‘กหํ หิรญฺญสุวณฺณ’’นฺติฯ ‘‘อิท’’นฺติ จ วุเตฺต ‘‘อาหร, ตาว น’’นฺติ หเตฺถหิ ปฎิเจฺฉยฺยาสิฯ เอวํ ทินฺนํ ตว หเตฺถ หิรญฺญสุวณฺณํ ภวิสฺสติฯ สา ปน สเจ กุมาริกา โหติ, ตว เคเห ปุตฺตสฺส นํ อาหริตฺวา จตฺตาลีสโกฎิธนํ ตสฺสา นิยฺยาเทตฺวา ตาย ทินฺนํ วลเญฺชยฺยาสิฯ สเจ กุมารโก โหติ, ตว เคเห วยปฺปตฺตํ ธีตรํ ตสฺส ทตฺวา จตฺตาลีสโกฎิธนํ นิยฺยาเทตฺวา เตน ทินฺนํ วลเญฺชยฺยาสีติฯ โส ‘‘ภทฺทโก อุปาโย’’ติ อตฺตโน  อาปเณ องฺคาเร ราสิํ กตฺวา วิกฺกิณโนฺต วิย นิสีทิฯ เย ปน นํ เอวมาหํสุ – ‘‘เสสชนา วตฺถเตลมธุผาณิตาทีนิ วิกฺกิณนฺติ, กิํ ปน ตฺวํ องฺคาเร วิกฺกิณโนฺต นิสิโนฺน’’ติ? เตสํ ‘‘อตฺตโน สนฺตกํ อวิกฺกิณโนฺต กิํ กโรมี’’ติ ปฎิวจนํ อทาสิฯ อเถกา โคตมี นาม กุมาริกา กิสสรีรตาย ติ ปญฺญายมานา ปริชิณฺณกุลสฺส ธีตา อตฺตโน เอเกน กิเจฺจน อาปณทฺวารํ คนฺตฺวา ตํ เสฎฺฐิํ ทิสฺวา เอวมาห – ‘‘กิํ, ตาต, เสสชนา วตฺถเตลมธุผาณิตาทีนิ วิกฺกิณนฺติ, ตฺวํ หิรญฺญสุวณฺณํ วิกฺกิณโนฺต นิสิโนฺน’’ติ? ‘‘กหํ, อมฺม, หิรญฺญสุวณฺณ’’นฺติ ? ‘‘นนุ ‘ตฺวํ ตเทว คเหตฺวา นิสิโนฺนสี’ติ, อาหร, ตาว นํ, อมฺมา’’ติฯ สา หตฺถปูรํ คเหตฺวา ตสฺส หเตฺถสุ ฐเปสิ, ตํ หิรญฺญสุวณฺณเมว อโหสิฯ</p>


<p>อถ  นํ เสฎฺฐิ ‘‘กตรํ เต, อมฺม, เคห’’นฺติ ปุจฺฉิตฺวา ‘‘อสุกํ นามา’’ติ วุเตฺต ตสฺสา อสฺสามิกภาวํ ญตฺวา ธนํ ปฎิสาเมตฺวา ตํ อตฺตโน ปุตฺตสฺส อาเนตฺวา จตฺตาลีสโกฎิธนํ ปฎิจฺฉาเปสิฯ สพฺพํ หิรญฺญสุวณฺณเมว อโหสิฯ ตสฺสา อปเรน สมเยน คโพฺภ ปติฎฺฐหิฯ สา ทสมาสจฺจเยน ปุตฺตํ วิชายิฯ โส ปทสา คมนกาเล กาลมกาสิฯ สา อทิฎฺฐปุพฺพมรณตาย ตํ ฌาเปตุํ นีหรเนฺต วาเรตฺวา ‘‘ปุตฺตสฺส เม เภสชฺชํ ปุจฺฉิสฺสามี’’ติ มตกเฬวรํ อเงฺกนาทาย ‘‘อปิ นุ เม ปุตฺตสฺส เภสชฺชํ  ชานาถา’’ติ ปุจฺฉนฺตี ฆรปฎิปาฎิยา วิจรติฯ อถ นํ มนุสฺสา, ‘‘อมฺม, ตฺวํ อุมฺมตฺติกา ชาตา, มตกปุตฺตสฺส เภสชฺชํ ปุจฺฉนฺตี วิจรสี’’ติ วทนฺติฯ สา ‘‘อวสฺสํ มม ปุตฺตสฺส เภสชฺชํ ชานนกํ ลภิสฺสามี’’ติ มญฺญมานา วิจรติฯ อถ นํ เอโก ปณฺฑิตปุริโส ทิสฺวา, ‘‘อยํ มม ธีตา ปฐมํ ปุตฺตกํ วิชาตา ภวิสฺสติ อทิฎฺฐปุพฺพมรณา, มยา อิมิสฺสา อวสฺสเยน ภวิตุํ วฎฺฎตี’’ติ จิเนฺตตฺวา อาห – ‘‘อมฺม, อหํ เภสชฺชํ น ชานามิ, เภสชฺชชานนกํ ปน ชานามี’’ติฯ ‘‘โก ชานาติ, ตาตา’’ติ? ‘‘สตฺถา, อมฺม, ชานาติ, คจฺฉ, ตํ ปุจฺฉาหี’’ติฯ สา ‘‘คมิสฺสามิ, ตาต, ปุจฺฉิสฺสามิ, ตาตา’’ติ วตฺวา สตฺถารํ อุปสงฺกมิตฺวา วนฺทิตฺวา เอกมนฺตํ ฐิตา ปุจฺฉิ – ‘‘ตุเมฺห กิร เม ปุตฺตสฺส เภสชฺชํ ชานาถ, ภเนฺต’’ติ? ‘‘อาม, ชานามี’’ติฯ ‘‘กิํ ลทฺธุํ วฎฺฎตี’’ติ? ‘‘อจฺฉรคฺคหณมเตฺต สิทฺธตฺถเก ลทฺธุํ วฎฺฎตี’’ติฯ ‘‘ลภิสฺสามิ, ภเนฺต’’ฯ ‘‘กสฺส ปน เคเห ลทฺธุํ วฎฺฎตี’’ติ? ‘‘ยสฺส เคเห ปุโตฺต วา ธีตา วา น โกจิ มตปุโพฺพ’’ติฯ สา ‘‘สาธุ, ภเนฺต’’ติ สตฺถารํ วนฺทิตฺวา มตปุตฺตกํ อเงฺกนาทาย อโนฺตคามํ ปวิสิตฺวา ปฐมเคหสฺส ทฺวาเร ฐตฺวา ‘‘อตฺถิ นุ โข อิมสฺมิํ เคเห สิทฺธตฺถโก, ปุตฺตสฺส กิร  เม เภสชฺชํ เอต’’นฺติ วตฺวา ‘‘อตฺถี’’ติ วุเตฺต เตน หิ เทถาติฯ เตหิ อาหริตฺวา สิทฺธตฺถเกสุ ทิยฺยมาเนสุ ‘‘อิมสฺมิํ เคเห ปุโตฺต วา ธีตา วา มตปุโพฺพ โกจิ นตฺถิ, อมฺมา’’ติ ปุจฺฉิตฺวา ‘‘กิํ วเทสิ, อมฺม? ชีวมานา หิ กติปยา, มตกา เอว พหุกา’’ติ วุเตฺต ‘‘เตน หิ คณฺหถ โว สิทฺธตฺถเก, เนตํ มม ปุตฺตสฺส เภสชฺช’’นฺติ ปฎิอทาสิฯ</p>


<p>สา อิมินา นียาเมน อาทิโต ปฎฺฐาย นํ ปุจฺฉนฺตี วิจริฯ สา เอกเคเหปิ สิทฺธตฺถเก อคเหตฺวา สายนฺหสมเย จิเนฺตสิ – ‘‘อโห ภาริยํ  กมฺมํ, อหํ ‘มเมว ปุโตฺต มโต’ติ สญฺญมกาสิํ, สกลคาเมปิ ปน ชีวเนฺตหิ มตกาว พหุตรา’’ติฯ ตสฺสา เอวํ จินฺตยมานาย ปุตฺตสิเนหํ มุทุกหทยํ ถทฺธภาวํ อคมาสิฯ สา ปุตฺตํ อรเญฺญ ฉเฑฺฑตฺวา สตฺถุ สนฺติกํ  คนฺตฺวา วนฺทิตฺวา เอกมนฺตํ อฎฺฐาสิฯ อถ นํ สตฺถา ‘‘ลทฺธา เต เอกจฺฉรมตฺตา สิทฺธตฺถกา’’ติ อาหฯ ‘‘น ลทฺธา, ภเนฺต, สกลคาเม ชีวเนฺตหิ มตกาว พหุตรา’’ติฯ อถ นํ สตฺถา ‘‘ตฺวํ ‘มเมว ปุโตฺต มโต’ติ สลฺลเกฺขสิ, ธุวธโมฺม เอส สตฺตานํฯ มจฺจุราชา หิ สพฺพสเตฺต อปริปุณฺณชฺฌาสเย เอว มโหโฆ วิย  ปริกฑฺฒมาโนเยว อปายสมุเทฺท ปกฺขิปตี’’ติ วตฺวา ธมฺมํ เทเสโนฺต อิมํ คาถมาห –</p>


<p>
‘‘ตํ ปุตฺตปสุสมฺมตฺตํ, พฺยาสตฺตมนสํ นรํ;  
  
สุตฺตํ คามํ มโหโฆว, มจฺจุ อาทาย คจฺฉตี’’ติฯ (ธ. ป. ๒๘๗);  
</p>
  
<p>คาถาปริโยสาเน กิสาโคตมี โสตาปตฺติผเล ปติฎฺฐหิ, อเญฺญปิ พหู โสตาปตฺติผลาทีนิ ปาปุณิํสูติฯ</p>


<p>สา ปน สตฺถารํ ปพฺพชฺชํ ยาจิ, สตฺถา ตํ ภิกฺขุนีนํ สนฺติกํ เปเสตฺวา ปพฺพาเชสิฯ สา ลทฺธูปสมฺปทา ติ ปญฺญายิฯ สา เอกทิวสํ อุโปสถาคาเร วารํ ปตฺวา ทีปํ ชาเลตฺวา นิสินฺนา ทีปชาลา อุปฺปชฺชนฺติโย จ ภิชฺชนฺติโย จ ทิสฺวา ‘‘เอวเมว อิเม สตฺตา อุปฺปชฺชนฺติ เจว นิรุชฺฌนฺติ จ, นิพฺพานปฺปตฺตา เอว น ปญฺญายนฺตี’’ติ อารมฺมณํ อคฺคเหสิฯ สตฺถา คนฺธกุฎิยํ นิสิโนฺนว โอภาสํ ผริตฺวา ตสฺสา สมฺมุเข นิสีทิตฺวา กเถโนฺต วิย ‘‘เอวเมว, โคตมิ, อิเม สตฺตา ทีปชาลา วิย อุปฺปชฺชนฺติ เจว นิรุชฺฌนฺติ จ, นิพฺพานปฺปตฺตา เอว น ปญฺญายนฺติ, เอวํ นิพฺพานํ อปสฺสนฺตานํ วสฺสสตํ ชีวนโต นิพฺพานํ ปสฺสนฺตสฺส ขณมตฺตมฺปิ ชีวิตํ เสโยฺย’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โย จ วสฺสสตํ ชีเว, อปสฺสํ อมตํ ปทํ;  
  
เอกาหํ ชีวิตํ เสโยฺย, ปสฺสโต อมตํ ปท’’นฺติฯ  
</li>
  
<p>ตตฺถ นฺติ มรณวิรหิตโกฎฺฐาสํ, อมตมหานิพฺพานนฺติ อโตฺถฯ เสสํ ปุริมสทิสเมวฯ
</ol></p>


<p>เทสนาวสาเน  กิสาโคตมี ยถานิสินฺนาว สห ปฎิสมฺภิทาหิ อรหเตฺต ปติฎฺฐหีติฯ</p>

</p>


<h3>๑๔. พหุปุตฺติกเตฺถรีวตฺถุ</h3>
<p>   ติ อิมํ ธมฺมเทสนํ สตฺถา เชตวเน วิหรโนฺต พหุปุตฺติกํ เถริํ อารพฺภ กเถสิฯ</p>


<p>สาวตฺถิยํ กิเรกสฺมิํ กุเล สตฺต ปุตฺตา สตฺต จ ธีตโร อเหสุํฯ เต สเพฺพปิ วยปฺปตฺตา เคเห ปติฎฺฐหิตฺวา อตฺตโน ธมฺมตาย สุขปฺปตฺตา อเหสุํฯ เตสํ อปเรน สมเยน ปิตา กาลมกาสิฯ มหาอุปาสิกา สามิเก นเฎฺฐปิ น ตาว กุฎุมฺพํ วิภชติฯ อถ นํ ปุตฺตา อาหํสุ – ‘‘อมฺม, อมฺหากํ ปิตริ นเฎฺฐ ตุยฺหํ โก อโตฺถ กุฎุเมฺพน, กิํ มยํ ตํ อุปฎฺฐาตุํ น สโกฺกมา’’ติฯ สา เตสํ กถํ สุตฺวา ตุณฺหี หุตฺวา ปุนปฺปุนํ เตหิ วุจฺจมานา ‘‘ปุตฺตา มํ ปฎิชคฺคิสฺสนฺติ, กิํ เม วิสุํ กุฎุเมฺพนา’’ติ สพฺพํ สาปเตยฺยํ มเชฺฌ ภินฺทิตฺวา อทาสิฯ อถ นํ กติปาหจฺจเยน เชฎฺฐปุตฺตสฺส ภริยา ‘‘อโห อมฺหากํ, อยฺยา, ‘เชฎฺฐปุโตฺต เม’ติ เทฺว โกฎฺฐาเส ทตฺวา วิย อิมเมว เคหํ อาคจฺฉตี’’ติ อาหฯ เสสปุตฺตานํ ภริยาปิ เอวเมว วทิํสุฯ เชฎฺฐธีตรํ อาทิํ กตฺวา ตาสํ เคหํ คตกาเลปิ นํ เอวเมว วทิํสุฯ สา อวมานปฺปตฺตา หุตฺวา ‘‘กิํ อิเมสํ สนฺติเก วุเฎฺฐน, ภิกฺขุนี หุตฺวา ชีวิสฺสามี’’ติ ภิกฺขุนีอุปสฺสยํ คนฺตฺวา  ปพฺพชฺชํ ยาจิฯ ตา นํ ปพฺพาเชสุํฯ สา ลทฺธูปสมฺปทา หุตฺวา ติ ปญฺญายิฯ สา ‘‘อหํ มหลฺลกกาเล ปพฺพชิตา, อปฺปมตฺตาย เม ภวิตพฺพ’’นฺติ ภิกฺขุนีนํ วตฺตปฎิวตฺตํ กโรนฺตี ‘‘สพฺพรตฺติํ สมณธมฺมํ กริสฺสามี’’ติ เหฎฺฐาปาสาเท เอกํ ถมฺภํ หเตฺถน คเหตฺวา ตํ อาวิญฺฉมานาว สมณธมฺมํ กโรติ, จงฺกมมานาปิ ‘‘อนฺธการฎฺฐาเน เม รุเกฺข วา กตฺถจิ วา สีสํ ปฎิหเญฺญยฺยา’’ติ ตํ รุกฺขํ หเตฺถน คเหตฺวา ตํ อาวิญฺฉมานาว สมณธมฺมํ กโรติ, ‘‘สตฺถารา เทสิตธมฺมเมว กริสฺสามี’’ติ ธมฺมํ อาวเชฺชตฺวา ธมฺมํ อนุสฺสรมานาว สมณธมฺมํ กโรติฯ อถ  สตฺถา คนฺธกุฎิยํ นิสิโนฺนว โอภาสํ ผริตฺวา สมฺมุเข นิสิโนฺน วิย ตาย สทฺธิํ กเถโนฺต ‘‘พหุปุตฺติเก มยา เทสิตํ ธมฺมํ อนาวเชฺชนฺตสฺส อปสฺสนฺตสฺส วสฺสสตํ ชีวนโต มยา เทสิตํ ธมฺมํ ปสฺสนฺตสฺส มุหุตฺตมฺปิ ชีวิตํ เสโยฺย’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โย จ วสฺสสตํ ชีเว, อปสฺสํ ธมฺมมุตฺตมํ;  
  
เอกาหํ ชีวิตํ เสโยฺย, ปสฺสโต ธมฺมมุตฺตม’’นฺติฯ  
</li>
  
<p>ตตฺถ   นฺติ นววิธํ โลกุตฺตรธมฺมํฯ โส หิ อุตฺตโม ธโมฺม นามฯ โย หิ ตํ น ปสฺสติ, ตสฺส วสฺสสตมฺปิ ชีวนโต ตํ ธมฺมํ ปสฺสนฺตสฺส ปฎิวิชฺฌนฺตสฺส เอกาหมฺปิ เอกกฺขณมฺปิ ติฯ
</ol></p>


<p>คาถาปริโยสาเน พหุปุตฺติกเตฺถรี สห ปฎิสมฺภิทาหิ อรหเตฺต ปติฎฺฐหีติฯ</p>

</p>

</p>

</p>

</p>


<h2>ขุทฺทกนิกาเย</h2>
<h2>ธมฺมปท-อฎฺฐกถา</h2>
<h2>(ทุติโย ภาโค)</h2>