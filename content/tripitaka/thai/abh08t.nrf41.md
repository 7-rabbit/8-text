<h1>๑๗. สตฺตรสโม ปริเจฺฉโท</h1>
<h3>อภิญฺญารมฺมณนิเทฺทสวณฺณนา</h3>
<p>   ติ –</p>


<p>
‘‘อิทฺธิวิธํ ทิพฺพโสตํ, ปรจิตฺตวิชานนา;  
  
ปุเพฺพนิวาสานุสฺสติ, ทิพฺพจกฺขูติ ปญฺจธา’’ติฯ –  
</p>
  
<p>เอวมาคตา ปญฺจฯ ติ อตีตํสญาณสฺส ปุเพฺพนิวาสานุสฺสติญาเณ, มโนมยญาณสฺส จ อิทฺธิวิธญาเณ อโนฺตคธตฺตา วุตฺตํฯ อตีตํสญาณํ นาม ปเรสํ ปจฺจุปฺปนฺนภเว ยาว ปฎิสนฺธิปริโยสานํ ปวตฺตจิตฺตารมฺมณํ ญาณํฯ มโนมยญาณมฺปิ นาม มโนมยกายาภินิมฺมานาทิวสปฺปวตฺตํ อิทฺธิวิธญาณํฯ</p>


<p> อิทานิ อิเมสํ อภิญฺญาญาณานํ อารมฺมณวินิจฺฉเย อสโมฺมหตฺถํ ตํ ทเสฺสตุมารภโนฺต อาห นฺติอาทิ ฯ ติ ปริตฺตารมฺมณตฺติโก มคฺคารมฺมณตฺติโก อตีตารมฺมณตฺติโก อชฺฌตฺตารมฺมณตฺติโกติ อิเม จตฺตาโร อารมฺมณตฺติกาฯ ติ อิทํ ปจฺจามสนํ กิํ ติกานํ, อุทาหุ อารมฺมณานนฺติ, กิเญฺจตฺถ – ยทิ ติกานํ, ตทยุตฺตํฯ น หิ ติเกสุ อภิญฺญาญาณานิ ปวตฺตนฺติฯ อถ อารมฺมณานํ, ตมฺปิ อยุตฺตํฯ น หิ อญฺญํ อุทฺทิสิตฺวา อญฺญสฺส ปจฺจามสนํ ยุตฺตนฺติฯ ยถา อิจฺฉสิ, ตถา โหตุฯ ภวตุ ตาว ติกานํ, นนุ วุตฺตํ ‘‘ติเกสุ อภิญฺญาญาณานิ นปฺปวตฺตนฺตี’’ติ? นายํ วิโรโธ ติกโวหาเรน อารมฺมณานํเยว คยฺหมานตฺตาฯ อถ วา ปน โหตุ อารมฺมณานํ, นนุ วุตฺตํ ‘‘อญฺญํ อุทฺทิสิตฺวา อญฺญสฺส ปจฺจามสนํ อยุตฺต’’นฺติฯ อยมฺปิ น โทโส ยถาวุตฺตการเณเนวาติฯ</p>


<p> ติ อสติปิ วตฺถุเภเท ภูมิกาลสนฺตานเภทวเสน ภิเนฺนสุ  ปริตฺตมหคฺคตอตีตานาคตปจฺจุปฺปนฺนอชฺฌตฺตพหิทฺธารมฺมณวเสน สตฺตสุ ปริตฺตาทิอารมฺมณวิภาเคสุฯ อิทฺธิวิธญาณสฺส มคฺคารมฺมณตาย อภาวโต อิธ มคฺคารมฺมณตฺติโก น ลพฺภติฯ กายํ จิตฺตสนฺนิสฺสิตํ กตฺวา อทิสฺสมาเนน กาเยน คนฺตุกาโมติ สมฺพโนฺธฯ จิตฺตสนฺนิสฺสิตกรณญฺจ ตํ วิย กายสฺส อทิสฺสมานสีฆคติกตาวเสน ตคฺคติกตาปาทนํฯ ยถา จิตฺตํ น ทิสฺสติ สีฆคมนญฺจ, เอวํ กายมฺปิ อทิสฺสมานํ, สีฆคมนญฺจ กตฺวา ยถิจฺฉิตฎฺฐานํ คนฺตุกาโมติ อยเญฺหตฺถ อโตฺถฯ ติ มหคฺคตจิตฺตวเสน ปริณาเมตีติ ปาฐเสโสฯ เตนาห ติฯ ปาทกชฺฌานญฺหิ สมาปชฺชิตฺวา วุฎฺฐาย ‘‘อยํ กาโย อิทํ จิตฺตํ วิย อทิสฺสมาโน, สีฆคมโน จ โหตู’’ติ ปริกมฺมํ กโรติ, ปริกมฺมํ ปน กตฺวา ปุน สมาปชฺชิตฺวา  วุฎฺฐาย ตเถว ปริกมฺมํ กโรโนฺต กายํ คเหตฺวา มหคฺคเต ปาทกจิเตฺต สมาโรเปติ, ตคฺคติกํ กโรติ วิย, อทิสฺสมานํ, สีฆคมนญฺจ กโรติฯ ตํ ปน สีฆคมนตฺถํ อภาวิติทฺธิปาทานํ วิย ทนฺธํ อปฺปวตฺติตฺวา กติปยจิตฺตวาเรเหว อิจฺฉิตฎฺฐานปฺปตฺติวเสน ทฎฺฐพฺพํ, น เอกจิตฺตกฺขเณเนวฯ ‘‘นาหํ, ภิกฺขเว, อญฺญํ เอกธมฺมมฺปิ สมนุปสฺสามิ, ยํ เอวํ ลหุปริวตฺตํ, ยถยิทํ, ภิกฺขเว, จิตฺต’’นฺติ (อ. นิ. ๑.๔๘) หิ เอตฺถ อญฺญ-คฺคหเณเนว รูปธมฺมานํ คหิตตฺตา จิตฺตกฺขณวเสน รูปปฺปวตฺติ น ยุตฺตาฯ ยตฺถ ยตฺถ จ ธมฺมา อุปฺปชฺชนฺติ, ตตฺถ ตเตฺถว ภิชฺชนฺติ จ, น จ อิทฺธิพเลน ธมฺมานํ เกนจิ ลกฺขณญฺญถตฺตํ สกฺกา กาตุนฺติฯ จิตฺตวเสน รูปกายํ ปาทกชฺฌาเน สมาโรเปนฺตสฺส กายเมว อารมฺมณนฺติ อาห ติ, กาเย วณฺณารมฺมณโตติ วุตฺตํ โหติฯ นฺติ เอตฺถ น จิตฺตํ กายํ วิย ทนฺธํ ทิสฺสมานํ กโรติ, กินฺตุ ทนฺธทิสฺสมานคติกรณมตฺตเมวาติ ทฎฺฐพฺพํฯ</p>


<p> ติ มหาธาตุนิธาเน มหากสฺสปเตฺถราทีนํ วิย อนาคตํ อธิฎฺฐหนฺตานํ อนาคตํ อารมฺมณํ กโรติ, กายวเสน จิตฺตปริณามนกาเล ตเทว จิรนิรุทฺธํ ปาทกชฺฌานํ อารมฺมณํ กโรนฺตานํ อตีตํ อารมฺมณํ กโรติ, ตทา อตีตารมฺมณํ, อนาคตโคจรญฺจ โหติ,  ปจฺจุปฺปนฺนสฺส รูปกายสฺส อารมฺมณกรณโตฯ หตฺถิอาทโย อภินิมฺมินนฺตสฺสาปิ หิ กิญฺจาปิ ปริกมฺมํ อนาคตารมฺมณํ โหติ, อธิฎฺฐานจิตฺตํ ปน ปจฺจุปฺปนฺนารมฺมณเมวฯ อุปจารารมฺมณํ วิย หิ ปฎิภาคนิมิตฺตํ เตน สห ปาตุภูตเมว ตสฺสารมฺมณํ โหติฯ</p>


<p>     ติ อตฺตโน กายํ จิตฺตวเสน ปริณามนกาเล อชฺฌตฺตสฺส กายสฺส อารมฺมณกรณโต, อตฺตโน จิตฺตํ กายวเสน ปริณามนกาเล จิตฺตสฺส อารมฺมณกรณโตฯ -สเทฺทน อวุตฺตสมุจฺจยเตฺถน คหิเต อตฺตโน กุมารวณฺณาทิอภินิมฺมานกาเล กายสฺส อารมฺมณกรณโต จ อชฺฌตฺตารมฺมณํ สิยาฯ ติ พหิทฺธา หตฺถิอสฺสาทิรูปทสฺสนกาเลฯ</p>


<p> ติ สรูปวิภาวนเมตํฯ ทิพฺพโสตสฺส หิ ปจฺจุปฺปโนฺนว สโทฺท อารมฺมณํ โหติ, โส จ สภาวโต ปริโตฺตวฯ ติ กุจฺฉิยํ วาตสทฺทสฺสฯ ตตฺถ ปาณกสทฺทสฺส ปน สวเน พหิทฺธารมฺมณเมวฯ วสิตาปตฺตสฺส อตฺตโน วิตกฺกวิปฺผารสทฺทสวเนปิ อชฺฌตฺตารมฺมณนฺติ วทนฺติ, ตํ ปน เอกาทสภวงฺคจิตฺตโต อุปริ ภวงฺคํ ปวตฺติตุมทตฺวา ภวงฺคโต วุฎฺฐาย อาวชฺชนสมตฺถตาวเสน วสิตาปตฺตเสฺสว ยุชฺชติฯ ‘‘ปรสฺส จ สทฺทสฺสา’’ติ สมฺพนฺธิตพฺพํฯ น หิ ปรสฺส กุจฺฉิสทฺทสวเนเยว พหิทฺธารมฺมณํ โหติ, อถ โข ปรสฺส จิตฺตสมุฎฺฐานสทฺทสวเนปีติฯ</p>


<p> ติ ปริตฺตมหคฺคตอปฺปมาณมคฺคอตีตานาคตปจฺจุปฺปนฺนพหิทฺธารมฺมเณสุฯ นฺติ กามาวจรจิตฺตานํฯ นฺติ ปริตฺตอปฺปมาณานํ มเชฺฌ ภวตฺตา มชฺฌิมสงฺขาตานํ รูปารูปาวจรจิตฺตานํฯ มเชฺฌภวตา จ เทสนาวเสน, น สภาววเสนฯ เจโตปริยญาณํ ปรสฺส จิตฺตเมว ชานาติ, อวเสสกฺขนฺธตฺตยํ ปน น ชานาตีติ อิมํ มหาอฎฺฐกถาวาทํ สนฺธายาห ติอาทิฯ อยเญฺหตฺถ อธิปฺปาโย – ยสฺมา เจโตปริยญาณํ จิตฺตเมว ชานาติ, ตสฺมา ตํ มคฺคารมฺมณํ น โหติ , มคฺคสมฺปยุตฺตจิตฺตชานนโต ปน ปริยาเยน มคฺคารมฺมณตา  อนุญฺญาตาติฯ  ปน –</p>

</p>


<p>วุตฺตตฺตา  จตฺตาโรปิ ขนฺธา เจโตปริยญาณสฺส อารมฺมณํ โหนฺติ, ตสฺมา นิปฺปริยาเยเนว มคฺคารมฺมณตา ลพฺภตีติ อิทเมตฺถ สงฺคหการานํ สนฺนิฎฺฐานํฯ</p>


<p> อตีตสตฺตทิวสพฺภนฺตเร, อนาคตสตฺตทิวสพฺภนฺตเรเยว จ ปวตฺตํ ปรจิตฺตํ เจโตปริยญาณํ ชานาติ, ตโต ปฎฺฐาย ปน ปฎิสนฺธิปริโยสานํ, จุติปริโยสานญฺจ ปวตฺตํ อตีตํสญาณสฺส, อนาคตํสญาณสฺส จ โคจรนฺติ อธิปฺปาเยนาห ติอาทิฯ อตีตสฺส, อนาคตสฺส จ ปรจิตฺตสฺส ชานนํ สมฺภวติ, ปจฺจุปฺปนฺนสฺส ปน น สมฺภวตีติ ปุจฺฉติ ติอาทิฯ อิตโร ยตฺถ สมฺภวติ, ตํ ทเสฺสตุํ ปจฺจุปฺปนฺนํ ตาว วิภชิตฺวา ทเสฺสโนฺต นฺติอาทิมาหฯ ติ ขณปจฺจุปฺปนฺนํ สนฺตติปจฺจุปฺปนฺนํ อทฺธาปจฺจุปฺปนฺนนฺติ เอวํ ขณสนฺตติอทฺธาวเสน ติธา วุตฺตํฯ</p>


<p> นฺติ อุปฺปาทฎฺฐิติภงฺควเสน ขณตฺตยปริยาปนฺนํฯ นฺติ ขณ-สทฺทาทิกํ ปจฺจุปฺปนฺนํ ขณปจฺจุปฺปนฺนนฺติ วุตฺตํ โหติฯ นฺติ เอตฺถ อนฺธกาเร นิสีทิตฺวา อาโลกฎฺฐานํ คตสฺส น จ ตาว อารมฺมณํ ปากฎํ โหติ, ยาว ปน ตํ ปากฎํ โหติ, เอตฺถนฺตเร ปวตฺตา รูปสนฺตติ, อรูปสนฺตติ วา ‘‘เอกเทฺวสนฺตติวารา’’ติ  เวทิตพฺพาฯ ‘‘อาโลกฎฺฐาเน วิจริตฺวา โอวรกํ ปวิฎฺฐสฺสาปิ น ตาว สหสา รูปํ ปากฎํ โหติ, ยาว ตํ ปากฎํ โหติ, ปุเพฺพว ตตฺถ นิสินฺนสฺส วิย เอตฺถนฺตเร เอกเทฺวสนฺตติวารา เวทิตพฺพาฯ ทูเร ฐตฺวา ปน รชกาทีนํ หตฺถวิการํ, ฆณฺฎิเภรีอาทิอาโกฎนหตฺถวิการญฺจ ทิสฺวา น ปน ตาว สทฺทํ สุณาติ, ยาว ปน ตํ สุณาติ, เอตฺถนฺตเร เอกเทฺวสนฺตติวารา เวทิตพฺพา’’ติ (วิสุทฺธิ. ๒.๔๑๖) เอวํ ตาว  วทนฺติฯ</p>


<p> ปน ‘‘รูปสนฺตติ อรูปสนฺตตีติ เทฺว สนฺตติโย วตฺวา อุทกํ อกฺกมิตฺวา คตสฺส ยาว ตีเร อกฺกนฺตอุทกเลขา น วิปฺปสีทติ, อทฺธานโต อาคตสฺส ยาว กาเย อุสุมภาโว น วูปสมฺมติ, อาตปา อาคนฺตฺวา คพฺภํ ปวิฎฺฐสฺส ยาว อนฺธการภาโว น วิคจฺฉติ, อโนฺตคเพฺภ กมฺมฎฺฐานํ มนสิกตฺวา ทิวา วาตปานํ วิวริตฺวา โอโลเกนฺตสฺส ยาว อกฺขีนํ ผนฺทนภาโว น วูปสมฺมติ, อยํ รูปสนฺตติ นามฯ เทฺว ตโย ชวนวารา อรูปสนฺตติ นามาติ วตฺวา ตทุภยมฺปิ สนฺตติปจฺจุปฺปนฺนํ นามา’’ติ (วิสุทฺธิ. ๒.๔๑๖) เอวํ  เอกเมว สนฺตติวารํ วทนฺติฯ ตตฺถ มชฺฌิมภาณกวาเท เอกจฺจสฺส สีฆมฺปิ ปากฎํ โหตีติ เอกเทฺวสนฺตติวาราติ เอก-คฺคหณมฺปิ กตํฯ เตฺถโร ปน ‘‘อติปริตฺตสภาวอุตุอาทิสมุฎฺฐานา วา เอกเทฺวสนฺตติวารา เวทิตพฺพา’’ติปิ (วิสุทฺธิ. มหา. ๒.๔๑๖) อาหฯ</p>


<p> นฺติ เอกสฺมิํ ภเว ปฎิสนฺธิจุติวเสน ปริจฺฉินฺนํ เอกภวปริยาปนฺนํ ธมฺมชาตํฯ ยํ สนฺธาย วุตฺตํ ‘‘โย จาวุโส มโน, เย จ ธมฺมา, อุภยเมตํ ปจฺจุปฺปนฺนํ, ตสฺมิํ เจ ปจฺจุปฺปเนฺน ฉนฺทราคปฎิพทฺธํ โหติ วิญฺญาณ’’นฺติอาทิ, สนฺตติปจฺจุปฺปนฺนเญฺจตฺถ อภิธมฺมฎฺฐกถาสุ อาคตํ, อทฺธาปจฺจุปฺปนฺนํ สุเตฺตฯ ติ อภยคิริวาสิโนฯ</p>


<p>   ติอาทิ เอตฺถ เตสํ โอปมฺมทสฺสนํฯ เอกปุปฺผํ อตฺตโน วเณฺฎน เอกสฺส วณฺฎํ วิชฺฌตีติ สมฺพโนฺธฯ ติ ‘‘อตีตํ จิตฺตํ, อนาคตํ จิตฺตํ, อิมสฺส จิตฺตํ, อสุกสฺส จิตฺต’’นฺติ เอวํ วิภาคํ อกตฺวา ปรสฺส จิตฺตํ ชานามิเจฺจว ราสิวเสน มหาชนสฺส จิเตฺต อาวชฺชิเต เอกสฺส จิตฺตํ เอเกน จิเตฺตน อุปฺปาทกฺขเณ วา ฐิติกฺขเณ วา ภงฺคกฺขเณ วา เอกเนฺตน ปฎิวิชฺฌตีติ อโตฺถฯ</p>


<p> ตํ ปน เตสํ วจนํ อยุตฺตนฺติ ทเสฺสตุํ ติอาทิ วุตฺตํฯ วสฺสสหสฺสมฺปิ หิ เอวํ อาวชฺชยโต อาวชฺชนชวนานํ เอกสฺมิํ อารมฺมเณ ฐานํ นตฺถิ, อภิญฺญาจิตฺตญฺจ สเจ ขณปจฺจุปฺปนฺนํ ชานาติ, อาวชฺชเนน สห เอการมฺมเณ วตฺตมานเมว ชานาติ, โน อญฺญถา, ตสฺมา  อาวชฺชนชวนานํ  เอกสฺมิํ อารมฺมเณ ฯ ภวตุ ตาว โก เอตฺถ โทโสติ เจ อาห นฺติอาทิฯ ตตฺถ มคฺคผลวีถิโต อญฺญํ อนิฎฺฐฎฺฐานํฯ มคฺคผลวีถิยญฺหิ อาวชฺชนาทีนํ สงฺขารารมฺมณตฺตา, โคตฺรภุอาทีนญฺจ นิพฺพานารมฺมณตฺตา นานารมฺมณตา อิฎฺฐา, อญฺญตฺถ ปน อนิฎฺฐา, ตสฺมา  นานารมฺมณตาปตฺติโทโส อยุโตฺตติ ตํ เตสํ วจนํ  อฎฺฐกถาสูติ อธิปฺปาโยฯ</p>


<p> ยทิ เอวํ, กถํ เจโตปริยญาณํ ปจฺจุปฺปนฺนารมฺมณํ โหตีติ อาห ติอาทิฯ ยสฺมา เอวํ อยุตฺตนฺติ ปกาสิตํ, ตสฺมาฯ ติ เอกชวนวารวเสน ฯ อิทํ ปน ขณปจฺจุปฺปนฺนานนฺตรํ ลหุกํ กตฺวา ปจฺจุปฺปนฺนทสฺสนตฺถํ วุตฺตํ, ยํ ปน วตฺตมานชวนวีถิโต อตีตานาคตวเสน ทฺวิติชวนวีถิปริมาณกาเล ปวตฺตํ ปรจิตฺตํ , ตํ สพฺพมฺปิ ‘‘สนฺตติปจฺจุปฺปนฺนํ นามา’’ติ  (วิสุทฺธิ. ๒.๔๑๖) วุตฺตํ, ตสฺมา ติ ทฺวิติชวนวารวเสน ทีเปตพฺพํ, น สกเลน ปจฺจุปฺปนฺนทฺธุนาติ อธิปฺปาโยฯ  สํยุตฺตฎฺฐกถายํฯ ติอาทิ ชวนวารสฺส อทฺธาปจฺจุปฺปนฺนภาวทีปนมุเขน อิทฺธิจิตฺตสฺส ปวตฺติอาการทีปนํฯ</p>


<p> สนฺตติปจฺจุปฺปนฺนมฺปิ อทฺธาปจฺจุปฺปเนฺนเนว สงฺคเหตฺวา อาห ติฯ  ปเนตฺถ อภิธมฺมมาติกาย อาคตสฺส ปจฺจุปฺปนฺนปทสฺส อทฺธาสนฺตติปจฺจุปฺปนฺนปทตฺถตา น กตฺถจิ ปาฬิยํ วุตฺตา, ตสฺมา จิตฺตสามเญฺญน จิตฺตํ อาวชฺชยมานํ อภิมุขีภูตํ วิชฺชมานจิตฺตํ อาวเชฺชติ, ปริกมฺมานิ จ ตํ ตํ วิชฺชมานจิตฺตํ จิตฺตสามเญฺญเนว อารมฺมณํ กตฺวา จิตฺตชานนปริกมฺมานิ หุตฺวา ปวตฺตนฺติฯ เจโตปริยญาณํ ปน วิชฺชมานจิตฺตํ ปฎิวิชฺฌนฺตํ เตน สห เอกกฺขเณ อุปฺปชฺชติฯ ตตฺถ ยสฺมา สนฺตานคฺคหณโต เอกตฺตวเสน อาวชฺชนาทีนิ จิตฺตเนฺตว ปวตฺตานิ, ตญฺจ จิตฺตเมว, ยํ เจโตปริยญาเณน วิภาวิตํ, ตสฺมา สมานาการปฺปวตฺติโต น อนิเฎฺฐ ฐาเน นานารมฺมณตา โหตีติ ขณปจฺจุปฺปนฺนวเสเนว อิมสฺส ปจฺจุปฺปนฺนารมฺมณตํ อิจฺฉติฯ ติ อาวชฺชนปริกมฺมจิตฺตานิฯ นฺติ จกฺขุวิญฺญาณํฯ</p>


<p> ติ เจโตปริยญาณสฺส วุเตฺตสุ ปจฺจุปฺปนฺนารมฺมณํ หิตฺวา นวตฺตพฺพารมฺมณญฺจ ปกฺขิปิตฺวา อฎฺฐสุ ปริตฺตาทีสุฯ ติ เอตฺถ ติ นิทสฺสนมตฺตํฯ ปเรหิปิ ภาวิตมคฺคํ, สจฺฉิกตผลญฺจ ปุเพฺพนิวาสานุสฺสติญาเณน สมนุสฺสรติฯ -สเทฺทน วา อวุตฺตสมุจฺจยเตฺถน อตฺตนา ภาวิตํ มคฺคํ, ผลมฺปิ วา ปเรหิ ภาวิตํ มคฺคํ, ผลมฺปิ วาติ เอวมโตฺถ คเหตโพฺพฯ ตถา  จ วุตฺตํ  ‘‘อตฺตนา, ปเรหิ ภาวิตมคฺคํ, สจฺฉิกตผลญฺจ อนุสฺสรณกาเล’’ติ (วิสุทฺธิ. ๒.๔๑๗)ฯ -การํ ปน ปทปูรณมตฺตเมวฯ ติ เอตฺถ ‘‘ภาวิต’’นฺติ น สมฺพนฺธิตพฺพํฯ น หิ ผลํ ภาเวตพฺพํ โหติ, อถ โข สจฺฉิกาตพฺพเมวาติฯ นฺติ เอตฺถาปิ ‘‘อตฺตนา, ปเรหิ วา ภาวิต’’นฺติ สมฺพนฺธิตพฺพํฯ ติ นิยมโตฯ</p>


<p> นนุ  จ เจโตปริยญาณยถากมฺมูปคญาณานิปิ อตีตารมฺมณาเนว, กิํ ปน เตสํ, อิมสฺส จ อารมฺมเณ นานากรณนฺติ อาห ติอาทิฯ ติ อยํ นิปาตสมุทาโย, เอโก วา นิปาโต วิเสสานภิธานนิมิเตฺต อุปคมเน ทฎฺฐโพฺพฯ ติ วิเสสาภิธานสมารเมฺภฯ ติ อิทํ ปุเพฺพ วิจาริตเมวฯ นฺติ อิทมฺปิ ปุเพฺพ วิย มหาอฎฺฐกถาวาทํ สนฺธาเยว วุตฺตํฯ ตตฺถ หิ ยถากมฺมูปคญาณสฺส เจตนามตฺตเมว อารมฺมณํ โหติ, น จิตฺตํ, นาปิ อิตเร ธมฺมา, ยโต ตํ ยถากมฺมูปคนฺติ วุจฺจตีติ อิมินา อธิปฺปาเยน ยถากมฺมูปคญาณํ อตีตเจตนามตฺตเมว อารมฺมณํ กโรตีติ วุตฺตํ, เหฎฺฐา ทสฺสิตปาฬิวเสน สเพฺพ จตฺตาโรปิ ขนฺธา ยถากมฺมูปคญาณสฺส อารมฺมณนฺติ สงฺคหการานํ สนฺนิฎฺฐานํฯ นฺติ กิญฺจิ ขนฺธํ วา ขนฺธปฎิพทฺธํ นามโคตฺตาทิํ วา อโคจรํ นาม นตฺถิฯ ตญฺหิ อตีตกฺขนฺธขนฺธปฎิพเทฺธสุ ธเมฺมสุ สพฺพญฺญุตญฺญาณสมานคติกเมวาติ อธิปฺปาโยฯ</p>


<p> ติ อตฺตโน ขนฺธานุสฺสรณกาเลฯ นฺติ ‘‘อตีเต วิปสฺสี ภควา อโหสิ, ตสฺส มาตา พนฺธุมตี, ปิตา พนฺธุมา’’ติอาทินา นเยน นามโคตฺตาทิํ, ปถวีนิมิตฺตาทิญฺจ อนุสฺสรณกาเล  นวตฺตพฺพารมฺมณํ โหติฯ นฺติ หิ ปริตฺตารมฺมณอตีตารมฺมณตฺติกวเสน วุตฺตํ, อชฺฌตฺตารมฺมณตฺติกวเสน ปน อากิญฺจญฺญายตนชฺฌานสฺส อารมฺมณภูตธมฺมารมฺมณกาเล นวตฺตพฺพารมฺมณํ โหติ, อวเสสปญฺญตฺตารมฺมณกาเล พหิทฺธารมฺมณํ โหติฯ นฺติ เจตฺถ ขนฺธปฎิพโทฺธ สมฺมุติสิโทฺธ พฺยญฺชนโตฺถ, น พฺยญฺชนํฯ พฺยญฺชนญฺหิ สทฺทายตนสงฺคหิตตฺตา ปริตฺตํ โหติฯ ยถาห ‘‘นิรุตฺติปฎิสมฺภิทา ปริตฺตารมฺมณา’’ติ (วิภ. ๗๔๙)ฯ</p>


<p> นฺติ ยสฺมา ปจฺจุปฺปนฺนํ, ปริตฺตญฺจ รูปํ อารมฺมณํ กโรติ, ตสฺมา ปจฺจุปฺปนฺนารมฺมณํ, ปริตฺตารมฺมณญฺจ โหติ, อตฺตโน กุจฺฉิคตรูปทสฺสเน, ปรสฺส หทยนิสฺสิตโลหิตทสฺสนาทีสุ จ อชฺฌตฺตารมฺมณํ, พหิทฺธารมฺมณญฺจ โหติฯ</p>


<p> ติ ปุเพฺพนิวาสานุสฺสติญาณสฺส วุเตฺตสุ อตีตารมฺมณํ วเชฺชตฺวา อนาคตารมฺมณํ ปกฺขิปิตฺวา อฎฺฐสุฯ ติ อิมินา นิพฺพตฺตกฺขนฺธชานนมาห ฯ อนาคตํสญาณสฺส อนาคตมโคจรํ นตฺถิฯ ตมฺปิ หิ อนาคตกฺขนฺธขนฺธปฎิพเทฺธสุ ธเมฺมสุ สพฺพญฺญุตญฺญาณสมานคติกเมวฯ</p>


<p> ติ ‘‘อนาคเต เมเตฺตโยฺย นาม สมฺมาสมฺพุโทฺธ อุปฺปชฺชิสฺสติ, ตสฺส สุพฺรหฺมา นาม ปิตา ภวิสฺสติ, พฺรหฺมวตี นาม มาตา’’ติอาทินา นเยน นามโคตฺตาทิชานนกาเลฯ</p>


<p> ติ ปริตฺตมหคฺคตอตีตอชฺฌตฺตพหิทฺธารมฺมณวเสน ปญฺจสุฯ ติ กามาวจรกมฺมสฺสฯ</p>


<p> นฺติ  นานปฺปการอตฺถปเทหิ, พฺยญฺชนปเทหิ จ สมฺปนฺนํฯ นฺติ มธุรตฺถํ อตินีหรญฺจาติ ปทเจฺฉโทฯ</p>

</p>

</p>

</p>





