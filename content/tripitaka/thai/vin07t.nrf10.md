<h1>๑. ปาราชิกกณฺฑํ</h1>
<h3>๑. อุพฺภชาณุมณฺฑลิกสิกฺขาปทวณฺณนา</h3>
<p> ภิกฺขุนีวิภเงฺค   ติ มิคารมาตุ, วิสาขายาติ อโตฺถฯ ปาฬิยํ ‘‘เอหิ ภิกฺขุนีติ ภิกฺขุนี, ตีหิ สรณคมเนหิ อุปสมฺปนฺนาติ ภิกฺขุนี’’ติ อิทํ ภิกฺขุวิภงฺคปาฬิยา สมทสฺสนตฺถํ อฎฺฐครุธมฺมปฺปฎิคฺคหเณน ลทฺธูปสมฺปทํ มหาปชาปติโคตมิเญฺจว ตาย สห นิกฺขนฺตา ภควโต อาณาย ภิกฺขูนเญฺญว สนฺติเก เอกโตอุปสมฺปนฺนา ปญฺจสตสากิยานิโย จ สนฺธาย วุตฺตํฯ ตา หิ ภควตา อานนฺทเตฺถรสฺส ยาจนาย ปพฺพชฺชํ อนุชานเนฺตน ‘‘เอถ ภิกฺขุนิโย, มม สาสเน ตุเมฺหปิ ปวิสถา’’ติ วุตฺตา วิย ชาตาฯ สากิยานิโย เอว สรณสีลานิ ทตฺวา กมฺมวาจาย อุปสมฺปาทิตตฺตา ‘‘ตีหิ สรณคมเนหิ อุปสมฺปนฺนา’’ติ วุตฺตาฯ น หิ เอตาหิ อญฺญา เอหิภิกฺขุนิภาวาทินา อุปสมฺปนฺนา นาม สนฺติฯ ยํ ปน เถรีคาถาสุ  –</p>


<p>
‘‘นิหจฺจ  
ชาณุํ วนฺทิตฺวา, สมฺมุขา อญฺชลิํ อกํ;  
  
‘เอหิ ภเทฺท’ติ มํ อโวจ, สา เม อาสูปสมฺปทา’’ติฯ (เถรีคา. ๑๐๙) –  
</p>
  
<p>วุตฺตํฯ ยญฺจ อปทาเนปิ –</p>


<p>
‘‘อายาจิโต ตทา อาห, ‘เอหิ ภเทฺท’ติ นายโก;  
  
ตทาหํ อุปสมฺปนฺนา, ปริตฺตํ โตยมทฺทส’’นฺติฯ (อป. เถรี ๒.๓.๔๔) –  
</p>
  
<p>วุตฺตํฯ ตมฺปิ ‘‘เอหิ ตฺวํ ภิกฺขุนีนํ สนฺติเก ปพฺพชฺชํ, อุปสมฺปทญฺจ คณฺหาหี’’ติ ภควโต อาณา อุปสมฺปทาย การณตฺตา อุปสมฺปทา อโหสีติ อิมมตฺถํ สนฺธาย วุตฺตํฯ ตถา หิ วุตฺตํ  ‘‘เอหิ ภเทฺท, ภิกฺขุนุปสฺสยํ  คนฺตฺวา ภิกฺขุนีนํ สนฺติเก ปพฺพชฺช อุปสมฺปชฺชสฺสูติ มํ อวจ อาณาเปสิ, สา สตฺถุ อาณา มยฺหํ อุปสมฺปทาย การณตฺตา อุปสมฺปทา อาสิ อโหสี’’ติ (เถรีคา. อฎฺฐ. ๑๑๑)ฯ</p>


<p> ติ เมถุนาทีหิ จตูหิฯ ตานิ, ปน อญฺญานิ จ สาธารณสิกฺขาปทานิ ยสฺมา ภิกฺขุวิภเงฺค วุตฺตนิทานวตฺถาทีสุ เอว สาธารณวเสน ปญฺญตฺตานิ, ปจฺฉา ปน ตานิ ภิกฺขุนีนํ ปาติโมกฺขุเทฺทสํ อนุชานเนฺตน ภควตา ตาสํ สิกฺขาปจฺจกฺขานาภาเวน ‘‘ยา ปน ภิกฺขุนี ฉนฺทโส เมถุนํ ธมฺมํ ปฎิเสเวยฺยา’’ติอาทินา ตทนุรูปวเสน ปริวเตฺตตฺวา อสาธารณสิกฺขาปเทหิ สทฺธิํ สํสเนฺทตฺวา ภิกฺขุนิปาติโมกฺขุเทฺทสวเสน เอกโต สงฺคหิตานิฯ ยสฺมา จ เนสํ  (ปารา. ๔๔ อาทโย) วุตฺตนเยเนว สโพฺพปิ วินิจฺฉโย สกฺกา ญาตุํ, ตสฺมา ตานิ วเชฺชตฺวา อสาธารณานํ เอว อิธ วิภโงฺค วุโตฺตติ เวทิตพฺพํฯ</p>


<p> ภิกฺขูนํ ‘‘กายสํสคฺคํ สาทิเยยฺยา’’ติ อวตฺวา ‘‘สมาปเชฺชยฺยา’’ติ วุตฺตตฺตา ติ วุตฺตํฯ ติ กิริยาสมุฎฺฐานเสฺสว พหุลภาวโต, เอเตน อกิริยาสมุฎฺฐานาปิ อยํ อาปตฺติ โหตีติ ทเสฺสติฯ กิญฺจาปิ ทเสฺสติ, มยํ ปเนตฺถ เอวํ ตกฺกยาม ‘‘กายสํสคฺคกฺขเณ สาทิยนฺติยา กิริยาย อภาเวปิ ตโต ปุเพฺพ ปวตฺติตานํ ปฎิจฺฉนฺนฎฺฐานคมนอิงฺคิตาการทสฺสนาทิกิริยานํ วเสเนว กิริยาสมอุฎฺฐานเมว, ปเรหิ มเคฺค กริยมานุปกฺกเมน นิจฺจลสฺส สาทิยโต สุกฺกวิสฺสฎฺฐิ วิย ปุพฺพปโยคาภาเวปิ  วา ตสฺมิเญฺญว ขเณ ปรูปกฺกเมน ชนิยมานาย อตฺตโน กายจลนาทิสงฺขาตาย กิริยาย, สา หิ สาทิยมาเนน ตสฺสา จิเตฺตนาปิ สมุฎฺฐิตา กิริยา นาม โหติ อวายมิตฺวา ปรูปกฺกเมน เมถุนสาทิยเน วิย, ภิกฺขูนํ ปน ปรูปกฺกมชนิตํ กิริยํ อโพฺพหาริกํ กตฺวา อตฺตนา กริยมานปโยควเสเนว ‘กายสํสคฺคํ สมาปเชฺชยฺยา’ติ เอวํ วิเสเสตฺวาว สิกฺขาปทสฺส ปญฺญตฺตตฺตา สาทิยมาเนปิ น โทโสฯ อิตรถา หิ ตพฺพหุลนเยเนตฺถ กิริยเตฺต คยฺหมาเน อเญฺญสมฺปิ กิริยากิริยสิกฺขาปทานํ กิริยตฺตคฺคหณปฺปสโงฺค สิยา’’ติฯ ตสฺมา  วีมํสิตฺวา คเหตพฺพํฯ ติ กิริยาสมุฎฺฐานตาฯ ติ กายสํสคฺคราคี เอวฯ</p>

</p>


<h3>๒. วชฺชปฎิจฺฉาทิกสิกฺขาปทวณฺณนา</h3>
<p> ทุติเย ติอาทิ สุนฺทรีนนฺทาย วชฺชปฎิจฺฉาทเน ปญฺญตฺตตํ สนฺธาย วุตฺตํฯ นฺติ วุตฺตตฺตา วชฺชปฎิจฺฉาทนสฺสาปิ ปฎิจฺฉาทเน ปาราชิกเมวาติ ทฎฺฐพฺพํฯ ติ วุตฺตตฺตา ปณฺณตฺติํ อชานนฺติยาปิ ‘‘อิทํ วชฺชํ น ปกาเสสฺสามี’’ติ ฉเนฺทน ธุรํ นิเกฺขปกฺขเณ ปาราชิกนฺติ ทฎฺฐพฺพํฯ ตํ ปน ปฎิจฺฉาทนํ ยสฺมา ‘‘เปสลา ญตฺวา ครหิสฺสนฺตี’’ติ ภเยเนว โหติ, ภยญฺจ โกธจิตฺตสมฺปยุตฺตํ, ตสฺมา อิทํ นฺติ วุตฺตํฯ ยํ ปน  (สารตฺถ. ฎี. ปาราชิกกณฺฑ ๓.๖๖๖) ‘‘กิญฺจาปิ วชฺชปฎิจฺฉาทนํ เปมวเสน โหติ, ตถาปิ สิกฺขาปทวีติกฺกมจิตฺตํ โทมนสฺสิตเมว โหตี’’ติ เอวํ ปณฺณตฺติวีติกฺกมจิเตฺตเนว ฉาทนํ โทมนสฺสเตฺต การณํ วุตฺตํ, ตํ อการณํ ปณฺณตฺติวิชานนํ วินาปิ อาปชฺชิตพฺพโตวฯ</p>

</p>


<p> ตติยํ อุตฺตานเมวฯ</p>


<h3>๔. อฎฺฐวตฺถุกสิกฺขาปทวณฺณนา</h3>
<p> จตุเตฺถ  โลกสฺสาทสงฺขาตํ มิเตฺตหิ อญฺญมญฺญํ กาตพฺพํ ฯ วุตฺตเมวตฺถํ ปริยายนฺตเรน ทเสฺสตุํ ติ วุตฺตํฯ</p>


<p>ติ ยา ติโสฺส อิตฺถิโย, ตาสุ วุตฺตํ ตํ เมถุนํ น เสเวยฺยฯ ติ ตโย อนริเย, ตโย ปณฺฑเก จ อุปสงฺกมิตฺวา เมถุนํ น เสเวติ อโตฺถฯ ติ  เจตฺถ อุภโตพฺยญฺชนกา อธิเปฺปตาฯ นฺติ อตฺตโน วจฺจมุขมเคฺคปิฯ เฉโท เอว  ปาราชิกํฯ</p>


<p>ติ ทฺวีหิ สุกฺกวิสฺสฎฺฐิ วุตฺตาฯ นฺติ สญฺจริตฺตํฯ ติ อิมินา การิโยปจาเรน กายสํสโคฺค เมถุนธโมฺมติ วุโตฺตติ ทเสฺสติฯ ติ สงฺฆาฎิกณฺณคฺคหณาทิปเทสุฯ กายสํสคฺคราโค, สอุสฺสาหตา, อฎฺฐมวตฺถุสฺส ปูรณนฺติ ตีเณตฺถ องฺคานิฯ</p>

</p>

</p>





