<h1>๓. ธาตุสํยุตฺตํ</h1>
<h2>๑. นานตฺตวโคฺค</h2>
<h3>๑. ธาตุนานตฺตสุตฺตํ</h3>
<p> สาวตฺถิยํ     วิหรติ…เป.… ‘‘ธาตุนานตฺตํ โว, ภิกฺขเว, เทเสสฺสามิฯ ตํ สุณาถ, สาธุกํ มนสิ กโรถ; ภาสิสฺสามี’’ติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘กตมญฺจ, ภิกฺขเว, ธาตุนานตฺตํ? จกฺขุธาตุ รูปธาตุ จกฺขุวิญฺญาณธาตุ, โสตธาตุ สทฺทธาตุ โสตวิญฺญาณธาตุ, ฆานธาตุ คนฺธธาตุ ฆานวิญฺญาณธาตุ, ชิวฺหาธาตุ รสธาตุ ชิวฺหาวิญฺญาณธาตุ, กายธาตุ โผฎฺฐพฺพธาตุ กายวิญฺญาณธาตุ, มโนธาตุ ธมฺมธาตุ มโนวิญฺญาณธาตุ – อิทํ วุจฺจติ, ภิกฺขเว, ธาตุนานตฺต’’นฺติฯ ปฐมํฯ</p>


<h3>๒. ผสฺสนานตฺตสุตฺตํ</h3>
<p> สาวตฺถิยํ วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ ผสฺสนานตฺตํฯ กตมญฺจ, ภิกฺขเว, ธาตุนานตฺตํ? จกฺขุธาตุ โสตธาตุ ฆานธาตุ ชิวฺหาธาตุ กายธาตุ มโนธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ, ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ? จกฺขุธาตุํ, ภิกฺขเว, ปฎิจฺจ อุปฺปชฺชติ จกฺขุสมฺผโสฺสฯ โสตธาตุํ ปฎิจฺจ… ฆานธาตุํ ปฎิจฺจ … ชิวฺหาธาตุํ  ปฎิจฺจ… กายธาตุํ ปฎิจฺจ… มโนธาตุํ ปฎิจฺจ อุปฺปชฺชติ มโนสมฺผโสฺสฯ เอวํ โข , ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺต’’นฺติฯ ทุติยํฯ</p>


<h3>๓. โนผสฺสนานตฺตสุตฺตํ</h3>
<p> สาวตฺถิยํ วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ ธาตุนานตฺตํฯ กตมญฺจ, ภิกฺขเว, ธาตุนานตฺตํ? จกฺขุธาตุ…เป.… มโนธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ , ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ ธาตุนานตฺตํ? จกฺขุธาตุํ, ภิกฺขเว, ปฎิจฺจ อุปฺปชฺชติ จกฺขุสมฺผโสฺส, โน จกฺขุสมฺผสฺสํ ปฎิจฺจ อุปฺปชฺชติ จกฺขุธาตุ…เป.… มโนธาตุํ ปฎิจฺจ อุปฺปชฺชติ มโนสมฺผโสฺส, โน มโนสมฺผสฺสํ ปฎิจฺจ อุปฺปชฺชติ มโนธาตุฯ เอวํ โข, ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ ธาตุนานตฺต’’นฺติฯ ตติยํฯ</p>


<h3>๔. เวทนานานตฺตสุตฺตํ</h3>
<p> สาวตฺถิยํ วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฎิจฺจ อุปฺปชฺชติ เวทนานานตฺตํฯ กตมญฺจ, ภิกฺขเว, ธาตุนานตฺตํ? จกฺขุธาตุ …เป.… มโนธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ, ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฎิจฺจ อุปฺปชฺชติ เวทนานานตฺตํ? จกฺขุธาตุํ, ภิกฺขเว, ปฎิจฺจ อุปฺปชฺชติ จกฺขุสมฺผโสฺส, จกฺขุสมฺผสฺสํ ปฎิจฺจ อุปฺปชฺชติ จกฺขุสมฺผสฺสชา เวทนา…เป.… มโนธาตุํ ปฎิจฺจ อุปฺปชฺชติ  มโนสมฺผโสฺส, มโนสมฺผสฺสํ ปฎิจฺจ อุปฺปชฺชติ มโนสมฺผสฺสชา เวทนาฯ เอวํ โข, ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฎิจฺจ อุปฺปชฺชติ เวทนานานตฺต’’นฺติฯ จตุตฺถํฯ</p>


<h3>๕. ทุติยเวทนานานตฺตสุตฺตํ</h3>
<p> สาวตฺถิยํ  วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฎิจฺจ อุปฺปชฺชติ เวทนานานตฺตํ, โน เวทนานานตฺตํ ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ ธาตุนานตฺตํฯ กตมญฺจ, ภิกฺขเว, ธาตุนานตฺตํ? จกฺขุธาตุ…เป.… มโนธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ, ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฎิจฺจ อุปฺปชฺชติ เวทนานานตฺตํ, โน เวทนานานตฺตํ ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ ธาตุนานตฺตํ? จกฺขุธาตุํ, ภิกฺขเว, ปฎิจฺจ อุปฺปชฺชติ จกฺขุสมฺผโสฺส, จกฺขุสมฺผสฺสํ ปฎิจฺจ อุปฺปชฺชติ จกฺขุสมฺผสฺสชา เวทนา, โน จกฺขุสมฺผสฺสชํ เวทนํ ปฎิจฺจ  อุปฺปชฺชติ จกฺขุสมฺผโสฺส, โน จกฺขุสมฺผสฺสํ ปฎิจฺจ อุปฺปชฺชติ จกฺขุธาตุ…เป.… มโนธาตุํ ปฎิจฺจ อุปฺปชฺชติ มโนสมฺผโสฺส, มโนสมฺผสฺสํ  ปฎิจฺจ อุปฺปชฺชติ มโนสมฺผสฺสชา เวทนา, โน มโนสมฺผสฺสชํ เวทนํ ปฎิจฺจ อุปฺปชฺชติ มโนสมฺผโสฺส, โน มโนสมฺผสฺสํ ปฎิจฺจ อุปฺปชฺชติ มโนธาตุฯ เอวํ  โข, ภิกฺขเว, ธาตุนานตฺตํ ปฎิจฺจ อุปฺปชฺชติ ผสฺสนานตฺตํ, ผสฺสนานตฺตํ ปฎิจฺจ อุปฺปชฺชติ เวทนานานตฺตํ, โน เวทนานานตฺตํ ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ ธาตุนานตฺต’’นฺติฯ ปญฺจมํฯ</p>


<h3>๖. พาหิรธาตุนานตฺตสุตฺตํ</h3>
<p> สาวตฺถิยํ วิหรติ…เป.… ‘‘ธาตุนานตฺตํ โว, ภิกฺขเว, เทเสสฺสามิฯ ตํ สุณาถ…เป.… กตมญฺจ, ภิกฺขเว, ธาตุนานตฺตํ? รูปธาตุ สทฺทธาตุ คนฺธธาตุ รสธาตุ โผฎฺฐพฺพธาตุ ธมฺมธาตุ – อิทํ วุจฺจติ, ภิกฺขเว, ธาตุนานตฺต’’นฺติฯ ฉฎฺฐํฯ</p>


<h3>๗. สญฺญานานตฺตสุตฺตํ</h3>
<p> สาวตฺถิยํ วิหรติ…เป.… ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ  – ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ, สงฺกปฺปนานตฺตํ ปฎิจฺจ อุปฺปชฺชติ ฉนฺทนานตฺตํ, ฉนฺทนานตฺตํ ปฎิจฺจ อุปฺปชฺชติ ปริฬาหนานตฺตํ, ปริฬาหนานตฺตํ ปฎิจฺจ อุปฺปชฺชติ ปริเยสนานานตฺตํฯ กตมญฺจ, ภิกฺขเว, ธาตุนานตฺตํ? รูปธาตุ…เป.… ธมฺมธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ , ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ, สงฺกปฺปนานตฺตํ ปฎิจฺจ อุปฺปชฺชติ ฉนฺทนานตฺตํ, ฉนฺทนานตฺตํ ปฎิจฺจ อุปฺปชฺชติ ปริฬาหนานตฺตํ, ปริฬาหนานตฺตํ ปฎิจฺจ อุปฺปชฺชติ ปริเยสนานานตฺตํ?</p>


<p>‘‘รูปธาตุํ, ภิกฺขเว, ปฎิจฺจ อุปฺปชฺชติ รูปสญฺญา , รูปสญฺญํ ปฎิจฺจ อุปฺปชฺชติ รูปสงฺกโปฺป, รูปสงฺกปฺปํ ปฎิจฺจ อุปฺปชฺชติ รูปจฺฉโนฺท, รูปจฺฉนฺทํ ปฎิจฺจ อุปฺปชฺชติ รูปปริฬาโห, รูปปริฬาหํ ปฎิจฺจ อุปฺปชฺชติ รูปปริเยสนา…เป.… ธมฺมธาตุํ ปฎิจฺจ อุปฺปชฺชติ ธมฺมสญฺญา, ธมฺมสญฺญํ ปฎิจฺจ อุปฺปชฺชติ ธมฺมสงฺกโปฺป, ธมฺมสงฺกปฺปํ ปฎิจฺจ อุปฺปชฺชติ ธมฺมจฺฉโนฺท, ธมฺมจฺฉนฺทํ ปฎิจฺจ อุปฺปชฺชติ ธมฺมปริฬาโห, ธมฺมปริฬาหํ ปฎิจฺจ อุปฺปชฺชติ ธมฺมปริเยสนาฯ</p>


<p>‘‘เอวํ, โข, ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ, สงฺกปฺปนานตฺตํ ปฎิจฺจ อุปฺปชฺชติ ฉนฺทนานตฺตํ, ฉนฺทนานตฺตํ  ปฎิจฺจ อุปฺปชฺชติ ปริฬาหนานตฺตํ, ปริฬาหนานตฺตํ ปฎิจฺจ อุปฺปชฺชติ ปริเยสนานานตฺต’’นฺติฯ สตฺตมํฯ</p>


<h3>๘. โนปริเยสนานานตฺตสุตฺตํ</h3>
<p> สาวตฺถิยํ วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ, สงฺกปฺปนานตฺตํ ปฎิจฺจ อุปฺปชฺชติ ฉนฺทนานตฺตํ, ฉนฺทนานตฺตํ ปฎิจฺจ อุปฺปชฺชติ ปริฬาหนานตฺตํ, ปริฬาหนานตฺตํ ปฎิจฺจ อุปฺปชฺชติ ปริเยสนานานตฺตํ; โน ปริเยสนานานตฺตํ ปฎิจฺจ อุปฺปชฺชติ ปริฬาหนานตฺตํ , โน ปริฬาหนานตฺตํ ปฎิจฺจ อุปฺปชฺชติ ฉนฺทนานตฺตํ, โน ฉนฺทนานตฺตํ ปฎิจฺจ อุปฺปชฺชติ สงฺกปฺปนานตฺตํ , โน สงฺกปฺปนานตฺตํ ปฎิจฺจ อุปฺปชฺชติ สญฺญานานตฺตํ, โน สญฺญานานตฺตํ ปฎิจฺจ อุปฺปชฺชติ ธาตุนานตฺตํฯ กตมญฺจ, ภิกฺขเว, ธาตุนานตฺตํ? รูปธาตุ…เป.… ธมฺมธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ , ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ…เป.… ปริเยสนานานตฺตํ; โน ปริเยสนานานตฺตํ ปฎิจฺจ อุปฺปชฺชติ ปริฬาหนานตฺตํ, โน ปริฬาหนานตฺตํ ปฎิจฺจ อุปฺปชฺชติ ฉนฺทนานตฺตํ, โน ฉนฺทนานตฺตํ ปฎิจฺจ อุปฺปชฺชติ สงฺกปฺปนานตฺตํ, โน สงฺกปฺปนานตฺตํ ปฎิจฺจ อุปฺปชฺชติ สญฺญานานตฺตํ, โน สญฺญานานตฺตํ ปฎิจฺจ อุปฺปชฺชติ ธาตุนานตฺตํ?</p>


<p>‘‘รูปธาตุํ, ภิกฺขเว, ปฎิจฺจ อุปฺปชฺชติ รูปสญฺญา…เป.… ธมฺมธาตุํ ปฎิจฺจ อุปฺปชฺชติ ธมฺมสญฺญา, ธมฺมสญฺญํ  ปฎิจฺจ อุปฺปชฺชติ…เป.… ธมฺมปริเยสนา; โน ธมฺมปริเยสนํ ปฎิจฺจ อุปฺปชฺชติ ธมฺมปริฬาโห, โน ธมฺมปริฬาหํ ปฎิจฺจ อุปฺปชฺชติ ธมฺมจฺฉโนฺท, โน ธมฺมจฺฉนฺทํ ปฎิจฺจ อุปฺปชฺชติ ธมฺมสงฺกโปฺป, โน ธมฺมสงฺกปฺปํ ปฎิจฺจ อุปฺปชฺชติ ธมฺมสญฺญา, โน ธมฺมสญฺญํ ปฎิจฺจ อุปฺปชฺชติ ธมฺมธาตุฯ</p>


<p>‘‘เอวํ โข, ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ…เป.… ปริเยสนานานตฺตํ; โน ปริเยสนานานตฺตํ ปฎิจฺจ อุปฺปชฺชติ ปริฬาหนานตฺตํ, โน ปริฬาหนานตฺตํ ปฎิจฺจ อุปฺปชฺชติ ฉนฺทนานตฺตํ, โน ฉนฺทนานตฺตํ ปฎิจฺจ อุปฺปชฺชติ สงฺกปฺปนานตฺตํ, โน สงฺกปฺปนานตฺตํ ปฎิจฺจ อุปฺปชฺชติ สญฺญานานตฺตํ, โน สญฺญานานตฺตํ ปฎิจฺจ อุปฺปชฺชติ ธาตุนานตฺต’’นฺติฯ อฎฺฐมํฯ</p>


<h3>๙. พาหิรผสฺสนานตฺตสุตฺตํ</h3>
<p> สาวตฺถิยํ  วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ, สงฺกปฺปนานตฺตํ ปฎิจฺจ อุปฺปชฺชติ ผสฺสนานตฺตํ , ผสฺสนานตฺตํ ปฎิจฺจ อุปฺปชฺชติ เวทนานานตฺตํ, เวทนานานตฺตํ ปฎิจฺจ อุปฺปชฺชติ ฉนฺทนานตฺตํ, ฉนฺทนานตฺตํ ปฎิจฺจ อุปฺปชฺชติ ปริฬาหนานตฺตํ, ปริฬาหนานตฺตํ ปฎิจฺจ อุปฺปชฺชติ ปริเยสนานานตฺตํ , ปริเยสนานานตฺตํ ปฎิจฺจ อุปฺปชฺชติ ลาภนานตฺตํฯ กตมญฺจ, ภิกฺขเว, ธาตุนานตฺตํ? รูปธาตุ…เป.… ธมฺมธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ, ภิกฺขเว, ธาตุนานตฺตํ ปฎิจฺจ อุปฺปชฺชติ  สญฺญานานตฺตํ, สญฺญานานตฺตํ ปฎิจฺจ อุปฺปชฺชติ…เป.… ลาภนานตฺตํ?</p>


<p>‘‘รูปธาตุํ, ภิกฺขเว, ปฎิจฺจ อุปฺปชฺชติ รูปสญฺญา, รูปสญฺญํ ปฎิจฺจ อุปฺปชฺชติ รูปสงฺกโปฺป, รูปสงฺกปฺปํ ปฎิจฺจ อุปฺปชฺชติ รูปสมฺผโสฺส, รูปสมฺผสฺสํ ปฎิจฺจ อุปฺปชฺชติ รูปสมฺผสฺสชา เวทนา, รูปสมฺผสฺสชํ เวทนํ ปฎิจฺจ อุปฺปชฺชติ รูปจฺฉโนฺท, รูปจฺฉนฺทํ ปฎิจฺจ อุปฺปชฺชติ รูปปริฬาโห, รูปปริฬาหํ ปฎิจฺจ อุปฺปชฺชติ รูปปริเยสนา, รูปปริเยสนํ ปฎิจฺจ อุปฺปชฺชติ รูปลาโภ…เป.… ธมฺมธาตุํ ปฎิจฺจ อุปฺปชฺชติ ธมฺมสญฺญา, ธมฺมสญฺญํ ปฎิจฺจ อุปฺปชฺชติ ธมฺมสงฺกโปฺป, ธมฺมสงฺกปฺปํ ปฎิจฺจ อุปฺปชฺชติ ธมฺมสมฺผโสฺส, ธมฺมสมฺผสฺสํ ปฎิจฺจ อุปฺปชฺชติ ธมฺมสมฺผสฺสชา เวทนา, ธมฺมสมฺผสฺสชํ เวทนํ ปฎิจฺจ อุปฺปชฺชติ ธมฺมจฺฉโนฺท, ธมฺมจฺฉนฺทํ ปฎิจฺจ อุปฺปชฺชติ ธมฺมปริฬาโห, ธมฺมปริฬาหํ ปฎิจฺจ อุปฺปชฺชติ ธมฺมปริเยสนา, ธมฺมปริเยสนํ ปฎิจฺจ อุปฺปชฺชติ ธมฺมลาโภ ฯ</p>


<p>‘‘เอวํ โข, ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ…เป.… ปริเยสนานานตฺตํ, ปริเยสนานานตฺตํ ปฎิจฺจ อุปฺปชฺชติ ลาภนานตฺต’’นฺติฯ นวมํฯ</p>


<h3>๑๐. ทุติยพาหิรผสฺสนานตฺตสุตฺตํ</h3>
<p> สาวตฺถิยํ วิหรติ…เป.… ‘‘ธาตุนานตฺตํ, ภิกฺขเว, ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ , ผสฺส… เวทนา… ฉนฺท… ปริฬาห… ปริเยสนานานตฺตํ ปฎิจฺจ อุปฺปชฺชติ ลาภนานตฺตํ; โน ลาภนานตฺตํ ปฎิจฺจ อุปฺปชฺชติ ปริเยสนานานตฺตํ, โน ปริเยสนานานตฺตํ ปฎิจฺจ อุปฺปชฺชติ ปริฬาหนานตฺตํ, โน ปริฬาหนานตฺตํ ปฎิจฺจ อุปฺปชฺชติ…เป.… ฉนฺท… เวทนา… ผสฺส… สงฺกปฺป… สญฺญานานตฺตํ , โน สญฺญานานตฺตํ ปฎิจฺจ  อุปฺปชฺชติ ธาตุนานตฺตํฯ กตมญฺจ, ภิกฺขเว, ธาตุนานตฺตํ? รูปธาตุ…เป.… ธมฺมธาตุ – อิทํ วุจฺจติ, ภิกฺขเว, ธาตุนานตฺตํ’’ฯ</p>


<p>‘‘กถญฺจ, ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ สงฺกปฺปนานตฺตํ? ผสฺส… เวทนา… ฉนฺท… ปริฬาห… ปริเยสนา… ลาภ… โน ลาภนานตฺตํ ปฎิจฺจ อุปฺปชฺชติ ปริเยสนานานตฺตํ, โน ปริเยสนานานตฺตํ ปฎิจฺจ อุปฺปชฺชติ ปริฬาห… ฉนฺท… เวทนา… ผสฺส… โน สงฺกปฺปนานตฺตํ ปฎิจฺจ อุปฺปชฺชติ สญฺญานานตฺตํ, โน สญฺญานานตฺตํ ปฎิจฺจ อุปฺปชฺชติ ธาตุนานตฺตํ?</p>


<p>‘‘รูปธาตุํ, ภิกฺขเว, ปฎิจฺจ อุปฺปชฺชติ รูปสญฺญา…เป.… ธมฺมธาตุํ  ปฎิจฺจ อุปฺปชฺชติ ธมฺมสญฺญา, ธมฺมสญฺญํ ปฎิจฺจ อุปฺปชฺชติ…เป.… ธมฺมปริเยสนา, ธมฺมปริเยสนํ ปฎิจฺจ อุปฺปชฺชติ ธมฺมลาโภ; โน ธมฺมลาภํ ปฎิจฺจ อุปฺปชฺชติ ธมฺมปริเยสนา, โน ธมฺมปริเยสนํ ปฎิจฺจ อุปฺปชฺชติ ธมฺมปริฬาโห , โน ธมฺมปริฬาหํ ปฎิจฺจ อุปฺปชฺชติ ธมฺมจฺฉโนฺท, โน ธมฺมจฺฉนฺทํ ปฎิจฺจ อุปฺปชฺชติ ธมฺมสมฺผสฺสชา เวทนา, โน ธมฺมสมฺผสฺสชํ เวทนํ ปฎิจฺจ อุปฺปชฺชติ ธมฺมสมฺผโสฺส, โน ธมฺมสมฺผสฺสํ ปฎิจฺจ อุปฺปชฺชติ ธมฺมสงฺกโปฺป, โน ธมฺมสงฺกปฺปํ ปฎิจฺจ อุปฺปชฺชติ ธมฺมสญฺญา, โน ธมฺมสญฺญํ ปฎิจฺจ อุปฺปชฺชติ ธมฺมธาตุฯ</p>


<p>‘‘เอวํ โข, ภิกฺขเว, ธาตุนานตฺตํ ปฎิจฺจ อุปฺปชฺชติ สญฺญานานตฺตํ, สญฺญานานตฺตํ ปฎิจฺจ อุปฺปชฺชติ…เป.… สงฺกปฺป… ผสฺส… เวทนา… ฉนฺท… ปริฬาห… ปริเยสนา… ลาภ… โน ลาภนานตฺตํ ปฎิจฺจ อุปฺปชฺชติ ปริเยสนานานตฺตํ, โน ปริเยสนานานตฺตํ ปฎิจฺจ อุปฺปชฺชติ ปริฬาหนานตฺตํ, โน ปริฬาหนานตฺตํ ปฎิจฺจ อุปฺปชฺชติ ฉนฺทนานตฺตํ, โน ฉนฺทนานตฺตํ ปฎิจฺจ อุปฺปชฺชติ เวทนานานตฺตํ, โน เวทนานานตฺตํ ปฎิจฺจ อุปฺปชฺชติ ผสฺสนานตฺตํ, โน ผสฺสนานตฺตํ ปฎิจฺจ อุปฺปชฺชติ สงฺกปฺปนานตฺตํ, โน สงฺกปฺปนานตฺตํ ปฎิจฺจ อุปฺปชฺชติ สญฺญานานตฺตํ, โน สญฺญานานตฺตํ ปฎิจฺจ อุปฺปชฺชติ ธาตุนานตฺต’’นฺติฯ ทสมํฯ</p>

</p>


<p>ตสฺสุทฺทานํ –</p>


<p>
ธาตุผสฺสญฺจ  
  
โน เจตํ, เวทนา อปเร ทุเว;  
  
เอตํ อชฺฌตฺตปญฺจกํ, ธาตุสญฺญญฺจ โน เจตํ;  
  
ผสฺสสฺส อปเร ทุเว, เอตํ พาหิรปญฺจกนฺติฯ  
</p>
  
<h2>๒. ทุติยวโคฺค</h2>
<h3>๑. สตฺตธาตุสุตฺตํ</h3>
<p> สาวตฺถิยํ   วิหรติ…เป.… ‘‘สตฺติมา , ภิกฺขเว, ธาตุโยฯ กตมา สตฺต? อาภาธาตุ, สุภธาตุ, อากาสานญฺจายตนธาตุ, วิญฺญาณญฺจายตนธาตุ, อากิญฺจญฺญายตนธาตุ, เนวสญฺญานาสญฺญายตนธาตุ, สญฺญาเวทยิตนิโรธธาตุ – อิมา โข, ภิกฺขเว, สตฺต ธาตุโย’’ติฯ</p>


<p>เอวํ วุเตฺต, อญฺญตโร ภิกฺขุ ภควนฺตํ เอตทโวจ – ‘‘ยา จายํ, ภเนฺต, อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ ยา จ เนวสญฺญานาสญฺญายตนธาตุ ยา จ สญฺญาเวทยิตนิโรธธาตุ – อิมา นุ โข, ภเนฺต, ธาตุโย กิํ ปฎิจฺจ ปญฺญายนฺตี’’ติ?</p>


<p>‘‘ยายํ, ภิกฺขุ, อาภาธาตุ – อยํ ธาตุ อนฺธการํ ปฎิจฺจ ปญฺญายติฯ ยายํ, ภิกฺขุ, สุภธาตุ – อยํ ธาตุ อสุภํ ปฎิจฺจ ปญฺญายติฯ ยายํ, ภิกฺขุ, อากาสานญฺจายตนธาตุ – อยํ ธาตุ รูปํ ปฎิจฺจ ปญฺญายติฯ ยายํ, ภิกฺขุ, วิญฺญาณญฺจายตนธาตุ – อยํ ธาตุ อากาสานญฺจายตนํ ปฎิจฺจ ปญฺญายติฯ ยายํ, ภิกฺขุ, อากิญฺจญฺญายตนธาตุ – อยํ ธาตุ วิญฺญาณญฺจายตนํ ปฎิจฺจ ปญฺญายติฯ ยายํ, ภิกฺขุ, เนวสญฺญานาสญฺญายตนธาตุ – อยํ ธาตุ อากิญฺจญฺญายตนํ ปฎิจฺจ ปญฺญายติฯ ยายํ, ภิกฺขุ, สญฺญาเวทยิตนิโรธธาตุ – อยํ ธาตุ นิโรธํ ปฎิจฺจ ปญฺญายตี’’ติฯ</p>


<p>‘‘ยา  จายํ , ภเนฺต, อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ อากิญฺจญฺญายตนธาตุ ยา จ เนวสญฺญานาสญฺญายตนธาตุ ยา จ สญฺญาเวทยิตนิโรธธาตุ – อิมา นุ โข, ภเนฺต, ธาตุโย กถํ สมาปตฺติ ปตฺตพฺพา’’ติ?</p>


<p>‘‘ยา จายํ, ภิกฺขุ, อาภาธาตุ ยา จ สุภธาตุ ยา จ อากาสานญฺจายตนธาตุ ยา จ วิญฺญาณญฺจายตนธาตุ ยา จ  อากิญฺจญฺญายตนธาตุ – อิมา ธาตุโย สญฺญาสมาปตฺติ ปตฺตพฺพาฯ ยายํ, ภิกฺขุ, เนวสญฺญานาสญฺญายตนธาตุ – อยํ ธาตุ สงฺขาราวเสสสมาปตฺติ ปตฺตพฺพา ฯ ยายํ, ภิกฺขุ, สญฺญาเวทยิตนิโรธธาตุ – อยํ ธาตุ นิโรธสมาปตฺติ ปตฺตพฺพา’’ติฯ ปฐมํฯ</p>


<h3>๒. สนิทานสุตฺตํ</h3>
<p> สาวตฺถิยํ วิหรติ…เป.… ‘‘สนิทานํ, ภิกฺขเว, อุปฺปชฺชติ กามวิตโกฺก, โน อนิทานํ; สนิทานํ อุปฺปชฺชติ พฺยาปาทวิตโกฺก, โน อนิทานํ; สนิทานํ อุปฺปชฺชติ วิหิํสาวิตโกฺก, โน อนิทานํ’’ฯ</p>


<p>‘‘กถญฺจ, ภิกฺขเว, สนิทานํ อุปฺปชฺชติ กามวิตโกฺก, โน อนิทานํ; สนิทานํ อุปฺปชฺชติ พฺยาปาทวิตโกฺก, โน อนิทานํ; สนิทานํ อุปฺปชฺชติ วิหิํสาวิตโกฺก, โน อนิทานํ? กามธาตุํ, ภิกฺขเว, ปฎิจฺจ อุปฺปชฺชติ กามสญฺญา, กามสญฺญํ ปฎิจฺจ อุปฺปชฺชติ กามสงฺกโปฺป, กามสงฺกปฺปํ ปฎิจฺจ อุปฺปชฺชติ กามจฺฉโนฺท, กามจฺฉนฺทํ ปฎิจฺจ อุปฺปชฺชติ  กามปริฬาโห, กามปริฬาหํ ปฎิจฺจ อุปฺปชฺชติ กามปริเยสนาฯ กามปริเยสนํ, ภิกฺขเว, ปริเยสมาโน อสฺสุตวา ปุถุชฺชโน ตีหิ ฐาเนหิ มิจฺฉา ปฎิปชฺชติ – กาเยน, วาจาย, มนสาฯ</p>


<p>‘‘พฺยาปาทธาตุํ, ภิกฺขเว, ปฎิจฺจ อุปฺปชฺชติ พฺยาปาทสญฺญา, พฺยาปาทสญฺญํ ปฎิจฺจ อุปฺปชฺชติ พฺยาปาทสงฺกโปฺป…เป.… พฺยาปาทจฺฉโนฺท… พฺยาปาทปริฬาโห… พฺยาปาทปริเยสนา… พฺยาปาทปริเยสนํ, ภิกฺขเว, ปริเยสมาโน อสฺสุตวา ปุถุชฺชโน ตีหิ ฐาเนหิ มิจฺฉา ปฎิปชฺชติ – กาเยน, วาจาย, มนสาฯ</p>


<p>‘‘วิหิํสาธาตุํ , ภิกฺขเว, ปฎิจฺจ อุปฺปชฺชติ วิหิํสาสญฺญา; วิหิํสาสญฺญํ ปฎิจฺจ อุปฺปชฺชติ วิหิํสาสงฺกโปฺป…เป.… วิหิํสาฉโนฺท… วิหิํสาปริฬาโห… วิหิํสาปริเยสนา… วิหิํสาปริเยสนํ, ภิกฺขเว , ปริเยสมาโน อสฺสุตวา ปุถุชฺชโน ตีหิ ฐาเนหิ มิจฺฉา ปฎิปชฺชติ – กาเยน, วาจาย, มนสาฯ</p>


<p>‘‘เสยฺยถาปิ, ภิกฺขเว, ปุริโส อาทิตฺตํ ติณุกฺกํ สุเกฺข ติณทาเย นิกฺขิเปยฺย; โน เจ หเตฺถหิ จ ปาเทหิ จ ขิปฺปเมว นิพฺพาเปยฺยฯ เอวญฺหิ, ภิกฺขเว, เย ติณกฎฺฐนิสฺสิตา ปาณา เต อนยพฺยสนํ อาปเชฺชยฺยุํฯ เอวเมว โข, ภิกฺขเว, โย หิ โกจิ สมโณ วา พฺราหฺมโณ วา อุปฺปนฺนํ วิสมคตํ สญฺญํ น ขิปฺปเมว ปชหติ วิโนเทติ พฺยนฺตีกโรติ อนภาวํ  คเมติ, โส ทิเฎฺฐ เจว ธเมฺม ทุกฺขํ วิหรติ สวิฆาตํ สอุปายาสํ สปริฬาหํ; กายสฺส จ เภทา ปรํ มรณา ทุคฺคติ ปาฎิกงฺขาฯ</p>


<p>‘‘สนิทานํ, ภิกฺขเว, อุปฺปชฺชติ เนกฺขมฺมวิตโกฺก, โน อนิทานํ; สนิทานํ  อุปฺปชฺชติ อพฺยาปาทวิตโกฺก, โน อนิทานํ; สนิทานํ อุปฺปชฺชติ อวิหิํสาวิตโกฺก, โน อนิทานํฯ</p>


<p>‘‘กถญฺจ, ภิกฺขเว, สนิทานํ อุปฺปชฺชติ เนกฺขมฺมวิตโกฺก, โน อนิทานํ; สนิทานํ อุปฺปชฺชติ อพฺยาปาทวิตโกฺก, โน อนิทานํ; สนิทานํ อุปฺปชฺชติ อวิหิํสาวิตโกฺก, โน อนิทานํ? เนกฺขมฺมธาตุํ, ภิกฺขเว, ปฎิจฺจ อุปฺปชฺชติ เนกฺขมฺมสญฺญา, เนกฺขมฺมสญฺญํ ปฎิจฺจ อุปฺปชฺชติ เนกฺขมฺมสงฺกโปฺป, เนกฺขมฺมสงฺกปฺปํ ปฎิจฺจ อุปฺปชฺชติ เนกฺขมฺมจฺฉโนฺท, เนกฺขมฺมจฺฉนฺทํ ปฎิจฺจ อุปฺปชฺชติ เนกฺขมฺมปริฬาโห, เนกฺขมฺมปริฬาหํ ปฎิจฺจ อุปฺปชฺชติ เนกฺขมฺมปริเยสนา; เนกฺขมฺมปริเยสนํ, ภิกฺขเว, ปริเยสมาโน สุตวา อริยสาวโก ตีหิ ฐาเนหิ สมฺมา ปฎิปชฺชติ – กาเยน, วาจาย, มนสาฯ</p>


<p>‘‘อพฺยาปาทธาตุํ, ภิกฺขเว, ปฎิจฺจ อุปฺปชฺชติ อพฺยาปาทสญฺญา, อพฺยาปาทสญฺญํ ปฎิจฺจ อุปฺปชฺชติ อพฺยาปาทสงฺกโปฺป…เป.… อพฺยาปาทจฺฉโนฺท… อพฺยาปาทปริฬาโห… อพฺยาปาทปริเยสนา, อพฺยาปาทปริเยสนํ, ภิกฺขเว, ปริเยสมาโน สุตวา อริยสาวโก ตีหิ ฐาเนหิ สมฺมา ปฎิปชฺชติ – กาเยน, วาจาย, มนสาฯ</p>


<p>‘‘อวิหิํสาธาตุํ , ภิกฺขเว, ปฎิจฺจ อุปฺปชฺชติ อวิหิํสาสญฺญา , อวิหิํสาสญฺญํ ปฎิจฺจ อุปฺปชฺชติ อวิหิํสาสงฺกโปฺป, อวิหิํสาสงฺกปฺปํ ปฎิจฺจ อุปฺปชฺชติ อวิหิํสาฉโนฺท, อวิหิํสาฉนฺทํ ปฎิจฺจ อุปฺปชฺชติ อวิหิํสาปริฬาโห, อวิหิํสาปริฬาหํ ปฎิจฺจ อุปฺปชฺชติ อวิหิํสาปริเยสนา; อวิหิํสาปริเยสนํ, ภิกฺขเว, ปริเยสมาโน สุตวา อริยสาวโก ตีหิ  ฐาเนหิ สมฺมา ปฎิปชฺชติ – กาเยน, วาจาย, มนสาฯ</p>


<p>‘‘เสยฺยถาปิ, ภิกฺขเว, ปุริโส อาทิตฺตํ ติณุกฺกํ สุเกฺข ติณทาเย นิกฺขิเปยฺย; ตเมนํ หเตฺถหิ จ ปาเทหิ จ ขิปฺปเมว นิพฺพาเปยฺยฯ เอวญฺหิ, ภิกฺขเว, เย ติณกฎฺฐนิสฺสิตา ปาณา เต น อนยพฺยสนํ อาปเชฺชยฺยุํฯ เอวเมว โข, ภิกฺขเว, โย หิ โกจิ สมโณ วา พฺราหฺมโณ วา อุปฺปนฺนํ วิสมคตํ สญฺญํ ขิปฺปเมว ปชหติ วิโนเทติ พฺยนฺตีกโรติ  อนภาวํ คเมติ, โส ทิเฎฺฐ เจว ธเมฺม สุขํ วิหรติ อวิฆาตํ อนุปายาสํ อปริฬาหํ; กายสฺส จ เภทา ปรํ มรณา สุคติ ปาฎิกงฺขา’’ติฯ ทุติยํฯ</p>


<h3>๓. คิญฺชกาวสถสุตฺตํ</h3>
<p> เอกํ สมยํ ภควา ญาติเก วิหรติ คิญฺชกาวสเถฯ ตตฺร โข ภควา ภิกฺขู อามเนฺตสิ – ‘‘ภิกฺขโว’’ติฯ ‘‘ภทเนฺต’’ติ เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘ธาตุํ, ภิกฺขเว, ปฎิจฺจ อุปฺปชฺชติ สญฺญา, อุปฺปชฺชติ ทิฎฺฐิ, อุปฺปชฺชติ วิตโกฺก’’ติฯ เอวํ วุเตฺต, อายสฺมา กจฺจาโน  ภควนฺตํ เอตทโวจ – ‘‘ยายํ, ภเนฺต, ทิฎฺฐิ – ‘อสมฺมาสมฺพุเทฺธสุ สมฺมาสมฺพุทฺธา’ติ, อยํ นุ โข, ภเนฺต, ทิฎฺฐิ กิํ ปฎิจฺจ ปญฺญายตี’’ติ?</p>


<p>‘‘มหติ โข เอสา, กจฺจาน, ธาตุ ยทิทํ อวิชฺชาธาตุฯ หีนํ , กจฺจาน, ธาตุํ ปฎิจฺจ อุปฺปชฺชติ หีนา สญฺญา, หีนา ทิฎฺฐิ, หีโน วิตโกฺก, หีนา เจตนา, หีนา ปตฺถนา, หีโน ปณิธิ, หีโน ปุคฺคโล, หีนา วาจา; หีนํ อาจิกฺขติ เทเสติ ปญฺญเปติ ปฎฺฐเปติ  วิวรติ วิภชติ อุตฺตานีกโรติ; หีนา ตสฺส อุปปตฺตีติ วทามิฯ</p>


<p>‘‘มชฺฌิมํ , กจฺจาน, ธาตุํ ปฎิจฺจ อุปฺปชฺชติ มชฺฌิมา สญฺญา, มชฺฌิมา ทิฎฺฐิ, มชฺฌิโม วิตโกฺก, มชฺฌิมา เจตนา, มชฺฌิมา ปตฺถนา, มชฺฌิโม ปณิธิ, มชฺฌิโม ปุคฺคโล, มชฺฌิมา วาจา; มชฺฌิมํ อาจิกฺขติ เทเสติ ปญฺญเปติ ปฎฺฐเปติ วิวรติ วิภชติ อุตฺตานีกโรติ; มชฺฌิมา ตสฺส อุปปตฺตีติ วทามิฯ</p>


<p>‘‘ปณีตํ, กจฺจาน, ธาตุํ ปฎิจฺจ อุปฺปชฺชติ ปณีตา สญฺญา, ปณีตา ทิฎฺฐิ, ปณีโต วิตโกฺก, ปณีตา เจตนา, ปณีตา ปตฺถนา, ปณีโต ปณิธิ, ปณีโต ปุคฺคโล, ปณีตา วาจา; ปณีตํ อาจิกฺขติ เทเสติ ปญฺญเปติ ปฎฺฐเปติ วิวรติ วิภชติ อุตฺตานีกโรติ; ปณีตา ตสฺส อุปปตฺตีติ วทามี’’ติฯ ตติยํฯ</p>


<h3>๔. หีนาธิมุตฺติกสุตฺตํ</h3>
<p> สาวตฺถิยํ  วิหรติ…เป.… ‘‘ธาตุโสว , ภิกฺขเว, สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติ’’ฯ</p>


<p>‘‘อตีตมฺปิ โข , ภิกฺขเว, อทฺธานํ ธาตุโสว  สตฺตา สํสนฺทิํสุ สมิํสุฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิํสุ สมิํสุ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิํสุ สมิํสุฯ</p>


<p>‘‘อนาคตมฺปิ โข , ภิกฺขเว, อทฺธานํ ธาตุโสว  สตฺตา สํสนฺทิสฺสนฺติ สเมสฺสนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิสฺสนฺติ  สเมสฺสนฺติ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติฯ</p>


<p>‘‘เอตรหิปิ  โข , ภิกฺขเว, ปจฺจุปฺปนฺนํ อทฺธานํ ธาตุโสว  สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺตี’’ติฯ จตุตฺถํฯ</p>


<h3>๕. จงฺกมสุตฺตํ</h3>
<p> เอกํ  สมยํ ภควา ราชคเห วิหรติ คิชฺฌกูเฎ ปพฺพเตฯ เตน โข ปน สมเยน อายสฺมา สาริปุโตฺต สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; อายสฺมาปิ โข มหาโมคฺคลฺลาโน สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; อายสฺมาปิ โข มหากสฺสโป สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; อายสฺมาปิ โข อนุรุโทฺธ สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; อายสฺมาปิ โข ปุโณฺณ มนฺตานิปุโตฺต สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; อายสฺมาปิ โข อุปาลิ สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; อายสฺมาปิ โข อานโนฺท สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติ; เทวทโตฺตปิ โข สมฺพหุเลหิ ภิกฺขูหิ สทฺธิํ ภควโต อวิทูเร จงฺกมติฯ</p>


<p>อถ  โข ภควา ภิกฺขู อามเนฺตสิ – ‘‘ปสฺสถ โน ตุเมฺห, ภิกฺขเว, สาริปุตฺตํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู มหาปญฺญาฯ ปสฺสถ  โน ตุเมฺห, ภิกฺขเว, โมคฺคลฺลานํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู มหิทฺธิกาฯ ปสฺสถ โน ตุเมฺห, ภิกฺขเว, กสฺสปํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ , ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู ธุตวาทาฯ ปสฺสถ โน ตุเมฺห, ภิกฺขเว, อนุรุทฺธํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู ทิพฺพจกฺขุกาฯ ปสฺสถ โน ตุเมฺห, ภิกฺขเว, ปุณฺณํ มนฺตานิปุตฺตํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู ธมฺมกถิกาฯ ปสฺสถ โน ตุเมฺห, ภิกฺขเว, อุปาลิํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู วินยธราฯ ปสฺสถ โน ตุเมฺห, ภิกฺขเว, อานนฺทํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู พหุสฺสุตาฯ ปสฺสถ โน ตุเมฺห, ภิกฺขเว, เทวทตฺตํ สมฺพหุเลหิ ภิกฺขูหิ สทฺธิํ จงฺกมนฺต’’นฺติ? ‘‘เอวํ, ภเนฺต’’ฯ ‘‘สเพฺพ โข เอเต, ภิกฺขเว, ภิกฺขู ปาปิจฺฉา’’ฯ</p>


<p>‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ  สํสนฺทนฺติ สเมนฺติ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิํสุ สมิํสุฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิํสุ สมิํสุ; กลฺยาณาธิมุตฺติกา กลฺยาณาธิมุตฺติเกหิ  สทฺธิํ สํสนฺทิํสุ สมิํสุฯ</p>


<p>‘‘อนาคตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติฯ</p>


<p>‘‘เอตรหิปิ  โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติ; กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺตี’’ติฯ ปญฺจมํฯ</p>


<h3>๖. สคาถาสุตฺตํ</h3>
<p> สาวตฺถิยํ  วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิํสุ สมิํสุฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิํสุ สมิํสุ’’ฯ</p>


<p>‘‘อนาคตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทิสฺสนฺติ สเมสฺสนฺติฯ</p>


<p>‘‘เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ</p>


<p>‘‘เสยฺยถาปิ, ภิกฺขเว, คูโถ คูเถน สํสนฺทติ สเมติ; มุตฺตํ มุเตฺตน สํสนฺทติ สเมติ; เขโฬ เขเฬน สํสนฺทติ สเมติ; ปุโพฺพ ปุเพฺพน สํสนฺทติ สเมติ; โลหิตํ โลหิเตน สํสนฺทติ สเมติ ; เอวเมว โข, ภิกฺขเว, ธาตุโสว  สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ  สทฺธิํ สํสนฺทนฺติ สเมนฺติฯ อตีตมฺปิ โข อทฺธานํ…เป.… อนาคตมฺปิ โข อทฺธานํ…เป.… เอตรหิปิ โข ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ หีนาธิมุตฺติกา หีนาธิมุตฺติเกหิ สทฺธิํ สํสนฺทนฺติ สเมนฺติฯ</p>


<p>‘‘ธาตุโสว  ภิกฺขเว, สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิํสุ สมิํสุฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทิํสุ สมิํสุฯ</p>


<p>‘‘อนาคตมฺปิ โข, ภิกฺขเว, อทฺธานํ…เป.… เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ</p>


<p>‘‘เสยฺยถาปิ, ภิกฺขเว, ขีรํ ขีเรน สํสนฺทติ สเมติ; เตลํ เตเลน สํสนฺทติ สเมติ; สปฺปิ สปฺปินา สํสนฺทติ สเมติ; มธุ มธุนา สํสนฺทติ สเมติ; ผาณิตํ ผาณิเตน สํสนฺทติ สเมติ; เอวเมว โข, ภิกฺขเว, ธาตุโสว  สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ สํสนฺทนฺติ สเมนฺติฯ อตีตมฺปิ โข อทฺธานํ… อนาคตมฺปิ โข อทฺธานํ… เอตรหิปิ โข ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ กลฺยาณาธิมุตฺติกา กลฺยาณาธิมุตฺติเกหิ สทฺธิํ  สํสนฺทนฺติ สเมนฺตี’’ติฯ</p>


<p>อิทมโวจ ภควาฯ อิทํ วตฺวาน สุคโต อถาปรํ เอตทโวจ สตฺถา –</p>


<p>
‘‘สํสคฺคา วนโถ ชาโต, อสํสเคฺคน ฉิชฺชติ;  
  
ปริตฺตํ ทารุมารุยฺห, ยถา สีเท มหณฺณเวฯ  
</p>
  
<p>
‘‘เอวํ กุสีตมาคมฺม, สาธุชีวิปิ สีทติ;  
  
ตสฺมา ตํ ปริวเชฺชยฺย, กุสีตํ หีนวีริยํฯ  
</p>
  
<p>
‘‘ปวิวิเตฺตหิ  
อริเยหิ, ปหิตเตฺตหิ ฌายีหิ  
ฌายิหิ (สี.), ฌายิภิ (สฺยา. กํ.)  
;  
  
นิจฺจํ อารทฺธวีริเยหิ, ปณฺฑิเตหิ สหาวเส’’ติฯ  
</p>
  
<h3>๗. อสฺสทฺธสํสนฺทนสุตฺตํ</h3>
<p> สาวตฺถิยํ  วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อหิริกา อหิริเกหิ สทฺธิํ สํสนฺทนฺติ สเมนฺติ; อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ; อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ; กุสีตา กุสีเตหิ สทฺธิํ สํสนฺทนฺติ สเมนฺติ; มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ’’ฯ</p>


<p>‘‘อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิํสุ สมิํสุฯ อสฺสทฺธา อสฺสเทฺธหิ สทฺธิํ สํสนฺทิํสุ สมิํสุ; อหิริกา อหิริเกหิ สทฺธิํ สํสนฺทิํสุ สมิํสุ; อโนตฺตปฺปิโน อโนตฺตปฺปีหิ สทฺธิํ สํสนฺทิํสุ สมิํสุ; อปฺปสฺสุตา อปฺปสฺสุเตหิ  สทฺธิํ สํสนฺทิํสุ สมิํสุ; กุสีตา กุสีเตหิ สทฺธิํ สํสนฺทิํสุ สมิํสุ; มุฎฺฐสฺสติโน มุฎฺฐสฺสตีหิ สทฺธิํ สํสนฺทิํสุ สมิํสุ; ทุปฺปญฺญา ทุปฺปเญฺญหิ สทฺธิํ สํสนฺทิํสุ สมิํสุฯ</p>


<p>‘‘อนาคตมฺปิ  โข, ภิกฺขเว, อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติฯ อสฺสทฺธา อสฺสเทฺธหิ สทฺธิํ สํสนฺทิสฺสนฺติ สเมสฺสนฺติ; อหิริกา อหิริเกหิ สทฺธิํ สํสนฺทิสฺสนฺติ สเมสฺสนฺติ; อโนตฺตปฺปิโน อโนตฺตปฺปีหิ สทฺธิํ…เป.… อปฺปสฺสุตา  อปฺปสฺสุเตหิ สทฺธิํ…เป.… กุสีตา กุสีเตหิ สทฺธิํ…เป.… มุฎฺฐสฺสติโน มุฎฺฐสฺสตีหิ สทฺธิํ…เป.… ทุปฺปญฺญา ทุปฺปเญฺญหิ สทฺธิํ สํสนฺทิสฺสนฺติ สเมสฺสนฺติฯ</p>


<p>‘‘เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อหิริกา อหิริเกหิ สทฺธิํ…เป.… อโนตฺตปฺปิโน อโนตฺตปฺปีหิ สทฺธิํ…เป.… อปฺปสฺสุตา อปฺปสฺสุเตหิ สทฺธิํ…เป.…  กุสีตา กุสีเตหิ สทฺธิํ…เป.… มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติฯ</p>


<p>‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ สทฺธา สเทฺธหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ; อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ; อุปฎฺฐิตสฺสติโน อุปฎฺฐิตสฺสตีหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ  สํสนฺทนฺติ สเมนฺติฯ อตีตมฺปิ โข, ภิกฺขเว, อทฺธานํ…เป.… อนาคตมฺปิ โข, ภิกฺขเว…เป.… เอตรหิปิ โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ สทฺธา สเทฺธหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตี’’ติฯ สตฺตมํฯ</p>


<h3>๘. อสฺสทฺธมูลกสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ อสฺสทฺธา  อสฺสเทฺธหิ สทฺธิํ สํสนฺทนฺติ สเมนฺติ; อหิริกา อหิริเกหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; สทฺธา สเทฺธหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติฯ อตีตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิํสุ สมิํสุ…เป.…  อนาคตมฺปิ โข, ภิกฺขเว, อทฺธานํ ธาตุโสว สตฺตา สํสนฺทิสฺสนฺติ สเมสฺสนฺติ…เป.…ฯ</p>


<p>‘‘เอตรหิปิ  โข, ภิกฺขเว, ปจฺจุปฺปนฺนํ อทฺธานํ ธาตุโสว สตฺตา สํสนฺทนฺติ สเมนฺติฯ อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อหิริกา อหิริเกหิ สทฺธิํ สํสนฺทนฺติ สเมนฺติ, ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; สทฺธา สเทฺธหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตีติฯ (๑)</p>


<p>‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ ; สทฺธา สเทฺธหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.… ปฐมวาโร วิย วิตฺถาเรตโพฺพฯ (๒)</p>


<p>‘‘ธาตุโสว , ภิกฺขเว…เป.… อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; สทฺธา สเทฺธหิ สทฺธิํ สํสนฺทนฺติ สเมนฺติ; พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ, ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.… ฯ (๓)</p>


<p>‘‘ธาตุโสว, ภิกฺขเว…เป.… อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; กุสีตา กุสีเตหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; สทฺธา สเทฺธหิ สทฺธิํ สํสนฺทนฺติ สเมนฺติ; อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.…ฯ (๔)</p>


<p>‘‘ธาตุโสว , ภิกฺขเว…เป.… อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; สทฺธา สเทฺธหิ สทฺธิํ สํสนฺทนฺติ สเมนฺติ; อุปฎฺฐิตสฺสติโน อุปฎฺฐิตสฺสตีหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตีติ…เป.…ฯ อฎฺฐมํฯ (๕)</p>


<h3>๙. อหิริกมูลกสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว…เป.… อหิริกา อหิริเกหิ สทฺธิํ สํสนฺทนฺติ  สเมนฺติ, อโนตฺตปฺปิโน  อโนตฺตปฺปีหิ สทฺธิํ สํสนฺทนฺติ สเมนฺติ , ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สสนฺทนฺติ สเมนฺติ, โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ, ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.… ฯ (๑)</p>


<p>‘‘อหิริกา อหิริเกหิ สทฺธิํ สํสนฺทนฺติ สเมนฺติ, อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ, ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ, พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ, ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.…ฯ (๒)</p>


<p>‘‘อหิริกา อหิริเกหิ สทฺธิํ สํสนฺทนฺติ สเมนฺติ, กุสีตา กุสีเตหิ สทฺธิํ สํสนฺทนฺติ สเมนฺติ, ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ, อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ, ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.…ฯ (๓)</p>


<p>‘‘อหิริกา อหิริเกหิ สทฺธิํ สํสนฺทนฺติ สเมนฺติ, มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ, ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ, อุปฎฺฐิตสฺสติโน อุปฎฺฐิตสฺสตีหิ สทฺธิํ สํสนฺทนฺติ สเมนฺติ, ปญฺญวโนฺต  ปญฺญวเนฺตหิ สทฺธิํ สํสนฺทนฺติ สเมนฺตีติ…เป.…ฯ นวมํฯ (๔)</p>


<h3>๑๐. อโนตฺตปฺปมูลกสุตฺตํ</h3>
<p> สาวตฺถิยํ  วิหรติ…เป.… ‘‘ธาตุโสว , ภิกฺขเว, สตฺตา สํสนฺทนฺติ สเมนฺติฯ อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ; อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.…ฯ (๑)</p>


<p>‘‘อโนตฺตปฺปิโน  อโนตฺตปฺปีหิ สทฺธิํ สํสนฺทนฺติ สเมนฺติ; กุสีตา กุสีเตหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.…ฯ (๒)</p>


<p>‘‘อโนตฺตปฺปิโน  อโนตฺตปฺปีหิ สทฺธิํ สํสนฺทนฺติ สเมนฺติ; มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; อุปฎฺฐิตสฺสติโน อุปฎฺฐิตสฺสตีหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตีติ…เป.…ฯ ทสมํฯ (๓)</p>


<h3>๑๑. อปฺปสฺสุตมูลกสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ อปฺปสฺสุตา อปฺปสฺสุเตหิ สทฺธิํ สํสนฺทนฺติ  สเมนฺติ; กุสีตา กุสีเตหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; พหุสฺสุตา พหุสฺสุเตหิ สทฺธิํ สํสนฺทนฺติ  สเมนฺติ; อารทฺธวีริยา อารทฺธวีริเยหิ  สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺติ…เป.…ฯ (๑)</p>


<p>‘‘อปฺปสฺสุตา อปฺปสฺสุเตหิ สทฺธิํ สํสนฺทนฺติ สเมนฺติ; มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ; พหุสฺสุตา พหุสฺสุเตหิ สทฺธิํ สํสนฺทนฺติ สเมนฺติ; อุปฎฺฐิตสฺสติโน อุปฎฺฐิตสฺสตีหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตีติ…เป.…ฯ เอกาทสมํฯ (๒)</p>


<h3>๑๒. กุสีตมูลกสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ กุสีตา กุสีเตหิ สทฺธิํ สํสนฺทนฺติ สเมนฺติ; มุฎฺฐสฺสติโน มุฎฺฐสฺสตีหิ สทฺธิํ สํสนฺทนฺติ สเมนฺติ; ทุปฺปญฺญา  ทุปฺปเญฺญหิ สทฺธิํ สํสนฺทนฺติ สเมนฺติ; อารทฺธวีริยา อารทฺธวีริเยหิ สทฺธิํ สํสนฺทนฺติ สเมนฺติ; อุปฎฺฐิตสฺสติโน อุปฎฺฐิตสฺสตีหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตีติ…เป.…ฯ ทฺวาทสมํฯ</p>

</p>


<p>ตสฺสุทฺทานํ –</p>


<p>
สตฺติมา  
  
สนิทานญฺจ, คิญฺชกาวสเถน จ;  
  
หีนาธิมุตฺติ จงฺกมํ, สคาถา อสฺสทฺธสตฺตมํฯ  
</p>
  
<p>
อสฺสทฺธมูลกา  
ปญฺจ, จตฺตาโร อหิริกมูลกา;  
  
อโนตฺตปฺปมูลกา ตีณิ, ทุเว อปฺปสฺสุเตน จฯ  
</p>
  
<p>
กุสีตํ เอกกํ วุตฺตํ, สุตฺตนฺตา ตีณิ ปญฺจกา;  
  
พาวีสติ วุตฺตา สุตฺตา, ทุติโย วโคฺค ปวุจฺจตีติฯ  
</p>
  
<h2>๓. กมฺมปถวโคฺค</h2>
<h3>๑. อสมาหิตสุตฺตํ</h3>
<p> สาวตฺถิยํ   วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อหิริกา อหิริเกหิ สทฺธิํ สํสนฺทนฺติ สเมนฺติ; อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ; อสมาหิตา อสมาหิเตหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ’’ฯ</p>


<p>‘‘สทฺธา สเทฺธหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; สมาหิตา สมาหิเตหิ สทฺธิํ สํสนฺทนฺติ สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตี’’ติฯ ปฐมํฯ</p>


<h3>๒. ทุสฺสีลสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ อสฺสทฺธา อสฺสเทฺธหิ สทฺธิํ สํสนฺทนฺติ สเมนฺติ; อหิริกา อหิริเกหิ สทฺธิํ สํสนฺทนฺติ สเมนฺติ; อโนตฺตปฺปิโน อโนตฺตปฺปีหิ สทฺธิํ สํสนฺทนฺติ สเมนฺติ; ทุสฺสีลา ทุสฺสีเลหิ สทฺธิํ สํสนฺทนฺติ สเมนฺติ; ทุปฺปญฺญา ทุปฺปเญฺญหิ สทฺธิํ สํสนฺทนฺติ สเมนฺติ’’ฯ</p>


<p>‘‘สทฺธา สเทฺธหิ สทฺธิํ สํสนฺทนฺติ สเมนฺติ; หิริมนา หิริมเนหิ สทฺธิํ สํสนฺทนฺติ สเมนฺติ; โอตฺตปฺปิโน โอตฺตปฺปีหิ สทฺธิํ สํสนฺทนฺติ สเมนฺติ; สีลวโนฺต   สีลวเนฺตหิ สทฺธิํ สํสนฺทนฺติ  สเมนฺติ; ปญฺญวโนฺต ปญฺญวเนฺตหิ สทฺธิํ สํสนฺทนฺติ สเมนฺตี’’ติฯ ทุติยํฯ</p>


<h3>๓. ปญฺจสิกฺขาปทสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ ปาณาติปาติโน  ปาณาติปาตีหิ สทฺธิํ สํสนฺทนฺติ สเมนฺติ; อทินฺนาทายิโน อทินฺนาทายีหิ สทฺธิํ สํสนฺทนฺติ สเมนฺติ; กาเมสุมิจฺฉาจาริโน กาเมสุมิจฺฉาจารีหิ สทฺธิํ สํสนฺทนฺติ สเมนฺติ; มุสาวาทิโน มุสาวาทีหิ สทฺธิํ สํสนฺทนฺติ สเมนฺติ; สุราเมรยมชฺชปฺปมาทฎฺฐายิโน สุราเมรยมชฺชปฺปมาทฎฺฐายีหิ สทฺธิํ สํสนฺทนฺติ สเมนฺติ’’ฯ</p>


<p>‘‘ปาณาติปาตา ปฎิวิรตา ปาณาติปาตา ปฎิวิรเตหิ สทฺธิํ สํสนฺทนฺติ สเมนฺติ; อทินฺนาทานา ปฎิวิรตา อทินฺนาทานา ปฎิวิรเตหิ สทฺธิํ สํสนฺทนฺติ สเมนฺติ; กาเมสุมิจฺฉาจารา ปฎิวิรตา กาเมสุมิจฺฉาจารา ปฎิวิรเตหิ สทฺธิํ สํสนฺทนฺติ สเมนฺติ; มุสาวาทา ปฎิวิรตา มุสาวาทา ปฎิวิรเตหิ สทฺธิํ สํสนฺทนฺติ สเมนฺติ; สุราเมรยมชฺชปฺปมาทฎฺฐานา ปฎิวิรตา สุราเมรยมชฺชปฺปมาทฎฺฐานา ปฎิวิรเตหิ สทฺธิํ สํสนฺทนฺติ สเมนฺตี’’ติฯ ตติยํฯ</p>


<h3>๔. สตฺตกมฺมปถสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ ปาณาติปาติโน ปาณาติปาตีหิ สทฺธิํ  สํสนฺทนฺติ สเมนฺติ; อทินฺนาทายิโน อทินฺนาทายีหิ สทฺธิํ สํสนฺทนฺติ สเมนฺติ; กาเมสุมิจฺฉาจาริโน กาเมสุมิจฺฉาจารีหิ สทฺธิํ สํสนฺทนฺติ สเมนฺติ; มุสาวาทิโน มุสาวาทีหิ สทฺธิํ สํสนฺทนฺติ สเมนฺติ; ปิสุณวาจา ปิสุณวาเจหิ สทฺธิํ สํสนฺทนฺติ สเมนฺติ; ผรุสวาจา ผรุสวาเจหิ สทฺธิํ สํสนฺทนฺติ สเมนฺติ; สมฺผปฺปลาปิโน สมฺผปฺปลาปีหิ สทฺธิํ สํสนฺทนฺติ สเมนฺติ’’ฯ</p>


<p>‘‘ปาณาติปาตา ปฎิวิรตา…เป.… อทินฺนาทานา ปฎิวิรตา… กาเมสุมิจฺฉาจารา ปฎิวิรตา… มุสาวาทา ปฎิวิรตา… ปิสุณาย วาจาย ปฎิวิรตา ปิสุณาย วาจาย ปฎิวิรเตหิ สทฺธิํ สํสนฺทนฺติ สเมนฺติ; ผรุสาย วาจาย ปฎิวิรตา ผรุสาย วาจาย ปฎิวิรเตหิ สทฺธิํ สํสนฺทนฺติ สเมนฺติ; สมฺผปฺปลาปา ปฎิวิรตา สมฺผปฺปลาปา ปฎิวิรเตหิ สทฺธิํ สํสนฺทนฺติ สเมนฺตี’’ติฯ จตุตฺถํฯ</p>


<h3>๕. ทสกมฺมปถสุตฺตํ</h3>
<p> สาวตฺถิยํ   วิหรติ…เป.… ‘‘ธาตุโสว , ภิกฺขเว, สตฺตา สํสนฺทนฺติ สเมนฺติฯ ปาณาติปาติโน ปาณาติปาตีหิ สทฺธิํ สํสนฺทนฺติ สเมนฺติ; อทินฺนาทายิโน…เป.… กาเมสุมิจฺฉาจาริโน… มุสาวาทิโน… ปิสุณวาจา… ผรุสวาจา… สมฺผปฺปลาปิโน สมฺผปฺปลาปีหิ สทฺธิํ สํสนฺทนฺติ สเมนฺติ; อภิชฺฌาลุโน อภิชฺฌาลูหิ สทฺธิํ สํสนฺทนฺติ สเมนฺติ; พฺยาปนฺนจิตฺตา พฺยาปนฺนจิเตฺตหิ สทฺธิํ สํสนฺทนฺติ สเมนฺติ; มิจฺฉาทิฎฺฐิกา มิจฺฉาทิฎฺฐิเกหิ สทฺธิํ สํสนฺทนฺติ สเมนฺติ’’ฯ</p>


<p>‘‘ปาณาติปาตา  ปฎิวิรตา ปาณาติปาตา ปฎิวิรเตหิ สทฺธิํ สํสนฺทนฺติ สเมนฺติ; อทินฺนาทานา ปฎิวิรตา…เป.… กาเมสุมิจฺฉาจารา ปฎิวิรตา… มุสาวาทา ปฎิวิรตา… ปิสุณาย วาจาย… ผรุสาย วาจาย… สมฺผปฺปลาปา ปฎิวิรตา สมฺผปฺปลาปา ปฎิวิรเตหิ สทฺธิํ สํสนฺทนฺติ สเมนฺติ; อนภิชฺฌาลุโน อนภิชฺฌาลูหิ สทฺธิํ สํสนฺทนฺติ สเมนฺติ; อพฺยาปนฺนจิตฺตา อพฺยาปนฺนจิเตฺตหิ สทฺธิํ สํสนฺทนฺติ สเมนฺติ; สมฺมาทิฎฺฐิกา สมฺมาทิฎฺฐิเกหิ สทฺธิํ สํสนฺทนฺติ สเมนฺตี’’ติฯ ปญฺจมํฯ</p>


<h3>๖. อฎฺฐงฺคิกสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ มิจฺฉาทิฎฺฐิกา มิจฺฉาทิฎฺฐิเกหิ สทฺธิํ สํสนฺทนฺติ สเมนฺติ; มิจฺฉาสงฺกปฺปา…เป.… มิจฺฉาวาจา… มิจฺฉากมฺมนฺตา… มิจฺฉาอาชีวา… มิจฺฉาวายามา… มิจฺฉาสติโน … มิจฺฉาสมาธิโน มิจฺฉาสมาธีหิ สทฺธิํ สํสนฺทนฺติ สเมนฺติฯ สมฺมาทิฎฺฐิกา สมฺมาทิฎฺฐิเกหิ สทฺธิํ สํสนฺทนฺติ สเมนฺติ; สมฺมาสงฺกปฺปา…เป.… สมฺมาวาจา… สมฺมากมฺมนฺตา… สมฺมาอาชีวา… สมฺมาวายามา… สมฺมาสติโน… สมฺมาสมาธิโน สมฺมาสมาธีหิ สทฺธิํ สํสนฺทนฺติ สเมนฺตี’’ติฯ ฉฎฺฐํฯ</p>


<h3>๗. ทสงฺคสุตฺตํ</h3>
<p> สาวตฺถิยํ วิหรติ…เป.… ‘‘ธาตุโสว, ภิกฺขเว, สตฺตา สํสนฺทนฺติ สเมนฺติฯ มิจฺฉาทิฎฺฐิกา มิจฺฉาทิฎฺฐิเกหิ สทฺธิํ สํสนฺทนฺติ สเมนฺติ; มิจฺฉาสงฺกปฺปา…เป.… มิจฺฉาวาจา… มิจฺฉากมฺมนฺตา… มิจฺฉาอาชีวา… มิจฺฉาวายามา… มิจฺฉาสติโน … มิจฺฉาสมาธิโน   มิจฺฉาสมาธีหิ สทฺธิํ สํสนฺทนฺติ สเมนฺติ; มิจฺฉาญาณิโน มิจฺฉาญาณีหิ สทฺธิํ สํสนฺทนฺติ สเมนฺติ; มิจฺฉาวิมุตฺติโน มิจฺฉาวิมุตฺตีหิ สทฺธิํ สํสนฺทนฺติ สเมนฺติ’’ฯ</p>


<p>‘‘สมฺมาทิฎฺฐิกา สมฺมาทิฎฺฐิเกหิ สทฺธิํ สํสนฺทนฺติ สเมนฺติ; สมฺมาสงฺกปฺปา…เป.… สมฺมาวาจา… สมฺมากมฺมนฺตา… สมฺมาอาชีวา… สมฺมาวายามา… สมฺมาสติโน… สมฺมาสมาธิโน… สมฺมาญาณิโน สมฺมาญาณีหิ สทฺธิํ สํสนฺทนฺติ สเมนฺติ; สมฺมาวิมุตฺติโน สมฺมาวิมุตฺตีหิ สทฺธิํ สํสนฺทนฺติ สเมนฺตี’’ติฯ สตฺตมํฯ</p>


<p>สตฺตนฺนํ สุตฺตนฺตานํ อุทฺทานํ –</p>


<p>
อสมาหิตํ  
ทุสฺสีลํ, ปญฺจ สิกฺขาปทานิ จ;  
  
สตฺต กมฺมปถา วุตฺตา, ทสกมฺมปเถน จ;  
  
ฉฎฺฐํ อฎฺฐงฺคิโก วุโตฺต, ทสเงฺคน จ สตฺตมํฯ  
</p>
  
กมฺมปถวโคฺค ตติโยฯ  
</p>
  
<h2>๔. จตุตฺถวโคฺค</h2>
<h3>๑. จตุธาตุสุตฺตํ</h3>
<p> เอกํ  สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม…เป.… ‘‘จตโสฺส อิมา, ภิกฺขเว, ธาตุโยฯ กตมา จตโสฺส? ปถวีธาตุ, อาโปธาตุ, เตโชธาตุ, วาโยธาตุ – อิมา โข, ภิกฺขเว, จตโสฺส ธาตุโย’’ติฯ ปฐมํฯ</p>


<h3>๒. ปุเพฺพสโมฺพธสุตฺตํ</h3>
<p> สาวตฺถิยํ วิหรติ…เป.… ‘‘ปุเพฺพว  เม, ภิกฺขเว, สโมฺพธา อนภิสมฺพุทฺธสฺส โพธิสตฺตเสฺสว สโต เอตทโหสิ – ‘โก นุ โข ปถวีธาตุยา อสฺสาโท, โก อาทีนโว, กิํ นิสฺสรณํ; โก อาโปธาตุยา อสฺสาโท, โก อาทีนโว, กิํ นิสฺสรณํ; โก เตโชธาตุยา  อสฺสาโท, โก อาทีนโว, กิํ นิสฺสรณํ; โก วาโยธาตุยา อสฺสาโท, โก อาทีนโว, กิํ นิสฺสรณ’’’นฺติ?</p>


<p>‘‘ตสฺส มยฺหํ, ภิกฺขเว, เอตทโหสิ – ‘ยํ โข ปถวีธาตุํ ปฎิจฺจ อุปฺปชฺชติ สุขํ โสมนสฺสํ, อยํ ปถวีธาตุยา อสฺสาโท; ยํ  ปถวีธาตุ อนิจฺจา ทุกฺขา วิปริณามธมฺมา, อยํ ปถวีธาตุยา อาทีนโว; โย ปถวีธาตุยา ฉนฺทราควินโย ฉนฺทราคปฺปหานํ, อิทํ ปถวีธาตุยา นิสฺสรณํฯ ยํ อาโปธาตุํ ปฎิจฺจ…เป.… ยํ เตโชธาตุํ ปฎิจฺจ…เป.… ยํ วาโยธาตุํ ปฎิจฺจ อุปฺปชฺชติ สุขํ โสมนสฺสํ, อยํ วาโยธาตุยา อสฺสาโท; ยํ วาโยธาตุ อนิจฺจา  ทุกฺขา วิปริณามธมฺมา, อยํ วาโยธาตุยา อาทีนโว; โย วาโยธาตุยา ฉนฺทราควินโย ฉนฺทราคปฺปหานํ, อิทํ วาโยธาตุยา นิสฺสรณํ’’’ฯ</p>


<p>‘‘ยาวกีวญฺจาหํ , ภิกฺขเว, อิมาสํ จตุนฺนํ ธาตูนํ เอวํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ น อพฺภญฺญาสิํ, เนว ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสโมฺพธิํ อภิสมฺพุโทฺธติ  ปจฺจญฺญาสิํฯ</p>


<p>‘‘ยโต จ ขฺวาหํ, ภิกฺขเว, อิมาสํ จตุนฺนํ ธาตูนํ เอวํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสิํ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสโมฺพธิํ อภิสมฺพุโทฺธติ ปจฺจญฺญาสิํฯ ญาณญฺจ  ปน เม ทสฺสนํ อุทปาทิ – ‘อกุปฺปา เม วิมุตฺติ , อยมนฺติมา ชาติ, นตฺถิ ทานิ ปุนพฺภโว’’’ติฯ ทุติยํฯ</p>


<h3>๓. อจริํสุตฺตํ</h3>
<p> สาวตฺถิยํ วิหรติ…เป.… ‘‘ปถวีธาตุยาหํ, ภิกฺขเว, อสฺสาทปริเยสนํ อจริํ, โย ปถวีธาตุยา อสฺสาโท ตทชฺฌคมํ, ยาวตา ปถวีธาตุยา อสฺสาโท ปญฺญาย เม โส สุทิโฎฺฐฯ ปถวีธาตุยาหํ, ภิกฺขเว, อาทีนวปริเยสนํ อจริํ, โย ปถวีธาตุยา อาทีนโว ตทชฺฌคมํ , ยาวตา ปถวีธาตุยา อาทีนโว ปญฺญาย เม โส สุทิโฎฺฐฯ ปถวีธาตุยาหํ, ภิกฺขเว, นิสฺสรณปริเยสนํ อจริํ, ยํ ปถวีธาตุยา นิสฺสรณํ ตทชฺฌคมํ, ยาวตา ปถวีธาตุยา นิสฺสรณํ ปญฺญาย เม ตํ สุทิฎฺฐํ’’ฯ</p>


<p>‘‘อาโปธาตุยาหํ, ภิกฺขเว…เป.… เตโชธาตุยาหํ, ภิกฺขเว… วาโยธาตุยาหํ, ภิกฺขเว, อสฺสาทปริเยสนํ  อจริํ, โย วาโยธาตุยา อสฺสาโท ตทชฺฌคมํ, ยาวตา วาโยธาตุยา อสฺสาโท ปญฺญาย เม โส สุทิโฎฺฐฯ วาโยธาตุยาหํ, ภิกฺขเว, อาทีนวปริเยสนํ อจริํ, โย วาโยธาตุยา อาทีนโว ตทชฺฌคมํ, ยาวตา วาโยธาตุยา อาทีนโว ปญฺญาย เม โส  สุทิโฎฺฐฯ วาโยธาตุยาหํ, ภิกฺขเว, นิสฺสรณปริเยสนํ อจริํ, ยํ วาโยธาตุยา นิสฺสรณํ ตทชฺฌคมํ, ยาวตา วาโยธาตุยา นิสฺสรณํ ปญฺญาย เม ตํ สุทิฎฺฐํฯ</p>


<p>‘‘ยาวกีวญฺจาหํ, ภิกฺขเว, อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ น อพฺภญฺญาสิํ, เนว  ตาวาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสโมฺพธิํ อภิสมฺพุโทฺธติ ปจฺจญฺญาสิํฯ</p>


<p>‘‘ยโต จ ขฺวาหํ, ภิกฺขเว, อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญาสิํ, อถาหํ, ภิกฺขเว, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย อนุตฺตรํ สมฺมาสโมฺพธิํ อภิสมฺพุโทฺธติ ปจฺจญฺญาสิํฯ ญาณญฺจ ปน เม ทสฺสนํ อุทปาทิ – ‘อกุปฺปา เม วิมุตฺติ, อยมนฺติมา ชาติ, นตฺถิ ทานิ ปุนพฺภโว’’’ติฯ ตติยํฯ</p>


<h3>๔. โนเจทํสุตฺตํ</h3>
<p> สาวตฺถิยํ วิหรติ…เป.… ‘‘โน เจทํ, ภิกฺขเว, ปถวีธาตุยา อสฺสาโท อภวิสฺส, นยิทํ สตฺตา ปถวีธาตุยา สารเชฺชยฺยุํ ฯ ยสฺมา  จ โข, ภิกฺขเว, อตฺถิ ปถวีธาตุยา อสฺสาโท, ตสฺมา สตฺตา ปถวีธาตุยา สารชฺชนฺติฯ โน เจทํ, ภิกฺขเว, ปถวีธาตุยา อาทีนโว อภวิสฺส, นยิทํ สตฺตา ปถวีธาตุยา นิพฺพิเนฺทยฺยุํฯ ยสฺมา จ โข, ภิกฺขเว, อตฺถิ ปถวีธาตุยา อาทีนโว, ตสฺมา สตฺตา ปถวีธาตุยา นิพฺพินฺทนฺติฯ โน เจทํ, ภิกฺขเว, ปถวีธาตุยา นิสฺสรณํ อภวิสฺส, นยิทํ สตฺตา ปถวีธาตุยา นิสฺสเรยฺยุํฯ ยสฺมา จ โข, ภิกฺขเว, อตฺถิ ปถวีธาตุยา นิสฺสรณํ, ตสฺมา สตฺตา ปถวีธาตุยา นิสฺสรนฺติ’’ฯ</p>


<p>‘‘โน เจทํ, ภิกฺขเว, อาโปธาตุยา อสฺสาโท อภวิสฺส…เป.… โน เจทํ, ภิกฺขเว, เตโชธาตุยา…เป.… โน เจทํ, ภิกฺขเว, วาโยธาตุยา อสฺสาโท อภวิสฺส, นยิทํ สตฺตา วาโยธาตุยา สารเชฺชยฺยุํฯ ยสฺมา จ โข, ภิกฺขเว, อตฺถิ วาโยธาตุยา อสฺสาโท, ตสฺมา สตฺตา วาโยธาตุยา สารชฺชนฺติฯ โน  เจทํ, ภิกฺขเว, วาโยธาตุยา อาทีนโว อภวิสฺส, นยิทํ  สตฺตา วาโยธาตุยา นิพฺพิเนฺทยฺยุํฯ ยสฺมา จ โข, ภิกฺขเว, อตฺถิ วาโยธาตุยา อาทีนโว, ตสฺมา สตฺตา วาโยธาตุยา นิพฺพินฺทนฺติฯ โน เจทํ, ภิกฺขเว, วาโยธาตุยา นิสฺสรณํ อภวิสฺส, นยิทํ สตฺตา วาโยธาตุยา นิสฺสเรยฺยุํฯ ยสฺมา จ โข, ภิกฺขเว, อตฺถิ วาโยธาตุยา นิสฺสรณํ, ตสฺมา สตฺตา วาโยธาตุยา นิสฺสรนฺติฯ</p>


<p>‘‘ยาวกีวญฺจิเม, ภิกฺขเว, สตฺตา อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ น อพฺภญฺญํสุ, เนว ตาวิเม ภิกฺขเว, สตฺตา สเทวกา โลกา  สมารกา สพฺรหฺมกา สสฺสมณพฺราหฺมณิยา ปชาย สเทวมนุสฺสาย นิสฺสฎา วิสํยุตฺตา วิปฺปมุตฺตา วิมริยาทิกเตน เจตสา วิหริํสุฯ</p>


<p>‘‘ยโต จ โข, ภิกฺขเว, สตฺตา อิมาสํ จตุนฺนํ ธาตูนํ อสฺสาทญฺจ อสฺสาทโต อาทีนวญฺจ อาทีนวโต นิสฺสรณญฺจ นิสฺสรณโต ยถาภูตํ อพฺภญฺญํสุ, อถ, ภิกฺขเว, สตฺตา สเทวกา โลกา สมารกา สพฺรหฺมกา สสฺสมณพฺราหฺมณิยา ปชาย สเทวมนุสฺสาย นิสฺสฎา วิสํยุตฺตา วิปฺปมุตฺตา วิมริยาทิกเตน เจตสา วิหรนฺตี’’ติฯ จตุตฺถํฯ</p>


<h3>๕. เอกนฺตทุกฺขสุตฺตํ</h3>
<p> สาวตฺถิยํ  วิหรติ…เป.… ‘‘ปถวีธาตุ เจ  หิทํ, ภิกฺขเว, เอกนฺตทุกฺขา อภวิสฺส ทุกฺขานุปติตา ทุกฺขาวกฺกนฺตา อนวกฺกนฺตา สุเขน, นยิทํ สตฺตา ปถวีธาตุยา สารเชฺชยฺยุํฯ ยสฺมา จ โข, ภิกฺขเว, ปถวีธาตุ สุขา สุขานุปติตา สุขาวกฺกนฺตา อนวกฺกนฺตา ทุเกฺขน, ตสฺมา สตฺตา ปถวีธาตุยา สารชฺชนฺติ’’ฯ</p>


<p>‘‘อาโปธาตุ  เจ หิทํ, ภิกฺขเว…เป.… เตโชธาตุ เจ หิทํ, ภิกฺขเว… วาโยธาตุ เจ หิทํ, ภิกฺขเว, เอกนฺตทุกฺขา อภวิสฺส ทุกฺขานุปติตา ทุกฺขาวกฺกนฺตา อนวกฺกนฺตา สุเขน, นยิทํ สตฺตา วาโยธาตุยา สารเชฺชยฺยุํฯ ยสฺมา จ โข, ภิกฺขเว, วาโยธาตุ สุขา สุขานุปติตา สุขาวกฺกนฺตา อนวกฺกนฺตา ทุเกฺขน, ตสฺมา สตฺตา วาโยธาตุยา สารชฺชนฺติฯ</p>


<p>‘‘ปถวีธาตุ เจ หิทํ, ภิกฺขเว, เอกนฺตสุขา อภวิสฺส สุขานุปติตา สุขาวกฺกนฺตา อนวกฺกนฺตา  ทุเกฺขน, นยิทํ สตฺตา ปถวีธาตุยา  นิพฺพิเนฺทยฺยุํฯ ยสฺมา จ โข, ภิกฺขเว, ปถวีธาตุ ทุกฺขา ทุกฺขานุปติตา ทุกฺขาวกฺกนฺตา อนวกฺกนฺตา สุเขน, ตสฺมา สตฺตา ปถวีธาตุยา นิพฺพินฺทนฺติฯ</p>


<p>‘‘อาโปธาตุ เจ หิทํ, ภิกฺขเว…เป.… เตโชธาตุ เจ หิทํ, ภิกฺขเว… วาโยธาตุ เจ หิทํ, ภิกฺขเว, เอกนฺตสุขา อภวิสฺส สุขานุปติตา สุขาวกฺกนฺตา อนวกฺกนฺตา ทุเกฺขน, นยิทํ สตฺตา วาโยธาตุยา นิพฺพิเนฺทยฺยุํฯ ยสฺมา จ โข, ภิกฺขเว, วาโยธาตุ ทุกฺขา ทุกฺขานุปติตา ทุกฺขาวกฺกนฺตา อนวกฺกนฺตา สุเขน, ตสฺมา สตฺตา วาโยธาตุยา นิพฺพินฺทนฺตี’’ติฯ ปญฺจมํฯ</p>


<h3>๖. อภินนฺทสุตฺตํ</h3>
<p> สาวตฺถิยํ วิหรติ…เป.… ‘‘โย, ภิกฺขเว, ปถวีธาตุํ อภินนฺทติ, ทุกฺขํ โส อภินนฺทติฯ โย ทุกฺขํ อภินนฺทติ, อปริมุโตฺต โส ทุกฺขสฺมาติ วทามิฯ โย อาโปธาตุํ อภินนฺทติ…เป.… โย เตโชธาตุํ… โย วาโยธาตุํ อภินนฺทติ, ทุกฺขํ โส อภินนฺทติฯ โย ทุกฺขํ อภินนฺทติ, อปริมุโตฺต โส ทุกฺขสฺมาติ วทามิ’’ฯ</p>


<p>‘‘โย   จ โข, ภิกฺขเว, ปถวีธาตุํ นาภินนฺทติ, ทุกฺขํ โส นาภินนฺทติฯ โย ทุกฺขํ นาภินนฺทติ, ปริมุโตฺต โส ทุกฺขสฺมาติ วทามิฯ โย อาโปธาตุํ…เป.… โย เตโชธาตุํ… โย วาโยธาตุํ นาภินนฺทติ, ทุกฺขํ โส นาภินนฺทติฯ โย ทุกฺขํ นาภินนฺทติ, ปริมุโตฺต โส ทุกฺขสฺมาติ วทามี’’ติฯ ฉฎฺฐํฯ</p>


<h3>๗. อุปฺปาทสุตฺตํ</h3>
<p> สาวตฺถิยํ วิหรติ…เป.… ‘‘โย, ภิกฺขเว, ปถวีธาตุยา  อุปฺปาโท ฐิติ อภินิพฺพตฺติ ปาตุภาโว, ทุกฺขเสฺสโส อุปฺปาโท โรคานํ ฐิติ ชรามรณสฺส ปาตุภาโวฯ โย อาโปธาตุยา…เป.… โย เตโชธาตุยา… โย วาโยธาตุยา อุปฺปาโท ฐิติ อภินิพฺพตฺติ ปาตุภาโว, ทุกฺขเสฺสโส อุปฺปาโท โรคานํ ฐิติ ชรามรณสฺส ปาตุภาโว’’ฯ</p>


<p>‘‘โย  จ โข, ภิกฺขเว, ปถวีธาตุยา นิโรโธ วูปสโม อตฺถงฺคโม, ทุกฺขเสฺสโส นิโรโธ โรคานํ วูปสโม ชรามรณสฺส อตฺถงฺคโมฯ โย อาโปธาตุยา…เป.… โย เตโชธาตุยา… โย วาโยธาตุยา นิโรโธ วูปสโม อตฺถงฺคโม, ทุกฺขเสฺสโส นิโรโธ โรคานํ วูปสโม ชรามรณสฺส อตฺถงฺคโม’’ติฯ สตฺตมํฯ</p>


<h3>๘. สมณพฺราหฺมณสุตฺตํ</h3>
<p> สาวตฺถิยํ วิหรติ…เป.… ‘‘จตโสฺส อิมา, ภิกฺขเว, ธาตุโยฯ กตมา จตโสฺส? ปถวีธาตุ, อาโปธาตุ, เตโชธาตุ, วาโยธาตุฯ เย หิ เกจิ, ภิกฺขเว, สมณา วา พฺราหฺมณา วา อิมาสํ จตุนฺนํ ธาตูนํ อสฺสาทญฺจ อาทีนวญฺจ นิสฺสรณญฺจ ยถาภูตํ  นปฺปชานนฺติ, น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา; น จ ปน เต อายสฺมโนฺต สามญฺญตฺถํ วา พฺรหฺมญฺญตฺถํ วา ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรนฺติ’’ฯ</p>


<p>‘‘เย จ โข เกจิ, ภิกฺขเว, สมณา วา พฺราหฺมณา วา อิมาสํ จตุนฺนํ ธาตูนํ อสฺสาทญฺจ อาทีนวญฺจ นิสฺสรณญฺจ ยถาภูตํ ปชานนฺติ , เต จ โข  เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา; เต จ ปนายสฺมโนฺต สามญฺญตฺถญฺจ พฺรหฺมญฺญตฺถญฺจ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรนฺตี’’ติฯ อฎฺฐมํฯ</p>


<h3>๙. ทุติยสมณพฺราหฺมณสุตฺตํ</h3>
<p> สาวตฺถิยํ วิหรติ…เป.… ‘‘จตโสฺส อิมา, ภิกฺขเว, ธาตุโยฯ กตมา จตโสฺส? ปถวีธาตุ, อาโปธาตุ, เตโชธาตุ, วาโยธาตุฯ เย หิ เกจิ, ภิกฺขเว, สมณา วา พฺราหฺมณา วา อิมาสํ จตุนฺนํ ธาตูนํ สมุทยญฺจ อตฺถงฺคมญฺจ อสฺสาทญฺจ อาทีนวญฺจ นิสฺสรณญฺจ ยถาภูตํ นปฺปชานนฺติ…เป.… ปชานนฺติ…เป.… สยํ อภิญฺญา สจฺฉิกตฺวา อุปสมฺปชฺช วิหรนฺตี’’ติฯ นวมํฯ</p>


<h3>๑๐. ตติยสมณพฺราหฺมณสุตฺตํ</h3>
<p> สาวตฺถิยํ  วิหรติ…เป.… ‘‘เย หิ เกจิ, ภิกฺขเว, สมณา วา พฺราหฺมณา วา ปถวีธาตุํ นปฺปชานนฺติ, ปถวีธาตุสมุทยํ นปฺปชานนฺติ, ปถวีธาตุนิโรธํ นปฺปชานนฺติ, ปถวีธาตุนิโรธคามินิํ ปฎิปทํ นปฺปชานนฺติ…เป.… อาโปธาตุํ  นปฺปชานนฺติ… เตโชธาตุํ นปฺปชานนฺติ… วาโยธาตุํ นปฺปชานนฺติ, วาโยธาตุสมุทยํ นปฺปชานนฺติ, วาโยธาตุนิโรธํ นปฺปชานนฺติ, วาโยธาตุนิโรธคามินิํ ปฎิปทํ นปฺปชานนฺติ, น เม เต, ภิกฺขเว, สมณา วา พฺราหฺมณา วา สมเณสุ วา สมณสมฺมตา พฺราหฺมเณสุ วา พฺราหฺมณสมฺมตา; น จ ปน เต อายสฺมโนฺต สามญฺญตฺถํ วา พฺรหฺมญฺญตฺถํ วา ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรนฺติ’’ฯ</p>


<p>‘‘เย  จ โข เกจิ, ภิกฺขเว, สมณา วา พฺราหฺมณา วา ปถวีธาตุํ ปชานนฺติ, ปถวีธาตุสมุทยํ ปชานนฺติ, ปถวีธาตุนิโรธํ ปชานนฺติ, ปถวีธาตุนิโรธคามินิํ ปฎิปทํ ปชานนฺติ… เย จ โข เกจิ, ภิกฺขเว, สมณา วา พฺราหฺมณา วา…เป.… อาโปธาตุํ ปชานนฺติ… เตโชธาตุํ ปชานนฺติ… วาโยธาตุํ ปชานนฺติ, วาโยธาตุสมุทยํ ปชานนฺติ, วาโยธาตุนิโรธํ ปชานนฺติ, วาโยธาตุนิโรธคามินิํ ปฎิปทํ ปชานนฺติ, เต  จ โข เม, ภิกฺขเว, สมณา วา พฺราหฺมณา วา สมเณสุ เจว สมณสมฺมตา พฺราหฺมเณสุ จ พฺราหฺมณสมฺมตา; เต จ ปนายสฺมโนฺต สามญฺญตฺถญฺจ พฺรหฺมญฺญตฺถญฺจ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรนฺตี’’ติฯ ทสมํฯ</p>

</p>


<p>ตสฺสุทฺทานํ –</p>


<p>
จตโสฺส ปุเพฺพ อจริํ, โนเจทญฺจ ทุเกฺขน จ;  
  
อภินนฺทญฺจ อุปฺปาโท, ตโย สมณพฺราหฺมณาติฯ  
</p>
  
ธาตุสํยุตฺตํ สมตฺตํฯ  
</p>
  
  
  
  
  