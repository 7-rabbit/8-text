<h1>อาคมฎฺฐกถากรณํ</h1>
<p> นาม ทีฆนิกายฎฺฐกถํ ปน อาจริโย สุมงฺคลปริเวณวาสินา  อายาจิโต อกาสิฯ วุตฺตํ เหตเมติสฺสา นิคมเน –</p>


<p>
‘‘อายาจิโต  
สุมงฺคล-ปริเวณนิวาสินา ถิรคุเณน;  
  
ทาฐานาค  
สงฺฆ, เตฺถเรน เถรวํสนฺวเยนฯ  
</p>
  
<p>
ทีฆาคมสฺส ทสพล-คุณคณปริทีปนสฺส อฎฺฐกถํ;  
  
ยํ อารภิํ  
สุมงฺคล-วิลาสินิํ  
นาม นาเมนฯ  
</p>
  
<p>สา หิ มหาอฎฺฐกถาย, สารมาทาย นิฎฺฐิตา เอสา’’ติ ฯ</p>


<p> นาม มชฺฌิมนิกายฎฺฐกถํ ภทนฺต ปุเพฺพ มยูรทูตปฎฺฎเน อตฺตนา สทฺธิํ วสเนฺตน อายาจิโต อกาสิฯ วุตฺตํ เหตเมติสฺสา นิคมเน –</p>


<p>
‘‘อายาจิโต สุมตินา, เถเรน ภทนฺต  
พุทฺธมิเตฺตน  
;  
  
ปุเพฺพ  
มยูรทูตป,ฎฺฎน  
มฺหิ สทฺธิํ วสเนฺตนฯ  
</p>
  
<p>
ปรวาทวิธํสนสฺส, มชฺฌิมนิกายเสฎฺฐสฺส;  
  
ยมหํ  
ปปญฺจสูทนิ  
-มฎฺฐกถํ กาตุมารภิํฯ  
</p>
  
<p>สา หิ มหาอฎฺฐกถาย, สารมาทาย นิฎฺฐิตา เอสา’’ติ ฯ</p>


<p> นาม สํยุตฺตนิกายฎฺฐกถํ ภทนฺต อายาจิโต อกาสิฯ วุตฺตํ เหตเมติสฺสา นิคมเน –</p>


<p>
‘‘เอติสฺสา กรณตฺถํ, เถเรน ภทนฺต  
โชติปาเลน;  
  
สุจิสีเลน สุภาสิตสฺส ปกาสยนฺตญาเณนฯ  
</p>
  
<p>
สาสนวิภูติกาเมน, ยาจมาเนน มํ สุภคุเณน;  
  
ยํ สมธิคตํ ปุญฺญํ, เตนาปิ ชโน สุขี ภวตู’’ติ  
สํ. นิ. อฎฺฐ. ๓.๕.นิคมนกถา  
ฯ  
</p>
  
<p> นาม องฺคุตฺตรนิกายฎฺฐกถํ ภทนฺต ทกฺขิณอินฺทิยรเฎฺฐ ทีสุ จ สีหฬทีเป มหาวิหารมฺหิ จ อตฺตนา สทฺธิํ วสเนฺตน อายาจิโต, ตถา ปิ อุปาสเกน ปิฎกตฺตยปารคุภูเตน วาตาหเตปิ อนิญฺชมานสภาเว ทุเม วิย อนิญฺชมานสทฺธเมฺม ฐิเตน สุมตินา ปริสุทฺธาชีเวนาภิยาจิโต อกาสิฯ วุตฺตํ เหตเมติสฺสา นิคมเน –</p>


<p>
‘‘อายาจิโต สุมตินา, เถเรน ภทนฺต  
โชติปาเลน  
;  
  
กญฺจิปุราทีสุ  
มยา, ปุเพฺพ สทฺธิํ วสเนฺตนฯ  
</p>
  
<p>
วรตมฺพปณฺณิทีเป,  
มหาวิหารมฺหิ วสนกาเลปิ;  
  
วาตาหเต วิย ทุเม, อนิญฺชมานมฺหิ สทฺธเมฺมฯ  
</p>
  
<p>
ปารํ ปิฎกตฺตยสา,ครสฺส คนฺตฺวา ฐิเตน สุมตินา;  
  
ปริสุทฺธาชีเวนา,ภิยาจิโต  
ชีวเกนา  
ปิฯ  
</p>
  
<p>
ธมฺมกถานยนิปุเณหิ, ธมฺมกถิเกหิ อปริมาเณหิ;  
  
ปริกีฬิตสฺส ปฎิป,ชฺชิตสฺส สกสมยจิตฺรสฺสฯ  
</p>
  
<p>
อฎฺฐกถํ องฺคุตฺตร,มหานิกายสฺส กาตุมารโทฺธ;  
  
ยมหํ จิรกาลฎฺฐิติ-มิจฺฉโนฺต สาสนวรสฺสฯ  
</p>
  
<p>
สา หิ มหาอฎฺฐกถาย, สารมาทาย นิฎฺฐิตา เอสา;  
  
จตุนฺนวุติปริมาณาย, ปาฬิยา ภาณวาเรหิฯ  
</p>
  
<p>
สพฺพาคมสํวณฺณน, มโนรโถ ปูริโต จ เม ยสฺมา;  
  
เอตาย  
มโนรถ ปูรณี  
ติ นามํ ตโต อสฺสา’’ติ  
อ. นิ. อฎฺฐ. ๓.๑๑.นิคมนกถา  
ฯ  
</p>
  
<p>อิมา จ ปน จตโสฺส อาคมฎฺฐกถาโย กุรุมาโน อาจริยพุทฺธโฆโส มหามหินฺทเตฺถเรนาภตํ มูลฎฺฐกถาสงฺขาตํ มหาอฎฺฐกถํเยว ภาสาปริวตฺตนวเสน เจว ปุนปฺปุนาคตวิตฺถารกถามคฺคสฺส สํขิปนวเสน จ อกาสิฯ วุตฺตเญฺหตํ คนฺถารเมฺภ –</p>


<p>
‘‘สีหฬทีปํ ปน อาภ,ตาถ วสินา มหามหิเนฺทน;  
  
ฐปิตา สีหฬภาสาย, ทีปวาสีนมตฺถายฯ  
</p>
  
<p>
อปเนตฺวาน ตโตหํ, สีหฬภาสํ มโนรมํ ภาสํ;  
  
ตนฺตินยานุจฺฉวิกํ, อาโรเปโนฺต วิคตโทสํ…เป.…  
  
หิตฺวา ปุนปฺปุนาคต-มตฺถํ อตฺถํ ปกาสยิสฺสามี’’ติฯ  
</p>
  
<p>ตถา นิคมเนปิ –</p>


<p>
‘‘สา หิ มหาอฎฺฐกถาย, สารมาทาย นิฎฺฐิตา เอสา’’ติ  
ที. นิ. อฎฺฐ. ๓.นิคมนกถา  
จ;  
  
‘‘มูลฎฺฐกถาสารํ, อาทาย มยา อิมํ กโรเนฺตนา’’ติ  
ที. นิ. อฎฺฐ. ๓.นิคมนกถา  
จฯ  
</p>
  
<p>อิมาสํ สรีรภูตปาเฐสุ จ สมนฺตปาสาทิกายํ วิย ‘‘มหาปจฺจริยํ, กุรุนฺทิย’’นฺติอาทินา วินิจฺฉยสํวณฺณนาเภทปฺปกาสนํ น ทิสฺสติ, ตถา อภิธมฺมฎฺฐกถาสุปิฯ  เตเนตํ ญายติ ‘‘สุตฺตนฺตาภิธเมฺมสุ มหาอฎฺฐกถาโต อญฺญา มหาปจฺจริอาทินามิกา โปราณิกา สีหฬฎฺฐกถาโย เจว อนฺธกฎฺฐกถา จ นตฺถี’’ติฯ ยาว วสภราชกาลา (๖๐๙-๖๕๓) ปน ปากฎานํ สีหฬิกเตฺถรานํ วินิจฺฉโย จ วาทา จ วตฺถูนิ จ เอตาสุปิ ทิสฺสนฺติเยวาติฯ</p>





