<h1>๗. สตฺตกนิปาโต</h1>
<h3>๑. อุตฺตราเถรีคาถา</h3>
<ol>
<li>
‘‘‘มุสลานิ  
คเหตฺวาน, ธญฺญํ โกเฎฺฎนฺติ มาณวา;  
  
ปุตฺตทารานิ โปเสนฺตา, ธนํ วินฺทนฺติ มาณวาฯ  
</li>
  
<li>
‘‘‘ฆเฎถ  
พุทฺธสาสเน, ยํ กตฺวา นานุตปฺปติ;  
  
ขิปฺปํ ปาทานิ โธวิตฺวา, เอกมนฺตํ นิสีทถฯ  
</li>
  
<li>
‘‘‘จิตฺตํ อุปฎฺฐเปตฺวาน, เอกคฺคํ สุสมาหิตํ;  
  
ปจฺจเวกฺขถ สงฺขาเร, ปรโต โน จ อตฺตโต’ฯ  
</li>
  
<li>
‘‘ตสฺสาหํ วจนํ สุตฺวา, ปฎาจารานุสาสนิํ;  
  
ปาเท ปกฺขาลยิตฺวาน, เอกมเนฺต อุปาวิสิํฯ  
</li>
  
<li>
‘‘รตฺติยา  
ปุริเม ยาเม, ปุพฺพชาติมนุสฺสริํ;  
  
รตฺติยา มชฺฌิเม ยาเม, ทิพฺพจกฺขุํ วิโสธยิํฯ  
</li>
  
<li>
‘‘รตฺติยา ปจฺฉิเม ยาเม, ตโมกฺขนฺธํ ปทาลยิํ;  
  
เตวิชฺชา อถ วุฎฺฐาสิํ, กตา เต อนุสาสนีฯ  
</li>
  
<li>
‘‘สกฺกํว เทวา ติทสา, สงฺคาเม อปราชิตํ;  
  
ปุรกฺขตฺวา วิหสฺสามิ, เตวิชฺชามฺหิ อนาสวา’’ฯ  
</li>
  
… อุตฺตรา เถรี…ฯ  
</li>
  
<h3>๒. จาลาเถรีคาถา</h3>
</ol>
<ol>
<li>
‘‘สติํ  
อุปฎฺฐเปตฺวาน, ภิกฺขุนี ภาวิตินฺทฺริยา;  
  
ปฎิวิชฺฌิ ปทํ สนฺตํ, สงฺขารูปสมํ สุขํ’’ฯ  
</li>
  
<li>
‘‘กํ นุ อุทฺทิสฺส มุณฺฑาสิ, สมณี วิย ทิสฺสสิ;  
  
น จ โรเจสิ ปาสเณฺฑ, กิมิทํ จรสิ โมมุหา’’ฯ  
</li>
  
<li>
‘‘อิโต พหิทฺธา ปาสณฺฑา, ทิฎฺฐิโย อุปนิสฺสิตา;  
  
น เต ธมฺมํ วิชานนฺติ, น เต ธมฺมสฺส โกวิทาฯ  
</li>
  
<li>
‘‘อตฺถิ สกฺยกุเล ชาโต, พุโทฺธ อปฺปฎิปุคฺคโล;  
  
โส เม ธมฺมมเทเสสิ, ทิฎฺฐีนํ สมติกฺกมํฯ  
</li>
  
<li>
‘‘ทุกฺขํ  
ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
‘‘ตสฺสาหํ วจนํ สุตฺวา, วิหริํ สาสเน รตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สพฺพตฺถ  
  
วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตก’’ฯ  
</li>
  
… จาลา เถรี…ฯ  
</li>
  
<h3>๓. อุปจาลาเถรีคาถา</h3>
</ol>
<ol>
<li>
‘‘สติมตี จกฺขุมตี, ภิกฺขุนี ภาวิตินฺทฺริยา;  
  
ปฎิวิชฺฌิํ ปทํ สนฺตํ, อกาปุริสเสวิตํ’’ฯ  
</li>
  
<li>
‘‘กิํ นุ ชาติํ น โรเจสิ, ชาโต กามานิ ภุญฺชติ;  
  
ภุญฺชาหิ กามรติโย, มาหุ ปจฺฉานุตาปินี’’ฯ  
</li>
  
<li>
‘‘ชาตสฺส มรณํ โหติ, หตฺถปาทาน เฉทนํ;  
  
วธพนฺธปริเกฺลสํ, ชาโต ทุกฺขํ นิคจฺฉติฯ  
</li>
  
<li>
‘‘อตฺถิ สกฺยกุเล ชาโต, สมฺพุโทฺธ อปราชิโต;  
  
โส เม ธมฺมมเทเสสิ, ชาติยา สมติกฺกมํฯ  
</li>
  
<li>
‘‘ทุกฺขํ ทุกฺขสมุปฺปาทํ, ทุกฺขสฺส จ อติกฺกมํ;  
  
อริยํ จฎฺฐงฺคิกํ มคฺคํ, ทุกฺขูปสมคามินํฯ  
</li>
  
<li>
‘‘ตสฺสาหํ วจนํ สุตฺวา, วิหริํ สาสเน รตา;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘สพฺพตฺถ  
วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตก’’ฯ  
</li>
  
… อุปจาลา เถรี…ฯ  
</li>
  
สตฺตกนิปาโต นิฎฺฐิโตฯ  
</li>
  
  
  
  
  