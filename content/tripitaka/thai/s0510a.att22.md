<h1>๒๔. อุทกาสนวโคฺค</h1>
<h3>๑-๑๐.อุทกาสนทายกเตฺถรอปทานาทิวณฺณนา</h3>
<p>จตุวีสติเม  วเคฺค ปฐมทุติยาปทานานิ อุตฺตานาเนวฯ</p>


<p> ตติยาปทาเน ติ อา สมนฺตโต อาโลกํ กโรโนฺต อุณติ อุคฺคจฺฉตีติ อรุโณ, โส ตสฺมิํ วิชฺชตีติ อรุณวตี, ตสฺมิํ นคเร อาโลกํ กโรโนฺต สูริโย อุคฺคจฺฉตีติ อโตฺถฯ เสสนคเรสุปิ สูริยุคฺคมเน วิชฺชมาเนปิ วิเสสวจนํ สพฺพจตุปฺปทานํ  มหิยํ สยเนปิ สติ มหิยํ สยตีติ มหิํโสติ วจนํ วิย รูฬฺหิวเสน วุตฺตนฺติ เวทิตพฺพํฯ อถ วา ปาการปาสาทหมฺมิยาทีสุ สุวณฺณรชตมณิมุตฺตาทิสตฺตรตนปภาหิ อรุณุคฺคมนํ วิย ปภาวตี อรุณวตี นาม, ตสฺมิํ อรุณวติยา นคเร,  ปูปวิกฺกเยน ชีวิกํ กเปฺปโนฺต อโหสินฺติ อโตฺถฯ</p>


<p> จตุตฺถาปทาเน ติ ตีหิ ปากาเรหิ ปริวาริตา ปริกฺขิตฺตาติ ติวรา, ขชฺชโภชฺชาทิอุปโภควตฺถาภรณาทินจฺจคีตาทีหิ รมณียนฺติ รมฺมํ, ตสฺมิํ ติวรายํ ปุเร นคเร  นฬกาโร อหํ อโหสินฺติ สมฺพโนฺธฯ</p>


<p>ปญฺจมาปทานํ อุตฺตานตฺถเมวฯ</p>


<p> ฉฎฺฐาปทาเน ติ นีลปีตรตฺตาทิวณฺณวเสน วตฺถานิ กโรติ รเญฺชตีติ วณฺณกาโรฯ วตฺถรชโก หุตฺวา เจติเย วเตฺถหิ อจฺฉาทนสมเย นานาวเณฺณหิ ทุสฺสานิ รเญฺชสินฺติ อโตฺถฯ</p>


<p> สตฺตมาปทาเน ติ สุปุปฺผิตํ ปิยาลรุกฺขํ ทิสฺวาฯ   นฺติ อหํ  เนสาโท หุตฺวา ปิยาลปุปฺผํ โอจินิตฺวา พุทฺธสฺส คตมเคฺค ขิปิํ ปูเชสินฺติ อโตฺถฯ</p>


<p> อฎฺฐมาปทาเน  ติ อตฺตโน ตกฺกพฺยากรณาทิสิปฺปสฺมิํ อปตฺถโทฺธ ปติฎฺฐิโต เฉโก อหํ กานนํ  คโต ติ วนนฺตเร คจฺฉนฺตํ วิปสฺสิํ สมฺพุทฺธํ ปสฺสิตฺวาฯ นฺติ อหํ อมฺพทานํ อทาสินฺติ อโตฺถฯ</p>


<p> นวมาปทาเน นฺติ อตฺถทสฺสิสฺส ภควโต สรีรธาตุนิธาปิตเจติเย ชคติ ฉินฺนภินฺนอาลินฺทปุปฺผาธานสงฺขาตา ชคติ มยา การิตา การาปิตาติ อโตฺถฯ</p>


<p>ทสมาปทานํ อุตฺตานตฺถเมวาติฯ</p>

</p>





