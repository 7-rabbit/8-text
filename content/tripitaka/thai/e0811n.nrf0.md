<h2>สุโพธาลงฺกาโร</h2>
<h1>๑. โทสาวโพธ-ปฐมปริเจฺฉท</h1>
<h2>รตนตฺตยปฺปณาม</h2>
<ol>
<li>
มุนินฺทวทนโมฺภช, คพฺภสมฺภวสุนฺทรี;  
  
สรณํ ปาณินํ วาณี, มยฺหํ ปีณยตํ มนํฯ  
</li>
  
<h2>นิมิตฺต</h2>
</ol>
<ol>
<li>
  
ราม, สมฺมา’  
ทฺย’ลงฺการา, สนฺติ สโนฺต ปุราตนา;  
  
ตถาปิ ตุ วฬเญฺชนฺติ, สุทฺธมาคธิกา น เตฯ  
</li>
  
<h2>อภิธานาทิกํ</h2>
</ol>
<ol>
<li>
เตนา’ปิ นาม โตเสยฺย, เมเต ลงฺการวชฺชิเต;  
  
อนุรูเปนา’ลงฺกาเร, เน’ส เมโส ปริสฺสโมฯ  
</li>
  
<li>
เยสํ น สญฺจิตา ปญฺญา, เนกสตฺถนฺตโร’จิตา;  
  
สโมฺมห’พฺภาหตา เว’เต, นาวพุชฺฌนฺติ กิญฺจิปิฯ  
</li>
  
<li>
กิํ เตหิ ปาทสุสฺสูสา, เยสํ นตฺถิ ครูนิ’ห;  
  
เย ตปฺปาทรโชกิณฺณา, เต’ว สาธู วิเวกิโนฯ  
</li>
  
<li>
  
กพฺพ, นาฎก  
นิกฺขิตฺต, เนตฺตจิตฺตา กวิชฺชนา;  
  
ยํกิญฺจิ รจยเนฺต’ตํ, น วิมฺหยกรํ ปรํฯ  
</li>
  
<li>
เตเย’ว ปฎิภาเวโนฺต, โส’ว พโนฺธ สวิมฺหโย;  
  
เยน โตเสนฺติ วิญฺญู เย, ตตฺถ ปฺย’วิหิตา’ทราฯ  
</li>
  
<li>
  
พโนฺธ  
  
จ นาม สทฺท,ตฺถา, สหิตา โทสวชฺชิตา;  
  
ปชฺช คชฺช วิมิสฺสานํ,  
เภเทนา’ยํ ติธา ภเวฯ  
</li>
  
<li>
  
นิพโนฺธ  
จา’  
นิพโนฺธ  
จ, ปุน ทฺวิธา นิรุปฺปเต;  
  
ตํ ตุ ปาเปนฺตฺย’ลงฺการา, วินฺทนียตรตฺตนํฯ  
</li>
  
<li>
อนวชฺชํ มุขโมฺภช  
‘‘อโมฺภช’’นฺติ ปทํ ปาฬิยํ นตฺถิ, วาริชวาจกํ, สกฺกฎคนฺถโต อนีตํ  
, มนวชฺชา จ ภารตี;  
  
อลงฺกตา’ว โสภเนฺต, กิํ นุ เต นิร’ลงฺกตา?  
</li>
  
<li>
วินา ครูปเทสํ ตํ, พาโล’ลงฺกตฺตุ มิจฺฉติ;  
  
สมฺปาปุเณ น วิญฺญูหิ, หสฺสภาวํ กถํ นุ โส?  
</li>
  
<li>
คโนฺถปิ กวิวาจาน, มลงฺการ’ปฺปกาสโก;  
  
ยาติ ตพฺพจนียตฺตํ, ต’โพฺพหารู’ปจารโตฯ  
</li>
  
<li>
ทฺวิปฺปการา อลงฺการา, ตตฺถ  
สทฺท, ตฺถ  
เภทโต;  
  
สทฺทตฺถา  
พนฺธ  
นามา’ว, ตํสชฺชิต ตทาวลิฯ  
</li>
  
<li>
คุณาลงฺการสํยุตฺตา, อปิ โทสลว’งฺกิตา;  
  
ปสํสิยา น วิญฺญูหิ, สา กญฺญา วิย ตาทิสีฯ  
</li>
  
<li>
เตน โทสนิราโส’ว, มหุสฺสาเหน สาธิโย;  
  
นิโทฺทสา สพฺพถา สา’ยํ, สคุณา น ภเวยฺย กิํ?  
</li>
  
<li>
สา’ลงฺการวิยุตฺตา’ปิ, คุณยุตฺตา มโนหรา;  
  
นิโทฺทสา โทสรหิตา, คุณยุตฺตา วธู วิยฯ  
</li>
  
<li>
  
ปเท วาเกฺย ตทเตฺถ  
จ, โทสา เย วิวิธา มตา;  
  
โส’ทาหรณ เมเตสํ, ลกฺขณํ กถยามฺย’หํฯ  
</li>
  
<h2>ปทโทส อุเทฺทส</h2>
</ol>
<ol>
<li>
วิรุทฺธตฺถนฺตรา, ฌตฺถ, กิลิฎฺฐานิ, วิโรธิ จ;  
  
เนยฺยํ, วิเสสนาเปกฺขํ, หีนตฺถก มนตฺถกํฯ  
</li>
  
<h2>วากฺยโทส อุเทฺทส</h2>
</ol>
<ol>
<li>
โทสา ปทาน วากฺยาน, เมกตฺถํ ภคฺครีติกํ;  
  
ตถา พฺยากิณฺณ คามฺมานิ, ยติหีนํ กมจฺจุตํ;  
  
อติวุตฺต มเปตตฺถํ, สพนฺธผรุสํ ตถาฯ  
</li>
  
<h2>วากฺยตฺถโทสอุเทฺทส</h2>
</ol>
<ol>
<li>
อปกฺกโม’  
, จิตฺยหีนํ, ภคฺครีติ, สสํสยํ;  
  
คามฺมํ ทุฎฺฐาลงฺกตีติ, โทสา วากฺยตฺถนิสฺสิตาฯ  
</li>
  
<h2>ปทโทสนิเทฺทส</h2>
</ol>
<ol>
<li>
  
วิรุทฺธตฺถนฺตรํ  
ตญฺหิ, ยสฺส’ญฺญโตฺถ วิรุชฺฌติ;  
  
อธิเปฺปเต ยถา เมโฆ,  
วิสโท  
สุขเย ชนํฯ  
</li>
  
<li>
วิเสสฺย มธิกํ เยนา,  
ฌตฺถ  
เมตํ ภเว ยถา;  
  
โอภาสิตา’เสสทิโส,  
ขโชฺชโต’ยํ วิราชเตฯ  
</li>
  
<li>
ยสฺส’ตฺถา’วคโม ทุโกฺข, ปกตฺยา’ทิวิภาคโต;  
  
กิลิฎฺฐํ ตํ ยถา ตาย, โส’ย มาลิงฺคฺยเต  
ปิยาฯ  
</li>
  
<li>
ยํ กิลิฎฺฐปทํ มนฺทา, ภิเธยฺยํ  
ยมกา  
ทิกํ;  
  
กิลิฎฺฐปทโทเส’ว, ตมฺปิ อโนฺต กรียติฯ  
</li>
  
<li>
ปตีตสทฺทรจิตํ, สิลิฎฺฐปทสนฺธิกํ;  
  
ปสาทคุณสํยุตฺตํ,  
ยมกํ  
มต เมทิสํฯ  
</li>
  
<li>
  
อพฺยเปตํ พฺยเปต’ญฺญ,  
มาวุตฺตา’เนกวณฺณชํ;  
  
ยมกํ ตญฺจ ปาทาน, มาทิ, มชฺฌ, นฺต, โคจรํฯ  
</li>
  
อพฺยเปต ปฐมปาทาทิ ยมกํ  
</li>
  
<li>
สุชนา’สุชนา สเพฺพ, คุเณนาปิ วิเวกิโน;  
  
วิเวกํ น สมายนฺติ, อวิเวกิชนนฺติเกฯ  
</li>
  
อพฺยเปต ปฐม ทุติย ปาทาทิ ยมกํ  
</li>
  
<li>
กุสลา’กุสลา สเพฺพ, ปพลา’ปพลา ถวา;  
  
โน ยาตา ยาว’โหสิตฺตํ, สุขทุกฺขปฺปทา สิยุํ;  
  
อพฺยเปต ปฐม ทุติย ตติยปาทาทิ ยมกํฯ  
</li>
  
<li>
สาทรํ สา ทรํ หนฺตุ, วิหิตา วิหิตา มยา;  
  
วนฺทนา วนฺทนามาน, ภาชเน รตนตฺตเยฯ  
</li>
  
อพฺยเปต จตุกฺกปาทาทิ ยมกํ  
</li>
  
<li>
กมลํ ก’มลํ กตฺตุํ, วนโท วนโท’มฺพรํ;  
  
สุคโต สุคโต โลกํ, สหิตํ ส หิตํ กรํฯ  
</li>
  
<li>
อพฺยเปตาทิยมก  
, เสฺสโส เลโส นิทสฺสิโต;  
  
เญยฺยานิ’มาเยว ทิสา, ย’ญฺญานิ ยมกานิปิฯ  
</li>
  
<li>
อจฺจนฺตพหโว เตสํ, เภทา สเมฺภทโยนิโย;  
  
ตถาปิ เกจิ สุกรา, เกจิ อจฺจนฺตทุกฺกราฯ  
</li>
  
<li>
  
ยมกํ  
ตํ  
ปเหลี  
  
ปเหฬิ (ก.)  
จ, เนกนฺตมธุรานิ’ติ;  
  
อุเปกฺขิยนฺติ สพฺพานิ, สิสฺสเขทภยา มยาฯ  
</li>
  
<li>
เทสกาลกลาโลก, ญายาคมวิโรธิ ยํ;  
  
ตํ  
วิโรธิปทํ  
เจ’ต, มุทาหรณโต ผุฎํฯ  
</li>
  
<li>
ย ทปฺปตีต มานีย, วตฺตพฺพํ  
เนยฺย  
มาหุ ตํ;  
  
ยถา สพฺพาปิ  
ธวลา,  
ทิสา โรจนฺติ รตฺติยํฯ  
</li>
  
<li>
เนทิสํ พหุ มญฺญนฺติ, สเพฺพ สพฺพตฺถ วิญฺญุโน;  
  
ทุลฺลภา’วคตี สทฺท, สามตฺถิยวิลงฺฆินีฯ  
</li>
  
<li>
สิยา  
วิเสสนาเปกฺขํ,  
ยํ ตํ ปตฺวา วิเสสนํ;  
  
สาตฺถกํ ตํ ยถา ตํ โส, ภิโยฺย ปสฺสติ  
จกฺขุนาฯ  
</li>
  
<li>
หีนํ กเร วิเสสฺยํ ยํ, ตํ  
หีนตฺถํ  
ภเว ยถา;  
  
นิปฺปภี กต ขโชฺชโต,  
สมุเทติ ทิวากโรฯ  
</li>
  
<li>
ปาทปูรณมตฺตํ ยํ,  
อนตฺถ  
มิติ ตํ มตํ;  
  
ยถา  
หิ  
วเนฺท พุทฺธสฺส, ปาทปเงฺกรุหํ  
ปิ จฯ  
</li>
  
<h2>วากฺยโทส นิเทฺทส</h2>
</ol>
<ol>
<li>
สทฺทโต อตฺถโต วุตฺตํ, ยตฺถ ภิโยฺยปิ วุจฺจติ;  
  
ต  
เมกตฺถํ  
ยถา’  
ภาติ, วาริโท วาริโท อยํฯ  
</li>
  
ยถา จ  
</li>
  
<li>
ติตฺถิยงฺกุรพีชานิ, ชหํ ทิฎฺฐิคตานิ’ห;  
  
ปสาเทติ ปสเนฺน’โส, มหามุนิ มหาชเนฯ  
</li>
  
<li>
อารทฺธกฺกมวิเจฺฉทา,  
ภคฺครีติ  
ภเว ยถา;  
  
กาปิ ปญฺญา, โกปิ ปคุโณ, ปกตีปิ อโห ตวฯ  
</li>
  
<li>
ปทานํ  
ทุพฺพินิเกฺขปา, พฺยาโมโห ยตฺถ ชายติ;  
  
ตํ  
พฺยากิณฺณ  
นฺติ วิเญฺญยฺยํ, ตทุทาหรณํ ยถาฯ  
</li>
  
<li>
  
พหุคุเณ ปณมติ, ทุชฺชนานํ ปฺยยํ ชโน;  
  
หิตํ ปมุทิโต นิจฺจํ, สุคตํ สมนุสฺสรํฯ  
</li>
  
<li>
วิสิฎฺฐวจนา’เปตํ,  
คามฺมํ’  
ตฺย’ภิมตํ ยถา;  
  
กเญฺญ กามยมานํ มํ, น กามยสิ กิํนฺวิ’ทํ?  
</li>
  
<li>
ปทสนฺธานโต กิญฺจิ, ทุปฺปตีติกรํ ภเว;  
  
ตมฺปิ  
คามฺมํ  
ตฺย’ภิมตํ, ยถา  
ยาภวโต ปิยาฯ  
</li>
  
<li>
วุเตฺตสุ สูจิเต ฎฺฐาเน, ปทเจฺฉโท ภเว ยติ;  
  
ยํ ตาย หีนํ ตํ วุตฺตํ,  
ยติหีน  
นฺติ สา ปนฯ  
</li>
  
<li>
ยติ  
สพฺพตฺถปาทเนฺต, วุตฺตเฑฺฒ  
จ วิเสสโต;  
  
ปุพฺพาปราเนกวณฺณ,  
ปทมเชฺฌ  
ปิ กตฺถจิฯ  
</li>
  
ตโตฺถทาหรณปจฺจุทาหรณานิ ยถา  
</li>
  
<li>
ตํ นเม สิรสา  
จามิ, กรวณฺณํ  
ตถาคตํ;  
  
สกลาปิ ทิสา  
สิญฺจ, ติว  
โสณฺณรเสหิ โยฯ  
</li>
  
<li>
สโร สนฺธิมฺหิ ปุพฺพโนฺต, วิย โลเป วิภตฺติยา;  
  
อญฺญถา ตฺว’ญฺญถา ตตฺถ, ยา’เทสาทิ ปรา’ทิ’วฯ  
</li>
  
<li>
  
จา  
ที ปุพฺพปทนฺตา’ว, นิจฺจํ ปุพฺพปทสฺสิตา;  
  
ปา  
ทโย นิจฺจสมฺพนฺธา, ปราทีว ปเรน ตุฯ  
</li>
  
สพฺพโตฺถทาหรณานิ ยถา  
</li>
  
<li>
นเม ตํ สิรสา  
สโพฺพ, ปมา’ตีตํ  
ตถาคตํ;  
  
ยสฺส โลกคฺคตํ  
ปตฺต, โสฺส’ปมา  
น หิ ยุชฺชติฯ  
</li>
  
<li>
มุนินฺทํ ตํ สทา  
วนฺทา, มฺย’นนฺตมติ  
มุตฺตมํ;  
  
ยสฺส  
ปญฺญา จ เมตฺตา จ, นิสฺสีมา  
ติ วิชมฺภติฯ  
</li>
  
จาทิปาทีสุ ปจฺจุทาหรณานิ ยถา  
</li>
  
<li>
มหาเมตฺตา  
มหาปญฺญา, จ  
ยตฺถ ปรโมทยา;  
  
ปณมามิ ชินํ ตํ  
ป, วรํ  
วรคุณา’ลยํฯ  
</li>
  
<li>
ปทตฺถกฺกมโต มุตฺตํ,  
กมจฺจุต  
มิทํ ยถา;  
  
เขตฺตํ วา เทหิ คามํ วา, เทสํ วา มม โสภนํฯ  
</li>
  
<li>
โลกิยตฺถ  
มติกฺกนฺตํ,  
อติวุตฺตํ  
มตํ ยถา;  
  
อติสมฺพาธ มากาส, เมติสฺสา ถนชมฺภเนฯ  
</li>
  
<li>
สมุทายตฺถโต’เปตํ, ตํ  
อเปตตฺถกํ  
ยถา;  
  
คาวิปุโตฺต พลิพโทฺธ, ติณํ ขาที ปิวี ชลํฯ  
</li>
  
<li>
พเนฺธ ผรุสตา ยตฺถ, ตํ  
พนฺธผรุสํ  
ยถา;  
  
ขรา ขิลา ปริกฺขีณา, เขเตฺต ขิตฺตํ ผลตฺย’ลํฯ  
</li>
  
<h2>วากฺยตฺถโทส นิเทฺทส</h2>
</ol>
<ol>
<li>
เญยฺยํ ลกฺขณ มนฺวตฺถ, วเสนา’  
ปกฺกมาทินํ;  
  
อุทาหรณ เมเตสํ, ทานิ สนฺทสฺสยามฺย’หํฯ  
</li>
  
ตตฺถา’ปกฺกมํ ยถา  
</li>
  
<li>
  
ภาวนา, ทาน, สีลานิ,  
สมฺมา สมฺปาทิตานิ’ห;  
  
โภค, สคฺคาทิ, นิพฺพาน,  
สาธนานิ น สํสโยฯ  
</li>
  
โอจิตฺยหีนํ ยถา  
</li>
  
<li>
  
ปูชนียตโร โลเก, อห เมโก นิรนฺตรํ;  
  
มเยกสฺมิํ คุณา สเพฺพ, ยโต สมุทิตา อหุํฯ  
</li>
  
ยถา จ  
</li>
  
<li>
  
ยาจิโต’หํ กถํ นาม, น ทชฺชามฺย’ปิ ชีวิตํ;  
  
ตถาปิ ปุตฺตทาเนน, เวธเต หทยํ มมฯ  
</li>
  
ภคฺครีติ ยถา  
</li>
  
<li>
  
อิตฺถีนํ ทุชฺชนาน  
ญฺจ, วิสฺสาโส โนปปชฺชเต;  
  
วิเส สิงฺคิมฺหิ นทิยํ, โรเค ราชกุลมฺหิ  
จฯ  
</li>
  
สสํสยํ ยถา  
</li>
  
<li>
มุนินฺทจนฺทิมา โลก, สรโลลวิโลจโน;  
  
ชโน’ วกฺกนฺตปโนฺถ’ว,  
โค  
ปทสฺสนปีณิโตฯ  
</li>
  
<li>
วากฺยตฺถโต ทุปฺปตีติ, กรํ  
คามฺมํ  
มตํ ยถา;  
  
โปโส  
วีริยวา  
โส’ยํ,  
ปรํ หนฺตฺวา  
น วิสฺสมีฯ  
</li>
  
<li>
  
ทุฎฺฐาลงฺกรณํ  
เตตํ  
เตฺวถํ (?)  
, ยตฺถา’ลงฺการทูสนํ;  
  
ตสฺสา’ลงฺการนิเทฺทเส, รูป มาวิ ภวิสฺสติฯ  
</li>
  
<li>
กโต’ตฺร  
สเงฺขปนยา มยา’ยํ,  
  
โทสาน เมสํ ปวโร วิภาโค;  
  
เอโส’ว’ลํ โพธยิตุํ กวีนํ,  
  
ตมตฺถิ เจ เขทกรํ ปรมฺปิฯ  
</li>
  
อิติ สงฺฆรกฺขิตมหาสามิวิรจิเต สุโพธาลงฺกาเร  
</li>
  
โทสาวโพโธ นาม  
</li>
  
ปฐโม ปริเจฺฉโทฯ  
</li>
  
  
  
  
  