<h1>๒๔. จตุวีสติโม ปริเจฺฉโท</h1>
<h3>ปจฺจยนิเทฺทสวณฺณนา</h3>
<p> อิทานิ เนสํ ปจฺจยวิธิํ ทเสฺสตุํ นฺติอาทิ อารทฺธํฯ</p>


<p>ปฎิจฺจ  เอนํ ผลเมติ ปวตฺตติ, ติฎฺฐติ, อุปฺปชฺชติ วาติ  หิโนติ ปติฎฺฐาติ เอตฺถาติ  อเนกตฺถตฺตา ธาตุสทฺทานํ หิ-สโทฺท มูล-สโทฺท วิย ปติฎฺฐโตฺถ เวทิตโพฺพ, หิโนติ วา เอเตน กมฺมนิทานภูเตน อุทฺธํ โอชํ อติหรเนฺตน มูเลน วิย ปาทโป ตปฺปจฺจยํ ผลํ คจฺฉติ วิรุฬฺหิํ อาปชฺชตีติ  เหตุ จ โส มูลเฎฺฐน, ปจฺจโย จ อุปการกเฎฺฐนาติ  เหตุ หุตฺวา ปจฺจโย เหตุภาเวน ปจฺจโยติ อโตฺถฯ</p>


<p>เอวํ อารมฺมณปจฺจยาทีสุ ทฎฺฐพฺพํฯ สฺวายํ ปฎิสนฺธิยํ กมฺมสมุฎฺฐานานํ, ปวตฺติยํ จิตฺตสมุฎฺฐานานํ รูปานํ, อุภยตฺถ สหชาตนามธมฺมานญฺจ ปจฺจโยฯ นฺติ อิมินา ปญฺญตฺติยาปิ โลเก วิทิตภาเวน โลกิยปเทน สงฺคหิตตฺตา รูปาทิเภเทสุ ฉพฺพิเธสุ สงฺขตาสงฺขตปญฺญตฺติธเมฺมสุ น โกจิ ธโมฺม อารมฺมณปจฺจโย น โหตีติ ทเสฺสติฯ เตเนว ติ อนิยโต  กโตติฯ นนุ จ ‘‘ยํ ยํ ธมฺม’’นฺติ (ปฎฺฐา. ๑.๑.๒-๓) วุตฺตตฺตา ปญฺญตฺติยา คหณํ น โหตีติ? นายํ โทโส ธมฺมสทฺทสฺส เญยฺยวจนตฺตาฯ ติ อาลมฺพิตฺวา, คเหตฺวาติ อโตฺถฯ ติ อิทํ นิทสฺสนมตฺตํฯ เต ปน ตํ อารพฺภ อุปฺปชฺชนฺติ เจว ติฎฺฐนฺติ จฯ ยถา หิ ทุพฺพโล ปุริโส ทณฺฑํ วา รชฺชุํ วา อาลมฺพิตฺวา อุฎฺฐหติ เจว ติฎฺฐติ จ, เอวํ จิตฺตเจตสิกา ธมฺมา รูปาทิอารมฺมณํ อาลมฺพิตฺวา อุปฺปชฺชนฺติ เจว ติฎฺฐนฺติ จาติฯ</p>


<p>เชฎฺฐกเฎฺฐน อุปการโก ธโมฺม ฯ ติ จ ปมุขภาเวนฯ อตฺตาธีนานญฺหิ ปติภูโต ธโมฺม อธิปตีติ โส เตสํ ปมุขภาเวน ปวตฺตติฯ ‘‘ฉนฺทาธิปติ ฉนฺทสมฺปยุตฺตกานํ ธมฺมานํ ตํสมุฎฺฐานานญฺจ รูปานํ อธิปติปจฺจเยน ปจฺจโย’’ติอาทิวจนโต ฉนฺทาทโย จตฺตาโร ธมฺมา สหชาตนามรูปานํ สหชาตาธิปตีติ ทเสฺสโนฺต อาห ติอาทิฯ ‘‘ฉนฺทวโต กิํ นาม กมฺมํ น สิชฺฌตี’’ติอาทิกํ ปุริมาภิสงฺขารูปนิสฺสยํ ลภิตฺวา อุปฺปชฺชมาเน จิตฺตุปฺปาเท ฉนฺทาทโย ธุรภูตา เชฎฺฐกภูตา สมฺปยุตฺตธเมฺม, ตํสมุฎฺฐานรูเป จ สาธยมานา วเส วตฺตยมานา หุตฺวา ปวตฺตนฺติ, เต จ เตสํ วเสน วตฺตนฺติ หีนาทิภาเวน ตทนุวตฺตนโตฯ เตน เต อธิปติปจฺจยา โหนฺติ, โน จ โข เอกโตฯ ยทา หิ ฉนฺทํ ธุรํ ฉนฺทํ เชฎฺฐกํ กตฺวา จิตฺตํ ปวตฺตติ, ตทา ฉโนฺทว อธิปติ, น อิตเรฯ เอส นโย เสเสสุปิฯ อธิปติภาโวปิ หิ เนสํ อตฺตโน ปวตฺตินิวารเก อภิภุยฺย ปวตฺตนโต โหติฯ นฺติ ยถาวุตฺตานํ เตสํ ครุกาตพฺพตาภาวโต, ครุกตเสฺสว จ  อารมฺมณาธิปติภาววจนโตฯ วุตฺตเญฺหตํ ‘‘ยํ ยํ ธมฺมํ ครุํ กตฺวา เย เย ธมฺมา อุปฺปชฺชนฺติ  จิตฺตเจตสิกา ธมฺมา, เต เต ธมฺมา เตสํ เตสํ ธมฺมานํ อธิปติปจฺจเยน ปจฺจโย’’ติ (ปฎฺฐา. ๑.๑.๓)ฯ ตตฺถ ติ ครุการจิตฺตีการวเสน วา อสฺสาทนวเสน วา ครุํ ภาริกํ ลทฺธพฺพํ อนวญฺญาตํ กตฺวาฯ ครุกาตพฺพญฺหิ อารมฺมณํ ตนฺนินฺนโปณปพฺภารานํ อสฺสาทนปจฺจเวกฺขณมคฺคผลานํ อตฺตโน วเส วตฺตยมานํ วิย ปจฺจโย โหติ, ตสฺมา อยํ อตฺตาธีนานํ ปติภาเวน อุปการกตฺตา อธิปติปจฺจโย ทฎฺฐโพฺพฯ</p>


<p>อนฺตรยตีติ อนฺตรํ, พฺยวธายกนฺติ อโตฺถ, นาสฺส อนฺตรํ วิชฺชตีติ อนนฺตโร, โสเยว ปจฺจโยติ  อนนฺตรภาเวน อุปการโก ธโมฺมติ อธิปฺปาโยฯ ติ อตฺตโน นิโรธานนฺตรํ อนุรูปจิตฺตุปฺปาทสฺส อุปฺปตฺติปจฺจยภาเวน ตสฺส อุปฺปตฺติยา ปุริมภาเค อนนฺตรํ หุตฺวา นิรุทฺธา, รูปธมฺมา ปน อนนฺตรปจฺจยา นตฺถิฯ</p>


<p>สมนนฺตรภาเวน อุปการโก ธโมฺม  ตถา สมนนฺตรปจฺจโยปีติ ฐเปตฺวา อุปสคฺคมตฺตํ น เอตฺถ โกจิ วิเสโสฯ โย หิ อนนฺตรปจฺจโย, โสว สมนนฺตรปจฺจโยติฯ ปุริมปจฺฉิมานญฺหิ อนนฺตรุปฺปาทภาวโต นิรนฺตรุปฺปาทนสมตฺถตา อนนฺตรปจฺจยตา, รูปกลาปานํ วิย สณฺฐานาภาวโต ปจฺจยปจฺจยุปฺปนฺนานํ สหฎฺฐานาภาวโต จ ‘‘อิทมิโต อุทฺธํ เหฎฺฐา ติริย’’นฺติ วิภาคาภาวา อตฺตโน เอกตฺตมิว อุปเนตฺวา สุฎฺฐุ อนนฺตรภาเวน อุปฺปาเทตุํ สมตฺถตา สมนนฺตรปจฺจยตา, ตสฺมา ธมฺมโต อวิเสเสปิ วิเนยฺยวเสน พฺยญฺชนตฺถมตฺตโต วิเสสํ คเหตฺวา เตสํ วิสุํ เทสนา กตาฯ ยมฺปิ ‘‘อตฺถานนฺตรตาย อนนฺตรปจฺจโย, กาลานนฺตรตาย สมนนฺตรปจฺจโย’’ติ อาจริยานํ มตํ, ตํ ‘‘นิโรธา วุฎฺฐหนฺตสฺส  เนวสญฺญานาสญฺญายตนํ กุสลํ ผลสมาปตฺติยา สมนนฺตรปจฺจเยน ปจฺจโย’’ติอาทีหิ (ปฎฺฐา. ๑.๑.๔๑๘) วิรุชฺฌตีติอาทินา ปฎิกฺขิตฺตํฯ</p>


<p>อุปฺปชฺชมาโนว สหุปฺปาทนวเสน อุปการโก ธโมฺม สหชาตปจฺจโย ปกาสสฺส ปทีโป วิย, โส ปนายํ ‘‘จิตฺตเจตสิกา ธมฺมา อญฺญมญฺญํ, สหชาตรูปานญฺจ, มหาภูตา อญฺญมญฺญํ, อุปาทารูปานญฺจ, ปฎิสนฺธิกฺขเณ วตฺถุวิปากา อญฺญมญฺญ’’นฺติ จ ติวิโธ โหติ, ตสฺมา วุตฺตํ ติอาทิฯ ยมฺปิ หิ ปาฬิยํ อรูปกฺขนฺธาทิวเสนสฺส ฉพฺพิธตํ วุตฺตํ, ตมฺปิ เอเตฺถว สงฺคหิตํฯ โย ปเนตฺถ เสสรูปธมฺมานํ, อุภยตฺถ วตฺถุโน จ ปวตฺติยา  อรูปธมฺมานํ, อุปาทารูปานญฺจ อญฺญมญฺญํ มหาภูตานํ สหชาตปจฺจยตฺตาภาโว, โส ปจฺจยภาวสามตฺถิยวิเสสาโยคโตติ ทฎฺฐพฺพํฯ</p>


<p>อญฺญมญฺญํ อุปฺปาทนุปตฺถมฺภนภาเวน อตฺตโน อุปการกสฺส อุปการโก ธโมฺม อญฺญมญฺญปจฺจโยฯ อญฺญมญฺญุปตฺถมฺภกติทณฺฑกํ วิย อุปการกตา จ อญฺญมญฺญตาวเสเนว ทฎฺฐพฺพา, น สหชาตาทิวเสนฯ สหชาตาทิปจฺจโย โหโนฺตเยว หิ โกจิ กสฺสจิ อญฺญมญฺญปจฺจโย น โหติ จิตฺตเจตสิกานํ จิตฺตชรูเป สติ, มหาภูตานํ อุปาทารูเป สติ อญฺญมญฺญปจฺจยตฺตาภาวโตฯ ยถาห ‘‘จตฺตาโร ขนฺธา อรูปิโน อญฺญมญฺญปจฺจเยน ปจฺจโย, จตฺตาโร มหาภูตา…เป.… โอกฺกนฺติกฺขเณ นามรูปํ อญฺญมญฺญปจฺจเยน ปจฺจโย’’ติ (ปฎฺฐา. ๑.๑.๗)ฯ อาจริเยน ปน ปจฺจยุปฺปนฺนธเมฺม อปรามสิตฺวา วุจฺจมานตฺตา อวิเสเสน วุตฺตํ ‘‘ตถา อญฺญมญฺญปจฺจโย’’ติฯ</p>


<p>ตรุอาทีนํ ปถวี วิย อธิฎฺฐานากาเรน, จิตฺตกมฺมาทีนํ ปฎาทโย วิย จ นิสฺสยากาเรน อุปการโก ธโมฺม  นิสฺสยปจฺจโยฯ ติ สตฺตนฺนํ วิญฺญาณธาตูนํ อธิฎฺฐานากาเรน นิสฺสยปจฺจยภูตานิ วตฺถุรูปานิฯ ติ อญฺญมญฺญํ, อุปาทารูปานญฺจ ตเถว นิสฺสยภูตานิ มหาภูตานิ อญฺญมญฺญํ, สหชาตรูปานญฺจ นิสฺสยากาเรน ปจฺจยานิ จิตฺตเจตสิกานิ, ตทธีนวุตฺติตาย อตฺตโน ผเลน นิสฺสิโต น ปฎิกฺขิโตฺตติ นิสฺสโยฯ</p>


<p>ยถา ปน ภุโส อายาโส อุปายาโส, เอวํ ภุโส นิสฺสโย อุปนิสฺสโย, พลวการณนฺติ อโตฺถ, ตสฺมา พลวการณภาเวน อุปการโก ธโมฺม อุปนิสฺสยปจฺจโยติ เวทิตโพฺพฯ โส อารมฺมณูปนิสฺสโย อนนฺตรูปนิสฺสโย ปกตูปนิสฺสโยติ ติวิโธติ อาห ติอาทิฯ ตตฺถ –</p>

 ปจฺจเวกฺขนฺติ, เสขา มคฺคา วุฎฺฐหิตฺวา มคฺคํ ครุํ กตฺวา ปจฺจเวกฺขนฺตี’’ติ (ปฎฺฐา. ๑.๑.๔๒๓) –</p>


<p>เอวมาทินา นเยน อารมฺมณูปนิสฺสโย ตาว อารมฺมณาธิปตินา สทฺธิํ นานตฺตํ อกตฺวาว วิภโตฺตฯ เตนาห ติฯ กิญฺจาปิ นานตฺตํ อกตฺวา วิภโตฺต, ตถาปิ อยํ เตสํ วิเสโส – ยํ อารมฺมณํ ครุํ กตฺวา จิตฺตเจตสิกา อุปฺปชฺชนฺติ, ตํ นิยมโต เตสํ อารมฺมเณสุ พลวารมฺมณํ โหติฯ อิติ ครุกาตพฺพมตฺตเฎฺฐน อารมฺมณาธิปติ, พลวการณเฎฺฐน อารมฺมณูปนิสฺสโยติ จ เอวเมเตสํ นานตฺตํ เวทิตพฺพํฯ</p>


<p>อนนฺตรูปนิสฺสโยปิ  ‘‘ปุริมา ปุริมา กุสลา ขนฺธา ปจฺฉิมานํ ปจฺฉิมานํ กุสลานํ ขนฺธานํ อุปนิสฺสยปจฺจเยน ปจฺจโย’’ติอาทินา (ปฎฺฐา. ๑.๑.๔๒๓) นเยน อนนฺตรปจฺจเยน สทฺธิํ นานตฺตํ อกตฺวาว วิภโตฺตติ อาห ติฯ เอวํ สเนฺตปิ อตฺตโน อนนฺตรา อนุรูปจิตฺตุปฺปาทวเสน อนนฺตรปจฺจโย, พลวการณวเสน อนนฺตรูปนิสฺสยปจฺจโยติ เอวเมเตสํ นานตฺตํ เวทิตพฺพํฯ</p>


<p>ปกติยา เอว ปจฺจยนฺตรรหิเตน อตฺตโน สภาเวเนว อุปนิสฺสโย  อารมฺมณอนนฺตเรหิ อมิโสฺสว ปุถเคว โกจิ อุปนิสฺสโยติ วุตฺตํ โหติฯ อถ วา ปกโต อุปนิสฺสโย ฯ ติ เจตฺถ ป-กาโร อุปสโคฺค, โส อตฺตโน ผลสฺส อุปฺปาทนสมตฺถภาเวน สนฺตาเน นิปฺผาทิตภาวํ, อุปเสวิตภาวญฺจ ทีเปติ, ตสฺมา อตฺตโน สนฺตาเน นิปฺผโนฺน วา กายิกสุขทุกฺขสทฺธาสีลาทิ อุปเสวิโต วา อุตุโภชนาทิ ปกตูปนิสฺสโยติ อโตฺถฯ อุปเสวนเญฺจตฺถ ทุวิธํ อุปโยโคปเสวนํ อารมฺมณูปเสวนญฺจฯ เอวญฺจ กตฺวา อนาคตสฺสาปิ อุปนิสฺสยปจฺจยตา ลทฺธา โหติฯ ติ เอตฺถ กายิกสุขทุกฺขานิ ราคสทฺธาทีนํ, อุตุโภชนาทโย จิตฺตสมาธานาทีนํ, สทฺธาสีลาทโย สทฺธาสีลาทีนญฺจ อุปนิสฺสยา โหนฺติฯ สเทฺทน ยํ ยํ อุปนิสฺสาย ยสฺส ยสฺส สมฺภโว, ตํ ตํ ตสฺส ตสฺส อุปนิสฺสยปจฺจยภูตํ สงฺคณฺหาติฯ ปจฺจยมหาปเทโส เหส, ยทิทํ อุปนิสฺสยปจฺจโยติฯ</p>


<p>ปจฺจยุปฺปนฺนโต ปฐมตรํ อุปฺปชฺชิตฺวา วตฺตมานภาเวน อุปการโก ธโมฺม ฯ โส  จ รูปธโมฺมว สมาโน อรูปธมฺมเสฺสว โหติฯ เตนาห   ติอาทิฯ ยถา เจตฺถ ติ หทยวตฺถุโนปิ คหณํ, เอวํ ติอาทิ-คฺคหเณน ธมฺมารมฺมณสฺสาปิ คหณํ ทฎฺฐพฺพํฯ นนุ จ ปญฺจารมฺมณาเนว อารมฺมณปุเรชาตภาเวน อาคตานีติ? สจฺจํ อาคตานิ, ปญฺหาวาเร ปน ‘‘เสขา วา ปุถุชฺชนา วา จกฺขุํ อนิจฺจโต ทุกฺขโต อนตฺตโต วิปสฺสนฺตี’’ติอาทินา (ปฎฺฐา. ๑.๑.๔๒๔) อวิเสเสน ปจฺจุปฺปนฺนจกฺขาทีนมฺปิ คหิตตฺตา ธมฺมารมฺมณสฺส อารมฺมณปุเรชาตภาโว น สกฺกา ปฎิพาหิตุํฯ อตฺถโตปิ เหตํ สิทฺธํ ‘‘ยํ ยํ ปจฺจุปฺปนฺนํ อารมฺมณํ คเหตฺวา มโนทฺวาเร จิตฺตํ ปวตฺตติ, ตํ ตสฺส อารมฺมณปุเรชาตํ โหตี’’ติฯ เอตฺถ จ นิสฺสยารมฺมณาการาทีหิ วิสิฎฺฐา ปุเรชาตภาเวน วินา อุปการภาวํ อคจฺฉนฺตานํ วตฺถารมฺมณานํ ปุเรชาตากาเรน อุปการกตา ปุเรชาตปจฺจยตาติ อยมสฺส นิสฺสยารมฺมณปจฺจยตาหิ วิเสโสฯ</p>


<p>คิชฺฌโปตกสรีรานํ อาหาราสา เจตนา วิย ปุเรชาตานํ รูปานํ อุปตฺถมฺภกภาเวน อุปการโก ธโมฺม ฯ มโนสเญฺจตนาหารวเสน หิ ปจฺฉาชาตจิตฺตเจตสิเกหิ วินา สนฺตานฎฺฐิติเหตุภาวํ อคจฺฉนฺตานํ ปจฺฉาชาตากาเรน จิตฺตเจตสิกานํ อุปการกตา วิปฺปยุตฺตาการาทีหิ วิสิฎฺฐา ปจฺฉาชาตปจฺจยตาติ เอวํ สพฺพปจฺจยานํ ปจฺจยนฺตราการวิสิฎฺฐา อุปการกตา ทฎฺฐพฺพาฯ โส ปน ‘‘ปจฺฉาชาตา จิตฺตเจตสิกา ธมฺมา ปุเรชาตสฺส อิมสฺส กายสฺส ปจฺฉาชาตปจฺจเยน ปจฺจโย’’ติ (ปฎฺฐา. ๑.๑.๑๑) อาคตตฺตา เอกวิโธติ อาห ติฯ</p>


<p>ปุริมปุริมปริจิตคโนฺถ วิย อุตฺตรุตฺตรสฺส คนฺถสฺส กุสลาทิภาเวน อตฺตสทิสปคุณพลวภาววิสิฎฺฐํ อตฺตสชาติยตาคาหกํ  อาเสวนํ, เตน ปจฺจยา สชาติยธมฺมาว ฯ ภินฺนชาติกา หิ ภินฺนชาติกานํ อาเสวนคุเณน ปคุณพลวภาววิสิฎฺฐํ กุสลาทิภาวสงฺขาตํ อตฺตโน คติํ คาหาเปตุํ น สโกฺกนฺติ, น จ สยํ ตโต คณฺหนฺติฯ เต ปน อนนฺตราตีตานิ โลกิยกุสลากุสลานิ เจว อนาวชฺชนกิริยาชวนานิ จาติ อาห นฺติอาทิฯ ‘‘น มคฺคปจฺจยา อาเสวเน เอก’’นฺติ (ปฎฺฐา. ๑.๑.๒๒๑) วจนโต อเหตุกกิริยาสุ หสิตุปฺปาทเสฺสว อาเสวนภาเวน, อาวชฺชนทฺวยํ อาเสวนปจฺจโย น โหติ, โลกุตฺตรมฺปิ กุสลํ ภินฺนชาติกเสฺสว ผลสฺส ปุเรจรตฺตา น เตน, อาเสวนคุณํ คณฺหาเปติ, วิปากาพฺยากตมฺปิ กมฺมวเสน ฯ วิปากภาวปฺปตฺตํ กมฺมปริณามิตํ กมฺมเวคกฺขิตฺตํ ปติตํ วิย หุตฺวา ปวตฺตมานํ อตฺตโน สภาวํ คาเหตฺวา ปริภาเวตฺวา เนว อญฺญวิปากํ ปวเตฺตติ, น จ ปุริมวิปากานุภาวํ คเหตฺวา อุปฺปชฺชติฯ โลกุตฺตรวิปากมฺปิ หิ กิญฺจาปิ ชวนวเสน อุปฺปชฺชติ, อาเสวนคุณํ ปน คณฺหาติ, น จ อญฺญํ คาหาเปติฯ ยมฺปิ ‘‘อาเสวนวินิมุตฺตํ ชวนํ นตฺถี’’ติ เตฺถเรน วุตฺตํ, ตมฺปิ ‘‘เยภุยฺยวเสน วุตฺต’’นฺติ วิญฺญายติ, อิตรถา ปน อาจริยสฺส อสมเปกฺขิตาวิธายกตฺตปฺปสงฺคโตฯ ตถา หิ วุตฺตํ  ‘‘โลกุตฺตโร ปน อาเสวนปจฺจโย นาม นตฺถี’’ติ (ปฎฺฐา. อฎฺฐ. ๑.๑๒)ฯ มโคฺค ปน โคตฺรภุโต อาเสวนํ น คณฺหาตีติ นตฺถิ ภูมิอาทิวเสน นานาชาติกตาย อนธิเปฺปตตฺตาฯ ตถา หิ วุตฺตํ  ‘‘โคตฺรภุ มคฺคสฺส อาเสวนปจฺจเยน ปจฺจโย, โวทานํ มคฺคสฺส อาเสวนปจฺจเยน ปจฺจโย’’ติ (ปฎฺฐา. ๑.๑.๔๒๖)ฯ</p>


<p>จิตฺตปฺปโยคสงฺขาตอายูหนกิริยาภาเวน สหชาตานํ, นานกฺขณิกานญฺจ อุปการโก ธโมฺม  ฯ กมฺมนฺติ หิ เจตนา วุจฺจติ, สา จ อายูหนพฺยาปาราฯ ปจฺจยุปฺปเนฺนน สห อุปฺปนฺนา  ปจฺจยุปฺปนฺนโต นานกฺขเณ ภวา ฯ สหชาตา โลกิยโลกุตฺตรา เจตนาติ สมฺพโนฺธฯ สา สหชาตนามานํ, ตํสมุฎฺฐานานญฺจ รูปานํ ปจฺจโย, อิตรา ปน วิปากกฎตฺตารูปานนฺติ ทฎฺฐพฺพํฯ ติ อตฺตโน อุปฺปาทวิสิเฎฺฐ สนฺตาเน เสสปจฺจยสมาคเม ปวตฺตมานานํ วิปากกฎตฺตารูปานํ สนฺตานวิเสสนกิริยาภาเวน อุปการิกา กามรูปารูปกุสลเจตนา, อกุสลเจตนา จฯ ตสฺสา หิ ตถา กิริยาภาเวน ปวตฺตตฺตา เตสํ ปวตฺติ, น อญฺญถาฯ อิตรา ปน สหชาตานํ อายูหนกิริยาภาเวน ปวตฺตมานา อุปการิกาติ วตฺตพฺพํฯ อวธารเณน ปเนตฺถ เจตนาสมฺปยุตฺตํ อภิชฺฌาทิกมฺมํ ปฎิกฺขิปติ สติปิ วิปากธมฺมสภาเว เจตนาวชฺชานํ อตํสภาวตฺตาฯ ติ อิมินา โลกิยกุสลเจตนาย วิเสสมตฺตํ ทเสฺสติ, น นานกฺขณิกกมฺมปจฺจยตาภาวํฯ เอวญฺจ กตฺวา วุตฺตํ  ‘‘อรูปาวจรเจตนา, ปน โลกุตฺตรเจตนา จ อุปฺปชฺชิตฺวา นิรุทฺธา อตฺตโน อตฺตโน วิปากกฺขนฺธานํ นานกฺขณิกกมฺมปจฺจเยน ปจฺจโย’’ติฯ</p>


<p>อตฺตโน นิรุสฺสาหสนฺตภาเวน สหชาตนามรูปานํ นิรุสฺสาหสนฺตภาวาย อุปการกา อรูปธมฺมาว ฯ เตนาห ติฯ เต หิ ปโยเคน อสาเธตพฺพตาย กมฺมสฺส กตตฺตา นิปฺผชฺชนมตฺตโต นิรุสฺสาหสนฺตภาวา โหนฺติ, น กิเลสวูปสมสนฺตภาวา ฯ นิรุสฺสาหสนฺตภาวโต เอว หิ ภวงฺคาทโย ทุวิเญฺญยฺยาฯ ปญฺจทฺวาเรปิ หิ ชวนปฺปวตฺติยาว รูปาทีนํ คหิตตา วิญฺญายติฯ อภินิปาตสมฺปฎิจฺฉนสนฺตีรณมตฺตา ปน วิปากา ทุวิเญฺญยฺยา เอวฯ</p>


<p>รูปารูปานํ  อุปตฺถมฺภกเฎฺฐน อุปกาโร ฯ สติปิ หิ ชนกภาเว อุปตฺถมฺภกตฺตเมว อาหารสฺส ปธานกิจฺจํ, ชนยโนฺตปิ จ อาหาโร อวิเจฺฉทวเสน อุปตฺถเมฺภโนฺตว ชเนตีติ อุปตฺถมฺภนภาโวว อาหารภาโวติฯ ตตฺถ กพฬีกาโร อาหาโร รูปกายเสฺสว อุปตฺถมฺภโก, เสสา ตโย รูปารูปกายสฺสฯ น เกวลญฺหิ เต นามธมฺมานเมว อวิเจฺฉทเหตุกา, อถ โข ปฎิสนฺธิยํ กฎตฺตารูปานํ, ปวเตฺต จิตฺตชรูปานมฺปิฯ</p>


<p>เตสุ เตสุ กิเจฺจสุ ปจฺจยุปฺปนฺนธเมฺมหิ อตฺตานํ อนุวตฺตาปนกสงฺขาตอาธิปจฺจเฎฺฐน ปจฺจโย ฯ อธิปติปจฺจยธมฺมานญฺหิ ปวตฺติวินิวารเก อภิภวิตฺวา ปวตฺตเนน ครุภาโว อธิปติยโฎฺฐ, อินฺทฺริยานํ ปน ทสฺสนาทิกิเจฺจสุ จกฺขุวิญฺญาณาทีหิ, ชีวเน กมฺมชรูเปหิ, อรูปธเมฺมหิ จ ชีวเนฺตหิ สุขิตาทิภาเวสุ สุขิตาทีหิ อธิโมกฺขปคฺคหอุปฎฺฐานาวิเกฺขปปฺปชานเนสุ ‘‘อนญฺญาตํ ญสฺสามี’’ติ ปวตฺติยํ อาชานเน, อญฺญาตาวิภาเว จ สทฺธาทิสหชาเตหีติ เอวํ ตํตํกิเจฺจสุ จกฺขาทิปจฺจเยหิ ธเมฺมหิ จกฺขาทีนํ อนุวตฺตนิยตามตฺตํ อินฺทฺริยานํ อาธิปจฺจโฎฺฐติ อยเมว เตสํ วิเสโสฯ -คฺคหเณน จกฺขาทีนิ ปญฺจ, อิตฺถิปุริสินฺทฺริยทฺวยญฺจ ทเสฺสติฯ ชีวิตินฺทฺริยํ ปน อรูปชีวิตินฺทฺริเยน สทฺธิํ เอกโต กตฺวา -คฺคหเณน คหิตํฯ เอวญฺหิ ทฺวาวีสติ อินฺทฺริยานิ โหนฺติฯ ‘‘อนาทิมติ สํสาเร อนญฺญาตํ อสจฺฉิกตํ จตุสจฺจธมฺมํ, นิพฺพานเมว วา ญสฺสามี’’ติ ปวตฺตสฺส อินฺทฺริยํ  ปฐมมคฺคญาณํฯ อาชานโต ปฐมมเคฺคน ทิฎฺฐมริยาทํ อนติกฺกมิตฺวา ชานโต อินฺทฺริยํ  โสตาปตฺติผลโต ยาว อรหตฺตมคฺคา ฉสุ ญาณํ, อญฺญาตาวิโน จตูสุ สเจฺจสุ ปรินิฎฺฐิตกิจฺจสฺส อินฺทฺริยํ  อรหตฺตผลญาณํ ฯ ปฐมํ ปริยายโต อินฺทฺริยตฺตํ สนฺธาย รูปสตฺตก-คฺคหเณน คเหตฺวาปิ ปุน กถญฺจิ อุปการกตฺตาภาวโต อิตฺถิปุริสินฺทฺริยานํ เอตฺถ อคฺคหณํ ทเสฺสตุํ ติอาทิ วุตฺตํฯ ตานิ หิ เยภุเยฺยน ลิงฺคาทีหิ อนุวตฺติยมานานิปิ ปจฺจยภาวโต นานุวตฺตียนฺตีติ วุโตฺตวายมโตฺถฯ</p>


<p>อารมฺมณูปนิชฺฌานลกฺขณูปนิชฺฌานวเสน  อุปคนฺตฺวา อารมฺมณนิชฺฌานํ ฌานปจฺจยตา, โส จ วิตกฺกาทีนเมว อาเวณิโก สภาโวติ อาห ติอาทิฯ เต ปน ปฎิสนฺธิยํ กฎตฺตารูปานํ, ปวเตฺต จิตฺตชรูปานํ, อุภยตฺถ นามธมฺมานญฺจ ปจฺจยาติ ทฎฺฐพฺพํฯ</p>


<p>สุคติโต, ทุคฺคติโต, กุสลโต, อกุสลโต วา นิยฺยานเฎฺฐน สหชาตานํ อุปการกตา มคฺคปจฺจยตา, สา จ สมฺมาทิฎฺฐาทีนนฺติ อาห ติอาทิฯ -คฺคหเณน สมฺมาสงฺกปฺปํ, มิจฺฉาสงฺกปฺปญฺจ ทเสฺสติฯ เอวํ เสเสสุปิฯ มิจฺฉาสงฺกปฺปาทโย หิ อปายมคฺคงฺคา, มิจฺฉาสติมิจฺฉาวาจาทโย เจตฺถ ตถาปวตฺตจิตฺตุปฺปาทา, เจตนา จ, อยมฺปิ ฌานปจฺจเย วุตฺตานเมว ปจฺจยุปฺปนฺนานํ ปจฺจโยติ ทฎฺฐพฺพํฯ</p>


<p>ปรมเตฺถน ภินฺนานมฺปิ เอกีภาวคตานํ วิย เอกุปฺปาทาทิภาวสงฺขาตสมฺปโยคลกฺขเณน อุปการกตา สมฺปยุตฺตปจฺจยตา, สา จ นามธมฺมานเมว, น รูปธมฺมานนฺติ อาห ติอาทิฯ</p>


<p>อญฺญมญฺญสมฺพนฺธตาย ยุตฺตานมฺปิ สมานานํ วิปฺปยุตฺตภาเวน วิสํสฎฺฐตาย นานตฺตูปคมเนน อุปการกตา วิปฺปยุตฺตปจฺจยตา, สา จ วตฺถูนํ, จิตฺตเจตสิกานเมว วาติ อาห ติอาทิฯ ฉ วตฺถูนิ หิ สตฺตนฺนํ  วิญฺญาณานํ ยถารหํ ปฎิสนฺธิยํ, ปวเตฺต, จิตฺตเจตสิกา ปฎิสนฺธิยํ กฎตฺตารูปานํ, ปวตฺติยํ จิตฺตสมุฎฺฐานานญฺจ วิปฺปยุตฺตปจฺจโยฯ ติ อิทํ จกฺขาทิวตฺถุวเสเนว วุตฺตํ, หทยวตฺถุ ปน ปฎิสนฺธิยมฺปิ ปจฺจยภาวโต สหชาตมฺปิ ลพฺภติฯ วุตฺตมฺปิ เหตํ อพฺยากตปทสฺส  ‘‘ปฎิสนฺธิกฺขเณ วิปากาพฺยากตา ขนฺธา กฎตฺตารูปานํ, ขนฺธา วตฺถุสฺส, วตฺถุ ขนฺธานํ วิปฺปยุตฺตปจฺจเยน ปจฺจโย’’ติฯ ตถา ติ จ จกฺขุวิญฺญาณาทิวเสเนว วุตฺตํ, ‘‘สหชาตา กุสลา ขนฺธา จิตฺตสมุฎฺฐานานํ รูปานํ วิปฺปยุตฺตปจฺจเยน ปจฺจโย’’ติอาทิวจนโต (ปฎฺฐา. ๑.๑.๔๓๔) ปน สหชาตาปิ ลพฺภนฺติฯ เอวญฺจ กตฺวา วุตฺตํ  ‘‘วิปฺปยุตฺตปจฺจโย สหชาตปุเรชาตปจฺฉาชาตวเสน ติวิโธ’’ติฯ อยํ ปน รูปธโมฺม สมาโน รูปธมฺมสฺส ปจฺจโย น โหติ สมฺปโยคาสงฺกาย อภาวโตฯ</p>


<p>เยสญฺหิ นามานํ จกฺขาทีนํ อพฺภนฺตรโต นิกฺขมนฺตานํ วิย ปวตฺติ, รูปานญฺจ นามสนฺนิสฺสเยเนว  อุปฺปชฺชมานานํ สมฺปโยคาสงฺกา โหติ, เตสเมว วิปฺปยุตฺตปจฺจยตา วุตฺตาฯ รูปานํ ปน รูเปหิ สาสงฺกา นตฺถิ, วตฺถุสนฺนิสฺสเยเนว จ ชายนฺตานํ นามานํ วิสยมตฺตํ อารมฺมณนฺติ เตนาปิ เตสํ สมฺปโยคาสงฺกา นตฺถิฯ ปจฺจุปฺปนฺนสภาเวน อตฺถิภาเวน ตาทิสเสฺสว ธมฺมสฺส อุปตฺถมฺภกเตฺตน อุปการกตา อตฺถิปจฺจยตาฯ สติปิ หิ ชนกเตฺต ฐิติยํเยว สาติสโย อตฺถิปจฺจยานํ พฺยาปาโรติ อุปตฺถมฺภกตา เตสํ คหิตา, เต จ รูปชีวิตินฺทฺริยาทีเนวาติ อาห ติอาทิฯ รูปชีวิตินฺทฺริยญฺหิ กฎตฺตารูปานํ, กพฬีการาหาโร อิมสฺส กายสฺส , อารมฺมณปุเรชาตานิ จิตฺตเจตสิกานํ นิสฺสยปจฺจเย วุตฺตธมฺมา, ตเตฺถว วุตฺตปจฺจยุปฺปนฺนญฺจ อตฺถิปจฺจโยฯ ติ จ วตฺถุรูปมหาภูตจิตฺตเจตสิกานํ ธมฺมสามเญฺญเนว คหณํ, น นิสฺสยปจฺจยภาวีนํเยวฯ ปจฺฉาชาตานมฺปิ จิตฺตเจตสิกานํ ปุเรชาตสฺส กายสฺส ปญฺหาวาเร ปจฺจยภาเวน นิทฺทิฎฺฐตฺตาฯ เอตฺถ จ อตฺถิภาวาภาเวน อนุปการกานเมว อตฺถิภาเวน อุปการกตาย อตฺถิปจฺจยตาภาวโต นตฺถิ นิพฺพานสฺส สพฺพทา ภาวิโน อตฺถิปจฺจยตา, อุปฺปาทาทิยุตฺตานํ วา นตฺถิภาโวปการตาวิรุโทฺธ อุปการกภาโว อตฺถิปจฺจยตาติ น ตสฺส ตปฺปจฺจยตฺตปฺปสโงฺคฯ</p>


<p>ติอาทีสุ อนนฺตรตามเตฺตน, จิตฺตนิยามกภาเวน วา อุปการกตา อนนฺตรปจฺจยตาฯ เอกสฺมิํ ผสฺสาทิธมฺมสมุทาเย ปวตฺตมาเน ทุติยสฺส อภาวโต อตฺตโน ฐิติยา โอกาสมลภนฺตานํ อนนฺตรํ อุปฺปชฺชมานกจิตฺตเจตสิกานํ โอกาสทานวเสน อุปการกตา นตฺถิปจฺจยตาฯ อตฺตโน สภาวาวิคเมน อปฺปวตฺตมานานํ วิคตภาเวน อุปการกตา วิคตปจฺจยตาฯ อตฺถโต ปน ทฺวินฺนมฺปิ อนนฺตรปจฺจยภาวีธมฺมตฺตา อวิเสโส วุโตฺตฯ สภาวตามเตฺตน อุปการกตา อตฺถิปจฺจยตา, นิโรธานุปคมนวเสน อุปการกตา อวิคตปจฺจยตาติ ปจฺจยวิเสโส เตสํ ธมฺมาวิเสเสปิ เวทิตโพฺพฯ ธมฺมานญฺหิ สมตฺถตาวิเสสํ สพฺพากาเรน ญตฺวา ภควตา จตุวีสติปจฺจยา เทสิตาติ ภควติ สทฺธาย ‘‘เอวํ วิเสสา เอเต ธมฺมา’’ติ สุตมยญาณํ อุปฺปาเทตฺวา จินฺตาภาวนามยญาเณหิ ตทภิสมยาย โยโค กรณีโยฯ อวิเสเสปิ ธมฺมสามตฺถิยสฺส ตถา ตถา วิเนตพฺพปุคฺคลานํ วเสน เหฎฺฐา วุโตฺตปิ ปจฺจโย ปุน ปการนฺตเรน วุจฺจติ ยถา อเหตุกทุกํ วตฺวาปิ เหตุวิปฺปยุตฺตทุกํ วิยาติ ทฎฺฐพฺพํฯ</p>


<p>ยสฺมา  มหาภูตา อญฺญมญฺญํ, อุปาทารูปานญฺจ สหชาตปจฺจยา, มหาภูตา อญฺญมญฺญํ อญฺญมญฺญนิสฺสยปจฺจยา, อุปาทารูปานํ นิสฺสยปจฺจยาว, กพฬีกาโร อาหาโร อิมสฺส กายสฺส  อาหารปจฺจโย, มหาภูตา อญฺญมญฺญํ, อุปาทารูปานญฺจ ชีวิตินฺทฺริยํ กฎตฺตารูปานญฺจ อตฺถิอวิคตอินฺทฺริยปจฺจยา, ตสฺมา วุตฺตํ ติฯ</p>


<p>ติอาทีสุปิ เหฎฺฐา วุตฺตปจฺจยุปฺปนฺนธเมฺม สุฎฺฐุ อุปลเกฺขตฺวา ปจฺจโย โยเชตโพฺพฯ ติ อิทํ สหชาตปจฺจยภูตมฺปิ รูปํ รูปารูปทฺวยสฺส ปจฺจยภาเวน อนาคตนฺติ กตฺวา วุตฺตํฯ</p>


<p>สเพฺพสํ ปจฺจยานํ อารมฺมณปจฺจเย อุปนิสฺสยปจฺจเย, สหชาตนานกฺขณิกเจตนาย กมฺมปจฺจเย, สหชาตปุเรชาตปจฺฉาชาตาทิเภทสฺส อตฺถิปจฺจเย จ สโมธานโต สเพฺพปิ ปจฺจยา สเงฺขปโต จตุพฺพิธาเยวาติ ทเสฺสโนฺต อาห ติอาทิฯ</p>

</p>

</p>

</p>


<h3>นิคมนกถาวณฺณนา</h3>
<p> สพฺพธเมฺมสุ อปฺปฎิหตคติตาย สุนฺทรา มติ อิมสฺสาติ สุมติ, ตสฺส  ภควโต  ญาณจารํ โพเธตีติ ฯ วิรุทฺธา มติ เยสํ เต วิมติโน, วิรุทฺธา มตีติ จ วิรุทฺธทสฺสนนฺติ อโตฺถฯ เตสํ วิโมหํ วินาเสตีติ   ยสฺมา นามโต สุมตินา ภิกฺขุนา  พหุมาเนน  อายาจิโต หุตฺวา สมฺมา อวนโต สทาเยว มโต อยํ,  ตสฺมา มยา รจิโต อภิธมฺมาวตาโรฯ ตถา หิ  สาธูนํ สมฺภาวนา  หิตปฺปกาสนโต สทา โตสทาติ โยชนาฯ</p>


<p>   ติ เอตฺถ ‘‘อฎฺฐกถาย วิมุขภูตํ อยุตฺตํ นาม, ปาฬิยา วิมุขภูตํ วิรุทฺธ’’นฺติ วทนฺติฯ นฺติ จ วาจนามคฺคานนฺติ อโตฺถฯ ติ เอโก พฺยปฺปโถ สทฺทสมฺปโนฺน, น อตฺถสมฺปโนฺน, เอโก อตฺถสมฺปโนฺน, น สทฺทสมฺปโนฺน, เอโก อุภยสมฺปโนฺนติ ติปฺปการาติ อโตฺถฯ หิตเมว อโตฺถติ หิตโตฺถ, ตํ อตฺตโน กาเมตีติ ฯ อสํกิณฺณกุลากุเลหิ อสมฺภินฺนกุเลหิ สํกิเณฺณฯ เกลาโสเยว สิขโรติ  โส หิ หิมวโต จตุราสีติยา กูฎสหสฺสานํ ปาโมโกฺข รชตมโย มหาสิขโรฯ ตทากาเรหิ สพฺพเสเตหิ ปาสาเทหิ ปฎิมณฺฑิตตฺตา ติ เอวํนามเกน อุปาสเกนฯ ติ ปาจีนทิสาภาคสนฺนิสฺสิเต ปาสาเทฯ นฺติ อยมภิธมฺมาวตาโรฯ</p>

</p>

</p>


<h3>นิคมนกถา</h3>
<ol>
<li>
รเมฺม  
  
ปุลตฺถินคเร  
นคราธิราเช,  
  
รญฺญา  
ปรกฺกมภุเชน  
มหาภุเชน;  
  
การาปิเต วสติ  
เชตวเน  
วิหาเร,  
  
โย รมฺมหมฺมิยวรูปวนาภิราเมฯ  
</li>
  
<li>
สมฺปนฺนสีลทมสํยมโตสิเตหิ,  
  
สมฺมานิโต วสิคเณหิ คุณากเรหิ;  
  
ปโตฺต มุนินฺทวจนาทิสุ เนกคนฺถ-  
  
ชาเตสุ จาจริยตํ มหิตํ วิทูหิฯ  
</li>
  
<li>
ญาณานุภาวมิห  
ยสฺส จ สูจยนฺตี,  
  
สํวณฺณนา จ วินยฎฺฐกถาทิกานํ;  
  
สารตฺถทีปนิมุขา มธุรตฺถสาร-  
  
สนฺทีปเนน สุชนํ ปริโตสยนฺตีฯ  
</li>
  
<li>
ตสฺสานุกมฺปมวลมฺพิย  
สาริปุตฺต-  
  
เตฺถรสฺส  
ถามคตสารคุณากรสฺส;  
  
โย สาสเน ชินวรสฺส รติํ อุฬารํ,  
  
ปโปฺปติ นนฺทิปริเวณนิวาสวาสีฯ  
</li>
  
<li>
ส สาธยํ โสตุหิตํ อนปฺปกํ,  
  
สุมงฺคโล  
ทีริตนามวิสฺสุโต;  
  
อกา  
ภิธมฺมตฺถวิกาสินิํ  
อิมํ,  
  
ปกาสยนฺติํ มธุรตฺถสมฺปทนฺติฯ  
</li>
  
อภิธมฺมาวตารฎีกา สมตฺตาฯ  
</li>
  
  
  
  
  