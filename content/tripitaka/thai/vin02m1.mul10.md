<h1>๗. อธิกรณสมถา (ภิกฺขุนีวิภโงฺค)</h1>
<p> อุปฺปนฺนุปฺปนฺนานํ    อธิกรณานํ สมถาย วูปสมาย สมฺมุขาวินโย ทาตโพฺพ, สติวินโย ทาตโพฺพ, อมูฬฺหวินโย ทาตโพฺพ, ปฎิญฺญาย กาเรตพฺพํ, เยภุยฺยสิกา, ตสฺสปาปิยสิกา, ติณวตฺถารโกติฯ</p>


<p>อุทฺทิฎฺฐา โข, อยฺยาโย, สตฺต อธิกรณสมถา ธมฺมาฯ ตตฺถายฺยาโย ปุจฺฉามิ – ‘‘กจฺจิตฺถ ปริสุทฺธา’’? ทุติยมฺปิ ปุจฺฉามิ – ‘‘กจฺจิตฺถ ปริสุทฺธา’’? ตติยมฺปิ ปุจฺฉามิ – ‘‘กจฺจิตฺถ ปริสุทฺธา’’? ปริสุเทฺธตฺถายฺยาโย, ตสฺมา ตุณฺหี, เอวเมตํ ธารยามีติฯ</p>

</p>


<p>อุทฺทิฎฺฐํ โข, อยฺยาโย, นิทานํฯ อุทฺทิฎฺฐา อฎฺฐ ปาราชิกา ธมฺมาฯ อุทฺทิฎฺฐา สตฺตรส สงฺฆาทิเสสา ธมฺมาฯ อุทฺทิฎฺฐา ติํส นิสฺสคฺคิยา ปาจิตฺติยา ธมฺมาฯ อุทฺทิฎฺฐา ฉสฎฺฐิสตา ปาจิตฺติยา ธมฺมาฯ อุทฺทิฎฺฐา อฎฺฐ ปาฎิเทสนียา ธมฺมาฯ อุทฺทิฎฺฐา เสขิยา ธมฺมาฯ อุทฺทิฎฺฐา สตฺต อธิกรณสมถา ธมฺมาฯ เอตฺตกํ ตสฺส ภควโต สุตฺตาคตํ สุตฺตปริยาปนฺนํ อนฺวทฺธมาสํ อุเทฺทสํ อาคจฺฉติฯ ตตฺถ สพฺพาเหว สมคฺคาหิ สโมฺมทมานาหิ อวิวทมานาหิ สิกฺขิตพฺพนฺติฯ</p>

</p>

</p>





