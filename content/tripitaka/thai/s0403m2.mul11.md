<h1>๑๒. สามญฺญวโคฺค</h1>
<h3>๑. กายานุปสฺสีสุตฺตํ</h3>
<p> ‘‘ฉ  , ภิกฺขเว, ธเมฺม อปฺปหาย อภโพฺพ กาเย กายานุปสฺสี วิหริตุํฯ กตเม ฉ? กมฺมารามตํ, ภสฺสารามตํ, นิทฺทารามตํ, สงฺคณิการามตํ, อินฺทฺริเยสุ อคุตฺตทฺวารตํ, โภชเน อมตฺตญฺญุตํฯ อิเม โข, ภิกฺขเว, ฉ ธเมฺม อปฺปหาย อภโพฺพ กาเย กายานุปสฺสี วิหริตุํฯ</p>


<p>‘‘ฉ , ภิกฺขเว, ธเมฺม ปหาย ภโพฺพ กาเย กายานุปสฺสี วิหริตุํฯ กตเม ฉ? กมฺมารามตํ, ภสฺสารามตํ, นิทฺทารามตํ, สงฺคณิการามตํ, อินฺทฺริเยสุ อคุตฺตทฺวารตํ, โภชเน อมตฺตญฺญุตํ – อิเม โข, ภิกฺขเว, ฉ ธเมฺม ปหาย ภโพฺพ กาเย กายานุปสฺสี วิหริตุ’’นฺติฯ ปฐมํฯ</p>


<h3>๒. ธมฺมานุปสฺสีสุตฺตํ</h3>
<p> ‘‘ฉ, ภิกฺขเว, ธเมฺม อปฺปหาย อภโพฺพ อชฺฌตฺตํ กาเย…เป.… พหิทฺธา กาเย…เป.… อชฺฌตฺตพหิทฺธา กาเย…เป.… อชฺฌตฺตํ เวทนาสุ…เป.… พหิทฺธา เวทนาสุ…เป.… อชฺฌตฺตพหิทฺธา เวทนาสุ…เป.… อชฺฌตฺตํ จิเตฺต…เป.… พหิทฺธา จิเตฺต…เป.… อชฺฌตฺตพหิทฺธา จิเตฺต…เป.… อชฺฌตฺตํ ธเมฺมสุ…เป.… พหิทฺธา ธเมฺมสุ…เป.… อชฺฌตฺตพหิทฺธา  ธเมฺมสุ ธมฺมานุปสฺสี วิหริตุํฯ กตเม ฉ? กมฺมารามตํ, ภสฺสารามตํ, นิทฺทารามตํ, สงฺคณิการามตํ, อินฺทฺริเยสุ อคุตฺตทฺวารตํ , โภชเน อมตฺตญฺญุตํฯ อิเม โข, ภิกฺขเว, ฉ ธเมฺม ปหาย ภโพฺพ อชฺฌตฺตพหิทฺธา ธเมฺมสุ ธมฺมานุปสฺสี วิหริตุ’’นฺติฯ ทุติยํฯ</p>


<h3>๓. ตปุสฺสสุตฺตํ</h3>
<p> ‘‘ฉหิ , ภิกฺขเว, ธเมฺมหิ สมนฺนาคโต ตปุโสฺส  คหปติ ตถาคเต นิฎฺฐงฺคโต อมตทฺทโส อมตํ สจฺฉิกตฺวา อิริยติฯ กตเมหิ ฉหิ? พุเทฺธ  อเวจฺจปฺปสาเทน, ธเมฺม อเวจฺจปฺปสาเทน, สเงฺฆ อเวจฺจปฺปสาเทน, อริเยน สีเลน, อริเยน ญาเณน, อริยาย วิมุตฺติยาฯ อิเมหิ โข, ภิกฺขเว, ฉหิ ธเมฺมหิ สมนฺนาคโต ตปุโสฺส คหปติ ตถาคเต นิฎฺฐงฺคโต อมตทฺทโส อมตํ สจฺฉิกตฺวา อิริยตี’’ติฯ ตติยํฯ</p>


<h3>๔-๒๓. ภลฺลิกาทิสุตฺตานิ</h3>
<p> ‘‘ฉหิ, ภิกฺขเว, ธเมฺมหิ สมนฺนาคโต ภลฺลิโก คหปติ…เป.… สุทโตฺต คหปติ อนาถปิณฺฑิโก… จิโตฺต คหปติ มจฺฉิกาสณฺฑิโก… หตฺถโก อาฬวโก… มหานาโม สโกฺก… อุโคฺค คหปติ เวสาลิโก… อุคฺคโต คหปติ… สูรมฺพโฎฺฐ  … ชีวโก โกมารภโจฺจ… นกุลปิตา คหปติ… ตวกณฺณิโก คหปติ… ปูรโณ คหปติ… อิสิทโตฺต คหปติ… สนฺธาโน  คหปติ… วิจโย  คหปติ… วิชยมาหิโก  คหปติ… เมณฺฑโก คหปติ … วาเสโฎฺฐ อุปาสโก… อริโฎฺฐ อุปาสโก… สารโคฺค  อุปาสโก ตถาคเต นิฎฺฐงฺคโต อมตทฺทโส อมตํ สจฺฉิกตฺวา อิริยติฯ กตเมหิ ฉหิ? พุเทฺธ อเวจฺจปฺปสาเทน, ธเมฺม อเวจฺจปฺปสาเทน, สเงฺฆ อเวจฺจปฺปสาเทน, อริเยน สีเลน, อริเยน ญาเณน, อริยาย วิมุตฺติยาฯ อิเมหิ โข, ภิกฺขเว, ฉหิ ธเมฺมหิ สมนฺนาคโต สารโคฺค อุปาสโก ตถาคเต นิฎฺฐงฺคโต อมตทฺทโส อมตํ สจฺฉิกตฺวา อิริยตี’’ติฯ เตวีสติมํฯ</p>

</p>





