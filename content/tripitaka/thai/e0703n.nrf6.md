<h1>สตฺตม ปริเจฺฉท</h1>
<h3>วิชยาภิเสโก</h3>
<ol>
<li>
สพฺพโลกหีตํ  
กตฺวา, ปตฺวา สนฺติกรํ ปทํ;  
  
ปรินิพฺพานมญฺจมฺหิ, นิปโนฺน โลกนายโกฯ  
</li>
  
<li>
เทวตาสนฺนิปาตมฺหิ, มหนฺตมฺหิ มหามุนิ;  
  
สกฺก ตตฺรสมีปฎฺฐํ, อโวจ วทตํ วโรฯ  
</li>
  
<li>
วิชโย ลาฬาวิสยา, สีหพาหุนรินฺทโช;  
  
เอสลงฺกาธนุปโตฺต, สตฺตภจฺจสตานุโคฯ  
</li>
  
<li>
ปติฎฺฐหิสฺสติ เทวินฺทํ, ลํกายํ มม สาสนํ;  
  
ตสฺมา สปริวารํ ตํ, รกฺขลํกญฺจ สาธุกํฯ  
</li>
  
<li>
ตถาคตสฺส เทวิโนฺท, วโจ สุตฺวาว สาทโร;  
  
เทวสฺสุปฺปลวณฺณสฺส, ลํการกฺขํ สมปฺปยิฯ  
</li>
  
<li>
สเกฺกน วุตฺตมโตฺตโส, ลงฺกามาคมฺมสชฺชุกํ;  
  
ปริพฺพาชก เวเสน, รุกฺขมูล มูปวิสิํฯ  
</li>
  
<li>
วิชยสมฺมุขา สเพฺพ,  
  
ตํ อุปจฺจ อปุจฺฉิสุํ;  
  
อยํ โภ โกนุ ทีโปตี,  
  
ลํกาทีโปติ โส พฺรวิฯ  
</li>
  
<li>
น สนฺติ มนุชา เหตฺถ, น จ เหสฺสติ โว ภยํ;  
  
อิติ วตฺวา กุณฺฑีกาย, เต ชเลน นิสิญฺจิยฯ  
</li>
  
<li>
สุตฺตญฺจ เตสํ หเตฺถสุ, ลเคตฺวานภสา’คมา;  
  
ทเสฺสสิ โสณิรูเปน, ปริวาริกยกฺขินีฯ  
</li>
  
<li>
เอโก ตํ วาริยโนฺตปิ, ราชปุเตฺตน อนฺวคา;  
  
คามมฺหิ วิชฺชมานมฺหิ, ภวนฺติ สุนขา อิติฯ  
</li>
  
<li>
ตสฺสา จ สามีนี ตตฺถ, กุเวณีนาม ยกฺขินี;  
  
นิสีทิ รุกฺขมูลมฺหิ, กนฺตนฺติ ตาปสี วิยฯ  
</li>
  
<li>
ทิสฺวาน  
โส โปกฺขรณี, นิสินฺนํ ตญฺจ ตาปสิํ;  
  
ตตฺถ นฺหาตฺวา ปิวิตฺวา จ, อาทาย จ มุลาลิโยฯ  
</li>
  
<li>
วาริญฺจ โปกฺขเรเหว, วุฎฺฐาสิ สาตมพฺรวิ;  
  
ภโกฺข’สิ มม ติฎฺฐาติ, อฎฺฐา พโทฺธ วโส นโรฯ  
</li>
  
<li>
ปริตฺตสุตฺต เตเชน, ภกฺขิตุํ สา น สกฺกุณี;  
  
ยาจิยโนฺตปิ ตํ สุตฺตํ, นา’ทายกฺขินิยา นโรฯ  
</li>
  
<li>
ตํ คเหตฺวา สุรุงฺคายํ, รุทนฺตํ ยกฺขินี ขิปิ;  
  
เอวํ เอเกกโส ตตฺถ, ขิปี สตฺตสตานิปิฯ  
</li>
  
<li>
อนายเนฺตสุ สเพฺพสุ, วิชโย ภยสํกิโต;  
  
นนฺตปญฺจายุโธ คนฺตฺวา, ทิสฺวา โปกฺขรณิํ สุภํฯ  
</li>
  
<li>
อปสฺส มุตฺติณฺณปทํ, ปสฺสํ ตเญฺจว ตาปสิํ;  
  
‘‘อิมาย ขลุ ภจฺจา เม, คหิตานุ’’ติ จินฺติยฯ  
</li>
  
<li>
กิํ น ปสฺสสิ ภเจฺจ เม,  
  
โหติ ตฺวํ อิติ อาหตํ;  
  
‘‘กิํ ราชปุตฺต ภเจฺจหิ,  
  
ปิว นหายา’’ติ อาหสาฯ  
</li>
  
<li>
ยกฺขินี ตาว ชานาติ, มม ชาตินฺติ นิจฺฉิโต;  
  
สงฺฆํ สนามํ สาเวตฺวา, ธนุํ สนฺธายุ’ ปาคโตฯ  
</li>
  
<li>
ยกฺขิํ อาทาย คีวาย, นารา จ วลเยน โส;  
  
วามหเตฺถน เกเสสุ, คเหตฺวา ทกฺขิเณ น ตุฯ  
</li>
  
<li>
อุกฺขิปิตฺวา อสิํอาห, ‘‘ภเจฺจ เม เทหิ ทาสิตํ;  
  
มาเรมี’’ติ ภยฎฺฎาสา, ชีวิตํ ยาจิ ยกฺขินีฯ  
</li>
  
<li>
ชีวิตํ เทหิ เม สามิ, รชฺชํ ทชฺชามิ เต อหํ;  
  
กริสฺสมิ’ตฺติ กิจฺจญฺจ, กิจฺจํ อญฺญํ ยถิจฺฉิตํฯ  
</li>
  
<li>
อทุพฺภาตฺถาย สปถํ, โส ตํ ยกฺขิํ อการยิ;  
  
‘‘อาเนหิ ภเจฺจ สีฆ’’นฺติ, วุตฺตมตฺตาว สา’นยิฯ  
</li>
  
<li>
‘‘อิเม ชาตา’’ติ วุตฺตาสา,  
  
ตณฺฑุลาทิํ วินิทฺทิสิ;  
  
ภกฺขิตานํ วาณิชานํ,  
  
นาวฎฺฐํ วิวิขํ พหุํฯ  
</li>
  
<li>
ภจฺจา  
เต สาธยิตฺวาน, ภตฺตานิ พฺยญฺชนานิจ;  
  
ราชา ปุตฺตํ โภชยิตฺวา, สเพฺพจาปิ อภุญฺชิสุํฯ  
</li>
  
<li>
ทาปิตํ วิชเยน’คฺคํ, ยกฺขี ภุญฺชิย ปีณิตา;  
  
โสฬสวสฺสิกํ รูปํ, มาปยิตฺวา มโนหรํฯ  
</li>
  
<li>
ราชปุตฺต มุปคญฺฉิ, สพฺพาภรณภูสิตา;  
  
มาเปสิ รุกฺขมูลสฺมิํ, สยนญฺจ มหารหํฯ  
</li>
  
<li>
สาณิยา สุปริกฺขิตฺตํ, วิตานสมลงฺกตํ;  
  
ตํ ทิสฺวา ราชตนโย, เปกฺขํ อตฺถมนาคตํฯ  
</li>
  
<li>
กตฺวาน ตายนาวายํ, นิปชฺช สยเน สุขํ;  
  
สาณี ปริกฺขิปิตฺวาน, สเพฺพ ภจฺจา นิปชฺชิสุํฯ  
</li>
  
<li>
รตฺติํ ตูริยสทฺทญฺจ, สุตฺวา คีตรวญฺจ โส;  
  
อปุจฺฉิ สหเสมานํ, กิํ สโทฺท อิติ ยกฺขินิํฯ  
</li>
  
<li>
รชฺชญฺจ สามิโน เทยฺยํ, สเพฺพ ยเกฺข จ ฆาติย;  
  
มนุสฺสา วาสกรณา, ยกฺขา มํ ฆาตยนฺติหิฯ  
</li>
  
<li>
อิติ จินฺติย ยกฺขี สา, อพฺรวิ ราชนนฺทนํ;  
  
สีรีสวตฺถุนา เมตํ, สามิ ยกฺขปุรํ อิธฯ  
</li>
  
<li>
ตตฺถ เชฎฺฐสฺส ยกฺขสฺส, ลํกานครวาสินี;  
  
กุมาริกา อิธา’นีตา, ตสฺสา มาตา จ อาคตาฯ  
</li>
  
<li>
อาวาห มงฺคเล ตตฺถ, อิธาปิ อุสฺสเว มหา;  
  
วตฺตเต ตตฺถ สโทฺทยํ, มหาเหส สมาคโมฯ  
</li>
  
<li>
อเชฺชว ยเกฺข ฆาเตหิ,  
  
น หิ สกฺขา อิโต ปรํ;  
  
โส อาหา’ทิสฺส มาเนเต,  
  
ฆาเตสฺสามิ กถํ อหํฯ  
</li>
  
<li>
ยตฺถ สทฺทํ กริสฺสาม, เตน สเทฺทน ฆาตย;  
  
อายุธํ เม’นุภาเวน, เตสํ กาเย ปติสฺสติฯ  
</li>
  
<li>
ตสฺสา สุตฺวา ตถา กตฺวา, สเพฺพ ยเกฺข อฆาตยิ;  
  
สยมฺปิ ลทฺธวิชโย, ยกฺขราช ปสาธนํฯ  
</li>
  
<li>
ปสาธเนหิ เสเสหิ, ตํตํ ภจฺจํ ปสาธยิ;  
  
กติปหํ วสิเตฺว’ตฺถ, ตมฺพปณฺณิมุปาคมิฯ  
</li>
  
<li>
มาปยิตฺวา  
ตมฺปปณฺณิ-นครํ วิชโย ตหิํ;  
  
วสี ยกฺขินิยา สทฺธิํ, อมจฺจ ปริวาริโตฯ  
</li>
  
<li>
นาวาย ภูมิโมติณฺณา, วิชยปมุขา ตทา;  
  
กิลนฺตา ปาณินาภูมิํ, อาลมฺพิย นิสีทิสุํฯ  
</li>
  
<li>
ตมฺพภูมิรโชผุโฎฺฐ, ตโมฺพปาณิ ยโต อหุํ;  
  
โส เทโสเจว ทีโป จ, เตน ตนฺนามโก อหุฯ  
</li>
  
<li>
สีหพาหุ นริโนฺท โส, สีหมาทินฺนวา อิติ;  
  
สีหโฬ เตน สมฺพนฺธา, เอเต สเพฺพปิ สีหฬาฯ  
</li>
  
<li>
ตตฺถ ตตฺถ จ คาเม เต, ตสฺสา’มจฺจา นิเวสยุํ;  
  
อนุราธคามํ ตนฺนาโม, กทมฺพ นทียนฺติเกฯ  
</li>
  
<li>
คมฺภีรนทียา ตีเร, อุปติโสฺส ปุโรหิโต;  
  
อุปติสฺสคามํ มาเปสิ, อนุราธสฺส อุตฺตเรฯ  
</li>
  
<li>
อเญฺญ ตโย อมจฺจา เต, มาปยิํสุ วิสุํ วิสุํ;  
  
อุเชฺชนิํ อุรุเวลญฺจ, วิชิตํ นครํ ตถาฯ  
</li>
  
<li>
นิวาเสตฺวา ชนปทํ, สเพฺพ’มจฺจา สมจฺจตํ;  
  
อโวจุํ ราชตนยา, สามิ รเชฺชภิเสจยฯ  
</li>
  
<li>
อิติ วุโตฺต ราชปุโตฺต, น อิจฺฉิ อภิเสจนํ;  
  
วินา ขตฺติยกญฺญาย, อภิเสกํ มเหสิยาฯ  
</li>
  
<li>
อถามจฺจา สามิโน เห, อภิเสก กตา ทรา;  
  
ทุกฺกเรสุปิ กิเจฺจสุ, ตทตฺถภิรุตา ติคาฯ  
</li>
  
<li>
ปณฺณากาเร มหาสาเร, มณิมุตฺตาทิเก พหู;  
  
คาหาปยิตฺวา ปาเหสุํ, ทกฺขิณํ มธุรํ ปุรํฯ  
</li>
  
<li>
ปณฺฑุราชสฺส ธีตตฺถํ, สามิโน สามิภตฺติโน;  
  
อเญฺญสํ จาปิ ธีตตฺถํ, อมจฺจานํ ชนสฺส จฯ  
</li>
  
<li>
สีฆํ นาวาย คนฺตฺวาน, ทูตา เต มธุรํ ปุรํ;  
  
ปณฺณากาเร จ เลขญฺจ, ตสฺส รโญฺญ อทสฺสยุํฯ  
</li>
  
<li>
ตโต ราชาอมเจฺจหิ, มนฺตยิตฺวา สธีตรํ;  
  
ปาเหตุกาโม’มจฺจานํ, อเญฺญสํ จาปิ ธีตโรฯ  
</li>
  
<li>
ลทฺธา อูนสตํ กญฺญา, อถเภริํ จราปยิ;  
  
ลํกาย ธีตุคมนํ, อิจฺฉมานา นรา อิธฯ  
</li>
  
<li>
นิวาสยิตฺวา  
ทิคุณํ, ฆรทฺวาเรสุ ธีตโร;  
  
ฐเปนฺตุ เตน ลิเงฺคน, อาทียิสฺสามิตา อิติฯ  
</li>
  
<li>
เอวํ ลทฺธา พหูกญฺญา, ตปฺปยิตฺวาน ตํ กุลํ;  
  
สมฺปนฺนสพฺพาลงฺการํ, ธีตรํ สมฺปฎิจฺฉทํฯ  
</li>
  
<li>
สพฺพา ตา ลทฺธสกฺการา, กญฺญาโย จ ยถารหํ;  
  
ราชารเห จ หตฺถสฺส-รถเปสฺสิย การเกฯ  
</li>
  
<li>
อฎฺฐารสนฺนํ เสณีนํ, สหสฺสญฺจ กุลานิ โส;  
  
เลขํ ทตฺวาน เปเสสิ, วิชยสฺส ชิตา’ริโนฯ  
</li>
  
<li>
สโพฺพโส’ตรี นาวาหิ, มหาติเตฺถ มหาชโน;  
  
เตเนว ปฎฺฎนํ ตญฺหิ, มหาติตฺถํติ วุจฺจติฯ  
</li>
  
<li>
วิชยสฺส สุโตธีตา, ตสฺสา ยกฺขินิยา อหุ;  
  
ราชกญฺญาคมํ สุตฺวา, วิชโย อาห ยกฺขินิํฯ  
</li>
  
<li>
‘‘คจฺฉ ทานิ ตุวํ โภติ, ฐเปตฺวา ปุตฺตเก ทุเว;  
  
มนุสฺสา อมนุเสฺสหิ, ภายินฺตีหิ สทา’’ อิติฯ  
</li>
  
<li>
สุตฺวา ตํ ยกฺขภยโต, ภีตํ ตํ อาห ยกฺขินิํ;  
  
มา จินฺตยิ สาหเสฺสน, ทาปยิสฺสามิ เต พลิํฯ  
</li>
  
<li>
ปุนปฺปุนํ ตํ ยาจิตฺวา, อุโภ อาทาย ปุตฺตเก;  
  
ภีตาปิ สา อคติยา, ลํกาปุรมุปาคมิฯ  
</li>
  
<li>
ปุเตฺต พิหิ นิสีเทตฺวา, สยํ ปาวิสิ ตํ ปุรํ;  
  
สญฺชานิตฺวาน ตํ ยกฺขิํ, ภีตา โจรีติ สญฺญิโตฯ  
</li>
  
<li>
สํขุภิํสุ ปุเร ยกฺขา, เอโก สาหสิโก ปน;  
  
เอกปาณิปฺปหาเรน, วิลยํ นยิ ยกฺขินิํฯ  
</li>
  
<li>
ตสฺสาตุ มาตุโล ยโกฺข, นิกฺขมฺม นครา พหิ;  
  
ทิสฺวา เต ทารเก ปุจฺฉิ, ตุเมฺห กสฺส สุตา อิติฯ  
</li>
  
<li>
กุเวณิยา’ติ สุตฺวา’ห, มาตา โว มาริตา อิธ;  
  
ตุเมฺหปิ ทิสฺวา มาเรยฺยุํ, ปลายถ ลหุํ อิติฯ  
</li>
  
<li>
อาคุํ สุมนกูฎํ เต, ปลายิตฺวา ตโต ลหุํ;  
  
วาสํ กเปฺปสิ เชโฎฺฐ โส, วุโทฺธ ตาย กณิฎฺฐิยาฯ  
</li>
  
<li>
ปุตฺตธีตาหิ  
วฑฺฒิตฺวา, ราชานุญฺญาย เต วสุํ;  
  
ตเตฺถว มลเย เอโส, ปุลินฺทานญฺหิ สมฺภโวฯ  
</li>
  
<li>
ปณฺฑุราชสฺส ทูตา เต, ปณฺณาการํ สมปฺปยุํ;  
  
วิชยสฺส กุมารสฺส, ราชาธิการิกา จ ตาฯ  
</li>
  
<li>
กตฺวา สกฺการสมฺมานํ, ทูตานํ วิชโย ปน;  
  
อทา ยาถารหํ กญฺญา, อมจฺจานํ ชนสฺส จฯ  
</li>
  
<li>
ยถา วิธิ จ วิชยํ, สเพฺพ มจฺจาสมาคตา;  
  
รเชฺชสมภิสิญฺจิํสุ, กริํสุจ มหาฉณํฯ  
</li>
  
<li>
ตโต โส วิชโย ราชา, ปณฺฑุราชสฺส ธีตรํ;  
  
มหตา ปริหาเรน, มเหสิเตฺต’ภิเสจยิฯ  
</li>
  
<li>
ธนาน’ทา อมจฺจานํ, อทาสิ สสุรสฺสตุ;  
  
อนุวสฺสํ สงฺขมุตฺตํ, สตสหสฺส ทฺวยารหํฯ  
</li>
  
<li>
หิตฺวา ปุพฺพาจริตํ วิสมํ สเมน;  
  
ธเมฺมน ลํกมขิลํ อนุสาสมาโน;  
  
โส ตมปณฺณินคเร วิชโย นริโนฺท;  
  
รชฺชํ อการยิ สมา ขลุ อฎฺฐติํสา’ติฯ  
</li>
  
สุชนปสาทสํเว คตฺถาย กเต มหาวํเส  
</li>
  
วิชยาภิเสโก นาม  
</li>
  
สตฺตโม ปริเจฺฉโทฯ  
</li>
  
  
  
  
  