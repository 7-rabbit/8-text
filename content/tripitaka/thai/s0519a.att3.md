<h1>๓. นิเทฺทสวารวณฺณนา</h1>
<p> เอวํ  อุทฺทิเฎฺฐ หาราทโย นิทฺทิสิตุํ ติอาทิ อารทฺธํฯ ตตฺถ ติ ตสฺมิํ อุเทฺทสปาเฐฯ ติ สมาสโต เนตฺติปฺปกรณํ กถิตํฯ หารนยมูลปทานญฺหิ สรูปทสฺสนํ อุเทฺทสปาเฐน กตนฺติฯ เอตฺถ จ หารนยานํ –</p>


<p>
สามญฺญโต วิเสเสน, ปทโตฺถ ลกฺขณํ กโม;  
  
เอตฺตาวตา จ เหตฺวาที, เวทิตพฺพา หิ วิญฺญุนาฯ  
</p>
  
<p>เตสุ อวิเสสโต วิเสสโต จ หารนยานํ อโตฺถ ทสฺสิโตฯ ลกฺขณาทีสุ ปน อวิเสสโต สเพฺพปิ หารา นยา จ ยถากฺกมํ พฺยญฺชนตฺถมุเขน นวงฺคสฺส สาสนสฺส อตฺถสํวณฺณนลกฺขณาฯ วิเสสโต ปน ตสฺส ตสฺส หารสฺส นยสฺส จ ลกฺขณํ นิเทฺทเส เอว กถยิสฺสามฯ กมาทีนิ จ ยสฺมา เนสํ ลกฺขเณสุ ญาเตสุ วิเญฺญยฺยานิ โหนฺติ, ตสฺมา ตานิปิ นิเทฺทสโต ปรโต ปกาสยิสฺสามฯ</p>


<h3>หารสเงฺขโป</h3>
<p>. ยา ปน ติอาทิกา นิเทฺทสคาถา, ตาสุ ติ อสฺสาโท อาทีนวตาติ ปทวิภาโคฯ อาทีนวตาติ จ อาทีนโว เอวฯ เกจิ ‘‘อสฺสาทาทีนวโต’’ติ ปฐนฺติ, ตํ น สุนฺทรํฯ ตตฺถ อสฺสาทียตีติ อสฺสาโท, สุขํ โสมนสฺสญฺจฯ วุตฺตเญฺหตํ – ‘‘ยํ, ภิกฺขเว, ปญฺจุปาทานกฺขเนฺธ ปฎิจฺจ อุปฺปชฺชติ สุขํ โสมนสฺสํ, อยํ ปญฺจสุ อุปาทานกฺขเนฺธสุ  อสฺสาโท’’ติ (ม. นิ. ๑.๑๖๖; สํ. นิ. ๓.๒๖)ฯ ยถา เจตํ สุขํ โสมนสฺสํ, เอวํ อิฎฺฐารมฺมณมฺปิฯ วุตฺตมฺปิ เจตํ – ‘‘โส ตทสฺสาเทติ ตํ นิกาเมตี’’ติ ‘‘รูปํ อสฺสาเทติ อภินนฺทติ, ตํ อารพฺภ ราโค อุปฺปชฺชตี’’ติ (ปฎฺฐา. ๑.๑.๔๒๔), ‘‘สํโยชนีเยสุ, ภิกฺขเว, ธเมฺมสุ อสฺสาทานุปสฺสิโน’’ติ (สํ. นิ. ๒.๕๓) จ ฯ อสฺสาเทติ เอตายาติ วา อสฺสาโท, ตณฺหาฯ ตณฺหาย หิ การณภูตาย ปุคฺคโล สุขมฺปิ สุขารมฺมณมฺปิ อสฺสาเทติฯ ยถา จ ตณฺหา, เอวํ วิปลฺลาสาปิฯ วิปลฺลาสวเสน หิ สตฺตา อนิฎฺฐมฺปิ อารมฺมณํ อิฎฺฐากาเรน อสฺสาเทนฺติ, เอวํ เวทนาย สเพฺพสํ เตภูมกสงฺขารานํ ตณฺหาย วิปลฺลาสานญฺจ อสฺสาทวิจาโร เวทิตโพฺพฯ</p>


<p>กถํ ปน ทุกฺขาทุกฺขมสุขเวทนานํ อสฺสาทนียตาติ? วิปลฺลาสโต สุขปริยายสพฺภาวโต จฯ ตถา หิ วุตฺตํ – ‘‘สุขา โข, อาวุโส วิสาข, เวทนา ฐิติสุขา วิปริณามทุกฺขาฯ ทุกฺขา เวทนา ฐิติทุกฺขา วิปริณามสุขา, อทุกฺขมสุขา เวทนา ญาณสุขา อญฺญาณทุกฺขา’’ติ (ม. นิ. ๑.๔๖๕)ฯ ตตฺถ เวทนาย อฎฺฐสตปริยายวเสน, เตภูมกสงฺขารานํ นิเกฺขปกณฺฑรูปกณฺฑวเสน, ตณฺหาย สํกิเลสวตฺถุวิภเงฺค  จ ตณฺหานิเทฺทสวเสน, วิปลฺลาสานํ สุขสญฺญาทิวเสน ทฺวาสฎฺฐิทิฎฺฐิคตวเสน จ วิภาโค เวทิตโพฺพฯ</p>


<p>อาทีนโว ทุกฺขา เวทนา ติโสฺสปิ วา ทุกฺขตาฯ อถ วา สเพฺพปิ เตภูมกา สงฺขารา อาทีนโวฯ อาทีนํ อติวิย กปณํ วาติ ปวตฺตตีติ หิ อาทีนโว, กปณมนุโสฺส, เอวํสภาวา จ เตภูมกา ธมฺมา อนิจฺจตาทิโยเคนฯ ยโต ตตฺถ อาทีนวานุปสฺสนา อารทฺธวิปสฺสกานํ ยถาภูตนโยติ วุจฺจติฯ ตถา จ วุตฺตํ – ‘‘ยํ, ภิกฺขเว, ปญฺจุปาทานกฺขนฺธา อนิจฺจา ทุกฺขา วิปริณามธมฺมา, อยํ ปญฺจสุ อุปาทานกฺขเนฺธสุ อาทีนโว’’ติฯ ตสฺมา อาทีนโว ทุกฺขสจฺจนิเทฺทสภูตานํ ชาติยาทีนํ อนิจฺจตาทีนํ ทฺวาจตฺตาลีสาย อาการานญฺจ วเสน วิภชิตฺวา นิทฺทิสิตโพฺพฯ</p>


<p>นิสฺสรติ เอเตนาติ  อริยมโคฺคฯ นิสฺสรตีติ วา  นิพฺพานํฯ อุภยมฺปิ สามญฺญนิเทฺทเสน เอกเสเสน วา ‘‘นิสฺสรณ’’นฺติ  วุตฺตํฯ -สโทฺท ปุริมานํ ปจฺฉิมานญฺจ สมฺปิณฺฑนโตฺถฯ ตตฺถ อริยมคฺคปเกฺข สติปฎฺฐานาทีนํ สตฺตตฺติํสโพธิปกฺขิยธมฺมานํ กายานุปสฺสนาทีนญฺจ ตทโนฺตคธเภทานํ วเสน นิสฺสรณํ วิภชิตฺวา นิทฺทิสิตพฺพํฯ</p>


<p>นิพฺพานปเกฺข ปน กิญฺจาปิ อสงฺขตาย ธาตุยา นิปฺปริยาเยน วิภาโค นตฺถิฯ ปริยาเยน ปน โสปาทิเสสนิรุปาทิเสสเภเทนฯ ยโต วา ตํ นิสฺสฎํ, เตสํ  (ปฎิ. ม. ๑.๓) ทสฺสิตปฺปเภทานํ จกฺขาทีนํ ฉนฺนํ ทฺวารานํ รูปาทีนํ ฉนฺนํ อารมฺมณานํ ตํตํทฺวารปฺปวตฺตานํ  ฉนฺนํ ฉนฺนํ วิญฺญาณผสฺสเวทนาสญฺญาเจตนาตณฺหาวิตกฺกวิจารานํ ปถวีธาตุอาทีนํ ฉนฺนํ ธาตูนํ ทสนฺนํ กสิณายตนานํ อสุภานํ เกสาทีนํ ทฺวตฺติํสาย อาการานํ ปญฺจนฺนํ ขนฺธานํ ทฺวาทสนฺนํ อายตนานํ อฎฺฐารสนฺนํ ธาตูนํ โลกิยานํ อินฺทฺริยานํ กามธาตุอาทีนํ ติสฺสนฺนํ ธาตูนํ กามภวาทีนํ ติณฺณํ ติณฺณํ ภวานํ จตุนฺนํ ฌานานํ อปฺปมญฺญานํ อารุปฺปานํ ทฺวาทสนฺนํ ปฎิจฺจสมุปฺปาทงฺคานญฺจาติ เอวมาทีนํ สงฺขตธมฺมานํ นิสฺสรณภาเวน จ วิภชิตฺวา นิทฺทิสิตพฺพํฯ</p>


<p>นฺติ เทสนาผลํฯ กิํ ปน ตนฺติ? ยํ เทสนาย นิปฺผาทียติฯ นนุ จ นิพฺพานาธิคโม ภควโต เทสนาย นิปฺผาทียติฯ นิพฺพานญฺจ ‘‘นิสฺสรณ’’นฺติ อิมินา วุตฺตเมวาติ? สจฺจเมตํ, ตญฺจ โข ปรมฺปรายฯ อิธ ปน ปจฺจกฺขโต เทสนาผลํ อธิเปฺปตํฯ ตํ ปน สุตมยญาณํฯ อตฺถธมฺมเวทาทิอริยมคฺคสฺส ปุพฺพภาคปฺปฎิปตฺติภูตา ฉพฺพิสุทฺธิโยฯ ยญฺจ ตสฺมิํ ขเณ มคฺคํ อนภิสมฺภุณนฺตสฺส กาลนฺตเร ตทธิคมการณภูตํ สมฺปตฺติภวเหตุ จ สิยาฯ ตถา หิ วกฺขติ – ‘‘อตฺตานุทิฎฺฐิํ อูหจฺจ, เอวํ มจฺจุตโร สิยาติ (สุ. นิ. ๑๑๒๕; กถา. ๒๒๖; จูฬนิ. โมฆราชมาณวปุจฺฉา ๑๔๔, โมฆราชมาณวปุจฺฉานิเทฺทส ๘๘; เนตฺติ. ๕; เปฎโก. ๒๒) อิทํ ผล’’นฺติ, ‘‘ธโมฺม หเว รกฺขติ ธมฺมจารินฺติ อิทํ ผล’’นฺติ (ชา. ๑.๑๐.๑๐๒-๑๐๓; ๑.๑๕.๓๘๕) จฯ เอเตน นเยน เทเวสุ จ มานุเสสุ จ อายุวณฺณพลสุขยสปริวารอาธิปเตยฺยสมฺปตฺติโย อุปธิสมฺปตฺติโย จกฺกวตฺติสิรี เทวรชฺชสิรี จตฺตาริ สมฺปตฺติจกฺกานิ สีลสมฺปทา สมาธิสมฺปทา ติโสฺส วิชฺชา ฉ อภิญฺญา จตโสฺส ปฎิสมฺภิทา สาวกโพธิ ปเจฺจกโพธิ สมฺมาสโมฺพธีติ สพฺพาปิ สมฺปตฺติโย ปุญฺญสมฺภารเหตุกา ภควโต เทสนาย สาเธตพฺพตาย ผลนฺติ เวทิตพฺพาฯ</p>


<p>ติ  อริยมคฺคปทฎฺฐานภูตา ปุพฺพภาคปฺปฎิปทาฯ สา หิ ปุริมา ปุริมา ปจฺฉิมาย ปจฺฉิมาย อธิคมูปายภาวโต ปรมฺปราย มคฺคนิพฺพานาธิคมสฺส จ เหตุภาวโต อุปาโยฯ ยา จ ปุเพฺพ วุตฺตผลาธิคมสฺส อุปายปฎิปตฺติฯ เกจิ ปน ‘‘สห วิปสฺสนาย มโคฺค อุปาโย’’ติ วทนฺติ, เตสํ มเตน นิสฺสรณนฺติ นิพฺพานเมว วุตฺตํ สิยาฯ ผลํ วิย อุปาโยปิ ปุพฺพภาโคติ วุตฺตํ สิยา, ยํ ปน วกฺขติ ‘‘สเพฺพ ธมฺมา…เป.… วิสุทฺธิยาติ (ธ. ป. ๒๗๙; เถรคา. ๖๗๘) อยํ อุปาโย’’ติฯ เอตฺถาปิ ปุพฺพภาคปฺปฎิปทา เอว อุทาหฎาติ สกฺกา วิญฺญาตุํฯ ยสฺมา ปน ‘‘เต ปหาย ตเร โอฆนฺติ อิทํ นิสฺสรณ’’นฺติ อริยมคฺคสฺส นิสฺสรณภาวํ วกฺขติฯ อริยมโคฺค หิ โอฆตรณนฺติฯ</p>


<p>ติ  อาณารหสฺส ภควโต เวเนยฺยชนสฺส หิตสิทฺธิยา ‘‘เอวํ ปฎิปชฺชาหี’’ติ วิธานํฯ ตถา หิ วกฺขติ ‘‘สุญฺญโต โลกํ อเวกฺขสฺสุ, โมฆราชาติ (สุ. นิ. ๑๑๒๕; กถา. ๒๒๖; เนตฺติ. ๕; เปฎโก. ๒๒; จูฬนิ. โมฆราชมาณวปุจฺฉา ๑๔๔, โมฆราชมาณวปุจฺฉานิเทฺทส ๘๘) อาณตฺตี’’ติฯ</p>


<p>นฺติ จตุสจฺจกมฺมฎฺฐานภาวนาย ยุตฺตปฺปยุตฺตานํ เวเนยฺยานํ, อตฺถายาติ วจนเสโสฯ ติ เอเตสํ ยถาวุตฺตานํ อสฺสาทาทีนํ วิภชนลกฺขโณ สํวณฺณนาวิเสโส เทสนาหาโร นามาติ อโตฺถฯ เอตฺถาห – กิํ ปเนเตสํ อสฺสาทาทีนํ อนวเสสานํ วจนํ เทสนาหาโร, อุทาหุ เอกจฺจานนฺติ? นิรวเสสานํเยวฯ ยสฺมิญฺหิ สุเตฺต อสฺสาทาทีนวนิสฺสรณานิ สรูปโต อาคตานิ, ตตฺถ วตฺตพฺพเมว นตฺถิฯ ยตฺถ ปน เอกเทเสน อาคตานิ, น วา สรูเปนฯ ตตฺถ อนาคตํ อตฺถวเสน นิทฺธาเรตฺวา หาโร โยเชตโพฺพฯ อยญฺจ อโตฺถ เทสนาหารวิภเงฺค อาคมิสฺสตีติ อิธ น ปปญฺจิโตฯ</p>


<p>. นฺติ ยา ปุจฺฉา, วิจิยมานาติ วจนเสโสฯ ติ เอตฺถาปิ เอเสว นโยฯ ตตฺถ นฺติ วิสฺสชฺชนา, สา เอกํสพฺยากรณาทิวเสน จตุพฺพิธํ พฺยากรณํฯ -สโทฺท สมฺปิณฺฑนโตฺถ, เตน คาถายํ อวุตฺตํ ปทาทิํ สงฺคณฺหาติฯ ตา ปน ปุจฺฉาวิสฺสชฺชนา กสฺสาติ อาห ติฯ เอเตน สุเตฺต อาคตํ ปุจฺฉาวิสฺสชฺชนํ วิเจตพฺพนฺติ ทเสฺสติฯ ติ วุตฺตเสฺสว อตฺถสฺส ยา อนุ ปจฺฉา คีติ อนุคีติ, สงฺคหคาถา, ปุจฺฉาย วา อนุรูปา คีติฯ เอเตน ปุพฺพาปรํ  คหิตํฯ พฺยากรณสฺส หิ ปุจฺฉานุรูปตา อิธ ปุพฺพาปรํ อธิเปฺปตํฯ ยา ‘‘ปุจฺฉานุสนฺธี’’ติ วุจฺจติฯ ปุริมํ ‘‘สุตฺตสฺสา’’ติ ปทํ ปุพฺพาเปกฺขนฺติ ปุน ติ วุตฺตํฯ เตน สุตฺตสฺส นิสฺสยภูเต อสฺสาทาทิเก ปริคฺคณฺหาติฯ เอตฺตาวตา วิจยหารสฺส วิสโย นิรวเสเสน ทสฺสิโต โหติฯ ตถา จ วกฺขติ วิจยหารวิภเงฺค ‘‘ปทํ วิจินติ…เป.… อนุคีติํ วิจินตี’’ติฯ</p>


<p>ตตฺถ สุเตฺต สเพฺพสํ ปทานํ อนุปุเพฺพน อตฺถโส พฺยญฺชนโส จ วิจโย ฯ ‘‘อยํ ปุจฺฉา อทิฎฺฐโชตนา ทิฎฺฐสํสนฺทนา วิมติเจฺฉทนา อนุมติปุจฺฉา กเถตุกมฺยตาปุจฺฉา สตฺตาธิฎฺฐานา ธมฺมาธิฎฺฐานา เอกาธิฎฺฐานา อเนกาธิฎฺฐานา สมฺมุติวิสยา ปรมตฺถวิสยา อตีตวิสยา อนาคตวิสยา ปจฺจุปฺปนฺนวิสยา’’ติอาทินา  เวทิตโพฺพฯ ‘‘อิทํ วิสฺสชฺชนํ  เอกํสพฺยากรณํ วิภชฺชพฺยากรณํ ปฎิปุจฺฉาพฺยากรณํ ฐปนํ สาวเสสํ นิรวเสสํ สอุตฺตรํ อนุตฺตรํ โลกิยํ โลกุตฺตร’’นฺติอาทินา ฯ</p>


<p>‘‘อยํ ปุจฺฉา อิมินา สเมติ, เอเตน น สเมตี’’ติ ปุจฺฉิตตฺถํ อาเนตฺวา วิจโย ปุเพฺพนาปรํ สํสนฺทิตฺวา จ วิจโย ฯ ‘‘อยํ อนุคีติ วุตฺตตฺถสงฺคหา อวุตฺตตฺถสงฺคหา ตทุภยตฺถสงฺคหา กุสลตฺถสงฺคหา อกุสลตฺถสงฺคหา’’ติอาทินา ฯ อสฺสาทาทีสุ สุขเวทนาย ‘‘อิฎฺฐารมฺมณานุภวนลกฺขณา’’ติอาทินา, ตณฺหาย ‘‘อารมฺมณคฺคหณลกฺขณา’’ติอาทินา, วิปลฺลาสานํ ‘‘วิปรีตคฺคหณลกฺขณา’’ติอาทินา, อวสิฎฺฐานํ เตภูมกธมฺมานํ ‘‘ยถาสกลกฺขณา’’ติอาทินา สเพฺพสญฺจ ทฺวาวีสติยา ติเกสุ ทฺวาจตฺตาลีสาธิเก จ ทุกสเต ลพฺภมานปทวเสน ตํตํอสฺสาทตฺถวิเสสนิทฺธารณํ ฯ</p>


<p>ทุกฺขเวทนาย ‘‘อนิฎฺฐานุภวนลกฺขณา’’ติอาทินา, ทุกฺขสจฺจานํ ‘‘ปฎิสนฺธิลกฺขณา’’ติอาทินา, อนิจฺจตาทีนํ อาทิอนฺตวนฺตตาย อนิจฺจนฺติกตาย จ ‘‘อนิจฺจา’’ติอาทินา สเพฺพสญฺจ โลกิยธมฺมานํ สํกิเลสภาคิยหานภาคิยตาทิวเสน อาทีนววุตฺติยา โอการนิทฺธารเณน ฯ นิสฺสรณปเท อริยมคฺคสฺส อาคมนโต  กายานุปสฺสนาทิปุพฺพภาคปฺปฎิปทาวิภาควิเสสนิทฺธารณวเสน นิพฺพานสฺส ยถาวุตฺตปริยายวิภาควิเสสนิทฺธารณวเสนาติ เอวํ ทีนํ ตํตํสุตฺตเทสนาย สาเธตพฺพผลสฺส ตทุปายสฺส ตตฺถ ตตฺถ สุตฺตวิธิวจนสฺส จ วิภาคนิทฺธารณวเสน  เวทิตโพฺพฯ เอวํ ปทปุจฺฉาวิสฺสชฺชนปุพฺพาปรานุคีตีนํ อสฺสาทาทีนญฺจ วิเสสนิทฺธารณวเสเนว วิจยลกฺขโณ ‘‘วิจโย หาโร’’ติ เวทิตโพฺพฯ</p>


<p>. นฺติ โสฬสนฺนํฯ ติ พฺยญฺชนํ สนฺธายาหฯ พฺยญฺชนญฺหิ มูลปทานิ วิย นยานํ หารานํ ภูมิ ปวตฺติฎฺฐานํ, เตสํ พฺยญฺชนวิจารภาวโตฯ วุตฺตญฺหิ – ‘‘หารา พฺยญฺชนวิจโย’’ติ, เปฎเกปิ หิ วุตฺตํ – ‘‘ยตฺถ จ สเพฺพ หารา, สมฺปตมานา นยนฺติ สุตฺตตฺถํฯ พฺยญฺชนวิธิปุถุตฺตา’’ติฯ ติ สุตฺตโตฺถฯ สุตฺตสฺส หิ ปทตฺถุทฺธารณมุเขน หารโยชนาฯ เตสํ พฺยญฺชนตฺถานํฯ ติ ยุตฺตสฺส จ อยุตฺตสฺส จ อุปปริกฺขาฯ ‘‘ยุตฺตายุตฺติปริกฺขา’’ติปิ ปาโฐ, ยุตฺติอยุตฺตีนํ วิจารณาติ อโตฺถฯ กถํ ปน เตสํ ยุตฺตายุตฺตชานนา? จตูหิ มหาปเทเสหิ อวิรุชฺฌเนนฯ ตตฺถ พฺยญฺชนสฺส ตาว สภาวนิรุตฺติภาโว อธิเปฺปตตฺถวาจกภาโว จ ยุตฺตภาโวฯ อตฺถสฺส ปน สุตฺตวินยธมฺมตาหิ อวิโลมนํ ฯ อยเมตฺถ สเงฺขโปฯ วิตฺถาโร ปน ปรโต อาวิ ภวิสฺสติฯ ติ เอวํ สุเตฺต พฺยญฺชนตฺถานํ ยุตฺตายุตฺตภาววิภาวนลกฺขโณ ยุตฺติหาโรติ เวทิตโพฺพฯ</p>


<p>. นฺติ ยํ กิญฺจิ สุตฺตาคตํ กุสลาทิธมฺมมาหฯ ติ ตสฺส ยถาวุตฺตสฺส กุสลาทิธมฺมสฺสฯ นฺติ ยํ การณํ, โยนิโสมนสิการาทิ สุเตฺต อาคตํ วา อนาคตํ วา สมฺภวโต นิทฺธาเรตฺวา กเถตพฺพนฺติ อธิปฺปาโยฯ ติ เอวํ, วุตฺตนเยนาติ อโตฺถฯ ติ ยตฺตกา ตสฺมิํ สุเตฺต อาคตา ธมฺมา, เตสํ สเพฺพสมฺปิ ยถานุรูปํ ปทฎฺฐานํ นิทฺธาเรตฺวา กเถตพฺพนฺติ อธิปฺปาโยฯ อถ วา ติ สุตฺตาคตสฺส ธมฺมสฺส ยํ ปทฎฺฐานํ, ตสฺสปิ ยํ ปทฎฺฐานนฺติ สมฺภวโต ยาว สพฺพธมฺมา ปทฎฺฐานวิจารณา กาตพฺพาติ อโตฺถฯ ติ เอวํ สุเตฺต อาคตธมฺมานํ ปทฎฺฐานภูตา ธมฺมา เตสญฺจ ปทฎฺฐานภูตาติ สมฺภวโต ปทฎฺฐานภูตธมฺมนิทฺธารณลกฺขโณ ปทฎฺฐาโน นาม หาโรติ อโตฺถฯ</p>


<p>.   ติ กุสลาทีสุ ขนฺธาทีสุ วา ยสฺมิํ กิสฺมิญฺจิ เอกธเมฺม, สุเตฺต สรูปโต นิทฺธารณวเสน วา กถิเตฯ ติ เย เกจิ ธมฺมา กุสลาทิภาเวน รูปกฺขนฺธาทิภาเวน วา เตน ธเมฺมน สมานลกฺขณาฯ ติ เต สเพฺพปิ กุสลาทิสภาวา, ขนฺธาทิสภาวา วา ธมฺมา สุเตฺต อวุตฺตาปิ ตาย สมานลกฺขณตาย วุตฺตา ภวนฺติ อาเนตฺวา สํวณฺณนาวเสนาติ อธิปฺปาโยฯ เอตฺถ จ ติ สมานลกฺขณา วุตฺตาฯ เตน สหจาริตา สมานกิจฺจตา สมานเหตุตา สมานผลตา สมานารมฺมณตาติ เอวมาทีหิ อวุตฺตานมฺปิ วุตฺตานํ วิย นิทฺธารณํ เวทิตพฺพํฯ ติ เอวํ สุเตฺต อนาคเตปิ ธเมฺม วุตฺตปฺปกาเรน อาคเต วิย นิทฺธาเรตฺวา ยา สํวณฺณนา, โส ลกฺขโณ นาม หาโรติ อโตฺถฯ</p>


<p>. นฺติ นิรุตฺตํ, ปทนิพฺพจนนฺติ อโตฺถฯ ติ พุทฺธานํ สาวกานํ วา ตสฺส สุตฺตสฺส เทสกานํ อธิปฺปาโยฯ นฺติ พฺยญฺชเนน, กรเณ หิ เอตํ ปจฺจตฺตํฯ กามญฺจ สเพฺพ หารา พฺยญฺชนวิจยา, อยํ ปน วิเสสโต พฺยญฺชนทฺวาเรเนว อตฺถปริเยสนาติ กตฺวา ‘‘พฺยญฺชน’’นฺติ วุตฺตํฯ ตถา หิ วกฺขติ – ‘‘พฺยญฺชเนน สุตฺตสฺส เนรุตฺตญฺจ อธิปฺปาโย จ นิทานญฺจ ปุพฺพาปรานุสนฺธิ จ คเวสิตพฺพา’’ติฯ ติ ปทปูรณมตฺตํฯ นฺติ นิททาติ ผลนฺติ นิทานํ, การณํ, เยน การเณน เทสนา ปวตฺตา, ตํ เทสนาย ปวตฺตินิมิตฺตนฺติ อโตฺถฯ ติ ปุเพฺพน จ อปเรน จ อนุสนฺธิฯ ‘‘ปุพฺพาปเรน สนฺธี’’ติปิ  ปาโฐ, สุตฺตสฺส ปุพฺพภาเคน อปรภาคํ สํสนฺทิตฺวา กถนนฺติ อโตฺถฯ สงฺคีติวเสน วา ปุพฺพาปรภูเตหิ สุตฺตนฺตเรหิ สํวณฺณิยมานสฺส สุตฺตสฺส สํสนฺทนํ ปุพฺพาปรานุสนฺธิฯ ยญฺจ ปุพฺพปเทน ปรปทสฺส สมฺพนฺธนํ, อยมฺปิ ปุพฺพาปรานุสนฺธิฯ ติ เอวํ นิพฺพจนาธิปฺปายาทีนํ จตุนฺนํ วิภาวนลกฺขโณ จตุพฺยูโห หาโร นามาติ อโตฺถฯ</p>


<p>. ติ เอกสฺมิํ อารมฺภธาตุอาทิเก ปรกฺกมธาตุอาทีนํ ปทฎฺฐานภูเต ธเมฺม เทสนารุเฬฺห สติฯ นฺติ ตสฺส วิสภาคตาย อคฺคหเณน วา เสสกํ ปมาทาทีนํ อาสนฺนการณตฺตา ปทฎฺฐานภูตํ โกสชฺชาทิกํ ธมฺมนฺตรํ ปริเยสติ ปญฺญาย คเวสติ, ปริเยสิตฺวา จ สํวณฺณนาย โยเชโนฺต เทสนํ  ติ วีริยารมฺภาทิมุเขน อารทฺธสุตฺตํ วุตฺตนเยน ปมาทาทิวเสน นิทฺทิสโนฺต เทสนํ ปฎิปกฺขโต อาวเฎฺฎติ นามฯ ติ เทสนาย คหิตธมฺมานํ สภาควิสภาคธมฺมวเสน อาวฎฺฎนลกฺขโณ อาวโฎฺฎ หาโร นามาติ อโตฺถฯ</p>


<p>. นฺติ สภาวธมฺมํ, ตํ กุสลาทิวเสน อเนกวิธํฯ นฺติ ยสฺมิํ ปติฎฺฐิเต อุตฺตริ คุณวิเสเส อธิคจฺฉติ, ตํ วิเสสาธิคมนการณํฯ นฺติ ปุถุชฺชนภูมิ ทสฺสนภูมีติ เอวมาทิกํ ภูมิํฯ ติ วิภาเคน กเถติฯ ติ ทสฺสนปหาตพฺพาทินามวเสน วา ปุถุชฺชนโสตาปนฺนาทิวตฺถุวเสน วา สาธารเณ อวิสิเฎฺฐ สมาเนติ อโตฺถฯ วุตฺตวิปริยาเยน  เวทิตพฺพาฯ ติ ยถาวุตฺตธมฺมาทีนํ วิภชโน อยํ หาโร วิภตฺตีติ ญาตโพฺพติ อโตฺถฯ ตสฺมา สํกิเลสธเมฺม โวทานธเมฺม จ สาธารณาสาธารณโต ปทฎฺฐานโต ภูมิโต จ วิภชนลกฺขโณ ‘‘วิภตฺติหาโร’’ติ ทฎฺฐพฺพํฯ</p>


<p>. ติ กถิเต สุเตฺต อาคเต, สํวณฺณิเต วาฯ ติ ยถา อุปฺปนฺนสทิสา อุปฺปนฺนาติ วุจฺจนฺติ, เอวํ ภาวิตสทิเส ภาเวตเพฺพติ อโตฺถฯ ติ เอตฺถาปิ เอเสว นโยฯ ติ วุตฺตานํ ธมฺมานํ เย ปฎิปกฺขา, เตสํ วเสน ปริวเตฺตตีติ อโตฺถฯ เอวํ นิทฺทิฎฺฐานํ ธมฺมานํ ปฎิปกฺขโต ปริวตฺตนลกฺขโณ ‘‘ปริวตฺตโน หาโร’’ติ เวทิตโพฺพฯ</p>


<p>. วิวิธานิ เอกสฺมิํเยว อเตฺถ วจนานิ วิวจนานิ, วิวจนานิ เอว  ปริยายสทฺทาติ อโตฺถฯ ตานิ เววจนานิฯ ติ อเนกานิฯ -สโทฺท อวธารเณฯ เตน พหู เอว ปริยายสทฺทา เววจนหารโยชนายํ กเถตพฺพา, น กติปยาติ ทเสฺสติ ฯ ติ นววิธสุตฺตนฺตสงฺขาเต เตปิฎเก พุทฺธวจเน ภาสิตานิฯ เอตฺถาปิ ตุ-สทฺทสฺส อโตฺถ อาเนตฺวา โยเชตโพฺพ, เตน ปาฬิยํ อาคตานิเยว เววจนานิ คเหตพฺพานีติ วุตฺตํ โหติฯ ติ เอกสฺส ปทตฺถสฺสฯ ติ ยถา ‘‘สปฺปิสฺส ชานาหี’’ติ วุเตฺต ‘‘สปฺปินา วิจาเรหิ, สปฺปิํ เทหิ, เทถา’’ติ วา อาณาเปตีติ อโตฺถ, เอวํ โย สุตฺตโกวิโท ธมฺมกถิโก เอกสฺส  อตฺถสฺส พหูปิ ปริยายสเทฺท วิจาเรติ วิภาเวติ โยเชตีติ อโตฺถฯ ติ ตสฺส อตฺถสฺส วุตฺตปฺปการปริยายสทฺทโยชนาลกฺขโณ เววจนหาโร นามฯ ตสฺมา เอกสฺมิํ อเตฺถ อเนกปริยายสทฺทโยชนาลกฺขโณ ‘‘เววจนหาโร’’ติ เวทิตพฺพํฯ</p>


<p>. นฺติ ขนฺธาทิธมฺมํฯ ติ ปญฺญาปเนหิ ปกาเรหิ ญาปเนหิ, อสงฺกรโต วา ฐปเนหิฯ ติ นิเกฺขปปฺปภวาทิวเสน อเนกวิธาหิฯ ติ โย เอกเสฺสวตฺถสฺส นิเกฺขปปฺปภวปญฺญตฺติอาทิวเสน อเนกาหิ ปญฺญตฺตีหิ ปญฺญาปนากาโรฯ ติ ปญฺญตฺติหาโร นามาติ ญาตโพฺพฯ ตสฺมา เอเกกสฺส ธมฺมสฺส อเนกาหิ ปญฺญตฺตีหิ ปญฺญาเปตพฺพาการวิภาวนลกฺขโณ ‘‘ปญฺญตฺติหาโร’’ติ เวทิตพฺพํฯ</p>


<p>.ติ ปฎิจฺจสมุปฺปาโทฯ ติ อินฺทฺริยานิ จ ขนฺธา จฯ ติ ธาตุโย จ อายตนานิ จฯ ติ โย ทฺวาทสปทิโก ปจฺจยากาโร ยานิ จ ทฺวาวีสตินฺทฺริยานิ เย จ ปญฺจกฺขนฺธา ยา จ อฎฺฐารส ธาตุโย ยานิ จ ทฺวาทสายตนานิ, เอเตหิ สุเตฺต อาคตปทตฺถมุเขน นิทฺธาริยมาเนหิฯ ติ โย สํวณฺณนานโย โอคาหติ, ปฎิจฺจสมุปฺปาทาทิเก อนุปวิสตีติ อโตฺถฯ ติ โย ยถาวุโตฺต สํวณฺณนาวิเสโส, โส โอตรณหาโร นามฯ -สเทฺทน เจตฺถ สุญฺญตมุขาทีนํ คาถายํ อวุตฺตานมฺปิ สงฺคโห ทฎฺฐโพฺพฯ เอวํ ปฎิจฺจสมุปฺปาทาทิมุเขหิ สุตฺตตฺถสฺส โอตรณลกฺขโณ โอตรโณ หาโร นามาติ เวทิตพฺพํฯ</p>


<p>. ติ พุทฺธาทีหิ พฺยากเตฯ ติ ญาตุํ อิจฺฉิเต อเตฺถฯ นฺติ คาถารุเฬฺหฯ ติ สา ปน คาถา ยํ อตฺถํ อารพฺภ อธิกิจฺจ ปุจฺฉิตา, ตสฺส อตฺถสฺสฯ ติ ปทํ โสธิตํ, อารโมฺภ น โสธิโต, ปทญฺจ โสธิตํ อารโมฺภ จ โสธิโตติ เอวํ ปทาทีนํ โสธิตาโสธิตภาววิจาโร ฯ  ติ ยถาวุตฺตวิจาโร โสธโน หาโร นามฯ เอวํ สุเตฺต ปทปทตฺถปญฺหารมฺภานํ โสธนลกฺขโณ ‘‘โสธโน หาโร’’ติ เวทิตพฺพํฯ</p>


<p>. ติ  เอกสฺส ภาโว เอกตฺตํ, เอกตฺตเมว เอกตฺตตา, ตาย เอกตฺตตายฯ -สโทฺท เจตฺถ สมานสทฺทปริยาโย, ตสฺมา สามเญฺญนาติ อโตฺถฯ วิสิฎฺฐา มตฺตา วิมตฺตา, วิมตฺตาว เวมตฺตํ, ตสฺส ภาโว เวมตฺตตา, ตาย  วิเสเสนาติ อโตฺถฯ ติ เย ธมฺมา ‘‘ทุกฺขํ สมุทโย’’ติอาทินา สามเญฺญน, ‘‘ชาติ ชรา กามตณฺหา ภวตณฺหา’’ติอาทินา วิเสเสน จ สุเตฺต เทสิตา, เต ‘‘กิเมตฺถ สามญฺญํ, โก วา วิเสโส’’ติ เอวํ สามญฺญวิเสสวิกปฺปนวเสน น วิกปฺปยิตพฺพาฯ กสฺมา? สามญฺญวิเสสกปฺปนาย โวหารภาเวน อนวฎฺฐานโต กาลทิสาวิเสสาทีนํ วิย อเปกฺขาสิทฺธิโต จฯ ยถา หิ ‘‘อชฺช หิโยฺย เสฺว’’ติ วุจฺจมานา กาลวิเสสา อนวฎฺฐิตสภาวา ‘‘ปุริมา ทิสา ปจฺฉิมา ทิสา’’ติ วุจฺจมานา ทิสาวิเสสา จ, เอวํ สามญฺญวิเสสาปิฯ ตถา หิ ‘‘อิทํ ทุกฺข’’นฺติ วุจฺจมานํ ชาติอาทิอเปกฺขาย สามญฺญมฺปิ สมานํ สจฺจาเปกฺขาย วิเสโส โหติฯ เอส นโย สมุทยาทีสุปิฯ ติ เอวํ สุตฺตาคตานํ ธมฺมานํ อวิกปฺปนวเสน สามญฺญวิเสสนิทฺธารณลกฺขโณ อธิฎฺฐาโน หาโร นามาติ อโตฺถฯ</p>


<p>. ติ เย อวิชฺชาทิกา ปจฺจยธมฺมาฯ นฺติ ยํ สงฺขาราทิกํ ปจฺจยุปฺปนฺนธมฺมํฯ ติ นิพฺพเตฺตนฺติฯ ติ สหชาตปจฺจยภาเวนฯ ติ ปรมฺปรปจฺจยภาเวน, อนุรูปสนฺตานฆฎนวเสน ปจฺจโย หุตฺวาติ อโตฺถฯ อุปนิสฺสยโกฎิ หิ อิธาธิเปฺปตาฯ ปุริมสฺมิํ อวสิโฎฺฐ ปจฺจยภาโวฯ ติ ตํ ยถาวุตฺตปจฺจยสงฺขาตํ ชนกาทิเภทภินฺนํ เหตุํ อากฑฺฒิตฺวา สุตฺตโต นิทฺธาเรตฺวา โย สํวณฺณนาสงฺขาโต, ติ เอวํ สุเตฺต อาคตธมฺมานํ ปริกฺขารสงฺขาเต เหตุปจฺจเย นิทฺธาเรตฺวา สํวณฺณนลกฺขโณ ปริกฺขาโร หาโรติ อโตฺถฯ</p>


<p>. ติ เย สีลาทิธมฺมาฯ ติ เยสํ สมาธิอาทีนํ มูลภูตา, เต เตสํ สมาธิอาทีนํ ปทฎฺฐานภาเวน สมาโรปยิตพฺพาติ สมฺพโนฺธฯ ติ เย จ ราควิราคาเจโตวิมุตฺติเสกฺขผลกามธาตุสมติกฺกมนาทิสทฺทา อนาคามิผลตฺถตาย เอกตฺถา พุทฺธมุนินา ปริทีปิตา, เต อญฺญมญฺญเววจนภาเวน สมาโรปยิตพฺพาติ สมฺพโนฺธฯ สมาโรปนเญฺจตฺถ สุเตฺต ยถารุตวเสน  นิทฺธารณวเสน วา คยฺหมานสฺส สิกฺขตฺตยสงฺขาตสฺส  สีลาทิกฺขนฺธตฺตยสฺส ปริยายนฺตรวิภาวนมุเขน ภาวนาปาริปูริกถนํ, ภาวนาปาริปูรี จ ปหาตพฺพสฺส ปหาเนนาติ ปหานสมาโรปนาปิ อตฺถโต ทสฺสิตา เอว โหติฯ ติ เอส สุเตฺต อาคตธมฺมานํ ปทฎฺฐานเววจนภาวนาปหานสมาโรปนวิจารณลกฺขโณ สมาโรปโน นาม หาโรติ อโตฺถฯ</p>


<h3>นยสเงฺขโป</h3>
<p>. เอวํ คาถาพนฺธวเสน โสฬสปิ หาเร นิทฺทิสิตฺวา อิทานิ นเย นิทฺทิสิตุํ ติอาทิ วุตฺตํฯ ตตฺถ ติ สุเตฺต อาคตํ อตฺถโต นิทฺธารณวเสน วา คหิตํ ตณฺหํ อวิชฺชญฺจ โย เนตีติ สมฺพโนฺธฯ โย สํวณฺณนาวิเสโส ตํ เนติ สํกิเลสปกฺขํ ปาเปติ สํกิเลสวเสน สุตฺตตฺถํ โยเชตีติ อธิปฺปาโยฯ ติ สมาธินาฯ ติ ปญฺญาย, โย เนติ โวทานปกฺขํ ปาเปติ, ตถา สุตฺตตฺถํ โยเชตีติ อธิปฺปาโยฯ ติ นยโนฺต จ ตณฺหา จ อวิชฺชา จ ภวมูลกตฺตา สมุทยสจฺจํ, อวเสสา เตภูมกธมฺมา ทุกฺขสจฺจํ, สมถวิปสฺสนา มคฺคสจฺจํ, เตน ปตฺตพฺพา อสงฺขตธาตุ นิโรธสจฺจนฺติ เอวํ อิเมหิ จตูหิ สเจฺจหิ โยเชตฺวาฯ ติ โย ตณฺหาวิชฺชาหิ สํกิเลสปกฺขสฺส สุตฺตตฺถสฺส สมถวิปสฺสนาหิ โวทานปกฺขสฺส จตุสจฺจโยชนมุเขน นยนลกฺขโณ สํวณฺณนาวิเสโส, อยํ นนฺทิยาวโฎฺฎ นโย นามาติ อโตฺถฯ เอตฺถ จ นยสฺส ภูมิ คาถายํ ‘‘นโย’’ติ วุตฺตา, ตสฺมา สํวณฺณนาวิเสโสติ วุตฺตํฯ น หิ อตฺถนโย สํวณฺณนา, จตุสจฺจปฎิเวธสฺส อนุรูโป ปุพฺพภาเค อนุคาหณนโย อตฺถนโยฯ ตสฺส ปน ยา อุคฺฆฎิตญฺญุอาทีนํ วเสน ตณฺหาทิมุเขน นยภูมิรจนา, ตตฺถ นยโวหาโรฯ</p>


<p>. ติ ทฺวาทสจิตฺตุปฺปาทสงฺคหิเต สเพฺพปิ อกุสเล ธเมฺมฯ ติ อตฺตโน มูเลหิ, โลภโทสโมเหหีติ อโตฺถฯ ติ สเพฺพปิ จตุภูมเก กุสเล ธเมฺมฯ ติ กุสเลหิ อโลภาทิมูเลหิ ฯ นยโนฺต จ กุสลากุสลํ มายามรีจิอาทโย วิย อภูตํ น โหตีติ ฯ ปฎฆฎาทโย  วิย น สมฺมุติสจฺจมตฺตนฺติ ฯ อกุสลสฺส อิฎฺฐวิปากตาภาวโต กุสลสฺส จ อนิฎฺฐวิปากตาภาวโต วิปาเก สติ อวิสํวาทกตฺตา  เนติฯ เอวเมเตสํ ติณฺณมฺปิ ปทานํ กุสลากุสลวิเสสนตา ทฎฺฐพฺพาฯ อถ วา อกุสลมูเลหิ อกุสลานิ กุสลมูเลหิ จ กุสลานิ นยโนฺต อยํ นโย  เนติ, จตฺตาริ สจฺจานิ นิทฺธาเรตฺวา โยเชตีติ อโตฺถฯ ทุกฺขาทีนิ หิ พาธกาทิภาวโต  อญฺญถาภาวาภาเวน ภูตานิ, สจฺจสภาวตฺตา ตถานิ, อวิสํวาทนโต อวิตถานิฯ วุตฺตเญฺหตํ ภควตา ‘‘จตฺตาริมานิ, ภิกฺขเว, ตถานิ อวิตถานิ อนญฺญถานี’’ติ (สํ. นิ. ๕.๑๐๙๐)ฯ ติ โย อกุสลมูเลหิ สํกิเลสปกฺขสฺส กุสลมูเลหิ โวทานปกฺขสฺส สุตฺตตฺถสฺส จตุสจฺจโยชนมุเขน นยนลกฺขโณ สํวณฺณนาวิเสโส, ตํ ติปุกฺขลํ นยนฺติ วทนฺตีติ อโตฺถฯ</p>


<p>. ติ อสุเภ สุภนฺติอาทินยปฺปวเตฺตหิ จตูหิ วิปลฺลาเสหิฯ ติ กิลิสฺสนฺติ วิพาธิยนฺตีติ กิเลสา, สํกิลิฎฺฐธมฺมา, สํกิเลสปกฺขนฺติ อโตฺถฯ เกจิ ‘‘สํกิเลเส’’ติปิ ปฐนฺติ, กิเลสสหิเตติ อโตฺถฯ ติ สทฺธาทีหิ อินฺทฺริเยหิฯ ติ ปฎิปตฺติปฎิเวธสทฺธเมฺม, โวทานปกฺขนฺติ อโตฺถฯ นฺติ โย สุภสญฺญาทีหิ วิปลฺลาเสหิ สกลสฺส สํกิเลสปกฺขสฺส สทฺธินฺทฺริยาทีหิ โวทานปกฺขสฺส จตุสจฺจโยชนวเสน นยนลกฺขโณ สํวณฺณนาวิเสโส, เอตํ นยํ  สทฺธมฺมนยโกวิทา, อตฺถนยกุสลา เอว วา สีหวิกฺกีฬิตํ นยนฺติ วทนฺตีติ อโตฺถฯ</p>


<p>. ติ ตสฺส ตสฺส อตฺถนยสฺส โยชนตฺถํ กเตสุ สุตฺตสฺส อตฺถวิสฺสชฺชเนสูติ อโตฺถฯ เตเนวาห ‘‘ตหิํ ตหิ’’นฺติฯ ติ โวทานิยา สํกิเลสิกา จ ตสฺส ตสฺส นยสฺส ทิสาภูตธมฺมาฯ ติ สุตฺตโต นิทฺธาเรตฺวา กถิตาฯ ติ เต ยถาวุตฺตธเมฺม จิเตฺตเนว ‘‘อยํ ปฐมา ทิสา อยํ ทุติยา ทิสา’’ติอาทินา ตสฺส ตสฺส นยสฺส ทิสาภาเวน อุปปริกฺขติ, วิจาเรตีติ อโตฺถฯ ‘‘โอโลกยเต เต อพหี’’ติปิ  ปาโฐฯ ตตฺถ ติ เต ยถาวุตฺตธเมฺมฯ ติ อพฺภนฺตรํ, จิเตฺต เอวาติ อโตฺถฯ ติ โอโลกยเตติ เอตฺถ ยเทตํ โอโลกนํ, ตํ ทิสาโลจนํ นาม นยํ วทนฺติฯ -ติ จ นิปาโต อวธารเณฯ เตน โอโลกนเมว อยํ นโย, น โกจิ อตฺถวิเสโสติ ทเสฺสติฯ</p>


<p>. ติ ปฐมาทิทิสาภาเวน อุปปริกฺขิตฺวาฯ ติ ทิสาโลจนนเยน กรณภูเตนฯ เยน หิ วิธินา ตสฺส ตสฺส อตฺถนยสฺส โยชนาย ทิสา โอโลกียนฺติ, โส วิธิ ทิสาโลจนนฺติ เอวํ วา เอตฺถ อโตฺถ ทฎฺฐโพฺพฯ ติ อุทฺธริตฺวา, ทิสาภูตธเมฺม สุตฺตโต นิทฺธาเรตฺวาติ อโตฺถฯ ‘‘อุกฺขิปิย โย สมาเนตี’’ติปิ ปฐนฺติ, ตสฺสโตฺถ – ‘‘โย เตสํ ทิสาภูตธมฺมานํ สมานยนํ กโรตี’’ติฯ นฺติ วา กิริยาปรามสนํ ฯ ติ สมํ, สมฺมา วา อาเนติ ตสฺส ตสฺส นยสฺส โยชนาวเสนฯ เก ปน อาเนติ? สเพฺพ กุสลากุสเล ตํตํนยทิสาภูเตฯ ติ สมาเนตีติ เอตฺถ ยเทตํ ตํตํนยทิสาภูตธมฺมานํ สมานยนํ, อยํ  นาม นโยติ อโตฺถฯ เอตญฺจ ทฺวยํ ‘‘โวหารนโย, กมฺมนโย’’ติ จ วุจฺจติฯ</p>


<p>. เอวํ หาเร นเย จ นิทฺทิสิตฺวา อิทานิ เนสํ โยชนกฺกมํ ทเสฺสโนฺต นฺติอาทิมาหฯ ตตฺถ ปฐมํ โสฬส หารา ‘‘โยเชตพฺพา’’ติ วจนเสโสฯ หารสํวณฺณนา ปฐมํ กาตพฺพา พฺยญฺชนปริเยฎฺฐิภาวโตติ อธิปฺปาโยฯ ติ ทิสาโลจเนน, อยเมว วา ปาโฐฯ ติ -สโทฺท นิปาตมตฺตํฯ เสสํ อุตฺตานเมวฯ</p>


<h3>ทฺวาทสปทํ</h3>
<p>. อิทานิ เยสํ พฺยญฺชนปทานํ อตฺถปทานญฺจ วเสน ทฺวาทส ปทานิ สุตฺตนฺติ วุตฺตํ, ตานิ ปทานิ นิทฺทิสิตุํ นฺติอาทิมาหฯ ตตฺถ อปริโยสิเต ปเท วโณฺณ  ปริยายวเสน อกฺขรณโต อสญฺจรณโตฯ น หิ วณฺณสฺส ปริยาโย วิชฺชติ, อถ วโณฺณติ เกนเฎฺฐน วโณฺณ? อตฺถสํวณฺณนเฎฺฐนฯ วโณฺณ เอว หิ อิตฺตรขณตาย อปราปรภาเวน ปวโตฺต ปทาทิภาเวน คยฺหมาโน ยถาสมฺพนฺธํ ตํ ตํ อตฺถํ วทติ ฯ เอกกฺขรํ วา ปทํ  เกจิ ปน ‘‘มนสา เทสนาวาจาย อกฺขรณโต อกฺขร’’นฺติ วทนฺติฯ</p>


<p>นฺติ ปชฺชติ อโตฺถ เอเตนาติ ปทํ, ตํ นามปทํ อาขฺยาตปทํ อุปสคฺคปทํ นิปาตปทนฺติ จตุพฺพิธํฯ ตตฺถ ‘‘ผโสฺส เวทนา จิตฺต’’นฺติ เอวมาทิกํ สตฺวปฺปธานํ นามปทํฯ ‘‘ผุสติ เวทยติ วิชานาตี’’ติ เอวมาทิกํ กิริยาปธานํ อาขฺยาตปทํฯ กิริยาวิเสสคฺคหณนิมิตฺตํ ‘‘ป’’ อิติ เอวมาทิกํ อุปสคฺคปทํฯ กิริยาย สตฺวสฺส จ สรูปวิเสสปฺปกาสนเหตุภูตํ ‘‘เอว’’นฺติ เอวมาทิกํ นิปาตปทํฯ</p>


<p>นฺติ สเงฺขปโต วุตฺตํ ปทาภิหิตํ อตฺถํ พฺยญฺชยตีติ พฺยญฺชนํ, วากฺยํฯ ตํ ปน อตฺถโต ปทสมุทาโยติ ทฎฺฐพฺพํฯ ปทมตฺตสวเนปิ หิ อธิการาทิวเสน ลพฺภมาเนหิ ปทนฺตเรหิ อนุสนฺธานํ กตฺวาว อตฺถสมฺปฎิปตฺติ โหตีติ วากฺยเมว อตฺถํ พฺยญฺชยติฯ ติ อาการาภิหิตํ นิพฺพจนํ นิรุตฺติฯ</p>


<p>ติ  นิพฺพจนวิตฺถาโร นิรวเสสเทสนตฺตา นิเทฺทโสฯ ปเทหิ วากฺยสฺส วิภาโค อากาโรฯ ยทิ เอวํ ปทโต อาการสฺส โก วิเสโสติ? อปริโยสิเต วาเกฺย อวิภชฺชมาเน วา ตทวยโว ปทํฯ อุจฺจารณวเสน ปริโยสิเต วาเกฺย วิภชฺชมาเน วา ตทวยโว อากาโรติ อยเมเตสํ วิเสโสฯ ฉฎฺฐํ วจนํ ฉฎฺฐวจนํฯ อากาโร ฉฎฺฐวจนํ เอตสฺสาติ  พฺยญฺชนปทํฯ เอตฺถ จ พฺยญฺชนนฺติ อิมสฺส ปทสฺส อนนฺตรํ วตฺตพฺพํ อาการปทํ นิเทฺทสปทานนฺตรํ วทเนฺตน ‘‘อาการฉฎฺฐวจน’’นฺติ วุตฺตํ, ปทานุปุพฺพิกํ ปน อิจฺฉเนฺตหิ ตํ พฺยญฺชนปทานนฺตรเมว กาตพฺพํฯ ตถา หิ วกฺขติ ‘‘อปริมาณา พฺยญฺชนา อปริมาณา อาการาติ, พฺยญฺชเนหิ วิวรติ อากาเรหิ วิภชตี’’ติ จฯ เกจิ ปน ‘‘อาการปทพฺยญฺชนนิรุตฺติโย จ นิเทฺทโส’’ติ ปฐนฺติฯ นฺติ ยานิมานิ อกฺขราทีนิ นิทฺทิฎฺฐานิ, เอตฺตกเมว สพฺพํ พฺยญฺชนํ, เอเตหิ อสงฺคหิตํ พฺยญฺชนํ นาม นตฺถีติ อโตฺถฯ</p>


<p>. ติ สํขิเตฺตน กาสนาฯ ติ ปฐมํ กาสนา, กาสียติ ทีปียตีติ อโตฺถฯ อิมินา หิ อตฺถปททฺวเยน อกฺขรปเทหิ วิภาวิยมาโน อตฺถากาโร คหิโตฯ ยสฺมา อกฺขเรหิ สุยฺยมาเนหิ สุณนฺตานํ วิเสสวิธานสฺส กตตฺตา ปทปริโยสาเน  ปทตฺถสมฺปฎิปตฺติ โหติฯ ตถา หิ วกฺขติ ‘‘ตตฺถ ภควา อกฺขเรหิ สงฺกาเสติ ปเทหิ ปกาเสตีติ, อกฺขเรหิ ปเทหิ จ อุคฺฆาเฎตี’’ติ จฯ</p>


<p>ติ วิตฺถารณาฯ วิภชนา จ อุตฺตานีกมฺมญฺจ ปญฺญตฺติ จ ฯ ตตฺถ ติ วิภาคกรณํ, อุภเยนาปิ นิทฺทิสนมาหฯ อิธ ปุริมนเยเนว พฺยญฺชนากาเรหิ นิทฺทิสิยมาโน อตฺถากาโร ทสฺสิโตติ ทฎฺฐพฺพํฯ  ปากฎกรณํฯ ปกาเรหิ ญาปนํ ฯ ทฺวเยนาปิ ปฎินิทฺทิสนํ กเถติฯ เอตฺถาปิ นิรุตฺตินิเทฺทสสงฺขาเตหิ พฺยญฺชนปเทหิ นิทฺทิสิยมาโน อตฺถากาโร วุโตฺต, โย ปฎินิทฺทิสียตีติ วุจฺจติฯ ติ เอเตหิ เอว สงฺกาสนาทิวินิมุตฺตสฺส เทสนาตฺถสฺส อภาวโตฯ ติ สุตฺตโตฺถฯ นฺติ อุคฺฆฎนาทิกมฺมํฯ สุตฺตเตฺถน หิ เทสนาย ปวตฺติยมาเนน อุคฺฆฎิตญฺญุอาทิเวเนยฺยานํ จิตฺตสนฺตานสฺส ปโพธนกิริยานิพฺพตฺติฯ โส จ สุตฺตโตฺถ สงฺกาสนาทิอากาโรติฯ เตน วุตฺตํ – ‘‘อโตฺถ กมฺมญฺจ นิทฺทิฎฺฐ’’นฺติฯ</p>


<p>. ติ ลิงฺควิปลฺลาเสน วุตฺตํ, ตโยติ วุตฺตํ โหติฯ ติ นวหิ โกฎฺฐาเสหิ ฯ ติ อโตฺถ สมฺมา ยุโตฺต น วินา วตฺตติฯ สพฺพสฺส หิ พุทฺธวจนสฺส จตุสจฺจปฺปกาสนโต อตฺถนยานญฺจ จตุสจฺจโยชนวเสน ปวตฺตนโต สโพฺพ ปาฬิอโตฺถ อตฺถนยตฺตยสงฺคหิโต สงฺกาสนาทิอาการวิเสสวุตฺติ จาติฯ</p>


<p>. อิทานิ ยถานิทฺทิเฎฺฐ เทสนาหาราทิเก เนตฺติปฺปกรณสฺส ปทเตฺถ สุขคฺคหณตฺถํ คณนวเสน ปริจฺฉินฺทิตฺวา ทเสฺสโนฺต ติอาทิมาหฯ ตตฺถ ติ โสฬส หารา ฉ พฺยญฺชนปทานิ เทฺว กมฺมนยาติ เอวํ จตุพฺพีสฯ นฺติ ฉ อตฺถปทานิ ตโย อตฺถนยาติ อิทํ นววิธํ ยถาวุตฺตํ จตุพฺพีสวิธญฺจาติ เอตํ อุภยํฯ ติ สมฺปิเณฺฑตฺวาฯ ‘‘สเงฺขปยโต’’ติปิ ปาโฐ, เอกโต กโรนฺตสฺสาติ อโตฺถฯ ติ เอตปฺปมาณา, อิโต วินิมุโตฺต โกจิ เนตฺติปทตฺถา นตฺถีติ อโตฺถฯ</p>


<p>เอวํ เตตฺติํสปทตฺถาย เนตฺติยา สุตฺตสฺส อตฺถปริเยสนาย โย ‘‘โสฬส หารา ปฐม’’นฺติ นเยหิ ปฐมํ หารา สํวเณฺณตพฺพาติ หารนยานํ สํวณฺณนากฺกโม ทสฺสิโต, สฺวายํ หารนยานํ เทสนากฺกเมเนว  สิโทฺธฯ เอวํ สิเทฺธ สติ อยํ อารโมฺภ อิมมตฺถํ ทีเปติ – สเพฺพปิเม หารา นยา จ อิมินา ทสฺสิตกฺกเมเนว สุเตฺตสุ สํวณฺณนาวเสน โยเชตพฺพา, น อุปฺปฎิปาฎิยาติฯ</p>


<p>กิํ ปเนตฺถ การณํ, ยเทเต หารา นยา จ อิมินาว กเมน เทสิตาติ? ยทิปิ นายมนุโยโค กตฺถจิ อนุกฺกเม นิวิสติ, อปิ จ ธมฺมเทสนาย นิสฺสยผลตทุปายสรีรภูตานํ อสฺสาทาทีนํ วิภาวนสภาวตฺตา ปกติยา สพฺพสุตฺตานุรูปาติ สุวิเญฺญยฺยภาวโต ปเรสญฺจ สํวณฺณนาวิเสสานํ วิจยหาราทีนํ ปติฎฺฐาภาวโต ปฐมํ เทสนาหาโร ทสฺสิโตฯ</p>


<p>ปทปุจฺฉาวิสฺสชฺชนปุพฺพาปรานุคีตีหิ สทฺธิํ เทสนาหารปทตฺถานํ ปวิจยสภาวตาย ตสฺส อนนฺตรํ วิจโยฯ ตถา หิ วกฺขติ ‘‘ปทํ วิจินติ…เป.… อาณตฺติํ วิจินติ อนุคีติํ วิจินตี’’ติฯ</p>


<p>วิจเยน หาเรน ปวิจิตานํ อตฺถานํ ยุตฺตายุตฺติวิจารณา ยุตฺตาติ ยุตฺติวิจารณภาวโต วิจยานนฺตรํ ยุตฺติหาโร วุโตฺตฯ ตถา หิ วกฺขติ – ‘‘วิจเยน หาเรน วิจินิตฺวา ยุตฺติหาเรน โยเชตพฺพ’’นฺติฯ</p>


<p>ยุตฺตายุตฺตานํเยว  อตฺถานํ อุปปตฺติอนุรูปํ การณปรมฺปราย นิทฺธารณลกฺขณํ ปทฎฺฐานจินฺตนํ กตฺตพฺพนฺติ ยุตฺติหารานนฺตรํ ปทฎฺฐานหาโร ทสฺสิโตฯ ตถา หิ วกฺขติ – ‘‘โย โกจิ อุปนิสฺสโย โย โกจิ ปจฺจโย จ, สโพฺพ โส ปทฎฺฐาน’’นฺติฯ</p>


<p>ยุตฺตายุตฺตานํ การณปรมฺปราย ปริคฺคหิตสภาวานํเยว จ ธมฺมานํ อวุตฺตานมฺปิ เอกลกฺขณตาย คหณํ กาตพฺพนฺติ ทสฺสนตฺถํ ปทฎฺฐานานนฺตรํ ลกฺขโณ หาโร วุโตฺตฯ ตถา หิ ลกฺขณหารวิภเงฺค ‘‘อวิชฺชาปจฺจยา สงฺขารา’’ติอาทินา ปฎิจฺจสมุปฺปาทํ ทเสฺสตฺวา ‘‘เอวํ เย ธมฺมา เอกลกฺขณา’’ติอาทิ วุตฺตํฯ</p>


<p>อตฺถโต นิทฺธาริตานมฺปิ ธมฺมานํ นิพฺพจนาทีนิ วตฺตพฺพานิ, น สุเตฺต สรูปโต อาคตานเมวาติ ทสฺสนตฺถํ ลกฺขณานนฺตรํ จตุพฺยูโห วุโตฺตฯ เอวญฺหิ นิรวเสสโต อตฺถาวโพโธ โหติ, เอวญฺจ กตฺวา ‘‘ยทา หิ ภิกฺขุ อตฺถสฺส จ นามํ ชานาติ ธมฺมสฺส จ นามํ ชานาติ ตถา ตถา นํ อภินิโรเปตี’’ติ อนวเสสปริยาทานํ วกฺขติฯ ตถา ‘‘ปุนปฺปุนํ คพฺภมุเปตี’’ติ เอตฺถ ‘‘เย ชรามรเณน อฎฺฎิยิตุกามา ภวิสฺสนฺติ , เต ภวิสฺสนฺติ โภชเน มตฺตญฺญุโน อินฺทฺริเยสุ คุตฺตทฺวารา’’ติอาทินา สมฺมาปฎิปตฺติํ อธิปฺปายภาเวน วกฺขติฯ</p>


<p>นิพฺพจนาธิปฺปายนิทานวจเนหิ สทฺธิํ สุเตฺต ปทตฺถานํ สุตฺตนฺตรสํสนฺทนสงฺขาเต ปุพฺพาปรวิจาเร ทสฺสิเต เตสํ สภาควิสภาคธมฺมนฺตราวฎฺฎนํ สุเขน สกฺกา ทเสฺสตุนฺติ จตุพฺยูหานนฺตรํ อาวโฎฺฎ วุโตฺตฯ เตเนว หิ ‘‘อารมฺภถ นิกฺกมถา’’ติ คาถายํ อารมฺภนิกฺกมนพุทฺธสาสนโยคธุนเนหิ วีริยสมาธิปญฺญินฺทฺริยานิ นิทฺธาเรตฺวา ตทนุโยคสฺส มูลํ ‘‘ปมาโท’’ติ สุตฺตนฺตเร ทสฺสิโต ปมาโท อาวฎฺฎิโตฯ</p>


<p>สภาควิสภาคธมฺมาวฎฺฎเน นิโยชิเต สาธารณาสาธารณวเสน สํกิเลสโวทานธมฺมานํ ปทฎฺฐานโต ภูมิโต จ วิภาโค สกฺกา สุเขน โยชิตุนฺติ อาวฎฺฎานนฺตรํ วิภตฺติหาโร วุโตฺตฯ ยโต วิภตฺติหารวิภเงฺค ‘‘กตเม ธมฺมา สาธารณา? เทฺว ธมฺมา สาธารณา, นามสาธารณา วตฺถุสาธารณา จา’’ติ อารภิตฺวา ‘‘มิจฺฉตฺตนิยตานํ สตฺตานํ อนิยตานญฺจ สตฺตานํ ทสฺสนปฺปหาตพฺพา กิเลสา สาธารณา, ปุถุชฺชนสฺส โสตาปนฺนสฺส จ กามราคพฺยาปาทา สาธารณา’’ติอาทินา สภาควิสภาคปริยายวเนฺตเยว ธเมฺม วิภชิสฺสติฯ</p>


<p>สาวชฺชานวชฺชธมฺมานํ  สปฺปฎิภาคาภาวโต เตสํ วิภาเค กเต สุตฺตาคเต ธเมฺม อกสิเรน ปฎิปกฺขโต ปริวเตฺตตุํ สกฺกาติ วิภตฺติอนนฺตรํ ปริวตฺตนหาโร วุโตฺตฯ ตถา หิ ‘‘สมฺมาทิฎฺฐิสฺส ปุริสปุคฺคลสฺส มิจฺฉาทิฎฺฐิ นิชฺชิณฺณา ภวตี’’ติ ปฎิวิภตฺตสภาเว เอว ธเมฺม ปริวตฺตนหารวิภเงฺค อุทาหริสฺสติฯ</p>


<p>ปฎิปกฺขโต ปริวตฺติตาปิ ธมฺมา ปริยายวจเนหิ โพเธตพฺพา, น สุเตฺต อาคตาเยวาติ ทสฺสนตฺถํ ปริวตฺตนานนฺตรํ เววจนหาโร วุโตฺตฯ</p>


<p>เอวํ เต ธมฺมา ปริยายสทฺทโตปิ วิภาวิตา โหนฺตีติ ปริยายโต ปกาสิตานํ ธมฺมานํ ปเภทโต ปญฺญตฺติวเสน วิภชนํ สุเขน สกฺกา ญาตุนฺติ เววจนหารานนฺตรํ ปญฺญตฺติหาโร วุโตฺตฯ ตถา หิ สุเตฺต อาคตธมฺมานํ ปริยายปญฺญตฺติวิภาคํ สุโพธนญฺจ ปญฺญตฺติหารวิภเงฺค วกฺขติฯ</p>


<p>ปภาวปริญฺญาทิปญฺญตฺติวิภาคมุเขน  ปฎิจฺจสมุปฺปาทสจฺจาทิธมฺมวิภาเค กเต สุเตฺต อาคตธมฺมานํ ปฎิจฺจสมุปฺปาทาทิมุเขน อวธารณํ สกฺกา ทเสฺสตุนฺติ ปญฺญตฺติอนนฺตรํ โอตรโณ หาโร วุโตฺตฯ ตถา หิ ‘‘อุทฺธํ อโธ’’ติ คาถํ อุทฺทิสิตฺวา ‘‘วิปฺปมุโตฺต’’ติ ปเทน อเสกฺขํ วิชฺชํ นิทฺธาเรตฺวา ‘‘วิชฺชุปฺปาทา อวิชฺชานิโรโธ’’ติอาทินา ปฎิจฺจสมุปฺปาทํ อุทาหริสฺสติฯ</p>


<p>ธาตายตนาทีสุ โอตาริตานํ สุเตฺต ปทตฺถานํ ปุจฺฉารมฺภวิโสธนํ สกฺกา สุเขน สมฺปาเทตุนฺติ โอตรณานนฺตรํ โสธโน หาโร วุโตฺตฯ ตถา หิ วกฺขติ – ‘‘ยตฺถ เอวํ สุโทฺธ อารโมฺภ, โส ปโญฺห วิสฺสชฺชิโต ภวตี’’ติอาทิฯ</p>


<p>วิโสธิเตสุ สุเตฺต ปทปทเตฺถสุ ตตฺถ ลพฺภมานสามญฺญวิเสสภาโว สุกโร โหตีติ ทเสฺสตุํ โสธนานนฺตรํ อธิฎฺฐาโน หาโร ทสฺสิโตฯ โสธโน หิ อธิฎฺฐานสฺส พหูปกาโร, ตโต เอว หิ ‘‘ยถา ยถา วา ปน ปุจฺฉิตํ, ตถา ตถา วิสฺสชฺชยิตพฺพ’’นฺติ วกฺขติฯ</p>


<p>สามญฺญวิเสสภูเตสุ สาธารณาสาธารเณสุ ธเมฺมสุ ปเวทิเตสุ ปริกฺขารสงฺขาตสฺส สาธารณาสาธารณรูปสฺส ปจฺจยเหตุราสิสฺส ปเภโท สุวิเญฺญโยฺยติ อธิฎฺฐานานนฺตรํ ปริกฺขาโร วุโตฺต ฯ ตถา หิ วกฺขติ ‘‘อสาธารณลกฺขโณ เหตุ, สาธารณลกฺขโณ ปจฺจโยฯ ยถา กิํ ภเว, ยถา องฺกุรสฺส นิพฺพตฺติยา พีชํ อสาธารณํ, ปถวี อาโป จ สาธารณา’’ติอาทิฯ</p>


<p>อสาธารเณ สาธารเณ จ การเณ ทสฺสิเต ตสฺส อตฺตโน ผเลสุ การณากาโร เตสํ เหตุผลานํ ปเภทโต เทสนากาโร ภาเวตพฺพปหาตพฺพธมฺมานํ ภาวนาปหานานิ จ นิทฺธาเรตฺวา วุจฺจมานานิ สมฺมา สุตฺตสฺส อตฺถํ ตถตฺตาวโพธาย สํวตฺตนฺตีติ ปริกฺขารานนฺตรํ สมาโรปโน หาโร ทสฺสิโตติฯ อิทํ หารานํ อนุกฺกมการณํฯ</p>


<p>นยานํ ปน เวเนยฺยตฺตยปฺปโยชิตตฺตา อตฺถนยตฺตยูปเทสสฺส ตทนุกฺกเมเนว นนฺทิยาวฎฺฎาทีนํ ติณฺณํ อตฺถนยานํ กโม เวทิตโพฺพฯ อุคฺฆฎิตญฺญุอาทโย หิ ตโย เวเนยฺยา นนฺทิยาวฎฺฎาทโย ปโยเชนฺติฯ ตสฺมา เต อุเทฺทสนิเทฺทสปฎินิเทฺทสา วิย ยถากฺกมํ เตสํ อุปการาย  สวํตฺตนฺตีติฯ ตถา หิ เนสํ จตฺตาโร ฉ อฎฺฐ จ มูลปทา นิทฺทิฎฺฐาฯ อิตรสฺส ปน นยทฺวยสฺส อตฺถนยตฺตยสฺส ภูมิยา อาโลจนํ ตสฺส ตตฺถ สมานยนญฺจาติ อิมินา การเณน อุเทฺทสกฺกโม เวทิตโพฺพฯ น หิ สกฺกา อโนโลเกตฺวา สมาเนตุนฺติฯ</p>


<p>เอตปรมตา จ หารานํ เอตฺตเกหิ ปการวิเสเสหิ อตฺถนยตฺตยสหิเตหิ สุตฺตสฺส อโตฺถ นิทฺธาริยมาโน เวเนยฺยานํ อลมนุตฺตราย ปฐมาย ภูมิยา สมธิคมายาติ เวทิตโพฺพฯ ทสฺสนภูมิสมนุปฺปตฺติอตฺถา หิ เนตฺติปฺปกรณเทสนาติฯ อถ วา เอตทโนฺตคธตฺตา สเพฺพสํ สุตฺตสฺส สํวณฺณนาวิเสสานํ เอตฺตาวตา หารานํ ทฎฺฐพฺพาฯ ยตฺตกา หิ สุตฺตสฺส สํวณฺณนาวิเสสา, สเพฺพ เต เนตฺติอุปเทสายตฺตาติ วุโตฺตวายมโตฺถฯ</p>


<p>ตถา หิ เย เกจิ สุตฺตสฺส สํวณฺณนาปการา นิทฺทิสียนฺติฯ เสยฺยถิทํ – สุตฺตสฺส สมุฎฺฐานํ วตฺตพฺพํ, อธิปฺปาโย วิภาเวตโพฺพ, อเนกธา ปทโตฺถ สํวเณฺณตโพฺพ, วิธิ อนุวาโท จ เวทิตโพฺพ, วิโรโธ สมาธาตโพฺพ, อนุสนฺธิยา อนุรูปํ นิคเมตพฺพนฺติฯ ตถา สุตฺตสฺส ปโยชนํ ปิณฺฑโตฺถ ปทโตฺถ อนุสนฺธิ โจทนา ปริหาโร จ อตฺถํ วทเนฺตน วตฺตพฺพาติฯ ตถา อุโปคฺฆาฎปทวิคฺคหปทตฺถจาลนาปจฺจุปฎฺฐานานิ วตฺตพฺพานีติฯ</p>


<p>ตถา ติโสฺส กถา เอกนาฬิกา จตุรสฺสา นิสินฺนวตฺติกาฯ ตตฺถ ปาฬิํ วตฺวา เอเกกปทสฺส อตฺถกถนํ  นามฯ</p>


<p>ปฎิปกฺขํ  ทเสฺสตฺวา ปฎิปกฺขสฺส อุปมํ ทเสฺสตฺวา สปกฺขํ ทเสฺสตฺวา สปกฺขสฺส อุปมํ ทเสฺสตฺวา กถนํ  นามฯ</p>


<p>วิสภาคธมฺมวเสเนว ปริโยสานํ คนฺตฺวา ปุน สภาคธมฺมวเสเนว ปริโยสานคมนํ  นามฯ</p>


<p>เภทกถาย ตตฺวกถาย ปริยายวจเนหิ จ สุตฺตํ สํวเณฺณตพฺพนฺติ จ เอวมาทโยฯ เตสมฺปิ เอเตฺถว อวโรโธ, ยสฺมา เต อิธ กติปยหารสงฺคหิตาติฯ</p>


<p>นยานํ ปน ยสฺมา อุคฺฆฎิตญฺญุอาทโย ตโย เอว เวเนยฺยา สจฺจาภิสมยภาคิโน ตทตฺถาย จ อตฺถนยเทสนา, ตสฺมา สติปิ สํกิเลสโวทานธมฺมานํ  ยถาวุตฺตมูลปทเภทโต วเฑฺฒตฺวา วิภชิตพฺพปฺปกาเร ตถา มูลปทานิ อวเฑฺฒตฺวา เวเนยฺยตฺตยวเสเนว เอตปรมตา วุตฺตาฯ นวสุ นวสุ เอว หิ มูลปเทสุ สเพฺพสํ สํกิเลสโวทานธมฺมานํ อโนฺตคธภาวโต น ตานิ วเฑฺฒตพฺพานิ เวเนยฺยตฺตยาธิการโต น หาเปตพฺพานีติ นยานํ เอตปรมตา ทฎฺฐพฺพาฯ</p>


<p>กมฺมนยานํ ปน อาโลจนสมานยนโต อญฺญสฺส ปการนฺตรสฺส อสมฺภวโต เอตปรมตาฯ ติ เอตฺถ อาทิสเทฺทน ผลภูมิอุปนิสาสภาควิสภาคลกฺขณนยาทโย ปริคฺคหิตาฯ เตสุ ติ การณํ, โย ธโมฺมติปิ วุจฺจติ, โส ปน ปจฺจยภาเวน เอกวิโธฯ การโก สมฺปาปโกติ ทุวิโธฯ ปุน การโก ญาปโก สมฺปาปโกติ ติวิโธฯ เหตุเหตุ ปจฺจยเหตุ อุตฺตมเหตุ สาธารณเหตูติ จตุพฺพิโธฯ ปจฺจยธโมฺม กุสโล อกุสโล สโทฺท อริยมโคฺคติ ปญฺจวิโธฯ ตถา สภาคเหตุ อสภาคเหตุ อชฺฌตฺติกเหตุ พาหิรเหตุ ชนกเหตุ ปริคฺคาหกเหตุ สาธารณเหตุ อสาธารณเหตุ สมนนฺตรเหตุ ปรมฺปรเหตุ สหชาตเหตุ อสหชาตเหตุ สาสวเหตุ อนาสวเหตูติอาทินา อเนกวิโธ จาติ เวทิตโพฺพฯ</p>


<p>มฺปิ ปจฺจยุปฺปนฺนภาเวน เอกวิธํฯ อธิคนฺตพฺพโตปิ สมฺปาปกเหตุวเสน ผลปริยาโย ลพฺภตีติ นิพฺพเตฺตตพฺพอธิคนฺตพฺพภาวโต ทุวิธํฯ ญาเปตพฺพนิพฺพเตฺตตพฺพปตฺตพฺพโต ติวิธํฯ ปจฺจยุปฺปนฺนวิปากกิริยาวจนตฺถนิพฺพานวเสน ปญฺจวิธํฯ สภาคเหตุนิพฺพตฺตํ อสภาคเหตุนิพฺพตฺตนฺติ เอวมาทิวเสน อเนกวิธญฺจาติ เวทิตพฺพํฯ ตถา โลกิยํ โลกุตฺตรนฺติฯ ตตฺถ โลกุตฺตรํ จตฺตาริ สามญฺญผลานิฯ โลกิยผลํ ทุวิธํ กายิกํ มานสญฺจ ฯ ตตฺถ กายิกํ ปญฺจทฺวาริกํ, อวสิฎฺฐํ มานสํฯ ยญฺจ ตาย ตาย สุตฺตเทสนาย สาเธตพฺพํ, ตทปิ ผลนฺติฯ</p>


<p>ติ สาสวภูมิ อนาสวภูมิ สงฺขตภูมิ อสงฺขตภูมิ ทสฺสนภูมิ ภาวนาภูมิ ปุถุชฺชนภูมิ เสกฺขภูมิ อเสกฺขภูมิ สาวกภูมิ ปเจฺจกพุทฺธภูมิ สมฺมาสมฺพุทฺธภูมิ ฌานภูมิ อสมาหิตภูมิ ปฎิปชฺชมานภูมิ ปฎิปนฺนภูมิ ปฐมาภูมิ ยาว จตุตฺถีภูมิ กามาวจรภูมิ ยาว โลกุตฺตรภูมีติ พหุวิธาฯ ตตฺถ สาสวภูมิ ปริตฺตมหคฺคตา ธมฺมาฯ อนาสวภูมิ อปฺปมาณา ธมฺมาฯ สงฺขตภูมิ นิพฺพานวชฺชา สเพฺพ สภาวธมฺมาฯ อสงฺขตภูมิ อปฺปจฺจยา  ธมฺมาฯ ทสฺสนภูมิ ปฐมมคฺคผลธมฺมาฯ ภาวนาภูมิ อวสิฎฺฐมคฺคผลธมฺมาฯ ปุถุชฺชนภูมิ หีนมชฺฌิมา ธมฺมาฯ เสกฺขภูมิ จตฺตาโร อริยมคฺคธมฺมา เหฎฺฐิมา จ ตโย ผลธมฺมาฯ อเสกฺขภูมิ อคฺคผลธมฺมาฯ สาวกปเจฺจกพุทฺธพุทฺธธมฺมา สาวกาทิภูมิโยฯ ฌานภูมิ ฌานธมฺมาฯ อสมาหิตภูมิ ฌานวชฺชิตา ธมฺมาฯ ปฎิปชฺชมานภูมิ มคฺคธมฺมาฯ ปฎิปนฺนภูมิ ผลธมฺมาฯ ปฐมาทิภูมิโย สห ผเลน จตฺตาโร มคฺคา อปริยาปนฺนา ธมฺมา ‘‘ปฐมาย ภูมิยา ปตฺติยา’’ติอาทิวจนโตฯ กามาวจราทิภูมิโย กามาวจราทิธมฺมาฯ เย จ ธมฺมา เตสํ เตสํ หารนยานํ ปติฎฺฐานภาเวน สุเตฺตสุ นิทฺธารียนฺติ, เตปิ ภูมิโยติ วิญฺญาตพฺพาฯ</p>


<p>ติ พลวการณํ, โย อุปนิสฺสยปจฺจโยติ วุจฺจติฯ ยญฺจ สนฺธาย สุเตฺต ‘‘ทุกฺขูปนิสา สทฺธา สทฺธูปนิสํ ‘สีล’นฺติ ยาว วิมุตฺตูปนิสํ วิมุตฺติญาณทสฺสน’’นฺติ วุตฺตํฯ อปิ จ อุปนิสาติ ตสฺมิํ ตสฺมิํ สมเย สิทฺธเนฺต หทยภูตํ อพฺภนฺตรํ วุจฺจติฯ อิธาปิ เนตฺติหทยํ, ยํ สมฺมา ปริคฺคณฺหนฺตา ธมฺมกถิกา ตสฺมิํ ตสฺมิํ สุเตฺต อาคตธมฺมมุเขน สพฺพหารนยโยชนาย สมตฺถา โหนฺติฯ กิํ ปเนตํ เนตฺติหทยํ? ยทิทํ เอตเสฺสว เตตฺติํสวิธสฺส ปกรณปทตฺถโสฬสสฺส อฎฺฐวีสติวิธปฎฺฐานวิภงฺคสหิตสฺส วิสโย สห นิมิตฺตวิภาเคน อสงฺกรโต ววตฺถิโตฯ</p>


<p>เสยฺยถิทํ – เทสนาหารสฺส อสฺสาทาทโย วิสโย, ตสฺส อสฺสาทาทิวิภาวนลกฺขณตฺตาฯ ตสฺส อสฺสาโท สุขํ โสมนสฺสนฺติ เอวมาทิวิภาโค, ตสฺส นิมิตฺตํ อิฎฺฐารมฺมณาทิ, อยญฺจ อโตฺถ เทสนาหารวิจยหารนิเทฺทสวณฺณนายํ วิตฺถารโต ปกาสิโต เอวฯ สุเตฺต อาคตธมฺมสฺส สภาควิสภาคธมฺมาวฎฺฎนวิสโย อาวฎฺฎหาโร, ตทุภยอาวฎฺฎนลกฺขณตฺตาฯ สุเตฺต อาคตธมฺมานํ ปจฺจนีกธมฺมวิสโย  ปริวตฺตนหาโร, ปฎิปกฺขธมฺมปริวตฺตนลกฺขณตฺตาฯ ปทฎฺฐานปริกฺขาเรสุ อาสนฺนการณํ อุปนิสฺสยการณญฺจ ปทฎฺฐานํ, เหตุ ปริกฺขาโรติ อยเมเตสํ วิเสโสฯ</p>


<p> จ เตสํ เตสํ ธมฺมานํ อนุกูลปฎิกูลธมฺมา ยถากฺกมํ เวทิตพฺพาฯ ยถา – สมฺมาทิฎฺฐิยา สมฺมาสงฺกโปฺป สภาโค, มิจฺฉาสงฺกโปฺป วิสภาโคติ อิมินา นเยน สพฺพํ สภาควิสภาคโต เวทิตพฺพํฯ</p>


<p>นฺติ  สภาโวฯ โส หารนยานํ นิเทฺทเส วิภาวิโต เอวฯ</p>


<p>ยํ ปเนตํ เหตุอาทิวิเสสวินิมุตฺตํ หารนยานํ โยชนานิพนฺธนํ, โส นโยฯ ยถาห –  ‘‘เอวํ เย ธมฺมา เอกลกฺขณา กิจฺจโต จ ลกฺขณโต จ สามญฺญโต จา’’ติอาทิฯ ตถา วิจเยน หาเรน วิจินิตฺวา ยุตฺติหาเรน โยเชตพฺพาติฯ ตถา โสธนหาราทีสุ สุโทฺธ อารโมฺภ โหติ, โส ปโญฺห วิสฺสชฺชิโต ภวตีติ เอวมาทิฯ เอกตฺตาทโยปิ นยา อิธ นโยติ คเหตพฺพาฯ</p>


<p>เอวํ เหตุผลาทีนิ อุปธาเรตฺวา เนสํ วเสน ตตฺถ ตตฺถ สุเตฺต ลพฺภมานปทตฺถนิทฺธารณมุเขน ยถาลกฺขณํ เอเต หารา นยา จ โยเชตพฺพาฯ วิเสสโต ปน ปทฎฺฐานปริกฺขารา เหตุวเสนฯ เทสนาวิจยจตุพฺยูหสมาโรปนา เหตุผลวเสนฯ ตถา เววจนปญฺญตฺติโอตรณโสธนา ผลวเสเนวาติ เกจิฯ วิภตฺติ เหตุภูมิวเสนฯ ปริวโตฺต วิสภาควเสนฯ อาวโฎฺฎ สภาควิสภาควเสนฯ ลกฺขณยุตฺติอธิฎฺฐานา นยวเสน โยเชตพฺพาติฯ เอตฺตาวตา จ ยํ วุตฺตํ –</p>


<p>
‘‘สามญฺญโต วิเสเสน, ปทโตฺถ ลกฺขณํ กโม;  
  
เอตฺตาวตา จ เหตฺวาที, เวทิตพฺพา หิ วิญฺญุนา’’ติฯ  
</p>
  
<p>อยํ คาถา วุตฺตตฺถา โหติฯ</p>

</p>





