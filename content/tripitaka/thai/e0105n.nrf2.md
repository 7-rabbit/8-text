<h1>พฺราหฺมณกุลวิจารณา</h1>
<p> อถ ‘‘พฺราหฺมณมาณโว’’ติ ปทมฺปิ เตน เอวํ วิจาริตํ –</p>


<p>(ก) ‘‘พุทฺธโฆโส ‘พฺราหฺมณกุลชาโต’ติ น สกฺกา คเหตุํฯ กสฺมา เวทกาลโต ปฎฺฐาย ยาวชฺชตนา สเพฺพปิ พฺราหฺมณา</p>


<p>
พฺราหฺมโณสฺย มุขมาสีทิ, พาหู ราชนฺย? กต?;  
  
อูรู ตทสฺย ยท วคฺย?, ปทฺภฺยาํ คูโทฺร อชายตา’’ติ  
อิรุเวท, ๑๐-มณฺฑล, ๙๐; ตถา อถว ๖ เวท ๑๙, ๖, ๖  
ฯ  
</p>
  
<p>อิมํ  นาม มนฺตํ ชานนฺตีติ สทฺทหิยาฯ</p>


<p>อยํ ปนสฺสา อโตฺถ – ‘พฺราหฺมโณ อสฺส (พฺรหฺมุโน) มุขํ อาสิฯ พาหู ราชโญฺญ กโต, ขตฺติยา อสฺส พาหูติ วุตฺตํ โหติฯ โย เวโสฺส, โส อสฺส อูรูฯ สุโทฺท อสฺส ปาเทหิ อชายี’ติฯ</p>


<p>พุทฺธโฆโส ปน ‘ปณฺฑิตพฺราหฺมโณ’ติ ญาโตปิ ตํ คาถํ น อญฺญาสิฯ ตถา หิ เตน ติ ปทสฺส อตฺถวณฺณนายํ ‘เตสํ กิร อยํ ลทฺธิ – พฺราหฺมณา พฺรหฺมุโน มุขโต นิกฺขนฺตา, ขตฺติยา อุรโต, เวสฺสา นาภิโต, สุทฺทา ชาณุโต, สมณา ปิฎฺฐิปาทโต’ติ  ติสฺสา เวทคาถาย อสมานโตฺถ วณฺณิโต’’ติฯ</p>


<p>อยํ ปเนตฺถ อนุวิจารณา – ยทิ จ ตํกาลิกานมฺปิ พฺราหฺมณานํ ลทฺธิ ตเถว ภเวยฺย ยถา เอติสฺสํ คาถายํ วุตฺตา, สา จตฺถวณฺณนา อาจริยสฺส มติมตฺตาฯ เอวํ สติ สา วิจารณา ยุตฺตา ภเวยฺยฯ เอติสฺสํ ปน คาถายํ ‘‘พฺราหฺมโณสฺย มุขมาสีทิ’’ติ ปฐมปาเทน ‘‘พฺราหฺมณา พฺรหฺมุโน มุขโต ชาตา’’ติ อโตฺถ อุชุกโต น ลพฺภติฯ พุทฺธกาเล ปน พฺราหฺมณานํ ลทฺธิ ‘‘พฺราหฺมณา พฺรหฺมุโน มุขโต ชาตา’’ติ เอวเมว อโหสีติ ปากโฎเยวายมโตฺถฯ ตถา หิ  ปาถิกวเคฺค  (๓, ๖๗) –</p>

๐ โยนิชาว สมานา เอวมาหํสุ – พฺราหฺมโณว เสโฎฺฐ วโณฺณ, หีนา อเญฺญ วณฺณาฯ พฺราหฺมโณว สุโกฺก วโณฺณ, กณฺหา อเญฺญ วณฺณาฯ พฺราหฺมณาว สุชฺฌนฺติ, โน อพฺราหฺมณาฯ พฺราหฺมณาว พฺรหฺมุโน ปุตฺตา โอรสา มุขโต ชาตา พฺรหฺมชา พฺรหฺมนิมฺมิตา พฺรหฺมทายาทาติฯ เต พฺรหฺมานเญฺจว อพฺภาจิกฺขนฺติ, มุสา จ ภาสนฺติ, พหุญฺจ อปุญฺญํ ปสวนฺตี’’ติ –</p>


<p>ภควตา มหาการุณิเกน วาเสฎฺฐภารทฺวาชานํ พฺราหฺมณมาณวกานํ ภาสิตํ, เตหิ จ ตํ อภินนฺทิตํฯ เต ปน เทฺวปิ มาณวกา ชาติวเสน ปริสุทฺธพฺราหฺมณา เจว โหนฺติ ติณฺณมฺปิ เวทานํ ปารคุโน จฯ ตสฺมา ‘‘พฺราหฺมณา พฺรหฺมุโน มุขโต นิกฺขนฺตา’’ติ วจนสฺส ตํกาลิกานํ พฺราหฺมณานํ ลทฺธิวเสน วุตฺตภาโว ปากโฎเยวฯ ยถา เจตํ, เอวํ ‘‘ขตฺติยา อุรโต, เวสฺสา นาภิโต, สุทฺทา ชาณุโต, สมณา ปิฎฺฐิปาทโต’’ติ วจนมฺปิ ‘‘ตํกาลิกพฺราหฺมณานํ ลทฺธิญฺญูหิ โปราณฎฺฐกถาจริเยหิ วุตฺต’’นฺติ สทฺทหิตฺวา อาจริยพุทฺธโฆเสน ตํ สพฺพํ โปราณฎฺฐกถาโต ภาสาปริวตฺตนมเตฺตน วิเสเสตฺวา ปกาสิตํ ภเวยฺยฯ ตสฺมา ตายปิ เวทคาถาย อาจริยสฺส อพฺราหฺมณภาวสาธนํ อนุปปนฺนเมวาติฯ</p>


<p>(ข) ปุนปิ เตน อาจริยพุทฺธโฆสเตฺถรสฺส อพฺราหฺมณภาวสาธนตฺถํ ทุติยมฺปิ การณํ เอวมาหฎํ –</p>


<p>‘‘พฺราหฺมณคเนฺถสุ คพฺภฆาตวาจกํ ติ ปทํ ปาฬิยํ ภูนหุ (ภูนหโน) อิติ ทิสฺสติฯ  ภริยาย เมถุนสํวาสาภาเวน อุปฺปชฺชนารหคพฺภสฺส นาสกตฺตํ สนฺธาย มาคณฺฑิโย ปริพฺพาชโก ภควนฺตํ ‘ภูนหุ (ภูนหโน) สมโณ โคตโม’ติ  อาหฯ ตํ พุทฺธโฆโส น ชานาตีติ ปากโฎเยว ตทตฺถสํวณฺณนายฯ ตตฺถ หิ เตน ภูนหุโนติ (ภูนหนสฺสา) ปทํ ‘หตวฑฺฒิโน มริยาทการกสฺสา’ติ  วณฺณิต’’นฺติฯ</p>


<p>ตมฺปิ อยุตฺตเมวฯ น หิ มาคณฺฑิเยน โผฎฺฐพฺพารมฺมณาปริโภคมตฺตเมว สนฺธาย ภูนหุภาโว วุโตฺต, อถ โข ฉนฺนมฺปิ โลกามิสารมฺมณานํ อปริโภคํ สนฺธาย วุโตฺตฯ ตสฺมิญฺหิ สุเตฺต –</p>

 โข มาคณฺฑิย รูปารามํ รูปรตํ รูปสมฺมุทิตํ, ตํ ตถาคตสฺส ทนฺตํ คุตฺตํ รกฺขิตํ สํวุตํ, ตสฺส จ สํวราย ธมฺมํ เทเสติ, อิทํ นุ เต เอตํ มาคณฺฑิย สนฺธาย ภาสิตํ ‘ภูนหุ สมโณ โคตโม’ติฯ เอตเทว โข ปน เม โภ โคตม สนฺธาย ภาสิตํ ‘ภูนหุ สมโณ โคตโม’ติฯ ตํ กิสฺส เหตุ, เอวญฺหิ โน สุเตฺต โอจรตีติ…เป.… มโน โข มาคณฺฑิย ธมฺมาราโม ธมฺมรโต ธมฺมสมฺมุทิโต, โส ตถาคตสฺส ทโนฺต คุโตฺต รกฺขิโต สํวุโต, ตสฺส จ สํวราย ธมฺมํ เทเสติ, อิทํ นุ เต เอตํ มาคณฺฑิย สนฺธาย ภาสิตํ ‘ภูนหุ สมโณ โคตโม’ติฯ เอตเทว โข ปน เม โภ โคตม สนฺธาย ภาสิตํ ‘ภูนหุ สมโณ โคตโม’ติฯ ตํ กิสฺส เหตุ, เอวญฺหิ โน สุเตฺต โอจรตี’’ติ ฯ</p>


<p>เอวํ ภควโต จ อนุโยโค มาคณฺฑิยสฺส จ ปฎิญฺญา อาคตาฯ</p>


<p>เอตฺถ หิ เมถุนปฺปฎิเสวนวเสน โผฎฺฐพฺพารมฺมณปริโภคเหตุ เอว คพฺภปติฎฺฐานํ สมฺภวตีติ ตทปริโภคเมว สนฺธาย ‘‘ภูนหู’’ติ วตฺตุํ อรหติ, ตทเญฺญสํ ปน ปญฺจนฺนํ รูปาทิอารมฺมณานํ, ตตฺถาปิ วิเสสโต ธมฺมารมฺมณสฺส สุทฺธมโนวิญฺญาเณน ปริโภคเหตุ นตฺถิ กิญฺจิ คพฺภปติฎฺฐานนฺติ เตสํ อปริโภคํ สนฺธาย ภูนหูติ วตฺตุํ น อรหติเยว, มาคณฺฑิเยน ปน สพฺพานิปิ ตานิ สนฺธาย วุตฺตภาโว ปฎิญฺญาโต, การณญฺจสฺส ทสฺสิตํ ‘‘เอวญฺหิ โน สุเตฺต โอจรตี’’ติฯ ตสฺมา กิญฺจาปิ ทานิ พฺราหฺมณคเนฺถสุ ภูนหุ- (ภฺรูนหา) สโทฺท คพฺภฆาตนเตฺถ ทิสฺสติ, มาคณฺฑิยสุเตฺต ปเนโส อโตฺถ น ยุชฺชตีติ อาจริเยน ‘‘หตวฑฺฒิ มริยาทการโก’’ติ อยเมวโตฺถ โปราณฎฺฐกถาย ภาสาปริวตฺตนวเสน ปกาสิโตติ เวทิตโพฺพฯ</p>


<p>(ค) ปุนปิ เตน ‘‘อิทมฺปน พุทฺธโฆสสฺส อพฺราหฺมณภาวสาธกํ ปจฺฉิมการณํ, โส หิ  สีลนิเทฺทเส (๑, ๓๑) พฺราหฺมณานํ ปริหาสํ กโรโนฺต ‘เอวํ อิมินา ปิณฺฑปาตปฎิเสวเนน ปุราณญฺจ ชิฆจฺฉาเวทนํ ปฎิหงฺขามิ, นวญฺจ เวทนํ อปริมิตโภชนปจฺจยํ  อญฺญตโร  วิย น อุปฺปาเทสฺสามีติ ปฎิเสวตี’ติ อาหฯ อิทํ ปน เอกสฺส ภินฺนพฺราหฺมณลทฺธิกสฺสาปิ วจนํ สิยาติ ตเทว ทฬฺหการณํ กตฺวา น สกฺกา ‘พุทฺธโฆโส อพฺราหฺมโณ’ติ วตฺตุ’’นฺติ ตติยํ การณํ วุตฺตํฯ ตํ ปน อติสํเวชนียวจนเมวฯ น เหตํ อาจริเยน พฺราหฺมณานํ ปริหาสํ กาตุกาเมน วุตฺตํ, น จ ตํ ปริหาสวจเนน สํโยเชตพฺพฎฺฐานํ, อญฺญทตฺถุ ยถาภูตมตฺถํ ทเสฺสตฺวา สพฺรหฺมจารีนํ โอวาทานุสาสนิทานวเสน วตฺตพฺพฎฺฐานํ, ตถาเยว จ อาจริเยน วุตฺตํฯ ตถา หิ เย โลเก ปรทตฺตูปชีวิโน สมณา วา พฺราหฺมณา วา อเญฺญ วาปิ จ ปุคฺคลา, เต ปจฺจเวกฺขณญาณรหิตา อสํวเร ฐิตา กทาจิ อติปณีตํ รสํ ปหูตํ ลทฺธา อปริมิตมฺปิ ภุเญฺชยฺยุํ, วิเสสโต ปน พฺราหฺมณา โลกิกวตฺถุวเสน จ, ชาตกาทิสาสนิกวตฺถุวเสน จ ตาทิสา อเหสุนฺติ ปากฎาฯ อิมสฺมิญฺหิ โลเก วสฺสสตสหเสฺสหิ วา วสฺสโกฎีหิ วา อปริจฺฉินฺนทฺธาเน โก สกฺกา วตฺตุํ ‘‘เนทิสา ภูตปุพฺพา’’ติฯ ตสฺมา ตาทิเสหิ วิย น อปริมิตโภชเนหิ ภวิตพฺพนฺติ โอวาทานุสาสนิทานวเสเนว วุตฺตํฯ ตเทวํ อตฺถสํหิตมฺปิ สมานํ อโยนิโสมนสิกโรโต อนตฺถเมว ชาตํ, ยถา สภริยสฺส มาคณฺฑิยพฺราหฺมณสฺส อนาคามิมคฺคผลตฺถายปิ เทสิตา คาถา  เตสํ ธีตุยา อนตฺถาย สํวตฺตตีติ สํเวโคเยเวตฺถ พฺรูเหตโพฺพติฯ</p>





