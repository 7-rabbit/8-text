<h2>วินยปิฎเก</h2>
<h2>วินยสงฺคห-อฎฺฐกถา</h2>
<h1>คนฺถารมฺภกถา</h1>
<p>
วตฺถุตฺตยํ  
  
นมสฺสิตฺวา, สรณํ สพฺพปาณินํ;  
  
วินเย ปาฎวตฺถาย, โยคาวจรภิกฺขุนํฯ  
</p>
  
<p>
วิปฺปกิณฺณมเนกตฺถ, ปาฬิมุตฺตวินิจฺฉยํ;  
  
สมาหริตฺวา เอกตฺถ, ทสฺสยิสฺสมนากุลํฯ  
</p>
  
ตตฺรายํ มาติกา –  
</p>
  
<p>
‘‘ทิวาเสยฺยา ปริกฺขาโร, เภสชฺชกรณมฺปิ จ;  
  
ปริตฺตํ ปฎิสนฺถาโร, วิญฺญตฺติ กุลสงฺคโหฯ  
</p>
  
<p>
‘‘มจฺฉมํสํ  
อนามาสํ, อธิฎฺฐานวิกปฺปนํ;  
  
จีวเรนวินาวาโส, ภณฺฑสฺส ปฎิสามนํฯ  
</p>
  
<p>
‘‘กยวิกฺกยสมาปตฺติ, รูปิยาทิปฎิคฺคโห;  
  
ทานวิสฺสาสคฺคาเหหิ, ลาภสฺส ปริณามนํฯ  
</p>
  
<p>
‘‘ปถวี ภูตคาโม จ, ทุวิธํ สหเสยฺยกํ;  
  
วิหาเร สงฺฆิเก เสยฺยํ, สนฺถริตฺวาน ปกฺกโมฯ  
</p>
  
<p>
‘‘กาลิกานิปิ จตฺตาริ, กปฺปิยา จตุภูมิโย;  
  
ขาทนียาทิปฎิคฺคาโห, ปฎิเกฺขปปวารณาฯ  
</p>
  
<p>
‘‘ปพฺพชฺชา นิสฺสโย สีมา, อุโปสถปวารณํ;  
  
วสฺสูปนายิกา วตฺตํ, จตุปจฺจยภาชนํฯ  
</p>
  
<p>
‘‘กถินํ ครุภณฺฑานิ, โจทนาทิวินิจฺฉโย;  
  
ครุกาปตฺติวุฎฺฐานํ, กมฺมากมฺมํ ปกิณฺณก’’นฺติฯ  
</p>
  
  
  
  
  