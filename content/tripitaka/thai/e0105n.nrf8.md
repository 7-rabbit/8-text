<h1>อภยคิรินิกายุปฺปตฺติ</h1>
<p>วฎฺฎคามณิราชา หิ (๔๒๕-พุทฺธวเสฺส) รชฺชํ ปตฺวา ปญฺจมาสมตฺตกาเล  สตฺตหิ จ ทมิฬโยเธหิ อุปทฺทุโต สงฺคาเม จ ปราชิโต ปลายิตฺวา สาธิกานิ จุทฺทสวสฺสานิ นิลียิตฺวา อญฺญตรเวเสน วสติ ฯ ตทา ลงฺกาทีเป มนุสฺสา โจรภเยน ทุพฺภิกฺขภเยน จ อุปทฺทุตา ภิกฺขูนํ จตูหิ ปจฺจเยหิ อุปฎฺฐาตุํ น สโกฺกนฺติ, เตน ภิกฺขู เยภุเยฺยน ตโต ชมฺพุทีปํ คนฺตฺวา ธมฺมวินยํ ธาเรนฺตา วิหรนฺติฯ ลงฺกาทีเปเยว โอหีนาปิ เถรา ยถาลเทฺธหิ กนฺทมูลปเณฺณหิ ยาเปนฺตา กาเย วหเนฺต นิสีทิตฺวา ปริยตฺติธมฺมํ สชฺฌายํ กโรนฺติ, อวหเนฺต  วาลุกํ อุสฺสาเปตฺวา ตํ ปริวาเรตฺวา สีสานิ เอกฎฺฐาเน กตฺวา ปริยตฺติํ สมฺมสนฺติฯ เอวํ ทฺวาทส สํวจฺฉรานิ สาฎฺฐกถํ เตปิฎกํ อหาเปตฺวา ธารยิํสุฯ ยทา ปน วฎฺฎคามณิราชา ทมิฬราชานํ หนฺตฺวา (๔๕๕-๔๖๖ พุทฺธวสฺสพฺภนฺตเร) ปุนปิ รชฺชํ กาเรสิ ฯ ตทา เต เถรา ชมฺพุทีปโต ปจฺจาคตเตฺถเรหิ สทฺธิํ เตปิฎกํ โสเธนฺตา เอกกฺขรมฺปิ อสเมนฺตํ นาม น ปสฺสิํสุ ฯ โยปิ จ  ตสฺมิํ กาเล เอกเสฺสว ทุสฺสีลภิกฺขุโน ปคุโณ อโหสิ, โสปิ เตฺถเรน ตเตฺถรํ ตสฺส สนฺติกา อุคฺคณฺหาเปตฺวา รกฺขิโต อโหสิ ฯ เอวํ ทุพฺภิกฺขรฎฺฐโกฺขภุปทฺทเวหิ ปีฬิตตฺตา ทุทฺธรสมเยปิ ธมฺมวินยํ สกฺกจฺจํ ธารยิํสุฯ</p>


<p>ราชา  นาม วิหารํ กาเรตฺวา อตฺตโน กตูปการปุพฺพสฺส เตฺถรสฺส อทาสิฯ โส ปน เถโร กุลสํสคฺคพหุลตฺตา มหาวิหารวาสีหิ ภิกฺขูหิ ปพฺพาชนียกมฺมํ กตฺวา นีหโฎฯ ตทาสฺส สิโสฺส นามโก เถโร ตํ กมฺมํ ปฎิพาหิ, เตนสฺส สโงฺฆ อุเกฺขปนียกมฺมํ อกาสิฯ โส มหาวิหารวาสีนํ กุชฺฌิตฺวา อภยคิริวิหารเมว คนฺตฺวา เตน มหาติสฺสเตฺถเรน เอกโต หุตฺวา วิสุํ คณํ วหโนฺต วสิฯ เต จ เทฺว เถรา น มหาวิหารํ ปุนาคมิํสุ ฯ ตโต ปฎฺฐาย สีหฬทีเป มหาวิหารวาสี, อภยคิริวาสีติ เทฺว นิกายาชาตาฯ อิทํ ตาว สีหฬทีเป สาสนปริหานิยา ปฐมํ การณํฯ</p>





