<h1>๑๑. เอกาทสนิปาโต</h1>
<h3>๑. สํกิจฺจเตฺถรคาถา</h3>
<ol>
<li>
‘‘กิํ  
  
  
  
ตวโตฺถ วเน ตาต, อุชฺชุหาโนว ปาวุเส;  
  
เวรมฺภา รมณียา เต, ปวิเวโก หิ ฌายินํฯ  
</li>
  
<li>
‘‘ยถา อพฺภานิ เวรโมฺภ, วาโต นุทติ ปาวุเส;  
  
สญฺญา เม อภิกิรนฺติ, วิเวกปฎิสญฺญุตาฯ  
</li>
  
<li>
‘‘อปณฺฑโร อณฺฑสมฺภโว, สีวถิกาย นิเกตจาริโก;  
  
อุปฺปาทยเตว เม สติํ, สเนฺทหสฺมิํ วิราคนิสฺสิตํฯ  
</li>
  
<li>
‘‘ยญฺจ อเญฺญ น รกฺขนฺติ, โย จ อเญฺญ น รกฺขติ;  
  
ส เว ภิกฺขุ สุขํ เสติ, กาเมสุ อนเปกฺขวาฯ  
</li>
  
<li>
‘‘อโจฺฉทิกา ปุถุสิลา, โคนงฺคุลมิคายุตา;  
  
อมฺพุเสวาลสญฺฉนฺนา, เต เสลา รมยนฺติ มํฯ  
</li>
  
<li>
‘‘วสิตํ เม อรเญฺญสุ, กนฺทราสุ คุหาสุ จ;  
  
เสนาสเนสุ ปเนฺตสุ, วาฬมิคนิเสวิเตฯ  
</li>
  
<li>
‘‘‘อิเม หญฺญนฺตุ วชฺฌนฺตุ, ทุกฺขํ ปโปฺปนฺตุ ปาณิโน’;  
  
สงฺกปฺปํ นาภิชานามิ, อนริยํ โทสสํหิตํฯ  
</li>
  
<li>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</li>
  
<li>
‘‘ยสฺส จตฺถาย  
ยสฺสตฺถาย (สี.)  
ปพฺพชิโต, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘นาภินนฺทามิ  
มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, นิพฺพิสํ ภตโก ยถาฯ  
</li>
  
<li>
‘‘นาภินนฺทามิ  
  
มรณํ, นาภินนฺทามิ ชีวิตํ;  
  
กาลญฺจ ปฎิกงฺขามิ, สมฺปชาโน ปติสฺสโต’’ติฯ  
</li>
  
… สํกิโจฺจ เถโร…ฯ  
</li>
  
เอกาทสนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


<p>
สํกิจฺจเถโร เอโกว, กตกิโจฺจ อนาสโว;  
  
เอกาทสนิปาตมฺหิ, คาถา เอกาทเสว จาติฯ  
</p>
  
  
  
  
  