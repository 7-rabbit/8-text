<h1>๑๔. จุทฺทสมนโย</h1>
<h2>๑๔. วิปฺปยุเตฺตนสงฺคหิตาสงฺคหิตปทนิเทฺทโส</h2>
<h3>๑. ขนฺธาทิ</h3>
<p> รูปกฺขเนฺธน    เย ธมฺมา วิปฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> เวทนากฺขเนฺธน เย ธมฺมา… สญฺญากฺขเนฺธน เย ธมฺมา… สงฺขารกฺขเนฺธน เย ธมฺมา… วิญฺญาณกฺขเนฺธน เย ธมฺมา… มนายตเนน เย ธมฺมา… มนินฺทฺริเยน เย ธมฺมา วิปฺปยุตฺตา, เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา อสงฺขตํ ขนฺธโต ฐเปตฺวา เอเกน ขเนฺธน เอกาทสหายตเนหิ เอกาทสหิ ธาตูหิ สงฺคหิตาฯ กติหิ อสงฺคหิตา? จตูหิ ขเนฺธหิ เอเกนายตเนน สตฺตหิ ธาตูหิ อสงฺคหิตาฯ</p>


<p> จกฺขายตเนน  เย ธมฺมา…เป.… โผฎฺฐพฺพายตเนน เย ธมฺมา… จกฺขุธาตุยา เย ธมฺมา…เป.… โผฎฺฐพฺพธาตุยา เย ธมฺมา วิปฺปยุตฺตา…เป.… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> จกฺขุวิญฺญาณธาตุยา เย ธมฺมา… โสตวิญฺญาณธาตุยา  เย ธมฺมา… ฆานวิญฺญาณธาตุยา  เย ธมฺมา… ชิวฺหาวิญฺญาณธาตุยา เย ธมฺมา… กายวิญฺญาณธาตุยา เย ธมฺมา… มโนธาตุยา เย ธมฺมา… มโนวิญฺญาณธาตุยา เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ สตฺตรสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ, เอกาย ธาตุยา อสงฺคหิตาฯ</p>


<h3>๒. สจฺจาทิ</h3>
<p> ทุกฺขสเจฺจน  เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> สมุทยสเจฺจน เย ธมฺมา… มคฺคสเจฺจน เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> นิโรธสเจฺจน เย ธมฺมา… จกฺขุนฺทฺริเยน เย ธมฺมา … กายินฺทฺริเยน เย ธมฺมา… อิตฺถินฺทฺริเยน เย ธมฺมา… ปุริสินฺทฺริเยน เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> สุขินฺทฺริเยน เย ธมฺมา… ทุกฺขินฺทฺริเยน เย ธมฺมา… โสมนสฺสินฺทฺริเยน เย ธมฺมา… โทมนสฺสินฺทฺริเยน เย ธมฺมา วิปฺปยุตฺตา… เต ธมฺมา อสงฺขตํ  ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> อุเปกฺขินฺทฺริเยน เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ เตรสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ อสงฺคหิตาฯ</p>


<p> สทฺธินฺทฺริเยน  เย ธมฺมา… วีริยินฺทฺริเยน เย ธมฺมา… สตินฺทฺริเยน เย ธมฺมา… สมาธินฺทฺริเยน เย ธมฺมา… ปญฺญินฺทฺริเยน เย  ธมฺมา… อนญฺญาตญฺญสฺสามีตินฺทฺริเยน เย ธมฺมา… อญฺญินฺทฺริเยน เย ธมฺมา… อญฺญาตาวินฺทฺริเยน เย ธมฺมา… อวิชฺชาย เย ธมฺมา… อวิชฺชาปจฺจยา สงฺขาเรหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ  ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> สงฺขารปจฺจยา วิญฺญาเณน เย ธมฺมา… สฬายตนปจฺจยา ผเสฺสน เย ธมฺมา… ผสฺสปจฺจยา เวทนาย เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา เอเกน ขเนฺธน เอกาทสหายตเนหิ เอกาทสหิ ธาตูหิ สงฺคหิตาฯ กติหิ อสงฺคหิตา? จตูหิ ขเนฺธหิ เอเกนายตเนน สตฺตหิ ธาตูหิ อสงฺคหิตาฯ</p>


<p> เวทนาปจฺจยา ตณฺหาย เย ธมฺมา… ตณฺหาปจฺจยา อุปาทาเนน เย ธมฺมา… กมฺมภเวน เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> อุปปตฺติภเวน เย ธมฺมา… สญฺญาภเวน เย ธมฺมา… ปญฺจโวการภเวน เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ตีหิ ธาตูหิ สงฺคหิตาฯ กติหิ  อสงฺคหิตา? เอเกน ขเนฺธน ทสหายตเนหิ ปนฺนรสหิ ธาตูหิ อสงฺคหิตาฯ</p>


<p> กามภเวน  เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ปญฺจหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ เตรสหิ ธาตูหิ อสงฺคหิตาฯ</p>


<p> รูปภเวน เย ธมฺมา… อสญฺญาภเวน เย ธมฺมา… เอกโวการภเวน เย ธมฺมา… ปริเทเวน เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อรูปภเวน  เย ธมฺมา… เนวสญฺญานาสญฺญาภเวน เย ธมฺมา… จตุโวการภเวน เย ธมฺมา… โสเกน เย ธมฺมา… ทุเกฺขน เย ธมฺมา… โทมนเสฺสน เย ธมฺมา… อุปายาเสน เย ธมฺมา… สติปฎฺฐาเนน เย ธมฺมา… สมฺมปฺปธาเนน เย ธมฺมา… อิทฺธิปาเทน เย ธมฺมา… ฌาเนน เย ธมฺมา… อปฺปมญฺญาย เย ธมฺมา… ปญฺจหิ อินฺทฺริเยหิ เย ธมฺมา… ปญฺจหิ พเลหิ เย ธมฺมา … สตฺตหิ โพชฺฌเงฺคหิ เย ธมฺมา… อริเยน อฎฺฐงฺคิเกน มเคฺคน เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<h3>๓. ผสฺสาทิสตฺตกํ</h3>
<p> ผเสฺสน เย ธมฺมา… เวทนาย เย ธมฺมา… สญฺญาย เย ธมฺมา… เจตนาย เย ธมฺมา… จิเตฺตน เย ธมฺมา… มนสิกาเรน เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา เอเกน  ขเนฺธน เอกาทสหายตเนหิ เอกาทสหิ ธาตูหิ สงฺคหิตาฯ กติหิ  อสงฺคหิตา? จตูหิ ขเนฺธหิ เอเกนายตเนน สตฺตหิ ธาตูหิ อสงฺคหิตาฯ</p>


<p> อธิโมเกฺขน เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ สตฺตรสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ เอกาย ธาตุยา อสงฺคหิตาฯ</p>


<h3>๔. ติกํ</h3>
<p> กุสเลหิ ธเมฺมหิ เย ธมฺมา… อกุสเลหิ ธเมฺมหิ เย ธมฺมา… สุขาย เวทนาย สมฺปยุเตฺตหิ ธเมฺมหิ เย ธมฺมา… ทุกฺขาย เวทนาย สมฺปยุเตฺตหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> อพฺยากเตหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ  ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อทุกฺขมสุขาย  เวทนาย สมฺปยุเตฺตหิ ธเมฺมหิ เย ธมฺมา… วิปาเกหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ  ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ เตรสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ  ปญฺจหิ ธาตูหิ อสงฺคหิตาฯ</p>


<p> วิปากธมฺมธเมฺมหิ เย ธมฺมา… สํกิลิฎฺฐสํกิเลสิเกหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> เนววิปากนวิปากธมฺมธเมฺมหิ เย ธมฺมา… อนุปาทินฺนุปาทานิเยหิ ธเมฺมหิ เย ธมฺมา… อนุปาทินฺนอนุปาทานิเยหิ ธเมฺมหิ เย ธมฺมา… อสํกิลิฎฺฐอสํกิเลสิเกหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อุปาทินฺนุปาทานิเยหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ตีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ปนฺนรสหิ ธาตูหิ อสงฺคหิตาฯ</p>


<p> อสํกิลิฎฺฐสํกิเลสิเกหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> สวิตกฺกสวิจาเรหิ  ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา  ปญฺจหิ ขเนฺธหิ ทฺวาทสหายตเนหิ สตฺตรสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ เอกาย ธาตุยา อสงฺคหิตาฯ</p>


<p> อวิตกฺกวิจารมเตฺตหิ  ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ  เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> อวิตกฺกอวิจาเรหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ตีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ปนฺนรสหิ ธาตูหิ อสงฺคหิตาฯ</p>


<p> อุเปกฺขาสหคเตหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ เตรสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ อสงฺคหิตาฯ</p>


<p> ทสฺสเนน ปหาตเพฺพหิ ธเมฺมหิ เย ธมฺมา… ภาวนาย ปหาตเพฺพหิ ธเมฺมหิ เย ธมฺมา… ทสฺสเนน ปหาตพฺพเหตุเกหิ ธเมฺมหิ เย ธมฺมา… ภาวนาย ปหาตพฺพเหตุเกหิ ธเมฺมหิ เย ธมฺมา… อาจยคามีหิ  ธเมฺมหิ เย ธมฺมา… อปจยคามีหิ ธเมฺมหิ เย ธมฺมา… เสเกฺขหิ ธเมฺมหิ เย ธมฺมา… อเสเกฺขหิ ธเมฺมหิ เย ธมฺมา… มหคฺคเตหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> เนว ทสฺสเนน น ภาวนาย ปหาตเพฺพหิ ธเมฺมหิ เย ธมฺมา… เนว ทสฺสเนน น ภาวนาย ปหาตพฺพเหตุเกหิ  ธเมฺมหิ เย ธมฺมา… เนวาจยคามินาปจยคามีหิ ธเมฺมหิ เย ธมฺมา… เนวเสกฺขนาเสเกฺขหิ ธเมฺมหิ เย ธมฺมา… ปริเตฺตหิ ธเมฺมหิ เย ธมฺมา วิปฺปยุตฺตา… เต ธมฺมา  จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อปฺปมาเณหิ  ธเมฺมหิ เย ธมฺมา… ปณีเตหิ ธเมฺมหิ เย วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> ปริตฺตารมฺมเณหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ ทฺวาทสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น  เกหิจิ อายตเนหิ ฉหิ ธาตูหิ อสงฺคหิตาฯ</p>


<p> มหคฺคตารมฺมเณหิ ธเมฺมหิ เย ธมฺมา… อปฺปมาณารมฺมเณหิ ธเมฺมหิ เย ธมฺมา… หีเนหิ ธเมฺมหิ เย ธมฺมา… มิจฺฉตฺตนิยเตหิ ธเมฺมหิ เย ธมฺมา… สมฺมตฺตนิยเตหิ ธเมฺมหิ เย ธมฺมา… มคฺคารมฺมเณหิ ธเมฺมหิ เย ธมฺมา… มคฺคเหตุเกหิ ธเมฺมหิ เย ธมฺมา… มคฺคาธิปตีหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> มชฺฌิเมหิ ธเมฺมหิ เย ธมฺมา… อนิยเตหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ  อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อุปฺปเนฺนหิ ธเมฺมหิ เย ธมฺมา… อนุปฺปเนฺนหิ ธเมฺมหิ เย ธมฺมา… อุปฺปาทีหิ ธเมฺมหิ เย ธมฺมา… อตีเตหิ ธเมฺมหิ เย ธมฺมา… อนาคเตหิ ธเมฺมหิ เย ธมฺมา… ปจฺจุปฺปเนฺนหิ ธเมฺมหิ เย ธมฺมา… อชฺฌเตฺตหิ ธเมฺมหิ เย ธมฺมา… พหิทฺธาหิ ธเมฺมหิ เย ธมฺมา… สนิทสฺสนสปฺปฎิเฆหิ ธเมฺมหิ เย ธมฺมา… อนิทสฺสนสปฺปฎิเฆหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ  ทสหิ ธาตูหิ อสงฺคหิตาฯ</p>


<p> อตีตารมฺมเณหิ  ธเมฺมหิ เย ธมฺมา… อนาคตารมฺมเณหิ ธเมฺมหิ เย ธมฺมา… อชฺฌตฺตารมฺมเณหิ ธเมฺมหิ เย ธมฺมา… พหิทฺธารมฺมเณหิ ธเมฺมหิ  เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> ปจฺจุปฺปนฺนารมฺมเณหิ ธเมฺมหิ เย ธมฺมา… อชฺฌตฺตพหิทฺธารมฺมเณหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ ทฺวาทสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ ฉหิ ธาตูหิ อสงฺคหิตาฯ</p>


<h3>๕. ทุกํ</h3>
<p> เหตูหิ ธเมฺมหิ เย ธมฺมา… สเหตุเกหิ ธเมฺมหิ เย ธมฺมา… เหตุสมฺปยุเตฺตหิ ธเมฺมหิ เย ธมฺมา… เหตูหิ เจว สเหตุเกหิ จ ธเมฺมหิ เย ธมฺมา… สเหตุเกหิ เจว น จ เหตูหิ ธเมฺมหิ เย ธมฺมา… เหตูหิ เจว เหตุสมฺปยุเตฺตหิ จ ธเมฺมหิ เย ธมฺมา… เหตุสมฺปยุเตฺตหิ  เจว น จ เหตูหิ ธเมฺมหิ เย ธมฺมา… น เหตุสเหตุเกหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ  น กาหิจิ ธาตูหิ อสงฺคหิตาฯ</p>


<p> อเหตุเกหิ ธเมฺมหิ เย ธมฺมา… เหตุวิปฺปยุเตฺตหิ ธเมฺมหิ เย ธมฺมา… น เหตุอเหตุเกหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อปฺปจฺจเยหิ ธเมฺมหิ เย ธมฺมา… อสงฺขเตหิ ธเมฺมหิ เย ธมฺมา… สนิทสฺสเนหิ ธเมฺมหิ เย ธมฺมา… สปฺปฎิเฆหิ ธเมฺมหิ เย ธมฺมา… รูปีหิ ธเมฺมหิ เย ธมฺมา… โลกุตฺตเรหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ  อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> โลกิเยหิ  ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อาสเวหิ ธเมฺมหิ เย ธมฺมา… อาสวสมฺปยุเตฺตหิ ธเมฺมหิ เย ธมฺมา… อาสเวหิ เจว สาสเวหิ จ ธเมฺมหิ เย ธมฺมา… อาสเวหิ เจว อาสวสมฺปยุเตฺตหิ จ ธเมฺมหิ เย ธมฺมา… อาสวสมฺปยุเตฺตหิ เจว โน จ อาสเวหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ  ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ  น กาหิจิ ธาตูหิ อสงฺคหิตาฯ</p>


<p> สาสเวหิ ธเมฺมหิ เย ธมฺมา… อาสววิปฺปยุเตฺตหิ ธเมฺมหิ เย ธมฺมา… สาสเวหิ เจว โน จ อาสเวหิ ธเมฺมหิ เย ธมฺมา… อาสววิปฺปยุเตฺตหิ สาสเวหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อนาสเวหิ ธเมฺมหิ เย ธมฺมา… อาสววิปฺปยุเตฺตหิ อนาสเวหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> สํโยชเนหิ ธเมฺมหิ เย ธมฺมา… คเนฺถหิ ธเมฺมหิ เย ธมฺมา… โอเฆหิ ธเมฺมหิ เย ธมฺมา… โยเคหิ ธเมฺมหิ เย ธมฺมา… นีวรเณหิ ธเมฺมหิ เย ธมฺมา… ปรามาเสหิ ธเมฺมหิ เย ธมฺมา… ปรามาสสมฺปยุเตฺตหิ ธเมฺมหิ เย ธมฺมา… ปรามาเสหิ เจว ปรามเฎฺฐหิ จ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา ? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> ปรามเฎฺฐหิ ธเมฺมหิ เย ธมฺมา… ปรามาสวิปฺปยุเตฺตหิ ธเมฺมหิ เย ธมฺมา… ปรามเฎฺฐหิ เจว โน จ ปรามาเสหิ ธเมฺมหิ เย ธมฺมา… ปรามาสวิปฺปยุเตฺตหิ ปรามเฎฺฐหิ ธเมฺมหิ เย   ธมฺมา วิปฺปยุตฺตา… เต ธมฺมา จตูหิ  ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อปรามเฎฺฐหิ ธเมฺมหิ เย ธมฺมา… ปรามาสวิปฺปยุเตฺตหิ อปรามเฎฺฐหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> สารมฺมเณหิ ธเมฺมหิ เย ธมฺมา… จิเตฺตหิ ธเมฺมหิ เย ธมฺมา… เจตสิเกหิ ธเมฺมหิ เย ธมฺมา… จิตฺตสมฺปยุเตฺตหิ ธเมฺมหิ เย ธมฺมา… จิตฺตสํสเฎฺฐหิ ธเมฺมหิ เย ธมฺมา… จิตฺตสํสฎฺฐสมุฎฺฐาเนหิ ธเมฺมหิ เย ธมฺมา… จิตฺตสํสฎฺฐสมุฎฺฐานสหภูหิ ธเมฺมหิ เย ธมฺมา… จิตฺตสํสฎฺฐสมุฎฺฐานานุปริวตฺตีหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา เอเกน ขเนฺธน เอกาทสหายตเนหิ เอกาทสหิ ธาตูหิ สงฺคหิตาฯ กติหิ อสงฺคหิตา? จตูหิ ขเนฺธหิ เอเกนายตเนน สตฺตหิ ธาตูหิ อสงฺคหิตาฯ</p>


<p> อนารมฺมเณหิ ธเมฺมหิ เย ธมฺมา… จิตฺตวิปฺปยุเตฺตหิ ธเมฺมหิ เย ธมฺมา… จิตฺตสํสเฎฺฐหิ ธเมฺมหิ เย ธมฺมา… อุปาทาธเมฺมหิ เย ธมฺมา… อนุปาทิเนฺนหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา ? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> อุปาทิเนฺนหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ  ขเนฺธหิ ทฺวีหายตเนหิ ตีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ปนฺนรสหิ ธาตูหิ อสงฺคหิตาฯ</p>


<p> อุปาทาเนหิ  ธเมฺมหิ เย ธมฺมา… กิเลเสหิ ธเมฺมหิ เย ธมฺมา… สํกิลิเฎฺฐหิ ธเมฺมหิ เย ธมฺมา… กิเลสสมฺปยุเตฺตหิ ธเมฺมหิ เย ธมฺมา… กิเลเสหิ เจว สํกิเลสิเกหิ จ ธเมฺมหิ เย ธมฺมา… กิเลเสหิ เจว สํกิลิเฎฺฐหิ จ ธเมฺมหิ เย ธมฺมา… สํกิลิเฎฺฐหิ เจว โน จ กิเลเสหิ ธเมฺมหิ เย ธมฺมา… กิเลเสหิ เจว กิเลสสมฺปยุเตฺตหิ จ ธเมฺมหิ เย ธมฺมา… กิเลสสมฺปยุเตฺตหิ เจว โน จ กิเลเสหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ  ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> สํกิเลสิเกหิ ธเมฺมหิ เย ธมฺมา… อสํกิลิเฎฺฐหิ ธเมฺมหิ เย ธมฺมา… กิเลสวิปฺปยุเตฺตหิ ธเมฺมหิ เย ธมฺมา… สํกิเลสิเกหิ เจว โน จ กิเลเสหิ ธเมฺมหิ เย ธมฺมา… กิเลสวิปฺปยุเตฺตหิ สํกิเลสิเกหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> อสํกิเลสิเกหิ  ธเมฺมหิ เย ธมฺมา… กิเลสวิปฺปยุเตฺตหิ อสํกิเลสิเกหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> ทสฺสเนน ปหาตเพฺพหิ ธเมฺมหิ เย ธมฺมา… ภาวนาย ปหาตเพฺพหิ ธเมฺมหิ เย ธมฺมา… ทสฺสเนน ปหาตพฺพเหตุเกหิ  ธเมฺมหิ เย ธมฺมา… ภาวนาย ปหาตพฺพเหตุเกหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> น ทสฺสเนน ปหาตเพฺพหิ ธเมฺมหิ เย ธมฺมา… น ภาวนาย ปหาตเพฺพหิ ธเมฺมหิ เย ธมฺมา… น ทสฺสเนน ปหาตพฺพเหตุเกหิ ธเมฺมหิ เย ธมฺมา… น ภาวนาย ปหาตพฺพเหตุเกหิ ธเมฺมหิ เย ธมฺมา  วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> สวิตเกฺกหิ ธเมฺมหิ เย ธมฺมา… สวิจาเรหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ สตฺตรสหิ ธาตูหิ สงฺคหิตา ฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ เอกาย ธาตุยา  อสงฺคหิตาฯ</p>


<p> สปฺปีติเกหิ ธเมฺมหิ เย ธมฺมา… ปีติสหคเตหิ ธเมฺมหิ เย ธมฺมา… สุขสหคเตหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> อุเปกฺขาสหคเตหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหายตเนหิ เตรสหิ ธาตูหิ สงฺคหิตาฯ กติหิ  อสงฺคหิตา? น เกหิจิ ขเนฺธหิ น เกหิจิ อายตเนหิ ปญฺจหิ ธาตูหิ อสงฺคหิตาฯ</p>


<p> กามาวจเรหิ ธเมฺมหิ เย ธมฺมา… ปริยาปเนฺนหิ ธเมฺมหิ เย ธมฺมา… สอุตฺตเรหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p> น กามาวจเรหิ ธเมฺมหิ เย ธมฺมา… อปริยาปเนฺนหิ ธเมฺมหิ เย ธมฺมา… อนุตฺตเรหิ ธเมฺมหิ เย ธมฺมา วิปฺปยุตฺตา… เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตาฯ กติหิ อสงฺคหิตา? เอเกน ขเนฺธน ทสหายตเนหิ ทสหิ ธาตูหิ อสงฺคหิตาฯ</p>


<p> รูปาวจเรหิ ธเมฺมหิ เย ธมฺมา… อรูปาวจเรหิ ธเมฺมหิ เย ธมฺมา… นิยฺยานิเกหิ ธเมฺมหิ เย ธมฺมา… นิยเตหิ ธเมฺมหิ เย ธมฺมา … สรเณหิ ธเมฺมหิ เย ธมฺมา วิปฺปยุตฺตา… เต ธมฺมา อสงฺขตํ ขนฺธโต ฐเปตฺวา  ปญฺจหิ ขเนฺธหิ ทฺวาทสหายตเนหิ อฎฺฐารสหิ ธาตูหิ สงฺคหิตาฯ กติหิ อสงฺคหิตา? น เกหิจิ ขเนฺธหิ น เกหิจิ อายตเนหิ น กาหิจิ ธาตูหิ อสงฺคหิตาฯ</p>


<p> น รูปาวจเรหิ ธเมฺมหิ เย ธมฺมา… น อรูปาวจเรหิ ธเมฺมหิ เย ธมฺมา… อนิยฺยานิเกหิ ธเมฺมหิ เย ธมฺมา… อนิยเตหิ ธเมฺมหิ เย ธมฺมา… อรเณหิ ธเมฺมหิ เย ธมฺมา วิปฺปยุตฺตา , เต ธมฺมา กติหิ ขเนฺธหิ กติหายตเนหิ กติหิ ธาตูหิ สงฺคหิตา? เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ กติหิ  อสงฺคหิตา? เอเกน ขเนฺธน ทสหายตเนหิ โสฬสหิ ธาตูหิ อสงฺคหิตาฯ</p>


<p>
ธมฺมายตนํ ธมฺมธาตุ, อถ ชีวิตํ นามรูปํ;  
  
สฬายตนํ ชาติชรามตํ, เทฺว จ ติเก น ลพฺภเรฯ  
</p>
  
<p>
ปฐมนฺตเร สตฺต จ, โคจฺฉเก ทส อปรเนฺต;  
  
จุทฺทส ฉ จ มตฺถเก, อิเจฺจเต สตฺตจตฺตาลีส ธมฺมา;  
  
สมุเจฺฉเท น ลพฺภนฺติ, โมฆปุจฺฉเกน จาติฯ  
</p>
  
วิปฺปยุเตฺตนสงฺคหิตาสงฺคหิตปทนิเทฺทโส จุทฺทสโมฯ  
</p>
  
ธาตุกถาปกรณํ นิฎฺฐิตํฯ  
</p>
  
  
  
  
  