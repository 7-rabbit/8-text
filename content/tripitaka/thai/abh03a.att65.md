<h1>๑๙-๒๔. ปจฺจนียานุโลมปฎฺฐานวณฺณนา</h1>
<p> อิทานิ กุสลาทีสุ ธเมฺมสุ ปจฺจยธมฺมํ ปฎิกฺขิปิตฺวา ปจฺจยุปฺปนฺนสฺส กุสลาทิภาวํ อปฺปฎิเกฺขปวเสน ธมฺมานํ ปจฺจนียานุโลมตาย ลทฺธนามํ  ทเสฺสตุํ ติอาทิ อารทฺธํฯ ตตฺถ ติ กุสลสฺส ปจฺจยภาวํ วาเรติฯ ติ อกุสลสฺส อุปฺปตฺติํ อนุชานาติฯ นกุสลญฺหิ อกุสลํ อพฺยากตํ วา, ตญฺจ สหชาตปจฺจยํ กตฺวา อุปฺปชฺชมาโน กุสโล นาม นตฺถิ, ตสฺมา อกุสลาพฺยากตวเสน เทสนา กตาฯ ตตฺถ ‘‘อกุสลํ เอกํ ขนฺธํ ปฎิจฺจ ตโย ขนฺธา’’ติ เอวํ นกุสลํ ธมฺมํ ปฎิจฺจ วิสฺสชฺชนํ เวทิตพฺพํฯ ติ อยํ ปน ปโญฺห ‘‘วิปากาพฺยากตํ กิริยาพฺยากตํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูป’’นฺติ วิสฺสชฺชิโตวฯ อิติ สพฺพปเญฺหสุ อวิสฺสชฺชิตสฺส อตฺถานุรูปํ วิสฺสชฺชิตสฺส จ ปาฬิอาคตเมว วิสฺสชฺชนํฯ เอเกกสฺมิญฺจ ติกทุเก วารปฺปเภทปจฺจยคณนวิธานํ สพฺพํ เหฎฺฐา วุตฺตนยานุสาเรเนว เวทิตพฺพํฯ</p>


<p>เอตฺตาวตา จ –</p>


<p>
ติกญฺจ ปฎฺฐานวรํ ทุกุตฺตมํ,  
  
ทุกํ ติกเญฺจว ติกํ ทุกญฺจ;  
  
ติกํ  
ติกเญฺจว ทุกํ ทุกญฺจ,  
  
ฉ ปจฺจนียานุโลมมฺหิ นยา สุคมฺภีราติฯ –  
</p>
  
<p>อฎฺฐกถายํ วุตฺตคาถาย ทีปิตาฯ  ฉ นยา นิทฺทิฎฺฐา โหนฺติฯ ปจฺจยวเสน ปเนตฺถ เอเกกสฺมิํ ปฎฺฐาเน อนุโลมาทโย จตฺตาโร จตฺตาโร นยาติ เอเกน ปริยาเยน จตุวีสตินยปฎิมณฺฑิตํ ปจฺจนียานุโลมปฎฺฐานเญฺญว เวทิตพฺพํฯ</p>

</p>


<p>เอวํ  ธมฺมานุโลมาทิวเสน จตูสุ วาเรสุ เอเกกสฺมิํ จตุวีสติยา จตุวีสติยา นยานํ วเสน ฉนฺนวุติ นยา โหนฺติฯ ตตฺถ ปจฺจยนเย อคฺคเหตฺวา เอเกกสฺมิํ ปฎฺฐาเน ติกทุกาทีนเญฺญว ฉนฺนํ ฉนฺนํ นยานํ วเสเนตํ จตุวีสตินยปฎิมณฺฑิตํ  เวทิตพฺพํฯ เกจิ ปน ‘‘กุสลารมฺมโณ ธโมฺม อกุสลารมฺมโณ ธโมฺม’’ติอาทินา นเยน อารมฺมณมาติกํ นาม ฐเปตฺวา ‘‘กุสลารมฺมโณ ธโมฺม กุสลารมฺมณสฺส ธมฺมสฺส เหตุปจฺจเยน ปจฺจโย’’ติอาทินา นเยน อารมฺมณปฎฺฐานํ นาม ทเสฺสตฺวา อปรมฺปิ ผสฺสาทีนํ วเสนปิ ผสฺสปฎฺฐานํ นาม อุทฺธริตฺวา ทเสฺสนฺติฯ ตํ เนว ปาฬิยํ น อฎฺฐกถาสุ สนฺทิสฺสตีติ อิธ น วิจาริตํฯ สงฺคีติอารุฬฺหปาฬิวเสเนว ปเนตฺถ วณฺณนา กตาติ เวทิตพฺพาฯ</p>


<p>เอตฺตาวตา จ –</p>


<p>
สมฺมูฬฺหา ยตฺถ ปชา, ตนฺตากุลาทิภาวมาปนฺนา;  
  
เนกวิธทุกฺขคหนํ, สํสารํ นาติวตฺตนฺติฯ  
</p>
  
<p>
ปจฺจยเภเท กุสโล, โลเก ครุตมฺปิ ปจฺจยาการํ;  
  
อตินิปฺปุณคมฺภีรํ, ชวนพฺภูมิํ พุทฺธญาณสฺสฯ  
</p>
  
<p>
กุสลาทิธมฺมเภทํ, นิสฺสาย นเยหิ วิวิธคณเนหิ;  
  
วิตฺถาเรโนฺต สตฺตม-มภิธมฺมปฺปกรณํ สตฺถาฯ  
</p>
  
<p>
สุวิหิตสนฺนิฎฺฐาโน  
, ปฎฺฐานํ นาม ยํ ปกาเสสิ;  
  
สทฺธาย สมารทฺธา, ยา อฎฺฐกถา มยา ตสฺสฯ  
</p>
  
<p>
อาจริยานํ วาทํ, อวิหาย วิภชฺชวาทิสิสฺสานํ;  
  
อติพหุวิธนฺตราเย, โลกมฺหิ อนนฺตราเยนฯ  
</p>
  
<p>
สา เอวํ อชฺช กตา, จุทฺทสมเตฺตหิ ภาณวาเรหิ;  
  
อตฺถํ ปกาสยนฺตี, ปฎฺฐานวรสฺส สกลสฺสฯ  
</p>
  
<p>
สนฺนิฎฺฐานํ ปตฺตา ยเถว นิฎฺฐํ ตถา พหุชนสฺส;  
  
สมฺปาปุณนฺตุ สีฆํ, กลฺยาณา สพฺพสงฺกปฺปาฯ  
</p>
  
<p>เอตฺตาวตา  –</p>


<p>
สตฺตปฺปกรณํ นาโถ, อภิธมฺมมเทสยิ;  
  
เทวาติเทโว เทวานํ, เทวโลกมฺหิ ยํ ปุเรฯ  
</p>
  
<p>
ตสฺส อฎฺฐกถา เอสา, สกลสฺสาปิ นิฎฺฐิตา;  
  
จิรฎฺฐิตตฺถํ ธมฺมสฺส, นิฎฺฐเปเนฺตน ตํ มยาฯ  
</p>
  
<p>
ยํ ปตฺตํ กุสลํ ตสฺส, อานุภาเวน ปาณิโน;  
  
สเพฺพ สทฺธมฺมราชสฺส, ญตฺวา ธมฺมํ สุขาวหํฯ  
</p>
  
<p>
ปาปุณนฺตุ วิสุทฺธาย, สุขาย ปฎิปตฺติยา;  
  
อโสกมนุปายาสํ, นิพฺพานสุขมุตฺตมํฯ  
</p>
  
<p>
จิรํ ติฎฺฐตุ สทฺธโมฺม, ธเมฺม โหนฺตุ สคารวา;  
  
สเพฺพปิ สตฺตา กาเลน, สมฺมา เทโว ปวสฺสตุฯ  
</p>
  
<p>
ยถา  
รกฺขิํสุ โปราณา, สุราชาโน ตเถวิมํ;  
  
ราชา รกฺขตุ ธเมฺมน, อตฺตโนว ปชํ ปชนฺติฯ  
</p>
  
ปฎฺฐานปฺปกรณ-อฎฺฐกถา นิฎฺฐิตาฯ  
</p>
  
นิฎฺฐิตา จ ปญฺจปกรณฎฺฐกถาติฯ  
</p>
  
<h3>นิคมนกถา</h3>
<p>ปรมวิสุทฺธสทฺธาพุทฺธิวีริยปฎิมณฺฑิเตน  สีลาจารชฺชวมทฺทวาทิคุณสมุทยสมุทิเตน สกสมยสมยนฺตรคหนโชฺฌคาหณสมเตฺถน ปญฺญาเวยฺยตฺติยสมนฺนาคเตน ติปิฎกปริยตฺติปฺปเภเท สาฎฺฐกเถ สตฺถุสาสเน อปฺปฎิหตญาณปฺปภาเวน มหาเวยฺยากรเณน กรณสมฺปตฺติชนิตสุขวินิคฺคตมธุโรทารวจนลาวณฺณยุเตฺตน ยุตฺตมุตฺตวาทินา วาทีวเรน มหากวินา ปภินฺนปฎิสมฺภิทาปริวาเร ฉฬภิญฺญาทิปฺปเภทคุณปฎิมณฺฑิเต อุตฺตริมนุสฺสธเมฺม สุปฺปติฎฺฐิตพุทฺธีนํ เถรวํสปฺปทีปานํ เถรานํ มหาวิหารวาสีนํ วํสาลงฺการภูเตน วิปุลวิสุทฺธพุทฺธินา ติ ครูหิ คหิตนามเธเยฺยน เถเรน กตา อยํ สกลสฺสปิ อภิธมฺมปิฎกสฺส อฎฺฐกถา –</p>


<p>
ตาว ติฎฺฐตุ โลกสฺมิํ, โลกนิตฺถรเณสินํ;  
  
ทเสฺสนฺตี กุลปุตฺตานํ, นยํ ปญฺญาวิสุทฺธิยาฯ  
</p>
  
<p>
ยาว พุโทฺธติ นามมฺปิ, สุทฺธจิตฺตสฺส ตาทิโน;  
  
โลกมฺหิ โลกเชฎฺฐสฺส, ปวตฺตติ มเหสิโนติฯ  
</p>
  
อภิธมฺมปิฎก-อฎฺฐกถา นิฎฺฐิตาฯ  
</p>
  
  
  
  
  