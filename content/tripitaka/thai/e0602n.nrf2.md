<h1>วาสมาลินีกฺย</h1>
<ol>
<li>
วุโฑฺฒปิ  
ชินานํ, พุโทฺธสิ วิชานํ;  
  
ปุโพฺพทิติ มาหํ, กุโพฺพมิ วิมานํฯ  
</li>
  
<p>(ตนุมชฺฌาคาถา)
</ol></p>


<ol>
<li>
มหาสมตกูลํ, นราปวรปูชํ;  
  
ชหา อภยปูรํ, นมา กนกรูปํฯ  
</li>
  
<p>(กุมารลลิตาคาถา)
</ol></p>


<ol>
<li>
นราสภสุพุทฺธํ  
, ปชามตนุรุตฺตํ;  
  
ทยากรมุทุตฺตํ, นมาม ห อุสุกฺกํฯ  
</li>
  
<p>(กุมารลลิตาคาถา)
</ol></p>


<ol>
<li>
หิตํ วหสุสีโล, ปโมทติ สุขเตฺต;  
  
นเม ตมปพุทฺธํ, ชินํ คตสุขนฺตํฯ  
</li>
  
<p>(กุมารลลิตาคาถา)
</ol></p>


<ol>
<li>
พนฺธุ จ สนฺตกิเลโส, โย ปิตวณฺณปภาโส;  
  
โคตมโคตฺตสุญฺญโต, ตสฺส นโม นรสีโหฯ  
</li>
  
<p>(จิตฺรปทาคาถา)
</ol></p>


<ol>
<li>
พุทฺธํ  
สุทฺธํ โลเกสีตํ, อุกฺกํ ยุตฺตํ โยเค หํ;  
  
วนฺตาตีตํ โอเฆ สีทํ, วนฺทาปีหํ โสเกหีหํฯ  
</li>
  
<p>(วิชฺชุมฺมาลาคาถา)
</ol></p>


<ol>
<li>
โภควตี โยปขมี, สีตทยา โลกสขา;  
  
ธาตุตเย กิตฺติ ส เว, ทาตุ ชเย-ตสฺส จ เม;  
</li>
  
<p>(มาณวกคาถา)
</ol></p>


<ol>
<li>
มานิโต ลุโข รุโตถ, สนฺนิโภ สุโภ สุโข จ;  
  
ชานิโต ธโร นโม จ, ตสฺส โย ถุโต คุโณวฯ  
</li>
  
<p>(สมานิกาคาถา)
</ol></p>


<ol>
<li>
ชยํ  
ธชํ ปชาปุเค, ฐิตํ ลิลํ มหาสุเข;  
  
สุภํ ผุฎํ ปภํ นเม, หิตํ สุขํ ททาตุ เมฯ  
</li>
  
<p>(ปมาณิกาคาถา)
</ol></p>


<ol>
<li>
ปุณฺณปุญฺญชนิตสุภํ, ชาติญาติถุติยคุณํ;  
  
เภทเวรวิมลชินํ, ญาณปาทจรณ-มหํฯ  
</li>
  
<p>(หลมุขีคาถา)
</ol></p>


<ol>
<li>
สติ มติ สุจิ โย-ภาโส, ถุติ มุนิ สุขิโต กาโย;  
  
มนุชปุมสุโต นาโถ, ชยวร มุ-สโภ ทาโตฯ  
</li>
  
<p>(ภุชคสุสุคาถา)
</ol></p>


<ol>
<li>
โย  
พุโทฺธ ปวโร ลิโล ปุเค,  
  
โลกุโตฺต อภโย ฐิโต สุเข;  
  
อุตฺติณฺณํ นิสภํ หิตํ วเห,  
  
โมนินฺทํ วิมลํ ชินํ นเมฯ  
</li>
  
<p>(สุทฺธวิราชิตคาถา)
</ol></p>


<ol>
<li>
เทวินฺทํ วรคณเถรินฺทํ,  
  
นิฎฺฐานํ ภวชนนิพฺพานํ;  
  
นิโทฺทสํ รณรชนิโปฺผฎํ,  
  
วเนฺท-หํ สุภมุขโสเณฺณมํฯ  
</li>
  
<p>(ปณวคาถา)
</ol></p>


<ol>
<li>
โคตมโคเตฺต  
เกตุว ญาตํ,  
  
โลกชเขเตฺต เมรุว ชาตํ;  
  
ถนฺทิลเชเฎฺฐ เภทิตมารํ,  
  
ปณฺฑิตมเชฺฌ เมธิว ภาณํ;  
  
มนฺติย วเนฺท เสวิตนาถํฯ  
</li>
  
<p>(รุมฺมวตีคาถา)
</ol></p>


<ol>
<li>
พุโทฺธ สุโกฺก อมิตคุณีโส,  
  
ยุโตฺต มุโตฺต สสิว ติมีโต;  
  
เข โย เตโช ตปสิว อโกฺก,  
  
เผโล เถโต ตว นมกาโรฯ  
</li>
  
<p>(มตฺตาคาถา)
</ol></p>


<ol>
<li>
โย  
ชิตมาเร เว อชิ สพฺพํ,  
  
โถ มิตสาเร เห-ธิตปตฺตํ;  
  
สํสิตปุโณฺณ โส นมิ ตสฺส,  
  
ปณฺฑิตผุโลฺล โส มติกสฺสฯ  
</li>
  
<p>(จมฺปกมาลาคาถา)
</ol></p>


<ol>
<li>
กนกรูป  
มูปเมยฺยกํ,  
  
ปวรสูร ปูชเสวตํ;  
  
กมลภูม ธูรเทสกํ,  
  
นรมรูป รู นเม ต-หํฯ  
</li>
  
<p>(มโนรมาคาถา)
</ol></p>


<ol>
<li>
เทเว คเต เทฺววารา คมาสิ,  
  
เสเล จเล เย ญาตา ปจายิ;  
  
อุทฺธํ ตเล เตวาสํ อกาสิ,  
  
พุทฺธํ มเต เอสาหํ นมามิฯ  
</li>
  
<p>(อุพฺภาสกนฺตคาถา)
</ol></p>


<ol>
<li>
อุเกฺก สุนุตํ ปุถุกญฺจ เถรํ,  
  
วุเตฺต สุขุมํ อุชุกํ ตเถตํ;  
  
ทิเพฺพ ปฎิมํ กิริยํ วเทตํ,  
  
อิเทฺธ มหิตํ กถิตํ นเมหํฯ  
</li>
  
<p>(อุปฎฺฐิตคาถา)
</ol></p>


<p> ทิพฺพสฺส  ปูเร ปวเรหิ คุโตฺต,</p>


สิทฺธตฺถ ภูเต นคเรหิ วุโฎฺฐ;  
  
สงฺกสฺส ปูเร ม-คเณหิ พุโทฺธ,  
  
อญฺญตฺถ ปูเช ปนเม นิ กุโพฺพฯ  
</p>
  
<p>(อินฺทวชิราคาถา)</p>


<ol>
<li>
สุภํ ถุตํ โย รชตํ พลตฺถํ,  
  
ยุคํ หุตํ โส กนกํ กมตฺถํ;  
  
จิตํ ฐิตํ โลหิตกํ มนาปํ,  
  
ลิลํ อิตํ โสรจิ ตํ นมาหํฯ  
</li>
  
<p>(อุเปนฺทวชิราคาถา)
</ol></p>


<ol>
<li>
ปินิตํ  
วิณํ สขิลํ ยชิ ตํ,  
  
สุสุขํ ธุชํ พิลุวํ นิยุตํ;  
  
ฐปิยํ สิมํ ถุนุตํ ปุถุลํ,  
  
นมิ หํ ขิณํ สุขุมํ มุทุกํฯ  
</li>
  
<p>(สุมุขีคาถา)
</ol></p>


<ol>
<li>
โสคติ  
โพธยิํ คาหิย ปตฺตํ,  
  
โอตริ โสนมิ ชานิต อตฺถํ;  
  
ภูปติ ปูชยิ สากิย วํสํ,  
  
สูชธิ อูปธิ ภาสิต ธมฺมํฯ  
</li>
  
<p>(โทธกคาถา)
</ol></p>


<ol>
<li>
จตฺตาโร-เม ยาจิเต โส ปวุเตฺถ,  
  
ลทฺธา โภเค กามิเต โอฆมุเตฺต;  
  
กตฺตา โตเส-ตํ นเม โจลยุเตฺต,  
  
ตตฺถา-โลเก ตํปเต โข ปทุเกฺกฯ  
</li>
  
<p>(สาลินีคาถา)
</ol></p>


<ol>
<li>
สตฺตา-โลโก  
สริโต โย ธชุกฺกํ,  
  
ตตฺถา-โคโป รจิโย-โนช-มุทฺธํ;  
  
ภทฺทา-โสโก-ปจิโต-โภ ปพุทฺธํ,  
  
สทฺธาโยโค ภชิ โส-โห-นมุจฺจํฯ  
</li>
  
<p>(วาโตมฺปีคาถา)
</ol></p>


<ol>
<li>
ญาตมรูนํ อุปริ ฐิตานํ,  
  
วาลปสูกํ หุวติ ชินานํ;  
  
เทวสุยาโม ชินมิติ ญาโต,  
  
เตน สุขา-โภ วินมิ อิทา โสฯ  
</li>
  
<p>(สิรีคาถา)
</ol></p>


<ol>
<li>
ปุณฺณเกน  
กุสุเมน เสวตํ,  
  
กุญฺชเรว ถุนุเตน เข คตํ;  
  
สุนฺทเรน นมิ เตน เม ชยํ,  
  
ปุญฺญเตชกริ-เธส เว ททํฯ  
</li>
  
<p>(รโถทฺธตาคาถา)
</ol></p>


<ol>
<li>
มาตุ อายุ ขิณุ-เก อิห ปุเพฺพ,  
  
ตาสุ สาธุ วิสุเต-ทิสกุเจฺจ;  
  
วาต ตาล ขจิเตนิ-ธ โสเณฺณ,  
  
‘‘ตาต ตาต’’ ยชิ เต-ติส วเนฺทฯ  
</li>
  
<p>(สฺวาคตคาถา)
</ol></p>


<ol>
<li>
อุปริ  
กมลโยนิ โสภิตํ,  
  
ชุหติ ธวลโชติ-โทสิตํ;  
  
สุกริ ย-มตโพธิ-โมจิตํ,  
  
สุนมิ จรณโลกิ-โธ-ริมํฯ  
</li>
  
<p>(ภทฺทิกาคาถา)
</ol></p>


<ol>
<li>
วเน  
ชิโน โย วินยํ สุเปกฺขิ-มํ,  
  
มเต ฐิโต-โภ ทิชกํ ทุพชฺชิตํ;  
  
อเฆ-นิโธ โขภิ-ตรํ มุเน-จฺฉิ-ทํ,  
  
นเม-ภิโต โพธิมหํ ลุข-ชฺฌิตํฯ  
</li>
  
<p>(วํสฎฺฐคาถา)
</ol></p>


<ol>
<li>
โย ชาติ-โทมานี-มุปาสิ ลมฺพิ ตํ,  
  
โกเธหิ โลเกหิ ทุภาสิ ปณฺฑิตํ;  
  
ปูเรปิ มูเลปิ ปหาสิ ทิฎฺฐิกํ,  
  
สเพฺพหิ ปเตฺตหิ นมามิ อิจฺฉิตํฯ  
</li>
  
<p>(อินฺทวํสาคาถา)
</ol></p>


<ol>
<li>
เวรญฺชเก  
ปูรวเร วิภูสิเต,  
  
เนลญฺชเน ทูมวเน วิกูชิเต;  
  
เขมงฺกเร ถูลตเร วิทู สิเต,  
  
เอต-งฺคเม ปูน นเม วิรูปิ เวฯ  
</li>
  
<p>(อินฺทวํสาคาถา)
</ol></p>


<ol>
<li>
อธุนาปิ ส สาริสุโต นิมลํ,  
  
ตมุปาสิ มตาปิ กุโต จิ นยํ;  
  
กรุณายิ ธ ยาจิ พุโธ วินยํ,  
  
ครุกาปิ นมามิ สุ-โย ชิต-หํฯ  
</li>
  
<p>(โตฎกคาถา)
</ol></p>


<ol>
<li>
ชนวโร  
มุนิ โส สริโต วเน,  
  
วสภโต อุทิโต-ปริ โคตเม;  
  
คมนโส คุณิโก คมิ-โต นเม,  
  
นคร-โท ชุติ-โม ฆติโต-สเถฯ  
</li>
  
<p>(ทุตวิลมฺพิตคาถา)
</ol></p>


<ol>
<li>
ภควติ  
กุฎิคาเร โย นิสิเนฺน,  
  
ธนวติ สุวิสาเล-โก อิสิเนฺท;  
  
ย-มลภิ มุนิ ลาเภ โมลิฉิเนฺน,  
  
ส ปนมิ ชุติ-มาเส-โต กิลิเนฺนฯ  
</li>
  
<p>(ปุฎคาถา)
</ol></p>


<ol>
<li>
ปฐปิต-มิจฺจสฺส สิทตุ สพฺพํ,  
  
ปฐมิ-ธ สิกฺขสฺส หิตสุขตฺถํ;  
  
ปวทิย คิทฺธสฺส ขิณลุขตฺถํ,  
  
ปนมิ จ กิจฺจสฺส สิขมุกปฺปํฯ  
</li>
  
<p>(กุสุมวิจิตฺตาคาถา)
</ol></p>


<ol>
<li>
นิโลภาสิ  
ธูเมหิ ยุ-โจฺจ วิลาเส,  
  
ฐิโต จา-ภิ ภู เตหิ รุโกฺข-ทิคาเห;  
  
ยิ-โต ตานิ ปูเรปิ ลุโทฺธ ทฺวิวาเร,  
  
ชิโน-กาสิ ปูเชมิ พุโทฺธ หิตา-เสฯ  
</li>
  
<p>(ภุชงฺคปฺปยาตคาถา)
</ol></p>


<ol>
<li>
ชนรเม  
ทสสเร วิสาลเก,  
  
มุนิวเร กุฎิฆเร-ริยาปเถ;  
  
ธุตตเร-สุภกเถ จชิ ส เว,  
  
ตติยเก-ต-มิธ เว ฐปิ นเมฯ  
</li>
  
<p>(ปิยํวทาคาถา)
</ol></p>


<ol>
<li>
เวสาลิเก ตุ วสิ กาตุ จาตุกํ,  
  
เต ญาหิ เตสุ ลภิ-ธา-มุกา-มุกํ;  
  
เนคามิเกสุ ภชิ ผาสุ สา-ยุกํ,  
  
เอตา-ธิเกสุ นมิ-กาสุ-ทา-ตุลํฯ  
</li>
  
<p>(ลลิตาคาถา)
</ol></p>


<ol>
<li>
วทิ  
สุปฺปิโย ทุวจนํ ตมโต,  
  
สหิ มุตฺติโก คุณกถํ ตถโต;  
  
คมิ มาณโว ทุรปถํ จรโต,  
  
นมิ สาธโว พุธวรํ ปรโสฯ  
</li>
  
<p>(ปมิตกฺขราคาถา)
</ol></p>


<ol>
<li>
ยุ-ปคมิ วิมโล สขิโล ตทา,  
  
ยุววติ-ปิวโน รมิ โย พฺรหฺมา;  
  
เอกสยิ  
ฐิตโต กถิ โข คุเณ,  
  
เอส นมิ ชิน-โม ปธิ-โท-ชุเกฯ  
</li>
  
<p>(อุชฺชลาคาถา)
</ol></p>


<ol>
<li>
ชานํ สเพฺพสํ เทสิ โย โข-ธิมุตฺตํ,  
  
อานนฺทเตฺถรํ เวทิโต โจฬิสุตฺตํ;  
  
กายสฺสมฺมุเข กาตุโน-โลกิยํ-เส,  
  
ฐาน-สฺส-ปฺปุเค การุโณ โหติ วเนฺทฯ  
</li>
  
<p>(เวสฺสเทวี คาถา)
</ol></p>


<ol>
<li>
สุกถิย  
มชฺฌิมสีล-มปรํ,  
  
ยุ-ปจิต-เมตฺถิ-ธ จีร-มนยํ;  
  
พุธยิ จ ภชฺชิต-มีณวตรํ,  
  
สุนมิ ปวชฺชิต-มีห-มมลํฯ  
</li>
  
<p>(ตามรสคาถา)
</ol></p>


<ol>
<li>
มหกญฺหิ สีลมฺปิ อภาสิ กเนฺต,  
  
พฺรหฺมถนฺทิลี มมฺหิ มนาปิ รเมฺม;  
  
จลกมฺปิ คีรมฺปิ กทาจิ อเมฺพ,  
  
วรปณฺฑิ ขีณมฺปิ นมามิ ตํ เวฯ  
</li>
  
<p>(กมลาคาถา)
</ol></p>


<ol>
<li>
โมหเนฺต  
ชินิ ปฐเม ชเย ชิตายํ,  
  
โสรเมฺม อิสิปตเน วเน นิวาสํฯ  
  
โขภเนฺต กิริ สกเล วเท วิลาสํ,  
  
โฆรํเว วินิทมเน นเม ชินา-หํฯ  
</li>
  
<p>(ปหาสินีคาถา)
</ol></p>


<ol>
<li>
ทิวารกํ พชนครํ ผิตํ วเส,  
  
นิสาย ตํ ชนคณนํ ฐิตํ มเต;  
  
วิชานกํ ตมชฎกํ สิตํ วเน,  
  
หิตาวหํ นรปวรํ อิมํ นเมฯ  
</li>
  
<p>(รุจิรคาถา)
</ol></p>


<ol>
<li>
รจิต-มวิรลํ  
มนุสฺส มถา ปณํ,  
  
ปสิย ตติยกํ จตุตฺถ มกา สยํ;  
  
กริต-มธิกตํ อขุพฺภมลา สภํ,  
  
ชหิตคติปรํ ปนุชฺช นมาม-หํฯ  
</li>
  
<p>(ปราชิตาคาถา)
</ol></p>


<ol>
<li>
นคร-มชย-เมส นิวสิ ถ ปเร,  
  
มหติ ส มณิเก สกุณกุชวเน;  
  
ยปติ วสติ เว หิตสิววหเน,  
  
สุรต มุภยเม-สิต มิม ปนเมฯ  
</li>
  
<p>(ปหรณกลิกาคาถา)
</ol></p>


<ol>
<li>
ฉฎฺฐํ  
วเส อถุ-ท ตตฺถ วเน มุเน สํ,  
  
สพฺพํ ธเร มกุลปพฺพตเก อุเปทํ;  
  
จตฺตํ มเล มนุช มตฺถวเส สุเทสํ,  
  
ภตฺตํ นเม ลหุก มปฺป มเร ธุเน ตํฯ  
</li>
  
<p>(วสนฺตติลกคาถา)
</ol></p>


<ol>
<li>
นุน  
อุปวสติ อิธ ถ ปุน ปริเม,  
  
สุขคุณมหติ ติทสปุร อชิเต;  
  
ยุคนุต มวทิ วิตถ มุฆตริ เว,  
  
หุตถุน มนมิ สิมท ตุล มริเยฯ  
</li>
  
<p>(สสิกลาคาถา)
</ol></p>


<ol>
<li>
ชินปติ สุสุมารํ เภสกลฺลาวเน-สํ,  
  
นิวสติ ปุถุญาณํ เขฺว-ส นนฺทาลเย-ตํ;  
  
วิมล-มิ ธุ-ชุกายํ เภทสนฺตาป-เสสํ,  
  
วิชห-ปิ สุขุมาลํ เอสมนฺตา นเม-หํฯ  
</li>
  
<p>(มาลินีคาถา)
</ol></p>


<ol>
<li>
มหติ  
สุกนฺติเย อถ จ ตตฺถ สีตเล,  
  
วสติ กุสมฺพิเย นวมวสฺส-ปี-ตเร;  
  
อวหิ สุข-นฺติเม ปชห-มตฺถ-มี-ธ เว,  
  
ปนมิ นุทํ หิเน สกลสตฺถวสเยฯ  
</li>
  
<p>(ปภทฺทกคาถา)
</ol></p>


<ol>
<li>
ยุธวติ ปาลิเลยฺยก วเน ปหาย นาเค,  
  
อุปฐหิ นาคิ-เธ-ส ทสเม ชหาย พาเล;  
  
สุขวสิ กายิเก จ มนเก ตทาส สาเต,  
  
ยุต-มธิ วาหิเต จ ปนเม ปยาต มาเรฯ  
</li>
  
<p>(วาณินีคาถา)
</ol></p>


<ol>
<li>
อิโต  
ปเตฺต นาเฬ วสติ ทิชคาเมปิ ทสเม,  
  
หิโตปเตฺถนา-เยก อธิกิ-ธ วาเทหิ วทเก;  
  
วิโลมเตฺถหา-เนก-สหิ ฐิต-มาเฆปิ สมเย,  
  
วิโยคเตฺถ-ตา-เนช-มปิ ปิหวาเสหิ ปนเมฯ  
</li>
  
<p>(สิขรณีคาถา)
</ol></p>


<ol>
<li>
ทฺวิอธิกิ-ตเร  
เวรญฺชายํ ตโต ทสมํ ปเร,  
  
นิวสิ นิลเก เขทงฺฆาตํ กโร ปรมํ วเน;  
  
กิลมิ อิธ เว เวหงฺคานํ มโนรมกํ วเส,  
  
วิรชิ-สิคเณ เมธงฺการํ อโสกททํ นเมฯ  
</li>
  
<p>(หิริณีคาถา)
</ol></p>


<ol>
<li>
โย สมฺปุเณฺณ อุปริ ติรเส จาลิเย ปพฺพเตปิ,  
  
โสภํ ผุเลฺล สุวสิ อิตเร กามิเต อปฺปเมหิ;  
  
สาวตฺถิเกฺกนุ-ท จตุทเส การิเต อาลเยปิ,  
  
กาโม-จฺฉิเทฺท ตุ ภย มุนเม ญาติเม ทฺวารเกหิฯ  
</li>
  
<p>(มนฺทกฺกนฺตาคาถา)
</ol></p>


<ol>
<li>
สโกฺก  
กปฺปิเล กริย มทเก นิคฺคโห โยติ ปเญฺจ,  
  
ทโกฺข กปฺปิเย วสิธ ยมเก อิทฺธโก โภหิ อเญฺญ;  
  
ยโกฺข ทพฺพิเก ทมิย นคเร โสฬเส-โตปิ วเงฺก,  
  
อโคฺค-ฆตฺติเต ปจิย ปนเม โพธเก โมนิปเญฺญฯ  
</li>
  
<p>(กุสุมิตลตาเวลฺลิตคาถา)
</ol></p>


<ol>
<li>
ทุลเทฺธ  
ปูเร โยปริ จ ทสโต ราชเคหํ ภชโนฺต,  
  
ตุ สเตฺต กูเล โข กริ ธ ยปโต วาสเมชํ ชหโนฺต;  
  
ทุมเฎฺฐ ปูเนโส รมิต-จลโต ฎฺฐารเสตํ ททํ โส,  
  
คุณเสฺส วูเปโต นมิธ กรโภ กายเขทํ สหโนฺตฯ  
</li>
  
<p>(เมฆวิปฺผุชฺชิตคาถา)
</ol></p>


<ol>
<li>
จาลีเย  
ปริเม ตเถว อจเล-กูเนปิ วีเส ลิลํ,  
  
ภาคี เจ ส หิเต ปเคว ปวเส สูเรหิ นิเสวิตํ;  
  
การิเต รมิเก ปเร จ นคเร ปูเรปิ วีเส อิมํ,  
  
หาริเต วสิเม ชเหน ปนเม มูเลปิ ขีเณ ชิตํฯ  
</li>
  
<p>(สทฺทูลวิกฺกีลิตคาถา)
</ol></p>


<ol>
<li>
ปญฺจปญฺจ-มากเร ตโตปิ ปิณฺฑเกน เชตกานเน จ,  
  
อญฺญมญฺญ-มาทเรน โย นิสินฺนเกน เต จ มาปเยว;  
  
ปุพฺพปุพฺพอาราเม ปโยชิ-ปาสิกาย วารมาวเสธ,  
  
สุทฺธสุทฺธ-มามเลน โปริยาติมาย มานสา นเมสฯ  
</li>
  
<p>(วุตฺตคาถา)
</ol></p>


<p>
ปุเญฺญนา’เนน  
สํสารมุปธิ สุจิ สปฺปูริเส โว ปเสเว,  
  
เตหา ทินฺนํ สุคาโห สุจิปริสอุเปโต อโรโค ภเวยฺยํ;  
  
ทีฆายูโก มหาปญฺญ ยสธนสุลาโภ จ กลฺยาณมิโตฺต,  
  
โลกาทิโพฺพ จ มโคฺค สมมติปริวาโรว นิพฺพานปโตฺตฯ  
</p>
  
<p>(สทฺธราคาถา)</p>


<ol>
<li>
นสฺสติ  
สาสเน ฉนวุตาธิเก จ ติวิเส สเต กลิยุเค,  
  
เทฺวสตจุทฺทสาธิกสหสฺสเก สกลรฎฺฐกํ ขุภิ คเต;  
  
ภาติกยุทฺธเกน นครํ ตทา ภวติ ฉาริกา ยติคโณ,  
  
ทุกฺขคโต มหาปหรเณหิ ชิวิตขยมฺปิ เอติ ปิฎเกฯ  
</li>
  
<p>(ภทฺทกคาถา)
</ol></p>


<ol>
<li>
อุทิสก  
เจตฺยเกปิ วิกิริย นาสติ ธ โส ถิโร สคณโต,  
  
วิชหิย ปุรโต ตฺตรวเนก กุมฺภกรคามกํ นิวสเย;  
  
สตคณเกหิ ตตฺถ ชนโกปิ ‘‘โภต อิธ วาส สพฺพยตินํ,  
  
อุปฎฺฐหมี’’ติ ตมฺหิ กติปาหนํ วสติ โข วิมํสิย สุขํฯ  
</li>
  
<p>(ลลิตคาถา)
</ol></p>


<ol>
<li>
ตตฺถ อรเญฺญ รมิโต สุจริ สทฺธมฺม-ติมานิ สุยตีหิ ติปีโก,  
  
ธูรสุยุโตฺต ปริคาหิย สุชาโต สุปฎฺฐาติ กุนทิต-มุยานํ;  
  
โส สตมเจฺจหิ กตํ นคริ ทํ ตสฺส จ ปาจิน รห ธิกโกเส,  
  
ปจฺจยนายาสุ ท ฉายพหุโก สุทฺธยติปิ อิธ วสนกาเลฯ  
</li>
  
<p>(ตนุคาถา)
</ol></p>


<ol>
<li>
ผคฺคุณมาเส ฉทิเน รจิย นิฎฺฐํว คโต ปรมริ อิมินา-ยํ,  
  
สิชฺฌตุ เปมํ วต รกฺขตุ สุเทโว อุท วฑฺฒตุ ชินวจเน ตํ;  
</li>
  
วาสมาลินี นิฎฺฐิตาฯ  
</li>
  
  
  
  
  