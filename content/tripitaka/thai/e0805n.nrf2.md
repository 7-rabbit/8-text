<h1>๓. การกกณฺฑ</h1>
<p>อถ  วิภตฺตีนมตฺถเภทา วุจฺจเนฺตฯ</p>


<p>ตตฺถ เอกมฺปิ อตฺถํ กมฺมาทิวเสน, เอกตฺตาทิวเสน จ วิภชนฺตีติ  สฺยาทโยฯ ตา ปน ปฐมาทิเภเทน สตฺตวิธาฯ</p>


<p>ตตฺถ กสฺมิํ อเตฺถ ปฐมา?</p>


<p> ฯ</p>


<p>ลิงฺคตฺถาภิธานมเตฺต ปฐมาวิภตฺติ โหติฯ</p>


<p>ลิงฺคสฺส อโตฺถ ฯ เอตฺถ จ ลีนํ องฺคนฺติ ลิงฺคํ, อปากโฎ อวยโว, ปุริโสติอาทีนญฺหิ ปกติปฺปจฺจยาทิวิภาคกปฺปนาย นิปฺผาทิตานํ สทฺทปฺปติรูปกานํ นามิกปทานํ ปฐมํ ฐเปตพฺพํ ปกติรูปํ อปากฎตฺตา, อวยวตฺตา จ ลิงฺคนฺติ วุจฺจติฯ อถ วา วิสทาวิสโทภยรหิตาการโวหารสงฺขาเตน ติวิธลิเงฺคน สหิตตฺถสฺส, ตพฺพินิมุตฺตสฺสุปสคฺคาทีนมตฺถสฺส จ ลีนสฺส คมนโต, ลิงฺคนโต วา ลิงฺคนฺติ อนฺวตฺถนามวเสน วา ‘‘ธาตุปฺปจฺจยวิภตฺติวชฺชิตมตฺถวํ ลิงฺค’’นฺติ วจนโต ปรสมญฺญาวเสน วา ลิงฺคนฺติ อิธ ปาฎิปทิกาปรนามเธยฺยํ ทิวิภตฺยนฺตปทปกติรูปเมว วุจฺจตีติ ทฎฺฐพฺพํฯ</p>


<p>ลิงฺคสฺสโตฺถ นาม ปพนฺธวิเสสากาเรน ปวตฺตมาเน รูปาทโย อุปาทาย ปญฺญาปียมาโน ตทญฺญานญฺญภาเวน อนิพฺพจนีโย สมูหสนฺตานาทิเภโท อุปาทาปญฺญตฺติสงฺขาโต ฆฎปฎาทิโวหารโตฺถ จ ปถวีธาตุผสฺสาทีนํ สภาวธมฺมานํ  กาลเทสาทิเภทภินฺนานํ วิชาติยวินิวโตฺต สชาติยสาธารโณ ยถาสเงฺกตมาโรปสิโทฺธ ตชฺชาปญฺญตฺติสงฺขาโต กกฺขฬตฺตผุสนาทิสามญฺญากาโร จฯ</p>


<p>โส ปน กมฺมาทิสํสโฎฺฐ, สุโทฺธ จาติ ทุวิโธฯ ตตฺถ กมฺมาทีสุ ทุติยาทีนํ วิธียมานตฺตา กมฺมาทิสํสคฺครหิโต ลิงฺคสงฺขฺยาปริมาณยุโตฺต, ตพฺพินิมุตฺตุปสคฺคาทิปทตฺถภูโต จ สุโทฺธ สทฺทโตฺถ อิธ  นามฯ</p>


<p>โย ปน อาขฺยาตกิตกตทฺธิตสมาเสหิ วุโตฺต กมฺมาทิสํสโฎฺฐ อโตฺถ, โสปิ ทุติยาทีนํ ปุน อตฺตนา วตฺตพฺพสฺส อตฺถวิเสสสฺสาภาเวน อวิสยตฺตา, ลิงฺคตฺถมตฺตสฺส สมฺภวโต จ ปฐมาเยว วิสโยฯ</p>


<p>โหติ เจตฺถ –</p>


<p>
ปฐมาวุปสคฺคเตฺถ, เกสญฺจเตฺถ นิปาตสทฺทานํ;  
  
ลิงฺคาทิเก จ สุเทฺธ-ภิหิเต กมฺมาทิอเตฺถปิฯ  
</p>
  
<p>สลิเงฺค ตาว – เอโส ปุริโส, เอเต ปุริสา, เอสา กญฺญา, เอตา กญฺญาโย, เอตํ จิตฺตํ, เอตานิ จิตฺตานิฯ</p>


<p>สสเงฺขฺย – เอโก เทฺวฯ</p>


<p>สปริมาเณ – โทโณ ขารี อาฬฺหกํฯ</p>


<p>ลิงฺคาทิวินิมุเตฺต สตฺตามเตฺต – จ วา ห อหํ อตฺถิ สกฺกาลพฺภา อิจฺจาทิฯ</p>


<p>‘‘ลิงฺคเตฺถ ปฐมา’’ติ อธิกิจฺจ ‘‘อาลปเน จา’’ติ อาลปนเตฺถ จ ปฐมา, อภิมุขํ กตฺวา ลปนํ อาลปนํ, อามนฺตนํ อวฺหานนฺติ อโตฺถฯ</p>


<p>เอตฺถ จ อามนฺตนํ นาม ปเคว ลทฺธสรูปสฺส สเทฺทน อภิมุขีกรณํ, กตาภิมุโข ปน ‘‘คจฺฉา’’ติอาทินา นเยน กฺริยาย  โยชียติ, ตสฺมา อามนฺตนสมเย กฺริยาโยคาภาวโต อิทํ การกโวหารํ น ลภติฯ</p>


<p>วุตฺตญฺจ</p>


<p>
‘‘สเทฺทนาภิมุขีกาโร, วิชฺชมานสฺส วตฺถุโน;  
  
อามนฺตนํ วิธาตเพฺพ, นตฺถิ ‘ราชา ภเว’ติท’’นฺติฯ  
</p>
  
<p>โภ ปุริส เอหิ, โภ ปุริสา วา, ภวโนฺต ปุริสา เอถฯ</p>


<p>กสฺมิํ อเตฺถ ทุติยา?</p>


<p> ฯ</p>


<p>กมฺมเตฺถ ลิงฺคมฺหา ทุติยาวิภตฺติ โหติฯ</p>


<p>อนภิหิเต เอวายํ, ‘‘กมฺมนิ ทุติยายํ โตฺต’’ติ วจนเญฺจตฺถ ญาปกํฯ</p>


<p>กิํ กมฺมํ?</p>


<p>‘‘เยน วา กยิรเต ตํ กรณ’’นฺติ อิโต ‘‘วา’’ติ วตฺตเตฯ</p>


<p> ฯ</p>


<p>ยํ วา กโรติ, ยํ วา วิกโรติ, ยํ วา ปาปุณาติ, ตํ การกํ กมฺมสญฺญํ โหติฯ</p>


<p>อิธ ลิงฺคกาลวจนมตนฺตํฯ กรียตีติ ฯ ตตฺถ การกํ, สาธกํ กฺริยานิปฺผตฺติยา การณมุจฺจเต, ตํ ปน  ฉพฺพิธํ กมฺมํ กตฺตา กรณํ สมฺปทานมปาทานโมกาโส จาติฯ ตตฺถ สภาวโต, ปริกปฺปโต วา กมฺมาทิมฺหิ สติเยว กฺริยาภาวโต กมฺมาทีนํ ฉนฺนมฺปิ การกโวหาโร สิโทฺธว โหติฯ</p>


<p>ตํ  ปน  ติวิธํ นิพฺพตฺตนียํ วิกรณียํ ปาปณียญฺจาติฯ ยถา – มาตา ปุตฺตํ วิชายติ, อาหาโร สุขํ ชนยติฯ ฆฎํ กโรติ เทวทโตฺต, กฎฺฐมงฺคารํ กโรติ, สุวณฺณํ เกยูรํ, กฎกํ วา กโรติ, วีหโย ลุนาติฯ เทวทโตฺต นิเวสนํ ปวิสติ, อาทิจฺจํ ปสฺสติ, ธมฺมํ สุณาติ, ปณฺฑิเต ปยิรุปาสติฯ</p>


<p>วุตฺตญฺจ</p>


<p>
‘‘นิพฺพตฺติวิกติปฺปตฺติ-เภเทน ติวิธํ มตํ;  
  
กตฺตุ กฺริยาภิคมฺมํ ตํ, สุขงฺคารํ นิเวสน’’นฺติฯ  
</p>
  
<p>เอตฺถ จ อิจฺฉิตานิจฺฉิตกถิตากถิตาทิเภทมนเปกฺขิตฺวา สพฺพสงฺคาหกวเสน ‘‘ยํ กโรติ ตํ กมฺม’’นฺติ วุตฺตตฺตา, อตฺถนฺตรวิกปฺปนวาธิการโต จ สพฺพตฺถ อิมินาว กมฺมสญฺญา โหติฯ</p>


<p>ตตฺถ  ยถา – กณฺฎกํ มทฺทติ, วิสํ คิลติ, คามํ คจฺฉโนฺต รุกฺขมูลํ อุปคจฺฉติฯ</p>


<p> ยถา – ยญฺญทตฺตํ กมฺพลํ ยาจเต พฺราหฺมโณฯ เอตฺถ หิ ‘‘กมฺพล’’มิติ กถิตกมฺมํ ทฺวิกมฺมิกาย ยาจนกฺริยาย ปตฺตุมิจฺฉิตตรตฺตาฯ ‘‘ยญฺญทตฺต’’มิติ อปฺปธานตฺตา อกถิตกมฺมํฯ ตถา สมิทฺธํ ธนํ ภิกฺขเต, อชํ คามํ นยติ, ปราภวนฺตํ ปุริสํ, มยํ ปุจฺฉาม โคตมํ, ภควา ภิกฺขู เอตทโวจ อิจฺจาทิฯ</p>


<p> ปน น โหติ, ยถา – กโฎ กรียเต เทวทเตฺตน, สุคเตน เทสิโต ธโมฺม, ยญฺญทโตฺต กมฺพลํ ยาจียเต พฺราหฺมเณน อิจฺจาทิฯ</p>


<p>‘‘ทุติยา’’ติ อธิกาโรฯ</p>


<p>  พุทฺธิ ภุช ปฐ หร กร สยาทีนํ การิเต วาฯ</p>


<p> คติมฺหิ,  โพธเน,  อวคมเน วา,  ปาลนพฺยวหรเณสุ,  พฺยตฺติยํ วาจายํ,  หรเณ,  กรเณ,  สเย อิเจฺจวมาทีนํ ธาตูนํ ปโยเค การิเต สติ ปโยชฺชกกตฺตุภูเต กมฺมนิ ลิงฺคมฺหา ทุติยาวิภตฺติ โหติ วาฯ นิจฺจสมฺปเตฺต วิกปฺปโตฺถยํ, เตน ตสฺส ปเกฺข ตติยา โหติฯ</p>


<p>โย โกจิ ปุริโส คามํ คจฺฉติ, ตมโญฺญ ปโยชยติฯ ปุริโส ปุริสํ คามํ คมยติ, ปุริเสน วา คามํ คมยติฯ เอวํ สิสฺสํ ธมฺมํ โพเธติ อาจริโย, มาตา ปุตฺตํ โภชนํ โภชยติ, สิสฺสํ ธมฺมํ ปาเฐติ อาจริโย, ปุริโส ปุริสํ ภารํ หาเรติ, ตถา ปุริโส ปุริสํ กมฺมํ การยติ, ปุริเสน วา กมฺมํ การาปยติ, ปุริโส ปุริสํ สยาปยติฯ เอวํ สพฺพตฺถ การิเต กตฺตุกมฺมนิ ทุติยาฯ</p>


<p>ติ กิํ? ปุริโส คามํ คจฺฉติฯ</p>


<p>อภิหิเต น ภวติ, ปุริเสน ปุริโส คามํ คมียเต, สิโสฺส ธมฺมํ โพธียเต อิจฺจาทิฯ</p>


<p> ฯ</p>


<p>อจฺจนฺตํ นิรนฺตรํ สํโยโคฯ กาลทฺธานํ ทพฺพคุณกฺริยาหิ อจฺจนฺตสํโยเค เตหิ กาลทฺธานวาจีหิ ลิเงฺคหิ ทุติยาวิภตฺติ โหติฯ</p>


<p> ตาว – สตฺตาหํ ควปานํ, มาสํ มํโสทนํ, สรทํ รมณียา นที, สพฺพกาลํ รมณียํ นนฺทนํ, มาสํ สชฺฌายติ, ตโย มาเส อภิธมฺมํ เทเสสิฯ</p>


<p>  – โยชนํ วนราชิ, โยชนํ ทีโฆ ปพฺพโต, โกสํ สชฺฌายติฯ</p>


<p>ติ กิํ? มาเส มาเส ภุญฺชติ, โยชเน โยชเน วิหารํ ปติฎฺฐาเปสิฯ</p>


<p> ฯ</p>


<p>กมฺมปฺปวจนีเยหิ นิปาโตปสเคฺคหิ ยุเตฺต โยเค สติ ลิงฺคมฺหา ทุติยาวิภตฺติ โหติฯ</p>


<p>กมฺมํ ปวจนียํ เยสํ เต  ปรสมญฺญาวเสน วา อนฺวาทโย กมฺมปฺปวจนียาฯ</p>


<p>ตตฺถ สทฺทสฺส ลกฺขเณ, สหเตฺถ, หีเน จ กมฺมปฺปวจนียสญฺญา วุตฺตาฯ ยถา – ปพฺพชิตมนุ ปพฺพชิํสุ, นทิมนฺววสิตา พาราณสี, นทิยา สห อวพทฺธาติ อโตฺถ, อนุ สาริปุตฺตํ ปญฺญวาฯ</p>


<p>ลกฺขณาทีสุ ‘‘ลกฺขณิ’ตฺถมฺภูตกฺขานภาค วิจฺฉาสุ ปติ ปริ อนโว’’ติ ปติ ปริ อนูนํ กมฺมปฺปวจนียสญฺญา วุตฺตาฯ</p>


<p> สูริยุคฺคมนํ ปติ ทิพฺพา ภกฺขา ปาตุภเวยฺยุํ, รุกฺขํ ปติ วิโชฺชตเต จโนฺท, รุกฺขํ ปริ, รุกฺขํ อนุฯ</p>


<p> สาธุ เทวทโตฺต มาตรํ ปติ, มาตรํ ปริ, มาตรํ อนุฯ</p>


<p> ยเทตฺถ มํ ปติ สิยา, มํ ปริ, มํ อนุ, ตํ ทียตุฯ</p>


<p>  อตฺถมตฺถํ ปติ สโทฺท นิวิสติ, รุกฺขํ รุกฺขํ ปติ วิโชฺชตเต จโนฺท, รุกฺขํ รุกฺขํ ปริ, รุกฺขํ รุกฺขํ อนุฯ</p>


<p>‘‘อภิรภาเค’’ติ อภิสฺส ภาควชฺชิเตสุ ลกฺขณาทีสุ กมฺมปฺปวจนียสญฺญา วุตฺตาฯ ตํ โข ปน ภวนฺตํ โคตมํ เอวํ กลฺยาโณ กิตฺติสโทฺท อพฺภุคฺคโต, สาธุ เทวทโตฺต มาตรํ อภิฯ</p>


<p> ธิ พฺราหฺมณสฺส หนฺตาร มิเจฺจวมาทิฯ</p>


<p> ฯ</p>


<p>ฉฎฺฐีนํ อเตฺถ กฺวจิ ทุติยาวิภตฺติ โหติฯ อนฺตราอภิโต ปริโต ปติ ปฎิภาติโยเค อยํฯ อนฺตรา จ ราชคหํ อนฺตรา จ นาฬนฺทํ อทฺธานมคฺคปฺปฎิปโนฺน, ราชคหสฺส จ นาฬนฺทาย จ มเชฺฌติ อโตฺถฯ อภิโต คามํ วสติ, ปริโต คามํ วสติ, นทิํ เนรญฺชรํ ปติ, เนรญฺชราย นทิยา สมีเปติ อโตฺถฯ ปฎิภนฺตุ ตํ จุนฺท โพชฺฌงฺคา, อุปมา มํ ปฎิภาติ, อุปมา มยฺหํ อุปฎฺฐหตีติ อโตฺถฯ</p>


<p>‘‘กฺวจิ ทุติยา, อเตฺถ’’ติ จ วตฺตเตฯ</p>


<p> ฯ</p>


<p>ตติยาสตฺตมีนมเตฺถ จ กฺวจิ ลิงฺคมฺหา ทุติยาวิภตฺติ โหติฯ</p>


<p> สเจ มํ นาลปิสฺสติ, ตฺวญฺจ มํ นาภิภาสสิ, วินา สทฺธมฺมํ กุโต สุขํ, อุปายมนฺตเรน น อตฺถสิทฺธิฯ</p>


<p> – กาเล, อุปานฺวชฺฌาวสสฺส ปโยเค, อธิสิฎฺฐาวสานํ ปโยเค, ตปฺปานจาเร จ ทุติยาฯ</p>


<p> ตาว – ปุพฺพณฺหสมยํ นิวาเสตฺวา, เอกํ สมยํ ภควาฯ อิมํ รตฺติํ จตฺตาโร มหาราชาโนฯ</p>


<p>ทิปุพฺพสฺส ธาตุสฺส ปโยเค – คามํ อุปวสติ, คามํ อนุวสติ, วิหารํ อธิวสติ, คามํ อาวสติ, อคารํ อชฺฌาวสติฯ ตถา ปถวิํ อธิเสสฺสติ, คามํ อธิติฎฺฐติ, คามํ อชฺฌาวสติฯ</p>


<p> – นทิํ ปิวติ, คามํ จรติ อิจฺจาทิฯ</p>


<p>กสฺมิํ อเตฺถ ตติยา?</p>


<p> ฯ</p>


<p>กรณการเก ตติยาวิภตฺติ โหติฯ</p>


<p>กิํ กรณํ?</p>


<p> ฯ</p>


<p>เยน วา กตฺตา อุปกรณภูเตน วตฺถุนา กฺริยํ อพฺยวธาเนน กโรติ, เยน วา วิกโรติ, เยน วา ปาปุณาติ, ตํ การกํ กรณสญฺญํ โหติฯ</p>


<p>กรียเต อเนนาติ  เอตฺถ จ สติปิ สพฺพการกานํ กฺริยาสาธกเตฺต ‘‘เยน วา กยิรเต’’ติ วิเสเสตฺวา วจนํ กตฺตูปกรณภูเตสุ การเกสุ สาธกตมเสฺสว คหณตฺถํฯ</p>


<p>วุตฺตญฺจ </p>


<p>
‘‘ยสฺส สพฺพวิเสเสน, กฺริยาสํสิทฺธิเหตุตา;  
  
สมฺภาวียติ ตํ วุตฺตํ, กรณํ นาม การก’’นฺติฯ  
</p>
  
<p>ตํ ปน ทุวิธํ อชฺฌตฺติก พาหิรวเสนฯ</p>


<p>ยถา – หเตฺถน กมฺมํ กโรติ, จกฺขุนา รูปํ ปสฺสติ, มนสา ธมฺมํ วิญฺญายฯ ทเตฺตน วีหโย ลุนาติ, อคฺคินา กุฎิํ ฌาเปติฯ</p>


<p>‘‘ตติยา’’ติ อธิกาโรฯ</p>


<p> ฯ</p>


<p>กตฺตริ จ การเก ลิงฺคมฺหา ตติยาวิภตฺติ โหติฯ จคฺคหเณน อิตฺถมฺภูตลกฺขเณ, กฺริยาปวเคฺค, ปุพฺพสทิสสมูนตฺถ กลห นิปุณ มิสฺสก สขิลตฺถาทิโยเค, กาลทฺธาเนสุ, ปจฺจตฺตกมฺมตฺถปญฺจมิยตฺถาทีสุ จ ตติยาฯ</p>


<p>โก จ กตฺตา?</p>


<p> ฯ</p>


<p>โย กฺริยํ อตฺตปฺปธาโน หุตฺวา กโรติ, โส กตฺตุสโญฺญ โหติฯ</p>


<p>โส ติวิโธ สุทฺธกตฺตา เหตุกตฺตา กมฺมกตฺตาติฯ ตตฺถ โย สยเมว กฺริยํ กโรติ, โส ฯ โย อญฺญํ กาตุํ สมตฺถํ อกโรนฺตํ กมฺมํ นิโยเชติ, โส  ยถา – คนฺตุํ สมโตฺถ เทวทโตฺต, ตมโญฺญ ปโยเชติ ‘‘คมยติ เทวทตฺต’’นฺติฯ</p>


<p>ยํ ปน ตตฺถ ตตฺถ คจฺฉติ เทวทโตฺต, ตมโญฺญ ปโยชยติ ‘‘คมยติ เทวทตฺต’’นฺติ เหตฺวตฺถนิทสฺสนํ, ตมฺปิ สามตฺถิยทสฺสนวเสน  วุตฺตนฺติ คเหตพฺพํฯ อญฺญถา ยทิ สยเมว คจฺฉติ, กิํ ตตฺถ ปโยชกพฺยาปาเรน อกโรนฺตํ พเลน การยติ, ปาสาณํ อุฎฺฐาปยตีติอาทิกญฺจ น สิเชฺฌยฺยฯ</p>


<p>เอตฺถ ปน</p>


<p>‘‘กตฺตา’’ติ วตฺตเตฯ</p>


<p> ฯ</p>


<p>โย กตฺตารํ กาเรติ, โส เหตุสโญฺญ โหติ, กตฺตา จาติ เหตุกตฺตุสญฺญาฯ</p>


<p>โย ปน ปรสฺส กฺริยํ ปฎิจฺจ กมฺมภูโตปิ สุกรตฺตา สยเมว สิชฺฌโนฺต วิย โหติ, โส  นาม, ยถา – สยํ กรียเต กโฎ, สยเมว ปจฺจเต โอทโนติฯ</p>


<p>วุตฺตญฺจ</p>


<p>
‘‘อตฺตปฺปธาโน กิริยํ, โย นิพฺพเตฺตติ การโก;  
  
อปฺปยุโตฺต ปยุโตฺต วา, ส กตฺตาติ ปวุจฺจติฯ  
</p>
  
<p>
เหตุกตฺตาติ กถิโต,  
  
กตฺตุโน โย ปโยชโก;  
  
กมฺมกตฺตาติ สุกโร,  
  
กมฺมภูโต กถียเต’’ติฯ  
</p>
  
<p>นนุ จ ‘‘สํโยโค ชายเต’’ติอาทีสุ กถํ ปุเร อสโต ชนนกฺริยาย กตฺตุภาโวสิยาติ? วุจฺจเต – โลกสเงฺกตสิโทฺธ หิ สทฺทปฺปโยโค, อวิชฺชมานมฺปิ หิ โลโก สทฺทาภิเธยฺยตาย วิชฺชมานํ วิย คเหตฺวา โวหรติ , วิกปฺปพุทฺธิคหิตากาโรเยว หิ สเทฺทนาภิธียเต, น ตุ วตฺถุสภาโว, อญฺญถา สุตมยญาเณนปิ ปจฺจเกฺขน วิย วตฺถุสภาวสจฺฉิกรณปฺปสโงฺค จ มุสาวาท กุทิฎฺฐิวาทาทีนมภาวปฺปสโงฺค จ สิยา, ตสฺมา พุทฺธิปริกปฺปิตปญฺญตฺติวเสนปิ สทฺทปฺปวตฺติ โหตีติ อสโต สํโยคาทิสฺสปิ โหเตว ชนนกฺริยาย กตฺตุการกตาติฯ</p>


<p>ยถาห</p>


<p>
‘‘โวหารวิสโย สโทฺท, เนกนฺตปรมตฺถิโก;  
  
พุทฺธิสงฺกปฺปิโต อโตฺถ, ตสฺสโตฺถติ ปวุจฺจติฯ  
</p>
  
<p>
พุทฺธิยา คหิตตฺตา หิ, สํโยโค ชายเต อิติ;  
  
สํโยโค วิชฺชมาโนว, กตฺตา ภวติ ชาติยา’’ติฯ  
</p>
  
<p>ตตฺร  ชิเนน เทสิโต ธโมฺม, พุเทฺธน ชิโต มาโร, อหินา ทโฎฺฐ นโร, พุเทฺธน โพธิโต โลโก, สเทฺธหิ การิโต วิหาโรฯ</p>


<p>อภิหิเต น ภวติฯ กฎํ กโรติ เทวทโตฺต, กาเรติ วาฯ</p>


<p> – สา ภิเนฺนน สีเสน ปคฺฆรเนฺตน โลหิเตน ปฎิวิสฺสกานํ อุชฺฌาเปสิ, อูนปญฺจพนฺธเนน ปเตฺตน อญฺญํ นวํ ปตฺตํ เจตาเปยฺย, ติทณฺฑเกน ปริพฺพาชกมทฺทกฺขิฯ</p>


<p> – เอกาเหเนว พาราณสิํ ปายาสิ, นวหิ มาเสหิ วิหารํ นิฎฺฐาเปสิ, โยชเนน อธีตํ พฺยากรณํ, ติ กฺริยาย อาสุํ ปรินิฎฺฐาปนํฯ</p>


<p> – มาเสน ปุโพฺพ, ปิตรา สทิโส, มาตรา สโม, กหาปเณน อูโน, ธเนน วิกโล, อสินา กลโห, อาจาเรน นิปุโณ, วาจาย นิปุโณ, คุเฬน มิสฺสกํ, ติเลน มิสฺสกํ, วาจาย สขิโล, มณินา อโตฺถ, ธเนน อโตฺถ, ปิตรา ตุโลฺยฯ</p>


<p> – มาเสน ภุญฺชติ, โยชเนน คจฺฉติฯ</p>


<p> – อตฺตนาว อตฺตานํ สมฺมนฺนติฯ</p>


<p> – ติเลหิ เขเตฺต วปติฯ</p>


<p> – สุมุตฺตา มยํ เตน มหาสมเณนฯ</p>


<p> ฯ</p>


<p>มิเจฺจวมาทีหิ โยเค ลิงฺคมฺหา ตติยาวิภตฺติ โหติ, สเทฺทน สหเตฺถปิฯ</p>


<p>ตตฺถ สเทฺทน โยโค กฺริยา คุณ ทพฺพ สมวาเย สมฺภวติฯ ยถา – วิตเกฺกน สห วตฺตติ, ปุเตฺตน สห ถูโล, อเนฺตวาสิกสทฺธิวิหาริเกหิ สห อาจริยุปชฺฌายานํ ลาโภ, นิสีทิ ภควา สทฺธิํ ภิกฺขุสเงฺฆน, สหเสฺสน สมํ มิตา, สเพฺพหิ เม ปิเยหิ มนาเปหิ นานาภาโว วินาภาโว, สโงฺฆ วินาปิ คเคฺคน อุโปสถํ กเรยฺย, อลํ เต อิธ วาเสน, กิํ เม เอเกน ติเณฺณน, ปุริเสน ถามทสฺสินา, กิํ เต ชฎาหิ ทุเมฺมธ, กิํ เต อชินสาฎิยาฯ</p>


<p> – เทวทโตฺต ราชคหํ ปาวิสิ โกกาลิเกน ปจฺฉาสมเณน, ทุโกฺข พาเลหิ สํวาโสฯ</p>


<p> ฯ</p>


<p>คฺคหณมิหานุวตฺตเต, เหตฺวเตฺถ, เหตฺวตฺถปฺปโยเค จ ลิงฺคมฺหา ตติยาวิภตฺติ โหติฯ</p>


<p>กิสฺมิญฺจิ ผเล ทิฎฺฐสามตฺถิยํ การณํ เหตุ, โสเยว อโตฺถ, ตสฺมิํ เหตฺวเตฺถ, อเนฺนน วสติ, ธเมฺมน วสติ, วิชฺชาย วสติฯ</p>


<p>
น ชจฺจาวสโล โหติ,  
  
น ชจฺจา โหติ พฺราหฺมโณ;  
  
กมฺมุนา วสโล โหติ,  
  
กมฺมุนา โหติ พฺราหฺมโณฯ  
</p>
  
<p>ทาเนน โภควา, อาจาเรน กุลีฯ</p>


<p>
เกน ปาณิ กามทโท, เกน ปาณิ มธุสฺสโว;  
  
เกน เต พฺรหฺมจริเยน, ปุญฺญํ ปาณิมฺหิ อิชฺฌติฯ  
</p>
  
<p> – เกน นิมิเตฺตน, เกน ปโยชเนน, เกนเฎฺฐน, เกน เหตุนา วสติฯ</p>


<p> ฯ</p>


<p>สตฺตมฺยเตฺถ จ ลิงฺคมฺหา ตติยาวิภตฺติ โหติฯ</p>


<p>กาลทฺธานทิสาเทสาทีสุ จายํฯ เตน สมเยน, เตน กาเลน, กาเลน ธมฺมสฺสวณํ, โส โว มมจฺจเยน สตฺถา, มาเสน ภุญฺชติ, โยชเนน ธาวติฯ ปุรตฺถิเมน ธตรโฎฺฐ, ทกฺขิเณน วิรูฬฺหโก, ปจฺฉิเมน วิรูปโกฺข, อุตฺตเรน  กสิวโนฺต ชโนฆมปเรน จ, เยน ภควา เตนุปสงฺกมิ อิจฺจาทิฯ</p>


<p> ฯ</p>


<p>เยน พฺยาธิมตา อเงฺคน องฺคิโน วิกาโร ลกฺขียเต, ตตฺถ ตติยาวิภตฺติ โหติฯ เอตฺถ จ องฺคมสฺส อตฺถีติ  สรีรํฯ อกฺขินา กาโณ, หเตฺถน กุณี, ปาเทน ขโญฺช, ปิฎฺฐิยา ขุโชฺชฯ</p>


<p> ฯ</p>


<p>วิเสสียติ วิเสสิตพฺพํ อเนนาติ  โคตฺตาทิฯ ตสฺมิํ โคตฺตนามชาติสิปฺปวโยคุณสงฺขาเต วิเสสนเตฺถ ตติยาวิภตฺติ โหติ, สเทฺทน อาทีหิ จฯ โคเตฺตน โคตโม นาโถฯ</p>


<p>
สาริปุโตฺตติ นาเมน, วิสฺสุโต ปญฺญวา จ โส;  
  
ชาติยา ขตฺติโย พุโทฺธ, โลเก อปฺปฎิปุคฺคโลฯ  
</p>
  
<p>
ตทหุ ปพฺพชิโต สโนฺต, ชาติยา สตฺตวสฺสิโก;  
  
โสปิ มํ อนุสาเสยฺย, สมฺปฎิจฺฉามิ มตฺถเกฯ  
</p>
  
<p>สิเปฺปน นฬกาโร โส, เอกูนติํโส วยสา, วิชฺชาย สาธุ, ปญฺญาย สาธุ, ตปสา อุตฺตโม, สุวเณฺณน อภิรูโปฯ</p>


<p>อาทีสุ – ปกติยา อภิรูโป, เยภุเยฺยน มตฺติกา, สเมน ธาวติ, วิสเมน ธาวติ, ทฺวิโทเณน ธญฺญํ กิณาติ, สหเสฺสน อสฺสเก กิณาติ อิจฺจาทิฯ</p>


<p>กสฺมิํ อเตฺถ จตุตฺถี?</p>


<p>   ฯ</p>


<p>สมฺปทานการเก ลิงฺคมฺหา จตุตฺถีวิภตฺติ โหติฯ</p>


<p>กิญฺจ สมฺปทานํ?</p>


<p> ฯ</p>


<p>ยสฺส วา ทาตุกาโม, ยสฺส วา โรจเต, ยสฺส วา ธารยเต, ตํ การกํ สมฺปทานสญฺญํ โหติฯ สมฺมา ปทียเต อสฺสาติ  ปฎิคฺคาหโกฯ</p>


<p>ตํ ปน ติวิธํ ทิยฺยมานสฺสานิวารณเชฺฌสนานุมติวเสนฯ ยถา – พุทฺธสฺส ปุปฺผํ ยชติ, โพธิรุกฺขสฺส ชลํ ททาติฯ  – ยาจกานํ ธนํ ททาติฯ  – ภิกฺขูนํ ทานํ เทติฯ</p>


<p>ยถาห</p>


<p>
‘‘อนิรากรณาราธ-นาพฺภนุญฺญวเสน หิ;  
  
สมฺปทานํ ติธา วุตฺตํ, รุกฺข ยาจก ภิกฺขโว’’ติฯ  
</p>
  
<p>ติ กิํ? รโญฺญ ทณฺฑํ ททาติฯ</p>


<p>ทีสุ ปน – สมณสฺส โรจเต สจฺจํ, มายสฺมนฺตานมฺปิ สงฺฆเภโท รุจฺจิตฺถ, ยสฺสายสฺมโต ขมติ, เทวทตฺตสฺส สุวณฺณจฺฉตฺตํ ธารยเต ยญฺญทโตฺตฯ</p>


<p>‘‘สมฺปทานํ, วา’’ติ จ วตฺตเตฯ</p>


<p> ฯ</p>


<p>จตุปฺปทมิทํ ฯ  กตฺถเน,  อปนยเน,  คตินิวตฺติมฺหิ,  อโกฺกเส,  ธารเณ,  อิจฺฉายํ อิเจฺจเตสํ ธาตูนํ ปโยเค,  โกเป,  ชิฆํสายํ,  อิสฺสายํ,  โทสาวิกรเณ อิเจฺจเตสํ ตทตฺถวาจีนญฺจ ธาตูนํ ปโยเค จ  หิํสาสํราเธสุ,  ทสฺสนเงฺกสูติ อิเมสํ ปโยเค จ ปุพฺพสฺส  สวเณติ อิมสฺส จ ปุพฺพสฺส สเทฺทติ อิมสฺส จ ปุพฺพกตฺตา จ อาโรจนตฺถปฺปโยเค, ตทเตฺถ, ตุมเตฺถ, อลมตฺถปฺปโยเค จ มญฺญติปฺปโยเค อนาทเร อปฺปาณินิ จ คตฺยตฺถานํ กมฺมนิ จ อาสิสตฺถปฺปโยเค จ สมฺมุติ ภิยฺยปฺปโยเคสุ จ สตฺตมฺยเตฺถ จาติ ตํ กมฺมาทิการกํ สมฺปทานสญฺญํ โหติ, สทฺทคฺคหเณน ปหิณติกปฺปติ ปโหติ อุปมาญฺชลิกรณ ผาสุ อตฺถเสยฺยปฺปภุติโยเค จ ปุเร วิย จตุตฺถีฯ</p>


<p> ตาว – พุทฺธสฺส สิลาฆเตฯ อุปชฺฌายสฺส สิลาฆเต, โถเมตีติ อโตฺถฯ</p>


<p>หนุเต มยฺหเมว, หนุเต ตุยฺหเมว, อปลปตีติ อโตฺถฯ</p>


<p>อุปติเฎฺฐยฺย สกฺยปุตฺตานํ วฑฺฒกี, เอตฺถ จ อุปฎฺฐานํ นาม อุปคมนํฯ ภิกฺขุสฺส ภุญฺชมานสฺส ปานีเยน วา วิธูปเนน วา อุปติเฎฺฐยฺยฯ</p>


<p>ตุยฺหํ สปเต, มยฺหํ สปเต, เอตฺถ จ  นาม สจฺจกรณํฯ</p>


<p> ธนิโกเยว สมฺปทานํ, สุวณฺณํ เต ธารยเต, อิณํ ธารยตีติ อโตฺถฯ ตสฺส รโญฺญ มยํ นาคํ ธารยามฯ</p>


<p>  อิจฺฉิโตเยว, เทวาปิ ตสฺส ปิหยนฺติ ตาทิโน, เทวาปิ เตสํ ปิหยนฺติ, สมฺพุทฺธานํ สตีมตํ, ปเตฺถนฺตีติ อโตฺถฯ</p>


<p> ยํ ปติ โกโป, ตสฺส กุชฺฌ มหาวีร, ยทิหํ ตสฺส กุเปฺปยฺยํฯ</p>


<p>ทุหยติ ทิสานํ เมโฆ, โย มิตฺตานํ น ทุพฺภติฯ</p>


<p>ติตฺถิยา อิสฺสนฺติ สมณานํฯ</p>


<p>ทุชฺชนา คุณวนฺตานํ อุสูยนฺติ, กา อุสูยา วิชานตํฯ</p>


<p> ยสฺส วิปุจฺฉนํ กมฺมวิขฺยาปนตฺถํ, ธิการโต ทุติยา จฯ อาราโธ เม รโญฺญ, รโญฺญ อปรชฺฌติ, ราชานํ วา อปรชฺฌติ, กฺยาหํ อยฺยานํ อปรชฺฌามิ, กฺยาหํ อเยฺย อปรชฺฌามิ วาฯ</p>


<p>อายสฺมโต อุปาลิเตฺถรสฺส อุปสมฺปทาเปโกฺข อุปติโสฺส, อายสฺมนฺตํ วาฯ</p>


<p> สุโณติสฺส ธาตุสฺส ปจฺจาโยเค, คิณสฺส จ อนุปติโยเค ปุพฺพสฺส กมฺมุโน โย กตฺตา, โส สมฺปทานสโญฺญ โหติฯ ยถา – ภควา ภิกฺขู เอตทโวจ, เอตฺถ ‘‘ภิกฺขู’’ติ อกถิตกมฺมํ, ‘‘เอต’’นฺติ กถิตกมฺมํ, ปุพฺพสฺส วจนกมฺมสฺส กตฺตา ภควาฯ ภิกฺขู ภควโต ปจฺจโสฺสสุํ, อาสุณนฺติ พุทฺธสฺส ภิกฺขู, ตถา ภิกฺขุ ชนํ ธมฺมํ สาเวติ, ตสฺส ภิกฺขุโน ชโน อนุคิณาติ, ตสฺส ภิกฺขุโน ชโน ปติคิณาติ, สาธุการทานาทินา ตํ อุสฺสาหยตีติ อโตฺถฯ</p>


<p>
โย วเทติ ส กตฺตาติ, วุตฺตํ กมฺมนฺติ วุจฺจติ;  
  
โย ปฎิคฺคาหโก ตสฺส, สมฺปทานํ วิชานิยาติฯ  
</p>
  
<p>  ยสฺส อาโรเจติ, ตํ สมฺปทานํฯ อาโรจยามิ โว ภิกฺขเว, ปฎิเวทยามิ โว ภิกฺขเว, อามนฺตยามิ เต มหาราช, อามนฺต โข ตํ คจฺฉามาติ วาฯ เอตฺถ จ สทฺทสฺส กถนปฺปการตฺถตฺตา เทสนตฺถาทิปฺปโยเคปิ จตุตฺถีฯ ธมฺมํ โว เทเสสฺสามิ, เทเสตุ ภเนฺต ภควา ธมฺมํ ภิกฺขูนํ, ยถา โน ภควา พฺยากเรยฺย, นิรุตฺติํ เต ปวกฺขามิ อิจฺจาทิฯ</p>


<p> สมฺปทานสญฺญา, จตุตฺถี จฯ</p>


<p>‘‘อโต, วา’’ติ จ วตฺตเตฯ</p>


<p> ฯ</p>


<p>การนฺตโต ลิงฺคมฺหา ปรสฺส จตุเตฺถกวจนสฺส เทโส โหติ วา, สรโลปาทิฯ</p>


<p>พุทฺธสฺสตฺถาย ธมฺมสฺสตฺถาย สงฺฆสฺสตฺถาย ชีวิตํ ปริจฺจชามิ, ปิณฺฑปาตํ ปฎิเสวามิ เนว ทวาย น มทาย น มณฺฑนาย น วิภูสนาย, อูนสฺส ปาริปูริยา, อตฺถาย หิตาย สุขาย สํวตฺตติฯ</p>


<p> – โลกานุกมฺปาย, โลกมนุกมฺปิตุนฺติ อโตฺถฯ ตถา ผาสุวิหารายฯ</p>


<p>สทฺทสฺส อตฺถา อรหปฎิเกฺขปาฯ  – อลํ เม รชฺชํ, อลํ ภิกฺขุ ปตฺตสฺส, อกฺขธุโตฺต ปุริสปุคฺคโล นาลํ ทารภรณาย, อลํ มโลฺล มลฺลสฺส, อรหติ มโลฺล มลฺลสฺสฯ</p>


<p> – อลํ เต อิธ วาเสน, อลํ เม หิรญฺญสุวเณฺณน, กิํ เม เอเกน ติเณฺณน, กิํ เต ชฎาหิ ทุเมฺมธ, กิํ เตตฺถ จตุมฎฺฐสฺสฯ</p>


<p> กมฺมนิเยว – กฎฺฐสฺส ตุวํ มเญฺญ, กฬิงฺครสฺส ตุวํ มเญฺญ, ชีวิตํ ติณายปิ น มญฺญมาโนฯ</p>


<p>ติ กิํ? สุวณฺณํ ตํ มเญฺญฯ ติ กิํ? คทฺรภํ ตุวํ มเญฺญฯ</p>


<p>ธิการโต ทุติยา จฯ อโปฺป สคฺคาย คจฺฉติ, อโปฺป สคฺคํ คจฺฉติ, นิพฺพานาย วชนฺติยา, มูลาย ปฎิกเสฺสยฺย, มูลํ ปฎิกเสฺสยฺยฯ</p>


<p>ทิโยเคเยว, อายสฺมโต ทีฆายุ โหตุ, ‘‘โตติตา สสฺมิํนาสู’’ติ สฺส สวิภตฺติสฺส  อาเทโสฯ ภทฺทํ ภวโต โหตุ, กุสลํ ภวโต โหตุ, อนามยํ ภวโต โหตุ, สุขํ ภวโต โหตุ, อตฺถํ ภวโต โหตุ, หิตํ ภวโต โหตุ, สฺวาคตํ ภวโต โหตุ, โสตฺถิ โหตุ สพฺพสตฺตานํฯ</p>


<p> – สาธุ สมฺมุติ เม ตสฺส ภควโต ทสฺสนายฯ</p>


<p> ภิโยฺยโส มตฺตายฯ</p>


<p>ทิโยเค – ตุยฺหญฺจสฺส อาวิกโรมิ, ตสฺส เม สโกฺก ปาตุรโหสิฯ</p>


<p>สทฺทคฺคหเณน  ปหิณาทิกฺริยาโยเค, ผาสุอาทินามปโยเค จ – ตสฺส ปหิเณยฺย, ภิกฺขูนํ ทูตํ ปาเหสิ, กปฺปติ สมณานํ อาโยโค, เอกสฺส ทินฺนํ ทฺวินฺนํ ติณฺณํ ปโหติ, อุปมํ เต กริสฺสามิ, อญฺชลิํ เต ปคฺคณฺหามิฯ ตถา ตสฺส ผาสุ โหติ, โลกสฺสโตฺถ, มณินา เม อโตฺถ, เสโยฺย เม อโตฺถ อิจฺจาทิฯ</p>


<p>‘‘จตุตฺถี’’ติ วตฺตเตฯ</p>


<p> ฯ</p>


<p>สทฺทโยเค, หิ จ โยเค ลิงฺคมฺหา จตุตฺถีวิภตฺติ โหติฯ นโม เต พุทฺธ วีรตฺถุ, นโม กโรหิ นาคสฺส, นมตฺถุ พุทฺธานํ, นมตฺถุ โพธิยา, โสตฺถิ ปชานํ, สฺวาคตํ เต มหาราช, อโถ เต อทุราคตํฯ</p>


<p>‘‘กาเล, ภวิสฺสตี’’ติ จ วตฺตเตฯ</p>


<p> ฯ</p>


<p>ภาววาจิมฺหิ จตุตฺถีวิภตฺติ โหติ ภวิสฺสติกาเลฯ ภวนํ ฯ ปจฺจิสฺสเต, ปจนํ วา ปาโก, ปากาย วชติ, ปจิตุํ คจฺฉตีติ อโตฺถฯ เอวํ โภคาย วชติ อิจฺจาทิฯ</p>


<p>กสฺมิํ อเตฺถ ปญฺจมี?</p>


<p> ฯ</p>


<p>กิมปาทานํ?</p>


<p>   ฯ</p>


<p>ยสฺมา วา อวธิโต อเปติ, ยสฺมา วา ภยเหตุโต ภยํ ภวติ, ยสฺมา วา อกฺขาตารา วิชฺชํ อาททาติ, ตํ การกํ อปาทานสญฺญํ โหติฯ อปเนตฺวา อิโต อาททาตีติ ฯ</p>


<p>ตํ ปน ติวิธํ วิสยเภเทน นิทฺทิฎฺฐวิสยํ, อุปาตฺตวิสยํ, อนุเมยฺยวิสยญฺจาติฯ</p>


<p>อปาทานสญฺญาวิสยสฺส กฺริยาวิเสสสฺส นิทฺทิฎฺฐตฺตา ฯ ยถา – คามา อเปนฺติ มุนโย, นครา นิคฺคโต ราชาฯ</p>


<p>เอตฺถ จ ‘‘ปาปา จิตฺตํ นิวารเย, ปาปา นิวาเรนฺตี’’ติอาทีสุ ยทิปิ กายสํโยคปุพฺพกาปคมนํ นตฺถิ, ตถาปิ จิตฺตสํโยคปุพฺพกสฺส อปคมนสฺส สมฺภวโต อิมินา จ อปาทานสญฺญาฯ</p>


<p>ยตฺถ ปน อปคมนกฺริยํ อุปาตฺตํ อชฺฌาหฎํ วิสยํ กตฺวา ปวตฺตติ, ตํ ฯ ยถา – วลาหกา วิโชฺชตเต วิชฺชุ, กุสูลโต ปจตีติฯ เอตฺถ จ ‘‘วลาหกา นิกฺขมฺม, กุสูลโต อปเนตฺวา’’ติ จ ปุพฺพกฺริยา อชฺฌาหรียติฯ</p>


<p> ยถา – มาถุรา ปาฎลิปุตฺตเกหิ อภิรูปาฯ เอตฺถ หิ เกนจิ คุเณน อุกฺกํสียนฺตีติ อนุเมโยฺยว กฺริยาวิเสโสฯ อิธ ปน ทิสุเตฺต คฺคหเณน อปาทานสญฺญาฯ</p>


<p>วุตฺตญฺจ</p>


<p>
‘‘นิทฺทิฎฺฐวิสยํ กิญฺจิ, อุปาตฺตวิสยํ ตถา;  
  
อนุเมยฺยวิสยญฺจาติ, อปาทานํ ติธา มต’’นฺติฯ  
</p>
  
<p>ตเทว  จลาจลวเสน ทุวิธมฺปิ โหติฯ</p>


<p> ยถา – ธาวตา หตฺถิมฺหา ปติโต องฺกุสธารีฯ</p>


<p> ยถา – ปพฺพตา โอตรนฺติ วนจราฯ</p>


<p> – โจรา ภยํ ชายติ, ตณฺหาย ชายตี ภยํ, ปาปโต อุตฺตสติ,  – อุปชฺฌายา สิกฺขํ คณฺหาติ, อาจริยมฺหา อธีเต, อาจริยโต สุณาติฯ</p>


<p>‘‘อปาทาน’’นฺติ อธิกาโรฯ</p>


<p> ฯ</p>


<p>ธาตโว จ นามานิ จ  เตสํ อวิหิตลกฺขณานํ ธาตุนามานํ ปโยเค, อุปสคฺคโยเค จ สเทฺทน นิปาตโยเค จ ตํยุตฺตํ การกํ อปาทานสญฺญํ โหติฯ</p>


<p> ตาว – โยเค โย อสโยฺห, ปภูโยเค ปภโว, ชนิโยเค ชายมานสฺส ปกติ จฯ ยถา – พุทฺธสฺมา ปราเชนฺติ อญฺญติตฺถิยาฯ หิมวตา ปภวนฺติ ปญฺจ มหานทิโย, อนวตตฺตมฺหา มหาสรา ปภวนฺติ, อจิรวติยา ปภวนฺติ กุนฺนทิโยฯ กามโต ชายตี โสโก, ยสฺมา โส ชายเต คินิ, อุรสฺมา ชาโต ปุโตฺต, กมฺมโต ชาตํ อินฺทฺริยํฯ</p>


<p>ทีหิ ยุเตฺต – นาญฺญตฺร ทุกฺขา สโมฺภติ, นาญฺญํ ทุกฺขา นิรุชฺฌติ, ตโต อเญฺญน กเมฺมน, ตโต อิตรํ, อุภโต สุชาโต ปุโตฺต อิจฺจาทิฯ</p>


<p>  หิ วชฺชนเตฺถหิ โยเค, มริยาทาภิวิธิอเตฺถ อาโยเค นา ปตินิธิปติทานเตฺถน โยเค จฯ ยถา – อปสาลาย อายนฺติ วาณิชา, สาลํ วเชฺชตฺวาติ อโตฺถฯ ตถา ปริปพฺพตา เทโว วสฺสติ, ปพฺพตํ วเชฺชตฺวาติ อโตฺถฯ  – อาปพฺพตา เขตฺตํฯ  – อาพฺรหฺมโลกา สโทฺท อพฺภุคฺคจฺฉติ, พฺรหฺมโลกํ อภิพฺยาเปตฺวาติ อโตฺถฯ  – พุทฺธสฺมา ปติ สาริปุโตฺต ธมฺมเทสนาย อาลปติ เตมาสํฯ  – ฆตมสฺส เตลสฺมา ปติ ททาติ, กนกมสฺส หิรญฺญสฺมา ปติ ททาติฯ</p>


<p>ทีหิ โยเค – ริเต สทฺธมฺมา กุโต สุขํ ลภติฯ เต ภิกฺขู นานากุลา ปพฺพชิตาฯ วินา สทฺธมฺมา นตฺถโญฺญ โกจิ นาโถ โลเก วิชฺชติฯ อริเยหิ ปุถเควายํ ชโน, ยาว พฺรหฺมโลกา สโทฺท อพฺภุคฺคจฺฉติฯ</p>


<p>คฺคหเณน กมฺมาปาทานการกมเชฺฌปิ ปญฺจมี กาลทฺธาเนหิ, ปกฺขสฺมา วิชฺฌติ มิคํ ลุทฺทโก, อิโต ปกฺขสฺมา มิคํ วิชฺฌตีติ วุตฺตํ โหติฯ เอวํ มาสสฺมา ภุญฺชติ โภชนํ, โกสา วิชฺฌติ กุญฺชรํฯ</p>


<p>สทฺทคฺคหเณน ทิอเตฺถ, ตทตฺถปฺปโยเค จ – ยโตหํ ภคินิ อริยาย ชาติยา ชาโต, ยโต สรามิ อตฺตานํ, ยโต ปโตฺตสฺมิ วิญฺญุตํ, ยตฺวาธิกรณเมนํ, ยโต ปภุติ, ยโต ปฎฺฐาย, ตโต ปฎฺฐาย อิจฺจาทิฯ</p>


<p>  ฯ</p>


<p>รกฺขณตฺถานํ ธาตูนํ ปโยเค ยํ อิจฺฉิตํ, ตํ การกํ อปาทานสญฺญํ โหติ, การาธิการโต อนิจฺฉิตญฺจฯ รกฺขณเญฺจตฺถ นิวารณํ, ตายนญฺจฯ กาเก รกฺขนฺติ ตณฺฑุลา, ยวา ปฎิเสเธนฺติ คาโวฯ</p>


<p> ยถา – ปาปา จิตฺตํ วารเย, ปาปานิวาเรนฺติ, ราชโต วา โจรโต วา อคฺคิโต วา อุทกโต วา นานาภยโต วา นานาโรคโต วา นานาอุปทฺทวโต วา อารกฺขํ คณฺหนฺตุฯ</p>


<p>‘‘อิจฺฉิต’’มิติ วตฺตเตฯ</p>


<p> ฯ</p>


<p>เยน อทสฺสนมิจฺฉิตํ อนฺตรธายเนฺตน, ตํ การกํ อปาทานสญฺญํ โหติ วา, อนฺตรธาเนวายํฯ อุปชฺฌายา อนฺตรธายติ สิโสฺส, นิลียตีติ อโตฺถฯ มาตาปิตูหิ อนฺตรธายติ ปุโตฺตฯ</p>


<p>ติ กิํ? เชตวเน อนฺตรหิโตฯ ติ กิํ? ยโกฺข ตเตฺถว อนฺตรธายติฯ</p>


<p> ฯ</p>


<p>ทูรเตฺถ, อนฺติกเตฺถ, อทฺธนิมฺมาเน, กาลนิมฺมาเน, ตฺวาโลเป, ทิสาโยเค, วิภเตฺต, อารติปฺปโยเค, สุทฺธตฺถปฺปโยเค, ปโมจนตฺถปฺปโยเค, เหตฺวเตฺถ, วิวิตฺตตฺถปฺปโยเค, ปมาณเตฺถ, ปุพฺพโยเค, พนฺธนตฺถปฺปโยเค, คุณวจเน , ปเญฺห, กถเน, โถกเตฺถ, อกตฺตริ จ ยทวธิภูตํ, เหตุกมฺมาทิภูตญฺจ, ตํ การกํ อปาทานสญฺญํ โหติ, สเทฺทน ยถาโยคํ ทุติยา, ตติยา, ฉฎฺฐี จฯ</p>


<p>ตฺถ จ ทูรนฺติกญฺจ ทูรนฺติกตฺถญฺจาติ นฺติ สรูเปกเสสํ กตฺวา วุตฺตนฺติ ทฎฺฐพฺพํ, เตน ทูรนฺติกตฺถปฺปโยเค, ตทเตฺถ จ อปาทานสโญฺญ โหติฯ</p>


<p> ตาว – กีวทูโร อิโต นฬการคาโม, ตโต หเว ทูรตรํ วทนฺติ, คามโต นาติทูเรฯ อารกา เต โมฆปุริสา อิมสฺมา ธมฺมวินยา, อารกา เตหิ ภควาฯ  – ทูรโตว นมสฺสนฺติ, อทฺทส ทูรโตว อาคจฺฉนฺตํฯ</p>


<p> – อนฺติกํ คามา, อาสนฺนํ คามา, สมีปํ คามา, คามสฺส สมีปนฺติ อโตฺถฯ</p>


<p>ทุติยา, ตติยา จ, ทูรํ คามํ อาคโต, ทูเรน คาเมน อาคโต, ทูรโต คามา อาคโตติ อโตฺถฯ ทูรํ คาเมน วาฯ อนฺติกํ คามํ อาคโต, อนฺติกํ คาเมน วา, อาสนฺนํ คามํ, อาสนฺนํ คาเมน วา อิจฺจาทิฯ</p>


<p> นิมฺมานํ นาม ปริมาณํ, ตสฺมิํ คมฺยมาเน – อิโต มถุราย จตูสุ โยชเนสุ สงฺกสฺสํ, ราชคหโต ปญฺจจตฺตาลีสโยชนมตฺถเก สาวตฺถิฯ</p>


<p> – อิโต เอกนวุติกปฺปมตฺถเก วิปสฺสี ภควา โลเก อุทปาทิ, อิโต วสฺสสหสฺสจฺจเยน พุโทฺธ โลเก อุปฺปชฺชิสฺสติฯ</p>


<p> นาม ตทตฺถสมฺภเวปิ อวิชฺชมานตา, ตสฺมิํ ตฺวาโลเป กมฺมาธิกรเณสุ – ปาสาทา สงฺกเมยฺย, ปาสาทํ อภิรุหิตฺวา สงฺกเมยฺยาติ อโตฺถ ฯ ตถา หตฺถิกฺขนฺธา สงฺกเมยฺย, อภิธมฺมา ปุจฺฉนฺติ, อภิธมฺมํ สุตฺวา วา, อภิธมฺมา กถยนฺติ, อภิธมฺมํ ปฐิตฺวา วา, อาสนา วุฎฺฐเหยฺย, อาสเน นิสีทิตฺวา วาฯ</p>


<p> จ – อิโต สา ปุริมา ทิสา, อิโต สา ทกฺขิณา ทิสา, อิโต สา ปจฺฉิมา ทิสา, อิโต สา อุตฺตรา ทิสา, อวีจิโต อุปริภวคฺคา, อุทฺธํ ปาทตลา, อโธ เกสมตฺถกา อิจฺจาทิฯ  – ปุรตฺถิมโต ทกฺขิณโตติอาทิฯ เอตฺถ ปน สตฺตมิยเตฺถ ปจฺจโยปิ ภวิสฺสติฯ</p>


<p> นาม สยํ วิภตฺตเสฺสว ตทญฺญโต คุเณน วิภชนํ, ตสฺมิํ วิภเตฺต – ยโต ปณีตตโร วา วิสิฎฺฐตโร วา นตฺถิ, อตฺตทโนฺต ตโต วรํฯ กิญฺจาปิ ทานโต สีลเมว วรํ, ตโต มยา สุตา อสฺสุตเมว พหุตรํ, สีลเมว สุตา เสโยฺยฯ ฉฎฺฐี จ, ฉนฺนวุตีนํ ปาสณฺฑานํ ปวรํ ยทิทํ สุคตวินโยฯ</p>


<p> นาม วิรมณตฺถสทฺทปฺปโยโคฯ ตตฺถ – อสทฺธมฺมา อารติ, วิรติ ปาปา, ปาณาติปาตา เวรมณี, อทินฺนาทานา ปฎิวิรโต, อปฺปฎิวิรโต มุสาวาทาฯ</p>


<p> – โลภนีเยหิ ธเมฺมหิ สุโทฺธ อสํสโฎฺฐ, มาติโต จ ปิติโต จ สุโทฺธ อนุปกฺกุโฎฺฐ อครหิโตฯ</p>


<p> – ปริมุโตฺต ทุกฺขสฺมาติ วทามิ, มุโตฺต มารพนฺธนา, น เต มุจฺจนฺติ มจฺจุนา, มุโตฺตหํ สพฺพปาเสหิฯ</p>


<p> สรูเปกเสสสฺส คหิตตฺตา เหตฺวตฺถปฺปโยเค จ สพฺพนามโต – กสฺมา นุ ตุมฺหํ ทหรา น มียเร, กสฺมา อิเธว มรณํ ภวิสฺสติ, กสฺมา เหตุนา, ยสฺมา จ กมฺมานิ กโรนฺติ, ยสฺมา ติห ภิกฺขเว, ตสฺมา ติห ภิกฺขเว เอวํ สิกฺขิตพฺพํ, ตสฺมา พุโทฺธสฺมิ พฺราหฺมณ, ยสฺมา การณา, ตสฺมา การณา, กิํ การณาฯ ทุติยา, ฉฎฺฐี จ, กิํ การณํ, ตํ กิสฺส เหตุ, กิสฺส ตุเมฺห กิลมถฯ</p>


<p>เกน เหตุนา, เกน การเณน, เยน มิเธกเจฺจ สตฺตา, เตน นิมิเตฺตน, เตน วุตฺตมิจฺจาทีสุ ‘‘เหตฺวเตฺถ จา’’ติ ตติยาฯ</p>


<p> นาม วิเวจนํ, ตทตฺถปฺปโยเค – วิวิโตฺต ปาปกา ธมฺมา, วิวิเจฺจว กาเมหิ, วิวิจฺจ อกุสเลหิ ธเมฺมหิฯ</p>


<p> ตติยา จ, อายามโต จ วิตฺถารโต จ โยชนํ, คมฺภีรโต จ ปุถุลโต จ โยชนํ จนฺทภาคาย ปริมาณํ, ปริเกฺขปโต นวโยชนสตปริมาโณ มชฺฌิมปเทโสฯ</p>


<p>ทีฆโส นว วิทตฺถิโย สุคตวิทตฺถิยา ปมาณิกา กาเรตพฺพาฯ</p>


<p>เอตฺถ จ ‘‘สฺมาหิสฺมิํน’’มิจฺจาทิโต ‘‘สฺมา’’ติ จ ‘‘โส, วา’’ติ จ วตฺตมาเน</p>


<p>  ฯ</p>


<p>อิเจฺจเตติ วจนสฺส อาเทโส โหติ วาฯ</p>


<p>ทีฆโส, ทีฆมฺหา วา, [โอรโส, โอรมฺหา วา] ตติยา จ, โยชนํ อายาเมน, โยชนํ วิตฺถาเรน, โยชนํ อุเพฺพเธน สาสปราสิฯ</p>


<p>ปฐมตฺถวาจเกน สเทฺทน โยโค  เอตฺถ จ คฺคหณํ อทิสตฺถวุตฺติโน ทิคฺคหณสฺสุปลกฺขณนฺติ ทฎฺฐพฺพํ, เตน ทิโยเคปิฯ ยถา – ปุเพฺพว เม ภิกฺขเว สโมฺพธา, อิโต ปุเพฺพนาโหสิ, ตโต ปรํ ปจฺจนฺติมา ชนปทา, ธาตุลิเงฺคหิ ปรา ปจฺจยา, ตโต อปเรน สมเยน, ตโต อุตฺตริมฺปิ อิจฺจาทิฯ</p>


<p> พนฺธนเหตุมฺหิ อิเณ ปญฺจมี, ตติยา จ โหติ, สตสฺมา พโทฺธ นโร รญฺญา, สเตน วา พโทฺธ นโรฯ</p>


<p>ผลสาธนเหตุภูตสฺส คุณสฺส วจนํ  ตสฺมิํ คุณวจเน ปญฺจมี, ตติยา จ, อิสฺสริยา ชนํ รกฺขติ ราชา, อิสฺสริเยน วา, สีลโต นํ ปสํสนฺติ, สีเลน วา, ปญฺญาย วิมุตฺติมโน อิจฺจาทิฯ</p>


<p> – กุโตสิ ตฺวํ, กุโต ภวํ, ปาฎลิปุตฺตโตฯ เอตฺถ จ  นาม วิสฺสชฺชนํฯ</p>


<p> กรเณ ตติยา จ, โถกา มุจฺจติ, โถเกน มุจฺจติ วา, อปฺปมตฺตกา มุจฺจติ, อปฺปมตฺตเกน วา, กิจฺฉา มุจฺจติ, กิเจฺฉน วาฯ</p>


<p>   – กมฺมสฺส กตตฺตา อุปจิตตฺตา อุสฺสนฺนตฺตา วิปุลตฺตา อุปฺปนฺนํ โหติ จกฺขุวิญฺญาณ,  ตาวิทํ นามรูปํ อเหตุกํ สพฺพตฺถ สพฺพทา สเพฺพสญฺจ เอกสทิสภาวาปตฺติโตฯ</p>


<p>
หุตฺวา อภาวโต นิจฺจา, อุทยพฺพยปีฬนา;  
  
ทุกฺขา อวสวตฺติตฺตา, อนตฺตาติ ติลกฺขณํฯ  
</p>
  
<p>‘‘ปญฺจมี’’ติ วตฺตเตฯ</p>


<p> ฯ</p>


<p>กโรติ อตฺตโน ผลนฺติ  การกเหตุ [ชนกเหตุ], ตสฺมิํ การณเตฺถ จ ปญฺจมีวิภตฺติ โหติ, วิกเปฺปนายํ, เหตฺวเตฺถ ตติยาย จ วิหิตตฺตา, อนนุโพธา อปฺปฎิเวธา จตุนฺนํ อริยสจฺจานํ ยถาภูตํ อทสฺสนา เอวมิทํ ทีฆมทฺธานํ สนฺธาวิตํ สํสริตํ, อวิชฺชาปจฺจยา สงฺขารา, สงฺขารปจฺจยา วิญฺญาณํ, อวิชฺชาย เตฺวว อเสสวิราคนิโรธา สงฺขารนิโรโธ, สงฺขารนิโรธา วิญฺญาณนิโรโธ, วิญฺญาณนิโรธา อิจฺจาทิฯ</p>


<p>กสฺมิํ อเตฺถ ฉฎฺฐี?</p>


<p> ฯ</p>


<p>โก จ สามี?</p>


<p> ฯ</p>


<p>ปริคฺคยฺหตีติ  โย ยสฺส ปริคฺคโห อายโตฺต สมฺพนฺธี, ตํ ปติ โส อโตฺถ สามิสโญฺญ โหติฯ คฺคหเณน สามิตพฺพ รุชาทิโยเคปิฯ</p>


<p>เอตฺถ  จ กฺริยาภิสมฺพนฺธาภาวา น การกตา สมฺภวติฯ สามิภาโว หิ กฺริยาการกภาวสฺส ผลภาเวน คหิโต, ตถา หิ ‘‘รโญฺญ ปุริโส’’ติ วุเตฺต ยสฺมา ราชา ททาติ, ปุริโส จ ปติคฺคณฺหาติ, ตสฺมา ‘‘ราชปุริโส’’ติ วิญฺญายติฯ เอวํ โย ยสฺส อายโตฺต เสวกาทิภาเวน วา ภณฺฑภาเวน วา สมีป สมูหาวยววิการ การิยอวตฺถา ชาติ คุณ กฺริยาทิวเสน วา, ตสฺส สพฺพสฺสาปิ โส สมฺพนฺธาธารภูโต วิเสสนฎฺฐานี อาคมีวเสน ติวิโธปิ อโตฺถ  นามาติ คเหตโพฺพฯ</p>


<p>วุตฺตญฺจ</p>


<p>
‘‘กฺริยาการกสญฺชาโต,  
  
อเสฺสทํ ภาวเหตุโก;  
  
สมฺพโนฺธ นาม โส อโตฺถ,  
  
ตตฺถ ฉฎฺฐี วิธียเตฯ  
</p>
  
<p>
ปารตนฺตฺยญฺหิ สมฺพโนฺธ,  
  
ตตฺถ ฉฎฺฐี ภเวติโต;  
  
อุปาธิฎฺฐานา คมิโต,  
  
น วิเสสฺยาทิโต ติโต’’ติฯ  
</p>
  
<p> ตาว – รโญฺญ ปุริโสติ, เอตฺถ จ ราชา ปุริสํ อญฺญสามิโต วิเสเสติ นิวเตฺตตีติ  ปุริโส เตน วิเสสียตีติ  เอวํ สพฺพตฺถ วิเสสิตพฺพโยเค วิเสสนโตว ฉฎฺฐีฯ</p>


<p> – ปหูตํ เม ธนํ สกฺก, เอตสฺส ปฎิวีโส, ภิกฺขุสฺส ปตฺตจีวรํฯ</p>


<p> – อมฺพวนสฺส อวิทูเร, นิพฺพานเสฺสว สนฺติเกฯ</p>


<p> – สุวณฺณสฺส ราสิ, ภิกฺขูนํ สมูโหฯ</p>


<p> – มนุสฺสเสฺสว เต สีสํ, รุกฺขสฺส สาขาฯ</p>


<p> – สุวณฺณสฺส วิกติ, ภฎฺฐธญฺญานํ สตฺตุฯ</p>


<p> – ยวสฺส องฺกุโร, เมฆสฺส สโทฺท, ปุตฺตาปิ ตสฺส พหโว, กมฺมานํ ผลํ วิปาโกฯ</p>


<p> – ขนฺธานํ ปาตุภาโว, ขนฺธานํ ชรา, ขนฺธานํ เภโทฯ</p>


<p> – มนุสฺสสฺส ภาโว, มนุสฺสานํ ชาติฯ</p>


<p> – สุวณฺณสฺส วโณฺณ, วโณฺณ น ขีเยถ ตถาคตสฺส, พุทฺธสฺส คุณโฆโส, ปุปฺผานํ คโนฺธ, ผลานํ รโส, จิตฺตสฺส ผุสนา, สิปฺปิกานํ สตํ นตฺถิ, ติลานํ มุฎฺฐิ, เตสํ สมาโยโค, สนฺธิโน วิโมโกฺข, ตถาคตสฺส ปญฺญาปารมิํ อารพฺภ, ปุพฺพจริยํ วา, สุขํ เต, ทุกฺขํ เต, เจตโส ปริวิตโกฺก อุทปาทิ, ปญฺญาย ปฎุภาโว, รูปสฺส ลหุตา, รูปสฺส มุทุตา, รูปสฺส อุปจโยฯ</p>


<p> – ปาทสฺส อุกฺขิปนํ, ปาทสฺส อวเกฺขปนํ วา, หตฺถสฺส สมิญฺชนํ, ปาทานํ ปสารณํ, ธาตูนํ คมนํ, ธาตูนํเยว ฐานํ, นิสชฺชา, สยนํ วาฯ ตถา ตสฺส นามโคตฺตาทิ, ตสฺส การณํ, ตสฺส มาตาปิตโร, ตสฺส ปุรโต ปาตุรโหสิ, ตสฺส ปจฺฉโต, นครสฺส ทกฺขิณโต, วสฺสานํ ตติเย มาเส, น ตสฺส อุปมา, กุเวรสฺส พลิ อิจฺจาทิฯ</p>


<p> – ยเมทนฺตสฺสาเทโส, โอ อวสฺสฯ</p>


<p> – ปุถสฺสาคโม อิจฺจาทิฯ</p>


<p> – เทวานมิโนฺท, มิคานํ ราชาฯ</p>


<p> – มหาเสนาปตีนํ อุชฺฌาเปตพฺพํ วิกนฺทิตพฺพํ วิรวิตพฺพํ, เทวทตฺตสฺส รุชติ, ตสฺส โรโค อุปฺปชฺชติ, รชกสฺส วตฺถํ ททาติ, มุสาวาทสฺส โอตฺตปฺปํ อิจฺจาทิฯ</p>


<p>‘‘กฺวจิ, ตติยาสตฺตมีน’’นฺติ จ วตฺตเตฯ</p>


<p> ฯ</p>


<p>ตติยาสตฺตมีนมเตฺถ กฺวจิ ฉฎฺฐีวิภตฺติ โหติฯ</p>


<p> – ปุปฺผสฺส พุทฺธํ ยชติ, ปุเปฺผน วา, ฆตสฺส อคฺคิํ ชุโหติฯ</p>


<p> – ปตฺตํ โอทนสฺส ปูเรตฺวา, โอทเนนาติ อโตฺถฯ อิมเมว กายํ ปูรํ นานปฺปการสฺส อสุจิโน ปจฺจเวกฺขติ, ปูรํ หิรญฺญสุวณฺณสฺส, ปูรติ พาโล ปาปสฺสฯ</p>


<p> – ปิตุสฺส ตุโลฺย, ปิตรา วา ตุโลฺย, มาตุ สทิโส, มาตรา สทิโส วา, กิํ ตสฺส จ ตุฎฺฐสฺส, กิํ เตน ตุเฎฺฐนาติ อโตฺถฯ อลํ ตสฺส จ ตุฎฺฐสฺสฯ</p>


<p> – โสภนา กจฺจายนสฺส กติ, กจฺจายเนน วา, รโญฺญ สมฺมโต, รญฺญา วา, เอวํ รโญฺญ  ปูชิโต, รโญฺญ สกฺกโต, รโญฺญ อปจิโต, รโญฺญ มานิโต, อมตํ เตสํ ภิกฺขเว อปริภุตฺตํ, เยสํ กายคตาสติ อปริภุตฺตา อิจฺจาทิฯ</p>


<p> – กุสลา นจฺจคีตสฺส สิกฺขิตา จาตุริตฺถิโย, กุสโล ตฺวํ รถสฺส องฺคปจฺจงฺคานํ, กุสโล มคฺคสฺส, กุสโล อมคฺคสฺส, สนฺติ หิ ภเนฺต อุฬารา ยกฺขา ภควโต ปสนฺนา, ทิวสสฺส ติกฺขตฺตุํ, ทิวเส ติกฺขตฺตุํ วา, มาสสฺส ทฺวิกฺขตฺตุํ อิจฺจาทิฯ</p>


<p>‘‘กฺวจิ, ฉฎฺฐี’’ติ จ วตฺตเตฯ</p>


<p> ฯ</p>


<p>ทุติยาปญฺจมีนมเตฺถ จ กฺวจิ ฉฎฺฐีวิภตฺติ โหติฯ</p>


<p> – ตสฺส ภวนฺติ วตฺตาโร, สหสา กมฺมสฺส กตฺตาโร, อมตสฺส ทาตา, ภินฺนานํ สนฺธาตา, สหิตานํ อนุปฺปทาตา, โพเธตา ปชาย, กมฺมสฺส การโก นตฺถิ, วิปากสฺส จ เวทโก, อวิสํวาทโก โลกสฺส, ปาปานํ อกรณํ สุขํ, จตุนฺนํ มหาภูตานํ อุปาทาย ปสาโท, อจฺฉริโย อรชเกน วตฺถานํ ราโค, อจฺฉริโย อโคปาลเกน คาวีนํ โทโหฯ</p>


<p> – มาตุ สรติ, มาตรํ สรติ, น เตสํ โกจิ สรติ, สตฺตานํ กมฺมปฺปจฺจยา, ปุตฺตสฺส อิจฺฉติ, ปุตฺตมิจฺฉติฯ</p>


<p>   – ปติยตนํ อภิสงฺขาโร, อุทกสฺส ปติกุรุเต, อุทกํ ปติกุรุเต, กณฺฑสฺส ปติกุรุเต, กณฺฑํ ปติกุรุเตฯ</p>


<p> – อสฺสวนตา ธมฺมสฺส ปริหายนฺติ, กิํ นุ โข อหํ ตสฺส สุขสฺส ภายามิ, สเพฺพ ตสนฺติ ทณฺฑสฺส, สเพฺพ ภายนฺติ มจฺจุโน, ภีโต จตุนฺนํ อาสิวิสานํ อิจฺจาทิฯ</p>


<p>ติ กิํ? คมฺภีรญฺจ กถํ กตฺตา, กาเลน ธมฺมิํ กถํ ภาสิตา โหติ, ปเรสํ ปุญฺญานิ อนุโมทิตา, พุชฺฌิตา สจฺจานิ, กฎํ การโก, ปสโว ฆาตโกฯ</p>


<p>ตถา  – สุขกามี วิหารํ กโต, รถํ กตวโนฺต, รถํ กตาวี, กฎํ กตฺวา, กฎํ กโรโนฺต, กฎํ กราโน, กฎํ กุรุมาโน อิจฺจาทิฯ</p>


<p>กสฺมิํ อเตฺถ สตฺตมี?</p>


<p> ฯ</p>


<p>โอกาสการเก สตฺตมีวิภตฺติ โหติฯ</p>


<p>โก จ โอกาโส?</p>


<p> ฯ</p>


<p>อาธารียติ อสฺมินฺติ  อธิกรณํฯ กตฺตุกมฺมสมเวตานํ นิสชฺชปจนาทิกฺริยานํ ปติฎฺฐานเฎฺฐน โย อาธาโร, ตํ การกํ โอกาสสญฺญํ โหติฯ</p>


<p>กเฎ  นิสีทติ เทวทโตฺต, ถาลิยํ โอทนํ ปจติฯ เอตฺถ หิ เทวทตฺตตณฺฑุลานํ กตฺตุกมฺมานํ ธารณโต ตํสมเวตํ อาสนปจนสงฺขาตํ กฺริยํ ธาเรติ นามฯ</p>


<p>โส ปนายโมกาโส จตุพฺพิโธ พฺยาปิโก โอปสิเลสิโก สามีปิโก เวสยิโกติฯ</p>


<p>ตตฺถ  นาม ยตฺถ สกโลปิ อาธารภูโต อโตฺถ อาเธเยฺยน ปตฺถโฎ โหติ, ยสฺมิญฺจ อาเธยฺยภูตํ กิญฺจิ พฺยาเปตฺวา ติฎฺฐติ, ตํ ยถา – ติเลสุ เตลํ อตฺถิ, ขีเลสุ ชลํ, ทธิมฺหิ สปฺปีติฯ</p>


<p> นาม ปเจฺจกสิทฺธานํ ภาวานํ ยตฺถ อุปสิเลเสน อุปคโม โหติ, ยสฺมิญฺจ อาเธโยฺย อุปสิลิสฺสติ อลฺลียิตฺวา ติฎฺฐติ, ตํ ยถา – อาสเน นิสิโนฺน สโงฺฆ, ถาลิยํ โอทนํ ปจติ, ฆเฎสุ อุทกํ อตฺถิ, ทูเร ฐิโต, สมีเป ฐิโตติฯ</p>


<p> นาม ยตฺถ สมีเป สมีปิโวหารํ กตฺวา ตทายตฺตวุตฺติตาทีปนตฺถํ อาธารภาโว วิกปฺปียติ, ตํ ยถา – คงฺคายํ โฆโส วสติ, คงฺคาย สมีเป วโช วสตีติ อโตฺถฯ ภควา สาวตฺถิยํ วิหรติ เชตวเน, สาวตฺถิยา สมีเปติ อโตฺถฯ</p>


<p> นาม ยตฺถ อญฺญตฺถาภาววเสน, เทสนฺตราวเจฺฉทวเสน วา อาธารภาโว ปริกโปฺป, ตํ ยถา – อากาเส สกุณา ปกฺขนฺติ, ภูมีสุ มนุสฺสา จรนฺติ, ชเลสุ มจฺฉา, ปาเทสุ ปติโต, ปาปสฺมิํ รมตี มโน, ปสโนฺน พุทฺธสาสเน, ปญฺญาย สาธุ, วินเย นิปุโณ, มาตริ สาธุ, ปิตริ นิปุโณ อิจฺจาทิฯ</p>


<p>สโพฺพปิ  จายมาธาโร ปธานวเสน วา ปริกปฺปิตวเสน วา กฺริยาย ปติฎฺฐา ภวตีติ เตฺวว วุโตฺตติ เวทิตโพฺพฯ</p>


<p>วุตฺตเญฺจตํ</p>


<p>
‘‘กิริยา กตฺตุกมฺมานํ,  
  
ยตฺถ โหติ ปติฎฺฐิตา;  
  
‘โอกาโส’ติ ปวุโตฺต โส,  
  
จตุธา พฺยาปิกาทิโตฯ  
</p>
  
<p>
พฺยาปิโก ติลขีราทิ,  
  
กโฎ โอปสิเลสิโก;  
  
สามีปิโก ตุ คงฺคาทิ,  
  
อากาโส วิสโย มโต’’ติฯ  
</p>
  
<p>‘‘ฉฎฺฐี, สตฺตมี’’ติ จ อธิกาโรฯ</p>


<p> ฯ</p>


<p>สามี อิสฺสร อธิปติ ทายาท สกฺขิปติภู ปสูต กุสลอิเจฺจเตหิ โยเค ฉฎฺฐีวิภตฺติ โหติ, สตฺตมี จฯ อุภยตฺถํ วจนํฯ</p>


<p>ควํ สามิ, โคสุ สามิ, ควํ อิสฺสโร, โคสุ อิสฺสโร, ควํ อธิปติ, โคสุ อธิปติ, ควํ ทายาโท, โคสุ ทายาโท, ควํ สกฺขิ, โคสุ สกฺขิ, ควํ ปติภู, โคสุ ปติภู, ควํ ปสูโต, โคสุ ปสูโต, ควํ กุสโล, โคสุ กุสโลฯ</p>


<p> ฯ</p>


<p>นีหริตฺวา ธารณํ  ชาติ คุณ กฺริยา นาเมหิ สมุทายโต เอกเทสสฺส ปุถกฺกรณํ, ตสฺมิํ นิทฺธารณเตฺถ คมฺยมาเน  ตโต สมุทายวาจิลิงฺคมฺหา ฉฎฺฐีวิภตฺติ โหติ, สตฺตมี จฯ</p>


<p>มนุสฺสานํ ขตฺติโย สูรตโม, มนุเสฺสสุ ขตฺติโย สูรตโม, กณฺหา คาวีนํ สมฺปนฺนขีรตมา, กณฺหา คาวีสุ สมฺปนฺนขีรตมา, อทฺธิกานํ ธาวโนฺต สีฆตโม, อทฺธิเกสุ ธาวโนฺต สีฆตโม, อายสฺมา อานโนฺท อรหตํ อญฺญตโร อโหสิ, อรหเนฺตสุ วา อิจฺจาทิฯ</p>


<p> ฯ</p>


<p>อนาทเร คมฺยมาเน ภาววตา ลิงฺคมฺหา ฉฎฺฐีวิภตฺติ โหติ, สตฺตมี จฯ อกามกานํ มาตาปิตูนํ รุทนฺตานํ ปพฺพชิ, มาตาปิตูสุ รุทเนฺตสุ ปพฺพชิฯ</p>


<p>
อาโกฎยโนฺต โส เนติ,  
  
สิวิราชสฺส เปกฺขโต;  
  
มจฺจุ คจฺฉติ อาทาย,  
  
เปกฺขมาเน มหาชเนฯ  
</p>
  
<p> ฯ</p>


<p>กมฺมกรณนิมิตฺตอิเจฺจเตสฺวเตฺถสุ ลิงฺคมฺหา สตฺตมีวิภตฺติ โหติฯ</p>


<p> – ภิกฺขูสุ อภิวาเทนฺติ, มุทฺธนิ จุมฺพิตฺวา, ปุริสสฺส พาหาสุ คเหตฺวาฯ</p>


<p> – หเตฺถสุ ปิณฺฑาย จรนฺติ, ปเตฺตสุ ปิณฺฑาย จรนฺติ, ปเถสุ คจฺฉนฺติ, โสปิ มํ อนุสาเสยฺย, สมฺปฎิจฺฉามิ มตฺถเกฯ</p>


<p> – ทีปิ จเมฺมสุ หญฺญเต, กุญฺชโร ทเนฺตสุ หญฺญเต, อณุมเตฺตสุ วเชฺชสุ ภยทสฺสาวี, สมฺปชานมุสาวาเท ปาจิตฺติยํ, มุสาวาทนิมิตฺตํ มุสาวาทปฺปจฺจยาติ อโตฺถฯ</p>


<p>‘‘สตฺตมี’’ติ อธิกาโรฯ</p>


<p> ฯ</p>


<p>สมฺปทานเตฺถ จ ลิงฺคมฺหา สตฺตมีวิภตฺติ โหติฯ สเงฺฆ ทินฺนํ มหปฺผลํ, สเงฺฆ โคตมิ เทหิ, สเงฺฆ เต ทิเนฺน อหเญฺจว ปูชิโต ภวิสฺสามิฯ</p>


<p>
ยา ปลาลมยํ มาลํ, นารี ทตฺวาน เจติเย;  
  
อลตฺถ กญฺจนมยํ, มาลํ โพชฺฌงฺคิกญฺจ สาฯ  
</p>
  
<p> ฯ</p>


<p>ปญฺจมฺยเตฺถ จ ลิงฺคมฺหา สตฺตมีวิภตฺติ โหติฯ กทลีสุ คเช รกฺขนฺติฯ</p>


<p> ฯ</p>


<p> นาม นิเมส ขณ ลย มุหุตฺต ปุพฺพณฺหาทิโก,  นาม กฺริยา, สา เจตฺถ กฺริยนฺตรูปลกฺขณาว อธิเปฺปตา, ตสฺมิํ กาลเตฺถ จ ภาวลกฺขเณ ภาวเตฺถ จ ลิงฺคมฺหา สตฺตมีวิภตฺติ โหติฯ</p>


<p> – ปุพฺพณฺหสมเย คโต, สายนฺหสมเย อาคโต, อกาเล วสฺสติ ตสฺส, กาเล ตสฺส น วสฺสติ, ผุสฺสมาสมฺหา ตีสุ มาเสสุ เวสาขมาโส, อิโต สตสหสฺสมฺหิ, กเปฺป อุปฺปชฺชิ จกฺขุมาฯ</p>


<p> – ภิกฺขุสเงฺฆสุ โภชียมาเนสุ คโต, ภุเตฺตสุ อาคโต, โคสุ ทุยฺหมานาสุ คโต, ทุทฺธาสุ อาคโต, ชายมาเน โข สาริปุตฺต โพธิสเตฺต อยํ ทสสหสฺสิโลกธาตุ สํกมฺปิ สมฺปกมฺปิ สมฺปเวธิฯ</p>


<p>
ปาสาณา สกฺขรา เจว, กฐลา ขาณุกณฺฎกา;  
  
สเพฺพ มคฺคา วิวเชฺชนฺติ, คจฺฉเนฺต โลกนายเกฯ  
</p>
  
<p>อิมสฺมิํ สติ อิทํ โหติ อิจฺจาทิฯ</p>


<p> ฯ</p>


<p>ทฺวิปทมิทํฯ อธิกเตฺถ, อิสฺสรเตฺถ จ วตฺตมาเนหิ อิเจฺจเตหิ โยเค อธิกิสฺสรวจเน คมฺยมาเน ลิงฺคมฺหา สตฺตมีวิภตฺติ โหติฯ</p>


<p> – อุป ขาริยํ โทโณ, ขาริยา โทโณ อธิโกติ อโตฺถฯ ตถา อุป นิเกฺข กหาปณํ, อธิ เทเวสุ พุโทฺธ, สมฺมุติอุปปตฺติวิสุทฺธิเทวสงฺขาเตหิ ติวิเธหิปิ เทเวหิ สพฺพญฺญู พุโทฺธว อธิโกติ อโตฺถฯ</p>


<p> – อธิ พฺรหฺมทเตฺต ปญฺจาลา, พฺรหฺมทตฺติสฺสรา ปญฺจาลาติ อโตฺถฯ</p>


<p> ฯ</p>


<p>มณฺฑิตอุสฺสุกฺกอิเจฺจเตสฺวเตฺถสุ คมฺยมาเนสุ ลิงฺคมฺหา ตติยาวิภตฺติ โหติ, สตฺตมี จฯ สโทฺท ปเนตฺถ ปสนฺนตฺถวาจโก, สโทฺท สอีหโตฺถฯ ญาเณน ปสโนฺน, ญาณสฺมิํ ปสโนฺน, ญาเณน อุสฺสุโกฺก, ญาณสฺมิํ อุสฺสุโกฺก สปฺปุริโสฯ</p>


<p>
การกํ  
ฉพฺพิธํ สญฺญา-วสา ฉพฺพีสตีวิธํ;  
  
ปเภทา สตฺตธา กมฺมํ, กตฺตา ปญฺจวิโธ ภเวฯ  
</p>
  
<p>
กรณํ ทุวิธํ โหติ, สมฺปทานํ ติธา มตํ;  
  
อปาทานํ ปญฺจวิธํ, อาธาโร ตุ จตุพฺพิโธฯ  
</p>
  
<p>วิภตฺติโย ปน ปจฺจตฺตวจนาทิวเสน อฎฺฐวิธา ภวนฺติฯ ยถาห</p>


<p>
‘‘ปจฺจตฺตมุปโยคญฺจ, กรณํ สมฺปทานิยํ;  
  
นิสฺสกฺกํ สามิวจนํ, ภุมฺมาลปนมฎฺฐม’’นฺติฯ  
</p>
  
อิติ ปทรูปสิทฺธิยํ การกกโณฺฑ  
</p>
  
ตติโยฯ  
</p>
  
  
  
  
  