<h1>๑๔. หีนตฺติกํ</h1>
<h2>๑. ปฎิจฺจวาโร</h2>
<h2>๑. ปจฺจยานุโลมํ</h2>
<h2>๑. วิภงฺควาโร</h2>
<h3>เหตุปจฺจโย</h3>
<p> หีนํ    ธมฺมํ ปฎิจฺจ หีโน ธโมฺม อุปฺปชฺชติ เหตุปจฺจยา – หีนํ เอกํ ขนฺธํ ปฎิจฺจ ตโย ขนฺธา…เป.… เทฺว ขเนฺธ ปฎิจฺจ เทฺว ขนฺธาฯ (๑)</p>


<p>หีนํ ธมฺมํ ปฎิจฺจ มชฺฌิโม ธโมฺม อุปฺปชฺชติ เหตุปจฺจยา – หีเน ขเนฺธ ปฎิจฺจ จิตฺตสมุฎฺฐานํ รูปํฯ (๒)</p>


<p>หีนํ ธมฺมํ ปฎิจฺจ หีโน จ มชฺฌิโม จ ธมฺมา อุปฺปชฺชนฺติ เหตุปจฺจยา – หีนํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.…ฯ (๓)</p>


<p> มชฺฌิมํ ธมฺมํ ปฎิจฺจ มชฺฌิโม ธโมฺม อุปฺปชฺชติ เหตุปจฺจยา – มชฺฌิมํ เอกํ ขนฺธํ ปฎิจฺจ ตโย ขนฺธา จิตฺตสมุฎฺฐานญฺจ รูปํ…เป.… เทฺว ขเนฺธ…เป.… ปฎิสนฺธิกฺขเณ…เป.… ขเนฺธ ปฎิจฺจ วตฺถุ, วตฺถุํ ปฎิจฺจ ขนฺธา; เอกํ มหาภูตํ…เป.… มหาภูเต ปฎิจฺจ จิตฺตสมุฎฺฐานํ รูปํ กฎตฺตารูปํ อุปาทารูปํฯ (๑)</p>


<p> ปณีตํ  ธมฺมํ ปฎิจฺจ ปณีโต ธโมฺม อุปฺปชฺชติ เหตุปจฺจยา… ตีณิฯ</p>


<p> มชฺฌิมญฺจ ปณีตญฺจ ธมฺมํ ปฎิจฺจ มชฺฌิโม ธโมฺม อุปฺปชฺชติ เหตุปจฺจยา – ปณีเต ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>


<p> หีนญฺจ มชฺฌิมญฺจ ธมฺมํ ปฎิจฺจ มชฺฌิโม ธโมฺม อุปฺปชฺชติ เหตุปจฺจยา  – หีเน ขเนฺธ จ มหาภูเต จ ปฎิจฺจ จิตฺตสมุฎฺฐานํ รูปํฯ (๑)</p>

</p>

</p>





