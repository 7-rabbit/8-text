<h2>ขุทฺทกนิกาเย</h2>
<h2>ชาตก-อฎฺฐกถา</h2>
<h2>(ฉโฎฺฐ ภาโค)</h2>
<h1>๒๒. มหานิปาโต</h1>
<ol>
<li>
<p> [๕๓๘] ๑. มูคปกฺขชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต มหาภินิกฺขมนํ อารพฺภ กเถสิฯ เอกทิวสญฺหิ ภิกฺขู ธมฺมสภายํ สนฺนิสินฺนา ภควโต เนกฺขมฺมปารมิํ วณฺณยนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘ภิกฺขเว, อิทานิ มม ปูริตปารมิสฺส รชฺชํ ฉเฑฺฑตฺวา มหาภินิกฺขมนํ  นาม อนจฺฉริยํฯ อหญฺหิ ปุเพฺพ อปริปเกฺก ญาเณ ปารมิโย ปูเรโนฺตปิ รชฺชํ ฉเฑฺฑตฺวา นิกฺขโนฺตเยวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต กาสิรเฎฺฐ พาราณสิยํ กาสิราชา นาม ธเมฺมน รชฺชํ กาเรสิฯ ตสฺส โสฬสสหสฺสา อิตฺถิโย อเหสุํฯ ตาสุ เอกาปิ ปุตฺตํ วา ธีตรํ วา น ลภิฯ นาครา ‘‘อมฺหากํ รโญฺญ วํสานุรกฺขโก เอโกปิ ปุโตฺต นตฺถี’’ติ ราชงฺคเณ สนฺนิปติตฺวา  (ชา. ๒.๒๐.๑ อาทโย) อาคตนเยเนว ราชานํ เอวมาหํสุ ‘‘เทว, ปุตฺตํ ปเตฺถถา’’ติฯ ราชา  เตสํ วจนํ สุตฺวา โสฬสสหสฺสา อิตฺถิโย ‘‘ตุเมฺห ปุตฺตํ ปเตฺถถา’’ติ อาณาเปสิฯ ตา จนฺทาทีนํ เทวตานํ อายาจนอุปฎฺฐานาทีนิ กตฺวา ปเตฺถนฺติโยปิ ปุตฺตํ วา ธีตรํ วา น ลภิํสุฯ อคฺคมเหสี ปนสฺส มทฺทราชธีตา จนฺทาเทวี นาม สีลสมฺปนฺนา อโหสิฯ ราชา ‘‘ภเทฺท, ตฺวมฺปิ ปุตฺตํ ปเตฺถหี’’ติ อาหฯ สา ปุณฺณมทิวเส อุโปสถํ สมาทิยิตฺวา จูฬสยเน นิปนฺนาว อตฺตโน สีลํ อาวเชฺชตฺวา ‘‘สจาหํ อขณฺฑสีลา อิมินา เม สเจฺจน  ปุโตฺต อุปฺปชฺชตู’’ติ สจฺจกิริยํ อกาสิฯ</p>


<p>ตสฺสา สีลเตเชน สกฺกสฺส ภวนํ อุณฺหาการํ ทเสฺสสิฯ สโกฺก อาวเชฺชโนฺต ตํ การณํ ญตฺวา ‘‘จนฺทาเทวี ปุตฺตํ ปเตฺถติ, หนฺทาหํ ปุตฺตํ ทสฺสามี’’ติ ตสฺสานุจฺฉวิกํ ปุตฺตํ อุปธาเรโนฺต โพธิสตฺตํ ปสฺสิฯ โพธิสโตฺตปิ ตทาวีสติวสฺสานิ พาราณสิยํ รชฺชํ กาเรตฺวา ตโต จุโต อุสฺสทนิรเย นิพฺพตฺติตฺวา อสีติวสฺสสหสฺสานิ ตตฺถ ปจฺจิตฺวา ตโต จวิตฺวา ตาวติํสภวเน นิพฺพตฺติฯ ตตฺถาปิ ยาวตายุกํ ฐตฺวา ตโต จวิตฺวา อุปริเทวโลกํ คนฺตุกาโม อโหสิฯ สโกฺก ตสฺส สนฺติกํ คนฺตฺวา ‘‘มาริส, ตยิ มนุสฺสโลเก อุปฺปเนฺน ปารมิโย จ เต ปูริสฺสนฺติ, มหาชนสฺส วุฑฺฒิ จ ภวิสฺสติ, อยํ กาสิรโญฺญ จนฺทาเทวี นาม อคฺคมเหสี ปุตฺตํ ปเตฺถติ, ตสฺสา กุจฺฉิยํ อุปฺปชฺชาหี’’ติ วตฺวา อเญฺญสญฺจ จวนธมฺมานํ ปญฺจสตานํ เทวปุตฺตานํ ปฎิญฺญํ คเหตฺวา สกฎฺฐานเมว อคมาสิฯ โส ‘‘สาธู’’ติ สมฺปฎิจฺฉิตฺวา ปญฺจหิ เทวปุตฺตสเตหิ สทฺธิํ เทวโลกโต จวิตฺวา สยํ จนฺทาเทวิยา กุจฺฉิมฺหิ ปฎิสนฺธิํ คณฺหิฯ อิตเร ปน เทวปุตฺตา อมจฺจภริยานํ กุจฺฉีสุ ปฎิสนฺธิํ คณฺหิํสุฯ</p>


<p>ตทา จนฺทาเทวิยา กุจฺฉิ วชิรปุณฺณา วิย อโหสิฯ สา คพฺภสฺส ปติฎฺฐิตภาวํ ญตฺวา รโญฺญ อาโรเจสิฯ ตํ สุตฺวา ราชา คพฺภสฺส ปริหารํ ทาเปสิฯ สา ปริปุณฺณคพฺภา ทสมาสจฺจเยน ธญฺญปุญฺญลกฺขณสมฺปนฺนํ ปุตฺตํ วิชายิฯ ตํ ทิวสเมว อมจฺจเคเหสุ ปญฺจ กุมารสตานิ ชายิํสุฯ ตสฺมิํ ขเณ ราชา อมจฺจคณปริวุโต มหาตเล นิสิโนฺน อโหสิฯ อถสฺส  ‘‘ปุโตฺต, เต เทว, ชาโต’’ติ อาโรจยิํสุฯ เตสํ วจนํ สุตฺวา รโญฺญ ปุตฺตเปมํ อุปฺปชฺชิตฺวา ฉวิยาทีนิ ฉินฺทิตฺวา อฎฺฐิมิญฺชํ  อาหจฺจ อฎฺฐาสิ, อพฺภนฺตเร ปีติ อุปฺปชฺชิ, หทยํ สีตลํ ชาตํฯ โส อมเจฺจ ปุจฺฉิ ‘‘ตุฎฺฐา นุ โข ตุเมฺห, มม ปุโตฺต ชาโต’’ติ? ‘‘กิํ กเถถ, เทว, มยํ ปุเพฺพ อนาถา, อิทานิ ปน สนาถา ชาตา, สามิโก โน ลโทฺธ’’ติ อาหํสุฯ ราชา มหาเสนคุตฺตํ ปโกฺกสาเปตฺวา อาณาเปสิ ‘‘มม ปุตฺตสฺส ปริวาโร ลทฺธุํ วฎฺฎติ, คจฺฉ ตฺวํ อมจฺจเคเหสุ อชฺช ชาตา ทารกา กิตฺตกา นามาติ โอโลเกหี’’ติฯ โส ‘‘สาธู’’ติ สมฺปฎิจฺฉิตฺวา อมจฺจเคหานิ คนฺตฺวา โอโลเกโนฺต ปญฺจ กุมารสตานิ ทิสฺวา ปุนาคนฺตฺวา รโญฺญ อาโรเจสิฯ</p>


<p>ราชา ปญฺจนฺนํ ทารกสตานํ กุมารปสาธนานิ เปเสตฺวา ปุน ปญฺจ ธาติสตานิ จ ทาเปสิฯ มหาสตฺตสฺส ปน อติทีฆาทิโทสวชฺชิตา  อลมฺพตฺถนิโย มธุรถญฺญาโย จตุสฎฺฐิ ธาติโย อทาสิฯ อติทีฆาย หิ อิตฺถิยา ปเสฺส นิสีทิตฺวา ถญฺญํ ปิวโต ทารกสฺส คีวา ทีฆา โหติ, อติรสฺสาย ปเสฺส นิสีทิตฺวา ถญฺญํ ปิวโนฺต ทารโก นิปฺปีฬิตขนฺธฎฺฐิโก โหติ, อติกิสาย ปเสฺส นิสีทิตฺวา ถญฺญํ ปิวโต ทารกสฺส อูรู รุชฺชนฺติ, อติถูลาย ปเสฺส นิสีทิตฺวา ถญฺญํ ปิวโนฺต ทารโก ปกฺขปาโท โหติ, อติกาฬิกาย ขีรํ อติสีตลํ โหติ, อติโอทาตาย ขีรํ อติอุณฺหํ โหติ, ลมฺพตฺถนิยา ปเสฺส นิสีทิตฺวา ถญฺญํ ปิวโนฺต ทารโก นิปฺปีฬิตนาสิโก โหติฯ กาสานญฺจ ปน อิตฺถีนํ ขีรํ อติอมฺพิลํ โหติ, สาสานญฺจ ปน อิตฺถีนํ ขีรํ อติกฎุกาทิเภทํ โหติ, ตสฺมา เต สเพฺพปิ โทเส วิวเชฺชตฺวา อลมฺพตฺถนิโย มธุรถญฺญาโย จตุสฎฺฐิ ธาติโย ทตฺวา มหนฺตํ สกฺการํ กตฺวา จนฺทาเทวิยาปิ วรํ อทาสิฯ สาปิ คหิตกํ กตฺวา ฐเปสิฯ</p>


<p>ราชา กุมารสฺส นามคฺคหณทิวเส ลกฺขณปาฐเก พฺราหฺมเณ ปโกฺกสาเปตฺวา เตสํ มหนฺตํ สกฺการํ กตฺวา กุมารสฺส อนฺตรายาภาวํ ปุจฺฉิฯ เต ตสฺส ลกฺขณสมฺปตฺติํ ทิสฺวา ‘‘มหาราช, ธญฺญปุญฺญลกฺขณสมฺปโนฺน อยํ กุมาโร, ติฎฺฐตุ เอกทีโป, ทฺวิสหสฺสปริวารานํ จตุนฺนมฺปิ มหาทีปานํ รชฺชํ กาเรตุํ สมโตฺถ โหติ, นาสฺส โกจิ อนฺตราโย  ปญฺญายตี’’ติ วทิํสุฯ ราชา เตสํ วจนํ สุตฺวา ตุสฺสิตฺวา กุมารสฺส นามํ กโรโนฺต ยสฺมา กุมารสฺส ชาตทิวเส สกลกาสิรเฎฺฐ เทโว วสฺสิ, ยสฺมา จ รโญฺญ เจว อมจฺจานญฺจ หทยํ สีตลํ ชาตํ, ยสฺมา จ เตมยมาโน ชาโต, ตสฺมา ‘‘เตมิยกุมาโร’’ติสฺส นามํ อกาสิฯ อถ นํ ธาติโย เอกมาสิกํ อลงฺกริตฺวา รโญฺญ สนฺติกํ อานยิํสุฯ ราชา ปิยปุตฺตํ อาลิงฺคิตฺวา สีเส จุมฺพิตฺวา อเงฺก นิสีทาเปตฺวา รมยมาโน นิสีทิฯ</p>


<p>ตสฺมิํ  ขเณ จตฺตาโร โจรา อานีตาฯ ราชา เต ทิสฺวา ‘‘เตสุ เอกสฺส โจรสฺส สกณฺฎกาหิ กสาหิ ปหารสหสฺสํ กโรถ, เอกสฺส สงฺขลิกาย พนฺธิตฺวา พนฺธนาคารปเวสนํ กโรถ, เอกสฺส สรีเร สตฺติปหารํ กโรถ, เอกสฺส สูลาโรปนํ กโรถา’’ติ อาณาเปสิฯ อถ มหาสโตฺต ปิตุ วจนํ สุตฺวา ภีตตสิโต หุตฺวา ‘‘อโห มม ปิตา รชฺชํ นิสฺสาย อติภาริยํ นิรยคามิกมฺมํ อกาสี’’ติ จิเนฺตสิฯ ปุนทิวเส ปน ตํ เสตจฺฉตฺตสฺส เหฎฺฐา อลงฺกตสิริสยเน นิปชฺชาเปสุํฯ โส โถกํ นิทฺทายิตฺวา ปพุโทฺธ อกฺขีนิ อุมฺมีเลตฺวา เสตจฺฉตฺตํ โอโลเกโนฺต มหนฺตํ สิริวิภวํ ปสฺสิฯ อถสฺส ปกติยาปิ ภีตตสิตสฺส อติเรกตรํ ภยํ อุปฺปชฺชิฯ โส ‘‘กุโต นุ  โข อหํ อิมํ โจรเคหํ อาคโตมฺหี’’ติ อุปธาเรโนฺต ชาติสฺสรญาเณน เทวโลกโต อาคตภาวํ ญตฺวา ตโต ปรํ โอโลเกโนฺต อุสฺสทนิรเย ปกฺกภาวํ ปสฺสิ, ตโต ปรํ โอโลเกโนฺต ตสฺมิํเยว นคเร ราชภาวํ อญฺญาสิฯ</p>


<p>อถสฺส ‘‘อหํ วีสติวสฺสานิ พาราณสิยํ รชฺชํ กาเรตฺวา อสีติวสฺสสหสฺสานิ อุสฺสทนิรเย ปจฺจิํ, อิทานิ ปุนปิ อิมสฺมิํเยว โจรเคเห นิพฺพโตฺตมฺหิ, ปิตา เม หิโยฺย จตูสุ โจเรสุ อานีเตสุ ตถารูปํ ผรุสํ นิรยสํวตฺตนิกํ กถํ กเถสิ, สจาหํ รชฺชํ กาเรสฺสามิ, ปุนปิ นิรเย นิพฺพตฺติตฺวา มหาทุกฺขํ อนุภวิสฺสามี’’ติ อาวเชฺชนฺตสฺส มหนฺตํ ภยํ อุปฺปชฺชิฯ โพธิสตฺตสฺส กญฺจนวณฺณํ สรีรํ หเตฺถน ปริมทฺทิตํ ปทุมํ วิย มิลาตํ ทุพฺพณฺณํ อโหสิฯ โส ‘‘กถํ นุ โข อิมมฺหา โจรเคหา มุเจฺจยฺย’’นฺติ จิเนฺตโนฺต นิปชฺชิฯ อถ นํ เอกสฺมิํ อตฺตภาเว มาตุภูตปุพฺพา ฉเตฺต  อธิวตฺถา เทวธีตา อสฺสาเสตฺวา ‘‘ตาต เตมิยกุมาร, มา ภายิ, มา โสจิ, มา จินฺตยิฯ สเจ อิโต มุจฺจิตุกาโมสิ, ตฺวํ อปีฐสปฺปีปิ ปีฐสปฺปี วิย โหหิ, อพธิโรปิ พธิโร วิย โหหิ, อมูโคปิ มูโค วิย โหหิ, อิมานิ ตีณิ องฺคานิ อธิฎฺฐาย อตฺตโน ปณฺฑิตภาวํ มา ปกาเสหี’’ติ วตฺวา ปฐมํ คาถมาห –</p>


<ol>
<li>
‘‘มา ปณฺฑิจฺจยํ วิภาวย, พาลมโต ภว สพฺพปาณินํ;  
  
สโพฺพ ตํ ชโน โอจินายตุ, เอวํ ตว อโตฺถ ภวิสฺสตี’’ติฯ  
</li>
  
<p>ตตฺถ นฺติ ปณฺฑิจฺจํ, อยเมว วา ปาโฐฯ ติ พาโล อิติ สมฺมโตฯ ติ สกโล อโนฺตชโน เจว พหิชโน จฯ ติ ‘‘นีหรเถตํ กาฬกณฺณิ’’นฺติ อวมญฺญตุ, อวชานาตูติ อโตฺถฯ
</ol></p>


<p>โส ตสฺสา วจเนน อสฺสาสํ ปฎิลภิตฺวา –</p>


<ol>
<li>
‘‘กโรมิ  
เต ตํ วจนํ, ยํ มํ ภณสิ เทวเต;  
  
อตฺถกามาสิ เม อมฺม, หิตกามาสิ เทวเต’’ติฯ –  
</li>
  
<p>อิมํ คาถํ วตฺวา ตานิ ตีณิ องฺคานิ อธิฎฺฐาสิฯ สา จ เทวธีตา อนฺตรธายิฯ ราชา ปุตฺตสฺส อนุกฺกณฺฐนตฺถาย ตานิ ปญฺจ กุมารสตานิ ตสฺส สนฺติเกเยว ฐเปสิฯ เต ทารกา ถญฺญตฺถาย โรทนฺติ ปริเทวนฺติฯ มหาสโตฺต ปน นิรยภยตชฺชิโต ‘‘รชฺชโต เม สุสฺสิตฺวา มตเมว เสโยฺย’’ติ น โรทติ น ปริเทวติฯ อถสฺส ธาติโย ตํ ปวตฺติํ ญตฺวา จนฺทาเทวิยา  อาโรจยิํสุฯ สาปิ รโญฺญ อาโรเจสิฯ ราชา เนมิตฺตเก พฺราหฺมเณ ปโกฺกสาเปตฺวา ปุจฺฉิฯ อถ พฺราหฺมณา อาหํสุ ‘‘เทว, กุมารสฺส ปกติเวลํ อติกฺกมิตฺวา ถญฺญํ ทาตุํ วฎฺฎติ, เอวํ โส โรทมาโน ถนํ ทฬฺหํ คเหตฺวา สยเมว ปิวิสฺสตี’’ติฯ ตโต ปฎฺฐาย ธาติโย กุมารสฺส ปกติเวลํ อติกฺกมิตฺวา ถญฺญํ เทนฺติฯ ททมานา จ กทาจิ เอกวารํ อติกฺกมิตฺวา เทนฺติ, กทาจิ สกลทิวสํ ขีรํ น เทนฺติฯ
</ol></p>

</p>


<p>โส  นิรยภยตชฺชิโต สุสฺสโนฺตปิ ถญฺญตฺถาย น โรทติ, น ปริเทวติฯ อถ นํ อโรทนฺตมฺปิ ทิสฺวา ‘‘ปุโตฺต เม ฉาโต’’ติ มาตา วา ถญฺญํ ปาเยติ, กทาจิ ธาติโย วา ปาเยนฺติฯ เสสทารกา ถญฺญํ อลทฺธเวลายเมว โรทนฺติ ปริเทวนฺติฯ มหาสโตฺต ปน นิรยภยตชฺชิโต น โรทติ, น ปริเทวติ, น นิทฺทายติ, น หตฺถปาเท สมิญฺชติ, น สทฺทํ กโรติฯ อถสฺส ธาติโย ‘‘ปีฐสปฺปีนํ หตฺถปาทา นาม น เอวรูปา โหนฺติ, มูคานํ หนุกปริโยสานํ นาม น เอวรูปํ โหติ, พธิรานํ กณฺณโสตานิ นาม น เอวรูปานิ โหนฺติ, ภวิตพฺพเมตฺถ การเณน, วีมํสิสฺสาม น’’นฺติ จิเนฺตตฺวา ‘‘ขีเรน ตาว นํ วีมํสิสฺสามา’’ติ สกลทิวสํ ขีรํ น เทนฺติฯ โส สุสฺสโนฺตปิ ขีรตฺถาย สทฺทํ น กโรติฯ อถสฺส มาตา ‘‘ปุโตฺต เม ฉาโต’’ติ สยเมว ถญฺญํ ปาเยติฯ เอวํ อนฺตรนฺตรา ขีรํ อทตฺวา เอกสํวจฺฉรํ วีมํสนฺตาปิสฺส อนฺตรํ น ปสฺสิํสุฯ</p>


<p>ตโต อมจฺจาทโย รโญฺญ อาโรเจสุํ ‘‘เอกวสฺสิกทารกา นาม ปูวขชฺชกํ ปิยายนฺติ, เตน นํ วีมํสิสฺสามา’’ติ ปญฺจ กุมารสตานิ ตสฺส สนฺติเกเยว นิสีทาเปตฺวา นานาปูวขชฺชกานิ อุปนาเมตฺวา โพธิสตฺตสฺส อวิทูเร ฐเปตฺวา ‘‘ยถารุจิ ตานิ ปูวขชฺชกานิ  คณฺหถา’’ติ ปฎิจฺฉนฺนฎฺฐาเน ติฎฺฐนฺติฯ เสสทารกา กลหํ กโรนฺตา อญฺญมญฺญํ ปหรนฺตา ตํ ตํ คเหตฺวา ขาทนฺติฯ มหาสโตฺต ปน อตฺตานํ โอวทิตฺวา ‘‘ตาต เตมิยกุมาร, นิรยภยํ อิจฺฉโนฺต ปูวขชฺชกํ อิจฺฉาหี’’ติ นิรยภยตชฺชิโต ปูวขชฺชกํ น โอโลเกสิฯ เอวํ ปูวขชฺชเกนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ‘‘ทฺวิวสฺสิกทารกา นาม ผลาผลํ ปิยายนฺติ, เตน นํ วีมํสิสฺสามา’’ติ นานาผลานิ อุปนาเมตฺวา โพธิสตฺตสฺส อวิทูเร ฐเปตฺวา วีมํสิํสุฯ เสสทารกา  กลหํ กตฺวา ยุชฺฌนฺตา ตํ ตํ คเหตฺวา ขาทนฺติฯ โส นิรยภยตชฺชิโต ตมฺปิ น โอโลเกสิฯ เอวํ ผลาผเลนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ‘‘ติวสฺสิกทารกา นาม กีฬนภณฺฑกํ ปิยายนฺติ, เตน นํ วีมํสิสฺสามา’’ติ นานาสุวณฺณมยานิ หตฺถิอสฺสรูปกาทีนิ การาเปตฺวา โพธิสตฺตสฺส อวิทูเร ฐเปสุํฯ เสสทารกา อญฺญมญฺญํ วิลุมฺปนฺตา คณฺหิํสุฯ มหาสโตฺต ปน น กิญฺจิ โอโลเกสิฯ เอวํ กีฬนภณฺฑเกนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต  ‘‘จตุวสฺสิกทารกา นาม โภชนํ ปิยายนฺติ, เตน นํ วีมํสิสฺสามา’’ติ นานาโภชนานิ อุปนาเมสุํฯ เสสทารกา ตํ ปิณฺฑํ ปิณฺฑํ กตฺวา ภุญฺชนฺติฯ มหาสโตฺต ปน อตฺตานํ โอวทิตฺวา ‘‘ตาต เตมิยกุมาร, อลทฺธโภชนานํ เต อตฺตภาวานํ คณนา นาม นตฺถี’’ติ นิรยภยตชฺชิโต ตมฺปิ น โอโลเกสิฯ อถสฺส มาตา สยเมว หทเยน ภิชฺชมาเนน วิย อสหเนฺตน สหเตฺถน โภชนํ โภเชสิฯ เอวํ โภชเนนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ‘‘ปญฺจวสฺสิกทารกา นาม อคฺคิโน ภายนฺติ, เตน นํ วีมํสิสฺสามา’’ติ ราชงฺคเณ อเนกทฺวารยุตฺตํ มหนฺตํ เคหํ กาเรตฺวา ตาลปเณฺณหิ ฉาเทตฺวา ตํ เสสทารเกหิ ปริวุตํ ตสฺส มเชฺฌ นิสีทาเปตฺวา อคฺคิํ เทนฺติฯ เสสทารกา อคฺคิํ ทิสฺวา วิรวนฺตา ปลายิํสุฯ มหาสโตฺต ปน จิเนฺตสิ ‘‘นิรยอคฺคิสนฺตาปนโต อิทเมว อคฺคิสนฺตาปนํ สตคุเณน สหสฺสคุเณน สตสหสฺสคุเณน วรตร’’นฺติ นิโรธสมาปโนฺน มหาเถโร วิย นิจฺจโลว อโหสิฯ อถ นํ อคฺคิมฺหิ อาคจฺฉเนฺต คเหตฺวา อปเนนฺติฯ เอวํ อคฺคินาปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต  ‘‘ฉวสฺสิกทารกา นาม มตฺตหตฺถิโน ภายนฺติ, เตน นํ วีมํสิสฺสามา’’ติ เอกํ หตฺถิํ สุสิกฺขิตํ สิกฺขาเปตฺวา โพธิสตฺตํ เสสทารเกหิ ปริวุตํ ราชงฺคเณ นิสีทาเปตฺวา ตํ หตฺถิํ มุญฺจนฺติฯ โส โกญฺจนาทํ นทโนฺต โสณฺฑาย ภูมิยํ โปเถโนฺต ภยํ ทเสฺสโนฺต อาคจฺฉติฯ เสสทารกา ตํ ทิสฺวา มรณภยภีตา ทิสาวิทิสาสุ ปลายิํสุฯ มหาสโตฺต ปน มตฺตหตฺถิํ อาคจฺฉนฺตํ ทิสฺวา จิเนฺตสิ ‘‘จณฺฑนิรเย ปจฺจนโต จณฺฑหตฺถิโน หเตฺถ มรณเมว เสโยฺย’’ติ นิรยภยตชฺชิโต ตเตฺถว นิสีทิฯ สุสิกฺขิโต หตฺถี มหาสตฺตํ ปุปฺผกลาปํ วิย อุกฺขิปิตฺวา อปราปรํ กตฺวา อกิลเมตฺวาว คจฺฉติฯ เอวํ หตฺถินาปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ‘‘สตฺตวสฺสิกทารกา นาม สปฺปสฺส ภายนฺติ, เตน นํ วีมํสิสฺสามา’’ติ โพธิสตฺตํ เสสทารเกหิ สทฺธิํ ราชงฺคเณ นิสีทาเปตฺวา อุทฺธฎทาเฐ กตมุขพเนฺธ สเปฺป วิสฺสเชฺชสุํฯ เสสทารกา เต ทิสฺวา วิรวนฺตา ปลายิํสุฯ มหาสโตฺต ปน นิรยภยํ อาวเชฺชตฺวา ‘‘จณฺฑสปฺปสฺส  มุเข วินาสเมว วรตร’’นฺติ นิโรธสมาปโนฺน มหาเถโร วิย นิจฺจโลว อโหสิฯ อถสฺส สโปฺป สกลสรีรํ เวเฐตฺวา มตฺถเก ผณํ กตฺวา อจฺฉิฯ ตทาปิ โส นิจฺจโลว อโหสิฯ เอวํ สเปฺปนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุ ฯ</p>


<p>ตโต ‘‘อฎฺฐวสฺสิกทารกา นาม นฎสมชฺชํ ปิยายนฺติ, เตน นํ วีมํสิสฺสามา’’ติ ตํ ปญฺจทารกสเตหิ สทฺธิํ ราชงฺคเณ นิสีทาเปตฺวา นฎสมชฺชํ การาเปสุํฯ เสสทารกา ตํ นฎสมชฺชํ ทิสฺวา ‘‘สาธุ สาธู’’ติ วทนฺตา มหาหสิตํ หสนฺติฯ มหาสโตฺต ปน ‘‘นิรเย นิพฺพตฺตกาเล ตว ขณมตฺตมฺปิ หาโส วา โสมนสฺสํ วา นตฺถี’’ติ นิรยภยํ อาวเชฺชตฺวา นิจฺจโลว อโหสิ, ตํ น โอโลเกสิฯ เอวํ นฎสมเชฺชนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ‘‘นววสฺสิกทารกา นาม อสิโน ภายนฺติ, เตน นํ วีมํสิสฺสามา’’ติ ตํ ปญฺจทารกสเตหิ สทฺธิํ ราชงฺคเณ นิสีทาเปตฺวา ทารกานํ กีฬนกาเล เอโก ปุริโส ผลิกวณฺณํ อสิํ คเหตฺวา ปริพฺภมโนฺต นทโนฺต วคฺคโนฺต ตาเสโนฺต ลงฺฆโนฺต อโปฺผเฎโนฺต มหาสทฺทํ กโรโนฺต ‘‘กาสิรโญฺญ กิร กาฬกณฺณี เอโก ปุโตฺต อตฺถิ, โส กุหิํ, สีสมสฺส ฉินฺทิสฺสามี’’ติ อภิธาวติฯ ตํ ปุริสํ ทิสฺวา เสสทารกา ภีตตสิตา หุตฺวา วิรวนฺตา ทิสาวิทิสาสุ ปลายิํสุฯ มหาสโตฺต ปน นิรยภยํ อาวเชฺชตฺวา อชานโนฺต วิย นิสีทิฯ อถ  นํ โส ปุริโส อสินา สีเส ปรามสิตฺวา ‘‘สีสํ เต ฉินฺทิสฺสามี’’ติ ตาเสโนฺตปิ ตาเสตุํ อสโกฺกโนฺต อปคมิฯ เอวํ ขเคฺคนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ทสวสฺสิกกาเล ปนสฺส พธิรภาววีมํสนตฺถํ สิริสยเน นิสีทาเปตฺวา สาณิยา ปริกฺขิปาเปตฺวา จตูสุ ปเสฺสสุ ฉิทฺทานิ กตฺวา ตสฺส อทเสฺสตฺวา เหฎฺฐาสยเน สงฺขธมเก นิสีทาเปตฺวา เอกปฺปหาเรเนว สเงฺข ธมาเปนฺติ, เอกนินฺนาทํ อโหสิฯ อมจฺจา จตูสุ ปเสฺสสุ ฐตฺวา สาณิยา ฉิเทฺทหิ โอโลเกนฺตาปิ มหาสตฺตสฺส เอกทิวสมฺปิ สติสโมฺมสํ วา หตฺถปาทวิการํ วา ผนฺทนมตฺตํ วา น ปสฺสิํสุฯ เอวํ เอกสํวจฺฉรํ สงฺขสเทฺทนปิ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต  ปรมฺปิ เอกาทสวสฺสิกกาเล เอกสํวจฺฉรํ ตเถว เภริสเทฺทน วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ทฺวาทสวสฺสิกกาเล ‘‘ทีเปน นํ วีมํสิสฺสามา’’ติ ‘‘รตฺติภาเค อนฺธกาเร หตฺถํ วา ปาทํ วา ผนฺทาเปติ นุ โข, โน’’ติ ฆเฎสุ ทีเป ชาเลตฺวา เสสทีเป นิพฺพาเปตฺวา โถกํ อนฺธกาเร สยาเปตฺวา ฆเฎหิ ทีเป อุกฺขิปิตฺวา เอกปฺปหาเรเนว อาโลกํ กตฺวา อิริยาปถํ อุปธาเรนฺติฯ เอวํ ทีเปนปิ เอกสํวจฺฉรํ อนฺตรนฺตรา วีมํสนฺตาปิสฺส กิญฺจิ ผนฺทนมตฺตมฺปิ น ปสฺสิํสุฯ</p>


<p>ตโต เตรสวสฺสิกกาเล ‘‘ผาณิเตน  นํ วีมํสิสฺสามา’’ติ สกลสรีรํ ผาณิเตน มเกฺขตฺวา พหุมกฺขิเก ฐาเน นิปชฺชาเปสุํฯ มกฺขิกา อุฎฺฐหนฺติ, ตา ตสฺส สกลสรีรํ ปริวาเรตฺวา สูจีหิ วิชฺฌมานา วิย ขาทนฺติฯ โส นิโรธสมาปโนฺน มหาเถโร วิย นิจฺจโลว อโหสิฯ เอวํ ผาณิเตนปิ เอกสํวจฺฉรํ อนฺตรนฺตรา วีมํสนฺตาปิสฺส กิญฺจิ ผนฺทนมตฺตมฺปิ น ปสฺสิํสุฯ</p>


<p>อถสฺส จุทฺทสวสฺสิกกาเล ‘‘อิทานิ ปเนส มหลฺลโก ชาโต สุจิกาโม อสุจิชิคุจฺฉโก, อสุจินา นํ วีมํสิสฺสามา’’ติ ตโต ปฎฺฐาย นํ เนว นฺหาเปนฺติ น จ อาจมาเปนฺติฯ โส อุจฺจารปสฺสาวํ กตฺวา ตเตฺถว ปลิปโนฺน สยติฯ ทุคฺคนฺธภาเวน ปนสฺส อนฺตรุธีนํ นิกฺขมนกาโล วิย อโหสิ, อสุจิคเนฺธน มกฺขิกา ขาทนฺติฯ โส นิจฺจโลว อโหสิ ฯ อถ นํ ปริวาเรตฺวา ฐิตา ธาติโย อาหํสุ ‘‘ตาต เตมิยกุมาร, ตฺวํ มหลฺลโก ชาโต, โก ตํ สพฺพทา ปฎิชคฺคิสฺสติ, กิํ น ลชฺชสิ, กสฺมา นิปโนฺนสิ, อุฎฺฐาย เต สรีรํ ปฎิชคฺคาหี’’ติ อโกฺกสนฺติ ปริภาสนฺติฯ โส ตถารูเป ปฎิกูเล คูถราสิมฺหิ นิมุโคฺคปิ ทุคฺคนฺธภาเวน โยชนสตมตฺถเก ฐิตานมฺปิ หทยุปฺปตนสมตฺถสฺส คูถนิรยสฺส ทุคฺคนฺธภาวํ อาวเชฺชตฺวา นิจฺจโลว อโหสิฯ เอวํ อสุจินาปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>ตโต ปนฺนรสวสฺสิกกาเล ‘‘องฺคาเรน นํ วีมํสิสฺสามา’’ติ อถสฺส เหฎฺฐามญฺจเก อคฺคิกปลฺลานิ ฐปยิํสุ ‘‘อเปฺปว นาม อุเณฺหน ปีฬิโต  ทุกฺขเวทนํ อสหโนฺต วิปฺผนฺทนาการํ ทเสฺสยฺยา’’ติฯ อถสฺส สรีเร โผฎานิ อุฎฺฐหนฺติฯ มหาสโตฺต ‘‘อวีจินิรยสนฺตาโป โยชนสตมตฺถเก ผรติ, ตมฺหา ทุกฺขโต อิทํ ทุกฺขํ สตคุเณน สหสฺสคุเณน สตสหสฺสคุเณน วรตร’’นฺติ อธิวาเสตฺวา นิจฺจโลว อโหสิฯ อถสฺส มาตาปิตโร ภิชฺชมานหทยา วิย มนุเสฺส ปฎิกฺกมาเปตฺวา ตํ ตโต อคฺคิสนฺตาปนโต อปเนตฺวา ‘‘ตาต เตมิยกุมาร, มยํ ตว อปีฐสปฺปิอาทิภาวํ ชานามฯ น หิ เอเตสํ เอวรูปานิ หตฺถปาทกณฺณโสตานิ โหนฺติ, ตฺวํ อเมฺหหิ ปเตฺถตฺวา ลทฺธปุตฺตโก, มา โน นาเสหิ, สกลชมฺพุทีเป วสนฺตานํ ราชูนํ สนฺติเก ครหโต โน โมเจหี’’ติ ยาจิํสุฯ เอวํ โส เตหิ ยาจิโตปิ อสุณโนฺต วิย หุตฺวา นิจฺจโลว นิปชฺชิฯ อถสฺส มาตาปิตโร โรทมานา ปริเทวมานา ปฎิกฺกมนฺติ ฯ เอกทา มาตา เอกิกา อุปสงฺกมิตฺวา ยาจติ, เอกทา ปิตา เอกโกว อุปสงฺกมิตฺวา ยาจติฯ เอวํ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>อถสฺส โสฬสวสฺสิกกาเล อมจฺจพฺราหฺมณาทโย จินฺตยิํสุ ‘‘ปีฐสปฺปี วา โหตุ, มูโค วา พธิโร วา โหตุ, วเย ปริณเต รชนีเย อรชฺชนฺตา นาม นตฺถิ, ทุสฺสนีเย อทุสฺสนฺตา นาม นตฺถิ, สมเย สมฺปเตฺต ปุปฺผวิกสนํ วิย หิ ธมฺมตา เอสา, นาฎกานมฺปิสฺส ปจฺจุปฎฺฐาเปตฺวา ตาหิ นํ วีมํสิสฺสามา’’ติฯ ตโต อุตฺตมรูปธรา เทวกญฺญาโย วิย วิลาสสมฺปนฺนา นาฎกิตฺถิโย ปโกฺกสาเปตฺวา ‘‘ยา กุมารํ หสาเปตุํ วา กิเลเสหิ พนฺธิตุํ วา สโกฺกติ, สา ตสฺส อคฺคมเหสี ภวิสฺสตี’’ติ วตฺวา กุมารํ คโนฺธทเกน นฺหาเปตฺวา เทวปุตฺตํ วิย อลงฺกริตฺวา เทววิมานสทิเส สิริคเพฺภ สุปญฺญเตฺต สิริสยเน อาโรเปตฺวา คนฺธทามปุปฺผทามธูมวาสจุณฺณาทีหิ อโนฺตคพฺภํ เอกคนฺธสโมทกํ กตฺวา ปฎิกฺกมิํสุฯ อถ นํ ตา อิตฺถิโย ปริวาเรตฺวา นจฺจคีเตหิ เจว มธุรวจนาทีหิ จ นานปฺปกาเรหิ อภิรมาเปตุํ วายมิํสุฯ โส พุทฺธิสมฺปนฺนตาย ตา อิตฺถิโย อโนโลเกตฺวา ‘‘อิมา อิตฺถิโย มม สรีรสมฺผสฺสํ มา  วินฺทนฺตู’’ติ อธิฎฺฐหิตฺวา อสฺสาสปสฺสาเส สนฺนิรุมฺภิ, อถสฺส สรีรํ ถทฺธํ อโหสิฯ ตา ตสฺส สรีรสมฺผสฺสํ อวินฺทนฺติโย หุตฺวา ‘‘ถทฺธสรีโร เอส, นายํ มนุโสฺส, ยโกฺข  ภวิสฺสตี’’ติ ภีตตสิตา หุตฺวา อตฺตานํ สนฺธาเรตุํ อสโกฺกนฺติโย ปลายิํสุฯ เอวํ นาฎเกนปิ เอกสํวจฺฉรํ อนฺตรนฺตรา วีมํสนฺตาปิสฺส เนว อนฺตรํ ปสฺสิํสุฯ</p>


<p>เอวํ โสฬส สํวจฺฉรานิ โสฬสหิ มหาวีมํสาหิ เจว อเนกาหิ ขุทฺทกวีมํสาหิ จ วีมํสมานาปิ ตสฺส จิตฺตํ ปริคฺคณฺหิตุํ นาสกฺขิํสุฯ</p>

</p>

</p>


<p>ตโต ราชา วิปฺปฎิสารี หุตฺวา ลกฺขณปาฐเก พฺราหฺมเณ ปโกฺกสาเปตฺวา ‘‘ตุเมฺห กุมารสฺส ชาตกาเล ‘ธญฺญปุญฺญลกฺขณสมฺปโนฺน อยํ กุมาโร, นาสฺส โกจิ อนฺตราโย ปญฺญายตี’ติ เม กถยิตฺถ, อิทานิ ปน โส ปีฐสปฺปี มูคพธิโร ชาโต, กถา โว น สเมตี’’ติ อาหฯ พฺราหฺมณา วทิํสุ ‘‘มหาราช, อาจริเยหิ อทิฎฺฐกํ นาม นตฺถิ, อปิจ โข ปน, เทว, ‘ราชกุเลหิ ปเตฺถตฺวา ลทฺธปุตฺตโก กาฬกณฺณี’ติ  วุเตฺต ‘ตุมฺหากํ โทมนสฺสํ สิยา’ติ น กถยิมฺหา’’ติฯ อถ เน ราชา เอวมาห ‘‘อิทานิ ปน กิํ กาตุํ วฎฺฎตี’’ติ? ‘‘มหาราช, อิมสฺมิํ กุมาเร อิมสฺมิํ เคเห วสเนฺต ตโย อนฺตรายา ปญฺญายิสฺสนฺติ – ชีวิตสฺส วา อนฺตราโย, เสตจฺฉตฺตสฺส วา อนฺตราโย, อคฺคมเหสิยา วา อนฺตราโย’’ติฯ ‘‘ตสฺมา, เทว, ปปญฺจํ อกตฺวา อวมงฺคลรเถ อวมงฺคลอเสฺส โยเชตฺวา ตตฺถ นํ นิปชฺชาเปตฺวา ปจฺฉิมทฺวาเรน นีหริตฺวา อามกสุสาเน จตุพฺภิตฺติกํ อาวาฎํ ขณิตฺวา นิขณิตุํ วฎฺฎตี’’ติฯ ราชา อนฺตรายภเยน ภีโต เตสํ วจนํ ‘‘สาธู’’ติ สมฺปฎิจฺฉิฯ</p>


<p>ตทา จนฺทาเทวี ตํ ปวตฺติํ สุตฺวา ตุริตตุริตาว เอกิกา ราชานํ อุปสงฺกมิตฺวา วนฺทิตฺวา ‘‘เทว, ตุเมฺหหิ มยฺหํ วโร ทิโนฺน, มยา จ คหิตโก กตฺวา ฐปิโต, อิทานิ ตํ เม เทถา’’ติ ยาจิฯ ‘‘คณฺหาหิ, เทวี’’ติฯ ‘‘เทว, ปุตฺตสฺส เม รชฺชํ เทถา’’ติฯ ‘‘น สกฺกา, เทวี’’ติฯ ‘‘กิํการณา, เทวา’’ติฯ ‘‘ปุโตฺต, เต เทวิ, กาฬกณฺณี’’ติฯ ‘‘เตน หิ, เทว, ยาวชีวํ อททนฺตาปิ สตฺต วสฺสานิ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, ฉ  วสฺสานิ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, ปญฺจ วสฺสานิ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, จตฺตาริ วสฺสานิ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, ตีณิ วสฺสานิ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, เทฺว วสฺสานิ เทถา’’ติฯ ‘‘น สกฺกา, เทวี’’ติฯ ‘‘เตน  หิ, เทว, เอกวสฺสํ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, สตฺต มาสานิ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, ฉ มาสานิ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, ปญฺจ มาสานิ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, จตฺตาริ มาสานิ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, ตีณิ มาสานิ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, เทฺว มาสานิ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, เอกมาสํ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, อฑฺฒมาสํ รชฺชํ เทถา’’ติฯ ‘‘น สกฺกา, เทวี’’ติฯ ‘‘เตน หิ, เทว, สตฺต ทิวสานิ รชฺชํ เทถา’’ติฯ ราชา ‘‘สาธุ, เทวิ, คณฺหาหี’’ติ อาหฯ สา ตสฺมิํ ขเณ ปุตฺตํ อลงฺการาเปตฺวา ‘‘เตมิยกุมารสฺส อิทํ รชฺช’’นฺติ นคเร เภริํ จราเปตฺวา สกลนครํ อลงฺการาเปตฺวา ปุตฺตํ หตฺถิกฺขนฺธํ อาโรเปตฺวา เสตจฺฉตฺตํ ตสฺส มตฺถเก การาเปตฺวา นครํ ปทกฺขิณํ กตฺวา ปุน อาคนฺตฺวา อโนฺตนครํ ปเวเสตฺวา ตํ สิริสยเน นิปชฺชาเปตฺวา ปิยปุตฺตํ สพฺพรตฺติํ ยาจิ ‘‘ตาต เตมิยกุมาร, ตํ นิสฺสาย โสฬส วสฺสานิ นิทฺทํ อลภิตฺวา โรทมานาย เม อกฺขีนิ อุปกฺกานิ, โสเกน เม หทยํ ภิชฺชมานํ วิย อโหสิ, อหํ ตว อปีฐสปฺปิอาทิภาวํ ชานามิ, มา มํ อนาถํ กรี’’ติฯ สา อิมินา อุปาเยเนว ปุนทิวเสปิ ปุนทิวเสปีติ ปญฺจ ทิวสานิ ยาจิฯ</p>

</p>


<p>อถ ฉเฎฺฐ ทิวเส ราชา สุนนฺทํ นาม สารถิํ ปโกฺกสาเปตฺวา ‘‘ตาต, สุนนฺทสารถิ เสฺว ปาโตว อวมงฺคลรเถ อวมงฺคลอเสฺส โยเชตฺวา กุมารํ ตตฺถ นิปชฺชาเปตฺวา ปจฺฉิมทฺวาเรน นีหริตฺวา อามกสุสาเน จตุพฺภิตฺติกํ อาวาฎํ ขณิตฺวา ตตฺถ นํ ปกฺขิปิตฺวา กุทฺทาลปิเฎฺฐน มตฺถกํ ภินฺทิตฺวา ชีวิตกฺขยํ ปาเปตฺวา อุปริ ปํสุํ ทตฺวา ปถวิวฑฺฒนกมฺมํ  กตฺวา นฺหตฺวา เอหี’’ติ อาณาเปสิฯ โส ‘‘สาธุ, เทวา’’ติ สมฺปฎิจฺฉิฯ อถ ฉฎฺฐมฺปิ รตฺติํ เทวี กุมารํ ยาจิตฺวา ‘‘ตาต เตมิยกุมาร, ตว ปิตา กาสิราชา ตํ เสฺว ปาโตว อามกสุสาเน นิขณิตุํ อาณาเปสิ, เสฺว ปาโตว มรณํ ปาปุณิสฺสสิ ปุตฺตา’’ติ อาหฯ ตํ สุตฺวา มหาสตฺตสฺส ‘‘ตาต เตมิยกุมาร, โสฬส วสฺสานิ ตยา กโต วายาโม  อิทานิ มตฺถกํ ปโกฺก’’ติ  จิเนฺตนฺตสฺส อพฺภนฺตเร ปีติ อุปฺปชฺชิฯ มาตุยา ปนสฺส หทยํ ภิชฺชมานํ วิย อโหสิ, เอวํ สเนฺตปิ ‘‘มโนรโถ มตฺถกํ ปาปุณิสฺสตี’’ติ มาตุยา สทฺธิํ นาลปิฯ</p>


<p>อถสฺสา รตฺติยา อจฺจเยน ปาโตว สุนโนฺท สารถิ รถํ โยเชโนฺต เทวตานุภาเวน มหาสตฺตสฺส ปารมิตานุภาเวน จ มงฺคลรเถ มงฺคลอเสฺส โยเชตฺวา รถํ ราชทฺวาเร ฐเปตฺวา มหาตลํ อภิรุหิตฺวา สิริคพฺภํ ปวิสิตฺวา เทวิํ วนฺทิตฺวา เอวมาห – ‘‘เทวิ, มยฺหํ มา กุชฺฌ, รโญฺญ อาณา’’ติ วตฺวา ปุตฺตํ อาลิงฺคิตฺวา นิปนฺนํ เทวิํ ปิฎฺฐิหเตฺถน อปเนตฺวา ปุปฺผกลาปํ วิย กุมารํ อุกฺขิปิตฺวา ปาสาทา โอตริฯ ตทา จนฺทาเทวี อุรํ ปหริตฺวา มหเนฺตน สเทฺทน ปริเทวิตฺวา มหาตเล โอหียิฯ อถ นํ มหาสโตฺต โอโลเกตฺวา ‘‘มยิ อกเถเนฺต มาตา หทเยน ผลิเตน มริสฺสตี’’ติ กเถตุกาโม หุตฺวาปิ ‘‘สเจ อหํ กเถสฺสามิ, โสฬส วสฺสานิ กโต วายาโม เม โมโฆ ภวิสฺสติ, อกเถโนฺต ปนาหํ อตฺตโน จ มาตาปิตูนญฺจ มหาชนสฺส จ ปจฺจโย ภวิสฺสามี’’ติ อธิวาเสสิฯ</p>


<p>อถ นํ สารถิ รถํ อาโรเปตฺวา ‘‘ปจฺฉิมทฺวาราภิมุขํ รถํ เปเสสฺสามี’’ติ จิเนฺตตฺวา รถํ เปเสสิฯ ตทา มหาสตฺตสฺส ปารมิตานุภาเวน เทวตาวิคฺคหิโต หุตฺวา รถํ นิวตฺตาเปตฺวา ปาจีนทฺวาราภิมุขํ รถํ เปเสสิ, อถ รถจกฺกํ อุมฺมาเร ปติหญฺญิฯ มหาสโตฺตปิ ตสฺส สทฺทํ สุตฺวา ‘‘มโนรโถ เม มตฺถกํ ปโตฺต’’ติ สุฎฺฐุตรํ ตุฎฺฐจิโตฺต อโหสิฯ รโถ นครา นิกฺขมิตฺวา เทวตานุภาเวน ติโยชนิกํ ฐานํ คโตฯ ตตฺถ วนฆฎํ สารถิสฺส อามกสุสานํ วิย อุปฎฺฐาสิฯ โส ‘‘อิทํ ฐานํ ผาสุก’’นฺติ สลฺลเกฺขตฺวา รถํ มคฺคา โอกฺกมาเปตฺวา มคฺคปเสฺส ฐเปตฺวา รถา โอรุยฺห มหาสตฺตสฺส อาภรณภณฺฑํ โอมุญฺจิตฺวา ภณฺฑิกํ กตฺวา เอกมนฺตํ ฐเปตฺวา กุทฺทาลํ อาทาย รถสฺส อวิทูเร ฐาเน จตุพฺภิตฺติกํ อาวาฎํ ขณิตุํ อารภิฯ</p>


<p>ตโต โพธิสโตฺต จิเนฺตสิ ‘‘อยํ เม วายามกาโล, อหญฺหิ โสฬส วสฺสานิ หตฺถปาเท น จาเลสิํ, กิํ นุ โข เม พลํ อตฺถิ, อุทาหุ โน’’ติฯ โส อุฎฺฐาย วามหเตฺถน ทกฺขิณหตฺถํ, ทกฺขิณหเตฺถน วามหตฺถํ   ปรามสโนฺต อุโภหิ หเตฺถหิ ปาเท สมฺพาหิตฺวา รถา โอตริตุํ จิตฺตํ อุปฺปาเทสิฯ ตาวเทวสฺส ปาทปติตฎฺฐาเน วาตปุณฺณภสฺตจมฺมํ วิย มหาปถวี อพฺภุคฺคนฺตฺวา รถสฺส ปจฺฉิมนฺตํ อาหจฺจ อฎฺฐาสิฯ มหาสโตฺต รถา โอตริตฺวา กติปเย วาเร อปราปรํ จงฺกมิตฺวา ‘‘อิมินาว นิยาเมน เอกทิวสํ โยชนสตมฺปิ เม คนฺตุํ พลํ อตฺถี’’ติ ญตฺวา ‘‘สเจ, สารถิ, มยา สทฺธิํ วิรุเชฺฌยฺย, อตฺถิ นุ โข เม เตน สห ปฎิวิรุชฺฌิตุํ พล’’นฺติ อุปธาเรโนฺต รถสฺส ปจฺฉิมนฺตํ  คเหตฺวา กุมารกานํ กีฬนยานกํ วิย อุกฺขิปิตฺวา รถํ ปริพฺภเมโนฺต อฎฺฐาสิฯ อถสฺส ‘‘อตฺถิ เม เตน สห ปฎิวิรุชฺฌิตุํ พล’’นฺติ สลฺลเกฺขตฺวา ปสาธนตฺถาย จิตฺตํ อุปฺปชฺชิฯ</p>


<p>ตํขณเญฺญว สกฺกสฺส ภวนํ อุณฺหาการํ ทเสฺสสิฯ สโกฺก อาวเชฺชโนฺต ตํ การณํ ญตฺวา ‘‘เตมิยกุมารสฺส มโนรโถ มตฺถกํ ปโตฺต, อิทานิ ปสาธนตฺถาย จิตฺตํ อุปฺปนฺนํ, กิํ เอตสฺส มานุสเกน ปสาธเนนา’’ติ ทิพฺพปสาธนํ คาหาเปตฺวา วิสฺสกมฺมเทวปุตฺตํ ปโกฺกสาเปตฺวา ‘‘ตาต วิสฺสกมฺม เทวปุตฺต, ตฺวํ คจฺฉ, กาสิราชสฺส ปุตฺตํ เตมิยกุมารํ อลงฺกโรหี’’ติ อาณาเปสิฯ โส ‘‘สาธู’’ติ สมฺปฎิจฺฉิตฺวา ตาวติํสภวนโต โอตริตฺวา ตสฺส สนฺติกํ คนฺตฺวา ทสหิ ทุสฺสสหเสฺสหิ เวฐนํ กตฺวา ทิเพฺพหิ เจว มานุสเกหิ จ อลงฺกาเรหิ สกฺกํ วิย ตํ อลงฺกริตฺวา สกฎฺฐานเมว คโตฯ โส เทวราชลีลาย สารถิสฺส ขณโนกาสํ คนฺตฺวา อาวาฎตีเร ฐตฺวา ปุจฺฉโนฺต ตติยํ คาถมาห –</p>


<ol>
<li>
‘‘กิํ นุ สนฺตรมาโนว, กาสุํ ขณสิ สารถิ;  
  
ปุโฎฺฐ เม สมฺม อกฺขาหิ, กิํ กาสุยา กริสฺสสี’’ติฯ  
</li>
  
<p>ตตฺถ นฺติ อาวาฎํฯ
</ol></p>


<p>ตํ สุตฺวา สารถิ อาวาฎํ ขณโนฺต อุทฺธํ อโนโลเกตฺวาว จตุตฺถํ คาถามาห –</p>


<ol>
<li>
‘‘รโญฺญ มูโค จ ปโกฺข จ, ปุโตฺต ชาโต อเจตโส;  
  
โสมฺหิ รญฺญา สมชฺฌิโฎฺฐ, ปุตฺตํ เม นิขณํ วเน’’ติฯ  
</li>
  
<p>ตตฺถ ติ ปีฐสปฺปีฯ ติ วจเนเนว ปนสฺส พธิรภาโวปิ สิชฺฌติ พธิรสฺส หิ ปฎิวจนํ กเถตุํ อสกฺกุเณยฺยตฺตาฯ ติ อจิตฺตโก วิย ชาโตฯ โสฬส วสฺสานิ อกถิตตฺตา เอวมาห ฯ ติ อาณโตฺต, เปสิโตติ อโตฺถฯ ติ วเน นิขเณยฺยาสิฯ
</ol></p>


<p>อถ นํ มหาสโตฺต อาห –</p>


<ol>
<li>
‘‘น  
พธิโร น มูโคสฺมิ, น ปโกฺข น จ วีกโล;  
  
อธมฺมํ สารถิ กยิรา, มํ เจ ตฺวํ นิขณํ วเนฯ  
</li>
  
<li>
‘‘อูรู  
พาหุญฺจ เม ปสฺส, ภาสิตญฺจ สุโณหิ เม;  
  
อธมฺมํ สารถิ กยิรา, มํ เจ ตฺวํ นิขณํ วเน’’ติฯ  
</li>
  
<p>ตตฺถ ติ สมฺม สารถิ, สเจ ตํ ราชา เอวรูปํ ปุตฺตํ มาราเปตุํ อาณาเปสิ, อหํ ปน เอวรูโป น ภวามีติ ทีเปตุํ เอวมาหฯ ติ สเจ พธิรภาวาทิวิรหิตํ เอวรูปํ มํ วเน นิขเณยฺยาสิ, อธมฺมํ กมฺมํ กเรยฺยาสีติ อโตฺถฯ ติ อิทํ โส ปุริมคาถํ สุตฺวาปิ นํ อโนโลเกนฺตเมว ทิสฺวา ‘‘อลงฺกตสรีรมสฺส ทเสฺสสฺสามี’’ติ จิเนฺตตฺวา อาหฯ ตสฺสโตฺถ – สมฺม สารถิ, อิเม กญฺจนกทลิกฺขนฺธสทิเส อูรู, กนกจฺฉวิํ พาหุญฺจ เม ปสฺส, มธุรวจนญฺจ เม สุณาหีติฯ
</ol></p>


<p>ตโต สารถิ เอวํ จิเนฺตสิ ‘‘โก นุ โข เอส, อาคตกาลโต ปฎฺฐาย อตฺตานเมว วเณฺณตี’’ติฯ โส อาวาฎขณนํ ปหาย อุทฺธํ โอโลเกโนฺต ตสฺส รูปสมฺปตฺติํ ทิสฺวา ‘‘อยํ ปุริโส โก นุ โข, มนุโสฺส วา เทโว วา’’ติ อชานโนฺต อิมํ คาถมาห –</p>


<ol>
<li>
‘‘เทวตา นุสิ คนฺธโพฺพ, อทุ สโกฺก ปุรินฺทโท;  
  
โก วา ตฺวํ กสฺส วา ปุโตฺต, กถํ ชาเนมุ ตํ มย’’นฺติฯ  
</li>
  
<p>อถสฺส มหาสโตฺต อตฺตานํ อาจิกฺขิตฺวา ธมฺมํ เทเสโนฺต อาห –
</ol></p>


<ol>
<li>
‘‘นมฺหิ เทโว น คนฺธโพฺพ, นมฺหิ สโกฺก ปุรินฺทโท;  
  
กาสิรโญฺญ อหํ ปุโตฺต, ยํ กาสุยา นิหญฺญสิฯ  
</li>
  
<li>
‘‘ตสฺส รโญฺญ อหํ ปุโตฺต, ยํ ตฺวํ สมฺมูปชีวสิ;  
  
อธมฺมํ สารถิ กยิรา, มํ เจ ตฺวํ นิขณํ วเนฯ  
</li>
  
<li>
‘‘ยสฺส  
รุกฺขสฺส ฉายาย, นิสีเทยฺย สเยยฺย วา;  
  
น ตสฺส สาขํ ภเญฺชยฺย, มิตฺตทุโพฺภ หิ ปาปโกฯ  
</li>
  
<li>
‘‘ยถา  
รุโกฺข ตถา ราชา, ยถา สาขา ตถา อหํ;  
  
ยถา ฉายูปโค โปโส, เอวํ ตฺวมสิ สารถิ;  
  
อธมฺมํ สารถิ กยิรา, มํ เจ ตฺวํ นิขณํ วเน’’ติฯ  
</li>
  
<p>ตตฺถ ติ นิหนิสฺสสิฯ ยํ ตฺวํ เอตฺถ นิหนิสฺสามีติ สญฺญาย กาสุํ ขณสิ, โส อหนฺติ ทีเปติฯ โส ‘‘ราชปุโตฺต อห’’นฺติ วุเตฺตปิ น สทฺทหติเยว, มธุรกถาย ปนสฺส พชฺฌิตฺวา ธมฺมํ สุณโนฺต อฎฺฐาสิฯ ติ ปริภุตฺตฉายสฺส รุกฺขสฺส ปตฺตํ วา สาขํ วา องฺกุรํ วา ภญฺชโนฺต มิตฺตฆาตโก โหติ ลามกปุริโส, กิมงฺคํ ปน สามิปุตฺตฆาตโกฯ ติ ปริโภคตฺถาย ฉายํ อุปคโต ปุริโส วิย ราชานํ นิสฺสาย ชีวมาโน ตฺวนฺติ วทติฯ
</ol></p>


<p>โส เอวํ  กเถเนฺตปิ โพธิสเตฺต น สทฺทหติเยวฯ อถ มหาสโตฺต ‘‘สทฺทหาเปสฺสามิ น’’นฺติ เทวตานํ สาธุกาเรน เจว อตฺตโน โฆเสน จ วนฆฎํ อุนฺนาเทโนฺต ทส มิตฺตปูชคาถา นาม อารภิ –</p>


<ol>
<li>
‘‘ปหูตภโกฺข ภวติ, วิปฺปวุโฎฺฐ สกํฆรา;  
  
พหู นํ อุปชีวนฺติ, โย มิตฺตานํ น ทุพฺภติฯ  
</li>
  
<li>
‘‘ยํ ยํ ชนปทํ ยาติ, นิคเม ราชธานิโย;  
  
สพฺพตฺถ ปูชิโต โหติ, โย มิตฺตานํ น ทุพฺภติฯ  
</li>
  
<li>
‘‘นาสฺส โจรา ปสาหนฺติ, นาติมญฺญนฺติ ขตฺติยา;  
  
สเพฺพ อมิเตฺต ตรติ, โย มิตฺตานํ น ทุพฺภติฯ  
</li>
  
<li>
‘‘อกฺกุโทฺธ สฆรํ เอติ, สภายํ ปฎินนฺทิโต;  
  
ญาตีนํ อุตฺตโม โหติ, โย มิตฺตานํ น ทุพฺภติฯ  
</li>
  
<li>
‘‘สกฺกตฺวา สกฺกโต โหติ, ครุ โหติ สคารโว;  
  
วณฺณกิตฺติภโต โหติ, โย มิตฺตานํ น ทุพฺภติฯ  
</li>
  
<li>
‘‘ปูชโก  
  
ลภเต ปูชํ, วนฺทโก ปฎิวนฺทนํ;  
  
ยโสกิตฺติญฺจ ปโปฺปติ, โย มิตฺตานํ น ทุพฺภติฯ  
</li>
  
<li>
‘‘อคฺคิ ยถา ปชฺชลติ, เทวตาว วิโรจติ;  
  
สิริยา อชหิโต โหติ, โย มิตฺตานํ น ทุพฺภติฯ  
</li>
  
<li>
‘‘คาโว ตสฺส ปชายนฺติ, เขเตฺต วุตฺตํ วิรูหติ;  
  
วุตฺตานํ ผลมสฺนาติ, โย มิตฺตานํ น ทุพฺภติฯ  
</li>
  
<li>
‘‘ทริโต ปพฺพตาโต วา, รุกฺขโต ปติโต นโร;  
  
จุโต ปติฎฺฐํ ลภติ, โย มิตฺตานํ น ทุพฺภติฯ  
</li>
  
<li>
‘‘วิรูฬฺหมูลสนฺตานํ, นิโคฺรธมิว มาลุโต;  
  
อมิตฺตา นปฺปสาหนฺติ, โย มิตฺตานํ น ทุพฺภตี’’ติฯ  
</li>
  
<p>ตตฺถ ติ สกฆรา, อยเมว วา ปาโฐฯ ติ น ทุสฺสติฯ นฺติ พุทฺธาทีนํ กลฺยาณมิตฺตานํ น ทุพฺภติฯ ติ อิทํ สีวลิวตฺถุนา วเณฺณตพฺพํฯ ติ ปสยฺหการํ กาตุํ น สโกฺกนฺติฯ อิทํ สํกิจฺจสามเณรวตฺถุนา ทีเปตพฺพํฯ ติ อิทํ โชติกเสฎฺฐิวตฺถุนา ทีเปตพฺพํฯ ติ อติกฺกมติฯ นฺติ อตฺตฆรํฯ มิตฺตานํ ทุพฺภโนฺต อตฺตโน ฆรํ อาคจฺฉโนฺตปิ ฆฎฺฎิตจิโตฺต กุโทฺธว อาคจฺฉติ, อยํ ปน อกุโทฺธว สกฆรํ เอติฯ ติ  พหูนํ สนฺนิปาตฎฺฐาเน อมิตฺตทุพฺภิโน คุณกถํ กเถนฺติ, ตาย โส ปฎินนฺทิโต โหติ ปมุทิตจิโตฺตฯ
</ol></p>


<p>ติ ปรํ สกฺกตฺวา สยมฺปิ ปเรหิ สกฺกโต โหติฯ ติ ปเรสุ สคารโว สยมฺปิ ปเรหิ ครุโก โหติฯ ติ ภตวณฺณกิตฺติ, คุณเญฺจว กิตฺติสทฺทญฺจ อุกฺขิปิตฺวา จรโนฺต นาม โหตีติ อโตฺถฯ ติ มิตฺตานํ ปูชโก หุตฺวา สยมฺปิ ปูชํ ลภติฯ ติ พุทฺธาทีนํ กลฺยาณมิตฺตานํ วนฺทโก หุตฺวา ปุนพฺภเว ปฎิวนฺทนํ ลภติฯ ติ อิสฺสริยปริวารเญฺจว คุณกิตฺติญฺจ ปโปฺปติฯ อิมาย คาถาย จิตฺตคหปติโน วตฺถุ (ธ. ป. ๗๓-๗๔) กเถตพฺพํฯ</p>


<p>ติ   อิสฺสริยปริวาเรน ปชฺชลติฯ ติ เอตฺถ อนาถปิณฺฑิกสฺส วตฺถุ (ธ. ป. ๑๑๙-๑๒๐) กเถตพฺพํฯ ติ ปริภุญฺชติฯ ติ อิทํ  (ชา. ๑.๒.๘๕-๘๖) ทีเปตพฺพํฯ นฺติ วฑฺฒิตมูลปาโรหํฯ ติ เอตฺถ กุรรฆริยโสณเตฺถรสฺส มาตุ เคหํ ปวิฎฺฐโจรวตฺถุ กเถตพฺพํฯ</p>


<p>สุนโนฺท สารถิ เอตฺตกาหิ คาถาหิ ธมฺมํ เทเสนฺตมฺปิ ตํ อสญฺชานิตฺวา ‘‘โก นุ โข อย’’นฺติ อาวาฎขณนํ ปหาย รถสมีปํ คนฺตฺวา ตตฺถ ตญฺจ ปสาธนภณฺฑญฺจ อุภยํ อทิสฺวา ปุน อาคนฺตฺวา โอโลเกโนฺต ตํ สญฺชานิตฺวา ตสฺส ปาเทสุ ปติตฺวา อญฺชลิํ ปคฺคยฺห ยาจโนฺต อิมํ คาถมาห –</p>


<ol>
<li>
‘‘เอหิ ตํ ปฎิเนสฺสามิ, ราชปุตฺต สกํ ฆรํ;  
  
รชฺชํ กาเรหิ ภทฺทเนฺต, กิํ อรเญฺญ กริสฺสสี’’ติฯ  
</li>
  
<p>อถ นํ มหาสโตฺต อาห –
</ol></p>


<ol>
<li>
‘‘อลํ เม เตน รเชฺชน, ญาตเกหิ ธเนน วา;  
  
ยํ เม อธมฺมจริยาย, รชฺชํ ลเพฺภถ สารถี’’ติฯ  
</li>
  
<p>ตตฺถ นฺติ ปฎิเกฺขปวจนํฯ
</ol></p>


<p>สารถิ อาห –</p>


<ol>
<li>
‘‘ปุณฺณปตฺตํ มํ ลาเภหิ, ราชปุตฺต อิโต คโต;  
  
ปิตา มาตา จ เม ทชฺชุํ, ราชปุตฺต ตยี คเตฯ  
</li>
  
<li>
‘‘โอโรธา จ กุมารา จ, เวสิยานา จ พฺราหฺมณา;  
  
เตปิ อตฺตมนา ทชฺชุํ, ราชปุตฺต ตยี คเตฯ  
</li>
  
<li>
‘‘หตฺถาโรหา  
อนีกฎฺฐา, รถิกา ปตฺติการกา;  
  
เตปิ อตฺตมนา ทชฺชุํ, ราชปุตฺต ตยี คเตฯ  
</li>
  
<li>
‘‘พหุธญฺญา ชานปทา, เนคมา จ สมาคตา;  
  
อุปายนานิ เม ทชฺชุํ, ราชปุตฺต ตยี คเต’’ติฯ  
</li>
  
<p>ตตฺถ  นฺติ ตุฎฺฐิทายํฯ นฺติ สตฺตรตนวสฺสํ วสฺสนฺตา วิย มม อชฺฌาสยปูรณํ ตุฎฺฐิทายํ ทเทยฺยุํฯ อิทํ โส ‘‘อเปฺปว  นาม มยิ อนุกมฺปาย คเจฺฉยฺยา’’ติ จิเนฺตตฺวา อาหฯ ติ เวสฺสา จฯ ติ ปณฺณาการานิฯ
</ol></p>


<p>อถ นํ มหาสโตฺต อาห –</p>


<ol>
<li>
‘‘ปิตุ มาตุ จหํ จโตฺต, รฎฺฐสฺส นิคมสฺส จ;  
  
อโถ สพฺพกุมารานํ, นตฺถิ มยฺหํ สกํ ฆรํฯ  
</li>
  
<li>
‘‘อนุญฺญาโต อหํ มตฺยา, สญฺจโตฺต ปิตรา มหํ;  
  
เอโกรเญฺญ ปพฺพชิโต, น กาเม อภิปตฺถเย’’ติฯ  
</li>
  
<p>ตตฺถ ติ ปิตรา จ มาตรา จ อหํ จโตฺตฯ อิตเรสุปิ เอเสว นโยฯ ติ สมฺม สารถิ, อหํ สตฺตาหํ รชฺชํ ปริจฺฉินฺทิตฺวา วรํ คณฺหนฺติยา มาตรา อนุญฺญาโต นามฯ ติ สุฎฺฐุ จโตฺตฯ ติ ปพฺพชิตฺวา อรเญฺญ วสนตฺถาย นิกฺขโนฺตติ อโตฺถฯ
</ol></p>


<p>เอวํ มหาสตฺตสฺส อตฺตโน คุเณ กเถนฺตสฺส ปีติ อุปฺปชฺชิ, ตโต ปีติเวเคน อุทานํ อุทาเนโนฺต อาห –</p>


<ol>
<li>
‘‘อปิ อตรมานานํ, ผลาสาว สมิชฺฌติ;  
  
วิปกฺกพฺรหฺมจริโยสฺมิ, เอวํ ชานาหิ สารถิฯ  
</li>
  
<li>
‘‘อปิ  
อตรมานานํ, สมฺมทโตฺถ วิปจฺจติ;  
  
วิปกฺกพฺรหฺมจริโยสฺมิ, นิกฺขโนฺต อกุโตภโย’’ติฯ  
</li>
  
<p>ตตฺถ ติ อตรมานสฺส มม โสฬสวเสฺสหิ กตวายามสฺส สมิทฺธํ อชฺฌาสยผลํ ทเสฺสตุํ เอวมาหฯ ติ นิฎฺฐปฺปตฺตมโนรโถฯ ติ สมฺมา อุปาเยน การเณน กตฺตพฺพกิจฺจํ สมฺปชฺชติฯ
</ol></p>


<p>สารถิ อาห –</p>


<ol>
<li>
‘‘เอวํ วคฺคุกโถ สโนฺต, วิสฎฺฐวจโน จสิ;  
  
กสฺมา ปิตุ จ มาตุจฺจ, สนฺติเก น ภณี ตทา’’ติฯ  
</li>
  
<p>ตตฺถ ติ สขิลกโถฯ
</ol></p>


<p>ตโต  มหาสโตฺต อาห –</p>


<ol>
<li>
‘‘นาหํ อสนฺธิตา ปโกฺข, น พธิโร อโสตตา;  
  
นาหํ อชิวฺหตา มูโค, มา มํ มูคมธารยิฯ  
</li>
  
<li>
‘‘ปุริมํ สรามหํ ชาติํ, ยตฺถ รชฺชมการยิํ;  
  
การยิตฺวา ตหิํ รชฺชํ, ปาปตฺถํ นิรยํ ภุสํฯ  
</li>
  
<li>
‘‘วีสติเญฺจว วสฺสานิ, ตหิํ รชฺชมการยิํ;  
  
อสีติวสฺสสหสฺสานิ, นิรยมฺหิ อปจฺจิสํฯ  
</li>
  
<li>
‘‘ตสฺส  
รชฺชสฺสหํ ภีโต, มา มํ รชฺชาภิเสจยุํ;  
  
ตสฺมา ปิตุ จ มาตุจฺจ, สนฺติเก น ภณิํ ตทาฯ  
</li>
  
<li>
‘‘อุจฺฉเงฺค  
มํ นิสาเทตฺวา, ปิตา อตฺถานุสาสติ;  
  
เอกํ หนถ พนฺธถ, เอกํ ขาราปตจฺฉิกํ;  
  
เอกํ สูลสฺมิํ อุเปฺปถ, อิจฺจสฺส มนุสาสติฯ  
</li>
  
<li>
‘‘ตายาหํ ผรุสํ สุตฺวา, วาจาโย สมุทีริตา;  
  
อมูโค มูควเณฺณน, อปโกฺข ปกฺขสมฺมโต;  
  
สเก มุตฺตกรีสสฺมิํ, อจฺฉาหํ สมฺปริปฺลุโตฯ  
</li>
  
<li>
‘‘กสิรญฺจ ปริตฺตญฺจ, ตญฺจ ทุเกฺขน สํยุตํ;  
  
โกมํ ชีวิตมาคมฺม, เวรํ กยิราถ เกนจิฯ  
</li>
  
<li>
‘‘ปญฺญาย จ อลาเภน, ธมฺมสฺส จ อทสฺสนา;  
  
โกมํ ชีวิตมาคมฺม, เวรํ กยิราถ เกนจิฯ  
</li>
  
<li>
‘‘อปิ อตรมานานํ, ผลาสาว สมิชฺฌติ;  
  
วิปกฺกพฺรหฺมจริโยสฺมิ, เอวํ ชานาหิ สารถิฯ  
</li>
  
<li>
‘‘อปิ อตรมานานํ, สมฺมทโตฺถ วิปจฺจติ;  
  
วิปกฺกพฺรหฺมจริโยสฺมิ, นิกฺขโนฺต อกุโตภโย’’ติฯ  
</li>
  
<p>ตตฺถ ติ สนฺธีนํ อภาเวนฯ ติ โสตานํ อภาเวนฯ ติ สมฺปริวตฺตนชิวฺหาย อภาเวน มูโค อหํ น  ภวามิฯ ติ ยาย ชาติยา พาราณสินคเร รชฺชํ อการยิํฯ นฺติ ปาปตํฯ ปติโต อสฺมีติ วทติฯ นฺติ รเชฺช อภิเสจยุํฯ ติ นิสีทาเปตฺวาฯ ติ อตฺถํ อนุสาสติฯ นฺติ สตฺตีหิ ปหริตฺวา ขาราหิ ปตจฺฉิกํ กโรถฯ ติ อาวุนถฯ ติ เอวมสฺส อตฺถํ อนุสาสติฯ นฺติ ตาโย วาจาโย อหํฯ ติ ปโกฺข อิติ สมฺมโต อโหสิํฯ นฺติ อจฺฉิํ อหํ, อวสินฺติ อโตฺถฯ ติ สมฺปริกิโณฺณ, นิมุโคฺค หุตฺวาติ อโตฺถฯ
</ol></p>


<p>นฺติ ทุกฺขํฯ นฺติ อปฺปํฯ อิทํ วุตฺตํ โหติ – สมฺมสารถิ, สเจปิ สตฺตานํ ชีวิตํ  ทุกฺขมฺปิ สมานํ พหุจิรฎฺฐิติกํ ภเวยฺย, ปเตฺถยฺย, ปริตฺตมฺปิ สมานํ สเจ สุขํ ภเวยฺย, ปเตฺถยฺย, อิทํ ปน กสิรญฺจ ปริตฺตญฺจ สกเลน วฎฺฎทุเกฺขน สํยุตฺตํ สนฺนิหิตํ โอมทฺทิตํฯ นฺติ โก อิมํฯ นฺติ ปาณาติปาตาทิปญฺจวิธํ เวรํฯ ติ เกนจิ การเณน ฯ ติ วิปสฺสนาปญฺญาย อลาเภนฯ ติ โสตาปตฺติมคฺคสฺส อทสฺสเนนฯ ปุน อุทานคาถาโย อคนฺตุกามตาย ถิรภาวทสฺสนตฺถํ กเถสิฯ</p>


<p>ตํ สุตฺวา สุนโนฺท สารถิ ‘‘อยํ กุมาโร เอวรูปํ รชฺชสิริํ กุณปํ วิย ฉเฑฺฑตฺวา อตฺตโน อธิฎฺฐานํ อภินฺทิตฺวา ‘‘ปพฺพชิสฺสามีติ อรญฺญํ ปวิโฎฺฐ, มม อิมินา ทุชฺชีวิเตน โก อโตฺถ, อหมฺปิ เตน สทฺธิํ ปพฺพชิสฺสามี’’ติ จิเนฺตตฺวา อิมํ คาถมาห –</p>


<ol>
<li>
‘‘อหมฺปิ ปพฺพชิสฺสามิ, ราชปุตฺต ตวนฺติเก;  
  
อวฺหายสฺสุ มํ ภทฺทเนฺต, ปพฺพชฺชา มม รุจฺจตี’’ติฯ  
</li>
  
<p>ตตฺถ ติ ตว สนฺติเกฯ  ‘‘เอหิ ปพฺพชาหี’’ติ ปโกฺกสสฺสุฯ
</ol></p>


<p>เอวํ เตน ยาจิโตปิ มหาสโตฺต ‘‘สจาหํ อิทาเนว ตํ ปพฺพาเชสฺสามิ, มาตาปิตโร อิธ นาคจฺฉิสฺสนฺติ, อถ เนสํ ปริหานิ ภวิสฺสติ, อิเม อสฺสา จ รโถ จ ปสาธนภณฺฑญฺจ อิเธว นสฺสิสฺสนฺติ, ‘ยโกฺข โส, ขาทิโต นุ โข เตน สารถี’ติ ครหาปิ  เม อุปฺปชฺชิสฺสตี’’ติ จิเนฺตตฺวา อตฺตโน จ ครหาโมจนตฺถํ มาตาปิตูนญฺจ วุฑฺฒิํ สมฺปสฺสโนฺต อเสฺส จ รถญฺจ ปสาธนภณฺฑญฺจ ตสฺส อิณํ กตฺวา ทเสฺสโนฺต อิมํ คาถมาห –</p>


<ol>
<li>
‘‘รถํ นิยฺยาทยิตฺวาน, อนโณ เอหิ สารถิ;  
  
อนณสฺส หิ ปพฺพชฺชา, เอตํ อิสีหิ วณฺณิต’’นฺติฯ  
</li>
  
<p>ตตฺถ นฺติ เอตํ ปพฺพชฺชากรณํ พุทฺธาทีหิ อิสีหิ วณฺณิตํ ปสตฺถํ โถมิตํฯ
</ol></p>


<p>ตํ สุตฺวา สารถิ ‘‘สเจ มยิ นครํ คเต เอส อญฺญตฺถ คเจฺฉยฺย, ปิตา จสฺส อิมํ ปวตฺติํ สุตฺวา ‘ปุตฺตํ เม ทเสฺสหี’ติ ปุน อาคโต อิมํ น ปเสฺสยฺย, ราชทณฺฑํ เม กเรยฺย, ตสฺมา อหํ อตฺตโน คุณํ กเถตฺวา อญฺญตฺถาคมนตฺถาย ปฎิญฺญํ คณฺหิสฺสามี’’ติ จิเนฺตโนฺต คาถาทฺวยมาห –</p>


<ol>
<li>
‘‘ยเทว  
ตฺยาหํ วจนํ, อกรํ ภทฺทมตฺถุ เต;  
  
ตเทว เม ตฺวํ วจนํ, ยาจิโต กตฺตุมรหสิฯ  
</li>
  
<li>
‘‘อิเธว ตาว อจฺฉสฺสุ, ยาว ราชานมานเย;  
  
อเปฺปว เต ปิตา ทิสฺวา, ปตีโต สุมโน สิยา’’ติฯ  
</li>
  
<p>ตโต  มหาสโตฺต อาห –
</ol></p>


<ol>
<li>
‘‘กโรมิ เต ตํ วจนํ, ยํ มํ ภณสิ สารถิ;  
  
อหมฺปิ ทฎฺฐุกาโมสฺมิ, ปิตรํ เม อิธาคตํฯ  
</li>
  
<li>
‘‘เอหิ สมฺม นิวตฺตสฺสุ, กุสลํ วชฺชาสิ ญาตินํ;  
  
มาตรํ ปิตรํ มยฺหํ, วุโตฺต วชฺชาสิ วนฺทน’’นฺติฯ  
</li>
  
<p>ตตฺถ นฺติ กโรมิ เต เอตํ วจนํฯ ติ สมฺม สารถิ, ตตฺถ คนฺตฺวา เอหิ, เอโตฺตว ขิปฺปเมว นิวตฺตสฺสุฯ ติ มยา วุโตฺต หุตฺวา ‘‘ปุโตฺต โว เตมิยกุมาโร วนฺทตี’’ติ วนฺทนํ วเทยฺยาสีติ อโตฺถฯ
</ol></p>


<p>อิติ วตฺวา มหาสโตฺต สุวณฺณกทลิ วิย โอนมิตฺวา ปญฺจปติฎฺฐิเตน พาราณสินคราภิมุโข มาตาปิตโร วนฺทิตฺวา สารถิสฺส สาสนํ  อทาสิฯ โส สาสนํ คเหตฺวา กุมารํ ปทกฺขิณํ กตฺวา รถมารุยฺห นคราภิมุโข ปายาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตสฺส ปาเท คเหตฺวาน, กตฺวา จ นํ ปทกฺขิณํ;  
  
สารถิ รถมารุยฺห, ราชทฺวารํ อุปาคมี’’ติฯ  
</li>
  
<p>ตสฺสโตฺถ – ภิกฺขเว, เอวํ วุโตฺต โส สารถิ, ตสฺส กุมารสฺส ปาเท คเหตฺวา ตํ ปทกฺขิณํ กตฺวา รถํ อารุยฺห ราชทฺวารํ อุปาคมีติฯ
</ol></p>


<p>ตสฺมิํ ขเณ จนฺทาเทวี สีหปญฺชรํ วิวริตฺวา ‘‘กา นุ โข เม ปุตฺตสฺส ปวตฺตี’’ติ สารถิสฺส  อาคมนมคฺคํ โอโลเกนฺตี ตํ เอกกํ อาคจฺฉนฺตํ ทิสฺวา อุรํ ปหริตฺวา ปริเทวิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘สุญฺญํ มาตา รถํ ทิสฺวา, เอกํ สารถิมาคตํ;  
  
อสฺสุปุเณฺณหิ เนเตฺตหิ, โรทนฺตี นํ อุทิกฺขติฯ  
</li>
  
<li>
‘‘อยํ โส สารถิ เอติ, นิหนฺตฺวา มม อตฺรชํ;  
  
นิหโต นูน เม ปุโตฺต, ปถพฺยา ภูมิวฑฺฒโนฯ  
</li>
  
<li>
‘‘อมิตฺตา นูน นนฺทนฺติ, ปตีตา นูน เวริโน;  
  
อาคตํ สารถิํ ทิสฺวา, นิหนฺตฺวา มม อตฺรชํฯ  
</li>
  
<li>
‘‘สุญฺญํ มาตา รถํ ทิสฺวา, เอกํ สารถิมาคตํ;  
  
อสฺสุปุเณฺณหิ เนเตฺตหิ, โรทนฺตี ปริปุจฺฉิ นํฯ  
</li>
  
<li>
‘‘กิํ นุ มูโค กิํนุ ปโกฺข, กิํนุ โส วิลปี ตทา;  
  
นิหญฺญมาโน ภูมิยา, ตํ เม อกฺขาหิ สารถิฯ  
</li>
  
<li>
‘‘กถํ หเตฺถหิ ปาเทหิ, มูคปโกฺข วิวชฺชยิ;  
  
นิหญฺญมาโน ภูมิยา, ตํ เม อกฺขาหิ ปุจฺฉิโต’’ติฯ  
</li>
  
<p>ตตฺถ ติ เตมิยกุมารสฺส มาตาฯ ติ โส มม ปุโตฺต ภูมิวฑฺฒโน หุตฺวา ปถพฺยา นิหโต นูนฯ นฺติ ตํ รถํ เอกมนฺตํ ฐเปตฺวา มหาตลํ  อภิรุยฺห จนฺทาเทวิํ วนฺทิตฺวา เอกมเนฺต ฐิตํ สารถิํ ปริปุจฺฉิฯ ติ กิํ นุ โส มม  ปุโตฺต มูโค เอว ปโกฺข เอวฯ ติ ยทา นํ ตฺวํ กาสุยํ ปกฺขิปิตฺวา กุทฺทาเลน มตฺถเก ปหริ, ตทาฯ ติ ตยา ภูมิยํ นิหญฺญมาโน กิํ นุ วิลปิฯ ติ ตํ สพฺพํ อปริหาเปตฺวา เม อกฺขาหิฯ ติ ‘‘อเปหิ สารถิ, มา มํ มาเรหี’’ติ กถํ หเตฺถหิ ปาเทหิ จ ผนฺทโนฺต ตํ อปนุทิ, ตํ เม กเถหีติ อโตฺถฯ
</ol></p>


<p>ตโต สารถิ อาห –</p>


<ol>
<li>
‘‘อเกฺขยฺยํ  
เต อหํ อเยฺย, ทชฺชาสิ อภยํ มม;  
  
ยํ เม สุตํ วา ทิฎฺฐํ วา, ราชปุตฺตสฺส สนฺติเก’’ติฯ  
</li>
  
<p>ตตฺถ ติ สเจ อภยํ ทเทยฺยาสิ, โส อิทํ ‘‘สจาหํ ‘ตว ปุโตฺต เนว มูโค น ปโกฺข มธุรกโถ ธมฺมกถิโก’ติ วกฺขามิ, อถ ‘กสฺมา ตํ คเหตฺวา นาคโตสี’ติ ราชา กุโทฺธ ราชทณฺฑมฺปิ เม กเรยฺย, อภยํ ตาว ยาจิสฺสามี’’ติ จิเนฺตตฺวา อาหฯ
</ol></p>


<p>อถ นํ จนฺทาเทวี อาห –</p>


<ol>
<li>
‘‘อภยํ สมฺม เต ทมฺมิ, อภีโต ภณ สารถิ;  
  
ยํ เต สุตํ วา ทิฎฺฐํ วา, ราชปุตฺตสฺส สนฺติเก’’ติฯ  
</li>
  
<p>ตโต สารถิ อาห –
</ol></p>


<ol>
<li>
‘‘น โส มูโค น โส ปโกฺข, วิสฎฺฐวจโน จ โส;  
  
รชฺชสฺส กิร โส ภีโต, อกรา อาลเย พหูฯ  
</li>
  
<li>
‘‘ปุริมํ สรติ โส ชาติํ, ยตฺถ รชฺชมการยิ;  
  
การยิตฺวา ตหิํ รชฺชํ, ปาปตฺถ นิรยํ ภุสํฯ  
</li>
  
<li>
‘‘วีสติเญฺจว วสฺสานิ, ตหิํ รชฺชมการยิ;  
  
อสีติวสฺสสหสฺสานิ, นิรยมฺหิ อปจฺจิ โสฯ  
</li>
  
<li>
‘‘ตสฺส รชฺชสฺส โส ภีโต, มา มํ รชฺชาภิเสจยุํ;  
  
ตสฺมา ปิตุ จ มาตุจฺจ, สนฺติเก น ภณี ตทาฯ  
</li>
  
<li>
‘‘องฺคปจฺจงฺคสมฺปโนฺน  
, อาโรหปริณาหวา;  
  
วิสฎฺฐวจโน ปโญฺญ, มเคฺค สคฺคสฺส ติฎฺฐติฯ  
</li>
  
<li>
‘‘สเจ  
ตฺวํ ทฎฺฐุกามาสิ, ราชปุตฺตํ ตวตฺรชํ;  
  
เอหิ ตํ ปาปยิสฺสามิ, ยตฺถ สมฺมติ เตมิโย’’ติฯ  
</li>
  
<p>ตตฺถ ติ อปลิพุทฺธกโถฯ ติ ตุมฺหากํ วญฺจนานิ พหูนิ อกาสิฯ ติ ปญฺญวาฯ นฺติ ราชานํ ธุรํ กตฺวา อุโภปิ เต เอวมาหฯ ติ ยตฺถ โว ปุโตฺต มยา คหิตปฎิโญฺญ หุตฺวา อจฺฉติ, ตตฺถ ปาปยิสฺสามิ, อิทานิ ปปญฺจํ อกตฺวา ลหุํ คนฺตุํ วฎฺฎตีติ อาหฯ
</ol></p>


<p>กุมาโร  ปน สารถิํ เปเสตฺวา ปพฺพชิตุกาโม อโหสิฯ ตทา สโกฺก ตสฺส มนํ ญตฺวา ตสฺมิํ ขเณ วิสฺสกมฺมเทวปุตฺตํ ปโกฺกสาเปตฺวา ‘‘ตาต วิสฺสกมฺมเทวปุตฺต, เตมิยกุมาโร ปพฺพชิตุกาโม, ตฺวํ ตสฺส ปณฺณสาลญฺจ ปพฺพชิตปริกฺขารญฺจ มาเปตฺวา เอหี’’ติ เปเสสิฯ โส ‘‘สาธู’’ติ สมฺปฎิจฺฉิตฺวา เวเคน คนฺตฺวา ติโยชนิเก วนสเณฺฑ อตฺตโน อิทฺธิพเลน รมณียํ อสฺสมํ มาเปตฺวา รตฺติฎฺฐานทิวาฎฺฐานญฺจ โปกฺขรณิญฺจ อาวาฎญฺจ อกาลผลสมฺปนฺนํ รุกฺขญฺจ กตฺวา ปณฺณสาลสมีเป จตุวีสติหตฺถปฺปมาณํ จงฺกมํ มาเปตฺวา อโนฺตจงฺกเม จ ผลิกวณฺณํ รุจิรํ วาลุกํ โอกิริตฺวา สเพฺพ ปพฺพชิตปริกฺขาเร มาเปตฺวา ‘‘เย ปพฺพชิตุกามา, เต อิเม คเหตฺวา ปพฺพชนฺตู’’ติ ภิตฺติยํ อกฺขรานิ ลิขิตฺวา จณฺฑวาเฬ จ อมนาปสเทฺท สเพฺพ มิคปกฺขิโน จ ปลาเปตฺวา สกฎฺฐานเมว คโตฯ</p>


<p>ตสฺมิํ ขเณ มหาสโตฺต ตํ ทิสฺวา สกฺกทตฺติยภาวํ ญตฺวา, ปณฺณสาลํ ปวิสิตฺวา วตฺถานิ อปเนตฺวา, รตฺตวากจีรํ นิวาเสตฺวา เอกํ ปารุปิตฺวา อชินจมฺมํ เอกํเส กตฺวา ชฎามณฺฑลํ พนฺธิตฺวา กาชํ อํเส กตฺวา กตฺตรทณฺฑมาทาย ปณฺณสาลโต นิกฺขมิตฺวา ปพฺพชิตสิริํ สมุพฺพหโนฺต อปราปรํ จงฺกมิตฺวา ‘‘อโห สุขํ, อโห สุข’’นฺติ อุทานํ อุทาเนโนฺต ปณฺณสาลํ ปวิสิตฺวา กฎฺฐตฺถรเณ นิสิโนฺน ปญฺจ อภิญฺญา อฎฺฐ สมาปตฺติโย จ นิพฺพเตฺตตฺวา สายนฺหสมเย ปณฺณสาลโต นิกฺขมิตฺวา จงฺกมนโกฎิยํ ฐิตการรุกฺขโต ปณฺณานิ คเหตฺวา , สกฺกทตฺติยภาชเน อโลณเก อตเกฺก นิธูปเน อุทเก เสเทตฺวา อมตํ วิย ปริภุญฺชิตฺวา จตฺตาโร พฺรหฺมวิหาเร ภาเวตฺวา ตตฺถ วาสํ กเปฺปสิฯ</p>


<p>กาสิราชาปิ สุนนฺทสารถิสฺส วจนํ สุตฺวา มหาเสนคุตฺตํ ปโกฺกสาเปตฺวา ตรมานรูโปว คมนสชฺชํ กาเรตุํ อาห –</p>


<ol>
<li>
‘‘โยชยนฺตุ  
รเถ อเสฺส, กจฺฉํ นาคาน พนฺธถ;  
  
อุทีรยนฺตุ สงฺขปณวา, วาทนฺตุ เอกโปกฺขราฯ  
</li>
  
<li>
‘‘วาทนฺตุ เภรี สนฺนทฺธา, วคฺคู วาทนฺตุ ทุนฺทุภี;  
  
เนคมา จ มํ อเนฺวนฺตุ, คจฺฉํ ปุตฺตนิเวทโกฯ  
</li>
  
<li>
‘‘โอโรธา จ กุมารา จ, เวสิยานา จ พฺราหฺมณา;  
  
ขิปฺปํ ยานานิ โยเชนฺตุ, คจฺฉํ ปุตฺตนิเวทโกฯ  
</li>
  
<li>
‘‘หตฺถาโรหา อนีกฎฺฐา, รถิกา ปตฺติการกา;  
  
ขิปฺปํ ยานานิ โยเชนฺตุ, คจฺฉํ ปุตฺตนิเวทโกฯ  
</li>
  
<li>
‘‘สมาคตา ชานปทา, เนคมา จ สมาคตา;  
  
ขิปฺปํ ยานานิ โยเชนฺตุ, คจฺฉํ ปุตฺตนิเวทโก’’ติฯ  
</li>
  
<p>ตตฺถ  ติ สทฺทํ มุญฺจนฺตุฯ ติ วชฺชนฺตุฯ ติ เอกมุขเภริโยฯ ติ สุฎฺฐุ นทฺธาฯ ติ มธุรสฺสราฯ นฺติ คมิสฺสามิฯ ติ ปุตฺตสฺส นิเวทโก โอวาทโก หุตฺวา คจฺฉามิฯ ตํ โอวทิตฺวา มม วจนํ คาหาเปตฺวา ตเตฺถว ตํ รตนราสิมฺหิ ฐเปตฺวา อภิสิญฺจิตฺวา อาเนตุํ คจฺฉามีติ อธิปฺปาเยเนวมาหฯ ติ กุฎุมฺพิกชนาฯ ติ สนฺนิปติตา หุตฺวาฯ
</ol></p>


<p>เอวํ รญฺญา อาณตฺตา สารถิโน อเสฺส โยเชตฺวา รเถ ราชทฺวาเร ฐเปตฺวา รโญฺญ อาโรเจสุํฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘อเสฺส จ สารถี ยุเตฺต, สินฺธเว สีฆวาหเน;  
  
ราชทฺวารํ อุปาคจฺฉุํ, ยุตฺตา เทว อิเม หยา’’ติฯ  
</li>
  
<p>ตตฺถ  ติ สินฺธเว สินฺธวชาติเก สีฆวาหเน ชวสมฺปเนฺน อเสฺส อาทายฯ ติ สารถิโนฯ ติ รเถสุ โยชิเตฯ นฺติ เต รเถสุ ยุเตฺต อเสฺส อาทาย อาคมํสุ, อาคนฺตฺวา จ ปน ‘‘ยุตฺตา, เทว, อิเม หยา’’ติ อาโรเจสุํฯ
</ol></p>


<p>ตโต  สารถีนํ วจนํ สุตฺวา ราชา อุปฑฺฒคาถมาห –</p>


<ol>
<li>
‘‘ถูลา ชเวน หายนฺติ, กิสา หายนฺติ ถามุนา’’ติฯ  
  
<p>ตํ สุตฺวา สารถิโนปิ อุปฑฺฒคาถมาหํสุ –
</ol></p>


‘‘กิเส ถูเล วิวเชฺชตฺวา, สํสฎฺฐา โยชิตา หยา’’ติฯ  
</p>
  
<p>ตสฺสโตฺถ – เทว, กิเส จ ถูเล จ เอวรูเป อเสฺส อคฺคณฺหิตฺวา วเยน วเณฺณน ชเวน พเลน สทิสา หยา โยชิตาติฯ</p>


<p>อถ ราชา ปุตฺตสฺส สนฺติกํ คจฺฉโนฺต จตฺตาโร วเณฺณ อฎฺฐารส เสนิโย สพฺพญฺจ พลกายํ สนฺนิปาตาเปสิฯ ตสฺส สนฺนิปาเตนฺตเสฺสว ตโย ทิวสา อติกฺกนฺตาฯ อถ จตุเตฺถ ทิวเส กาสิราชา นครโต นิกฺขมิตฺวา คเหตพฺพยุตฺตกํ คาหาเปตฺวา อสฺสมปทํ คนฺตฺวา ปุเตฺตน สทฺธิํ ปฎินนฺทิโต ปฎิสนฺถารมกาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต ราชา ตรมาโน, ยุตฺตมารุยฺห สนฺทนํ;  
  
อิตฺถาคารํ อชฺฌภาสิ, สพฺพาว อนุยาถ มํฯ  
</li>
  
<li>
‘‘วาฬพีชนิมุณฺหีสํ, ขคฺคํ ฉตฺตญฺจ ปณฺฑรํ;  
  
อุปาธี รถมารุยฺห, สุวเณฺณหิ อลงฺกตาฯ  
</li>
  
<li>
‘‘ตโต ส ราชา ปายาสิ, ปุรกฺขตฺวาน สารถิํ;  
  
ขิปฺปเมว อุปาคจฺฉิ, ยตฺถ สมฺมติ เตมิโยฯ  
</li>
  
<li>
‘‘ตญฺจ  
ทิสฺวาน อายนฺตํ, ชลนฺตมิว เตชสา;  
  
ขตฺตสงฺฆปริพฺยูฬฺหํ, เตมิโย เอตทพฺรวิฯ  
</li>
  
<li>
‘‘กจฺจิ นุ ตาต กุสลํ, กจฺจิ ตาต อนามยํ;  
  
สพฺพา จ ราชกญฺญาโย, อโรคา มยฺห มาตโรฯ  
</li>
  
<li>
‘‘กุสลเญฺจว  
  
เม ปุตฺต, อโถ ปุตฺต อนามยํ;  
  
สพฺพา จ ราชกญฺญาโย, อโรคา ตุยฺห มาตโรฯ  
</li>
  
<li>
‘‘กจฺจิ อมชฺชโป ตาต, กจฺจิ เต สุรมปฺปิยํ;  
  
กจฺจิ สเจฺจ จ ธเมฺม จ, ทาเน เต รมเต มโนฯ  
</li>
  
<li>
‘‘อมชฺชโป อหํ ปุตฺต, อโถ เม สุรมปฺปิยํ;  
  
อโถ สเจฺจ จ ธเมฺม จ, ทาเน เม รมเต มโนฯ  
</li>
  
<li>
‘‘กจฺจิ อโรคํ โยคฺคํ เต, กจฺจิ วหติ วาหนํ;  
  
กจฺจิ เต พฺยาธโย นตฺถิ, สรีรสฺสุปตาปนาฯ  
</li>
  
<li>
‘‘อโถ อโรคํ โยคฺคํ เม, อโถ วหติ วาหนํ;  
  
อโถ เม พฺยาธโย นตฺถิ, สรีรสฺสุปตาปนาฯ  
</li>
  
<li>
‘‘กจฺจิ อนฺตา จ เต ผีตา, มเชฺฌ จ พหลา ตว;  
  
โกฎฺฐาคารญฺจ โกสญฺจ, กจฺจิ เต ปฎิสนฺถตํฯ  
</li>
  
<li>
‘‘อโถ อนฺตา จ เม ผีตา, มเชฺฌ จ พหลา มม;  
  
โกฎฺฐาคารญฺจ โกสญฺจ, สพฺพํ เม ปฎิสนฺถตํฯ  
</li>
  
<li>
‘‘สฺวาคตํ เต มหาราช, อโถ เต อทุราคตํ;  
  
ปติฎฺฐเปนฺตุ ปลฺลงฺกํ, ยตฺถ ราชา นิสกฺกตี’’ติฯ  
</li>
  
<p>ตตฺถ ติ สุวณฺณปาทุกา จ รถํ อาโรเปนฺตูติ อโตฺถฯ อิเม ตโย ปาเท ปุตฺตสฺส ตเตฺถว อภิเสกกรณตฺถาย ‘‘ปญฺจ ราชกกุธภณฺฑานิ คณฺหถา’’ติ อาณาเปโนฺต ราชา อาหฯ ติ อิทํ ปาทุกํ สนฺธายาหฯ ติ อุปาคโต อโหสิฯ กาย เวลายาติ? มหาสตฺตสฺส การปณฺณานิ ปจิตฺวา นิพฺพาเปนฺตสฺส นิสินฺนเวลายฯ ติ ราชเตเชน ชลนฺตํ วิยฯ นฺติ กถาผาสุเกน อมจฺจสเงฺฆน ปริวุตํ, ขตฺติยสมูเหหิ  วา ปริวาริตํฯ ติ กาสิราชานํ พหิ ขนฺธาวารํ นิวาสาเปตฺวา  ปทสาว ปณฺณสาลํ อาคนฺตฺวา ตํ วนฺทิตฺวา นิสินฺนํ ปฎิสนฺถารํ กโรโนฺต เอตํ วจนํ อพฺรวิฯ
</ol></p>


<p>นฺติ อุภเยนปิ ปเทน อาโรคฺยเมว ปุจฺฉติฯ ติ กจฺจิ มชฺชํ น ปิวสีติ ปุจฺฉติฯ ติปิ ปาโฐ, กุสลธเมฺมสุ นปฺปมชฺชสีติ อโตฺถฯ นฺติ สุราปานํ อปฺปิยํฯ ‘‘สุรมปฺปิยา’’ติปิ ปาโฐ, สุรา อปฺปิยาติ อโตฺถฯ ติ ทสวิเธ ราชธเมฺมฯ นฺติ ยุเค ยุญฺชิตพฺพํ  ตว อสฺสโคณาทิกํฯ ติ กจฺจิ อโรคํ หุตฺวา วหติฯ นฺติ หตฺถิอสฺสาทิ สพฺพํ วาหนํฯ ติ สรีรสฺส อุปตาปกราฯ ติ ปจฺจนฺตชนปทาฯ ติ อิทฺธา สุภิกฺขา, วตฺถาภรเณหิ วา อนฺนปาเนหิ วา ปริปุณฺณา คาฬฺหวาสาฯ ติ รฎฺฐสฺส มเชฺฌฯ ติ คามนิคมา ฆนวาสาฯ นฺติ ปฎิจฺฉาทิตํ คุตฺตํ, ปริปุณฺณํ วาฯ ติ ยสฺมิํ ปลฺลเงฺก ราชา นิสีทิสฺสติ, ตํ ปญฺญาเปนฺตูติ วทติฯ</p>


<p>ราชา มหาสเตฺต คารเวน ปลฺลเงฺก น นิสีทติฯ อถ  มหาสโตฺต ‘‘สเจ ปลฺลเงฺก น นิสีทติ, ปณฺณสนฺถารํ ปญฺญาเปถา’’ติ วตฺวา ตสฺมิํ ปญฺญเตฺต นิสีทนตฺถาย ราชานํ นิมเนฺตโนฺต คาถมาห –</p>


<ol>
<li>
‘‘อิเธว เต นิสีทสฺสุ, นิยเต ปณฺณสนฺถเร;  
  
เอโตฺต อุทกมาทาย, ปาเท ปกฺขาลยสฺสุ เต’’ติฯ  
</li>
  
<p>ตตฺถ ติ สุสนฺถเตฯ ติ ปริโภคอุทกํ ทเสฺสโนฺต อาหฯ
</ol></p>


<p>ราชา มหาสเตฺต คารเวน ปณฺณสนฺถาเรปิ อนิสีทิตฺวา ภูมิยํ เอว นิสีทิฯ มหาสโตฺตปิ ปณฺณสาลํ ปวิสิตฺวา ตํ การปณฺณกํ นีหริตฺวา ราชานํ เตน นิมเนฺตโนฺต คาถมาห –</p>


<ol>
<li>
‘‘อิทมฺปิ ปณฺณกํ มยฺหํ, รนฺธํ ราช อโลณกํ;  
  
ปริภุญฺช มหาราช, ปาหุโน เมสิธาคโต’’ติฯ  
</li>
  
<p>อถ  นํ ราชา อาห –
</ol></p>


<ol>
<li>
‘‘น  
จาหํ ปณฺณํ ภุญฺชามิ, น เหตํ มยฺห โภชนํ;  
  
สาลีนํ โอทนํ ภุเญฺช, สุจิํ มํสูปเสจน’’นฺติฯ  
</li>
  
<p>ตตฺถ นฺติ ปฎิเกฺขปวจนํฯ
</ol></p>


<p>ราชา ตถารูปํ อตฺตโน ราชโภชนํ วเณฺณตฺวา ตสฺมิํ มหาสเตฺต คารเวน โถกํ ปณฺณกํ หตฺถตเล ฐเปตฺวา ‘‘ตาต, ตฺวํ เอวรูปํ โภชนํ ภุญฺชสี’’ติ ปุเตฺตน สทฺธิํ ปิยกถํ กเถโนฺต นิสีทิฯ ตสฺมิํ ขเณ จนฺทาเทวี โอโรเธน ปริวุตา เอกมเคฺคน อาคนฺตฺวา โพธิสตฺตสฺส อสฺสมปทํ ปตฺวา ปิยปุตฺตํ ทิสฺวา ตเตฺถว ปติตฺวา วิสญฺญี อโหสิฯ ตโต ปฎิลทฺธสฺสาสา ปติตฎฺฐานโต อุฎฺฐหิตฺวา อาคนฺตฺวา โพธิสตฺตสฺส ปาเท ทฬฺหํ คเหตฺวา วนฺทิตฺวา อสฺสุปุเณฺณหิ เนเตฺตหิ โรทิตฺวา วนฺทนฎฺฐานโต อุฎฺฐาย เอกมนฺตํ นิสีทิฯ อถ นํ ราชา ‘‘ภเทฺท, ตว ปุตฺตสฺส โภชนํ ปสฺสาหี’’ติ วตฺวา โถกํ ปณฺณกํ ตสฺสา หเตฺถ ฐเปตฺวา เสสอิตฺถีนมฺปิ โถกํ โถกํ อทาสิฯ ตา สพฺพาปิ ‘‘สามิ, เอวรูปํ โภชนํ ภุญฺชสี’’ติ วทนฺติโย ตํ คเหตฺวา อตฺตโน อตฺตโน สีเส กตฺวา ‘‘อติทุกฺกรํ กโรสิ, สามี’’ติ วตฺวา นมสฺสมานา นิสีทิํสุฯ ราชา ปุน ‘‘ตาต, อิทํ มยฺหํ อจฺฉริยํ หุตฺวา อุปฎฺฐาตี’’ติ วตฺวา อิมํ คาถมาห –</p>


<ol>
<li>
‘‘อเจฺฉรกํ มํ ปฎิภาติ, เอกกมฺปิ รโหคตํ;  
  
เอทิสํ ภุญฺชมานานํ, เกน วโณฺณ ปสีทตี’’ติฯ  
</li>
  
<p>ตตฺถ นฺติ ตาต, ตํ เอกกมฺปิ รโหคตํ อิมินา โภชเนน ยาเปนฺตํ ทิสฺวา มม อจฺฉริยํ หุตฺวา อุปฎฺฐาติฯ นฺติ เอวรูปํ อโลณกํ อตกฺกํ นิธูปนํ รนฺธํ ปตฺตํ ภุญฺชนฺตานํ เกน การเณน วโณฺณ ปสีทตีติ นํ ปุจฺฉิฯ
</ol></p>


<p>อถสฺส  โส อาจิกฺขโนฺต อาห –</p>


<ol>
<li>
‘‘เอโก ราช นิปชฺชามิ, นิยเต ปณฺณสนฺถเร;  
  
ตาย เม เอกเสยฺยาย, ราช วโณฺณ ปสีทติฯ  
</li>
  
<li>
‘‘น  
จ เนตฺติํสพนฺธา เม, ราชรกฺขา อุปฎฺฐิตา;  
  
ตาย เม สุขเสยฺยาย, ราชวโณฺณ ปสีทติฯ  
</li>
  
<li>
‘‘อตีตํ  
นานุโสจามิ, นปฺปชปฺปามินาคตํ;  
  
<p>ปจฺจุปฺปเนฺนน ยาเปมิ, เตน วโณฺณ ปสีทติฯ
</ol></p>


<ol>
<li>
‘‘อนาคตปฺปชปฺปาย, อตีตสฺสานุโสจนา;  
  
เอเตน พาลา สุสฺสนฺติ, นโฬว หริโต ลุโต’’ติฯ  
</li>
  
<p>ตตฺถ ติ ขคฺคพนฺธาฯ ติ ราชานํ รกฺขิตาฯ ติ น ปเตฺถมิฯ ติ หริตวโณฺณฯ ติ ลุญฺจิตฺวา อาตเป ขิตฺตนโฬ วิยฯ
</ol></p>


<p>อถ ราชา ‘‘อิเธว นํ อภิสิญฺจิตฺวา อาทาย คมิสฺสามี’’ติ จิเนฺตตฺวา รเชฺชน นิมเนฺตโนฺต อาห –</p>


<ol>
<li>
‘‘หตฺถานีกํ รถานีกํ, อเสฺส ปตฺตี จ วมฺมิโน;  
  
นิเวสนานิ รมฺมานิ, อหํ ปุตฺต ททามิ เตฯ  
</li>
  
<li>
‘‘อิตฺถาคารมฺปิ เต ทมฺมิ, สพฺพาลงฺการภูสิตํ;  
  
ตา ปุตฺต ปฎิปชฺชสฺสุ, ตฺวํ โน ราชา ภวิสฺสสิฯ  
</li>
  
<li>
‘‘กุสลา นจฺจคีตสฺส, สิกฺขิตา จาตุริตฺถิโย;  
  
กาเม ตํ รมยิสฺสนฺติ, กิํ อรเญฺญ กริสฺสสิฯ  
</li>
  
<li>
‘‘ปฎิราชูหิ เต กญฺญา, อานยิสฺสํ อลงฺกตา;  
  
ตาสุ ปุเตฺต ชเนตฺวาน, อถ ปจฺฉา ปพฺพชิสฺสสิฯ  
</li>
  
<li>
‘‘ยุวา จ ทหโร จาสิ, ปฐมุปฺปตฺติโก สุสุ;  
  
รชฺชํ กาเรหิ ภทฺทเนฺต, กิํ อรเญฺญ กริสฺสสี’’ติฯ  
</li>
  
<p>ตตฺถ นฺติ ทสหตฺถิโต ปฎฺฐาย หตฺถานีกํ นาม, ตถา ติ วมฺมพทฺธสูรโยเธฯ ติ เฉกาฯ ติ อเญฺญสุปิ อิตฺถิกิเจฺจสุ สิกฺขิตาฯ ติ จตุรา วิลาสา อิตฺถิโย, อถ วา จตุรา นาครา อิตฺถิโย, อถ วา จตุรา  นาม  นาฎกิตฺถิโยฯ ติ อเญฺญหิ ราชูหิ ตว ราชกญฺญาโย อานยิสฺสามิฯ ติ โยพฺพนปฺปโตฺตฯ ติ ตรุโณฯ ติ ปฐมวเยน อุปฺปตฺติโต สมุคฺคโตฯ ติ อติตรุโณฯ
</ol></p>


<p>อิโต ปฎฺฐาย โพธิสตฺตสฺส ธมฺมกถา โหติ –</p>


<ol>
<li>
‘‘ยุวา จเร พฺรหฺมจริยํ, พฺรหฺมจารี ยุวา สิยา;  
  
ทหรสฺส หิ ปพฺพชฺชา, เอตํ อิสีหิ วณฺณิตํฯ  
</li>
  
<li>
‘‘ยุวา  
จเร พฺรหฺมจริยํ, พฺรหฺมจารี ยุวา สิยา;  
  
พฺรหฺมจริยํ จริสฺสามิ, นาหํ รเชฺชน มตฺถิโกฯ  
</li>
  
<li>
‘‘ปสฺสามิ โวหํ ทหรํ, อมฺม ตาต วทนฺตรํ;  
  
กิจฺฉาลทฺธํ ปิยํ ปุตฺตํ, อปฺปตฺวาว ชรํ มตํฯ  
</li>
  
<li>
‘‘ปสฺสามิ โวหํ ทหริํ, กุมาริํ จารุทสฺสนิํ;  
  
นววํสกฬีรํว, ปลุคฺคํ ชีวิตกฺขยํฯ  
</li>
  
<li>
‘‘ทหราปิ หิ มียนฺติ, นรา จ อถ นาริโย;  
  
ตตฺถ โก วิสฺสเส โปโส, ‘ทหโรมฺหี’ติ ชีวิเตฯ  
</li>
  
<li>
‘‘ยสฺส รตฺยา วิวสาเน, อายุ อปฺปตรํ สิยา;  
  
อโปฺปทเกว มจฺฉานํ, กิํ นุ โกมารกํ ตหิํฯ  
</li>
  
<li>
‘‘นิจฺจมพฺภาหโต โลโก, นิจฺจญฺจ ปริวาริโต;  
  
อโมฆาสุ วชนฺตีสุ, กิํ มํ รเชฺชภิสิญฺจสี’’ติฯ  
</li>
  
<p>กาสิราชา อาห –
</ol></p>


<ol>
<li>
‘‘เกน  
มพฺภาหโต โลโก, เกน จ ปริวาริโต;  
  
กาโย อโมฆา คจฺฉนฺติ, ตํ เม อกฺขาหิ ปุจฺฉิโต’’ติฯ  
</li>
  
<p>โพธิสโตฺต อาห –
</ol></p>


<ol>
<li>
‘‘มจฺจุนาพฺภาหโต โลโก, ชราย ปริวาริโต;  
  
รโตฺย อโมฆา คจฺฉนฺติ, เอวํ ชานาหิ ขตฺติยฯ  
</li>
  
<li>
‘‘ยถาปิ  
ตเนฺต วิตเต, ยํ ยเทวูปวียติ;  
  
อปฺปกํ โหติ เวตพฺพํ, เอวํ มจฺจาน ชีวิตํฯ  
</li>
  
<li>
‘‘ยถา วาริวโห ปูโร, คจฺฉํ นุปนิวตฺตติ;  
  
เอวมายุ มนุสฺสานํ, คจฺฉํ นุปนิวตฺตติฯ  
</li>
  
<li>
‘‘ยถา วาริวโห ปูโร, วเห รุเกฺขปกูลเช;  
  
เอวํ ชรามรเณน, วุยฺหเนฺต สพฺพปาณิโน’’ติฯ  
</li>
  
<p>ตตฺถ ติ พฺรหฺมจริยํ จรโนฺต ยุวา ภเวยฺยฯ นฺติ พุทฺธาทีหิ อิสีหิ โถมิตํ ปสตฺถํฯ ติ อหํ รเชฺชน อตฺถิโก น โหมิฯ นฺติ ‘‘อมฺม, ตาตา’’ติ วทนฺตํฯ นฺติ มจฺจุนา ลุญฺจิตฺวา คหิตํฯ ติ มหาราช, ยสฺส มาตุกุจฺฉิมฺหิ ปฎิสนฺธิคฺคหณกาลโต ปฎฺฐาย รตฺติทิวาติกฺกเมน อปฺปตรํ อายุ โหติฯ นฺติ ตสฺมิํ วเย ตรุณภาโว กิํ กริสฺสติฯ
</ol></p>


<p>ติ เกน อพฺภาหโตฯ อิทํ ราชา สํขิเตฺตน ภาสิตสฺส อตฺถํ อชานโนฺตว ปุจฺฉติฯ ติ รตฺติโยฯ ตา หิ อิเมสํ สตฺตานํ อายุญฺจ วณฺณญฺจ พลญฺจ เขเปนฺติโย เอว คจฺฉนฺตีติ อโมฆา คจฺฉนฺติ นามาติ เวทิตพฺพํ ฯ ติ ยํ ยํ ตนฺตํ อุปวียติฯ นฺติ ตนฺตสฺมิํ วีเต เสสํ เวตพฺพํ ยถา อปฺปกํ โหติ, เอวํ สตฺตานํ ชีวิตํฯ ติ ตสฺมิํ ตสฺมิํ ขเณ คตํ คตเมว โหติ, น อุปนิวตฺตติฯ ติ อุปกูลเช รุเกฺข วเหยฺยฯ</p>


<p>ราชา  มหาสตฺตสฺส ธมฺมกถํ สุตฺวา ‘‘กิํ เม ฆราวาเสนา’’ติ อติวิย อุกฺกณฺฐิโต ปพฺพชิตุกาโม หุตฺวา ‘‘นาหํ ตาว ปุน นครํ คมิสฺสามิ, อิเธว ปพฺพชิสฺสามิฯ สเจ ปน เม ปุโตฺต นครํ คเจฺฉยฺย, เสตจฺฉตฺตมสฺส ทเทยฺย’’นฺติ จิเนฺตตฺวา ตํ วีมํสิตุํ ปุน รเชฺชน นิมเนฺตโนฺต อาห –</p>


<ol>
<li>
‘‘หตฺถานีกํ รถานีกํ, อเสฺส ปตฺตี จ วมฺมิโน;  
  
นิเวสนานิ รมฺมานิ, อหํ ปุตฺต ททามิ เตฯ  
</li>
  
<li>
‘‘อิตฺถาคารมฺปิ  
เต ทมฺมิ, สพฺพาลงฺการภูสิตํ;  
  
ตา ปุตฺต ปฎิปชฺชสฺสุ, ตฺวํ โน ราชา ภวิสฺสสิฯ  
</li>
  
<li>
‘‘กุสลา นจฺจคีตสฺส, สิกฺขิตา จาตุริตฺถิโย;  
  
กาเม ตํ รมยิสฺสนฺติ, กิํ อรเญฺญ กริสฺสสิฯ  
</li>
  
<li>
‘‘ปฎิราชูหิ เต กญฺญา, อานยิสฺสํ อลงฺกตา;  
  
ตาสุ ปุเตฺต ชเนตฺวาน, อถ ปจฺฉา ปพฺพชิสฺสสิฯ  
</li>
  
<li>
‘‘ยุวา จ ทหโร จาสิ, ปฐมุปฺปตฺติโก สุสุ;  
  
รชฺชํ กาเรหิ ภทฺทเนฺต, กิํ อรเญฺญ กริสฺสสิฯ  
</li>
  
<li>
‘‘โกฎฺฐาคารญฺจ โกสญฺจ, วาหนานิ พลานิ จ;  
  
นิเวสนานิ รมฺมานิ, อหํ ปุตฺต ททามิ เตฯ  
</li>
  
<li>
‘‘โคมณฺฑลปริพฺยูโฬฺห, ทาสิสงฺฆปุรกฺขโต;  
  
รชฺชํ กาเรหิ ภทฺทเนฺต, กิํ อรเญฺญ กริสฺสสี’’ติฯ  
</li>
  
<p>ตตฺถ ติ สุภงฺคีนํ ราชกญฺญานํ มณฺฑเลน ปุรกฺขโตฯ
</ol></p>


<p>อถ มหาสโตฺต รเชฺชน อนตฺถิกภาวํ ปกาเสโนฺต อาห –</p>


<ol>
<li>
‘‘กิํ  
ธเนน ยํ ขีเยถ, กิํ ภริยาย มริสฺสติ;  
  
กิํ โยพฺพเนน ชิเณฺณน, ยํ ชรายาภิภุยฺยติฯ  
</li>
  
<li>
‘‘ตตฺถ กา นนฺทิ กา ขิฑฺฑา, กา รตี กา ธเนสนา;  
  
กิํ เม ปุเตฺตหิ ทาเรหิ, ราช มุโตฺตสฺมิ พนฺธนาฯ  
</li>
  
<li>
‘‘โยหํ เอวํ ปชานามิ, มจฺจุ เม นปฺปมชฺชติ;  
  
อนฺตเกนาธิปนฺนสฺส, กา รตี กา ธเนสนาฯ  
</li>
  
<li>
‘‘ผลานมิว  
ปกฺกานํ, นิจฺจํ ปตนโต ภยํ;  
  
เอวํ ชาตาน มจฺจานํ, นิจฺจํ มรณโต ภยํฯ  
</li>
  
<li>
‘‘สายเมเก น ทิสฺสนฺติ, ปาโต ทิฎฺฐา พหู ชนา;  
  
ปาโต เอเต น ทิสฺสนฺติ, สายํ ทิฎฺฐา พหู ชนาฯ  
</li>
  
<li>
‘‘อเชฺชว  
กิจฺจํ อาตปํ, โก ชญฺญา มรณํ สุเว;  
  
น หิ โน สงฺครํ เตน, มหาเสเนน มจฺจุนาฯ  
</li>
  
<li>
‘‘โจรา ธนสฺส ปเตฺถนฺติ, ราช มุโตฺตสฺมิ พนฺธนา;  
  
เอหิ ราช นิวตฺตสฺสุ, นาหํ รเชฺชน มตฺถิโก’’ติฯ  
</li>
  
<p>ตตฺถ ติ มหาราช, กิํ ตฺวํ มํ ธเนน นิมเนฺตสิ, ยํ ขีเยถ ขยํ คเจฺฉยฺยฯ ธนํ วา หิ ปุริสํ จชติ, ปุริโส วา ตํ ธนํ จชิตฺวา คจฺฉตีติ สพฺพถาปิ ขยคามีเยว โหติ, กิํ ตฺวํ มํ เตน ธเนน นิมเนฺตสิฯ ติ ภริยาย กิํ กริสฺสามิ, ยา มยิ ฐิเตเยว มริสฺสติฯ ติ ชราย อนุปริเตน อนุภูเตนฯ ติ อภิภวิยฺยติฯ ติ ตสฺมิํ เอวํ ชรามรณธเมฺม โลกสนฺนิวาเสฯ ติ กา นาม ตุฎฺฐิฯ ติ กีฬาฯ ติ ปญฺจกามคุณรติฯ ติ กามพนฺธนา มุโตฺต อสฺมิ, มหาราชาติ ฌาเนน วิกฺขมฺภิตตฺตา เอวมาหฯ ติ มม มจฺจุ นปฺปมชฺชติ, นิจฺจํ มม วธาย อปฺปมโตเยวาติฯ โย อหํ เอวํ ปชานามิ, ตสฺส มม อนฺตเกน อธิปนฺนสฺส วธิตสฺส  กา นาม รติ, กา ธเนสนาติฯ นฺติ ชาตกาลโต ปฎฺฐาย สทา ชรามรณโต ภยเมว อุปฺปชฺชติฯ
</ol></p>


<p>นฺติ กุสลกมฺมวีริยํฯ นฺติ กตฺตพฺพํฯ ติ สุเว วา ปรสุเว วา มรณํ วา ชีวิตํ วา โก ชาเนยฺยฯ นฺติ สเงฺกตํฯ ติ ปญฺจวีสติภยพาตฺติํสกมฺมกรณฉนฺนวุติโรคปฺปมุขาทิวเสน ปุถุเสเนนฯ ติ ธนตฺถาย ชีวิตํ จชนฺตา โจรา ธนสฺส ปเตฺถนฺติ นาม, อหํ ปน ธนปตฺถนาสงฺขาตา พนฺธนา มุโตฺต อสฺมิ, น เม ธเนนโตฺถติ อโตฺถฯ ติ มม วจเนน สมฺมา นิวตฺตสฺสุ, รชฺชํ ปหาย เนกฺขมฺมํ ปฎิสรณํ กตฺวา ปพฺพชสฺสุฯ ยํ ปน จิเนฺตสิ ‘‘อิมํ รเชฺช ปติฎฺฐาเปสฺสามี’’ติ, ตํ มา จินฺตยิ, นาหํ รเชฺชน อตฺถิโกติฯ อิติ มหาสตฺตสฺส ธมฺมเทสนา สหานุสนฺธินา มตฺถกํ ปตฺตาฯ</p>


<p>ตํ สุตฺวา ราชานญฺจ จนฺทาเทวิญฺจ อาทิํ กตฺวา โสฬสสหสฺสา โอโรธา จ อมจฺจาทโย จ สเพฺพ ปพฺพชิตุกามา อเหสุํฯ ราชาปิ นคเร  เภริํ จราเปสิ ‘‘เย มม ปุตฺตสฺส สนฺติเก ปพฺพชิตุํ อิจฺฉนฺติ, เต ปพฺพชนฺตู’’ติ ฯ สเพฺพสญฺจ สุวณฺณโกฎฺฐาคาราทีนํ ทฺวารานิ วิวราเปตฺวา ‘‘อสุกฎฺฐาเน จ มหานิธิกุมฺภิโย อตฺถิ, อตฺถิกา คณฺหนฺตู’’ติ สุวณฺณปเฎฺฎ อกฺขรานิ ลิขาเปตฺวา มหาถเมฺภ พนฺธาเปสิฯ เต นาครา ยถาปสาริเต อาปเณ จ วิวฎทฺวารานิ เคหานิ จ ปหาย นครโต นิกฺขมิตฺวา รโญฺญ สนฺติกํ อาคมิํสุฯ ราชา มหาชเนน สทฺธิํ มหาสตฺตสฺส สนฺติเก ปพฺพชิฯ สกฺกทตฺติยํ ติโยชนิกํ อสฺสมปทํ ปริปุณฺณํ อโหสิฯ มหาสโตฺต ปณฺณสาลาโย วิจาเรสิ, มเชฺฌ ฐิตา ปณฺณสาลาโย อิตฺถีนํ ทาเปสิฯ กิํการณา? ภีรุกชาติกา เอตาติฯ ปุริสานํ ปน พหิปณฺณสาลาโย ทาเปสิฯ ตา สพฺพาปิ ปณฺณสาลาโย วิสฺสกมฺมเทวปุโตฺตว มาเปสิฯ เต จ ผลธรรุเกฺข วิสฺสกมฺมเทวปุโตฺตเยว อตฺตโน อิทฺธิยา มาเปสิฯ เต สเพฺพ วิสฺสกเมฺมน นิมฺมิเตสุ ผลธรรุเกฺขสุ อุโปสถทิวเส ภูมิยํ ปติตปติตานิ ผลานิ คเหตฺวา ปริภุญฺชิตฺวา สมณธมฺมํ กโรนฺติฯ เตสุ โย กามวิตกฺกํ วา พฺยาปาทวิตกฺกํ วา วิหิํสาวิตกฺกํ วา วิตเกฺกติ, ตสฺส มนํ ชานิตฺวา มหาสโตฺต อากาเส นิสีทิตฺวา มธุรธมฺมํ กเถสิฯ เต ชนา โพธิสตฺตสฺส มธุรธมฺมํ สุตฺวา เอกคฺคจิตฺตา หุตฺวา ขิปฺปเมว อภิญฺญา จ สมาปตฺติโย จ นิพฺพเตฺตสุํฯ</p>


<p>ตทา เอโก สามนฺตราชา ‘‘กาสิราชา กิร พาราณสินครโต นิกฺขมิตฺวา วนํ ปวิสิตฺวา ปพฺพชิโต’’ติ สุตฺวา ‘‘พาราณสิํ คณฺหิสฺสามี’’ติ นครา นิกฺขมิตฺวา พาราณสิํ ปตฺวา นครํ ปวิสิตฺวา อลงฺกตนครํ ทิสฺวา ราชนิเวสนํ อารุยฺห สตฺตวิธํ วรรตนํ โอโลเกตฺวา  ‘‘กาสิรโญฺญ อิมํ ธนํ นิสฺสาย เอเกน ภเยน ภวิตพฺพ’’นฺติ จิเนฺตโนฺต สุราโสเณฺฑ ปโกฺกสาเปตฺวา ปุจฺฉิ ‘‘ตุมฺหากํ รโญฺญ อิธ นคเร ภยํ อุปฺปนฺนํ อตฺถี’’ติ? ‘‘นตฺถิ, เทวา’’ติฯ ‘‘กิํ การณา’’ติฯ ‘‘อมฺหากํ รโญฺญ ปุโตฺต เตมิยกุมาโร ‘พาราณสิํ รชฺชํ น กริสฺสามี’ติ อมูโคปิ มูโค วิย หุตฺวา อิมมฺหา นครา นิกฺขมิตฺวา วนํ ปวิสิตฺวา อิสิปพฺพชฺชํ ปพฺพชิ, เตน การเณน อมฺหากํ ราชา มหาชเนน สทฺธิํ อิมมฺหา นครา นิกฺขมิตฺวา เตมิยกุมารสฺส สนฺติกํ คนฺตฺวา ปพฺพชิโต’’ติ อาโรเจสุํฯ สามนฺตราชา เตสํ วจนํ สุตฺวา ตุสฺสิตฺวา ‘‘อหมฺปิ ปพฺพชิสฺสามี’’ติ จิเนฺตตฺวา  ‘‘ตาต, ตุมฺหากํ ราชา กตรทฺวาเรน นิกฺขโนฺต’’ติ ปุจฺฉิฯ ‘‘เทว, ปาจีนทฺวาเรนา’’ติ วุเตฺต อตฺตโน ปริสาย สทฺธิํ เตเนว ปาจีนทฺวาเรน นิกฺขมิตฺวา นทีตีเรน ปายาสิฯ</p>


<p>มหาสโตฺตปิ ตสฺส อาคมนํ ญตฺวา วนนฺตรํ อาคนฺตฺวา อากาเส นิสีทิตฺวา มธุรธมฺมํ เทเสสิฯ โส ปริสาย สทฺธิํ ตสฺส สนฺติเกเยว ปพฺพชิฯ เอวํ อปเรปิ สตฺต ราชาโน ‘‘พาราณสินครํ คณฺหิสฺสามี’’ติ อาคตาฯ เตปิ ราชาโน สตฺต รชฺชานิ ฉเฑฺฑตฺวา โพธิสตฺตสฺส สนฺติเกเยว ปพฺพชิํสุฯ หตฺถีปิ อรญฺญหตฺถี ชาตา, อสฺสาปิ อรญฺญอสฺสา ชาตา, รถาปิ อรเญฺญเยว วินฎฺฐา, ภณฺฑาคาเรสุ กหาปเณ อสฺสมปเท วาลุกํ กตฺวา วิกิริํสุฯ สเพฺพปิ อภิญฺญาสมาปตฺติโย นิพฺพเตฺตตฺวา ชีวิตปริโยสาเน พฺรหฺมโลกปรายณา อเหสุํฯ ติรจฺฉานคตา หตฺถิอสฺสาปิ อิสิคเณ จิตฺตํ ปสาเทตฺวา ฉกามาวจรโลเกสุ นิพฺพตฺติํสุฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ‘‘น, ภิกฺขเว, อิทาเนว, ปุเพฺพปิ รชฺชํ ปหาย นิกฺขโนฺตเยวา’’ติ วตฺวา ชาตกํ สโมธาเนสิ – ‘‘ตทา ฉเตฺต อธิวตฺถา เทวธีตา อุปฺปลวณฺณา  อโหสิ, สุนโนฺท สารถิ สาริปุโตฺต, มาตาปิตโร มหาราชกุลานิ, เสสปริสา พุทฺธปริสา, มูคปกฺขปณฺฑิโต ปน อหเมว สมฺมาสมฺพุโทฺธ อโหสิ’’นฺติฯ</p>

</p>


<ol>
<li>
<p> [๕๓๙] ๒. มหาชนกชาตกวณฺณนา
</ol></p>


<p>โกยํ   มเชฺฌ นฺติ อิทํ สตฺถา เชตวเน วิหรโนฺต มหาภินิกฺขมนํ อารพฺภ กเถสิฯ เอกทิวสญฺหิ ภิกฺขู ธมฺมสภายํ สนฺนิสินฺนา ตถาคตสฺส มหาภินิกฺขมนํ วณฺณยนฺตา นิสีทิํสุฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ ตถาคโต มหาภินิกฺขมนํ นิกฺขโนฺตเยวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต วิเทหรเฎฺฐ มิถิลายํ มหาชนโก นาม ราชา รชฺชํ กาเรสิฯ ตสฺส เทฺว ปุตฺตา อเหสุํ อริฎฺฐชนโก จ โปลชนโก จาติฯ เตสุ ราชา เชฎฺฐปุตฺตสฺส อุปรชฺชํ อทาสิ, กนิฎฺฐสฺส เสนาปติฎฺฐานํ อทาสิฯ อปรภาเค มหาชนโก กาลมกาสิฯ ตสฺส สรีรกิจฺจํ กตฺวา รโญฺญ อจฺจเยน อริฎฺฐชนโก ราชา หุตฺวา อิตรสฺส อุปรชฺชํ อทาสิฯ ตเสฺสโก ปาทมูลิโก อมโจฺจ รโญฺญ สนฺติกํ คนฺตฺวา ‘‘เทว, อุปราชา ตุเมฺห ฆาเตตุกาโม’’ติ อาหฯ ราชา ตสฺส ปุนปฺปุนํ กถํ สุตฺวา กนิฎฺฐสฺส สิเนหํ ภินฺทิตฺวา โปลชนกํ สงฺขลิกาหิ พนฺธาเปตฺวา ราชนิเวสนโต อวิทูเร เอกสฺมิํ เคเห วสาเปตฺวา อารกฺขํ ฐเปสิฯ กุมาโร ‘‘สจาหํ ภาตุ เวรีมฺหิ, สงฺขลิกาปิ เม หตฺถปาทา มา มุจฺจนฺตุ, ทฺวารมฺปิ มา วิวรียตุ, สเจ โน เวรีมฺหิ, สงฺขลิกาปิ เม หตฺถปาทา มุจฺจนฺตุ, ทฺวารมฺปิ วิวรียตู’’ติ สจฺจกิริยมกาสิฯ ตาวเทว  สงฺขลิกาปิ ขณฺฑาขณฺฑํ ฉิชฺชิํสุ, ทฺวารมฺปิ วิวฎํฯ โส นิกฺขมิตฺวา เอกํ ปจฺจนฺตคามํ คนฺตฺวา วาสํ กเปฺปสิฯ</p>


<p>ปจฺจนฺตคามวาสิโน ตํ สญฺชานิตฺวา อุปฎฺฐหิํสุฯ ราชาปิ ตํ คาหาเปตุํ นาสกฺขิฯ โส อนุปุเพฺพน ปจฺจนฺตชนปทํ หตฺถคตํ กตฺวา มหาปริวาโร หุตฺวา ‘‘อหํ ปุเพฺพ ภาตุ น เวรี, อิทานิ ปน เวรีมฺหี’’ติ มหาชนปริวุโต มิถิลํ คนฺตฺวา พหินคเร ขนฺธาวารํ กตฺวา วาสํ กเปฺปสิฯ นครวาสิโน โยธา ‘‘กุมาโร กิร อาคโต’’ติ สุตฺวา เยภุเยฺยน หตฺถิอสฺสวาหนาทีนิ คเหตฺวา ตเสฺสว สนฺติกํ อาคมิํสุ, อเญฺญปิ นาครา อาคมิํสุฯ โส ภาตุ สาสนํ เปเสสิ ‘‘นาหํ ปุเพฺพ ตุมฺหากํ เวรี, อิทานิ ปน เวรีมฺหิ, ฉตฺตํ วา เม เทถ, ยุทฺธํ วา’’ติฯ ราชา ตํ สุตฺวา  ยุทฺธํ กาตุํ อิจฺฉโนฺต อคฺคมเหสิํ อามเนฺตตฺวา ‘‘ภเทฺท, ยุเทฺธ ชยปราชโย  นาม น สกฺกา ญาตุํ, สเจ มม อนฺตราโย โหติ, ตฺวํ คพฺภํ รเกฺขยฺยาสี’’ติ วตฺวา มหติยา เสนาย ปริวุโต นครา นิกฺขมิฯ</p>


<p>อถ นํ ยุเทฺธ โปลชนกสฺส โยธา ชีวิตกฺขยํ ปาเปสุํฯ ตทา ‘‘ราชา มโต’’ติ สกลนคเร เอกโกลาหลํ ชาตํฯ เทวีปิ ตสฺส มตภาวํ ญตฺวา สีฆํ สีฆํ สุวณฺณสาราทีนิ คเหตฺวา ปจฺฉิยํ ปกฺขิปิตฺวา มตฺถเก กิลิฎฺฐปิโลติกํ อตฺถริตฺวา อุปริ ตณฺฑุเล โอกิริตฺวา กิลิฎฺฐปิโลติกํ นิวาเสตฺวา สรีรํ วิรูปํ กตฺวา ปจฺฉิํ สีเส ฐเปตฺวา ทิวา ทิวเสฺสว นิกฺขมิ, น โกจิ นํ สญฺชานิฯ สา อุตฺตรทฺวาเรน นิกฺขมิตฺวา กตฺถจิ อคตปุพฺพตฺตา มคฺคํ อชานนฺตี ทิสํ ววตฺถาเปตุํ อสโกฺกนฺตี เกวลํ ‘‘กาลจมฺปานครํ นาม อตฺถี’’ติ สุตตฺตา ‘‘กาลจมฺปานครํ คมิกา นาม อตฺถี’’ติ ปุจฺฉมานา เอกิกา สาลายํ นิสีทิฯ กุจฺฉิมฺหิ ปนสฺสา นิพฺพตฺตสโตฺต น โย วา โส วา, ปูริตปารมี มหาสโตฺต นิพฺพตฺติฯ</p>


<p>ตสฺส เตเชน สกฺกสฺส ภวนํ กมฺปิฯ สโกฺก อาวเชฺชโนฺต ตํ การณํ ญตฺวา ‘‘ตสฺสา กุจฺฉิยํ นิพฺพตฺตสโตฺต มหาปุโญฺญ, มยา คนฺตุํ วฎฺฎตี’’ติ จิเนฺตตฺวา ปฎิจฺฉนฺนโยคฺคํ มาเปตฺวา ตตฺถ มญฺจํ ปญฺญาเปตฺวา มหลฺลกปุริโส วิย โยคฺคํ ปาเชโนฺต ตาย นิสินฺนสาลาย ทฺวาเร ฐตฺวา ‘‘กาลจมฺปานครํ คมิกา นาม อตฺถี’’ติ ปุจฺฉิฯ ‘‘อหํ, ตาต, คมิสฺสามี’’ติฯ ‘‘เตน  หิ โยคฺคํ อารุยฺห นิสีท, อมฺมา’’ติฯ ‘‘ตาต, อหํ ปริปุณฺณคพฺภา, น สกฺกา มยา โยคฺคํ อภิรุหิตุํ, ปจฺฉโต ปจฺฉโต คมิสฺสามิ, อิมิสฺสา ปน เม ปจฺฉิยา โอกาสํ เทหี’’ติฯ ‘‘อมฺม, กิํ วเทสิ, โยคฺคํ ปาเชตุํ ชานนสมโตฺถ นาม มยา สทิโส นตฺถิฯ อมฺม, มา ภายิ, อารุยฺห นิสีทา’’ติฯ สา ‘‘ตาต, สาธู’’ติ วทติฯ โส ตสฺสา อาโรหนกาเล อตฺตโน อานุภาเวน วาตปุณฺณภสฺตจมฺมํ วิย ปถวิํ อุนฺนาเมตฺวา โยคฺคสฺส ปจฺฉิมเนฺต ปหราเปสิฯ สา อภิรุยฺห สยเน นิปชฺชิตฺวาว ‘‘อยํ เทวตา ภวิสฺสตี’’ติ อญฺญาสิฯ สา ทิพฺพสยเน นิปนฺนมตฺตาว นิทฺทํ โอกฺกมิฯ</p>


<p>อถ  นํ สโกฺก ติํสโยชนมตฺถเก เอกํ นทิํ ปตฺวา ปโพเธตฺวา ‘‘อมฺม, โอตริตฺวา นทิยํ นฺหายิตฺวา อุสฺสีสเก สาฎกยุคํ อตฺถิ, ตํ นิวาเสหิ, อโนฺตโยเคฺค ปุฎภตฺตํ อตฺถิ, ตํ ภุญฺชาหี’’ติ อาหฯ สา ตถา กตฺวา ปุน นิปชฺชิตฺวา สายนฺหสมเย กาลจมฺปานครํ ปตฺวา ทฺวารฎฺฎาลกปากาเร ทิสฺวา ‘‘ตาต, กิํ นาม นครเมต’’นฺติ ปุจฺฉิฯ ‘‘กาลจมฺปานครํ, อมฺมา’’ติฯ ‘‘กิํ วเทสิ, ตาต, นนุ อมฺหากํ นครโต กาลจมฺปานครํ สฎฺฐิโยชนมตฺถเก โหตี’’ติ? ‘‘เอวํ, อมฺม, อหํ ปน อุชุมคฺคํ ชานามี’’ติฯ อถ นํ ทกฺขิณทฺวารสมีเป โอตาเรตฺวา  ‘‘อมฺม, อมฺหากํ คาโม ปุรโต อตฺถิ, ตฺวํ คนฺตฺวา นครํ ปวิสาหี’’ติ วตฺวา ปุรโต คนฺตฺวา วิย สโกฺก อนฺตรธายิตฺวา สกฎฺฐานเมว คโตฯ</p>


<p>เทวีปิ เอกิกาว สาลายํ นิสีทิฯ ตสฺมิํ ขเณ เอโก ทิสาปาโมโกฺข อาจริโย กาลจมฺปานครวาสี มนฺตชฺฌายโก พฺราหฺมโณ ปญฺจหิ มาณวกสเตหิ ปริวุโต นฺหานตฺถาย คจฺฉโนฺต ทูรโตว โอโลเกตฺวา ตํ อภิรูปํ โสภคฺคปฺปตฺตํ ตตฺถ นิสินฺนํ ทิสฺวา ตสฺสา กุจฺฉิยํ มหาสตฺตสฺสานุภาเวน สห ทสฺสเนเนว กนิฎฺฐภคินิสิเนหํ อุปฺปาเทตฺวา มาณวเก พหิ ฐเปตฺวา เอกโกว สาลํ ปวิสิตฺวา ‘‘ภคินิ, กตรคามวาสิกา ตฺว’’นฺติ ปุจฺฉิฯ ‘‘ตาต, มิถิลายํ อริฎฺฐชนกรโญฺญ อคฺคมเหสีมฺหี’’ติฯ ‘‘อมฺม, อิธ กสฺมา อาคตาสี’’ติ? ‘‘ตาต, โปลชนเกน ราชา มาริโต, อถาหํ ภีตา ‘คพฺภํ อนุรกฺขิสฺสามี’ติ อาคตา’’ติฯ ‘‘อมฺม, อิมสฺมิํ ปน เต นคเร โกจิ ญาตโก อตฺถี’’ติ? ‘‘นตฺถิ, ตาตา’’ติฯ เตน หิ มา จินฺตยิ, อหํ อุทิจฺจพฺราหฺมโณ มหาสาโล ทิสาปาโมกฺขอาจริโย, อหํ ตํ ภคินิฎฺฐาเน ฐเปตฺวา ปฎิชคฺคิสฺสามิ, ตฺวํ ‘‘ภาติกา’’ติ มํ วตฺวา ปาเทสุ คเหตฺวา ปริเทวาติฯ สา มหาสทฺทํ กตฺวา  ตสฺส ปาเทสุ คเหตฺวา ปริเทวิฯ เต เทฺวปิ อญฺญมญฺญํ ปริเทวิํสุฯ</p>


<p>อถสฺส อเนฺตวาสิกา มหาสทฺทํ สุตฺวา ขิปฺปํ อุปธาวิตฺวา ‘‘อาจริย, กิํ เต โหตี’’ติ ปุจฺฉิํสุฯ โส อาห – ‘‘กนิฎฺฐภคินี เม เอสา, อสุกกาเล นาม มยา วินา ชาตา’’ติฯ อถ มาณวา ‘‘ตว ภคินิํ ทิฎฺฐกาลโต ปฎฺฐาย มา จินฺตยิตฺถ อาจริยา’’ติ อาหํสุฯ โส มาณเว ปฎิจฺฉนฺนโยคฺคํ อาหราเปตฺวา ตํ ตตฺถ นิสีทาเปตฺวา ‘‘ตาตา, โว  คนฺตฺวา พฺราหฺมณิยา มม กนิฎฺฐภคินิภาวํ กเถตฺวา สพฺพกิจฺจานิ กาตุํ วเทถา’’ติ วตฺวา เคหํ เปเสสิฯ เต คนฺตฺวา พฺราหฺมณิยา กเถสุํฯ อถ นํ พฺราหฺมณีปิ อุโณฺหทเกน นฺหาเปตฺวา สยนํ ปญฺญาเปตฺวา นิปชฺชาเปสิฯ อถ พฺราหฺมโณปิ นฺหาตฺวา อาคโต โภชนกาเล ‘‘ภคินิํ เม ปโกฺกสถา’’ติ ปโกฺกสาเปตฺวา ตาย สทฺธิํ เอกโต ภุญฺชิตฺวา อโนฺตนิเวสเนเยว ตํ ปฎิชคฺคิฯ</p>


<p>สา น จิรเสฺสว สุวณฺณวณฺณํ ปุตฺตํ วิชายิ, ‘‘มหาชนกกุมาโร’’ติสฺส อยฺยกสนฺตกํ นามมกาสิฯ โส วฑฺฒมาโน ทารเกหิ สทฺธิํ กีฬโนฺต เย ตํ โรเสนฺติ, เต อสมฺภินฺนขตฺติยกุเล ชาตตฺตา มหาพลวตาย เจว มานถทฺธตาย จ ทฬฺหํ คเหตฺวา ปหรติฯ ตทา เต มหาสเทฺทน โรทนฺตา ‘‘เกน ปหฎา’’ติ วุเตฺต ‘‘วิธวาปุเตฺตนา’’ติ วทนฺติฯ อถ กุมาโร จิเนฺตสิ ‘‘อิเม มํ ‘วิธวาปุโตฺต’ติ อภิณฺหํ วทนฺติ, โหตุ, มม มาตรํ ปุจฺฉิสฺสามี’’ติฯ โส เอกทิวสํ  มาตรํ ปุจฺฉิ ‘‘อมฺม, โก มยฺหํ ปิตา’’ติ? อถ นํ มาตา ‘‘ตาต, พฺราหฺมโณ เต ปิตา’’ติ วเญฺจสิฯ โส ปุนทิวเสปิ ทารเก ปหรโนฺต ‘‘วิธวาปุโตฺต’’ติ วุเตฺต ‘‘นนุ พฺราหฺมโณ เม ปิตา’’ติ วตฺวา ‘‘พฺราหฺมโณ กิํ เต โหตี’’ติ วุเตฺต จิเนฺตสิ ‘‘อิเม มํ, พฺราหฺมโณ เต กิํ โหตี’ติ อภิณฺหํ วทนฺติ, มาตา เม อิทํ การณํ ยถาภูตํ น กเถสิ, สา อตฺตโน มเนน เม น กเถสฺสติ, โหตุ, กถาเปสฺสามิ น’’นฺติฯ โส ถญฺญํ ปิวโนฺต ถนํ ทเนฺตหิ ฑํสิตฺวา ‘‘อมฺม, เม ปิตรํ กเถหิ, สเจ น กเถสฺสสิ, ถนํ เต ฉินฺทิสฺสามี’’ติ อาหฯ สา ปุตฺตํ วเญฺจตุํ อสโกฺกนฺตี ‘‘ตาต, ตฺวํ มิถิลายํ อริฎฺฐชนกรโญฺญ ปุโตฺต, ปิตา เต โปลชนเกน มาริโต, อหํ ตํ อนุรกฺขนฺตี อิมํ นครํ อาคตา, อยํ พฺราหฺมโณ มํ ภคินิฎฺฐาเน ฐเปตฺวา ปฎิชคฺคตี’’ติ กเถสิฯ โส ตํ สุตฺวา ตโต ปฎฺฐาย ‘‘วิธวาปุโตฺต’’ติ วุเตฺตปิ น กุชฺฌิฯ</p>


<p>โส โสฬสวสฺสพฺภนฺตเรเยว ตโย เวเท จ สพฺพสิปฺปานิ จ อุคฺคณฺหิ , โสฬสวสฺสิกกาเล ปน อุตฺตมรูปธโร อโหสิฯ อถ โส ‘‘ปิตุ สนฺตกํ รชฺชํ คณฺหิสฺสามี’’ติ จิเนฺตตฺวา มาตรํ ปุจฺฉิ ‘‘อมฺม, กิญฺจิ ธนํ เต หเตฺถ อตฺถิ, อุทาหุ โน, อหํ โวหารํ กตฺวา ธนํ อุปฺปาเทตฺวา  ปิตุ สนฺตกํ รชฺชํ คณฺหิสฺสามี’’ติฯ อถ นํ มาตา อาห – ‘‘ตาต, นาหํ ตุจฺฉหตฺถา อาคตา, ตโย เม หเตฺถ ธนสารา อตฺถิ, มุตฺตสาโร, มณิสาโร, วชิรสาโรติ, เตสุ เอเกโก รชฺชคฺคหณปฺปมาโณ, ตํ คเหตฺวา รชฺชํ คณฺห, มา โวหารํ กรี’’ติฯ ‘‘อมฺม, อิทมฺปิ ธนํ มยฺหเมว อุปฑฺฒํ กตฺวา เทหิ, ตํ ปน คเหตฺวา สุวณฺณภูมิํ คนฺตฺวา พหุํ ธนํ อาหริตฺวา รชฺชํ คณฺหิสฺสามี’’ติฯ โส อุปฑฺฒํ อาหราเปตฺวา ภณฺฑิกํ กตฺวา สุวณฺณภูมิํ คมิเกหิ วาณิเชหิ สทฺธิํ นาวาย ภณฺฑํ อาโรเปตฺวา ปุน นิวตฺติตฺวา มาตรํ วนฺทิตฺวา ‘‘อมฺม, อหํ สุวณฺณภูมิํ คมิสฺสามี’’ติ อาหฯ อถ นํ มาตา อาห – ‘‘ตาต, สมุโทฺท นาม อปฺปสิทฺธิโก พหุอนฺตราโย, มา คจฺฉ, รชฺชคฺคหณาย เต ธนํ พหู’’ติฯ โส ‘‘คจฺฉิสฺสาเมว อมฺมา’’ติ มาตรํ วนฺทิตฺวา เคหา นิกฺขมฺม นาวํ อภิรุหิฯ</p>


<p>ตํ ทิวสเมว โปลชนกสฺส สรีเร โรโค อุปฺปชฺชิ, อนุฎฺฐานเสยฺยํ สยิฯ ตทา สตฺต ชงฺฆสตานิ นาวํ อภิรุหิํสุฯ นาวา สตฺตทิวเสหิ สตฺต โยชนสตานิ คตาฯ สา อติจณฺฑเวเคน คนฺตฺวา อตฺตานํ วหิตุํ นาสกฺขิ, ผลกานิ ภินฺนานิ, ตโต ตโต อุทกํ อุคฺคตํ, นาวา สมุทฺทมเชฺฌ นิมุคฺคาฯ มหาชนา โรทนฺติ ปริเทวนฺติ, นานาเทวตาโย นมสฺสนฺติฯ มหาสโตฺต ปน เนว โรทติ น ปริเทวติ, น เทวตาโย นมสฺสติ, นาวาย ปน นิมุชฺชนภาวํ ญตฺวา สปฺปินา สกฺขรํ โอมทฺทิตฺวา กุจฺฉิปูรํ ขาทิตฺวา เทฺว มฎฺฐกสาฎเก เตเลน เตเมตฺวา ทฬฺหํ นิวาเสตฺวา กูปกํ นิสฺสาย ฐิโต นาวาย นิมุชฺชนสมเย กูปกํ อภิรุหิฯ มหาชนา  มจฺฉกจฺฉปภกฺขา ชาตา, สมนฺตา อุทกํ อฑฺฒูสภมตฺตํ โลหิตํ อโหสิฯ มหาสโตฺต กูปกมตฺถเก ฐิโตว ‘‘อิมาย นาม ทิสาย มิถิลนคร’’นฺติ ทิสํ ววตฺถเปตฺวา กูปกมตฺถกา อุปฺปติตฺวา มจฺฉกจฺฉเป อติกฺกมฺม มหาพลวตาย อุสภมตฺถเก ปติฯ ตํ ทิวสเมว โปลชนโก กาลมกาสิฯ ตโต ปฎฺฐาย มหาสโตฺต มณิวณฺณาสุ อูมีสุ ปริวตฺตโนฺต สุวณฺณกฺขโนฺธ วิย สมุทฺทํ  ตรติฯ โส ยถา เอกทิวสํ, เอวํ สตฺตาหํ ตรติ, ‘‘อิทานิ ปุณฺณมีทิวโส’’ติ เวลํ ปน โอโลเกตฺวา โลโณทเกน มุขํ วิกฺขาเลตฺวา อุโปสถิโก โหติฯ</p>


<p>ตทา  จ ‘‘เย มาตุปฎฺฐานาทิคุณยุตฺตา สมุเทฺท มริตุํ อนนุจฺฉวิกา สตฺตา, เต อุทฺธาเรหี’’ติ จตูหิ โลกปาเลหิ มณิเมขลา นาม เทวธีตา สมุทฺทรกฺขิกา ฐปิตา โหติฯ สา สตฺต ทิวสานิ สมุทฺทํ น โอโลเกสิ, ทิพฺพสมฺปตฺติํ อนุภวนฺติยา กิรสฺสา สติ ปมุฎฺฐาฯ ‘‘เทวสมาคมํ คตา’’ติปิ วทนฺติฯ อถ สา ‘‘อชฺช เม สตฺตโม ทิวโส สมุทฺทํ อโนโลเกนฺติยา, กา นุ โข ปวตฺตี’’ติ โอโลเกนฺตี มหาสตฺตํ ทิสฺวา ‘‘สเจ มหาชนกกุมาโร สมุเทฺท นสฺสิสฺส, เทวสมาคมปเวสนํ น ลภิสฺส’’นฺติ จิเนฺตตฺวา มหาสตฺตสฺส อวิทูเร อลงฺกเตน สรีเรน อากาเส ฐตฺวา มหาสตฺตํ วีมํสมานา ปฐมํ คาถมาห –</p>


<ol>
<li>
‘‘โกยํ มเชฺฌ สมุทฺทสฺมิํ, อปสฺสํ ตีรมายุเห;  
  
กํ ตฺวํ อตฺถวสํ ญตฺวา, เอวํ วายมเส ภุส’’นฺติฯ  
</li>
  
<p>ตตฺถ ติ ตีรํ อปสฺสโนฺตว อายูหติ วีริยํ กโรติฯ
</ol></p>


<p>อถ มหาสโตฺต ตสฺสา วจนํ สุตฺวา ‘‘อชฺช เม สตฺตโม ทิวโส สมุทฺทํ ตรนฺตสฺส, น เม ทุติโย สโตฺต ทิฎฺฐปุโพฺพ, โก นุ มํ วทตี’’ติ อากาสํ โอโลเกโนฺต ตํ ทิสฺวา ทุติยํ คาถมาห –</p>


<ol>
<li>
‘‘นิสมฺม วตฺตํ โลกสฺส, วายามสฺส จ เทวเต;  
  
ตสฺมา มเชฺฌ สมุทฺทสฺมิํ, อปสฺสํ ตีรมายุเห’’ติฯ  
</li>
  
<p>ตตฺถ ติ อหํ โลกสฺส วตฺตกิริยํ ทิสฺวา อุปธาเรตฺวา วิหรามีติ อโตฺถฯ ติ วายามสฺส จ อานิสํสํ นิสาเมตฺวา วิหรามีติ ทีเปติฯ ติ ยสฺมา  นิสมฺม วิหรามิ, ‘‘ปุริสกาโร นาม น นสฺสติ, สุเข ปติฎฺฐาเปตี’’ติ ชานามิ, ตสฺมา ตีรํ อปสฺสโนฺตปิ อายูหามิ วีริยํ กโรมิ, น อุกฺกณฺฐามีติฯ
</ol></p>


<p>สา ตสฺส ธมฺมกถํ สุตฺวา อุตฺตริ โสตุกามา หุตฺวา ปุน คาถมาห –</p>


<ol>
<li>
‘‘คมฺภีเร  
อปฺปเมยฺยสฺมิํ, ตีรํ ยสฺส น ทิสฺสติ;  
  
โมโฆ เต ปุริสวายาโม, อปฺปตฺวาว มริสฺสสี’’ติฯ  
</li>
  
<p>ตตฺถ ติ ตีรํ อปฺปตฺวาเยวฯ
</ol></p>


<p>อถ นํ มหาสโตฺต ‘‘เทวเต, กิํ นาเมตํ กเถสิ, วายามํ กตฺวา มรโนฺตปิ ครหโต มุจฺจิสฺสามี’’ติ วตฺวา คาถมาห –</p>


<ol>
<li>
‘‘อนโณ  
ญาตินํ โหติ, เทวานํ ปิตุนญฺจ โส;  
  
กรํ ปุริสกิจฺจานิ, น จ ปจฺฉานุตปฺปตี’’ติฯ  
</li>
  
<p>ตตฺถ ติ วายามํ กโรโนฺต ญาตีนเญฺจว เทวตานญฺจ พฺรหฺมานญฺจ อนฺตเร อนโณ โหติ อครหิโต อนินฺทิโตฯ ติ ยถา โส ปุคฺคโล ปุริเสหิ กตฺตพฺพานิ กมฺมานิ กรํ ปจฺฉากาเล น จ อนุตปฺปติ, ยถา นานุโสจติ, เอวาหมฺปิ วีริยํ กโรโนฺต ปจฺฉากาเล นานุตปฺปามิ นานุโสจามีติ อโตฺถฯ
</ol></p>


<p>อถ นํ เทวธีตา คาถมาห –</p>


<ol>
<li>
‘‘อปารเนยฺยํ ยํ กมฺมํ, อผลํ กิลมถุทฺทยํ;  
  
ตตฺถ โก วายาเมนโตฺถ, มจฺจุ ยสฺสาภินิปฺปต’’นฺติฯ  
</li>
  
<p>ตตฺถ นฺติ วายาเมน มตฺถกํ อปาเปตพฺพํฯ นฺติ ยสฺส อฎฺฐาเน วายามกรณสฺส มรณเมว นิปฺผนฺนํ, ตตฺถ โก วายาเมนโตฺถติฯ
</ol></p>


<p>เอวํ เทวธีตาย วุเตฺต ตํ อปฺปฎิภานํ กโรโนฺต มหาสโตฺต อุตฺตริ คาถา อาห –</p>


<ol>
<li>
‘‘อปารเนยฺยมจฺจนฺตํ  
, โย วิทิตฺวาน เทวเต;  
  
น รเกฺข อตฺตโน ปาณํ, ชญฺญา โส ยทิ หาปเยฯ  
</li>
  
<li>
‘‘อธิปฺปายผลํ เอเก, อสฺมิํ โลกสฺมิ เทวเต;  
  
ปโยชยนฺติ กมฺมานิ, ตานิ อิชฺฌนฺติ วา น วาฯ  
</li>
  
<li>
‘‘สนฺทิฎฺฐิกํ กมฺมผลํ, นนุ ปสฺสสิ เทวเต;  
  
สนฺนา อเญฺญ ตรามหํ, ตญฺจ ปสฺสามิ สนฺติเกฯ  
</li>
  
<li>
‘‘โส อหํ  
วายมิสฺสามิ, ยถาสตฺติ ยถาพลํ;  
  
คจฺฉํ ปารํ สมุทฺทสฺส, กสฺสํ ปุริสการิย’’นฺติฯ  
</li>
  
<p>ตตฺถ นฺติ โย ‘‘อิทํ กมฺมํ วีริยํ กตฺวา นิปฺผาเทตุํ น สกฺกา, อจฺจนฺตเมว อปารเนยฺย’’นฺติ วิทิตฺวา จณฺฑหตฺถิอาทโย อปริหรโนฺต อตฺตโน ปาณํ น รกฺขติฯ ติ โส ยทิ ตาทิเสสุ ฐาเนสุ วีริยํ หาเปยฺย, ชาเนยฺย ตสฺส กุสีตภาวสฺส ผลํฯ ตฺวํ ยํ วา ตํ วา นิรตฺถกํ วทสีติ ทีเปติฯ ปาฬิยํ ปน ‘‘ชญฺญา โส ยทิ หาปย’’นฺติ ลิขิตํ, ตํ อฎฺฐกถาสุ นตฺถิฯ นฺติ อตฺตโน อธิปฺปายผลํ สมฺปสฺสมานา เอกเจฺจ ปุริสา กสิวณิชฺชาทีนิ กมฺมานิ ปโยชยนฺติ, ตานิ อิชฺฌนฺติ วา น วา อิชฺฌนฺติฯ ‘‘เอตฺถ คมิสฺสามิ, อิทํ อุคฺคเหสฺสามี’’ติ ปน กายิกเจตสิกวีริยํ กโรนฺตสฺส ตํ อิชฺฌเตว, ตสฺมา ตํ กาตุํ วฎฺฎติเยวาติ ทเสฺสติฯ นฺติ อเญฺญ ชนา มหาสมุเทฺท สนฺนา นิมุคฺคา วีริยํ อกโรนฺตา มจฺฉกจฺฉปภกฺขา ชาตา, อหํ ปน เอกโกว ตรามิฯ ติ อิทํ เม วีริยผลํ ปสฺส, มยา อิมินา อตฺตภาเวน เทวตา นาม  น ทิฎฺฐปุพฺพา, โสหํ ตญฺจ อิมินา ทิพฺพรูเปน มม สนฺติเก ฐิตํ ปสฺสามิฯ นฺติ อตฺตโน สตฺติยา จ พลสฺส จ อนุรูปํฯ นฺติ กริสฺสามิฯ
</ol></p>


<p>ตโต เทวตา ตสฺส ตํ ทฬฺหวจนํ สุตฺวา ถุติํ กโรนฺตี คาถมาห –</p>


<ol>
<li>
‘‘โย ตฺวํ เอวํ คเต โอเฆ, อปฺปเมเยฺย มหณฺณเว;  
  
ธมฺมวายามสมฺปโนฺน, กมฺมุนา นาวสีทสิ;  
  
โส ตฺวํ ตเตฺถว คจฺฉาหิ, ยตฺถ เต นิรโต มโน’’ติฯ  
</li>
  
<p>ตตฺถ  ติ เอวรูเป คมฺภีเร วิตฺถเต มหาสมุเทฺทฯ ติ ธมฺมวายาเมน สมนฺนาคโตฯ ติ อตฺตโน ปุริสการกเมฺมนฯ ติ น อวสีทสิฯ ติ ยสฺมิํ ฐาเน ตว มโน นิรโต, ตเตฺถว คจฺฉาหีติฯ
</ol></p>


<p>สา เอวญฺจ ปน วตฺวา ‘‘ปณฺฑิต มหาปรกฺกม, กุหิํ ตํ เนมี’’ติ ปุจฺฉิฯ ‘‘มิถิลนคร’’นฺติ วุเตฺต สา มหาสตฺตํ ปุปฺผกลาปํ วิย อุกฺขิปิตฺวา อุโภหิ  หเตฺถหิ ปริคฺคยฺห อุเร นิปชฺชาเปตฺวา ปิยปุตฺตํ อาทาย คจฺฉนฺตี วิย อากาเส ปกฺขนฺทิฯ มหาสโตฺต สตฺตาหํ โลโณทเกน อุปกฺกสรีโร หุตฺวา ทิพฺพผเสฺสน ผุโฎฺฐ นิทฺทํ โอกฺกมิฯ อถ นํ สา มิถิลํ เนตฺวา อมฺพวนุยฺยาเน มงฺคลสิลาปเฎฺฎ ทกฺขิณปเสฺสน นิปชฺชาเปตฺวา อุยฺยานเทวตาหิ ตสฺส อารกฺขํ คาหาเปตฺวา สกฎฺฐานเมว คตาฯ</p>


<p>ตทา โปลชนกสฺส ปุโตฺต นตฺถิฯ เอกา ปนสฺส ธีตา อโหสิ, สา สีวลิเทวี นาม ปณฺฑิตา พฺยตฺตาฯ อมจฺจา ตเมนํ มรณมเญฺจ นิปนฺนํ ปุจฺฉิํสุ ‘‘มหาราช, ตุเมฺหสุ ทิวงฺคเตสุ รชฺชํ กสฺส ทสฺสามา’’ติ? อถ เน ราชา ‘‘ตาตา, มม ธีตรํ สีวลิเทวิํ อาราเธตุํ สมตฺถสฺส รชฺชํ เทถ, โย วา ปน จตุรสฺสปลฺลงฺกสฺส อุสฺสีสกํ ชานาติ, โย วา ปน สหสฺสถามธนุํ อาโรเปตุํ สโกฺกติ, โย วา ปน โสฬส มหานิธี นีหริตุํ สโกฺกติ, ตสฺส รชฺชํ เทถา’’ติ อาหฯ อมจฺจา ‘‘เทว, เตสํ โน นิธีนํ อุทฺทานํ กเถถา’’ติ อาหํสุฯ อถ ราชา –</p>


<p>
‘‘สูริยุคฺคมเน นิธิ, อโถ โอกฺกมเน นิธิ;  
  
อโนฺต นิธิ พหิ นิธิ, น อโนฺต น พหิ นิธิฯ  
</p>
  
<p>
‘‘อาโรหเน  
มหานิธิ, อโถ โอโรหเน นิธิ;  
  
จตูสุ มหาสาเลสุ, สมนฺตา โยชเน นิธิฯ  
</p>
  
<p>
‘‘ทนฺตเคฺคสุ มหานิธิ, วาลเคฺคสุ จ เกปุเก;  
  
รุกฺขเคฺคสุ มหานิธิ, โสฬเสเต มหานิธีฯ  
</p>
  
<p>
‘‘สหสฺสถาโม ปลฺลโงฺก, สีวลิอาราธเนน จา’’ติฯ –  
  
<p>มหานิธีหิ สทฺธิํ อิตเรสมฺปิ อุทฺทานํ กเถสิฯ ราชา อิมํ กถํ วตฺวา กาลมกาสิฯ</p>


<p>อมจฺจา  รโญฺญ อจฺจเยน ตสฺส มตกิจฺจํ กตฺวา สตฺตเม ทิวเส สนฺนิปติตฺวา มนฺตยิํสุ ‘‘อโมฺภ รญฺญา ‘อตฺตโน ธีตรํ อาราเธตุํ สมตฺถสฺส รชฺชํ ทาตพฺพ’นฺติ วุตฺตํ, โก ตํ อาราเธตุํ สกฺขิสฺสตี’’ติฯ เต ‘‘เสนาปติ วลฺลโภ’’ติ วตฺวา ตสฺส สาสนํ เปเสสุํฯ โส สาสนํ สุตฺวา ‘‘สาธู’’ติ สมฺปฎิจฺฉิตฺวา รชฺชตฺถาย ราชทฺวารํ คนฺตฺวา อตฺตโน  อาคตภาวํ ราชธีตาย อาโรจาเปสิฯ สา ตสฺส อาคตภาวํ ญตฺวา ‘‘อตฺถิ นุ ขฺวสฺส เสตจฺฉตฺตสิริํ ธาเรตุํ ธิตี’’ติ ตสฺส วีมํสนตฺถาย ‘‘ขิปฺปํ อาคจฺฉตู’’ติ อาหฯ โส ตสฺสา สาสนํ สุตฺวา ตํ อาราเธตุกาโม โสปานปาทมูลโต ปฎฺฐาย ชเวนาคนฺตฺวา ตสฺสา สนฺติเก อฎฺฐาสิฯ อถ นํ สา วีมํสมานา ‘‘มหาตเล ชเวน ธาวา’’ติ อาหฯ โส ‘‘ราชธีตรํ โตเสสฺสามี’’ติ เวเคน ปกฺขนฺทิฯ อถ นํ ‘‘ปุน เอหี’’ติ อาหฯ โส ปุน เวเคน อาคโตฯ สา ตสฺส ธิติยา วิรหิตภาวํ ญตฺวา ‘‘เอหิ สมฺม, ปาเท เม สมฺพาหา’’ติ อาหฯ โส ตสฺสา อาราธนตฺถํ นิสีทิตฺวา ปาเท สมฺพาหิฯ อถ นํ สา อุเร ปาเทน ปหริตฺวา อุตฺตานกํ ปาเตตฺวา ‘‘อิมํ อนฺธพาลปุริสํ ธิติวิรหิตํ โปเถตฺวา คีวายํ คเหตฺวา นีหรถา’’ติ ทาสีนํ สญฺญํ อทาสิฯ ตา ตถา กริํสุฯ โส เตหิ ‘‘กิํ เสนาปตี’’ติ ปุโฎฺฐ ‘‘มา กเถถ, สา เนว มนุสฺสิตฺถี, ยกฺขินี’’ติ อาหฯ ตโต ภณฺฑาคาริโก คโต, ตมฺปิ ตเถว ลชฺชาเปสิฯ ตถา เสฎฺฐิํ, ฉตฺตคฺคาหํ, อสิคฺคาหนฺติ สเพฺพปิ เต ลชฺชาเปสิเยวฯ</p>


<p>อถ อมจฺจา สนฺนิปติตฺวา ‘‘ราชธีตรํ อาราเธตุํ สมโตฺถ นาม นตฺถิ, สหสฺสถามธนุํ อาโรเปตุํ สมตฺถสฺส รชฺชํ เทถา’’ติ อาห, ตมฺปิ โกจิ อาโรเปตุํ นาสกฺขิฯ ตโต ‘‘จตุรสฺสปลฺลงฺกสฺส อุสฺสีสกํ ชานนฺตสฺส รชฺชํ เทถา’’ติ อาห, ตมฺปิ โกจิ น ชานาติฯ ตโต โสฬส มหานิธี นีหริตุํ สมตฺถสฺส รชฺชํ เทถา’’ติ อาห, เตปิ โกจิ นีหริตุํ  นาสกฺขิฯ ตโต ‘‘อโมฺภ อราชิกํ นาม รฎฺฐํ ปาเลตุํ น สกฺกา, กิํ นุ โข กาตพฺพ’’นฺติ มนฺตยิํสุฯ อถ เน ปุโรหิโต อาห – ‘‘โภ ตุเมฺห มา จินฺตยิตฺถ, ผุสฺสรถํ นาม วิสฺสเชฺชตุํ วฎฺฎติ, ผุสฺสรเถน หิ ลทฺธราชา สกลชมฺพุทีเป รชฺชํ กาเรตุํ สมโตฺถ โหตี’’ติฯ เต ‘‘สาธู’’ติ สมฺปฎิจฺฉิตฺวา นครํ อลงฺการาเปตฺวา มงฺคลรเถ จตฺตาโร กุมุทวเณฺณ อเสฺส โยเชตฺวา อุตฺตมปจฺจตฺถรณํ อตฺถริตฺวา ปญฺจ ราชกกุธภณฺฑานิ อาโรเปตฺวา จตุรงฺคินิยา เสนาย ปริวาเรสุํฯ ‘‘สสามิกสฺส รถสฺส ปุรโต ตูริยานิ วชฺชนฺติ, อสามิกสฺส ปจฺฉโต วชฺชนฺติ, ตสฺมา สพฺพตูริยานิ  ปจฺฉโต วาเทถา’’ติ วตฺวา สุวณฺณภิงฺกาเรน รถธุรญฺจ ปโตทญฺจ อภิสิญฺจิตฺวา ‘‘ยสฺส รชฺชํ กาเรตุํ ปุญฺญํ อตฺถิ, ตสฺส สนฺติกํ คจฺฉตู’’ติ รถํ วิสฺสเชฺชสุํฯ อถ รโถ ราชเคหํ ปทกฺขิณํ กตฺวา เวเคน มหาวีถิํ อภิรุหิฯ</p>


<p>เสนาปติอาทโย  ‘‘ผุสฺสรโถ มม สนฺติกํ อาคจฺฉตู’’ติ จินฺตยิํสุฯ โส สเพฺพสํ เคหานิ อติกฺกมิตฺวา นครํ ปทกฺขิณํ กตฺวา ปาจีนทฺวาเรน นิกฺขมิตฺวา อุยฺยานาภิมุโข ปายาสิฯ อถ นํ เวเคน คจฺฉนฺตํ ทิสฺวา ‘‘นิวเตฺตถา’’ติ อาหํสุฯ ปุโรหิโต ‘‘มา นิวตฺตยิตฺถ, อิจฺฉโนฺต โยชนสตมฺปิ คจฺฉตุ, มา นิวาเรถา’’ติ อาหฯ รโถ อุยฺยานํ ปวิสิตฺวา มงฺคลสิลาปฎฺฎํ ปทกฺขิณํ กตฺวา อาโรหนสโชฺช หุตฺวา อฎฺฐาสิฯ ปุโรหิโต มหาสตฺตํ นิปนฺนกํ ทิสฺวา อมเจฺจ อามเนฺตตฺวา ‘‘อโมฺภ เอโก สิลาปเฎฺฎ นิปนฺนโก ปุริโส ทิสฺสติ, เสตจฺฉตฺตานุจฺฉวิกา ปนสฺส ธิติ อตฺถีติ วา นตฺถีติ วา น ชานาม, สเจ เอส ปุญฺญวา ภวิสฺสติ, อเมฺห น โอโลเกสฺสติ, กาฬกณฺณิสโตฺต สเจ ภวิสฺสติ, ภีตตสิโต อุฎฺฐาย กมฺปมาโน โอโลเกสฺสติ, ตสฺมา ขิปฺปํ สพฺพตูริยานิ ปคฺคณฺหถา’’ติ อาหฯ ตาวเทว อเนกสตานิ ตูริยานิ ปคฺคณฺหิํสุฯ ตทา ตูริยสโทฺท สาครโฆโส วิย อโหสิฯ</p>


<p>มหาสโตฺต เตน สเทฺทน ปพุชฺฌิตฺวา สีสํ วิวริตฺวา โอโลเกโนฺต มหาชนํ ทิสฺวา ‘‘เสตจฺฉเตฺตน เม อาคเตน ภวิตพฺพ’’นฺติ จิเนฺตตฺวา ปุน สีสํ ปารุปิตฺวา ปริวตฺติตฺวา วามปเสฺสน นิปชฺชิฯ ปุโรหิโต ตสฺส ปาเท วิวริตฺวา ลกฺขณานิ โอโลเกโนฺต ‘‘ติฎฺฐตุ อยํ เอโก ทีโป, จตุนฺนมฺปิ มหาทีปานํ รชฺชํ กาเรตุํ สมโตฺถ โหตี’’ติ ปุน ตูริยานิ ปคฺคณฺหาเปสิฯ อถ มหาสโตฺต  มุขํ วิวริตฺวา ปริวตฺติตฺวา ทกฺขิณปเสฺสน นิปชฺชิตฺวา มหาชนํ โอโลเกสิฯ ตทา ปุโรหิโต ปริสํ อุสฺสาเรตฺวา อญฺชลิํ ปคฺคยฺห อวกุโชฺช หุตฺวา ‘‘อุเฎฺฐหิ, เทว, รชฺชํ เต ปาปุณาตี’’ติ อาหฯ อถ นํ มหาสโตฺต ‘‘ราชา โว กุหี’’นฺติ ปุจฺฉิตฺวา ‘‘กาลกโต เทวา’’ติ วุเตฺต ‘‘ตสฺส ปุโตฺต วา ภาตา วา นตฺถี’’ติ ปุจฺฉิตฺวา ‘‘นตฺถิ เทวา’’ติ วุเตฺต ‘‘เตน หิ สาธุ รชฺชํ กาเรสฺสามี’’ติ วตฺวา อุฎฺฐาย สิลาปเฎฺฎ ปลฺลเงฺกน นิสีทิฯ อถ นํ ตเตฺถว อภิสิญฺจิํสุฯ โส มหาชนโก นาม ราชา อโหสิฯ โส รถวรํ อภิรุยฺห มหเนฺตน สิริวิภเวน นครํ ปวิสิตฺวา ราชนิเวสนํ อภิรุหโนฺต  ‘‘เสนาปติอาทีนํ ตาเนว ฐานานิ โหนฺตู’’ติ วิจาเรตฺวา มหาตลํ อภิรุหิฯ</p>


<p>ราชธีตา ปน ปุริมสญฺญาย เอว ตสฺส วีมํสนตฺถํ เอกํ ปุริสํ อาณาเปสิ ‘‘ตาต, ตฺวํ คจฺฉ, ราชานํ อุปสงฺกมิตฺวา เอวํ วเทหิ ‘เทว, สีวลิเทวี ตุเมฺห ปโกฺกสติ, ขิปฺปํ กิราคจฺฉตู’’’ติฯ โส คนฺตฺวา ตถา อาโรเจสิฯ ราชา ปณฺฑิโต ตสฺส วจนํ สุตฺวาปิ อสฺสุณโนฺต วิย ‘‘อโห โสภโน วตายํ ปาสาโท’’ติ ปาสาทเมว วเณฺณติฯ โส ตํ สาเวตุํ อสโกฺกโนฺต คนฺตฺวา ราชธีตาย ตํ ปวตฺติํ อาโรเจสิ ‘‘อเยฺย, ราชา ตุมฺหากํ วจนํ น สุณาติ, ปาสาทเมว วเณฺณติ, ตุมฺหากํ วจนํ ติณํ วิย น คเณตี’’ติฯ สา ตสฺส วจนํ สุตฺวา  ‘‘โส มหชฺฌาสโย ปุริโส ภวิสฺสตี’’ติ จิเนฺตตฺวา ทุติยมฺปิ ตติยมฺปิ เปเสสิฯ ราชาปิ อตฺตโน รุจิยา ปกติคมเนน สีโห วิย วิชมฺภมาโน ปาสาทํ อภิรุหิฯ ตสฺมิํ อุปสงฺกมเนฺต ราชธีตา ตสฺส เตเชน สกภาเวน สณฺฐาตุํ อสโกฺกนฺตี อาคนฺตฺวา หตฺถาลมฺพกํ อทาสิฯ</p>


<p>โส ตสฺสา หตฺถํ โอลมฺพิตฺวา มหาตลํ อภิรุหิตฺวา สมุสฺสิตเสตจฺฉเตฺต ราชปลฺลเงฺก นิสีทิตฺวา อมเจฺจ อามเนฺตตฺวา ‘‘อโมฺภ, อตฺถิ ปน โว รญฺญา กาลํ กโรเนฺตน โกจิ โอวาโท ทิโนฺน’’ติ ปุจฺฉิตฺวา ‘‘อาม, เทวา’’ติ วุเตฺต ‘‘เตน หิ วเทถา’’ติ อาหฯ เทว ‘‘สีวลิเทวิํ อาราเธตุํ สมตฺถสฺส รชฺชํ เทถา’’ติ เตน วุตฺตนฺติฯ สีวลิเทวิยา อาคนฺตฺวา หตฺถาลมฺพโก ทิโนฺน, อยํ ตาว อาราธิตา นาม, อญฺญํ วเทถาติฯ เทว ‘‘จตุรสฺสปลฺลงฺกสฺส อุสฺสีสกํ ชานิตุํ สมตฺถสฺส รชฺชํ เทถา’’ติ เตน วุตฺตนฺติฯ ราชา ‘‘อิทํ ทุชฺชานํ, อุปาเยน สกฺกา ชานิตุ’’นฺติ จิเนฺตตฺวา สีสโต สุวณฺณสูจิํ นีหริตฺวา สีวลิเทวิยา หเตฺถ ฐเปสิ ‘‘อิมํ ฐเปหี’’ติ ฯ สา ตํ คเหตฺวา ปลฺลงฺกสฺส อุสฺสีสเก ฐเปสิฯ ‘‘ขคฺคํ อทาสี’’ติปิ วทนฺติเยวฯ โส ตาย สญฺญาย ‘‘อิทํ อุสฺสีสก’’นฺติ ญตฺวา เตสํ กถํ อสฺสุณโนฺต วิย ‘‘กิํ กเถถา’’ติ วตฺวา ปุน เตหิ ตถา วุเตฺต ‘‘อิทํ ชานิตุํ น ครุ, เอตํ อุสฺสีสก’’นฺติ วตฺวา ‘‘อญฺญํ วเทถา’’ติ อาหฯ เทว, ‘‘สหสฺสถามธนุํ อาโรเปตุํ สมตฺถสฺส รชฺชํ เทถา’’ติ เตน วุตฺตนฺติฯ ‘‘เตน หิ อาหรถ น’’นฺติ อาหราเปตฺวา โส ธนุํ ปลฺลเงฺก ยถานิสิโนฺนว  อิตฺถีนํ กปฺปาสโผฎนธนุํ วิย อาโรเปตฺวา ‘‘อญฺญํ วเทถา’’ติ อาหฯ ‘‘เทว, โสฬส มหานิธี นีหริตุํ สมตฺถสฺส รชฺชํ เทถา’’ติ เตน วุตฺตนฺติฯ ‘‘เตสํ กิญฺจิ อุทฺทานํ อตฺถี’’ติ ปุจฺฉิตฺวา ‘‘อาม, เทวา’’ติ วุเตฺต ‘‘เตน หิ นํ กเถถา’’ติ อาหฯ เต ‘‘สูริยุคฺคมเน นิธี’’ติ อุทฺทานํ กถยิํสุฯ ตสฺส ตํ สุณนฺตเสฺสว คคนตเล ปุณฺณจโนฺท วิย โส อโตฺถ ปากโฎ อโหสิฯ</p>


<p>อถ เน ราชา อาห – ‘‘อชฺช, ภเณ, เวลา นตฺถิ, เสฺว นิธี คณฺหิสฺสามี’’ติฯ โส ปุนทิวเส อมเจฺจ สนฺนิปาเตตฺวา ปุจฺฉิ ‘‘ตุมฺหากํ ราชา ปเจฺจกพุเทฺธ โภเชสี’’ติ? ‘‘อาม, เทวา’’ติฯ โส จิเนฺตสิ ‘‘สูริโยติ นายํ สูริโย, สูริยสทิสตฺตา ปน ปเจฺจกพุทฺธา สูริยา นาม, เตสํ ปจฺจุคฺคมนฎฺฐาเน นิธินา ภวิตพฺพ’’นฺติฯ ตโต ราชา ‘‘เตสุ ปเจฺจกพุเทฺธสุ อาคจฺฉเนฺตสุ ปจฺจุคฺคมนํ กโรโนฺต กตรํ ฐานํ คจฺฉตี’’ติ ปุจฺฉิตฺวา ‘‘อสุกฎฺฐานํ นาม เทวา’’ติ วุเตฺต ‘‘ตํ ฐานํ ขณิตฺวา นิธิํ นีหรถา’’ติ นิธิํ นีหราเปสิฯ ‘‘คมนกาเล อนุคจฺฉโนฺต กตฺถ ฐตฺวา อุโยฺยเชสี’’ติ ปุจฺฉิตฺวา ‘‘อสุกฎฺฐาเน นามา’’ติ วุเตฺต ‘‘ตโตปิ นิธิํ นีหรถา’’ติ นิธิํ  นีหราเปสิฯ อถ มหาชนา อุกฺกุฎฺฐิสหสฺสานิ ปวเตฺตนฺตา ติ วุตฺตตฺตา สูริยุคฺคมนทิสายํ ขณนฺตา วิจริํสุฯ อโถ ติ วุตฺตตฺตา สูริยตฺถงฺคมนทิสายํ ขณนฺตา วิจริํสุฯ ‘‘อิทํ ปน ธนํ อิเธว โหติ, อโห อจฺฉริย’’นฺติ ปีติโสมนสฺสํ ปวตฺตยิํสุฯ ติ ราชเคเห มหาทฺวารสฺส อโนฺตอุมฺมารา นิธิํ นีหราเปสิฯ ติ พหิอุมฺมารา นิธิํ นีหราเปสิฯ ติ เหฎฺฐาอุมฺมารโต นิธิํ นีหราเปสิ ฯ ติ มงฺคลหตฺถิํ อาโรหนกาเล สุวณฺณนิเสฺสณิยา อตฺถรณฎฺฐานโต นิธิํ นีหราเปสิฯ อโถ ติ หตฺถิกฺขนฺธโต โอโรหนฎฺฐานโต นิธิํ นีหราเปสิฯ ติ ภูมิยํ กตอุปฎฺฐานฎฺฐาเน สิริสยนสฺส จตฺตาโร มญฺจปาทา สาลมยา, เตสํ เหฎฺฐา จตโสฺส นิธิกุมฺภิโย นีหราเปสิฯ ติ โยชนํ นาม รถยุคปมาณํ, สิริสยนสฺส สมนฺตา รถยุคปฺปมาณโต นิธิํ นีหราเปสิฯ ติ มงฺคลหตฺถิฎฺฐาเน ตสฺส ทฺวินฺนํ ทนฺตานํ อภิมุขฎฺฐานโต  นิธิํ นีหราเปสิฯ ติ มงฺคลหตฺถิฎฺฐาเน ตสฺส วาลธิสมฺมุขฎฺฐานโต นิธิํ นีหราเปสิฯ ติ เกปุกํ วุจฺจติ อุทกํ, มงฺคลโปกฺขรณิโต อุทกํ นีหราเปตฺวา นิธิํ ทเสฺสสิฯ ติ อุยฺยาเน มหาสาลรุกฺขมูเล ฐิตมชฺฌนฺหิกสมเย ปริมณฺฑลาย รุกฺขจฺฉายาย อโนฺต นิธิํ นีหราเปสิฯ เอวํ โสฬส มหานิธโย นีหราเปตฺวา ‘‘อญฺญํ กิญฺจิ อตฺถี’’ติ ปุจฺฉิฯ ‘‘นตฺถิ เทวา’’ติ วทิํสุฯ มหาชโน หฎฺฐตุโฎฺฐ อโหสิฯ</p>


<p>อถ ราชา ‘‘อิทํ ธนํ ทานมุเข วิกิริสฺสามี’’ติ นครมเชฺฌ เจว จตูสุ นครทฺวาเรสุ จาติ ปญฺจสุ ฐาเนสุ ปญฺจ ทานสาลาโย การาเปตฺวา มหาทานํ ปฎฺฐเปสิ, กาลจมฺปานครโต อตฺตโน มาตรญฺจ พฺราหฺมณญฺจ ปโกฺกสาเปตฺวา มหนฺตํ สกฺการํ อกาสิฯ ตสฺส ตรุณรเชฺชเยว สกลํ วิเทหรฎฺฐํ ‘‘อริฎฺฐชนกรโญฺญ กิร ปุโตฺต มหาชนโก นาม ราชา รชฺชํ กาเรติ, โส กิร ปณฺฑิโต อุปายกุสโล, ปสฺสิสฺสาม น’’นฺติ ทสฺสนตฺถาย สงฺขุภิตํ อโหสิฯ ตโต ตโต พหุํ ปณฺณาการํ คเหตฺวา อาคมิํสุ, นาคราปิ มหาฉณํ สชฺชยิํสุฯ ราชนิเวสเน อตฺถรณาทีนิ สนฺถริตฺวา คนฺธทามมาลาทามาทีนิ โอสาเรตฺวา วิปฺปกิณฺณลาชากุสุมวาสธูมคนฺธาการํ กาเรตฺวา นานปฺปการํ ปานโภชนํ อุปฎฺฐาเปสุํฯ รโญฺญ ปณฺณาการตฺถาย รชตสุวณฺณภาชนาทีสุ อเนกปฺปการานิ ขาทนียโภชนียมธุผาณิตผลาทีนิ คเหตฺวา  ตตฺถ ตตฺถ ปริวาเรตฺวา อฎฺฐํสุฯ เอกโต อมจฺจมณฺฑลํ นิสีทิ, เอกโต พฺราหฺมณคโณ, เอกโต เสฎฺฐิอาทโย นิสีทิํสุ, เอกโต อุตฺตมรูปธรา นาฎกิตฺถิโย นิสีทิํสุ, พฺราหฺมณาปิ โสตฺถิกาเรน มุขมงฺคลิกานิ กเถนฺติ, นจฺจคีตาทีสุ กุสลา นจฺจคีตาทีนิ ปวตฺตยิํสุ, อเนกสตานิ ตูริยานิ  ปวชฺชิํสูฯ ตทา ราชนิเวสนํ ยุคนฺธรวาตเวเคน ปหฎา สาครกุจฺฉิ วิย เอกนินฺนาทํ อโหสิฯ โอโลกิโตโลกิตฎฺฐานํ กมฺปติฯ</p>


<p>อถ มหาสโตฺต เสตจฺฉตฺตสฺส เหฎฺฐา ราชาสเน นิสิโนฺนว สกฺกสิริสทิสํ มหนฺตํ สิริวิลาสํ โอโลเกตฺวา อตฺตโน มหาสมุเทฺท กตวายามํ อนุสฺสริฯ ตสฺส ‘‘วีริยํ นาม กตฺตพฺพยุตฺตกํ, สจาหํ มหาสมุเทฺท  วีริยํ นากริสฺสํ, น อิมํ สมฺปตฺติํ อลภิสฺส’’นฺติ ตํ วายามํ อนุสฺสรนฺตสฺส ปีติ อุปฺปชฺชิฯ โส ปีติเวเคน อุทานํ อุทาเนโนฺต อาห –</p>


<ol>
<li>
‘‘อาสีเสเถว ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ, ยถา อิจฺฉิํ ตถา อหุฯ  
</li>
  
<li>
‘‘อาสีเสเถว ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ, อุทกา ถลมุพฺภตํฯ  
</li>
  
<li>
‘‘วายเมเถว ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ, ยถา อิจฺฉิํ ตถา อหุฯ  
</li>
  
<li>
‘‘วายเมเถว ปุริโส, น นิพฺพิเนฺทยฺย ปณฺฑิโต;  
  
ปสฺสามิ โวหํ อตฺตานํ, อุทกา ถลมุพฺภตํฯ  
</li>
  
<li>
‘‘ทุกฺขูปนีโตปิ นโร สปโญฺญ, อาสํ น ฉิเนฺทยฺย สุขาคมาย;  
  
พหู หิ ผสฺสา อหิตา หิตา จ, อวิตกฺกิตา มจฺจุมุปพฺพชนฺติฯ  
</li>
  
<li>
‘‘อจินฺติตมฺปิ ภวติ, จินฺติตมฺปิ วินสฺสติ;  
  
น หิ จินฺตามยา โภคา, อิตฺถิยา ปุริสสฺส วา’’ติฯ  
</li>
  
<p>ตตฺถ ติ อาสาเฉทกมฺมํ อกตฺวา อตฺตโน กมฺมํ อาสํ กโรเถวฯ ติ วีริยํ กโรโนฺต น นิพฺพิเนฺทยฺย น อลเสยฺยฯ นฺติ ยถา ราชภาวํ อิจฺฉิํ, ตเถว ราชา ชาโตมฺหิฯ นฺติ นีหฎํฯ ติ กายิกเจตสิกทุเกฺขน ผุโฎฺฐปีติ อโตฺถฯ ติ ทุกฺขผสฺสา อหิตา, สุขผสฺสา หิตาฯ ติ  อวิตกฺกิตาโร อจินฺติตาโรฯ อิทํ วุตฺตํ โหติ – เตสุ ผเสฺสสุ อหิตผเสฺสน ผุฎฺฐา สตฺตา ‘‘หิตผโสฺสปิ อตฺถีติ วีริยํ กโรนฺตา ตํ  ปาปุณนฺตี’’ติ อจิเนฺตตฺวา วีริยํ น กโรนฺติ, เต อิมสฺส อตฺถสฺส อวิตกฺกิตาโร หิตผสฺสํ อลภิตฺวาว  มรณํ ปาปุณนฺติ, ตสฺมา วีริยํ กตฺตพฺพเมวาติฯ
</ol></p>


<p>ติ  อิเมสํ สตฺตานํ อจินฺติตมฺปิ โหติ, จินฺติตมฺปิ วินสฺสติฯ มยาปิ หิ ‘‘อยุชฺฌิตฺวาว รชฺชํ ลภิสฺสามี’’ติ อิทํ อจินฺติตํ, ‘‘สุวณฺณภูมิโต ธนํ อาหริตฺวา ยุชฺฌิตฺวา ปิตุ สนฺตกํ รชฺชํ คณฺหิสฺสามี’’ติ ปน จินฺติตํ, อิทานิ เม จินฺติตํ นฎฺฐํ, อจินฺติตํ ชาตํฯ ติ อิเมสํ สตฺตานญฺหิ โภคา จินฺตาย อนิปฺผชฺชนโต จินฺตามยา นาม น โหนฺติ, ตสฺมา วีริยเมว กตฺตพฺพํฯ วีริยวโต หิ อจินฺติตมฺปิ โหตีติฯ</p>


<p>โส ตโต ปฎฺฐาย ทส ราชธเมฺม อโกเปตฺวา ธเมฺมน สเมน รชฺชํ กาเรสิ, ปเจฺจกพุเทฺธ จ อุปฎฺฐาสิฯ อปรภาเค สีวลิเทวี ธญฺญปุญฺญลกฺขณสมฺปนฺนํ ปุตฺตํ วิชายิ, ‘‘ทีฆาวุกุมาโร’’ติสฺส นามํ กริํสุฯ ตสฺส วยปฺปตฺตสฺส ราชา อุปรชฺชํ ทตฺวา สตฺตวสฺสสหสฺสานิ รชฺชํ กาเรสิฯ โส เอกทิวสํ อุยฺยานปาเลน ผลาผเลสุ เจว นานาปุเปฺผสุ จ อาภเตสุ ตานิ ทิสฺวา ตุโฎฺฐ หุตฺวา ตสฺส สมฺมานํ กาเรตฺวา ‘‘สมฺม อุยฺยานปาล, อหํ อุยฺยานํ ปสฺสิสฺสามิ, ตฺวํ อลงฺกโรหิ น’’นฺติ อาหฯ โส ‘‘สาธุ, เทวา’’ติ สมฺปฎิจฺฉิตฺวา ตถา กตฺวา รโญฺญ ปฎิเวเทสิฯ โส หตฺถิกฺขนฺธวรคโต มหเนฺตน ปริวาเรน นครา นิกฺขมิตฺวา อุยฺยานทฺวารํ ปาปุณิฯ ตตฺร จ เทฺว อมฺพา อตฺถิ นีโลภาสาฯ เอโก อผโล, เอโก ผลธโรฯ โส ปน อติมธุโร, รญฺญา อคฺคผลสฺส อปริภุตฺตตฺตา ตโต โกจิ ผลํ คเหตุํ น อุสฺสหติฯ ราชา หตฺถิกฺขนฺธวรคโตว ตโต เอกํ ผลํ คเหตฺวา ปริภุญฺชิ, ตสฺส ตํ ชิวฺหเคฺค ฐปิตมตฺตเมว ทิโพฺพชํ วิย อุปฎฺฐาสิฯ โส ‘‘นิวตฺตนกาเล พหู ขาทิสฺสามี’’ติ จิเนฺตสิฯ ‘‘รญฺญา อคฺคผลํ ปริภุตฺต’’นฺติ ญตฺวา อุปราชานํ อาทิํ กตฺวา อนฺตมโส หตฺถิเมณฺฑอสฺสเมณฺฑาทโยปิ ผลํ คเหตฺวา ปริภุญฺชิํสุฯ อเญฺญ ผลํ อลภนฺตา ทเณฺฑหิ สาขํ ภินฺทิตฺวา นิปณฺณมกํสุฯ รุโกฺข โอภคฺควิภโคฺค อฎฺฐาสิ, อิตโร ปน มณิปพฺพโต วิย วิลาสมาโน ฐิโตฯ</p>


<p>ราชา อุยฺยานา นิกฺขโนฺต ตํ ทิสฺวา ‘‘อิทํ กิ’’นฺติ อมเจฺจ ปุจฺฉติฯ ‘‘เทเวน อคฺคผลํ ปริภุตฺตนฺติ มหาชเนน วิลุมฺปิโต เทวา’’ติ อาหํสุฯ ‘‘กิํ นุ โข ภเณ, อิมสฺส  ปน เนว ปตฺตํ, น วโณฺณ ขีโณ’’ติ? ‘‘นิปฺผลตาย น ขีโณ, เทวา’’ติฯ ตํ สุตฺวา ราชา สํเวคํ ปฎิลภิตฺวา  ‘‘อยํ รุโกฺข นิปฺผลตาย  นีโลภาโส ฐิโต, อยํ ปน สผลตาย โอภคฺควิภโคฺค ฐิโตฯ อิทมฺปิ รชฺชํ สผลรุกฺขสทิสํ, ปพฺพชฺชา ปน นิปฺผลรุกฺขสทิสาฯ สกิญฺจนเสฺสว ภยํ, นากิญฺจนสฺสฯ ตสฺมา อหํ ผลรุโกฺข วิย อหุตฺวา นิปฺผลรุกฺขสทิโส ภวิสฺสามิ, อิมํ สมฺปตฺติํ จชิตฺวา นิกฺขมฺม ปพฺพชิสฺสามี’’ติ ทฬฺหํ สมาทานํ กตฺวา มนํ อธิฎฺฐหิตฺวา นครํ ปวิสิตฺวา ปาสาททฺวาเร ฐิโตว เสนาปติํ ปโกฺกสาเปตฺวา ‘‘มหาเสนาปติ, อชฺช เม ปฎฺฐาย ภตฺตหารกเญฺจว มุโขทกทนฺตกฎฺฐทายกญฺจ เอกํ อุปฎฺฐากํ ฐเปตฺวา อเญฺญ มํ ทฎฺฐุํ มา ลภนฺตุ, โปราณกวินิจฺฉยามเจฺจ คเหตฺวา รชฺชํ อนุสาสถ, อหํ อิโต ปฎฺฐาย อุปริปาสาทตเล สมณธมฺมํ กริสฺสามี’’ติ วตฺวา ปาสาทมารุยฺห เอกโกว สมณธมฺมํ อกาสิฯ เอวํ คเต กาเล มหาชโน ราชงฺคเณ สนฺนิปติตฺวา มหาสตฺตํ อทิสฺวา ‘‘น โน ราชา โปราณโก วิย โหตี’’ติ วตฺวา คาถาทฺวยมาห –</p>


<ol>
<li>
‘‘อโปราณํ วต โภ ราชา, สพฺพภุโมฺม ทิสมฺปติ;  
  
นชฺช นเจฺจ นิสาเมติ, น คีเต กุรุเต มโนฯ  
</li>
  
<li>
‘‘น มิเค นปิ อุยฺยาเน, นปิ หํเส อุทิกฺขติ;  
  
มูโคว ตุณฺหิมาสีโน, น อตฺถมนุสาสตี’’ติฯ  
</li>
  
<p>ตตฺถ ติ สพฺพสงฺคาหิกวจนํ, ปุเพฺพ หตฺถี ยุชฺฌาเปติ, เมเณฺฑ ยุชฺฌาเปติ, อชฺช เตปิ น โอโลเกตีติ อโตฺถฯ ติ อุยฺยานกีฬมฺปิ นานุโภติฯ ติ ปญฺจปทุมสญฺฉนฺนาสุ อุยฺยานโปกฺขรณีสุ หํสคณํ น โอโลเกติฯ ติ ภตฺตหารกญฺจ อุปฎฺฐากญฺจ ปุจฺฉิํสุ ‘‘โภ ราชา, ตุเมฺหหิ สทฺธิํ กิญฺจิ อตฺถํ มเนฺตตี’’ติฯ เต ‘‘น มเนฺตตี’’ติ วทิํสุฯ ตสฺมา เอวมาหํสุฯ
</ol></p>


<p>ราชา กาเมสุ อนลฺลียเนฺตน วิเวกนิเนฺนน จิเตฺตน อตฺตโน กุลูปกปเจฺจกพุเทฺธ อนุสฺสริตฺวา ‘‘โก นุ โข เม เตสํ สีลาทิคุณยุตฺตานํ อกิญฺจนานํ วสนฎฺฐานํ อาจิกฺขิสฺสตี’’ติ ตีหิ คาถาหิ อุทานํ อุทาเนสิ –</p>


<ol>
<li>
‘‘สุขกามา  
รโหสีลา, วธพนฺธา อุปารตา;  
  
กสฺส นุ อชฺช อาราเม, ทหรา วุทฺธา จ อจฺฉเรฯ  
</li>
  
<li>
‘‘อติกฺกนฺตวนถา  
  
ธีรา, นโม เตสํ มเหสินํ;  
  
เย อุสฺสุกมฺหิ โลกมฺหิ, วิหรนฺติ มนุสฺสุกาฯ  
</li>
  
<li>
‘‘เต เฉตฺวา มจฺจุโน ชาลํ, ตตํ มายาวิโน ทฬฺหํ;  
  
ฉินฺนาลยตฺตา คจฺฉนฺติ, โก เตสํ คติมาปเย’’ติฯ  
</li>
  
<p>ตตฺถ ติ นิพฺพานสุขกามาฯ ติ ปฎิจฺฉนฺนสีลา น อตฺตโน คุณปฺปกาสนาฯ ติ ทหรา เจว มหลฺลกา จฯ ติ วสนฺติฯ
</ol></p>


<p>ตเสฺสวํ เตสํ คุเณ อนุสฺสรนฺตสฺส มหตี ปีติ อุปฺปชฺชิฯ อถ มหาสโตฺต ปลฺลงฺกโต อุฎฺฐาย อุตฺตรสีหปญฺชรํ วิวริตฺวา อุตฺตรทิสาภิมุโข สิรสิ อญฺชลิํ ปติฎฺฐาเปตฺวา ‘‘เอวรูเปหิ คุเณหิ สมนฺนาคตา ปเจฺจกพุทฺธา’’ติ นมสฺสมาโน ติอาทิมาหฯ ตตฺถ ติ ปหีนตณฺหาฯ นฺติ มหเนฺต สีลกฺขนฺธาทโย คุเณ เอสิตฺวา ฐิตานํฯ ติ ราคาทีหิ อุสฺสุกฺกํ อาปเนฺน โลกสฺมิํฯ นฺติ กิเลสมาเรน ปสาริตํ ตณฺหาชาลํฯ ติ อติมายาวิโนฯ ติ โก มํ เตสํ ปเจฺจกพุทฺธานํ นิวาสฎฺฐานํ ปาเปยฺย, คเหตฺวา คเจฺฉยฺยาติ อโตฺถฯ</p>


<p>ตสฺส ปาสาเทเยว สมณธมฺมํ กโรนฺตสฺส จตฺตาโร มาสา อตีตาฯ อถสฺส อติวิย ปพฺพชฺชาย จิตฺตํ นมิ, อคารํ โลกนฺตริกนิรโย วิย ขายิ, ตโย ภวา อาทิตฺตา วิย อุปฎฺฐหิํสุฯ โส ปพฺพชฺชาภิมุเขน จิเตฺตน ‘‘กทา นุ โข อิมํ สกฺกภวนํ วิย อลงฺกตปฺปฎิยตฺตํ มิถิลํ ปหาย หิมวนฺตํ ปวิสิตฺวา ปพฺพชิตเวสคหณกาโล มยฺหํ ภวิสฺสตี’’ติ จิเนฺตตฺวา มิถิลวณฺณนํ นาม อารภิ –</p>


<ol>
<li>
‘‘กทาหํ  
มิถิลํ ผีตํ, วิภตฺตํ ภาคโส มิตํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
มิถิลํ ผีตํ, วิสาลํ สพฺพโตปภํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, พหุปาการโตรณํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, ทฬฺหมฎฺฎาลโกฎฺฐกํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, สุวิภตฺตํ มหาปถํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, สุวิภตฺตนฺตราปณํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, ควาสฺสรถปีฬิตํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
มิถิลํ ผีตํ, อารามวนมาลินิํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, อุยฺยานวนมาลินิํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, ปาสาทวนมาลินิํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิถิลํ ผีตํ, ติปุรํ ราชพนฺธุนิํ;  
  
มาปิตํ โสมนเสฺสน, เวเทเหน ยสสฺสินา;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
เวเทเห ผีเต, นิจิเต ธมฺมรกฺขิเต;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ เวเทเห ผีเต, อเชเยฺย ธมฺมรกฺขิเต;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
อเนฺตปุรํ รมฺมํ, วิภตฺตํ ภาคโส มิตํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ อเนฺตปุรํ รมฺมํ, สุธามตฺติกเลปนํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ อเนฺตปุรํ รมฺมํ, สุจิคนฺธํ มโนรมํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ กูฎาคาเร จ, วิภเตฺต ภาคโส มิเต;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ กูฎาคาเร จ, สุธามตฺติกเลปเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ กูฎาคาเร จ, สุจิคเนฺธ มโนรเม;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ กูฎาคาเร จ, ลิเตฺต จนฺทนโผสิเต;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ โสณฺณปลฺลเงฺก, โคนเก จิตฺตสนฺถเต;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
มณิปลฺลเงฺก, โคนเก จิตฺตสนฺถเต;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ กปฺปาสโกเสยฺยํ, โขมโกฎุมฺพรานิ จ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ โปกฺขรณี รมฺมา, จกฺกวากปกูชิตา;  
  
มนฺทาลเกหิ สญฺฉนฺนา, ปทุมุปฺปลเกหิ จ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ หตฺถิคุเมฺพ จ, สพฺพาลงฺการภูสิเต;  
  
สุวณฺณกเจฺฉ มาตเงฺค, เหมกปฺปนวาสเสฯ  
</li>
  
<li>
‘‘อารูเฬฺห คามณีเยหิ, โตมรงฺกุสปาณิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ อสฺสคุเมฺพ จ, สพฺพาลงฺการภูสิเต;  
  
อาชานีเยว ชาติยา, สินฺธเว สีฆวาหเนฯ  
</li>
  
<li>
‘‘อารูเฬฺห  
คามณีเยหิ, อิลฺลิยาจาปธาริภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
รถเสนิโย, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ โสวณฺณรเถ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห  
คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สชฺฌุรเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ อสฺสรเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ โอฎฺฐรเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ โคณรเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
อชรเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห  
คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ เมณฺฑรเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ มิครเถ จ, สนฺนเทฺธ อุสฺสิตทฺธเช;  
  
ทีเป อโถปิ เวยฺยเคฺฆ, สพฺพาลงฺการภูสิเตฯ  
</li>
  
<li>
‘‘อารูเฬฺห คามณีเยหิ, จาปหเตฺถหิ วมฺมิภิ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ หตฺถาโรเห จ, สพฺพาลงฺการภูสิเต;  
  
นีลวมฺมธเร สูเร, โตมรงฺกุสปาณิเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ อสฺสาโรเห จ, สพฺพาลงฺการภูสิเต;  
  
นีลวมฺมธเร สูเร, อิลฺลิยาจาปธาริเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ รถาโรเห จ, สพฺพาลงฺการภูสิเต;  
  
นีลวมฺมธเร สูเร, จาปหเตฺถ กลาปิเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
ธนุคฺคเห จ, สพฺพาลงฺการภูสิเต;  
  
นีลวมฺมธเร สูเร, จาปหเตฺถ กลาปิเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
ราชปุเตฺต จ, สพฺพาลงฺการภูสิเต;  
  
จิตฺรวมฺมธเร สูเร, กญฺจนาเวฬธาริเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ  
อริยคเณ จ, วตวเนฺต อลงฺกเต;  
  
หริจนฺทนลิตฺตเงฺค, กาสิกุตฺตมธาริเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ อมจฺจคเณ จ, สพฺพาลงฺการภูสิเต;  
  
ปีตวมฺมธเร สูเร, ปุรโต คจฺฉมาลิเน;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สตฺตสตา ภริยา, สพฺพาลงฺการภูสิตา;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สตฺตสตา ภริยา, สุสญฺญา ตนุมชฺฌิมา;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สตฺตสตา ภริยา, อสฺสวา ปิยภาณินี;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สตปลํ กํสํ, โสวณฺณํ สตราชิกํ;  
  
ปหาย ปพฺพชิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ หตฺถิคุมฺพา, สพฺพาลงฺการภูสิตา;  
  
สุวณฺณกจฺฉา มาตงฺคา, เหมกปฺปนวาสสาฯ  
</li>
  
<li>
‘‘อารูฬฺหา คามณีเยหิ, โตมรงฺกุสปาณิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
มํ อสฺสคุมฺพา, สพฺพาลงฺการภูสิตา;  
  
อาชานียาว ชาติยา, สินฺธวา สีฆวาหนาฯ  
</li>
  
<li>
‘‘อารูฬฺหา คามณีเยหิ, อิลฺลิยาจาปธาริภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ รถเสนี, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
มํ โสณฺณรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
มํ สชฺฌุรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ อสฺสรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
มํ โอฎฺฐรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ โคณรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ อชรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ เมณฺฑรถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา  
คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ มิครถา, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยหิ, จาปหเตฺถหิ วมฺมิภิ;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
มํ หตฺถาโรหา, สพฺพาลงฺการภูสิตา;  
  
นีลวมฺมธรา สูรา, โตมรงฺกุสปาณิโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ อสฺสาโรหา, สพฺพาลงฺการภูสิตา;  
  
นีลวมฺมธรา สูรา, อิลฺลิยาจาปธาริโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ รถาโรหา, สพฺพาลงฺการภูสิตา;  
  
นีลวมฺมธรา สูรา, จาปหตฺถา กลาปิโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ ธนุคฺคหา, สพฺพาลงฺการภูสิตา;  
  
นีลวมฺมธรา สูรา, จาปหตฺถา กลาปิโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ ราชปุตฺตา, สพฺพาลงฺการภูสิตา;  
  
จิตฺรวมฺมธรา สูรา, กญฺจนาเวฬธาริโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ อริยคณา, วตวนฺตา อลงฺกตา;  
  
หริจนฺทนลิตฺตงฺคา, กาสิกุตฺตมธาริโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ อมจฺจคณา, สพฺพาลงฺการภูสิตา;  
  
ปีตวมฺมธรา สูรา, ปุรโต คจฺฉมาลิโน;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
มํ สตฺตสตา ภริยา, สพฺพาลงฺการภูสิตา;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ  
  
มํ สตฺตสตา ภริยา, สุสญฺญา ตนุมชฺฌิมา;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาสฺสุ มํ สตฺตสตา ภริยา, อสฺสวา ปิยภาณินี;  
  
ยนฺตํ มํ นานุยิสฺสนฺติ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ ปตฺตํ คเหตฺวาน, มุโณฺฑ สงฺฆาฎิปารุโต;  
  
ปิณฺฑิกาย จริสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ ปํสุกูลานํ, อุชฺฌิตานํ มหาปเถ;  
  
สงฺฆาฎิํ ธารยิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สตฺตาหสเมฺมเฆ, โอวโฎฺฐ อลฺลจีวโร;  
  
ปิณฺฑิกาย จริสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ สพฺพตฺถ คนฺตฺวา, รุกฺขา รุกฺขํ วนา วนํ;  
  
อนเปโกฺข คมิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ คิริทุเคฺคสุ, ปหีนภยเภรโว;  
  
อทุติโย คมิสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ วีณํว รุชฺชโก, สตฺตตนฺติํ มโนรมํ;  
  
จิตฺตํ อุชุํ กริสฺสามิ, ตํ กุทาสฺสุ ภวิสฺสติฯ  
</li>
  
<li>
‘‘กทาหํ รถกาโรว, ปริกนฺตํ อุปาหนํ;  
  
กามสโญฺญชเน เฉจฺฉํ, เย ทิเพฺพ เย จ มานุเส’’ติฯ  
</li>
  
<p>ตตฺถ ติ กาลปริวิตโกฺกฯ นฺติ วตฺถาลงฺการาทีหิ สุปุปฺผิตํฯ นฺติ เฉเกหิ นครมาปเกหิ ราชนิเวสนาทีนํ วเสน วิภตฺตํ ทฺวารวีถีนํ วเสน โกฎฺฐาสโต มิตํฯ ติ ตํ เอวรูปํ นครํ ปหาย ปพฺพชนํ กุทา นาม เม ภวิสฺสติ ฯ นฺติ  สมนฺตโต อลงฺกาโรภาเสน ยุตฺตํฯ นฺติ พหเลน ปุถุเลน ปากาเรน เจว ทฺวารโตรเณหิ จ สมนฺนาคตํฯ นฺติ ทเฬฺหหิ อฎฺฎาลเกหิ ทฺวารโกฎฺฐเกหิ จ สมนฺนาคตํฯ นฺติ สมากิณฺณํฯ นฺติ ตีหิ ปุเรหิ สมนฺนาคตํ, ติปาการนฺติ อโตฺถฯ อถ วา นฺติ ติกฺขตฺตุํ ปุณฺณํฯ นฺติ ราชญฺญตเกเหว ปุณฺณํฯ ติ เอวํนามเกน วิเทหราเชนฯ
</ol></p>


<p>ติ ธนธญฺญนิจยาทินา สมฺปเนฺนฯ ติ ปจฺจามิเตฺตหิ อเชตเพฺพฯ ติ โลหิตจนฺทเนน ปริโปฺผสิเตฯ ติ โกฎุมฺพรรเฎฺฐ อุฎฺฐิตวตฺถานิฯ ติ หตฺถิฆฎาโยฯ ติ เหมมเยน สีสาลงฺการสงฺขาเตน กปฺปเนน จ เหมชาเลน จ สมนฺนาคเตฯ ติ  หตฺถาจริเยหิฯ ติ ชาติยา การณาการณชานนตาย อาชานีเยว, ตาทิสานํ อสฺสานํ คุเมฺพฯ ติ อสฺสาจริเยหิฯ ติ อิลฺลิยญฺจ จาปญฺจ ธาเรเนฺตหิฯ ติ รถฆฎาโยฯ ติ สุฎฺฐุ นเทฺธฯ ติ ทีปิพฺยคฺฆจมฺมปริกฺขิเตฺตฯ ติ รถาจริเยหิฯ ติ รชตรเถฯ อชรถเมณฺฑรถมิครเถ โสภนตฺถาย โยเชนฺติฯ</p>


<p>ติ พฺราหฺมณคเณฯ เต กิร ตทา อริยาจารา อเหสุํ, เตน เต เอวมาหฯ ติ กญฺจนวเณฺณน จนฺทเนน ลิตฺตสรีเรฯ ติ ปิยภริยาเยว สนฺธายาหฯ ติ สุฎฺฐุ สญฺญิตาฯ ติ สามิกสฺส วจนการิกาฯ นฺติ ปลสเตน สุวเณฺณน การิตํฯ นฺติ ปาติํฯ นฺติ ปิฎฺฐิปเสฺส ราชิสเตน สมนฺนาคตํฯ นฺติ อนิตฺถิคนฺธวนสเณฺฑ เอกเมว คจฺฉนฺตํ มํ กทา นุ เต นานุยิสฺสนฺติฯ ติ สตฺตาหํ สมุฎฺฐิเต มหาเมเฆ, สตฺตาหวทฺทลิเกติ อโตฺถฯ ติ โอนตสีโสฯ ติ สพฺพทิสํฯ ติ วีณาวาทโกฯ ติ กามสํโยชนํฯ ติ ทิพฺพํฯ ติ มานุสํฯ</p>


<p>โส  กิร ทสวสฺสสหสฺสายุกกาเล นิพฺพโตฺต สตฺตวสฺสสหสฺสานิ รชฺชํ กาเรตฺวา ติวสฺสสหสฺสาวสิเฎฺฐ อายุมฺหิ ปพฺพชิโตฯ ปพฺพชโนฺต ปเนส อุยฺยานทฺวาเร อมฺพรุกฺขสฺส ทิฎฺฐกาลโต ปฎฺฐาย จตฺตาโร มาเส อคาเร วสิตฺวา ‘‘อิมมฺหา ราชเวสา ปพฺพชิตเวโส วรตโร, ปพฺพชิสฺสามี’’ติ จิเนฺตตฺวา อุปฎฺฐากํ รหเสฺสน อาณาเปสิ ‘‘ตาต, กญฺจิ อชานาเปตฺวา อนฺตราปณโต กาสายวตฺถานิ เจว มตฺติกาปตฺตญฺจ กิณิตฺวา อาหรา’’ติฯ โส ตถา อกาสิฯ ราชา กปฺปกํ ปโกฺกสาเปตฺวา เกสมสฺสุํ โอหาราเปตฺวา กปฺปกสฺส คามวรํ ทตฺวา กปฺปกํ  อุโยฺยเชตฺวา เอกํ กาสาวํ นิวาเสตฺวา เอกํ ปารุปิตฺวา เอกํ อํเส กตฺวา มตฺติกาปตฺตมฺปิ ถวิกาย โอสาเรตฺวา อํเส ลเคฺคสิฯ ตโต กตฺตรทณฺฑํ คเหตฺวา มหาตเล กติปเย วาเร ปเจฺจกพุทฺธลีลาย อปราปรํ จงฺกมิฯ โส ตํ ทิวสํ ตเตฺถว วสิตฺวา ปุนทิวเส สูริยุคฺคมนเวลาย ปาสาทา โอตริตุํ อารภิฯ</p>


<p>ตทา สีวลิเทวี ตา สตฺตสตา วลฺลภิตฺถิโย ปโกฺกสาเปตฺวา ‘‘จิรํ ทิโฎฺฐ โน ราชา, จตฺตาโร มาสา อตีตา, อชฺช นํ ปสฺสิสฺสาม, สพฺพาลงฺกาเรหิ อลงฺกริตฺวา ยถาพลํ อิตฺถิกุตฺตหาสวิลาเส ทเสฺสตฺวา กิเลสพนฺธเนน พนฺธิตุํ วายเมยฺยาถา’’ติ วตฺวา อลงฺกตปฺปฎิยตฺตาหิ ตาหิ สทฺธิํ ‘‘ราชานํ ปสฺสิสฺสามา’’ติ ปาสาทํ  อภิรุหนฺตี ตํ โอตรนฺตํ ทิสฺวาปิ น สญฺชานิฯ ‘‘รโญฺญ โอวาทํ ทาตุํ อาคโต ปเจฺจกพุโทฺธ ภวิสฺสตี’’ติ สญฺญาย วนฺทิตฺวา เอกมนฺตํ อฎฺฐาสิฯ มหาสโตฺตปิ ปาสาทา โอตริฯ อิตราปิ ปาสาทํ อภิรุหิตฺวา สิริสยนปิเฎฺฐ ภมรวณฺณเกเส จ ปสาธนภณฺฑญฺจ ทิสฺวา ‘‘น โส ปเจฺจกพุโทฺธ, อมฺหากํ ปิยสามิโก ภวิสฺสติ, เอถ นํ ยาจิตฺวา นิวตฺตาเปสฺสามี’’ติ มหาตลา โอตริตฺวา ราชงฺคณํ สมฺปาปุณิฯ ปาปุณิตฺวา จ ปน สพฺพาหิ ตาหิ สทฺธิํ เกเส โมเจตฺวา ปิฎฺฐิยํ วิกิริตฺวา อุโภหิ หเตฺถหิ อุรํ สํสุมฺภิตฺวา ‘‘กสฺมา เอวรูปํ กมฺมํ กโรถ, มหาราชา’’ติ อติกรุณํ ปริเทวมานา ราชานํ อนุพนฺธิ, สกลนครํ สงฺขุภิตํ อโหสิฯ เตปิ ‘‘ราชา กิร โน ปพฺพชิโต, กุโต ปน เอวรูปํ ธมฺมิกราชานํ ลภิสฺสามา’’ติ โรทมานา ราชานํ อนุพนฺธิํสุฯ ตตฺร ตาสํ อิตฺถีนํ ปริเทวนเญฺจว ปริเทวนฺติโยปิ ตา ปหาย รโญฺญ คมนญฺจ อาวิกโรโนฺต สตฺถา อาห –</p>


<ol>
<li>
‘‘ตา  
จ สตฺตสตา ภริยา, สพฺพาลงฺการภูสิตา;  
  
พาหา ปคฺคยฺห ปกฺกนฺทุํ, กสฺมา โน วิชหิสฺสสิฯ  
</li>
  
<li>
‘‘ตา จ สตฺตสตา ภริยา, สุสญฺญา ตนุมชฺฌิมา;  
  
พาหา ปคฺคยฺห ปกฺกนฺทุํ, กสฺมา โน วิชหิสฺสสิฯ  
</li>
  
<li>
‘‘ตา จ สตฺตสตา ภริยา, อสฺสวา ปิยภาณินี;  
  
พาหา ปคฺคยฺห ปกฺกนฺทุํ, กสฺมา โน วิชหิสฺสสิฯ  
</li>
  
<li>
‘‘ตา  
จ สตฺตสตา ภริยา, สพฺพาลงฺการภูสิตา;  
  
หิตฺวา สมฺปทฺทวี ราชา, ปพฺพชฺชาย ปุรกฺขโตฯ  
</li>
  
<li>
‘‘ตา จ สตฺตสตา ภริยา, สุสญฺญา ตนุมชฺฌิมา;  
  
หิตฺวา สมฺปทฺทวี ราชา, ปพฺพชฺชาย ปุรกฺขโตฯ  
</li>
  
<li>
‘‘ตา จ สตฺตสตา ภริยา, อสฺสวา ปิยภาณินี;  
  
หิตฺวา สมฺปทฺทวี ราชา, ปพฺพชฺชาย ปุรกฺขโตฯ  
</li>
  
<li>
‘‘หิตฺวา  
สตปลํ กํสํ, โสวณฺณํ สตราชิกํ;  
  
อคฺคหี มตฺติกํ ปตฺตํ, ตํ ทุติยาภิเสจน’’นฺติฯ  
</li>
  
<p>ตตฺถ ติ พาหา อุกฺขิปิตฺวาฯ ติ ภิกฺขเว, โส มหาชนโก ราชา, ตา จ สตฺตสตา ภริยา ‘‘กิํ โน, เทว, ปหาย คจฺฉสิ, โก อมฺหากํ โทโส’’ติ วิลปนฺติโยว ฉเฑฺฑตฺวา สมฺปทฺทวี คโต, ‘‘ปพฺพชฺชาย ยาหี’’ติ โจทิยมาโน วิย ปุรกฺขโต หุตฺวา คโตติ อโตฺถฯ นฺติ ภิกฺขเว, ตํ มตฺติกาปตฺตคฺคหณํ ทุติยาภิเสจนํ กตฺวา โส ราชา นิกฺขโนฺตติฯ
</ol></p>


<p>สีวลิเทวีปิ ปริเทวมานา ราชานํ นิวเตฺตตุํ อสโกฺกนฺตี ‘‘อเตฺถโส อุปาโย’’ติ จิเนฺตตฺวา มหาเสนคุตฺตํ ปโกฺกสาเปตฺวา ‘‘ตาต, รโญฺญ ปุรโต คมนทิสาภาเค ชิณฺณฆรชิณฺณสาลาทีสุ อคฺคิํ เทหิ, ติณปณฺณานิ สํหริตฺวา ตสฺมิํ ตสฺมิํ ฐาเน ธูมํ กาเรหี’’ติ อาณาเปสิฯ โส ตถา กาเรสิฯ สา รโญฺญ สนฺติกํ คนฺตฺวา ปาเทสุ ปติตฺวา มิถิลาย อาทิตฺตภาวํ อาโรเจนฺตี คาถาทฺวยมาห –</p>


<ol>
<li>
‘‘เภสฺมา  
อคฺคิสมา ชาลา, โกสา ฑยฺหนฺติ ภาคโส;  
  
รชตํ ชาตรูปญฺจ, มุตฺตา เวฬุริยา พหูฯ  
</li>
  
<li>
‘‘มณโย สงฺขมุตฺตา จ, วตฺถิกํ หริจนฺทนํ;  
  
อชินํ ทนฺตภณฺฑญฺจ, โลหํ กาฬายสํ พหู;  
  
เอหิ ราช นิวตฺตสฺสุ, มา เตตํ วินสา ธน’’นฺติฯ  
</li>
  
<p>ตตฺถ  ติ ภยานกาฯ ติ เตสํ เตสํ มนุสฺสานํ เคหานิ อคฺคิ คณฺหิ, โส เอส มหาชาโลติ อโตฺถฯ ติ สุวณฺณรชตโกฎฺฐาคาราทีนิฯ ติ โกฎฺฐาสโต สุวิภตฺตาปิ โน เอเต อคฺคินา ฑยฺหนฺติ, เทวาติฯ นฺติ ตมฺพโลหาทิกํฯ นฺติ มา เต เอตํ ธนํ วินสฺสตุ, เอหิ นํ นิพฺพาเปติ, ปจฺฉา คมิสฺสสิ, ‘‘มหาชนโก นครํ ฑยฺหมานํ อโนโลเกตฺวาว นิกฺขโนฺต’’ติ ตุมฺหากํ ครหา ภวิสฺสติ, ตาย เต ลชฺชาปิ วิปฺปฎิสาโรปิ ภวิสฺสติ, เอหิ อมเจฺจ อาณาเปตฺวา อคฺคิํ นิพฺพาเปหิ, เทวาติฯ
</ol></p>


<p>อถ มหาสโตฺต ‘‘เทวิ, กิํ กเถสิ, เยสํ กิญฺจนํ อตฺถิ, เตสํ ตํ ฑยฺหติ, มยํ ปน อกิญฺจนา’’ติ ทีเปโนฺต คาถมาห –</p>


<ol>
<li>
‘‘สุสุขํ วต ชีวาม, เยสํ โน นตฺถิ กิญฺจนํ;  
  
มิถิลา ฑยฺหมานาย, น เม กิญฺจิ อฑยฺหถา’’ติฯ  
</li>
  
<p>ตตฺถ  นฺติ เยสํ อมฺหากํ ปลิพุทฺธกิเลสสงฺขาตํ กิญฺจนํ นตฺถิ, เต มยํ เตน อกิญฺจนภาเวน สุสุขํ วต ชีวามฯ เตเนว การเณน มิถิลาย ฑยฺหมานาย น เม กิญฺจิ อฑยฺหถ, อปฺปมตฺตกมฺปิ อตฺตโน ภณฺฑกํ ฑยฺหมานํ น ปสฺสามีติ วทติฯ
</ol></p>


<p>เอวญฺจ ปน วตฺวา มหาสโตฺต อุตฺตรทฺวาเรน นิกฺขมิฯ ตาปิสฺส สตฺตสตา ภริยา นิกฺขมิํสุฯ ปุน สีวลิเทวี เอกํ อุปายํ จิเนฺตตฺวา ‘‘คามฆาตรฎฺฐวิลุมฺปนาการํ วิย ทเสฺสถา’’ติ อมเจฺจ อาณาเปสิฯ ตํขณํเยว อาวุธหเตฺถ ปุริเส ตโต ตโต อาธาวเนฺต ปริธาวเนฺต วิลุมฺปเนฺต วิย  สรีเร ลาขารสํ สิญฺจิตฺวา ลทฺธปฺปหาเร วิย ผลเก นิปชฺชาเปตฺวา วุยฺหเนฺต มเต วิย จ รโญฺญ ทเสฺสสุํฯ มหาชโน อุปโกฺกสิ ‘‘มหาราช, ตุเมฺหสุ ธรเนฺตสุเยว รฎฺฐํ วิลุมฺปนฺติ, มหาชนํ ฆาเตนฺตี’’ติฯ อถ เทวีปิ ราชานํ วนฺทิตฺวา นิวตฺตนตฺถาย คาถมาห –</p>


<ol>
<li>
‘‘อฎวิโย สมุปฺปนฺนา, รฎฺฐํ วิทฺธํสยนฺติ ตํ;  
  
เอหิ ราช นิวตฺตสฺสุ, มา รฎฺฐํ วินสา อิท’’นฺติฯ  
</li>
  
<p>ตตฺถ  ติ มหาราช, ตุเมฺหสุ ธรเนฺตสุเยว อฎวิโจรา สมุปฺปนฺนา สมุฎฺฐิตา, ตํ ตยา ธมฺมรกฺขิตํ ตว รฎฺฐํ วิทฺธํเสนฺติฯ
</ol></p>


<p>ตํ สุตฺวา ราชา ‘‘มยิ ธรเนฺตเยว โจรา อุฎฺฐาย รฎฺฐํ วิทฺธํเสนฺตา นาม นตฺถิ, สีวลิเทวิยา กิริยา เอสา ภวิสฺสตี’’ติ จิเนฺตตฺวา ตํ อปฺปฎิภานํ กโรโนฺต อาห –</p>


<ol>
<li>
‘‘สุสุขํ วต ชีวาม, เยสํ โน นตฺถิ กิญฺจนํ;  
  
รเฎฺฐ วิลุมฺปมานมฺหิ, น เม กิญฺจิ อหีรถฯ  
</li>
  
<li>
‘‘สุสุขํ วต ชีวาม, เยสํ โน นตฺถิ กิญฺจนํ;  
  
ปีติภกฺขา ภวิสฺสาม, เทวา อาภสฺสรา ยถา’’ติฯ  
</li>
  
<p>ตตฺถ ติ วิลุปฺปมาเนฯ ติ ยถา เต พฺรหฺมาโน ปีติภกฺขา หุตฺวา สมาปตฺติสุเขน วีตินาเมนฺติ, ตถา วีตินาเมสฺสามาติฯ
</ol></p>


<p>เอวํ วุเตฺตปิ มหาชโน ราชานํ อนุพนฺธิเยวฯ อถสฺส เอตทโหสิ ‘‘อยํ มหาชโน นิวตฺติตุํ น อิจฺฉติ, นิวเตฺตสฺสามิ น’’นฺติฯ โส อฑฺฒคาวุตมตฺตํ คตกาเล นิวตฺติตฺวา มหามเคฺค ฐิโตว อมเจฺจ ‘‘กสฺสิทํ รชฺช’’นฺติ ปุจฺฉิตฺวา ‘‘ตุมฺหากํ , เทวา’’ติ วุเตฺต ‘‘เตน หิ อิมํ เลขํ อนฺตรํ กโรนฺตสฺส ราชทณฺฑํ กโรถา’’ติ กตฺตรทเณฺฑน ติริยํ เลขํ อากฑฺฒิฯ เตน เตชวตา รญฺญา กตํ เลขํ โกจิ อนฺตรํ กาตุํ นาสกฺขิฯ มหาชโน เลขํ อุสฺสีสเก กตฺวา พาฬฺหปริเทวํ ปริเทวิฯ เทวีปิ ตํ เลขํ อนฺตรํ กาตุํ อสโกฺกนฺตี ราชานํ ปิฎฺฐิํ  ทตฺวา คจฺฉนฺตํ ทิสฺวา โสกํ สนฺธาเรตุํ อสโกฺกนฺตี อุรํ ปหริตฺวา มหามเคฺค ติริยํ ปติตฺวา ปริวตฺตมานา อคมาสิฯ มหาชโน ‘‘เลขสามิเกหิ เลขา ภินฺนา’’ติ วตฺวา เทวิยา คตมเคฺคเนว คโตฯ อถ มหาสโตฺตปิ อุตฺตรหิมวนฺตาภิมุโข อคมาสิฯ เทวีปิ สพฺพํ เสนาวาหนํ อาทาย เตน สทฺธิํเยว คตาฯ ราชา มหาชนํ นิวเตฺตตุํ อสโกฺกโนฺตเยว สฎฺฐิโยชนมคฺคํ คโตฯ</p>


<p>ตทา นารโท นาม ตาปโส หิมวเนฺต สุวณฺณคุหายํ วสิตฺวา ปญฺจาภิโญฺญ ฌานสุเขน วีตินาเมตฺวา สตฺตาหํ อติกฺกาเมตฺวา ฌานสุขโต วุฎฺฐาย ‘‘อโห สุขํ, อโห สุข’’นฺติ อุทานํ อุทาเนสิฯ โส ‘‘อตฺถิ นุ โข โกจิ ชมฺพุทีปตเล อิทํ สุขํ ปริเยสโนฺต’’ติ ทิพฺพจกฺขุนา โอโลเกโนฺต มหาชนกพุทฺธงฺกุรํ ทิสฺวา ‘‘ราชา มหาภินิกฺขมนํ นิกฺขโนฺตปิ สีวลิเทวิปฺปมุขํ  มหาชนํ นิวเตฺตตุํ น สโกฺกติ, อนฺตรายมฺปิสฺส กเรยฺย, อิทานิ คนฺตฺวา ภิโยฺยโส มตฺตาย ทฬฺหสมาทานตฺถํ โอวาทํ ทสฺสามี’’ติ จิเนฺตตฺวา อิทฺธิพเลน คนฺตฺวา รโญฺญ ปุรโต อากาเส ฐิโตว ตสฺส อุสฺสาหํ ชเนตุํ อิมํ คาถมาห –</p>


<ol>
<li>
‘‘กิเมฺหโส มหโต โฆโส, กา นุ คาเมว กีฬิยา;  
  
สมณ เตว ปุจฺฉาม, กเตฺถโส อภิสโฎ ชโน’’ติฯ  
</li>
  
<p>ตสฺส ตํ สุตฺวา ราชา อาห –
</ol></p>


<ol>
<li>
‘‘มมํ โอหาย คจฺฉนฺตํ, เอเตฺถโส อภิสโฎ ชโน;  
  
สีมาติกฺกมนํ ยนฺตํ, มุนิโมนสฺส ปตฺติยา;  
  
มิสฺสํ นนฺทีหิ คจฺฉนฺตํ, กิํ ชานมนุปุจฺฉสี’’ติฯ  
</li>
  
<p>ตตฺถ ติ กิมฺหิ เกน การเณน เอโส หตฺถิกายาทิวเสน มหโต สมูหสฺส โฆโสฯ ติ กา นุ เอสา ตยา สทฺธิํ อาคจฺฉนฺตานํ  คาเม วิย กีฬิฯ ติ กิมตฺถํ เอส มหาชโน  สนฺนิปติโต, ตํ ปริวาเรตฺวา อาคจฺฉตีติ ปุจฺฉิฯ นฺติ โย อหํ เอตํ ชนํ โอหาย คจฺฉามิ, ตํ มํ โอหาย คจฺฉนฺตํฯ ติ เอตสฺมิํ ฐาเน เอโส มหาชโน อภิสโฎ อนุพนฺธโนฺต อาคโตฯ นฺติ ตฺวํ ปน ตํ มํ กิเลสสีมํ อติกฺกมฺม  อนคาริยมุนิญาณสงฺขาตสฺส โมนสฺส ปตฺติยา ยนฺตํ, ‘‘ปพฺพชิโต วตมฺหี’’ติ นนฺทิํ อวิชหิตฺวา ขเณ ขเณ อุปฺปชฺชมานาหิ นนฺทีหิ มิสฺสเมว คจฺฉนฺตํ กิํ ชานโนฺต ปุจฺฉสิ, อุทาหุ อชานโนฺตฯ มหาชนโก กิร วิเทหรฎฺฐํ ฉเฑฺฑตฺวา ปพฺพชิโตติ กิํ น สุตํ ตยาติฯ
</ol></p>


<p>อถสฺส โส ทฬฺหสมาทานตฺถาย ปุน คาถมาห –</p>


<ol>
<li>
‘‘มาสฺสุ ติโณฺณ อมญฺญิตฺถ, สรีรํ ธารยํ อิมํ;  
  
อตีรเณยฺย ยมิทํ, พหู หิ ปริปนฺถโย’’ติฯ  
</li>
  
<p>ตตฺถ ติ อิมํ ภณฺฑุกาสาวนิวตฺถํ สรีรํ ธาเรโนฺต ‘‘อิมินา ปพฺพชิตลิงฺคคฺคหณมเตฺตเนว กิเลสสีมํ ติโณฺณ อติกฺกโนฺตสฺมี’’ติ มา อมญฺญิตฺถฯ   นฺติ อิทํ กิเลสชาตํ นาม น เอตฺตเกน ตีเรตพฺพํฯ ติ สคฺคมคฺคํ อาวริตฺวา ฐิตา ตว พหู กิเลสปริปนฺถาติฯ
</ol></p>


<p>ตโต มหาสโตฺต ตสฺส วจนํ สุตฺวา ปริปเนฺถ ปุจฺฉโนฺต อาห –</p>


<ol>
<li>
‘‘โก นุ เม ปริปนฺถสฺส, มมํ เอวํวิหาริโน;  
  
โย เนว ทิเฎฺฐ นาทิเฎฺฐ, กามานมภิปตฺถเย’’ติฯ  
</li>
  
<p>ตตฺถ ติ โย อหํ เนว ทิเฎฺฐ มนุสฺสโลเก, นาทิเฎฺฐ เทวโลเก กามานํ อภิปเตฺถมิ, ตสฺส มม เอวํ เอกวิหาริโน โก นุ ปริปโนฺถ อสฺสาติ วทติฯ
</ol></p>


<p>อถสฺส โส ปริปเนฺถ ทเสฺสโนฺต คาถมาห –</p>


<ol>
<li>
‘‘นิทฺทา ตนฺที วิชมฺภิตา, อรตี ภตฺตสมฺมโท;  
  
อาวสนฺติ สรีรฎฺฐา, พหู หิ ปริปนฺถโย’’ติฯ  
</li>
  
<p>ตตฺถ ติ กปินิทฺทาฯ ติ อาลสิยํฯ ติ อุกฺกณฺฐิตาฯ ติ ภตฺตปริฬาโหฯ อิทํ วุตฺตํ โหติ – ‘‘สมณ, ตฺวํ ปาสาทิโก สุวณฺณวโณฺณ รชฺชํ ปหาย ปพฺพชิโต’’ติ วุเตฺต ตุยฺหํ ปณีตํ โอชวนฺตํ ปิณฺฑปาตํ ทสฺสนฺติ, โส ตฺวํ ปตฺตปูรํ อาทาย ยาวทตฺถํ ปริภุญฺชิตฺวา ปณฺณสาลํ ปวิสิตฺวา กฎฺฐตฺถรเณ นิปชฺชิตฺวา กากจฺฉมาโน นิทฺทํ  โอกฺกมิตฺวา อนฺตรา ปพุโทฺธ อปราปรํ ปริวตฺติตฺวา หตฺถปาเท ปสาเรตฺวา อุฎฺฐาย จีวรวํสํ คเหตฺวา ลคฺคจีวรํ นิวาเสตฺวา อาลสิโย หุตฺวา เนว สมฺมชฺชนิํ อาทาย สมฺมชฺชิสฺสสิ, น ปานียํ อาหริสฺสสิ, ปุน นิปชฺชิตฺวา นิทฺทายิสฺสสิ , กามวิตกฺกํ วิตเกฺกสฺสสิ, ตทา ปพฺพชฺชาย อุกฺกณฺฐิสฺสสิ, ภตฺตปริฬาโห เต ภวิสฺสตีติฯ ติ อิเม เอตฺตกา ปริปนฺถา ตว สรีรฎฺฐกา หุตฺวา นิวสนฺติ, สรีเรเยว เต นิพฺพตฺตนฺตีติ ทเสฺสติฯ
</ol></p>


<p>อถสฺส มหาสโตฺต ถุติํ กโรโนฺต คาถมาห –</p>


<ol>
<li>
‘‘กลฺยาณํ วต มํ ภวํ, พฺราหฺมณ มนุสาสติ;  
  
พฺราหฺมณ เตว ปุจฺฉามิ, โก นุ ตฺวมสิ มาริสา’’ติฯ  
</li>
  
<p>ตตฺถ  ติ พฺราหฺมณ, กลฺยาณํ วต มํ ภวํ อนุสาสติฯ
</ol></p>


<p>ตโต ตาปโส อาห –</p>


<ol>
<li>
‘‘นารโท อิติ เม นามํ, กสฺสโป อิติ มํ วิทู;  
  
โภโต สกาสมาคจฺฉิํ, สาธุ สพฺภิ สมาคโมฯ  
</li>
  
<li>
‘‘ตสฺส เต สโพฺพ อานโนฺท, วิหาโร อุปวตฺตตุ;  
  
ยํ อูนํ ตํ ปริปูเรหิ, ขนฺติยา อุปสเมน จฯ  
</li>
  
<li>
‘‘ปสารย สนฺนตญฺจ, อุนฺนตญฺจ ปสารย;  
  
กมฺมํ วิชฺชญฺจ ธมฺมญฺจ, สกฺกตฺวาน ปริพฺพชา’’ติฯ  
</li>
  
<p>ตตฺถ ติ โคเตฺตน มํ ‘‘กสฺสโป’’ติ ชานนฺติฯ ติ ปณฺฑิเตหิ สทฺธิํ สมาคโม นาม สาธุ โหตีติ อาคโตมฺหิฯ ติ ตสฺส ตว อิมิสฺสา ปพฺพชฺชาย อานโนฺท ตุฎฺฐิ โสมนสฺสเมว โหตุ มา อุกฺกณฺฐิฯ ติ จตุพฺพิโธ พฺรหฺมวิหาโรฯ ติ นิพฺพตฺตตุฯ นฺติ ยํ เต สีเลน กสิณปริกเมฺมน ฌาเนน จ อูนํ, ตํ เอเตหิ สีลาทีหิ ปูรยฯ ติ ‘‘อหํ ราชปพฺพชิโต’’ติ มานํ อกตฺวา อธิวาสนขนฺติยา จ กิเลสูปสเมน จ สมนฺนาคโต โหหิฯ ติ มา อุกฺขิป มา ปตฺถร, ปชหาติ อโตฺถฯ ติ ‘‘โก นามาห’’นฺติอาทินา นเยน ปวตฺตํ โอมานญฺจ ‘‘อหมสฺมิ  ชาติสมฺปโนฺน’’ติอาทินา นเยน ปวตฺตํ อติมานญฺจฯ นฺติ ทสกุสลกมฺมปถํฯ นฺติ ปญฺจอภิญฺญา-อฎฺฐสมาปตฺติญาณํฯ นฺติ กสิณปริกมฺมสงฺขาตํ สมณธมฺมํฯ ติ เอเต คุเณ สกฺกตฺวา วตฺตสฺสุ, เอเต วา คุเณ สกฺกตฺวา ทฬฺหํ สมาทาย ปริพฺพช, ปพฺพชฺชํ ปาเลหิ, มา อุกฺกณฺฐีติ อโตฺถฯ
</ol></p>


<p>เอวํ โส มหาสตฺตํ โอวทิตฺวา อากาเสน สกฎฺฐานเมว คโตฯ ตสฺมิํ คเต อปโรปิ มิคาชิโน นาม ตาปโส ตเถว สมาปตฺติโต วุฎฺฐาย โอโลเกโนฺต โพธิสตฺตํ ทิสฺวา ‘‘มหาชนํ นิวตฺตนตฺถาย ตสฺส โอวาทํ ทสฺสามี’’ติ ตเตฺถวาคนฺตฺวา อากาเส อตฺตานํ ทเสฺสโนฺต อาห –</p>


<ol>
<li>
‘‘พหู  
  
หตฺถี จ อเสฺส จ, นคเร ชนปทานิ จ;  
  
หิตฺวา ชนก ปพฺพชิโต, กปาเล รติมชฺฌคาฯ  
</li>
  
<li>
‘‘กจฺจิ นุ เต ชานปทา, มิตฺตามจฺจา จ ญาตกา;  
  
ทุพฺภิมกํสุ ชนก, กสฺมา เตตํ อรุจฺจถา’’ติฯ  
</li>
  
<p>ตตฺถ ติ มตฺติกาปตฺตํ สนฺธายาหฯ อิทํ วุตฺตํ โหติ – มหาราช, ตฺวํ เอวรูปํ อิสฺสริยาธิปจฺจํ ฉเฑฺฑตฺวา ปพฺพชิโต อิมสฺมิํ กปาเล รติํ อชฺฌคา อธิคโตติ ปพฺพชฺชาการณํ ปุจฺฉโนฺต เอวมาหฯ นฺติ กิํ นุ เอเต ตว อนฺตเร กิญฺจิ อปราธํ กริํสุ, กสฺมา ตว เอวรูปํ อิสฺสริยสุขํ ปหาย เอตํ กปาลเมว อรุจฺจิตฺถาติฯ
</ol></p>


<p>ตโต มหาสโตฺต อาห –</p>


<ol>
<li>
‘‘น มิคาชิน ชาตุเจฺฉ, อหํ กญฺจิ กุทาจนํ;  
  
อธเมฺมน ชิเน ญาติํ, น จาปิ ญาตโย มม’’นฺติฯ  
</li>
  
<p>ตตฺถ ติ อโมฺภ มิคาชิน  เอกํเสเนว อหํ  ญาติํ  กิสฺมิญฺจิ กาเล อธเมฺมน น ชินามิฯ เตปิ จ ญาตโย มํ อธเมฺมน น ชินเนฺตว, อิติ น โกจิ มยิ ทุพฺภิํ นาม อกาสีติ อโตฺถฯ
</ol></p>


<p>เอวมสฺส  ปญฺหํ ปฎิกฺขิปิตฺวา อิทานิ เยน การเณน ปพฺพชิโต, ตํ ทเสฺสโนฺต อาห –</p>


<ol>
<li>
‘‘ทิสฺวาน โลกวตฺตนฺตํ, ขชฺชนฺตํ กทฺทมีกตํ;  
  
หญฺญเร พชฺฌเร เจตฺถ, ยตฺถ สโนฺน ปุถุชฺชโน;  
  
เอตาหํ อุปมํ กตฺวา, ภิกฺขโกสฺมิ มิคาชินา’’ติฯ  
</li>
  
<p>ตตฺถ นฺติ วฎฺฎานุคตสฺส พาลโลกสฺส วตฺตํ ตนฺติํ ปเวณิํ อหมทฺทสํ, ตํ ทิสฺวา ปพฺพชิโตมฺหีติ ทีเปติฯ นฺติ กิเลเสหิ ขชฺชนฺตํ เตเหว จ กทฺทมีกตํ โลกํ ทิสฺวาฯ ติ ยมฺหิ กิเลสวตฺถุมฺหิ สโนฺน ลโคฺค ปุถุชฺชโน, ตตฺถ ลคฺคา พหู สตฺตา หญฺญนฺติ เจว อนฺทุพนฺธนาทีหิ จ พชฺฌนฺติฯ นฺติ อหมฺปิ  สเจ เอตฺถ พชฺฌิสฺสามิ, อิเม สตฺตา วิย หญฺญิสฺสามิ เจว พชฺฌิสฺสามิ จาติ เอวํ เอตเทว การณํ อตฺตโน อุปมํ กตฺวา กทฺทมีกตํ โลกํ ทิสฺวา ภิกฺขโก ชาโตติ อโตฺถฯ ติ ตํ นาเมน อาลปติฯ กถํ ปน เตน ตสฺส นามํ ญาตนฺติ? ปฎิสนฺถารกาเล ปฐมเมว ปุจฺฉิตตฺตาฯ
</ol></p>


<p>ตาปโส  ตํ การณํ วิตฺถารโต โสตุกาโม หุตฺวา คาถมาห –</p>


<ol>
<li>
‘‘โก นุ เต ภควา สตฺถา, กเสฺสตํ วจนํ สุจิ;  
  
น หิ กปฺปํ วา วิชฺชํ วา, ปจฺจกฺขาย รเถสภ;  
  
สมณํ อาหุ วตฺตนฺตํ, ยถา ทุกฺขสฺสติกฺกโม’’ติฯ  
</li>
  
<p>ตตฺถ นฺติ เอตํ ตยา วุตฺตํ สุจิวจนํ กสฺส วจนํ นามฯ นฺติ กเปฺปตฺวา กเปฺปตฺวา ปวตฺติตานํ อภิญฺญาสมาปตฺตีนํ ลาภิํ กมฺมวาทิํ ตาปสํฯ นฺติ อาสวกฺขยญาณวิชฺชาย สมนฺนาคตํ ปเจฺจกพุทฺธํฯ อิทํ วุตฺตํ โหติ – รเถสภ มหาราช, น หิ กปฺปสมณํ วา วิชฺชาสมณํ วา ปจฺจกฺขาย ตโสฺสวาทํ วินา เอวํ ปฎิปชฺชิตุํ สกฺกาฯ ยถา ทุกฺขสฺส อติกฺกโม โหติ, เอวํ วตฺตนฺตํ สมณํ อาหุฯ เตสํ ปน วจนํ สุตฺวา สกฺกา เอวํ ปฎิปชฺชิตุํ, ตสฺมา วเทหิ, โก นุ เต ภควา สตฺถาติฯ
</ol></p>


<p>มหาสโตฺต อาห –</p>


<ol>
<li>
‘‘น มิคาชิน ชาตุเจฺฉ, อหํ กญฺจิ กุทาจนํ;  
  
สมณํ พฺราหฺมณํ วาปิ, สกฺกตฺวา อนุปาวิสิ’’นฺติฯ  
</li>
  
<p>ตตฺถ  ติ ปพฺพชฺชาย คุณปุจฺฉนตฺถาย ปูเชตฺวาฯ นฺติ น กญฺจิ อนุปวิฎฺฐปุโพฺพสฺมิ, น มยา อโญฺญ โกจิ สมโณ ปุจฺฉิตปุโพฺพติ วทติฯ อิมินา หิ ปเจฺจกพุทฺธานํ สนฺติเก ธมฺมํ สุณเนฺตนปิ น กทาจิ โอทิสฺสกวเสน ปพฺพชฺชาย คุโณ ปุจฺฉิตปุโพฺพ, ตสฺมา เอวมาหฯ
</ol></p>


<p>เอวญฺจ ปน วตฺวา เยน การเณน ปพฺพชิโต, ตํ อาทิโต ปฎฺฐาย ทีเปโนฺต อาห –</p>


<ol>
<li>
‘‘มหตา  
จานุภาเวน, คจฺฉโนฺต สิริยา ชลํ;  
  
คียมาเนสุ คีเตสุ, วชฺชมาเนสุ วคฺคุสุฯ  
</li>
  
<li>
‘‘ตูริยตาฬสงฺฆุเฎฺฐ, สมฺมตาลสมาหิเต;  
  
ส มิคาชิน มทฺทกฺขิํ, ผลิํ อมฺพํ ติโรจฺฉทํ;  
  
หญฺญมานํ มนุเสฺสหิ, ผลกาเมหิ ชนฺตุภิฯ  
</li>
  
<li>
‘‘โส โขหํ ตํ สิริํ หิตฺวา, โอโรหิตฺวา มิคาชิน;  
  
มูลํ อมฺพสฺสุปาคจฺฉิํ, ผลิโน นิปฺผลสฺส จฯ  
</li>
  
<li>
‘‘ผลิํ อมฺพํ หตํ ทิสฺวา, วิทฺธสฺตํ วินฬีกตํ;  
  
อเถกํ อิตรํ อมฺพํ, นีโลภาสํ มโนรมํฯ  
</li>
  
<li>
‘‘เอวเมว  
นูนเมฺหปิ, อิสฺสเร พหุกณฺฎเก;  
  
อมิตฺตา โน วธิสฺสนฺติ, ยถา อโมฺพ ผลี หโตฯ  
</li>
  
<li>
‘‘อชินมฺหิ หญฺญเต ทีปิ, นาโค ทเนฺตหิ หญฺญเต;  
  
ธนมฺหิ ธนิโน หนฺติ, อนิเกตมสนฺถวํ;  
  
ผลี อโมฺพ อผโล จ, เต สตฺถาโร อุโภ มมา’’ติฯ  
</li>
  
<p>ตตฺถ ติ มธุรสฺสเรสุ ตูริเยสุ วชฺชมาเนสุฯ ติ ตูริยานํ ตาฬิเตหิ สงฺฆุเฎฺฐ อุยฺยาเนฯ ติ สเมฺมหิ จ ตาเลหิ จ สมนฺนาคเตฯ ติ มิคาชิน, โส อหํ อทกฺขิํฯ นฺติ ผลิตํ อมฺพรุกฺขนฺติ อโตฺถฯ นฺติ ติโรปาการํ อุยฺยานสฺส อโนฺตฐิตํ พหิปาการํ นิสฺสาย ชาตํ อมฺพรุกฺขํฯ นฺติ โปถิยมานํฯ ติ หตฺถิกฺขนฺธา โอตริตฺวาฯ นฺติ นิปตฺตนฬํ กตํฯ
</ol></p>


<p>ติ  เอวํ เอวฯ ติ ผลสมฺปโนฺนฯ ติ จมฺมตฺถาย จมฺมการณาฯ ติ อตฺตโน ทเนฺตหิ,  ทนฺตนิมิตฺตํ หญฺญเตติ อโตฺถฯ ติ หญฺญติฯ นฺติ โย ปน นิเกตํ ปหาย ปพฺพชิตตฺตา อนิเกโต นาม สตฺตสงฺขารวตฺถุกสฺส ตณฺหาสนฺถวสฺส  อภาวา อสนฺถโว นาม, ตํ อนิเกตํ อสนฺถวํ โก หนิสฺสตีติ อธิปฺปาโยฯ ติ เต เทฺว รุกฺขา มม สตฺถาโร อเหสุนฺติ วทติฯ</p>


<p>ตํ สุตฺวา มิคาชิโน ‘‘อปฺปมโตฺต โหหี’’ติ รโญฺญ โอวาทํ ทตฺวา สกฎฺฐานเมว คโตฯ ตสฺมิํ คเต สีวลิเทวี รโญฺญ ปาทมูเล ปติตฺวา อาห –</p>


<ol>
<li>
‘‘สโพฺพ ชโน ปพฺยถิโต, ราชา ปพฺพชิโต อิติ;  
  
หตฺถาโรหา อนีกฎฺฐา, รถิกา ปตฺติการกาฯ  
</li>
  
<li>
‘‘อสฺสาสยิตฺวา ชนตํ, ฐปยิตฺวา ปฎิจฺฉทํ;  
  
ปุตฺตํ รเชฺช ฐเปตฺวาน, อถ ปจฺฉา ปพฺพชิสฺสสี’’ติฯ  
</li>
  
<p>ตตฺถ ติ ภีโต อุตฺรโสฺตฯ นฺติ อเมฺห ฑยฺหมาเนปิ วิลุปฺปมาเนปิ ราชา น โอโลเกตีติ ปพฺยถิตสฺส มหาชนสฺส อาวรณํ รกฺขํ ฐเปตฺวา ปุตฺตํ ทีฆาวุกุมารํ รเชฺช ฐเปตฺวา อภิสิญฺจิตฺวา ปจฺฉา ปพฺพชิสฺสสีติ อโตฺถฯ
</ol></p>


<p>ตโต โพธิสโตฺต อาห –</p>


<ol>
<li>
‘‘จตฺตา มยา ชานปทา, มิตฺตามจฺจา จ ญาตกา;  
  
สนฺติ  
ปุตฺตา วิเทหานํ, ทีฆาวุ รฎฺฐวฑฺฒโน;  
  
เต รชฺชํ การยิสฺสนฺติ, มิถิลายํ ปชาปตี’’ติฯ  
</li>
  
<p>ตตฺถ ติ สีวลิ สมณานํ ปุตฺตา นาม นตฺถิ, วิเทหรฎฺฐวาสีนํ ปน ปุตฺตา ทีฆาวุ อตฺถิ, เต รชฺชํ การยิสฺสนฺติฯ ติ เทวิํ อาลปติฯ
</ol></p>


<p>เทวี  อาห ‘‘เทว, ตุเมฺหสุ ตาว ปพฺพชิเตสุ อหํ กิํ กโรมี’’ติฯ อถ นํ โส ‘‘ภเทฺท, อหํ ตํ อนุสิกฺขามิ, วจนํ เม กโรหี’’ติ วตฺวา คาถมาห –</p>


<ol>
<li>
‘‘เอหิ  
ตํ อนุสิกฺขามิ, ยํ วากฺยํ มม รุจฺจติ;  
  
รชฺชํ ตุวํ การยสิ, ปาปํ ทุจฺจริตํ พหุํ;  
  
กาเยน วาจา มนสา, เยน คจฺฉสิ ทุคฺคติํฯ  
</li>
  
<li>
‘‘ปรทินฺนเกน ปรนิฎฺฐิเตน, ปิเณฺฑน ยาเปหิ ส ธีรธโมฺม’’ติฯ  
  
<p>ตตฺถ นฺติ ตฺวํ ปุตฺตสฺส ฉตฺตํ อุสฺสาเปตฺวา ‘‘มม ปุตฺตสฺส รชฺช’’นฺติ รชฺชํ อนุสาสมานา พหุํ ปาปํ กริสฺสสิฯ ติ เยน กายาทีหิ กเตน พหุปาเปน ทุคฺคติํ คมิสฺสสิฯ ติ ปิณฺฑิยาโลเปน ยาเปตพฺพํ, เอส ปณฺฑิตานํ ธโมฺมติฯ
</ol></p>


<p>เอวํ มหาสโตฺต ตสฺสา โอวาทํ อทาสิฯ เตสํ อญฺญมญฺญํ สลฺลปนฺตานํ คจฺฉนฺตานเญฺญว สูริโย อตฺถงฺคโตฯ เทวี ปติรูเป ฐาเน ขนฺธาวารํ นิวาสาเปสิฯ มหาสโตฺตปิ เอกํ รุกฺขมูลํ อุปคโตฯ โส ตตฺถ รตฺติํ วสิตฺวา ปุนทิวเส สรีรปฎิชคฺคนํ กตฺวา มคฺคํ ปฎิปชฺชิฯ เทวีปิ ‘‘เสนา ปจฺฉโตว อาคจฺฉตู’’ติ วตฺวา ตสฺส ปจฺฉโตว อโหสิฯ เต ภิกฺขาจารเวลายํ ถูณํ นาม นครํ ปาปุณิํสุฯ ตสฺมิํ ขเณ อโนฺตนคเร เอโก ปุริโส สูณโต มหนฺตํ มํสขณฺฑํ กิณิตฺวา สูเลน องฺคาเรสุ ปจาเปตฺวา นิพฺพาปนตฺถาย ผลกโกฎิยํ ฐเปตฺวา อฎฺฐาสิฯ ตสฺส อญฺญวิหิตสฺส เอโก สุนโข ตํ อาทาย ปลายิฯ โส ญตฺวา ตํ อนุพนฺธโนฺต ยาว พหิทกฺขิณทฺวารํ คนฺตฺวา นิพฺพิโนฺท นิวตฺติฯ ราชา จ เทวี จ สุนขสฺส ปุรโต คจฺฉนฺตา ทฺวิธา อเหสุํ ฯ โส ภเยน มํสขณฺฑํ ฉเฑฺฑตฺวา ปลายิฯ</p>


<p>มหาสโตฺต ตํ ทิสฺวา จิเนฺตสิ ‘‘อยํ สุนโข ฉเฑฺฑตฺวา อนเปโกฺข ปลาโต, อโญฺญปิสฺส สามิโก น ปญฺญายติ, เอวรูโป อนวโชฺช ปํสุกูลปิณฺฑปาโต นาม นตฺถิ, ปริภุญฺชิสฺสามิ น’’นฺติฯ โส มตฺติกาปตฺตํ นีหริตฺวา  ตํ มํสขณฺฑํ อาทาย ปุญฺฉิตฺวา ปเตฺต ปกฺขิปิตฺวา อุทกผาสุกฎฺฐานํ คนฺตฺวา ปริภุญฺชิตุํ อารภิฯ ตโต เทวี ‘‘สเจ เอส รเชฺชนตฺถิโก ภเวยฺย, เอวรูปํ เชคุจฺฉํ ปํสุมกฺขิตํ สุนขุจฺฉิฎฺฐกํ น ขาเทยฺยฯ สเจ ขาเทยฺย, อิทาเนส อมฺหากํ สามิโก น ภวิสฺสตี’’ติ จิเนฺตตฺวา ‘‘มหาราช, เอวรูปํ เชคุจฺฉํ ขาทสี’’ติ อาหฯ ‘‘เทวิ, ตฺวํ อนฺธพาลตาย อิมสฺส ปิณฺฑปาตสฺส วิเสสํ น ชานาสี’’ติ วตฺวา ตเสฺสว ปติตฎฺฐานํ ปจฺจเวกฺขิตฺวา อมตํ วิย ปริภุญฺชิตฺวา มุขํ วิกฺขาเลตฺวา หเตฺถ โธวติฯ ตสฺมิํ ขเณ เทวี นินฺทมานา อาห –</p>


<ol>
<li>
‘‘โยปิ  
จตุเตฺถ ภตฺตกาเล น ภุเญฺช, อชุฎฺฐมารีว ขุทาย มิเยฺย;  
  
น เตฺวว ปิณฺฑํ ลุฬิตํ อนริยํ, กุลปุตฺตรูโป สปฺปุริโส น เสเว;  
  
ตยิทํ น สาธุ ตยิทํ น สุฎฺฐุ, สุนขุจฺฉิฎฺฐกํ ชนก ภุญฺชเส ตุว’’นฺติฯ  
</li>
  
<p>ตตฺถ ติ อนาถมรณเมวฯ นฺติ ปํสุมกฺขิตํฯ นฺติ อสุนฺทรํฯ ติ -กาโร ปริปุจฺฉนเตฺถ นิปาโตฯ อิทํ วุตฺตํ โหติ – สเจ จตุเตฺถปิ ภตฺตกาเล น ภุเญฺชยฺย, ขุทาย มเรยฺย, นนุ เอวํ สเนฺตปิ กุลปุตฺตรูโป สปฺปุริโส เอวรูปํ ปิณฺฑํ น เตฺวว เสเวยฺยาติฯ นฺติ ตํ อิทํฯ
</ol></p>


<p>มหาสโตฺต อาห –</p>


<ol>
<li>
‘‘น จาปิ เม สีวลิ โส อภโกฺข, ยํ โหติ จตฺตํ คิหิโน สุนสฺส วา;  
  
เย  
เกจิ โภคา อิธ ธมฺมลทฺธา, สโพฺพ โส ภโกฺข อนวโยติ วุโตฺต’’ติฯ  
</li>
  
<p>ตตฺถ ติ โส ปิณฺฑปาโต มม อภโกฺข นาม น โหติฯ ติ ยํ คิหิโน วา สุนสฺส วา จตฺตํ โหติ, ตํ ปํสุกูลํ นาม อสามิกตฺตา อนวชฺชเมว โหติฯ ติ ตสฺมา อเญฺญปิ เย  เกจิ ธเมฺมน ลทฺธา โภคา, สโพฺพ โส ภโกฺขฯ ติ อนุอวโย, อนุปุนปฺปุนํ โอโลกิยมาโนปิ อวโย ปริปุณฺณคุโณ อนวโชฺช, อธมฺมลทฺธํ ปน สหสฺสคฺฆนกมฺปิ ชิคุจฺฉนียเมวาติฯ
</ol></p>


<p>เอวํ เต อญฺญมญฺญํ กเถนฺตาว ถูณนครทฺวารํ สมฺปาปุณิํสุฯ ตตฺร ทาริกาสุ กีฬนฺตีสุ เอกา กุมาริกา ขุทฺทกกุลฺลเกน วาลุกํ ปโปฺผเฎติฯ ตสฺสา เอกสฺมิํ หเตฺถ เอกํ วลยํ, เอกสฺมิํ เทฺว วลยานิฯ ตานิ อญฺญมญฺญํ สงฺฆเฎฺฎนฺติ, อิตรํ นิสฺสทฺทํฯ ราชา ตํ การณํ ญตฺวา ‘‘สีวลิเทวี มม ปจฺฉโต จรติ, อิตฺถี จ นาม ปพฺพชิตสฺส มลํ, ‘อยํ ปพฺพชิตฺวาปิ ภริยํ ชหิตุํ น สโกฺกตี’ติ ครหิสฺสนฺติ มํฯ สจายํ กุมาริกา ปณฺฑิตา ภวิสฺสติ, สีวลิเทวิยา นิวตฺตนการณํ กเถสฺสติ, อิมิสฺสา กถํ สุตฺวา สีวลิเทวิํ อุโยฺยเชสฺสามี’’ติ จิเนฺตตฺวา อาห –</p>


<ol>
<li>
‘‘กุมาริเก อุปเสนิเย, นิจฺจํ นิคฺคฬมณฺฑิเต;  
  
กสฺมา เต เอโก ภุโช ชนติ, เอโก เต น ชนตี ภุโช’’ติฯ  
</li>
  
<p>ตตฺถ  ติ มาตรํ อุปคนฺตฺวา เสนิเกฯ ติ อคลิตมณฺฑเนน มณฺฑนสีลิเกติ วทติฯ ติ สทฺทํ กโรติฯ
</ol></p>


<p>กุมาริกา อาห –</p>


<ol>
<li>
‘‘อิมสฺมิํ เม สมณ หเตฺถ, ปฎิมุกฺกา ทุนีวรา;  
  
สงฺฆาตา ชายเต สโทฺท, ทุติยเสฺสว สา คติฯ  
</li>
  
<li>
‘‘อิมสฺมิํ เม สมณ หเตฺถ, ปฎิมุโกฺก เอกนีวโร;  
  
โส อทุติโย น ชนติ, มุนิภูโตว ติฎฺฐติฯ  
</li>
  
<li>
‘‘วิวาทปฺปโตฺต ทุติโย, เกเนโก วิวทิสฺสติ;  
  
ตสฺส เต สคฺคกามสฺส, เอกตฺตมุปโรจต’’นฺติฯ  
</li>
  
<p>ตตฺถ   ติ เทฺว วลยานิฯ ติ สํหนนโต สงฺฆฎฺฎนโตติ อโตฺถฯ ติ นิพฺพตฺติฯ ทุติยเสฺสว หิ เอวรูปา นิพฺพตฺติ โหตีติ อโตฺถฯ ติ โส นีวโรฯ ติ ปหีนสพฺพกิเลโส อริยปุคฺคโล วิย ติฎฺฐติฯ ติ สมณ ทุติยโก นาม วิวาทมาปโนฺน โหติ, กลหํ กโรติ, นานาคาหํ คณฺหาติฯ ติ เอกโก ปน เกน สทฺธิํ วิวทิสฺสติฯ นฺติ เอกีภาโว เต รุจฺจตุฯ สมณา นาม ภคินิมฺปิ อาทาย น จรนฺติ, กิํ ปน ตฺวํ เอวรูปํ อุตฺตมรูปธรํ ภริยํ อาทาย วิจรสิ, อยํ เต อนฺตรายํ กริสฺสติ, อิมํ นีหริตฺวา เอกโกว สมณกมฺมํ กโรหีติ นํ โอวทติฯ
</ol></p>


<p>โส ตสฺสา กุมาริกาย วจนํ สุตฺวา ปจฺจยํ ลภิตฺวา เทวิยา สทฺธิํ กเถโนฺต อาห –</p>


<ol>
<li>
‘‘สุณาสิ สีวลิ กถา, กุมาริยา ปเวทิตา;  
  
เปสิยา มํ ครหิโตฺถ, ทุติยเสฺสว สา คติฯ  
</li>
  
<li>
‘‘อยํ เทฺวธาปโถ ภเทฺท, อนุจิโณฺณ ปถาวิหิ;  
  
เตสํ ตฺวํ เอกํ คณฺหาหิ, อหเมกํ ปุนาปรํฯ  
</li>
  
<li>
‘‘มาวจ  
มํ ตฺวํ ‘ปติ เม’ติ, นาหํ ‘ภริยา’ติ วา ปุนา’’ติฯ  
  
<p>ตตฺถ ติ กุมาริกาย กถิตาฯ ติ สจาหํ รชฺชํ กาเรยฺยํ, เอสา เม เปสิยา วจนการิกา ภเวยฺย, โอโลเกตุมฺปิ มํ น วิสเหยฺยฯ อิทานิ ปน อตฺตโน เปสิยํ วิย จ มญฺญติ, ‘‘ทุติยเสฺสว สา คตี’’ติ มํ โอวทติฯ ติ อนุสญฺจริโตฯ ติ ปถิเกหิฯ นฺติ ตว รุจฺจนกํ เอกํ มคฺคํ คณฺห, อหํ ปน ตยา คหิตาวเสสํ อปรํ คณฺหิสฺสามิฯ นฺติ สีวลิ อิโต ปฎฺฐาย ปุน มํ ‘‘ปติ เม’’ติ มา อวจ, อหํ วา ตฺวํ ‘‘ภริยา เม’’ติ นาวจํฯ
</ol></p>


<p>สา ตสฺส วจนํ สุตฺวา ‘‘เทว, ตุเมฺห อุตฺตมา, ทกฺขิณมคฺคํ คณฺหถ, อหํ วามมคฺคํ คณฺหิสฺสามี’’ติ วตฺวา โถกํ คนฺตฺวา โสกํ สนฺธาเรตุํ อสโกฺกนฺตี ปุนาคนฺตฺวา รญฺญา สทฺธิํ กเถนฺตี เอกโตว นครํ ปาวิสิฯ ตมตฺถํ ปกาเสโนฺต สตฺถา อุปฑฺฒคาถมาห –</p>


‘‘อิมเมว  
กถยนฺตา, ถูณํ นครุปาคมุ’’นฺติฯ  
</p>
  
<p>ตตฺถ  นฺติ นครํ ปวิฎฺฐาฯ</p>


<p>ปวิสิตฺวา จ ปน มหาสโตฺต ปิณฺฑตฺถาย จรโนฺต อุสุการสฺส เคหทฺวารํ ปโตฺตฯ สีวลิเทวีปิ เอกมนฺตํ อฎฺฐาสิฯ ตสฺมิํ สมเย อุสุกาโร องฺคารกปเลฺล อุสุํ ตาเปตฺวา กญฺชิเยน เตเมตฺวา เอกํ อกฺขิํ นิมีเลตฺวา เอเกน อกฺขินา โอโลเกโนฺต อุชุํ กโรติฯ ตํ ทิสฺวา มหาสโตฺต จิเนฺตสิ ‘‘สจายํ ปณฺฑิโต ภวิสฺสติ, มยฺหํ เอกํ การณํ กเถสฺสติ, ปุจฺฉิสฺสามิ น’’นฺติฯ โส อุปสงฺกมิตฺวา ปุจฺฉติฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘โกฎฺฐเก อุสุการสฺส, ภตฺตกาเล อุปฎฺฐิเต;  
  
ตตฺรา จ โส อุสุกาโร, เอกํ ทณฺฑํ อุชุํ กตํ;  
  
เอกญฺจ จกฺขุํ นิคฺคยฺห, ชิมฺหเมเกน เปกฺขตี’’ติฯ  
</li>
  
<p>ตตฺถ ติ ภิกฺขเว, โส ราชา อตฺตโน ภตฺตกาเล อุปฎฺฐิเต อุสุการสฺส โกฎฺฐเก อฎฺฐาสิฯ ติ ตสฺมิญฺจ โกฎฺฐเกฯ ติ นิมีเลตฺวาฯ ติ เอเกน อกฺขินา วงฺกํ สรํ เปกฺขติฯ
</ol></p>


<p>อถ  นํ มหาสโตฺต อาห –</p>


<ol>
<li>
‘‘เอวํ โน สาธุ ปสฺสสิ, อุสุการ สุโณหิ เม;  
  
ยเทกํ จกฺขุํ นิคฺคยฺห, ชิมฺหเมเกน เปกฺขสี’’ติฯ  
</li>
  
<p>ตสฺสโตฺถ – สมฺม อุสุการ, เอวํ นุ ตฺวํ สาธุ ปสฺสสิ, ยํ เอกํ จกฺขุํ นิมีเลตฺวา เอเกน จกฺขุนา วงฺกํ สรํ เปกฺขสีติฯ
</ol></p>


<p>อถสฺส โส กเถโนฺต อาห –</p>


<ol>
<li>
‘‘ทฺวีหิ สมณ จกฺขูหิ, วิสาลํ วิย ขายติ;  
  
อสมฺปตฺวา ปรมํ ลิงฺคํ, นุชุภาวาย กปฺปติฯ  
</li>
  
<li>
‘‘เอกญฺจ จกฺขุํ นิคฺคยฺห, ชิมฺหเมเกน เปกฺขโต;  
  
สมฺปตฺวา ปรมํ ลิงฺคํ, อุชุภาวาย กปฺปติฯ  
</li>
  
<li>
‘‘วิวาทปฺปโตฺต  
ทุติโย, เกเนโก วิวทิสฺสติ;  
  
ตสฺส เต สคฺคกามสฺส, เอกตฺตมุปโรจต’’นฺติฯ  
</li>
  
<p>ตตฺถ ติ วิตฺถิณฺณํ วิย หุตฺวา ขายติฯ นฺติ ปรโต วงฺกฎฺฐานํ อปฺปตฺวาฯ ติ น อุชุภาวายฯ อิทํ วุตฺตํ โหติ – วิสาเล ขายมาเน ปรโต อุชุฎฺฐานํ วา วงฺกฎฺฐานํ วา น ปาปุเณยฺย, ตสฺมิํ อสมฺปเตฺต อทิสฺสมาเน อุชุภาวาย กิจฺจํ น กปฺปติ น สมฺปชฺชตีติฯ ติ จกฺขุนา ปตฺวา , ทิสฺวาติ อโตฺถฯ ติ ยถา ทุติเย อกฺขิมฺหิ อุมฺมีลิเต ลิงฺคํ น ปญฺญายติ, วงฺกฎฺฐานมฺปิ อุชุกํ ปญฺญายติ, อุชุฎฺฐานมฺปิ วงฺกํ ปญฺญายตีติ วิวาโท โหติ, เอวํ สมณสฺสปิ ทุติโย นาม วิวาทมาปโนฺน โหติ, กลหํ กโรติ, นานาคาหํ คณฺหาติฯ ติ เอโก ปน เกน สทฺธิํ วิวทิสฺสติฯ นฺติ เอกีภาโว เต รุจฺจตุฯ สมณา นาม ภคินิมฺปิ อาทาย น จรนฺติ, กิํ ปน ตฺวํ เอวรูปํ อุตฺตมรูปธรํ ภริยํ อาทาย วิจรสิฯ อยํ เต อนฺตรายํ กริสฺสติ, อิมํ นีหริตฺวา เอกโกว สมณธมฺมํ กโรหีติ โส ตํ โอวทติฯ
</ol></p>


<p>เอวมสฺส  โส โอวาทํ ทตฺวา ตุณฺหี อโหสิฯ มหาสโตฺตปิ ปิณฺฑาย จริตฺวา มิสฺสกภตฺตํ สํกฑฺฒิตฺวา นครา นิกฺขมิตฺวา อุทกผาสุกฎฺฐาเน นิสีทิตฺวา กตภตฺตกิโจฺจ มุขํ วิกฺขาเลตฺวา ปตฺตํ ถวิกาย โอสาเรตฺวา สีวลิเทวิํ อามเนฺตตฺวา อาห –</p>


<ol>
<li>
‘‘สุณาสิ สีวลิ กถา, อุสุกาเรน เวทิตา;  
  
เปสิยา มํ ครหิโตฺถ, ทุติยเสฺสว สา คติฯ  
</li>
  
<li>
‘‘อยํ เทฺวธาปโถ ภเทฺท, อนุจิโณฺณ ปถาวิหิ;  
  
เตสํ ตฺวํ เอกํ คณฺหาหิ, อหเมกํ ปุนาปรํฯ  
</li>
  
<li>
‘‘มาวจ มํ ตฺวํ ‘ปติ เม’ติ, นาหํ ‘ภริยา’ติ วา ปุนา’’ติฯ  
  
<p>ตตฺถ ติ สุณ, ตฺวํ กถาฯ นฺติ อิทํ ปน กุมาริกาย โอวาทเมว สนฺธายาหฯ
</ol></p>


<p>สา  กิร ‘‘มาวจ มํ ตฺวํ ‘ปติ เม’ติ’’ วุตฺตาปิ มหาสตฺตํ อนุพนฺธิเยวฯ ราชา นํ นิวเตฺตตุํ น สโกฺกติฯ มหาชโนปิ อนุพนฺธิฯ ตโต ปน อฎวี อวิทูเร โหติฯ มหาสโตฺต นีลวนราชิํ ทิสฺวา ตํ นิวเตฺตตุกาโม หุตฺวา คจฺฉโนฺตเยว มคฺคสมีเป มุญฺชติณํ อทฺทสฯ โส ตโต อีสิกํ ลุญฺจิตฺวา ‘‘ปสฺสสิ สีวลิ, อยํ อิธ ปุน ฆเฎตุํ น สกฺกา, เอวเมว ปุน มยฺหํ ตยา สทฺธิํ สํวาโส นาม ฆเฎตุํ น สกฺกา’’ติ วตฺวา อิมํ อุปฑฺฒคาถมาห –</p>


‘‘มุญฺชาเวสิกา ปวาฬฺหา, เอกา วิหร สีวลี’’ติฯ  
</p>
  
<p>ตตฺถ ติ อหํ เอกีภาเวน วิหริสฺสามิ, ตฺวมฺปิ เอกา วิหราหีติ ตสฺสา โอวาทมทาสิฯ</p>


<p>ตํ สุตฺวา สีวลิเทวี ‘‘อิโตทานิ ปฎฺฐาย นตฺถิ มยฺหํ มหาชนกนริเนฺทน สทฺธิํ สํวาโส’’ติ โสกํ สนฺธาเรตุํ อสโกฺกนฺตี อุโภหิ หเตฺถหิ อุรํ ปหริตฺวา มหามเคฺค  ปติฯ มหาสโตฺต ตสฺสา วิสญฺญิภาวํ ญตฺวา ปทํ วิโกเปตฺวา อรญฺญํ ปาวิสิฯ อมจฺจา อาคนฺตฺวา ตสฺสา สรีรํ อุทเกน สิญฺจิตฺวา หตฺถปาเท ปริมชฺชิตฺวา สญฺญํ ลภาเปสุํฯ สา ‘‘ตาตา, กุหิํ ราชา’’ติ  ปุจฺฉิฯ ‘‘นนุ ตุเมฺหว ชานาถา’’ติ? ‘‘อุปธาเรถ ตาตา’’ติฯ เต อิโต จิโต ธาวิตฺวา วิจินนฺตาปิ มหาสตฺตํ น ปสฺสิํสุฯ เทวี มหาปริเทวํ ปริเทวิตฺวา รโญฺญ ฐิตฎฺฐาเน เจติยํ กาเรตฺวา คนฺธมาลาทีหิ ปูเชตฺวา นิวตฺติฯ มหาสโตฺตปิ หิมวนฺตํ ปวิสิตฺวา สตฺตาหพฺภนฺตเรเยว ปญฺจ อภิญฺญา จ, อฎฺฐ สมาปตฺติโย จ นิพฺพเตฺตตฺวา ปุน มนุสฺสปถํ นาคมิฯ เทวีปิ อุสุกาเรน สทฺธิํ กถิตฎฺฐาเน, กุมาริกาย สทฺธิํ กถิตฎฺฐาเน, มํสปริโภคฎฺฐาเน, มิคาชิเนน สทฺธิํ กถิตฎฺฐาเน, นารเทน สทฺธิํ กถิตฎฺฐาเน จาติ สพฺพฎฺฐาเนสุ เจติยานิ กาเรตฺวา คนฺธมาลาทีหิ ปูเชตฺวา เสนงฺคปริวุตา มิถิลํ ปตฺวา อมฺพวนุยฺยาเน ปุตฺตสฺส อภิเสกํ กาเรตฺวา ตํ เสนงฺคปริวุตํ นครํ เปเสตฺวา สยํ อิสิปพฺพชฺชํ ปพฺพชิตฺวา ตเตฺถว อุยฺยาเน วสนฺตี กสิณปริกมฺมํ กตฺวา ฌานํ นิพฺพเตฺตตฺวา พฺรหฺมโลกปรายณา อโหสิฯ มหาสโตฺตปิ อปริหีนชฺฌาโน หุตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปิ ตถาคโต มหาภินิกฺขมนํ นิกฺขโนฺตเยวา’’ติ วตฺวา ชาตกํ สโมธาเนสิ  – ‘‘ตทา สมุทฺทรกฺขิกา เทวธีตา อุปฺปลวณฺณา อโหสิ, นารโท สาริปุโตฺต, มิคาชิโน โมคฺคลฺลาโน, กุมาริกา เขมา ภิกฺขุนี, อุสุกาโร อานโนฺท, สีวลิเทวี ราหุลมาตา, ทีฆาวุกุมาโร ราหุโล, มาตาปิตโร มหาราชกุลานิ, มหาชนกนริโนฺท ปน อหเมว สมฺมาสมฺพุโทฺธ อโหสิ’’นฺติฯ</p>

</p>


<ol>
<li>
<p> [๕๔๐] ๓. สุวณฺณสามชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ มาตุโปสกภิกฺขุํ อารพฺภ กเถสิฯ สาวตฺถิยํ กิร อฎฺฐารสโกฎิวิภวสฺส เอกสฺส เสฎฺฐิกุลสฺส เอกปุตฺตโก อโหสิ มาตาปิตูนํ ปิโย มนาโปฯ โส เอกทิวสํ ปาสาทวรคโต สีหปญฺชรํ อุคฺฆาเฎตฺวา วีถิํ โอโลเกโนฺต คนฺธมาลาทิหตฺถํ มหาชนํ ธมฺมสฺสวนตฺถาย เชตวนํ คจฺฉนฺตํ  ทิสฺวา ‘‘อหมฺปิ ธมฺมํ สุณิสฺสามี’’ติ มาตาปิตโร วนฺทิตฺวา คนฺธมาลาทีนิ คาหาเปตฺวา วิหารํ คนฺตฺวาวตฺถเภสชฺชปานกาทีนิ ภิกฺขุสงฺฆสฺส ทาเปตฺวา คนฺธมาลาทีหิ จ ภควนฺตํ ปูเชตฺวา เอกมนฺตํ นิสิโนฺน ธมฺมํ สุตฺวา กาเมสุ อาทีนวํ ทิสฺวา ปพฺพชฺชาย จ อานิสํสํ สลฺลเกฺขตฺวา ปริสาย วุฎฺฐิตาย ภควนฺตํ ปพฺพชฺชํ ยาจิตฺวา ‘‘มาตาปิตูหิ อนนุญฺญาตํ ปุตฺตํ ตถาคตา นาม น ปพฺพาเชนฺตี’’ติ สุตฺวา ภควนฺตํ วนฺทิตฺวา ปุน เคหํ คนฺตฺวา สคารเวน มาตาปิตโร วนฺทิตฺวา เอวมาห – ‘‘อมฺมตาตา, อหํ ตถาคตสฺส สนฺติเก ปพฺพชิสฺสามี’’ติฯ อถสฺส มาตาปิตโร ตสฺส วจนํ สุตฺวา เอกปุตฺตกภาเวน สตฺตธา ภิชฺชมานหทยา วิย ปุตฺตสิเนเหน กมฺปมานา เอวมาหํสุ ‘‘ตาต ปิยปุตฺตก, ตาต กุลงฺกุร, ตาต นยน, ตาต หทย, ตาต ปาณสทิส, ตยา วินา กถํ ชีวาม, ตยิ ปฎิพทฺธํ โน ชีวิตํฯ มยญฺหิ ตาต, ชราชิณฺณา วุฑฺฒา มหลฺลกา, อชฺช วา สุเว วา ปรสุเว วา มรณํ ปาปุณิสฺสาม, ตสฺมา มา อเมฺห โอหาย คจฺฉสิฯ ตาต, ปพฺพชฺชา นาม อติทุกฺกรา, สีเตน อเตฺถ สติ อุณฺหํ ลภติ, อุเณฺหน อเตฺถ สติ สีตํ ลภติ, ตสฺมา ตาต, มา ปพฺพชาหี’’ติฯ</p>


<p>ตํ สุตฺวา กุลปุโตฺต ทุกฺขี ทุมฺมโน โอนตสีโส ปชฺฌายโนฺตว นิสีทิ สตฺตาหํ นิราหาโรฯ อถสฺส มาตาปิตโร เอวํ จิเนฺตสุํ ‘‘สเจ โน ปุโตฺต อนนุญฺญาโต, อทฺธา มริสฺสติ, ปุน น ปสฺสิสฺสาม, ปพฺพชฺชาย ชีวมานํ ปุน นํ ปสฺสิสฺสามา’’ติฯ จิเนฺตตฺวา จ ปน ‘‘ตาต ปิยปุตฺตก, ตํ ปพฺพชฺชาย อนุชานาม, ปพฺพชาหี’’ติ อนุชานิํสุฯ ตํ สุตฺวา กุลปุโตฺต ตุฎฺฐมานโส หุตฺวา อตฺตโน สกลสรีรํ โอณาเมตฺวา  มาตาปิตโร วนฺทิตฺวา วิหารํ คนฺตฺวา ภควนฺตํ ปพฺพชฺชํ ยาจิฯ สตฺถา เอกํ ภิกฺขุํ ปโกฺกสาเปตฺวา ‘‘อิมํ กุมารํ ปพฺพาเชหี’’ติ อาณาเปสิฯ โส ตํ ปพฺพาเชสิฯ ตสฺส ปพฺพชิตกาลโต ปฎฺฐาย มหาลาภสกฺกาโร นิพฺพตฺติฯ โส อาจริยุปชฺฌาเย อาราเธตฺวา ลทฺธูปสมฺปโท ปญฺจ วสฺสานิ ธมฺมํ ปริยาปุณิตฺวา ‘‘อหํ อิธ อากิโณฺณ  วิหรามิ, น เม อิทํ ปติรูป’’นฺติ วิปสฺสนาธุรํ ปูเรตุกาโม หุตฺวา อุปชฺฌายสฺส สนฺติเก กมฺมฎฺฐานํ คเหตฺวา อุปชฺฌายํ วนฺทิตฺวา เชตวนา นิกฺขมิตฺวา เอกํ ปจฺจนฺตคามํ นิสฺสาย อรเญฺญ วิหาสิฯ โส ตตฺถ วิปสฺสนํ วเฑฺฒตฺวา ทฺวาทส วสฺสานิ ฆเฎโนฺต วายมโนฺตปิ วิเสสํ นิพฺพเตฺตตุํ นาสกฺขิฯ มาตาปิตโรปิสฺส คจฺฉเนฺต คจฺฉเนฺต กาเล ทุคฺคตา อเหสุํฯ เย หิ เตสํ เขตฺตํ วา วณิชฺชํ วา ปโยเชสุํ, เต ‘‘อิมสฺมิํ กุเล ปุโตฺต วา ภาตา วา อิณํ โจเทตฺวา คณฺหโนฺต นาม นตฺถี’’ติ อตฺตโน อตฺตโน หตฺถคตํ คเหตฺวา ยถารุจิ ปลายิํสุฯ เคเห ทาสกมฺมกราทโยปิ หิรญฺญสุวณฺณาทีนิ คเหตฺวา ปลายิํสุฯ</p>


<p>อปรภาเค เทฺว ชนา กปณา หุตฺวา หเตฺถ อุทกสิญฺจนมฺปิ อลภิตฺวา เคหํ วิกฺกิณิตฺวา อฆรา หุตฺวา การุญฺญภาวํ ปตฺตา ปิโลติกํ นิวาเสตฺวา กปาลหตฺถา ภิกฺขาย จริํสุฯ ตสฺมิํ กาเล เอโก ภิกฺขุ เชตวนโต นิกฺขมิตฺวา อนุปุเพฺพน ตสฺส วสนฎฺฐานํ อคมาสิฯ โส ตสฺส อาคนฺตุกวตฺตํ กตฺวา สุขนิสินฺนกาเล ‘‘ภเนฺต, กุโต อาคตตฺถา’’ติ ปุจฺฉิตฺวา ‘‘เชตวนา อาคโต อาวุโส’’ติ วุเตฺต สตฺถุโน เจว มหาสาวกาทีนญฺจ อาโรคฺยํ ปุจฺฉิตฺวา มาตาปิตูนญฺจ ปวตฺติํ ปุจฺฉิ ‘‘กิํ, ภเนฺต, สาวตฺถิยํ อสุกสฺส นาม เสฎฺฐิกุลสฺส อาโรคฺย’’นฺติ? ‘‘อาวุโส, มา ตสฺส กุลสฺส ปวตฺติํ ปุจฺฉา’’ติฯ ‘‘กิํ ภเนฺต’’ติฯ ‘‘อาวุโส, ตสฺส กิร กุลสฺส เอโก ปุโตฺต อตฺถิ, โส พุทฺธสาสเน ปพฺพชิโต, ตสฺส ปพฺพชิตกาลโต ปฎฺฐาย เอตํ กุลํ ปริกฺขีณํ, อิทานิ เทฺว ชนา ปรมการุญฺญภาวํ ปตฺตา ภิกฺขาย จรนฺตี’’ติฯ โส ตสฺส วจนํ สุตฺวา สกภาเวน สณฺฐาตุํ อสโกฺกโนฺต อสฺสุปุเณฺณหิ เนเตฺตหิ โรทิตุํ อารภิฯ ‘‘อาวุโส, กิํ โรทสี’’ติ? ‘‘ภเนฺต, เต มยฺหํ มาตาปิตโร, อหํ เตสํ ปุโตฺต’’ติฯ ‘‘อาวุโส, ตว มาตาปิตโร ตํ นิสฺสาย วินาสํ ปตฺตา, คจฺฉ, เต ปฎิชคฺคาหี’’ติฯ</p>


<p>โส  ‘‘อหํ ทฺวาทส วสฺสานิ ฆเฎโนฺต วายมโนฺตปิ มคฺคํ วา ผลํ วา นิพฺพเตฺตตุํ นาสกฺขิํ , อภโพฺพ ภวิสฺสามิ, กิํ เม ปพฺพชฺชาย, คิหี หุตฺวา มาตาปิตโร โปเสตฺวา ทานํ ทตฺวา สคฺคปรายโณ ภวิสฺสามี’’ติ จิเนฺตตฺวา อรญฺญาวาสํ ตสฺส เถรสฺส นิยฺยาเทตฺวา ปุนทิวเส อรญฺญา นิกฺขมิตฺวา อนุปุเพฺพน คจฺฉโนฺต สาวตฺถิโต อวิทูเร เชตวนปิฎฺฐิวิหารํ ปาปุณิฯ ตตฺถ เทฺว มคฺคา อเหสุํฯ เตสุ เอโก มโคฺค เชตวนํ คจฺฉติ, เอโก สาวตฺถิํฯ โส ตเตฺถว ฐตฺวา ‘‘กิํ นุ โข ปฐมํ มาตาปิตโร ปสฺสามิ, อุทาหุ ทสพล’’นฺติ จิเนฺตตฺวา ‘‘มยา มาตาปิตโร จิรํ ทิฎฺฐปุพฺพา, อิโต ปฎฺฐาย ปน เม พุทฺธทสฺสนํ ทุลฺลภํ ภวิสฺสติ, ตสฺมา อชฺชเมว สมฺมาสมฺพุทฺธํ ทิสฺวา ธมฺมํ สุตฺวา เสฺว ปาโตว มาตาปิตโร ปสฺสิสฺสามี’’ติ สาวตฺถิมคฺคํ  ปหาย สายนฺหสมเย เชตวนํ ปาวิสิฯ ตํ ทิวสํ ปน สตฺถา ปจฺจูสกาเล โลกํ โอโลเกโนฺต อิมสฺส กุลปุตฺตสฺส อุปนิสฺสยสมฺปตฺติํ อทฺทสฯ โส ตสฺสาคมนกาเล  (สํ. นิ. ๑.๒๐๕) มาตาปิตูนํ คุณํ วเณฺณสิฯ โส ปน ภิกฺขุ ปริสปริยเนฺต ฐตฺวา สตฺถุสฺส ธมฺมกถํ สุณโนฺต จิเนฺตสิ ‘‘อหํ คิหี หุตฺวา มาตาปิตโร ปฎิชคฺคิตุํ สโกฺกมีติ จิเนฺตสิํ, สตฺถา ปน ‘ปพฺพชิโตว สมาโน ปฎิชคฺคิโต อุปการโก มาตาปิตูน’นฺติ วทติฯ สจาหํ สตฺถารํ อทิสฺวา คโต, เอวรูปาย ปพฺพชฺชาย ปริหีโน ภเวยฺยํฯ อิทานิ ปน คิหี อหุตฺวา ปพฺพชิโตว สมาโน มาตาปิตโร โปเสสฺสามี’’ติฯ</p>


<p>โส สลากคฺคํ คนฺตฺวา สลากภตฺตเญฺจว สลากยาคุญฺจ คณฺหิตฺวา ทฺวาทส วสฺสานิ อรเญฺญ วุตฺถภิกฺขุ ปาราชิกปฺปโตฺต วิย อโหสิฯ โส ปาโตว สาวตฺถิยํ ปวิสิตฺวา ‘‘กิํ นุ โข ปฐมํ ยาคุํ คณฺหิสฺสามิ, อุทาหุ มาตาปิตโร ปสฺสิสฺสามี’’ติ จิเนฺตตฺวา ‘‘กปณานํ มาตาปิตูนํ สนฺติกํ ตุจฺฉหเตฺถน คนฺตุํ อยุตฺต’’นฺติ จิเนฺตตฺวา ยาคุํ คเหตฺวา เอเตสํ โปราณกเคหทฺวารํ คโตฯ มาตาปิตโรปิสฺส ยาคุภิกฺขํ จริตฺวา ปรภิตฺติํ นิสฺสาย วิหรนฺติฯ โส อุปคนฺตฺวา นิสินฺนเก ทิสฺวา อุปฺปนฺนโสโก อสฺสุปุเณฺณหิ เนเตฺตหิ เตสํ อวิทูเร อฎฺฐาสิฯ เต ตํ ทิสฺวาปิ น สญฺชานิํสุฯ อถ มาตา ‘‘ภิกฺขตฺถาย ฐิโต ภวิสฺสตี’’ติ สญฺญาย ‘‘ภเนฺต, ตุมฺหากํ ทาตพฺพยุตฺตกํ นตฺถิ, อติจฺฉถา’’ติ อาหฯ โส ตสฺสา  กถํ สุตฺวา หทยปูรํ โสกํ คเหตฺวา อสฺสุปุเณฺณหิ เนเตฺตหิ ตเตฺถว อฎฺฐาสิฯ ทุติยมฺปิ ตติยมฺปิ ‘‘อติจฺฉถา’’ติ วุจฺจมาโนปิ อฎฺฐาสิเยวฯ อถสฺส ปิตา มาตรํ อาห – ‘‘คจฺฉ, ภเทฺท, ชานาหิ, ปุโตฺต นุ โข โน เอโส’’ติฯ สา อุฎฺฐาย อุปคนฺตฺวา โอโลเกนฺตี สญฺชานิตฺวา ปาทมูเล ปติตฺวา ปริเทวิ, ปิตาปิสฺส ตเถว อกาสิ, มหนฺตํ การุญฺญํ อโหสิฯ</p>


<p>โสปิ มาตาปิตโร ทิสฺวา สกภาเวน สณฺฐาตุํ อสโกฺกโนฺต อสฺสูนิ ปวเตฺตสิฯ โส โสกํ อธิวาเสตฺวา ‘‘อมฺมตาตา, มา จินฺตยิตฺถ, อหํ โว โปเสสฺสามี’’ติ  มาตาปิตโร อสฺสาเสตฺวา ยาคุํ ปาเยตฺวา เอกมเนฺต นิสีทาเปตฺวา ปุน ภิกฺขํ อาหริตฺวา เต โภเชตฺวา อตฺตโน อตฺถาย ภิกฺขํ ปริเยสิตฺวา เตสํ สนฺติกํ คนฺตฺวา ปุน ภเตฺตนาปุจฺฉิตฺวา ปจฺฉา สยํ ปริภุญฺชติฯ โส ตโต ปฎฺฐาย อิมินา นิยาเมน มาตาปิตโร ปฎิชคฺคติฯ อตฺตนา ลทฺธานิ ปกฺขิกภตฺตาทีนิ เตสํเยว ทตฺวา สยํ ปิณฺฑาย จริตฺวา ลภมาโน ภุญฺชติ, อลภมาโน น ภุญฺชติ, วสฺสาวาสิกมฺปิ อญฺญมฺปิ ยํ กิญฺจิ ลภิตฺวา เตสํเยว เทติฯ เตหิ ปริภุตฺตํ ชิณฺณปิโลติกํ คเหตฺวา อคฺคฬํ ทตฺวา รชิตฺวา สยํ ปริภุญฺชติฯ ภิกฺขลภนทิวเสหิ ปนสฺส อลภนทิวสา พหู อเหสุํฯ อถสฺส นิวาสนปารุปนํ อติลูขํ โหติฯ</p>


<p>อิติ  โส มาตาปิตโร ปฎิชคฺคโนฺตเยว อปรภาเค กิโส อุปฺปณฺฑุปฺปณฺฑุกชาโต ธมนิสนฺถตคโตฺต อโหสิฯ อถ นํ สนฺทิฎฺฐสมฺภตฺตา ภิกฺขู ปุจฺฉิํสุ ‘‘อาวุโส, ปุเพฺพ ตว สรีรวโณฺณ โสภติ, อิทานิ ปน กิโส อุปฺปณฺฑุปฺปณฺฑุกชาโต ธมนิสนฺถตคโตฺต, พฺยาธิ เต นุ โข อุปฺปโนฺน’’ติฯ โส ‘‘นตฺถิ เม, อาวุโส, พฺยาธิ, อปิจ ปน ปลิโพโธ เม อตฺถี’’ติ ตํ ปวตฺติํ อาโรเจสิฯ อถ นํ เต ภิกฺขู อาหํสุ ‘‘อาวุโส, ภควา สทฺธาเทยฺยํ วินิปาเตตุํ น เทติ, ตฺวํ ปน สทฺธาเทยฺยํ คเหตฺวา คิหีนํ ททมาโน อยุตฺตํ กโรสี’’ติฯ โส เตสํ กถํ สุตฺวา ลชฺชิโต โอลียิฯ เต เอตฺตเกนปิ อสนฺตุฎฺฐา ภควโต สนฺติกํ คนฺตฺวา ‘‘ภเนฺต, อสุโก นาม ภิกฺขุ สทฺธาเทยฺยํ วินิปาเตตฺวา คิหี โปเสตี’’ติ สตฺถุ อาโรเจสุํฯ สตฺถา ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ ภิกฺขุ สทฺธาเทยฺยํ คเหตฺวา คิหี โปเสสี’’ติ  ปุจฺฉิตฺวา ‘‘สจฺจํ, ภเนฺต’’ติ วุเตฺต ตํ กิริยํ วเณฺณตุกาโม อตฺตโน จ ปุพฺพจริยํ ปกาเสตุกาโม ‘‘ภิกฺขุ, คิหี โปเสโนฺต เก โปเสสี’’ติ ปุจฺฉิฯ ‘‘มาตาปิตโร เม, ภเนฺต’’ติ วุเตฺต สตฺถา ตสฺส อุสฺสาหํ ชเนตุํ ‘‘สาธุ สาธุ, ภิกฺขู’’ติ ติกฺขตฺตุํ สาธุการํ ทตฺวา ‘‘ตฺวํ มม คตมเคฺค ฐิโต, อหมฺปิ ปุพฺพจริยํ จรโนฺต มาตาปิตโร โปเสสิ’’นฺติ อาหฯ โส อสฺสาสํ ปฎิลภิฯ สตฺถา ตาย ปุพฺพจริยาย อาวิกรณตฺถํ เตหิ ภิกฺขูหิ ยาจิโต อตีตํ อาหริฯ</p>


<p>อตีเต พาราณสินครโต อวิทูเร นทิยา โอริมตีเร เอโก เนสาทคาโม อโหสิ, ปาริมตีเร เอโก เนสาทคาโมฯ เอเกกสฺมิํ คาเม ปญฺจ ปญฺจ กุลสตานิ วสนฺติฯ ทฺวีสุปิ คาเมสุ เทฺว เนสาทเชฎฺฐกา สหายกา อเหสุํฯ เต ทหรกาเลเยว กติกวตฺตํ กริํสุ ‘‘สเจ อเมฺหสุ เอกสฺส ธีตา โหติ, เอกสฺส ปุโตฺต โหติ, เตสํ อาวาหวิวาหํ กริสฺสามา’’ติฯ อถ โอริมตีเร คามเชฎฺฐกสฺส  เคเห ปุโตฺต ชายิ, ชาตกฺขเณเยว ทุกูเลน ปฎิคฺคหิตตฺตา ‘‘ทุกูโล’’เตฺววสฺส นามํ กริํสุฯ อิตรสฺส เคเห ธีตา ชายิ, ตสฺสา ปรตีเร ชาตตฺตา ‘‘ปาริกา’’ติ นามํ กริํสุฯ เต อุโภปิ อภิรูปา ปาสาทิกา อเหสุํ สุวณฺณวณฺณาฯ เต เนสาทกุเล ชาตาปิ ปาณาติปาตํ นาม น กริํสุฯ</p>


<p>อปรภาเค โสฬสวสฺสุเทฺทสิกํ ทุกูลกุมารํ มาตาปิตโร อาหํสุ ‘‘ปุตฺต, กุมาริกํ เต อานยิสฺสามา’’ติฯ โส ปน พฺรหฺมโลกโต อาคโต สุทฺธสโตฺต อุโภ กเณฺณ ปิธาย ‘‘น เม ฆราวาเสนโตฺถ อมฺมตาตา, มา เอวรูปํ อวจุตฺถา’’ติ วตฺวา ยาวตติยํ วุจฺจมาโนปิ น อิจฺฉิเยวฯ ปาริกาปิ มาตาปิตูหิ ‘‘อมฺม, อมฺหากํ สหายกสฺส ปุโตฺต อตฺถิ, โส อภิรูโป สุวณฺณวโณฺณ, ตสฺส ตํ ทสฺสามา’’ติ วุตฺตา ตเถว วตฺวา อุโภ กเณฺณ ปิทหิฯ สาปิ พฺราหฺมโลกโต อาคตา ฆราวาสํ น อิจฺฉิฯ ทุกูลกุมาโร ปน ตสฺสา รหเสฺสน สาสนํ ปหิณิ ‘‘สเจ  ปาริเก เมถุนธเมฺมน อตฺถิกา, อญฺญสฺส เคหํ คจฺฉตุ, มยฺหํ เมถุนธเมฺม ฉโนฺท นตฺถี’’ติฯ สาปิ ตสฺส ตเถว สาสนํ เปเสสิฯ</p>


<p>อถ  มาตาปิตโร เตสํ อนิจฺฉมานานเญฺญว อาวาหวิวาหํ กริํสุฯ เต อุโภปิ กิเลสสมุทฺทํ อโนตริตฺวา เทฺว มหาพฺรหฺมาโน วิย เอกโตว วสิํสุฯ ทุกูลกุมาโร ปน มจฺฉํ วา มิคํ วา น มาเรติ, อนฺตมโส อาหฎมํสมฺปิ น วิกฺกิณาติฯ อถ นํ มาตาปิตโร วทิํสุ ‘‘ตาต, ตฺวํ เนสาทกุเล นิพฺพตฺติตฺวาปิ เนว ฆราวาสํ อิจฺฉสิ, น ปาณวธํ กโรสิ, กิํ นาม กมฺมํ กริสฺสสี’’ติ? ‘‘อมฺมตาตา, ตุเมฺหสุ อนุชานเนฺตสุ มยํ ปพฺพชิสฺสามา’’ติฯ ตํ สุตฺวา มาตาปิตโร ‘‘เตน หิ ปพฺพชถา’’ติ เทฺว ชเน อนุชานิํสุฯ เต ตุฎฺฐหฎฺฐา มาตาปิตโร วนฺทิตฺวา คามโต นิกฺขมิตฺวา อนุปุเพฺพน คงฺคาตีเรน หิมวนฺตํ ปวิสิตฺวา ยสฺมิํ ฐาเน มิคสมฺมตา นาม นที หิมวนฺตโต โอตริตฺวา คงฺคํ ปตฺตา, ตํ ฐานํ คนฺตฺวา คงฺคํ ปหาย มิคสมฺมตาภิมุขา อภิรุหิํสุฯ</p>


<p>ตสฺมิํ ขเณ สกฺกสฺส ภวนํ อุณฺหาการํ ทเสฺสสิฯ สโกฺก โอโลเกโนฺต ตํ การณํ ญตฺวา วิสฺสกมฺมํ อามเนฺตตฺวา ‘‘ตาต วิสฺสกมฺม, เทฺว มหาปุริสา คามา นิกฺขมิตฺวา หิมวนฺตํ ปวิฎฺฐา, เตสํ นิวาสฎฺฐานํ ลทฺธุํ วฎฺฎติ, มิคสมฺมตานทิยา อฑฺฒโกสนฺตเร  เอเตสํ ปณฺณสาลญฺจ ปพฺพชิตปริกฺขาเร จ มาเปตฺวา เอหี’’ติ อาหฯ โส ‘‘สาธู’’ติ สมฺปฎิจฺฉิตฺวา  (ชา. ๒.๒๒.๑ อาทโย) วุตฺตนเยเนว สพฺพํ สํวิทหิตฺวา อมนาปสเทฺท มิคปกฺขิโน ปลาเปตฺวา เอกปทิกํ ชงฺฆมคฺคํ มาเปตฺวา สกฎฺฐานเมว คโตฯ เตปิ ตํ มคฺคํ ทิสฺวา เตน มเคฺคน คนฺตฺวา ตํ อสฺสมปทํ ปาปุณิํสุฯ ทุกูลปณฺฑิโต ปณฺณสาลํ ปวิสิตฺวา ปพฺพชิตปริกฺขาเร ทิสฺวา ‘‘สเกฺกน มยฺหํ ทินฺนา’’ติ สกฺกทตฺติยภาวํ ญตฺวา สาฎกํ โอมุญฺจิตฺวา รตฺตวากจีรํ นิวาเสตฺวา เอกํ ปารุปิตฺวา อชินจมฺมํ อํเส กตฺวา ชฎามณฺฑลํ พนฺธิตฺวา อิสิเวสํ คเหตฺวา ปาริกายปิ ปพฺพชฺชํ อทาสิฯ อุโภปิ กามาวจรเมตฺตํ ภาเวตฺวา ตตฺถ วสิํสุฯ เตสํ เมตฺตานุภาเวน สเพฺพปิ มิคปกฺขิโน อญฺญมญฺญํ เมตฺตจิตฺตเมว ปฎิลภิํสุ, น โกจิ กญฺจิ วิเหเฐสิฯ ปาริกา ตโต ปฎฺฐาย ปานียํ ปริโภชนียํ อาหรติ, อสฺสมปทํ สมฺมชฺชติ, สพฺพกิจฺจานิ กโรติฯ อุโภปิ ผลาผลานิ อาหริตฺวา ปริภุญฺชิตฺวา อตฺตโน อตฺตโน ปณฺณสาลํ ปวิสิตฺวา สมณธมฺมํ กโรนฺตา ตตฺถ วาสํ กปฺปยิํสุฯ</p>


<p>สโกฺก  เตสํ อุปฎฺฐานํ อาคจฺฉติฯ โส เอกทิวสํ อนุโอโลเกโนฺต ‘‘อิเมสํ จกฺขูนิ ปริหายิสฺสนฺตี’’ติ อนฺตรายํ ทิสฺวา ทุกูลปณฺฑิตํ อุปสงฺกมิตฺวา วนฺทิตฺวา เอกมนฺตํ นิสีทิตฺวา  เอวมาห – ‘‘ภเนฺต, ตุมฺหากํ อนฺตราโย ปญฺญายติ, ปฎิชคฺคนกํ ปุตฺตํ ลทฺธุํ วฎฺฎติ, โลกธมฺมํ ปฎิเสวถา’’ติฯ อถ นํ ทุกูลปณฺฑิโต อาห – ‘‘สกฺก, กินฺนาเมตํ กเถสิ, มยํ อคารมเชฺฌ วสนฺตาปิ เอตํ โลกธมฺมํ ปุฬวกคูถราสิํ วิย ชิคุจฺฉิมฺหา, อิทานิ ปน อรญฺญํ ปวิสิตฺวา อิสิปพฺพชฺชํ ปพฺพชิตฺวา กถํ เอวรูปํ กริสฺสามา’’ติฯ อถ สโกฺก ตํ อาห – ‘‘ภเนฺต, สเจ เอวํ น กโรถ, ปาริกาย ตาปสิยา อุตุนิกาเล นาภิํ หเตฺถน ปรามเสยฺยาถา’’ติฯ ทุกูลปณฺฑิโต ‘‘อิทํ สกฺกา กาตุ’’นฺติ สมฺปฎิจฺฉิฯ สโกฺก ตํ วนฺทิตฺวา สกฎฺฐานเมว คโตฯ</p>


<p>ทุกูลปณฺฑิโตปิ ตํ การณํ ปาริกาย อาจิกฺขิตฺวา อสฺสา อุตุนิกาเล นาภิํ หเตฺถน ปรามสิฯ ตทา โพธิสโตฺต เทวโลกโต จวิตฺวา ตสฺสา กุจฺฉิมฺหิ ปฎิสนฺธิํ  คณฺหิฯ สา ทสมาสจฺจเยน สุวณฺณวณฺณํ ปุตฺตํ วิชายิ, เตเนวสฺส ‘‘สุวณฺณสาโม’’ติ นามํ กริํสุฯ ปาริกาย ผลาผลตฺถาย วนํ คตกาเล ปพฺพตนฺตเร กินฺนริโย ธาติกิจฺจํ กริํสุฯ เต อุโภปิ โพธิสตฺตํ นฺหาเปตฺวา ปณฺณสาลายํ นิปชฺชาเปตฺวา ผลาผลตฺถาย อรญฺญํ คจฺฉนฺติฯ ตสฺมิํ ขเณ กินฺนรา กุมารํ คเหตฺวา คิริกนฺทราทีสุ นฺหาเปตฺวา ปพฺพตมตฺถกํ อารุยฺห นานาปุเปฺผหิ อลงฺกริตฺวา หริตาลมโนสิลาทีนิ สิลายํ ฆํสิตฺวา นลาเฎ ติลเก กตฺวา ปุน อาเนตฺวา ปณฺณสาลายํ นิปชฺชาเปสุํฯ ปาริกาปิ อาคนฺตฺวา ปุตฺตํ ถญฺญํ ปาเยสิฯ ตํ อปรภาเค วฑฺฒิตฺวา โสฬสวสฺสุเทฺทสิกมฺปิ อนุรกฺขนฺตา มาตาปิตโร ปณฺณสาลายํ นิสีทาเปตฺวา สยเมว วนมูลผลาผลตฺถาย วนํ คจฺฉนฺติฯ มหาสโตฺต ‘‘มม มาตาปิตูนํ กทาจิ โกจิเทว อนฺตราโย ภเวยฺยา’’ติ จิเนฺตตฺวา เตสํ คตมคฺคํ สลฺลเกฺขสิฯ</p>


<p>อเถกทิวสํ เตสํ วนมูลผลาผลํ อาทาย สายนฺหสมเย นิวตฺตนฺตานํ อสฺสมปทโต อวิทูเร มหาเมโฆ อุฎฺฐหิฯ เต เอกํ รุกฺขมูลํ ปวิสิตฺวา วมฺมิกมตฺถเก อฎฺฐํสุฯ ตสฺส จ อพฺภนฺตเร อาสีวิโส อตฺถิฯ เตสํ สรีรโต เสทคนฺธมิสฺสกํ อุทกํ โอตริตฺวา ตสฺส  นาสาปุฎํ ปาวิสิฯ โส กุชฺฌิตฺวา นาสาวาเตน ปหริฯ เทฺวปิ อนฺธา หุตฺวา อญฺญมญฺญํ น ปสฺสิํสุฯ ทุกูลปณฺฑิโต ปาริกํ อามเนฺตตฺวา ‘‘ปาริเก มม จกฺขูนิ ปริหีนานิ, อหํ ตํ น ปสฺสามี’’ติ อาหฯ สาปิ ตเถว อาหฯ เต ‘‘นตฺถิ โน อิทานิ ชีวิต’’นฺติ มคฺคํ อปสฺสนฺตา ปริเทวมานา อฎฺฐํสุฯ ‘‘กิํ ปน เตสํ ปุพฺพกมฺม’’นฺติ? เต กิร ปุเพฺพ เวชฺชกุเล อเหสุํฯ อถ โส เวโชฺช เอกสฺส มหาธนสฺส ปุริสสฺส อกฺขิโรคํ ปฎิชคฺคิฯ โส ตสฺส กิญฺจิ ธนํ น อทาสิฯ อถ เวโชฺช กุชฺฌิตฺวา อตฺตโน เคหํ คนฺตฺวา ภริยาย อาโรเจตฺวา ‘‘ภเทฺท, อหํ ตสฺส อกฺขิโรคํ ปฎิชคฺคามิ, อิทานิ มยฺหํ ธนํ น เทติ, กิํ กโรมา’’ติ อาห ฯ สาปิ กุชฺฌิตฺวา ‘‘น โน ตสฺส สนฺตเกนโตฺถ, เภสชฺชํ ตสฺส เอกโยคํ ทตฺวา อกฺขีนิ กาณานิ กโรหี’’ติ อาหฯ โส ‘‘สาธู’’ติ สมฺปฎิจฺฉิตฺวา ตสฺส สนฺติกํ คนฺตฺวา ตถา อกาสิฯ โส นจิรเสฺสว อโนฺธ โหติฯ เตสํ อุภินฺนมฺปิ อิมินา กเมฺมน จกฺขูนิ อนฺธานิ ชายิํสุฯ</p>


<p>อถ มหาสโตฺต ‘‘มม มาตาปิตโร  อเญฺญสุ ทิวเสสุ อิมาย เวลาย อาคจฺฉนฺติ, อิทานิ เตสํ ปวตฺติํ น ชานามิ, ปฎิมคฺคํ คมิสฺสามี’’ติ จิเนฺตตฺวา มคฺคํ คนฺตฺวา สทฺทมกาสิฯ เต ตสฺส สทฺทํ สญฺชานิตฺวา ปฎิสทฺทํ กริตฺวา ปุตฺตสิเนเหน ‘‘ตาต สุวณฺณสาม, อิธ ปริปโนฺถ อตฺถิ, มา อาคมี’’ติ วทิํสุฯ อถ เนสํ ‘‘เตน หิ อิมํ ลฎฺฐิโกฎิํ คเหตฺวา มม สนฺติกํ เอถา’’ติ ทีฆลฎฺฐิํ อทาสิฯ เต ลฎฺฐิโกฎิํ คเหตฺวา ตสฺส สนฺติกํ อาคมิํสุฯ อถ เน ‘‘เกน การเณน โว จกฺขูนิ วินฎฺฐานี’’ติ ปุจฺฉิฯ อถ นํ มาตาปิตโร อาหํสุ ‘‘ตาต, มยํ เทเว วสฺสเนฺต อิธ รุกฺขมูเล วมฺมิกมตฺถเก ฐิตา, เตน การเณนา’’ติฯ โส มาตาปิตูนํ กถํ สุตฺวาว อญฺญาสิ ‘‘ตตฺถ อาสีวิเสน ภวิตพฺพํ, เตน กุเทฺธน นาสาวาโต วิสฺสโฎฺฐ ภวิสฺสตี’’ติฯ โส มาตาปิตโร ทิสฺวา โรทิ เจว หสิ จฯ อถ นํ เต ปุจฺฉิํสุ ‘‘กสฺมา, ตาต, โรทสิ เจว หสสิ จา’’ติ? อมฺมตาตา, ‘‘ตุมฺหากํ ทหรกาเลเยว เอวํ จกฺขูนิ วินฎฺฐานี’’ติ โรทิํ, ‘‘อิทานิ ปฎิชคฺคิตุํ ลภิสฺสามี’’ติ หสิํฯ อมฺมตาตา, ตุเมฺห มา จินฺตยิตฺถ, อหํ โว ปฎิชคฺคิสฺสามีติฯ</p>


<p>โส มาตาปิตโร อสฺสาเสตฺวา อสฺสมปทํ อาเนตฺวา เตสํ รตฺติฎฺฐานทิวาฎฺฐาเนสุ จงฺกเม ปณฺณสาลายํ วจฺจฎฺฐาเน ปสฺสาวฎฺฐาเน จาติ  สพฺพฎฺฐาเนสุ รชฺชุเก พนฺธิ, ตโต ปฎฺฐาย เต อสฺสมปเท ฐเปตฺวา สยํ วนมูลผลาทีนิ อาหริตฺวา ปณฺณสาลายํ ฐเปตฺวา ปาโตว เตสํ วสนฎฺฐานํ สมฺมชฺชิตฺวา มาตาปิตโร วนฺทิตฺวา ฆฎํ อาทาย มิคสมฺมตานทิํ คนฺตฺวา ปานียปริโภชนียํ อาหริตฺวา อุปฎฺฐาเปติ, ทนฺตกฎฺฐมุโขทกาทีนิ ทตฺวา มธุรผลาผลํ เทติ, เตหิ ภุญฺชิตฺวา มุเข วิกฺขาลิเต สยํ ขาทิตฺวา มาตาปิตโร วนฺทิตฺวา มิคคณปริวุโต ผลาผลตฺถาย อรญฺญํ ปาวิสิฯ ปพฺพตปาเท กินฺนรปริวาโร ผลาผลํ คเหตฺวา สายนฺหสมเย อาคนฺตฺวา ฆเฎน อุทกํ อาหริตฺวา อุโณฺหทเกน เตสํ ยถารุจิ นฺหาปนํ ปาทโธวนํ วา กตฺวา องฺคารกปลฺลํ อุปเนตฺวา หตฺถปาเท เสเทตฺวา เตสํ นิสินฺนานํ ผลาผลํ ทตฺวา ขาทาเปตฺวา ปริโยสาเน สยํ ขาทิตฺวา เสสกํ ฐเปสิฯ อิมินา นิยาเมเนว มาตาปิตโร ปฎิชคฺคิฯ</p>


<p>ตสฺมิํ สมเย พาราณสิยํ ปีฬิยโกฺข นาม ราชา รชฺชํ กาเรสิฯ โส มิคมํสโลเภน มาตรํ  รชฺชํ ปฎิจฺฉาเปตฺวา สนฺนทฺธปญฺจาวุโธ หิมวนฺตํ ปวิสิตฺวา มิเค วธิตฺวา มํสํ ขาทโนฺต  มิคสมฺมตานทิํ ปตฺวา อนุปุเพฺพน สามสฺส ปานียคฺคหณติตฺถํ สมฺปโตฺต มิคปทวลญฺชํ ทิสฺวา มณิวณฺณาหิ สาขาหิ โกฎฺฐกํ กตฺวา ธนุํ อาทาย วิสปีตํ สรํ สนฺนหิตฺวา นิลีโนว อจฺฉิฯ มหาสโตฺตปิ สายนฺหสมเย ผลาผลํ อาหริตฺวา อสฺสมปเท ฐเปตฺวา มาตาปิตโร วนฺทิตฺวา ‘‘ปานียํ อาหริสฺสามี’’ติ ฆฎํ คเหตฺวา มิคคณปริวุโต เทฺวปิ มิเค เอกโต กตฺวา เตสํ ปิฎฺฐิยํ ปานียฆฎํ ฐเปตฺวา หเตฺถน คเหตฺวา นทีติตฺถํ อคมาสิฯ ราชา โกฎฺฐเก ฐิโตว ตํ ตถา อาคจฺฉนฺตํ ทิสฺวา ‘‘มยา เอตฺตกํ กาลํ เอวํ วิจรเนฺตนปิ มนุโสฺส นาม น ทิฎฺฐปุโพฺพ, เทโว นุ โข เอส นาโค นุ โข, สเจ ปนาหํ เอตํ อุปสงฺกมิตฺวา ปุจฺฉิสฺสามิฯ เทโว เจ ภวิสฺสติ, อากาสํ อุปฺปติสฺสติฯ นาโค เจ, ภูมิยํ ปวิสิสฺสติฯ น โข ปนาหํ สพฺพกาลํ หิมวเนฺตเยว วิจริสฺสามิ, พาราณสิํ คมิสฺสามิฯ ตตฺร มํ ปุจฺฉิสฺสนฺติ ‘อปิ นุ โข เต, มหาราช, หิมวเนฺต วสเนฺตน กิญฺจิ อฉริยํ ทิฎฺฐปุพฺพ’นฺติ? ตตฺราหํ ‘เอวรูโป เม สโตฺต ทิฎฺฐปุโพฺพ’ติ วกฺขามิฯ ‘โก นาเมโส’ติ วุเตฺต สเจ ‘น ชานามี’ติ วกฺขามิ , อถ ครหิสฺสนฺติ มํ, ตสฺมา เอตํ วิชฺฌิตฺวา ทุพฺพลํ กตฺวา ปุจฺฉิสฺสามี’’ติ จิเนฺตสิฯ</p>


<p>อถ เตสุ มิเคสุ ปฐมเมว โอตริตฺวา ปานียํ ปิวิตฺวา อุตฺติเณฺณสุ โพธิสโตฺต อุคฺคหิตวโตฺต มหาเถโร วิย สณิกํ โอตริตฺวา ปสฺสทฺธทรโถ ปจฺจุตฺตริตฺวา รตฺตวากจีรํ นิวาเสตฺวา เอกํ ปารุปิตฺวา อชินจมฺมํ อํเส กตฺวา ปานียฆฎํ อุกฺขิปิตฺวา อุทกํ ปุญฺฉิตฺวา วามอํสกูเฎ ฐเปสิฯ ตสฺมิํ กาเล ‘‘อิทานิ วิชฺฌิตุํ สมโย’’ติ ราชา วิสปีตํ สรํ อุกฺขิปิตฺวา มหาสตฺตํ ทกฺขิณปเสฺส วิชฺฌิ, สโร วามปเสฺสน นิกฺขมิฯ ตสฺส วิทฺธภาวํ ญตฺวา มิคคณา ภีตา ปลายิํสุฯ สุวณฺณสามปณฺฑิโต ปน วิโทฺธปิ ปานียฆฎํ ยถา วา ตถา วา อนวสุมฺภิตฺวา สติํ ปจฺจุปฎฺฐาเปตฺวา สณิกํ โอตาเรตฺวา วาลุกํ วิยูหิตฺวา ฐเปตฺวา ทิสํ ววตฺถเปตฺวา มาตาปิตูนํ วสนฎฺฐานทิสาภาเคน สีสํ กตฺวา รชตปฎฺฎวณฺณาย วาลุกาย  สุวณฺณปฎิมา วิย นิปชฺชิตฺวา สติํ ปจฺจุปฎฺฐาเปตฺวา ‘‘อิมสฺมิํ หิมวนฺตปฺปเทเส มม เวรี นาม นตฺถิ, มยฺหํ มาตาปิตูนญฺจ เวรี นาม นตฺถี’’ติ มุเขน โลหิตํ ฉเฑฺฑตฺวา ราชานํ อทิสฺวาว ปฐมํ คาถมาห –</p>


<ol>
<li>
‘‘โก นุ มํ อุสุนา วิชฺฌิ, ปมตฺตํ อุทหารกํ;  
  
ขตฺติโย พฺราหฺมโณ เวโสฺส, โก มํ วิทฺธา นิลียสี’’ติฯ  
</li>
  
<p>ตตฺถ  นฺติ เมตฺตาภาวนาย อนุปฎฺฐิตสติํฯ อิทญฺหิ โส สนฺธาย ตสฺมิํ ขเณ อตฺตานํ ปมตฺตํ นาม อกาสิฯ ติ วิชฺฌิตฺวาฯ
</ol></p>


<p>เอวญฺจ ปน วตฺวา ปุน อตฺตโน สรีรมํสสฺส อภกฺขสมฺมตภาวํ ทเสฺสตุํ ทุติยํ คาถมาห –</p>


<ol>
<li>
‘‘น เม มํสานิ ขชฺชานิ, จเมฺมนโตฺถ น วิชฺชติ;  
  
อถ เกน นุ วเณฺณน, วิเทฺธยฺยํ มํ อมญฺญถา’’ติฯ  
</li>
  
<p>ทุติยคาถํ วตฺวา ตเมว นามาทิวเสน ปุจฺฉโนฺต อาห –
</ol></p>


<ol>
<li>
‘‘โก วา ตฺวํ กสฺส วา ปุโตฺต, กถํ ชาเนมุ ตํ มยํ;  
  
ปุโฎฺฐ เม สมฺม อกฺขาหิ, กิํ มํ วิทฺธา นิลียสี’’ติฯ  
</li>
  
<p>ตตฺถ  ติ อยํ ปุริโส เกน การเณน มํ วิชฺฌิตพฺพนฺติ อมญฺญิตฺถาติ อโตฺถฯ
</ol></p>


<p>เอวญฺจ ปน วตฺวา ตุณฺหี อโหสิฯ ตํ สุตฺวา ราชา ‘‘อยํ มยา วิสปีเตน สเลฺลน วิชฺฌิตฺวา ปาติโตปิ เนว มํ อโกฺกสติ น ปริภาสติ, มม หทยํ สมฺพาหโนฺต วิย ปิยวจเนน สมุทาจรติ, คจฺฉิสฺสามิสฺส สนฺติก’’นฺติ จิเนฺตตฺวา คนฺตฺวา ตสฺส สนฺติเก ฐิโตว เทฺว คาถา อภาสิ –</p>


<ol>
<li>
‘‘ราชาหมสฺมิ กาสีนํ, ปีฬิยโกฺขติ มํ วิทู;  
  
โลภา รฎฺฐํ ปหิตฺวาน, มิคเมสํ จรามหํฯ  
</li>
  
<li>
‘‘อิสฺสเตฺถ จสฺมิ กุสโล, ทฬฺหธโมฺมติ วิสฺสุโต;  
  
นาโคปิ เม น มุเจฺจยฺย, อาคโต อุสุปาตน’’นฺติฯ  
</li>
  
<p>ตตฺถ ติ เอวํ กิรสฺส วิตโกฺก อโหสิ ‘‘เทวาปิ นาคาปิ มนุสฺสภาสาย กเถนฺติเยว, อหเมตํ เทโวติ วา นาโคติ วา มนุโสฺสติ วา น ชานามิฯ สเจ กุเชฺฌยฺย, นาเสยฺย  มํ, ‘ราชา’ติ วุเตฺต ปน อภายโนฺต นาม นตฺถี’’ติฯ ตสฺมา อตฺตโน ราชภาวํ ชานาเปตุํ ปฐมํ ‘‘ราชาหมสฺมี’’ติ อาหฯ ติ มิคมํสโลเภนฯ นฺติ มิคํ เอสโนฺตฯ นฺติ จรามิ อหํฯ ทุติยํ คาถํ ปน อตฺตโน  พลํ ทีเปตุกาโม เอวมาหฯ ตตฺถ ติ ธนุสิเปฺปฯ ติ ทฬฺหธนุํ สหสฺสตฺถามธนุํ โอโรเปตุญฺจ อาโรเปตุญฺจ สมโตฺถฯ
</ol></p>


<p>อิติ ราชา อตฺตโน พลํ วเณฺณตฺวา ตสฺส นามโคตฺตํ ปุจฺฉโนฺต อาห –</p>


<ol>
<li>
‘‘โก วา ตฺวํ กสฺส วา ปุโตฺต, กถํ ชาเนมุ ตํ มยํ;  
  
ปิตุโน อตฺตโน จาปิ, นามโคตฺตํ ปเวทยา’’ติฯ  
</li>
  
<p>ตตฺถ ติ กถยฯ
</ol></p>


<p>ตํ  สุตฺวา มหาสโตฺต ‘‘สจาหํ ‘เทวนาคกินฺนรขตฺติยาทีสุ อญฺญตโรหมสฺมี’ติ กเถยฺยํ, สทฺทเหเยฺยว เอส, สจฺจเมว ปนสฺส กเถตุํ วฎฺฎตี’’ติ จิเนฺตตฺวา เอวมาห –</p>


<ol>
<li>
‘‘เนสาทปุโตฺต ภทฺทเนฺต, สาโม อิติ มํ ญาตโย;  
  
อามนฺตยิํสุ ชีวนฺตํ, สฺวเชฺชวาหํ คโต สเยฯ  
</li>
  
<li>
‘‘วิโทฺธสฺมิ ปุถุสเลฺลน, สวิเสน ยถา มิโค;  
  
สกมฺหิ โลหิเต ราช, ปสฺส เสมิ ปริปฺลุโตฯ  
</li>
  
<li>
‘‘ปฎิวามคตํ สลฺลํ, ปสฺส ธิมฺหามิ โลหิตํ;  
  
อาตุโร ตฺยานุปุจฺฉามิ, กิํ มํ วิทฺธา นิลียสิฯ  
</li>
  
<li>
‘‘อชินมฺหิ หญฺญเต ทีปิ, นาโค ทเนฺตหิ หญฺญเต;  
  
อถ เกน นุ วเณฺณน, วิเทฺธยฺยํ มํ อมญฺญถา’’ติฯ  
</li>
  
<p>ตตฺถ นฺติ มํ อิโต ปุเพฺพ ชีวมานํ ‘‘เอหิ สาม, ยาหิ สามา’’ติ ญาตโย อามนฺตยิํสุฯ ติ โส อหํ อชฺช เอวํ คโต มรณมุเข สมฺปโตฺต, ปวิโฎฺฐติ อโตฺถ ฯ ติ สยามิฯ ติ นิมุโคฺคฯ นฺติ ทกฺขิณปเสฺสน ปวิสิตฺวา วามปเสฺสน นิคฺคตนฺติ อโตฺถฯ ติ โอโลเกหิ มํฯ ติ นิฎฺฐุภามิ, อิทํ โส สติํ ปจฺจุปฎฺฐาเปตฺวา อวิกมฺปมาโนว โลหิตํ มุเขน ฉเฑฺฑตฺวา อาหฯ ติ พาฬฺหคิลาโน หุตฺวา อหํ ตํ อนุปุจฺฉามิฯ ติ เอตสฺมิํ วนคุเมฺพ นิลีโน อจฺฉสิฯ วิเทฺธยฺยนฺติ วิชฺฌิตพฺพํฯ ติ อมญฺญิตฺถฯ
</ol></p>


<p>ราชา ตสฺส วจนํ สุตฺวา ยถาภูตํ อนาจิกฺขิตฺวา มุสาวาทํ กเถโนฺต อาห –</p>


<ol>
<li>
‘‘มิโค อุปฎฺฐิโต อาสิ, อาคโต อุสุปาตนํ;  
  
ตํ ทิสฺวา อุพฺพิชี สาม, เตน โกโธ มมาวิสี’’ติฯ  
</li>
  
<p>ตตฺถ ติ อโชฺฌตฺถริฯ เตน การเณน เม โกโธ อุปฺปโนฺนติ ทีเปติฯ
</ol></p>


<p>อถ   นํ มหาสโตฺต ‘‘กิํ วเทสิ, มหาราช, อิมสฺมิํ หิมวเนฺต มํ ทิสฺวา ปลายนมิโค นาม นตฺถี’’ติ วตฺวา อาห –</p>


<ol>
<li>
‘‘ยโต สรามิ อตฺตานํ, ยโต ปโตฺตสฺมิ วิญฺญุตํ;  
  
น มํ มิคา อุตฺตสนฺติ, อรเญฺญ สาปทานิปิฯ  
</li>
  
<li>
‘‘ยโต นิธิํ ปริหริํ, ยโต ปโตฺตสฺมิ โยพฺพนํ;  
  
น มํ มิคา อุตฺตสนฺติ, อรเญฺญ สาปทานิปิฯ  
</li>
  
<li>
‘‘ภีรู กิมฺปุริสา ราช, ปพฺพเต คนฺธมาทเน;  
  
สโมฺมทมานา คจฺฉาม, ปพฺพตานิ วนานิ จฯ  
</li>
  
<li>
‘‘น มํ มิคา อุตฺตสนฺติ, อรเญฺญ สาปทานิปิ;  
  
อถ เกน นุ วเณฺณน, อุตฺราสนฺติ มิคา มม’’นฺติฯ  
</li>
  
<p>ตตฺถ ติ โภ มหาราช, ยโต กาลโต ปฎฺฐาย อหํ อตฺตานํ สรามิ, ยโต กาลโต ปฎฺฐาย อหํ วิญฺญุภาวํ ปโตฺต อสฺมิ ภวามิ, ตโต กาลโต ปฎฺฐาย มํ ทิสฺวา มิคา  นาม น อุตฺตสนฺติฯ ติ วาฬมิคาปิฯ นฺติ ยโต กาลโต ปฎฺฐาย อหํ วากจีรํ ปริหริํฯ ติ มหาราช, มิคา ตาว ติฎฺฐนฺตุ, กิมฺปุริสา นาม อติภีรุกา โหนฺติฯ เย อิมสฺมิํ คนฺธมาทนปพฺพเต วิหรนฺติ, เตปิ มํ ทิสฺวา น อุตฺตสนฺติ, อถ โข มยํ อญฺญมญฺญํ สโมฺมทมานา คจฺฉามฯ นฺติ มมํ ทิสฺวา มิคา อุตฺราเสยฺยุํ, เกน การเณน ตฺวํ มํ สทฺทหาเปสฺสสีติ ทีเปติฯ
</ol></p>


<p>ตํ สุตฺวา ราชา ‘‘มยา อิมํ นิรปราธํ วิชฺฌิตฺวา มุสาวาโท กถิโต, สจฺจเมว กถยิสฺสามี’’ติ จิเนฺตตฺวา อาห –</p>


<ol>
<li>
‘‘น ตํ ตส มิโค สาม, กิํ ตาหํ อลิกํ ภเณ;  
  
โกธโลภาภิภูตาหํ, อุสุํ เต ตํ อวสฺสชิ’’นฺติฯ  
</li>
  
<p>ตตฺถ ติ น ตํ ทิสฺวา มิโค ตส, น ภีโตติ อโตฺถฯ นฺติ กิํ เต เอวํ กลฺยาณทสฺสนสฺส สนฺติเก อหํ อลิกํ ภณิสฺสามิ ฯ นฺติ โกเธน จ โลเภน จ อภิภูโต หุตฺวา อหํฯ โส หิ ปฐมเมว มิเคสุ อุปฺปเนฺนน โกเธน ‘‘มิเค วิชฺฌิสฺสามี’’ติ ธนุํ อาโรเปตฺวา ฐิโต ปจฺฉา โพธิสตฺตํ ทิสฺวา ตสฺส เทวตาทีสุ อญฺญตรภาวํ อชานโนฺต ‘‘ปุจฺฉิสฺสามิ น’’นฺติ โลภํ อุปฺปาเทสิ, ตสฺมา เอวมาหฯ
</ol></p>


<p>เอวญฺจ ปน วตฺวา ‘‘นายํ สุวณฺณสาโม อิมสฺมิํ อรเญฺญ เอกโกว วสิสฺสติ, ญาตเกหิปิสฺส ภวิตพฺพํ, ปุจฺฉิสฺสามิ น’’นฺติ จิเนฺตตฺวา อิตรํ คาถมาห –</p>


<ol>
<li>
‘‘กุโต นุ สาม อาคมฺม, กสฺส วา ปหิโต ตุวํ;  
  
‘อุทหาโร นทิํ คจฺฉ’, อาคโต มิคสมฺมต’’นฺติฯ  
</li>
  
<p>ตตฺถ ติ มหาสตฺตํ อาลปติฯ ติ กุโต เทสา อิมํ วนํ อาคมิตฺวา ‘‘อมฺหากํ อุทหาโร อุทกํ อาหริตุํ นทิํ คจฺฉา’’ติ เกน ปุคฺคเลน เปสิโต หุตฺวา ตุวํ อิมํ มิคสมฺมตํ อาคโตติ อโตฺถฯ
</ol></p>


<p>โส  ตสฺส กถํ สุตฺวา มหนฺตํ ทุกฺขเวทนํ อธิวาเสตฺวา มุเขน โลหิตํ ฉเฑฺฑตฺวา คาถมาห –</p>


<ol>
<li>
‘‘อนฺธา  
มาตาปิตา มยฺหํ, เต ภรามิ พฺรหาวเน;  
  
เตสาหํ อุทกาหาโร, อาคโต มิคสมฺมต’’นฺติฯ  
</li>
  
<p>ตตฺถ ติ มูลผลาทีนิ อาหริตฺวา โปเสมิฯ
</ol></p>


<p>เอวญฺจ ปน วตฺวา มหาสโตฺต มาตาปิตโร อารพฺภ วิลปโนฺต อาห –</p>


<ol>
<li>
‘‘อตฺถิ เนสํ อุสามตฺตํ, อถ สาหสฺส ชีวิตํ;  
  
อุทกสฺส อลาเภน, มเญฺญ อนฺธา มริสฺสเรฯ  
</li>
  
<li>
‘‘น เม อิทํ ตถา ทุกฺขํ, ลพฺภา หิ ปุมุนา อิทํ;  
  
ยญฺจ อมฺมํ น ปสฺสามิ, ตํ เม ทุกฺขตรํ อิโตฯ  
</li>
  
<li>
‘‘น  
เม อิทํ ตถา ทุกฺขํ, ลพฺภา หิ ปุมุนา อิทํ;  
  
ยญฺจ ตาตํ น ปสฺสามิ, ตํ เม ทุกฺขตรํ อิโตฯ  
</li>
  
<li>
‘‘สา นูน กปณา อมฺมา, จิรรตฺตาย รุจฺฉติ;  
  
อฑฺฒรเตฺตว รเตฺต วา, นทีว อวสุจฺฉติฯ  
</li>
  
<li>
‘‘โส นูน กปโณ ตาโต, จิรรตฺตาย รุจฺฉติ;  
  
อฑฺฒรเตฺตว รเตฺต วา, นทีว อวสุจฺฉติฯ  
</li>
  
<li>
‘‘อุฎฺฐานปาทจริยาย, ปาทสมฺพาหนสฺส จ;  
  
สาม ตาตวิลปนฺตา, หิณฺฑิสฺสนฺติ พฺรหาวเนฯ  
</li>
  
<li>
อิทมฺปิ ทุติยํ สลฺลํ, กเมฺปติ หทยํ มมํ;  
  
ยญฺจ อเนฺธ น ปสฺสามิ, มเญฺญ หิสฺสามิ ชีวิต’’นฺติฯ  
</li>
  
<p>ตตฺถ นฺติ โภชนมตฺตํฯ ติ หิ โภชนสฺส นามํ ตสฺส จ อตฺถิตายฯ นฺติ ฉทิวสมตฺตํ ชีวิตนฺติ อโตฺถฯ อิทํ อาหริตฺวา ฐปิตํ ผลาผลํ สนฺธายาห ฯ อถ วา ติ อุสฺมาฯ เตเนตํ ทเสฺสติ – เตสํ สรีเร อุสฺมามตฺตํ อตฺถิ, อถ มยา อาภเตน ผลาผเลน สาหสฺส ชีวิตํ อตฺถีติฯ ติ มริสฺสนฺตีติ มญฺญามิฯ ติ ปุริเสน, เอวรูปญฺหิ ทุกฺขํ ปุริเสน ลภิตพฺพเมวาติ อโตฺถฯ ติ จิรรตฺตํ โรทิสฺสติฯ ติ มชฺฌิมรเตฺต วาฯ ติ ปจฺฉิมรเตฺต วาฯ ติ กุนฺนที วิย สุสฺสิสฺสตีติ อโตฺถฯ ติ มหาราช, อหํ รตฺติมฺปิ ทิวาปิ เทฺว ตโย วาเร อุฎฺฐาย อตฺตโน อุฎฺฐานวีริเยน เตสํ ปาทจริยํ กโรมิ, หตฺถปาเท สมฺพาหามิ, อิทานิ มํ อทิสฺวา มมตฺถาย เต ปริหีนจกฺขุกา ‘‘สามตาตา’’ติ วิลปนฺตา กณฺฎเกหิ วิชฺฌิยมานา วิย อิมสฺมิํ  วนปฺปเทเส  วิจริสฺสนฺตีติ อโตฺถฯ นฺติ ปฐมวิทฺธวิสปีตสลฺลโต สตคุเณน สหสฺสคุเณน สตสหสฺสคุเณน ทุกฺขตรํ อิทํ ทุติยํ เตสํ อทสฺสนโสกสลฺลํฯ
</ol></p>


<p>ราชา  ตสฺส วิลาปํ สุตฺวา ‘‘อยํ อจฺจนฺตํ พฺรหฺมจารี ธเมฺม ฐิโต มาตาปิตโร ภรติ, อิทานิ เอวํ ทุกฺขปฺปโตฺตปิ เตสํเยว วิลปติ, เอวํ คุณสมฺปเนฺน นาม มยา อปราโธ กโต, กถํ นุ โข อิมํ สมสฺสาเสยฺย’’นฺติ จิเนฺตตฺวา ‘‘นิรเย ปจฺจนกาเล รชฺชํ กิํ กริสฺสติ, อิมินา ปฎิชคฺคิตนิยาเมเนวสฺส มาตาปิตโร ปฎิชคฺคิสฺสามิ, อิมสฺส มรณมฺปิ อมรณํ วิย ภวิสฺสตี’’ติ สนฺนิฎฺฐานํ กตฺวา อาห –</p>


<ol>
<li>
‘‘มา พาฬฺหํ ปริเทเวสิ, สาม กลฺยาณทสฺสน;  
  
อหํ กมฺมกโร หุตฺวา, ภริสฺสํ เต พฺรหาวเนฯ  
</li>
  
<li>
‘‘อิสฺสเตฺถ จสฺมิ กุสโล, ทฬฺหธโมฺมติ วิสฺสุโต;  
  
อหํ กมฺมกโร หุตฺวา, ภริสฺสํ เต พฺรหาวเนฯ  
</li>
  
<li>
‘‘มิคานํ วิฆาสมเนฺวสํ, วนมูลผลานิ จ;  
  
อหํ กมฺมกโร หุตฺวา, ภริสฺสํ เต พฺรหาวเนฯ  
</li>
  
<li>
‘‘กตมํ ตํ วนํ สาม, ยตฺถ มาตาปิตา ตว;  
  
อหํ เต ตถา ภริสฺสํ, ยถา เต อภรี ตุว’’นฺติฯ  
</li>
  
<p>ตตฺถ ติ เต ตว มาตาปิตโร ภริสฺสามิฯ นฺติ สีหาทีนํ มิคานํ วิฆาสํ  อเนฺวสโนฺตฯ อิทํ โส ‘‘อิสฺสเตฺถ จสฺมิ กุสโลติ ถูลถูเล มิเค วธิตฺวา มธุรมํเสน ตว มาตาปิตโร ภริสฺสามี’’ติ วตฺวา ‘‘มา, มหาราช, อเมฺห นิสฺสาย ปาณวธํ กรี’’ติ วุเตฺต เอวมาหฯ ติ ยถา ตฺวํ เต อภริ, ตเถวาหมฺปิ ภริสฺสามีติฯ
</ol></p>


<p>อถสฺส มหาสโตฺต ‘‘สาธุ, มหาราช, เตน หิ เม มาตาปิตโร ภรสฺสู’’ติ วตฺวา มคฺคํ อาจิกฺขโนฺต อาห –</p>


<ol>
<li>
‘‘อยํ เอกปที ราช, โยยํ อุสฺสีสเก มม;  
  
อิโต คนฺตฺวา อฑฺฒโกสํ, ตตฺถ เนสํ อคารกํ;  
  
ยตฺถ มาตาปิตา มยฺหํ, เต ภรสฺสุ อิโต คโต’’ติฯ  
</li>
  
<p>ตตฺถ ติ เอกปทมโคฺคฯ ติ โย เอส มม มตฺถกฎฺฐาเนฯ นฺติ อฑฺฒโกสนฺตเรฯ
</ol></p>


<p>เอวํ  โส ตสฺส มคฺคํ อาจิกฺขิตฺวา มาตาปิตูสุ พลวสิเนเหน  ตถารูปํ เวทนํ อธิวาเสตฺวา เตสํ ภรณตฺถาย อญฺชลิํ ปคฺคยฺห ยาจโนฺต ปุน เอวมาห –</p>


<ol>
<li>
‘‘นโม เต กาสิราชตฺถุ, นโม เต กาสิวฑฺฒน;  
  
อนฺธา มาตาปิตา มยฺหํ, เต ภรสฺสุ พฺรหาวเนฯ  
</li>
  
<li>
‘‘อญฺชลิํ เต ปคฺคณฺหามิ, กาสิราช นมตฺถุ เต;  
  
มาตรํ ปิตรํ มยฺหํ, วุโตฺต วชฺชาสิ วนฺทน’’นฺติฯ  
</li>
  
<p>ตตฺถ ติ ‘‘ปุโตฺต โว สุวณฺณสาโม นทีตีเรวิสปีเตน สเลฺลน วิโทฺธ รชตปฎฺฎสทิเส วาลุกาปุลิเน ทกฺขิณปเสฺสน นิปโนฺน อญฺชลิํ ปคฺคยฺห ตุมฺหากํ ปาเท วนฺทตี’’ติ เอวํ มหาราช, มยา วุโตฺต หุตฺวา มาตาปิตูนํ เม วนฺทนํ วเทยฺยาสีติ อโตฺถฯ
</ol></p>


<p>ราชา ‘‘สาธู’’ติ สมฺปฎิจฺฉิฯ มหาสโตฺตปิ มาตาปิตูนํ วนฺทนํ เปเสตฺวา วิสญฺญิตํ ปาปุณิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘อิทํ  
วตฺวาน โส สาโม, ยุวา กลฺยาณทสฺสโน;  
  
มุจฺฉิโต วิสเวเคน, วิสญฺญี สมปชฺชถา’’ติฯ  
</li>
  
<p>ตตฺถ ติ วิสญฺญี ชาโตฯ
</ol></p>


<p>โส หิ เหฎฺฐา เอตฺตกํ กเถโนฺต นิรสฺสาโส วิย อโหสิฯ อิทานิ ปนสฺส วิสเวเคน มทฺทิตา ภวงฺคจิตฺตสนฺตติ หทยรูปํ นิสฺสาย ปวตฺติ, กถา ปจฺฉิชฺชิ, มุขํ ปิหิตํ, อกฺขีนิ นิมีลิตานิ, หตฺถปาทา ถทฺธภาวํ ปตฺตา, สกลสรีรํ โลหิเตน มกฺขิตํฯ ราชา ‘‘อยํ อิทาเนว มยา สทฺธิํ กเถสิ, กิํ นุ โข’’ติ ตสฺส อสฺสาสปสฺสาเส อุปธาเรสิฯ เต ปน นิรุทฺธา, สรีรํ ถทฺธํ ชาตํฯ โส ตํ ทิสฺวา ‘‘นิรุโทฺธ ทานิ สาโม’’ติ โสกํ สทฺธาเรตุํ อสโกฺกโนฺต อุโภ หเตฺถ มตฺถเก ฐเปตฺวา มหาสเทฺทน ปริเทวิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ส ราชา ปริเทเวสิ, พหุํ การุญฺญสญฺหิตํ;  
  
อชรามโรหํ อาสิํ, อเชฺชตํ ญามิ โน ปุเร;  
  
สามํ กาลงฺกตํ ทิสฺวา, นตฺถิ มจฺจุสฺส นาคโมฯ  
</li>
  
<li>
‘‘ยสฺสุ  
มํ ปฎิมเนฺตติ, สวิเสน สมปฺปิโต;  
  
สฺวชฺช  
เอวํ คเต กาเล, น กิญฺจิ มภิภาสติฯ  
</li>
  
<li>
‘‘นิรยํ นูน คจฺฉามิ, เอตฺถ เม นตฺถิ สํสโย;  
  
ตทา หิ ปกตํ ปาปํ, จิรรตฺตาย กิพฺพิสํฯ  
</li>
  
<li>
‘‘ภวนฺติ ตสฺส วตฺตาโร, คาเม กิพฺพิสการโก;  
  
อรเญฺญ นิมฺมนุสฺสมฺหิ, โก มํ วตฺตุมรหติฯ  
</li>
  
<li>
‘‘สารยนฺติ หิ กมฺมานิ, คาเม สํคจฺฉ มาณวา;  
  
อรเญฺญ นิมฺมนุสฺสมฺหิ, โก นุ มํ สารยิสฺสตี’’ติฯ  
</li>
  
<p>ตตฺถ นฺติ อหํ เอตฺตกํ กาลํ อชรามโรมฺหีติ สญฺญี อโหสิํฯ นฺติ อชฺช อหํ อิมํ สามํ กาลกตํ ทิสฺวา มมเญฺจว อเญฺญสญฺจ นตฺถิ มจฺจุสฺส นาคโมติ ตํ มจฺจุสฺส อาคมนํ  อชฺช ชานามิ, อิโต ปุเพฺพ น ชานามีติ วิลปติฯ ติ โย สวิเสน สเลฺลน สมปฺปิโต อิทาเนว มํ ปฎิมเนฺตติ, โส อชฺช เอวํ คเต กาเล เอวํ มรณกาเล สมฺปเตฺต กิญฺจิ อปฺปมตฺตกมฺปิ น ภาสติฯ ติ ตสฺมิํ ขเณ สามํ วิชฺฌเนฺตน มยา ปาปํ กตํฯ นฺติ ตํ ปน จิรรตฺตํ วิปจฺจนสมตฺถํ ทารุณํ ผรุสํฯ
</ol></p>


<p>ติ ตสฺส เอวรูปํ ปาปกมฺมํ กตฺวา วิจรนฺตสฺสฯ ติ นินฺทิตาโร ภวนฺติ ‘‘กุหิํ คาเม กินฺติ กิพฺพิสการโก’’ติฯ อิมสฺมิํ ปน อรเญฺญ นิมฺมนุสฺสมฺหิ โก มํ วตฺตุมรหติ, สเจ หิ ภเวยฺย, วเทยฺยาติ วิลปติฯ ติ คาเม วา นิคมาทีสุ วา  ตตฺถ ตตฺถ พหู ปุริสา สนฺนิปติตฺวา ‘‘อโมฺภ ปุริสฆาตก, ทารุณํ เต กมฺมํ กตํ, อสุกทณฺฑํ ปโตฺต นาม ตฺว’’นฺติ เอวํ กมฺมานิ สาเรนฺติ โจเทนฺติฯ อิมสฺมิํ ปน นิมฺมนุเสฺส อรเญฺญ มํ โก สารยิสฺสตีติ อตฺตานํ โจเทโนฺต วิลปติฯ</p>


<p>ตทา พหุสุนฺทรี นาม เทวธีตา คนฺธมาทนวาสินี มหาสตฺตสฺส สตฺตเม อตฺตภาเว มาตุภูตปุพฺพาฯ สา ปุตฺตสิเนเหน โพธิสตฺตํ นิจฺจํ อาวเชฺชติ, ตํ ทิวสํ ปน ทิพฺพสมฺปตฺติํ อนุภวมานา น ตํ อาวเชฺชติฯ ‘‘เทวสมาคมํ คตา’’ติปิ วทนฺติเยวฯ สา ตสฺส วิสญฺญิภูตกาเล ‘‘กิํ  นุ โข เม ปุตฺตสฺส ปวตฺตี’’ติ อาวชฺชมานา อทฺทส ‘‘อยํ ปีฬิยโกฺข นาม ราชา มม ปุตฺตํ วิสปีเตน สเลฺลน วิชฺฌิตฺวา มิคสมฺมตานทีตีเร วาลุกาปุลิเน ฆาเตตฺวา มหเนฺตน สเทฺทน ปริเทวติฯ สจาหํ น คมิสฺสามิ, มม ปุโตฺต สุวณฺณสาโม เอเตฺถว มริสฺสติ, รโญฺญปิ หทยํ ผลิสฺสติ, สามสฺส มาตาปิตโรปิ นิราหารา ปานียมฺปิ อลภนฺตา สุสฺสิตฺวา มริสฺสนฺติฯ มยิ ปน คตาย ราชา ปานียฆฎํ อาทาย ตสฺส มาตาปิตูนํ สนฺติกํ คมิสฺสติ, คนฺตฺวา จ ปน ‘‘ปุโตฺต โว มยา หโต’ติ กเถสฺสติฯ เอวญฺจ วตฺวา เตสํ วจนํ สุตฺวา  เต ปุตฺตสฺส สนฺติกํ อานยิสฺสติฯ อถ โข เต จ อหญฺจ สจฺจกิริยํ กริสฺสาม, สจฺจพเลน สามสฺส วิสํ วินสฺสิสฺสติฯ เอวํ เม ปุโตฺต ชีวิตํ ลภิสฺสติ, มาตาปิตโร จ จกฺขูนิ ลภิสฺสนฺติ, ราชา จ สามสฺส ธมฺมเทสนํ สุตฺวา นครํ คนฺตฺวา มหาทานํ ทตฺวา สคฺคปรายโณ ภวิสฺสติ, ตสฺมา คจฺฉามหํ ตตฺถา’’ติฯ สา คนฺตฺวา มิคสมฺมตานทีตีเร อทิสฺสมาเนน กาเยน อากาเส ฐตฺวา รญฺญา สทฺธิํ กเถสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘สา เทวตา อนฺตรหิตา, ปพฺพเต คนฺธมาทเน;  
  
รโญฺญว อนุกมฺปาย, อิมา คาถา อภาสถฯ  
</li>
  
<li>
‘‘อาคุํ  
กิร มหาราช, อกริ กมฺมทุกฺกฎํ;  
  
อทูสกา ปิตาปุตฺตา, ตโย เอกูสุนา หตาฯ  
</li>
  
<li>
‘‘เอหิ ตํ อนุสิกฺขามิ, ยถา เต สุคตี สิยา;  
  
ธเมฺมนเนฺธ วเน โปส, มเญฺญหํ สุคตี ตยา’’ติฯ  
</li>
  
<p>ตตฺถ ติ รโญฺญเยวฯ ติ มหาราช, ตฺวํ มหาปราธํ มหาปาปํ อกริฯ นฺติ ยํ กตํ ทุกฺกฎํ โหติ, ตํ ลามกกมฺมํ อกริฯ ติ นิโทฺทสาฯ ติ มาตา จ ปิตา จ ปุโตฺต จ อิเม ตโย ชนา เอกอุสุนา หตาฯ ตสฺมิญฺหิ หเต ตปฺปฎิพทฺธา ตสฺส มาตาปิตโรปิ หตาว โหนฺติฯ ติ สิกฺขาเปมิ อนุสาสามิฯ ติ สามสฺส ฐาเน ฐตฺวา สิเนหํ ปจฺจุปฎฺฐาเปตฺวา สาโม วิย เต อุโภ อเนฺธ โปเสหิฯ ติ เอวํ ตยา สุคติเยว คนฺตพฺพา ภวิสฺสตีติ อหํ มญฺญามิฯ
</ol></p>


<p>โส  เทวตาย วจนํ สุตฺวา ‘‘อหํ กิร ตสฺส มาตาปิตโร โปเสตฺวา สคฺคํ คมิสฺสามี’’ติ สทฺทหิตฺวา ‘‘กิํ เม รเชฺชน, เตเยว โปเสสฺสามี’’ติ ทฬฺหํ อธิฎฺฐาย พลวปริเทวํ ปริเทวโนฺต โสกํ ตนุกํ กตฺวา ‘‘สุวณฺณสาโม มโต ภวิสฺสตี’’ติ นานาปุเปฺผหิ ตสฺส สรีรํ ปูเชตฺวา อุทเกน สิญฺจิตฺวา ติกฺขตฺตุํ ปทกฺขิณํ กตฺวา จตูสุ ฐาเนสุ วนฺทิตฺวา เตน ปูริตํ อุทกฆฎํ อาทาย โทมนสฺสปฺปโตฺต ทกฺขิณทิสาภิมุโข อคมาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ส ราชา ปริเทวิตฺวา, พหุํ การุญฺญสญฺหิตํ;  
  
อุทกกุมฺภมาทาย, ปกฺกามิ ทกฺขิณามุโข’’ติฯ  
</li>
  
<p>ปกติยาปิ  มหาถาโม ราชา ปานียฆฎํ อาทาย คจฺฉโนฺต อสฺสมปทํ โกเฎฺฎโนฺต วิย ปวิสิตฺวา ทุกูลปณฺฑิตสฺส ปณฺณสาลาทฺวารํ สมฺปาปุณิฯ ทุกูลปณฺฑิโต อโนฺต นิสิโนฺนว ตสฺส ปทสทฺทํ สุตฺวา ‘‘นายํ สามสฺส ปทสโทฺท, กสฺส นุ โข’’ติ ปุจฺฉโนฺต คาถาทฺวยมาห –
</ol></p>


<ol>
<li>
‘‘กสฺส นุ เอโส ปทสโทฺท, มนุสฺสเสฺสว อาคโต;  
  
เนโส สามสฺส นิโคฺฆโส, โก นุ ตฺวมสิ มาริสฯ  
</li>
  
<li>
‘‘สนฺตญฺหิ  
สาโม วชติ, สนฺตํ ปาทานิ เนยติ;  
  
เนโส สามสฺส นิโคฺฆโส, โก นุ ตฺวมสิ มาริสา’’ติฯ  
</li>
  
<p>ตตฺถ ติ นายํ สีหพฺยคฺฆทีปิยกฺขนาคกินฺนรานํ, อาคจฺฉโต ปน มนุสฺสเสฺสวายํ ปทสโทฺท, เนโส สามสฺสาติฯ ติ อุปสมยุตฺตํ เอวฯ ติ จงฺกมติฯ ติ ปติฎฺฐาเปติฯ
</ol></p>


<p>ตํ สุตฺวา ราชา ‘‘สจาหํ อตฺตโน ราชภาวํ อกเถตฺวา ‘มยา ตุมฺหากํ ปุโตฺต มาริโต’ติ วกฺขามิ, อิเม กุชฺฌิตฺวา มยา สทฺธิํ ผรุสํ กเถสฺสนฺติฯ เอวํ เม เตสุ โกโธ อุปฺปชฺชิสฺสติ, อถ เน วิเหเฐสฺสามิ, ตํ มม อกุสลํ ภวิสฺสติ, ‘ราชา’ติ ปน วุเตฺต อภายนฺตา นาม นตฺถิ, ตสฺมา ราชภาวํ ตาว กเถสฺสามี’’ติ จิเนฺตตฺวา ปานียมาฬเก ปานียฆฎํ ฐเปตฺวา ปณฺณสาลาทฺวาเร ฐตฺวา อาห –</p>


<ol>
<li>
‘‘ราชาหมสฺมิ  
กาสีนํ, ปีฬิยโกฺขติ มํ วิทู;  
  
โลภา รฎฺฐํ ปหิตฺวาน, มิคเมสํ จรามหํฯ  
</li>
  
<li>
‘‘อิสฺสเตฺถ จสฺมิ กุสโล, ทฬฺหธโมฺมติ วิสฺสุโต;  
  
นาโคปิ เม น มุเจฺจยฺย, อาคโต อุสุปาตน’’นฺติฯ  
</li>
  
<p>ทุกูลปณฺฑิโตปิ เตน สทฺธิํ ปฎิสนฺถารํ กโรโนฺต อาห –
</ol></p>


<ol>
<li>
‘‘สฺวาคตํ เต มหาราช, อโถ เต อทุราคตํ;  
  
อิสฺสโรสิ อนุปฺปโตฺต, ยํ อิธตฺถิ ปเวทยฯ  
</li>
  
<li>
‘‘ตินฺทุกานิ ปิยาลานิ, มธุเก กาสุมาริโย;  
  
ผลานิ ขุทฺทกปฺปานิ, ภุญฺช ราช วรํ วรํฯ  
</li>
  
<li>
‘‘อิทมฺปิ ปานียํ สีตํ, อาภตํ คิริคพฺภรา;  
  
ตโต ปิว มหาราช, สเจ ตฺวํ อภิกงฺขสี’’ติ;  
</li>
  
<p>ตสฺสโตฺถ    (ชา. ๑.๑๕.๑๕๙ อาทโย) กถิโตฯ อิธ ปน ติ มิคสมฺมตํ สนฺธาย วุตฺตํฯ สา หิ นที คิริคพฺภรา นิกฺขนฺตตฺตา ‘‘คิริคพฺภรา’’ เตฺวว ชาตาฯ
</ol></p>


<p>เอวํ เตน ปฎิสนฺถาเร กเต ราชา ‘‘ปุโตฺต โว มยา มาริโต’’ติ ปฐมเมว วตฺตุํ อยุตฺตํ, อชานโนฺต วิย กถํ สมุฎฺฐาเปตฺวา กเถสฺสามี’’ติ จิเนฺตตฺวา อาห –</p>


<ol>
<li>
‘‘นาลํ อนฺธา วเน ทฎฺฐุํ, โก นุ โว ผลมาหริ;  
  
อนนฺธเสฺสวยํ สมฺมา, นิวาโป มยฺห ขายตี’’ติฯ  
</li>
  
<p>ตตฺถ นฺติ ตุเมฺห อนฺธา อิมสฺมิํ วเน กิญฺจิ ทฎฺฐุํ น สมตฺถาฯ ติ โก นุ ตุมฺหากํ อิมานิ ผลาผลานิ อาหริฯ ติ อยํ สมฺมา นเยน อุปาเยน การเณน กโต ขาทิตพฺพยุตฺตกานํ ปริสุทฺธานํ ผลาผลานํ นิวาโป สนฺนิจโย อนนฺธสฺส วิย มยฺหํ ขายติ ปญฺญายติ อุปฎฺฐาติฯ
</ol></p>


<p>ตํ สุตฺวา ทุกูลปณฺฑิโต ‘‘มหาราช, น มยํ ผลาผลานิ อาหราม, ปุโตฺต ปน โน อาหรตี’’ติ ทเสฺสโนฺต คาถาทฺวยมาห –</p>


<ol>
<li>
‘‘ทหโร  
ยุวา นาติพฺรหา, สาโม กลฺยาณทสฺสโน;  
  
ทีฆสฺส เกสา อสิตา, อโถ สูนคฺคเวลฺลิตาฯ  
</li>
  
<li>
‘‘โส หเว ผลมาหริตฺวา, อิโต อาทาย กมณฺฑลุํ;  
  
นทิํ คโต อุทหาโร, มเญฺญ น ทูรมาคโต’’ติฯ  
</li>
  
<p>ตตฺถ ติ นาติทีโฆ นาติรโสฺสฯ ติ สูนสงฺขาตาย มํสโกฎฺฎนโปตฺถนิยา อคฺคํ วิย วินตาฯ นฺติ ฆฎํฯ ติ อิทานิ น ทูรํ อาคโต, อาสนฺนฎฺฐานํ อาคโต ภวิสฺสตีติ มญฺญามีติ อโตฺถฯ
</ol></p>


<p>ตํ สุตฺวา ราชา อาห –</p>


<ol>
<li>
‘‘อหํ  
ตํ อวธิํ สามํ, โย ตุยฺหํ ปริจารโก;  
  
ยํ กุมารํ ปเวเทถ, สามํ กลฺยาณทสฺสนํฯ  
</li>
  
<li>
‘‘ทีฆสฺส เกสา อสิตา, อโถ สูนคฺคเวลฺลิตา;  
  
เตสุ โลหิตลิเตฺตสุ, เสติ สาโม มหา หโต’’ติฯ  
</li>
  
<p>ตตฺถ นฺติ วิสปีเตน สเรน วิชฺฌิตฺวา มาเรสิํฯ ติ กเถถฯ ติ มิคสมฺมตานทีตีเร วาลุกาปุลิเน สยติฯ
</ol></p>


<p>ทุกูลปณฺฑิตสฺส ปน อวิทูเร ปาริกาย ปณฺณสาลา โหติฯ สา ตตฺถ นิสินฺนาว รโญฺญ วจนํ สุตฺวา ตํ ปวตฺติํ โสตุกามา  อตฺตโน ปณฺณสาลโต นิกฺขมิตฺวา รชฺชุกสญฺญาย ทุกูลปณฺฑิตสฺส สนฺติกํ คนฺตฺวา อาห –</p>


<ol>
<li>
‘‘เกน ทุกูล มเนฺตสิ, ‘หโต สาโม’ติ วาทินา;  
  
‘หโต สาโม’ติ สุตฺวาน, หทยํ เม ปเวธติฯ  
</li>
  
<li>
‘‘อสฺสตฺถเสฺสว ตรุณํ, ปวาฬํ มาลุเตริตํ;  
  
‘หโต สาโม’ติ สุตฺวาน, หทยํ เม ปเวธตี’’ติฯ  
</li>
  
<p>ตตฺถ ติ ‘‘มยา สาโม หโต’’ติ วทเนฺตนฯ นฺติ ปลฺลวํฯ นฺติ วาเตน ปหฎํฯ
</ol></p>


<p>ทุกูลปณฺฑิโต  โอวทโนฺต อาห –</p>


<ol>
<li>
‘‘ปาริเก กาสิราชายํ, โส สามํ มิคสมฺมเต;  
  
โกธสา อุสุนา วิชฺฌิ, ตสฺส มา ปาปมิจฺฉิมฺหา’’ติฯ  
</li>
  
<p>ตตฺถ ติ มิคสมฺมตานทีตีเรฯ ติ มิเคสุ อุปฺปเนฺนน โกเธนฯ ติ ตสฺส มยํ อุโภปิ ปาปํ มา อิจฺฉิมฺหาฯ
</ol></p>


<p>ปุน  ปาริกา อาห –</p>


<ol>
<li>
‘‘กิจฺฉา ลโทฺธ ปิโย ปุโตฺต, โย อเนฺธ อภรี วเน;  
  
ตํ เอกปุตฺตํ ฆาติมฺหิ, กถํ จิตฺตํ น โกปเย’’ติฯ  
</li>
  
<p>ตตฺถ ติ ฆาตเกฯ
</ol></p>


<p>ทุกูลปณฺฑิโต อาห –</p>


<ol>
<li>
‘‘กิจฺฉา ลโทฺธ ปิโย ปุโตฺต, โย อเนฺธ อภรี วเน;  
  
ตํ เอกปุตฺตํ ฆาติมฺหิ, อโกฺกธํ อาหุ ปณฺฑิตา’’ติฯ  
</li>
  
<p>ตตฺถ นฺติ โกโธ นาม นิรยสํวตฺตนิโก, ตสฺมา ตํ โกธํ อกตฺวา ปุตฺตฆาตกมฺหิ อโกฺกโธ เอว กตฺตโพฺพติ ปณฺฑิตา อาหุ กเถนฺติฯ
</ol></p>


<p>เอวญฺจ ปน วตฺวา เต อุโภหิ หเตฺถหิ อุรํ ปหริตฺวา มหาสตฺตสฺส คุเณ วเณฺณตฺวา ภุสํ ปริเทวิํสุฯ อถ เน ราชา สมสฺสาเสโนฺต อาห –</p>


<ol>
<li>
‘‘มา พาฬฺหํ ปริเทเวถ, ‘หโต สาโม’ติ วาทินา;  
  
อหํ กมฺมกโร หุตฺวา, ภริสฺสามิ พฺรหาวเนฯ  
</li>
  
<li>
‘‘อิสฺสเตฺถ จสฺมิ กุสโล, ทฬฺหธโมฺมติ วิสฺสุโต;  
  
อหํ กมฺมกโร หุตฺวา, ภริสฺสามิ พฺรหาวเนฯ  
</li>
  
<li>
‘‘มิคานํ วิฆาสมเนฺวสํ, วนมูลผลานิ จ;  
  
อหํ กมฺมกโร หุตฺวา, ภริสฺสามิ พฺรหาวเน’’ติฯ  
</li>
  
<p>ตตฺถ  ติ ตุเมฺห ‘‘สาโม หโต’’ติ วทเนฺตน มยา สทฺธิํ ‘‘ตยา โน เอวํ คุณสมฺปโนฺน ปุโตฺต มาริโต, อิทานิ โก อเมฺห ภริสฺสตี’’ติอาทีนิ  วตฺวา มา พาฬฺหํ ปริเทเวถ, อหํ ตุมฺหากํ กมฺมกโร หุตฺวา สาโม วิย ตุเมฺห ภริสฺสามีติฯ
</ol></p>


<p>เอวํ  ราชา ‘‘ตุเมฺห มา จินฺตยิตฺถ, น มยฺหํ รเชฺชนโตฺถ, อหํ โว ยาวชีวํ ภริสฺสามี’’ติ เต อสฺสาเสสิฯ เต เตน สทฺธิํ สลฺลปนฺตา อาหํสุ –</p>


<ol>
<li>
‘‘เนส ธโมฺม มหาราช, เนตํ อเมฺหสุ กปฺปติ;  
  
ราชา ตฺวมสิ อมฺหากํ, ปาเท วนฺทาม เต มย’’นฺติฯ  
</li>
  
<p>ตตฺถ ติ สภาโว การณํ วาฯ ติ เอตํ ตว กมฺมกรณํ อเมฺหสุ น กปฺปติ น โสภติฯ นฺติ อิทํ ปน เต ปพฺพชิตลิเงฺค ฐิตาปิ ปุตฺตโสเกน สมพฺภาหตาย เจว นิหตมานตาย จ วทิํสุฯ ‘‘รโญฺญ วิสฺสาสํ อุปฺปาเทตุํ เอวมาหํสู’’ติปิ วทนฺติฯ
</ol></p>


<p>ตํ สุตฺวา ราชา อติวิย ตุสฺสิตฺวา ‘‘อโห อจฺฉริยํ, เอวํ โทสการเก นาม มยิ ผรุสวจนมตฺตมฺปิ นตฺถิ, ปคฺคณฺหนฺติเยว มม’’นฺติ จิเนฺตตฺวา คาถมาห –</p>


<ol>
<li>
‘‘ธมฺมํ เนสาทา ภณถ, กตา อปจิตี ตยา;  
  
ปิตา ตฺวมสิ อมฺหากํ, มาตา ตฺวมสิ ปาริเก’’ติฯ  
</li>
  
<p>ตตฺถ ติ เอเกกํ วทโนฺต เอวมาหฯ ติ ทุกูลปณฺฑิต, อชฺช ปฎฺฐาย ตฺวํ มยฺหํ ปิตุฎฺฐาเน ติฎฺฐ, อมฺม ปาริเก, ตฺวมฺปิ เม มาตุฎฺฐาเน ติฎฺฐ, อหํ ปน โว ปุตฺตสฺส สามสฺส ฐาเน ฐตฺวา ปาทโธวนาทีนิ สพฺพกิจฺจานิ กริสฺสามิ, มํ ราชาติ อสลฺลเกฺขตฺวา สาโมติ สลฺลเกฺขถาติฯ
</ol></p>


<p>เต อญฺชลิํ ปคฺคยฺห วนฺทิตฺวา ‘‘มหาราช, ตว อมฺหากํ กมฺมกรณกิจฺจํ นตฺถิ, อปิจ โข ปน ลฎฺฐิโกฎิยา โน คเหตฺวา อาเนตฺวา สามํ ทเสฺสหี’’ติ ยาจนฺตา คาถาทฺวยมาหํสุ –</p>


<ol>
<li>
‘‘นโม เต กาสิราชตฺถุ, นโม เต กาสิวฑฺฒน;  
  
อญฺชลิํ เต ปคฺคณฺหาม, ยาว สามานุปาปยฯ  
</li>
  
<li>
‘‘ตสฺส  
  
ปาเท สมชฺชนฺตา, มุขญฺจ ภุชทสฺสนํ;  
  
สํสุมฺภมานา อตฺตานํ, กาลมาคมยามเส’’ติฯ  
</li>
  
<p>ตตฺถ ติ ยาว สาโม ยตฺถ, ตตฺถ อเมฺห อนุปาปยฯ นฺติ  กลฺยาณทสฺสนํ อภิรูปํฯ ติ โปเถนฺตาฯ ติ กาลกิริยํ อาคเมสฺสามฯ
</ol></p>


<p>เตสํ เอวํ กเถนฺตานเญฺญว สูริโย อตฺถงฺคโตฯ อถ ราชา ‘‘สจาหํ อิทาเนว อิเม ตตฺถ เนสฺสามิ, ตํ ทิสฺวาว เนสํ หทยํ ผลิสฺสติ, อิติ ติณฺณมฺปิ เอเตสํ มตกาเล อหํ นิรเย อุปฺปชฺชโนฺตเยว นาม, ตสฺมา เตสํ คนฺตุํ น ทสฺสามี’’ติ จิเนฺตตฺวา จตโสฺส คาถาโย อชฺฌภาสิ –</p>


<ol>
<li>
‘‘พฺรหา วาฬมิคากิณฺณํ, อากาสนฺตํว ทิสฺสติ;  
  
ยตฺถ สาโม หโต เสติ, จโนฺทว ปติโต ฉมาฯ  
</li>
  
<li>
‘‘พฺรหา วาฬมิคากิณฺณํ, อากาสนฺตํว ทิสฺสติ;  
  
ยตฺถ สาโม หโต เสติ, สูริโยว ปติโต ฉมาฯ  
</li>
  
<li>
‘‘พฺรหา วาฬมิคากิณฺณํ, อากาสนฺตํว ทิสฺสติ;  
  
ยตฺถ สาโม หโต เสติ, ปํสุนา ปติกุนฺถิโตฯ  
</li>
  
<li>
‘‘พฺรหา วาฬมิคากิณฺณํ, อากาสนฺตํว ทิสฺสติ;  
  
ยตฺถ สาโม หโต เสติ, อิเธว วสถสฺสเม’’ติฯ  
</li>
  
<p>ตตฺถ ติ อจฺจุคฺคตํฯ ติ เอตํ วนํ อากาสสฺส อโนฺต วิย หุตฺวา ทิสฺสติฯ นฺติ อากาสมานํ, ปกาสมานนฺติ อโตฺถฯ ติ ฉมายํ, ปถวิยนฺติ อโตฺถฯ ‘‘ฉม’’นฺติปิ ปาโฐ, ปถวิํ ปติโต วิยาติ อโตฺถฯ ติ ปริกิโณฺณ, ปลิเวฐิโตติ อโตฺถฯ
</ol></p>


<p>อถ  เต อตฺตโน วาฬมิคภยาภาวํ ทเสฺสตุํ คาถมาหํสุ –</p>


<ol>
<li>
‘‘ยทิ  
ตตฺถ สหสฺสานิ, สตานิ นิยุตานิ จ;  
  
เนวมฺหากํ ภยํ โกจิ, วเน วาเฬสุ วิชฺชตี’’ติฯ  
</li>
  
<p>ตตฺถ ติ อิมสฺมิํ วเน กตฺถจิ เอกสฺมิํ ปเทเสปิ อมฺหากํ วาเฬสุ ภยํ นาม นตฺถิฯ
</ol></p>


<p>ราชา เต ปฎิพาหิตุํ อสโกฺกโนฺต หเตฺถสุ คเหตฺวา ตตฺถ เนสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต อนฺธานมาทาย, กาสิราชา พฺรหาวเน;  
  
หเตฺถ คเหตฺวา ปกฺกามิ, ยตฺถ สาโม หโต อหู’’ติฯ  
</li>
  
<p>ตตฺถ  ติ ตทาฯ นฺติ อเนฺธฯ ติ อโหสิฯ ติ ยสฺมิํ ฐาเน โส นิปโนฺน, ตตฺถ เนสีติ อโตฺถฯ
</ol></p>


<p>โส อาเนตฺวา จ ปน สามสฺส สนฺติเก ฐเปตฺวา ‘‘อยํ โว ปุโตฺต’’ติ อาจิกฺขิฯ อถสฺส ปิตา สีสํ อุกฺขิปิตฺวา มาตา ปาเท คเหตฺวา อูรูสุ ฐเปตฺวา นิสีทิตฺวา วิลปิํสุฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ทิสฺวาน ปติตํ สามํ, ปุตฺตกํ ปํสุกุนฺถิตํ;  
  
อปวิทฺธํ พฺรหารเญฺญ, จนฺทํว ปติตํ ฉมาฯ  
</li>
  
<li>
‘‘ทิสฺวาน ปติตํ สามํ, ปุตฺตกํ ปํสุกุนฺถิตํ;  
  
อปวิทฺธํ พฺรหารเญฺญ, สูริยํว ปติตํ ฉมาฯ  
</li>
  
<li>
‘‘ทิสฺวาน ปติตํ สามํ, ปุตฺตกํ ปํสุกุนฺถิตํ;  
  
อปวิทฺธํ พฺรหารเญฺญ, กลูนํ ปริเทวยุํฯ  
</li>
  
<li>
‘‘ทิสฺวาน ปติตํ สามํ, ปุตฺตกํ ปํสุกุนฺถิตํ;  
  
พาหา ปคฺคยฺห ปกฺกนฺทุํ, ‘อธโมฺม กิร โภ’อิติฯ  
</li>
  
<li>
‘‘พาฬฺหํ  
โข ตฺวํ ปมโตฺตสิ, สาม กลฺยาณทสฺสน;  
  
โย อเชฺชวํ คเต กาเล, น กิญฺจิ มภิภาสสิฯ  
</li>
  
<li>
‘‘พาฬฺหํ  
โข ตฺวํ ปทิโตฺตสิ, สาม กลฺยาณทสฺสน;  
  
โย อเชฺชวํ คเต กาเล, น กิญฺจิ มภิภาสสิฯ  
</li>
  
<li>
‘‘พาฬฺหํ โข ตฺวํ ปกุโทฺธสิ, สาม กลฺยาณทสฺสน;  
  
โย อเชฺชวํ คเต กาเล, น กิญฺจิ มภิภาสติฯ  
</li>
  
<li>
‘‘พาฬฺหํ โข ตฺวํ ปสุโตฺตสิ, สาม กลฺยาณทสฺสน;  
  
โย อเชฺชวํ คเต กาเล, น กิญฺจิ มภิภาสสิฯ  
</li>
  
<li>
‘‘พาฬฺหํ โข ตฺวํ วิมโนสิ, สาม กลฺยาณทสฺสน;  
  
โย อเชฺชวํ คเต กาเล, น กิญฺจิ มภิภาสสิฯ  
</li>
  
<li>
‘‘ชฎํ วลินํ ปํสุคตํ, โกทานิ สณฺฐเปสฺสติ;  
  
สาโม อยํ กาลกโต, อนฺธานํ ปริจารโกฯ  
</li>
  
<li>
‘‘โก เม สมฺมชฺชมาทาย, สมฺมชฺชิสฺสติ อสฺสมํ;  
  
สาโม อยํ กาลกโต, อนฺธานํ ปริจารโกฯ  
</li>
  
<li>
‘‘โกทานิ นฺหาปยิสฺสติ, สีเตนุโณฺหทเกน จ;  
  
สาโม อยํ กาลกโต, อนฺธานํ ปริจารโกฯ  
</li>
  
<li>
‘‘โกทานิ  
โภชยิสฺสติ, วนมูลผลานิ จ;  
  
สาโม อยํ กาลกโต, อนฺธานํ ปริจารโก’’ติฯ  
</li>
  
<p>ตตฺถ นฺติ รญฺญา นิรตฺถกํ ฉฑฺฑิตํฯ ติ อยุตฺตํ กิร โภ, อชฺช อิมสฺมิํ โลเก วตฺตติฯ ติ ติขิณสุรํ ปิวิตฺวา วิย มโตฺต ปมโตฺต ปมาทํ อาปโนฺนฯ ติ ทปฺปิโตฯ ติ สพฺพํ วิลาปวเสน ภณนฺติฯ นฺติ ตาต , อมฺหากํ ชฎามณฺฑลํฯ นฺติ ยทา อากุลํ มลคฺคหิตํ ภวิสฺสติฯ ติ อิทานิ โก สณฺฐเปสฺสติ, โสเธตฺวา อุชุํ กริสฺสตีติฯ
</ol></p>


<p>อถสฺส มาตา พหุํ วิลปิตฺวา ตสฺส อุเร หตฺถํ ฐเปตฺวา สนฺตาปํ อุปธาเรนฺตี ‘‘ปุตฺตสฺส เม สนฺตาโป ปวตฺตติเยว, วิสเวเคน วิสญฺญิตํ อาปโนฺน ภวิสฺสติ, นิพฺพิสภาวตฺถาย จสฺส สจฺจกิริยํ กริสฺสามี’’ติ จิเนฺตตฺวา สจฺจกิริยมกาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ทิสฺวาน  
ปติตํ สามํ, ปุตฺตกํ ปํสุกุนฺถิตํ;  
  
อฎฺฎิตา ปุตฺตโสเกน, มาตา สจฺจํ อภาสถฯ  
</li>
  
<li>
‘‘เยน สเจฺจนยํ สาโม, ธมฺมจารี ปุเร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, พฺรหฺมจารี ปุเร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, สจฺจวาที ปุเร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, มาตาเปตฺติภโร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, กุเล เชฎฺฐาปจายิโก;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, ปาณา ปิยตโร มม;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘ยํ กิญฺจิตฺถิ กตํ ปุญฺญํ, มยฺหเญฺจว ปิตุจฺจ เต;  
  
สเพฺพน เตน กุสเลน, วิสํ สามสฺส หญฺญตู’’ติฯ  
</li>
  
<p>ตตฺถ  ติ เยน ภูเตน สภาเวนฯ ติ ทสกุสลกมฺมปถธมฺมจารีฯ ติ หสิตวเสนปิ มุสาวาทํ น วทติฯ ติ  อนลโส หุตฺวา รตฺตินฺทิวํ มาตาปิตโร ภริฯ ติ เชฎฺฐานํ มาตาปิตูนํ สกฺการการโก โหติฯ
</ol></p>


<p>เอวํ มาตรา สตฺตหิ คาถาหิ สจฺจกิริยาย กตาย สาโม ปริวตฺติตฺวา นิปชฺชิฯ อถสฺส ปิตา ‘‘ชีวติ เม ปุโตฺต, อหมฺปิสฺส สจฺจกิริยํ กริสฺสามี’’ติ ตเถว สจฺจกิริยมกาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ทิสฺวาน ปติตํ สามํ, ปุตฺตกํ ปํสุกุนฺถิตํ;  
  
อฎฺฎิโต ปุตฺตโสเกน, ปิตา สจฺจํ อภาสถฯ  
</li>
  
<li>
‘‘เยน  
สเจฺจนยํ สาโม, ธมฺมจารี ปุเร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, พฺรหฺมจารี ปุเร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, สจฺจวาที ปุเร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, มาตาเปตฺติภโร อหุ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, กุเล เชฎฺฐาปจายิโก;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เยน สเจฺจนยํ สาโม, ปาณา ปิยตโร มม;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘ยํ  
กิญฺจิตฺถิ กตํ ปุญฺญํ, มยฺหเญฺจว มาตุจฺจ เต;  
  
สเพฺพน เตน กุสเลน, วิสํ สามสฺส หญฺญตู’’ติฯ  
</li>
  
<p>เอวํ ปิตริ สจฺจกิริยํ กโรเนฺต มหาสโตฺต ปริวตฺติตฺวา อิตเรน ปเสฺสน นิปชฺชิฯ อถสฺส ตติยํ สจฺจกิริยํ เทวตา อกาสิฯ ตมตฺถํ ปกาเสโนฺต สตฺถา อห –
</ol></p>


<ol>
<li>
‘‘สา เทวตา อนฺตรหิตา, ปพฺพเต คนฺธมาทเน;  
  
สามสฺส อนุกมฺปาย, อิมํ สจฺจํ อภาสถฯ  
</li>
  
<li>
‘‘ปพฺพตฺยาหํ คนฺธมาทเน, จิรรตฺตนิวาสินี;  
  
น เม ปิยตโร โกจิ, อโญฺญ สาเมน วิชฺชติ;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘สเพฺพ วนา คนฺธมยา, ปพฺพเต คนฺธมาทเน;  
  
เอเตน สจฺจวเชฺชน, วิสํ สามสฺส หญฺญตุฯ  
</li>
  
<li>
‘‘เตสํ ลาลปฺปมานานํ, พหุํ การุญฺญสญฺหิตํ;  
  
ขิปฺปํ สาโม สมุฎฺฐาสิ, ยุวา กลฺยาณทสฺสโน’’ติฯ  
</li>
  
<p>ตตฺถ  นฺติ ปพฺพเต อหํฯ ติ สเพฺพ รุกฺขา คนฺธมยาฯ น หิ ตตฺถ อคโนฺธ นาม โกจิ รุโกฺข อตฺถิฯ นฺติ ภิกฺขเว, เตสํ อุภินฺนํ ลาลปฺปมานานเญฺญว เทวตาย สจฺจกิริยาย ปริโยสาเน ขิปฺปํ สาโม อุฎฺฐาสิ, ปทุมปตฺตโต อุทกํ วิยสฺส วิสํ วินิวเตฺตตฺวา อาพาโธ วิคโต, อิธ นุ โข วิโทฺธ, เอตฺถ นุ โข วิโทฺธติ วิทฺธฎฺฐานมฺปิ น ปญฺญายิฯ
</ol></p>


<p>อิติ มหาสตฺตสฺส นิโรคภาโว, มาตาปิตูนญฺจ จกฺขุปฎิลาโภ, อรุณุคฺคมนญฺจ, เทวตานุภาเวน เตสํ จตุนฺนํ อสฺสเมเยว ปากฎภาโว  จาติ สพฺพํ เอกกฺขเณเยว อโหสิฯ มาตาปิตโร ‘‘จกฺขูนิ โน ลทฺธานิ, สุวณฺณสาโม จ อโรโค ชาโต’’ติ อติเรกตรํ ตุสฺสิํสุฯ อถ เน สามปณฺฑิโต คาถํ อภาสิ –</p>


<ol>
<li>
‘‘สาโมหมสฺมิ  
ภทฺทํ โว, โสตฺถินามฺหิ สมุฎฺฐิโต;  
  
มา พาฬฺหํ ปริเทเวถ, มญฺจุนาภิวเทถ ม’’นฺติฯ  
</li>
  
<p>ตตฺถ ติ โสตฺถินา สุเขน อุฎฺฐิโต อมฺหิ ภวามิฯ ติ มธุรสฺสเรน มํ อภิวเทถฯ
</ol></p>


<p>อถ โส ราชานํ ทิสฺวา ปฎิสนฺถารํ กโรโนฺต อาห –</p>


<ol>
<li>
‘‘สฺวาคตํ เต มหาราช, อโถ เต อทุราคตํ;  
  
อิสฺสโรสิ อนุปฺปโตฺต, ยํ อิธตฺถิ ปเวทยฯ  
</li>
  
<li>
‘‘ตินฺทุกานิ ปิยาลานิ, มธุเก กาสุมาริโย;  
  
ผลานิ ขุทฺทกปฺปานิ, ภุญฺช ราช วรํ วรํฯ  
</li>
  
<li>
‘‘อตฺถิ เม ปานียํ สีตํ, อาภตํ คิริคพฺภรา;  
  
ตโต ปิว มหาราช, สเจ ตฺวํ อภิกงฺขสี’’ติฯ  
</li>
  
<p>ราชาปิ ตํ อจฺฉริยํ ทิสฺวา อาห –
</ol></p>


<ol>
<li>
‘‘สมฺมุยฺหามิ ปมุยฺหามิ, สพฺพา มุยฺหนฺติ เม ทิสา;  
  
เปตํ ตํ สาม มทฺทกฺขิํ, โก นุ ตฺวํ สาม ชีวสี’’ติฯ  
</li>
  
<p>ตตฺถ  นฺติ สาม อหํ ตํ มตํ อทฺทสํฯ นฺติ กถํ นุ ตฺวํ ชีวิตํ ปฎิลภสีติ ปุจฺฉิฯ
</ol></p>


<p>มหาสโตฺต ‘‘อยํ ราชา มํ ‘มโต’ติ สลฺลเกฺขสิ, อมตภาวมสฺส ปกาเสสฺสามี’’ติ จิเนฺตตฺวา อาห –</p>


<ol>
<li>
‘‘อปิ ชีวํ มหาราช, ปุริสํ คาฬฺหเวทนํ;  
  
อุปนีตมนสงฺกปฺปํ, ชีวนฺตํ มญฺญเต มตํฯ  
</li>
  
<li>
‘‘อปิ  
ชีวํ มหาราช, ปุริสํ คาฬฺหเวทนํ;  
  
ตํ นิโรธคตํ สนฺตํ, ชีวนฺตํ มญฺญเต มต’’นฺติฯ  
</li>
  
<p>ตตฺถ นฺติ ชีวมานํ อปิฯ นฺติ ภวงฺคโอติณฺณจิตฺตาจารํฯ นฺติ ชีวมานเมว ‘‘เอโส มโต’’ติ มญฺญติฯ นฺติ อสฺสาสปสฺสาสนิโรธํ สมาปนฺนํ สนฺตํ วิชฺชมานํ มํ เอวํ โลโก มตํ วิย ชีวนฺตเมว มญฺญติฯ
</ol></p>


<p>เอวญฺจ ปน วตฺวา มหาสโตฺต ราชานํ อเตฺถ โยเชตุกาโม ธมฺมํ เทเสโนฺต ปุน เทฺว คาถา อภาสิ –</p>


<ol>
<li>
‘‘โย  
มาตรํ ปิตรํ วา, มโจฺจ ธเมฺมน โปสติ;  
  
เทวาปิ นํ ติกิจฺฉนฺติ, มาตาเปตฺติภรํ นรํฯ  
</li>
  
<li>
‘‘โย มาตรํ ปิตรํ วา, มโจฺจ ธเมฺมน โปสติ;  
  
อิเธว นํ ปสํสนฺติ, เปจฺจ สเคฺค ปโมทตี’’ติฯ  
</li>
  
<p>ตํ สุตฺวา ราชา ‘‘อจฺฉริยํ วต, โภ, มาตาเปตฺติภรสฺส ชนฺตุโน อุปฺปนฺนโรคํ เทวตาปิ ติกิจฺฉนฺติ, อติวิย อยํ สาโม โสภตี’’ติ อญฺชลิํ ปคฺคยฺห ยาจโนฺต อาห –
</ol></p>


<ol>
<li>
‘‘เอส ภิโยฺย ปมุยฺหามิ, สพฺพา มุยฺหนฺติ เม ทิสา;  
  
สรณํ ตํ สาม คจฺฉามิ, ตฺวญฺจ เม สรณํ ภวา’’ติฯ  
</li>
  
<p>ตตฺถ ติ ยสฺมา ตาทิเส ปริสุทฺธสีลคุณสมฺปเนฺน ตยิ อปรชฺฌิํ, ตสฺมา อติเรกตรํ สมฺมุยฺหามิฯ ติ สรณํ คจฺฉนฺตสฺส เม ตฺวํ สรณํ ภว, ปติฎฺฐา โหหิ, เทวโลกคามิมคฺคํ กโรหีติฯ
</ol></p>


<p>อถ  นํ มหาสโตฺต ‘‘สเจปิ, มหาราช, เทวโลกํ คนฺตุกาโมสิ, มหนฺตํ ทิพฺพสมฺปตฺติํ ปริภุญฺชิตุกาโมสิ, อิมาสุ ทสราชธมฺมจริยาสุ วตฺตสฺสู’’ติ ตสฺส ธมฺมํ เทเสโนฺต ทส ราชธมฺมจริยคาถา อภาสิ –</p>


<ol>
<li>
‘‘ธมฺมํ  
จร มหาราช, มาตาปิตูสุ ขตฺติย;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, ปุตฺตทาเรสุ ขตฺติย;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, มิตฺตามเจฺจสุ ขตฺติย;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, วาหเนสุ พเลสุ จ;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, คาเมสุ นิคเมสุ จ;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, รเฎฺฐสุ ชนปเทสุ จ;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, สมณพฺราหฺมเณสุ จ;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, มิคปกฺขีสุ ขตฺติย;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, ธโมฺม จิโณฺณ สุขาวโห;  
  
อิธ ธมฺมํ จริตฺวาน, ราช สคฺคํ คมิสฺสสิฯ  
</li>
  
<li>
‘‘ธมฺมํ จร มหาราช, สอินฺทา เทวา สพฺรหฺมกา;  
  
สุจิเณฺณน ทิวํ ปตฺตา, มา ธมฺมํ ราช ปามโท’’ติฯ  
</li>
  
<p>ตาสํ   อโตฺถ  (ชา. ๒.๑๗.๑ อาทโย) วิตฺถาริโตวฯ เอวํ  มหาสโตฺต ตสฺส ทส ราชธเมฺม เทเสตฺวา อุตฺตริปิ โอวทิตฺวา ปญฺจ สีลานิ อทาสิฯ โส ตสฺส โอวาทํ สิรสา สมฺปฎิจฺฉิตฺวา มหาสตฺตํ วนฺทิตฺวา ขมาเปตฺวา พาราณสิํ คนฺตฺวา ทานาทีนิ ปุญฺญานิ กตฺวา สคฺคปรายโณ อโหสิฯ โพธิสโตฺตปิ ยาวชีวํ มาตาปิตโร ปริจริตฺวา มาตาปิตูหิ สทฺธิํ ปญฺจ อภิญฺญา จ อฎฺฐ สมาปตฺติโย จ นิพฺพเตฺตตฺวา พฺรหฺมโลกูปโค อโหสิฯ
</ol></p>


<p>สตฺถา อิทํ ธมฺมเทสนํ อาหริตฺวา ‘‘ภิกฺขเว, มาตาปิตูนํ โปสนํ นาม ปณฺฑิตานํ วํโส’’ติ วตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน มาตุโปสกภิกฺขุ โสตาปตฺติผลํ ปาปุณิฯ</p>


<p>ตทา ราชา อานโนฺท อโหสิ, เทวธีตา อุปฺปลวณฺณา, สโกฺก อนุรุโทฺธ, ทุกูลปณฺฑิโต มหากสฺสโป, ปาริกา ภทฺทกาปิลานี ภิกฺขุนี, สุวณฺณสามปณฺฑิโต ปน อหเมว สมฺมาสมฺพุโทฺธ อโหสินฺติฯ</p>

</p>


<ol>
<li>
<p> [๕๔๑] ๔. นิมิชาตกวณฺณนา
</ol></p>


<p>   นฺติ อิทํ สตฺถา มิถิลํ อุปนิสฺสาย มฆเทวอมฺพวเน วิหรโนฺต สิตปาตุกมฺมํ อารพฺภ กเถสิฯ เอกทิวสญฺหิ สตฺถา สายนฺหสมเย สมฺพหุเลหิ ภิกฺขูหิ สทฺธิํ ตสฺมิํ อมฺพวเน จาริกํ จรมาโน เอกํ รมณียํ ภูมิปฺปเทสํ ทิสฺวา อตฺตโน ปุพฺพจริยํ กเถตุกาโม หุตฺวา สิตปาตุกมฺมํ กตฺวา อายสฺมตา อานนฺทเตฺถเรน สิตปาตุกมฺมการณํ ปุโฎฺฐ ‘‘อานนฺท, อยํ ภูมิปฺปเทโส ปุเพฺพ มยา มฆเทวราชกาเล ฌานกีฬฺหํ กีฬเนฺตน อชฺฌาวุฎฺฐปุโพฺพ’’ติ วตฺวา เตน ยาจิโต ปญฺญตฺตาสเน นิสีทิตฺวา อตีตํ อาหริฯ</p>


<p>อตีเต วิเทหรเฎฺฐ มิถิลนคเร มฆเทโว นาม ราชา รชฺชํ กาเรสิฯ โส จตุราสีติวสฺสสหสฺสานิ กุมารกีฬฺหํ กีฬิ, จตุราสีติวสฺสสหสฺสานิ อุปรชฺชํ กาเรสิ, จตุราสีติวสฺสสหสฺสานิ รชฺชํ กาเรโนฺต ‘‘ยทา เม สมฺม กปฺปก, สิรสฺมิํ ปลิตานิ ปเสฺสยฺยาสิ, ตทา เม อาโรเจยฺยาสี’’ติ อาหฯ อปรภาเค กปฺปโก ปลิตานิ ทิสฺวา รโญฺญ อาโรเจสิฯ ราชา ปลิตํ สุวณฺณสณฺฑาเสน อุทฺธราเปตฺวา หตฺถตเล ปติฎฺฐาเปตฺวา ปลิตํ โอโลเกตฺวา มจฺจุราเชน อาคนฺตฺวา นลาเฎ ลคฺคํ วิย มรณํ สมฺปสฺสมาโน  ‘‘อิทานิ เม ปพฺพชิตกาโล’’ติ กปฺปกสฺส คามวรํ ทตฺวา เชฎฺฐปุตฺตํ ปโกฺกสาเปตฺวา ‘‘ตาต, รชฺชํ ปฎิจฺฉ, อหํ ปพฺพชิสฺสามี’’ติ วตฺวา ‘‘กิํ การณา เทวา’’ติ วุเตฺต –</p>


<p>
‘‘อุตฺตมงฺครุหา มยฺหํ, อิเม ชาตา วโยหรา;  
  
ปาตุภูตา เทวทูตา, ปพฺพชฺชาสมโย มมา’’ติฯ –  
</p>
  
<p>วตฺวา ปุตฺตํ รเชฺช อภิสิญฺจิตฺวา ‘‘ตาต, ตฺวมฺปิ เอวรูปํ ปลิตํ ทิสฺวาว ปพฺพเชยฺยาสี’’ติ ตํ โอวทิตฺวา นครา นิกฺขมิตฺวา อมฺพวเน อิสิปพฺพชฺชํ ปพฺพชิตฺวา จตุราสีติวสฺสสหสฺสานิ จตฺตาโร พฺรหฺมวิหาเร ภาเวตฺวา พฺรหฺมโลเก นิพฺพตฺติฯ ปุโตฺตปิสฺส เอเตเนว อุปาเยน ปพฺพชิตฺวา พฺรหฺมโลกปรายโณ อโหสิฯ ตถา ตสฺส ปุโตฺต, ตถา ตสฺส ปุโตฺตติ เอวํ ทฺวีหิ อูนานิ จตุราสีติขตฺติยสหสฺสานิ สีเส ปลิตํ ทิสฺวาว อิมสฺมิํ อมฺพวเน  ปพฺพชิตฺวา จตฺตาโร พฺรหฺมวิหาเร ภาเวตฺวา พฺรหฺมโลเก นิพฺพตฺติํสุฯ</p>


<p>เตสํ  สพฺพปฐมํ นิพฺพโตฺต มฆเทวราชา พฺรหฺมโลเก ฐิโตว อตฺตโน วํสํ โอโลเกโนฺต ทฺวีหิ อูนานิ จตุราสีติขตฺติยสหสฺสานิ ปพฺพชิตานิ ทิสฺวา ตุฎฺฐมานโส หุตฺวา ‘‘อิโต นุ โข ปรํ ปวตฺติสฺสติ, น ปวตฺติสฺสตี’’ติ โอโลเกโนฺต อปฺปวตฺตนภาวํ ญตฺวา ‘‘มม วํสํ อหเมว ฆเฎสฺสามี’’ติ จิเนฺตตฺวา ตโต จวิตฺวา มิถิลนคเร รโญฺญ อคฺคมเหสิยา กุจฺฉิมฺหิ ปฎิสนฺธิํ คณฺหิตฺวา ทสมาสจฺจเยน มาตุ กุจฺฉิโต นิกฺขมิฯ ราชา ตสฺส นามคฺคหณทิวเส เนมิตฺตเก พฺราหฺมเณ ปโกฺกสาเปตฺวา ปุจฺฉิฯ เต ตสฺส ลกฺขณานิ โอโลเกตฺวา ‘‘มหาราช, อยํ กุมาโร ตุมฺหากํ วํสํ ฆเฎโนฺต อุปฺปโนฺนฯ ตุมฺหากญฺหิ วํโส ปพฺพชิตวํโส, อิมสฺส ปรโต นาคมิสฺสตี’’ติ วทิํสุฯ ตํ สุตฺวา ราชา ‘‘อยํ กุมาโร รถจกฺกเนมิ วิย มม วํสํ ฆเฎโนฺต ชาโต, ตสฺมา ตสฺส ‘นิมิกุมาโร’ติ นามํ กริสฺสามี’’ติ จิเนฺตตฺวา ‘‘นิมิกุมาโร’’ติสฺส นามํ อกาสิฯ</p>


<p>โส ทหรกาลโต ปฎฺฐาย ทาเน สีเล อุโปสถกเมฺม จ อภิรโต อโหสิฯ อถสฺส ปิตา ปุริมนเยเนว ปลิตํ ทิสฺวา กปฺปกสฺส คามวรํ ทตฺวา ปุตฺตสฺส รชฺชํ นิยฺยาเทตฺวา อมฺพวเน ปพฺพชิตฺวา พฺรหฺมโลกปรายโณ อโหสิฯ นิมิราชา ปน ทานชฺฌาสยตาย จตูสุ นครทฺวาเรสุ นครมเชฺฌ จาติ ปญฺจสุ ฐาเนสุ ปญฺจ ทานสาลาโย การาเปตฺวา มหาทานํ  ปวเตฺตสิฯ เอเกกาย ทานสาลาย สตสหสฺสํ สตสหสฺสํ กตฺวา เทวสิกํ ปญฺจ ปญฺจ กหาปณสตสหสฺสานิ ปริจฺจชิ, นิจฺจํ ปญฺจ สีลานิ รกฺขิ, ปกฺขทิวเสสุ อุโปสถํ สมาทิยิ, มหาชนมฺปิ ทานาทีสุ ปุเญฺญสุ สมาทเปสิ, สคฺคมคฺคํ อาจิกฺขิตฺวา นิรยภเยน ตเชฺชตฺวา ธมฺมํ เทเสสิฯ ตสฺส โอวาเท ฐิตา มนุสฺสา ทานาทีนิ ปุญฺญานิ กตฺวา ตโต จุตา เทวโลเก นิพฺพตฺติํสุ, เทวโลโก ปริปูริ, นิรโย ตุโจฺฉ วิย อโหสิฯ ตทา ตาวติํสภวเน เทวสงฺฆา สุธมฺมายํ เทวสภายํ สนฺนิปติตฺวา ‘‘อโห, วต อมฺหากํ อาจริโย นิมิราชา, ตํ นิสฺสาย มยํ อิมํ พุทฺธญฺญเณนปิ อปริจฺฉินฺทนียํ ทิพฺพสมฺปตฺติํ อนุภวามา’’ติ วตฺวา มหาสตฺตสฺส คุเณ วณฺณยิํสุ ฯ มนุสฺสโลเกปิ มหาสมุทฺทปิเฎฺฐ อาสิตฺตเตลํ วิย มหาสตฺตสฺส คุณกถา ปตฺถริฯ สตฺถา ตมตฺถํ อาวิภูตํ กตฺวา ภิกฺขุสงฺฆสฺส กเถโนฺต อาห –</p>


<ol>
<li>
‘‘อเจฺฉรํ วต โลกสฺมิํ, อุปฺปชฺชนฺติ วิจกฺขณา;  
  
ยทา อหุ นิมิราชา, ปณฺฑิโต กุสลตฺถิโกฯ  
</li>
  
<li>
‘‘ราชา  
สพฺพวิเทหานํ, อทา ทานํ อรินฺทโม;  
  
ตสฺส ตํ ททโต ทานํ, สงฺกโปฺป อุทปชฺชถ;  
  
ทานํ วา พฺรหฺมจริยํ วา, กตมํ สุ มหปฺผล’’นฺติฯ  
</li>
  
<p>ตตฺถ ติ ภิกฺขเว, ยทา ปณฺฑิโต อตฺตโน จ ปเรสญฺจ กุสลตฺถิโก นิมิราชา อโหสิ, ตทา เทวมนุสฺสา ‘‘อเจฺฉรํ วต, โภ, เอวรูปาปิ นาม อนุปฺปเนฺน พุทฺธญาเณ มหาชนสฺส พุทฺธกิจฺจํ สาธยมานา โลกสฺมิํ วิจกฺขณา อุปฺปชฺชนฺตี’’ติ เอวํ ตสฺส คุณกถํ กเถสุนฺติ อโตฺถฯ ‘‘ยถา อหู’’ติปิ ปาโฐฯ ตสฺสโตฺถ – ยถา อหุ นิมิราชา ปณฺฑิโต กุสลตฺถิโกเยว, ตถารูปา มหาชนสฺส พุทฺธกิจฺจํ สาธยมานา อุปฺปชฺชนฺติ วิจกฺขณาฯ ยํ เตสํ อุปฺปนฺนํ, ตํ อเจฺฉรํ วต โลกสฺมินฺติฯ อิติ สตฺถา สยเมว อจฺฉริยชาโต เอวมาหฯ นฺติ สพฺพวิเทหรฎฺฐวาสีนํฯ ติ เอเตสุ ทฺวีสุ กตมํ นุ โข มหปฺผลนฺติ อโตฺถฯ
</ol></p>


<p>โส กิร ปนฺนรสีอุโปสถทิวเส อุโปสถิโก หุตฺวา สพฺพาภรณานิ โอมุญฺจิตฺวา สิริสยนปิเฎฺฐ นิปโนฺนว เทฺว ยาเม นิทฺทํ โอกฺกมิตฺวา ปจฺฉิมยาเม ปพุโทฺธ ปลฺลงฺกํ อาภุชิตฺวา ‘‘อหํ มหาชนสฺส อปริมาณํ ทานมฺปิ เทมิ, สีลมฺปิ รกฺขามิ, ทานสฺส นุ โข มหนฺตํ ผลํ, อุทาหุ พฺรหฺมจริยสฺสา’’ติ จิเนฺตตฺวา อตฺตโน กงฺขํ ฉินฺทิตุํ นาสกฺขิฯ ตสฺมิํ ขเณ สกฺกสฺส ภวนํ อุณฺหาการํ ทเสฺสสิฯ สโกฺก อาวเชฺชโนฺต ตํ ตถา วิตเกฺกนฺตํ ทิสฺวา ‘‘กงฺขมสฺส  ฉินฺทิสฺสามี’’ติ เอกโกว สีฆํ อาคนฺตฺวา สกลนิเวสนํ เอโกภาสํ กตฺวา สิริคพฺภํ ปวิสิตฺวา โอภาสํ ผริตฺวา อากาเส ฐตฺวา เตน ปุโฎฺฐ พฺยากาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตสฺส  
สงฺกปฺปมญฺญาย, มฆวา เทวกุญฺชโร;  
  
สหสฺสเนโตฺต ปาตุรหุ, วเณฺณน วิหนํ ตมํฯ  
</li>
  
<li>
‘‘สโลมหโฎฺฐ มนุชิโนฺท, วาสวํ อวจา นิมิ;  
  
เทวตา นุสิ คนฺธโพฺพ, อทุ สโกฺก ปุรินฺทโทฯ  
</li>
  
<li>
‘‘น จ เม ตาทิโส วโณฺณ, ทิโฎฺฐ วา ยทิ วา สุโต;  
  
อาจิกฺข เม ตฺวํ ภทฺทเนฺต, กถํ ชาเนมุ ตํ มยํฯ  
</li>
  
<li>
‘‘สโลมหฎฺฐํ  
ญตฺวาน, วาสโว อวจา นิมิํ;  
  
สโกฺกหมสฺมิ เทวิโนฺท, อาคโตสฺมิ ตวนฺติเก;  
  
อโลมหโฎฺฐ มนุชินฺท, ปุจฺฉ ปญฺหํ ยมิจฺฉสิฯ  
</li>
  
<li>
‘‘โส จ เตน กโตกาโส, วาสวํ อวจา นิมิ;  
  
ปุจฺฉามิ ตํ มหาราช, สพฺพภูตานมิสฺสร;  
  
‘ทานํ วา พฺรหฺมจริยํ วา, กตมํสุ มหปฺผลํ’ฯ  
</li>
  
<li>
‘‘โส ปุโฎฺฐ นรเทเวน, วาสโว อวจา นิมิํ;  
  
วิปากํ พฺรหฺมจริยสฺส, ชานํ อกฺขาสิชานโตฯ  
</li>
  
<li>
‘‘หีเนน พฺรหฺมจริเยน, ขตฺติเย อุปปชฺชติ;  
  
มชฺฌิเมน จ เทวตฺตํ, อุตฺตเมน วิสุชฺฌติฯ  
</li>
  
<li>
‘‘น เหเต สุลภา กายา, ยาจโยเคน เกนจิ;  
  
เย กาเย อุปปชฺชนฺติ, อนาคารา ตปสฺสิโน’’ติฯ  
</li>
  
<p>ตตฺถ ติ ภิกฺขเว, โส นิมิราชา โอภาสํ ทิสฺวา อากาสํ โอโลเกโนฺต ตํ ทิพฺพาภรณปฎิมณฺฑิตํ ทิสฺวาว ภเยน โลมหโฎฺฐ หุตฺวา ติอาทินา ปุจฺฉิฯ ติ นิพฺภโย อหฎฺฐโลโม หุตฺวา ปุจฺฉ, มหาราชาติฯ ติ ตุฎฺฐมานโส หุตฺวา สกฺกํ อโวจฯ ติ ภิกฺขเว, โส สโกฺก อตีเต อตฺตนา ปจฺจกฺขโต ทิฎฺฐปุพฺพํ พฺรหฺมจริยสฺส วิปากํ ชานโนฺต ตสฺส อชานโต อกฺขาสิฯ
</ol></p>


<p>ติอาทีสุ ปุถุติตฺถายตเน เมถุนวิรติมตฺตํ สีลํ หีนํ นาม, เตน ขตฺติยกุเล อุปปชฺชติฯ ฌานสฺส อุปจารมตฺตํ มชฺฌิมํ นาม, เตน  เทวตฺตํ อุปปชฺชติฯ อฎฺฐสมาปตฺตินิพฺพตฺตนํ ปน อุตฺตมํ นาม, เตน พฺรหฺมโลเก นิพฺพตฺตติ, ตํ พาหิรกา นิพฺพานนฺติ กเถนฺติฯ เตนาห ‘‘วิสุชฺฌตี’’ติฯ อิมสฺมิํ ปน พุทฺธสาสเน ปริสุทฺธสีลสฺส ภิกฺขุโน อญฺญตรํ เทวนิกายํ ปเตฺถนฺตสฺส พฺรหฺมจริยเจตนา หีนตาย หีนํ นาม, เตน ยถาปตฺถิเต เทวโลเก นิพฺพตฺตติฯ ปริสุทฺธสีลสฺส ภิกฺขุโน อฎฺฐสมาปตฺตินิพฺพตฺตนํ มชฺฌิมํ นาม, เตน พฺรหฺมโลเก นิพฺพตฺตติ ฯ ปริสุทฺธสีลสฺส วิปสฺสนํ วเฑฺฒตฺวา อรหตฺตุปฺปตฺติ อุตฺตมํ นาม, เตน วิสุชฺฌตีติ ฯ อิติ สโกฺก ‘‘มหาราช, ทานโต สตคุเณน สหสฺสคุเณน สตสหสฺสคุเณน พฺรหฺมจริยวาโสว มหปฺผโล’’ติ วเณฺณติฯ ติ พฺรหฺมฆฎาฯ ติ ยาจนยุตฺตเกน ยญฺญยุตฺตเกน วาติ อุภยตฺถาปิ ทายกเสฺสเวตํ นามํฯ ติ ตปนิสฺสิตกาฯ</p>


<p>อิมาย คาถาย พฺรหฺมจริยวาสเสฺสว มหปฺผลภาวํ ทีเปตฺวา อิทานิ เย อตีเต มหาทานํ ทตฺวา กามาวจรํ อติกฺกมิตุํ นาสกฺขิํสุ, เต ราชาโน ทเสฺสโนฺต อาห –</p>


<ol>
<li>
‘‘ทุทีโป สาคโร เสโล, มุชกิโนฺท ภคีรโส;  
  
อุสินฺทโร กสฺสโป จ, อสโก จ ปุถุชฺชโนฯ  
</li>
  
<li>
‘‘เอเต จเญฺญ จ ราชาโน, ขตฺติยา พฺราหฺมณา พหู;  
  
ปุถุยญฺญํ ยชิตฺวาน, เปตตฺตํ นาติวตฺติสุ’’นฺติฯ  
</li>
  
<p>ตสฺสโตฺถ – มหาราช, ปุเพฺพ พาราณสิยํ ทุทีโป นาม ราชา ทานํ ทตฺวา มรณจเกฺกน ฉิโนฺน กามาวจเรเยว นิพฺพตฺติฯ ตถา สาคราทโย อฎฺฐาติ เอเต จ อเญฺญ จ พหู ราชาโน เจว ขตฺติยา พฺราหฺมณา จ ปุถุยญฺญํ ยชิตฺวาน อเนกปฺปการํ ทานํ ทตฺวา กามาวจรภูมิสงฺขาตํ เปตตฺตํ นาติวตฺติํสูติ อโตฺถฯ กามาวจรเทวตา หิ รูปาทิโน กิเลสวตฺถุสฺส การณา ปรํ ปจฺจาสีสนโต กปณตาย ‘‘เปตา’’ติ วุจฺจนฺติฯ วุตฺตมฺปิ เจตํ –
</ol></p>


<p>
‘‘เย  
อทุติยา น รมนฺติ เอกิกา, วิเวกชํ เย น ลภนฺติ ปีติํ;  
  
กิญฺจาปิ เต อินฺทสมานโภคา, เต เว ปราธีนสุขา วรากา’’ติฯ  
</p>
  
<p>เอวมฺปิ ทานผลโต พฺรหฺมจริยผลเสฺสว มหนฺตภาวํ ทเสฺสตฺวา อิทานิ พฺรหฺมจริยวาเสน เปตภวนํ อติกฺกมิตฺวา พฺรหฺมโลเก นิพฺพตฺตตาปเส ทเสฺสโนฺต อาห –</p>


<ol>
<li>
‘‘อถ ยีเม อวตฺติํสุ, อนาคารา ตปสฺสิโน;  
  
สตฺติสโย ยามหนุ, โสมยาโม มโนชโวฯ  
</li>
  
<li>
‘‘สมุโทฺท มาโฆ ภรโต จ, อิสิ กาลปุรกฺขโต;  
  
องฺคีรโส กสฺสโป จ, กิสวโจฺฉ อกตฺติ จา’’ติฯ  
</li>
  
<p>ตตฺถ  ติ กามาวจรํ อติกฺกมิํสุฯ ติ สีลตปเญฺจว สมาปตฺติตปญฺจ นิสฺสิตาฯ ติ ยามหนุอาทโย สตฺต ภาตโรว สนฺธายาหฯ องฺคีรสาทีหิ จตูหิ สทฺธิํ เอกาทเสเต อวตฺติํสุ อติกฺกมิํสูติ อโตฺถฯ
</ol></p>


<p>เอวํ  ตาว สุตวเสเนว ทานผลโต พฺรหฺมจริยวาสเสฺสว มหปฺผลตํ วเณฺณตฺวา อิทานิ อตฺตนา ทิฎฺฐปุพฺพํ อาหรโนฺต อาห –</p>


<ol>
<li>
‘‘อุตฺตเรน นที สีทา, คมฺภีรา ทุรติกฺกมา;  
  
นฬคฺคิวณฺณา โชตนฺติ, สทา กญฺจนปพฺพตาฯ  
</li>
  
<li>
‘‘ปรูฬฺหกจฺฉา ตครา, รูฬฺหกจฺฉา วนา นคา;  
  
ตตฺราสุํ ทสสหสฺสา, โปราณา อิสโย ปุเรฯ  
</li>
  
<li>
‘‘อหํ เสโฎฺฐสฺมิ ทาเนน, สํยเมน ทเมน จ;  
  
อนุตฺตรํ วตํ กตฺวา, ปกิรจารี สมาหิเตฯ  
</li>
  
<li>
‘‘ชาติมนฺตํ อชจฺจญฺจ, อหํ อุชุคตํ นรํ;  
  
อติเวลํ นมสฺสิสฺสํ, กมฺมพนฺธู หิ มาณวาฯ  
</li>
  
<li>
‘‘สเพฺพ  
วณฺณา อธมฺมฎฺฐา, ปตนฺติ นิรยํ อโธ;  
  
สเพฺพ วณฺณา วิสุชฺฌนฺติ, จริตฺวา ธมฺมมุตฺตม’’นฺติฯ  
</li>
  
<p>ตตฺถ ติ มหาราช, อตีเต อุตฺตรหิมวเนฺต ทฺวินฺนํ สุวณฺณปพฺพตานํ อนฺตเร ปวตฺตา สีทา นาม นที คมฺภีรา นาวาหิปิ ทุรติกฺกมา อโหสิฯ กิํ การณา? สา หิ อติสุขุโมทกา, สุขุมตฺตา อุทกสฺส อนฺตมโส โมรปิญฺฉ-มตฺตมฺปิ ตตฺถ ปติตํ นํ สณฺฐาติ, โอสีทิตฺวา เหฎฺฐาตลเมว คจฺฉติฯ เตเนว สา สีทา นาม อโหสิฯ เต ปน ตสฺสา ตีเรสุ กญฺจนปพฺพตา สทา นฬคฺคิวณฺณา หุตฺวา โชตนฺติ โอภาสนฺติฯ ติ ตสฺสา ปน นทิยา ตีเร กจฺฉา ปรูฬฺหตครา อเหสุํ ตครคนฺธสุคนฺธิโนฯ ติ เย ตตฺถ อเญฺญปิ ปพฺพตา, เตสมฺปิ อนฺตเร กจฺฉา รูฬฺหวนา อเหสุํ, ปุปฺผผลูปครุกฺขสญฺฉนฺนาติ อโตฺถฯ นฺติ ตสฺมิํ เอวํ รมณีเย ภูมิภาเค ทสสหสฺสา อิสโย  อเหสุํฯ เต สเพฺพปิ อภิญฺญาสมาปตฺติลาภิโนวฯ เตสุ ภิกฺขาจารเวลาย เกจิ อุตฺตรกุรุํ คจฺฉนฺติ, เกจิ มหาชมฺพุทีเป ชมฺพุผลํ อาหรนฺติ, เกจิ หิมวเนฺตเยว มธุรผลาผลานิ อาหริตฺวา ขาทนฺติ, เกจิ ชมฺพุทีปตเล ตํ ตํ นครํ คจฺฉนฺติฯ เอโกปิ รสตณฺหาภิภูโต นตฺถิ, ฌานสุเขเนว วีตินาเมนฺติฯ ตทา เอโก ตาปโส อากาเสน พาราณสิํ คนฺตฺวา สุนิวโตฺถ สุปารุโต ปิณฺฑาย จรโนฺต ปุโรหิตสฺส เคหทฺวารํ ปาปุณิฯ โส ตสฺส อุปสเม ปสีทิตฺวา อโนฺตนิเวสนํ อาเนตฺวา โภเชตฺวา กติปาหํ ปฎิชคฺคโนฺต วิสฺสาเส อุปฺปเนฺน ‘‘ภเนฺต, ตุเมฺห กุหิํ วสถา’’ติ ปุจฺฉิฯ ‘‘อสุกฎฺฐาเน นามาวุโส’’ติฯ ‘‘กิํ ปน ตุเมฺห เอกโกว ตตฺถ วสถ, อุทาหุ อเญฺญปิ อตฺถี’’ติ? ‘‘กิํ วเทสิ, อาวุโส, ตสฺมิํ ปเทเส ทสสหสฺสา อิสโย วสนฺติ, สเพฺพว อภิญฺญาสมาปตฺติลาภิโน’’ติฯ ตสฺส เตสํ คุณํ สุตฺวา ปพฺพชฺชาย จิตฺตํ นมิฯ อถ นํ โส อาห – ‘‘ภเนฺต, มมฺปิ ตตฺถ เนตฺวา ปพฺพาเชถา’’ติฯ ‘‘อาวุโส, ตฺวํ ราชปุริโส, น ตํ สกฺกา ปพฺพาเชตุ’’นฺติฯ ‘‘เตน หิ, ภเนฺต, อชฺชาหํ ราชานํ อาปุจฺฉิสฺสามิ, ตุเมฺห เสฺวปิ อาคเจฺฉยฺยาถา’’ติฯ โส อธิวาเสสิฯ
</ol></p>


<p>อิตโรปิ ภุตฺตปาตราโส ราชานํ อุปสงฺกมิตฺวา ‘‘อิจฺฉามหํ, เทว , ปพฺพชิตุ’’นฺติ อาหฯ ‘‘กิํ การณา ปพฺพชิสฺสสี’’ติ? ‘‘กาเมสุ โทสํ เนกฺขเมฺม จ  อานิสํสํ ทิสฺวา’’ติฯ ‘‘เตน หิ ปพฺพชาหิ, ปพฺพชิโตปิ มํ ทเสฺสยฺยาสี’’ติฯ โส ‘‘สาธู’’ติ สมฺปฎิจฺฉิตฺวา อตฺตโน เคหํ คนฺตฺวา ปุตฺตทารํ อนุสาสิตฺวา สพฺพํ สาปเตยฺยํ ทเสฺสตฺวา อตฺตโน ปพฺพชิตปริกฺขารํ คเหตฺวา ตาปสสฺส อาคมนมคฺคํ โอโลเกโนฺตว นิสีทิฯ ตาปโสปิ ตเถว อากาเสนาคนฺตฺวา อโนฺตนครํ ปวิสิตฺวา ตสฺส เคหํ ปาวิสิฯ โส ตํ สกฺกจฺจํ ปริวิสิตฺวา ‘‘ภเนฺต, มยา กถํ กาตพฺพ’’นฺติ อาหฯ โส ตํ พหินครํ เนตฺวา หเตฺถ อาทาย อตฺตโน อานุภาเวน ตตฺถ เนตฺวา ปพฺพาเชตฺวา ปุนทิวเส ตํ ตเตฺถว ฐเปตฺวา ภตฺตํ อาหริตฺวา ทตฺวา กสิณปริกมฺมํ อาจิกฺขิฯ โส กติปาเหเนว อภิญฺญาสมาปตฺติโย นิพฺพเตฺตตฺวา สยเมว ปิณฺฑาย จรติฯ</p>


<p>โส อปรภาเค ‘‘อหํ รโญฺญ อตฺตานํ ทเสฺสตุํ ปฎิญฺญํ อทาสิํ, ทเสฺสสฺสามสฺส อตฺตาน’’นฺติ จิเนฺตตฺวา ตาปเส วนฺทิตฺวา อากาเสน พาราณสิํ คนฺตฺวา ภิกฺขํ จรโนฺต ราชทฺวารํ ปาปุณิฯ ราชา ตํ ทิสฺวา สญฺชานิตฺวา อโนฺตนิเวสนํ ปเวเสตฺวา สกฺการํ กตฺวา ‘‘ภเนฺต, กุหิํ วสถา’’ติ ปุจฺฉิฯ ‘‘อุตฺตรหิมวนฺตปเทเส กญฺจนปพฺพตนฺตเร ปวตฺตาย สีทานทิยา ตีเร, มหาราชา’’ติฯ ‘‘กิํ ปน, ภเนฺต, เอกโกว ตตฺถ วสถ, อุทาหุ อเญฺญปิ อตฺถี’’ติฯ ‘‘กิํ วเทสิ, มหาราช, ตตฺถ ทสสหสฺสา อิสโย วสนฺติ, สเพฺพว อภิญฺญาสมาปตฺติลาภิโน’’ติ? ราชา  เตสํ คุณํ สุตฺวา สเพฺพสํ ภิกฺขํ ทาตุกาโม อโหสิฯ อถ นํ ราชา อาห – ‘‘ภเนฺต, อหํ เตสํ อิสีนํ ภิกฺขํ ทาตุกาโมมฺหิ, กิํ กโรมี’’ติ? ‘‘มหาราช, เต อิสโย ชิวฺหาวิเญฺญยฺยรเส อคิทฺธา, น สกฺกา อิธาเนตุ’’นฺติฯ ‘‘ภเนฺต, ตุเมฺห นิสฺสาย เต โภเชสฺสามิ, อุปายํ เม อาจิกฺขถา’’ติฯ ‘‘เตน หิ, มหาราช, สเจ เตสํ ทานํ ทาตุกาโมสิ, อิโต นิกฺขมิตฺวา สีทานทีตีเร วสโนฺต เตสํ ทานํ เทหี’’ติฯ</p>


<p>โส ‘‘สาธู’’ติ สมฺปฎิจฺฉิตฺวา สพฺพูปกรณานิ คาหาเปตฺวา จตุรงฺคินิยา เสนาย สทฺธิํ นิกฺขมิตฺวา อตฺตโน รชฺชสีมํ ปาปุณิฯ อถ นํ ตาปโส อตฺตโน อานุภาเวน สทฺธิํ เสนาย สีทานทีตีรํ เนตฺวา นทีตีเร ขนฺธาวารํ การาเปตฺวา อากาเสน อตฺตโน วสนฎฺฐานํ คนฺตฺวา ปุนทิวเส ปจฺจาคมิฯ อถ นํ ราชา สกฺกจฺจํ โภเชตฺวา ‘‘เสฺว, ภเนฺต, ทสสหเสฺส อิสโย อาทาย อิเธว อาคจฺฉถา’’ติ อาหฯ โส ‘‘สาธู’’ติ  สมฺปฎิจฺฉิตฺวา คนฺตฺวา ปุนทิวเส ภิกฺขาจารเวลาย เตสํ อิสีนํ อาโรเจสิ ‘‘มาริสา, พาราณสิราชา ‘ตุมฺหากํ ภิกฺขํ ทสฺสามี’ติ อาคนฺตฺวา สีทานทีตีเร นิสิโนฺน เสฺว โว นิมเนฺตติ, ตสฺสานุกมฺปาย ขนฺธาวารํ คนฺตฺวา ภิกฺขํ คณฺหถา’’ติฯ เต ‘‘สาธู’’ติ สมฺปฎิจฺฉิตฺวา อากาเสน คนฺตฺวา ขนฺธาวารสฺส อวิทูเร โอตริํสุฯ ราชา เต ทิสฺวา ปจฺจุคฺคมนํ กตฺวา ขนฺธาวารํ ปเวเสตฺวา ปญฺญตฺตาสเนสุ นิสีทาเปตฺวา อิสิคณํ ปณีเตนาหาเรน สนฺตเปฺปตฺวา เตสํ อิริยาปเถ ปสโนฺน สฺวาตนายปิ นิมเนฺตสิฯ เอเตนุปาเยน ทสนฺนํ ตาปสสหสฺสานํ ทสวสฺสสหสฺสานิ ทานํ อทาสิฯ ททโนฺต จ ตสฺมิํเยว ปเทเส นครํ มาเปตฺวา สสฺสกมฺมํ กาเรสิฯ น โข ปน, มหาราช, ตทา โส ราชา อโญฺญ อโหสิ, อถ โข  อหเมว หิ ตทา ทาเนน เสโฎฺฐ หุตฺวา ตํ มหาทานํ ทตฺวา อิมํ เปตโลกํ อติกฺกมิตฺวา พฺรหฺมโลเก นิพฺพตฺติตุํ นาสกฺขิํฯ มยา ทินฺนํ ปน ทานํ ภุญฺชิตฺวา สเพฺพว เต ตาปสา กามาวจรํ อติกฺกมิตฺวา พฺรหฺมโลเก นิพฺพตฺตา, อิมินาเปตํ เวทิตพฺพํ ‘‘พฺรหฺมจริยวาโสว มหปฺผโล’’ติฯ</p>


<p>เอวํ ทาเนน อตฺตโน เสฎฺฐภาวํ ปกาเสตฺวา  อิตเรหิ ตีหิ ปเทหิ เตสํ อิสีนํ คุณํ ปกาเสติฯ ตตฺถ ติ สีเลนฯ ติ อินฺทฺริยทเมนฯ นฺติ เอเตหิ คุเณหิ นิรนฺตรํ อุตฺตมํ วตํ สมาทานํ จริตฺวาฯ ติ คณํ ปกิริตฺวา ปฎิกฺขิปิตฺวา ปหาย เอกจาริเก, เอกีภาวํ คเตติ อโตฺถฯ ติ อุปจารปฺปนาสมาธีหิ สมาหิตจิเตฺตฯ เอวรูเป อหํ ตปสฺสิโน อุปฎฺฐหินฺติ ทเสฺสติฯ นฺติ อหํ, มหาราช, เตสํ ทสสหสฺสานํ อิสีนํ อนฺตเร กายวงฺกาทีนํ อภาเวน อุชุคตํ เอกมฺปิ นรํ หีนชโจฺจ วา โหตุ ชาติสมฺปโนฺน วา, ชาติํ อวิจาเรตฺวา เตสํ คุเณสุ ปสนฺนมานโส หุตฺวา สพฺพเมว อติเวลํ  นมสฺสิสฺสํ, นิจฺจกาลเมว นมสฺสิสฺสนฺติ วทติฯ กิํ การณา? ติ, สตฺตา หิ นาเมเต กมฺมพนฺธู กมฺมปฎิสรณา, เตเนว การเณน สเพฺพ วณฺณาติ เวทิตพฺพาฯ</p>


<p>เอวญฺจ  ปน วตฺวา ‘‘กิญฺจาปิ, มหาราช, ทานโต พฺรหฺมจริยเมว มหปฺผลํ, เทฺวปิ ปเนเต มหาปุริสวิตกฺกาว, ตสฺมา ทฺวีสุปิ อปฺปมโตฺตว หุตฺวา ทานญฺจ เทหิ, สีลญฺจ รกฺขาหี’’ติ ตํ โอวทิตฺวา สกฎฺฐานเมว คโตฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘อิทํ วตฺวาน มฆวา, เทวราชา สุชมฺปติ;  
  
เวเทหมนุสาสิตฺวา, สคฺคกายํ อปกฺกมี’’ติฯ  
</li>
  
<p>ตตฺถ ติ ปกฺกมิ, สุธมฺมาเทวสภายํ นิสินฺนเมว อตฺตานํ ทเสฺสสีติ อโตฺถฯ
</ol></p>


<p>อถ นํ เทวคณา อาหํสุ ‘‘มหาราช, นนุ น ปญฺญายิตฺถ, กุหิํ คตตฺถา’’ติ? ‘‘มาริสา มิถิลายํ นิมิรโญฺญ เอกา กงฺขา อุปฺปชฺชิ, ตสฺส ปญฺหํ กเถตฺวา ตํ ราชานํ นิกฺกงฺขํ กตฺวา อาคโตมฺหี’’ติ วตฺวา ปุน ตํ การณํ คาถาย กเถตุํ อาห –</p>


<ol>
<li>
‘‘อิมํ โภโนฺต นิสาเมถ, ยาวเนฺตตฺถ สมาคตา;  
  
ธมฺมิกานํ มนุสฺสานํ, วณฺณํ อุจฺจาวจํ พหุํฯ  
</li>
  
<li>
‘‘ยถา อยํ นิมิราชา, ปณฺฑิโต กุสลตฺถิโก;  
  
ราชา สพฺพวิเทหานํ, อทา ทานํ อรินฺทโมฯ  
</li>
  
<li>
‘‘ตสฺส ตํ ททโต ทานํ, สงฺกโปฺป อุทปชฺชถ;  
  
ทานํ วา พฺรหฺมจริยํ วา, กตมํ สุ มหปฺผล’’นฺติฯ  
</li>
  
<p>ตตฺถ นฺติ ธมฺมิกานํ กลฺยาณธมฺมานํ มนุสฺสานํ มยา วุจฺจมานํ สีลวเสน อุจฺจํ ทานวเสน อวจํ พหุํ อิมํ วณฺณํ นิสาเมถ สุณาถาติ อโตฺถฯ นฺติ อยํ นิมิราชา ยถา อติวิย ปณฺฑิโตติฯ
</ol></p>


<p>อิติ   โส อปริหาเปตฺวา รโญฺญ วณฺณํ กเถสิฯ ตํ สุตฺวา เทวสงฺฆา ราชานํ ทฎฺฐุกามา หุตฺวา ‘‘อมฺหากํ นิมิราชา อาจริโย, ตโสฺสวาเท ฐตฺวา ตํ นิสฺสาย อเมฺหหิ อยํ ทิพฺพสมฺปตฺติ ลทฺธา, มยํ ทฎฺฐุกามมฺหา, ตํ ปโกฺกสาเปหิ, มหาราชา’’ติ วทิํสุฯ สโกฺก ‘‘สาธู’’ติ สมฺปฎิจฺฉิตฺวา มาตลิํ ปโกฺกสาเปตฺวา ‘‘สมฺม มาตลิ, เวชยนฺตรถํ โยเชตฺวา มิถิลํ คนฺตฺวา นิมิราชานํ ทิพฺพยาเน อาโรเปตฺวา อาเนหี’’ติ อาหฯ โส ‘‘สาธู’’ติ สมฺปฎิจฺฉิตฺวา รถํ โยเชตฺวา ปายาสิฯ สกฺกสฺส  ปน เทเวหิ สทฺธิํ กเถนฺตสฺส มาตลิํ อาณาเปนฺตสฺส จ รถํ โยเชนฺตสฺส จ มนุสฺสคณนาย มาโส อติกฺกโนฺตฯ อิติ นิมิรโญฺญ ปุณฺณมายํ อุโปสถิกสฺส ปาจีนสีหปญฺชรํ วิวริตฺวา มหาตเล นิสีทิตฺวา อมจฺจคณปริวุตสฺส สีลํ ปจฺจเวกฺขนฺตสฺส ปาจีนโลกธาตุโต อุคฺคจฺฉเนฺตน จนฺทมณฺฑเลน สทฺธิํเยว โส รโถ ปญฺญายติฯ มนุสฺสา ภุตฺตสายมาสา ฆรทฺวาเรสุ นิสีทิตฺวา สุขกถํ กเถนฺตา ‘‘อชฺช เทฺว จนฺทา อุคฺคตา’’ติ อาหํสุฯ อถ เนสํ สลฺลปนฺตานเญฺญว รโถ ปากโฎ อโหสิฯ มหาชโน ‘‘นายํ, จโนฺท, รโถ’’ติ วตฺวา อนุกฺกเมน สินฺธวสหสฺสยุเตฺต มาตลิสงฺคาหเก เวชยนฺตรเถ จ ปากเฎ ชาเต ‘‘กสฺส นุ โข อิทํ ทิพฺพยานํ อาคจฺฉตี’’ติ จิเนฺตตฺวา ‘‘น กสฺสจิ อญฺญสฺส, อมฺหากํ ราชา ธมฺมิโก, สเกฺกน เวชยนฺตรโถ เปสิโต ภวิสฺสติ, อมฺหากํ รโญฺญว อนุจฺฉวิโก’’ติ ตุฎฺฐปฺปหโฎฺฐ คาถมาห –</p>


<ol>
<li>
‘‘อพฺภุโต วต โลกสฺมิํ, อุปฺปชฺชิ โลมหํสโน;  
  
ทิโพฺพ รโถ ปาตุรหุ, เวเทหสฺส ยสสฺสิโน’’ติฯ  
</li>
  
<p>ตตฺถ ติ อภูตปุโพฺพฯ อจฺฉริโยติ เต วิมฺหยวเสเนวมาหํสุฯ
</ol></p>


<p>ตสฺส ปน มหาชนสฺส เอวํ กเถนฺตเสฺสว มาตลิ วาตเวเคน อาคนฺตฺวา รถํ นิวเตฺตตฺวา สีหปญฺชรอุมฺมาเร ปจฺฉาภาเคน ฐเปตฺวา อาโรหณสชฺชํ กตฺวา อาโรหณตฺถาย ราชานํ นิมเนฺตสิ ฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘เทวปุโตฺต มหิทฺธิโก, มาตลิ เทวสารถิ;  
  
นิมนฺตยิตฺถ ราชานํ, เวเทหํ มิถิลคฺคหํฯ  
</li>
  
<li>
‘‘เอหิมํ  
รถมารุยฺห, ราชเสฎฺฐ ทิสมฺปติ;  
  
เทวา ทสฺสนกามา เต, ตาวติํสา สอินฺทกา;  
  
สรมานา หิ เต เทวา, สุธมฺมายํ สมจฺฉเร’’ติฯ  
</li>
  
<p>ตตฺถ นฺติ มิถิลายํ ปติฎฺฐิตเคหํ, จตูหิ วา สงฺคหวตฺถูหิ มิถิลายํ สงฺคาหกํฯ ติ ตเวว คุณกถํ กเถนฺตา นิสินฺนาติฯ
</ol></p>


<p>ตํ  สุตฺวา ราชา ‘‘อทิฎฺฐปุพฺพํ เทวโลกญฺจ ปสฺสิสฺสามิ, มาตลิสฺส จ เม สงฺคโห กโต ภวิสฺสติ, คจฺฉิสฺสามี’’ติ จิเนฺตตฺวา อเนฺตปุรญฺจ มหาชนญฺจ อามเนฺตตฺวา ‘‘อหํ นจิรเสฺสว อาคมิสฺสามิ, ตุเมฺห อปฺปมตฺตา ทานาทีนิ ปุญฺญานิ กโรถา’’ติ วตฺวา รถํ อภิรุหิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต ราชา ตรมาโน, เวเทโห มิถิลคฺคโห;  
  
อาสนา วุฎฺฐหิตฺวาน, ปมุโข รถมารุหิฯ  
</li>
  
<li>
‘‘อภิรูฬฺหํ รถํ ทิพฺพํ, มาตลิ เอตทพฺรวิ;  
  
เกน ตํ เนมิ มเคฺคน, ราชเสฎฺฐ ทิสมฺปติ;  
  
เยน วา ปาปกมฺมนฺตา, ปุญฺญกมฺมา จ เย นรา’’ติฯ  
</li>
  
<p>ตตฺถ ติ อุตฺตโม, อภิมุโข วา, มหาชนสฺส ปิฎฺฐิํ ทตฺวา อารูโฬฺหติ อโตฺถฯ ติ เยน มเคฺคน คนฺตฺวา ยตฺถ ปาปกมฺมนฺตา วสนฺติ, ตํ ฐานํ สกฺกา ทฎฺฐุํ, เยน วา คนฺตฺวา เย ปุญฺญกมฺมา นรา วสนฺติ, เตสํ ฐานํ สกฺกา ทฎฺฐุํ, เอเตสุ ทฺวีสุ เกน มเคฺคน ตํ เนมิฯ อิทํ โส สเกฺกน อนาณโตฺตปิ อตฺตโน ทูตวิเสสทสฺสนตฺถํ อาหฯ
</ol></p>


<p>อถ นํ ราชา ‘‘มยา เทฺว ฐานานิ อทิฎฺฐปุพฺพานิ, เทฺวปิ ปสฺสิสฺสามี’’ติ จิเนฺตตฺวา อาห –</p>


<ol>
<li>
‘‘อุภเยเนว มํ เนหิ, มาตลิ เทวสารถิ;  
  
เยน วา ปาปกมฺมนฺตา, ปุญฺญกมฺมา จ เย นรา’’ติฯ  
</li>
  
<p>ตโต  มาตลิ ‘‘เทฺวปิ เอกปหาเรเนว น สกฺกา ทเสฺสตุํ, ปุจฺฉิสฺสามิ น’’นฺติ ปุจฺฉโนฺต ปุน คาถมาห –
</ol></p>


<ol>
<li>
‘‘เกน ตํ ปฐมํ เนมิ, ราชเสฎฺฐ ทิสมฺปติ;  
  
เยน วา ปาปกมฺมนฺตา, ปุญฺญกมฺมา จ เย นรา’’ติฯ  
</li>
  
นิรยกณฺฑํ  
</li>
  
<p>ตโต  ราชา ‘‘อหํ อวสฺสํ เทวโลกํ คมิสฺสามิ, นิรยํ ตาว ปสฺสิสฺสามี’’ติ จิเนฺตตฺวา อนนฺตรํ คาถมาห –
</ol></p>


<ol>
<li>
‘‘นิรเย ตาว ปสฺสามิ, อาวาเส ปาปกมฺมินํ;  
  
ฐานานิ ลุทฺทกมฺมานํ, ทุสฺสีลานญฺจ ยา คตี’’ติฯ  
</li>
  
<p>ตตฺถ  ติ ยา เอเตสํ นิพฺพตฺติ, ตญฺจ ปสฺสามีติฯ
</ol></p>


<p>อถสฺส เวตรณิํ นทิํ ตาว ทเสฺสสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ทเสฺสสิ มาตลิ รโญฺญ, ทุคฺคํ เวตรณิํ นทิํ;  
  
กุถิตํ ขารสํยุตฺตํ, ตตฺตํ อคฺคิสิขูปม’’นฺติฯ  
</li>
  
<p>ตตฺถ นฺติ ภิกฺขเว, มาตลิ รโญฺญ กถํ สุตฺวา นิรยาภิมุขํ รถํ เปเสตฺวา กมฺมปจฺจเย อุตุนา สมุฎฺฐิตํ เวตรณิํ นทิํ ตาว ทเสฺสสิฯ ตตฺถ นิรยปาลา ชลิตานิ อสิสตฺติโตมรภินฺทิวาลมุคฺคราทีนิ อาวุธานิ คเหตฺวา เนรยิกสเตฺต ปหรนฺติ วิชฺฌนฺติ วิเหเฐนฺติฯ เต ตํ ทุกฺขํ อสหนฺตา เวตรณิยํ ปตนฺติฯ สา อุปริ ภินฺทิวาลปฺปมาณาหิ สกณฺฎกาหิ เวตฺตลตาหิ สญฺฉนฺนาฯ เต ตตฺถ พหูนิ วสฺสสหสฺสานิ ปจฺจิํสุฯ เตสุ ปชฺชลเนฺตสุ ขุรธาราติขิเณสุ กณฺฎเกสุ ขณฺฑาขณฺฑิกา โหนฺติฯ เตสํ เหฎฺฐา ตาลกฺขนฺธปฺปมาณานิ ปชฺชลิตอยสูลานิ อุฎฺฐหนฺติฯ เนรยิกสตฺตา พหุํ อทฺธานํ วีตินาเมตฺวา เวตฺตลตาหิ คฬิตฺวา สูเลสุ ปติตฺวา วิทฺธสรีรา สูเลสุ อาวุณิตมจฺฉา วิย จิรํ ปจฺจนฺติฯ ตานิ สูลานิปิ ปชฺชลนฺติ, เนรยิกสตฺตาปิ ปชฺชลนฺติฯ สูลานํ เหฎฺฐา อุทกปิเฎฺฐ ชลิตานิ ขุรธาราสทิสานิ  ติขิณานิ อโยโปกฺขรปตฺตานิ โหนฺติฯ เต สูเลหิ คฬิตฺวา อยโปกฺขรปเตฺตสุ ปติตฺวา จิรํ ทุกฺขเวทนํ อนุภวนฺติฯ ตโต ขาโรทเก ปตนฺติ, อุทกํ ปชฺชลติ, เนรยิกสตฺตาปิ ปชฺชลนฺติ, ธูโมปิ อุฎฺฐหติฯ อุทกสฺส ปน เหฎฺฐา นทีตลํ ขุรธาราหิ สญฺฉนฺนํฯ เต ‘‘เหฎฺฐา นุ โข กีทิส’’นฺติ อุทเก นิมุชฺชิตฺวา ขุรธาราสุ ขณฺฑาขณฺฑิกา โหนฺติฯ เต ตํ มหาทุกฺขํ อธิวาเสตุํ อสโกฺกนฺตา มหนฺตํ เภรวํ วิรวนฺตา วิจรนฺติฯ กทาจิ อนุโสตํ วุยฺหนฺติ, กทาจิ ปฎิโสตํฯ อถ เน ตีเร ฐิตา นิรยปาลา อุสุสตฺติโตมราทีนิ อุกฺขิปิตฺวา มเจฺฉ วิย วิชฺฌนฺติฯ เต ทุกฺขเวทนาปฺปตฺตา มหาวิรวํ รวนฺติฯ อถ เน ปชฺชลิเตหิ อยพฬิเสหิ อุทฺธริตฺวา ปริกฑฺฒิตฺวา ปชฺชลิตอยปถวิยํ นิปชฺชาเปตฺวา เตสํ มุเข ตตฺตํ อโยคุฬฺหํ ปกฺขิปนฺติฯ
</ol></p>


<p>อิติ นิมิราชา เวตรณิยํ มหาทุกฺขปีฬิเต เนรยิกสเตฺต ทิสฺวา ภีตตสิโต สงฺกมฺปิตหทโย หุตฺวา ‘‘กิํ นาเมเต สตฺตา ปาปกมฺมํ  อกํสู’’ติ มาตลิํ ปุจฺฉิฯ โสปิสฺส พฺยากาสิฯ ตมตฺถํ ปกาเสโนฺต อาห –</p>


<ol>
<li>
‘‘นิมี หเว มาตลิมชฺฌภาสถ, ทิสฺวา ชนํ ปตมานํ วิทุเคฺค;  
  
ภยญฺหิ  
มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา เวตรณิํ ปตนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย ทุพฺพเล พลวนฺตา ชีวโลเก, หิํ สนฺติ โรเสนฺติ สุปาปธมฺมา;  
  
เต ลุทฺทกมฺมา ปสเวตฺว ปาปํ, เตเม ชนา เวตรณิํ ปตนฺตี’’ติฯ  
</li>
  
<p>ตตฺถ ติ อหํ อตฺตโน อนิสฺสโร หุตฺวา ภยสนฺตโก วิย ชาโตฯ ติ ปตมานํ ทิสฺวาฯ นฺติ ภิกฺขเว, โส มาตลิ สยํ ชานโนฺต ตสฺส อชานโต อกฺขาสิฯ ติ สรีรพลโภคพลอาณาพลวิรหิเตฯ ติ เตหิ พเลหิ สมนฺนาคตาฯ ติ ปาณิปฺปหาราทีหิ กิลเมนฺติฯ ติ นานปฺปกาเรหิ อโกฺกสวตฺถูหิ อโกฺกสนฺติ ฆเฎนฺติฯ ติ ชเนตฺวา, กตฺวาติ อโตฺถฯ
</ol></p>


<p>เอวํ  มาตลิ ตสฺส ปญฺหํ พฺยากริตฺวา รญฺญา เวตรณินิรเย ทิเฎฺฐ ตํ ปเทสํ อนฺตรธาเปตฺวา ปุรโต รถํ เปเสตฺวา สุนขาทีหิ ขาทนฎฺฐานํ ทเสฺสตฺวา ตํ ทิสฺวา ภีเตน รญฺญา ปญฺหํ ปุโฎฺฐ พฺยากาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘สามา  
จ โสณา สพลา จ คิชฺฌา, กาโกลสงฺฆา อทนฺติ เภรวา;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิํมกํสุ ปาปํ, เยเม ชเน กาโกลสงฺฆา อทนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย เกจิเม มจฺฉริโน กทริยา, ปริภาสกา สมณพฺราหฺมณานํ;  
  
หิํ สนฺติ โรเสนฺติ สุปาปธมฺมา, เต ลุทฺทกมฺมา ปสเวตฺว ปาปํ;  
  
เตเม ชเน กาโกลสงฺฆา อทนฺตี’’ติฯ  
</li>
  
<p>อิโต  ปเรสุ ปเญฺหสุ เจว พฺยากรเณสุ จ เอเสว นโยฯ ตตฺถ ติ รตฺตวณฺณาฯ ติ สุนขาฯ ติ กพรวณฺณา จ, เสตกาฬปีตโลหิตวณฺณา จาติ เอวํ ปญฺจวณฺณสุนเข ทเสฺสติฯ เต กิร มหาหตฺถิปฺปมาณา ชลิตอยปถวิยํ เนรยิกสเตฺต มิเค วิย อนุพนฺธิตฺวา ปิณฺฑิกมํเสสุ ฑํสิตฺวา เตสํ ติคาวุตปฺปมาณํ สรีรํ ชลิตอยปถวิยํ ปาเตตฺวา มหารวํ รวนฺตานํ ทฺวีหิ ปุริมปาเทหิ อุรํ อกฺกมิตฺวา อฎฺฐิเมว เสเสตฺวา มํสํ ลุญฺจิตฺวา ขาทนฺติฯ ติ มหาภณฺฑสกฎปฺปมาณา โลหตุณฺฑา คิชฺฌาฯ เอเต เตสํ กณยสทิเสหิ ตุเณฺฑหิ อฎฺฐีนิ ภินฺทิตฺวา อฎฺฐิมิญฺชํ ขาทนฺติฯ ติ โลหตุณฺฑกากคณาฯ เต อติวิย ภยานกา ทิเฎฺฐ ทิเฎฺฐ ขาทนฺติฯ ติ เย อิเม เนรยิกสเตฺต กาโกลสงฺฆา ขาทนฺติ, อิเม นุ มจฺจา กิํ นาม ปาปํ อกํสูติ ปุจฺฉิฯ ติ อเญฺญสํ อทายกาฯ ติ ปเร เทเนฺตปิ ปฎิเสธกา ถทฺธมจฺฉริโนฯ นฺติ สมิตพาหิตปาปานํฯ
</ol></p>


<ol>
<li>
‘‘สโชติภูตา  
ปถวิํ กมนฺติ, ตเตฺตหิ ขเนฺธหิ จ โปถยนฺติ;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา ขนฺธหตา สยนฺติฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย ชีวโลกสฺมิ สุปาปธมฺมิโน, นรญฺจ นาริญฺจ อปาปธมฺมํ;  
  
หิํ สนฺติ โรเสนฺติ สุปาปธมฺมา, เต ลุทฺทกมฺมา ปสเวตฺว ปาปํ;  
  
เตเม ชนา ขนฺธหตา สยนฺตี’’ติฯ  
</li>
  
<p>ตตฺถ ติ ปชฺชลิตสรีราฯ นฺติ ปชฺชลิตํ นวโยชนพหลํ อยปถวิํฯ ติ อกฺกมนฺติฯ ติ นิรยปาลา อนุพนฺธิตฺวา ตาลปฺปมาเณหิ ชลิตอยกฺขเนฺธหิ ชงฺฆาทีสุ ปหริตฺวา ปาเตตฺวา เตเหว ขเนฺธหิ โปถยนฺติ, จุณฺณวิจุณฺณํ กโรนฺติฯ ติ อตฺตนา สุฎฺฐุ ปาปธมฺมา หุตฺวาฯ นฺติ สีลาจาราทิสมฺปนฺนํ, นิรปราธํ วาฯ
</ol></p>


<ol>
<li>
‘‘องฺคารกาสุํ อปเร ผุณนฺติ, นรา รุทนฺตา ปริทฑฺฒคตฺตา;  
  
ภยญฺหิ  
มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิํ มกํสุ ปาปํ, เยเม ชนา องฺคารกาสุํ ผุณนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย เกจิ  
ปูคาย ธนสฺส เหตุ, สกฺขิํ กริตฺวา อิณํ ชาปยนฺติ;  
  
เต ชาปยิตฺวา ชนตํ ชนินฺท, เต ลุทฺทกมฺมา ปสเวตฺว ปาปํ;  
  
เตเม ชนา องฺคารกาสุํ ผุณนฺตี’’ติฯ  
</li>
  
<p>ตตฺถ นฺติ สมฺม มาตลิ, เก นาเมเต อปเร วชํ อปวิสนฺติโย คาโว วิย สมฺปริวาเรตฺวา นิรยปาเลหิ ชลิตอยคุเฬหิ โปถิยมานา องฺคารกาสุํ ปตนฺติฯ ตตฺร จ เนสํ ยาว กฎิปฺปมาณา นิมุคฺคานํ มหตีหิ อยปจฺฉีหิ อาทาย อุปริองฺคาเร โอกิรนฺติ, อถ เน องฺคาเร สมฺปฎิจฺฉิตุํ อสโกฺกนฺตา โรทนฺตา ทฑฺฒคตฺตา ผุณนฺติ วิธุนนฺติ, กมฺมพเลน วา อตฺตโน สีเส องฺคาเร ผุณนฺติ โอกิรนฺตีติ อโตฺถฯ ติ โอกาเส สติ ทานํ วา ทสฺสาม, ปูชํ วา ปวเตฺตสฺสาม, วิหารํ วา กริสฺสามาติ สํกฑฺฒิตฺวา ฐปิตสฺส ปูคสนฺตกสฺส  ธนสฺส เหตุฯ ติ ตํ ธนํ ยถารุจิ ขาทิตฺวา คณเชฎฺฐกานํ ลญฺชํ ทตฺวา ‘‘อสุกฎฺฐาเน เอตฺตกํ วยกรณํ คตํ, อสุกฎฺฐาเน อเมฺหหิ เอตฺตกํ ทินฺน’’นฺติ กูฎสกฺขิํ กริตฺวา ตํ อิณํ ชาปยนฺติ วินาเสนฺติฯ
</ol></p>


<ol>
<li>
‘‘สโชติภูตา ชลิตา ปทิตฺตา, ปทิสฺสติ มหตี โลหกุมฺภี;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา อวํสิรา โลหกุมฺภิํ ปตนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย สีลวนฺตํ สมณํ พฺราหฺมณํ วา, หิํสนฺติ โรเสนฺติ สุปาปธมฺมา;  
  
เต ลุทฺทกมฺมา ปสเวตฺว ปาปํ, เตเม ชนา อวํสิรา โลหกุมฺภิํ ปตนฺตี’’ติฯ  
</li>
  
<p>ตตฺถ   ติอาทิตฺตาฯ ติ ปพฺพตปฺปมาณา กเปฺปน สณฺฐิตโลหรเสน สมฺปุณฺณาฯ ติ ภยานเกหิ นิรยปาเลหิ อุทฺธํปาเท อโธสิเร กตฺวา ขิปิยมานา ตํ โลหกุมฺภิํ ปตนฺติฯ นฺติ สีลอาจารคุณสมฺปนฺนํฯ
</ol></p>


<ol>
<li>
‘‘ลุญฺจนฺติ คีวํ อถ เวฐยิตฺวา, อุโณฺหทกสฺมิํ ปกิเลทยิตฺวา;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา ลุตฺตสิรา สยนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย ชีวโลกสฺมิ สุปาปธมฺมิโน, ปกฺขี คเหตฺวาน วิเหฐยนฺติ เต;  
  
วิเหฐยิตฺวา สกุณํ ชนินฺท, เต ลุทฺทกมฺมา ปสเวตฺว ปาปํ;  
  
เตเม ชนา ลุตฺตสิรา สย’’นฺติฯ  
</li>
  
<p>ตตฺถ ติ อุปฺปาเฎนฺติฯ ติ ชลิตโลหโยเตฺตหิ อโธมุขํ เวฐยิตฺวาฯ นฺติ  กเปฺปน สณฺฐิตโลหอุทกสฺมิํฯ ติ เตเมตฺวา ขิปิตฺวาฯ อิทํ วุตฺตํ โหติ – สมฺม มาตลิ, เยสํ อิเม นิรยปาลา ชลิตโลหโยเตฺตหิ คีวํ เวเฐตฺวา ติคาวุตปฺปมาณํ สรีรํ โอนาเมตฺวา ตํ คีวํ สมฺปริวตฺตกํ ลุญฺจิตฺวา ชลิตอยทเณฺฑหิ อาทาย เอกสฺมิํ ชลิตโลหรเส ปกฺขิปิตฺวา ตุฎฺฐหฎฺฐา โหนฺติ, ตาย จ คีวาย ลุญฺจิตาย ปุน สีเสน สทฺธิํ คีวา อุปฺปชฺชติเยวฯ กิํ นาเมเต กมฺมํ กริํสุ? เอเต หิ เม ทิสฺวา ภยํ อุปฺปชฺชตีติฯ ติ มหาราช, เย ชีวโลกสฺมิํ สกุเณ คเหตฺวา ปเกฺข ลุญฺจิตฺวา คีวํ เวเฐตฺวา ชีวิตกฺขยํ ปาเปตฺวา ขาทนฺติ วา วิกฺกิณนฺติ วา, เต อิเม ลุตฺตสิรา สยนฺตีติฯ
</ol></p>


<ol>
<li>
‘‘ปหูตโตยา  
อนิคาธกูลา, นที อยํ สนฺทติ สุปฺปติตฺถา;  
  
ฆมฺมาภิตตฺตา มนุชา ปิวนฺติ, ปีตญฺจ เตสํ ภุส โหติ ปานิฯ  
</li>
  
<li>
‘‘ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, ปีตญฺจ เตสํ ภุส โหติ ปานิฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย สุทฺธธญฺญํ ปลาเสน มิสฺสํ, อสุทฺธกมฺมา กยิโน ททนฺติ;  
  
ฆมฺมาภิตตฺตาน ปิปาสิตานํ, ปีตญฺจ เตสํ ภุส โหติ ปานี’’ติฯ  
</li>
  
<p>ตตฺถ ติ อคมฺภีรตีราฯ ติ โสภเนหิ ติเตฺถหิ อุเปตาฯ ติ วีหิภุสํ สมฺปชฺชติฯ ติ ปานียํฯ ตสฺมิํ กิร ปเทเส ปหูตสลิลา รมณียา นที สนฺทติ, เนรยิกสตฺตา อคฺคิสนฺตาเปน ตตฺตา ปิปาสํ สนฺธาเรตุํ อสโกฺกนฺตา พาหา ปคฺคยฺห ชลิตโลหปถวิํ มทฺทนฺตา ตํ นทิํ โอตรนฺติ, ตงฺขณเญฺญว ตีรา ปชฺชลนฺติ, ปานียํ ภุสปลาสภาวํ อาปชฺชิตฺวา ปชฺชลติฯ เต ปิปาสํ สนฺธาเรตุํ อสโกฺกนฺตา ตํ ชลิตํ ภุสปลาสํ ขาทนฺติฯ ตํ เตสํ สกลสรีรํ ฌาเปตฺวา อโธภาเคน นิกฺขมติฯ เต ตํ ทุกฺขํ อธิวาเสตุํ อสโกฺกนฺตา พาหา ปคฺคยฺห กนฺทนฺติฯ นฺติ วีหิอาทิสตฺตวิธํ ปริสุทฺธธญฺญํฯ นฺติ ปลาเสน วา ภุเสน วา วาลุกามตฺติกาทีหิ วา มิสฺสกํ กตฺวา ฯ ติ กิลิฎฺฐกายวจีมโนกมฺมาฯ ติ ‘‘สุทฺธธญฺญํ ทสฺสามี’’ติ กยิกสฺส หตฺถโต มูลํ คเหตฺวา ตถารูปํ อสุทฺธธญฺญํ ททนฺติฯ
</ol></p>


<ol>
<li>
‘‘อุสูหิ  
สตฺตีหิ จ โตมเรหิ, ทุภยานิ ปสฺสานิ ตุทนฺติ กนฺทตํ;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา สตฺติหตา สยนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย ชีวโลกสฺมิํ อสาธุกมฺมิโน, อทินฺนมาทาย กโรนฺติ ชีวิกํ;  
  
ธญฺญํ ธนํ รชตํ ชาตรูปํ, อเชฬกญฺจาปิ ปสุํ มหิํสํ;  
  
เต ลุทฺทกมฺมา ปสเวตฺว ปาปํ, เตเม ชนา สตฺติหตา สยนฺตี’’ติฯ  
</li>
  
<p>ตตฺถ ติ อุภยานิฯ ติ วิชฺฌนฺติฯ นฺติ กนฺทนฺตานํฯ ผรุสา นิรยปาลา อรเญฺญ ลุทฺทา มิคํ วิย สมฺปริวาเรตฺวา อุสุอาทีหิ นานาวุเธหิ  เทฺว ปสฺสานิ ตุทนฺติ, สรีรํ ฉิทฺทาวฉิทฺทํ ปุราณปณฺณํ วิย ขายติฯ ปรสนฺตกํ สวิญฺญาณกาวิญฺญาณกํ สนฺธิเจฺฉทาทีหิ เจว วญฺจนาย จ คเหตฺวา ชีวิกํ กเปฺปนฺติฯ
</ol></p>


<ol>
<li>
‘‘คีวาย พทฺธา กิสฺส อิเม ปุเนเก, อเญฺญ วิกนฺตา พิลกตา สยนฺติ;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา พิลกตา สยนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘โอรพฺภิกา  
สูกริกา จ มจฺฉิกา, ปสุํ มหิํสญฺจ อเชฬกญฺจ;  
  
หนฺตฺวาน สูเนสุ ปสารยิํสุ, เต ลุทฺทกมฺมา ปสเวตฺว ปาปํ;  
  
เตเม ชนา พิลกตา สยนฺตี’’ติฯ  
</li>
  
<p>ตตฺถ  ติ มหเนฺตหิ ชลิตโลหโยเตฺตหิ คีวาย พนฺธิตฺวา อากฑฺฒิตฺวา อยปถวิยํ ปาเตตฺวา นานาวุเธหิ โกฎฺฎิยมาเน ทิสฺวา ปุจฺฉิฯ ติ อเญฺญ ปน ขณฺฑาขณฺฑิกํ ฉินฺนาฯ ติ ชลิเตสุ อยผลเกสุ ฐเปตฺวา มํสํ วิย โปตฺถนิยา โกเฎฺฎตฺวา ปุญฺชกตา หุตฺวา สยนฺติฯ ติ มจฺฉฆาตกาฯ นฺติ คาวิํฯ ติ มํสํ วิกฺกิณิตฺวา ชีวิกกปฺปนตฺถํ สูนาปเณสุ ฐเปสุํฯ
</ol></p>


<ol>
<li>
‘‘รหโท อยํ มุตฺตกรีสปูโร, ทุคฺคนฺธรูโป อสุจิ ปูติ วาติ;  
  
ขุทาปเรตา มนุชา อทนฺติ, ภยญฺหิ มํ วินฺทติ สูต ทิสฺวา;  
  
ปุจฺฉามิ ตํ มาตลิ เทวสารถิ, อิเม นุ มจฺจา กิมกํสุ ปาปํ;  
  
เยเม ชนา มุตฺตกรีสภกฺขาฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิ ชานโตฯ  
</li>
  
<li>
‘‘เย เกจิเม การณิกา วิโรสกา, ปเรสํ หิํสาย สทา นิวิฎฺฐา;  
  
เต  
ลุทฺทกมฺมา ปสเวตฺว ปาปํ, มิตฺตทฺทุโน มีฬฺหมทนฺติ พาลา’’ติ;  
</li>
  
<p>ตตฺถ ติ เอเต เนรยิกา สตฺตา ฉาตเกน ผุฎฺฐา ขุทํ สหิตุํ อสโกฺกนฺตา ปกฺกุถิตํ ธูมายนฺตํ ปชฺชลนฺตํ กเปฺปน สณฺฐิตํ ปุราณมีฬฺหํ ปิณฺฑํ ปิณฺฑํ กตฺวา อทนฺติ ขาทนฺติฯ ติ  การณการกาฯ ติ มิตฺตสุหชฺชานมฺปิ วิเหฐกาฯ ติ เย เตสเญฺญว เคเห ขาทิตฺวา ภุญฺชิตฺวา ปญฺญตฺตาสเน นิสีทิตฺวา สยิตฺวา ปุน มาสกหาปณํ นาม อาหราเปนฺติ, ลญฺชํ คณฺหนฺติ, เต มิตฺตทูสกา พาลา เอวรูปํ มีฬฺหํ ขาทนฺติ, มหาราชาติฯ
</ol></p>


<ol>
<li>
‘‘รหโท อยํ โลหิตปุพฺพปูโร, ทุคฺคนฺธรูโป อสุจิ ปูติ วาติ;  
  
ฆมฺมาภิตตฺตา มนุชา ปิวนฺติ, ภยญฺหิ มํ วินฺทติ สูต ทิสฺวา;  
  
ปุจฺฉามิ ตํ มาตลิ เทวสารถิ, อิเม นุ มจฺจา กิมกํสุ ปาปํ;  
  
เยเม ชนา โลหิตปุพฺพภกฺขาฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย มาตรํ วา ปิตรํ วา ชีวโลเก, ปาราชิกา อรหเนฺต หนนฺติ;  
  
เต ลุทฺทกมฺมา ปสเวตฺว ปาปํ, เตเม ชนา โลหิตปุพฺพภกฺขา’’ติฯ  
</li>
  
<p>ตตฺถ ติ สนฺตาเปน ปีฬิตาฯ ติ ปราชิตา ชราชิเณฺณ มาตาปิตโร ฆาเตตฺวา คิหิภาเวเยว ปาราชิกํ ปตฺตาฯ ติ ปูชาวิเสสสฺส อนุจฺฉวิเกฯ ติ ทุกฺกรการเก มาตาปิตโร มาเรนฺติฯ อปิจ ‘‘อรหเนฺต’’ติ ปเทน พุทฺธสาวเกปิ สงฺคณฺหาติฯ
</ol></p>


<p>อปรสฺมิมฺปิ อุสฺสทนิรเย นิรยปาลา เนรยิกานํ ตาลปฺปมาเณน ชลิตอยพฬิเสน ชิวฺหํ วิชฺฌิตฺวา อากฑฺฒิตฺวา เต สเตฺต ชลิตอยปถวิยํ ปาเตตฺวา อุสภจมฺมํ วิย ปตฺถริตฺวา สงฺกุสเตน หนนฺติฯ เต ถเล ขิตฺตมจฺฉา วิย ผนฺทนฺติ, ตญฺจ ทุกฺขํ สหิตุํ อสโกฺกนฺตา โรทนฺตา ปริเทวนฺตา มุเขน เขฬํ มุญฺจนฺติฯ ตสฺมิํ ราชา มาตลินา ทสฺสิเต อาห –</p>


<ol>
<li>
‘‘ชิวฺห  
จ ปสฺส พฬิเสน วิทฺธํ, วิหตํ ยถา สงฺกุสเตน จมฺมํ;  
  
ผนฺทนฺติ  
มจฺฉาว ถลมฺหิ ขิตฺตา, มุญฺจนฺติ เขฬํ รุทมานา กิเมเตฯ  
</li>
  
<li>
‘‘ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา วงฺกฆสฺตา สยนฺตี’’ติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย เกจิ สนฺธานคตา มนุสฺสา, อเคฺฆน อคฺฆํ กยํ หาปยนฺติ;  
  
กูเฎน กูฎํ ธนโลภเหตุ, ฉนฺนํ ยถา วาริจรํ วธายฯ  
</li>
  
<li>
‘‘น หิ กูฎการิสฺส ภวนฺติ ตาณา, สเกหิ กเมฺมหิ ปุรกฺขตสฺส;  
  
เต ลุทฺทกมฺมา ปสเวตฺว ปาปํ, เตเม ชนา วงฺกฆสฺตา สยนฺตี’’ติฯ  
</li>
  
<p>ตตฺถ  ติ กิํการณา เอเตฯ ติ คิลิตพฬิสาฯ ติ สนฺธานํ มริยาทํ คตา, อคฺฆาปนกฎฺฐาเน ฐิตาติ อโตฺถฯ นฺติ ตํ ตํ อคฺฆํ ลญฺชํ คเหตฺวา หตฺถิอสฺสาทีนํ วา ชาตรูปรชตาทีนํ วา เตสํ เตสํ สวิญฺญาณกาวิญฺญาณกานํ อคฺฆํ หาเปนฺติฯ นฺติ ตํ หาเปนฺตา กายิกานํ กยํ หาเปนฺติ, สเต ทาตเพฺพ ปณฺณาสํ ทาเปนฺติ, อิตรํ เตหิ สทฺธิํ วิภชิตฺวา คณฺหนฺติฯ นฺติ ตุลากูฎาทีสุ ตํ ตํ กูฎํฯ ติ ธนโลเภน เอตํ กูฎกมฺมํ กโรนฺติฯ ติ ตํ ปน กมฺมํ กโรนฺตาปิ มธุรวาจาย ตถา กตภาวํ ปฎิจฺฉนฺนํ กตฺวา ยถา  วาริจรํ มจฺฉํ วธาย อุปคจฺฉนฺตา พฬิสํ อามิเสน ปฎิจฺฉนฺนํ กตฺวา ตํ วเธนฺติ, เอวํ ปฎิจฺฉนฺนํ กตฺวา ตํ กมฺมํ กโรนฺติฯ ติ ปฎิจฺฉนฺนํ มม กมฺมํ, น ตํ โกจิ ชานาตีติ มญฺญมานสฺส หิ กูฎการิสฺส ตาณา นาม น โหนฺติฯ โส เตหิ กเมฺมหิ ปุรกฺขโต ปติฎฺฐํ น ลภติฯ
</ol></p>


<ol>
<li>
‘‘นารี อิมา สมฺปริภินฺนคตฺตา, ปคฺคยฺห กนฺทนฺติ ภุเช ทุชจฺจา;  
  
สมฺมกฺขิตา โลหิตปุพฺพลิตฺตา, คาโว ยถา อาฆาตเน วิกนฺตา;  
  
ตา ภูมิภาคสฺมิํ สทา นิขาตา, ขนฺธาติวตฺตนฺติ สโชติภูตาฯ  
</li>
  
<li>
‘‘ภยญฺหิ  
มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิมา นุ นาริโย กิมกํสุ ปาปํ, ยา ภูมิภาคสฺมิํ สทา นิขาตา;  
  
ขนฺธาติวตฺตนฺติ สโชติภูตาฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘โกลิตฺถิยาโย อิธ ชีวโลเก, อสุทฺธกมฺมา อสตํ อจารุํ;  
  
ตา ทิตฺตรูปา ปติ วิปฺปหาย, อญฺญํ อจารุํ รติขิฑฺฑเหตุ;  
  
ตา ชีวโลกสฺมิํ รมาปยิตฺวา, ขนฺธาติวตฺตนฺติ สโชติภูตา’’ติฯ  
</li>
  
<p>ตตฺถ ติ อิตฺถิโยฯ ติ สุฎฺฐุ สมนฺตโต ภินฺนสรีราฯ ติ ทุชฺชาติกา วิรูปา เชคุจฺฉาฯ ติ คาวฆาตฎฺฐาเนฯ ติ ฉินฺนสีสา คาโว วิย ปุพฺพโลหิตลิตฺตา หุตฺวา ฯ ติ นิจฺจํ ชลิตอยปถวิยํ กฎิมตฺตํ ปเวเสตฺวา นิขณิตฺวา  ฐปิตา วิย ฐิตาฯ ติ สมฺม มาตลิ, ตา นาริโย เอเต ปพฺพตกฺขนฺธา อติกฺกมนฺติฯ ตาสํ กิร เอวํ กฎิปฺปมาณํ ปวิสิตฺวา ฐิตกาเล ปุรตฺถิมาย ทิสาย ชลิตอยปพฺพโต สมุฎฺฐหิตฺวา อสนิ วิย วิรวโนฺต อาคนฺตฺวา สรีรํ สณฺหกรณี วิย ปิสโนฺต คจฺฉติฯ ตสฺมิํ อติวตฺติตฺวา ปจฺฉิมปเสฺส ฐิเต ปุน จ ตาสํ สรีรํ ปาตุ ภวติฯ ตา ทุกฺขํ อธิวาเสตุํ อสโกฺกนฺติโย พาหา ปคฺคยฺห กนฺทนฺติฯ เสสทิสาสุ วุฎฺฐิเตสุ ชลิตปพฺพเตสุปิ เอเสว นโยฯ เทฺว ปพฺพตา สมุฎฺฐาย อุจฺฉุฆฎิกํ วิย ปีเฬนฺติ, โลหิตํ ปกฺกุถิตํ สนฺทติฯ กทาจิ ตโย ปพฺพตา สมุฎฺฐาย ปีเฬนฺติฯ กทาจิ จตฺตาโร ปพฺพตา สมุฎฺฐาย ตาสํ สรีรํ ปีเฬนฺติฯ เตนาห ‘‘ขนฺธาติวตฺตนฺตี’’ติฯ
</ol></p>


<p>ติ กุเล ปติฎฺฐิตา กุลธีตโรฯ นฺติ อสญฺญตกมฺมํ กริํสุฯ ติ สฐรูปา ธุตฺตชาติกา หุตฺวาฯ ติ อตฺตโน ปติํ ปชหิตฺวาฯ นฺติ อคมํสุฯ ติ กามรติเหตุ เจว ขิฑฺฑาเหตุ จฯ ติ ปรปุริเสหิ สทฺธิํ อตฺตโน จิตฺตํ รมาปยิตฺวา อิธ อุปปนฺนาฯ อถ ตาสํ สรีรํ อิเม ขนฺธาติวตฺตนฺติ สโชติภูตาติฯ</p>


<ol>
<li>
‘‘ปาเท คเหตฺวา กิสฺส อิเม ปุเนเก, อวํสิรา นรเก ปาตยนฺติ;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม  
นุ มจฺจา กิมกํสุ ปาปํ, เยเม ชนา อวํสิรา นรเก ปาตยนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย  
ชีวโลกสฺมิํ อสาธุกมฺมิโน, ปรสฺส ทารานิ อติกฺกมนฺติ;  
  
เต ตาทิสา อุตฺตมภณฺฑเถนา, เตเม ชนา อวํสิรา นรเก ปาตยนฺติฯ  
</li>
  
<li>
‘‘เต วสฺสปูคานิ พหูนิ ตตฺถ, นิรเยสุ ทุกฺขํ เวทนํ เวทยนฺติ;  
  
น หิ ปาปการิสฺส ภวนฺติ ตาณา, สเกหิ กเมฺมหิ ปุรกฺขตสฺส;  
  
เต ลุทฺทกมฺมา ปสเวตฺว ปาปํ, เตเม ชนา อวํสิรา นรเก ปาตยนฺตี’’ติฯ  
</li>
  
<p>ตตฺถ ติ ชลิตองฺคารปุเณฺณ มหาอาวาเฎฯ เต กิร วชํ อปวิสนฺติโย คาโว วิย  นิรยปาเลหิ นานาวุธานิ คเหตฺวา วิชฺฌิยมานา โปถิยมานา ยทา ตํ นรกํ อุปคจฺฉนฺติ, อถ เต นิรยปาลา อุทฺธํปาเท กตฺวา ตตฺถ ปาตยนฺติ ขิปนฺติฯ เอวํ เต ปาติยมาเน ทิสฺวา ปุจฺฉโนฺต เอวมาหฯ ติ มนุเสฺสหิ ปิยายิตสฺส วรภณฺฑสฺส เถนกาฯ
</ol></p>


<p>เอวญฺจ ปน วตฺวา มาตลิสงฺคาหโก ตํ นิรยํ อนฺตรธาเปตฺวา รถํ ปุรโต เปเสตฺวา มิจฺฉาทิฎฺฐิกานํ ปจฺจนฎฺฐานํ นิรยํ ทเสฺสสิฯ เตน ปุโฎฺฐ จสฺส วิยากาสิฯ</p>


<ol>
<li>
‘‘อุจฺจาวจาเม วิวิธา อุปกฺกมา, นิรเยสุ ทิสฺสนฺติ สุโฆรรูปา;  
  
ภยญฺหิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ ปาปํ, เยเม ชนา อธิมตฺตา ทุกฺขา ติพฺพา;  
  
ขรา กฎุกา เวทนา เวทยนฺติฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปาปกมฺมานํ, ชานํ อกฺขาสิชานโตฯ  
</li>
  
<li>
‘‘เย  
ชีวโลกสฺมิํ สุปาปทิฎฺฐิโน, วิสฺสาสกมฺมานิ กโรนฺติ โมหา;  
  
ปรญฺจ ทิฎฺฐีสุ สมาทเปนฺติ, เต  
ปาปทิฎฺฐิํ ปสเวตฺว ปาปํ;  
  
เตเม ชนา อธิมตฺตา ทุกฺขา ติพฺพา, ขรา กฎุกา เวทนา เวทยนฺตี’’ติฯ  
</li>
  
<p>ตตฺถ ติ อุจฺจา อวจา อิเม, ขุทฺทกา จ มหนฺตา จาติ อโตฺถฯ ติ การณปฺปโยคาฯ ติ ‘‘นตฺถิ ทินฺน’’นฺติอาทิกาย ทสวตฺถุกาย มิจฺฉาทิฎฺฐิยา สุฎฺฐุ ปาปทิฎฺฐิโนฯ ติ ตาย ทิฎฺฐิยา วิสฺสาเสน ตนฺนิสฺสิตา หุตฺวา นานาวิธานิ ปาปกมฺมานิ กโรนฺติฯ ติ เต อิเม ชนา เอวรูปํ ทุกฺขํ อนุภวนฺติฯ
</ol></p>


<p>อิติ รโญฺญ มิจฺฉาทิฎฺฐิกานํ ปจฺจนนิรยํ อาจิกฺขิฯ เทวโลเกปิ เทวคณา รโญฺญ อาคมนมคฺคํ โอโลกยมานา สุธมฺมายํ เทวสภายํ นิสีทิํสุเยวฯ สโกฺกปิ ‘‘กิํ นุ โข, มาตลิ, จิรายตี’’ติ อุปธาเรโนฺต ตํ การณํ ญตฺวา ‘‘มาตลิ, อตฺตโน ทูตวิเสสํ ทเสฺสตุํ ‘มหาราช, อสุกกมฺมํ กตฺวา อสุกนิรเย นาม ปจฺจนฺตี’ติ นิรเย ทเสฺสโนฺต วิจรติ, นิมิรโญฺญ ปน อปฺปเมว อายุ ขีเยถ, นิรยทสฺสนํ นาสฺส ปริยนฺตํ คเจฺฉยฺยา’’ติ เอกํ มหาชวํ  เทวปุตฺตํ เปเสสิ ‘‘ตฺวํ ‘สีฆํ ราชานํ คเหตฺวา อาคจฺฉตู’ติ มาตลิสฺส วเทหี’’ติฯ โส ‘‘สาธู’’ติ สมฺปฎิจฺฉิตฺวา ชเวน คนฺตฺวา อาโรเจสิฯ มาตลิ, ตสฺส วจนํ สุตฺวา ‘‘น สกฺกา จิรายิตุ’’นฺติ รโญฺญ เอกปหาเรเนว จตูสุ ทิสาสุ พหู นิรเย ทเสฺสตฺวา คาถมาห –</p>


<ol>
<li>
‘‘วิทิตานิ เต มหาราช, อาวาสํ ปาปกมฺมินํ;  
  
ฐานานิ ลุทฺทกมฺมานํ, ทุสฺสีลานญฺจ ยา คติ;  
  
อุยฺยาหิ ทานิ ราชีสิ, เทวราชสฺส สนฺติเก’’ติฯ  
</li>
  
<p>ตสฺสโตฺถ – มหาราช, อิมํ ปาปกมฺมีนํ สตฺตานํ อาวาสํ ทิสฺวา ลุทฺทกมฺมานญฺจ ฐานานิ ตยา วิทิตานิฯ ทุสฺสีลานญฺจ ยา คติ นิพฺพตฺติ, สาปิ เต  วิทิตาฯ อิทานิ เทวราชสฺส สนฺติเก ทิพฺพสมฺปตฺติํ ทสฺสนตฺถํ อุยฺยาหิ คจฺฉาหิ, มหาราชาติฯ
</ol></p>

</p>

</p>


<p>เอวญฺจ ปน วตฺวา มาตลิ เทวโลกาภิมุขํ รถํ เปเสสิฯ ราชา เทวโลกํ คจฺฉโนฺต ทฺวาทสโยชนิกํ มณิมยํ ปญฺจถูปิกํ สพฺพาลงฺการปฎิมณฺฑิตํ อุยฺยานโปกฺขรณิสมฺปนฺนํ  กปฺปรุกฺขปริวุตํ พีรณิยา เทวธีตาย อากาสฎฺฐกวิมานํ ทิสฺวา, ตญฺจ เทวธีตรํ อโนฺตกูฎาคาเร สยนปิเฎฺฐ นิสินฺนํ อจฺฉราสหสฺสปริวุตํ มณิสีหปญฺชรํ วิวริตฺวา โอโลเกนฺติํ ทิสฺวา มาตลิํ ปุจฺฉโนฺต คาถมาหฯ อิตโรปิสฺส พฺยากาสิฯ</p>


<ol>
<li>
‘‘ปญฺจถูปํ ทิสฺสติทํ วิมานํ, มาลาปิฬนฺธา สยนสฺส มเชฺฌ;  
  
ตตฺถจฺฉติ นารี มหานุภาวา, อุจฺจาวจํ อิทฺธิ วิกุพฺพมานาฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อยํ นุ นารี กิมกาสิ สาธุํ, ยา โมทติ สคฺคปตฺตา วิมาเนฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘ยทิ  
เต สุตา พีรณี ชีวโลเก, อามายทาสี อหุ พฺราหฺมณสฺส;  
  
สา ปตฺตกาลํ อติถิํ วิทิตฺวา, มาตาว ปุตฺตํ สกิมาภินนฺที;  
  
สํยมา สํวิภาคา จ, สา วิมานสฺมิ โมทตี’’ติฯ  
</li>
  
<p>ตตฺถ นฺติ ปญฺจหิ กูฎาคาเรหิ สมนฺนาคตํฯ ติ มาลาทีหิ สพฺพาภรเณหิ ปฎิมณฺฑิตาติ อโตฺถฯ ติ ตสฺมิํ  วิมาเน อจฺฉติฯ ติ นานปฺปการํ เทวิทฺธิํ ทสฺสยมานาฯ ติ เอตํ ทิสฺวา ฐิตํ มํ วิตฺติ วินฺทติ ปฎิลภติ, วิตฺติสนฺตโก วิย โหมิ ตุฎฺฐิยา อติภูตตฺตาติ อโตฺถฯ ติ เคหทาสิยา กุจฺฉิมฺหิ ชาตทาสีฯ ติ สา กิร กสฺสปทสพลสฺส กาเล เอกสฺส พฺราหฺมณสฺส ทาสี อโหสิฯ นฺติ เตน พฺราหฺมเณน อฎฺฐ สลากภตฺตานิ สงฺฆสฺส ปริจฺจตฺตานิ อเหสุํฯ โส เคหํ คนฺตฺวา ‘‘เสฺว ปฎฺฐาย เอเกกสฺส ภิกฺขุสฺส เอเกกํ กหาปณคฺฆนกํ กตฺวา อฎฺฐ สลากภตฺตานิ สมฺปาเทยฺยาสี’’ติ พฺราหฺมณิํ อาหฯ สา ‘‘สามิ, ภิกฺขุ นาม ธุโตฺต, นาหํ สกฺขิสฺสามี’’ติ ปฎิกฺขิปิฯ ธีตโรปิสฺส ปฎิกฺขิปิํสุฯ โส ทาสิํ ‘‘สกฺขิสฺสสิ อมฺมา’’ติ อาหฯ สา ‘‘สกฺขิสฺสามิ อยฺยา’’ติ สมฺปฎิจฺฉิตฺวา สกฺกจฺจํ ยาคุขชฺชกภตฺตาทีนิ สมฺปาเทตฺวา สลากํ ลภิตฺวา อาคตํ ปตฺตกาลํ อติถิํ วิทิตฺวา หริตโคมยุปลิเตฺต กตปุปฺผุปหาเร สุปญฺญตฺตาสเน นิสีทาเปตฺวา ยถา นาม วิปฺปวาสา อาคตํ ปุตฺตํ มาตา สกิํ อภินนฺทติ, ตถา นิจฺจกาลํ อภินนฺทติ, สกฺกจฺจํ ปริวิสติ, อตฺตโน สนฺตกมฺปิ กิญฺจิ  เทติฯ ติ สา สีลวตี อโหสิ จาควตี จ, ตสฺมา เตน สีเลน เจว จาเคน จ อิมสฺมิํ วิมาเน โมทติฯ อถ วา ติ อินฺทฺริยทมนาฯ
</ol></p>


<p>เอวญฺจ ปน วตฺวา มาตลิ ปุรโต รถํ เปเสตฺวา โสณทินฺนเทวปุตฺตสฺส สตฺต กนกวิมานานิ ทเสฺสสิฯ โส ตานิ จ ตสฺส จ สิริสมฺปตฺติํ ทิสฺวา เตน กตกมฺมํ ปุจฺฉิฯ อิตโรปิสฺส พฺยากาสิฯ</p>


<ol>
<li>
‘‘ททฺทลฺลมานา อาเภนฺติ, วิมานา สตฺต นิมฺมิตา;  
  
ตตฺถ ยโกฺข มหิทฺธิโก, สพฺพาภรณภูสิโต;  
  
สมนฺตา อนุปริยาติ, นารีคณปุรกฺขโตฯ  
</li>
  
<li>
‘‘วิตฺตี  
หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อยํ นุ มโจฺจ กิมกาสิ สาธุํ, โย โมทติ สคฺคปโตฺต วิมาเนฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘โสณทิโนฺน คหปติ, เอส ทานปตี อหุ;  
  
เอส ปพฺพชิตุทฺทิสฺส, วิหาเร สตฺต การยิฯ  
</li>
  
<li>
‘‘สกฺกจฺจํ เต อุปฎฺฐาสิ, ภิกฺขโว ตตฺถ วาสิเก;  
  
อจฺฉาทนญฺจ ภตฺตญฺจ, เสนาสนํ ปทีปิยํ;  
  
อทาสิ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ อุปวสี, สทา สีเลสุ สํวุโต;  
  
สํยมา สํวิภาคา จ, โส วิมานสฺมิ โมทตี’’ติฯ  
</li>
  
<p>ตตฺถ ติ ชลมานาฯ ติ ตรุณสูริโย วิย โอภาสนฺติฯ ติ เตสุ ปฎิปาฎิยา ฐิเตสุ สตฺตสุ วิมาเนสุฯ ติ เอโก เทวปุโตฺตฯ ติ มหาราช, อยํ ปุเพฺพ กสฺสปทสพลสฺส กาเล กาสิรเฎฺฐ อญฺญตรสฺมิํ นิคเม โสณทิโนฺน นาม คหปติ ทานปติ อโหสิฯ โส ปพฺพชิเต อุทฺทิสฺส สตฺต วิหารกุฎิโย กาเรตฺวา ตตฺถ วาสิเก ภิกฺขู จตูหิ ปจฺจเยหิ สกฺกจฺจํ อุปฎฺฐาสิ, อุโปสถญฺจ อุปวสิ, นิจฺจํ สีเลสุ จ สํวุโต อโหสิฯ โส ตโต จวิตฺวา อิธูปปโนฺน โมทตีติ อโตฺถฯ เอตฺถ จ นฺติ อิทํ ปน อฎฺฐมีอุโปสถสฺส ปจฺจุคฺคมนานุคมนวเสน สตฺตมินวมิโย, จาตุทฺทสีปนฺนรสีนํ ปจฺจุคฺคมนานุคมนวเสน เตรสีปาฎิปเท จ สนฺธาย วุตฺตํฯ
</ol></p>


<p>เอวํ  โสณทินฺนสฺส กตกมฺมํ กเถตฺวา ปุรโต รถํ เปเสตฺวา ผลิกวิมานํ ทเสฺสสิฯ ตํ อุเพฺพธโต ปญฺจวีสติโยชนํ อเนกสเตหิ สตฺตรตนมยตฺถเมฺภหิ สมนฺนาคตํ, อเนกสตกูฎาคารปฎิมณฺฑิตํ , กิงฺกิณิกชาลาปริกฺขิตฺตํ, สมุสฺสิตสุวณฺณรชตมยธชํ, นานาปุปฺผวิจิตฺตอุยฺยานวนวิภูสิตํ, รมณียโปกฺขรณิสมนฺนาคตํ, นจฺจคีตวาทิตาทีสุ เฉกาหิ อจฺฉราหิ สมฺปริกิณฺณํฯ ตํ ทิสฺวา ราชา ตาสํ อจฺฉรานํ กตกมฺมํ ปุจฺฉิ, อิตโรปิสฺส พฺยากาสิฯ</p>


<ol>
<li>
‘‘ปภาสติ  
มิทํ พฺยมฺหํ, ผลิกาสุ สุนิมฺมิตํ;  
  
นารีวรคณากิณฺณํ, กูฎาคารวโรจิตํ;  
  
อุเปตํ อนฺนปาเนหิ, นจฺจคีเตหิ จูภยํฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ สาธุํ, ยา โมทเร สคฺคปตฺตา วิมาเนฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘ยา กาจิ นาริโย อิธ ชีวโลเก, สีลวนฺติโย อุปาสิกา;  
  
ทาเน รตา นิจฺจํ ปสนฺนจิตฺตา, สเจฺจ ฐิตา อุโปสเถ อปฺปมตฺตา;  
  
สํยมา สํวิภาคา จ, ตา วิมานสฺมิ โมทเร’’ติฯ  
</li>
  
<p>ตตฺถ นฺติ วิมานํ, ปาสาโทติ วุตฺตํ โหติฯ ติ ผลิกภิตฺตีสุฯ นฺติ วรนาริคเณหิ อากิณฺณํฯ นฺติ วรกูฎาคาเรหิ โอจิตํ สโมจิตํ, วฑฺฒิตนฺติ อโตฺถฯ นฺติ อุภเยหิฯ ติ อิทํ กิญฺจาปิ อนิยเมตฺวา วุตฺตํ, ตา ปน กสฺสปพุทฺธสาสเน พาราณสิยํ อุปาสิกา หุตฺวา คณพนฺธเนน เอตานิ วุตฺตปฺปการานิ ปุญฺญานิ กตฺวา ตํ ทิพฺพสมฺปตฺติํ ปตฺตาติ เวทิตพฺพาฯ
</ol></p>


<p>อถสฺส โส ปุรโต รถํ เปเสตฺวา เอกํ รมณียํ มณิวิมานํ ทเสฺสสิฯ ตํ สเม ภูมิภาเค ปติฎฺฐิตํ อุเพฺพธสมฺปนฺนํ มณิปพฺพโต วิย โอภาสมานํ ติฎฺฐติ, ทิพฺพคีตวาทิตนินฺนาทิตํ พหูหิ เทวปุเตฺตหิ สมฺปริกิณฺณํฯ ตํ ทิสฺวา ราชา เตสํ เทวปุตฺตานํ กตกมฺมํ ปุจฺฉิ, อิตโรปิสฺส พฺยากาสิฯ</p>


<ol>
<li>
‘‘ปภาสติ  
  
มิทํ พฺยมฺหํ, เวฬุริยาสุ นิมฺมิตํ;  
  
อุเปตํ ภูมิภาเคหิ, วิภตฺตํ ภาคโส มิตํฯ  
</li>
  
<li>
‘‘อาฬมฺพรา  
มุทิงฺคา จ, นจฺจคีตา สุวาทิตา;  
  
ทิพฺพา สทฺทา นิจฺฉรนฺติ, สวนียา มโนรมาฯ  
</li>
  
<li>
‘‘นาหํ เอวํคตํ ชาตุ, เอวํสุรุจิรํ ปุเร;  
  
สทฺทํ สมภิชานามิ, ทิฎฺฐํ วา ยทิ วา สุตํฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ สาธุํ, เย โมทเร สคฺคปตฺตา วิมาเนฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘เย เกจิ มจฺจา อิธ ชีวโลเก, สีลวนฺตา อุปาสกา;  
  
อาราเม อุทปาเน จ, ปปา สงฺกมนานิ จ;  
  
อรหเนฺต สีติภูเต, สกฺกจฺจํ ปฎิปาทยุํฯ  
</li>
  
<li>
‘‘จีวรํ ปิณฺฑปาตญฺจ, ปจฺจยํ สยนาสนํ;  
  
อทํสุ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ อุปวสุํ, สทา สีเลสุ สํวุตา;  
  
สํยมา สํวิภาคา จ, เต วิมานสฺมิ โมทเร’’ติฯ  
</li>
  
<p>ตตฺถ ติ เวฬุริยภิตฺตีสุฯ ติ รมณีเยหิ ภูมิภาเคหิ อุเปตํฯ ติ เอเต เทฺว เอตฺถ วชฺชนฺติฯ ติ นานปฺปการานิ นจฺจานิ  เจว คีตานิ จ อปเรสมฺปิ ตูริยานํ สุวาทิตานิ เจตฺถ ปวตฺตนฺติฯ นฺติ เอวํ มโนรมภาวํ คตํฯ ติ อิทมฺปิ กามํ อนิยเมตฺวา วุตฺตํ, เต ปน กสฺสปพุทฺธกาเล พาราณสิวาสิโน อุปาสกา หุตฺวา คณพนฺธเนน เอตานิ ปุญฺญานิ กตฺวา ตํ สมฺปตฺติํ ปตฺตาติ เวทิตพฺพาฯ ตตฺถ นฺติ  ปฎิปาทยิํสุ, เตสํ อทํสูติ อโตฺถฯ นฺติ คิลานปจฺจยํฯ ติ เอวํ นานปฺปการกํ ทานํ อทํสูติฯ
</ol></p>


<p>อิติสฺส โส เตสํ กตกมฺมํ อาจิกฺขิตฺวา ปุรโต รถํ เปเสตฺวา อปรมฺปิ ผลิกวิมานํ ทเสฺสสิฯ ตํ อเนกกูฎาคารปฎิมณฺฑิตํ, นานากุสุมสญฺฉนฺนทิพฺพตรุณวนปฎิมณฺฑิตตีราย, วิวิธวิหงฺคมนินฺนาทิตาย นิมฺมลสลิลาย นทิยา ปริกฺขิตฺตํ , อจฺฉราคณปริวุตเสฺสกสฺส ปุญฺญวโต นิวาสภูตํฯ ตํ ทิสฺวา ราชา ตสฺส กตกมฺมํ ปุจฺฉิ, อิตโรปิสฺส พฺยากาสิฯ</p>


<ol>
<li>
‘‘ปภาสติ มิทํ พฺยมฺหํ, ผลิกาสุ สุนิมฺมิตํ;  
  
นารีวรคณากิณฺณํ, กูฎาคารวโรจิตํฯ  
</li>
  
<li>
‘‘อุเปตํ อนฺนปาเนหิ, นจฺจคีเตหิ จูภยํ;  
  
นโชฺช จานุปริยาติ, นานาปุปฺผทุมายุตาฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อยํ นุ มโจฺจ กิํมกาสิ สาธุํ, โย โมทตี สคฺคปโตฺต วิมาเนฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘มิถิลายํ คหปติ, เอส ทานปตี อหุ;  
  
อาราเม อุทปาเน จ, ปปา สงฺกมนานิ จ;  
  
อรหเนฺต สีติภูเต, สกฺกจฺจํ ปฎิปาทยิฯ  
</li>
  
<li>
‘‘จีวรํ ปิณฺฑปาตญฺจ, ปจฺจยํ สยนาสนํ;  
  
อทาสิ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘จาตุทฺทสิํ  
ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ  
อุปวสี, สทา สีเลสุ สํวุโต;  
  
สํยมา สํวิภาคา จ, โส วิมานสฺมิ โมทตี’’ติฯ  
</li>
  
<p>ตตฺถ ติ วจนวิปลฺลาโส, เอกา นที ตํ วิมานํ ปริกฺขิปิตฺวา คตาติ อโตฺถฯ ติ สา นที นานาปุเปฺผหิ ทุเมหิ อายุตาฯ นฺติ เอส มหาราช, กสฺสปพุทฺธกาเล มิถิลนคเร เอโก คหปติ ทานปติ อโหสิฯ โส เอตานิ อารามโรปนาทีนิ ปุญฺญานิ กตฺวา อิมํ สมฺปตฺติํ ปโตฺตติฯ
</ol></p>


<p>เอวมสฺส เตน กตกมฺมํ อาจิกฺขิตฺวา ปุรโต รถํ เปเสตฺวา อปรมฺปิ ผลิกวิมานํ ทเสฺสสิฯ ตํ ปุริมวิมานโต อติเรกาย นานาปุปฺผผลสญฺฉนฺนาย ตรุณวนฆฎาย สมนฺนาคตํฯ ตํ ทิสฺวา ราชา ตาย สมฺปตฺติยา สมนฺนาคตสฺส เทวปุตฺตสฺส กตกมฺมํ ปุจฺฉิ, อิตโรปิสฺส พฺยากาสิฯ</p>


<ol>
<li>
‘‘ปภาสติ มิทํ พฺยมฺหํ, ผลิกาสุ สุนิมฺมิตํ;  
  
นารีวรคณากิณฺณํ, กูฎาคารวโรจิตํฯ  
</li>
  
<li>
‘‘อุเปตํ  
อนฺนปาเนหิ, นจฺจคีเตหิ จูภยํ;  
  
นโชฺช จานุปริยาติ, นานาปุปฺผทุมายุตาฯ  
</li>
  
<li>
‘‘ราชายตนา กปิตฺถา จ, อมฺพา สาลา จ ชมฺพุโย;  
  
ตินฺทุกา จ ปิยาลา จ, ทุมา นิจฺจผลา พหูฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อยํ นุ มโจฺจ กิมกาสิ สาธุํ, โย โมทตี สคฺคปโตฺต วิมาเนฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘มิถิลายํ  
คหปติ, เอส ทานปตี อหุ;  
  
อาราเม อุทปาเน จ, ปปา สงฺกมนานิ จ;  
  
อรหเนฺต สีติภูเต, สกฺกจฺจํ ปฎิปาทยิฯ  
</li>
  
<li>
‘‘จีวรํ  
ปิณฺฑปาตญฺจ, ปจฺจยํ สยนาสนํ;  
  
อทาสิ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ อุปวสี, สทา สีเลสุ สํวุโต;  
  
สํยมา สํวิภาคา จ, โส วิมานสฺมิ โมทตี’’ติฯ  
</li>
  
<p>ตตฺถ นฺติ เอส, มหาราช, กสฺสปพุทฺธกาเล วิเทหรเฎฺฐ มิถิลนคเร เอโก คหปติ ทานปติ อโหสิฯ โส เอตานิ ปุญฺญานิ กตฺวา อิมํ สมฺปตฺติํ ปโตฺตติฯ
</ol></p>


<p>เอวมสฺส เตน กตกมฺมํ อาจิกฺขิตฺวา ปุรโต รถํ เปเสตฺวา ปุริมสทิสเมว อปรมฺปิ เวฬุริยวิมานํ ทเสฺสตฺวา ตตฺถ สมฺปตฺติํ อนุภวนฺตสฺส เทวปุตฺตสฺส กตกมฺมํ ปุโฎฺฐ อาจิกฺขิฯ</p>


<ol>
<li>
‘‘ปภาสติ มิทํ พฺยมฺหํ, เวฬุริยาสุ นิมฺมิตํ;  
  
อุเปตํ ภูมิภาเคหิ, วิภตฺตํ ภาคโส มิตํฯ  
</li>
  
<li>
‘‘อาฬมฺพรา มุทิงฺคา จ, นจฺจคีตา สุวาทิตา;  
  
ทิพฺยา สทฺทา นิจฺฉรนฺติ, สวนียา มโนรมาฯ  
</li>
  
<li>
‘‘นาหํ เอวํคตํ ชาตุ, เอวํสุรุจิรํ ปุเร;  
  
สทฺทํ สมภิชานามิ, ทิฎฺฐํ วา ยทิ วา สุตํฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อยํ  
นุ มโจฺจ กิมกาสิ สาธุํ, โย โมทตี สคฺคปโตฺต วิมาเนฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘พาราณสิยํ คหปติ, เอส ทานปตี อหุ;  
  
อาราเม อุทปาเน จ, ปปา สงฺกมนานิ จ;  
  
อรหเนฺต สีติภูเต, สกฺกจฺจํ ปฎิปาทยิฯ  
</li>
  
<li>
‘‘จีวรํ  
ปิณฺฑปาตญฺจ, ปจฺจยํ สยนาสนํ;  
  
อทาสิ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ อุปวสี, สทา สีเลสุ สํวุโต;  
  
สํยมา สํวิภาคา จ, โส วิมานสฺมิ โมทตี’’ติฯ  
</li>
  
<p>อถสฺส ปุรโต รถํ เปเสตฺวา พาลสูริยสนฺนิภํ กนกวิมานํ ทเสฺสตฺวา ตตฺถ นิวาสิโน เทวปุตฺตสฺส สมฺปตฺติํ ปุโฎฺฐ อาจิกฺขิฯ
</ol></p>


<ol>
<li>
‘‘ยถา อุทยมาทิโจฺจ, โหติ โลหิตโก มหา;  
  
ตถูปมํ อิทํ พฺยมฺหํ, ชาตรูปสฺส นิมฺมิตํฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อยํ นุ มโจฺจ กิมกาสิ สาธุํ, โย โมทตี สคฺคปโตฺต วิมาเนฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘สาวตฺถิยํ  
คหปติ, เอส ทานปตี อหุ;  
  
อาราเม อุทปาเน จ, ปปา สงฺกมนานิ จ;  
  
อรหเนฺต สีติภูเต, สกฺกจฺจํ ปฎิปาทยิฯ  
</li>
  
<li>
‘‘จีวรํ ปิณฺฑปาตญฺจ, ปจฺจยํ สยนาสนํ;  
  
อทาสิ อุชุภูเตสุ, วิปฺปสเนฺนน เจตสาฯ  
</li>
  
<li>
‘‘จาตุทฺทสิํ ปญฺจทสิํ, ยา จ ปกฺขสฺส อฎฺฐมี;  
  
ปาฎิหาริยปกฺขญฺจ, อฎฺฐงฺคสุสมาคตํฯ  
</li>
  
<li>
‘‘อุโปสถํ อุปวสี, สทา สีเลสุ สํวุโต;  
  
สํยมา สํวิภาคา จ, โส วิมานสฺมิ โมทตี’’ติฯ  
</li>
  
<p>ตตฺถ  ติ อุคฺคจฺฉโนฺต อาทิโจฺจฯ นฺติ กสฺสปพุทฺธกาเล สาวตฺถินคเร เอโก คหปติ ทานปติ อโหสิฯ โส เอตานิ ปุญฺญานิ กตฺวา อิมํ สมฺปตฺติํ ปโตฺตติฯ
</ol></p>


<p>เอวํ  เตน อิเมสํ อฎฺฐนฺนํ วิมานานํ กถิตกาเล สโกฺก เทวราชา ‘‘มาตลิ, อติวิย จิรายตี’’ติ อปรมฺปิ ชวนเทวปุตฺตํ เปเสสิฯ โส เวเคน คนฺตฺวา อาโรเจสิฯ โส ตสฺส วจนํ สุตฺวา ‘‘น สกฺกา อิทานิ จิรายิตุ’’นฺติ จตูสุ ทิสาสุ เอกปฺปหาเรเนว พหูนิ วิมานานิ ทเสฺสสิฯ รญฺญา จ ตตฺถ สมฺปตฺติํ อนุภวนฺตานํ เทวปุตฺตานํ กตกมฺมํ ปุโฎฺฐ อาจิกฺขิฯ</p>


<ol>
<li>
‘‘เวหายสาเม พหุกา, ชาตรูปสฺส นิมฺมิตา;  
  
ททฺทลฺลมานา อาเภนฺติ, วิชฺชุวพฺภฆนนฺตเรฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิเม นุ มจฺจา กิมกํสุ สาธุํ, เย โมทเร สคฺคปตฺตา วิมาเนฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘สทฺธาย สุนิวิฎฺฐาย, สทฺธเมฺม สุปฺปเวทิเต;  
  
อกํสุ สตฺถุ วจนํ, สมฺมาสมฺพุทฺธสาสเน;  
  
เตสํ เอตานิ ฐานานิ, ยานิ ตฺวํ ราช ปสฺสสี’’ติฯ  
</li>
  
<p>ตตฺถ ติ เวหายสา อิเม อากาเสเยว สณฺฐิตาฯ อากาสฎฺฐกวิมานา อิเมติ วทติฯ ติ ฆนวลาหกนฺตเร ชลมานา วิชฺชุ วิยฯ ติ มเคฺคน อาคตตฺตา สุปฺปติฎฺฐิตายฯ อิทํ วุตฺตํ โหติ – มหาราช, เอเต ปุเร นิยฺยานิเก กสฺสปพุทฺธสาสเน ปพฺพชิตฺวา ปริสุทฺธสีลา สมณธมฺมํ กโรนฺตา โสตาปตฺติผลํ สจฺฉิกตฺวา อรหตฺตํ นิพฺพเตฺตตุํ อสโกฺกนฺตา ตโต จุตา อิเมสุ กนกวิมาเนสุ อุปฺปนฺนาฯ เอเตสํ กสฺสปพุทฺธสาวกานํ ตานิ ฐานานิ, ยานิ ตฺวํ, มหาราช, ปสฺสสีติฯ
</ol></p>


<p>เอวมสฺส  อากาสฎฺฐกวิมานานิ ทเสฺสตฺวา สกฺกสฺส สนฺติกํ คมนตฺถาย อุสฺสาหํ กโรโนฺต อาห –</p>


<ol>
<li>
‘‘วิทิตานิ เต มหาราช, อาวาสํ ปาปกมฺมินํ;  
  
อโถ กลฺยาณกมฺมานํ, ฐานานิ วิทิตานิ เต;  
  
อุยฺยาหิ ทานิ ราชีสิ, เทวราชสฺส สนฺติเก’’ติฯ  
</li>
  
<p>ตตฺถ นฺติ มหาราช, ตยา ปฐมเมว เนรยิกานํ อาวาสํ ทิสฺวา ปาปกมฺมานํ ฐานานิ วิทิตานิ, อิทานิ ปน อากาสฎฺฐกวิมานานิ ปสฺสเนฺตน อโถ กลฺยาณกมฺมานํ ฐานานิ วิทิตานิ, อิทานิ เทวราชสฺส สนฺติเก สมฺปตฺติํ ทฎฺฐุํ อุยฺยาหิ คจฺฉาหีติฯ
</ol></p>


<p>เอวญฺจ  ปน วตฺวา ปุรโต รถํ เปเสตฺวา สิเนรุํ ปริวาเรตฺวา ฐิเต สตฺต ปริภณฺฑปพฺพเต ทเสฺสสิฯ เต ทิสฺวา รญฺญา มาตลิสฺส ปุฎฺฐภาวํ อาวิกโรโนฺต สตฺถา อาห –</p>


<ol>
<li>
‘‘สหสฺสยุตฺตํ  
หยวาหิํ, ทิพฺพยานมธิฎฺฐิโต;  
  
ยายมาโน มหาราชา, อทฺทา สีทนฺตเร นเค;  
  
ทิสฺวานามนฺตยี สูตํ, อิเม เก นาม ปพฺพตา’’ติฯ  
</li>
  
<p>ตตฺถ นฺติ หเยหิ วาหิยมานํฯ ติ ทิพฺพยาเน ฐิโต หุตฺวาฯ ติ อทฺทสฯ ติ สีทามหาสมุทฺทสฺส อนฺตเรฯ ตสฺมิํ กิร มหาสมุเทฺท อุทกํ สุขุมํ, โมรปิญฺฉมตฺตมฺปิ ปกฺขิตฺตํ ปติฎฺฐาตุํ น สโกฺกติ สีทเตว, ตสฺมา โส ‘‘สีทามหาสมุโทฺท’’ติ วุจฺจติฯ ตสฺส อนฺตเรฯ ติ ปพฺพเตฯ ติ เก นาม นาเมน อิเม ปพฺพตาติฯ
</ol></p>


<p>เอวํ นิมิรญฺญา ปุโฎฺฐ มาตลิ เทวปุโตฺต อาห –</p>


<ol>
<li>
‘‘สุทสฺสโน กรวีโก, อีสธโร ยุคนฺธโร;  
  
เนมินฺธโร วินตโก, อสฺสกโณฺณ คิรี พฺรหาฯ  
</li>
  
<li>
‘‘เอเต สีทนฺตเร นคา, อนุปุพฺพสมุคฺคตา;  
  
มหาราชานมาวาสา, ยานิ ตฺวํ ราช ปสฺสสี’’ติฯ  
</li>
  
<p>ตตฺถ ติ อยํ, มหาราช, เอเตสํ สพฺพพาหิโร สุทสฺสโน ปพฺพโต นาม, ตทนนฺตเร กรวีโก นาม, โส สุทสฺสนโต อุจฺจตโร ฯ อุภินฺนมฺปิ ปน เตสํ อนฺตเร เอโกปิ สีทนฺตรมหาสมุโทฺทฯ กรวีกสฺส อนนฺตเร อีสธโร นาม, โส กรวีกโต อุจฺจตโรฯ เตสมฺปิ อนฺตเร เอโก สีทนฺตรมหาสมุโทฺทฯ อีสธรสฺส อนนฺตเร ยุคนฺธโร นาม, โส อีสธรโต อุจฺจตโรฯ เตสมฺปิ อนฺตเร เอโก สีทนฺตรมหาสมุโทฺทฯ ยุคนฺธรสฺส อนนฺตเร เนมินฺธโร นาม, โส ยุคนฺธรโต อุจฺจตโรฯ เตสมฺปิ อนฺตเร เอโก สีทนฺตรมหาสมุโทฺทฯ เนมินฺธรสฺส อนนฺตเร วินตโก นาม, โส เนมินฺธรโต อุจฺจตโรฯ เตสมฺปิ อนฺตเร เอโก สีทนฺตรมหาสมุโทฺทฯ วินตกสฺส อนนฺตเร อสฺสกโณฺณ นาม, โส วินตกโต อุจฺจตโรฯ เตสมฺปิ อนฺตเร เอโก สีทนฺตรมหาสมุโทฺทฯ ติ เอเต สีทนฺตรมหาสมุเทฺท สตฺต ปพฺพตา อนุปฎิปาฎิยา สมุคฺคตา โสปานสทิสา หุตฺวา ฐิตาฯ ติ เย ตฺวํ, มหาราช, อิเม ปพฺพเต ปสฺสสิ, เอเต จตุณฺณํ มหาราชานํ อาวาสาติฯ
</ol></p>


<p>เอวมสฺส  จาตุมหาราชิกเทวโลกํ ทเสฺสตฺวา ปุรโต รถํ เปเสตฺวา ตาวติํสภวนสฺส จิตฺตกูฎทฺวารโกฎฺฐกํ ปริวาเรตฺวา ฐิตา อินฺทปฎิมา ทเสฺสสิฯ ตํ ทิสฺวา ราชา ปุจฺฉิ, อิตโรปิสฺส พฺยากาสิฯ</p>


<ol>
<li>
‘‘อเนกรูปํ รุจิรํ, นานาจิตฺรํ ปกาสติ;  
  
อากิณฺณํ อินฺทสทิเสหิ, พฺยเคฺฆเหว สุรกฺขิตํฯ  
</li>
  
<li>
‘‘วิตฺตี  
หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิมํ นุ ทฺวารํ กิมภญฺญมาหุ, มโนรมํ ทิสฺสติ ทูรโตวฯ  
</li>
  
<li>
‘‘ตสฺส ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘‘จิตฺรกูโฎ’ติ ยํ อาหุ, เทวราชปเวสนํ;  
  
สุทสฺสนสฺส คิริโน, ทฺวารเญฺหตํ ปกาสติฯ  
</li>
  
<li>
‘‘อเนกรูปํ  
รุจิรํ, นานาจิตฺรํ ปกาสติ;  
  
อากิณฺณํ อินฺทสทิเสหิ, พฺยเคฺฆเหว สุรกฺขิตํ;  
  
ปวิเสเตน ราชีสิ, อรชํ ภูมิมกฺกมา’’ติฯ  
</li>
  
<p>ตตฺถ นฺติ อเนกชาติกํฯ นฺติ นานารตนจิตฺรํฯ ติ กิํ นาม เอตํ ปญฺญายติฯ นฺติ สมฺปริปุณฺณํฯ นฺติ ยถา นาม พฺยเคฺฆหิ วา สีเหหิ วา มหาวนํ, เอวํ อินฺทสทิเสเหว สุรกฺขิตํฯ ตาสญฺจ ปน อินฺทปฎิมานํ อารกฺขณตฺถาย ฐปิตภาโว เอกกนิปาเต  (ชา. ๑.๑.๓๑) วุตฺตนเยน คเหตโพฺพฯ ติ กินฺนามํ วทนฺติฯ นฺติ นิกฺขมนปฺปเวสนตฺถาย นิมฺมิตํฯ ติ โสภนทสฺสนสฺส สิเนรุคิริโนฯ นฺติ เอตํ สิเนรุมตฺถเก ปติฎฺฐิตสฺส ทสสหสฺสโยชนิกสฺส เทวนครสฺส ทฺวารํ ปกาสติ, ทฺวารโกฎฺฐโก ปญฺญายตีติ อโตฺถฯ ติ เอเตน ทฺวาเรน เทวนครํ ปวิสฯ ติ อรชํ สุวณฺณรชตมณิมยํ นานาปุเปฺผหิ สมากิณฺณํ ทิพฺพภูมิํ ทิพฺพยาเนน อกฺกม, มหาราชาติฯ
</ol></p>


<p>เอวญฺจ  ปน วตฺวา มาตลิ ราชานํ เทวนครํ ปเวเสสิฯ เตน วุตฺตํ –</p>


<ol>
<li>
‘‘สหสฺสยุตฺตํ หยวาหิํ, ทิพฺพยานมธิฎฺฐิโต;  
  
ยายมาโน มหาราชา, อทฺทา เทวสภํ อิท’’นฺติฯ  
</li>
  
<p>โส ทิพฺพยาเน ฐิโตว คจฺฉโนฺต สุธมฺมาเทวสภํ ทิสฺวา มาตลิํ ปุจฺฉิ, โสปิสฺส อาจิกฺขิฯ
</ol></p>


<ol>
<li>
‘‘ยถา สรเท อากาเส, นีโลภาโส ปทิสฺสติ;  
  
ตถูปมํ อิทํ พฺยมฺหํ, เวฬุริยาสุ นิมฺมิตํฯ  
</li>
  
<li>
‘‘วิตฺตี หิ มํ วินฺทติ สูต ทิสฺวา, ปุจฺฉามิ ตํ มาตลิ เทวสารถิ;  
  
อิมํ นุ พฺยมฺหํ กิมภญฺญมาหุ, มโนรมํ ทิสฺสติ ทูรโตวฯ  
</li>
  
<li>
‘‘ตสฺส  
ปุโฎฺฐ วิยากาสิ, มาตลิ เทวสารถิ;  
  
วิปากํ ปุญฺญกมฺมานํ, ชานํ อกฺขาสิชานโตฯ  
</li>
  
<li>
‘‘‘สุธมฺมา’  
อิติ ยํ อาหุ, ปเสฺสสา ทิสฺสเต สภา;  
  
เวฬุริยารุจิรา จิตฺรา, ธารยนฺติ สุนิมฺมิตาฯ  
</li>
  
<li>
‘‘อฎฺฐํสา สุกตา ถมฺภา, สเพฺพ เวฬุริยามยา;  
  
ยตฺถ เทวา ตาวติํสา, สเพฺพ อินฺทปุโรหิตาฯ  
</li>
  
<li>
‘‘อตฺถํ เทวมนุสฺสานํ, จินฺตยนฺตา สมจฺฉเร;  
  
ปวิเสเตน ราชีสิ, เทวานํ อนุโมทนนฺติฯ  
</li>
  
<p>ตตฺถ นฺติ นิปาตมตฺตํ, เทวสภํ อทฺทสาติ อโตฺถฯ ติ ปสฺส เอสาฯ ติ รุจิรเวฬุริยาฯ ติ นานารตนวิจิตฺราฯ ติ อิมํ สภํ เอเต อฎฺฐํสาทิเภทา สุกตา ถมฺภา ธารยนฺติฯ ติ อินฺทํ ปุโรหิตํ ปุเรจาริกํ กตฺวา ปริวาเรตฺวา  ฐิตา เทวมนุสฺสานํ อตฺถํ จินฺตยนฺตา อจฺฉนฺติฯ ติ อิมินา มเคฺคน ยตฺถ เทวา อญฺญมญฺญํ อนุโมทนฺตา อจฺฉนฺติ, ตํ ฐานํ เทวานํ อนุโมทนํ ปวิสฯ
</ol></p>


<p>เทวาปิ โข ตสฺสาคมนมคฺคํ โอโลเกนฺตาว นิสีทิํสุฯ เต ‘‘ราชา อาคโต’’ติ สุตฺวา ทิพฺพคนฺธวาสปุปฺผหตฺถา ยาว จิตฺตกูฎทฺวารโกฎฺฐกา ปฎิมคฺคํ คนฺตฺวา มหาสตฺตํ ทิพฺพคนฺธมาลาทีหิ ปูชยนฺตา สุธมฺมาเทวสภํ อานยิํสุฯ ราชา รถา โอตริตฺวา เทวสภํ ปาวิสิฯ เทวา อาสเนน นิมนฺตยิํสุฯ สโกฺกปิ อาสเนน เจว กาเมหิ จ นิมเนฺตสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตํ เทวา ปฎินนฺทิํสุ, ทิสฺวา ราชานมาคตํ;  
  
สฺวาคตํ เต มหาราช, อโถ เต อทุราคตํ;  
  
นิสีท ทานิ ราชีสิ, เทวราชสฺส สนฺติเกฯ  
</li>
  
<li>
‘‘สโกฺกปิ ปฎินนฺทิตฺถ, เวเทหํ มิถิลคฺคหํ;  
  
นิมนฺตยิตฺถ กาเมหิ, อาสเนน จ วาสโวฯ  
</li>
  
<li>
‘‘สาธุ  
โขสิ อนุปฺปโตฺต, อาวาสํ วสวตฺตินํ;  
  
วส เทเวสุ ราชีสิ, สพฺพกามสมิทฺธิสุ;  
  
ตาวติํเสสุ เทเวสุ, ภุญฺช กาเม อมานุเส’’ติฯ  
</li>
  
<p>ตตฺถ ติ สมฺปิยายิํสุ, หฎฺฐตุฎฺฐาว หุตฺวา สมฺปฎิจฺฉิํสุฯ ติ สเพฺพสํ กามานํ สมิทฺธิยุเตฺตสุฯ
</ol></p>


<p>เอวํ สเกฺกน ทิพฺพกาเมหิ เจว อาสเนน จ นิมนฺติโต ราชา ปฎิกฺขิปโนฺต อาห –</p>


<ol>
<li>
‘‘ยถา ยาจิตกํ ยานํ, ยถา ยาจิตกํ ธนํ;  
  
เอวํ สมฺปทเมเวตํ, ยํ ปรโต ทานปจฺจยาฯ  
</li>
  
<li>
‘‘น  
จาหเมตมิจฺฉามิ, ยํ ปรโต ทานปจฺจยา;  
  
สยํกตานิ ปุญฺญานิ, ตํ เม อาเวณิกํ ธนํฯ  
</li>
  
<li>
‘‘โสหํ  
คนฺตฺวา มนุเสฺสสุ, กาหามิ กุสลํ พหุํ;  
  
ทาเนน สมจริยาย, สํยเมน ทเมน จ;  
  
ยํ กตฺวา สุขิโต โหติ, น จ ปจฺฉานุตปฺปตี’’ติฯ  
</li>
  
<p>ตตฺถ ติ ยํ ปรโต ตสฺส ปรสฺส ทานปจฺจยา เตน ทินฺนตฺตา ลพฺภติ, ตํ ยาจิตกสทิสํ โหติ, ตสฺมา นาหํ เอตํ อิจฺฉามิฯ ติ ยานิ ปน มยา อตฺตนา กตานิ ปุญฺญานิ, ตเมว มม ปเรหิ อสาธารณตฺตา อาเวณิกํ ธนํ อนุคามิยธนํฯ ติ ตีหิ ทฺวาเรหิ สมจริยายฯ ติ สีลรกฺขเณนฯ ติ อินฺทฺริยทเมนฯ
</ol></p>


<p>เอวํ มหาสโตฺต เทวานํ มธุรสเทฺทน ธมฺมํ เทเสสิฯ ธมฺมํ เทเสโนฺตเยว มนุสฺสคณนาย สตฺต ทิวสานิ ฐตฺวา เทวคณํ โกเสตฺวา เทวคณมเชฺฌ ฐิโตว มาตลิสฺส คุณํ กเถโนฺต อาห –</p>


<ol>
<li>
‘‘พหูปกาโร โน ภวํ, มาตลิ เทวสารถิ;  
  
โย เม กลฺยาณกมฺมานํ, ปาปานํ ปฎิทสฺสยี’’ติฯ  
</li>
  
<p>ตตฺถ  ติ โย เอส มยฺหํ กลฺยาณกมฺมานํ เทวานญฺจ ฐานานิ ปาปกมฺมานํ เนรยิกานญฺจ ปาปานิ ฐานานิ ทเสฺสสีติ อโตฺถฯ
</ol></p>

</p>


<p>อถ ราชา สกฺกํ อามเนฺตตฺวา ‘‘อิจฺฉามหํ, มหาราช, มนุสฺสโลกํ คนฺตุ’’นฺติ อาหฯ สโกฺก ‘‘เตน หิ, สมฺม มาตลิ, นิมิราชานํ ตเตฺถว มิถิลํ เนหี’’ติ อาหฯ โส ‘‘สาธู’’ติ สมฺปฎิจฺฉิตฺวา รถํ อุปฎฺฐาเปสิฯ ราชา เทวคเณหิ สทฺธิํ สโมฺมทิตฺวา เทเว นิวตฺตาเปตฺวา รถํ อภิรุหิฯ มาตลิ รถํ เปเสโนฺต ปาจีนทิสาภาเคน มิถิลํ ปาปุณิฯ มหาชโน ทิพฺพรถํ ทิสฺวา ‘‘ราชา โน อาคโต’’ติ ปมุทิโต อโหสิฯ มาตลิ มิถิลํ ปทกฺขิณํ กตฺวา ตสฺมิํเยว สีหปญฺชเร มหาสตฺตํ โอตาเรตฺวา ‘‘คจฺฉามหํ, มหาราชา’’ติ อาปุจฺฉิตฺวา สกฎฺฐานเมว คโตฯ มหาชโนปิ ราชานํ ปริวาเรตฺวา ‘‘กีทิโส, เทว, เทวโลโก’’ติ ปุจฺฉิฯ ราชา เทวตานญฺจ สกฺกสฺส จ เทวรโญฺญ สมฺปตฺติํ วเณฺณตฺวา ‘‘ตุเมฺหปิ ทานาทีนิ  ปุญฺญานิ กโรถ, เอวํ ตสฺมิํ เทวโลเก นิพฺพตฺติสฺสถา’’ติ มหาชนสฺส ธมฺมํ เทเสสิฯ</p>


<p>โส อปรภาเค กปฺปเกน ปลิตสฺส ชาตภาเว อาโรจิเต ปลิตํ สุวณฺณสณฺฑาเสน อุทฺธราเปตฺวา หเตฺถ ฐเปตฺวา กปฺปกสฺส  คามวรํ ทตฺวา ปพฺพชิตุกาโม หุตฺวา ปุตฺตสฺส รชฺชํ ปฎิจฺฉาเปสิฯ เตน จ ‘‘กสฺมา, เทว, ปพฺพชิสฺสสี’’ติ วุเตฺต –</p>


<p>
‘‘อุตฺตมงฺครุหา มยฺหํ, อิเม ชาตา วโยหรา;  
  
ปาหุภูตา เทวทูตา, ปพฺพชฺชาสมโย มมา’’ติฯ –  
</p>
  
<p>คาถํ วตฺวา ปุริมราชาโน วิย ปพฺพชิตฺวา ตสฺมิํเยว อมฺพวเน วิหรโนฺต จตฺตาโร พฺรหฺมวิหาเร ภาเวตฺวา พฺรหฺมโลกูปโค อโหสิฯ ตเสฺสวํ ปพฺพชิตภาวํ อาวิกโรโนฺต สตฺถา โอสานคาถมาห –</p>


<ol>
<li>
‘‘อิทํ วตฺวา นิมิราชา, เวเทโห มิถิลคฺคโห;  
  
ปุถุยญฺญํ ยชิตฺวาน, สํยมํ อชฺฌุปาคมี’’ติฯ  
</li>
  
<p>ตตฺถ  ติ ‘‘อุตฺตมงฺครุหา มยฺห’’นฺติ อิมํ คาถํ วตฺวาฯ ติ มหาทานํ ทตฺวาฯ ติ สีลสํยมํ อุปคโตฯ
</ol></p>


<p>ปุโตฺต ปนสฺส กาฬารชนโก นาม ตํ วํสํ อุปจฺฉินฺทิฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปิ ตถาคโต มหาภินิกฺขมนํ นิกฺขโนฺตเยวา’’ติ วตฺวา ชาตกํ สโมธาเนสิ ‘‘ตทา สโกฺก อนุรุโทฺธ อโหสิ, มาตลิ อานโนฺท, จตุราสีติ ขตฺติยสหสฺสานิ พุทฺธปริสา, นิมิราชา ปน อหเมว สมฺมาสมฺพุโทฺธ อโหสิ’’นฺติฯ</p>

</p>


<ol>
<li>
<p> [๕๔๒] ๕. อุมงฺคชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต ปญฺญาปารมิํ อารพฺภ กเถสิฯ เอกทิวสญฺหิ ภิกฺขู ธมฺมสภายํ สนฺนิสินฺนา ตถาคตสฺส ปญฺญาปารมิํ วณฺณยนฺตา นิสีทิํสุ ‘‘มหาปโญฺญ, อาวุโส, ตถาคโต ปุถุปโญฺญ คมฺภีรปโญฺญ หาสปโญฺญ ชวนปโญฺญ ติกฺขปโญฺญ นิเพฺพธิกปโญฺญ ปรปฺปวาทมทฺทโน, อตฺตโน ปญฺญานุภาเวน กูฎทนฺตาทโย พฺราหฺมเณ, สภิยาทโย ปริพฺพาชเก, องฺคุลิมาลาทโย โจเร, อาฬวกาทโย ยเกฺข, สกฺกาทโย เทเว, พกาทโย พฺรหฺมาโน จ ทเมตฺวา นิพฺพิเสวเน อกาสิ, พหุชนกาเย ปพฺพชฺชํ ทตฺวา มคฺคผเลสุ ปติฎฺฐาเปสิ, เอวํ มหาปโญฺญ, อาวุโส, สตฺถา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ  วุเตฺต ‘‘น, ภิกฺขเว, ตถาคโต อิทาเนว ปญฺญวา, อตีเตปิ อปริปเกฺก ญาเณ โพธิญาณตฺถาย จริยํ จรโนฺตปิ ปญฺญวาเยวา’’ติ วตฺวา เตหิ ยาจิโต อตีตํ อาหริฯ</p>


<p>อตีเต วิเทหรเฎฺฐ มิถิลายํ เวเทโห นาม ราชา รชฺชํ กาเรสิฯ ตสฺส อตฺถธมฺมานุสาสกา จตฺตาโร ปณฺฑิตา อเหสุํ เสนโก, ปุกฺกุโส, กามิโนฺท, เทวิโนฺท จาติฯ ตทา ราชา โพธิสตฺตสฺส ปฎิสนฺธิคฺคหณทิวเส ปจฺจูสกาเล เอวรูปํ สุปินํ อทฺทส – ราชงฺคเณ จตูสุ โกเณสุ จตฺตาโร อคฺคิกฺขนฺธา มหาปาการปฺปมาณา อุฎฺฐาย ปชฺชลนฺติฯ เตสํ มเชฺฌ ขโชฺชปนกปฺปมาโณ อคฺคิกฺขโนฺท อุฎฺฐหิตฺวา ตงฺขณเญฺญว จตฺตาโร อคฺคิกฺขเนฺธ อติกฺกมิตฺวา ยาว พฺรหฺมโลกา อุฎฺฐาย สกลจกฺกวาฬํ โอภาเสตฺวา ฐิโต, ภูมิยํ ปติโต สาสปพีชมตฺตมฺปิ ปญฺญายติฯ ตํ สเทวกา โลกา สมารกา สพฺรหฺมกา คนฺธมาลาทีหิ ปูเชนฺติ, มหาชโน ชาลนฺตเรเนว จรติ, โลมกูปมตฺตมฺปิ อุณฺหํ น คณฺหาติฯ ราชา อิมํ สุปินํ ทิสฺวา ภีตตสิโต อุฎฺฐาย ‘‘กิํ นุ โข เม ภวิสฺสตี’’ติ จิเนฺตโนฺต นิสินฺนโกว อรุณํ อุฎฺฐาเปสิฯ</p>


<p>จตฺตาโรปิ ปณฺฑิตา ปาโตวาคนฺตฺวา ‘‘กจฺจิ, เทว, สุขํ สยิตฺถา’’ติ สุขเสยฺยํ ปุจฺฉิํสุฯ โส ‘‘กุโต เม สุขเสยฺยํ ลทฺธ’’นฺติ วตฺวา ‘‘เอวรูโป  เม สุปิโน ทิโฎฺฐ’’ติ สพฺพํ กเถสิฯ อถ นํ เสนกปณฺฑิโต ‘‘มา ภายิ, มหาราช, มงฺคลสุปิโน เอส, วุทฺธิ โว ภวิสฺสตี’’ติ  วตฺวา ‘‘กิํ การณา อาจริยา’’ติ วุเตฺต ‘‘มหาราช, อเมฺห จตฺตาโร ปณฺฑิเต อภิภวิตฺวา อโญฺญ โว ปญฺจโม ปณฺฑิโต อุปฺปชฺชิสฺสติ, มยญฺหิ จตฺตาโร ปณฺฑิตา จตฺตาโร อคฺคิกฺขนฺธา วิย, เตสํ มเชฺฌ อุปฺปโนฺน อคฺคิกฺขโนฺธ วิย อโญฺญ ปญฺจโม ปณฺฑิโต อุปฺปชฺชิสฺสติ, โส สเทวเก โลเก อสทิโส ภวิสฺสตี’’ติ วตฺวา ‘‘อิทานิ ปเนส กุหิ’’นฺติ วุเตฺต ‘‘มหาราช, อชฺช ตสฺส ปฎิสนฺธิคฺคหเณน วา มาตุกุจฺฉิโต นิกฺขมเนน วา ภวิตพฺพ’’นฺติ อตฺตโน สิปฺปพเลน ทิพฺพจกฺขุนา ทิโฎฺฐ วิย พฺยากาสิฯ ราชาปิ ตโต ปฎฺฐาย ตํ วจนํ อนุสฺสริฯ</p>


<p>มิถิลายํ ปน จตูสุ ทฺวาเรสุ ปาจีนยวมชฺฌโก, ทกฺขิณยวมชฺฌโก, ปจฺฉิมยวมชฺฌโก, อุตฺตรยวมชฺฌโกติ จตฺตาโร คามา อเหสุํฯ เตสุ ปาจีนยวมชฺฌเก  สิริวฑฺฒโน นาม เสฎฺฐิ ปฎิวสติ, สุมนเทวี นามสฺส ภริยา อโหสิฯ มหาสโตฺต ตํ ทิวสํ รญฺญา สุปินสฺส ทิฎฺฐเวลาย ตาวติํสภวนโต จวิตฺวา ตสฺสา กุจฺฉิมฺหิ ปฎิสนฺธิํ คณฺหิฯ ตสฺมิํเยว กาเล อปเรปิ เทวปุตฺตสหสฺสา ตาวติํสภวนโต จวิตฺวา ตสฺมิํเยว คาเม เสฎฺฐานุเสฎฺฐีนํ กุเลสุ ปฎิสนฺธิํ คณฺหิํสุฯ สุมนเทวีปิ ทสมาสจฺจเยน สุวณฺณวณฺณํ ปุตฺตํ วิชายิฯ ตสฺมิํ ขเณ สโกฺก มนุสฺสโลกํ โอโลเกโนฺต มหาสตฺตสฺส มาตุกุจฺฉิโต นิกฺขมนภาวํ ญตฺวา ‘‘อิมํ พุทฺธงฺกุรํ สเทวเก โลเก ปากฎํ กาตุํ วฎฺฎตี’’ติ มหาสตฺตสฺส มาตุกุจฺฉิโต นิกฺขนฺตกฺขเณ อทิสฺสมานกาเยน คนฺตฺวา ตสฺส หเตฺถ เอกํ โอสธฆฎิกํ ฐเปตฺวา สกฎฺฐานเมว คโตฯ มหาสโตฺต ตํ มุฎฺฐิํ กตฺวา คณฺหิฯ ตสฺมิํ ปน มาตุกุจฺฉิโต นิกฺขเนฺต มาตุ อปฺปมตฺตกมฺปิ ทุกฺขํ นาโหสิ, ธมกรณโต อุทกมิว สุเขน นิกฺขมิฯ</p>


<p>สา ตสฺส หเตฺถ โอสธฆฎิกํ ทิสฺวา ‘‘ตาต, กิํ เต ลทฺธ’’นฺติ อาหฯ ‘‘โอสธํ, อมฺมา’’ติ ทิโพฺพสธํ มาตุ หเตฺถ ฐเปสิฯ ฐเปตฺวา จ ปน ‘‘อมฺม, อิทํ โอสธํ เยน เกนจิ อาพาเธน อาพาธิกานํ เทถา’’ติ อาหฯ สา ตุฎฺฐปหฎฺฐา สิริวฑฺฒนเสฎฺฐิโน อาโรเจสิฯ ตสฺส ปน สตฺตวสฺสิโก สีสาพาโธ อตฺถิฯ โส ตุฎฺฐปหโฎฺฐ หุตฺวา ‘‘อยํ มาตุกุจฺฉิโต  ชายมาโน โอสธํ คเหตฺวา อาคโต, ชาตกฺขเณเยว มาตรา สทฺธิํ กเถสิ, เอวรูเปน ปุญฺญวตา ทินฺนํ โอสธํ มหานุภาวํ ภวิสฺสตี’’ติ จิเนฺตตฺวา ตํ โอสธํ คเหตฺวา นิสทายํ ฆํสิตฺวา โถกํ นลาเฎ มเกฺขสิฯ ตสฺมิํ ขเณ ตสฺส สตฺตวสฺสิโก สีสาพาโธ ปทุมปตฺตโต อุทกํ วิย นิวตฺติตฺวา คโตฯ โส ‘‘มหานุภาวํ โอสธ’’นฺติ โสมนสฺสปฺปโตฺต อโหสิฯ มหาสตฺตสฺส โอสธํ คเหตฺวา อาคตภาโว สพฺพตฺถ ปากโฎ ชาโตฯ เย เกจิ อาพาธิกา, สเพฺพ เสฎฺฐิสฺส เคหํ คนฺตฺวา โอสธํ ยาจนฺติฯ สเพฺพสํ นิสทายํ ฆํสิตฺวา โถกํ คเหตฺวา อุทเกน อาโฬเลตฺวา เทติ ฯ ทิโพฺพสเธน สรีเร มกฺขิตมเตฺตเยว สพฺพาพาธา วูปสมฺมนฺติฯ สุขิตา มนุสฺสา ‘‘สิริวฑฺฒนเสฎฺฐิโน เคเห โอสธสฺส มหโนฺต อานุภาโว’’ติ วณฺณยนฺตา ปกฺกมิํสุฯ มหาสตฺตสฺส ปน นามคฺคหณทิวเส  มหาเสฎฺฐิ ‘‘มม ปุตฺตสฺส อยฺยกาทีนํ น นาเมน อโตฺถ อตฺถิ, ชายมานสฺส โอสธํ คเหตฺวา อาคตตฺตา โอสธนามโกว โหตู’’ติ วตฺวา ‘‘มโหสธกุมาโร’’เตฺววสฺส นามมกาสิฯ</p>


<p>อิทญฺจสฺส อโหสิ ‘‘มม ปุโตฺต มหาปุโญฺญ, น เอกโกว นิพฺพตฺติสฺสติ, อิมินา สทฺธิํ ชาตทารเกหิ ภวิตพฺพ’’นฺติฯ โส โอโลกาเปโนฺต ทารกสหสฺสานํ นิพฺพตฺตภาวํ สุตฺวา สเพฺพสมฺปิ กุมารกานํ ปิฬนฺธนานิ ทตฺวา ธาติโย ทาเปสิ ‘‘ปุตฺตสฺส เม อุปฎฺฐากา ภวิสฺสนฺตี’’ติฯ โพธิสเตฺตน สทฺธิํเยว เตสํ มงฺคลฎฺฐาเน มงฺคลํ กาเรสิฯ ทารเก อลงฺกริตฺวา มหาสตฺตสฺส อุปฎฺฐาตุํ อาเนนฺติฯ โพธิสโตฺต เตหิ สทฺธิํ กีฬโนฺต วฑฺฒิตฺวา สตฺตวสฺสิกกาเล สุวณฺณปฎิมา วิย อภิรูโป อโหสิฯ อถสฺส คามมเชฺฌ เตหิ สทฺธิํ กีฬนฺตสฺส หตฺถิอสฺสาทีสุ อาคจฺฉเนฺตสุ กีฬามณฺฑลํ ภิชฺชติฯ วาตาตปปหรณกาเล ทารกา กิลมนฺติฯ เอกทิวสญฺจ เตสํ กีฬนฺตานํเยว อกาลเมโฆ อุฎฺฐหิฯ ตํ ทิสฺวา นาคพโล โพธิสโตฺต ธาวิตฺวา เอกสาลํ ปาวิสิฯ อิตเร ทารกา ปจฺฉโต ธาวนฺตา อญฺญมญฺญสฺส ปาเทสุ ปหริตฺวา อุปกฺขลิตฺวา ปติตา ชณฺณุกเภทาทีนิ ปาปุณิํสุฯ โพธิสโตฺตปิ ‘‘อิมสฺมิํ ฐาเน กีฬาสาลํ กาตุํ วฎฺฎติ, เอวํ วาเต วา วเสฺส  วา อาตเป วา อาคเต น กิลมิสฺสามา’’ติ จิเนฺตตฺวา เต ทารเก อาห – ‘‘สมฺมา, อิมสฺมิํ ฐาเน วาเต วา วเสฺส วา อาตเป วา อาคเต ฐานนิสชฺชสยนกฺขมํ เอกํ สาลํ กาเรสฺสาม, เอเกกํ กหาปณํ อาหรถา’’ติฯ เต ตถา กริํสุฯ</p>


<p>มหาสโตฺต มหาวฑฺฒกิํ ปโกฺกสาเปตฺวา ‘‘อิมสฺมิํ ฐาเน สาลํ กโรหี’’ติ สหสฺสํ อทาสิฯ โส ‘‘สาธู’’ติ สมฺปฎิจฺฉิตฺวา สหสฺสํ คเหตฺวา ขาณุกณฺฎเก โกเฎฺฎตฺวา ภูมิํ สมํ กาเรตฺวา สุตฺตํ ปสาเรสิฯ มหาสโตฺต ตสฺส สุตฺตปสารณวิธานํ อนาราเธโนฺต ‘‘อาจริย, เอวํ อปสาเรตฺวา สาธุกํ ปสาเรหี’’ติ อาหฯ สามิ, อหํ อตฺตโน สิปฺปานุรูเปน ปสาเรสิํ, อิโต อญฺญํ น ชานามีติฯ ‘เอตฺตกํ อชานโนฺต ตฺวํ อมฺหากํ ธนํ คเหตฺวา สาลํ กถํ กริสฺสสิ, อาหร, สุตฺตํ ปสาเรตฺวา เต ทสฺสามี’’ติ อาหราเปตฺวา สยํ สุตฺตํ ปสาเรสิฯ ตํ วิสฺสกมฺมเทวปุตฺตสฺส ปสาริตํ วิย  อโหสิฯ ตโต วฑฺฒกิํ อาห ‘‘เอวํ ปสาเรตุํ สกฺขิสฺสสี’’ติ? ‘‘น สกฺขิสฺสามี’’ติฯ ‘‘มม วิจารณาย ปน กาตุํ สกฺขิสฺสสี’’ติฯ ‘‘สกฺขิสฺสามิ, สามี’’ติฯ มหาสโตฺต ยถา ตสฺสา สาลาย เอกสฺมิํ ปเทเส อนาถานํ วสนฎฺฐานํ  โหติ, เอกสฺมิํ อนาถานํ อิตฺถีนํ วิชายนฎฺฐานํ, เอกสฺมิํ อาคนฺตุกสมณพฺราหฺมณานํ วสนฎฺฐานํ, เอกสฺมิํ อาคนฺตุกมนุสฺสานํ วสนฎฺฐานํ, เอกสฺมิํ อาคนฺตุกวาณิชานํ ภณฺฑฎฺฐปนฎฺฐานํ โหติ, ตถา สพฺพานิ ฐานานิ พหิมุขานิ กตฺวา สาลํ วิจาเรสิฯ ตเตฺถว กีฬามณฺฑลํ, ตเตฺถว วินิจฺฉยํ, ตเตฺถว ธมฺมสภํ กาเรสิฯ กติปาเหเนว นิฎฺฐิตาย สาลาย จิตฺตกาเร ปโกฺกสาเปตฺวา สยํ วิจาเรตฺวา รมณียํ จิตฺตกมฺมํ กาเรสิฯ สาลา สุธมฺมาเทวสภาปฎิภาคา อโหสิฯ</p>


<p>ตโต ‘‘น เอตฺตเกน สาลา โสภติ, โปกฺขรณิํ ปน กาเรตุํ วฎฺฎตี’’ติ โปกฺขรณิํ ขณาเปตฺวา อิฎฺฐกวฑฺฒกิํ ปโกฺกสาเปตฺวา สยํ วิจาเรตฺวา สหสฺสวงฺกํ สตติตฺถํ โปกฺขรณิํ กาเรสิฯ สา ปญฺจวิธปทุมสญฺฉนฺนา นนฺทาโปกฺขรณี วิย อโหสิฯ ตสฺสา ตีเร ปุปฺผผลธเร นานารุเกฺข โรปาเปตฺวา นนฺทนวนกปฺปํ อุยฺยานํ กาเรสิฯ ตเมว จ สาลํ นิสฺสาย ธมฺมิกสมณพฺราหฺมณานเญฺจว อาคนฺตุกคมิกาทีนญฺจ ทานวตฺตํ ปฎฺฐเปสิฯ ตสฺส สา กิริยา สพฺพตฺถ ปากฎา อโหสิ ฯ พหู มนุสฺสา โอสรนฺติฯ มหาสโตฺต สาลาย นิสีทิตฺวา สมฺปตฺตสมฺปตฺตานํ การณาการณํ ยุตฺตายุตฺตํ กเถสิ, วินิจฺฉยํ ฐเปสิ, พุทฺธุปฺปาทกาโล วิย อโหสิฯ</p>


<p>เวเทหราชาปิ สตฺตวสฺสจฺจเยน ‘‘จตฺตาโร ปณฺฑิตา ‘อเมฺห อภิภวิตฺวา ปญฺจโม ปณฺฑิโต อุปฺปชฺชิสฺสตี’ติ เม กถยิํสุ, กตฺถ โส เอตรหี’’ติ สริตฺวา ‘‘ตสฺส วสนฎฺฐานํ ชานาถา’’ติ จตูหิ ทฺวาเรหิ จตฺตาโร อมเจฺจ เปเสสิฯ เสสทฺวาเรหิ นิกฺขนฺตา อมจฺจา มหาสตฺตํ น ปสฺสิํสุฯ ปาจีนทฺวาเรน นิกฺขโนฺต อมโจฺจ ปน สาลาทีนิ ทิสฺวา ‘‘ปณฺฑิเตน นาม อิมิสฺสา สาลาย การเกน วา การาปเกน วา ภวิตพฺพ’’นฺติ  จิเนฺตตฺวา มนุเสฺส ปุจฺฉิ ‘‘อยํ สาลา กตรวฑฺฒกินา กตา’’ติ? มนุสฺสา ‘‘นายํ วฑฺฒกินา กตา, สิริวฑฺฒนเสฎฺฐิปุเตฺตน มโหสธปณฺฑิเตน อตฺตโน ปญฺญาพเลน วิจาเรตฺวา กตา’’ติ วทิํสุฯ ‘‘กติวโสฺส ปน ปณฺฑิโต’’ติ? ‘‘ปริปุณฺณสตฺตวโสฺส’’ติฯ อมโจฺจ รญฺญา ทิฎฺฐสุปินทิวสโต ปฎฺฐาย วสฺสํ คเณตฺวา ‘‘รโญฺญ ทิฎฺฐสุปิเนน สเมติ, อยเมว โส ปณฺฑิโต’’ติ รโญฺญ ทูตํ เปเสสิ ‘‘เทว, ปาจีนยวมชฺฌกคาเม สิริวฑฺฒนเสฎฺฐิปุโตฺต มโหสธปณฺฑิโต นาม สตฺตวสฺสิโกว สมาโน เอวรูปํ นาม สาลํ วิจาเรสิ, โปกฺขรณิํ อุยฺยานญฺจ กาเรสิ, อิมํ ปณฺฑิตํ คเหตฺวา อาเนมี’’ติฯ ราชา ตํ กถํ สุตฺวาว ตุฎฺฐจิโตฺต หุตฺวา เสนกํ ปโกฺกสาเปตฺวา ตมตฺถํ อาโรเจตฺวา ‘‘กิํ, อาจริย, อาเนม ปณฺฑิต’’นฺติ ปุจฺฉิฯ โส ลาภํ มจฺฉรายโนฺต ‘‘มหาราช, สาลาทีนํ การาปิตมเตฺตน ปณฺฑิโต นาม น โหติ, โย โกจิ เอตานิ กาเรติ, อปฺปมตฺตกํ เอต’’นฺติ อาหฯ โส ตสฺส กถํ สุตฺวา ‘‘ภวิตพฺพเมตฺถ  การเณนา’’ติ ตุณฺหี หุตฺวา ‘‘ตเตฺถว วสโนฺต ปณฺฑิตํ วีมํสตู’’ติ อมจฺจสฺส ทูตํ ปฎิเปเสสิฯ ตํ สุตฺวา อมโจฺจ ตเตฺถว วสโนฺต ปณฺฑิตํ วีมํสิฯ</p>

</p>


<p>ตตฺริทํ วีมํสนุทฺทานํ –</p>


<p>
‘‘มํสํ โคโณ คนฺถิ สุตฺตํ, ปุโตฺต โคโต รเถน จ;  
  
ทโณฺฑ สีสํ อหี เจว, กุกฺกุโฎ มณิ วิชายนํ;  
  
โอทนํ วาลุกญฺจาปิ, ตฬากุยฺยานํ คทฺรโภ มณี’’ติฯ  
</p>
  
<p>ตตฺถ  นฺติ เอกทิวสํ โพธิสเตฺต กีฬามณฺฑลํ คจฺฉเนฺต เอโก เสโน สูนผลกโต มํสเปสิํ คเหตฺวา อากาสํ ปกฺขนฺทิฯ ตํ ทิสฺวา ทารกา ‘‘มํสเปสิํ ฉฑฺฑาเปสฺสามา’’ติ เสนํ อนุพนฺธิํสุฯ เสโน อิโต จิโต จ ธาวติฯ เต อุทฺธํ โอโลเกตฺวา ตสฺส ปจฺฉโต ปจฺฉโต คจฺฉนฺตา ปาสาณาทีสุ อุปกฺขลิตฺวา กิลมนฺติฯ อถ เน ปณฺฑิโต อาห ‘‘ฉฑฺฑาเปสฺสามิ น’’นฺติฯ ‘‘ฉฑฺฑาเปหิ สามี’’ติฯ ‘‘เตน หิ ปสฺสถา’’ติ โส อุทฺธํ อโนโลเกตฺวาว วาตเวเคน ธาวิตฺวา เสนสฺส ฉายํ อกฺกมิตฺวา ปาณิํ ปหริตฺวา มหารวํ รวิฯ ตสฺส เตเชน โส สโทฺท เสนสฺส กุจฺฉิยํ วินิวิชฺฌิตฺวา นิจฺฉาริโต วิย อโหสิฯ โส ภีโต มํสํ ฉเฑฺฑสิฯ มหาสโตฺต ฉฑฺฑิตภาวํ ญตฺวา ฉายํ โอโลเกโนฺตว ภูมิยํ ปติตุํ  อทตฺวา อากาเสเยว สมฺปฎิจฺฉิฯ ตํ อจฺฉริยํ ทิสฺวา มหาชโน นทโนฺต วคฺคโนฺต อโปฺผเฎโนฺต มหาสทฺทํ อกาสิฯ อมโจฺจ ตํ ปวตฺติํ ญตฺวา รโญฺญ ทูตํ เปเสสิ ‘‘ปณฺฑิโต อิมินา อุปาเยน มํสเปสิํ ฉฑฺฑาเปสิ, อิทํ เทโว ชานาตู’’ติฯ ตํ สุตฺวา ราชา เสนกํ ปุจฺฉิ ‘‘กิํ, เสนก, อาเนม ปณฺฑิต’’นฺติ? โส จิเนฺตสิ ‘‘ตสฺส อิธาคตกาลโต ปฎฺฐาย มยํ นิปฺปภา ภวิสฺสาม, อตฺถิภาวมฺปิ โน ราชา น ชานิสฺสติ, น ตํ อาเนตุํ วฎฺฎตี’’ติฯ โส พลวลาภมจฺฉริยตาย ‘‘มหาราช, เอตฺตเกน ปณฺฑิโต นาม น โหติ, อปฺปมตฺตกํ กิญฺจิ เอต’’นฺติ อาหฯ ราชา มชฺฌโตฺตว หุตฺวา ‘‘ตเตฺถว นํ วีมํสตู’’ติ ปุน เปเสสิฯ</p>


<p>ติ เอโก ปาจีนยวมชฺฌกคามวาสี ปุริโส ‘‘วเสฺส ปติเต กสิสฺสามี’’ติ คามนฺตรโต โคเณ กิณิตฺวา อาเนตฺวา เคเห วสาเปตฺวา ปุนทิวเส โคจรตฺถาย ติณภูมิํ อาเนตฺวา โคณปิเฎฺฐ นิสิโนฺน กิลนฺตรูโป โอตริตฺวา รุกฺขมูเล นิปโนฺนว นิทฺทํ โอกฺกมิฯ ตสฺมิํ ขเณ เอโก โจโร โคเณ คเหตฺวา ปลายิฯ โส ปพุชฺฌิตฺวา โคเณ อปสฺสโนฺต อิโต จิโต  จ โอโลเกตฺวา โคเณ คเหตฺวา ปลายนฺตํ โจรํ ทิสฺวา เวเคน ปกฺขนฺทิตฺวา ‘‘กุหิํ เม โคเณ เนสี’’ติ อาหฯ ‘‘มม โคเณ อตฺตโน อิจฺฉิตฎฺฐานํ เนมี’’ติฯ เตสํ วิวาทํ สุตฺวา มหาชโน สนฺนิปติฯ ปณฺฑิโต เตสํ สาลาทฺวาเรน คจฺฉนฺตานํ สทฺทํ สุตฺวา อุโภปิ ปโกฺกสาเปตฺวา เตสํ กิริยํ ทิสฺวาว ‘‘อยํ  โจโร, อยํ โคณสามิโก’’ติ ชานาติฯ ชานโนฺตปิ ‘‘กสฺมา วิวทถา’’ติ ปุจฺฉิฯ โคณสามิโก อาห – ‘‘สามิ, อิเม อหํ อสุกคามโต อสุกสฺส นาม หตฺถโต กิณิตฺวา อาเนตฺวา เคเห วสาเปตฺวา โคจรตฺถาย ติณภูมิํ เนสิํ, ตตฺถ มม ปมาทํ ทิสฺวา อยํ โคเณ คเหตฺวา ปลายิฯ สฺวาหํ อิโต จิโต จ โอโลเกโนฺต อิมํ ทิสฺวา อนุพนฺธิตฺวา คณฺหิํ, อสุกคามวาสิโน มยา เอเตสํ กิณิตฺวา คหิตภาวํ ชานนฺตี’’ติฯ โจโร ปน ‘‘มเมเต ฆรชาติกา, อยํ มุสา ภณตี’’ติ อาหฯ</p>


<p>อถ เน ปณฺฑิโต ‘‘อหํ โว อฑฺฑํ ธเมฺมน วินิจฺฉินิสฺสามิ, ฐสฺสถ เม วินิจฺฉเย’’ติ ปุจฺฉิตฺวา ‘‘อาม, สามิ, ฐสฺสามา’’ติ วุเตฺต ‘‘มหาชนสฺส มนํ คณฺหิตุํ วฎฺฎตี’’ติ ปฐมํ โจรํ ปุจฺฉิ ‘‘ตยา อิเม โคณา กิํ ขาทาปิตา กิํ ปายิตา’’ติ? ‘‘ยาคุํ ปายิตา ติลปิฎฺฐญฺจ มาเส จ ขาทาปิตา’’ติฯ ตโต โคณสามิกํ ปุจฺฉิฯ โส อาห – ‘‘สามิ, กุโต เม ทุคฺคตสฺส ยาคุอาทีนิ ลทฺธานิ, ติณเมว ขาทาปิตา’’ติฯ ปณฺฑิโต เตสํ กถํ ปริสํ คาหาเปตฺวา ปิยงฺคุปตฺตานิ อาหราเปตฺวา โกฎฺฎาเปตฺวา อุทเกน มทฺทาเปตฺวา โคเณ ปาเยสิฯ โคณา ติณเมว ฉฑฺฑยิํสุฯ ปณฺฑิโต ‘‘ปสฺสเถต’’นฺติ มหาชนสฺส ทเสฺสตฺวา โจรํ ปุจฺฉิ ‘‘ตฺวํ โจโรสิ, น โจโรสี’’ติ? โส ‘‘โจโรมฺหี’’ติ อาหฯ ‘‘เตน หิ ตฺวํ อิโต ปฎฺฐาย มา เอวรูปมกาสี’’ติ โอวทิฯ โพธิสตฺตสฺส ปริสา ปน ตํ หตฺถปาเทหิ โกเฎฺฎตฺวา ทุพฺพลมกาสิฯ อถ นํ ปณฺฑิโต ‘‘ทิฎฺฐธเมฺมเยว ตาว อิมํ ทุกฺขํ ลภสิ, สมฺปราเย ปน นิรยาทีสุ มหาทุกฺขํ อนุภวิสฺสสิ, สมฺม, ตฺวํ อิโต ปฎฺฐาย ปชเหตํ กมฺม’’นฺติ วตฺวา ตสฺส ปญฺจ สีลานิ อทาสิฯ อมโจฺจ ตํ ปวตฺติํ ยถาภูตํ รโญฺญ อาโรจาเปสิฯ ราชา เสนกํ ปุจฺฉิ ‘‘กิํ, เสนก, อาเนม ปณฺฑิต’’นฺติฯ ‘‘โคณอฑฺฑํ นาม, มหาราช, เย เกจิ วินิจฺฉินนฺติ, อาคเมหิ ตาวา’’ติ วุเตฺต ราชา มชฺฌโตฺต หุตฺวา ปุน ตเถว สาสนํ เปเสสิฯ สพฺพฎฺฐาเนสุปิ เอวํ เวทิตพฺพํฯ อิโต ปรํ ปน อุทฺทานมตฺตเมว วิภชิตฺวา ทสฺสยิสฺสามาติฯ</p>


<p>ติ เอกา ทุคฺคติตฺถี นานาวเณฺณหิ สุเตฺตหิ คนฺถิเก พนฺธิตฺวา กตํ สุตฺตคนฺถิตปิฬนฺธนํ คีวโต โมเจตฺวา สาฎกสฺส อุปริ ฐเปตฺวา นฺหายิตุํ  ปณฺฑิเตน การิตโปกฺขรณิํ โอตริฯ อปรา ตรุณิตฺถี ตํ ทิสฺวา โลภํ อุปฺปาเทตฺวา อุกฺขิปิตฺวา ‘‘อมฺม, อติวิย โสภนํ อิทํ กิตฺตเกน เต กตํ, อหมฺปิ อตฺตโน เอวรูปํ  กริสฺสามิ, คีวาย  ปิฬนฺธิตฺวา ปมาณํ ตาวสฺส อุปธาเรมี’’ติ วตฺวา ตาย อุชุจิตฺตตาย ‘‘อุปธาเรหี’’ติ วุเตฺต คีวาย ปิฬนฺธิตฺวา ปกฺกามิฯ อิตรา ตํ ทิสฺวา สีฆํ อุตฺตริตฺวา สาฎกํ นิวาเสตฺวา อุปธาวิตฺวา ‘‘กหํ เม ปิฬนฺธนํ คเหตฺวา ปลายิสฺสสี’’ติ สาฎเก คณฺหิฯ อิตรา ‘‘นาหํ ตว สนฺตกํ คณฺหามิ, มม คีวายเมว ปิฬนฺธน’’นฺติ อาหฯ มหาชโน ตํ สุตฺวา สนฺนิปติฯ ปณฺฑิโต ทารเกหิ สทฺธิํ กีฬโนฺต ตาสํ กลหํ กตฺวา สาลาทฺวาเรน คจฺฉนฺตีนํ สทฺทํ สุตฺวา ‘‘กิํ สโทฺท เอโส’’ติ ปุจฺฉิตฺวา อุภินฺนํ กลหการณํ สุตฺวา ปโกฺกสาเปตฺวา อากาเรเนว โจริญฺจ อโจริญฺจ ญตฺวาปิ ตมตฺถํ ปุจฺฉิตฺวา ‘‘อหํ โว ธเมฺมน วินิจฺฉินิสฺสามิ, มม วินิจฺฉเย ฐสฺสถา’’ติ วตฺวา ‘‘อาม, ฐสฺสาม, สามี’’ติ วุเตฺต ปฐมํ โจริํ ปุจฺฉิ ‘‘ตฺวํ อิมํ ปิฬนฺธนํ ปิฬนฺธนฺตี กตรคนฺธํ วิลิมฺปสี’’ติ? ‘‘อหํ นิจฺจํ สพฺพสํหารกํ วิลิมฺปามี’’ติฯ สพฺพสํหารโก นาม สพฺพคเนฺธหิ โยเชตฺวา กตคโนฺธฯ ตโต อิตรํ ปุจฺฉิฯ สา อาห ‘‘กุโต, สามิ, ลโทฺธ ทุคฺคตาย มยฺหํ สพฺพสํหารโก, อหํ นิจฺจํ ปิยงฺคุปุปฺผคนฺธเมว วิลิมฺปามี’’ติฯ ปณฺฑิโต อุทกปาติํ อาหราเปตฺวา ตํ ปิฬนฺธนํ ตตฺถ ปกฺขิปาเปตฺวา คนฺธิกํ ปโกฺกสาเปตฺวา ‘‘เอตํ คนฺธํ อุปสิงฺฆิตฺวา อสุกคนฺธภาวํ ชานาหี’’ติ อาหฯ โส อุปสิงฺฆโนฺต ปิยงฺคุปุปฺผภาวํ ญตฺวา อิมํ เอกกนิปาเต คาถมาห –</p>


<p>
‘‘สพฺพสํหารโก นตฺถิ, สุทฺธํ กงฺคุ ปวายติ;  
  
อลิกํ ภาสติยํ ธุตฺตี, สจฺจมาหุ มหลฺลิกา’’ติฯ (ชา. ๑.๑.๑๑๐);  
</p>
  
<p>ตตฺถ ติ ธุตฺติกาฯ ติ อาห, อยเมว วา ปาโฐฯ</p>


<p>เอวํ มหาสโตฺต ตํ การณํ มหาชนํ ชานาเปตฺวา ‘‘ตฺวํ โจรีสิ, น โจรีสี’’ติ ปุจฺฉิตฺวา โจริภาวํ ปฎิชานาเปสิฯ ตโต ปฎฺฐาย มหาสตฺตสฺส ปณฺฑิตภาโว ปากโฎ ชาโตฯ</p>


<p>นฺติ เอกา กปฺปาสเกฺขตฺตรกฺขิกา อิตฺถี กปฺปาสเกฺขตฺตํ รกฺขนฺตี ตเตฺถว ปริสุทฺธํ กปฺปาสํ คเหตฺวา สุขุมสุตฺตํ กนฺติตฺวา คุฬํ กตฺวา อุจฺฉเงฺค  ฐเปตฺวา คามํ อาคจฺฉนฺตี ‘‘ปณฺฑิตสฺส โปกฺขรณิยํ นฺหายิสฺสามี’’ติ ตีรํ คนฺตฺวา สาฎกํ มุญฺจิตฺวา สาฎกสฺส อุปริ สุตฺตคุฬํ ฐเปตฺวา โอตริตฺวา โปกฺขรณิยํ นฺหายติฯ อปรา ตํ ทิสฺวา ลุทฺธจิตฺตตาย ตํ คเหตฺวา ‘‘อโห มนาปํ สุตฺตํ, อมฺม, ตยา กต’’นฺติ อจฺฉรํ ปหริตฺวา โอโลเกนฺตี วิย อุจฺฉเงฺค กตฺวา ปกฺกามิฯ เสสํ ปุริมนเยเนว วิตฺถาเรตพฺพํฯ ปณฺฑิโต ปฐมํ โจริํ ปุจฺฉิ ‘‘ตฺวํ คุฬํ กโรนฺตี อโนฺต กิํ ปกฺขิปิตฺวา อกาสี’’ติ? ‘‘กปฺปาสผลฎฺฐิเมว สามี’’ติฯ ตโต อิตรํ  ปุจฺฉิฯ สา ‘‘สามิ ติมฺพรุอฎฺฐิ’’นฺติ อาหฯ โส อุภินฺนํ วจนํ ปริสํ คาหาเปตฺวา สุตฺตคุฬํ นิเพฺพฐาเปตฺวา ติมฺพรุอฎฺฐิํ ทิสฺวา ตํ โจริภาวํ สํปฎิจฺฉาเปสิฯ มหาชโน หฎฺฐตุโฎฺฐ ‘‘สุวินิจฺฉิโต อโฑฺฑ’’ติ สาธุการสหสฺสานิ ปวเตฺตสิฯ</p>


<p>ติ เอกทิวสํ เอกา อิตฺถี ปุตฺตํ อาทาย มุขโธวนตฺถาย ปณฺฑิตสฺส โปกฺขรณิํ คนฺตฺวา ปุตฺตํ นฺหาเปตฺวา อตฺตโน สาฎเก นิสีทาเปตฺวา อตฺตโน มุขํ โธวิตุํ โอตริฯ ตสฺมิํ ขเณ เอกา ยกฺขินี ตํ ทารกํ ทิสฺวา ขาทิตุกามา หุตฺวา อิตฺถิเวสํ คเหตฺวา ‘‘สหายิเก, โสภติ วตายํ ทารโก, ตเวโส ปุโตฺต’’ติ ปุจฺฉิตฺวา ‘‘อามา’’ติ วุเตฺต ‘‘ปาเยมิ น’’นฺติ วตฺวา ‘‘ปาเยหี’’ติ วุตฺตา ตํ คเหตฺวา โถกํ กีฬาเปตฺวา อาทาย ปลายิฯ อิตรา ตํ ทิสฺวา ธาวิตฺวา ‘‘กุหิํ เม ปุตฺตํ เนสี’’ติ คณฺหิฯ ยกฺขินี ‘‘กุโต ตยา ปุโตฺต ลโทฺธ, มเมโส ปุโตฺต’’ติ อาหฯ ตา กลหํ กโรนฺติโย สาลาทฺวาเรน คจฺฉนฺติฯ ปณฺฑิโต ตํ กลหสทฺทํ สุตฺวา ปโกฺกสาเปตฺวา ‘‘กิเมต’’นฺติ ปุจฺฉิฯ ตา ตสฺส เอตมตฺถํ อาโรเจสุํฯ ตํ สุตฺวา มหาสโตฺต อกฺขีนํ อนิมิสตาย เจว  รตฺตตาย จ นิราสงฺกตาย จ ฉายาย อภาวตาย จ ‘‘อยํ ยกฺขินี’’ติ ญตฺวาปิ ‘‘มม วินิจฺฉเย ฐสฺสถา’’ติ วตฺวา ‘‘อาม, ฐสฺสามา’’ติ วุเตฺต ภูมิยํ เลขํ กฑฺฒยิตฺวา เลขามเชฺฌ ทารกํ นิปชฺชาเปตฺวา ยกฺขินิํ หเตฺถสุ, มาตรํ ปาเทสุ คาหาเปตฺวา ‘‘เทฺวปิ กฑฺฒิตฺวา คณฺหถ, กฑฺฒิตุํ สโกฺกนฺติยา เอว ปุโตฺต’’ติ อาหฯ</p>


<p>ตา อุโภปิ กฑฺฒิํสุฯ ทารโก กฑฺฒิยมาโน ทุกฺขปฺปโตฺต หุตฺวา วิรวิฯ มาตา หทเยน ผลิเตน วิย หุตฺวา ปุตฺตํ มุญฺจิตฺวา โรทมานา อฎฺฐาสิฯ ปณฺฑิโต มหาชนํ ปุจฺฉิ ‘‘อโมฺภ, ทารเก, มาตุ หทยํ มุทุกํ โหติ, อุทาหุ อมาตู’’ติฯ ‘‘มาตุ หทยํ มุทุกํ โหตี’’ติฯ ‘‘กิํ ทานิ ทารกํ  คเหตฺวา ฐิตา มาตา โหติ, อุทาหุ วิสฺสเชฺชตฺวา ฐิตา’’ติ? ‘‘วิสฺสเชฺชตฺวา ฐิตา ปณฺฑิตา’’ติฯ ‘‘อิมํ ปน ทารกโจริํ ตุเมฺห ชานาถา’’ติ? ‘‘น ชานาม, ปณฺฑิตา’’ติฯ อถ เน ปณฺฑิโต อาห – ‘‘ยกฺขินี เอสา, เอตํ ขาทิตุํ คณฺหี’’ติฯ ‘‘กถํ ชานาสิ, ปณฺฑิตา’’ติฯ ‘‘อกฺขีนํ อนิมิสตาย เจว รตฺตตาย จ นิราสงฺกตาย จ ฉายาย อภาเวน จ นิกฺกรุณตาย จา’’ติฯ อถ นํ ปุจฺฉิ ‘‘กาสิ ตฺว’’นฺติ? ‘‘ยกฺขินีมฺหิ สามี’’ติฯ ‘‘กสฺมา อิมํ ทารกํ คณฺหี’’ติ? ‘‘ขาทิตุํ คณฺหามิ, สามี’’ติฯ ‘‘อนฺธพาเล, ตฺวํ ปุเพฺพปิ ปาปกมฺมํ กตฺวา ยกฺขินี ชาตาสิ, อิทานิ ปุนปิ ปาปํ กโรสิ, อโห อนฺธพาลาสี’’ติ วตฺวา ตํ ปญฺจสีเลสุ ปติฎฺฐาเปตฺวา ‘‘อิโต ปฎฺฐาย เอวรูปํ ปาปกมฺมํ มา อกาสี’’ติ วตฺวา ตํ อุโยฺยเชสิฯ ทารกมาตาปิ ทารกํ ลภิตฺวา ‘‘จิรํ ชีวตุ สามี’’ติ ปณฺฑิตํ โถเมตฺวา ปุตฺตํ อาทาย ปกฺกามิฯ</p>


<p>ติ  เอโก กิร ลกุณฺฑกตฺตา โคโต, กาฬวณฺณตา จ กาโฬติ โคตกาโฬ นาม ปุริโส สตฺตสํวจฺฉรานิ กมฺมํ กตฺวา ภริยํ ลภิฯ สา นาเมน ทีฆตาลา นามฯ โส เอกทิวสํ ตํ อามเนฺตตฺวา ‘‘ภเทฺท, ปูวขาทนียํ ปจาหิ, มาตาปิตโร ทฎฺฐุํ คมิสฺสามา’’ติ วตฺวา ‘‘กิํ เต มาตาปิตูหี’’ติ ตาย ปฎิกฺขิโตฺตปิ ยาวตติยํ วตฺวา ปูวขาทนียํ ปจาเปตฺวา ปาเถยฺยเญฺจว ปณฺณาการญฺจ อาทาย ตาย สทฺธิํ มคฺคํ ปฎิปโนฺน อนฺตรามเคฺค อุตฺตานวาหินิํ เอกํ นทิํ อทฺทสฯ เต ปน เทฺวปิ อุทกภีรุกชาติกาว, ตสฺมา ตํ อุตฺตริตุํ อวิสหนฺตา ตีเร อฎฺฐํสุฯ ตทา ทีฆปิฎฺฐิ นาเมโก ทุคฺคตปุริโส อนุวิจรโนฺต ตํ ฐานํ ปาปุณิฯ อถ นํ เต ทิสฺวา ปุจฺฉิํสุ ‘‘สมฺม, อยํ นที คมฺภีรา อุตฺตานา’’ติฯ โส เตสํ กถํ สุตฺวา อุทกภีรุกภาวํ ญตฺวา ‘‘สมฺม, อยํ นที คมฺภีรา พหุจณฺฑมจฺฉากิณฺณา’’ติ อาหฯ ‘‘สมฺม, กถํ ตฺวํ คมิสฺสสี’’ติ? โส อาห – ‘‘สํสุมารมกรานํ อเมฺหหิ ปริจโย อตฺถิ, เตน เต อเมฺห น วิเหเฐนฺตี’’ติฯ ‘‘เตน หิ, สมฺม, อเมฺหปิ เนหี’’ติฯ โส ‘‘สาธู’’ติ สมฺปฎิจฺฉิฯ อถสฺส เต ขชฺชโภชนํ อทํสุฯ โส กตภตฺตกิโจฺจ ‘‘สมฺม, กํ ปฐมํ เนมี’’ติ ปุจฺฉิฯ โส อาห – ‘‘ตว สหายิกํ ปฐมํ เนหิ, มํ ปจฺฉา เนหี’’ติฯ โส ‘‘สาธู’’ติ สมฺปฎิจฺฉิตฺวา ตํ ขเนฺธ กตฺวา ปาเถยฺยเญฺจว ปณฺณาการญฺจ คเหตฺวา นทิํ โอตริตฺวา โถกํ คนฺตฺวา อุกฺกุฎิโก นิสีทิตฺวา ปกฺกามิฯ</p>


<p>โคตกาโฬ  ตีเร ฐิโตว ‘‘คมฺภีราวตายํ นที, เอวํ ทีฆสฺสปิ นาม เอวรูปา, มยฺหํ ปน อปสยฺหาว ภวิสฺสตี’’ติ จิเนฺตสิฯ อิตโรปิ ตํ นทีมชฺฌํ เนตฺวา ‘‘ภเทฺท, อหํ ตํ โปเสสฺสามิ, สมฺปนฺนวตฺถาลงฺการา ทาสิทาสปริวุตา วิจริสฺสสิ, กิํ เต อยํ ลกุณฺฑกวามนโก กริสฺสติ, มม วจนํ กโรหี’’ติ อาหฯ สา ตสฺส วจนํ สุตฺวาว อตฺตโน สามิเก สิเนหํ ภินฺทิตฺวา ตํขณเญฺญว ตสฺมิํ ปฎิพทฺธจิตฺตา หุตฺวา ‘‘สามิ, สเจ มํ น ฉเฑฺฑสฺสสิ, กริสฺสามิ เต วจน’’นฺติ สมฺปฎิจฺฉิฯ ‘‘ภเทฺท, กิํ วเทสิ, อหํ ตํ โปเสสฺสามี’’ติฯ เต ปรตีรํ คนฺตฺวา อุโภปิ สมคฺคา สโมฺมทมานา ‘‘โคตกาฬํ ปหาย ติฎฺฐ ตฺว’’นฺติ วตฺวา ตสฺส ปสฺสนฺตเสฺสว ขาทนียํ ขาทนฺตา ปกฺกมิํสุฯ โส ทิสฺวา ‘‘อิเม เอกโต หุตฺวา มํ ฉเฑฺฑตฺวา ปลายนฺติ  มเญฺญ’’ติ อปราปรํ ธาวโนฺต โถกํ โอตริตฺวา ภเยน นิวตฺติตฺวา ปุน เตสุ โกเปน ‘‘ชีวามิ วา มรามิ วา’’ติ อุลฺลงฺฆิตฺวา นทิยํ ปติโต อุตฺตานภาวํ ญตฺวา นทิํ อุตฺตริตฺวา เวเคน ตํ ปาปุณิตฺวา ‘‘อโมฺภ ทุฎฺฐโจร, กุหิํ เม ภริยํ เนสี’’ติ อาหฯ อิตโรปิ ตํ ‘‘อเร ทุฎฺฐวามนก, กุโต ตว ภริยา, มเมสา ภริยา’’ติ วตฺวา คีวายํ คเหตฺวา ขิปิฯ โส ทีฆตาลํ หเตฺถ คเหตฺวา’’ติฎฺฐ ตฺวํ กุหิํ คจฺฉสิ, สตฺต สํวจฺฉรานิ  กมฺมํ กตฺวา ลทฺธภริยา เมสี’’ติ วตฺวา เตน สทฺธิํ กลหํ กโรโนฺต สาลาย สนฺติกํ ปาปุณิฯ มหาชโน สนฺนิปติฯ</p>


<p>ปณฺฑิโต ‘‘กิํ สโทฺท นาเมโส’’ติ ปุจฺฉิตฺวา เต อุโภปิ ปโกฺกสาเปตฺวา วจนปฺปฎิวจนํ สุตฺวา ‘‘มม วินิจฺฉเย ฐสฺสถา’’ติ วตฺวา ‘‘อาม, ฐสฺสามา’’ติ วุเตฺต ปฐมํ ทีฆปิฎฺฐิํ ปโกฺกสาเปตฺวา ‘‘ตฺวํ โกนาโมสี’’ติ ปุจฺฉิฯ ‘‘ทีฆปิฎฺฐิโก นาม, สามี’’ติฯ ‘‘ภริยา เต กา นามา’’ติ? โส ตสฺสา นามํ อชานโนฺต อญฺญํ กเถสิฯ ‘‘มาตาปิตโร เต เก นามา’’ติ? ‘‘อสุกา นามา’’ติฯ ‘‘ภริยาย ปน เต มาตาปิตโร เก นามา’’ติ? โส อชานิตฺวา อญฺญํ กเถสิฯ ตสฺส กถํ ปริสํ คาหาเปตฺวา ตํ อปเนตฺวา อิตรํ ปโกฺกสาเปตฺวา ปุริมนเยเนว สเพฺพสํ นามานิ ปุจฺฉิฯ โส ยถาภูตํ ชานโนฺต อวิรชฺฌิตฺวา กเถสิฯ ตมฺปิ อปเนตฺวา ทีฆตาลํ ปโกฺกสาเปตฺวา ‘‘ตฺวํ กา นามา’’ติ ปุจฺฉิฯ ‘‘ทีฆตาลา นาม สามี’’ติฯ ‘‘สามิโก เต โกนาโม’’ติ? สา อชานนฺตี อญฺญํ กเถสิฯ ‘‘มาตาปิตโร เต เก นามา’’ติฯ ‘‘อสุกา นาม สามี’’ติฯ ‘‘สามิกสฺส ปน เต มาตาปิตโร เก นามา’’ติ? สาปิ วิลปนฺตี อญฺญํ กเถสิ ฯ อิตเร เทฺว ปโกฺกสาเปตฺวา มหาชนํ ปุจฺฉิ ‘‘กิํ อิมิสฺสา ทีฆปิฎฺฐิสฺส วจเนน สเมติ, อุทาหุ โคตกาฬสฺสา’’ติฯ ‘‘โคตกาฬสฺส ปณฺฑิตา’’ติฯ ‘‘อยํ เอติสฺสา สามิโก, อิตโร โจโร’’ติฯ อถ นํ ‘‘โจโรสิ, น โจโรสี’’ติ ปุจฺฉิฯ ‘‘อาม, สามิ, โจโรมฺหี’’ติ โจรภาวํ สมฺปฎิจฺฉิฯ ปณฺฑิตสฺส วินิจฺฉเยน โคตกาโฬ อตฺตโน ภริยํ ลภิตฺวา มหาสตฺตํ โถเมตฺวา ตํ อาทาย ปกฺกามิฯ ปณฺฑิโต ทีฆปิฎฺฐิมาห ‘‘มา ปุน เอวมกาสี’’ติฯ</p>


<p>ติ เอกทิวสํ เอโก ปน ปุริโส รเถ นิสีทิตฺวา มุขโธวนตฺถาย นิกฺขมิฯ ตสฺมิํ ขเณ สโกฺก อาวเชฺชโนฺต ปณฺฑิตํ ทิสฺวา ‘‘มโหสธพุทฺธงฺกุรสฺส ปญฺญานุภาวํ ปากฎํ กริสฺสามี’’ติ จิเนฺตตฺวา มนุสฺสเวเสนาคนฺตฺวา รถสฺส ปจฺฉาภาคํ คเหตฺวา ปายาสิฯ รเถ นิสิโนฺน ปุริโส ‘‘ตาต, เกนเตฺถนาคโตสี’’ติ ปุจฺฉิตฺวา ‘‘ตุเมฺห อุปฎฺฐาตุ’’นฺติ วุเตฺต ‘‘สาธู’’ติ สมฺปฎิจฺฉิตฺวา ยานา โอรุยฺห สรีรกิจฺจตฺถาย คโตฯ ตสฺมิํ ขเณ สโกฺก รถํ อภิรุหิตฺวา เวเคน ปาเชสิฯ รถสามิโก ปน สรีรกิจฺจํ กตฺวา นิกฺขโนฺต สกฺกํ รถํ คเหตฺวา ปลายนฺตํ ทิสฺวา เวเคน คนฺตฺวา ‘‘ติฎฺฐ ติฎฺฐ, กุหิํ เม รถํ เนสี’’ติ วตฺวา ‘‘ตว รโถ อโญฺญ ภวิสฺสติ, อยํ ปน มม รโถ’’ติ วุเตฺต เตน สทฺธิํ กลหํ กโรโนฺต สาลาทฺวารํ ปโตฺตฯ ปณฺฑิโต ‘‘กิํ นาเมต’’นฺติ ปุจฺฉิตฺวา เต ปโกฺกสาเปตฺวา อาคจฺฉเนฺต ทิสฺวา นิพฺภยตาย เจว อกฺขีนํ อนิมิสตาย จ ‘‘อยํ สโกฺก, อยํ รถสามิโก’’ติ อญฺญาสิ, เอวํ สเนฺตปิ วิวาทการณํ  ปุจฺฉิตฺวา ‘‘มม วินิจฺฉเย ฐสฺสถา’’ติ วตฺวา ‘‘อาม, ฐสฺสามา’’ติ วุเตฺต ‘‘อหํ รถํ ปาเชสฺสามิ, ตุเมฺห เทฺวปิ รถํ ปจฺฉโต คเหตฺวา คจฺฉถ, รถสามิโก น วิสฺสเชฺชสฺสติ, อิตโร วิสฺสเชฺชสฺสตี’’ติ วตฺวา ปุริสํ อาณาเปสิ ‘‘รถํ ปาเชหี’’ติฯ โส ตถา อกาสิฯ</p>


<p>อิตเรปิ เทฺว ปจฺฉโต คเหตฺวา คจฺฉนฺติฯ รถสามิโก โถกํ คนฺตฺวา วิสฺสเชฺชตฺวา ฐิโต, สโกฺก ปน รเถน สทฺธิํ คนฺตฺวา รเถเนว สทฺธิํ นิวตฺติฯ ปณฺฑิโต มนุเสฺส อาจิกฺขิ ‘‘อยํ ปุริโส โถกํ คนฺตฺวา รถํ  วิสฺสเชฺชตฺวา ฐิโต, อยํ ปน รเถน สทฺธิํ ธาวิตฺวา รเถเนว สทฺธิํ นิวตฺติ, เนวสฺส สรีเร เสทพินฺทุมตฺตมฺปิ อตฺถิ, อสฺสาสปสฺสาโสปิ นตฺถิ,  อภีโต อนิมิสเนโตฺต, เอส สโกฺก เทวราชา’’ติฯ อถ นํ ‘‘สโกฺก เทวราชาสี’’ติ ปุจฺฉิตฺวา ‘‘อาม, ปณฺฑิตา’’ติ วุเตฺต ‘‘กสฺมา อาคโตสี’’ติ วตฺวา ‘‘ตเวว ปญฺญาปกาสนตฺถํ ปณฺฑิตา’’ติ วุเตฺต ‘‘เตน หิ มา ปุน เอวมกาสี’’ติ โอวทติฯ สโกฺกปิ สกฺกานุภาวํ ทเสฺสโนฺต อากาเส ฐตฺวา ‘‘สุวินิจฺฉิโต ปณฺฑิเตน อโฑฺฑ’’ติ ปณฺฑิตสฺส ถุติํ กตฺวา สกฎฺฐานเมว คโตฯ ตทา โส อมโจฺจ สยเมว รโญฺญ สนฺติกํ คนฺตฺวา ‘‘มหาราช, ปณฺฑิเตน เอวํ รถอโฑฺฑ สุวินิจฺฉิโต, สโกฺกปิ เตน ปราชิโต, กสฺมา ปุริสวิเสสํ น ชานาสิ, เทวา’’ติ อาหฯ ราชา เสนกํ ปุจฺฉิ ‘‘กิํ, เสนก, อาเนม ปณฺฑิต’’นฺติฯ โส ลาภมจฺฉเรน ‘‘มหาราช, เอตฺตเกน ปณฺฑิโต นาม น โหติ, อาคเมถ ตาว วีมํสิตฺวา ชานิสฺสามา’’ติ อาหฯ</p>

</p>

</p>


<p>ติ อเถกทิวสํ ราชา ‘‘ปณฺฑิตํ วีมํสิสฺสามา’’ติ ขทิรทณฺฑํ อาหราเปตฺวา ตโต วิทตฺถิํ คเหตฺวา จุนฺทกาเร ปโกฺกสาเปตฺวา สุฎฺฐุ ลิขาเปตฺวา ปาจีนยวมชฺฌกคามํ เปเสสิ ‘‘ปาจีนยวมชฺฌกคามวาสิโน กิร ปณฺฑิตา, ‘อิมสฺส ขทิรทณฺฑสฺส อิทํ อคฺคํ, อิทํ มูล’นฺติ ชานนฺตุ, อชานนฺตานํ สหสฺสทโณฺฑ’’ติฯ คามวาสิโน สนฺนิปติตฺวา ชานิตุํ อสโกฺกนฺตา เสฎฺฐิโน กถยิํสุ ‘‘กทาจิ มโหสธปณฺฑิโต ชาเนยฺย, ปโกฺกสาเปตฺวา ตํ ปุจฺฉถา’’ติฯ เสฎฺฐิ ปณฺฑิตํ กีฬามณฺฑลา ปโกฺกสาเปตฺวา ตมตฺถํ อาโรเจตฺวา ‘‘ตาต, มยํ ชานิตุํ น สโกฺกม, อปิ นุ ตฺวํ สกฺขิสฺสสี’’ติ ปุจฺฉิฯ ตํ สุตฺวา ปณฺฑิโต จิเนฺตสิ ‘‘รโญฺญ  อิมสฺส อเคฺคน วา มูเลน วา ปโยชนํ นตฺถิ, มม วีมํสนตฺถาย เปสิตํ ภวิสฺสตี’’ติฯ จิเนฺตตฺวา จ ปน ‘‘อาหรถ, ตาต, ชานิสฺสามี’’ติ อาหราเปตฺวา หเตฺถน คเหตฺวาว ‘‘อิทํ อคฺคํ อิทํ มูล’’นฺติ ญตฺวาปิ มหาชนสฺส หทยคฺคหณตฺถํ อุทกปาติํ อาหราเปตฺวา ขทิรทณฺฑกสฺส มเชฺฌ สุเตฺตน พนฺธิตฺวา สุตฺตโกฎิยํ คเหตฺวา ขทิรทณฺฑกํ อุทกปิเฎฺฐ ฐเปสิฯ มูลํ ภาริยตาย ปฐมํ อุทเก นิมุชฺชิฯ ตโต มหาชนํ ปุจฺฉิ ‘‘รุกฺขสฺส นาม มูลํ ภาริยํ โหติ, อุทาหุ อคฺค’’นฺติ? ‘‘มูลํ ปณฺฑิตา’’ติฯ เตน หิ อิมสฺส ปฐมํ นิมุคฺคํ ปสฺสถ, เอตํ มูลนฺติ อิมาย สญฺญาย  อคฺคญฺจ มูลญฺจ อาจิกฺขิฯ คามวาสิโน ‘‘อิทํ อคฺคํ อิทํ มูล’’นฺติ รโญฺญ ปหิณิํสุฯ ราชา ‘‘โก อิมํ ชานาตี’’ติ ปุจฺฉิตฺวา ‘‘สิริวฑฺฒนเสฎฺฐิโน ปุโตฺต มโหสธปณฺฑิโต’’ติ สุตฺวา ‘‘กิํ, เสนก, อาเนม ปณฺฑิต’’นฺติ ปุจฺฉิฯ อธิวาเสหิ, เทว, อเญฺญนปิ อุปาเยน นํ วีมํสิสฺสามาติฯ</p>


<p>นฺติ อเถกทิวสํ อิตฺถิยา จ ปุริสสฺส จาติ เทฺว สีสานิ อาหราเปตฺวา ‘‘อิทํ อิตฺถิสีสํ, อิทํ ปุริสสีสนฺติ ชานนฺตุ, อชานนฺตานํ สหสฺสทโณฺฑ’’ติ ปหิณิํสุฯ คามวาสิโน อชานนฺตา ปณฺฑิตํ ปุจฺฉิํสุฯ โส ทิสฺวาว อญฺญาสิฯ กถํ ชานาติ? ปุริสสีเส กิร สิพฺพินี อุชุกาว โหติ, อิตฺถิสีเส สิพฺพินี วงฺกา โหติ, ปริวตฺติตฺวา คจฺฉติฯ โส อิมินา อภิญฺญาเณน ‘‘อิทํ อิตฺถิยา สีสํ, อิทํ ปุริสสฺส สีส’’นฺติ อาจิกฺขิฯ คามวาสิโนปิ รโญฺญ ปหิณิํสุฯ เสสํ ปุริมสทิสเมวฯ</p>


<p>ติ อเถกทิวสํ สปฺปญฺจ สปฺปินิญฺจ อาหราเปตฺวา ‘‘อยํ สโปฺป, อยํ สปฺปินีติ ชานนฺตุ, อชานนฺตานํ สหสฺสทโณฺฑ’’ติ วตฺวา คามวาสีนํ เปเสสุํฯ คามวาสิโน อชานนฺตา ปณฺฑิตํ ปุจฺฉิํสุฯ โส ทิสฺวาว ชานาติฯ สปฺปสฺส หิ นงฺคุฎฺฐํ ถูลํ โหติ, สปฺปินิยา ตนุกํ โหติ, สปฺปสฺส สีสํ ปุถุลํ โหติ, สปฺปินิยา ตนุกํ โหติ, สปฺปสฺส อกฺขีนิ มหนฺตานิ, สปฺปินิยา ขุทฺทกานิ, สปฺปสฺส โสวตฺติโก ปราพโทฺธ โหติ, สปฺปินิยา วิจฺฉินฺนโกฯ โส อิเมหิ อภิญฺญาเณหิ ‘‘อยํ  สโปฺป, อยํ สปฺปินี’’ติ อาจิกฺขิฯ เสสํ วุตฺตนยเมวฯ</p>


<p>ติ อเถกทิวสํ ‘‘ปาจีนยวมชฺฌกคามวาสิโน อมฺหากํ สพฺพเสตํ ปาทวิสาณํ สีสกกุธํ ตโย กาเล อนติกฺกมิตฺวา นทนฺตํ อุสภํ เปเสนฺตุ, โน เจ เปเสนฺติ, สหสฺสทโณฺฑ’’ติ ปหิณิํสุฯ เต อชานนฺตา ปณฺฑิตํ ปุจฺฉิํสุฯ โส อาห – ‘‘ราชา โว สพฺพเสตํ กุกฺกุฎํ อาหราเปสิ, โส หิ ปาทนขสิขตาย ปาทวิสาโณ นาม, สีสจูฬตาย สีสกกุโธ  นาม, ติกฺขตฺตุํ วสฺสนโต ตโย กาเล อนติกฺกมิตฺวา นทติ นาม, ตสฺมา เอวรูปํ กุกฺกุฬํ เปเสถา’’ติ อาหฯ เต เปสยิํสุฯ</p>


<p>ติ  สเกฺกน กุสรโญฺญ ทิโนฺน มณิกฺขโนฺธ อฎฺฐสุ ฐาเนสุ วโงฺก โหติฯ ตสฺส ปุราณสุตฺตํ ฉินฺนํ, โกจิ ปุราณสุตฺตํ นีหริตฺวา นวสุตฺตํ ปเวเสตุํ น สโกฺกติ, ตสฺมา เอกทิวสํ ‘‘อิมสฺมา มณิกฺขนฺธา ปุราณสุตฺตํ นีหริตฺวา นวสุตฺตํ ปเวเสนฺตู’’ติ เปสยิํสุฯ คามวาสิโน ปุราณสุตฺตํ นีหริตฺวา นวสุตฺตํ ปเวเสตุํ อสโกฺกนฺตา ปณฺฑิตสฺส อาจิกฺขิํสุฯ โส ‘‘มา จินฺตยิตฺถ, มธุํ อาหรถา’’ติ อาหราเปตฺวา มณิโน ทฺวีสุ ปเสฺสสุ มธุนา ฉิทฺทํ มเกฺขตฺวา กมฺพลสุตฺตํ วเฎฺฎตฺวา โกฎิยํ มธุนา มเกฺขตฺวา โถกํ ฉิเทฺท ปเวเสตฺวา กิปิลฺลิกานํ นิกฺขมนฎฺฐาเน ฐเปสิฯ กิปิลฺลิกา มธุคเนฺธน นิกฺขมิตฺวา มณิมฺหิ ปุราณสุตฺตํ ขาทมานา คนฺตฺวา กมฺพลสุตฺตโกฎิยํ ฑํสิตฺวา กฑฺฒนฺตา เอเกน ปเสฺสน นีหริํสุฯ ปณฺฑิโต ปเวสิตภาวํ ญตฺวา ‘‘รโญฺญ เทถา’’ติ คามวาสีนํ อทาสิฯ เต รโญฺญ เปสยิํสุฯ โส ปเวสิตอุปายํ สุตฺวา ตุสฺสิฯ</p>


<p>นฺติ อเถกทิวสํ รโญฺญ มงฺคลอุสภํ พหู มาเส ขาทาเปตฺวา มโหทรํ กตฺวา วิสาณานิ โธวิตฺวา เตเลน มเกฺขตฺวา หลิทฺทิยา นฺหาเปตฺวา คามวาสีนํ ปหิณิํสุ ‘‘ตุเมฺห กิร ปณฺฑิตา, อยญฺจ รโญฺญ มงฺคลอุสโภ ปติฎฺฐิตคโพฺภ, เอตํ วิชายาเปตฺวา สวจฺฉกํ เปเสถ, อเปเสนฺตานํ สหสฺสทโณฺฑ’’ติฯ คามวาสิโน ‘‘น สกฺกา อิทํ กาตุํ, กิํ นุ โข กริสฺสามา’’ติ ปณฺฑิตํ ปุจฺฉิํสุฯ โส ‘‘อิมินา เอเกน ปญฺหปฎิภาเคน ภวิตพฺพ’’นฺติ จิเนฺตตฺวา ‘‘สกฺขิสฺสถ ปเนกํ รญฺญา สทฺธิํ กถนสมตฺถํ วิสารทํ ปุริสํ ลทฺธุ’’นฺติ ปุจฺฉิฯ ‘‘น ครุ เอตํ, ปณฺฑิตา’’ติฯ ‘‘เตน หิ นํ ปโกฺกสถา’’ติฯ เต ปโกฺกสิํสุฯ อถ นํ มหาสโตฺต ‘‘เอหิ, โภ ปุริส, ตฺวํ ตว เกเส ปิฎฺฐิยํ วิกิริตฺวา นานปฺปการํ พลวปริเทวํ ปริเทวโนฺต ราชทฺวารํ คจฺฉ, อเญฺญหิ ปุจฺฉิโตปิ กิญฺจิ อวตฺวาว ปริเทว, รญฺญา ปน ปโกฺกสาเปตฺวา ปริเทวการณํ ปุจฺฉิโตว สมาโน ‘ปิตา เม เทว วิชายิตุํ น สโกฺกติ, อชฺช สตฺตโม ทิวโส, ปฎิสรณํ เม โหหิ, วิชายนุปายมสฺส กโรหี’ติ วตฺวา รญฺญา ‘กิํ วิลปสิ อฎฺฐานเมตํ, ปุริสา นาม วิชายนฺตา นตฺถี’ติ วุเตฺต ‘สเจ เทว, เอวํ นตฺถิ, อถ กสฺมา  ปาจีนยวมชฺฌกคามวาสิโน กถํ มงฺคลอุสภํ วิชายาเปสฺสนฺตี’ติ วเทยฺยาสี’’ติ อาหฯ โส ‘‘สาธู’’ติ สมฺปฎิจฺฉิตฺวา ตถา อกาสิฯ ราชา ‘‘เกนิทํ ปญฺหปฎิภาคํ จินฺติต’’นฺติ ปุจฺฉิตฺวา ‘‘มโหสธปณฺฑิเตนา’’ติ สุตฺวา ตุสฺสิฯ</p>


<p>นฺติ  อปรสฺมิํ ทิวเส ‘‘ปณฺฑิตํ วีมํสิสฺสามา’’ติ ‘‘ปาจีนยวมชฺฌกคามวาสิโน อมฺหากํ อฎฺฐงฺคสมนฺนาคตํ อมฺพิโลทนํ ปจิตฺวา เปเสนฺตุฯ ตตฺริมานิ อฎฺฐงฺคานิ  – น ตณฺฑุเลหิ, น อุทเกน, น อุกฺขลิยา, น อุทฺธเนน, น อคฺคินา, น ทารูหิ, น อิตฺถิยา น ปุริเสน, น มเคฺคนาติฯ อเปเสนฺตานํ สหสฺสทโณฺฑ’’ติ ปหิณิํสุฯ คามวาสิโน ตํ การณํ อชานนฺตา ปณฺฑิตํ ปุจฺฉิํสุฯ โส ‘‘มา จินฺตยิตฺถา’’ติ วตฺวา ‘‘น ตณฺฑุเลหีติ กณิกํ คาหาเปตฺวา, น อุทเกนาติ หิมํ คาหาเปตฺวา, น อุกฺขลิยาติ อญฺญํ นวมตฺติกาภาชนํ คาหาเปตฺวา, น อุทฺธเนนาติ ขาณุเก โกฎฺฎาเปตฺวา, น อคฺคินาติ ปกติอคฺคิํ ปหาย อรณิอคฺคิํ คาหาเปตฺวา, น ทารูหีติ ปณฺณานิ คาหาเปตฺวา อมฺพิโลทนํ ปจาเปตฺวา นวภาชเน ปกฺขิปิตฺวา ลญฺฉิตฺวา, น อิตฺถิยา น ปุริเสนาติ ปณฺฑเกน อุกฺขิปาเปตฺวา, น มเคฺคนาติ มหามคฺคํ ปหาย ชงฺฆมเคฺคน รโญฺญ เปเสถา’’ติ อาหฯ เต ตถา กริํสุฯ ราชา ‘‘เกน ปเนส ปโญฺห ญาโต’’ติ ปุจฺฉิตฺวา ‘‘มโหสธปณฺฑิเตนา’’ติ สุตฺวา ตุสฺสิฯ</p>


<p>นฺติ อปรสฺมิํ ทิวเส ปณฺฑิตสฺส วีมํสนตฺถํ คามวาสีนํ ปหิณิํสุ ‘‘ราชา โทลาย กีฬิตุกาโม, ราชกุเล ปุราณโยตฺตํ ฉินฺนํ, เอกํ วาลุกโยตฺตํ วเฎฺฎตฺวา เปเสนฺตุ, อเปเสนฺตานํ สหสฺสทโณฺฑ’’ติฯ เต ปณฺฑิตํ ปุจฺฉิํสุฯ ปณฺฑิโต ‘‘อิมินาปิ ปญฺหปฎิภาเคเนว ภวิตพฺพ’’นฺติ คามวาสิโน อสฺสาเสตฺวา วจนกุสเล เทฺว ตโย ปุริเส ปโกฺกสาเปตฺวา ‘‘คจฺฉถ ตุเมฺห, ราชานํ วเทถ ‘เทว, คามวาสิโน ตสฺส โยตฺตสฺส ตนุกํ วา ถูลํ วา ปมาณํ น ชานนฺติ, ปุราณวาลุกโยตฺตโต วิทตฺถิมตฺตํ วา จตุรงฺคุลมตฺตํ วา ขณฺฑํ เปเสถ, ตํ โอโลเกตฺวา เตน ปมาเณน วเฎฺฎสฺสนฺตี’ติฯ สเจ, โว ราชา ‘อมฺหากํ ฆเร วาลุกโยตฺตํ นาม น กทาจิ สุตปุพฺพ’นฺติ วทติ, อถ นํ ‘สเจ, มหาราช, โว เอวรูปํ น สกฺกา กาตุํ, ปาจีนยวมชฺฌกคามวาสิโน กถํ กริสฺสนฺตี’ติ วเทยฺยาถา’’ติ เปเสสิฯ เต ตถา กริํสุฯ ราชา ‘‘เกน  จินฺติตํ ปญฺหปฎิภาค’’นฺติ ปุจฺฉิตฺวา ‘‘มโหสธปณฺฑิเตนา’’ติ สุตฺวา ตุสฺสิฯ</p>


<p>นฺติ อปรสฺมิํ ทิวเส ปณฺฑิตสฺส วีมํสนตฺถํ ‘‘ราชา อุทกกีฬํ กีฬิตุกาโม, ปญฺจวิธปทุมสจฺฉนฺนํ โปกฺขรณิํ เปเสนฺตุ, อเปเสนฺตานํ สหสฺสทโณฺฑ’’ติ คามวาสีนํ เปสยิํสุฯ เต ปณฺฑิตสฺส อาโรเจสุํฯ โส ‘‘อิมินาปิ ปญฺหปฎิภาเคเนว ภวิตพฺพ’’นฺติ จิเนฺตตฺวา วจนกุสเล กติปเย มนุเสฺส ปโกฺกสาเปตฺวา ‘‘เอถ ตุเมฺห อุทกกีฬํ กีฬิตฺวา อกฺขีนิ รตฺตานิ กตฺวา อลฺลเกสา อลฺลวตฺถา กทฺทมมกฺขิตสรีรา โยตฺตทณฺฑเลฑฺฑุหตฺถา ราชทฺวารํ คนฺตฺวา ทฺวาเร ฐิตภาวํ รโญฺญ อาโรจาเปตฺวา กโตกาสา ปวิสิตฺวา ‘มหาราช, ตุเมฺหหิ กิร ปาจีนยวมชฺฌกคามวาสิโน  โปกฺขรณิํ เปเสนฺตูติ ปหิตา มยํ ตุมฺหากํ อนุจฺฉวิกํ มหนฺตํ โปกฺขรณิํ อาทาย อาคตาฯ สา ปน อรญฺญวาสิกตฺตา นครํ ทิสฺวา ทฺวารปาการปริขาอฎฺฎาลกาทีนิ โอโลเกตฺวา ภีตตสิตา โยตฺตานิ ฉินฺทิตฺวา ปลายิตฺวา อรญฺญเมว ปวิฎฺฐา, มยํ เลฑฺฑุทณฺฑาทีหิ โปเถนฺตาปิ นิวเตฺตตุํ น สกฺขิมฺหา, ตุมฺหากํ อรญฺญา อานีตํ ปุราณโปกฺขรณิํ เปเสถ, ตาย สทฺธิํ โยเชตฺวา หริสฺสามา’ติ วตฺวา รญฺญาน กทาจิ มม อรญฺญโต อานีตโปกฺขรณี นาม  ภูตปุพฺพา, น จ มยา กสฺสจิ โยเชตฺวา อาหรณตฺถาย โปกฺขรณี เปสิตปุพฺพา’ติ วุเตฺต ‘สเจ, เทว, โว เอวํ น สกฺกา กาตุํ, ปาจีนยวมชฺฌกคามวาสิโน กถํ โปกฺขรณิํ เปเสสฺสนฺตี’ติ วเทยฺยาถา’’ติ วตฺวา เปเสสิฯ เต ตถา กริํสุฯ ราชา ปณฺฑิเตน ญาตภาวํ สุตฺวา ตุสฺสิฯ</p>


<p>นฺติ ปุเนกทิวสํ ‘‘มยํ อุยฺยานกีฬํ กีฬิตุกามา, อมฺหากญฺจ ปุราณอุยฺยานํ ปริชิณฺณํ, โอภคฺคํ ชาตํ, ปาจีนยวมชฺฌกคามวาสิโน สุปุปฺผิตตรุณรุกฺขสญฺฉนฺนํ นวอุยฺยานํ เปเสนฺตู’’ติ ปหิณิํสุฯ คามวาสิโน ปณฺฑิตสฺส อาโรเจสุํฯ ปณฺฑิโต ‘‘อิมินาปิ ปญฺหปฎิภาเคเนว ภวิตพฺพ’’นฺติ เต สมสฺสาเสตฺวา มนุเสฺส เปเสตฺวา ปุริมนเยเนว กถาเปสิฯ</p>


<p>ตทาปิ  ราชา ตุสฺสิตฺวา เสนกํ ปุจฺฉิ ‘‘กิํ, เสนก, อาเนม ปณฺฑิต’’นฺติฯ โส ลาภมจฺฉริเยน ‘‘เอตฺตเกน ปณฺฑิโต นาม น โหติ, อาคเมถ, เทวา’’ติ อาหฯ ตสฺส ตํ วจนํ สุตฺวา ราชา จิเนฺตสิ ‘‘มโหสธปณฺฑิโต สตฺตทารกปเญฺหหิ มม มนํ คณฺหิ, เอวรูเปสุปิสฺส คุยฺหปญฺหวิสฺสชฺชเนสุ เจว ปญฺหปฎิภาเคสุ จ พุทฺธสฺส วิย พฺยากรณํ, เสนโก เอวรูปํ ปณฺฑิตํ อาเนตุํ น เทติ, กิํ เม เสนเกน, อาเนสฺสามิ น’’นฺติฯ โส มหเนฺตน ปริวาเรน ตํ คามํ ปายาสิฯ ตสฺส มงฺคลอสฺสํ อภิรุหิตฺวา คจฺฉนฺตสฺส อสฺสสฺส ปาโท ผลิตภูมิยา อนฺตรํ ปวิสิตฺวา ภิชฺชิฯ ราชา ตโตว นิวตฺติตฺวา นครํ ปาวิสิฯ อถ นํ เสนโก อุปสงฺกมิตฺวา ปุจฺฉิ ‘‘มหาราช, ปณฺฑิตํ กิํ อาเนตุํ ปาจีนยวมชฺฌกคามํ อคมิตฺถา’’ติฯ ‘‘อาม, ปณฺฑิตา’’ติฯ ‘‘มหาราช, ตุเมฺห มํ อนตฺถกามํ กตฺวา ปสฺสถ, ‘อาคเมถ ตาวา’ติ วุเตฺตปิ อติตุริตา นิกฺขมิตฺถ, ปฐมคมเนเนว มงฺคลอสฺสสฺส ปาโท ภิโนฺน’’ติฯ</p>


<p>โส ตสฺส วจนํ สุตฺวา ตุณฺหี หุตฺวา ปุเนกทิวสํ เตน สทฺธิํ มเนฺตสิ ‘‘กิํ, เสนก, อาเนม ปณฺฑิต’’นฺติฯ เทว, สยํ อคนฺตฺวา ทูตํ เปเสถ ‘‘ปณฺฑิต, อมฺหากํ ตว สนฺติกํ อาคจฺฉนฺตานํ อสฺสสฺส ปาโท ภิโนฺน, อสฺสตรํ วา โน เปเสตุ เสฎฺฐตรํ วา’’ติฯ ‘‘ยทิ อสฺสตรํ  เปเสสฺสติ, สยํ อาคมิสฺสติฯ เสฎฺฐตรํ เปเสโนฺต ปิตรํ เปเสสฺสติ, อยเมโก โน ปโญฺห ภวิสฺสตี’’ติฯ ราชา ‘‘สาธู’’ติ สมฺปฎิจฺฉิตฺวา ตถา กตฺวา ทูตํ เปเสสิฯ ปณฺฑิโต ทูตสฺส วจนํ สุตฺวา ‘‘ราชา มมเญฺจว ปิตรญฺจ ปสฺสิตุกาโม’’ติ จิเนฺตตฺวา ปิตุ สนฺติกํ คนฺตฺวา วนฺทิตฺวา ‘‘ตาต, ราชา ตุเมฺห เจว มมญฺจ ทฎฺฐุกาโม, ตุเมฺห ปฐมตรํ เสฎฺฐิสหสฺสปริวุตา คจฺฉถ, คจฺฉนฺตา จ ตุจฺฉหตฺถา อคนฺตฺวา นวสปฺปิปูรํ จนฺทนกรณฺฑกํ อาทาย คจฺฉถฯ ราชา ตุเมฺหหิ สทฺธิํ ปฎิสนฺถารํ กตฺวา ‘คหปติ ปติรูปํ อาสนํ ญตฺวา นิสีทาหี’ติ วกฺขติ, อถ ตุเมฺห ตถารูปํ อาสนํ ญตฺวา นิสีเทยฺยาถฯ ตุมฺหากํ นิสินฺนกาเล อหํ อาคมิสฺสามิ, ราชา มยาปิ สทฺธิํ ปฎิสนฺถารํ กตฺวา ‘ปณฺฑิต, ตวานุรูปํ อาสนํ ญตฺวา นิสีทา’ติ วกฺขติ, อถาหํ ตุเมฺห โอโลเกสฺสามิ, ตุเมฺห ตาย สญฺญาย อาสนา วุฎฺฐาย ‘ตาต มโหสธ, อิมสฺมิํ อาสเน นิสีทา’ติ วเทยฺยาถ, อชฺช โน เอโก ปโญฺห มตฺถกํ ปาปุณิสฺสตี’’ติ  อาหฯ โส ‘‘สาธู’’ติ สมฺปฎิจฺฉิตฺวา วุตฺตนเยเนว คนฺตฺวา อตฺตโน ทฺวาเร ฐิตภาวํ รโญฺญ อาโรจาเปตฺวา ‘‘ปวิสตู’’ติ วุเตฺต ปวิสิตฺวา ราชานํ วนฺทิตฺวา เอกมนฺตํ อฎฺฐาสิฯ</p>


<p>ราชา เตน สทฺธิํ ปฎิสนฺถารํ กตฺวา ‘‘คหปติ, ตวปุโตฺต มโหสธปณฺฑิโต กุหิ’’นฺติ ปุจฺฉิฯ ‘‘ปจฺฉโต อาคจฺฉติ, เทวา’’ติฯ ราชา ‘‘ปจฺฉโต อาคจฺฉตี’’ติ สุตฺวา ตุฎฺฐมานโส หุตฺวา ‘‘มหาเสฎฺฐิ อตฺตโน ยุตฺตาสนํ ญตฺวา นิสีทา’’ติ อาหฯ โส อตฺตโน ยุตฺตาสนํ ญตฺวา  เอกมนฺตํ นิสีทิฯ มหาสโตฺตปิ อลงฺกตปฎิยโตฺต ทารกสหสฺสปริวุโต อลงฺกตรเถ นิสีทิตฺวา นครํ ปวิสโนฺต ปริขาปิเฎฺฐ จรมานํ เอกํ คทฺรภํ ทิสฺวา ถามสมฺปเนฺน มาณเว เปเสสิ ‘‘อโมฺภ, เอตํ คทฺรภํ อนุพนฺธิตฺวา ยถา สทฺทํ น กโรติ, เอวมสฺส มุขพนฺธนํ กตฺวา กิลเญฺชน เวเฐตฺวา ตสฺมิํ เอเกนตฺถรเณน ปฎิจฺฉาเทตฺวา อํเสนาทาย อาคจฺฉถา’’ติฯ เต ตถา กริํสุฯ โพธิสโตฺตปิ มหเนฺตน ปริวาเรน นครํ ปาวิสิฯ มหาชโน ‘‘เอส กิร สิริวฑฺฒนเสฎฺฐิโน ปุโตฺต มโหสธปณฺฑิโต นาม, เอส กิร ชายมาโน โอสธฆฎิกํ หเตฺถน คเหตฺวา ชาโต, อิมินา กิร เอตฺตกานํ วีมํสนปญฺหานํ ปญฺหปฎิภาโค ญาโต’’ติ มหาสตฺตํ อภิตฺถวโนฺต โอโลเกโนฺตปิ ติตฺติํ น คจฺฉติฯ โส ราชทฺวารํ คนฺตฺวา ปฎิเวเทสิฯ ราชา สุตฺวาว หฎฺฐตุโฎฺฐ ‘‘มม ปุโตฺต มโหสธปณฺฑิโต ขิปฺปํ อาคจฺฉตู’’ติ อาหฯ โส ทารกสหสฺสปริวุโต ปาสาทํ อภิรุหิตฺวา ราชานํ วนฺทิตฺวา เอกมนฺตํ อฎฺฐาสิฯ ราชา ตํ ทิสฺวาว โสมนสฺสปฺปโตฺต หุตฺวา มธุรปฎิสนฺถารํ กตฺวา ‘‘ปณฺฑิต, ปติรูปํ อาสนํ ญตฺวา นิสีทา’’ติ อาหฯ อถ โส ปิตรํ โอโลเกสิฯ อถสฺส ปิตาปิ โอโลกิตสญฺญาย อุฎฺฐาย ‘‘ปณฺฑิต, อิมสฺมิํ อาสเน นิสีทา’’ติ อาหฯ โส ตสฺมิํ อาสเน นิสีทิฯ</p>


<p>ตํ  ตตฺถ นิสินฺนํ ทิสฺวาว เสนกปุกฺกุสกามินฺทเทวินฺทา เจว อเญฺญ จ อนฺธพาลา ปาณิํ ปหริตฺวา มหาหสิตํ หสิตฺวา ‘‘อิมํ อนฺธพาลํ ‘ปณฺฑิโต’ติ วทิํสุ, โส ปิตรํ อาสนา วุฎฺฐาเปตฺวา สยํ นิสีทติ, อิมํ ‘ปณฺฑิโต’ติ วตฺตุํ อยุตฺต’’นฺติ ปริหาสํ กริํสุฯ ราชาปิ ทุมฺมุโข อนตฺตมโน อโหสิฯ อถ นํ มหาสโตฺต ปุจฺฉิ ‘‘กิํ, มหาราช, ทุมฺมุขตฺถา’’ติ ? ‘‘อาม ปณฺฑิต, ทุมฺมุโขมฺหิ, สวนเมว เต มนาปํ, ทสฺสนํ ปน อมนาปํ ชาต’’นฺติฯ ‘‘กิํ การณา, มหาราชา’’ติ? ‘‘ปิตรํ อาสนา วุฎฺฐาเปตฺวา นิสินฺนตฺตา’’ติฯ ‘‘กิํ ปน ตฺวํ, มหาราช, ‘สพฺพฎฺฐาเนสุ ปุเตฺตหิ ปิตโรว อุตฺตมา’ติ มญฺญสี’’ติฯ ‘‘อาม, ปณฺฑิตา’’ติฯ อถ มหาสโตฺต ‘‘นนุ, มหาราช, ตุเมฺหหิ อมฺหากํ ‘อสฺสตรํ วา เปเสตุ เสฎฺฐตรํ วา’ติ สาสนํ ปหิต’’นฺติ วตฺวา อาสนา วุฎฺฐาย เต มาณเว โอโลเกตฺวา ‘‘ตุเมฺหหิ คหิตํ คทฺรภํ อาเนถา’’ติ อาณาเปตฺวา รโญฺญ ปาทมูเล นิปชฺชาเปตฺวา ‘‘มหาราช, อยํ คทฺรโภ กิํ อคฺฆตี’’ติ ปุจฺฉิฯ ‘‘ปณฺฑิต, สเจ อุปการโก, อฎฺฐ กหาปเณ อคฺฆตี’’ติฯ ‘‘อิมํ ปฎิจฺจ ชาโต อาชานียวฬวาย กุจฺฉิมฺหิ วุฎฺฐอสฺสตโร กิํ อคฺฆตี’’ติ? ‘‘อนโคฺฆ ปณฺฑิตา’’ติฯ ‘‘เทว, กสฺมา เอวํ กเถถ, นนุ ตุเมฺหหิ อิทาเนว วุตฺตํ ‘สพฺพฎฺฐาเนสุ ปุเตฺตหิ ปิตโรว อุตฺตมา’ติฯ สเจ ตํ สจฺจํ, ตุมฺหากํ วาเท อสฺสตรโต คทฺรโภว อุตฺตโม โหติ, กิํ ปน, มหาราช, ตุมฺหากํ ปณฺฑิตา เอตฺตกมฺปิ ชานิตุํ อสโกฺกนฺตา ปาณิํ ปหริตฺวา หสนฺติ, อโห ตุมฺหากํ ปณฺฑิตานํ ปญฺญาสมฺปตฺติ, กุโต โว เอเต ลทฺธา’’ติ จตฺตาโร ปณฺฑิเต ปริหสิตฺวา ราชานํ อิมาย เอกกนิปาเต คาถาย อชฺฌภาสิ –</p>


<p>
‘‘หํจิ ตุวํ เอวมญฺญสิ ‘เสโยฺย, ปุเตฺตน ปิตา’ติ ราชเสฎฺฐ;  
  
หนฺทสฺสตรสฺส เต อยํ, อสฺสตรสฺส หิ คทฺรโภ ปิตา’’ติฯ (ชา. ๑.๑.๑๑๑);  
</p>
  
<p>ตสฺสโตฺถ – ยทิ, ตฺวํ ราชเสฎฺฐ, สพฺพฎฺฐาเนสุ เสโยฺย ปุเตฺตน ปิตาติ เอวํ มญฺญสิ, ตว อสฺสตรโตปิ อยํ คทฺรโภ เสโยฺย โหตุฯ กิํ การณา? อสฺสตรสฺส หิ คทฺรโภ ปิตาติฯ</p>


<p>เอวญฺจ ปน วตฺวา มหาสโตฺต อาห – ‘‘มหาราช , สเจ ปุตฺตโต ปิตา เสโยฺย, มม ปิตรํ คณฺหถฯ สเจ ปิติโต ปุโตฺต เสโยฺย, มํ คณฺหถ ตุมฺหากํ อตฺถายา’’ติฯ ราชา โสมนสฺสปฺปโตฺต อโหสิฯ สพฺพา ราชปริสาปิ ‘‘สุกถิโต ปณฺฑิเตน ปโญฺห’’ติ อุนฺนทนฺตา สาธุการสหสฺสานิ อทํสุ, องฺคุลิโผฎา เจว เจลุเกฺขปา จ ปวตฺติํสุ ฯ จตฺตาโร ปณฺฑิตาปิ ทุมฺมุขา ปชฺฌายนฺตาว อเหสุํฯ นนุ มาตาปิตูนํ คุณํ ชานโนฺต โพธิสเตฺตน สทิโส นาม นตฺถิ , อถ โส กสฺมา เอวมกาสีติ? น โส ปิตุ อวมานนตฺถาย, รญฺญา ปน ‘‘อสฺสตรํ วา เปเสตุ เสฎฺฐตรํ วา’’ติ เปสิตํ, ตสฺมา ตเสฺสว ปญฺหสฺส อาวิภาวตฺถํ อตฺตโน จ ปณฺฑิตภาวสฺส ญาปนตฺถํ จตุนฺนญฺจ ปณฺฑิตานํ อปฺปฎิภานกรณตฺถํ เอวมกาสีติฯ</p>

</p>

</p>


<p>ราชา ตุสฺสิตฺวา คโนฺธทกปุณฺณํ สุวณฺณภิงฺการํ อาทาย ‘‘ปาจีนยวมชฺฌกคามํ ราชโภเคน ปริภุญฺชตู’’ติ เสฎฺฐิสฺส หเตฺถ อุทกํ ปาเตตฺวา ‘‘เสสเสฎฺฐิโน เอตเสฺสว อุปฎฺฐากา โหนฺตู’’ติ วตฺวา โพธิสตฺตสฺส มาตุ จ สพฺพาลงฺกาเร เปเสตฺวา คทฺรภปเญฺห ปสโนฺน โพธิสตฺตํ ปุตฺตํ กตฺวา คณฺหิตุํ เสฎฺฐิํ อโวจ – ‘‘คหปติ, มโหสธปณฺฑิตํ มม ปุตฺตํ กตฺวา เทหี’’ติฯ ‘‘เทว, อติตรุโณ อยํ, อชฺชาปิสฺส มุเข ขีรคโนฺธ วายติ, มหลฺลกกาเล ตุมฺหากํ สนฺติเก ภวิสฺสตี’’ติฯ ‘‘คหปติ, ตฺวํ อิโต ปฎฺฐาย เอตสฺมิํ นิราลโย โหหิ, อยํ อชฺชตเคฺค มม ปุโตฺต, อหํ มม ปุตฺตํ โปเสตุํ สกฺขิสฺสามิ, คจฺฉ ตฺว’’นฺติ ตํ อุโยฺยเชสิฯ โส ราชานํ วนฺทิตฺวา ปณฺฑิตํ อาลิงฺคิตฺวา อุเร นิปชฺชาเปตฺวา สีเส จุมฺพิตฺวา ‘‘ตาต, อปฺปมโตฺต โหหี’’ติ โอวาทมสฺส อทาสิฯ โสปิ ปิตรํ วนฺทิตฺวา ‘‘ตาต, มา จินฺตยิตฺถา’’ติ อสฺสาเสตฺวา ปิตรํ อุโยฺยเชสิฯ ราชา ปณฺฑิตํ ปุจฺฉิ ‘‘ตาต, อโนฺตภตฺติโก ภวิสฺสสิ, อุทาหุ พหิภตฺติโก’’ติฯ โส ‘‘มหา เม ปริวาโร, ตสฺมา พหิภตฺติเกน มยา ภวิตุํ วฎฺฎตี’’ติ จิเนฺตตฺวา ‘‘พหิภตฺติโก ภวิสฺสามิ, เทวา’’ติ อาหฯ อถสฺส ราชา อนุรูปํ เคหํ ทาเปตฺวา ทารกสหสฺสํ อาทิํ กตฺวา ปริพฺพยํ ทาเปตฺวา สพฺพปริโภเค ทาเปสิฯ โส ตโต ปฎฺฐาย ราชานํ อุปฎฺฐาสิฯ</p>


<p>ราชาปิ นํ วีมํสิตุกาโม อโหสิฯ ตทา จ นครสฺส ทกฺขิณทฺวารโต อวิทูเร โปกฺขรณิตีเร เอกสฺมิํ ตาลรุเกฺข กากกุลาวเก มณิรตนํ อโหสิฯ ตสฺส ฉายา โปกฺขรณิยํ ปญฺญายิฯ มหาชโน ‘‘โปกฺขรณิยํ  มณิ อตฺถี’’ติ รโญฺญ อาโรเจสิฯ โส เสนกํ อามเนฺตตฺวา ‘‘โปกฺขรณิยํ  กิร มณิรตนํ ปญฺญายติ, กถํ ตํ คณฺหาเปสฺสามา’’ติ ปุจฺฉิตฺวา ‘‘มหาราช, อุทกํ นีหราเปตฺวา คณฺหิตุํ วฎฺฎตี’’ติ วุเตฺต ‘‘เตน หิ, อาจริย, เอวํ กโรหี’’ติ ตเสฺสว ภารมกาสิฯ โส พหู มนุเสฺส สนฺนิปาตาเปตฺวา อุทกญฺจ กทฺทมญฺจ นีหราเปตฺวา ภูมิํ ภินฺทิตฺวาปิ มณิํ นาทฺทสฯ ปุน ปุณฺณาย โปกฺขรณิยา มณิจฺฉายา ปญฺญายิ ฯ โส ปุนปิ ตถา กตฺวา น จ อทฺทสฯ ตโต ราชา ปณฺฑิตํ อามเนฺตตฺวา ‘‘ตาต, โปกฺขรณิยํ เอโก มณิ ปญฺญายติ, เสนโก อุทกญฺจ กทฺทมญฺจ นีหราเปตฺวา ภูมิํ ภินฺทิตฺวาปิ นาทฺทส, ปุน ปุณฺณาย โปกฺขรณิยา ปญฺญายติ, สกฺขิสฺสสิ ตํ มณิํ คณฺหาเปตุ’’นฺติ ปุจฺฉิฯ โส ‘‘เนตํ, มหาราช, ครุ, เอถ ทเสฺสสฺสามี’’ติ อาหฯ ราชา ตสฺส วจนํ ตุสฺสิตฺวา ‘‘ปสฺสิสฺสามิ อชฺช ปณฺฑิตสฺส ญาณพล’’นฺติ มหาชนปริวุโต โปกฺขรณิตีรํ คโตฯ</p>


<p>มหาสโตฺต ตีเร ฐตฺวา มณิํ โอโลเกโนฺต ‘‘นายํ มณิ โปกฺขรณิยํ, ตาลรุเกฺข กากกุลาวเก มณินา ภวิตพฺพ’’นฺติ ญตฺวา ‘‘นตฺถิ, เทว, โปกฺขรณิยํ มณี’’ติ วตฺวา ‘‘นนุ อุทเก ปญฺญายตี’’ติ วุเตฺต ‘‘เตน หิ อุทกปาติํ อาหรา’’ติ อุทกปาติํ อาหราเปตฺวา ‘‘ปสฺสถ, เทว, นายํ มณิ โปกฺขรณิยํเยว ปญฺญายติ, ปาติยมฺปิ ปญฺญายตี’’ติ วตฺวา ‘‘ปณฺฑิต, กตฺถ ปน มณินา ภวิตพฺพ’’นฺติ วุเตฺต ‘‘เทว, โปกฺขรณิยมฺปิ ปาติยมฺปิ ฉายาว ปญฺญายติ, น มณิ, มณิ ปน ตาลรุเกฺข กากกุลาวเก อตฺถิ, ปุริสํ อาณาเปตฺวา อาหราเปหี’’ติ อาหฯ ราชา ตถา กตฺวา มณิํ อาหราเปสิฯ โส อาหริตฺวา ปณฺฑิตสฺส อทาสิฯ ปณฺฑิโต ตํ คเหตฺวา รโญฺญ หเตฺถ ฐเปสิฯ ตํ ทิสฺวา มหาชโน ปณฺฑิตสฺส สาธุการํ ทตฺวา เสนกํ ปริภาสโนฺต ‘‘มณิรตนํ ตาลรุเกฺข กากกุลาวเก อตฺถิ, เสนกพาโล พหู มนุเสฺส โปกฺขรณิเมว ภินฺทาเปสิ, ปณฺฑิเตน นาม มโหสธสทิเสน ภวิตพฺพ’’นฺติ มหาสตฺตสฺส ถุติมกาสิฯ ราชาปิสฺส ตุโฎฺฐ อตฺตโน คีวาย ปิฬนฺธนํ มุตฺตาหารํ ทตฺวา ทารกสหสฺสานมฺปิ มุตฺตาวลิโย ทาเปสิฯ โพธิสตฺตสฺส จ ปริวารสฺส จ อิมินา ปริหาเรน อุปฎฺฐานํ อนุชานีติฯ</p>

</p>

</p>


<p>ปุเนกทิวสํ  ราชา ปณฺฑิเตน สทฺธิํ อุยฺยานํ อคมาสิฯ ตทา  เอโก กกณฺฎโก โตรณเคฺค วสติฯ โส ราชานํ อาคจฺฉนฺตํ ทิสฺวา โอตริตฺวา ภูมิยํ นิปชฺชิฯ ราชา ตสฺส ตํ กิริยํ โอโลเกตฺวา ‘‘ปณฺฑิต, อยํ กกณฺฎโก กิํ กโรตี’’ติ ปุจฺฉิฯ มหาสโตฺต ‘‘มหาราช, ตุเมฺห เสวตี’’ติ อาหฯ ‘‘สเจ เอวํ อมฺหากํ เสวติ, เอตสฺส มา นิปฺผโล โหตุ, โภคมสฺส ทาเปหี’’ติฯ ‘‘เทว, ตสฺส โภเคน กิจฺจํ นตฺถิ, ขาทนียมตฺตํ อลเมตสฺสา’’ติ ฯ ‘‘กิํ ปเนส, ขาทตี’’ติ? ‘‘มํสํ เทวา’’ติฯ ‘‘กิตฺตกํ ลทฺธุํ วฎฺฎตี’’ติ? ‘‘กากณิกมตฺตคฺฆนกํ เทวา’’ติฯ ราชา เอกํ ปุริสํ อาณาเปสิ ‘‘ราชทาโย นาม กากณิกมตฺตํ น วฎฺฎติ, อิมสฺส นิพทฺธํ อฑฺฒมาสคฺฆนกํ มํสํ อาหริตฺวา เทหี’’ติฯ โส ‘‘สาธู’’ติ สมฺปฎิจฺฉิตฺวา ตโต ปฎฺฐาย ตถา อกาสิฯ โส เอกทิวสํ อุโปสเถ มาฆาเต มํสํ อลภิตฺวา ตเมว อฑฺฒมาสกํ วิชฺฌิตฺวา สุเตฺตน อาวุนิตฺวา ตสฺส คีวายํ ปิฬนฺธิฯ อถสฺส ตํ นิสฺสาย มาโน อุปฺปชฺชิฯ ตํ ทิวสเมว ราชา ปุน มโหสเธน สทฺธิํ อุยฺยานํ อคมาสิฯ โส ราชานํ อาคจฺฉนฺตํ ทิสฺวาปิ ธนํ นิสฺสาย อุปฺปนฺนมานวเสน ‘‘เวเทห, ตฺวํ นุ โข มหทฺธโน, อหํ นุ โข’’ติ รญฺญา สทฺธิํ อตฺตานํ สมํ กโรโนฺต อโนตริตฺวา โตรณเคฺคเยว สีสํ จาเลโนฺต นิปชฺชิฯ ราชา ตสฺส ตํ กิริยํ โอโลเกตฺวา ‘‘ปณฺฑิต, เอส ปุเพฺพ วิย อชฺช น โอตรติ, กิํ นุ โข การณ’’นฺติ ปุจฺฉโนฺต อิมํ คาถมาห –</p>


<p>
‘‘นายํ ปุเร อุนฺนมติ, โตรณเคฺค กกณฺฎโก;  
  
มโหสธ วิชานาหิ, เกน ถโทฺธ กกณฺฎโก’’ติฯ (ชา. ๑.๒.๓๙);  
</p>
  
<p>ตตฺถ ติ ยถา อชฺช อโนตริตฺวา โตรณเคฺคเยว สีสํ จาเลโนฺต อุนฺนมติ, เอวํ ปุเร น อุนฺนมติฯ ติ เกน การเณน ถทฺธภาวํ อาปโนฺนติฯ</p>


<p>ปณฺฑิโต ตสฺส วจนํ สุตฺวา ‘‘มหาราช, อุโปสเถ มาฆาเต มํสํ อลภเนฺตน ราชปุริเสน คีวาย พทฺธํ อฑฺฒมาสกํ นิสฺสาย ตสฺส มาเนน ภวิตพฺพ’’นฺติ ญตฺวา อิมํ คาถมาห –</p>


<p>
‘‘อลทฺธปุพฺพํ ลทฺธาน, อฑฺฒมาสํ กกณฺฎโก;  
  
อติมญฺญติ ราชานํ, เวเทหํ มิถิลคฺคห’’นฺติฯ (ชา. ๑.๒.๔๐);  
</p>
  
<p>ราชา   ตสฺส วจนํ สุตฺวา ตํ ปุริสํ ปโกฺกสาเปตฺวา ปุจฺฉิฯ โส ยถาภูตํ รโญฺญ อาโรเจสิฯ ราชา ตํ กถํ สุตฺวา ‘‘กญฺจิ อปุจฺฉิตฺวาว สพฺพญฺญุพุเทฺธน วิย ปณฺฑิเตน กกณฺฎกสฺส อชฺฌาสโย ญาโต’’ติ อติวิย ปสีทิตฺวา ปณฺฑิตสฺส จตูสุ ทฺวาเรสุ สุงฺกํ ทาเปสิฯ กกณฺฎกสฺส ปน กุชฺฌิตฺวา วตฺตํ หาเรตุํ อารภิฯ ปณฺฑิโต ปน ‘‘มา หาเรหิ มหาราชา’’ติ ตํ นิวาเรสิฯ</p>

</p>

</p>


<p>อเถโก  มิถิลวาสี ปิงฺคุตฺตโร นาม มาณโว ตกฺกสิลํ คนฺตฺวา ทิสาปาโมกฺขาจริยสฺส สนฺติเก สิปฺปํ สิกฺขโนฺต ขิปฺปเมว สิกฺขิฯ โส อนุโยคํ ทตฺวา ‘‘คจฺฉามห’’นฺติ อาจริยํ อาปุจฺฉิฯ ตสฺมิํ ปน กุเล ‘‘สเจ วยปฺปตฺตา ธีตา โหติ, เชฎฺฐเนฺตวาสิกสฺส ทาตพฺพา’’ติ วตฺตํว, ตสฺมา ตสฺส อาจริยสฺส วยปฺปตฺตา เอกา ธีตา อตฺถิ, สา อภิรูปา เทวจฺฉราปฎิภาคาฯ อถ นํ อาจริโย ‘‘ธีตรํ เต, ตาต, ทสฺสามิ, ตํ อาทาย คมิสฺสสี’’ติ อาหฯ โส ปน มาณโว ทุพฺภโค กาฬกณฺณี, กุมาริกา ปน มหาปุญฺญาฯ ตสฺส ตํ ทิสฺวา จิตฺตํ น อลฺลียติฯ โส ตํ อโรเจโนฺตปิ ‘‘อาจริยสฺส วจนํ น ภินฺทิสฺสามี’’ติ สมฺปฎิจฺฉิฯ อาจริโย ธีตรํ ตสฺส อทาสิฯ โส รตฺติภาเค อลงฺกตสิริสยเน นิปโนฺน ตาย อาคนฺตฺวา สยนํ อภิรุฬฺหมตฺตาย อฎฺฎียมาโน หรายมาโน ชิคุจฺฉมาโน ปกมฺปมาโน โอตริตฺวา ภูมิยํ นิปชฺชิฯ สาปิ โอตริตฺวา ตสฺส สนฺติกํ คนฺตฺวา นิปชฺชิ, โส อุฎฺฐาย สยนํ อภิรุหิฯ สาปิ ปุน สยนํ อภิรุหิ, โส ปุน สยนา โอตริตฺวา ภูมิยํ นิปชฺชิฯ กาฬกณฺณี นาม สิริยา สทฺธิํ น สเมติฯ กุมาริกา สยเนเยว นิปชฺชิ, โส ภูมิยํ สยิฯ</p>


<p>เอวํ สตฺตาหํ วีตินาเมตฺวา ตํ อาทาย อาจริยํ วนฺทิตฺวา นิกฺขมิ, อนฺตรามเคฺค อาลาปสลฺลาปมตฺตมฺปิ นตฺถิฯ อนิจฺฉมานาว อุโภปิ มิถิลํ สมฺปตฺตาฯ อถ ปิงฺคุตฺตโร นครา อวิทูเร ผลสมฺปนฺนํ อุทุมฺพรรุกฺขํ ทิสฺวา ขุทาย ปีฬิโต ตํ อภิรุหิตฺวา ผลานิ ขาทิฯ สาปิ ฉาตชฺฌตฺตา รุกฺขมูลํ คนฺตฺวา ‘‘สามิ, มยฺหมฺปิ ผลานิ ปาเตถา’’ติ อาหฯ กิํ ตว หตฺถปาทา นตฺถิ, สยํ อภิรุหิตฺวา ขาทาติฯ สา อภิรุหิตฺวา ขาทิฯ โส ตสฺสา อภิรุฬฺหภาวํ  ญตฺวา ขิปฺปํ โอตริตฺวา รุกฺขํ  กณฺฎเกหิ ปริกฺขิปิตฺวา ‘‘มุโตฺตมฺหิ กาฬกณฺณิยา’’ติ วตฺวา ปลายิฯ สาปิ โอตริตุํ อสโกฺกนฺตี ตเตฺถว นิสีทิฯ อถ ราชา อุยฺยาเน กีฬิตฺวา หตฺถิกฺขเนฺธ นิสิโนฺน สายนฺหสมเย นครํ ปวิสโนฺต ตํ ทิสฺวา ปฎิพทฺธจิโตฺต หุตฺวา ‘‘สปริคฺคหา, อปริคฺคหา’’ติ ปุจฺฉาเปสิฯ สาปิ ‘‘อตฺถิ เม, สามิ, กุลทตฺติโก ปติ, โส ปน มํ อิธ นิสีทาเปตฺวา ฉเฑฺฑตฺวา ปลาโต’’ติ อาหฯ อมโจฺจ ตํ การณํ รโญฺญ อาโรเจสิฯ ราชา ‘‘อสามิกภณฺฑํ นาม รโญฺญ ปาปุณาตี’’ติ ตํ โอตาเรตฺวา หตฺถิกฺขนฺธํ อาโรเปตฺวา นิเวสนํ เนตฺวา อภิสิญฺจิตฺวา อคฺคมเหสิฎฺฐาเน ฐเปสิฯ สา ตสฺส ปิยา อโหสิ มนาปาฯ อุทุมฺพรรุเกฺข ลทฺธตฺตา ‘‘อุทุมฺพรเทวี’’เตฺววสฺสา นามํ สญฺชานิํสุฯ</p>


<p>อเถกทิวสํ  รโญฺญ อุยฺยานคมนตฺถาย ทฺวารคามวาสิเกหิ มคฺคํ ปฎิชคฺคาเปสุํฯ ปิงฺคุตฺตโรปิ ภติํ กโรโนฺต กจฺฉํ พนฺธิตฺวา กุทฺทาเลน มคฺคํ ตจฺฉิฯ มเคฺค อนิฎฺฐิเตเยว ราชา อุทุมฺพรเทวิยา สทฺธิํ รเถ นิสีทิตฺวา นิกฺขมิฯ อุทุมฺพรเทวี กาฬกณฺณิํ มคฺคํ ตจฺฉนฺตํ ทิสฺวา ‘‘เอวรูปํ สิริํ ธาเรตุํ นาสกฺขิ อยํ กาฬกณฺณี’’ติ ตํ โอโลเกนฺตี หสิฯ ราชา หสมานํ ทิสฺวา กุชฺฌิตฺวา ‘‘กสฺมา หสี’’ติ ปุจฺฉิฯ เทว, อยํ มคฺคตจฺฉโก ปุริโส มยฺหํ โปราณกสามิโก, เอส มํ อุทุมฺพรรุกฺขํ อาโรเปตฺวา กณฺฎเกหิ ปริกฺขิปิตฺวา คโต, อิมาหํ โอโลเกตฺวา ‘‘เอวรูปํ สิริํ ธาเรตุํ นาสกฺขิ กาฬกณฺณี อย’’นฺติ จิเนฺตตฺวา หสินฺติฯ ราชา ‘‘ตฺวํ มุสาวาทํ กเถสิ, อญฺญํ กญฺจิ ปุริสํ ทิสฺวา ตยา หสิตํ ภวิสฺสติ, ตํ มาเรสฺสามี’’ติ อสิํ อคฺคเหสิฯ สา ภยปฺปตฺตา ‘‘เทว, ปณฺฑิเต ตาว ปุจฺฉถา’’ติ อาหฯ ราชา เสนกํ ปุจฺฉิ ‘‘เสนก, อิมิสฺสา วจนํ ตฺวํ สทฺทหสี’’ติฯ ‘‘น สทฺทหามิ, เทว, โก นาม เอวรูปํ อิตฺถิรตนํ ปหาย คมิสฺสตี’’ติฯ สา ตสฺส กถํ สุตฺวา อติเรกตรํ ภีตา อโหสิฯ อถ ราชา ‘‘เสนโก กิํ ชานาติ, ปณฺฑิตํ ปุจฺฉิสฺสามี’’ติ จิเนฺตตฺวา ตํ ปุจฺฉโนฺต อิมํ คาถมาห –</p>


<p>
‘‘อิตฺถี สิยา รูปวตี, สา จ สีลวตี สิยา;  
  
ปุริโส ตํ น อิเจฺฉยฺย, สทฺทหาสิ มโหสธา’’ติฯ (ชา. ๑.๒.๘๓);  
</p>
  
<p>ตตฺถ  ติ อาจารคุณสมฺปนฺนาฯ</p>


<p>ตํ  สุตฺวา ปณฺฑิโต คาถมาห –</p>


<p>
‘‘สทฺทหามิ มหาราช, ปุริโส ทุพฺภโค สิยา;  
  
สิรี จ กาฬกณฺณี จ, น สเมนฺติ กุทาจน’’นฺติฯ (ชา. ๑.๒.๘๔);  
</p>
  
<p>ตตฺถ ติ สมุทฺทสฺส โอริมตีรปาริมตีรานิ วิย จ คคนตลปถวิตลานิ วิย จ น สมาคจฺฉนฺติฯ</p>


<p>ราชา ตสฺส วจเนน ตํ การณํ สุตฺวา ตสฺสา น กุชฺฌิ, หทยมสฺส นิพฺพายิฯ โส ตสฺส ตุสฺสิตฺวา ‘‘สเจ ปณฺฑิโต นาภวิสฺส, อชฺชาหํ พาลเสนกสฺส กถาย เอวรูปํ อิตฺถิรตนํ หีโน อสฺสํ, ตํ นิสฺสาย มยา เอสา ลทฺธา’’ติ สตสหเสฺสน ปูชํ กาเรสิฯ เทวีปิ  ราชานํ วนฺทิตฺวา ‘‘เทว, ปณฺฑิตํ นิสฺสาย มยา ชีวิตํ ลทฺธํ, อิมาหํ กนิฎฺฐภาติกฎฺฐาเน ฐเปตุํ วรํ ยาจามี’’ติ อาหฯ ‘‘สาธุ, เทวิ, คณฺหาหิ, ทมฺมิ เต วร’’นฺติฯ ‘‘เทว, อชฺช ปฎฺฐาย มม กนิฎฺฐํ วินา กิญฺจิ มธุรรสํ น ขาทิสฺสามิ, อิโต ปฎฺฐาย เวลาย วา อเวลาย วา ทฺวารํ วิวราเปตฺวา อิมสฺส มธุรรสํ เปเสตุํ ลภนกวรํ คณฺหามี’’ติฯ ‘‘สาธุ, ภเทฺท, อิมญฺจ วรํ คณฺหาหี’’ติฯ</p>

</p>

</p>


<p>อปรสฺมิํ ทิวเส ราชา กตปาตราโส ปาสาทสฺส ทีฆนฺตเร จงฺกมโนฺต วาตปานนฺตเรน โอโลเกโนฺต เอกํ เอฬกญฺจ สุนขญฺจ มิตฺตสนฺถวํ กโรนฺตํ อทฺทสฯ โส กิร เอฬโก หตฺถิสาลํ คนฺตฺวา หตฺถิสฺส ปุรโต ขิตฺตํ อนามฎฺฐติณํ ขาทิฯ อถ นํ หตฺถิโคปกา โปเถตฺวา นีหริํสุฯ โส วิรวิตฺวา ปลายิฯ อถ นํ เอโก ปุริโส เวเคนาคนฺตฺวา ปิฎฺฐิยํ ทเณฺฑน ติริยํ ปหริฯ โส ปิฎฺฐิํ โอนาเมตฺวา เวทนาปฺปโตฺต หุตฺวา คนฺตฺวา ราชเคหสฺส มหาภิตฺติํ นิสฺสาย ปิฎฺฐิกาย นิปชฺชิฯ ตํ ทิวสเมว รโญฺญ มหานเส อฎฺฐิจมฺมาทีนิ ขาทิตฺวา วฑฺฒิตสุนโข ภตฺตการเก ภตฺตํ สมฺปาเทตฺวา พหิ ฐตฺวา สรีเร เสทํ นิพฺพาเปเนฺต มจฺฉมํสคนฺธํ ฆายิตฺวา ตณฺหํ อธิวาเสตุํ อสโกฺกโนฺต มหานสํ  ปวิสิตฺวา ภาชนปิธานํ ปาเตตฺวา มํสํ  ขาทิฯ อถ ภตฺตการโก ภาชนสเทฺทน ปวิสิตฺวา ตํ ทิสฺวา ทฺวารํ ปิทหิตฺวา ตํ เลฑฺฑุทณฺฑาทีหิ โปเถสิฯ โส ขาทิตมํสํ มุเขเนว ฉเฑฺฑตฺวา วิรวิตฺวา นิกฺขมิฯ ภตฺตการโกปิ ตสฺส นิกฺขนฺตภาวํ ญตฺวา อนุพนฺธิตฺวา ปิฎฺฐิยํ ทเณฺฑน ติริยํ ปหริฯ โส เวทนาปฺปโตฺต ปิฎฺฐิํ โอนาเมตฺวา เอกํ ปาทํ อุกฺขิปิตฺวา เอฬกสฺส นิปนฺนฎฺฐานเมว ปาวิสิฯ อถ นํ เอฬโก ‘‘สมฺม, กิํ ปิฎฺฐิํ โอนาเมตฺวา อาคจฺฉสิ, กิํ เต วาโต วิชฺฌตี’’ติ ปุจฺฉิฯ สุนโขปิ ‘‘ตฺวมฺปิ ปิฎฺฐิํ โอนาเมตฺวา นิปโนฺนสิ, กิํ เต วาโต วิชฺฌตี’’ติ ปุจฺฉิฯ เต อญฺญมญฺญํ อตฺตโน ปวตฺติํ อาโรเจสุํฯ</p>


<p>อถ นํ เอฬโก ปุจฺฉิ ‘‘กิํ ปน ตฺวํ ปุน ภตฺตเคหํ คนฺตุํ สกฺขิสฺสสิ สมฺมา’’ติ? ‘‘น สกฺขิสฺสามิ, สมฺม, คตสฺส เม ชีวิตํ นตฺถี’’ติฯ ‘‘ตฺวํ ปน ปุน หตฺถิสาลํ คนฺตุํ สกฺขิสฺสสี’’ติฯ ‘‘มยาปิ ตตฺถ คนฺตุํ น สกฺกา, คตสฺส เม ชีวิตํ นตฺถี’’ติฯ เต ‘‘กถํ นุ โข มยํ อิทานิ ชีวิสฺสามา’’ติ อุปายํ จิเนฺตสุํฯ อถ นํ เอฬโก อาห – ‘‘สเจ มยํ สมคฺควาสํ  วสิตุํ สโกฺกม, อเตฺถโก อุปาโย’’ติฯ ‘‘เตน หิ กเถหี’’ติฯ ‘‘สมฺม, ตฺวํ อิโต ปฎฺฐาย หตฺถิสาลํ ยาหิ, ‘‘นายํ ติณํ ขาทตี’’ติ ตยิ หตฺถิโคปกา อาสงฺกํ น กริสฺสนฺติ, ตฺวํ มม ติณํ อาหเรยฺยาสิฯ อหมฺปิ ภตฺตเคหํ ปวิสิสฺสามิ, ‘‘นายํ มํสขาทโก’’ติ ภตฺตการโก มยิ อาสงฺกํ น กริสฺสติ, อหํ เต มํสํ อาหริสฺสามี’’ติฯ เต ‘‘สุนฺทโร อุปาโย’’ติ อุโภปิ สมฺปฎิจฺฉิํสุฯ สุนโข หตฺถิสาลํ คนฺตฺวา ติณกลาปํ ฑํสิตฺวา อาคนฺตฺวา มหาภิตฺติปิฎฺฐิกาย ฐเปสิฯ อิตโรปิ ภตฺตเคหํ คนฺตฺวา มํสขณฺฑํ มุขปูรํ ฑํสิตฺวา อาเนตฺวา ตเตฺถว ฐเปสิฯ สุนโข มํสํ ขาทิ, เอฬโก ติณํ ขาทิฯ เต อิมินา อุปาเยน สมคฺคา สโมฺมทมานา มหาภิตฺติปิฎฺฐิกาย วสนฺติฯ ราชา เตสํ มิตฺตสนฺถวํ ทิสฺวา จิเนฺตสิ ‘‘อทิฎฺฐปุพฺพํ วต เม การณํ ทิฎฺฐํ, อิเม ปจฺจามิตฺตา หุตฺวาปิ สมคฺควาสํ วสนฺติฯ อิทํ การณํ คเหตฺวา ปญฺหํ กตฺวา ปญฺจ ปณฺฑิเต ปุจฺฉิสฺสามิ, อิมํ ปญฺหํ อชานนฺตํ รฎฺฐา ปพฺพาเชสฺสามิ, ตํ ชานนฺตสฺส ‘เอวรูโป ปณฺฑิโต นตฺถี’ติ  มหาสกฺการํ กริสฺสามิฯ อชฺช ตาว อเวลา, เสฺว อุปฎฺฐานํ อาคตกาเล ปุจฺฉิสฺสามี’’ติฯ โส ปุนทิวเส ปณฺฑิเตสุ อาคนฺตฺวา นิสิเนฺนสุ ปญฺหํ ปุจฺฉโนฺต อิมํ คาถมาห –</p>


<p>
‘‘เยสํ  
น กทาจิ ภูตปุพฺพํ, สขฺยํ สตฺตปทมฺปิมสฺมิ โลเก;  
  
ชาตา อมิตฺตา ทุเว สหายา, ปฎิสนฺธาย จรนฺติ กิสฺส เหตู’’ติฯ (ชา. ๑.๑๒.๙๔);  
</p>
  
<p>ตตฺถ ติ สทฺทหิตฺวา ฆฎิตา หุตฺวาฯ</p>


<p>อิทญฺจ ปน วตฺวา ปุน เอวมาห –</p>


<p>
‘‘ยทิ เม อชฺช ปาตราสกาเล, ปญฺหํ น สกฺกุเณยฺยาถ วตฺตุเมตํ;  
  
รฎฺฐา ปพฺพาชยิสฺสามิ โว สเพฺพ, น หิ มโตฺถ ทุปฺปญฺญชาติเกหี’’ติฯ (ชา. ๑.๑๒.๙๕);  
</p>
  
<p>ตทา ปน เสนโก อคฺคาสเน นิสิโนฺน อโหสิ, ปณฺฑิโต ปน ปริยเนฺต นิสิโนฺนฯ โส ตํ ปญฺหํ อุปธาเรโนฺต ตมตฺถํ อทิสฺวา จิเนฺตสิ ‘‘อยํ ราชา ทนฺธธาตุโก อิมํ ปญฺหํ จิเนฺตตฺวา สงฺขริตุํ อสมโตฺถ, กิญฺจิเทว, เตน ทิฎฺฐํ ภวิสฺสติ, เอกทิวสํ โอกาสํ ลภโนฺต อิมํ ปญฺหํ นีหริสฺสามิ, เสนโก เกนจิ อุปาเยน อเชฺชกทิวสมตฺตํ อธิวาสาเปตู’’ติฯ อิตเรปิ จตฺตาโร  ปณฺฑิตา อนฺธการคพฺภํ ปวิฎฺฐา วิย น กิญฺจิ ปสฺสิํสุฯ เสนโก ‘‘กา นุ โข มโหสธสฺส ปวตฺตี’’ติ โพธิสตฺตํ โอโลเกสิฯ โสปิ ตํ โอโลเกสิฯ เสนโก โพธิสตฺตสฺส โอโลกิตากาเรเนว ตสฺส อธิปฺปายํ ญตฺวา ‘‘ปณฺฑิตสฺสปิ น อุปฎฺฐาติ, เตเนกทิวสํ โอกาสํ อิจฺฉติ, ปูเรสฺสามิสฺส มโนรถ’’นฺติ จิเนฺตตฺวา รญฺญา สทฺธิํ วิสฺสาเสน มหาหสิตํ หสิตฺวา ‘‘กิํ, มหาราช, สเพฺพว อเมฺห ปญฺหํ กเถตุํ อสโกฺกเนฺต รฎฺฐา ปพฺพาเชสฺสสิ, เอตมฺปิ ‘เอโก คณฺฐิปโญฺห’ติ ตฺวํ สลฺลเกฺขสิ, น มยํ เอตํ กเถตุํ น สโกฺกม, อปิจ โข โถกํ อธิวาเสหิฯ คณฺฐิปโญฺห เอส, น สโกฺกม มหาชนมเชฺฌ กเถตุํ, เอกมเนฺต จิเนฺตตฺวา ปจฺฉา ตุมฺหากํ กเถสฺสาม , โอกาสํ โน เทหี’’ติ มหาสตฺตํ โอโลเกตฺวา อิมํ คาถาทฺวยมาห –</p>


<p>
‘‘มหาชนสมาคมมฺหิ  
โฆเร, ชนโกลาหลสงฺคมมฺหิ ชาเต;  
  
วิกฺขิตฺตมนา อเนกจิตฺตา, ปญฺหํ น สกฺกุโณม วตฺตุเมตํฯ  
</p>
  
<p>
‘‘เอกคฺคจิตฺตาว เอกเมกา, รหสิ คตา อตฺถํ นิจินฺตยิตฺวา;  
  
ปวิเวเก สมฺมสิตฺวาน ธีรา, อถ วกฺขนฺติ ชนินฺท เอตมตฺถ’’นฺติฯ (ชา. ๑.๑๒.๙๖-๙๗);  
</p>
  
<p>ตตฺถ ติ กายจิตฺตวิเวเก ฐิตา อิเม ธีรา อิมํ ปญฺหํ สมฺมสิตฺวา อถ โว เอตํ อตฺถํ วกฺขนฺติฯ</p>


<p>ราชา ตสฺส กถํ สุตฺวา อนตฺตมโน หุตฺวาปิ ‘‘สาธุ จิเนฺตตฺวา กเถถ, อกเถเนฺต ปน โว ปพฺพาเชสฺสามี’’ติ ตเชฺชสิเยวฯ จตฺตาโร ปณฺฑิตา ปาสาทา โอตริํสุฯ เสนโก อิตเร อาห – ‘‘สมฺมา, ราชา สุขุมปญฺหํ ปุจฺฉิ, อกถิเต มหนฺตํ ภยํ ภวิสฺสติ, สปฺปายโภชนํ ภุญฺชิตฺวา สมฺมา อุปธาเรถา’’ติฯ เต อตฺตโน อตฺตโน เคหํ คตาฯ ปณฺฑิโตปิ อุฎฺฐาย อุทุมฺพรเทวิยา สนฺติกํ คนฺตฺวา ‘‘เทวิ, อชฺช วา หิโยฺย วา ราชา กตฺถ จิรํ อฎฺฐาสี’’ติ ปุจฺฉิฯ ‘‘ตาต, ทีฆนฺตเร วาตปาเนน โอโลเกโนฺต จงฺกมตี’’ติฯ ตโต ปณฺฑิโต จิเนฺตสิ ‘‘รญฺญา อิมินา ปเสฺสน กิญฺจิ ทิฎฺฐํ ภวิสฺสตี’’ติฯ โส ตตฺถ คนฺตฺวา พหิ โอโลเกโนฺต เอฬกสุนขานํ กิริยํ ทิสฺวา ‘‘อิเม ทิสฺวา รญฺญา ปโญฺห อภิสงฺขโต’’ติ สนฺนิฎฺฐานํ กตฺวา เคหํ คโตฯ อิตเรปิ ตโย จิเนฺตตฺวา กิญฺจิ อทิสฺวา เสนกสฺส สนฺติกํ อคมํสุฯ โส เต ปุจฺฉิ ‘‘ทิโฎฺฐ โว ปโญฺห’’ติฯ ‘‘น ทิโฎฺฐ อาจริยา’’ติฯ ‘‘ยทิ เอวํ ราชา โว ปพฺพาเชสฺสติ, กิํ กริสฺสถา’’ติ? ‘‘ตุเมฺหหิ ปน ทิโฎฺฐ’’ติ? ‘‘อหมฺปิ น ปสฺสามี’’ติฯ ‘‘ตุเมฺหสุ  อปสฺสเนฺตสุ มยํ กิํ ปสฺสาม, รโญฺญ ปน สนฺติเก ‘จิเนฺตตฺวา กเถสฺสามา’ติ สีหนาทํ นทิตฺวา อาคตมฺหา, อกถิเต อเมฺห ราชา กุชฺฌิสฺสติ, กิํ กโรม, อยํ ปโญฺห น สกฺกา อเมฺหหิ ทฎฺฐุํ , ปณฺฑิเตน ปน สตคุณํ สหสฺสคุณํ สตสหสฺสคุณํ กตฺวา จินฺติโต ภวิสฺสติ, เอถ ตสฺส สนฺติกํ คจฺฉามา’’ติ เต จตฺตาโร ปณฺฑิตา โพธิสตฺตสฺส ฆรทฺวารํ อาคตภาวํ  อาโรจาเปตฺวา ‘‘ปวิสนฺตุ ปณฺฑิตา’’ติ วุเตฺต เคหํ ปวิสิตฺวา ปฎิสนฺถารํ กตฺวา เอกมนฺตํ ฐิตา มหาสตฺตํ ปุจฺฉิํสุ ‘‘กิํ ปน, ปณฺฑิต, จินฺติโต ปโญฺห’’ติ? ‘‘อาม, จินฺติโต, มยิ อจิเนฺตเนฺต อโญฺญ โก จินฺตยิสฺสตี’’ติฯ ‘‘เตน หิ ปณฺฑิต อมฺหากมฺปิ กเถถา’’ติฯ</p>


<p>ปณฺฑิโต ‘‘สจาหํ เอเตสํ น กเถสฺสามิ, ราชา เต รฎฺฐา ปพฺพาเชสฺสติ, มํ ปน สตฺตหิ รตเนหิ ปูเชสฺสติ, อิเม อนฺธพาลา มา วินสฺสนฺตุ, กเถสฺสามิ เตส’’นฺติ จิเนฺตตฺวา เต จตฺตาโรปิ นีจาสเน นิสีทาเปตฺวา อญฺชลิํ ปคฺคณฺหาเปตฺวา รญฺญา ทิฎฺฐตํ อชานาเปตฺวา ‘‘รญฺญา ปุจฺฉิตกาเล เอวํ กเถยฺยาถา’’ติ จตุนฺนมฺปิ จตโสฺส คาถาโย พนฺธิตฺวา ปาฬิเมว อุคฺคณฺหาเปตฺวา อุโยฺยเชสิฯ เต ทุติยทิวเส ราชุปฎฺฐานํ คนฺตฺวา ปญฺญตฺตาสเน นิสีทิํสุฯ ราชา เสนกํ ปุจฺฉิ ‘‘ญาโต เต, เสนก, ปโญฺห’’ติ? ‘‘มหาราช, มยิ อชานเนฺต อโญฺญ โก ชานิสฺสตี’’ติฯ ‘‘เตน หิ กเถหี’’ติฯ ‘‘สุณาถ เทวา’’ติ โส อุคฺคหิตนิยาเมเนว คาถมาห –</p>


<p>
‘‘อุคฺคปุตฺตราชปุตฺติยานํ, อุรพฺภสฺส มํสํ ปิยํ มนาปํ;  
  
น สุนขสฺส เต อเทนฺติ มํสํ, อถ เมณฺฑสฺส สุเณน สขฺยมสฺสา’’ติฯ (ชา. ๑.๑๒.๙๘);  
</p>
  
<p>ตตฺถ นฺติ อุคฺคตานํ อมจฺจปุตฺตานเญฺจว ราชปุตฺตานญฺจฯ</p>


<p>คาถํ วตฺวาปิ เสนโก อตฺถํ น ชานาติฯ ราชา ปน อตฺตโน ทิฎฺฐภาเวน ปชานาติ, ตสฺมา ‘‘เสนเกน ตาว ญาโต’’ติ ปุกฺกุสํ ปุจฺฉิฯ โสปิสฺส ‘‘กิํ อหมฺปิ อปณฺฑิโต’’ติ วตฺวา อุคฺคหิตนิยาเมเนว คาถมาห –</p>


<p>
‘‘จมฺมํ วิหนนฺติ เอฬกสฺส, อสฺสปิฎฺฐตฺถรสฺสุขสฺส เหตุ;  
  
น จ เต สุนขสฺส อตฺถรนฺติ, อถ เมณฺฑสฺส สุเณน สขฺยมสฺสา’’ติฯ (ชา. ๑.๑๒.๙๙);  
</p>
  
<p>ตสฺสปิ    อโตฺถ อปากโฎเยวฯ ราชา ปน อตฺตโน ปากฎตฺตา ‘‘อิมินาปิ ปุกฺกุเสน ญาโต’’ติ กามินฺทํ ปุจฺฉิฯ โสปิ อุคฺคหิตนิยาเมเนว คาถมาห –</p>


<p>
‘‘อาเวลฺลิตสิงฺคิโก หิ เมโณฺฑ, น จ สุนขสฺส วิสาณกานิ อตฺถิ;  
  
ติณภโกฺข มํสโภชโน จ, อถ เมณฺฑสฺส สุเณน สขฺยมสฺสา’’ติฯ (ชา. ๑.๑๒.๑๐๐);  
</p>
  
<p>ราชา ‘‘อิมินาปิ ญาโต’’ติ เทวินฺทํ ปุจฺฉิฯ โสปิ อุคฺคหิตนิยาเมเนว คาถมาห –</p>


<p>
‘‘ติณมาสิ ปลาสมาสิ เมโณฺฑ, น จ สุนโข ติณมาสิ โน ปลาสํ;  
  
คเณฺหยฺย สุโณ สสํ พิฬารํ, อถ เมณฺฑสฺส สุเณน สขฺยมสฺสา’’ติฯ (ชา. ๑.๑๒.๑๐๑);  
</p>
  
<p>ตตฺถ ติ ติณขาทโก เจว ปณฺณขาทโก จฯ นฺติ ปณฺณมฺปิ น ขาทติฯ</p>


<p>อถ ราชา ปณฺฑิตํ ปุจฺฉิ – ‘‘ตาต, ตฺวมฺปิ อิมํ ปญฺหํ ชานาสี’’ติ? ‘‘มหาราช, อวีจิโต ยาว ภวคฺคา มํ ฐเปตฺวา โก อโญฺญ เอตํ ชานิสฺสตี’’ติฯ ‘‘เตน หิ กเถหี’’ติฯ ‘‘สุณ มหาราชา’’ติ ตสฺส ปญฺหสฺส อตฺตโน ปากฎภาวํ ปกาเสโนฺต คาถาทฺวยมาห –</p>


<p>
‘‘อฎฺฐฑฺฒปโท จตุปฺปทสฺส, เมโณฺฑ อฎฺฐนโข อทิสฺสมาโน;  
  
ฉาทิยมาหรตี อยํ อิมสฺส, มํสํ อาหรตี อยํ อมุสฺสฯ  
</p>
  
<p>
‘‘ปาสาทวรคโต วิเทหเสโฎฺฐ, วีติหารํ อญฺญมญฺญโภชนานํ;  
  
อทฺทกฺขิ กิร สกฺขิกํ ชนิโนฺท, พุภุกฺกสฺส ปุณฺณํมุขสฺส เจต’’นฺติฯ (ชา. ๑.๑๒.๑๐๒-๑๐๓);  
</p>
  
<p>ตตฺถ  ติ พฺยญฺชนกุสลตาย เอฬกสฺส จตุปฺปาทํ สนฺธายาหฯ ติ เอฬโกฯ ติ เอเกกสฺมิํ ปาเท ทฺวินฺนํ ทฺวินฺนํ ขุรานํ วเสเนตํ วุตฺตํฯ ติ มํสํ อาหรณกาเล อปญฺญายมาโนฯ นฺติ เคหจฺฉทนํฯ ติณนฺติ อโตฺถฯ ติ  สุนโข  เอฬกสฺสฯ นฺติ วีติหรณํฯ นฺติ อญฺญมญฺญสฺส โภชนานํฯ เมโณฺฑ หิ สุนขสฺส โภชนํ หรติ, โส ตสฺส วีติหรติ, สุนโขปิ ตสฺส หรติ, อิตโร วีติหรติฯ ติ ตํ เตสํ อญฺญมญฺญโภชนานํ วีติหรณํ สกฺขิกํ อตฺตโน ปจฺจกฺขํ กตฺวา อทฺทสฯ ติ ภุภูติ สทฺทกรณสุนขสฺสฯ ติ เมณฺฑสฺสฯ อิเมสํ เอตํ มิตฺตสนฺถวํ ราชา สยํ ปสฺสีติฯ</p>


<p>ราชา อิตเรหิ โพธิสตฺตํ นิสฺสาย ญาตภาวํ อชานโนฺต ‘‘ปญฺจ ปณฺฑิตา อตฺตโน อตฺตโน ญาณพเลน ชานิํสู’’ติ มญฺญมาโน โสมนสฺสปฺปโตฺต หุตฺวา อิมํ คาถมาห –</p>


<p>
‘‘ลาภา วต เม อนปฺปรูปา, ยสฺส เมทิสา ปณฺฑิตา กุลมฺหิ;  
  
ปญฺหสฺส คมฺภีรคตํ นิปุณมตฺถํ, ปฎิวิชฺฌนฺติ สุภาสิเตน ธีรา’’ติฯ (ชา. ๑.๑๒.๑๐๔);  
</p>
  
<p>ตตฺถ ติ สุภาสิเตน เต วิทิตฺวา กเถนฺติฯ</p>


<p>อถ เนสํ ‘‘ตุเฎฺฐน นาม ตุฎฺฐากาโร กตฺตโพฺพ’’ติ ตํ กโรโนฺต อิมํ คาถมาห –</p>


<p>
‘‘อสฺสตริรถญฺจ เอกเมกํ, ผีตํ คามวรญฺจ เอกเมกํ;  
  
สเพฺพสํ โว ทมฺมิ ปณฺฑิตานํ, ปรมปฺปตีตมโน สุภาสิเตนา’’ติฯ (ชา. ๑.๑๒.๑๐๕);  
</p>
  
<p>อิติ วตฺวา เตสํ ตํ สพฺพํ ทาเปสิฯ</p>

</p>

</p>


<p>อุทุมฺพรเทวี  ปน อิตเรหิ ปณฺฑิตํ นิสฺสาย ปญฺหสฺส ญาตภาวํ ญตฺวา ‘‘รญฺญา มุคฺคํ มาเสน นิพฺพิเสสกํ กโรเนฺตน วิย ปญฺจนฺนํ สมโกว สกฺกาโร กโต, นนุ มยฺหํ กนิฎฺฐสฺส วิเสสํ สกฺการํ กาตุํ วฎฺฎตี’’ติ จิเนฺตตฺวา รโญฺญ สนฺติกํ คนฺตฺวา ปุจฺฉิ ‘‘เทว, เกน โว ปโญฺห  กถิโต’’ติ? ‘‘ปญฺจหิ ปณฺฑิเตหิ, ภเทฺท’’ติฯ ‘‘เทว, จตฺตาโร ชนา ตํ ปญฺหํ กํ นิสฺสาย ชานิํสู’’ติ? ‘‘น ชานามิ, ภเทฺท’’ติฯ ‘‘มหาราช, กิํ เต ชานนฺติ, ปณฺฑิโต ปน ‘มา นสฺสนฺตุ อิเม พาลา’ติ ปญฺหํ อุคฺคณฺหาเปสิ, ตุเมฺห สเพฺพสํ  สมกํ สกฺการํ กโรถ, อยุตฺตเมตํ, ปณฺฑิตสฺส วิเสสกํ กาตุํ วฎฺฎตี’’ติฯ ราชา ‘‘อตฺตานํ นิสฺสาย ญาตภาวํ น กเถสี’’ติ ปณฺฑิตสฺส ตุสฺสิตฺวา อติเรกตรํ สกฺการํ กาตุกาโม จิเนฺตสิ ‘‘โหตุ มม ปุตฺตํ เอกํ ปญฺหํ ปุจฺฉิตฺวา กถิตกาเล มหนฺตํ สกฺการํ กริสฺสามี’’ติฯ โส ปญฺหํ จิเนฺตโนฺต สิริมนฺตปญฺหํ จิเนฺตตฺวา เอกทิวสํ ปญฺจนฺนํ ปณฺฑิตานํ อุปฎฺฐานํ อาคนฺตฺวา สุขนิสินฺนกาเล เสนกํ อาห – ‘‘เสนก, ปญฺหํ ปุจฺฉิสฺสามี’’ติฯ ‘‘ปุจฺฉ เทวา’’ติฯ ราชา สิริมนฺตปเญฺห ปฐมํ คาถมาห –</p>


<p>
‘‘ปญฺญายุเปตํ สิริยา วิหีนํ, ยสสฺสินํ วาปิ อเปตปญฺญํ;  
  
ปุจฺฉามิ ตํ เสนก เอตมตฺถํ, กเมตฺถ เสโยฺย กุสลา วทนฺตี’’ติฯ (ชา. ๑.๑๕.๘๓);  
</p>
  
<p>ตตฺถ ติ อิเมสุ ทฺวีสุ กตรํ ปณฺฑิตา เสโยฺยติ วทนฺติฯ</p>


<p>อยญฺจ กิร ปโญฺห เสนกสฺส วํสานุคโต, เตน นํ ขิปฺปเมว กเถสิ –</p>


<p>
‘‘ธีรา จ พาลา จ หเว ชนินฺท, สิปฺปูปปนฺนา จ อสิปฺปิโน จ;  
  
สุชาติมโนฺตปิ อชาติมสฺส, ยสสฺสิโน เปสกรา ภวนฺติ;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๘๔);  
</p>
  
<p>ตตฺถ  ติ ปญฺญวา นิหีโน, อิสฺสโรว อุตฺตโมติ อโตฺถฯ</p>


<p>ราชา ตสฺส วจนํ สุตฺวา อิตเร ตโย อปุจฺฉิตฺวา สงฺฆนวกํ หุตฺวา นิสินฺนํ มโหสธปณฺฑิตํ อาห –</p>


<p>
‘‘ตุวมฺปิ ปุจฺฉามิ อโนมปญฺญ, มโหสธ เกวลธมฺมทสฺสิ;  
  
พาลํ ยสสฺสิํ ปณฺฑิตํ อปฺปโภคํ, กเมตฺถ เสโยฺย กุสลา วทนฺตี’’ติฯ (ชา. ๑.๑๕.๘๕);  
</p>
  
<p>ตตฺถ  ติ สพฺพธมฺมทสฺสิฯ</p>


<p>อถสฺส  มหาสโตฺต ‘‘สุณ, มหาราชา’’ติ วตฺวา กเถสิ –</p>


<p>
‘‘ปาปานิ กมฺมานิ กโรติ พาโล, อิธเมว เสโยฺย อิติ มญฺญมาโน;  
  
อิธโลกทสฺสี ปรโลกมทสฺสี, อุภยตฺถ พาโล กลิมคฺคเหสิ;  
  
เอตมฺปิ ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๘๖);  
</p>
  
<p>ตตฺถ ติ อิธโลเก อิสฺสริยเมว มยฺหํ เสฎฺฐนฺติ มญฺญมาโนฯ ติ พาโล อิสฺสริยมาเนน ปาปกมฺมํ กตฺวา นิรยาทิํ อุปปชฺชโนฺต ปรโลเก จ ปุน ตโต อาคนฺตฺวา นีจกุเล ทุกฺขภาวํ ปตฺวา นิพฺพตฺตมาโน อิธโลเก จาติ อุภยตฺถ ปราชยเมว คณฺหาติฯ เอตมฺปิ การณํ อหํ ทิสฺวา ปญฺญาสมฺปโนฺนว อุตฺตโม, อิสฺสโร ปน พาโล น อุตฺตโมติ วทามิฯ</p>


<p>เอวํ วุเตฺต ราชา เสนกํ โอโลเกตฺวา ‘‘นนุ มโหสโธ ปญฺญวนฺตเมว อุตฺตโมติ วทตี’’ติ อาหฯ เสนโก ‘‘มหาราช, มโหสโธ ทหโร, อชฺชาปิสฺส มุเข ขีรคโนฺธ วายติ, กิเมส ชานาตี’’ติ วตฺวา อิมํ คาถมาห –</p>


<p>
‘‘นิสิปฺปเมตํ  
วิทธาติ โภคํ, น พนฺธุวา น สรีรวโณฺณ โย;  
  
ปเสฺสฬมูคํ สุขเมธมานํ, สิรี หิ นํ ภชเต โครวินฺทํ;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ  
</p>
  
<p>ตตฺถ นฺติ ปคฺฆริตลาลมุขํฯ นฺติ โส กิร ตสฺมิํเยว นคเร อสีติโกฎิวิภโว เสฎฺฐิ วิรูโปฯ นาสฺส ปุโตฺต น จ ธีตา, น กิญฺจิ สิปฺปํ ชานาติฯ กเถนฺตสฺสปิสฺส หนุกสฺส อุโภหิปิ ปเสฺสหิ ลาลาธารา ปคฺฆรติฯ เทวจฺฉรา วิย เทฺว อิตฺถิโย สพฺพาลงฺกาเรหิ วิภูสิตา สุปุปฺผิตานิ นีลุปฺปลานิ คเหตฺวา อุโภสุ ปเสฺสสุ ฐิตา ตํ ลาลํ นีลุปฺปเลหิ สมฺปฎิจฺฉิตฺวา นีลุปฺปลานิ วาตปาเนน ฉเฑฺฑนฺติฯ สุราโสณฺฑาปิ ปานาคารํ ปวิสนฺตา นีลุปฺปเลหิ อเตฺถ สติ ตสฺส เคหทฺวารํ คนฺตฺวา ‘‘สามิ โครวินฺท, เสฎฺฐี’’ติ วทนฺติฯ โส เตสํ สทฺทํ สุตฺวา วาตปาเน ฐตฺวา ‘‘กิํ, ตาตา’’ติ วทติฯ อถสฺส ลาลาธารา ปคฺฆรติ ฯ ตา อิตฺถิโย ตํ นีลุปฺปเลหิ สมฺปฎิจฺฉิตฺวา นีลุปฺปลานิ อนฺตรวีถิยํ ขิปนฺติฯ สุราธุตฺตา ตานิ คเหตฺวา  อุทเกน วิกฺขาเลตฺวา ปิฬนฺธิตฺวา ปานาคารํ ปวิสนฺติฯ เอวํ สิริสมฺปโนฺน อโหสิฯ เสนโก ตํ อุทาหรณํ กตฺวา ทเสฺสโนฺต เอวมาหฯ</p>


<p>ตํ สุตฺวา ราชา ‘‘กีทิสํ, ตาต, มโหสธปณฺฑิตา’’ติ อาหฯ ปณฺฑิโต ‘‘เทว, กิํ เสนโก ชานาติ, โอทนสิตฺถฎฺฐาเน กาโก วิย ทธิํ ปาตุํ อารทฺธสุนโข วิย จ ยสเมว ปสฺสติ, สีเส ปตนฺตํ มหามุคฺครํ น ปสฺสติ, สุณ, เทวา’’ติ วตฺวา อิมํ คาถมาห –</p>


<p>
‘‘ลทฺธา สุขํ มชฺชติ อปฺปปโญฺญ, ทุเกฺขน ผุโฎฺฐปิ ปโมหเมติ;  
  
อาคนฺตุนา ทุกฺขสุเขน ผุโฎฺฐ, ปเวธติ วาริจโรว ฆเมฺม;  
  
เอตมฺปิ ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๘๘);  
</p>
  
<p>ตตฺถ  นฺติ อิสฺสริยสุขํ ลภิตฺวา พาโล ปมชฺชติ, ปมโตฺต สมาโน ปาปํ กโรติฯ ติ กายิกเจตสิกทุเกฺขนฯ ติ น อชฺฌตฺติเกนฯ สตฺตานญฺหิ สุขมฺปิ ทุกฺขมฺปิ อาคนฺตุกเมว, น นิจฺจปวตฺตํฯ ติ อุทกา อุทฺธริตฺวา อาตเป ขิตฺตมโจฺฉ วิยฯ</p>


<p>ตํ สุตฺวา ราชา ‘‘กีทิสํ อาจริยา’’ติ อาหฯ เสนโก ‘‘เทว, กิเมส ชานาติ, ติฎฺฐนฺตุ ตาว มนุสฺสา, อรเญฺญ ชาตรุเกฺขสุปิ ผลสมฺปนฺนเมว พหู วิหงฺคมา ภชนฺตี’’ติ วตฺวา อิมํ คาถมาห –</p>


<p>
‘‘ทุมํ ยถา สาทุผลํ อรเญฺญ, สมนฺตโต สมภิสรนฺติ ปกฺขี;  
  
เอวมฺปิ อฑฺฒํ สธนํ สโภคํ, พหุชฺชโน ภชติ อตฺถเหตุ;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๘๙);  
</p>
  
<p>ตตฺถ ติ มหาชโนฯ</p>


<p>ตํ สุตฺวา ราชา ‘‘กีทิสํ ตาตา’’ติ อาหฯ ปณฺฑิโต ‘‘กิเมส มโหทโร ชานาติ, สุณ, เทวา’’ติ วตฺวา อิมํ คาถมาห –</p>


<p>
‘‘น  
สาธุ พลวา พาโล, สาหสา วินฺทเต ธนํ;  
  
กนฺทนฺตเมตํ ทุเมฺมธํ, กฑฺฒนฺติ นิรยํ ภุสํ;  
  
เอตมฺปิ  
ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๙๐);  
</p>
  
<p>ตตฺถ ติ สาหเสน สาหสิกกมฺมํ กตฺวา ชนํ ปีเฬตฺวา ธนํ วินฺทติฯ อถ นํ นิรยปาลา กนฺทนฺตเมว ทุเมฺมธํ พลวเวทนํ นิรยํ กฑฺฒนฺติฯ</p>


<p>ปุน  รญฺญา ‘‘กิํ เสนกา’’ติ วุเตฺต เสนโก อิมํ คาถมาห –</p>


<p>
‘‘ยา กาจิ นโชฺช คงฺคมภิสฺสวนฺติ, สพฺพาว ตา นามโคตฺตํ ชหนฺติ;  
  
คงฺคา สมุทฺทํ ปฎิปชฺชมานา, น ขายเต อิทฺธิํ ปโญฺญปิ โลเก;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๙๑);  
</p>
  
<p>ตตฺถ ติ นินฺนา หุตฺวา สนฺทมานา อนฺตมโส กุนฺนทิโยปิ คงฺคํ อภิสฺสวนฺติฯ ติ คงฺคาเตฺวว สงฺขฺยํ คจฺฉนฺติ, อตฺตโน นามโคตฺตํ ชหนฺติฯ ติ สาปิ คงฺคา สมุทฺทํ ปฎิปชฺชมานา น ปญฺญายติ, สมุโทฺทเตฺวว นามํ ลภติฯ เอวเมว มหาปโญฺญปิ อิสฺสรสนฺติกํ ปโตฺต น ขายติ น ปญฺญายติ,สมุทฺทํ ปวิฎฺฐคงฺคา วิย โหติฯ</p>


<p>ปุน ราชา ‘‘กิํ ปณฺฑิตา’’ติ อาหฯ โส ‘‘สุณ, มหาราชา’’ติ วตฺวา อิมํ คาถาทฺวยมาห –</p>


<p>
‘‘ยเมตมกฺขา อุทธิํ มหนฺตํ, สวนฺติ นโชฺช สพฺพกาลมสงฺขฺยํ;  
  
โส สาคโร นิจฺจมุฬารเวโค, เวลํ น อเจฺจติ มหาสมุโทฺทฯ  
</p>
  
<p>
‘‘เอวมฺปิ พาลสฺส ปชปฺปิตานิ, ปญฺญํ น อเจฺจติ สิรี กทาจิ;  
  
เอตมฺปิ ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๙๒-๙๓);  
</p>
  
<p>ตตฺถ  ติ ยํ เอตํ อกฺขาสิ วเทสิฯ นฺติ อคณนํฯ ติ อุฬารเวโคปิ หุตฺวา อูมิสหสฺสํ อุกฺขิปิตฺวาปิ เวลํ อติกฺกมิตุํ น สโกฺกติ, เวลํ ปตฺวา อวสฺสํ สพฺพา อูมิโย ภิชฺชนฺติฯ ติ พาลสฺส วจนานิปิ เอวเมว ปญฺญวนฺตํ อติกฺกมิตุํ น  สโกฺกนฺติ, ตํ ปตฺวาว ภิชฺชนฺติฯ ติ ปญฺญวนฺตํ สิริมา นาม นาติกฺกมติฯ น หิ โกจิ มนุโช อตฺถานเตฺถ อุปฺปนฺนกโงฺข ตํฉินฺทนตฺถาย  ปญฺญวนฺตํ อติกฺกมิตฺวา พาลสฺส อิสฺสรสฺส ปาทมูลํ คจฺฉติ, ปญฺญวนฺตสฺส ปน ปาทมูเลเยว วินิจฺฉโย นาม ลพฺภตีติฯ</p>


<p>ตํ สุตฺวา ราชา ‘‘กถํ เสนกา’’ติ อาหฯ โส ‘‘สุณ, เทวา’’ติ วตฺวา อิมํ คาถมาห –</p>


<p>
‘‘อสญฺญโต เจปิ ปเรสมตฺถํ, ภณาติ สนฺธานคโต ยสสฺสี;  
  
ตเสฺสว ตํ รูหติ ญาติมเชฺฌ, สิรี หิ นํ การยเต น ปญฺญา;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๙๔);  
</p>
  
<p>ตตฺถ ติ อิสฺสโร หิ สเจปิ กายาทีหิ อสญฺญโต ทุสฺสีโลฯ ติ วินิจฺฉเย ฐิโต หุตฺวา ปเรสํ อตฺถํ ภณติ, ตสฺมิํ วินิจฺฉยมณฺฑเล มหาปริวารปริวุตสฺส มุสาวาทํ วตฺวา สามิกมฺปิ อสฺสามิกํ กโรนฺตสฺส ตเสฺสว ตํ วจนํ รุหติฯ สิรี หิ นํ ตถา การยเต น ปญฺญา, ตสฺมา ปโญฺญ นิหีโน, สิริมาว เสโยฺยติ วทามิฯ</p>


<p>ปุน รญฺญา ‘‘กิํ, ตาตา’’ติ วุเตฺต ปณฺฑิโต ‘‘สุณ, เทว, พาลเสนโก กิํ ชานาตี’’ติ วตฺวา อิมํ คาถมาห –</p>


<p>
‘‘ปรสฺส วา อตฺตโน วาปิ เหตุ, พาโล มุสา ภาสติ อปฺปปโญฺญ;  
  
โส นินฺทิโต โหติ สภาย มเชฺฌ, ปจฺฉาปิ โส ทุคฺคติคามี โหติ;  
  
เอตมฺปิ ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๙๕);  
</p>
  
<p>ตโต  เสนโก อิมํ คาถมาห –</p>


<p>
‘‘อตฺถมฺปิ  
เจ ภาสติ ภูริปโญฺญ, อนาฬฺหิโย อปฺปธโน ทลิโทฺท;  
  
น ตสฺส ตํ รูหติ ญาติมเชฺฌ, สิรี  
จ ปญฺญาณวโต น โหติ;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๙๖);  
</p>
  
<p>ตตฺถ ติ การณมฺปิ เจ ภาสติฯ ติ ปริสมเชฺฌฯ ติ มหาราช, ปญฺญาณวนฺตสฺส สิริโสภคฺคปฺปตฺตสฺส สนฺติกํ คนฺตฺวา ปกติยา วิชฺชมานาปิ สิรี นาม น โหติฯ โส หิ ตสฺส สนฺติเก สูริยุคฺคมเน ขโชฺชปนโก วิย ขายตีติ ทเสฺสติฯ</p>


<p>ปุน รญฺญา ‘‘กีทิสํ, ตาตา’’ติ วุเตฺต ปณฺฑิโต ‘‘กิํ ชานาติ, เสนโก, อิธโลกมตฺตเมว โอโลเกติ, น ปรโลก’’นฺติ วตฺวา อิมํ คาถมาห –</p>


<p>
‘‘ปรสฺส วา อตฺตโน วาปิ เหตุ, น ภาสติ อลิกํ ภูริปโญฺญ;  
  
โส ปูชิโต โหติ สภาย มเชฺฌ, ปจฺฉาปิ โส สุคฺคติคามี โหติ;  
  
เอตมฺปิ ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๙๗);  
</p>
  
<p>ตโต เสนโก คาถมาห –</p>


<p>
‘‘หตฺถี ควาสฺสา มณิกุณฺฑลา จ, ถิโย จ อิเทฺธสุ กุเลสุ ชาตา;  
  
สพฺพาว ตา อุปโภคา ภวนฺติ, อิทฺธสฺส โปสสฺส อนิทฺธิมโนฺต;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๙๘);  
</p>
  
<p>ตตฺถ  ติ อิสฺสรสฺสฯ ติ น เกวลํ ตา นาริโยว, อถ โข สเพฺพ อนิทฺธิมโนฺตปิ สตฺตา ตสฺส อุปโภคา ภวนฺติฯ</p>


<p>ตโต ปณฺฑิโต ‘‘กิํ เอส ชานาตี’’ติ วตฺวา เอกํ การณํ อาหริตฺวา ทเสฺสโนฺต อิมํ คาถมาห –</p>


<p>
‘‘อสํวิหิตกมฺมนฺตํ  
, พาลํ ทุเมฺมธมนฺตินํ;  
  
<p>
สิรี ชหติ ทุเมฺมธํ, ชิณฺณํว อุรโค ตจํ;  
  
<p>
เอตมฺปิ ทิสฺวาน อหํ วทามิ;  
  
ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๙๙);  
</p>
  
<p>ตตฺถ  ติ ปทสฺส  (ชา. ๑.๘.๔๕ อาทโย) อโตฺถ วเณฺณตโพฺพฯ</p>


<p>อถ เสนโก รญฺญา ‘‘กีทิส’’นฺติ วุเตฺต ‘‘เทว, กิํ เอส ตรุณทารโก ชานาติ, สุณาถา’’ติ วตฺวา ‘‘ปณฺฑิตํ อปฺปฎิภานํ กริสฺสามี’’ติ จิเนฺตตฺวา อิมํ คาถมาห –</p>


<p>
‘‘ปญฺจ ปณฺฑิตา มยํ ภทฺทเนฺต, สเพฺพ ปญฺชลิกา อุปฎฺฐิตา;  
  
ตฺวํ โน อภิภุยฺย อิสฺสโรสิ, สโกฺกว ภูตปติ เทวราชา;  
  
เอตมฺปิ ทิสฺวาน อหํ วทามิ, ปโญฺญ นิหีโน สิรีมาว เสโยฺย’’ติฯ (ชา. ๑.๑๕.๑๐๐);  
</p>
  
<p>อิทํ กิร สุตฺวา ราชา ‘‘สาธุรูปํ เสนเกน การณํ อาภตํ, สกฺขิสฺสติ นุ โข เม ปุโตฺต อิมสฺส วาทํ ภินฺทิตฺวา อญฺญํ การณํ อาหริตุ’’นฺติ จิเนฺตตฺวา ‘‘กีทิสํ ปณฺฑิตา’’ติ อาหฯ เสนเกน กิร อิมสฺมิํ การเณ อาภเต ฐเปตฺวา โพธิสตฺตํ อโญฺญ ตํ วาทํ ภินฺทิตุํ สมโตฺถ นาม นตฺถิ, ตสฺมา มหาสโตฺต อตฺตโน ญาณพเลน ตสฺส วาทํ ภินฺทโนฺต ‘‘มหาราช, กิเมส พาโล ชานาติ, ยสเมว โอโลเกติ, ปญฺญาย วิเสสํ น ชานาติ, สุณาถา’’ติ วตฺวา อิมํ คาถมาห –</p>


<p>
‘‘ทาโสว  
ปญฺญสฺส ยสสฺสิ พาโล, อเตฺถสุ ชาเตสุ ตถาวิเธสุ;  
  
ยํ ปณฺฑิโต นิปุณํ สํวิเธติ, สโมฺมหมาปชฺชติ ตตฺถ พาโล;  
  
เอตมฺปิ ทิสฺวาน อหํ วทามิ, ปโญฺญว เสโยฺย น ยสสฺสิ พาโล’’ติฯ (ชา. ๑.๑๕.๑๐๑);  
</p>
  
<p>ตตฺถ ติ กิเจฺจสุ ชาเตสุฯ ติ สํวิทหติฯ</p>


<p>อิติ  มหาสโตฺต สิเนรุปาทโต สุวณฺณวาลุกํ อุทฺธรโนฺต วิย คคนตเล ปุณฺณจนฺทํ อุฎฺฐาเปโนฺต วิย จ นยการณํ ทเสฺสสิฯ เอวํ มหาสเตฺตน ปญฺญานุภาวํ ทเสฺสตฺวา กถิเต ราชา เสนกํ อาห – ‘‘กีทิสํ, เสนก, สโกฺกโนฺต อุตฺตริปิ กเถหี’’ติฯ โส โกเฎฺฐ ฐปิตธญฺญํ วิย อุคฺคหิตกํ เขเปตฺวา อปฺปฎิภาโน มงฺกุภูโต ปชฺฌายโนฺต  นิสีทิฯ สเจ หิ โส อญฺญํ การณํ อาหเรยฺย, น คาถาสหเสฺสนปิ อิมํ ชาตกํ นิฎฺฐาเยถฯ ตสฺส ปน อปฺปฎิภานสฺส ฐิตกาเล คมฺภีรํ โอฆํ อาเนโนฺต วิย มหาสโตฺต อุตฺตริปิ ปญฺญเมว วเณฺณโนฺต อิมํ คาถมาห –</p>


<p>
‘‘อทฺธา หิ ปญฺญาว สตํ ปสตฺถา, กนฺตา สิรี โภครตา มนุสฺสา;  
  
ญาณญฺจ พุทฺธานมตุลฺยรูปํ, ปญฺญํ น อเจฺจติ สิรี กทาจี’’ติฯ (ชา. ๑.๑๕.๑๐๒);  
</p>
  
<p>ตตฺถ นฺติ พุทฺธาทีนํ สปฺปุริสานํฯ ติ มหาราช, ยสฺมา อนฺธพาลมนุสฺสา โภครตาว, ตสฺมา เตสํ สิรี กนฺตาฯ ยโส นาเมส ปณฺฑิเตหิ ครหิโต พาลานํ กโนฺตติ จายํ อโตฺถ  (ชา. ๑.๑๔.๗๘ อาทโย) วเณฺณตโพฺพฯ นฺติ สพฺพญฺญุพุทฺธานญฺจ ญาณํฯ ติ กิสฺมิญฺจิ กาเล ญาณวนฺตํ สิรี นาม นาติกฺกมติ, เทวาติฯ</p>


<p>ตํ สุตฺวา ราชา มหาสตฺตสฺส ปญฺหพฺยากรเณน ตุโฎฺฐ ฆนวสฺสํ วเสฺสโนฺต วิย มหาสตฺตํ ธเนน ปูเชโนฺต อิมํ คาถมาห –</p>


<p>
‘‘ยํ  
ตํ อปุจฺฉิมฺห อกิตฺตยี โน, มโหสธ เกวลธมฺมทสฺสี;  
  
ควํ สหสฺสํ อุสภญฺจ นาคํ, อาชญฺญยุเตฺต จ รเถ ทส อิเม;  
  
ปญฺหสฺส เวยฺยากรเณน ตุโฎฺฐ, ททามิ เต คามวรานิ โสฬสา’’ติฯ (ชา. ๑.๑๕.๑๐๓);  
</p>
  
<p>ตตฺถ นฺติ ตสฺส ควํ สหสฺสสฺส อุสภํ กตฺวา อลงฺกตปฎิยตฺตํ อาโรหนียํ นาคํ ทมฺมีติฯ</p>

</p>

</p>


<p>ตโต  ปฎฺฐาย โพธิสตฺตสฺส ยโส มหา อโหสิฯ ตํ สพฺพํ อุทุมฺพรเทวีเยว วิจาเรสิฯ สา ตสฺส โสฬสวสฺสิกกาเล จิเนฺตสิ ‘‘มม กนิโฎฺฐ มหลฺลโก ชาโต, ยโสปิสฺส มหา อโหสิ, อาวาหมสฺส กาตุํ วฎฺฎตี’’ติฯ สา รโญฺญ ตมตฺถํ อาโรเจสิฯ ราชา ‘‘สาธุ ชานาเปหิ น’’นฺติ อาหฯ สา ตํ ชานาเปตฺวา  เตน สมฺปฎิจฺฉิเต ‘‘เตน หิ, ตาต, เต กุมาริกํ อาเนมี’’ติ อาหฯ อถ มหาสโตฺต ‘‘กทาจิ อิเมหิ อานีตา มม น รุเจฺจยฺย, สยเมว ตาว อุปธาเรมี’’ติ จิเนฺตตฺวา เอวมาห – ‘‘เทวิ, กติปาหํ มา กิญฺจิ รโญฺญ วเทถ, อหํ เอกํ กุมาริกํ สยํ ปริเยสิตฺวา มม จิตฺตรุจิตํ ตุมฺหากํ อาจิกฺขิสฺสามี’’ติฯ ‘‘เอวํ กโรหิ, ตาตา’’ติฯ โส เทวิํ วนฺทิตฺวา อตฺตโน ฆรํ คนฺตฺวา สหายกานํ สญฺญํ ทตฺวา อญฺญาตกเวเสน ตุนฺนวายอุปกรณานิ คเหตฺวา เอกโกว อุตฺตรทฺวาเรน นิกฺขมิตฺวา อุตฺตรยวมชฺฌกํ ปายาสิฯ ตทา ปน ตตฺถ เอกํ โปราณเสฎฺฐิกุลํ ปริกฺขีณํ อโหสิฯ ตสฺส กุลสฺส ธีตา อมราเทวี นาม อภิรูปา ทสฺสนียา ปาสาทิกา สพฺพลกฺขณสมฺปนฺนา ปุญฺญวตีฯ สา ตํ ทิวสํ ปาโตว ยาคุํ ปจิตฺวา อาทาย ‘‘ปิตุ กสนฎฺฐานํ คมิสฺสามี’’ติ นิกฺขมิตฺวา ตเมว มคฺคํ ปฎิปชฺชิฯ มหาสโตฺต ตํ อาคจฺฉนฺติํ ทิสฺวา ‘‘สพฺพลกฺขณสมฺปนฺนายํ อิตฺถี, สเจ อปริคฺคหา, อิมาย เม ปาทปริจาริกาย ภวิตุํ วฎฺฎตี’’ติ จิเนฺตสิฯ</p>


<p>สาปิ  ตํ ทิสฺวาว ‘‘สเจ เอวรูปสฺส ปุริสสฺส เคเห ภเวยฺยํ, สกฺกา มยา กุฎุมฺพํ สณฺฐาเปตุ’’นฺติ จิเนฺตสิฯ</p>


<p>อถ มหาสโตฺต – ‘‘อิมิสฺสา สปริคฺคหาปริคฺคหภาวํ น ชานามิ, หตฺถมุฎฺฐิยา นํ ปุจฺฉิสฺสามิ, สเจ เอสา ปณฺฑิตา ภวิสฺสติ, ชานิสฺสติฯ โน เจ, น ชานิสฺสติ, อิเธว นํ ฉเฑฺฑตฺวา คจฺฉามี’’ติ จิเนฺตตฺวา ทูเร ฐิโตว หตฺถมุฎฺฐิมกาสิฯ สาปิ ‘‘อยํ มม สสามิกาสามิกภาวํ ปุจฺฉตี’’ติ ญตฺวา หตฺถํ ปสาเรสิฯ โส อปริคฺคหภาวํ ญตฺวา สมีปํ คนฺตฺวา ‘‘ภเทฺท, กา นาม ตฺว’’นฺติ ปุจฺฉิฯ ‘‘สามิ, อหํ อตีเต วา อนาคเต วา เอตรหิ วา ยํ นตฺถิ, ตนฺนามิกา’’ติฯ ‘‘ภเทฺท, โลเก อมรา นาม นตฺถิ, ตฺวํ อมรา นาม ภวิสฺสสี’’ติฯ ‘‘เอวํ, สามี’’ติฯ ‘‘ภเทฺท, กสฺส ยาคุํ หริสฺสสี’’ติ? ‘‘ปุพฺพเทวตาย, สามี’’ติฯ ‘‘ภเทฺท, ปุพฺพเทวตา นาม มาตาปิตโร, ตว ปิตุ ยาคุํ หริสฺสสิ มเญฺญ’’ติฯ ‘‘เอวํ, สามี’’ติฯ ‘‘ภเทฺท, ตว ปิตา กิํ กโรตี’’ติ? ‘‘สามิ, เอกํ ทฺวิธา กโรตี’’ติฯ ‘‘เอกสฺส  ทฺวิธากรณํ นาม กสนํ, ตว ปิตา กสตี’’ติ ฯ ‘‘เอวํ, สามี’’ติฯ ‘‘กตรสฺมิํ ปน ฐาเน เต ปิตา กสตี’’ติ? ‘‘ยตฺถ สกิํ คตา น เอนฺติ, ตสฺมิํ ฐาเน, สามี’’ติฯ ‘‘สกิํ คตานํ น ปจฺจาคมนฎฺฐานํ นาม สุสานํ, สุสานสนฺติเก กสติ, ภเทฺท’’ติฯ ‘‘เอวํ, สามี’’ติฯ ‘‘ภเทฺท, อเชฺชว เอสฺสสี’’ติฯ ‘‘สเจ เอสฺสติ, น เอสฺสา’’มิฯ ‘‘โน เจ เอสฺสติ, เอสฺสามิ, สามี’’ติฯ ‘‘ภเทฺท, ปิตา เต มเญฺญ นทีปาเร กสติ, อุทเก เอเนฺต น เอสฺสสิ, อเนเนฺต เอสฺสสี’’ติฯ ‘‘เอวํ, สามี’’ติฯ เอตฺตกํ นาม มหาสโตฺต อาลาปสลฺลาปํ กโรติฯ</p>


<p>อถ นํ อมราเทวี ‘‘ยาคุํ ปิวิสฺสสิ, สามี’’ติ นิมเนฺตสิฯ มหาสโตฺต ‘‘ปฐมเมว ปฎิกฺขิปนํ นาม อวมงฺคล’’นฺติ จิเนฺตตฺวา ‘‘อาม, ปิวิสฺสามี’’ติ อาหฯ สา ปน ยาคุฆฎํ โอตาเรสิฯ มหาสโตฺต จิเนฺตสิ ‘‘สเจ ปาติํ อโธวิตฺวา หตฺถโธวนํ อทตฺวา ทสฺสติ, เอเตฺถว นํ ปหาย คมิสฺสามี’’ติฯ สา ปน ปาติํ โธวิตฺวา ปาติยา อุทกํ อาหริตฺวา หตฺถโธวนํ ทตฺวา ตุจฺฉปาติํ หเตฺถ อฎฺฐเปตฺวา ภูมิยํ ฐเปตฺวา ฆฎํ อาลุเฬตฺวา ยาคุยา ปูเรสิ, ตตฺถ ปน สิตฺถานิ มหนฺตานิฯ อถ นํ มหาสโตฺต อาห ‘‘กิํ, ภเทฺท, อติพหลา ยาคู’’ติฯ ‘‘อุทกํ น ลทฺธํ, สามี’’ติ ฯ ‘‘เกทาเร อุทกํ น ลทฺธํ ภวิสฺสติ มเญฺญ’’ติฯ ‘‘เอวํ, สามี’’ติฯ สา ปิตุ ยาคุํ ฐเปตฺวา โพธิสตฺตสฺส อทาสิฯ โส ยาคุํ ปิวิตฺวา มุขํ วิกฺขาเลตฺวา ‘‘ภเทฺท, ตุยฺหํ มาตุ เคหํ คมิสฺสามิ, มคฺคํ เม อาจิกฺขา’’ติ อาหฯ สา ‘‘สาธู’’ติ วตฺวา มคฺคํ อาจิกฺขนฺตี เอกกนิปาเต อิมํ คาถมาห –</p>


<p>
‘‘เยน สตฺตุพิลงฺคา จ, ทิคุณปลาโส จ ปุปฺผิโต;  
  
เยน ททามิ เตน วทามิ, เยน น ททามิ น เตน วทามิ;  
  
เอส มโคฺค ยวมชฺฌกสฺส, เอตํ อนฺนปถํ วิชานาหี’’ติฯ (ชา. ๑.๑.๑๑๒);  
</p>
  
<p>ตสฺสโตฺถ – ‘‘สามิ, อโนฺตคามํ ปวิสิตฺวา เอกํ สตฺตุอาปณํ ปสฺสิสฺสสิ, ตโต กญฺชิกาปณํ, เตสํ ปุรโต ทิคุณปโณฺณ โกวิฬาโร สุปุปฺผิโต, ตสฺมา ตฺวํ เยน สตฺตุพิลงฺคา  จ โกวิฬาโร จ ปุปฺผิโต, เตน คนฺตฺวา โกวิฬารมูเล ฐตฺวา ทกฺขิณํ คณฺห วามํ มุญฺจ, เอส มโคฺค ยวมชฺฌกสฺส ยวมชฺฌกคาเม ฐิตสฺส อมฺหากํ เคหสฺส, เอตํ เอวํ ปฎิจฺฉาเทตฺวา มยา วุตฺตํ ฉนฺนปถํ ปฎิจฺฉนฺนปถํ ฉนฺนปถํ วา ปฎิจฺฉนฺนการณํ วิชานาหี’’ติฯ เอตฺถ หิ ติ  เยน หเตฺถน ททามิ, อิทํ ทกฺขิณหตฺถํ สนฺธาย วุตฺตํ, อิตรํ วามหตฺถํฯ เอวํ สา ตสฺส มคฺคํ อาจิกฺขิตฺวา ปิตุ ยาคุํ คเหตฺวา อคมาสิฯ</p>

</p>

</p>


<p>โสปิ ตาย กถิตมเคฺคเนว ตํ เคหํ คโตฯ อถ นํ อมราเทวิยา มาตา ทิสฺวา อาสนํ ทตฺวา ‘‘ยาคุํ ปิวิสฺสสิ, สามี’’ติ อาหฯ ‘‘อมฺม, กนิฎฺฐภคินิยา เม อมราเทวิยา โถกา ยาคุ เม ทินฺนา’’ติฯ ตํ สุตฺวา สา ‘‘ธีตุ เม อตฺถาย อาคโต ภวิสฺสตี’’ติ อญฺญาสิฯ มหาสโตฺต เตสํ ทุคฺคตภาวํ ชานโนฺตปิ ‘‘อมฺม, อหํ ตุนฺนวาโย, กิญฺจิ สิพฺพิตพฺพยุตฺตกํ อตฺถี’’ติ ปุจฺฉิฯ ‘‘อตฺถิ, สามิ, มูลํ ปน นตฺถี’’ติ? ‘‘อมฺม มูเลน กมฺมํ นตฺถิ, อาเนหิ, สิพฺพิสฺสามิ น’’นฺติฯ สา ชิณฺณสาฎกานิ อาหริตฺวา อทาสิฯ โพธิสโตฺต อาหฎาหฎํ นิฎฺฐาเปสิเยวฯ ปุญฺญวโต หิ กิริยา นาม สมิชฺฌติเยวฯ อถ นํ อาห ‘‘อมฺม, วีถิภาเคน  อาโรเจยฺยาสี’’ติฯ สา สกลคามํ อาโรเจสิฯ มหาสโตฺต ตุนฺนวายกมฺมํ กตฺวา เอกาเหเนว สหสฺสํ กหาปณํ อุปฺปาเทสิฯ มหลฺลิกาปิสฺส ปาตราสภตฺตํ ปจิตฺวา ทตฺวา ‘‘ตาต, สายมาสํ กิตฺตกํ ปจามี’’ติ อาหฯ ‘‘อมฺม, ยตฺตกา อิมสฺมิํ เคเห ภุญฺชนฺติ, เตสํ ปมาเณนา’’ติฯ สา อเนกสูปพฺยญฺชนํ พหุภตฺตํ ปจิฯ อมราเทวีปิ สายํ สีเสน ทารุกลาปํ, อุจฺฉเงฺคน ปณฺณํ อาทาย อรญฺญโต อาคนฺตฺวา ปุรเคหทฺวาเร ทารุกลาปํ นิกฺขิปิตฺวา ปจฺฉิมทฺวาเรน เคหํ ปาวิสิฯ ปิตาปิสฺสา สายตรํ อาคมาสิฯ มหาสโตฺต นานคฺครสโภชนํ ภุญฺชิฯ อิตรา มาตาปิตโร โภเชตฺวา ปจฺฉา สยํ ภุญฺชิตฺวา มาตาปิตูนํ ปาเท โธวิตฺวา มหาสตฺตสฺส ปาเท โธวิฯ</p>


<p>โส ตํ ปริคฺคณฺหโนฺต กติปาหํ ตเตฺถว วสิฯ อถ นํ วีมํสโนฺต เอกทิวสํ อาห – ‘‘ภเทฺท, อฑฺฒนาฬิกตณฺฑุเล คเหตฺวา ตโต มยฺหํ ยาคุญฺจ ปูวญฺจ ภตฺตญฺจ ปจาหี’’ติฯ สา ‘‘สาธู’’ติ สมฺปฎิจฺฉิตฺวา ตณฺฑุเล โกเฎฺฎตฺวา มูลตณฺฑุเลหิ ภตฺตํ, มชฺฌิมตณฺฑุเลหิ ยาคุํ, กณกาหิ ปูวํ ปจิตฺวา ตทนุรูปํ สูปพฺยญฺชนํ สมฺปาเทตฺวา มหาสตฺตสฺส สพฺยญฺชนํ ยาคุํ อทาสิฯ สา ยาคุ มุเข ฐปิตมตฺตาว  สตฺต รสหรณิสหสฺสานิ ผริตฺวา อฎฺฐาสิฯ โส ตสฺสา วีมํสนตฺถเมว ‘‘ภเทฺท, ยาคุํ ปจิตุํ อชานนฺตี กิมตฺถํ มม ตณฺฑุเล นาเสสี’’ติ กุโทฺธ วิย สห เขเฬน นิฎฺฐุภิตฺวา ภูมิยํ ปาเตสิฯ สา ตสฺส อกุชฺฌิตฺวาว ‘‘สามิ, สเจ  ยาคุ น สุนฺทรา, ปูวํ ขาทา’’ติ ปูวํ อทาสิฯ ตมฺปิ ตเถว อกาสิฯ ‘‘สเจ, สามิ, ปูวํ น สุนฺทรํ, ภตฺตํ ภุญฺชา’’ติ ภตฺตํ อทาสิฯ ภตฺตมฺปิ ตเถว กตฺวา ‘‘ภเทฺท, ตฺวํ ปจิตุํ อชานนฺตี มม สนฺตกํ กิมตฺถํ นาเสสี’’ติ กุโทฺธ วิย ตีณิปิ เอกโต มทฺทิตฺวา สีสโต ปฎฺฐาย สกลสรีรํ ลิมฺปิตฺวา ‘‘คจฺฉ, ทฺวาเร นิสีทาหี’’ติ อาหฯ สา อกุชฺฌิตฺวาว ‘‘สาธุ, สามี’’ติ คนฺตฺวา ตถา อกาสิฯ โส ตสฺสา นิหตมานภาวํ ญตฺวา ‘‘ภเทฺท, เอหี’’ติ อาหฯ สา อกุชฺฌิตฺวา เอกวจเนเนว อาคตาฯ มหาสโตฺต ปน อาคจฺฉโนฺต กหาปณสหเสฺสน สทฺธิํ เอกสาฎกยุคํ ตมฺพูลปสิพฺพเก ฐเปตฺวา อาคโตฯ อถ  โส ตํ สาฎกํ นีหริตฺวา ตสฺสา หเตฺถ ฐเปตฺวา ‘‘ภเทฺท, ตว สหายิกาหิ สทฺธิํ นฺหายิตฺวา อิมํ สาฎกํ นิวาเสตฺวา เอหี’’ติ อาหฯ สา ตถา อกาสิฯ</p>


<p>ปณฺฑิโต อุปฺปาทิตธนญฺจ, อาภตธนญฺจ สพฺพํ ตสฺสา มาตาปิตูนํ ทตฺวา สมสฺสาเสตฺวา สสุเร อาปุจฺฉิตฺวา ตํ อาทาย นคราภิมุโข อคมาสิฯ อนฺตรามเคฺค ตสฺสา วีมํสนตฺถาย ฉตฺตญฺจ อุปาหนญฺจ ทตฺวา เอวมาห – ‘‘ภเทฺท, อิมํ ฉตฺตํ คเหตฺวา อตฺตานํ ธาเรหิ, อุปาหนํ อภิรุหิตฺวา ยาหี’’ติฯ สา ตํ คเหตฺวา ตถา อกตฺวา อโพฺภกาเส สูริยสนฺตาเป ฉตฺตํ อธาเรตฺวา วนเนฺต ธาเรตฺวา คจฺฉติ, ถลฎฺฐาเน อุปาหนํ ปฎิมุญฺจิตฺวา อุทกฎฺฐานํ สมฺปตฺตกาเล อภิรุหิตฺวา คจฺฉติฯ โพธิสโตฺต ตํ การณํ ทิสฺวา ปุจฺฉิ ‘‘กิํ, ภเทฺท, ถลฎฺฐาเน อุปาหนํ ปฎิมุญฺจิตฺวา อุทกฎฺฐาเน อภิรุหิตฺวา คจฺฉสิ, สูริยสนฺตาเป ฉตฺตํ อธาเรตฺวา วนเนฺต ธาเรตฺวา’’ติ? สา อาห – ‘‘สามิ, ถลฎฺฐาเน กณฺฎกาทีนิ ปสฺสามิ, อุทกฎฺฐาเน มจฺฉกจฺฉปกณฺฎกาทีนิ น ปสฺสามิ, เตสุ ปาเท ปวิเฎฺฐสุ ทุกฺขเวทนา ภเวยฺย, อโพฺภกาเส สุกฺขรุกฺขกณฺฎกาทีนิ นตฺถิ, วนนฺตรํ ปวิฎฺฐานํ ปน สุกฺขรุกฺขทณฺฑาทิเกสุ มตฺถเก ปติเตสุ ทุกฺขเวทนา ภเวยฺย, ตสฺมา ตานิ ปฎิฆาตนตฺถาย เอวํ กโรมี’’ติฯ</p>


<p>โพธิสโตฺต ทฺวีหิ การเณหิ ตสฺสา กถํ สุตฺวา ตุสฺสิตฺวา คจฺฉโนฺต เอกสฺมิํ ฐาเน ผลสมฺปนฺนํ เอกํ พทรรุกฺขํ ทิสฺวา พทรรุกฺขมูเล นิสีทิฯ สา พทรรุกฺขมูเล นิสินฺนํ มหาสตฺตํ ทิสฺวา ‘‘สามิ, อภิรุหิตฺวา พทรผลํ คเหตฺวา ขาทาหิ, มยฺหมฺปิ เทหี’’ติ อาหฯ ‘‘ภเทฺท, อหํ กิลมามิ, อภิรุหิตุํ น สโกฺกมิ, ตฺวเมว อภิรุหา’’ติฯ สา ตสฺส วจนํ สุตฺวา พทรรุกฺขํ อภิรุยฺห สาขนฺตเร นิสีทิตฺวา ผลํ โอจินิฯ โพธิสโตฺต ตํ อาห – ‘‘ภเทฺท, ผลํ มยฺหํ เทหี’’ติฯ สา ‘‘อยํ ปุริโส ปณฺฑิโต วา อปณฺฑิโต วา วีมํสิสฺสามี’’ติ จิเนฺตตฺวา ตํ อาห ‘‘สามิ, อุณฺหผลํ ขาทิสฺสสิ, อุทาหุ สีตผล’’นฺติ? โส ตํ การณํ อชานโนฺต วิย เอวมาห – ‘‘ภเทฺท, อุณฺหผเลน เม อโตฺถ’’ติ ฯ สา ผลานิ ภูมิยํ ขิปิตฺวา ‘‘สามิ, ขาทา’’ติ อาหฯ โพธิสโตฺต ตํ คเหตฺวา ธเมโนฺต ขาทิฯ ปุน วีมํสมาโน นํ เอวมาห – ‘‘ภเทฺท, สีตลํ เม เทหี’’ติฯ อถ สา  พทรผลานิ ติณภูมิยา อุปริ ขิปิฯ โส ตํ คเหตฺวา ขาทิตฺวา ‘‘อยํ ทาริกา อติวิย ปณฺฑิตา’’ติ จิเนฺตตฺวา ตุสฺสิฯ อถ มหาสโตฺต ตํ อาห – ‘‘ภเทฺท, พทรรุกฺขโต โอตราหี’’ติฯ สา มหาสตฺตสฺส วจนํ สุตฺวา รุกฺขโต โอตริตฺวา ฆฎํ คเหตฺวา นทิํ คนฺตฺวา อุทกํ อาเนตฺวา มหาสตฺตสฺส อทาสิฯ มหาสโตฺต ปิวิตฺวา มุขํ วิกฺขาเลตฺวา ตโต อุฎฺฐาย คจฺฉโนฺต นครเมว สมฺปโตฺตฯ</p>


<p>อถ โส ตํ วีมํสนตฺถาย โทวาริกสฺส เคเห ฐเปตฺวา โทวาริกสฺส ภริยาย อาจิกฺขิตฺวา อตฺตโน นิเวสนํ คนฺตฺวา ปุริเส อามเนฺตตฺวา ‘‘อสุกเคเห อิตฺถิํ ฐเปตฺวา อาคโตมฺหิ, อิมํ สหสฺสํ อาทาย คนฺตฺวา ตํ วีมํสถา’’ติ สหสฺสํ ทตฺวา เปเสสิฯ เต ตถา กริํสุฯ สา อาห – ‘‘อิทํ มม สามิกสฺส ปาทรชมฺปิ น อคฺฆตี’’ติฯ เต อาคนฺตฺวา ปณฺฑิตสฺส อาโรเจสุํฯ ปุนปิ ยาวตติยํ เปเสตฺวา จตุเตฺถ วาเร มหาสโตฺต เตเยว ‘‘เตน หิ นํ หเตฺถ คเหตฺวา กฑฺฒนฺตา อาเนถา’’ติ อาหฯ เต ตถา กริํสุฯ สา มหาสตฺตํ มหาสมฺปตฺติยํ ฐิตํ น สญฺชานิ, นํ โอโลเกตฺวา จ ปน หสิ เจว โรทิ จฯ โส อุภยการณํ ปุจฺฉิฯ อถ นํ สา อาห – ‘‘สามิ, อหํ หสมานา ตว สมฺปตฺติํ โอโลเกตฺวา ‘อยํ อการเณน น ลทฺธา, ปุริมภเว กุสลํ กตฺวา ลทฺธา, อโห ปุญฺญานํ ผลํ นามา’ติ หสิํฯ โรทมานา ปน ‘อิทานิ ปรสฺส รกฺขิตโคปิตวตฺถุมฺหิ อปรชฺฌิตฺวา  นิรยํ คมิสฺสตี’ติ ตยิ การุเญฺญน โรทิ’’นฺติฯ</p>


<p>โส ตํ วีมํสิตฺวา สุทฺธภาวํ ญตฺวา ‘‘คจฺฉถ นํ ตเตฺถว เนถา’’ติ วตฺวา เปเสตฺวา ปุน ตุนฺนวายเวสํ คเหตฺวา คนฺตฺวา ตาย สทฺธิํ สยิตฺวา ปุนทิวเส ปาโตว ราชกุลํ ปวิสิตฺวา อุทุมฺพรเทวิยา อาโรเจสิฯ สา รโญฺญ อาโรเจตฺวา อมราเทวิํ สพฺพาลงฺกาเรหิ อลงฺกริตฺวา มหาโยเคฺค นิสีทาเปตฺวา มหเนฺตน สกฺกาเรน มหาสตฺตสฺส เคหํ เนตฺวา มงฺคลํ กาเรสิฯ ราชา โพธิสตฺตสฺส สหสฺสมูลํ ปณฺณาการํ เปเสสิฯ โทวาริเก อาทิํ กตฺวา สกลนครวาสิโน ปณฺณากาเร ปหิณิํสุฯ อมราเทวีปิ รญฺญา ปหิตํ ปณฺณาการํ ทฺวิธา  ภินฺทิตฺวา เอกํ โกฎฺฐาสํ รโญฺญ เปเสสิฯ เอเตนุปาเยน สกลนครวาสีนมฺปิ ปณฺณาการํ เปเสตฺวา นครํ สงฺคณฺหิฯ ตโต ปฎฺฐาย มหาสโตฺต ตาย สทฺธิํ สมคฺควาสํ วสโนฺต รโญฺญ อตฺถญฺจ ธมฺมญฺจ อนุสาสิฯ</p>

</p>

</p>


<p>อเถกทิวสํ  เสนโก อิตเร ตโย อตฺตโน สนฺติกํ อาคเต อามเนฺตสิ ‘‘อโมฺภ, มยํ คหปติปุตฺตสฺส มโหสธเสฺสว นปฺปโหม, อิทานิ ปน เตน อตฺตนา พฺยตฺตตรา ภริยา อานีตา, กินฺติ นํ รโญฺญ อนฺตเร ปริภิเนฺทยฺยามา’’ติฯ ‘‘อาจริย, มยํ กิํ ชานาม, ตฺวํเยว ชานาหี’’ติฯ ‘‘โหตุ มา จินฺตยิตฺถ, อเตฺถโก อุปาโย, อหํ รโญฺญ จูฬามณิํ เถเนตฺวา อาหริสฺสามิ, ปุกฺกุส, ตฺวํ สุวณฺณมาลํ อาหร, กามินฺท, ตฺวํ กมฺพลํ, เทวินฺท, ตฺวํ สุวณฺณปาทุกนฺติ เอวํ มยํ จตฺตาโรปิ อุปาเยน ตานิ อาหริสฺสาม, ตโต อมฺหากํ เคเห อฎฺฐเปตฺวา คหปติปุตฺตสฺส เคหํ เปเสสฺสามา’’ติฯ อถ โข เต จตฺตาโรปิ ตถา กริํสุฯ เตสุ เสนโก ตาว จูฬามณิํ ตกฺกฆเฎ ปกฺขิปิตฺวา ทาสิยา หเตฺถ ฐเปตฺวา เปเสสิ ‘‘อิมํ ตกฺกฆฎํ อเญฺญสํ คณฺหนฺตานํ อทตฺวา สเจ มโหสธสฺส เคเห คณฺหาติ, ฆเฎเนว สทฺธิํ เทหี’’ติฯ สา ปณฺฑิตสฺส ฆรทฺวารํ คนฺตฺวา ‘‘ตกฺกํ คณฺหถ, ตกฺกํ คณฺหถา’’ติ อปราปรํ จรติฯ</p>


<p>อมราเทวี ทฺวาเร ฐิตา ตสฺสา กิริยํ ทิสฺวา ‘‘อยํ อญฺญตฺถ น คจฺฉติ, ภวิตพฺพเมตฺถ การเณนา’’ติ อิงฺคิตสญฺญาย ทาสิโย ปฎิกฺกมาเปตฺวา สยเมว ‘‘อมฺม, เอหิ ตกฺกํ คณฺหิสฺสามี’’ติ  ปโกฺกสิตฺวา ตสฺสา อาคตกาเล ทาสีนํ สญฺญํ ทตฺวา ตาสุ อนาคจฺฉนฺตีสุ ‘‘คจฺฉ, อมฺม, ทาสิโย ปโกฺกสาหี’’ติ ตเมว เปเสตฺวา ตกฺกฆเฎ หตฺถํ โอตาเรตฺวา มณิํ ทิสฺวา ตํ ทาสิํ ปุจฺฉิ ‘‘อมฺม, ตฺวํ กสฺส สนฺตกา’’ติ? ‘‘อเยฺย, เสนกปณฺฑิตสฺส ทาสีมฺหี’’ติฯ ตโต ตสฺสา นามํ ตสฺสา จ มาตุยา นามํ ปุจฺฉิตฺวา ‘‘อสุกา นามา’’ติ วุเตฺต ‘‘อมฺม, อิมํ ตกฺกํ กติมูล’’นฺติ ปุจฺฉิฯ ‘‘อเยฺย, จตุนาฬิก’’นฺติฯ ‘‘เตน หิ, อมฺม, อิมํ ตกฺกํ เม เทหี’’ติ วตฺวา ‘‘อเยฺย, ตุเมฺหสุ คณฺหนฺตีสุ มูเลน เม โก อโตฺถ, ฆเฎเนว สทฺธิํ คณฺหถา’’ติ วุเตฺต ‘‘เตน หิ ยาหี’’ติ ตํ อุโยฺยเชตฺวา สา ‘‘อสุกมาเส อสุกทิวเส  เสนกาจริโย อสุกาย นาม ทาสิยา ธีตาย อสุกาย นาม หเตฺถ รโญฺญ จูฬามณิํ ปเหนกตฺถาย ปหิณี’’ติ ปเณฺณ ลิขิตฺวา ตกฺกํ คณฺหิฯ ปุกฺกุโสปิ สุวณฺณมาลํ สุมนปุปฺผจโงฺกฎเก ฐเปตฺวา สุมนปุเปฺผน ปฎิจฺฉาเทตฺวา ตเถว เปเสสิฯ กามิโนฺทปิ กมฺพลํ ปณฺณปจฺฉิยํ ฐเปตฺวา ปเณฺณหิ ฉาเทตฺวา เปเสสิฯ เทวิโนฺทปิ สุวณฺณปาทุกํ ยวกลาปนฺตเร พนฺธิตฺวา เปเสสิฯ สา สพฺพานิปิ ตานิ คเหตฺวา ปเณฺณ อกฺขรานิ อาโรเปตฺวา มหาสตฺตสฺส อาจิกฺขิตฺวา ฐเปสิฯ</p>


<p>เตปิ  จตฺตาโร ปณฺฑิตา ราชกุลํ คนฺตฺวา ‘‘กิํ, เทว, ตุเมฺห จูฬามณิํ น ปิฬนฺธถา’’ติ อาหํสุฯ ราชา ‘‘ปิฬนฺธิสฺสามิ อาหรถา’’ติ ปุริเส อาหฯ เต มณิํ น ปสฺสิํสุ, อิตรานิปิ น ปสฺสิํสุเยวฯ อถ เต จตฺตาโร ปณฺฑิตา ‘‘เทว, ตุมฺหากํ อาภรณานิ มโหสธสฺส เคเห อตฺถิ, โส ตานิ สยํ วฬเญฺชติ, ปฎิสตฺตุ เต มหาราช, คหปติปุโตฺต’’ติ ตํ ภินฺทิํสุฯ อถสฺส อตฺถจรกา มนุสฺสา สีฆํ คนฺตฺวา อาโรเจสุํฯ โส ‘‘ราชานํ ทิสฺวา ชานิสฺสามี’’ติ ราชุปฎฺฐานํ อคมาสิฯ ราชา กุชฺฌิตฺวา ‘‘โก ชานิสฺสติ, กิํ ภวิสฺสติ กิํ กริสฺสตี’’ติ อตฺตานํ ปสฺสิตุํ นาทาสิฯ ปณฺฑิโต รโญฺญ กุทฺธภาวํ ญตฺวา อตฺตโน นิเวสนเมว คโตฯ ราชา ‘‘นํ คณฺหถา’’ติ อาณาเปสิฯ ปณฺฑิโต อตฺถจรกานํ วจนํ สุตฺวา ‘‘มยา อปคนฺตุํ วฎฺฎตี’’ติ อมราเทวิยา สญฺญํ ทตฺวา อญฺญาตกเวเสน นครา นิกฺขมิตฺวา ทกฺขิณยวมชฺฌกคามํ คนฺตฺวา ตสฺมิํ กุมฺภการกมฺมํ อกาสิฯ นคเร ‘‘ปณฺฑิโต ปลาโต’’ติ เอกโกลาหลํ ชาตํฯ</p>


<p>เสนกาทโยปิ จตฺตาโร ชนา ตสฺส ปลาตภาวํ ญตฺวา ‘‘มา จินฺตยิตฺถ, มยํ กิํ อปณฺฑิตา’’ติ อญฺญมญฺญํ อชานาเปตฺวาว อมราเทวิยา ปณฺณาการํ ปหิณิํสุ  สา เตหิ จตูหิ เปสิตปณฺณาการํ คเหตฺวา ‘‘อสุก-อสุกเวลาย อาคจฺฉตู’’ติ วตฺวา เอกํ กูปํ ขณาเปตฺวา คูถราสิโน สห อุทเกน ตตฺถ ปูเรตฺวา คูถกูปสฺส อุปริตเล ยนฺตผลกาหิ ปิทหิตฺวา กิฬเญฺชน ปฎิจฺฉาเทตฺวา สพฺพํ นิฎฺฐาเปสิฯ อถ เสนโก สายนฺหสมเย นฺหตฺวา อตฺตานํ อลงฺกริตฺวา นานคฺครสโภชนํ ภุญฺชิตฺวา โพธิสตฺตสฺส เคหํ อคมาสิฯ โส ฆรทฺวาเร ฐตฺวา  อตฺตโน อาคตภาวํ ชานาเปสิฯ สา ‘‘เอหิ, อาจริยา’’ติ อาหฯ โส คนฺตฺวา ตสฺสา สนฺติเก อฎฺฐาสิฯ สา เอวมาห – ‘‘สามิ, อิทานิ อหํ ตว วสํ คตา, อตฺตโน สรีรํ อนฺหายิตฺวา สยิตุํ อยุตฺต’’นฺติฯ โส ตสฺสา วจนํ สุตฺวา ‘‘สาธู’’ติ สมฺปฎิจฺฉิฯ สา นิกฺขมิตฺวา อุทกปูรํ ฆฎํ คเหตฺวา อาสิตฺตา วิย ‘‘เอหิ, อาจริย, นฺหานตฺถาย ผลกานิ อารุหา’’ติ วตฺวา ตสฺส ผลกานิ อภิรุยฺห ฐิตกาเล เคหํ ปวิสิตฺวา ผลกโกฎิยํ อกฺกมิตฺวา คูถกูเป ปาเตสิฯ</p>


<p>ปุกฺกุโสปิ สายนฺหสมเย นฺหตฺวา อลงฺกริตฺวา นานคฺครสโภชนํ ภุญฺชิตฺวา โพธิสตฺตสฺส เคหํ คนฺตฺวา ฆรทฺวาเร ฐตฺวา อตฺตโน อาคตภาวํ ชานาเปสิฯ เอกา ปริจาริกา อิตฺถี อมราเทวิยา อาโรเจสิฯ สา ตสฺสา วจนํ สุตฺวา ‘‘เอหิ, อาจริย, อตฺตโน สรีรํ อนฺหายิตฺวา สยิตุํ อยุตฺต’’นฺติ อาหฯ โส ‘‘สาธู’’ติ สมฺปฎิจฺฉิฯ สา นิกฺขมิตฺวา อุทกปูรํ ฆฎํ คเหตฺวา อาสิญฺจมานา วิย ‘‘เอหิ, อาจริย, นฺหานตฺถาย ผลกานิ อภิรุหา’’ติ อาหฯ ตสฺส ผลกานิ อภิรุยฺห ฐิตกาเล สา เคหํ ปวิสิตฺวา ผลกานิ อากฑฺฒิตฺวา  คูถกูเป ปาเตสิฯ ปุกฺกุสํ เสนโก ‘‘โก เอโส’’ติ ปุจฺฉิฯ ‘‘อหํ ปุกฺกุโส’’ติฯ ‘‘ตฺวํ โก นาม มนุโสฺส’’ติ? ‘‘อหํ เสนโก’’ติ อญฺญมญฺญํ ปุจฺฉิตฺวา อฎฺฐํสุฯ ตถา อิตเร เทฺวปิ ตเตฺถว ปาเตสิฯ สเพฺพปิ เต เชคุเจฺฉ คูถกูเป อฎฺฐํสุฯ สา วิภาตาย รตฺติยา ตโต อุกฺขิปาเปตฺวา, จตฺตาโรปิ ชเน ขุรมุเณฺฑ การาเปตฺวา ตณฺฑุลานิ คาหาเปตฺวา อุทเกน เตเมตฺวา โกฎฺฎาเปตฺวา จุณฺณํ พหลยาคุํ ปจาเปตฺวา มทฺทิตฺวา สีสโต ปฎฺฐาย สกลสรีรํ วิลิมฺปาเปตฺวา ตูลปิจูนิ คาหาเปตฺวา ตเถว สีสโต ปฎฺฐาย โอกิราเปตฺวา มหาทุกฺขํ ปาเปตฺวา กิลญฺชกุจฺฉิยํ นิปชฺชาเปตฺวา เวเฐตฺวา รโญฺญ อาโรเจตุกามา หุตฺวา เตหิ สทฺธิํ จตฺตาริ รตนานิ คาหาเปตฺวา รโญฺญ สนฺติกํ คนฺตฺวา ราชานํ วนฺทิตฺวา เอกมนฺตํ นิสีทิตฺวา – ‘‘เทว, เสตวานรํ นาม มหาปณฺณาการํ ปฎิคฺคณฺหถา’’ติ วตฺวา จตฺตาริ กิลญฺชานิ รโญฺญ ปาทมูเล ฐปาเปสิฯ อถ ราชา วิวราเปตฺวา เสตมกฺกฎสทิเส จตฺตาโรปิ ชเน ปสฺสิฯ อถ สเพฺพ มนุสฺสา ‘‘อโห อทิฎฺฐปุพฺพา, อโห มหาเสตวานรา’’ติ วตฺวา มหาหสิตํ หสิํสุฯ เต จตฺตาโรปิ มหาลชฺชา อเหสุํฯ</p>


<p>อถ  อมราเทวี อตฺตโน สามิโน นิโทฺทสภาวํ กเถนฺตี ราชานํ อาห – ‘‘เทว, มโหสธปณฺฑิโต น โจโร, อิเม จตฺตาโรว โจราฯ เอเตสุ หิ เสนโก มณิโจโร, ปุกฺกุโส สุวณฺณมาลาโจโร, กามิโนฺท กมฺพลโจโร, เทวิโนฺท สุวณฺณปาทุกาโจโรฯ อิเม โจรา อสุกมาเส อสุกทิวเส อสุกทาสิธีตานํ อสุกทาสีนํ หเตฺถ อิมานิ รตนานิ ปหิณนฺติฯ อิมํ ปณฺณํ ปสฺสถ, อตฺตโน สนฺตกญฺจ คณฺหถ, โจเร จ, เทว, ปฎิจฺฉถา’’ติฯ สา จตฺตาโรปิ ชเน มหาวิปฺปการํ ปาเปตฺวา ราชานํ วนฺทิตฺวา อตฺตโน เคหเมว คตาฯ ราชา โพธิสตฺตสฺส ปลาตภาเวน ตสฺมิํ อาสงฺกาย จ อเญฺญสํ ปณฺฑิตปติมนฺตีนํ อภาเวน จ เตสํ กิญฺจิ อวตฺวา ‘‘ปณฺฑิตา นฺหาเปตฺวา อตฺตโน เคหานิ คจฺฉถา’’ติ เปเสสิฯ จตฺตาโร ชนา มหาวิปฺปการํ ปตฺวา ราชานํ วนฺทิตฺวา อตฺตโน เคหเมว คตาฯ</p>

</p>

</p>


<p>อถสฺส ฉเตฺต อธิวตฺถา เทวตา โพธิสตฺตสฺส ธมฺมเทสนํ อสฺสุณนฺตี ‘‘กิํ นุ โข การณ’’นฺติ อาวชฺชมานา ตํ การณํ ญตฺวา ‘‘ปณฺฑิตสฺส อานยนการณํ กริสฺสามี’’ติ จิเนฺตตฺวา รตฺติภาเค ฉตฺตปิณฺฑิกํ วิวริตฺวา ราชานํ จตุกฺกนิปาเต เทวตาย ปุจฺฉิตปเญฺห อาคเต  ‘‘หนฺติ หเตฺถหิ ปาเทหี’’ติอาทิเก จตฺตาโร ปเญฺห ปุจฺฉิฯ ราชา อชานโนฺต ‘‘อหํ น ชานามิ, อเญฺญ ปณฺฑิเต ปุจฺฉิสฺสามี’’ติ เอกทิวสํ โอกาสํ ยาจิตฺวา ปุนทิวเส ‘‘อาคจฺฉนฺตู’’ติ จตุนฺนํ ปณฺฑิตานํ สาสนํ เปเสสิฯ เตหิ ‘‘มยํ ขุรมุณฺฑา วีถิํ โอตรนฺตา ลชฺชามา’’ติ วุเตฺต ราชา จตฺตาโร นาฬิปเฎฺฎ เปเสสิ ‘‘อิเม สีเสสุ กตฺวา อาคจฺฉนฺตู’’ติฯ ตทา กิร เต นาฬิปฎฺฎา อุปฺปนฺนาฯ เต อาคนฺตฺวา ปญฺญตฺตาสเน นิสีทิํสุฯ อถ ราชา ‘‘เสนก, อชฺช รตฺติภาเค ฉเตฺต อธิวตฺถา เทวตา มํ จตฺตาโร ปเญฺห ปุจฺฉิ, อหํ ปน อชานโนฺต ‘ปณฺฑิเต ปุจฺฉิสฺสามี’ติ อวจํ, กเถหิ เม เต ปเญฺห’’ติ วตฺวา อิมํ คาถมาห –</p>


<p>
‘‘หนฺติ หเตฺถหิ ปาเทหิ, มุขญฺจ ปริสุมฺภติ;  
  
ส เว ราช ปิโย โหติ, กํ เตน ตฺวาภิปสฺสสี’’ติฯ (ชา. ๑.๔.๑๙๗);  
</p>
  
<p>เสนโก  อชานโนฺต ‘‘กิํ หนฺติ, กถํ หนฺตี’’ติ ตํ ตํ วิลปิตฺวา เนว อนฺตํ  ปสฺสิ, น โกฎิํ ปสฺสิฯ เสสาปิ อปฺปฎิภานา อเหสุํฯ อถ ราชา วิปฺปฎิสารี หุตฺวา ปุน รตฺติภาเค เทวตาย ‘‘ปโญฺห เต ญาโต’’ติ ปุโฎฺฐ ‘‘มยา จตฺตาโร ปณฺฑิตา ปุฎฺฐา, เตปิ น ชานิํสู’’ติ อาหฯ เทวตา ‘‘กิํ เต ชานิสฺสนฺติ, ฐเปตฺวา มโหสธปณฺฑิตํ อโญฺญ โกจิ เอเต ปเญฺห กเถตุํ สมโตฺถ นาม นตฺถิฯ สเจ ตํ ปโกฺกสาเปตฺวา เอเต ปเญฺห น กถาเปสฺสสิ, อิมินา เต ชลิเตน อยกูเฎน สีสํ ภินฺทิสฺสามี’’ติ ราชานํ ตเชฺชตฺวา ‘‘มหาราช, อคฺคินา อเตฺถ สติ ขโชฺชปนกํ ธมิตุํ น วฎฺฎติ, ขีเรน อเตฺถ สติ วิสาณํ ทุหิตุํ น วฎฺฎตี’’ติ วตฺวา อิมํ ปญฺจกนิปาเต ขโชฺชปนกปญฺหํ อุทาหริ –</p>


<p>
‘‘โก นุ สนฺตมฺหิ ปโชฺชเต, อคฺคิปริเยสนํ จรํ;  
  
อทฺทกฺขิ รตฺติ ขโชฺชตํ, ชาตเวทํ อมญฺญถฯ  
</p>
  
<p>
‘‘สฺวสฺส โคมยจุณฺณานิ, อภิมตฺถํ ติณานิ จ;  
  
วิปรีตาย สญฺญาย, นาสกฺขิ ปชฺชเลตเวฯ  
</p>
  
<p>
‘‘เอวมฺปิ อนุปาเยน, อตฺถํ น ลภเต มิโค;  
  
วิสาณโต ควํ โทหํ, ยตฺถ ขีรํ น วินฺทติฯ  
</p>
  
<p>
‘‘วิวิเธหิ  
อุปาเยหิ, อตฺถํ ปโปฺปนฺติ มาณวา;  
  
นิคฺคเหน อมิตฺตานํ, มิตฺตานํ ปคฺคเหน จฯ  
</p>
  
<p>
‘‘เสนาโมกฺขปลาเภน, วลฺลภานํ นเยน จ;  
  
ชคติํ ชคติปาลา, อาวสนฺติ วสุนฺธร’’นฺติฯ (ชา. ๑.๕.๗๕-๗๙);  
</p>
  
<p>ตตฺถ ติ อคฺคิมฺหิ สเนฺตฯ นฺติ จรโนฺตฯ ติ ปสฺสิ, ทิสฺวา จ ปน วณฺณสามญฺญตาย ขโชฺชปนกํ ‘‘ชาตเวโท อยํ ภวิสฺสตี’’ติ อมญฺญิตฺถฯ ติ โส อสฺส ขโชฺชปนกสฺส อุปริ สุขุมานิ โคมยจุณฺณานิ เจว ติณานิ จฯ นฺติ หเตฺถหิ ฆํสิตฺวา อากิรโนฺต ชณฺณุเกหิ ภูมิยํ ปติฎฺฐาย มุเขน ธมโนฺต ชาเลสฺสามิ นนฺติ วิปรีตาย สญฺญาย วายมโนฺตปิ ชาเลตุํ นาสกฺขิฯ ติ มิคสทิโส อนฺธพาโล เอวํ อนุปาเยน ปริเยสโนฺต อตฺถํ น ลภติฯ ติ ยสฺมิํ วิสาเณ ขีรเมว นตฺถิ, ตโต คาวิํ ทุหโนฺต  วิย จ อตฺถํ น วินฺทติฯ ติ เสนาโมกฺขานํ อมจฺจานํ ลาเภนฯ นฺติ ปิยมนาปานํ  วิสฺสาสิกานํ อมจฺจานํ นเยน จฯ นฺติ วสุสงฺขาตานํ รตนานํ ธารณโต วสุนฺธรนฺติ ลทฺธนามํ ชคติํ ชคติปาลา ราชาโน อาวสนฺติฯ</p>


<p>น เต ตยา สทิสา หุตฺวา อคฺคิมฺหิ วิชฺชมาเนเยว ขโชฺชปนกํ ธมนฺติฯ มหาราช, ตฺวํ ปน อคฺคิมฺหิ สติ ขโชฺชปนกํ ธมโนฺต วิย, ตุลํ ฉเฑฺฑตฺวา หเตฺถน ตุลยโนฺต วิย, ขีเรน อเตฺถ ชาเต วิสาณโต ทุหโนฺต วิย จ, เสนกาทโย ปุจฺฉสิ, เอเต กิํ ชานนฺติฯ ขโชฺชปนกสทิสา เหเตฯ อคฺคิกฺขนฺธสทิโส มโหสโธ ปญฺญาย ชลติ, ตํ ปโกฺกสาเปตฺวา ปุจฺฉฯ อิเม เต ปเญฺห อชานนฺตสฺส ชีวิตํ นตฺถีติ ราชานํ ตเชฺชตฺวา อนฺตรธายิฯ</p>

</p>

</p>


<p>อถ ราชา มรณภยตชฺชิโต ปุนทิวเส จตฺตาโร อมเจฺจ ปโกฺกสาเปตฺวา ‘‘ตาตา, ตุเมฺห จตฺตาโร จตูสุ รเถสุ ฐตฺวา จตูหิ นครทฺวาเรหิ นิกฺขมิตฺวา ยตฺถ มม ปุตฺตํ มโหสธปณฺฑิตํ ปสฺสถ, ตเตฺถวสฺส สกฺการํ กตฺวา ขิปฺปํ อาเนถา’’ติ อาณาเปสิฯ เตปิ จตฺตาโร เอเกเกน ทฺวาเรน  นิกฺขมิํสุฯ เตสุ ตโย ชนา ปณฺฑิตํ น ปสฺสิํสุฯ ทกฺขิณทฺวาเรน นิกฺขโนฺต ปน ทกฺขิณยวมชฺฌกคาเม มหาสตฺตํ มตฺติกํ อาหริตฺวา อาจริยสฺส จกฺกํ วเฎฺฎตฺวา มตฺติกามกฺขิตสรีรํ ปลาลปิฎฺฐเก นิสีทิตฺวา มุฎฺฐิํ มุฎฺฐิํ กตฺวา อปฺปสูปํ ยวภตฺตํ ภุญฺชมานํ ปสฺสิฯ กสฺมา ปเนส เอตํ กมฺมํ อกาสีติ? ราชา กิร ‘‘นิสฺสํสยํ ปณฺฑิโต รชฺชํ คณฺหิสฺสตี’’ติ อาสงฺกติฯ ‘‘โส ‘กุมฺภการกเมฺมน ชีวตี’ติ สุตฺวา นิราสโงฺก ภวิสฺสตี’’ติ จิเนฺตตฺวา เอวมกาสีติฯ โส อมจฺจํ ทิสฺวา อตฺตโน สนฺติกํ อาคตภาวํ ญตฺวา ‘‘อชฺช มยฺหํ ยโส ปุน ปากติโก ภวิสฺสติ, อมราเทวิยา สมฺปาทิตํ นานคฺครสโภชนเมว ภุญฺชิสฺสามี’’ติ จิเนฺตตฺวา คหิตํ ยวภตฺตปิณฺฑํ ฉเฑฺฑตฺวา อุฎฺฐาย มุขํ วิกฺขาเลตฺวา นิสีทิฯ ตสฺมิํ ขเณ โส อมโจฺจ ตํ อุปสงฺกมิฯ โส ปน เสนกปกฺขิโก, ตสฺมา นํ ฆเฎโนฺต ‘‘ปณฺฑิต, อาจริยเสนกสฺส วจนํ นิยฺยานิกํ, ตว นาม ยเส ปริหีเน ตถารูปา  ปญฺญา ปติฎฺฐา โหตุํ นาสกฺขิ, อิทานิ มตฺติกามกฺขิโต ปลาลปิเฎฺฐ นิสีทิตฺวา เอวรูปํ ภตฺตํ ภุญฺชสี’’ติ วตฺวา ทสกนิปาเต ภูริปเญฺห ปฐมํ คาถมาห –</p>


<p>
‘‘สจฺจํ  
กิร, ตฺวํ อปิ ภูริปญฺญ, ยา ตาทิสี สิรี ธิตี มตี จ;  
  
น ตายเตภาววสูปนิตํ, โย ยวกํ ภุญฺชสิ อปฺปสูป’’นฺติฯ (ชา. ๑.๑๐.๑๔๕);  
</p>
  
<p>ตตฺถ ติ ยํ อาจริยเสนโก อาห, ตํ กิร สจฺจเมวฯ ติ อิสฺสริยํฯ ติ อโพฺภจฺฉินฺนวีริยํฯ นฺติ อภาวสฺส อวุฑฺฒิยา วสํ อุปนีตํ ตํ น รกฺขติ น โคเปติ, ปติฎฺฐา โหตุํ น สโกฺกติฯ นฺติ ยวภตฺตํฯ</p>


<p>อถ นํ มหาสโตฺต ‘‘อนฺธพาล, อหํ อตฺตโน ปญฺญาพเลน ปุน ตํ ยสํ ปากติกํ กาตุกาโม เอวํ กโรมี’’ติ วตฺวา อิมํ คาถาทฺวยมาห –</p>


<p>
‘‘สุขํ ทุเกฺขน ปริปาจยโนฺต, กาลากาลํ วิจินํ ฉนฺทฉโนฺน;  
  
อตฺถสฺส ทฺวารานิ อวาปุรโนฺต, เตนาหํ ตุสฺสามิ ยโวทเนนฯ  
</p>
  
<p>
‘‘กาลญฺจ ญตฺวา อภิชีหนาย, มเนฺตหิ อตฺถํ ปริปาจยิตฺวา;  
  
วิชมฺภิสฺสํ สีหวิชมฺภิตานิ, ตายิทฺธิยา ทกฺขสิ มํ ปุนาปี’’ติฯ (ชา. ๑.๑๐.๑๔๖-๑๔๗);  
</p>
  
<p>ตตฺถ  ติ อิมินา กายิกเจตสิกทุเกฺขน อตฺตโน โปราณกสุขํ ปฎิปากติกกรเณน วเฑฺฒโนฺตฯ นฺติ อยํ ปฎิจฺฉโนฺน หุตฺวา จรณกาโล, อยํ อปฺปฎิจฺฉโนฺนติ เอวํ กาลญฺจ อกาลญฺจ วิจินโนฺต รโญฺญ กุทฺธกาเล ฉเนฺนน จริตพฺพนฺติ ญตฺวา ฉเนฺทน อตฺตโน รุจิยา ฉโนฺน ปฎิจฺฉโนฺน หุตฺวา กุมฺภการกเมฺมน ชีวโนฺต อตฺตโน อตฺถสฺส การณสงฺขาตานิ ทฺวารานิ  อวาปุรโนฺต วิหรามิ, เตน การเณนาหํ ยโวทเนน ตุสฺสามีติ อโตฺถฯ ติ วีริยกรณสฺสฯ ติ อตฺตโน ญาณพเลน มม ยสํ วเฑฺฒตฺวา มโนสิลาตเล วิชมฺภมาโน สีโห วิย วิชมฺภิสฺสํ, ตาย อิทฺธิยา มํ ปุนปิ ตฺวํ ปสฺสิสฺสสีติฯ</p>


<p>อถ นํ อมโจฺจ อาห – ‘‘ปณฺฑิต, ฉเตฺต อธิวตฺถา เทวตา ราชานํ ปญฺหํ ปุจฺฉิฯ ราชา จตฺตาโร ปณฺฑิเต ปุจฺฉิฯ เตสุ เอโกปิ ตํ ปญฺหํ กเถตุํ นาสกฺขิ, ตสฺมา ราชา ตว สนฺติกํ มํ ปหิณี’’ติฯ ‘‘เอวํ  สเนฺต ปญฺญาย อานุภาวํ กสฺมา น ปสฺสสิ, เอวรูเป หิ กาเล น อิสฺสริยํ ปติฎฺฐา โหติ, ปญฺญาสมฺปโนฺนว ปติฎฺฐา โหตี’’ติ มหาสโตฺต ปญฺญาย อานุภาวํ วเณฺณสิฯ อมโจฺจ รญฺญา ‘‘ปณฺฑิตํ ทิฎฺฐฎฺฐาเนเยว สกฺการํ กตฺวา อาเนถา’’ติ ทินฺนํ กหาปณสหสฺสํ มหาสตฺตสฺส หเตฺถ ฐเปสิฯ กุมฺภกาโร ‘‘มโหสธปณฺฑิโต กิร มยา เปสการกมฺมํ การิโต’’ติ ภยํ อาปชฺชิฯ อถ นํ มหาสโตฺต ‘‘มา ภายิ, อาจริย, พหูปกาโร ตฺวํ อมฺหาก’’นฺติ อสฺสาเสตฺวา สหสฺสํ ทตฺวา มตฺติกามกฺขิเตเนว สรีเรน รเถ นิสีทิตฺวา นครํ ปาวิสิฯ อมโจฺจ รโญฺญ อาโรเจตฺวา ‘‘ตาต, กุหิํ ปณฺฑิโต ทิโฎฺฐ’’ติ วุเตฺต ‘‘เทว, ทกฺขิณยวมชฺฌกคาเม กุมฺภการกมฺมํ กตฺวา ชีวติ, ตุเมฺห ปโกฺกสถาติ สุตฺวาว อนฺหายิตฺวา มตฺติกามกฺขิเตเนว สรีเรน อาคโต’’ติ อาหฯ ราชา ‘‘สเจ มยฺหํ ปจฺจตฺถิโก อสฺส, อิสฺสริยวิธินา จเรยฺย, นายํ มม ปจฺจตฺถิโก’’ติ จิเนฺตตฺวา ‘‘มม ปุตฺตสฺส ‘อตฺตโน ฆรํ คนฺตฺวา นฺหตฺวา อลงฺกริตฺวา มยา ทินฺนวิธาเนน อาคจฺฉตู’ติ วเทยฺยาถา’’ติ อาหฯ ตํ สุตฺวา ปณฺฑิโต ตถา กตฺวา อาคนฺตฺวา ‘‘ปวิสตู’’ติ วุเตฺต ปวิสิตฺวา ราชานํ วนฺทิตฺวา เอกมนฺตํ อฎฺฐาสิฯ ราชา ปฎิสนฺถารํ กตฺวา ปณฺฑิตํ วีมํสโนฺต อิมํ คาถมาห –</p>


<p>
‘‘สุขีปิ เหเก น กโรนฺติ ปาปํ, อวณฺณสํสคฺคภยา ปุเนเก;  
  
ปหู สมาโน วิปุลตฺถจินฺตี, กิํ การณา เม น กโรสิ ทุกฺข’’นฺติฯ (ชา. ๑.๑๐.๑๔๘);  
</p>
  
<p>ตตฺถ   ติ ปณฺฑิต, เอกเจฺจ ‘‘มยํ สุขิโน สมฺปนฺนอิสฺสริยา, อลํ โน เอตฺตเกนา’’ติ อุตฺตริ อิสฺสริยการณา ปาปํ น กโรนฺติ, เอกเจฺจ ‘‘เอวรูปสฺส โน ยสทายกสฺส สามิกสฺส อปรชฺฌนฺตานํ อวโณฺณ ภวิสฺสตี’’ติ อวณฺณสํสคฺคภยา น กโรนฺติฯ เอโก น สมโตฺถ โหติ, เอโก มนฺทปโญฺญ, ตฺวํ ปน สมโตฺถ จ วิปุลตฺถจินฺตี จ, อิจฺฉโนฺต ปน สกลชมฺพุทีเป รชฺชมฺปิ กาเรยฺยาสิฯ กิํ การณา มม รชฺชํ คเหตฺวา ทุกฺขํ น กโรสีติฯ</p>


<p>อถ นํ โพธิสโตฺต อาห –</p>


<p>
‘‘น ปณฺฑิตา อตฺตสุขสฺส เหตุ, ปาปานิ กมฺมานิ สมาจรนฺติ;  
  
ทุเกฺขน  
ผุฎฺฐา ขลิตาปิ สนฺตา, ฉนฺทา จ โทสา น ชหนฺติ ธมฺม’’นฺติฯ (ชา. ๑.๑๐.๑๔๙);  
</p>
  
<p>ตตฺถ ติ สมฺปตฺติโต ขลิตฺวา วิปตฺติยํ ฐิตสภาวา หุตฺวาปิฯ นฺติ ปเวณิยธมฺมมฺปิ สุจริตธมฺมมฺปิ น ชหนฺติฯ</p>


<p>ปุน ราชา ตสฺส วีมํสนตฺถํ ขตฺติยมายํ กเถโนฺต อิมํ คาถมาห –</p>


<p>
‘‘เยน เกนจิ วเณฺณน, มุทุนา ทารุเณน วา;  
  
อุทฺธเร ทีนมตฺตานํ, ปจฺฉา ธมฺมํ สมาจเร’’ติฯ (ชา. ๑.๑๐.๑๕๐);  
</p>
  
<p>ตตฺถ นฺติ ทุคฺคตํ อตฺตานํ อุทฺธริตฺวา สมฺปตฺติยํ ฐเปยฺยาติฯ</p>


<p>อถสฺส มหาสโตฺต รุกฺขูปมํ ทเสฺสโนฺต อิมํ คาถมาห –</p>


<p>
‘‘ยสฺส รุกฺขสฺส ฉายาย, นิสีเทยฺย สเยยฺย วา;  
  
น ตสฺส สาขํ ภเญฺชยฺย, มิตฺตทุโพฺภ หิ ปาปโก’’ติฯ (ชา. ๑.๑๐.๑๕๑);  
</p>
  
<p>เอวญฺจ ปน วตฺวา – ‘‘มหาราช, ยทิ ปริภุตฺตรุกฺขสฺส สาขํ ภญฺชโนฺตปิ มิตฺตทุพฺภี โหติ , เยหิ ตุเมฺหหิ มม ปิตา อุฬาเร อิสฺสริเย ปติฎฺฐาปิโต, อหญฺจ มหเนฺตน อนุคฺคเหน อนุคฺคหิโต, เตสุ ตุเมฺหสุ อปรชฺฌโนฺต อหํ กถํ นาม มิตฺตทุโพฺภ น ภเวยฺย’’นฺติ สพฺพถาปิ อตฺตโน อมิตฺตทุพฺภิภาวํ กเถตฺวา รโญฺญ จิตฺตาจารํ โจเทโนฺต อิมํ คาถมาห –</p>


<p>
‘‘ยสฺสาปิ  
ธมฺมํ ปุริโส วิชญฺญา, เย จสฺส กงฺขํ วินยนฺติ สโนฺต;  
  
ตํ หิสฺส ทีปญฺจ ปรายณญฺจ, น เตน เมตฺติํ ชรเยถ ปโญฺญ’’ติฯ (ชา. ๑.๑๐.๑๕๒);  
</p>
  
<p>ตสฺสโตฺถ – มหาราช, ยสฺส อาจริยสฺส สนฺติกา โย ปุริโส อปฺปมตฺตกมฺปิ ธมฺมํ การณํ ชาเนยฺย, เย จสฺส สโนฺต อุปฺปนฺนํ กงฺขํ วินยนฺติ, ตํ ตสฺส ปติฎฺฐานเฎฺฐน ทีปเญฺจว ปรายณญฺจ, ตาทิเสน อาจริเยน สทฺธิํ ปณฺฑิโต มิตฺตภาวํ นาม น ชีเรยฺย น นาเสยฺยฯ</p>


<p>อิทานิ ตํ โอวทโนฺต อิมํ คาถาทฺวยมาห –</p>


<p>
‘‘อลโส คิหี กามโภคี น สาธุ, อสญฺญโต ปพฺพชิโต น สาธุ;  
  
ราชา น สาธุ อนิสมฺมการี, โย ปณฺฑิโต โกธโน ตํ น สาธุฯ  
</p>
  
<p>
‘‘นิสมฺม  
ขตฺติโย กยิรา, นานิสมฺม ทิสมฺปติ;  
  
นิสมฺมการิโน ราช, ยโส กิตฺติ จ วฑฺฒตี’’ติฯ (ชา. ๑.๑๐.๑๕๓-๑๕๔);  
</p>
  
<p>ตตฺถ ติ น สุนฺทโรฯ ติ กิญฺจิ สุตฺวา อนุปธาเรตฺวา อตฺตโน ปจฺจกฺขํ อกตฺวา การโกฯ ติ อิสฺสริยปริวาโร จ คุณกิตฺติ จ เอกเนฺตน วฑฺฒตีติฯ</p>

</p>

</p>


<p>เอวํ  วุเตฺต ราชา มหาสตฺตํ สมุสฺสิตเสตจฺฉเตฺต ราชปลฺลเงฺก นิสีทาเปตฺวา สยํ นีจาสเน นิสีทิตฺวา อาห – ‘‘ปณฺฑิต, เสตจฺฉเตฺต อธิวตฺถา เทวตา มํ จตฺตาโร ปเญฺห ปุจฺฉิ, เต อหํ น ชานามิฯ จตฺตาโรปิ ปณฺฑิตา น ชานิํสุ, กเถหิ เม, ตาต, เต ปเญฺห’’ติฯ มหาราช, ฉเตฺต อธิวตฺถา เทวตา วา โหตุ, จาตุมหาราชิกาทโย วา โหนฺตุ, เยน เกนจิ ปุจฺฉิตปญฺหํ อหํ กเถตุํ สโกฺกมิฯ วท, มหาราช, เทวตาย ปุจฺฉิตปเญฺหติฯ อถ ราชา เทวตาย ปุจฺฉิตนิยาเมเนว กเถโนฺต ปฐมํ คาถมาห –</p>


<p>
‘‘หนฺติ  
หเตฺถหิ ปาเทหิ, มุขญฺจ ปริสุมฺภติ;  
  
ส เว ราช ปิโย โหติ, กํ เตน ตฺวาภิปสฺสสี’’ติฯ (ชา. ๑.๔.๑๙๗);  
</p>
  
<p>ตตฺถ ติ ปหรติฯ ติ ปหรติเยวฯ ติ โส เอวํ กโรโนฺต ปิโย โหติฯ ติ เตน ปหรณการเณน ปิยํ กตมํ ปุคฺคลํ ตฺวํ, ราช, อภิปสฺสสีติฯ</p>


<p>มหาสตฺตสฺส ตํ กถํ สุตฺวาว คคนตเล ปุณฺณจโนฺท วิย อโตฺถ ปากโฎ อโหสิฯ อถ มหาสโตฺต ‘‘สุณ, มหาราช, ยทา หิ มาตุอเงฺก นิปโนฺน ทหรกุมาโร หฎฺฐตุโฎฺฐ กีฬโนฺต มาตรํ หตฺถปาเทหิ ปหรติ, เกเส ลุญฺจติ, มุฎฺฐินา มุขํ ปหรติ, ตทา นํ มาตา ‘โจรปุตฺตก, กถํ ตฺวํ โน เอวํ ปหรสี’ติอาทีนิ เปมสิเนหวเสเนว วตฺวา เปมํ สนฺธาเรตุํ อสโกฺกนฺตี อาลิงฺคิตฺวา ถนนฺตเร นิปชฺชาเปตฺวา มุขํ ปริจุมฺพติฯ อิติ โส ตสฺสา เอวรูเป กาเล ปิยตโร โหติ, ตถา ปิตุโนปี’’ติ เอวํ คคนมเชฺฌ สูริยํ อุฎฺฐาเปโนฺต วิย ปากฎํ กตฺวา ปญฺหํ กเถสิฯ ตํ สุตฺวา เทวตา ฉตฺตปิณฺฑิกํ วิวริตฺวา นิกฺขมิตฺวา อุปฑฺฒํ สรีรํ ทเสฺสตฺวา ‘‘สุกถิโต ปณฺฑิเตน ปโญฺห’’ติ มธุรสฺสเรน สาธุการํ ทตฺวา รตนจโงฺกฎกํ ปูเรตฺวา ทิพฺพปุปฺผคนฺธวาเสหิ โพธิสตฺตํ ปูเชตฺวา อนฺตรธายิฯ ราชาปิ ปณฺฑิตํ ปุปฺผาทีหิ ปูเชตฺวา  อิตรํ ปญฺหํ ยาจิตฺวา ‘‘วท, มหาราชา’’ติ วุเตฺต ทุติยํ คาถมาห –</p>


<p>
‘‘อโกฺกสติ ยถากามํ, อาคมญฺจสฺส อิจฺฉติ;  
  
ส เว ราช ปิโย โหติ, กํ เตน ตฺวาภิปสฺสสี’’ติฯ (ชา. ๑.๔.๑๙๘);  
</p>
  
<p>อถสฺส  มหาสโตฺต – ‘‘มหาราช, มาตา วจนเปสนํ กาตุํ สมตฺถํ สตฺตฎฺฐวสฺสิกํ ปุตฺตํ ‘ตาต, เขตฺตํ คจฺฉ, อนฺตราปณํ คจฺฉา’ติอาทีนิ วตฺวา ‘อมฺม, สเจ อิทญฺจิทญฺจ ขาทนียํ โภชนียํ ทสฺสสิ, คมิสฺสามี’ติ วุเตฺต ‘สาธุ, ปุตฺต, คณฺหาหี’ติ วตฺวา เทติฯ โส ทารโก ตํ ขาทิตฺวา พหิ คนฺตฺวา ทารเกหิ สทฺธิํ กีฬิตฺวา มาตุเปสนํ น คจฺฉติฯ มาตรา ‘‘ตาต, คจฺฉาหี’ติ วุเตฺต โส มาตรํ ‘อมฺม, ตฺวํ สีตาย ฆรจฺฉายาย นิสีทสิ, กิํ ปน อหํ ตว พหิ  เปสนกมฺมํ กริสฺสามิ, อหํ ตํ วเญฺจมี’ติ วตฺวา หตฺถวิการมุขวิกาเร กตฺวา คโตฯ สา คจฺฉนฺตํ ทิสฺวา กุชฺฌิตฺวา ทณฺฑกํ คเหตฺวา ‘ตฺวํ มม สนฺตกํ ขาทิตฺวา เขเตฺต กิจฺจํ กาตุํ น อิจฺฉสี’ติ ตเชฺชนฺตี เวเคน ปลายนฺตํ อนุพนฺธิตฺวา ปาปุณิตุํ อสโกฺกนฺตี ‘โจรา ตํ ขณฺฑาขณฺฑํ ฉินฺทนฺตู’ติอาทีนิ วตฺวา ยถากามํ อโกฺกสติ ปริภาสติฯ ยํ ปน มุเขน ภณติ, ตถา หทเย อปฺปมตฺตกมฺปิ น อิจฺฉติ, อาคมนญฺจสฺส อิจฺฉติ, โส ทิวสภาคํ กีฬิตฺวา สายํ เคหํ ปวิสิตุํ อวิสหโนฺต ญาตกานํ สนฺติกํ คจฺฉติฯ มาตาปิสฺส อาคมนมคฺคํ โอโลเกนฺตี อนาคจฺฉนฺตํ ทิสฺวา ‘ปวิสิตุํ น วิสหติ มเญฺญ’ติ โสกสฺส หทยํ ปูเรตฺวา อสฺสุปุเณฺณหิ เนเตฺตหิ ญาติฆเร อุปธาเรนฺตี ปุตฺตํ ทิสฺวา อาลิงฺคิตฺวา สีเส จุมฺพิตฺวา อุโภหิ หเตฺถหิ ทฬฺหํ คเหตฺวา ‘ตาต ปิยปุตฺตก, มม วจนํ หทเย ฐเปสี’ติ อติเรกตรํ เปมํ อุปฺปาเทสิฯ เอวํ, มหาราช, มาตุยา กุทฺธกาเล ปุโตฺต ปิยตโร นาม โหตี’’ติ ทุติยํ ปญฺหํ กเถสิฯ เทวตา ตเถว ปูเชสิฯ</p>


<p>ราชาปิ ปูเชตฺวา ตติยํ ปญฺหํ ยาจิตฺวา ‘‘วท, มหาราชา’’ติ วุเตฺต ตติยํ คาถมาห –</p>


<p>
‘‘อพฺภกฺขาติ อภูเตน, อลิเกนาภิสารเย;  
  
ส เว ราช ปิโย โหติ, กํ เตน ตฺวาภิปสฺสสี’’ติฯ (ชา. ๑.๔.๑๙๙);  
</p>
  
<p>อถสฺส มหาสโตฺต ‘‘ราช, ยทา อุโภ ชยมฺปติกา รโหคตา โลกสฺสาทรติยา  กีฬนฺตา ‘ภเทฺท, ตว มยิ เปมํ นตฺถิ, หทยํ เต พหิ คต’นฺติ เอวํ อญฺญมญฺญํ อภูเตน อพฺภาจิกฺขนฺติ, อลิเกน สาเรนฺติ โจเทนฺติ, ตทา เต อติเรกตรํ อญฺญมญฺญํ ปิยายนฺติฯ เอวมสฺส ปญฺหสฺส อตฺถํ ชานาหี’’ติ กเถสิฯ เทวตา ตเถว ปูเชสิฯ</p>


<p>ราชาปิ ปูเชตฺวา อิตรํ ปญฺหํ ยาจิตฺวา ‘‘วท, มหาราชา’’ติ วุเตฺต จตุตฺถํ คาถมาห –</p>


<p>
‘‘หรํ  
  
อนฺนญฺจ ปานญฺจ, วตฺถเสนาสนานิ จ;  
  
<p>
อญฺญทตฺถุหรา สนฺตา, เต เว ราช ปิยา โหนฺติ;  
  
กํ เตน ตฺวาภิปสฺสสี’’ติฯ (ชา. ๑.๔.๒๐๐);  
</p>
  
<p>อถสฺส มหาสโตฺต ‘‘มหาราช, อยํ ปโญฺห ธมฺมิกสมณพฺราหฺมเณ สนฺธาย วุโตฺตฯ สทฺธานิ หิ กุลานิ อิธโลกปรโลกํ สทฺทหิตฺวา เทนฺติ เจว ทาตุกามานิ จ โหนฺติ, ตานิ ตถารูเป สมณพฺราหฺมเณ ยาจเนฺตปิ ลทฺธํ หรเนฺต ภุญฺชเนฺตปิ ทิสฺวา ‘อเมฺหเยว ยาจนฺติ, อมฺหากํเยว สนฺตกานิ อนฺนปานาทีนิ ปริภุญฺชนฺตี’ติ เตสุ อติเรกตรํ เปมํ กโรนฺติฯ เอวํ โข, มหาราช, อญฺญทตฺถุหรา สนฺตา เอกํเสน ยาจนฺตา เจว ลทฺธํ หรนฺตา จ สมานา ปิยา โหนฺตี’’ติ กเถสิฯ อิมสฺมิํ ปน ปเญฺห กถิเต เทวตา ตเถว ปูเชตฺวา สาธุการํ ทตฺวา สตฺตรตนปูรํ รตนจโงฺกฎกํ ‘‘คณฺห, มหาปณฺฑิตา’’ติ มหาสตฺตสฺส ปาทมูเล ขิปิฯ ราชาปิสฺส อติเรกตรํ ปูชํ กโรโนฺต อติวิย ปสีทิตฺวา เสนาปติฎฺฐานํ อทาสิฯ ตโต ปฎฺฐาย มหาสตฺตสฺส ยโส มหา อโหสิฯ</p>

</p>

</p>


<p>ปุน เต จตฺตาโร ปณฺฑิตา ‘‘อโมฺภ, คหปติปุโตฺต อิทานิ มหนฺตตโร ชาโต, กิํ กโรมา’’ติ มนฺตยิํสุฯ อถ เน เสนโก อาห – ‘‘โหตุ ทิโฎฺฐ เม อุปาโย, มยํ คหปติปุตฺตํ อุปสงฺกมิตฺวา ‘รหสฺสํ นาม กสฺส กเถตุํ วฎฺฎตี’ติ ปุจฺฉิสฺสาม, โส ‘น กสฺสจิ กเถตพฺพ’นฺติ วกฺขติฯ อถ นํ ‘คหปติปุโตฺต เต, เทว, ปจฺจตฺถิโก ชาโต’ติ ปริภินฺทิสฺสามา’’ติฯ เต จตฺตาโรปิ ปณฺฑิตา ตสฺส ฆรํ คนฺตฺวา ปฎิสนฺถารํ กตฺวา ‘‘ปณฺฑิต, ปญฺหํ ปุจฺฉิตุกามมฺหา’’ติ วตฺวา ‘‘ปุจฺฉถา’’ติ วุเตฺต เสนโก ปุจฺฉิ ‘‘ปณฺฑิต, ปุริเสน นาม กตฺถ ปติฎฺฐาตพฺพ’’นฺติ? ‘‘สเจฺจ ปติฎฺฐาตพฺพ’’นฺติฯ ‘‘สเจฺจ ปติฎฺฐิเตน  กิํ อุปฺปาเทตพฺพ’’นฺติ? ‘‘ธนํ อุปฺปาเทตพฺพ’’นฺติฯ ‘‘ธนํ อุปฺปาเทตฺวา กิํ กาตพฺพ’’นฺติ? ‘‘มโนฺต คเหตโพฺพ’’ติฯ ‘‘มนฺตํ คเหตฺวา กิํ กาตพฺพ’’นฺติ? ‘‘อตฺตโน รหสฺสํ ปรสฺส น กเถตพฺพ’’นฺติฯ เต ‘‘สาธุ ปณฺฑิตา’’ติ วตฺวา ตุฎฺฐมานสา หุตฺวา ‘‘อิทานิ คหปติปุตฺตสฺส ปิฎฺฐิํ ปสฺสิสฺสามา’’ติ รโญฺญ สนฺติกํ คนฺตฺวา ‘‘มหาราช, คหปติปุโตฺต  เต ปจฺจตฺถิโก ชาโต’’ติ วทิํสุฯ ‘‘นาหํ ตุมฺหากํ วจนํ สทฺทหามิ, น โส มยฺหํ ปจฺจตฺถิโก ภวิสฺสตี’’ติ ฯ สจฺจํ, มหาราช, สทฺทหถ, อสทฺทหโนฺต ปน ตเมว ปุจฺฉถ ‘‘ปณฺฑิต, อตฺตโน รหสฺสํ นาม กสฺส กเถตพฺพ’’นฺติ? สเจ ปจฺจตฺถิโก น ภวิสฺสติ, ‘‘อสุกสฺส นาม กเถตพฺพ’’นฺติ วกฺขติฯ สเจ ปจฺจตฺถิโก ภวิสฺสติ, ‘‘กสฺสจิ น กเถตพฺพํ, มโนรเถ ปริปุเณฺณ กเถตพฺพ’’นฺติ วกฺขติฯ ตทา อมฺหากํ วจนํ สทฺทหิตฺวา นิกฺกงฺขา ภเวยฺยาถาติฯ โส ‘‘สาธู’’ติ สมฺปฎิจฺฉิตฺวา เอกทิวสํ สเพฺพสุ สมาคนฺตฺวา นิสิเนฺนสุ วีสตินิปาเต ปญฺจปณฺฑิตปเญฺห ปฐมํ คาถมาห –</p>


<p>
‘‘ปญฺจ ปณฺฑิตา สมาคตาตฺถ, ปญฺหา เม ปฎิภาติ ตํ สุณาถ;  
  
นินฺทิยมตฺถํ ปสํสิยํ วา, กเสฺสวาวิกเรยฺย คุยฺหมตฺถ’’นฺติฯ (ชา. ๑.๑๕.๓๑๕);  
</p>
  
<p>เอวํ วุเตฺต เสนโก ‘‘ราชานมฺปิ อมฺหากํเยว อพฺภนฺตเร ปกฺขิปิสฺสามี’’ติ จิเนฺตตฺวา อิมํ คาถมาห –</p>


<p>
‘‘ตฺวํ อาวิกโรหิ ภูมิปาล, ภตฺตา ภารสโห ตุวํ วเทตํ;  
  
ตว ฉนฺทรุจีนิ สมฺมสิตฺวา, อถ วกฺขนฺติ ชนินฺท ปญฺจ ธีรา’’ติฯ (ชา. ๑.๑๕.๓๑๖);  
</p>
  
<p>ตตฺถ ติ ตฺวํ อมฺหากํ สามิโก เจว อุปฺปนฺนสฺส จ ภารสฺส สโห, ปฐมํ ตาว ตฺวเมว เอตํ วเทหิฯ ติ ปจฺฉา ตว ฉนฺทเญฺจว รุจฺจนการณานิ จ สมฺมสิตฺวา อิเม ปญฺจ ปณฺฑิตา วกฺขนฺติฯ</p>


<p>อถ ราชา อตฺตโน กิเลสวสิกตาย อิมํ คาถมาห –</p>


<p>
‘‘ยา สีลวตี อนญฺญเถยฺยา, ภตฺตุจฺฉนฺทวสานุคา ปิยา มนาปา;  
  
นินฺทิยมตฺถํ  
ปสํสิยํ วา, ภริยายาวิกเรยฺย คุยฺหมตฺถ’’นฺติฯ (ชา. ๑.๑๕.๓๑๗);  
</p>
  
<p>ตตฺถ ติ กิเลสวเสน อเญฺญน น เถนิตพฺพาฯ</p>


<p>ตโต   เสนโก ‘‘อิทานิ ราชานํ อมฺหากํ อพฺภนฺตเร ปกฺขิปิมฺหา’’ติ ตุสฺสิตฺวา สยํกตการณเมว ทีเปโนฺต อิมํ คาถมาห –</p>


<p>
‘‘โย กิจฺฉคตสฺส อาตุรสฺส, สรณํ โหติ คตี ปรายณญฺจ;  
  
นินฺทิยมตฺถํ ปสํสิยํ วา, สขิโนวาวิกเรยฺย คุยฺหมตฺถ’’นฺติฯ (ชา. ๑.๑๕.๓๑๘);  
</p>
  
<p>อถ ราชา ปุกฺกุสํ ปุจฺฉิ ‘‘กถํ, ปุกฺกุส, ปสฺสสิ, นินฺทิยํ วา ปสํสิยํ วา รหสฺสํ กสฺส กเถตพฺพ’’นฺติ? โส กเถโนฺต อิมํ คาถมาห –</p>


<p>
‘‘เชโฎฺฐ อถ มชฺฌิโม กนิโฎฺฐ, โย เจ สีลสมาหิโต ฐิตโตฺต;  
  
นินฺทิยมตฺถํ ปสํสิยํ วา, ภาตุวาวิกเรยฺย คุยฺหมตฺถ’’นฺติฯ (ชา. ๑.๑๕.๓๑๙);  
</p>
  
<p>ตตฺถ ติ ฐิตสภาโว นิพฺพิเสวโนฯ</p>


<p>ตโต ราชา กามินฺทํ ปุจฺฉิ ‘‘กถํ กามินฺท ปสฺสสิ, รหสฺสํ กสฺส กเถตพฺพ’’นฺติ? โส กเถโนฺต อิมํ คาถมาห –</p>


<p>
‘‘โย เว ปิตุหทยสฺส ปทฺธคู, อนุชาโต ปิตรํ อโนมปโญฺญ;  
  
นินฺทิยมตฺถํ ปสํสิยํ วา, ปุตฺตสฺสาวิกเรยฺย คุยฺหมตฺถ’’นฺติฯ (ชา. ๑.๑๕.๓๒๐);  
</p>
  
<p>ตตฺถ ติ เปสนการโก โย ปิตุสฺส เปสนํ กโรติ, ปิตุ จิตฺตสฺส วเส วตฺตติ, โอวาทกฺขโม โหตีติ อโตฺถฯ ติ ตโย ปุตฺตา อติชาโต จ อนุชาโต จ อวชาโต จาติฯ อนุปฺปนฺนํ ยสํ อุปฺปาเทโนฺต อติชาโต, กุลภาโร อวชาโต, กุลปเวณิรกฺขโก ปน อนุชาโตฯ ตํ สนฺธาย เอวมาหฯ</p>


<p>ตโต  ราชา เทวินฺทํ ปุจฺฉิ – ‘‘กถํ เทวินฺท, ปสฺสสิ, รหสฺสํ กสฺส กเถตพฺพ’’นฺติ? โส อตฺตโน กตการณเมว กเถโนฺต อิมํ คาถมาห –</p>


<p>
‘‘มาตา  
ทฺวิปทาชนินฺทเสฎฺฐ, ยา นํ โปเสติ ฉนฺทสา ปิเยน;  
  
นินฺทิยมตฺถํ ปสํสิยํ วา, มาตุยาวิกเรยฺย คุยฺหมตฺถ’’นฺติฯ (ชา. ๑.๑๕.๓๒๑);  
</p>
  
<p>ตตฺถ  ติ ทฺวิปทานํ เสฎฺฐ, ชนินฺทฯ ติ ฉเนฺทน เจว เปเมน จฯ</p>


<p>เอวํ เต ปุจฺฉิตฺวา ราชา ปณฺฑิตํ ปุจฺฉิ ‘‘กถํ ปสฺสสิ, ปณฺฑิต, รหสฺสํ กสฺส กเถตพฺพ’’นฺติฯ ‘‘มหาราช, ยาว อตฺตโน อิจฺฉิตํ น นิปฺผชฺชติ, ตาว ปณฺฑิโต อธิวาเสยฺย, กสฺสจิ น กเถยฺยา’’ติ โส อิมํ คาถมาห –</p>


<p>
‘‘คุยฺหสฺส หิ คุยฺหเมว สาธุ, น หิ คุยฺหสฺส ปสตฺถมาวิกมฺมํ;  
  
อนิปฺผนฺนตา สเหยฺย ธีโร, นิปฺผโนฺนว ยถาสุขํ ภเณยฺยา’’ติฯ (ชา. ๑.๑๕.๓๒๒);  
</p>
  
<p>ตตฺถ ติ มหาราช, ยาว อตฺตโน อิจฺฉิตํ น นิปฺผชฺชติ, ตาว ปณฺฑิโต อธิวาเสยฺย, น กสฺสจิ กเถยฺยาติฯ</p>


<p>ปณฺฑิเตน ปน เอวํ วุเตฺต ราชา อนตฺตมโน อโหสิฯ เสนโก ราชานํ โอโลเกสิ, ราชาปิ เสนกมุขํ โอโลเกสิฯ โพธิสโตฺต เตสํ กิริยํ ทิสฺวาว ชานิ ‘‘อิเม จตฺตาโร ชนา ปฐมเมว มํ รโญฺญ อนฺตเร ปริภินฺทิํสุ, วีมํสนวเสน ปโญฺห ปุจฺฉิโต ภวิสฺสตี’’ติฯ เตสํ ปน กเถนฺตานเญฺญว สูริโย อตฺถงฺคโต, ทีปา ชลิตาฯ ปณฺฑิโต ‘‘ราชกมฺมานิ นาม ภาริยานิ, น ปญฺญายติ ‘กิํ ภวิสฺสตี’ติ, ขิปฺปเมว คนฺตุํ วฎฺฎตี’’ติ อุฎฺฐายาสนา ราชานํ วนฺทิตฺวา นิกฺขมิตฺวา จิเนฺตสิ ‘‘อิเมสุ เอโก ‘สหายกสฺส กเถตุํ วฎฺฎตี’ติ อาห , เอโก ‘ภาตุสฺส, เอโก ปุตฺตสฺส, เอโก มาตุ กเถตุํ วฎฺฎตี’ติ อาหฯ อิเมหิ เอตํ กตเมว ภวิสฺสติ, ทิฎฺฐเมว กถิตนฺติ มญฺญามิ, โหตุ อเชฺชว เอตํ ชานิสฺสามี’’ติฯ เต ปน จตฺตาโรปิ อเญฺญสุ ทิวเสสุ ราชกุลา นิกฺขมิตฺวา ราชนิเวสนทฺวาเร เอกสฺส ภตฺตอมฺพณสฺส ปิเฎฺฐ นิสีทิตฺวา กิจฺจกรณียานิ มเนฺตตฺวา ฆรานิ คจฺฉนฺติฯ ตสฺมา ปณฺฑิโต ‘‘อหํ เอเตสํ จตุนฺนํ รหสฺสํ อมฺพณสฺส เหฎฺฐา นิปชฺชิตฺวา ชานิตุํ สกฺกุเณยฺย’’นฺติ จิเนฺตตฺวา ตํ อมฺพณํ อุกฺขิปาเปตฺวา อตฺถรณํ อตฺถราเปตฺวา อมฺพณสฺส เหฎฺฐา ปวิสิตฺวา ปุริสานํ สญฺญํ อทาสิ ‘‘ตุเมฺห  จตูสุ ปณฺฑิเตสุ มเนฺตตฺวา คเตสุ อาคนฺตฺวา มํ อาเนยฺยาถา’’ติฯ เต ‘‘สาธู’’ติ สมฺปฎิจฺฉิตฺวา ปกฺกมิํสุฯ เสนโกปิ ราชานํ อาห – ‘‘มหาราช, อมฺหากํ วจนํ น สทฺทหถ, อิทานิ  กิํ กริสฺสถา’’ติฯ โส ตสฺส วจนํ คเหตฺวา อนิสาเมตฺวาว ภีตตสิโต หุตฺวา ‘‘อิทานิ กิํ กโรม, เสนก ปณฺฑิตา’’ติ ปุจฺฉิฯ ‘‘มหาราช, ปปญฺจํ อกตฺวา กญฺจิ อชานาเปตฺวา คหปติปุตฺตํ มาเรตุํ วฎฺฎตี’’ติฯ ราชา ‘‘เสนก, ฐเปตฺวา ตุเมฺห อโญฺญ มม อตฺถกาโม นาม นตฺถิ, ตุเมฺห อตฺตโน สุหเท คเหตฺวา ทฺวารนฺตเร ฐตฺวา คหปติปุตฺตสฺส ปาโตว อุปฎฺฐานํ อาคจฺฉนฺตสฺส ขเคฺคน สีสํ ฉินฺทถา’’ติ อตฺตโน ขคฺครตนํ อทาสิฯ เต ‘‘สาธุ, เทว, มา ภายิ, มยํ ตํ มาเรสฺสามา’’ติ วตฺวา นิกฺขมิตฺวา ‘‘ทิฎฺฐา โน ปจฺจามิตฺตสฺส ปิฎฺฐี’’ติ ภตฺตอมฺพณสฺส ปิเฎฺฐ นิสีทิํสุฯ ตโต เสนโก อาห ‘‘อโมฺภ, โก คหปติปุตฺตํ มาเรสฺสตี’’ติฯ อิตเร ‘‘ตุเมฺหเยว อาจริย, มาเรถา’’ติ ตเสฺสว ภารํ กริํสุฯ</p>


<p>อถ เน เสนโก ปุจฺฉิ ‘‘ตุเมฺห ‘รหสฺสํ นาม อสุกสฺส อสุกสฺส กเถตพฺพ’นฺติ วทถ, กิํ โว เอตํ กตํ, อุทาหุ ทิฎฺฐํ สุต’’นฺติ? ‘‘กตํ เอตํ, อาจริยา’’ติฯ ตุเมฺห ‘‘รหสฺสํ นาม สหายกสฺส กเถตพฺพ’’นฺติ วทถ, ‘‘กิํ โว เอตํ กตํ, อุทาหุ ทิฎฺฐํ สุต’’นฺติ? ‘‘กตํ เอตํ มยา’’ติ? ‘‘กเถถ, อาจริยา’’ติฯ ‘‘อิมสฺมิํ รหเสฺส รญฺญา ญาเต ชีวิตํ เม นตฺถี’’ติฯ ‘‘มา ภายถ อาจริย, อิธ ตุมฺหากํ รหสฺสเภทโก นตฺถิ, กเถถา’’ติฯ โส นเขน อมฺพณํ โกเฎฺฎตฺวา ‘‘อตฺถิ นุ โข อิมสฺส เหฎฺฐา คหปติปุโตฺต’’ติ อาหฯ ‘‘อาจริย, คหปติปุโตฺต อตฺตโน อิสฺสริเยน เอวรูปํ ฐานํ น ปวิสิสฺสติ, อิทานิ ยเสน มโตฺต ภวิสฺสติ, กเถถ   ตุเมฺห’’ติฯ เสนโก ตาว อตฺตโน รหสฺสํ กเถโนฺต อาห – ‘‘ตุเมฺห อิมสฺมิํ นคเร อสุกํ นาม เวสิํ ชานาถา’’ติ? ‘‘อาม, อาจริยา’’ติฯ ‘‘อิทานิ สา ปญฺญายตี’’ติฯ ‘‘น ปญฺญายติ, อาจริยา’’ติฯ ‘‘อหํ สาลวนุยฺยาเน ตาย สทฺธิํ ปุริสกิจฺจํ กตฺวา ตสฺสา ปิฬนฺธเนสุ โลเภน ตํ มาเรตฺวา ตสฺสาเยว สาฎเกน ภณฺฑิกํ กตฺวา อาหริตฺวา อมฺหากํ ฆเร อสุกภูมิกาย อสุเก นาม คเพฺภ นาคทนฺตเก ลเคฺคสิํ, วฬเญฺชตุํ ๓ วิสหามิ, ปุราณภาวมสฺส โอโลเกมิ, เอวรูปํ อปราธกมฺมํ กตฺวา มยา เอกสฺส สหายกสฺส กถิตํ, น เตน กสฺสจิ กถิตปุพฺพํ, อิมินา การเณน ‘สหายกสฺส คุยฺหํ กเถตพฺพ’นฺติ มยา กถิต’’นฺติฯ ปณฺฑิโต ตสฺส รหสฺสํ สาธุกํ ววตฺถเปตฺวา สลฺลเกฺขสิฯ</p>


<p>ปุกฺกุโสปิ อตฺตโน รหสฺสํ กเถโนฺต อาห – ‘‘มม อูรุยา กุฎฺฐํ อตฺถิ, กนิโฎฺฐ เม ปาโตว กญฺจิ อชานาเปตฺวา ตํ โธวิตฺวา เภสเชฺชน มเกฺขตฺวา อุปริ ปิโลติกํ ทตฺวา พนฺธติฯ ราชา มยิ มุทุจิโตฺต ‘เอหิ ปุกฺกุสา’ติ มํ ปโกฺกสิตฺวา เยภุเยฺยน มม อูรุยาเยว สยติ , สเจ ปน เอตํ ราชา ชาเนยฺย, มํ มาเรยฺยฯ ตํ มม กนิฎฺฐํ ฐเปตฺวา อโญฺญ ชานโนฺต นาม นตฺถิ, เตน การเณน ‘รหสฺสํ นาม ภาตุ กเถตพฺพ’นฺติ มยา วุตฺต’’นฺติฯ กามิโนฺทปิ อตฺตโน รหสฺสํ กเถโนฺต อาห – ‘‘มํ กาฬปเกฺข อุโปสถทิวเส นรเทโว นาม ยโกฺข คณฺหาติ, อหํ อุมฺมตฺตกสุนโข วิย วิรวามิ, สฺวาหํ ตมตฺถํ ปุตฺตสฺส กเถสิํฯ โส มม ยเกฺขน คหิตภาวํ ญตฺวา มํ อโนฺตเคหคเพฺภ นิปชฺชาเปตฺวา ทฺวารํ ปิทหิตฺวา นิกฺขมิตฺวา มม สทฺทํ ปฎิจฺฉาทนตฺถํ ทฺวาเร สมชฺชํ กาเรสิ, อิมินา การเณน ‘รหสฺสํ นาม ปุตฺตสฺส กเถตพฺพ’นฺติ มยา วุตฺต’’นฺติฯ ตโต ตโยปิ เทวินฺทํ ปุจฺฉิํสุฯ โส อตฺตโน รหสฺสํ กเถโนฺต อาห – ‘‘มยา มณิปหํสนกมฺมํ กโรเนฺตน รโญฺญ สนฺตกํ สเกฺกน กุสรโญฺญ ทินฺนํ, สิริปเวสนํ มงฺคลมณิรตนํ เถเนตฺวา มาตุยา ทินฺนํฯ สา กญฺจิ อชานาเปตฺวา มม ราชกุลํ ปวิสนกาเล ตํ มยฺหํ เทติ, อหํ เตน มณินา สิริํ ปเวเสตฺวา ราชนิเวสนํ คจฺฉามิฯ ราชา ตุเมฺหหิ สทฺธิํ อกเถตฺวา ปฐมตรํ มยา สทฺธิํ กเถสิฯ เทวสิกํ อฎฺฐ, โสฬส, ทฺวตฺติํส, จตุสฎฺฐิ กหาปเณ มม ปริพฺพยตฺถาย เทติ ฯ สเจ ตสฺส มณิรตนสฺส ฉนฺนภาวํ ราชา ชาเนยฺย, มยฺหํ ชีวิตํ นตฺถิ, อิมินา การเณน ‘รหสฺสํ นาม มาตุ กเถตพฺพ’นฺติ มยา วุตฺต’’นฺติฯ</p>


<p>มหาสโตฺต สเพฺพสมฺปิ คุยฺหํ อตฺตโน ปจฺจกฺขํ อกาสิ ฯ เต ปน อตฺตโน อุทรํ ผาเลตฺวา อนฺตํ พาหิรํ กโรนฺตา วิย รหสฺสํ อญฺญมญฺญํ กเถตฺวา ‘‘ตุเมฺห อปฺปมตฺตา ปาโตว อาคจฺฉถ, คหปติปุตฺตํ มาเรสฺสามา’’ติ อุฎฺฐาย ปกฺกมิํสุฯ เตสํ คตกาเล ปณฺฑิตสฺส ปุริสา อาคนฺตฺวา อมฺพณํ อุกฺขิปิตฺวา มหาสตฺตํ อาทาย ปกฺกมิํสุฯ โส ฆรํ คนฺตฺวา นฺหตฺวา อลงฺกริตฺวา สุโภชนํ ภุญฺชิตฺวา ‘‘อชฺช เม ภคินี อุทุมฺพรเทวี ราชเคหโต สาสนํ เปเสสฺสตี’’ติ ญตฺวา ทฺวาเร ปจฺจายิกํ ปุริสํ ฐเปสิ ‘‘ราชเคหโต อาคตํ สีฆํ ปเวเสตฺวา มม ทเสฺสยฺยาสี’’ติฯ เอวญฺจ ปน วตฺวา สยนปิเฎฺฐ นิปชฺชิฯ ตสฺมิํ ขเณ ราชาปิ สยนปิเฎฺฐ นิปโนฺนว ปณฺฑิตสฺส คุณํ สริตฺวา ‘‘มโหสธปณฺฑิโต สตฺตวสฺสิกกาลโต ปฎฺฐาย มํ อุปฎฺฐหโนฺต น กิญฺจิ มยฺหํ อนตฺถํ อกาสิ, เทวตาย ปุจฺฉิตปเญฺหปิ ปณฺฑิเต อสติ ชีวิตํ เม ลทฺธํ น สิยาฯ เวริปจฺจามิตฺตานํ วจนํ คเหตฺวา ‘อสมธุรํ ปณฺฑิตํ มาเรถา’ติ ขคฺคํ เทเนฺตน อยุตฺตํ มยา กตํ, เสฺว ทานิ นํ ปสฺสิตุํ น ลภิสฺสามี’’ติ โสกํ อุปฺปาเทสิฯ สรีรโต เสทา มุจฺจิํสุฯ โส โสกสมปฺปิโต จิตฺตสฺสาทํ น ลภิฯ อุทุมฺพรเทวีปิ เตน สทฺธิํ เอกสยนคตา ตํ อาการํ ทิสฺวา ‘‘กิํ นุ โข มยฺหํ โกจิ อปราโธ อตฺถิ, อุทาหุ เทวสฺส กิญฺจิ โสกการณํ อุปฺปนฺนํ, ปุจฺฉิสฺสามิ ตาว น’’นฺติ อิมํ คาถมาห –</p>


<p>
‘‘กิํ  
ตฺวํ วิมโนสิ ราชเสฎฺฐ, ทฺวิปทชนินฺท วจนํ สุโณม เมตํ;  
  
กิํ จินฺตยมาโน ทุมฺมโนสิ, นูน เทว อปราโธ อตฺถิ มยฺห’’นฺติฯ (ชา. ๑.๑๕.๓๒๓);  
</p>
  
<p>อถ ราชา กเถโนฺต คาถมาห –</p>


<p>
‘‘ปเณฺห วโชฺฌ มโหสโธติ, อาณโตฺต เม วมาย ภูริปโญฺญ;  
  
ตํ จินฺตยมาโน ทุมฺมโนสฺมิ, น หิ เทวี อปราโธ อตฺถิ ตุยฺห’’นฺติฯ (ชา. ๑.๑๕.๓๒๔);  
</p>
  
<p>ตตฺถ  ติ ภเทฺท, จตฺตาโร ปณฺฑิตา ‘‘มโหสโธ มม ปจฺจตฺถิโก’’ติ กถยิํสุฯ มยา ตถโต อวิจินิตฺวา ‘‘วเธถ น’’นฺติ ภูริปโญฺญ วธาย อาณโตฺตฯ ตํ การณํ จินฺตยมาโน ทุมฺมโนสฺมีติฯ</p>


<p>ตสฺสา  ตสฺส วจนํ สุตฺวาว มหาสเตฺต สิเนเหน ปพฺพตมโตฺต โสโก อุปฺปชฺชิฯ ตโต สา จิเนฺตสิ ‘‘เอเกน อุปาเยน ราชานํ อสฺสาเสตฺวา รโญฺญ นิทฺทํ โอกฺกมนกาเล มม กนิฎฺฐสฺส สาสนํ ปหิณิสฺสามี’’ติฯ อถ สา ‘‘มหาราช, ตยาเวตํ กตํ คหปติปุตฺตํ มหเนฺต อิสฺสริเย ปติฎฺฐาเปเนฺตน, ตุเมฺหหิ โส เสนาปติฎฺฐาเน ฐปิโต, อิทานิ กิร โส ตุมฺหากํเยว ปจฺจตฺถิโก ชาโต, น โข ปน ปจฺจตฺถิโก ขุทฺทโก นาม อตฺถิ, มาเรตโพฺพว, ตุเมฺห มา จินฺตยิตฺถา’’ติ ราชานํ อสฺสาเสสิฯ โส ตนุภูตโสโก นิทฺทํ โอกฺกมิฯ เทวี อุฎฺฐาย คพฺภํ ปวิสิตฺวา ‘‘ตาต มโหสธ, จตฺตาโร ปณฺฑิตา ตํ ปริภินฺทิํสุ, ราชา กุโทฺธ เสฺว ทฺวารนฺตเร ตํ วธาย อาณาเปสิ, เสฺว ราชกุลํ มา อาคเจฺฉยฺยาสิ, อาคจฺฉโนฺต ปน นครํ หตฺถคตํ กตฺวา สมโตฺถ หุตฺวา อาคเจฺฉยฺยาสี’’ติ ปณฺณํ ลิขิตฺวา โมทกสฺส อโนฺต ปกฺขิปิตฺวา โมทกํ สุเตฺตน เวเฐตฺวา นวภาชเน กตฺวา ฉาเทตฺวา ลเญฺฉตฺวา อตฺถจาริกาย ทาสิยา อทาสิ ‘‘อิมํ โมทกํ คเหตฺวา มม กนิฎฺฐสฺส เทหี’’ติฯ สา ตถา อกาสิฯ ‘‘รตฺติํ กถํ นิกฺขนฺตา’’ติ น จิเนฺตตพฺพํฯ รญฺญา ปฐมเมว เทวิยา วโร ทิโนฺน, เตน น นํ โกจิ นิวาเรสิฯ โพธิสโตฺต ปณฺณาการํ คเหตฺวา นํ อุโยฺยเชสิฯ สา ปุน อาคนฺตฺวา ทินฺนภาวํ อาโรเจสิฯ ตสฺมิํ ขเณ เทวี อาคนฺตฺวา รญฺญา สทฺธิํ นิปชฺชิฯ มหาสโตฺตปิ โมทกํ ภินฺทิตฺวา ปณฺณํ วาเจตฺวา ตมตฺถํ ญตฺวา กตฺตพฺพกิจฺจํ วิจาเรตฺวา สยเน นิปชฺชิฯ</p>


<p>อิตเรปิ  จตฺตาโร ชนา ปาโตว ขคฺคํ คเหตฺวา ทฺวารนฺตเร ฐตฺวา ปณฺฑิตํ อปสฺสนฺตา ทุมฺมนา หุตฺวา รโญฺญ สนฺติกํ คนฺตฺวา ‘‘กิํ ปณฺฑิตา มาริโต โว คหปติปุโตฺต’’ติ วุเตฺต ‘‘น ปสฺสาม, เทวา’’ติ อาหํสุฯ มหาสโตฺตปิ อรุณุคฺคมเนเยว นครํ อตฺตโน หตฺถคตํ กตฺวา ตตฺถ ตตฺถ อารกฺขํ ฐเปตฺวา มหาชนปริวุโต รถํ อารุยฺห มหเนฺตน ปริวาเรน ราชทฺวารํ อคมาสิฯ ราชา สีหปญฺชรํ อุคฺฆาเฎตฺวา พหิ โอโลเกโนฺต อฎฺฐาสิฯ อถ มหาสโตฺต รถา โอตริตฺวา ราชานํ วนฺทิตฺวา อฎฺฐาสิฯ ราชา ตํ ทิสฺวา จิเนฺตสิ ‘‘สเจ อยํ มม ปจฺจตฺถิโก ภเวยฺย  , น มํ วเนฺทยฺยา’’ติฯ อถ นํ ปโกฺกสาเปตฺวา ราชา อาสเน นิสีทิฯ มหาสโตฺตปิ เอกมนฺตํ นิสีทิฯ จตฺตาโรปิ ปณฺฑิตา ตเตฺถว นิสีทิํสุฯ อถ นํ ราชา กิญฺจิ อชานโนฺต วิย ‘‘ตาต, ตฺวํ หิโยฺย คนฺตฺวา อิทานิ อาคจฺฉสิ, กิํ มํ ปริจฺจชสี’’ติ วตฺวา อิมํ คาถมาห –</p>


<p>
‘‘อภิโทสคโต ทานิ เอหิสิ, กิํ สุตฺวา กิํ สงฺกเต มโน เต;  
  
โก เต กิมโวจ ภูริปญฺญ, อิงฺฆ วจนํ สุโณม พฺรูหิ เมต’’นฺติฯ (ชา. ๑.๑๕.๓๒๕);  
</p>
  
<p>ตตฺถ ติ หิโยฺย ปฐมยาเม คโต อิทานิ อาคโตฯ ติ กิํ อาสงฺกเตฯ ติ กิํ รโญฺญ สนฺติกํ มา คมีติ ตํ โกจิ อโวจฯ</p>


<p>อถ นํ มหาสโตฺต ‘‘มหาราช, ตยา เม จตุนฺนํ ปณฺฑิตานํ วจนํ คเหตฺวา วโธ อาณโตฺต, เตนาหํ น เอมี’’ติ โจเทโนฺต อิมํ คาถมาห –</p>


<p>
‘‘ปเณฺห วโชฺฌ มโหสโธติ, ยทิ เต มนฺตยิตํ ชนินฺท โทสํ;  
  
ภริยาย รโหคโต อสํสิ, คุยฺหํ ปาตุกตํ สุตํ มเมต’’นฺติฯ (ชา. ๑.๑๕.๓๒๖);  
</p>
  
<p>ตตฺถ ติ ยสฺมา ตยาฯ นฺติ กถิตํฯ นฺติ อภิโทสํ, รตฺติภาเคติ อโตฺถฯ กสฺส กถิตนฺติ? ภริยายฯ ตฺวญฺหิ หิโยฺย ตสฺสา อิมมตฺถํ รโหคโต อสํสิฯ นฺติ ตสฺสา เอวรูปํ อตฺตโน รหสฺสํ ปาตุกตํฯ นฺติ มยา ปเนตํ ตสฺมิํ ขเณเยว สุตํฯ</p>


<p>ราชา  ตํ สุตฺวา ‘‘อิมาย ตงฺขณเญฺญว สาสนํ ปหิตํ ภวิสฺสตี’’ติ กุโทฺธ เทวิํ โอโลเกสิฯ ตํ ญตฺวา มหาสโตฺต ‘‘กิํ, เทว, เทวิยา กุชฺฌถ, อหํ อตีตานาคตปจฺจุปฺปนฺนํ สพฺพํ ชานามิฯ เทว, ตุมฺหากํ ตาว รหสฺสํ เทวิยา กถิตํ โหตุ, อาจริยเสนกสฺส ปุกฺกุสาทีนํ วา รหสฺสํ มม เกน กถิตํ, อหํ เอเตสมฺปิ รหสฺสํ ชานามิเยวา’’ติ  เสนกสฺส ตาว รหสฺสํ กเถโนฺต อิมํ คาถมาห –</p>


<p>
‘‘ยํ สาลวนสฺมิํ เสนโก, ปาปกมฺมํ อกาสิ อสพฺภิรูปํ;  
  
สขิโนว  
รโหคโต อสํสิ, คุยฺหํ ปาตุกตํ สุตํ มเมต’’นฺติฯ (ชา. ๑.๑๕.๓๒๗);  
</p>
  
<p>ตตฺถ นฺติ อสาธุชาติกํ ลามกํ อกุสลกมฺมํ อกาสิฯ อิมสฺมิํเยว หิ นคเร อสุกํ นาม เวสิํ สาลวนุยฺยาเน ปุริสกิจฺจํ กตฺวา ตํ มาเรตฺวา อลงฺการํ คเหตฺวา ตสฺสาเยว สาฎเกน ภณฺฑิกํ กตฺวา อตฺตโน ฆเร อสุกฎฺฐาเน นาคทนฺตเก ลเคฺคตฺวา ฐเปสิฯ ติ อถ นํ, มหาราช, เอกสฺส สหายกสฺส รโหคโต หุตฺวา อกฺขาสิ, ตมฺปิ มยา สุตํฯ นาหํ เทวสฺส ปจฺจตฺถิโก, เสนโกเยวฯ ยทิ เต ปจฺจตฺถิเกน กมฺมํ อตฺถิ, เสนกํ คณฺหาเปหีติฯ</p>


<p>ราชา เสนกํ โอโลเกตฺวา ‘‘สจฺจํ, เสนกา’’ติ ปุจฺฉิตฺวา ‘‘สจฺจํ, เทวา’’ติ วุเตฺต ตสฺส พนฺธนาคารปฺปเวสนํ อาณาเปสิฯ ปณฺฑิโต ปุกฺกุสสฺส รหสฺสํ กเถโนฺต อิมํ คาถมาห –</p>


<p>
‘‘ปุกฺกุสปุริสสฺส เต ชนินฺท, อุปฺปโนฺน โรโค อราชยุโตฺต;  
  
ภาตุจฺจ รโหคโต อสํสิ, คุยฺหํ ปาตุกตํ สุตํ มเมต’’นฺติฯ (ชา. ๑.๑๕.๓๒๘);  
</p>
  
<p>ตตฺถ ติ มหาราช, เอตสฺส กุฎฺฐโรโค อุปฺปโนฺน, โส ราชานํ ปตฺตุํ อยุโตฺต, ฉุปนานุจฺฉวิโก น โหติฯ ตุเมฺห จ ‘‘ปุกฺกุสสฺส อูรุ มุทุโก’’ติ เยภุเยฺยน ตสฺส อูรุมฺหิ นิปชฺชถฯ โส ปเนส วณพนฺธปิโลติกาย ผโสฺส, เทวาติฯ</p>


<p>ราชา ตมฺปิ โอโลเกตฺวา ‘‘สจฺจํ ปุกฺกุสา’’ติ ปุจฺฉิตฺวา ‘‘สจฺจํ เทวา’’ติ วุเตฺต ตมฺปิ พนฺธนาคารํ ปเวสาเปสิฯ ปณฺฑิโต กามินฺทสฺสปิ รหสฺสํ กเถโนฺต อิมํ คาถมาห –</p>


<p>
‘‘อาพาโธยํ  
  
อสพฺภิรูโป, กามิโนฺท นรเทเวน ผุโฎฺฐ;  
  
ปุตฺตสฺส รโหคโต อสํสิ, คุยฺหํ ปาตุกตํ สุตํ มเมต’’นฺติฯ (ชา. ๑.๑๕.๓๒๙);  
</p>
  
<p>ตตฺถ ติ เยน โส อาพาเธน ผุโฎฺฐ อุมฺมตฺตกสุนโข วิย วิรวติ, โส นรเทวยกฺขาพาโธ อสพฺภิชาติโก ลามโก, ราชกุลํ ปวิสิตุํ น ยุโตฺต, มหาราชาติ วทติฯ</p>


<p>ราชา  ตมฺปิ โอโลเกตฺวา ‘‘สจฺจํ กามินฺทา’’ติ ปุจฺฉิตฺวา ‘‘สจฺจํ เทวา’’ติ วุเตฺต ตมฺปิ พนฺธนาคารํ ปเวสาเปสิฯ ปณฺฑิโต เทวินฺทสฺสปิ รหสฺสํ กเถโนฺต อิมํ คาถมาห –</p>


<p>
‘‘อฎฺฐวงฺกํ มณิรตนํ อุฬารํ, สโกฺก เต อททา ปิตามหสฺส;  
  
เทวินฺทสฺส คตํ ตทชฺช หตฺถํ, มาตุจฺจ รโหคโต อสํสิ;  
  
คุยฺหํ ปาตุกตํ สุตํ มเมต’’นฺติฯ (ชา. ๑.๑๕.๓๓๐);  
</p>
  
<p>ตตฺถ ติ ตว ปิตามหสฺส กุสราชสฺสฯ นฺติ ตํ มงฺคลสมฺมตํ มณิรตนํ อชฺช เทวินฺทสฺส หตฺถคตํ, มหาราชาติฯ</p>


<p>ราชา ตมฺปิ โอโลเกตฺวา ‘‘สจฺจํ เทวินฺทา’’ติ ปุจฺฉิตฺวา ‘‘สจฺจํ เทวา’’ติ วุเตฺต ตมฺปิ พนฺธนาคารํ ปเวสาเปสิฯ เอวํ ‘‘โพธิสตฺตํ วธิสฺสามา’’ติ จิเนฺตตฺวา สเพฺพปิ เต พนฺธนาคารํ ปวิฎฺฐาฯ โพธิสโตฺต ‘‘มหาราช, อิมินา การเณนาหํ ‘อตฺตโน คุยฺหํ ปรสฺส น กเถตพฺพ’นฺติ วทามิ, วทนฺตา ปน มหาวินาสํ ปตฺตา’’ติ วตฺวา อุตฺตริ ธมฺมํ เทเสโนฺต อิมา คาถา อภาสิ –</p>


<p>
‘‘คุยฺหสฺส หิ คุยฺหเมว สาธุ, น คุยฺหสฺส ปสตฺถมาวิกมฺมํ;  
  
อนิปฺผนฺนตา สเหยฺย ธีโร, นิปฺผโนฺนว ยถาสุขํ ภเณยฺยฯ  
</p>
  
<p>
‘‘น  
คุยฺหมตฺถํ วิวเรยฺย, รเกฺขยฺย นํ ยถา นิธิํ;  
  
น หิ ปาตุกโต สาธุ, คุโยฺห อโตฺถ ปชานตาฯ  
</p>
  
<p>
‘‘ถิยา  
คุยฺหํ น สํเสยฺย, อมิตฺตสฺส จ ปณฺฑิโต;  
  
โย จามิเสน สํหีโร, หทยเตฺถโน จ โย นโรฯ  
</p>
  
<p>
‘‘คุยฺหมตฺถํ อสมฺพุทฺธํ, สโมฺพธยติ โย นโร;  
  
มนฺตเภทภยา ตสฺส, ทาสภูโต ติติกฺขติฯ  
</p>
  
<p>
‘‘ยาวโนฺต ปุริสสฺสตฺถํ, คุยฺหํ ชานนฺติ มนฺตินํ;  
  
ตาวโนฺต ตสฺส อุเพฺพคา, ตสฺมา คุยฺหํ น วิสฺสเชฯ  
</p>
  
<p>
‘‘วิวิจฺจ ภาเสยฺย ทิวา รหสฺสํ, รตฺติํ คิรํ นาติเวลํ ปมุเญฺจ;  
  
อุปสฺสุติกา  
หิ สุณนฺติ มนฺตํ, ตสฺมา มโนฺต ขิปฺปมุเปติ เภท’’นฺติฯ (ชา. ๑.๑๕.๓๓๑-๓๓๖);  
</p>
  
<p>ตตฺถ ติ อิตฺถิยา จ ปจฺจตฺถิกสฺส จ น กเถยฺยฯ ติ โย จ เยน เกนจิ อามิเสน สํหีรติ อุปลาปติ สงฺคหํ คจฺฉติ, ตสฺสปิ น สํเสยฺยฯ ติ โย จ อมิโตฺต มิตฺตปติรูปโก มุเขน อญฺญํ กเถติ, หทเยน อญฺญํ จิเนฺตติ, ตสฺสปิ น สํเสยฺยฯ นฺติ ปเรหิ อญฺญาตํฯ ‘‘อสโมฺพธ’’นฺติปิ ปาโฐ, ปเรสํ โพเธตุํ อยุตฺตนฺติ อโตฺถฯ ติ ตสฺส อโกฺกสมฺปิ ปริภาสมฺปิ ปหารมฺปิ ทาโส วิย หุตฺวา อธิวาเสติฯ นฺติ มนฺติตํ, มนฺตีนํ วา อนฺตเร ยาวโนฺต ชานนฺตีติ อโตฺถฯ ติ เต คุยฺหชานนเก ปฎิจฺจ ตตฺตกา ตสฺส อุเพฺพคา สนฺตาสา อุปฺปชฺชนฺติฯ ติ น วิสฺสเชฺชยฺย ปรํ น ชานาเปยฺยฯ ติ สเจ ทิวา รหสฺสํ มเนฺตตุกาโม โหติ, วิวิตฺตํ โอกาสํ กาเรตฺวา สุปฺปฎิจฺฉนฺนฎฺฐาเน มเนฺตยฺยฯ นฺติ รตฺติํ รหสฺสํ กเถโนฺต ปน อติเวลํ มริยาทาติกฺกนฺตํ มหาสทฺทํ กโรโนฺต คิรํ นปฺปมุเญฺจยฺยฯ ติ มนฺตนฎฺฐานํ อุปคนฺตฺวา ติโรกุฎฺฎาทีสุ ฐตฺวา โสตาโรฯ ติ มหาราช, เตน การเณน โส มโนฺต ขิปฺปเมว เภทมุปาคมีติฯ</p>


<p>ราชา  มหาสตฺตสฺส กถํ สุตฺวา ‘‘เอเต สยํ ราชเวริโน หุตฺวา ปณฺฑิตํ มม เวริํ กโรนฺตี’’ติ กุชฺฌิตฺวา ‘‘คจฺฉถ เน นครา นิกฺขมาเปตฺวา สูเลสุ วา อุตฺตาเสถ, สีสานิ วา เตสํ ฉินฺทถา’’ติ อาณาเปสิฯ เตสุ ปจฺฉาพาหํ พนฺธิตฺวา จตุเกฺก จตุเกฺก กสาหิ ปหารสหสฺสํ ทตฺวา นียมาเนสุ ปณฺฑิโต ‘‘เทว, อิเม ตุมฺหากํ โปราณกา อมจฺจา, ขมถ เนสํ อปราธ’’นฺติ  ราชานํ ขมาเปสิฯ ราชา ตสฺส วจนํ สุตฺวา ‘‘สาธู’’ติ เต ปโกฺกสาเปตฺวา ตเสฺสว ทาเส กตฺวา อทาสิฯ โส ปน เต ตเตฺถว ภุชิเสฺส อกาสิฯ ราชา ‘‘เตน หิ มม วิชิเต มา วสนฺตู’’ติ ปพฺพาชนียกมฺมํ อาณาเปสิฯ ปณฺฑิโต ‘‘ขมถ, เทว, เอเตสํ อนฺธพาลานํ โทส’’นฺติ ขมาเปตฺวา เตสํ ฐานนฺตรานิ ปุน ปากติกานิ กาเรสิฯ ราชา ‘‘ปจฺจามิเตฺตสุปิ ตาวสฺส เอวรูปา เมตฺตา ภวติ, อเญฺญสุ ชเนสุ กถํ น ภวิสฺสตี’’ติ ปณฺฑิตสฺส อติวิย ปสโนฺน อโหสิฯ ตโต ปฎฺฐาย จตฺตาโร ปณฺฑิตา อุทฺธตทาฐา วิย สปฺปา นิพฺพิสา หุตฺวา กิญฺจิ กเถตุํ นาสกฺขิํสุฯ</p>

</p>

</p>

</p>


<p>ตโต  ปฎฺฐาย ปณฺฑิโตว รโญฺญ อตฺถญฺจ ธมฺมญฺจ อนุสาสติฯ โส จิเนฺตสิ ‘‘รโญฺญ เสตฉตฺตมตฺตเมว, รชฺชํ ปน อหเมว วิจาเรมิ , มยา อปฺปมเตฺตน ภวิตุํ วฎฺฎตี’’ติฯ โส นคเร มหาปาการํ นาม กาเรสิ, ตถา อนุปาการญฺจ ทฺวารฎฺฎาลเก อนฺตรฎฺฎาลเก อุทกปริขํ กทฺทมปริขํ สุกฺขปริขนฺติ ติโสฺส ปริขาโย กาเรสิ, อโนฺตนคเร ชิณฺณเคหานิ ปฎิสงฺขราเปสิ, มหาโปกฺขรณิโย กาเรตฺวา ตาสุ อุทกนิธานํ กาเรสิ, นคเร สพฺพโกฎฺฐาคารานิ ธญฺญสฺส ปูราเปสิ, หิมวนฺตปฺปเทสโต กุลุปกตาปเสหิ กุทฺรูสกุมุทพีชานิ อาหราเปสิ, อุทกนิทฺธมนานิ โสธาเปตฺวา ตตฺถ โรปาเปสิ, พหินคเรปิ ชิณฺณสาลาปฎิสงฺขรณกมฺมํ กาเรสิฯ กิํ การณา? อนาคตภยปฎิพาหนตฺถํฯ ตโต ตโต อาคตวาณิชเกปิ ‘‘สมฺมา, ตุเมฺห กุโต อาคตตฺถา’’ติ ปุจฺฉิตฺวา ‘‘อสุกฎฺฐานโต’’ติ วุเตฺต ‘‘ตุมฺหากํ รญฺญา กิํ ปิย’’นฺติ ปุจฺฉิตฺวา ‘‘อสุกํ นามา’’ติ วุเตฺต เตสํ สมฺมานํ กาเรตฺวา อุโยฺยเชตฺวา  อตฺตโน เอกสเต โยเธ ปโกฺกสาเปตฺวา ‘‘สมฺมา, มยา ทิเนฺน ปณฺณากาเร คเหตฺวา เอกสตราชธานิโย คนฺตฺวา อิเม ปณฺณากาเร อตฺตโน ปิยกามตาย เตสํ ราชูนํ ทตฺวา เตเยว อุปฎฺฐหนฺตา เตสํ กิริยํ วา มนฺตํ วา ญตฺวา มยฺหํ สาสนํ เปเสนฺตา ตเตฺถว วสถ, อหํ โว ปุตฺตทารํ โปเสสฺสามี’’ติ วตฺวา เกสญฺจิ กุณฺฑเล, เกสญฺจิ ปาทุกาโย, เกสญฺจิ ขเคฺค, เกสญฺจิ สุวณฺณมาลาโย อกฺขรานิ ฉินฺทิตฺวา ‘‘ยทา มม กิจฺจํ อตฺถิ, ตทา ปญฺญายนฺตู’’ติ อธิฎฺฐหิตฺวา เตสํ หเตฺถ ทตฺวา เปเสสิฯ เต ตตฺถ ตตฺถ คนฺตฺวา เตสํ เตสํ ราชูนํ ปณฺณาการํ ทตฺวา ‘‘เกนเตฺถนาคตา’’ติ วุเตฺต ‘‘ตุเมฺหว อุปฎฺฐาตุํ อาคตมฺหา’’ติ วตฺวา ‘‘กุโต อาคตตฺถา’’ติ ปุฎฺฐา อาคตฎฺฐานํ อวตฺวา อญฺญานิ ฐานานิ อาจิกฺขิตฺวา ‘‘เตน หิ สาธู’’ติ สมฺปฎิจฺฉิเต อุปฎฺฐหนฺตา เตสํ อพฺภนฺตริกา อเหสุํฯ</p>


<p>ตทา กปิลรเฎฺฐ สงฺขพลโก นาม ราชา อาวุธานิ สชฺชาเปสิ, เสนํ สงฺกฑฺฒิฯ ตสฺส สนฺติเก อุปนิกฺขิตฺตกปุริโส ปณฺฑิตสฺส สาสนํ เปเสสิ ‘‘สามิ, มยํ อิธ ปวตฺติํ ‘อิทํ นาม กริสฺสตี’ติ น ชานาม, อาวุธานิ สชฺชาเปติ, เสนํ สงฺกฑฺฒติ, ตุเมฺห ปุริสวิเสเส เปเสตฺวา อิทํ ปวตฺติํ ตถโต ชานาถา’’ติฯ อถ มหาสโตฺต สุวโปตกํ อามเนฺตตฺวา ‘‘สมฺม, กปิลรเฎฺฐ สงฺขพลโก นาม ราชา อาวุธานิ สชฺชาเปสิ, ตฺวํ ตตฺถ คนฺตฺวา ‘อิมํ นาม กโรตี’ติ ตถโต ญตฺวา สกลชมฺพุทีปํ  อาหิณฺฑิตฺวา มยฺหํ ปวตฺติํ อาหราหี’’ติ วตฺวา มธุลาเช ขาทาเปตฺวา มธุปานียํ ปาเยตฺวา สตปากสหสฺสปาเกหิ เตเลหิ ปกฺขนฺตรํ มเกฺขตฺวา ปาจีนสีหปญฺชเร  ฐตฺวา วิสฺสเชฺชสิฯ โสปิ ตตฺถ คนฺตฺวา ตสฺส ปุริสสฺส สนฺติกา ตสฺส รโญฺญ ปวตฺติํ ตถโต ญตฺวา สกลชมฺพุทีปํ ปริคฺคณฺหโนฺต กปิลรเฎฺฐ อุตฺตรปญฺจาลนครํ ปาปุณิฯ ตทา ตตฺถ จูฬนิพฺรหฺมทโตฺต นาม ราชา รชฺชํ กาเรสิฯ ตสฺส เกวโฎฺฎ นาม พฺราหฺมโณ อตฺถญฺจ ธมฺมญฺจ อนุสาสติ, ปณฺฑิโต พฺยโตฺตฯ โส ปจฺจูสกาเล ปพุชฺฌิตฺวา ทีปาโลเกน อลงฺกตปฺปฎิยตฺตํ สิริคพฺภํ โอโลเกโนฺต อตฺตโน มหนฺตํ ยสํ ทิสฺวา ‘‘อยํ มม ยโส, กสฺส สนฺตโก’’ติ จิเนฺตตฺวา ‘‘น อญฺญสฺส สนฺตโก จูฬนิพฺรหฺมทตฺตสฺส , เอวรูปํ ปน ยสทายกํ ราชานํ สกลชมฺพุทีเป อคฺคราชานํ กาตุํ วฎฺฎติ, อหญฺจ อคฺคปุโรหิโต ภวิสฺสามี’’ติ จิเนฺตตฺวา ปาโตว นฺหตฺวา ภุญฺชิตฺวา อลงฺกริตฺวา รโญฺญ สนฺติกํ คนฺตฺวา ‘‘มหาราช, สุขํ สยถา’’ติ สุขเสยฺยํ ปุจฺฉิตฺวา ‘‘อาม, ปณฺฑิตา’’ติ วุเตฺต ราชานํ ‘‘เทว, มเนฺตตพฺพํ อตฺถี’’ติ อาหฯ ‘‘วท, อาจริยา’’ติฯ ‘‘เทว, อโนฺตนคเร รโห นาม น สกฺกา ลทฺธุํ, อุยฺยานํ คจฺฉามา’’ติฯ ‘‘สาธุ, อาจริยา’’ติ ราชา เตน สทฺธิํ อุยฺยานํ คนฺตฺวา พลกายํ พหิ ฐเปตฺวา อารกฺขํ กาเรตฺวา พฺราหฺมเณน สทฺธิํ อุยฺยานํ ปวิสิตฺวา มงฺคลสิลาปเฎฺฎ นิสีทิฯ</p>


<p>ตทา สุวโปตโกปิ ตํ กิริยํ ทิสฺวา ‘‘ภวิตพฺพเมตฺถ การเณน, อชฺช ปณฺฑิตสฺส อาจิกฺขิตพฺพยุตฺตกํ กิญฺจิ สุณิสฺสามี’’ติ อุยฺยานํ ปวิสิตฺวา มงฺคลสาลรุกฺขสฺส ปตฺตนฺตเร นิลียิตฺวา นิสีทิฯ ราชา ‘‘กเถถ, อาจริยา’’ติ อาหฯ ‘‘มหาราช, ตว กเณฺณ อิโต กโรหิ, จตุกฺกโณฺณว มโนฺต ภวิสฺสติฯ สเจ, มหาราช, มม วจนํ กเรยฺยาสิ, สกลชมฺพุทีเป ตํ อคฺคราชานํ กโรมี’’ติฯ โส มหาตณฺหตาย ตสฺส วจนํ สุตฺวา โสมนสฺสปฺปโตฺต หุตฺวา ‘‘กเถถ, อาจริย, กริสฺสามิ เต วจน’’นฺติ อาหฯ ‘‘เทว, มยํ เสนํ สงฺกฑฺฒิตฺวา ปฐมํ ขุทฺทกนครํ รุมฺภิตฺวา คณฺหิสฺสาม, อหญฺหิ จูฬทฺวาเรน นครํ ปวิสิตฺวา ราชานํ วกฺขามิ – มหาราช, ตว ยุเทฺธน กิจฺจํ นตฺถิ, เกวลํ อมฺหากํ รโญฺญ สนฺตโก โหหิ, ตว รชฺชํ ตเวว ภวิสฺสติ, ยุชฺฌโนฺต ปน อมฺหากํ พลวาหนสฺส มหนฺตตาย  เอกเนฺตน ปราชิสฺสสี’’ติฯ ‘‘สเจ เม วจนํ กริสฺสติ, สงฺคณฺหิสฺสาม นํฯ โน เจ, ยุชฺฌิตฺวา ชีวิตกฺขยํ ปาเปตฺวา เทฺว เสนา คเหตฺวา อญฺญํ นครํ คณฺหิสฺสาม, ตโต อญฺญนฺติ เอเตนุปาเยน สกลชมฺพุทีเป รชฺชํ คเหตฺวา ‘ชยปานํ ปิวิสฺสามา’ติ วตฺวา เอกสตราชาโน อมฺหากํ นครํ อาเนตฺวา อุยฺยาเน อาปานมณฺฑปํ กาเรตฺวา ตตฺถ นิสิเนฺน วิสมิสฺสกํ สุรํ ปาเยตฺวา สเพฺพปิ เต ราชาโน ชีวิตกฺขยํ ปาเปตฺวา เอกสตราชธานีสุ รชฺชํ อมฺหากํ หตฺถคตํ กริสฺสามฯ เอวํ ตฺวํ สกลชมฺพุทีเป อคฺคราชา ภวิสฺสสี’’ติฯ โสปิ ‘‘สาธุ, อาจริย, เอวํ กริสฺสามี’’ติ วทติฯ ‘‘มหาราช, จตุกฺกโณฺณ มโนฺต นาม, อยญฺหิ มโนฺต  น สกฺกา อเญฺญน ชานิตุํ, ตสฺมา  ปปญฺจํ อกตฺวา สีฆํ นิกฺขมถา’’ติฯ ราชา ตุสฺสิตฺวา ‘‘สาธู’’ติ สมฺปฎิจฺฉิฯ</p>


<p>สุวโปตโก ตํ สุตฺวา เตสํ มนฺตปริโยสาเน สาขายํ โอลมฺพกํ โอตาเรโนฺต วิย เกวฎฺฎสฺส สีเส ฉกณปิณฺฑํ ปาเตตฺวา ‘‘กิเมต’’นฺติ มุขํ วิวริตฺวา อุทฺธํ โอโลเกนฺตสฺส อปรมฺปิ มุเข ปาเตตฺวา ‘‘กิริ กิรี’’ติ สทฺทํ วิรวโนฺต สาขโต อุปฺปติตฺวา ‘‘เกวฎฺฎ, ตฺวํ จตุกฺกณฺณมโนฺตติ มญฺญสิ, อิทาเนว ฉกฺกโณฺณ ชาโต, ปุน อฎฺฐกโณฺณ ภวิตฺวา อเนกสตกโณฺณปิ ภวิสฺสตี’’ติ วตฺวา ‘‘คณฺหถ, คณฺหถา’’ติ วทนฺตานเญฺญว วาตเวเคน มิถิลํ คนฺตฺวา ปณฺฑิตสฺส นิเวสนํ ปาวิสิฯ ตสฺส ปน อิทํ วตฺตํ – สเจ กุโตจิ อาภตสาสนํ ปณฺฑิตเสฺสว กเถตพฺพํ โหติ, อถสฺส อํสกูเฎ โอตรติ, สเจ อมราเทวิยาปิ โสตุํ วฎฺฎติ, อุจฺฉเงฺค โอตรติ, สเจ มหาชเนน โสตพฺพํ, ภูมิยํ โอตรติฯ ตทา โส ปณฺฑิตสฺส อํสกูเฎ โอตริฯ ตาย สญฺญาย ‘‘รหเสฺสน ภวิตพฺพ’’นฺติ มหาชโน ปฎิกฺกมิฯ ปณฺฑิโต ตํ คเหตฺวา อุปริปาสาทตลํ อภิรุยฺห ‘‘กิํ เต, ตาต, ทิฎฺฐํ สุต’’นฺติ ปุจฺฉิฯ อถสฺส โส ‘‘อหํ, เทว, สกลชมฺพุทีเป วิจรโนฺต อญฺญสฺส รโญฺญ สนฺติเก กิญฺจิ คุยฺหํ น ปสฺสามิ, อุตฺตรปญฺจาลนคเร ปน จูฬนิพฺรหฺมทตฺตสฺส ปุโรหิโต เกวโฎฺฎ นาม พฺราหฺมโณ ราชานํ อุยฺยานํ เนตฺวา จตุกฺกณฺณมนฺตํ คณฺหิฯ อถาหํ สาขนฺตเร นิสีทิตฺวา เตสํ มนฺตํ สุณิตฺวา มนฺตปริโยสาเน ตสฺส สีเส จ มุเข จ ฉกณปิณฺฑํ ปาเตตฺวา อาคโตมฺหี’’ติ วตฺวา สพฺพํ กเถสิฯ ‘รญฺญา สมฺปฎิจฺฉิต’’นฺติ  วุเตฺต ‘‘สมฺปฎิจฺฉิ, เทวา’’ติ อาหฯ</p>


<p>อถสฺส ปณฺฑิโต กตฺตพฺพยุตฺตกํ สกฺการํ กริตฺวา ตํ มุทุปจฺจตฺถรเณ สุวณฺณปญฺชเร สุฎฺฐุ สยาเปตฺวา ‘‘เกวโฎฺฎ มม มโหสธสฺส ปณฺฑิตภาวํ น ชานาติ มเญฺญ, อหํ น ทานิสฺส มนฺตสฺส มตฺถกํ ปาปุณิตุํ ทสฺสามี’’ติ จิเนฺตตฺวา นครโต ทุคฺคตกุลานิ นีหราเปตฺวา พหิ นิวาสาเปสิ, รฎฺฐชนปททฺวารคาเมสุ สมิทฺธานิ อิสฺสริยกุลานิ อาหริตฺวา อโนฺตนคเร นิวาสาเปสิ, พหุํ ธนธญฺญํ กาเรสิฯ จูฬนิพฺรหฺมทโตฺตปิ เกวฎฺฎสฺส วจนํ คเหตฺวา เสนงฺคปริวุโต คนฺตฺวา เอกํ ขุทฺทกนครํ ปริกฺขิปิฯ เกวโฎฺฎปิ วุตฺตนเยเนว ตตฺถ  ปวิสิตฺวา ตํ ราชานํ สญฺญาเปตฺวา อตฺตโน สนฺตกมกาสิฯ เทฺว เสนา เอกโต กตฺวา ตโต อญฺญํ นครํ รุมฺภติฯ เอเตนุปาเยน ปฎิปาฎิยา สพฺพานิ ตานิ นครานิ คณฺหิฯ เอวํ จูฬนิพฺรหฺมทโตฺต เกวฎฺฎสฺส โอวาเท ฐิโต, ฐเปตฺวา เวเทหราชานํ เสสราชาโน สกลชมฺพุทีเป อตฺตโน สนฺตเก อกาสิฯ โพธิสตฺตสฺส ปน อุปนิกฺขิตฺตกปุริสา ‘‘จูฬนิพฺรหฺมทเตฺตน เอตฺตกานิ นครานิ คหิตานิ , อปฺปมโตฺต โหตู’’ติ นิจฺจํ สาสนํ ปหิณิํสุฯ โสปิ เตสํ ‘‘อหํ อิธ อปฺปมโตฺต วสามิ, ตุเมฺหปิ อนุกฺกณฺฐนฺตา อปฺปมโตฺต หุตฺวา วสถา’’ติ ปฎิเปเสสิฯ</p>


<p>จูฬนิพฺรหฺมทโตฺต สตฺตทิวสสตฺตมาสาธิเกหิ สตฺตสํวจฺฉเรหิ วิเทหรชฺชํ วเชฺชตฺวา เสสํ สกลชมฺพุทีเป รชฺชํ คเหตฺวา เกวฎฺฎํ อาห – ‘‘อาจริย, มิถิลายํ วิเทหรชฺชํ คณฺหามา’’ติฯ ‘‘มหาราช, มโหสธปณฺฑิตสฺส วสนนคเร รชฺชํ คณฺหิตุํ น สกฺขิสฺสามฯ โส หิ เอวํ ญาณสมฺปโนฺน เอวํ อุปายกุสโล’’ติ โส วิตฺถาเรตฺวา จนฺทมณฺฑลํ อุฎฺฐาเปโนฺต วิย มโหสธสฺส คุเณ กเถสิฯ อยญฺหิ สยมฺปิ อุปายกุสโลว, ตสฺมา ‘‘มิถิลนครํ นาม เทว อปฺปมตฺตกํ, สกลชมฺพุทีเป รชฺชํ อมฺหากํ ปโหติ, กิํ โน เอเตนา’’ติ อุปาเยเนว ราชานํ สลฺลกฺขาเปสิฯ เสสราชาโนปิ ‘‘มยํ มิถิลรชฺชํ คเหตฺวาว ชยปานํ ปิวิสฺสามา’’ติ วทนฺติฯ เกวโฎฺฎ เตปิ นิวาเรตฺวา ‘‘วิเทหรชฺชํ คเหตฺวา กิํ กริสฺสาม, โสปิ ราชา อมฺหากํ สนฺตโกว, ตสฺมา นิวตฺตถา’’ติ เต อุปาเยเนว โพเธสิฯ เต ตสฺส วจนํ สุตฺวา นิวตฺติํสุฯ มหาสตฺตสฺส อุปนิกฺขิตฺตกปุริสา สาสนํ เปสยิํสุ ‘‘พฺรหฺมทโตฺต เอกสตราชปริวุโต มิถิลํ อาคจฺฉโนฺตว นิวตฺติตฺวา อตฺตโน นครเมว  คโต’’ติฯ โสปิ เตสํ ‘‘อิโต ปฎฺฐาย ตสฺส กิริยํ ชานนฺตู’’ติ ปฎิเปเสสิฯ พฺรหฺมทโตฺตปิ เกวเฎฺฎน สทฺธิํ ‘‘อิทานิ กิํ กริสฺสามี’’ติ มเนฺตตฺวา ‘‘ชยปานํ ปิวิสฺสามา’’ติ วุเตฺต อุยฺยานํ อลงฺกริตฺวา จาฎิสเตสุ จาฎิสหเสฺสสุ สุรํ ฐเปถ, นานาวิธานิ จ มจฺฉมํสาทีนิ อุปเนถา’’ติ เสวเก อาณาเปสิฯ อุปนิกฺขิตฺตกปุริสา ตํ ปวตฺติํ ปณฺฑิตสฺส อาโรเจสุํฯ เต ปน ‘‘วิเสน สุรํ โยเชตฺวา ราชาโน มาเรตุกาโม’’ติ น ชานิํสุฯ มหาสโตฺต ปน สุวโปตกสฺส สนฺติกา สุตตฺตา  ตถโต ชานิตฺวา ‘‘เนสํ สุราปานทิวสํ ตถโต ชานิตฺวา มม เปเสถา’’ติ ปฎิสาสนํ เปเสสิฯ เต ตถา กริํสุฯ</p>


<p>ปณฺฑิโต ‘‘มาทิเส ธรมาเน เอตฺตกานํ ราชูนํ มรณํ อยุตฺตํ, อวสฺสโย เนสํ ภวิสฺสามี’’ติ จิเนฺตตฺวา สหชาตํ โยธสหสฺสํ ปโกฺกสาเปตฺวา ‘‘สมฺมา, จูฬนิพฺรหฺมทโตฺต กิร อุยฺยานํ อลงฺการาเปตฺวา เอกสตราชปริวุโต สุรํ ปาตุกาโม, ตุเมฺห ตตฺถ คนฺตฺวา ราชูนํ อาสเนสุ ปญฺญเตฺตสุ กิสฺมิญฺจิ อนิสิเนฺนเยว ‘จูฬนิพฺรหฺมทตฺตสฺส อนนฺตรํ มหารหํ อาสนํ อมฺหากํ รโญฺญว เทถา’ติ วทนฺตา คเหตฺวา เตสํ ปุริเสหิ ‘ตุเมฺห กสฺส ปุริสา’ติ วุเตฺต ‘วิเทหราชสฺสา’ติ วเทยฺยาถฯ เต ตุเมฺหหิ สทฺธิํ ‘มยํ สตฺตทิวสสตฺตมาสาธิกานิ สตฺตวสฺสานิ รชฺชํ คณฺหนฺตา เอกทิวสมฺปิ วิเทหราชานํ น ปสฺสาม, กิํ ราชา นาเมส, คจฺฉถ ปริยเนฺต อาสนํ คณฺหถา’ติ วทนฺตา กลหํ กริสฺสนฺติฯ อถ ตุเมฺห ‘ฐเปตฺวา พฺรหฺมทตฺตํ อโญฺญ อมฺหากํ รโญฺญ อุตฺตริตโร อิธ นตฺถี’ติ กลหํ วเฑฺฒตฺวา อมฺหากํ รโญฺญ อาสนมตฺตมฺปิ อลภนฺตา ‘น ทานิ  โว สุรํ ปาตุํ มจฺฉมํสํ ขาทิตุํ ทสฺสามา’ติ นทนฺตา วคฺคนฺตา มหาโฆสํ กโรนฺตา เตสํ สนฺตาสํ ชเนนฺตา มหเนฺตหิ เลฑฺฑุทเณฺฑหิ สพฺพจาฎิโย ภินฺทิตฺวา มจฺฉมํสํ วิปฺปกิริตฺวา อปริโภคํ กตฺวา ชเวน เสนาย อนฺตรํ ปวิสิตฺวา เทวนครํ ปวิฎฺฐา อสุรา วิย อุโลฺลฬํ อุฎฺฐาเปตฺวา ‘มยํ มิถิลนคเร มโหสธปณฺฑิตสฺส ปุริสา, สโกฺกนฺตา อเมฺห คณฺหถา’ติ ตุมฺหากํ อาคตภาวํ ชานาเปตฺวา อาคจฺฉถา’’ติ เปเสสิฯ เต ‘‘สาธู’’ติ ตสฺส วจนํ สมฺปฎิจฺฉิตฺวา  วนฺทิตฺวา สนฺนทฺธปญฺจาวุธา นิกฺขมิตฺวา ตตฺถ คนฺตฺวา นนฺทนวนมิว อลงฺกตอุยฺยานํ ปวิสิตฺวา สมุสฺสิตเสตจฺฉเตฺต เอกสตราชปลฺลเงฺก อาทิํ กตฺวา อลงฺกตปฺปฎิยตฺตํ สิริวิภวํ ทิสฺวา มหาสเตฺตน วุตฺตนิยาเมเนว สพฺพํ กตฺวา มหาชนํ สโงฺขเภตฺวา มิถิลาภิมุขา ปกฺกมิํสุฯ ราชปุริสาปิ ตํ ปวตฺติํ เตสํ ราชูนํ อาโรเจสุํฯ จูฬนิพฺรหฺมทโตฺตปิ ‘‘เอวรูปสฺส นาม เม วิสโยคสฺส อนฺตราโย กโต’’ติ กุชฺฌิฯ ราชาโนปิ ‘‘อมฺหากํ ชยปานํ ปาตุํ นาทาสี’’ติ กุชฺฌิํสุฯ พลกายาปิ ‘‘มยํ อมูลกํ สุรํ ปาตุํ น ลภิมฺหา’’ติ กุชฺฌิํสุฯ</p>


<p>จูฬนิพฺรหฺมทโตฺต  เต ราชาโน อามเนฺตตฺวา ‘‘เอถ, โภ, มิถิลํ คนฺตฺวา วิเทหราชสฺส ขเคฺคน สีสํ ฉินฺทิตฺวา ปาเทหิ อกฺกมิตฺวา นิสินฺนา ชยปานํ ปิวิสฺสาม, เสนํ คมนสชฺชํ กโรถา’’ติ วตฺวา ปุน รโหคโต เกวฎฺฎสฺสปิ เอตมตฺถํ กเถตฺวา ‘‘อมฺหากํ เอวรูปสฺส มนฺตสฺส อนฺตรายกรํ ปจฺจามิตฺตํ คณฺหิสฺสาม, เอกสตราชูนํ อฎฺฐารสอโกฺขภณิสงฺขาย เสนาย ปริวุตา คจฺฉาม, เอถ, อาจริยา’’ติ อาหฯ พฺราหฺมโณ อตฺตโน ปณฺฑิตภาเวน จิเนฺตสิ ‘‘มโหสธปณฺฑิตํ ชินิตุํ นาม น สกฺกา, อมฺหากํเยว ลชฺชิตพฺพํ ภวิสฺสติ, นิวตฺตาเปสฺสามิ น’’นฺติฯ อถ นํ เอวมาห – ‘‘มหาราช, น เอส วิเทหราชสฺส ถาโม, มโหสธปณฺฑิตสฺส สํวิธานเมตํ, มหานุภาโว ปเนส, เตน รกฺขิตา มิถิลา สีหรกฺขิตคุหา วิย น สกฺกา เกนจิ คเหตุํ, เกวลํ อมฺหากํ ลชฺชนกํ ภวิสฺสติ, อลํ ตตฺถ คมเนนา’’ติฯ ราชา ปน ขตฺติยมาเนน อิสฺสริยมเทน มโตฺต หุตฺวา ‘‘กิํ โส กริสฺสตี’’ติ วตฺวา เอกสตราชปริวุโต อฎฺฐารสอโกฺขภณิสงฺขาย เสนาย สทฺธิํ นิกฺขมิฯ เกวโฎฺฎปิ อตฺตโน กถํ คณฺหาเปตุํ อสโกฺกโนฺต ‘‘รโญฺญ ปจฺจนีกวุตฺติ นาม อยุตฺตา’’ติ เตน สทฺธิํเยว นิกฺขมิฯ เตปิ โยธา เอกรเตฺตเนว มิถิลํ ปตฺวา อตฺตนา กตกิจฺจํ ปณฺฑิตสฺส กถยิํสุฯ ปฐมํ อุปนิกฺขิตฺตกปุริสาปิสฺส สาสนํ ปหิณิํสุฯ ‘‘จูฬนิพฺรหฺมทโตฺต ‘วิเทหราชานํ คณฺหิสฺสามี’ติ เอกสตราชปริวุโต อาคจฺฉติ, ปณฺฑิโต อปฺปมโตฺต โหตุ, อชฺช อสุกฎฺฐานํ นาม อาคโต, อชฺช  อสุกฎฺฐานํ, อชฺช นครํ ปาปุณิสฺสตี’’ติ ปณฺฑิตสฺส นิพทฺธํ เปเสนฺติเยวฯ ตํ สุตฺวา มหาสโตฺต อปฺปมโตฺต อโหสิฯ วิเทหราชา ปน ‘‘พฺรหฺมทโตฺต กิร อิมํ นครํ คเหตุํ อาคจฺฉตี’’ติ ปรมฺปรโฆเสน อโสฺสสิฯ</p>


<p>อถ  พฺรหฺมทโตฺต อคฺคปโทเสเยว อุกฺกาสตสหเสฺสน ธาริยมาเนน อาคนฺตฺวา สกลนครํ ปริวาเรสิฯ อถ นํ หตฺถิปาการรถปาการาทีหิ ปริกฺขิปาเปตฺวา เตสุ เตสุ ฐาเนสุ พลคุมฺพํ ฐเปสิฯ มนุสฺสา อุนฺนาเทนฺตา อโปฺผเฎนฺตา เสเฬนฺตา นจฺจนฺตา คชฺชนฺตา ตเชฺชนฺตา มหาโฆสํ กโรนฺตา อฎฺฐํสุฯ ทีโปภาเสน เจว อลงฺกาโรภาเสน จ สกลสตฺตโยชนิกา มิถิลา เอโกภาสา อโหสิฯ หตฺถิอสฺสรถตูริยานํ  สเทฺทน ปถวิยา ภิชฺชนกาโล วิย อโหสิฯ จตฺตาโร ปณฺฑิตา อุโลฺลฬสทฺทํ สุตฺวา อชานนฺตา รโญฺญ สนฺติกํ คนฺตฺวา ‘‘มหาราช, อุโลฺลฬสโทฺท ชาโต, น โข ปน มยํ ชานาม, กิํ นาเมตํ, วีมํสิตุํ วฎฺฎตี’’ติ อาหํสุฯ ตํ สุตฺวา ราชา ‘‘จูฬนิพฺรหฺมทโตฺต นุ โข อาคโต ภเวยฺยา’’ติ สีหปญฺชรํ วิวริตฺวา โอโลเกโนฺต ตสฺสาคมนภาวํ ญตฺวา ภีตตสิโต ‘‘นตฺถิ อมฺหากํ ชีวิตํ, สเพฺพ โน ชีวิตกฺขยํ ปาเปสฺสตี’’ติ เตหิ สทฺธิํ สลฺลปโนฺต นิสีทิฯ มหาสโตฺต ปน ตสฺสาคตภาวํ ญตฺวา สีโห วิย อฉมฺภิโต สกลนคเร อารกฺขํ สํวิทหิตฺวา ‘‘ราชานํ อสฺสาเสสฺสามี’’ติ ราชนิเวสนํ อภิรุหิตฺวา เอกมนฺตํ อฎฺฐาสิฯ ราชา ตํ ทิสฺวาว ปฎิลทฺธสฺสาโส หุตฺวา ‘‘ฐเปตฺวา มม ปุตฺตํ มโหสธปณฺฑิตํ อโญฺญ มํ อิมมฺหา ทุกฺขา โมเจตุํ สมโตฺถ นาม นตฺถี’’ติ จิเนฺตตฺวา เตน สทฺธิํ สลฺลปโนฺต อาห –</p>


<ol>
<li>
‘‘ปญฺจาโล สพฺพเสนาย, พฺรหฺมทโตฺตยมาคโต;  
  
สายํ ปญฺจาลิยา เสนา, อปฺปเมโยฺย มโหสธฯ  
</li>
  
<li>
‘‘วีถิมตี ปตฺติมตี, สพฺพสงฺคามโกวิทา;  
  
โอหารินี สทฺทวตี, เภริสงฺขปฺปโพธนาฯ  
</li>
  
<li>
‘‘โลหวิชฺชาลงฺการาภา, ธชินี วามโรหินี;  
  
สิปฺปิเยหิ สุสมฺปนฺนา, สูเรหิ สุปฺปติฎฺฐิตาฯ  
</li>
  
<li>
‘‘ทเสตฺถ ปณฺฑิตา อาหุ, ภูริปญฺญา รโหคมา;  
  
มาตา เอกาทสี รโญฺญ, ปญฺจาลิยํ ปสาสติฯ  
</li>
  
<li>
‘‘อเถเตฺถกสตํ  
ขตฺยา, อนุยนฺตา ยสสฺสิโน;  
  
อจฺฉินฺนรฎฺฐา พฺยถิตา, ปญฺจาลิยํ วสํ คตาฯ  
</li>
  
<li>
‘‘ยํวทา  
ตกฺกรา รโญฺญ, อกามา ปิยภาณิโน;  
  
ปญฺจาลมนุยายนฺติ, อกามา วสิโน คตาฯ  
</li>
  
<li>
‘‘ตาย เสนาย มิถิลา, ติสนฺธิปริวาริตา;  
  
ราชธานี วิเทหานํ, สมนฺตา ปริขญฺญติฯ  
</li>
  
<li>
‘‘อุทฺธํ  
ตารกชาตาว, สมนฺตา ปริวาริตา;  
  
มโหสธ วิชานาหิ, กถํ โมโกฺข ภวิสฺสตี’’ติฯ  
</li>
  
<p>ตตฺถ ติ สพฺพาย เอกสตราชนายิกาย อฎฺฐารสอโกฺขภณิสงฺขาย เสนาย สทฺธิํ อาคโต กิร, ตาตาติ วทติฯ ติ ปญฺจาลรโญฺญ สนฺตกาฯ ติ วีถิยา อานีเต ทพฺพสมฺภาเร คเหตฺวา วิจรเนฺตน วฑฺฒกิคเณน สมนฺนาคตาฯ ติ ปทสญฺจเรน พลกาเยน สมนฺนาคตาฯ ติ สพฺพสงฺคาเม กุสลาฯ ติ ปรเสนาย อนฺตรํ ปวิสิตฺวา อปญฺญายนฺตาว ปรสีสํ อาหริตุํ สมตฺถาฯ ติ ทสหิ สเทฺทหิ อวิวิตฺตาฯ ติ ‘‘เอถ ยาถ ยุชฺฌถา’’ติอาทีนิ ตตฺถ วจีเภเทน ชานาเปตุํ น สกฺกา, ตาทิสานิ ปเนตฺถ กิจฺจานิ เภริสงฺขสเทฺทเหว โพเธนฺตีติ เภริสงฺขปฺปโพธนาฯ ติ เอตฺถ ติ โลหสิปฺปานิฯ สตฺตรตนปฎิมณฺฑิตานํ กวจจมฺมชาลิกาสีสกเรณิกาทีนํ เอตํ นามํฯ ติ ราชมหามตฺตาทีนํ อลงฺการาฯ ตสฺมา โลหวิชฺชาหิ เจว อลงฺกาเรหิ จ ภาสตีติ โลหวิชฺชาลงฺการาภาติ อยเมตฺถ อโตฺถฯ ติ สุวณฺณาทิปฎิมณฺฑิเตหิ นานาวตฺถสมุชฺชเลหิ รถาทีสุ สมุสฺสิตธเชหิ สมนฺนาคตาฯ ติ หตฺถี จ อเสฺส จ อาโรหนฺตา วามปเสฺสน อาโรหนฺติ, เตน ‘‘วามโรหินี’’ติ วุจฺจนฺติ, เตหิ สมนฺนาคตา, อปริมิตหตฺถิอสฺสสมากิณฺณาติ อโตฺถฯ ติ หตฺถิสิปฺปอสฺสสิปฺปาทีสุ อฎฺฐารสสุ สิเปฺปสุ นิปฺผตฺติํ ปเตฺตหิ สุฎฺฐุ สมนฺนาคตา สุสมากิณฺณาฯ ติ ตาต, เอสา กิร เสนา สีหสมานปรกฺกเมหิ สูรโยเธหิ สุปฺปติฎฺฐิตาฯ
</ol></p>


<p>ติ ทส กิเรตฺถ เสนาย ปณฺฑิตาติ วทนฺติฯ ติ ปถวิสมาย วิปุลาย ปญฺญาย สมนฺนาคตาฯ ติ รโห คมนสีลา รโห นิสีทิตฺวา มนฺตนสีลาฯ เต กิร เอกาหทฺวีหํ จิเนฺตตุํ ลภนฺตา ปถวิํ ปริวเตฺตตุํ อากาเส คณฺหิตุํ สมตฺถาฯ ติ เตหิ  กิร  ปณฺฑิเตหิ อติเรกตรปญฺญา ปญฺจาลรโญฺญ มาตาฯ สา เตสํ เอกาทสี หุตฺวา ปญฺจาลิยํ เสนํ ปสาสติ อนุสาสติฯ</p>


<p>เอกทิวสํ กิเรโก ปุริโส เอกํ ตณฺฑุลนาฬิญฺจ ปุฎกภตฺตญฺจ กหาปณสหสฺสญฺจ คเหตฺวา ‘‘นทิํ ตริสฺสามี’’ติ โอติโณฺณ นทิมชฺฌํ ปตฺวา ตริตุํ อสโกฺกโนฺต ตีเร ฐิเต มนุเสฺส เอวมาห – ‘‘อโมฺภ, มม หเตฺถ เอกา ตณฺฑุลนาฬิ ปุฎกภตฺตํ กหาปณสหสฺสญฺจ อตฺถิ, อิโต ยํ มยฺหํ รุจฺจติ, ตํ ทสฺสามิฯ โย สโกฺกติ, โส มํ อุตฺตาเรตู’’ติฯ อเถโก ถามสมฺปโนฺน ปุริโส คาฬฺหํ นิวาเสตฺวา นทิํ โอคาเหตฺวา ตํ หเตฺถ คเหตฺวา ปรตีรํ อุตฺตาเรตฺวา ‘‘เทหิ เม ทาตพฺพ’’นฺติ อาหฯ ‘‘โส ตณฺฑุลนาฬิํ วา ปุฎกภตฺตํ วา คณฺหาหี’’ติ ฯ ‘‘สมฺม, อหํ ชีวิตํ อคเณตฺวา ตํ อุตฺตาเรสิํ, น เม เอเตหิ อโตฺถ, กหาปณํ เม เทหี’’ติฯ อหํ ‘‘อิโต มยฺหํ ยํ รุจฺจติ, ตํ ทสฺสามี’’ติ อวจํ, อิทานิ มยฺหํ ยํ รุจฺจติ, ตํ ทมฺมิ, อิจฺฉโนฺต คณฺหาติฯ โส สมีเป ฐิตสฺส เอกสฺส กเถสิฯ โสปิ ตํ ‘‘เอส อตฺตโน รุจฺจนกํ ตว เทติ, คณฺหา’’ติ อาหฯ โส ‘‘อหํ น คณฺหิสฺสามี’’ติ ตํ อาทาย วินิจฺฉยํ คนฺตฺวา วินิจฺฉยามจฺจานํ อาโรเจสิฯ เตปิ สพฺพํ สุตฺวา ตเถวาหํสุฯ โส เตสํ วินิจฺฉเยน อตุโฎฺฐ รโญฺญ สนฺติกํ คนฺตฺวา ตมตฺถํ อาโรเจสิฯ ราชาปิ วินิจฺฉยามเจฺจ ปโกฺกสาเปตฺวา เตสํ สนฺติเก อุภินฺนํ วจนํ สุตฺวา วินิจฺฉินิตุํ อชานโนฺต อตฺตโน ชีวิตํ ปหาย นทิํ โอติณฺณํ ปรชฺชาเปสิฯ</p>


<p>ตสฺมิํ ขเณ รโญฺญ มาตา จลากเทวี นาม อวิทูเร นิสินฺนา อโหสิฯ สา รโญฺญ ทุพฺพินิจฺฉิตภาวํ ญตฺวา ‘‘ตาต, อิมํ อฑฺฑํ ญตฺวาว สุฎฺฐุ วินิจฺฉิต’’นฺติ อาหฯ ‘‘อมฺม, อหํ เอตฺตกํ ชานามิฯ สเจ ตุเมฺห อุตฺตริตรํ ชานาถ, ตุเมฺหว วินิจฺฉินถา’’ติฯ สา ‘‘เอวํ กริสฺสามี’’ติ วตฺวา ตํ ปุริสํ ปโกฺกสาเปตฺวา ‘‘เอหิ, ตาต, ตว หตฺถคตานิ ตีณิปิ ภูมิยํ ฐเปหี’’ติ ปฎิปาฎิยา ฐปาเปตฺวา ‘‘ตาต, ตฺวํ อุทเก วุยฺหมาโน อิมสฺส กิํ กเถสี’’ติ ปุจฺฉิตฺวา ‘‘อิทํ นามเยฺย’’ติ วุเตฺต ‘‘เตน หิ ตว รุจฺจนกํ คณฺหา’’ติ อาหฯ โส สหสฺสตฺถวิกํ คณฺหิฯ อถ นํ สา โถกํ คตกาเล ปโกฺกสาเปตฺวา ‘‘ตาต, สหสฺสํ เต รุจฺจตี’’ติ ปุจฺฉิตฺวา ‘‘อาม, รุจฺจตี’’ติ วุเตฺต ‘‘ตาต, ตยา ‘อิโต  ยํ มยฺหํ รุจฺจติ, ตํ ทสฺสามี’ติ อิมสฺส วุตฺตํ, น วุตฺต’’นฺติ ปุจฺฉิตฺวา ‘‘วุตฺตํ เทวี’’ติ วุเตฺต ‘‘เตน หิ อิมํ สหสฺสํ เอตสฺส เทหี’’ติ วตฺวา ทาเปสิฯ โส โรทโนฺต ปริเทวโนฺต อทาสิฯ ตสฺมิํ ขเณ ราชา อมจฺจา จ ตุสฺสิตฺวา สาธุการํ ปวตฺตยิํสุฯ ตโต ปฎฺฐาย ตสฺสา ปณฺฑิตภาโว สพฺพตฺถ ปากโฎ ชาโตฯ ตํ สนฺธาย วิเทหราชา ‘‘มาตา เอกาทสี รโญฺญ’’ติ อาหฯ</p>


<p>ติ  ขตฺติยาฯ ติ จูฬนิพฺรหฺมทเตฺตน อจฺฉินฺทิตฺวา คหิตรฎฺฐาฯ ติ มรณภยภีตา อญฺญํ คเหตพฺพคหณํ อปสฺสนฺตาฯ ติ เอตสฺส ปญฺจาลรโญฺญ วสํ คตาติ อโตฺถฯ สามิวจนเตฺถ หิ เอตํ อุปโยควจนํฯ ติ ยํ มุเขน วทนฺติ, ตํ รโญฺญ กาตุํ สโกฺกนฺตาวฯ ติ ปุเพฺพ สยํวสิโน อิทานิ ปนสฺส วสํ คตาติ อโตฺถฯ ติ ปฐมํ หตฺถิปากาเรน ปริกฺขิตฺตา, ตโต รถปากาเรน, ตโต อสฺสปากาเรน, ตโต โยธปตฺติปากาเรน ปริกฺขิตฺตาติ อิเมหิ จตูหิ สเงฺขเปหิ ติสนฺธีหิ ปริวาริตาฯ หตฺถิรถานญฺหิ อนฺตรํ เอโก สนฺธิ, รถอสฺสานํ อนฺตรํ เอโก สนฺธิ, อสฺสปตฺตีนํ อนฺตรํ เอโก สนฺธิฯ ติ ขนียติฯ อิมญฺหิ อิทานิ อุปฺปาเฎตฺวา คณฺหิตุกามา วิย สมนฺตโต ขนนฺติฯ ติ ตาต, ยาย เสนาย สมนฺตา ปริวาริตา, สา อเนกสตสหสฺสทณฺฑทีปิกาหิ อุทฺธํ ตารกชาตา วิย ขายติฯ ติ ตาต มโหสธปณฺฑิต, อวีจิโต ยาว ภวคฺคา อโญฺญ ตยา สทิโส อุปายกุสโล ปณฺฑิโต นาม นตฺถิ, ปณฺฑิตภาโว นาม เอวรูเปสุ ฐาเนสุ ปญฺญายติ, ตสฺมา ตฺวเมว ชานาหิ, กถํ อมฺหากํ อิโต ทุกฺขา ปโมโกฺข ภวิสฺสตีติฯ</p>


<p>อิมํ รโญฺญ กถํ สุตฺวา มหาสโตฺต จิเนฺตสิ ‘‘อยํ ราชา อติวิย มรณภยภีโต, คิลานสฺส โข ปน เวโชฺช ปฎิสรณํ, ฉาตสฺส  โภชนํ, ปิปาสิตสฺส ปานียํ, อิมสฺสปิ มํ ฐเปตฺวา อญฺญํ ปฎิสรณํ นตฺถิ, อสฺสาเสสฺสามิ น’’นฺติฯ อถ มหาสโตฺต มโนสิลาตเล นทโนฺต สีโห วิย ‘‘มา ภายิ, มหาราช, รชฺชสุขํ อนุภว, อหํ เลฑฺฑุํ</p>


<p>คเหตฺวา  กากํ วิย, ธนุํ คเหตฺวา มกฺกฎํ วิย จ, อิมํ อฎฺฐารสอโกฺขภณิสงฺขํ เสนํ อุทเร พนฺธสาฎกานมฺปิ อสฺสามิกํ กตฺวา ปลาเปสฺสามี’’ติ วตฺวา นวมํ คาถมาห –</p>


<ol>
<li>
‘‘ปาเท เทว ปสาเรหิ, ภุญฺช กาเม รมสฺสุ จ;  
  
หิตฺวา ปญฺจาลิยํ เสนํ, พฺรหฺมทโตฺต ปลายิตี’’ติฯ  
</li>
  
<p>ตสฺสโตฺถ – ‘‘เทว, ตฺวํ ยถาสุขํ อตฺตโน รชฺชสุขสงฺขาเต เต ปาเท ปสาเรหิ, ปสาเรโนฺต จ สงฺคาเม จิตฺตํ อกตฺวา ภุญฺช, กาเม รมสฺสุ จ, เอส พฺรหฺมทโตฺต อิมํ เสนํ ฉเฑฺฑตฺวา ปลายิสฺสตี’’ติฯ
</ol></p>


<p>เอวํ ปณฺฑิโต ราชานํ สมสฺสาเสตฺวา วนฺทิตฺวา ราชนิเวสนา นิกฺขมิตฺวา นคเร ฉณเภริํ  จราเปตฺวา นาคเร อาห – ‘‘อโมฺภ, ตุเมฺห มา จินฺตยิตฺถ, สตฺตาหํ มาลาคนฺธวิเลปนปานโภชนาทีนิ สมฺปาเทตฺวา ฉณกีฬํ ปฎฺฐเปถฯ ตตฺถ ตตฺถ มนุสฺสา ยถารูปํ มหาปานํ ปิวนฺตุ, คนฺธพฺพํ กโรนฺตุ, วาเทนฺตุ วคฺคนฺตุ เสเฬนฺตุ นทนฺตุ นจฺจนฺตุ คายนฺตุ อโปฺผเฎนฺตุ, ปริพฺพโย ปน โว มม สนฺตโกว โหตุ, อหํ มโหสธปณฺฑิโต นาม, ปสฺสิสฺสถ เม อานุภาว’’นฺติฯ เต ตถา กริํสุฯ ตทา คีตวาทิตาทิสทฺทํ พหินคเร ฐิตา สุณนฺติ, จูฬทฺวาเรน มนุสฺสา นครํ ปวิสนฺติฯ ฐเปตฺวา ปฎิสตฺตุํ ทิฎฺฐํ ทิฎฺฐํ น คณฺหนฺติ, ตสฺมา สญฺจาโร น ฉิชฺชติ, นครํ ปวิฎฺฐมนุสฺสา ฉณกีฬนิสฺสิตํ ชนํ ปสฺสนฺติฯ</p>


<p>จูฬนิพฺรหฺมทโตฺตปิ นคเร โกลาหลํ สุตฺวา อมเจฺจ เอวมาห – ‘‘อโมฺภ, อเมฺหสุ อฎฺฐารสอโกฺขภณิยา เสนาย นครํ ปริวาเรตฺวา ฐิเตสุ นครวาสีนํ ภยํ วา สารชฺชํ วา นตฺถิ, อานนฺทิตา โสมนสฺสปฺปตฺตา อโปฺผเฎนฺติ นทนฺติ เสเฬนฺติ นจฺจนฺติ คายนฺติ, กิํ นาเมต’’นฺติ? อถ นํ อุปนิกฺขิตฺตกปุริสา มุสาวาทํ กตฺวา เอวมาหํสุ ‘‘เทว, มยํ เอเกน กเมฺมน จูฬทฺวาเรน นครํ ปวิสิตฺวา ฉณนิสฺสิตํ มหาชนํ ทิสฺวา ปุจฺฉิมฺหา ‘อโมฺภ , สกลชมฺพุทีปราชาโน อาคนฺตฺวา ตุมฺหากํ นครํ ปริกฺขิปิตฺวา ฐิตา, ตุเมฺห ปน อติปมตฺตา, กิํ นาเมต’นฺติ? เต เอวมาหํสุ ‘อโมฺภ, อมฺหากํ รโญฺญ กุมารกาเล เอโก มโนรโถ อโหสิ สกลชมฺพุทีปราชูหิ นคเร ปริวาริเต ฉณํ กริสฺสามีติ, ตสฺส อชฺช มโนรโถ มตฺถกํ ปโตฺต, ตสฺมา ฉณเภริํ จราเปตฺวา สยํ มหาตเล มหาปานํ ปิวตี’’’ติฯ</p>


<p>ราชา  เตสํ กถํ สุตฺวา กุชฺฌิตฺวา เสนํ อาณาเปสิ – ‘‘โภโนฺต, คจฺฉถ, ขิปฺปํ อิโต จิโต จ นครํ อวตฺถริตฺวา ปริขํ ภินฺทิตฺวา ปาการํ มทฺทนฺตา ทฺวารฎฺฎาลเก ภินฺทนฺตา นครํ ปวิสิตฺวา สกเฎหิ กุมฺภณฺฑานิ วิย มหาชนสฺส สีสานิ คณฺหถ, วิเทหรโญฺญ สีสํ อาหรถา’’ติฯ ตํ สุตฺวา สูรโยธา นานาวุธหตฺถา ทฺวารสมีปํ คนฺตฺวา ปณฺฑิตสฺส ปุริเสหิ สกฺขรวาลุกกลลสิญฺจนปาสาณปตนาทีหิ อุปทฺทุตา ปฎิกฺกมนฺติฯ ‘‘ปาการํ ภินฺทิสฺสามา’’ติ ปริขํ โอติเณฺณปิ อนฺตรฎฺฎาลเกสุ ฐิตา อุสุสตฺติโตมราทีหิ วิชฺฌนฺตา มหาวินาสํ ปาเปนฺติฯ ปณฺฑิตสฺส โยธา จูฬนิพฺรหฺมทตฺตสฺส โยเธ หตฺถวิการาทีนิ ทเสฺสตฺวา นานปฺปกาเรหิ อโกฺกสนฺติ ปริภาสนฺติ ตเชฺชนฺติฯ ‘‘ตุเมฺห กิลมนฺตา ภตฺตํ อลภนฺตา โถกํ ปิวิสฺสถ ขาทิสฺสถา’’ติ สุราปิฎฺฐกานิ เจว มจฺฉมํสสูลานิ จ ปสาเรตฺวา สยเมว ปิวนฺติ ขาทนฺติ, อนุปากาเร จงฺกมนฺติฯ อิตเร กิญฺจิ กาตุํ อสโกฺกนฺตา จูฬนิพฺรหฺมทตฺตสฺส สนฺติกํ คนฺตฺวา ‘‘เทว, ฐเปตฺวา อิทฺธิมเนฺต อเญฺญหิ นิทฺธริตุํ น สกฺกา’’ติ วทิํสุฯ</p>


<p>ราชา  จตุปญฺจาหํ วสิตฺวา คเหตพฺพยุตฺตกํ อปสฺสโนฺต เกวฎฺฎํ ปุจฺฉิ ‘‘อาจริย, นครํ คณฺหิตุํ น สโกฺกม, เอโกปิ อุปสงฺกมิตุํ สมโตฺถ นตฺถิ, กิํ กาตพฺพ’’นฺติฯ เกวโฎฺฎ ‘‘โหตุ, มหาราช, นครํ นาม พหิอุทกํ โหติ, อุทกกฺขเยน นํ คณฺหิสฺสาม, มนุสฺสา อุทเกน กิลมนฺตา ทฺวารํ วิวริสฺสนฺตี’’ติ อาหฯ โส ‘‘อเตฺถโส อุปาโย’’ติ สมฺปฎิจฺฉิฯ ตโต ปฎฺฐาย อุทกํ ปเวเสตุํ น เทนฺติฯ ปณฺฑิตสฺส อุปนิกฺขิตฺตกปุริสา ปณฺณํ ลิขิตฺวา กเณฺฑ พนฺธิตฺวา ตํ ปวตฺติํ เปเสสุํฯ เตนปิ ปฐมเมว อาณตฺตํ ‘‘โย โย กเณฺฑ ปณฺณํ ปสฺสติ, โส  โส เม อาหรตู’’ติฯ อเถโก ปุริโส ตํ ทิสฺวา ปณฺฑิตสฺส ทเสฺสสิฯ โส ตํ ปวตฺติํ ญตฺวา ‘‘น เม ปณฺฑิตภาวํ ชานนฺตี’’ติ สฎฺฐิหตฺถํ เวฬุํ ทฺวิธา ผาเลตฺวา ปริสุทฺธํ โสธาเปตฺวา ปุน เอกโต กตฺวา จเมฺมน พนฺธิตฺวา อุปริ กลเลน มเกฺขตฺวา หิมวนฺตโต อิทฺธิมนฺตตาปเสหิ อานีตํ กุทฺรูสกุมุทพีชํ โปกฺขรณิตีเร กลเลสุ โรปาเปตฺวา อุปริ เวฬุํ ฐปาเปตฺวา อุทกสฺส ปูราเปสิฯ เอกรเตฺตเนว วฑฺฒิตฺวา ปุปฺผํ เวฬุมตฺถกโต อุคฺคนฺตฺวา รตนมตฺตํ อฎฺฐาสิฯ</p>


<p>อถ  นํ อุปฺปาเฎตฺวา ‘‘อิทํ จูฬนิพฺรหฺมทตฺตสฺส เทถา’’ติ อตฺตโน ปุริสานํ ทาเปสิฯ เต ตสฺส ทณฺฑกํ วลยํ กตฺวา ‘‘อโมฺภ, พฺรหฺมทตฺตสฺส ปาทมูลิกา ฉาตเกน มา มริตฺถ, คณฺหเถตํ อุปฺปลํ ปิฬนฺธิตฺวา ทณฺฑกํ กุจฺฉิปูรํ ขาทถา’’ติ วตฺวา ขิปิํสุฯ ตเมโก ปณฺฑิตสฺส อุปนิกฺขิตฺตกปุริโส อุฎฺฐาย คณฺหิ, อถ ตํ รโญฺญ สนฺติกํ อาหริตฺวา ‘‘ปสฺสถ, เทว, อิมสฺส ทณฺฑกํ, น โน อิโต ปุเพฺพ เอวํ ทีฆทณฺฑโก ทิฎฺฐปุโพฺพ’’ติ วตฺวา ‘‘มินถ น’’นฺติ วุเตฺต ปณฺฑิตสฺส ปุริสา สฎฺฐิหตฺถํ ทณฺฑกํ อสีติหตฺถํ กตฺวา มินิํสุฯ ปุน รญฺญา ‘‘กเตฺถตํ ชาต’’นฺติ วุเตฺต เอโก มุสาวาทํ กตฺวา เอวมาห – ‘‘เทว, อหํ เอกทิวสํ ปิปาสิโต หุตฺวา ‘สุรํ ปิวิสฺสามี’ติ จูฬทฺวาเรน นครํ ปวิโฎฺฐ, นาครานํ อุทกกีฬตฺถาย กตํ มหาโปกฺขรณิํ ปสฺสิํ, มหาชโน นาวาย นิสีทิตฺวา ปุปฺผานิ คณฺหาติฯ ตตฺถ อิทํ ตีรปฺปเทเส ชาตํ, คมฺภีรฎฺฐาเน ชาตสฺส ปน ทณฺฑโก สตหโตฺถ ภวิสฺสตี’’ติฯ</p>


<p>ตํ สุตฺวา ราชา เกวฎฺฎํ อาห – ‘‘อาจริย, น สกฺกา อุทกกฺขเยน อิทํ คณฺหิตุํ, หรเถกํ อุปาย’’นฺติฯ ‘‘เตน หิ, เทว, ธญฺญกฺขเยน คณฺหิสฺสาม, นครํ นาม พหิธญฺญํ โหตี’’ติฯ เอวํ โหตุ อาจริยาติ, ปณฺฑิโต ปุริมนเยเนว ตํ ปวตฺติํ ญตฺวา ‘‘น เม เกวฎฺฎพฺราหฺมโณ ปณฺฑิตภาวํ ชานาตี’’ติ อนุปาการมตฺถเก กลลํ กตฺวา วีหิํ ตตฺถ โรปาเปสิฯ โพธิสตฺตานํ อธิปฺปาโย นาม สมิชฺฌตีติ วีหี เอกรเตฺตเนว วุฎฺฐาย ปาการมตฺถเก นีลา หุตฺวา ปญฺญายนฺติฯ ตํ  ทิสฺวา จูฬนิพฺรหฺมทโตฺต ‘‘อโมฺภ, กิเมตํ ปาการมตฺถเก นีลํ หุตฺวา ปญฺญายตี’’ติ ปุจฺฉิฯ ปณฺฑิตสฺส อุปนิกฺขิตฺตกปุริโส รโญฺญ วจนํ มุขโต ชิวฺหํ ลุญฺจโนฺต  วิย คเหตฺวา ‘‘เทว, คหปติปุโตฺต มโหสธปณฺฑิโต อนาคตภยํ ทิสฺวา ปุเพฺพว รฎฺฐโต ธญฺญํ อาหราเปตฺวา โกฎฺฐาคาราทีนิ ปูราเปตฺวา เสสธญฺญํ ปาการปเสฺส นิกฺขิปาเปสิฯ เต กิร วีหโย อาตเปน สุกฺขนฺตา วเสฺสน เตเมนฺตา ตเตฺถว สสฺสํ ชเนสุํฯ อหํ เอกทิวสํ เอเกน กเมฺมน จูฬทฺวาเรน ปวิสิตฺวา ปาการมตฺถเก วีหิราสิโต วีหิํ หเตฺถน คเหตฺวา วีถิยํ ฉเฑฺฑเนฺต ปสฺสิํฯ อถ เต มํ ปริหาสนฺตา ‘ฉาโตสิ มเญฺญ, วีหิํสาฎกทสเนฺต  พนฺธิตฺวา ตว เคหํ หริตฺวา โกเฎฺฎตฺวา ปจาเปตฺวา ภุญฺชาหี’ติ วทิํสู’’ติ อาโรเจสิฯ</p>


<p>ตํ สุตฺวา ราชา เกวฎฺฎํ ‘‘อาจริย, ธญฺญกฺขเยนปิ คณฺหิตุํ น สกฺกา, อยมฺปิ อนุปาโย’’ติ อาหฯ ‘‘เตน หิ, เทว, ทารุกฺขเยน คณฺหิสฺสาม, นครํ นาม พหิทารุกํ โหตี’’ติฯ ‘‘เอวํ โหตุ, อาจริยา’’ติฯ ปณฺฑิโต ปุริมนเยเนว ตํ ปวตฺติํ ญตฺวา ปาการมตฺถเก วีหิํ อติกฺกมิตฺวา ปญฺญายมานํ ทารุราสิํ กาเรสิฯ ปณฺฑิตสฺส มนุสฺสา จูฬนิพฺรหฺมทตฺตสฺส ปุริเสหิ สทฺธิํ ปริหาสํ กโรนฺตา ‘‘สเจ ฉาตตฺถ, ยาคุภตฺตํ ปจิตฺวา ภุญฺชถา’’ติ มหนฺตมหนฺตานิ ทารูนิ ขิปิํสุฯ ราชา ‘‘ปาการมตฺถเกน ทารูนิ ปญฺญายนฺติ, กิเมต’’นฺติ ปุจฺฉิตฺวา ‘‘เทว, คหปติปุโตฺต กิร มโหสธปณฺฑิโต อนาคตภยํ ทิสฺวา ทารูนิ อาหราเปตฺวา กุลานํ ปจฺฉาเคเหสุ ฐปาเปตฺวา อติเรกานิ ปาการํ นิสฺสาย ฐปาเปสี’’ติ อุปนิกฺขิตฺตกานเญฺญว สนฺติกา วจนํ สุตฺวา เกวฎฺฎํ อาห – ‘‘อาจริย, ทารุกฺขเยนปิ น สกฺกา อเมฺหหิ คณฺหิตุํ, อาหรเถกํ อุปาย’’นฺติฯ ‘‘มา จินฺตยิตฺถ, มหาราช, อโญฺญ อุปาโย อตฺถี’’ติฯ ‘‘อาจริย, กิํ อุปาโย นาเมส, นาหํ ตว อุปายสฺส อนฺตํ ปสฺสามิ, น สกฺกา อเมฺหหิ เวเทหํ คณฺหิตุํ, อมฺหากํ นครเมว คมิสฺสามา’’ติฯ ‘‘เทว, ‘จูฬนิพฺรหฺมทโตฺต เอกสตขตฺติเยหิ สทฺธิํ เวเทหํ คณฺหิตุํ นาสกฺขี’ติ อมฺหากํ ลชฺชนกํ ภวิสฺสติ, กิํ ปน มโหสโธว ปณฺฑิโต, อหมฺปิ ปณฺฑิโตเยว, เอกํ เลสํ กริสฺสามี’’ติฯ ‘‘กิํ เลโส นาม, อาจริยา’’ติฯ ‘‘ธมฺมยุทฺธํ นาม กริสฺสาม, เทวา’’ติฯ ‘‘กิเมตํ  ธมฺมยุทฺธํ นามา’’ติ? ‘‘มหาราช น เสนา ยุชฺฌิสฺสนฺติ, ทฺวินฺนํ ปน ราชูนํ เทฺว ปณฺฑิตา เอกฎฺฐาเน ภวิสฺสนฺติฯ เตสุ โย วนฺทิสฺสติ, ตสฺส ปราชโย ภวิสฺสติฯ มโหสโธ ปน อิมํ มนฺตํ น ชานาติ, อหํ มหลฺลโก, โส ทหโร, มํ ทิสฺวาว วนฺทิสฺสติ, ตทา วิเทโห ปราชิโต นาม ภวิสฺสติ, อถ มยํ วิเทหํ ปราเชตฺวา อตฺตโน นครเมว คมิสฺสาม, เอวํ โน ลชฺชนกํ น ภวิสฺสติฯ อิทํ ธมฺมยุทฺธํ นามา’’ติฯ</p>


<p>ปณฺฑิโต ตมฺปิ รหสฺสํ ปุริมนเยเนว ญตฺวา ‘‘สเจ เกวฎฺฎสฺส ปรชฺชามิ, นาหํ ปณฺฑิโตสฺมี’’ติ จิเนฺตสิฯ จูฬนิพฺรหฺมทโตฺตปิ ‘‘โสภโน, อาจริย, อุปาโย’’ติ วตฺวา ‘‘เสฺว ธมฺมยุทฺธํ  ภวิสฺสติ, ทฺวินฺนมฺปิ ปณฺฑิตานํ ธเมฺมน  ชยปราชโย ภวิสฺสติฯ โย ธมฺมยุทฺธํ น กริสฺสติ, โสปิ ปราชิโต นาม ภวิสฺสตี’’ติ ปณฺณํ ลิขาเปตฺวา จูฬทฺวาเรน เวเทหสฺส เปเสสิฯ ตํ สุตฺวา เวเทโห ปณฺฑิตํ ปโกฺกสาเปตฺวา ตมตฺถํ อาจิกฺขิฯ ตํ ปวตฺติํ สุตฺวา ปณฺฑิโต ‘‘สาธุ, เทว, เสฺว ปาโตว ปจฺฉิมทฺวาเร ธมฺมยุทฺธมณฺฑลํ สเชฺชสฺสนฺติ, ‘ธมฺมยุทฺธมณฺฑลํ อาคจฺฉตู’ติ เปเสถา’’ติ อาหฯ ตํ สุตฺวา ราชา อาคตทูตเสฺสว หเตฺถ ปณฺณกํ อทาสิฯ ปณฺฑิโต ปุนทิวเส ‘‘เกวฎฺฎเสฺสว ปราชโย โหตู’’ติ ปจฺฉิมทฺวาเร ธมฺมยุทฺธมณฺฑลํ สชฺชาเปสิฯ เตปิ โข เอกสตปุริสา ‘‘โก ชานาติ, กิํ ภวิสฺสตี’’ติ ปณฺฑิตสฺส อารกฺขตฺถาย เกวฎฺฎํ ปริวารยิํสุฯ เตปิ เอกสตราชาโน ธมฺมยุทฺธมณฺฑลํ คนฺตฺวา ปาจีนทิสํ โอโลเกนฺตา อฎฺฐํสุ, ตถา เกวฎฺฎพฺราหฺมโณปิฯ</p>


<p>โพธิสโตฺต ปน ปาโตว คโนฺธทเกน นฺหตฺวา สตสหสฺสคฺฆนกํ กาสิกวตฺถํ นิวาเสตฺวา สพฺพาลงฺการปฎิมณฺฑิโต นานคฺครสโภชนํ ภุญฺชิตฺวา มหเนฺตน ปริวาเรน ราชทฺวารํ คนฺตฺวา ‘‘ปวิสตุ เม ปุโตฺต’’ติ วุเตฺต ปวิสิตฺวา ราชานํ วนฺทิตฺวา เอกมนฺตํ ฐตฺวา ‘‘กุหิํ คมิสฺสสิ, ตาตา’’ติ วุเตฺต ‘‘ธมฺมยุทฺธมณฺฑลํ คมิสฺสามี’’ติ อาหฯ ‘‘กิํ ลทฺธุํ วฎฺฎตี’’ติ? ‘‘เทว, เกวฎฺฎพฺราหฺมณํ มณิรตเนน วเญฺจตุกาโมมฺหิ, อฎฺฐวงฺกํ มณิรตนํ ลทฺธุํ วฎฺฎตี’’ติฯ ‘‘คณฺห, ตาตา’’ติฯ โส ตํ คเหตฺวา ราชานํ วนฺทิตฺวา ราชนิเวสนา โอติโณฺณ สหชาเตหิ โยธสหเสฺสหิ ปริวุโต นวุติกหาปณสหสฺสคฺฆนกํ  เสตสินฺธวยุตฺตํ รถวรมารุยฺห ปาตราสเวลาย ทฺวารสมีปํ ปาปุณิฯ เกวโฎฺฎ ปน ‘‘อิทานิ อาคมิสฺสติ, อิทานิ อาคมิสฺสตี’’ติ ตสฺสาคมนํ โอโลเกโนฺตเยว อฎฺฐาสิ, โอโลกเนน ทีฆคีวตํ ปโตฺต วิย อโหสิ, สูริยเตเชน เสทา มุจฺจนฺติฯ มหาสโตฺตปิ มหาปริวารตาย มหาสมุโทฺท วิย อโชฺฌตฺถรโนฺต เกสรสีโห วิย อฉมฺภิโต วิคตโลมหํโส ทฺวารํ วิวราเปตฺวา นครา นิกฺขมฺม รถา โอรุยฺห สีโห วิย วิชมฺภมาโน ปายาสิฯ เอกสตราชาโนปิ ตสฺส รูปสิริํ ทิสฺวา ‘‘เอส กิร สิริวฑฺฒนเสฎฺฐิปุโตฺต มโหสธปณฺฑิโต ปญฺญาย สกลชมฺพุทีเป อทุติโย’’ติ อุกฺกุฎฺฐิสหสฺสานิ ปวตฺตยิํสุฯ</p>


<p>โสปิ มรุคณปริวุโต วิย สโกฺก อโนเมน สิริวิภเวน ตํ มณิรตนํ หเตฺถน คเหตฺวา เกวฎฺฎาภิมุโข อคมาสิฯ เกวโฎฺฎปิ ตํ ทิสฺวาว  สกภาเวน สณฺฐาตุํ อสโกฺกโนฺต ปจฺจุคฺคมนํ กตฺวา เอวมาห – ‘‘ปณฺฑิต มโหสธ, มยํ เทฺว ปณฺฑิตา, อมฺหากํ ตุเมฺห นิสฺสาย เอตฺตกํ กาลํ วสนฺตานํ ตุเมฺหหิ ปณฺณาการมตฺตมฺปิ น เปสิตปุพฺพํ, กสฺมา เอวมกตฺถา’’ติ? อถ นํ มหาสโตฺต ‘‘ปณฺฑิต, ตุมฺหากํ อนุจฺฉวิกํ ปณฺณาการํ โอโลเกนฺตา อชฺช มยํ อิมํ มณิรตนํ  ลภิมฺหา, หนฺท, อิมํ มณิรตนํ คณฺหถ, เอวรูปํ นาม อญฺญํ มณิรตนํ นตฺถี’’ติ อาหฯ โส ตสฺส หเตฺถ ชลมานํ มณิรตนํ ทิสฺวา ‘‘ทาตุกาโม เม ภวิสฺสตี’’ติ จิเนฺตตฺวา ‘‘เตน หิ, ปณฺฑิต, เทหี’’ติ หตฺถํ ปสาเรสิฯ มหาสโตฺต ‘‘คณฺหาหิ, อาจริยา’’ติ ขิปิตฺวา ปสาริตหตฺถสฺส องฺคุลีสุ ปาเตสิฯ พฺราหฺมโณ ครุํ มณิรตนํ องฺคุลีหิ ธาเรตุํ นาสกฺขิฯ มณิรตนํ ปริคฬิตฺวา มหาสตฺตสฺส ปาทมูเล ปติฯ พฺราหฺมโณ โลเภน ‘‘คณฺหิสฺสามิ น’’นฺติ ตสฺส ปาทมูเล โอณโต อโหสิฯ อถสฺส มหาสโตฺต อุฎฺฐาตุํ อทตฺวา เอเกน หเตฺถน ขนฺธฎฺฐิเก, เอเกน ปิฎฺฐิกจฺฉายํ คเหตฺวา ‘‘อุเฎฺฐถ อาจริย, อุเฎฺฐถ อาจริย, อหํ อติทหโร ตุมฺหากํ นตฺตุมโตฺต, มา มํ วนฺทถา’’ติ วทโนฺต อปราปรํ กตฺวา มุขํ ภูมิยํ ฆํสิตฺวา โลหิตมกฺขิตํ กตฺวา ‘‘อนฺธพาล, ตฺวํ มม สนฺติกา วนฺทนํ ปจฺจาสีสสี’’ติ คีวายํ  คเหตฺวา ขิปิฯ โส อุสภมเตฺต ฐาเน ปติตฺวา อุฎฺฐาย ปลายิฯ มณิรตนํ ปน มหาสตฺตสฺส มนุสฺสาเยว คณฺหิํสุฯ</p>


<p>โพธิสตฺตสฺส ปน ‘‘อุเฎฺฐถ อาจริย, อุเฎฺฐถ อาจริย, มา มํ วนฺทถา’’ติ วจีโฆโส สกลปริสํ ฉาเทตฺวา อฎฺฐาสิฯ ‘‘เกวฎฺฎพฺราหฺมโณ มโหสธสฺส ปาเท วนฺทตี’’ติ ปุริสาปิสฺส เอกปฺปหาเรเนว อุนฺนาทาทีนิ อกํสุฯ พฺรหฺมทตฺตํ อาทิํ กตฺวา สเพฺพปิ เต ราชาโน เกวฎฺฎํ มหาสตฺตสฺส ปาทมูเล โอณตํ อทฺทสํสุเยวฯ เต ‘‘อมฺหากํ ปณฺฑิเตน มโหสโธ วนฺทิโต, อิทานิ ปราชิตมฺหา, น โน ชีวิตํ ทสฺสตี’’ติ อตฺตโน อตฺตโน อเสฺส อภิรุหิตฺวา อุตฺตรปญฺจาลาภิมุขา ปลายิตุํ อารภิํสุฯ เต ปลายเนฺต ทิสฺวา โพธิสตฺตสฺส ปุริสา ‘‘จูฬนิพฺรหฺมทโตฺต เอกสตขตฺติเย คเหตฺวา ปลายตี’’ติ ปุน อุกฺกุฎฺฐิมกํสุฯ ตํ สุตฺวา เต ราชาโน มรณภยภีตา ภิโยฺยโสมตฺตาย ปลายนฺตา เสนงฺคํ ภินฺทิํสุฯ โพธิสตฺตสฺส ปุริสาปิ นทนฺตา วคฺคนฺตา สุฎฺฐุตรํ โกลาหลมกํสุ ฯ มหาสโตฺต เสนงฺคปริวุโต นครเมว ปาวิสิฯ จูฬนิพฺรหฺมทตฺตสฺส เสนาปิ ติโยชนมตฺตํ ปกฺขนฺทิฯ</p>


<p>เกวโฎฺฎ อสฺสํ อภิรุยฺห นลาเฎ โลหิตํ ปุญฺฉมาโน เสนํ ปตฺวา อสฺสปิฎฺฐิยํ นิสิโนฺนว ‘‘โภโนฺต มา ปลายถ, โภโนฺต มา ปลายถ, นาหํ คหปติปุตฺตํ วนฺทามิ, ติฎฺฐถ ติฎฺฐถา’’ติ อาหฯ เสนา อสทฺทหนฺตา อฎฺฐตฺวา อาคจฺฉนฺตํ เกวฎฺฎํ อโกฺกสนฺตา ปริภาสนฺตา ‘‘ปาปธมฺม ทุฎฺฐพฺราหฺมณ, ‘ธมฺมยุทฺธํ นาม กริสฺสามี’ติ วตฺวา นตฺตุมตฺตํ อปฺปโหนฺตมฺปิ วนฺทติ, นตฺถิ ตว กตฺตพฺพ’’นฺติ กถํ อสุณนฺตา วิย คจฺฉเนฺตวฯ โส เวเคน คนฺตฺวา เสนํ ปาปุณิตฺวา ‘‘โภโนฺต วจนํ สทฺทหถ มยฺหํ, นาหํ ตํ วนฺทามิ, มณิรตเนน มํ วเญฺจสี’’ติ สเพฺพปิ เต ราชาโน นานาการเณหิ สโมฺพเธตฺวา อตฺตโน กถํ คณฺหาเปตฺวา ตถา ภินฺนํ เสนํ ปฎินิวเตฺตสิฯ สา ปน ตาว  มหตี เสนา สเจ เอเกกปํสุมุฎฺฐิํ วา เอเกกเลฑฺฑุํ วา คเหตฺวา นคราภิมุขา ขิเปยฺย, ปริขํ ปูเรตฺวา ปาการปฺปมาณา ราสิ ภเวยฺยฯ โพธิสตฺตานํ ปน อธิปฺปาโย นาม สมิชฺฌติเยว, ตสฺมา เอโกปิ ปํสุมุฎฺฐิํ วา เลฑฺฑุํ วา นคราภิมุขํ ขิปโนฺต นาม นาโหสิฯ สเพฺพปิ เต นิวตฺติตฺวา อตฺตโน อตฺตโน ขนฺธาวารฎฺฐานเมว ปจฺจาคมิํสุ ฯ</p>


<p>ราชา เกวฎฺฎํ ปุจฺฉิ ‘‘กิํ กโรม, อาจริยา’’ติฯ ‘‘เทว, กสฺสจิ จูฬทฺวาเรน นิกฺขมิตุํ อทตฺวา สญฺจารํ ฉินฺทาม, มนุสฺสา นิกฺขมิตุํ อลภนฺตา อุกฺกณฺฐิตฺวา ทฺวารํ วิวริสฺสนฺติ, อถ มยํ ปจฺจามิตฺตํ คณฺหิสฺสามา’’ติฯ ปณฺฑิโต ตํ ปวตฺติํ ปุริมนเยเนว ญตฺวา จิเนฺตสิ ‘‘อิเมสุ จิรํ อิเธว วสเนฺตสุ ผาสุกํ นาม นตฺถิฯ อุปาเยเนว เต ปลาเปตุํ วฎฺฎตี’’ติฯ โส ‘‘มเนฺตน เต ปลาเปสฺสามี’’ติ เอกํ มนฺตกุสลํ อุปธาเรโนฺต อนุเกวฎฺฎํ นาม พฺราหฺมณํ ทิสฺวา ตํ ปโกฺกสาเปตฺวา ‘‘อาจริย, อมฺหากํ เอกํ กมฺมํ นิทฺธริตุํ วฎฺฎตี’’ติ อาหฯ ‘‘กิํ กโรม, ปณฺฑิต, วเทหี’’ติฯ ‘‘อาจริย, ตุเมฺห อนุปากาเร ฐตฺวา อมฺหากํ มนุสฺสานํ ปมาทํ โอโลเกตฺวา อนฺตรนฺตรา พฺรหฺมทตฺตสฺส มนุสฺสานํ ปูวมจฺฉมํสาทีนิ ขิปิตฺวา ‘‘อโมฺภ, อิทญฺจิทญฺจ ขาทถ มา อุกฺกณฺฐถ, อญฺญํ กติปาหํ วสิตุํ วายมถ, นครวาสิโน ปญฺชเร พทฺธกุกฺกุฎา วิย อุกฺกณฺฐิตา นจิรเสฺสว โว ทฺวารํ วิวริสฺสนฺติฯ อถ ตุเมฺห เวเทหญฺจ ทุฎฺฐคหปติปุตฺตญฺจ คณฺหิสฺสถา’’ติ วเทยฺยาถ ฯ อมฺหากํ มนุสฺสา ตํ กถํ สุตฺวา ตุเมฺห อโกฺกสิตฺวา ตเชฺชตฺวา พฺรหฺมทตฺตสฺส มนุสฺสานํ ปสฺสนฺตานเญฺญว ตุเมฺห หตฺถปาเทสุ คเหตฺวา เวฬุเปสิกาทีหิ ปหรนฺตา วิย หุตฺวา เกเส โอหาเรตฺวา ปญฺจ จูฬา คาหาเปตฺวา อิฎฺฐกจุเณฺณน โอกิราเปตฺวา กณวีรมาลํ กเณฺณ กตฺวา กติปยปหาเร ทตฺวา ปิฎฺฐิยํ ราชิโย ทเสฺสตฺวา ปาการํ อาโรเปตฺวา สิกฺกาย ปกฺขิปิตฺวา โยเตฺตน โอตาเรตฺวา ‘‘คจฺฉ มนฺตเภทก, โจรา’’ติ จูฬนิพฺรหฺมทตฺตสฺส มนุสฺสานํ ทสฺสนฺติฯ เต ตํ รโญฺญ สนฺติกํ อาเนสฺสนฺติฯ ราชา ตํ ทิสฺวา ‘‘โก เต อปราโธ’’ติ ปุจฺฉิสฺสติฯ อถสฺส เอวํ วเทยฺยาถ ‘‘มหาราช, มยฺหํ ปุเพฺพ ยโส มหโนฺต, คหปติปุโตฺต มนฺตเภทโก’’ติ มํ กุชฺฌิตฺวา รโญฺญ กเถตฺวา สพฺพํ เม วิภวํ อจฺฉินฺทิ, ‘‘อหํ มม ยสเภทกสฺส คหปติปุตฺตสฺส สีสํ คณฺหาเปสฺสามี’’ติ ตุมฺหากํ มนุสฺสานํ อุกฺกณฺฐิตโมจเนน เอเตสํ  ฐิตานํ ขาทนียํ วา โภชนียํ วา เทมิฯ เอตฺตเกน มํ โปราณเวรํ หทเย กตฺวา อิมํ พฺยสนํ ปาเปสิฯ ‘‘ตํ สพฺพํ ตุมฺหากํ มนุสฺสา ชานนฺติ, มหาราชา’’ติ นานปฺปกาเรหิ ตํ สทฺทหาเปตฺวา วิสฺสาเส อุปฺปเนฺน วเทยฺยาถ ‘‘มหาราช, ตุเมฺห มมํ ลทฺธกาลโต ปฎฺฐาย มา จินฺตยิตฺถฯ อิทานิ เวเทหสฺส จ คหปติปุตฺตสฺส จ ชีวิตํ นตฺถิ, อหํ อิมสฺมิํ นคเร ปาการสฺส ถิรฎฺฐานทุพฺพลฎฺฐานญฺจ ปริขายํ กุมฺภีลาทีนํ อตฺถิฎฺฐานญฺจ นตฺถิฎฺฐานญฺจ ชานามิ, น จิรเสฺสว โว นครํ คเหตฺวา ทสฺสามี’’ติฯ อถ โส ราชา สทฺทหิตฺวา  ตุมฺหากํ สกฺการํ กริสฺสติ, เสนาวาหนญฺจ ปฎิจฺฉาเปสฺสติฯ อถสฺส เสนํ วาฬกุมฺภีลฎฺฐาเนสุเยว โอตาเรยฺยาถฯ ตสฺส เสนา กุมฺภีลภเยน น โอตริสฺสติ, ตทา ตุเมฺห ราชานํ อุปสงฺกมิตฺวา ‘‘ตุมฺหากํ เสนาย, เทว, คหปติปุเตฺตน ลโญฺช ทิโนฺน, สเพฺพ ราชาโน จ อาจริยเกวฎฺฎญฺจ อาทิํ กตฺวา น เกนจิ ลโญฺช อคฺคหิโต นาม อตฺถิฯ เกวลํ เอเต ตุเมฺห ปริวาเรตฺวา จรนฺติ, สเพฺพ ปน คหปติปุตฺตสฺส สนฺตกาว, อหเมโกว ตุมฺหากํ ปุริโสฯ สเจ เม น สทฺทหถ, สเพฺพ ราชาโน อลงฺกริตฺวา มํ ทสฺสนาย อาคจฺฉนฺตู’’ติ เปเสถฯ ‘‘อถ เนสํ คหปติปุเตฺตน อตฺตโน นามรูปํ ลิขิตฺวา ทิเนฺนสุ วตฺถาลงฺการขคฺคาทีสุ อกฺขรานิ ทิสฺวา นิฎฺฐํ คเจฺฉยฺยาถา’’ติ วเทยฺยาถฯ โส ตถา กตฺวา ตานิ  ทิสฺวา นิฎฺฐํ คนฺตฺวา ภีตตสิโต เต ราชาโน อุโยฺยเชตฺวา ‘‘อิทานิ กิํ กโรม ปณฺฑิตา’’ติ ตุเมฺห ปุจฺฉิสฺสติฯ ตเมนํ ตุเมฺห เอวํ วเทยฺยาถ ‘‘มหาราช, คหปติปุโตฺต พหุมาโยฯ สเจ อญฺญานิ กติปยทิวสานิ วสิสฺสถ, สพฺพํ โว เสนํ อตฺตโน หตฺถคตํ กตฺวา ตุเมฺห คณฺหิสฺสติฯ ตสฺมา ปปญฺจํ อกตฺวา อเชฺชว มชฺฌิมยามานนฺตเร อสฺสปิฎฺฐิยํ นิสีทิตฺวา ปลายิสฺสาม, มา โน ปรหเตฺถ มรณํ โหตู’’ติฯ โส ตุมฺหากํ วจนํ สุตฺวา ตถา กริสฺสติฯ ตุเมฺห ตสฺส ปลายนเวลาย นิวตฺติตฺวา อมฺหากํ มนุเสฺส ชานาเปยฺยาถาติฯ</p>


<p>ตํ สุตฺวา อนุเกวฎฺฎพฺราหฺมโณ ‘‘สาธุ ปณฺฑิต, กริสฺสามิ เต วจน’’นฺติ อาหฯ ‘‘เตน หิ กติปยปหาเร สหิตุํ วฎฺฎตี’’ติฯ ‘‘ปณฺฑิต , มม ชีวิตญฺจ หตฺถปาเท จ ฐเปตฺวา เสสํ อตฺตโน รุจิวเสน กโรหี’’ติฯ โส ตสฺส เคเห มนุสฺสานํ สกฺการํ กาเรตฺวา อนุเกวฎฺฎํ วุตฺตนเยน วิปฺปการํ ปาเปตฺวา โยเตฺตน โอตาเรตฺวา พฺรหฺมทตฺตมนุสฺสานํ ทาเปสิฯ อถ เต ตํ คเหตฺวา ตสฺส ทเสฺสสุํฯ ราชา ตํ วีมํสิตฺวา สทฺทหิตฺวา สกฺการมสฺส กตฺวา เสนํ ปฎิจฺฉาเปสิฯ โสปิ ตํ วาฬกุมฺภีลฎฺฐาเนสุเยว โอตาเรติฯ มนุสฺสา กุมฺภีเลหิ ขชฺชมานา อฎฺฎาลกฎฺฐิเตหิ มนุเสฺสหิ อุสุสตฺติโตมเรหิ วิชฺฌิยมานา มหาวินาสํ ปาปุณนฺติฯ ตโต ปฎฺฐาย โกจิ ภเยน อุปคนฺตุํ น สโกฺกติฯ อนุเกวโฎฺฎ ราชานํ อุปสงฺกมิตฺวา ‘‘ตุมฺหากํ อตฺถาย ยุชฺฌนกา นาม นตฺถิ, สเพฺพหิ ลโญฺช คหิโต, อสทฺทหโนฺต ปโกฺกสาเปตฺวา นิวตฺถวตฺถาทีสุ อกฺขรานิ โอโลเกถา’’ติ อาหฯ ราชา ตถา กตฺวา สเพฺพสํ วตฺถาทีสุ อกฺขรานิ ทิสฺวา ‘‘อทฺธา อิเมหิ ลโญฺช คหิโต’’ติ นิฎฺฐํ คนฺตฺวา ‘‘อาจริย, อิทานิ กิํ กตฺตพฺพ’’นฺติ ปุจฺฉิตฺวา ‘‘เทว, อญฺญํ กาตพฺพํ นตฺถิฯ สเจ ปปญฺจํ กริสฺสถ, คหปติปุโตฺต โว คณฺหิสฺสติ, อาจริยเกวโฎฺฎปิ เกวลํ นลาเฎ วณํ กตฺวา จรติ, ลโญฺช ปน เอเตนปิ คหิโตฯ อยญฺหิ มณิรตนํ คเหตฺวา ตุเมฺห ติโยชนํ ปลาเปสิ, ปุน สทฺทหาเปตฺวา นิวเตฺตสิ, อยมฺปิ ปริภินฺทโกวฯ เอกรตฺติวาโสปิ มยฺหํ น รุจฺจติ, อเชฺชว มชฺฌิมยามสมนนฺตเร ปลายิตุํ  วฎฺฎติ, มํ ฐเปตฺวา อโญฺญ ตว สุหทโย นาม นตฺถี’’ติ วุเตฺต  ‘‘เตน หิ อาจริย ตุเมฺหเยว เม อสฺสํ กเปฺปตฺวา ยานสชฺชํ กโรถา’’ติ อาหฯ</p>


<p>พฺราหฺมโณ ตสฺส นิจฺฉเยน ปลายนภาวํ ญตฺวา ‘‘มา ภายิ, มหาราชา’’ติ อสฺสาเสตฺวา พหิ นิกฺขมิตฺวา อุปนิกฺขิตฺตกปุริสานํ ‘‘อชฺช ราชา ปลายิสฺสติ, มา นิทฺทายิตฺถา’’ติ โอวาทํ ทตฺวา รโญฺญ อโสฺส ยถา อากฑฺฒิโต สุฎฺฐุตรํ ปลายติ, เอวํ อวกปฺปนาย กเปฺปตฺวา มชฺฌิมยามสมนนฺตเร ‘‘กปฺปิโต, เทว, อโสฺส, เวลํ ชานาหี’’ติ อาหฯ ราชา อสฺสํ อภิรุหิตฺวา ปลายิฯ อนุเกวโฎฺฎปิ อสฺสํ อภิรุหิตฺวา เตน สทฺธิํ คจฺฉโนฺต วิย โถกํ คนฺตฺวา นิวโตฺตฯ อวกปฺปนาย กปฺปิตอโสฺส  อากฑฺฒิยมาโนปิ ราชานํ คเหตฺวา ปลายิฯ อนุเกวโฎฺฎ เสนาย อนฺตรํ ปวิสิตฺวา ‘‘จูฬนิพฺรหฺมทโตฺต ปลาโต’’ติ อุกฺกุฎฺฐิมกาสิฯ อุปนิกฺขิตฺตกปุริสาปิ อตฺตโน มนุเสฺสหิ สทฺธิํ อุปโฆสิํสุฯ เสสราชาโน ตํ สุตฺวา ‘‘มโหสธปณฺฑิโต ทฺวารํ วิวริตฺวา นิกฺขโนฺต ภวิสฺสติ, น โน ทานิ ชีวิตํ ทสฺสตี’’ติ ภีตตสิตา อุปโภคปริโภคภณฺฑานิปิ อโนโลเกตฺวา อิโต จิโต จ ปลายิํสุฯ มนุสฺสา ‘‘ราชาโน ปลายนฺตี’’ติ สุฎฺฐุตรํ อุปโฆสิํสุฯ ตํ สุตฺวา ทฺวารฎฺฎาลกาทีสุ ฐิตาปิ อุนฺนาทิํสุ อโปฺผฎยิํสุฯ อิติ ตสฺมิํ ขเณ ปถวี วิย ภิชฺชมานา สมุโทฺท วิย สงฺขุภิโต สกลนครํ อโนฺต จ พหิ จ เอกนินฺนาทํ อโหสิฯ อฎฺฐารสอโกฺขภณิสงฺขา มนุสฺสา ‘‘มโหสธปณฺฑิเตน กิร พฺรหฺมทโตฺต เอกสตราชาโน จ คหิตา’’ติ มรณภยภีตา อตฺตโน อตฺตโน อุทรพทฺธสาฎกมฺปิ ฉเฑฺฑตฺวา ปลายิํสุฯ ขนฺธาวารฎฺฐานํ ตุจฺฉํ อโหสิฯ จูฬนิพฺรหฺมทโตฺต เอกสเต ขตฺติเย คเหตฺวา อตฺตโน นครเมว คโตฯ ปุนทิวเส ปน ปาโตว นครทฺวารานิ วิวริตฺวา พลกายา นครา นิกฺขมิตฺวา มหาวิโลปํ ทิสฺวา ‘‘กิํ กโรม, ปณฺฑิตา’’ติ มหาสตฺตสฺส อาโรจยิํสุฯ โส อาห – ‘‘เอเตหิ ฉฑฺฑิตํ ธนํ อมฺหากํ ปาปุณาติ, สเพฺพสํ ราชูนํ สนฺตกํ อมฺหากํ รโญฺญ, เทถ, เสฎฺฐีนญฺจ เกวฎฺฎพฺราหฺมณสฺส จ สนฺตกํ อมฺหากํ อาหรถ, อวเสสํ ปน นครวาสิโน คณฺหนฺตู’’ติฯ เตสํ มหคฺฆรตนภณฺฑเมว อาหรนฺตานํ อฑฺฒมาโส วีติวโตฺตฯ เสสํ ปน จตูหิ มาเสหิ  อาหริํสุฯ มหาสโตฺต อนุเกวฎฺฎสฺส มหนฺตํ สกฺการมกาสิฯ ตโต ปฎฺฐาย จ กิร มิถิลวาสิโน พหู หิรญฺญสุวณฺณา ชาตาฯ พฺรหฺมทตฺตสฺสปิ เตหิ ราชูหิ สทฺธิํ อุตฺตรปญฺจาลนคเร วสนฺตสฺส เอกวสฺสํ อตีตํฯ</p>

</p>

</p>


<p>อเถกทิวสํ  เกวโฎฺฎ อาทาเส มุขํ โอโลเกโนฺต นลาเฎ วณํ ทิสฺวา ‘‘อิทํ คหปติปุตฺตสฺส กมฺมํ, เตนาหํ เอตฺตกานํ ราชูนํ อนฺตเร ลชฺชาปิโต’’ติ จิเนฺตตฺวา สมุปฺปนฺนโกโธ หุตฺวา ‘‘กทา นุ ขฺวสฺส ปิฎฺฐิํ ปสฺสิตุํ สมโตฺถ ภวิสฺสามี’’ติ จิเนฺตโนฺต ‘‘อเตฺถโส อุปาโย, อมฺหากํ รโญฺญ ธีตา ปญฺจาลจนฺที นาม อุตฺตมรูปธรา  เทวจฺฉราปฎิภาคา, ตํ วิเทหรโญฺญ ทสฺสามา’’ติ วตฺวา ‘‘เวเทหํ กาเมน ปโลเภตฺวา คิลิตพฬิสํ วิย มจฺฉํ สทฺธิํ มโหสเธน อาเนตฺวา อุโภ เต มาเรตฺวา ชยปานํ ปิวิสฺสามา’’ติ สนฺนิฎฺฐานํ กตฺวา ราชานํ อุปสงฺกมิตฺวา อาห – ‘‘เทว, เอโก มโนฺต อตฺถี’’ติฯ ‘‘อาจริย, ตว มนฺตํ นิสฺสาย อุทรพทฺธสาฎกสฺสปิ อสฺสามิโน ชาตมฺหา, อิทานิ กิํ กริสฺสสิ, ตุณฺหี โหหี’’ติฯ ‘‘มหาราช, อิมินา อุปาเยน สทิโส อโญฺญ นตฺถี’’ติฯ ‘‘เตน หิ ภณาหี’’ติฯ ‘‘มหาราช, อเมฺหหิ ทฺวีหิเยว เอกโต ภวิตุํ วฎฺฎตี’’ติฯ ‘‘เอวํ โหตู’’ติฯ อถ นํ พฺราหฺมโณ อุปริปาสาทตลํ อาโรเปตฺวา อาห – ‘‘มหาราช, วิเทหราชานํ กิเลเสน ปโลเภตฺวา อิธาเนตฺวา สทฺธิํ คหปติปุเตฺตน มาเรสฺสามา’’ติฯ ‘‘สุนฺทโร, อาจริย, อุปาโย, กถํ ปน ตํ ปโลเภตฺวา อาเนสฺสามา’’ติ? ‘‘มหาราช, ธีตา โว ปญฺฉาลจนฺที อุตฺตมรูปธรา, ตสฺสา รูปสมฺปตฺติํ จาตุริยวิลาเสน กวีหิ คีตํ พนฺธาเปตฺวา ตานิ กพฺพานิ มิถิลายํ คายาเปตฺวา ‘เอวรูปํ อิตฺถิรตนํ อลภนฺตสฺส วิเทหนรินฺทสฺส กิํ รเชฺชนา’ติ ตสฺส สวนสํสเคฺคเนว ปฎิพทฺธภาวํ ญตฺวา อหํ ตตฺถ คนฺตฺวา ทิวสํ ววตฺถเปสฺสามิฯ โส มยิ ทิวสํ ววตฺถเปตฺวา อาคเต คิลิตพฬิโส วิย มโจฺฉ คหปติปุตฺตํ คเหตฺวา อาคมิสฺสติ, อถ เน มาเรสฺสามา’’ติฯ</p>


<p>ราชา ตสฺส วจนํ สุตฺวา ตุสฺสิตฺวา ‘‘สุนฺทโร อุปาโย, อาจริย, เอวํ กริสฺสามา’’ติ สมฺปฎิจฺฉิฯ ตํ ปน มนฺตํ จูฬนิพฺรหฺมทตฺตสฺส สยนปาลิกา สาฬิกา  สุตฺวา ปจฺจกฺขมกาสิฯ ราชา นิปุเณ กพฺพกาเร ปโกฺกสาเปตฺวา พหุํ ธนํ ทตฺวา ธีตรํ เตสํ ทเสฺสตฺวา ‘‘ตาตา, เอติสฺสา รูปสมฺปตฺติํ นิสฺสาย กพฺพํ กโรถา’’ติ อาหฯ เต อติมโนหรานิ คีตานิ พนฺธิตฺวา ราชานํ สาวยิํสุฯ ราชา ตุสฺสิตฺวา พหุํ ธนํ เตสํ อทาสิฯ กวีนํ สนฺติกา นฎา สิกฺขิตฺวา สมชฺชมณฺฑเล คายิํสุฯ อิติ ตานิ วิตฺถาริตานิ อเหสุํฯ เตสุ มนุสฺสานํ อนฺตเร วิตฺถาริตตฺตํ คเตสุ ราชา คายเก ปโกฺกสาเปตฺวา อาห – ‘‘ตาตา, ตุเมฺห มหาสกุเณ คเหตฺวา รตฺติภาเค รุกฺขํ อภิรุยฺห ตตฺถ นิสินฺนา คายิตฺวา ปจฺจูสกาเล เตสํ คีวาสุ  กํสตาเล พนฺธิตฺวา เต อุปฺปาเตตฺวา โอตรถา’’ติฯ โส กิร  ‘‘ปญฺจาลรโญฺญ ธีตุ สรีรวณฺณํ เทวตาปิ คายนฺตี’’ติ ปากฎภาวกรณตฺถํ ตถา กาเรสิฯ ปุน ราชา กวี ปโกฺกสาเปตฺวา ‘‘ตาตา, อิทานิ ตุเมฺห ‘เอวรูปา กุมาริกา ชมฺพุทีปตเล อญฺญสฺส รโญฺญ นานุจฺฉวิกา, มิถิลายํ เวเทหรโญฺญ อนุจฺฉวิกา’ติ รโญฺญ จ อิสฺสริยํ อิมาย จ รูปํ วเณฺณตฺวา คีตานิ พนฺธถา’’ติ อาหฯ เต ตถา กตฺวา รโญฺญ อาโรจยิํสุฯ</p>


<p>ราชา เตสํ ธนํ ทตฺวา ปุน คายเก ปโกฺกสาเปตฺวา ‘‘ตาตา, มิถิลํ คนฺตฺวา ตตฺถ อิมินาว อุปาเยน คายถา’’ติ เปเสสิฯ เต ตานิ คายนฺตา อนุปุเพฺพน มิถิลํ คนฺตฺวา สมชฺชมณฺฑเล คายิํสุฯ ตานิ สุตฺวา มหาชโน อุกฺกุฎฺฐิสหสฺสานิ ปวเตฺตตฺวา เตสํ พหุํ ธนํ อทาสิฯ เต รตฺติสมเย รุเกฺขสุปิ คายิตฺวา ปจฺจูสกาเล สกุณานํ คีวาสุ กํสตาเล พนฺธิตฺวา โอตรนฺติฯ อากาเส กํสตาลสทฺทํ สุตฺวา ‘‘ปญฺจาลราชธีตุ สรีรวณฺณํ เทวตาปิ คายนฺตี’’ติ สกลนคเร เอกโกลาหลํ อโหสิฯ ราชา สุตฺวา คายเก ปโกฺกสาเปตฺวา อโนฺตนิเวสเน สมชฺชํ กาเรตฺวา ‘‘เอวรูปํ กิร อุตฺตมรูปธรํ ธีตรํ จูฬนิราชา มยฺหํ ทาตุกาโม’’ติ ตุสฺสิตฺวา เตสํ พหุํ ธนํ อทาสิฯ เต อาคนฺตฺวา พฺรหฺมทตฺตสฺส อาโรเจสุํฯ อถ นํ เกวโฎฺฎ อาห – ‘‘อิทานิ, มหาราช, ทิวสํ ววตฺถปนตฺถาย คมิสฺสามี’’ติฯ ‘‘สาธุ, อาจริย, กิํ ลทฺธุํ วฎฺฎตี’’ติ? ‘‘โถกํ ปณฺณาการ’’นฺติฯ ‘‘เตน หิ คณฺหา’’ติ ทาเปสิฯ โส ตํ อาทาย มหเนฺตน ปริวาเรน เวเทหรฎฺฐํ ปาปุณิฯ ตสฺสาคมนํ สุตฺวา นคเร เอกโกลาหลํ ชาตํ ‘‘จูฬนิราชา กิร เวเทโห จ มิตฺตสนฺถวํ กริสฺสนฺติ, จูฬนิราชา อตฺตโน ธีตรํ อมฺหากํ รโญฺญ ทสฺสติ , เกวโฎฺฎ ทิวสํ ววตฺถเปตุํ เอตี’’ติฯ เวเทหราชาปิ สุณิ, มหาสโตฺตปิ, สุตฺวาน ปนสฺส เอตทโหสิ ‘‘ตสฺสาคมนํ มยฺหํ น รุจฺจติ, ตถโต นํ ชานิสฺสามี’’ติฯ โส จูฬนิสนฺติเก อุปนิกฺขิตฺตกปุริสานํ สาสนํ เปเสสิ ‘‘อิมมตฺถํ ตถโต ชานิตฺวา เปเสนฺตู’’ติฯ อถ เต ‘‘มยเมตํ ตถโต น ชานาม, ราชา จ เกวโฎฺฎ จ สยนคเพฺภ นิสีทิตฺวา มเนฺตนฺติ, รโญฺญ ปน สยนปาลิกา สาฬิกา สกุณิกา เอตมตฺถํ ชาเนยฺยา’’ติ ปฎิเปสยิํสุฯ</p>


<p>ตํ สุตฺวา มหาสโตฺต จิเนฺตสิ ‘‘ยถา ปจฺจามิตฺตานํ โอกาโส  น โหติ, เอวํ สุวิภตฺตํ กตฺวา สุสชฺชิตํ นครํ อหํ เกวฎฺฎสฺส ทฎฺฐุํ น ทสฺสามี’’ติฯ โส นครทฺวารโต ยาว ราชเคหา, ราชเคหโต จ ยาว อตฺตเคหา, คมนมคฺคํ อุโภสุ ปเสฺสสุ กิลเญฺชหิ ปริกฺขิปาเปตฺวา มตฺถเกปิ กิลเญฺชหิ ปฎิจฺฉาทาเปตฺวา จิตฺตกมฺมํ การาเปตฺวา ภูมิยํ ปุปฺผานิ วิกิริตฺวา ปุณฺณฆเฎ ฐปาเปตฺวา กทลิโย พนฺธาเปตฺวา ธเช ปคฺคณฺหาเปสิฯ เกวโฎฺฎ นครํ ปวิสิตฺวา  สุวิภตฺตํ นครํ อปสฺสโนฺต ‘‘รญฺญา เม มโคฺค อลงฺการาปิโต’’ติ จิเนฺตตฺวา นครสฺส อทสฺสนตฺถํ กตภาวํ น ชานิฯ โส คนฺตฺวา ราชานํ ทิสฺวา ปณฺณาการํ ปฎิจฺฉาเปตฺวา ปฎิสนฺถารํ กตฺวา เอกมนฺตํ นิสีทิตฺวา รญฺญา กตสกฺการสมฺมาโน อาคตการณํ อาโรเจโนฺต เทฺว คาถา อภาสิ –</p>


<ol>
<li>
‘‘ราชา สนฺถวกาโม เต, รตนานิ ปเวจฺฉติ;  
  
อาคจฺฉนฺตุ อิโต ทูตา, มญฺชุกา ปิยภาณิโนฯ  
</li>
  
<li>
‘‘ภาสนฺตุ มุทุกา วาจา, ยา วาจา ปฎินนฺทิตา;  
  
ปญฺจาโล จ วิเทโห จ, อุโภ เอกา ภวนฺตุ เต’’ติฯ  
</li>
  
<p>ตตฺถ ติ มหาราช, อมฺหากํ ราชา ตยา สทฺธิํ มิตฺตสนฺถวํ กาตุกาโมฯ ติ อิตฺถิรตนํ อตฺตโน ธีตรํ อาทิํ กตฺวา ตุมฺหากํ สพฺพรตนานิ ทสฺสติฯ ติ อิโต ปฎฺฐาย กิร อุตฺตรปญฺจาลนครโต ปณฺณาการํ คเหตฺวา มธุรวจนา ปิยภาณิโน ทูตา อิธ อาคจฺฉนฺตุ, อิโต จ ตตฺถ คจฺฉนฺตุฯ ติ คโงฺคทกํ วิย ยมุโนทเกน สทฺธิํ สํสนฺทนฺตา เอกสทิสาว โหนฺตูติฯ
</ol></p>


<p>เอวญฺจ  ปน วตฺวา ‘‘มหาราช, อมฺหากํ ราชา อญฺญํ มหามตฺตํ เปเสตุกาโม หุตฺวาปิ ‘อโญฺญ มนาปํ กตฺวา สาสนํ อาโรเจตุํ น สกฺขิสฺสตี’ติ มํ เปเสสิ ‘อาจริย, ตุเมฺห ราชานํ สาธุกํ ปโพเธตฺวา อาทาย อาคจฺฉถา’ติ, คจฺฉถ ราชเสฎฺฐ อภิรูปญฺจ กุมาริกํ ลภิสฺสถ, อมฺหากญฺจ รญฺญา สทฺธิํ มิตฺตภาโว ปติฎฺฐหิสฺสตี’’ติ อาหฯ โส ตสฺส วจนํ สุตฺวา ตุฎฺฐมานโส ‘‘อุตฺตมรูปธรํ กิร กุมาริกํ ลภิสฺสามี’’ติ สวนสํสเคฺคน พชฺฌิตฺวา ‘‘อาจริย, ตุมฺหากญฺจ กิร มโหสธปณฺฑิตสฺส จ ธมฺมยุเทฺธ วิวาโท อโหสิ, คจฺฉถ ปุตฺตํ เม ปสฺสถ, อุโภปิ ปณฺฑิตา อญฺญมญฺญํ  ขมาเปตฺวา มเนฺตตฺวา เอถา’’ติ อาหฯ ตํ สุตฺวา เกวโฎฺฎ ‘‘ปสฺสิสฺสามิ ปณฺฑิต’’นฺติ ตํ ปสฺสิตุํ อคมาสิฯ มหาสโตฺตปิ ตํ ทิวสํ ‘‘เตน เม ปาปธเมฺมน สทฺธิํ สลฺลาโป มา โหตู’’ติ ปาโตว โถกํ สปฺปิํ ปิวิ, เคหมฺปิสฺส พหเลน อลฺลโคมเยน เลปาเปสิ, ถเมฺภ เตเลน มเกฺขสิ, ตสฺส นิปนฺนมญฺจกํ ฐเปตฺวา เสสานิ มญฺจปีฐาทีนิ นีหราเปสิฯ</p>


<p>โส มนุสฺสานํ สญฺญมทาสิ ‘‘ตาตา, พฺราหฺมเณ กเถตุํ อารเทฺธ เอวํ วเทยฺยาถ ‘พฺราหฺมณ, มา  ปณฺฑิเตน สทฺธิํ กถยิตฺถ, อชฺช เตน ติขิณสปฺปิ ปิวิต’นฺติฯ มยิ จ เตน สทฺธิํ กถนาการํ กโรเนฺตปิ ‘เทว ติขิณสปฺปิ เต ปิวิตํ, มา กเถถา’ติ มํ นิวาเรถา’’ติฯ เอวํ วิจาเรตฺวา มหาสโตฺต รตฺตปฎํ นิวาเสตฺวา สตฺตสุ ทฺวารโกฎฺฐเกสุ มนุเสฺส ฐเปตฺวา สตฺตเม ทฺวารโกฎฺฐเก ปฎมญฺจเก นิปชฺชิฯ เกวโฎฺฎปิสฺส ปฐมทฺวารโกฎฺฐเก ฐตฺวา ‘‘กหํ ปณฺฑิโต’’ติ ปุจฺฉิฯ อถ นํ เต มนุสฺสา ‘‘พฺราหฺมณ, มา สทฺทมกริ, สเจปิ อาคจฺฉิตุกาโม, ตุณฺหี หุตฺวา เอหิ, อชฺช ปณฺฑิเตน ติขิณสปฺปิ ปีตํ, มหาสทฺทํ กาตุํ น ลพฺภตี’’ติ อาหํสุฯ เสสทฺวารโกฎฺฐเกสุปิ นํ ตเถว อาหํสุฯ โส สตฺตมทฺวารโกฎฺฐกํ อติกฺกมิตฺวา ปณฺฑิตสฺส สนฺติกํ อคมาสิฯ ปณฺฑิโต กถนาการํ ทเสฺสสิฯ อถ นํ มนุสฺสา ‘‘เทว, มา กถยิตฺถ, ติขิณสปฺปิ เต ปีตํ, กิํ เต อิมินา ทุฎฺฐพฺราหฺมเณน สทฺธิํ กถิเตนา’’ติ วตฺวา วารยิํสุฯ อิติ โส ตสฺส สนฺติกํ คนฺตฺวา เนว นิสีทิตุํ, น อาสนํ นิสฺสาย ฐิตฎฺฐานํ ลภิ, อลฺลโคมยํ อกฺกมิตฺวา อฎฺฐาสิฯ</p>


<p>อถ  นํ โอโลเกตฺวา เอโก อกฺขีนิ นิมีลิ, เอโก ภมุกํ อุกฺขิปิ, เอโก กปฺปรํ กณฺฑูยิฯ โส เตสํ กิริยํ โอโลเกตฺวา มงฺกุภูโต ‘‘คจฺฉามหํ ปณฺฑิตา’’ติ วตฺวา อปเรน ‘‘อเร ทุฎฺฐพฺราหฺมณ, ‘มา สทฺทมกาสี’ติ วุโตฺต สทฺทเมว กโรสิ, อฎฺฐีนิ เต ภินฺทิสฺสามี’’ติ วุเตฺต ภีตตสิโต หุตฺวา นิวตฺติตฺวา โอโลเกสิฯ อถ นํ อโญฺญ เวฬุเปสิกาย ปิฎฺฐิยํ ตาเลสิ, อโญฺญ คีวายํ คเหตฺวา ขิปิ, อโญฺญ ปิฎฺฐิยํ หตฺถตเลน ปหริฯ โส ทีปิมุขา มุตฺตมิโค วิย ภีตตสิโต นิกฺขมิตฺวา ราชเคหํ คโตฯ ราชา จิเนฺตสิ ‘‘อชฺช  มม ปุโตฺต อิมํ ปวตฺติํ สุตฺวา ตุโฎฺฐ ภวิสฺสติ, ทฺวินฺนํ ปณฺฑิตานํ มหติยา ธมฺมสากจฺฉาย ภวิตพฺพํ, อชฺช อุโภ อญฺญมญฺญํ ขมาเปสฺสนฺติ, ลาภา วต เม’’ติฯ โส เกวฎฺฎํ ทิสฺวา ปณฺฑิเตน สทฺธิํ สํสนฺทนาการํ ปุจฺฉโนฺต คาถมาห –</p>


<ol>
<li>
‘‘กถํ นุ เกวฎฺฎ มโหสเธน, สมาคโม อาสิ ตทิงฺฆ พฺรูหิ;  
  
กจฺจิ เต ปฎินิชฺฌโตฺต, กจฺจิ ตุโฎฺฐ มโหสโธ’’ติฯ  
</li>
  
<p>ตตฺถ ติ ธมฺมยุทฺธมณฺฑเล ปวตฺตวิคฺคหสฺส วูปสมนตฺถํ กจฺจิ ตฺวํ เตน, โส จ ตยา นิชฺฌโตฺต ขมาปิโตฯ ติ กจฺจิ ตุมฺหากํ รญฺญา เปสิตํ ปวตฺติํ สุตฺวา ตุโฎฺฐติฯ
</ol></p>


<p>ตํ สุตฺวา เกวโฎฺฎ ‘‘มหาราช, ตุเมฺห ‘ปณฺฑิโต’ติ ตํ คเหตฺวา วิจรถ, ตโต อสปฺปุริสตโร นาม นตฺถี’’ติ คาถมาห –</p>


<ol>
<li>
‘‘อนริยรูโป  
ปุริโส ชนินฺท, อสโมฺมทโก ถโทฺธ อสพฺภิรูโป;  
  
ยถา มูโค จ พธิโร จ, น กิญฺจิตฺถํ อภาสถา’’ติฯ  
</li>
  
<p>ตตฺถ ติ อปณฺฑิตชาติโกฯ นฺติ มยา สห กิญฺจิ อตฺถํ น ภาสิตฺถ, เตเนว นํ อปณฺฑิโตติ มญฺญามีติ โพธิสตฺตสฺส อคุณํ กเถสิฯ
</ol></p>


<p>ราชา  ตสฺส วจนํ อนภินนฺทิตฺวา อปฺปฎิโกฺกสิตฺวา ตสฺส จ เตน สทฺธิํ อาคตานญฺจ ปริพฺพยเญฺจว นิวาสเคหญฺจ ทาเปตฺวา ‘‘คจฺฉถาจริย, วิสฺสมถา’’ติ ตํ อุโยฺยเชตฺวา ‘‘มม ปุโตฺต ปณฺฑิโต ปฎิสนฺถารกุสโล, อิมินา กิร สทฺธิํ เนว ปฎิสนฺถารํ อกาสิ, น ตุฎฺฐิํ ปเวเทสิฯ กิญฺจิ เตน อนาคตภยํ ทิฎฺฐํ ภวิสฺสตี’’ติ สยเมว กถํ สมุฎฺฐาเปสิ –</p>


<ol>
<li>
‘‘อทฺธา อิทํ มนฺตปทํ สุทุทฺทสํ, อโตฺถ สุโทฺธ นรวิริเยน ทิโฎฺฐ;  
  
ตถา หิ กาโย มม สมฺปเวธติ, หิตฺวา สยํ โก ปรหตฺถเมสฺสตี’’ติฯ  
</li>
  
<p>ตตฺถ นฺติ ยํ มม ปุเตฺตน ทิฎฺฐํ, อทฺธา อิทํ มนฺตปทํ อเญฺญน อิตรปุริเสน สุทุทฺทสํฯ ติ วีริยวเนฺตน มโหสธปณฺฑิเตน สุโทฺธ อโตฺถ ทิโฎฺฐ ภวิสฺสติฯ นฺติ สกํ รฎฺฐํ หิตฺวา โก ปรหตฺถํ คมิสฺสติฯ
</ol></p>


<p>‘‘มม  ปุเตฺตน พฺราหฺมณสฺส อาคมเน โทโส ทิโฎฺฐ ภวิสฺสติฯ อยญฺหิ อาคจฺฉโนฺต น มิตฺตสนฺถวตฺถาย อาคมิสฺสติ, มํ ปน กาเมน ปโลเภตฺวา นครํ เนตฺวา คณฺหนตฺถาย อาคเตน ภวิตพฺพํฯ ตํ อนาคตภยํ ทิฎฺฐํ ภวิสฺสติ ปณฺฑิเตนา’’ติ ตสฺส ตมตฺถํ อาวเชฺชตฺวา ภีตตสิตสฺส นิสินฺนกาเล จตฺตาโร ปณฺฑิตา อาคมิํสุฯ ราชา เสนกํ ปุจฺฉิ ‘‘เสนก, รุจฺจติ เต อุตฺตรปญฺจาลนครํ คนฺตฺวา จูฬนิราชสฺส ธีตุ อานยน’’นฺติ? กิํ กเถถ มหาราช, น หิ สิริํ อาคจฺฉนฺติํ ทเณฺฑน ปหริตฺวา ปลาเปตุํ วฎฺฎติฯ สเจ ตุเมฺห ตตฺถ คนฺตฺวา ตํ คณฺหิสฺสถ, ฐเปตฺวา จูฬนิพฺรหฺมทตฺตํ อโญฺญ ตุเมฺหหิ สโม ชมฺพุทีปตเล น ภวิสฺสติฯ กิํ การณา? เชฎฺฐราชธีตาย คหิตตฺตาฯ โส หิ ‘‘เสสราชาโน มม มนุสฺสา, เวเทโห เอโกว มยา สทิโส’’ติ สกลชมฺพุทีเป อุตฺตมรูปธรํ ธีตรํ ตุมฺหากํ ทาตุกาโม ชาโต, กโรถสฺส วจนํฯ มยมฺปิ ตุเมฺห นิสฺสาย วตฺถาลงฺกาเร ลภิสฺสามาติฯ ราชา เสเสปิ ปุจฺฉิฯ เตปิ ตเถว กเถสุํฯ ตสฺส เตหิ สทฺธิํ กเถนฺตเสฺสว เกวฎฺฎพฺราหฺมโณ อตฺตโน นิวาสเคหา นิกฺขมิตฺวา  ‘‘ราชานํ อามเนฺตตฺวา คมิสฺสามี’’ติ อาคนฺตฺวา ‘‘มหาราช, น สกฺกา อเมฺหหิ ปปญฺจํ กาตุํ, คมิสฺสาม มยํ  นรินฺทา’’ติ อาหฯ ราชา ตสฺส สกฺการํ กตฺวา ตํ อุโยฺยเชสิฯ มหาสโตฺต ตสฺส คมนภาวํ ญตฺวา นฺหตฺวา อลงฺกริตฺวา ราชุปฎฺฐานํ อาคนฺตฺวา ราชานํ วนฺทิตฺวา เอกมนฺตํ นิสีทิฯ ราชา จิเนฺตสิ ‘‘ปุโตฺต เม มโหสธปณฺฑิโต มหามนฺตี มนฺตปารงฺคโต อตีตานาคตปจฺจุปฺปนฺนํ อตฺถํ ชานาติฯ อมฺหากํ ตตฺถ คนฺตุํ ยุตฺตภาวํ วา อยุตฺตภาวํ วา ปณฺฑิโต ชานิสฺสตี’’ติฯ โส อตฺตนา ปฐมํ จินฺติตํ อวตฺวา ราครโตฺต โมหมูโฬฺห หุตฺวา ตํ ปุจฺฉโนฺต คาถมาห –</p>


<ol>
<li>
‘‘ฉนฺนญฺหิ เอกาว มตี สเมติ, เย ปณฺฑิตา อุตฺตมภูริปตฺตา;  
  
ยานํ อยานํ อถ วาปิ ฐานํ, มโหสธ ตฺวมฺปิ มติํ กโรหี’’ติฯ  
</li>
  
<p>ตตฺถ นฺติ ปณฺฑิต, เกวฎฺฎพฺราหฺมณสฺส จ มม จ อิเมสญฺจ จตุนฺนนฺติ ฉนฺนํ อมฺหากํ  เอโกเยว อชฺฌาสโย คโงฺคทกํ วิย ยมุโนทเกน  สํสนฺทติ สเมติฯ เย มยํ ฉปิ ชนา ปณฺฑิตา อุตฺตมภูริปตฺตา, เตสํ โน ฉนฺนมฺปิ จูฬนิราชธีตุ อานยนํ รุจฺจตีติฯ นฺติ อิเธว วาโสฯ ติ อมฺหากํ รุจฺจนกํ นาม อปฺปมาณํ, ตฺวมฺปิ จิเนฺตหิ, กิํ อมฺหากํ อาวาหตฺถาย ตตฺถ ยานํ, อุทาหุ อยานํ, อทุ อิเธว วาโส รุจฺจตีติฯ
</ol></p>


<p>ตํ สุตฺวา ปณฺฑิโต ‘‘อยํ ราชา อติวิย กามคิโทฺธ อนฺธพาลภาเวน อิเมสํ จตุนฺนํ วจนํ คณฺหาติ, คมเน โทสํ กเถตฺวา นิวเตฺตสฺสามิ น’’นิ จิเนฺตตฺวา จตโสฺส คาถาโย อภาสิ –</p>


<ol>
<li>
‘‘ชานาสิ โข ราช มหานุภาโว, มหพฺพโล จูฬนิพฺรหฺมทโตฺต;  
  
ราชา จ ตํ อิจฺฉติ มารณตฺถํ, มิคํ ยถา โอกจเรน ลุโทฺทฯ  
</li>
  
<li>
‘‘ยถาปิ มโจฺฉ พฬิสํ, วงฺกํ มํเสน ฉาทิตํ;  
  
อามคิโทฺธ น ชานาติ, มโจฺฉ มรณมตฺตโนฯ  
</li>
  
<li>
‘‘เอวเมว ตุวํ ราช, จูฬเนยฺยสฺส ธีตรํ;  
  
กามคิโทฺธ น ชานาสิ, มโจฺฉว มรณมตฺตโนฯ  
</li>
  
<li>
‘‘สเจ  
  
คจฺฉสิ ปญฺจาลํ, ขิปฺปมตฺตํ ชหิสฺสสิ;  
  
มิคํ ปนฺถานุพนฺธํว, มหนฺตํ ภยเมสฺสตี’’ติฯ  
</li>
  
<p>ตตฺถ ติ วิเทหํ อาลปติฯ ติ มหายโสฯ ติ อฎฺฐรสอโกฺขภณิสเงฺขน พเลน สมนฺนาคโตฯ นฺติ มารณสฺส อตฺถายฯ ติ โอกจาริกาย มิคิยาฯ ลุโทฺท หิ เอกํ มิคิํ สิกฺขาเปตฺวา รชฺชุเกน พนฺธิตฺวา อรญฺญํ เนตฺวา มิคานํ โคจรฎฺฐาเน ฐเปสิฯ สา พาลมิคํ อตฺตโน สนฺติกํ อาเนตุกามา สกสญฺญาย ราคํ ชเนนฺตี วิรวติฯ ตสฺสา สทฺทํ สุตฺวา พาลมิโค มิคคณปริวุโต วนคุเมฺพ นิปโนฺน เสสมิคีสุ สญฺญํ อกตฺวา ตสฺสา สทฺทสฺสวนสํสเคฺคน พโทฺธ วุฎฺฐาย นิกฺขมิตฺวา คีวํ อุกฺขิปิตฺวา กิเลสวเสน ตํ มิคิํ อุปคนฺตฺวา ลุทฺทสฺส ปสฺสํ ทตฺวา ติฎฺฐติฯ ตเมนํ โส ติขิณาย สตฺติยา วิชฺฌิตฺวา ชีวิตกฺขยํ ปาเปติฯ ตตฺถ ลุโทฺท วิย จูฬนิราชา, โอกจาริกา วิย อสฺส ธีตา, ลุทฺทสฺส หเตฺถ อาวุธํ วิย เกวฎฺฎพฺราหฺมโณฯ อิติ ยถา โอกจเรน ลุโทฺท มิคํ มารณตฺถาย อิจฺฉติ, เอวํ โสปิ ราชา ตํ อิจฺฉตีติ อโตฺถฯ
</ol></p>


<p>ติ พฺยามสตคมฺภีเร อุทเก วสโนฺตปิ ตสฺมิํ พฬิสสฺส วงฺกฎฺฐานํ ฉาเทตฺวา ฐิเต อามสงฺขาเต อามิเส คิโทฺธ หุตฺวา พฬิสํ คิลติ, อตฺตโน มรณํ น ชานาติฯ ธีตรนฺติ จูฬนิพาฬิสิกสฺส เกวฎฺฎพฺราหฺมณสฺส วจนพฬิสํ ฉาเทตฺวา ฐิตํ อามิสสทิสํฯ ตสฺส รโญฺญ  ธีตรํ กามคิโทฺธ หุตฺวา มโจฺฉ อตฺตโน มรณสงฺขาตํ อามิสํ วิย น ชานาสิฯ นฺติ อุตฺตรปญฺจาลนครํฯ นฺติ อตฺตานํฯ นฺติ ยถา คามทฺวารมคฺคํ อนุพนฺธมิคํ  ตญฺหิ มิคํ มารณตฺถาย อาวุธานิ คเหตฺวา นิกฺขเนฺตสุ มนุเสฺสสุ เย เย ปสฺสนฺติ, เต เต มาเรนฺติ, เอวํ อุตฺตรปญฺจาลนครํ คจฺฉนฺตมฺปิ ตํ มหนฺตํ มรณภยํ เอสฺสติ อุปคมิสฺสตีติฯ</p>


<p>เอวํ มหาสโตฺต จตูหิ คาถาหิ ราชานํ นิคฺคณฺหิตฺวา กเถสิฯ โส ราชา เตน อติวิย นิคฺคหิโตว ‘‘อยํ มํ อตฺตโน ทาสํ วิย มญฺญติ, ราชาติ  สญฺญมฺปิ น กโรติ, อคฺคราเชน ‘ธีตรํ ทสฺสามี’ติ มม สนฺติกํ เปสิตํ ญตฺวา เอกมฺปิ มงฺคลปฎิสํยุตฺตํ กถํ อกเถตฺวา มํ ‘พาลมิโค วิย, คิลิตพฬิสมโจฺฉ วิย ปนฺถานุพนฺธมิโค วิย, มรณํ ปาปุณิสฺสตี’ติ วทตี’’ติ กุชฺฌิตฺวา อนนฺตรํ คาถมาห –</p>


<ol>
<li>
‘‘มยเมว  
พาลมฺหเส เอฬมูคา, เย อุตฺตมตฺถานิ ตยี ลปิมฺหา;  
  
กิเมว ตฺวํ นงฺคลโกฎิวโฑฺฒ, อตฺถานิ ชานาสิ ยถาปิ อเญฺญ’’ติฯ  
</li>
  
<p>ตตฺถ ติ พาลามฺหฯ ติ ลาลมุขา มยเมวฯ ติ อุตฺตมอิตฺถิรตนปฎิลาภการณานิฯ ติ ตว สนฺติเก กถยิมฺหาฯ ติ ครหเตฺถ นิปาโตฯ ติ คหปติปุโตฺต ทหรกาลโต ปฎฺฐาย นงฺคลโกฎิํ วหโนฺตเยว วฑฺฒติ, ตมตฺถํ สนฺธาย ‘‘ตฺวํ คหปติกมฺมเมว ชานาสิ, น ขตฺติยานํ มงฺคลกมฺม’’นฺติ อิมินา อธิปฺปาเยเนวมาหฯ ติ ยถา เกวโฎฺฎ วา เสนกาทโย วา อเญฺญ ปณฺฑิตา อิมานิ ขตฺติยานํ มงฺคลตฺถานิ ชานนฺติ, ตถา ตฺวํ ตานิ กิํ ชานาสิ, คหปติกมฺมชานนเมว ตวานุจฺฉวิกนฺติฯ
</ol></p>


<p>อิติ นํ อโกฺกสิตฺวา ปริภาสิตฺวา ‘‘คหปติปุโตฺต มม มงฺคลนฺตรายํ กโรติ, นีหรถ น’’นฺติ นีหราเปตุํ คาถมาห –</p>


<ol>
<li>
‘‘อิมํ คเล คเหตฺวาน, นาเสถ วิชิตา มม;  
  
โย เม รตนลาภสฺส, อนฺตรายาย ภาสตี’’ติฯ  
</li>
  
<p>โส รโญฺญ กุทฺธภาวํ ญตฺวา ‘‘สเจ โข ปน มํ โกจิ รโญฺญ วจนํ คเหตฺวา หเตฺถ วา คีวาย วา ปรามเสยฺย, ตํ เม อลํ อสฺส ยาวชีวํ ลชฺชิตุํ, ตสฺมา สยเมว นิกฺขมิสฺสามี’’ติ  จิเนฺตตฺวา ราชานํ วนฺทิตฺวา อตฺตโน เคหํ คโตฯ ราชาปิ เกวลํ โกธวเสเนว วทติ, โพธิสเตฺต ปน ครุจิตฺตตาย น กญฺจิ ตถา กาตุํ อาณาเปสิฯ อถ มหาสโตฺต ‘‘อยํ ราชา พาโล อตฺตโน หิตาหิตํ น ชานาติ , กามคิโทฺธ หุตฺวา ‘ตสฺส ธีตรํ ลภิสฺสามิเยวา’ติ อนาคตภยํ อชานิตฺวา คจฺฉโนฺต มหาวินาสํ ปาปุณิสฺสติฯ นาสฺส กถํ หทเย กาตุํ วฎฺฎติ, พหุปกาโร เม เอส มหายสทายโก, อิมสฺส มยา ปจฺจเยน ภวิตุํ วฎฺฎติฯ ปฐมํ โข ปน สุวโปตกํ เปเสตฺวา ตถโต ญตฺวา ปจฺฉา อหํ คมิสฺสามี’’ติ จิเนฺตตฺวา สุวโปตกํ เปเสสิฯ ตมตฺถํ ปกาเสโนฺต สตฺถา อาห –
</ol></p>


<ol>
<li>
‘‘ตโต จ โส อปกฺกมฺม, เวเทหสฺส อุปนฺติกา;  
  
อถ อามนฺตยี ทูตํ, มาธรํ สุวปณฺฑิตํฯ  
</li>
  
<li>
‘‘เอหิ  
สมฺม หริตปกฺข, เวยฺยาวจฺจํ กโรหิ เม;  
  
อตฺถิ ปญฺจาลราชสฺส, สาฬิกา สยนปาลิกาฯ  
</li>
  
<li>
‘‘ตํ พนฺธเนน ปุจฺฉสฺสุ, สา หิ สพฺพสฺส โกวิทา;  
  
สา เตสํ สพฺพํ ชานาติ, รโญฺญ จ โกสิยสฺส จฯ  
</li>
  
<li>
‘‘อาโมติ โส ปฎิสฺสุตฺวา, มาธโร สุวปณฺฑิโต;  
  
อคมาสิ หริตปโกฺข, สาฬิกาย อุปนฺติกํฯ  
</li>
  
<li>
‘‘ตโต จ โข โส คนฺตฺวาน, มาธโร สุวปณฺฑิโต;  
  
อถามนฺตยิ สุฆรํ, สาฬิกํ มญฺชุภาณิกํฯ  
</li>
  
<li>
‘‘กจฺจิ เต สุฆเร ขมนียํ, กจฺจิ เวเสฺส อนามยํ;  
  
กจฺจิ เต มธุนา ลาชา, ลพฺภเต สุฆเร ตุวํฯ  
</li>
  
<li>
‘‘กุสลเญฺจว เม สมฺม, อโถ สมฺม อนามยํ;  
  
อโถ เม มธุนา ลาชา, ลพฺภเต สุวปณฺฑิตฯ  
</li>
  
<li>
‘‘กุโต นุ สมฺม อาคมฺม, กสฺส วา ปหิโต ตุวํ;  
  
น จ เมสิ อิโต ปุเพฺพ, ทิโฎฺฐ วา ยทิ วา สุโต’’ติฯ  
</li>
  
<p>ตตฺถ ติ หริตปตฺตสมานปกฺขาฯ นฺติ ‘‘เอหิ, สมฺมา’’ติ วุเตฺต อาคนฺตฺวา อเงฺก นิสินฺนํ ‘‘สมฺม, อเญฺญน มนุสฺสภูเตน กาตุํ อสกฺกุเณยฺยํ มเมกํ เวยฺยาวฎิกํ กโรหี’’ติ อาหฯ
</ol></p>


<p>‘‘กิํ  กโรมิ, เทวา’’ติ  วุเตฺต ‘‘สมฺม, เกวฎฺฎพฺราหฺมณสฺส ทูเตเยฺยนาคตการณํ ฐเปตฺวา ราชานญฺจ เกวฎฺฎญฺจ อเญฺญ น ชานนฺติ, อุโภว รโญฺญ สยนคเพฺภ นิสินฺนา มนฺตยิํสุฯ ตสฺส ปน อตฺถิ ปญฺจาลราชสฺส สาฬิกา สยนปาลิกาฯ สา กิร ตํ รหสฺสํ ชานาติ, ตฺวํ ตตฺถ คนฺตฺวา ตาย สทฺธิํ เมถุนปฎิสํยุตฺตํ วิสฺสาสํ กตฺวา เตสํ ตํ รหสฺสํ พนฺธเนน ปุจฺฉสฺสุฯ ตํ สาฬิกํ ปฎิจฺฉเนฺน ปเทเส ยถา ตํ โกจิ น ชานาติ, เอวํ ปุจฺฉฯ สเจ หิ เต  โกจิ สทฺทํ สุณาติ, ชีวิตํ เต นตฺถิ, ตสฺมา ปฎิจฺฉเนฺน ฐาเน สณิกํ ปุจฺฉา’’ติฯ นฺติ สา เตสํ รโญฺญ จ โกสิยโคตฺตสฺส จ เกวฎฺฎสฺสาติ ทฺวินฺนมฺปิ ชนานํ สพฺพํ รหสฺสํ ชานาติฯ</p>


<p>ติ ภิกฺขเว, โส สุวโปตโก ปณฺฑิเตน ปุริมนเยเนว สกฺการํ กตฺวา เปสิโต ‘‘อาโม’’ติ ตสฺส ปฎิสฺสุตฺวา มหาสตฺตํ วนฺทิตฺวา ปทกฺขิณํ กตฺวา วิวฎสีหปญฺชเรน นิกฺขมิตฺวา วาตเวเคน สิวิรเฎฺฐ อริฎฺฐปุรํ นาม คนฺตฺวา ตตฺถ ปวตฺติํ สลฺลเกฺขตฺวา สาฬิกาย สนฺติกํ คโตฯ กถํ? โส หิ ราชนิเวสนสฺส กญฺจนถุปิกาย นิสีทิตฺวา ราคนิสฺสิตํ มธุรรวํ รวิฯ กิํ การณา? อิมํ สทฺทํ สุตฺวา สาฬิกา ปฎิรวิสฺสติ, ตาย สญฺญาย ตสฺสา สนฺติกํ คมิสฺสามีติฯ สาปิ ตสฺส สทฺทํ สุตฺวา ราชสยนสฺส สนฺติเก สุวณฺณปญฺชเร นิสินฺนา ราครตฺตจิตฺตา หุตฺวา ติกฺขตฺตุํ ปฎิรวิฯ โส โถกํ คนฺตฺวา ปุนปฺปุนํ สทฺทํ กตฺวา ตาย กตสทฺทานุสาเรน กเมน สีหปญฺชรอุมฺมาเร ฐตฺวา ปริสฺสยาภาวํ โอโลเกตฺวา ตสฺสา สนฺติกํ คโตฯ อถ นํ สา ‘‘เอหิ, สมฺม, สุวณฺณปญฺชเร นิสีทา’’ติ อาหฯ โส คนฺตฺวา นิสีทิฯ ติ เอวํ โส คนฺตฺวา เมถุนปฎิสํยุตฺตํ วิสฺสาสํ กตฺตุกาโม หุตฺวา ตํ อามเนฺตสิฯ นฺติ กญฺจนปญฺชเร วสนตาย สุนฺทรฆรํฯ ติ เวสฺสิเก เวสฺสชาติเกฯ สาฬิกา กิร สกุเณสุ เวสฺสชาติกา นาม, เตน ตํ เอวํ อาลปติฯ นฺติ สุฆเร ตํ ปุจฺฉามิ ‘‘กจฺจิ เต มธุนา สทฺธิํ ลาชา ลพฺภตี’’ติฯ ติ สมฺม, กุโต อาคนฺตฺวา อิธ ปวิโฎฺฐติ ปุจฺฉติฯ ติ เกน วา เปสิโต ตฺวํ อิธาคโตติฯ</p>


<p>โส  ตสฺสา วจนํ สุตฺวา ‘‘สจาหํ ‘มิถิลโต อาคโต’ติ วกฺขามิ, เอสา มรณมาปนฺนาปิ มยา สทฺธิํ วิสฺสาสํ น กริสฺสติฯ สิวิรเฎฺฐ โข ปน อริฎฺฐปุรํ สลฺลเกฺขตฺวา อาคโต, ตสฺมา มุสาวาทํ กตฺวา สิวิราเชน เปสิโต หุตฺวา ตโต อาคตภาวํ กเถสฺสามี’’ติ จิเนฺตตฺวา อาห –</p>


<ol>
<li>
‘‘อโหสิํ สิวิราชสฺส, ปาสาเท สยนปาลโก;  
  
ตโต โส ธมฺมิโก ราชา, พเทฺธ โมเจสิ พนฺธนา’’ติฯ  
</li>
  
<p>ตตฺถ ติ อตฺตโน ธมฺมิกตาย สเพฺพ พทฺธเก พนฺธนา โมเจสิฯ เอวํ โมเจโนฺต มมฺปิ สทฺทหิตฺวา ‘‘มุญฺจถ น’’นฺติ โมจาเปสิฯ โสหํ วิวฎา สุวณฺณปญฺชรา นิกฺขมิตฺวาปิ พหิปาสาเท  ยตฺถิจฺฉามิ, ตตฺถ โคจรํ คเหตฺวา สุวณฺณปญฺชเรเยว วสามิฯ ยถา ตฺวํ, น เอวํ นิจฺจกาลํ ปญฺชเรเยว อจฺฉามีติฯ
</ol></p>


<p>อถสฺส  สา อตฺตโน อตฺถาย สุวณฺณตฎฺฎเก ฐปิเต มธุลาเช เจว มธุโรทกญฺจ ทตฺวา ‘‘สมฺม, ตฺวํ ทูรโต อาคโต, เกนเตฺถน อิธาคโตสี’’ติ ปุจฺฉิฯ โส ตสฺสา วจนํ สุตฺวา รหสฺสํ โสตุกาโม มุสาวาทํ กตฺวา อาห –</p>


<ol>
<li>
‘‘ตสฺส เมกา ทุติยาสิ, สาฬิกา มญฺชุภาณิกา;  
  
ตํ ตตฺถ อวธี เสโน, เปกฺขโต สุฆเร มมา’’ติฯ  
</li>
  
<p>ตตฺถ ติ ตสฺส มยฺหํ เอกาฯ ติ ปุราณทุติยิกา อโหสิฯ
</ol></p>


<p>อถ นํ สา ปุจฺฉิ ‘‘กถํ ปน เต ภริยํ เสโน อวธี’’ติ? โส ตสฺสา อาจิกฺขโนฺต ‘‘สุณ ภเทฺท, เอกทิวสํ อมฺหากํ ราชา อุทกกีฬํ คจฺฉโนฺต มมฺปิ ปโกฺกสิฯ อถาหํ ภริยํ อาทาย เตน สทฺธิํ คนฺตฺวา กีฬิตฺวา สายนฺหสมเย เตเนว สทฺธิํ ปจฺจาคนฺตฺวา รญฺญา สทฺธิํเยว ปาสาทํ อภิรุยฺห สรีรํ สุกฺขาปนตฺถาย ภริยํ อาทาย สีหปญฺชเรน นิกฺขมิตฺวา กูฎาคารกุจฺฉิยํ นิสีทิํฯ ตสฺมิํ ขเณ เอโก เสโน กูฎาคารา นิกฺขโนฺต อเมฺห คณฺหิตุํ ปกฺขนฺทิฯ อหํ มรณภยภีโต เวเคน ปลายิํฯ สา ปน ตทา ครุคพฺภา อโหสิ, ตสฺมา เวเคน ปลายิตุํ นาสกฺขิฯ อถ โส มยฺหํ ปสฺสนฺตเสฺสว ตํ มาเรตฺวา อาทาย  คโตฯ อถ มํ ตสฺสา โสเกน โรทมานํ ทิสฺวา อมฺหากํ ราชา ‘สมฺม, กิํ โรทสี’ติ ปุจฺฉิตฺวา ตมตฺถํ สุตฺวา ‘มา พาฬฺหํ, สมฺม, โรทสิ, อญฺญํ ภริยํ ปริเยสาหี’ติ วตฺวา ‘กิํ, เทว, อญฺญาย อนาจาราย ทุสฺสีลาย ภริยาย อานีตาย, ตโตปิ เอกเกเนว จริตุํ วร’นฺติ วุเตฺต ‘สมฺม, อหํ เอกํ สกุณิกํ สีลาจารสมฺปนฺนํ อโสฺสสิํ, ตว ภริยาย สทิสเมวฯ จูฬนิราชสฺส หิ สยนปาลิกา สาฬิกา เอวรูปา, ตฺวํ ตตฺถ คนฺตฺวา ตสฺสา มนํ ปุจฺฉิตฺวา โอกาสํ กาเรตฺวา สเจ เต รุจฺจติ, อาคนฺตฺวา อมฺหากํ อาจิกฺขฯ อถาหํ โว วิวาหํ กตฺวา มหเนฺตน ปริวาเรน ตํ อาเนสฺสามา’ติ วตฺวา มํ อิธ ปหิณิ, เตนมฺหิ การเณนาคโต’’ติ วตฺวา คาถํ อาห –</p>


<ol>
<li>
‘‘ตสฺสา กามา หิ สมฺมโตฺต, อาคโตสฺมิ ตวนฺติ เก;  
  
สเจ กเรยฺย โอกาสํ, อุภโยว วสามเส’’ติฯ  
</li>
  
<p>สา   ตสฺส วจนํ สุตฺวา โสมนสฺสปฺปตฺตา อโหสิฯ เอวํ สเนฺตปิ อตฺตโน ปิยภาวํ อชานาเปตฺวา อนิจฺฉมานา วิย อาห –
</ol></p>


<ol>
<li>
‘‘สุโวว สุวิํ กาเมยฺย, สาฬิโก ปน สาฬิกํ;  
  
สุวสฺส สาฬิกาเยว, สํวาโส โหติ กีทิโส’’ติฯ  
</li>
  
<p>ตตฺถ ติ สมฺม สุวปณฺฑิต, สุโวว สุวิํ กาเมยฺยฯ ติ อสมานชาติกานํ สํวาโส นาม กีทิโส โหติฯ สุโว หิ สมานชาติกํ สุวิํ ทิสฺวา จิรสนฺถวมฺปิ สาฬิกํ ชหิสฺสติ, โส ปิยวิปฺปโยโค มหโต ทุกฺขาย ภวิสฺสติ, อสมานชาติกานํ สํวาโส นาม น สเมตีติฯ
</ol></p>


<p>อิตโร ตํ สุตฺวา ‘‘อยํ มํ น ปฎิกฺขิปติ, ปริหารเมว กโรติ, อทฺธา มํ อิจฺฉิสฺสติ, นานาวิธาหิ นํ อุปมาหิ สทฺทหาเปสฺสามี’’ติ จิเนฺตตฺวา อาห –</p>


<ol>
<li>
‘‘โยยํ กาเม กามยติ, อปิ จณฺฑาลิกามปิ;  
  
สโพฺพ หิ สทิโส โหติ, นตฺถิ กาเม อสาทิโส’’ติฯ  
</li>
  
<p>ตตฺถ  ติ จณฺฑาลิกํ อปิฯ ติ จิตฺตสทิสตาย สโพฺพ สํวาโส สทิโสว โหติฯ กามสฺมิญฺหิ จิตฺตเมว ปมาณํ, น ชาตีติฯ
</ol></p>


<p>เอวญฺจ ปน วตฺวา มนุเสฺสสุ ตาว นานาชาติกานํ สมานภาวทสฺสนตฺถํ อตีตํ อาหริตฺวา ทเสฺสโนฺต อนนฺตรํ คาถมาห –</p>


<ol>
<li>
‘‘อตฺถิ ชมฺปาวตี นาม, มาตา สิวิสฺส ราชิโน;  
  
สา ภริยา วาสุเทวสฺส, กณฺหสฺส มเหสี ปิยา’’ติฯ  
</li>
  
<p>ตตฺถ ติ สิวิรโญฺญ มาตา ชมฺปาวตี นาม จณฺฑาลี อโหสิฯ สา กณฺหายนโคตฺตสฺส ทสภาติกานํ เชฎฺฐกสฺส วาสุเทวสฺส ปิยา มเหสี อโหสิฯ โส กิเรกทิวสํ ทฺวารวติโต นิกฺขมิตฺวา อุยฺยานํ คจฺฉโนฺต นครํ ปวิสนฺติํ เอกมเนฺต ฐิตํ อภิรูปํ เอกํ จณฺฑาลิกํ ทิสฺวาว ปฎิพทฺธจิโตฺต หุตฺวา ‘‘กิํ ชาติกา’’ติ ปุจฺฉาเปตฺวา ‘‘จณฺฑาลชาติกา’’ติ  สุตฺวาปิ ปฎิพทฺธจิตฺตตาย อสามิกภาวํ ปุจฺฉาเปตฺวา ‘‘อสามิกา’’ติ สุตฺวา ตํ อาทาย ตโต นิวตฺติตฺวา นิเวสนํ เนตฺวา อคฺคมเหสิํ อกาสิฯ สา สิวิํ นาม ปุตฺตํ วิชายิฯ โส ปิตุ อจฺจเยน ทฺวารวติยํ รชฺชํ กาเรสิฯ ตํ สนฺธาเยตํ วุตฺตํฯ
</ol></p>


<p>อิติ  โส อิมํ อุทาหรณํ อาหริตฺวา ‘‘เอวรูโปปิ นาม ขตฺติโย จณฺฑาลิยา สทฺธิํ สํวาสํ กเปฺปสิ, อเมฺหสุ ติรจฺฉานคเตสุ กิํ วตฺตพฺพํ, อญฺญมญฺญํ สํวาสโรจนํเยว ปมาณ’’นฺติ วตฺวา อปรมฺปิ อุทาหรณํ อาหรโนฺต อาห –</p>


<ol>
<li>
‘‘รฎฺฐวตี กิมฺปุริสี, สาปิ วจฺฉํ อกามยิ;  
  
มนุโสฺส มิคิยา สทฺธิํ, นตฺถิ กาเม อสาทิโส’’ติฯ  
</li>
  
<p>ตตฺถ นฺติ เอวํนามกํ ตาปสํฯ กถํ ปน สา ตํ กาเมสีติ? อตีตสฺมิญฺหิ เอโก พฺราหฺมโณ กาเมสุ อาทีนวํ ทิสฺวา มหนฺตํ ยสํ ปหาย อิสิปพฺพชฺชํ ปพฺพชิตฺวา หิมวเนฺต ปณฺณสาลํ มาเปตฺวา วสิฯ ตสฺส ปณฺณสาลโต อวิทูเร เอกิสฺสา คุหาย พหู กินฺนรา วสนฺติฯ ตเตฺถว เอโก  มกฺกฎโก ทฺวาเร วสติฯ โส ชาลํ วิเนตฺวา เตสํ สีสํ ภินฺทิตฺวา โลหิตํ ปิวติฯ กินฺนรา นาม ทุพฺพลา โหนฺติ ภีรุกชาติกาฯ โสปิ มกฺกฎโก อติวิสาโลฯ เต ตสฺส กิญฺจิ กาตุํ อสโกฺกนฺตา ตํ ตาปสํ อุปสงฺกมิตฺวา กตปฎิสนฺถารา อาคตการณํ ปุฎฺฐา ‘‘เทว, เอโก มกฺกฎโก ชีวิตํ โน หนติ, ตุเมฺห ฐเปตฺวา อมฺหากํ อญฺญํ ปฎิสรณํ น ปสฺสาม, ตํ มาเรตฺวา อมฺหากํ โสตฺถิภาวํ กโรหี’’ติ อาหํสุฯ ตํ สุตฺวา ตาปโส ‘‘อเปถ น มาทิสา ปาณาติปาตํ กโรนฺตี’’ติ อปสาเทสิฯ เตสุ รฎฺฐวตี นาม กินฺนรี อภิรูปา ปาสาทิกา อสามิกา อโหสิฯ เต ตํ อลงฺกริตฺวา ตาปสสฺส สนฺติกํ เนตฺวา ‘‘เทว, อยํ เต ปาทปริจาริกา โหตุ, อมฺหากํ ปจฺจามิตฺตํ วเธหี’’ติ อาหํสุฯ ตาปโส ตํ ทิสฺวาว ปฎิพทฺธจิโตฺต หุตฺวา ตาย สทฺธิํ สํวาสํ กเปฺปตฺวา คุหาทฺวาเร ฐตฺวา โคจรตฺถาย นิกฺขนฺตํ มกฺกฎกํ มุคฺคเรน โปเถตฺวา ชีวิตกฺขยํ ปาเปสิฯ โส ตาย สทฺธิํ สมคฺควาสํ วสโนฺต ปุตฺตธีตาหิ วฑฺฒิตฺวา ตเตฺถว กาลมกาสิฯ เอวํ สา ตํ กาเมสิฯ สุวโปตโก อิมํ อุทาหรณํ อาหริตฺวา ‘‘วจฺฉตาปโส ตาว มนุโสฺส หุตฺวา ติรจฺฉานคตาย กินฺนริยา สทฺธิํ สํวาสํ กเปฺปสิ, กิมงฺคํ ปน อมฺหากํ? มยญฺหิ อุโภ ปกฺขิโนว ติรจฺฉานคตาวา’’ติ ทีเปโนฺต นฺติ อาหฯ เอวํ มนุสฺสา ติรจฺฉานคตาหิ สทฺธิํ สมคฺควาสํ วสนฺติ, นตฺถิ กาเม อสาทิโส นาม, จิตฺตเมว ปมาณนฺติ กเถสิฯ
</ol></p>


<p>สา  ตสฺส วจนํ สุตฺวา ‘‘สามิ, จิตฺตํ นาม สพฺพกาลํ เอกสทิสํ น โหติ, ปิยวิปฺปโยคสฺส ภายามี’’ติ อาหฯ โสปิ สุวโปตโก อิตฺถิมายาสุ กุสโล, เตน ตํ วีมํสโนฺต ปุน คาถมาห –</p>


<ol>
<li>
‘‘หนฺท ขฺวาหํ คมิสฺสามิ, สาฬิเก มญฺชุภาณิเก;  
  
<p>ปจฺจกฺขานุปทเญฺหตํ, อติมญฺญสิ นูน ม’’นฺติฯ
</ol></p>


<p>ตตฺถ นฺติ ยํ ตฺวํ วเทสิ, สพฺพเมตํ ปจฺจกฺขานสฺส อนุปทํ, ปจฺจกฺขานการณํ ปจฺจกฺขานโกฎฺฐาโส ปเนสฯ นฺติ ‘‘นูน มํ อิจฺฉติ อย’’นฺติ ตฺวํ มํ อติกฺกมิตฺวา มญฺญสิ, มยฺหํ  สารํ น ชานาสิ ฯ อหญฺหิ ราชปูชิโต, น มยฺหํ ภริยา ทุลฺลภา, อญฺญํ ภริยํ ปริเยสิสฺสามีติฯ</p>


<p>สา ตสฺส วจนํ สุตฺวาว ภิชฺชมานหทยา วิย ตสฺส สห ทสฺสเนเนว อุปฺปนฺนกามรติยา อนุฑยฺหมานา วิย หุตฺวาปิ อตฺตโน อิตฺถิมายาย อนิจฺฉมานา วิย หุตฺวา ทิยฑฺฒํ คาถมาห –</p>


<ol>
<li>
‘‘น สิรี ตรมานสฺส, มาธร สุวปณฺฑิต;  
  
อิเธว ตาว อจฺฉสฺสุ, ยาว ราชาน ทกฺขสิ;  
  
โสสฺสิ สทฺทํ มุทิงฺคานํ, อานุภาวญฺจ ราชิโน’’ติฯ  
</li>
  
<p>ตตฺถ ติ สมฺม สุวปณฺฑิต, ตรมานสฺส สิรี นาม น โหติ, ตรมาเนน กตกมฺมํ น โสภติ, ‘‘ฆราวาโส จ นาเมส อติครุโก’’ติ จิเนฺตตฺวา ตุเลตฺวา กาตโพฺพฯ อิเธว ตาว อจฺฉสฺสุ, ยาว มหเนฺตน ยเสน สมนฺนาคตํ อมฺหากํ ราชานํ ปสฺสิสฺสสิฯ ติ สายนฺหสมเย กินฺนริสมานลีลาหิ อุตฺตมรูปธราหิ นารีหิ วชฺชมานานํ มุทิงฺคานํ อเญฺญสญฺจ คีตวาทิตานํ สทฺทํ ตฺวํ สุณิสฺสสิ, รโญฺญ จ อานุภาวํ มหนฺตํ สิริโสภคฺคํ ปสฺสิสฺสสิฯ ‘‘สมฺม, กิํ ตฺวํ ตุริโตสิ, กิํ เลสมฺปิ น ชานาสิ, อจฺฉสฺสุ ตาว, ปจฺฉา ชานิสฺสามา’’ติฯ
</ol></p>


<p>อถ เต สายนฺหสมนนฺตเร เมถุนสํวาสํ กริํสุ, สมคฺคา สโมฺมทมานา ปิยสํวาสํ วสิํสุฯ อถ นํ สุวโปตโก ‘‘น อิทาเนสา มยฺหํ รหสฺสํ คุหิสฺสติ, อิทานิ นํ ปุจฺฉิตฺวา คนฺตุํ  วฎฺฎตี’’ติ จิเนฺตตฺวา ‘‘สาฬิเก’’ติ อาหฯ ‘‘กิํ, สามี’’ติ? ‘‘อหํ กิญฺจิ เต วตฺตุกาโมมฺหี’’ติฯ ‘‘วท, สามี’’ติฯ ‘‘โหตุ, อชฺช อมฺหากํ มงฺคลทิวโส, อญฺญตรสฺมิํ ทิวเส ชานิสฺสามี’’ติฯ ‘‘สเจ มงฺคลปฎิสํยุตฺตา กถา ภวิสฺสติ, กเถหิฯ โน เจ, มา กเถหิ สามี’’ติฯ ‘‘มงฺคลกถาเวสา, ภเทฺท’’ติฯ ‘‘เตน หิ กเถหี’’ติฯ อถ นํ ‘‘ภเทฺท, สเจ โสตุกามา ภวิสฺสสิ, กเถสฺสามิ เต’’ติ วตฺวา ตํ รหสฺสํ ปุจฺฉโนฺต ทิยฑฺฒํ คาถมาห –</p>


<ol>
<li>
‘‘โย นุ ขฺวายํ ติโพฺพ สโทฺท, ติโรชนปเท สุโต;  
  
ธีตา ปญฺจาลราชสฺส, โอสธี วิย วณฺณินี;  
  
ตํ ทสฺสติ วิเทหานํ, โส วิวาโห ภวิสฺสตี’’ติฯ  
</li>
  
<p>ตสฺสโตฺถ  – โย นุ โข อยํ สโทฺท ติโพฺพ พหโล, ติโรชนปเท สุโต ปรรเฎฺฐสุ ชนปเทสุ วิสฺสุโต ปญฺญาโต ปากโฎ ปตฺถโฎฯ กินฺติ? ธีตา ปญฺจาลราชสฺส โอสธีตารกา วิย วิโรจมานา ตาย เอว สมานวณฺณินี อตฺถิ, ตํ โส วิเทหานํ ทสฺสติ, โส วิวาโห ภวิสฺสติฯ โย โส เอวํ ปตฺถโฎ สโทฺท, อหํ ตํ สุตฺวา จิเนฺตสิํ ‘‘อยํ  กุมาริกา อุตฺตมรูปธรา, วิเทหราชาปิ จูฬนิรโญฺญ ปฎิสตฺตุ อโหสิฯ อเญฺญ พหู ราชาโน จูฬนิพฺรหฺมทตฺตสฺส วสวตฺติโน สนฺติ, เตสํ อทตฺวา กิํ การณา วิเทหสฺส ธีตรํ ทสฺสตี’’ติ?
</ol></p>


<p>สา ตสฺส วจนํ สุตฺวา เอวมาห – ‘‘สามิ, กิํ การณา มงฺคลทิวเส อวมงฺคลํ กเถสี’’ติ? ‘‘อหํ, ภเทฺท, ‘มงฺคล’นฺติ กเถมิ, ตฺวํ ‘อวมงฺคล’นฺติ กเถสิ, กิํ นุ โข เอต’’นฺติ? ‘‘สามิ, อมิตฺตานมฺปิ เตสํ เอวรูปา มงฺคลกิริยา มา โหตู’’ติฯ ‘‘กเถหิ ตาว ภเทฺท’’ติฯ ‘‘สามิ, น สกฺกา กเถตุ’’นฺติฯ ‘‘ภเทฺท, ตยา วิทิตํ รหสฺสํ มม อกถิตกาลโต ปฎฺฐาย นตฺถิ อมฺหากํ สมคฺคสํวาโส’’ติฯ สา เตน นิปฺปีฬิยมานา ‘‘เตน หิ, สามิ, สุณาหี’’ติ วตฺวา อิมํ คาถมาห –</p>


<ol>
<li>
‘‘เอทิโส มา อมิตฺตานํ, วิวาโห โหตุ มาธร;  
  
ยถา ปญฺจาลราชสฺส, เวเทเหน ภวิสฺสตี’’ติฯ  
</li>
  
<p>อิมํ คาถํ วตฺวา ปุน เตน ‘‘ภเทฺท, กสฺมา เอวรูปํ กถํ กเถสี’’ติ วุเตฺต ‘‘เตน หิ สุณาหิ, เอตฺถ โทสํ เต กเถสฺสามี’’ติ วตฺวา อิมํ คาถมาห –
</ol></p>


<ol>
<li>
‘‘อานยิตฺวาน  
เวเทหํ, ปญฺจาลานํ รเถสโภ;  
  
ตโต นํ ฆาตยิสฺสติ, นสฺส สขี ภวิสฺสตี’’ติฯ  
</li>
  
<p>ตตฺถ ติ ยทา โส อิมํ นครํ อาคโต ภวิสฺสติ, ตทา เตน สทฺธิํ สขิภาวํ มิตฺตธมฺมํ น กริสฺสติ, ทฎฺฐุมฺปิสฺส ธีตรํ น ทสฺสติฯ เอโก กิรสฺส ปน อตฺถธมฺมานุสาสโก มโหสธปณฺฑิโต นาม อตฺถิ, เตน สทฺธิํ ตํ ฆาเตสฺสติฯ เต อุโภ ชเน ฆาเตตฺวา ชยปานํ ปิวิสฺสามาติ เกวโฎฺฎ รญฺญา สทฺธิํ มเนฺตตฺวา ตํ คณฺหิตฺวา อาคนฺตุํ คโตติฯ
</ol></p>


<p>เอวํ  สา คุยฺหมนฺตํ นิเสฺสสํ กตฺวา สุวปณฺฑิตสฺส กเถสิฯ ตํ สุตฺวา สุวปณฺฑิโต ‘‘อาจริโย เกวโฎฺฎ อุปายกุสโล, อจฺฉริยํ ตสฺส รโญฺญ เอวรูเปน อุปาเยน ฆาตน’’นฺติ เกวฎฺฎํ วเณฺณตฺวา ‘‘เอวรูเปน อวมงฺคเลน อมฺหากํ โก อโตฺถ, ตุณฺหีภูตา สยามา’’ติ วตฺวา อาคมนกมฺมสฺส นิปฺผตฺติํ ญตฺวา ตํ รตฺติํ ตาย สทฺธิํ วสิตฺวา ‘‘ภเทฺท, อหํ สิวิรฎฺฐํ คนฺตฺวา มนาปาย ภริยาย ลทฺธภาวํ สิวิรโญฺญ เทวิยา จ อาโรเจสฺสามี’’ติ คมนํ อนุชานาเปตุํ อาห –</p>


<ol>
<li>
‘‘หนฺท  
โข มํ อนุชานาหิ, รตฺติโย สตฺตมตฺติโย;  
  
ยาวาหํ สิวิราชสฺส, อาโรเจมิ มเหสิโน;  
  
ลโทฺธ จ เม อาวสโถ, สาฬิกาย อุปนฺติก’’นฺติฯ  
</li>
  
<p>ตตฺถ ติ มเหสิยา จสฺสฯ ติ วสนฎฺฐานํฯ นฺติ อถ เน ‘‘เอถ ตสฺสา สนฺติกํ คจฺฉามา’’ติ วตฺวา อฎฺฐเม ทิวเส อิธาเนตฺวา มหเนฺตน ปริวาเรน ตํ คเหตฺวา คมิสฺสามิ, ยาว มมาคมนํ, ตาว มา อุกฺกณฺฐีติฯ
</ol></p>


<p>ตํ สุตฺวา สาฬิกา เตน วิโยคํ อนิจฺฉมานาปิ ตสฺส วจนํ ปฎิกฺขิปิตุํ อสโกฺกนฺตี อนนฺตรํ คาถมาห –</p>


<ol>
<li>
‘‘หนฺท โข ตํ อนุชานามิ, รตฺติโย สตฺตมตฺติโย;  
  
สเจ ตฺวํ สตฺตรเตฺตน, นาคจฺฉสิ มมนฺติเก;  
  
มเญฺญ โอกฺกนฺตสตฺตํ มํ, มตาย อาคมิสฺสสี’’ติฯ  
</li>
  
<p>ตตฺถ  นฺติ เอวํ สเนฺต อหํ มํ อปคตชีวิตํ สลฺลเกฺขมิฯ โส ตฺวํ อฎฺฐเม ทิวเส อนาคจฺฉโนฺต มยิ มตาย อาคมิสฺสสิ, ตสฺมา มา ปปญฺจํ อกาสีติฯ
</ol></p>


<p>อิตโรปิ ‘‘ภเทฺท, กิํ วเทสิ, มยฺหมฺปิ อฎฺฐเม ทิวเส ตํ อปสฺสนฺตสฺส กุโต ชีวิต’’นฺติ วาจาย วตฺวา หทเยน ปน ‘‘ชีว วา ตฺวํ มร วา, กิํ ตยา มยฺห’’นฺติ จิเนฺตตฺวา อุฎฺฐาย โถกํ สิวิรฎฺฐาภิมุโข คนฺตฺวา นิวตฺติตฺวา มิถิลํ คนฺตฺวา ปณฺฑิตสฺส อํสกูเฎ โอตริตฺวา มหาสเตฺตน ปน ตาย สญฺญาย อุปริปาสาทํ อาโรเปตฺวา ปุโฎฺฐ สพฺพํ ตํ ปวตฺติํ ปณฺฑิตสฺส  อาโรเจสิฯ โสปิสฺส ปุริมนเยเนว สพฺพํ สกฺการมกาสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต จ โข โส คนฺตฺวาน, มาธโร สุวปณฺฑิโต;  
  
มโหสธสฺส อกฺขาสิ, สาฬิกาวจนํ อิท’’นฺติฯ  
</li>
  
<p>ตตฺถ นฺติ อิทํ สาฬิกาย วจนนฺติ สพฺพํ วิตฺถาเรตฺวา กเถสีติฯ
</ol></p>

</p>

</p>


<p>ตํ สุตฺวา มหาสโตฺต จิเนฺตสิ ‘‘ราชา มม อนิจฺฉมานเสฺสว คมิสฺสติ, คนฺตฺวา จ ปน มหาวินาสํ ปาปุณิสฺสติฯ อถ มยฺหํ ‘เอวรูปสฺส  นาม ยสทายกสฺส รโญฺญ วจนํ หทเย กตฺวา ตสฺส สงฺคหํ นากาสี’ติ ครหาปิ อุปฺปชฺชิสฺสติ, มาทิเส ปณฺฑิเต วิชฺชมาเน กิํการณา เอส นสฺสิสฺสติ, อหํ รโญฺญ ปุเรตรเมว คนฺตฺวา จูฬนิํ ทิสฺวา สุวิภตฺตํ กตฺวา วิเทหรโญฺญ นิวาสตฺถาย นครํ มาเปตฺวา คาวุตมตฺตํ ชงฺฆอุมงฺคํ, อฑฺฒโยชนิกญฺจ มหาอุมงฺคํ, กาเรตฺวา จูฬนิรโญฺญ ธีตรํ อภิสิญฺจิตฺวา อมฺหากํ รโญฺญปาทปริจาริกํ กตฺวา อฎฺฐารสอโกฺขภณิสเงฺขหิ พเลหิ เอกสตราชูสุ ปริวาเรตฺวา ฐิเตเสฺวว อมฺหากํ ราชานํ ราหุมุขโต จนฺทํ วิย โมเจตฺวา อาทายาคมนํ นาม มม ภาโร’’ติฯ ตเสฺสวํ จิเนฺตนฺตสฺส สรีเร ปีติ อุปฺปชฺชิฯ โส ปีติเวเคน อุทานํ อุทาเนโนฺต อิมํ อุปฑฺฒคาถมาห –</p>


<ol>
<li>
‘‘ยเสฺสว  
ฆเร ภุเญฺชยฺย โภคํ, ตเสฺสว อตฺถํ ปุริโส จเรยฺยา’’ติฯ  
  
<p>ตสฺสโตฺถ – ยสฺส รโญฺญ สนฺติเก ปุริโส มหนฺตํ อิสฺสริยํ ลภิตฺวา โภคํ ภุเญฺชยฺย, อโกฺกสนฺตสฺสปิ ปหรนฺตสฺสปิ คเล คเหตฺวา นิกฺกฑฺฒนฺตสฺสปิ ตเสฺสว อตฺถํ หิตํ วุฑฺฒิํ ปณฺฑิโต กายทฺวาราทีหิ ตีหิ ทฺวาเรหิ จเรยฺยฯ น หิ มิตฺตทุพฺภิกมฺมํ ปณฺฑิเตหิ กาตพฺพนฺติฯ
</ol></p>


<p>อิติ  จิเนฺตตฺวา โส นฺหตฺวา อลงฺกริตฺวา มหเนฺตน ยเสน ราชกุลํ คนฺตฺวา ราชานํ วนฺทิตฺวา เอกมนฺตํ ฐิโต อาห – ‘‘กิํ, เทว, คจฺฉิสฺสถ อุตฺตรปญฺจาลนคร’’นฺติ? ‘‘อาม, ตาต, ปญฺจาลจนฺทิํ อลภนฺตสฺส มม กิํ รเชฺชน, มา มํ ปริจฺจชิ, มยา สทฺธิํเยว เอหิฯ ตตฺถ อมฺหากํ คตการณา เทฺว อตฺถา นิปฺผชฺชิสฺสนฺติ, อิตฺถิรตนญฺจ ลจฺฉามิ, รญฺญา จ เม สทฺธิํ เมตฺติ ปติฎฺฐหิสฺสตี’’ติฯ อถ นํ ปณฺฑิโต ‘‘เตน หิ, เทว, อหํ ปุเร คนฺตฺวา ตุมฺหากํ นิเวสนานิ มาเปสฺสามิ, ตุเมฺห มยา ปหิตสาสเนน อาคเจฺฉยฺยาถา’’ติ วทโนฺต เทฺว คาถา อภาสิ –</p>


<p>
‘‘หนฺทาหํ คจฺฉามิ ปุเร ชนินฺท, ปญฺจาลราชสฺส ปุรํ สุรมฺมํ;  
  
นิเวสนานิ มาเปตุํ, เวเทหสฺส ยสสฺสิโนฯ  
</p>
  
<ol>
<li>
‘‘นิเวสนานิ มาเปตฺวา, เวเทหสฺส ยสสฺสิโน;  
  
ยทา เต ปหิเณยฺยามิ, ตทา เอยฺยาสิ ขตฺติยา’’ติฯ  
</li>
  
<p>ตตฺถ  ติ ตว วิเทหราชสฺสฯ ติ อาคเจฺฉยฺยาสีติฯ
</ol></p>


<p>ตํ สุตฺวา ราชา ‘‘น กิร มํ ปณฺฑิโต ปริจฺจชตี’’ติ หฎฺฐตุโฎฺฐ หุตฺวา อาห – ‘‘ตาต, ตว ปุเร คจฺฉนฺตสฺส กิํ ลทฺธุํ วฎฺฎตี’’ติ? ‘‘พลวาหนํ, เทวา’’ติฯ ‘‘ยตฺตกํ อิจฺฉสิ, ตตฺตกํ คณฺห, ตาตา’’ติฯ ‘‘จตฺตาริ พนฺธนาคารานิ วิวราเปตฺวา โจรานํ สงฺขลิกพนฺธนานิ ภินฺทาเปตฺวา เตปิ มยา สทฺธิํ เปเสถ เทวา’’ติฯ ‘‘ยถารุจิ กโรหิ, ตาตา’’ติฯ มหาสโตฺต พนฺธนาคารทฺวารานิ วิวราเปตฺวา สูเร มหาโยเธ คตฎฺฐาเน กมฺมํ นิปฺผาเทตุํ สมเตฺถ นีหราเปตฺวา ‘‘มํ อุปฎฺฐหถา’’ติ วตฺวา เตสํ สกฺการํ กาเรตฺวา วฑฺฒกิกมฺมารจมฺมการอิฎฺฐกปาสาณการจิตฺตการาทโย นานาสิปฺปกุสลา อฎฺฐารส เสนิโย อาทาย  วาสิผรสุกุทฺทาลขณิตฺติอาทีนิ พหูนิ อุปกรณานิ คาหาเปตฺวา มหาพลกายปริวุโต นครา นิกฺขมิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต  
จ ปายาสิ ปุเร มโหสโธ, ปญฺจาลราชสฺส ปุรํ สุรมฺมํ;  
  
นิเวสนานิ มาเปตุํ, เวเทหสฺส ยสสฺสิโน’’ติฯ  
</li>
  
<p>มหาสโตฺตปิ คจฺฉโนฺต โยชนนฺตเร โยชนนฺตเร เอเกกํ คามํ นิเวเสตฺวา เอเกกํ อมจฺจํ ‘‘ตุเมฺห รโญฺญ ปญฺจาลจนฺทิํ คเหตฺวา นิวตฺตนกาเล หตฺถิอสฺสรเถ กเปฺปตฺวา ราชานํ อาทาย ปจฺจามิเตฺต ปฎิพาหนฺตา ขิปฺปํ มิถิลํ ปาเปยฺยาถา’’ติ วตฺวา ฐเปสิฯ คงฺคาตีรํ ปน ปตฺวา อานนฺทกุมารํ ปโกฺกสาเปตฺวา ‘‘อานนฺท, ตฺวํ ตีณิ วฑฺฒกิสตานิ อาทาย อุทฺธํคงฺคํ คนฺตฺวา สารทารูนิ คาหาเปตฺวา ติสตมตฺตา นาวา มาเปตฺวา นครสฺสตฺถาย ตเตฺถว ตจฺฉาเปตฺวา สลฺลหุกานํ ทารูนํ นาวาย ปูราเปตฺวา ขิปฺปํ อาคเจฺฉยฺยาสี’’ติ เปเสสิฯ สยํ ปน นาวาย คงฺคํ ตริตฺวา โอติณฺณฎฺฐานโต ปฎฺฐาย ปทสญฺญาเยว คเณตฺวา ‘‘อิทํ อฑฺฒโยชนฎฺฐานํ, เอตฺถ มหาอุมโงฺค ภวิสฺสติ, อิมสฺมิํ ฐาเน รโญฺญ นิเวสนนครํ ภวิสฺสติ, อิโต ปฎฺฐาย ยาว ราชเคหา คาวุตมเตฺต ฐาเน  ชงฺฆอุมโงฺค ภวิสฺสตี’’ติ ปริจฺฉินฺทิตฺวา นครํ ปาวิสิฯ จูฬนิราชา โพธิสตฺตสฺส อาคมนํ สุตฺวา ‘‘อิทานิ เม มโนรโถ มตฺถกํ ปาปุณิสฺสติ, ปจฺจามิตฺตานํ ปิฎฺฐิํ ปสฺสิสฺสามิ, อิมสฺมิํ อาคเต เวเทโหปิ น จิรเสฺสว อาคมิสฺสติ, อถ เน อุโภปิ มาเรตฺวา สกลชมฺพุทีปตเล เอกรชฺชํ กริสฺสามี’’ติ ปรมตุฎฺฐิํ ปโตฺต อโหสิฯ สกลนครํ สงฺขุภิ ‘‘เอส กิร มโหสธปณฺฑิโต, อิมินา กิร เอกสตราชาโน เลฑฺฑุนา กากา วิย ปลาปิตา’’ติฯ
</ol></p>


<p>มหาสโตฺต นาคเรสุ อตฺตโน รูปสมฺปตฺติํ ปสฺสเนฺตสุเยว ราชทฺวารํ คนฺตฺวา รโญฺญ ปฎิเวเทตฺวา ‘‘ปวิสตู’’ติ วุเตฺต ปวิสิตฺวา ราชานํ วนฺทิตฺวา เอกมนฺตํ นิสีทิฯ อถ นํ ราชา ปฎิสนฺถารํ กตฺวา ‘‘ตาต, ราชา กทา อาคมิสฺสตี’’ติ ปุจฺฉิฯ ‘‘มยา เปสิตกาเล, เทวา’’ติฯ ‘‘ตฺวํ ปน กิมตฺถํ อาคโตสี’’ติฯ ‘‘อมฺหากํ รโญฺญ นิเวสนํ มาเปตุํ, เทวา’’ติฯ ‘‘สาธุ, ตาตา’’ติฯ อถสฺส เสนาย ปริพฺพยํ ทาเปตฺวา มหาสตฺตสฺส มหนฺตํ สกฺการํ กาเรตฺวา นิเวสนเคหํ ทาเปตฺวา ‘‘ตาต, ยาว เต ราชา นาคจฺฉติ, ตาว อนุกฺกณฺฐมาโน อมฺหากมฺปิ กตฺตพฺพยุตฺตกํ  กโรโนฺตว วสาหิ ตฺว’’นฺติ อาหฯ โส กิร ราชนิเวสนํ อภิรุหโนฺตว มหาโสปานปาทมูเล ฐตฺวา ‘‘อิธ ชงฺฆอุมงฺคทฺวารํ ภวิสฺสตี’’ติ สลฺลเกฺขสิฯ อถสฺส เอตทโหสิ ‘‘ราชา ‘อมฺหากมฺปิ กตฺตพฺพยุตฺตกํ กโรหี’ติ วทติ, อุมเงฺค ขณิยมาเน ยถา อิทํ โสปานํ น  โอสกฺกติ, ตถา กาตุํ วฎฺฎตี’’ติฯ อถ ราชานํ เอวมาห – ‘‘เทว, อหํ ปวิสโนฺต โสปานปาทมูเล ฐตฺวา นวกมฺมํ โอโลเกโนฺต มหาโสปาเน โทสํ ปสฺสิํฯ สเจ เต รุจฺจติ, อหํ ทารูนิ ลภโนฺต มนาปํ กตฺวา อตฺถเรยฺย’’นฺติฯ ‘‘สาธุ, ปณฺฑิต, อตฺถราหี’’ติฯ โส ‘‘อิธ อุมงฺคทฺวารํ ภวิสฺสตี’’ติ สลฺลเกฺขตฺวา ตํ โปราณโสปานํ หริตฺวา ยตฺถ อุมงฺคทฺวารํ ภวิสฺสติ, ตตฺถ ปํสุโน อปตนตฺถาย ผลกสนฺถารํ กาเรตฺวา ยถา โสปานํ น โอสกฺกติ, เอวํ นิจฺจลํ กตฺวา โสปานํ อตฺถริฯ ราชา ตํ การณํ อชานโนฺต ‘‘มม สิเนเหน กโรตี’’ติ มญฺญิฯ</p>


<p>เอวํ ตํ ทิวสํ เตเนว นวกเมฺมน  วีตินาเมตฺวา ปุนทิวเส ราชานํ อาห – ‘‘เทว, สเจ อมฺหากํ รโญฺญ วสนฎฺฐานํ ชาเนยฺยาม, มนาปํ กตฺวา ปฎิชเคฺคยฺยามา’’ติฯ สาธุ, ปณฺฑิต, ฐเปตฺวา มม นิเวสนํ สกลนคเร ยํ นิเวสนํ อิจฺฉสิ, ตํ คณฺหาติฯ มหาราช, มยํ อาคนฺตุกา, ตุมฺหากํ พหู วลฺลภา โยธา, เต อตฺตโน อตฺตโน เคเหสุ คยฺหมาเนสุ อเมฺหหิ สทฺธิํ กลหํ กริสฺสนฺติฯ ‘‘ตทา, เทว, เตหิ สทฺธิํ มยํ กิํ กริสฺสามา’’ติ? ‘‘เตสํ วจนํ มา คณฺหฯ ยํ อิจฺฉสิ, ตํ ฐานเมว คณฺหาเปหี’’ติฯ ‘‘เทว, เต ปุนปฺปุนํ อาคนฺตฺวา ตุมฺหากํ กเถสฺสนฺติ, เตน ตุมฺหากํ จิตฺตสุขํ น ลภิสฺสติฯ สเจ ปน อิเจฺฉยฺยาถ, ยาว มยํ นิเวสนานิ คณฺหาม, ตาว อมฺหากํเยว มนุสฺสา โทวาริกา อสฺสุฯ ตโต เต ทฺวารํ อลภิตฺวา นาคมิสฺสนฺติฯ เอวํ สเนฺต ตุมฺหากมฺปิ จิตฺตสุขํ ลภิสฺสตี’’ติฯ ราชา ‘‘สาธู’’ติ สมฺปฎิจฺฉิฯ</p>


<p>มหาสโตฺต โสปานปาทมูเล โสปานสีเส มหาทฺวาเรติ สพฺพตฺถ อตฺตโน มนุเสฺสเยว ฐเปตฺวา ‘‘กสฺสจิ ปวิสิตุํ มา อทตฺถา’’ติ วตฺวา อถ รโญฺญ มาตุ นิเวสนํ คนฺตฺวา ‘‘ภินฺทนาการํ ทเสฺสถา’’ติ มนุเสฺส อาณาเปสิฯ เต ทฺวารโกฎฺฐกาลินฺทโต ปฎฺฐาย อิฎฺฐกา จ มตฺติกา จ อปเนตุํ อารภิํสุฯ ราชมาตา ตํ ปวตฺติํ สุตฺวา อาคนฺตฺวา ‘‘กิสฺส,  ตาตา, มม เคหํ ภินฺทถา’’ติ อาหฯ ‘‘มโหสธปณฺฑิโต ภินฺทาเปตฺวา อตฺตโน รโญฺญ นิเวสนํ กาตุกาโม’’ติฯ ‘‘ยทิ เอวํ อิเธว วสถา’’ติฯ ‘‘อมฺหากํ รโญฺญ มหนฺตํ พลวาหนํ, อิทํ นปฺปโหติ, อญฺญํ มหนฺตํ เคหํ กริสฺสามา’’ติฯ ‘‘ตุเมฺห มํ น ชานาถ, อหํ ราชมาตา, อิทานิ ปุตฺตสฺส สนฺติกํ คนฺตฺวา ชานิสฺสามี’’ติฯ ‘‘มยํ รโญฺญ วจเนน ภินฺทาม, สโกฺกนฺตี วาเรหี’’ติฯ สา กุชฺฌิตฺวา ‘‘อิทานิ โว กตฺตพฺพํ ชานิสฺสามี’’ติ ราชทฺวารํ อคมาสิฯ อถ นํ ‘‘มา ปวิสา’’ติ โทวาริกา วารยิํสุฯ ‘‘อหํ ราชมาตา’’ติฯ ‘‘น มยํ ตํ ชานาม, มยํ รญฺญา ‘กสฺสจิ ปวิสิตุํ มา อทตฺถา’ติ อาณตฺตา, คจฺฉ ตฺว’’นฺติฯ สา คเหตพฺพคหณํ อปสฺสนฺตี นิวตฺติตฺวา  อตฺตโน นิเวสนํ โอโลเกนฺตี อฎฺฐาสิฯ อถ นํ เอโก ปุริโส ‘‘กิํ อิธ  กโรสิ, คจฺฉสิ, น คจฺฉสี’’ติ คีวาย คเหตฺวา ภูมิยํ ปาเตสิฯ</p>


<p>สา จิเนฺตสิ ‘‘อทฺธา อิเม รโญฺญ อาณตฺตา ภวิสฺสนฺติ, อิตรถา เอวํ กาตุํ น สกฺขิสฺสนฺติ, ปณฺฑิตเสฺสว สนฺติกํ คจฺฉิสฺสามี’’ติฯ สา คนฺตฺวา ‘‘ตาต มโหสธ, กสฺมา มม นิเวสนํ ภินฺทาเปสี’’ติ อาหฯ โส ตาย สทฺธิํ น กเถสิ, สนฺติเก ฐิโต ปุริโส ปนสฺส ‘‘เทวิ, กิํ กเถสี’’ติ อาหฯ ‘‘ตาต, มโหสธปณฺฑิโต กสฺมา มม เคหํ ภินฺทาเปตี’’ติ? ‘‘เวเทหรโญฺญ วสนฎฺฐานํ กาตุ’’นฺติฯ ‘‘กิํ, ตาต, เอวํ มหเนฺต นคเร อญฺญตฺถ นิเวสนฎฺฐานํ น ลพฺภตี’’ติ มญฺญติฯ ‘‘อิมํ สตสหสฺสํ ลญฺชํ คเหตฺวา อญฺญตฺถ เคหํ กาเรตู’’ติฯ ‘‘สาธุ, เทวิ, ตุมฺหากํ เคหํ วิสฺสชฺชาเปสฺสามิ, ลญฺชสฺส คหิตภาวํ มา กสฺสจิ กถยิตฺถฯ มา โน อเญฺญปิ ลญฺชํ ทตฺวา เคหานิ วิสฺสชฺชาเปตุกามา อเหสุ’’นฺติฯ สาธุ, ตาต, ‘‘รโญฺญ มาตา ลญฺชํ อทาสี’’ติ มยฺหมฺปิ ลชฺชนกเมว, ตสฺมา น กสฺสจิ กเถสฺสามีติฯ โส ‘‘สาธู’’ติ ตสฺสา สนฺติกา สตสหสฺสํ คเหตฺวา เคหํ วิสฺสชฺชาเปตฺวา เกวฎฺฎสฺส เคหํ อคมาสิฯ โสปิ ทฺวารํ คนฺตฺวา เวฬุเปสิกาหิ ปิฎฺฐิจมฺมุปฺปาฎนํ ลภิตฺวา คเหตพฺพคหณํ อปสฺสโนฺต ปุน เคหํ คนฺตฺวา สตสหสฺสเมว อทาสิฯ เอเตนุปาเยน สกลนคเร เคหฎฺฐานํ คณฺหเนฺตน ลญฺชํ คเหตฺวา ลทฺธกหาปณานเญฺญว นว โกฎิโย ชาตาฯ</p>


<p>มหาสโตฺต สกลนครํ วิจริตฺวา ราชกุลํ อคมาสิฯ อถ นํ ราชา ปุจฺฉิ ‘‘กิํ, ปณฺฑิต, ลทฺธํ เต วสนฎฺฐาน’’นฺติ? ‘‘มหาราช, อเทนฺตา นาม  นตฺถิ, อปิจ โข ปน เคเหสุ คยฺหมาเนสุ กิลมนฺติฯ เตสํ ปิยวิปฺปโยคํ กาตุํ อมฺหากํ อยุตฺตํฯ พหินคเร คาวุตมเตฺต ฐาเน คงฺคาย จ นครสฺส จ อนฺตเร อสุกฎฺฐาเน อมฺหากํ รโญฺญ วสนนครํ กริสฺสามี’’ติฯ ตํ สุตฺวา ราชา ‘‘อโนฺตนคเร ยุชฺฌิตุมฺปิ ทุกฺขํ, เนว สกเสนา, น ปรเสนา ญาตุํ สกฺกาฯ พหินคเร ปน สุขํ ยุทฺธํ กาตุํ, ตสฺมา พหินคเรเยว เต โกเฎฺฎตฺวา  มาเรสฺสามา’’ติ ตุสฺสิตฺวา ‘‘สาธุ, ปณฺฑิต, ตยา สลฺลกฺขิตฎฺฐาเนเยว กาเรหี’’ติ อาหฯ ‘‘มหาราช, อหํ กาเรสฺสามิ, ตุมฺหากํ ปน มนุเสฺสหิ ทารุปณฺณาทีนํ อตฺถาย อมฺหากํ นวกมฺมฎฺฐานํ นาคนฺตพฺพํฯ อาคจฺฉนฺตา หิ กลหํ กริสฺสนฺติ, เตเนว ตุมฺหากญฺจ อมฺหากญฺจ จิตฺตสุขํ น ภวิสฺสตี’’ติฯ ‘‘สาธุ, ปณฺฑิต, เตน ปเสฺสน นิสญฺจารํ กาเรหี’’ติฯ ‘‘เทว, อมฺหากํ หตฺถี อุทกาภิรตา อุทเกเยว กีฬิสฺสนฺติฯ อุทเก อาวิเล ชาเต ‘มโหสธสฺส อาคตกาลโต ปฎฺฐาย ปสนฺนํ อุทกํ ปาตุํ น ลภามา’ติ สเจ นาครา กุชฺฌิสฺสนฺติ, ตมฺปิ สหิตพฺพ’’นฺติ ฯ ราชา ‘‘วิสฺสตฺถา ตุมฺหากํ หตฺถี กีฬนฺตู’’ติ วตฺวา นคเร เภริํ จราเปสิ – ‘‘โย อิโต นิกฺขมิตฺวา มโหสธสฺส นครมาปิตฎฺฐานํ คจฺฉติ, ตสฺส สหสฺสทโณฺฑ’’ติฯ</p>


<p>มหาสโตฺต ราชานํ วนฺทิตฺวา อตฺตโน ปริสํ อาทาย นิกฺขมิตฺวา ยถาปริจฺฉินฺนฎฺฐาเน นครํ มาเปตุํ อารภิฯ ปารคงฺคาย วคฺคุลิํ นาม คามํ กาเรตฺวา หตฺถิอสฺสรถวาหนเญฺจว โคพลิพทฺทญฺจ ตตฺถ ฐเปตฺวา นครกรณํ วิจาเรโนฺต ‘‘เอตฺตกา อิทํ กโรนฺตู’’ติ สพฺพกมฺมานิ วิภชิตฺวา อุมงฺคกมฺมํ ปฎฺฐเปสิฯ มหาอุมงฺคทฺวารํ คงฺคาติเตฺถ อโหสิฯ สฎฺฐิมตฺตานิ โยธสตานิ มหาอุมงฺคํ ขณนฺติฯ มหเนฺตหิ จมฺมปสิพฺพเกหิ วาลุกปํสุํ หริตฺวา คงฺคาย ปาเตนฺติฯ ปาติตปาติตํ ปํสุํ หตฺถี มทฺทนฺติ, คงฺคา อาฬุลา สนฺทติฯ นครวาสิโน ‘‘มโหสธสฺส อาคตกาลโต ปฎฺฐาย ปสนฺนํ อุทกํ ปาตุํ น ลภาม, คงฺคา อาฬุลา สนฺทติ, กิํ นุ โข เอต’’นฺติ วทนฺติฯ อถ เนสํ ปณฺฑิตสฺส อุปนิกฺขิตฺตกปุริสา อาโรเจนฺติ ‘‘มโหสธสฺส กิร หตฺถี อุทกํ กีฬนฺตา คงฺคาย กทฺทมํ กโรนฺติ, เตน คงฺคา อาฬุลา สนฺทตี’’ติฯ</p>


<p>โพธิสตฺตานํ  อธิปฺปาโย นาม สมิชฺฌติ, ตสฺมา อุมเงฺค มูลานิ วา ขาณุกานิ วา มรุมฺพานิ วา ปาสาณานิ วา สเพฺพปิ ภูมิยํ ปวิสิํสุฯ ชงฺฆอุมงฺคสฺส ทฺวารํ ตสฺมิํเยว นคเร อโหสิฯ ตีณิ ปุริสสตานิ ชงฺฆอุมงฺคํ ขณนฺติ , จมฺมปสิพฺพเกหิ ปํสุํหริตฺวา ตสฺมิํ นคเร ปาเตนฺติฯ ปาติตปาติตํ อุทเกน มทฺทาเปตฺวา ปาการํ จินนฺติ, อญฺญานิ วา กมฺมานิ กโรนฺติฯ มหาอุมงฺคสฺส ปวิสนทฺวารํ นคเร อโหสิ อฎฺฐารสหตฺถุเพฺพเธน ยนฺตยุตฺตทฺวาเรน สมนฺนาคตํฯ ตญฺหิ เอกาย อาณิยา อกฺกนฺตาย ปิธียติ, เอกาย อาณิยา อกฺกนฺตาย วิวรียติฯ มหาอุมงฺคสฺส ทฺวีสุ ปเสฺสสุ อิฎฺฐกาหิ จินิตฺวา สุธากมฺมํ กาเรสิ, มตฺถเก ผลเกน ฉนฺนํ กาเรตฺวา อุโลฺลกํ มตฺติกาย ลิมฺปาเปตฺวา เสตกมฺมํ กาเรตฺวา จิตฺตกมฺมํ กาเรสิฯ สพฺพานิ ปเนตฺถ อสีติ มหาทฺวารานิ จตุสฎฺฐิ จูฬทฺวารานิ อเหสุํ, สพฺพานิ ยนฺตยุตฺตาเนวฯ เอกาย อาณิยา อกฺกนฺตาย สพฺพาเนว ปิธียนฺติ, เอกาย อาณิยา อกฺกนฺตาย สพฺพาเนว วิวรียนฺติฯ ทฺวีสุ ปเสฺสสุ อเนกสตทีปาลยา อเหสุํ, เตปิ ยนฺตยุตฺตาเยวฯ เอกสฺมิํ วิวริยมาเน สเพฺพ วิวรียนฺติ, เอกสฺมิํ ปิธียมาเน สเพฺพ ปิธียนฺติฯ ทฺวีสุ ปเสฺสสุ เอกสตานํ ขตฺติยานํ เอกสตสยนคพฺภา อเหสุํฯ เอเกกสฺมิํ คเพฺภ นานาวณฺณปจฺจตฺถรณตฺถตํ เอเกกํ มหาสยนํ สมุสฺสิตเสตจฺฉตฺตํ, เอเกกํ มหาสยนํ นิสฺสาย เอเกกํ มาตุคามรูปกํ อุตฺตมรูปธรํ ปติฎฺฐิตํฯ ตํ หเตฺถน อปรามสิตฺวา ‘‘มนุสฺสรูป’’นฺติ น สกฺกา ญาตุํ, อปิจ อุมงฺคสฺส อุโภสุ ปเสฺสสุ กุสลา จิตฺตการา นานปฺปการํ จิตฺตกมฺมํ กริํสุฯ สกฺกวิลาสสิเนรุสตฺตปริภณฺฑจกฺกวาฬสาครสตฺตมหาสร- จตุมหาทีป-หิมวนฺต-อโนตตฺตสร-มโนสิลาตล จนฺทิมสูริย-จาตุมหาราชิกาทิฉกามาวจรสมฺปตฺติโยปิ  สพฺพา อุมเงฺคเยว ทสฺสยิํสุฯ ภูมิยํ รชตปฎฺฎวณฺณา วาลุกา โอกิริํสุ, อุปริ อุโลฺลกปทุมานิ ทเสฺสสุํฯ อุโภสุ ปเสฺสสุ นานปฺปกาเร อาปเณปิ ทสฺสยิํสุฯ เตสุ เตสุ ฐาเนสุ คนฺธทามปุปฺผทามาทีนิ โอลเมฺพตฺวา สุธมฺมาเทวสภํ วิย อุมงฺคํ อลงฺกริํสุฯ</p>


<p>ตานิปิ โข ตีณิ วฑฺฒกิสตานิ ตีณิ นาวาสตานิ พนฺธิตฺวา นิฎฺฐิตปริกมฺมานํ ทพฺพสมฺภารานํ ปูเรตฺวา คงฺคาย อาหริตฺวา ปณฺฑิตสฺส อาโรเจสุํ ฯ ตานิ โส นคเร อุปโยคํ เนตฺวา ‘‘มยา อาณตฺตทิวเสเยว อาหเรยฺยาถา’’ติ วตฺวา นาวา ปฎิจฺฉนฺนฎฺฐาเน ฐปาเปสิฯ นคเร อุทกปริขา, กทฺทมปริขา, สุกฺขปริขาติ ติโสฺส ปริขาโย กาเรสิฯ อฎฺฐารสหโตฺถ ปากาโร โคปุรฎฺฎาลโก  ราชนิเวสนานิ หตฺถิสาลาทโย โปกฺขรณิโยติ สพฺพเมตํ นิฎฺฐํ อคมาสิฯ อิติ มหาอุมโงฺค ชงฺฆอุมโงฺค นครนฺติ สพฺพเมตํ จตูหิ มาเสหิ นิฎฺฐิตํฯ อถ มหาสโตฺต จตุมาสจฺจเยน รโญฺญ อาคมนตฺถาย ทูตํ ปาเหสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘นิเวสนานิ มาเปตฺวา, เวเทหสฺส ยสสฺสิโน;  
  
อถสฺส ปาหิณี ทูตํ, เวเทหํ มิถิลคฺคหํ;  
  
เอหิ ทานิ มหาราช, มาปิตํ เต นิเวสน’’นฺติฯ  
</li>
  
<p>ตตฺถ ติ เปเสสิฯ
</ol></p>


<p>ราชา ทูตสฺส วจนํ สุตฺวา ตุฎฺฐจิโตฺต หุตฺวา มหเนฺตน ปริวาเรน นครา นิกฺขมิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต จ ราชา ปายาสิ, เสนาย จตุรงฺคิยา;  
  
อนนฺตวาหนํ ทฎฺฐุํ, ผีตํ กปิลิยํ ปุร’’นฺติฯ  
</li>
  
<p>ตตฺถ นฺติ อปริมิตหตฺถิอสฺสาทิวาหนํฯ นฺติ กปิลรเฎฺฐ มาปิตํ นครํฯ
</ol></p>


<p>โส อนุปุเพฺพน คนฺตฺวา คงฺคาตีรํ ปาปุณิฯ อถ นํ มหาสโตฺต ปจฺจุคฺคนฺตฺวา อตฺตนา กตนครํ ปเวเสสิฯ โส ตตฺถ ปาสาทวรคโต นานคฺครสโภชนํ ภุญฺชิตฺวา โถกํ วิสฺสมิตฺวา สายนฺหสมเย  อตฺตโน อาคตภาวํ ญาเปตุํ จูฬนิรโญฺญ ทูตํ เปเสสิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต จ โข โส คนฺตฺวาน, พฺรหฺมทตฺตสฺส ปาหิณิ;  
  
อาคโตสฺมิ มหาราช, ตว ปาทานิ วนฺทิตุํฯ  
</li>
  
<li>
‘‘ททาหิ ทานิ เม ภริยํ, นาริํ สพฺพงฺคโสภินิํ;  
  
สุวเณฺณน ปฎิจฺฉนฺนํ, ทาสีคณปุรกฺขต’’นฺติฯ  
</li>
  
<p>ตตฺถ  นฺติ เวเทโห มหลฺลโก, จูฬนิราชา ตสฺส ปุตฺตนตฺตมโตฺตปิ น โหติ, กิเลสวเสน มุจฺฉิโต ปน หุตฺวา ‘‘ชามาตเรน นาม สสุโร วนฺทนีโย’’ติ จิเนฺตตฺวา ตสฺส จิตฺตํ อชานโนฺตว วนฺทนสาสนํ ปหิณิฯ ติ อหํ ตยา ‘‘ธีตรํ ทสฺสามี’’ติ ปโกฺกสาปิโต, ตํ เม อิทานิ เทหีติ ปหิณิฯ นฺติ สุวณฺณาลงฺกาเรน ปฎิมณฺฑิตํฯ
</ol></p>


<p>จูฬนิราชา  ทูตสฺส วจนํ สุตฺวา โสมนสฺสปฺปโตฺต ‘‘อิทานิ เม ปจฺจามิโตฺต กุหิํ คมิสฺสติ, อุภินฺนมฺปิ เนสํ สีสานิ ฉินฺทิตฺวา ชยปานํ ปิวิสฺสามา’’ติ จิเนฺตตฺวา เกวลํ โสมนสฺสํ ทเสฺสโนฺต ทูตสฺส สกฺการํ กตฺวา อนนฺตรํ คาถมาห –</p>


<ol>
<li>
‘‘สฺวาคตํ เตว เวเทห, อโถ เต อทุราคตํ;  
  
นกฺขตฺตเญฺญว ปริปุจฺฉ, อหํ กญฺญํ ททามิ เต;  
  
สุวเณฺณน ปฎิจฺฉนฺนํ, ทาสีคณปุรกฺขต’’นฺติฯ  
</li>
  
<p>ตตฺถ ติ เวเทหสฺส สาสนํ สุตฺวา ตํ ปุรโต ฐิตํ วิย อาลปติฯ อถ วา ‘‘เอวํ พฺรหฺมทเตฺตน วุตฺตนฺติ วเทหี’’ติ ทูตํ อาณาเปโนฺต เอวมาหฯ
</ol></p>


<p>ตํ สุตฺวา ทูโต เวเทหสฺส สนฺติกํ คนฺตฺวา ‘‘เทว, มงฺคลกิริยาย อนุจฺฉวิกํ นกฺขตฺตํ กิร ชานาหิ, ราชา เต ธีตรํ เทตี’’ติ อาหฯ โส ‘‘อเชฺชว นกฺขตฺตํ โสภน’’นฺติ ปุน ทูตํ ปหิณิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตโต  
จ ราชา เวเทโห, นกฺขตฺตํ ปริปุจฺฉถ;  
  
นกฺขตฺตํ ปริปุจฺฉิตฺวา, พฺรหฺมทตฺตสฺส ปาหิณิฯ  
</li>
  
<li>
‘‘ททาหิ ทานิ เม ภริยํ, นาริํ สพฺพงฺคโสภินิํ;  
  
สุวเณฺณน ปฎิจฺฉนฺนํ, ทาสีคณปุรกฺขต’’นฺติฯ  
</li>
  
<p>จูฬนิราชาปิ –
</ol></p>


<ol>
<li>
‘‘ททามิ ทานิ เต ภริยํ, นาริํ สพฺพงฺคโสภินิํ;  
  
สุวเณฺณน ปฎิจฺฉนฺนํ, ทาสีคณปุรกฺขต’’นฺติฯ –  
</li>
  
<p>อิมํ  คาถํ วตฺวา ‘‘อิทานิ เปเสมิ, อิทานิ เปเสมี’’ติ มุสาวาทํ กตฺวา เอกสตราชูนํ สญฺญํ อทาสิ ‘‘อฎฺฐารสอโกฺขภณิสงฺขาย เสนาย สทฺธิํ สเพฺพ ยุทฺธสชฺชา หุตฺวา นิกฺขมนฺตุ, อชฺช อุภินฺนมฺปิ ปจฺจตฺถิกานํ สีสานิ ฉินฺทิตฺวา เสฺว ชยปานํ ปิวิสฺสามา’’ติฯ เต สเพฺพปิ นิกฺขมิํสุฯ สยํ นิกฺขโนฺต ปน มาตรํ จลากเทวิญฺจ อคฺคมเหสิํ, นนฺทาเทวิญฺจ, ปุตฺตํ ปญฺจาลจนฺทญฺจ, ธีตรํ ปญฺจาลจนฺทิญฺจาติ จตฺตาโร ชเน โอโรเธหิ สทฺธิํ ปาสาเท นิวาสาเปตฺวา นิกฺขมิฯ โพธิสโตฺตปิ เวเทหรโญฺญ เจว เตน สทฺธิํ อาคตเสนาย จ มหนฺตํ สกฺการํ กาเรสิ ฯ เกจิ มนุสฺสา สุรํ ปิวนฺติ, เกจิ มจฺฉมํสาทีนิ ขาทนฺติ, เกจิ ทูรมคฺคา อาคตตฺตา กิลนฺตา สยนฺติฯ วิเทหราชา ปน เสนกาทโย จตฺตาโร ปณฺฑิเต คเหตฺวา อมจฺจคณปริวุโต อลงฺกตมหาตเล นิสีทิฯ
</ol></p>


<p>จูฬนิราชาปิ อฎฺฐารสอโกฺขภณิสงฺขาย เสนาย สพฺพํ ตํ นครํ ติสนฺติํ จตุสเงฺขปํ ปริกฺขิปิตฺวา อเนกสตสหสฺสาหิ อุกฺกาหิ ธาริยมานาหิ อรุเณ อุคฺคจฺฉเนฺตเยว คหณสโชฺช หุตฺวา อฎฺฐาสิฯ ตํ ญตฺวา มหาสโตฺต อตฺตโน โยธานํ ตีณิ สตานิ เปเสสิ ‘‘ตุเมฺห ชงฺฆอุมเงฺคน คนฺตฺวา รโญฺญ มาตรญฺจ อคฺคมเหสิญฺจ ปุตฺตญฺจ ธีตรญฺจ ชงฺฆอุมเงฺคน อาเนตฺวา มหาอุมเงฺคน เนตฺวา อุมงฺคทฺวารโต พหิ อกตฺวา อโนฺตอุมเงฺคเยว ฐเปตฺวา ยาว อมฺหากํ อาคมนา รกฺขนฺตา ตตฺถ ฐตฺวา อมฺหากํ อาคมนกาเล อุมงฺคา นีหริตฺวา อุมงฺคทฺวาเร มหาวิสาลมาฬเก ฐเปถา’’ติฯ เต ตสฺส วจนํ สมฺปฎิจฺฉิตฺวา ชงฺฆอุมเงฺคน คนฺตฺวา โสปานปาทมูเล ผลกสนฺถรณํ อุคฺฆาเฎตฺวา โสปานปาทมูเล โสปานสีเส มหาตเลติ เอตฺตเก ฐาเน อารกฺขมนุเสฺส จ ขุชฺชาทิปริจาริกาโย จ หตฺถปาเทสุ พนฺธิตฺวา มุขญฺจ ปิทหิตฺวา ตตฺถ ตตฺถ ปฎิจฺฉนฺนฎฺฐาเน  ฐเปตฺวา รโญฺญ ปฎิยตฺตํ ขาทนียโภชนียํ กิญฺจิ ขาทิตฺวา กิญฺจิ ภินฺทิตฺวา จุณฺณวิจุณฺณํ กตฺวา อปริโภคํ กตฺวา ฉเฑฺฑตฺวา อุปริปาสาทํ อภิรุหิํสุฯ ตทา จลากเทวี นนฺทาเทวิญฺจ ราชปุตฺตญฺจ ราชธีตรญฺจ คเหตฺวา ‘‘โก ชานาติ, กิํ ภวิสฺสตี’’ติ มญฺญมานา อตฺตนา สทฺธิํ เอกสยเนเยว สยาเปสิฯ เต โยธา คพฺภทฺวาเร ฐตฺวา ปโกฺกสิํสุฯ สา นิกฺขมิตฺวา ‘‘กิํ, ตาตา’’ติ อาหฯ ‘‘เทวิ, อมฺหากํ ราชา เวเทหญฺจ มโหสธญฺจ ชีวิตกฺขยํ ปาเปตฺวา สกลชมฺพุทีเป  เอกรชฺชํ กตฺวา เอกสตราชปริวุโต มหเนฺตน ยเสน อชฺช มหาชยปานํ ปิวโนฺต ตุเมฺห จตฺตาโรปิ ชเน คเหตฺวา อาเนหี’’ติ อเมฺห ปหิณีติฯ</p>


<p>เตปิ เตสํ วจนํ สทฺทหิตฺวา ปาสาทา โอตริตฺวา โสปานปาทมูลํ อคมิํสุฯ อถ เน คเหตฺวา ชงฺฆอุมงฺคํ ปวิสิํสุฯ เต อาหํสุ ‘‘มยํ เอตฺตกํ กาลํ อิธ วสนฺตา อิมํ วีถิํ น โอติณฺณปุพฺพา’’ติฯ ‘‘เทวิ, อิมํ วีถิํ น สพฺพทา โอตรนฺติ, มงฺคลวีถิ นาเมสา, อชฺช มงฺคลทิวสภาเวน ราชา อิมินา มเคฺคน  อาเนตุํ อาณาเปสี’’ติฯ เต เตสํ วจนํ สทฺทหิํสุฯ อเถกเจฺจ เต จตฺตาโร คเหตฺวา คจฺฉิํสุฯ เอกเจฺจ นิวตฺติตฺวา ราชนิเวสเน รตนคเพฺภ วิวริตฺวา ยถิจฺฉิตํ รตนสารํ คเหตฺวา อาคมิํสุฯ อิตเรปิ จตฺตาโร ขตฺติยา ปุรโต มหาอุมงฺคํ ปตฺวา อลงฺกตเทวสภํ วิย อุมงฺคํ ทิสฺวา ‘‘รโญฺญ อตฺถาย สชฺชิต’’นฺติ สญฺญํ กริํสุฯ อถ เน คงฺคาย อวิทูรฐานํ เนตฺวา อโนฺตอุมเงฺคเยว อลงฺกตคเพฺภ นิสีทาเปตฺวา เอกเจฺจ อารกฺขํ คเหตฺวา อจฺฉิํสุฯ เอกเจฺจ เตสํ อานีตภาวํ ญาเปตุํ คนฺตฺวา โพธิสตฺตสฺส อาโรเจสุํฯ โส เตสํ กถํ สุตฺวา ‘‘อิทานิ เม มโนรโถ มตฺถกํ ปาปุณิสฺสตี’’ติ โสมนสฺสชาโต รโญฺญ สนฺติกํ คนฺตฺวา เอกมนฺตํ อฎฺฐาสิฯ ราชาปิ กิเลสาตุรตาย ‘‘อิทานิ เม ธีตรํ เปเสสฺสติ, อิทานิ เม ธีตรํ เปเสสฺสตี’’ติ ปลฺลงฺกโต อุฎฺฐาย วาตปาเนน โอโลเกโนฺต อเนเกหิ อุกฺกาสตสหเสฺสหิ เอโกภาสํ ชาตํ นครํ มหติยา เสนาย ปริวุตํ ทิสฺวา อาสงฺกิตปริสงฺกิโต ‘‘กิํ นุ โข เอต’’นฺติ ปณฺฑิเตหิ สทฺธิํ มเนฺตโนฺต คาถมาห –</p>


<ol>
<li>
‘‘หตฺถี อสฺสา รถา ปตฺตี, เสนา ติฎฺฐนฺติ วมฺมิตา;  
  
อุกฺกา ปทิตฺตา ฌายนฺติ, กิํ นุ มญฺญนฺติ ปณฺฑิตา’’ติฯ  
</li>
  
<p>ตตฺถ ติ จูฬนิราชา อมฺหากํ ตุโฎฺฐ, อุทาหุ กุโทฺธ, กิํ นุ ปณฺฑิตา มญฺญนฺตีติ ปุจฺฉิฯ
</ol></p>


<p>ตํ สุตฺวา เสนโก อาห – ‘‘มา จินฺตยิตฺถ, มหาราช, อติพหู อุกฺกา ปญฺญายนฺติ, ราชา  ตุมฺหากํ ทาตุํ ธีตรํ คเหตฺวา เอติ มเญฺญ’’ติฯ ปุกฺกุโสปิ  ‘‘ตุมฺหากํ อาคนฺตุกสกฺการํ กาตุํ อารกฺขํ คเหตฺวา ฐิโต ภวิสฺสตี’’ติ อาหฯ เอวํ เตสํ ยํ ยํ รุจฺจติ, ตํ ตํ กถยิํสุฯ ราชา ปน ‘‘อสุกฎฺฐาเน เสนา ติฎฺฐนฺตุ, อสุกฎฺฐาเน อารกฺขํ คณฺหถ, อปฺปมตฺตา โหถา’’ติ วทนฺตานํ สทฺทํ สุตฺวา โอโลเกโนฺต สนฺนทฺธปญฺจาวุธํ เสนํ ปสฺสิตฺวา มรณภยภีโต หุตฺวา มหาสตฺตสฺส กถํ ปจฺจาสีสโนฺต อิตรํ คาถมาห –</p>


<ol>
<li>
‘‘หตฺถี อสฺสา รถา ปตฺตี, เสนา ติฎฺฐนฺติ วมฺมิตา;  
  
อุกฺกา ปทิตฺตา ฌายนฺติ, กิํ นุ กาหนฺติ ปณฺฑิตา’’ติฯ  
</li>
  
<p>ตตฺถ ติ ปณฺฑิต, กิํ นาม จิเนฺตสิ, อิมา เสนา อมฺหากํ กิํ กริสฺสนฺตีติฯ
</ol></p>


<p>ตํ  สุตฺวา มหาสโตฺต ‘‘อิมํ อนฺธพาลํ โถกํ สนฺตาเสตฺวา ปจฺฉา มม ปญฺญาพลํ ทเสฺสตฺวา อสฺสาเสสฺสามี’’ติ จิเนฺตตฺวา อาห –</p>


<ol>
<li>
‘‘รกฺขติ ตํ มหาราช, จูฬเนโยฺย มหพฺพโล;  
  
ปทุโฎฺฐ พฺรหฺมทเตฺตน, ปาโต ตํ ฆาตยิสฺสตี’’ติฯ  
</li>
  
<p>ตํ สุตฺวา สเพฺพ มรณภยตชฺชิตา ชาตาฯ รโญฺญ กโณฺฑ สุสฺสิ มุเข เขโฬ ปริฉิชฺชิ, สรีเร ทาโห อุปฺปชฺชิฯ โส มรณภยภีโต ปริเทวโนฺต เทฺว คาถา อาห –
</ol></p>


<ol>
<li>
‘‘อุเพฺพธติ เม หทยํ, มุขญฺจ ปริสุสฺสติ;  
  
นิพฺพุติํ นาธิคจฺฉามิ, อคฺคิทโฑฺฒว อาตเปฯ  
</li>
  
<li>
‘‘กมฺมารานํ ยถา อุกฺกา, อโตฺถ ฌายติ โน พหิ;  
  
เอวมฺปิ หทยํ มยฺหํ, อโนฺต ฌายติ โน พหี’’ติฯ  
</li>
  
<p>ตตฺถ ติ ตาต มโหสธปณฺฑิต, หทยํ เม มหาวาตปฺปหริตํ วิย ปลฺลวํ กมฺปติฯ ติ โส ‘‘อุกฺกา วิย มยฺหํ หทยมํสํ อพฺภนฺตเร ฌายติ, พหิ ปน น ฌายตี’’ติ ปริเทวติฯ
</ol></p>


<p>มหาสโตฺต  ตสฺส ปริเทวิตสทฺทํ สุตฺวา ‘‘อยํ อนฺธพาโล อเญฺญสุ ทิวเสสุ มม วจนํ น อกาสิ, ภิโยฺย นํ นิคฺคณฺหิสฺสามี’’ติ จิเนฺตตฺวา อาห –</p>


<ol>
<li>
‘‘ปมโตฺต  
มนฺตนาตีโต, ภินฺนมโนฺตสิ ขตฺติย;  
  
อิทานิ โข ตํ ตายนฺตุ, ปณฺฑิตา มนฺติโน ชนาฯ  
</li>
  
<li>
‘‘อกตฺวามจฺจสฺส วจนํ, อตฺถกามหิเตสิโน;  
  
อตฺตปีติรโต ราชา, มิโค กูเฎว โอหิโตฯ  
</li>
  
<li>
‘‘ยถาปิ มโจฺฉ พฬิสํ, วงฺกํ มํเสน ฉาทิตํ;  
  
อามคิโทฺธ น ชานาติ, มโจฺฉ มรณมตฺตโนฯ  
</li>
  
<li>
‘‘เอวเมว ตุวํ ราช, จูฬเนยฺยสฺส ธีตรํ;  
  
กามคิโทฺธ น ชานาสิ, มโจฺฉว มรณมตฺตโนฯ  
</li>
  
<li>
‘‘สเจ คจฺฉสิ ปญฺจาลํ, ขิปฺปมตฺตํ ชหิสฺสสิ;  
  
มิคํ ปนฺถานุพนฺธํว, มหนฺตํ ภยเมสฺสติฯ  
</li>
  
<li>
‘‘อนริยรูโป ปุริโส ชนินฺท, อหีว อุจฺฉงฺคคโต ฑเสยฺย;  
  
น เตน มิตฺติํ กยิราถ ธีโร, ทุโกฺข หเว กาปุริเสน สงฺคโมฯ  
</li>
  
<li>
‘‘ยเทว  
ชญฺญา ปุริสํ ชนินฺท, สีลวายํ พหุสฺสุโต;  
  
เตเนว มิตฺติํ กยิราถ ธีโร, สุโข หเว สปฺปุริเสน สงฺคโม’’ติฯ  
</li>
  
<p>ตตฺถ ติ มหาราช, ตฺวํ กาเมน ปมโตฺตฯ ติ มยา อนาคตภยํ ทิสฺวา ปญฺญาย ปริจฺฉินฺทิตฺวา มนฺติตมนฺตนํ อติกฺกมโนฺตฯ ติ มนฺตนาติกฺกนฺตตฺตาเยว ภินฺนมโนฺต, โย วา เต เสนกาทีหิ สทฺธิํ มโนฺต คหิโต, เอโส ภิโนฺนติปิ ภินฺนมโนฺตสิ ชาโตฯ ติ อิเม เสนกาทโย จตฺตาโร ชนา อิทานิ ตํ รกฺขนฺตุ, ปสฺสามิ เนสํ พลนฺติ ทีเปติฯ ติ มม อุตฺตมอมจฺจสฺส วจนํ อกตฺวาฯ ติ อตฺตโน กิเลสปีติยา อภิรโต หุตฺวาฯ ติ ยถา นาม นิวาปโลเภน อาคโต มิโค  กูฎปาเส พชฺฌติ, เอวํ มม วจนํ อคฺคเหตฺวา ‘‘ปญฺจาลจนฺทิํ  ลภิสฺสามี’’ติ กิเลสโลเภน อาคนฺตฺวา อิทานิ กูฎปาเส พโทฺธ มิโค วิย ชาโตสีติฯ
</ol></p>


<p>ติ คาถาทฺวยํ ‘‘ตทา มยา อยํ อุปมา อาภตา’’ติ ทเสฺสตุํ วุตฺตํฯ ติ คาถาปิ ‘‘น เกวลํ เอตฺตกเมว, อิมมฺปิ อหํ อาหริ’’นฺติ ทเสฺสตุํ วุตฺตาฯ ติ เกวฎฺฎพฺราหฺมณสทิโส อสปฺปุริสชาติโก นิลฺลชฺชปุริโสฯ นฺติ ตาทิเสน สทฺธิํ มิตฺติธมฺมํ น กยิราถ, ตฺวํ ปน เกวเฎฺฎน สทฺธิํ มิตฺติธมฺมํ กตฺวา ตสฺส วจนํ คณฺหิฯ ติ เอวรูเปน สทฺธิํ สงฺคโม นาม เอกวารมฺปิ กโต อิธโลเกปิ ปรโลเกปิ มหาทุกฺขาวหนโต ทุโกฺข นาม โหติฯ ติ ยํ เอว, อยเมว วา ปาโฐฯ ติ อิธโลเกปิ ปรโลเกปิ สุโขเยวฯ</p>


<p>อถ นํ ‘‘ปุน เอวรูปํ กริสฺสตี’’ติ สุฎฺฐุตรํ นิคฺคณฺหโนฺต ปุเพฺพ รญฺญา กถิตกถํ อาหริตฺวา ทเสฺสโนฺต –</p>


<ol>
<li>
‘‘พาโล ตุวํ เอฬมูโคสิ ราช, โย อุตฺตมตฺถานิ มยี ลปิโตฺถ;  
  
กิเมวหํ นงฺคลโกฎิวโฑฺฒ, อตฺถานิ ชานามิ ยถาปิ อเญฺญฯ  
</li>
  
<li>
‘‘อิมํ คเล คเหตฺวาน, นาเสถ วิชิตา มม;  
  
โย เม รตนลาภสฺส, อนฺตรายาย ภาสตี’’ติฯ –  
</li>
  
<p>อิมา เทฺว คาถา วตฺวา ‘‘มหาราช, อหํ คหปติปุโตฺต, ยถา ตว อเญฺญ เสนกาทโย ปณฺฑิตา อตฺถานิ ชานนฺติ, ตถา กิเมว อหํ ชานิสฺสํ, อโคจโร เอส มยฺหํ, คหปติสิปฺปเมวาหํ ชานามิ, อยํ อโตฺถ เสนกาทีนํ ปณฺฑิตานํ ปากโฎ โหติ, อชฺช เต อฎฺฐารสอโกฺขภณิสงฺขาย  เสนาย ปริวาริตสฺส เสนกาทโย อวสฺสยา โหนฺตุ, มํ ปน คีวายํ คเหตฺวา นิกฺกฑฺฒิตุํ อาณาเปสิ, อิทานิ มํ กสฺมา ปุจฺฉสี’’ติ เอวํ สุนิคฺคหิตํ นิคฺคณฺหิฯ
</ol></p>


<p>ตํ สุตฺวา ราชา จิเนฺตสิ ‘‘ปณฺฑิโต มยา กถิตโทสเมว กเถติฯ ปุเพฺพว หิ อิทํ อนาคตภยํ ชานิ, เตน มํ อติวิย นิคฺคณฺหาติ, น โข  ปนายํ เอตฺตกํ กาลํ นิกฺกมฺมโกว  อจฺฉิสฺสติ, อวสฺสํ อิมินา มยฺหํ โสตฺถิภาโว กโต ภวิสฺสตี’’ติฯ อถ นํ ปริคฺคณฺหโนฺต เทฺว คาถา อภาสิ –</p>


<ol>
<li>
‘‘มโหสธ อตีเตน, นานุวิชฺฌนฺติ ปณฺฑิตา,  
  
กิํ มํ อสฺสํว สมฺพทฺธํ, ปโตเทเนว วิชฺฌสิฯ  
</li>
  
<li>
‘‘สเจ ปสฺสสิ โมกฺขํ วา, เขมํ วา ปน ปสฺสสิ;  
  
เตเนว มํ อนุสาส, กิํ อตีเตน วิชฺฌสี’’ติฯ  
</li>
  
<p>ตตฺถ ติ อตีตโทสํ คเหตฺวา มุขสตฺตีหิ น วิชฺฌนฺติฯ นฺติ สตฺตุเสนาย ปริวุตตฺตา สุฎฺฐุ พนฺธิตฺวา ฐปิตํ อสฺสํ วิย กิํ มํ วิชฺฌสิฯ นฺติ เอวํ เต โมโกฺข ภวิสฺสติ, เอวํ เขมนฺติ เตเนว โสตฺถิภาเวน มํ อนุสาส อสฺสาเสหิ, ตญฺหิ ฐเปตฺวา อญฺญํ เม ปฎิสรณํ นตฺถีติฯ
</ol></p>


<p>อถ นํ มหาสโตฺต ‘‘อยํ ราชา อติวิย อนฺธพาโล, ปุริสวิเสสํ น ชานาติ, โถกํ กิลเมตฺวา ปจฺฉา ตสฺส อวสฺสโย ภวิสฺสมี’’ติ จิเนฺตตฺวา อาห –</p>


<ol>
<li>
‘‘อตีตํ มานุสํ กมฺมํ, ทุกฺกรํ ทุรภิสมฺภวํ;  
  
น ตํ สโกฺกปิ โมเจตุํ, ตฺวํ ปชานสฺสุ ขตฺติยฯ  
</li>
  
<li>
‘‘สนฺติ เวหายสา นาคา, อิทฺธิมโนฺต ยสสฺสิโน;  
  
เตปิ อาทาย คเจฺฉยฺยุํ, ยสฺส โหนฺติ ตถาวิธาฯ  
</li>
  
<li>
‘‘สนฺติ เวหายสา อสฺสา, อิทฺธิมโนฺต ยสสฺสิโน;  
  
เตปิ อาทาย คเจฺฉยฺยุํ, ยสฺส โหนฺติ ตถาวิธาฯ  
</li>
  
<li>
‘‘สนฺติ เวหายสา ปกฺขี, อิทฺธิมโนฺต ยสสฺสิโน;  
  
เตปิ อาทาย คเจฺฉยฺยุํ, ยสฺส โหนฺติ ตถาวิธาฯ  
</li>
  
<li>
‘‘สนฺติ เวหายสา ยกฺขา, อิทฺธิมโนฺต ยสสฺสิโน;  
  
เตปิ อาทาย คเจฺฉยฺยุํ, ยสฺส โหนฺติ ตถาวิธาฯ  
</li>
  
<li>
‘‘อตีตํ  
มานุสํ กมฺมํ, ทุกฺกรํ ทุรภิสมฺภวํ;  
  
น ตํ สโกฺกมิ โมเจตุํ, อนฺตลิเกฺขน ขตฺติยา’’ติฯ  
</li>
  
<p>ตตฺถ   นฺติ มหาราช, อิทํ อิโต ตว โมจนํ นาม อตีตํ, มนุเสฺสหิ กตฺตพฺพกมฺมํ อตีตํฯ นฺติ เนว กาตุํ, น สมฺภวิตุํ สกฺกาฯ ติ อหํ ตํ อิโต โมเจตุํ น สโกฺกมิฯ ติ มหาราช, ตฺวเมเวตฺถ กตฺตพฺพํ ชานสฺสุฯ ติ อากาเสน คมนสมตฺถาฯ ติ หตฺถิโนฯ ติ ยสฺส รโญฺญฯ ติ ฉทฺทนฺตกุเล วา อุโปสถกุเล วา ชาตา นาคา โหนฺติ, ตํ ราชานํ เต อาทาย คเจฺฉยฺยุํฯ ติ วลาหกอสฺสราชกุเล ชาตา อสฺสาฯ ติ ครุฬฺหํ สนฺธายาหฯ ติ สาตาคิราทโย ยกฺขาฯ ติ อนฺตลิเกฺขน โมเจตุํ น สโกฺกมิ, ตํ อาทาย อากาเสน มิถิลํ เนตุํ น สโกฺกมีติ อโตฺถฯ
</ol></p>


<p>ราชา ตํ สุตฺวา อปฺปฎิภาโน นิสีทิฯ อถ เสนโก จิเนฺตสิ ‘‘อิทานิ รโญฺญ เจว อมฺหากญฺจ ฐเปตฺวา ปณฺฑิตํ อญฺญํ ปฎิสรณํ นตฺถิ, ราชา ปนสฺส กถํ สุตฺวา มรณภยตชฺชิโต กิญฺจิ วตฺตุํ น สโกฺกติ, อหํ ปณฺฑิตํ ยาจิสฺสามี’’ติฯ โส ยาจโนฺต เทฺว คาถา อภาสิ –</p>


<ol>
<li>
‘‘อตีรทสฺสี ปุริโส, มหเนฺต อุทกณฺณเว;  
  
ยตฺถ โส ลภเต คาธํ, ตตฺถ โส วินฺทเต สุขํฯ  
</li>
  
<li>
‘‘เอวํ อมฺหญฺจ รโญฺญ จ, ตฺวํ ปติฎฺฐา มโหสธ;  
  
ตฺวํ โนสิ มนฺตินํ เสโฎฺฐ, อเมฺห ทุกฺขา ปโมจยา’’ติฯ  
</li>
  
<p>ตตฺถ ติ สมุเทฺท ภินฺนนาโว ตีรํ อปสฺสโนฺตฯ ติ อูมิเวคพฺภาหโต วิจรโนฺต ยมฺหิ ปเทเส ปติฎฺฐํ ลภติฯ ติ ปุเพฺพปิ มิถิลํ ปริวาเรตฺวา ฐิตกาเล ตยาว ปโมจิตมฺหา, อิทานิปิ ตฺวเมว อเมฺห ทุกฺขา โมเจหีติ ยาจิฯ
</ol></p>


<p>อถ นํ นิคฺคณฺหโนฺต มหาสโตฺต คาถาย อชฺฌภาสิ –</p>


<ol>
<li>
‘‘อตีตํ  
มานุสํ กมฺมํ, ทุกฺกรํ ทุรภิสมฺภวํ;  
  
น ตํ สโกฺกมิ โมเจตุํ, ตฺวํ ปชานสฺสุ เสนกา’’ติฯ  
</li>
  
<p>ตตฺถ  ติ เสนก, อหํ น สโกฺกมิ, ตฺวํ ปน อิมํ ราชานํ อากาเสน มิถิลํ เนหีติฯ
</ol></p>


<p>ราชา คเหตพฺพคหณํ อปสฺสโนฺต มรณภยตชฺชิโต มหาสเตฺตน สทฺธิํ กเถตุํ อสโกฺกโนฺต ‘‘กทาจิ เสนโกปิ กิญฺจิ อุปายํ ชาเนยฺย, ปุจฺฉิสฺสามิ ตาว น’’นฺติ ปุจฺฉโนฺต คาถมาห –</p>


<ol>
<li>
‘‘สุโณหิ เมตํ วจนํ, ปสฺส เสนํ มหพฺภยํ;  
  
เสนกํ ทานิ ปุจฺฉามิ, กิํ กิจฺจํ อิธ มญฺญสี’’ติฯ  
</li>
  
<p>ตตฺถ  นฺติ กิํ กาตพฺพยุตฺตกํ อิธ มญฺญสิ, มโหสเธนมฺหิ ปริจฺจโตฺต, ยทิ ตฺวํ ชานาสิ, วเทหีติฯ
</ol></p>


<p>ตํ สุตฺวา เสนโก ‘‘มํ ราชา อุปายํ ปุจฺฉติ, โสภโน วา โหตุ มา วา, กเถสฺสามิ เอกํ อุปาย’’นฺติ จิเนฺตตฺวา คาถมาห –</p>


<ol>
<li>
‘‘อคฺคิํ วา ทฺวารโต เทม, คณฺหามเส วิกนฺตนํ;  
  
อญฺญมญฺญํ วธิตฺวาน, ขิปฺปํ หิสฺสาม ชีวิตํ;  
  
มา โน ราชา พฺรหฺมทโตฺต, จิรํ ทุเกฺขน มารยี’’ติฯ  
</li>
  
<p>ตตฺถ ติ ทฺวารํ ปิทหิตฺวา ตตฺถ อคฺคิํ เทมฯ นฺติ อญฺญมญฺญํ วิกนฺตนํ สตฺถํ คณฺหามฯ ติ ชีวิตํ ขิปฺปํ ชหิสฺสาม, อลงฺกตปาสาโทเยว โน ทารุจิตโก ภวิสฺสติฯ
</ol></p>


<p>ตํ สุตฺวา ราชา อนตฺตมโน ‘‘อตฺตโน ปุตฺตทารสฺส เอวรูปํ จิตกํ กโรหี’’ติ วตฺวา ปุกฺกุสาทโย ปุจฺฉิฯ เตปิ อตฺตโน ปติรูปา พาลกถาเยว กถยิํสุฯ เตน วุตฺตํ –</p>


<ol>
<li>
‘‘สุโณหิ  
เมตํ วจนํ, ปสฺส เสนํ มหพฺภยํ;  
  
ปุกฺกุสํ ทานิ ปุจฺฉามิ, กิํ กิจฺจํ อิธ มญฺญสิฯ  
</li>
  
<li>
‘‘วิสํ ขาทิตฺวา มียาม, ขิปฺปํ หิสฺสาม ชีวิตํ;  
  
มา โน ราชา พฺรหฺมทโตฺต, จิรํ ทุเกฺขน มารยิฯ  
</li>
  
<li>
‘‘สุโณหิ เมตํ วจนํ, ปสฺส เสนํ มหพฺภยํ;  
  
กามินฺทํ ทานิ ปุจฺฉามิ, กิํ กิจฺจํ อิธ มญฺญสิฯ  
</li>
  
<li>
‘‘รชฺชุยา  
พชฺฌ มียาม, ปปาตา ปปตามเส;  
  
มา โน ราชา พฺรหฺมทโตฺต, จิรํ ทุเกฺขน มารยิฯ  
</li>
  
<li>
‘‘สุโณหิ เมตํ วจนํ, ปสฺส เสนํ มหพฺภยํ;  
  
เทวินฺทํ ทานิ ปุจฺฉามิ, กิํ กิจฺจํ อิธ มญฺญสิฯ  
</li>
  
<li>
‘‘อคฺคิํ วา ทฺวารโต เทม, คณฺหามเส วิกนฺตนํ;  
  
อญฺญมญฺญํ วธิตฺวาน, ขิปฺปํ หิสฺสาม ชีวิตํ;  
  
น โน สโกฺกติ โมเจตุํ, สุเขเนว มโหสโธ’’ติฯ  
</li>
  
<p>อปิจ เอเตสุ เทวิโนฺท ‘‘อยํ ราชา กิํ กโรติ, อคฺคิมฺหิ สเนฺต ขโชฺชปนกํ ธมติ, ฐเปตฺวา มโหสธํ อโญฺญ อิธ โสตฺถิภาวํ กาตุํ สมโตฺถ นาม นตฺถิ, อยํ ตํ อปุจฺฉิตฺวา  อเมฺห ปุจฺฉติ, มยํ กิํ ชานามา’’ติ จิเนฺตตฺวา อญฺญํ อุปายํ อปสฺสโนฺต เสนเกน กถิตเมว กเถตฺวา มหาสตฺตํ วเณฺณโนฺต เทฺว ปาเท อาหฯ ตตฺรายํ อธิปฺปาโย – ‘‘มหาราช, มยํ สเพฺพปิ ปณฺฑิตเมว ยาจามฯ สเจ ปน ยาจิยมาโนปิ น โน สโกฺกติ โมเจตุํ สุเขเนว มโหสโธ, อถ เสนกสฺส วจนํ กริสฺสามา’’ติฯ
</ol></p>


<p>ตํ สุตฺวา ราชา ปุเพฺพ โพธิสตฺตสฺส กถิตโทสํ สริตฺวา เตน สทฺธิํ กเถตุํ อสโกฺกโนฺต ตสฺส สุณนฺตเสฺสว ปริเทวโนฺต อาห –</p>


<ol>
<li>
‘‘ยถา  
กทลิโน สารํ, อเนฺวสํ นาธิคจฺฉติ;  
  
เอวํ อเนฺวสมานา นํ, ปญฺหํ นชฺฌคมามเสฯ  
</li>
  
<li>
‘‘ยถา สิมฺพลิโน สารํ, อเนฺวสํ นาธิคจฺฉติ;  
  
เอวํ อเนฺวสมานา นํ, ปญฺหํ นชฺฌคมามเสฯ  
</li>
  
<li>
‘‘อเทเส วต โน วุฎฺฐํ, กุญฺชรานํ วโนทเก;  
  
สกาเส ทุมฺมนุสฺสานํ, พาลานํ อวิชานตํฯ  
</li>
  
<li>
‘‘อุเพฺพธติ เม หทยํ, มุขญฺจ ปริสุสฺสติ;  
  
นิพฺพุติํ นาธิคจฺฉามิ, อคฺคิทโฑฺฒว อาตเปฯ  
</li>
  
<li>
‘‘กมฺมารานํ  
ยถา อุกฺกา, อโนฺต ฌายติ โน พหิ;  
  
เอวมฺปิ หทยํ มยฺหํ, อโนฺต ฌายติ โน พหี’’ติฯ  
</li>
  
<p>ตตฺถ ติ ยถา กทลิกฺขนฺธสฺส นิสฺสารตฺตา สารตฺถิโก ปุริโส อเนฺวสโนฺตปิ ตโต สารํ นาธิคจฺฉติ, เอวํ มยํ อิมมฺหา ทุกฺขา มุจฺจนุปายํ ปญฺหํ ปญฺจ ปณฺฑิเต ปุจฺฉิตฺวา อเนฺวสมานาปิ ปญฺหํ นชฺฌคมามเสฯ อเมฺหหิ ปุจฺฉิตํ อุปายํ อชานนฺตา อสฺสุณนฺตา วิย ชาตา, มยํ ตํ ปญฺหํ นาธิคจฺฉามฯ ทุติยคาถายปิ เอเสว นโยฯ ติ ยถา กุญฺชรานํ นิรุทเก ฐาเน วุฎฺฐํ อเทเส วุฎฺฐํ นาม โหติ, เต หิ ตถารูเป นิรุทเก วนคหเน ปเทเส วสนฺตา ขิปฺปเมว ปจฺจามิตฺตานํ วสํ คจฺฉนฺติ, เอวํ อเมฺหหิปิ อิเมสํ ทุมฺมนุสฺสานํ พาลานํ สนฺติเก วสเนฺตหิ อเทเส วุฎฺฐํฯ เอตฺตเกสุ หิ ปณฺฑิเตสุ เอโกปิ เม อิทานิ ปฎิสรณํ นตฺถีติ นานาวิเธน วิลปติฯ
</ol></p>


<p>ตํ สุตฺวา ปณฺฑิโต ‘‘อยํ ราชา อติวิย กิลมติฯ สเจ นํ น อสฺสาเสสฺสามิ, หทเยน ผลิเตน มริสฺสตี’’ติ จิเนฺตตฺวา อสฺสาเสสิฯ ตมตฺถํ  ปกาเสโนฺต สตฺถา อาห –</p>


<ol>
<li>
‘‘ตโต โส ปณฺฑิโต ธีโร, อตฺถทสฺสี มโหสโธ;  
  
เวเทหํ ทุกฺขิตํ ทิสฺวา, อิทํ วจนมพฺรวิฯ  
</li>
  
<li>
‘‘มา  
ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, ราหุคฺคหํว จนฺทิมํฯ  
</li>
  
<li>
‘‘มา ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, ราหุคฺคหํว สูริยํฯ  
</li>
  
<li>
‘‘มา ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, ปเงฺก สนฺนํว กุญฺชรํฯ  
</li>
  
<li>
‘‘มา ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, เปฬาพทฺธํว ปนฺนคํฯ  
</li>
  
<li>
‘‘มา ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, ปกฺขิํ พทฺธํว ปญฺชเรฯ  
</li>
  
<li>
‘‘มา  
ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, มเจฺฉ ชาลคเตริวฯ  
</li>
  
<li>
‘‘มา ตฺวํ ภายิ มหาราช, มา ตฺวํ ภายิ รเถสภ;  
  
อหํ ตํ โมจยิสฺสามิ, สโยคฺคพลวาหนํฯ  
</li>
  
<li>
‘‘มา ตฺวํ ภายิ มหาราช, มา ตฺวํ ภายิ รเถสภ;  
  
ปญฺจาลํ วาหยิสฺสามิ, กากเสนํว เลฑฺฑุนาฯ  
</li>
  
<li>
‘‘อทุ ปญฺญา กิมตฺถิยา, อมโจฺจ วาปิ ตาทิโส;  
  
โย ตํ สมฺพาธปกฺขนฺทํ, ทุกฺขา น ปริโมจเย’’ติฯ  
</li>
  
<p>ตตฺถ นฺติ ทวฑาหทเฑฺฒ อรเญฺญ ฆนวสฺสํ วสฺสาเปโนฺต วิย นํ อสฺสาเสโนฺต อิทํ ‘‘มา ตฺวํ ภายิ, มหาราชา’’ติอาทิกํ วจนํ อพฺรวิฯ ตตฺถ นฺติ ลคฺคํฯ นฺติ เปฬาย อพฺภนฺตรคตํ สปฺปํฯ นฺติ เอตํ เอวํ มหนฺติมฺปิ ปญฺจาลรโญฺญ เสนํฯ ติ ปลาเปสฺสามิ ฯ ติ นามเตฺถ นิปาโต, ปญฺญา นาม กิมตฺถิยาติ อโตฺถฯ ติ ตาทิโส ปญฺญาย สมฺปโนฺน อมโจฺจ วาปิ กิมตฺถิโย, โย ตํ เอวํ มรณสมฺพาธปฺปตฺตํ ทุกฺขา น ปริโมจเยฯ มหาราช, อหํ ปฐมตรํ อาคจฺฉโนฺต นาม กิมตฺถํ อาคโตติ มญฺญสิฯ มา ภายิ, อหํ ตํ อิมมฺหา ทุกฺขา โมจยิสฺสามีติ อสฺสาเสสิฯ
</ol></p>


<p>โสปิ ตสฺส วจนํ สุตฺวา ‘‘อิทานิ เม ชีวิตํ ลทฺธ’’นฺติ อสฺสาสํ ปฎิลภิฯ โพธิสเตฺตน สีหนาเท กเต สเพฺพ จ ตุสฺสิํสุฯ อถ นํ เสนโก ปุจฺฉิ ‘‘ปณฺฑิต, ตฺวํ สเพฺพ อเมฺห คเหตฺวา คจฺฉโนฺต เกนุปาเยน คมิสฺสสี’’ติ? ‘‘อลงฺกตอุมเงฺคน เนสฺสามิ, ตุเมฺห คมนสชฺชา โหถา’’ติ วตฺวา อุมงฺคทฺวารวิวรณตฺถํ โยเธ อาณาเปโนฺต คาถมาห –</p>


<ol>
<li>
‘‘เอถ  
มาณวา อุเฎฺฐถ, มุขํ โสเธถ สนฺธิโน;  
  
เวเทโห สหมเจฺจหิ, อุมเงฺคน คมิสฺสตี’’ติฯ  
</li>
  
<p>ตตฺถ ติ ตรุณาธิวจนํฯ ติ อุมงฺคทฺวารํ วิวรถฯ ติ ฆรสนฺธิโน จ ทฺวารํ โสเธถ, เอกสตานํ สยนคพฺภานํ ทฺวารํ วิวรถ, อเนกสตานํ ทีปาลยานํ ทฺวารํ วิวรถาติฯ
</ol></p>


<p>เต  อุฎฺฐาย อุมงฺคทฺวารํ วิวริํสุฯ สกโล อุมโงฺค เอโกภาโส อลงฺกตเทวสภา วิย วิโรจิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ตสฺส ตํ วจนํ สุตฺวา, ปณฺฑิตสฺสานุจาริโน;  
  
อุมงฺคทฺวารํ วิวริํสุ, ยนฺตยุเตฺต จ อคฺคเฬ’’ติฯ  
</li>
  
<p>ตตฺถ ติ เวยฺยาวจฺจกราฯ ติ สูจิฆฎิกสมฺปนฺนานิ จ ทฺวารกวาฎานิฯ
</ol></p>


<p>เต อุมงฺคทฺวารํ วิวริตฺวา มหาสตฺตสฺส อาโรเจสุํฯ โส รโญฺญ สญฺญมทาสิ ‘‘กาโล, เทว, ปาสาทา โอตรถา’’ติฯ ตํ สุตฺวา ราชา โอตริฯ อถ เสนโก สีสโต นาฬิปฎฺฎํ อปเนตฺวา สาฎกํ โอมุญฺจิตฺวา กจฺฉํ ทฬฺหํ พนฺธิฯ อถ นํ มหาสโตฺต ทิสฺวา ‘‘เสนก, กิํ กโรสี’’ติ ปุจฺฉิฯ ‘‘ปณฺฑิต, อุมเงฺคน คจฺฉเนฺตหิ นาม เวฐนํ โมเจตฺวา กจฺฉํ ทฬฺหํ พนฺธิตฺวา คนฺตพฺพ’’นฺติ ฯ ‘‘เสนก, ‘อุมงฺคํ ปวิสโนฺต โอนมิตฺวา ชณฺณุเกหิ ปติฎฺฐาย ปวิสิสฺสามี’ติ มา สญฺญมกาสิฯ สเจ หตฺถินา คนฺตุกาโมสิ, หตฺถิํ อภิรุยฺห คจฺฉาหิฯ สเจ อเสฺสน คนฺตุกาโมสิ, อสฺสํ อภิรุยฺห คจฺฉาหิฯ อุโจฺจ อุมโงฺค อฎฺฐารสหตฺถุเพฺพโธ วิสาลทฺวาโร, ตฺวํ ยถารุจิยา อลงฺกตปฺปฎิยโตฺต รโญฺญ ปุรโต คจฺฉาหี’’ติ อาหฯ โพธิสโตฺต กิร เสนกสฺส คมนํ ปุรโต วิจาเรตฺวา ราชานํ มเชฺฌ กตฺวา สยํ ปจฺฉโต อโหสิฯ กิํ การณา? ราชา อลงฺกตอุมงฺคํ โอโลเกโนฺต มา สณิกํ อคมาสีติฯ อุมเงฺค มหาชนสฺส ยาคุภตฺตขาทนียาทีนิ อปฺปมาณานิ อเหสุํฯ เต มนุสฺสา ขาทนฺตา ปิวนฺตา อุมงฺคํ โอโลเกนฺตา คจฺฉนฺติฯ มหาสโตฺต ‘‘ยาถ มหาราช, ยาถ มหาราชา’’ติ โจเทโนฺต ปจฺฉโต ยาติฯ ราชา อลงฺกตเทวสภํ วิย อุมงฺคํ โอโลเกโนฺต ยาติฯ ตมตฺถํ  ปกาเสโนฺต สตฺถา อาห –</p>


<ol>
<li>
‘‘ปุรโต เสนโก ยาติ, ปจฺฉโต จ มโหสโธ;  
  
มเชฺฌ จ ราชา เวเทโห, อมจฺจปริวาริโต’’ติฯ  
</li>
  
<p>รโญฺญ  อาคตภาวํ ญตฺวา เต มาณวา ราชมาตรญฺจ เทวิญฺจ ปุตฺตญฺจ ธีตรญฺจ อุมงฺคา นีหริตฺวา มหาวิสาลมาฬเก ฐเปสุํฯ ราชาปิ โพธิสเตฺตน สทฺธิํ อุมงฺคา นิกฺขมิฯ เต ราชานญฺจ ปณฺฑิตญฺจ ทิสฺวา ‘‘นิสฺสํสยํ ปรหตฺถํ คตมฺหา, อเมฺห คเหตฺวา อาคเตหิ ปณฺฑิตสฺส ปุริเสหิ ภวิตพฺพ’’นฺติ มรณภยตชฺชิตา มหาวิรวํ วิรวิํสุฯ จูฬนิราชาปิ กิร เวเทหรโญฺญ ปลายนภเยน คงฺคาโต คาวุตมตฺตฎฺฐาเน อฎฺฐาสิฯ โส สนฺนิสินฺนาย รตฺติยา เตสํ วิรวํ สุตฺวา ‘‘นนฺทาเทวิยา วิย สโทฺท’’ติ วตฺตุกาโมปิ ‘‘กุหิํ นนฺทาเทวิํ ปสฺสิสฺสสี’’ติ ปริหาสภเยน น กิญฺจิ อาหฯ มหาสโตฺต ปน ตสฺมิํ ฐาเน ปญฺจาลจนฺทิํ กุมาริกํ รตนราสิมฺหิ ฐเปตฺวา อภิสิญฺจิตฺวา ‘‘มหาราช, ตฺวํ อิมิสฺสา การณา อาคโต, อยํ เต อคฺคมเหสี โหตู’’ติ อาหฯ ตีณิ นาวาสตานิ อุปฎฺฐาเปสุํ, ราชา วิสาลมาฬกา โอตริตฺวา อลงฺกตนาวํ อภิรุหิฯ เตปิ จตฺตาโร ขตฺติยา นาวํ อภิรุหิํสุฯ ตมตฺถํ ปกาเสโนฺต สตฺถา อาห –
</ol></p>


<ol>
<li>
‘‘อุมงฺคา นิกฺขมิตฺวาน, เวเทโห นาวมารุหิ;  
  
อภิรุฬฺหญฺจ ตํ ญตฺวา, อนุสาสิ มโหสโธฯ  
</li>
  
<li>
‘‘อยํ เต สสุโร เทว, อยํ สสฺสุ ชนาธิป;  
  
ยถา มาตุ ปฎิปตฺติ, เอวํ เต โหตุ สสฺสุยาฯ  
</li>
  
<li>
‘‘ยถาปิ  
นิยโก ภาตา, สอุทริโย เอกมาตุโก;  
  
เอวํ ปญฺจาลจโนฺท เต, ทยิตโพฺพ รเถสภฯ  
</li>
  
<li>
‘‘อยํ ปญฺจาลจนฺที เต, ราชปุตฺตี อภิจฺฉิตา;  
  
กามํ กโรหิ เต ตาย, ภริยา เต รเถสภา’’ติฯ  
</li>
  
<p>ตตฺถ ติ เอวํ กิรสฺส อโหสิ ‘‘กทาจิ เอโส กุชฺฌิตฺวา จูฬนิรโญฺญ มาตรํ มาเรยฺย, อภิรูปาย นนฺทาเทวิยา สทฺธิํ สํวาสํ กเปฺปยฺย, ราชกุมารํ วา มาเรยฺย, ปฎิญฺญมสฺส คณฺหิสฺสามี’’ติฯ ตสฺมา ติอาทีนิ วทโนฺต อนุสาสิฯ ตตฺถ ติ อยํ ตว สสุรสฺส จูฬนิรโญฺญ ปุโตฺต ปญฺจาลจนฺทิยา กนิฎฺฐภาติโก, อยํ เต อิทานิ สสุโรฯ ติ อยํ อิมิสฺสา มาตา นนฺทาเทวี นาม ตว สสฺสุฯ ติ ยถา มาตุ ปุตฺตา วตฺตปฺปฎิวตฺตํ กโรนฺติ , เอวํ  เต เอติสฺสา โหตุ, พลวติํ มาตุสญฺญํ ปจฺจุปฎฺฐาเปตฺวา มา นํ กทาจิ โลภจิเตฺตน โอโลเกหิฯ ติ อชฺฌตฺติโก เอกปิตรา ชาโตฯ ติ เอกมาตรา ชาโตฯ ติ ปิยายิตโพฺพฯ ติ อยํ เต ภริยา, มา เอติสฺสา อวมานํ อกาสีติ รโญฺญ ปฎิญฺญํ คณฺหิฯ
</ol></p>


<p>ราชาปิ ‘‘สาธู’’ติ สมฺปฎิจฺฉิฯ ราชมาตรํ ปน อารพฺภ กิญฺจิ น กเถสิฯ กิํ การณา? ตสฺสา มหลฺลกภาเวเนวฯ อิทํ ปน สพฺพํ โพธิสโตฺต ตีเร ฐตฺวาว กเถสิฯ อถ นํ ราชา มหาทุกฺขโต มุตฺตตาย คนฺตุกาโม หุตฺวา ‘‘ตาต, ตฺวํ ตีเร ฐิโตว กเถสี’’ติ วตฺวา คาถมาห –</p>


<ol>
<li>
‘‘อารุยฺห นาวํ ตรมาโน, กิํ นุ ตีรมฺหิ ติฎฺฐสิ;  
  
กิจฺฉา มุตฺตามฺห ทุกฺขโต, ยาม ทานิ มโหสธา’’ติฯ  
</li>
  
<p>มหาสโตฺต ‘‘เทว, ตุเมฺหหิ สทฺธิํ คมนํ นาม มยฺหํ อยุตฺต’’นฺติ วตฺวา อาห –
</ol></p>


<ol>
<li>
‘‘เนส ธโมฺม มหาราช, โยหํ เสนาย นายโก;  
  
เสนงฺคํ ปริหาเปตฺวา, อตฺตานํ ปริโมจเยฯ  
</li>
  
<li>
‘‘นิเวสนมฺหิ  
เต เทว, เสนงฺคํ ปริหาปิตํ;  
  
ตํ ทินฺนํ พฺรหฺมทเตฺตน, อานยิสฺสํ รเถสภา’’ติฯ  
</li>
  
<p>ตตฺถ ติ สภาโวฯ ติ ตํ นครํ สนฺธายาหฯ ติ ปริโมเจยฺยํฯ นฺติ ฉฑฺฑิตํฯ เตสุ หิ มนุเสฺสสุ ทูรมคฺคํ อาคตตฺตา เกจิ กิลนฺตา นิทฺทํ โอกฺกนฺตา เกจิ ขาทนฺตา ปิวนฺตา อมฺหากํ นิกฺขนฺตภาวมฺปิ น ชานิํสุ, เกจิ คิลานาฯ มยา สทฺธิํ จตฺตาโร มาเส กมฺมํ กตฺวา มม อุปการกา มนุสฺสา เจตฺถ พหู, น สกฺกา มยา เอกมนุสฺสมฺปิ ฉเฑฺฑตฺวา คนฺตุํ, อหํ ปน นิวตฺติตฺวา สพฺพมฺปิ ตํ ตว เสนํ พฺรหฺมทเตฺตน ทินฺนํ อปฺปฎิวิทฺธํ อาเนสฺสามิฯ ตุเมฺห, มหาราช, กตฺถจิ อวิลมฺพนฺตา สีฆํ คจฺฉถฯ มยา เอวา อนฺตรามเคฺค หตฺถิวาหนาทีนิ ฐปิตานิ, กิลนฺตกิลนฺตานิ ปหาย สมตฺถสมเตฺถหิ สีฆํ มิถิลเมว ปวิสถาติฯ
</ol></p>


<p>ตโต  ราชา คาถมาห –</p>


<ol>
<li>
‘‘อปฺปเสโน มหาเสนํ, กถํ วิคฺคยฺห ฐสฺสสิ;  
  
ทุพฺพโล พลวเนฺตน, วิหญฺญิสฺสสิ ปณฺฑิตา’’ติฯ  
</li>
  
<p>ตตฺถ  ติ ปริปฺผริตฺวาฯ ติ หญฺญิสฺสสิฯ
</ol></p>


<p>ตโต โพธิสโตฺต อาห –</p>


<ol>
<li>
‘‘อปฺปเสโนปิ เจ มนฺตี, มหาเสนํ อมนฺตินํ;  
  
ชินาติ ราชา ราชาโน, อาทิโจฺจวุทยํ ตม’’นฺติฯ  
</li>
  
<p>ตตฺถ ติ มนฺตาย สมนฺนาคโต ปญฺญวา อุปายกุสโลฯ นฺติ อนุปายกุสลํ ชินาติ, ปญฺญวา ทุปฺปญฺญํ ชินาติฯ ติ เอโกปิ จ เอวรูโป ราชา พหูปิ ทุปฺปญฺญราชาโน ชินาติเยวฯ ยถา กินฺติ? นฺติ, ยถา อาทิโจฺจ อุทยโนฺต ตมํ วิทฺธํเสตฺวา อาโลกํ ทเสฺสติ, เอวํ ชินาติ เจว สูริโย วิย วิโรจติ จฯ
</ol></p>


<p>อิทํ วตฺวา มหาสโตฺต ราชานํ ‘‘คจฺฉถ ตุเมฺห’’ติ วนฺทิตฺวา อุโยฺยเชสิฯ โส ‘‘มุโตฺต วตมฺหิ  อมิตฺตหตฺถโต, อิมิสฺสา จ ลทฺธตฺตา มโนรโถปิ เม มตฺถกํ ปโตฺต’’ติ โพธิสตฺตสฺส คุเณ อาวเชฺชตฺวา อุปฺปนฺนปีติปาโมโชฺช ปณฺฑิตสฺส คุเณ เสนกสฺส กเถโนฺต คาถมาห –</p>


<ol>
<li>
‘‘สุสุขํ วต สํวาโส, ปณฺฑิเตหีติ เสนก;  
  
ปกฺขีว ปญฺชเร พเทฺธ, มเจฺฉ ชาลคเตริว;  
  
อมิตฺตหตฺถตฺตคเต, โมจยี โน มโหสโธ’’ติฯ  
</li>
  
<p>ตตฺถ ติ อติสุขํ วต อิทํ, โย สํวาโส ปณฺฑิเตหิฯ ติ การณเตฺถ นิปาโตฯ อิทํ วุตฺตํ โหติ – ยสฺมา อมิตฺตหตฺถคเต โมจยิ โน มโหสโธ, ตสฺมา, เสนก, วทามิฯ สุสุขํ วต อิทํ, โย เอส ปณฺฑิเตหิ สํวาโสติฯ
</ol></p>


<p>ตํ  สุตฺวา เสนโกปิ ปณฺฑิตสฺส คุเณ กเถโนฺต อาห –</p>


<ol>
<li>
‘‘เอวเมตํ มหาราช, ปณฺฑิตา หิ สุขาวหา;  
  
ปกฺขีว ปญฺชเร พเทฺธ, มเจฺฉ ชาลคเตริว;  
  
อมิตฺตหตฺถตฺตคเต, โมจยี โน มโหสโธ’’ติฯ  
</li>
  
<p>อถ เวเทหราชา นทิํ อุตฺตริตฺวา โยชนนฺตเร โยชนนฺตเร มหาสเตฺตน การิตคามํ สมฺปโตฺตฯ ตตฺรสฺส โพธิสเตฺตน ฐปิตมนุสฺสา หตฺถิวาหนาทีนิ เจว อนฺนปานาทีนิ จ อทํสุฯ โส กิลเนฺต หตฺถิอสฺสรถาทโย ฐเปตฺวา อิตเร อาทาย เตหิ สทฺธิํ อญฺญํ คามํ ปาปุณิฯ เอเตนุปาเยน โยชนสติกํ มคฺคํ อติกฺกมิตฺวา ปุนทิวเส ปาโตว มิถิลํ ปาวิสิฯ มหาสโตฺตปิ อุมงฺคทฺวารํ คนฺตฺวา  อตฺตนา สนฺนทฺธขคฺคํ โอมุญฺจิตฺวา อุมงฺคทฺวาเร วาลุกํ วิยูหิตฺวา ฐเปสิฯ ฐเปตฺวา จ ปน อุมงฺคํ ปวิสิตฺวา อุมเงฺคน คนฺตฺวา นครํ ปวิสิตฺวา ปาสาทํ อภิรุยฺห คโนฺธทเกน นฺหตฺวา นานคฺครสโภชนํ ภุญฺชิตฺวา สยนวรคโต ‘‘มโนรโถ เม มตฺถกํ ปโตฺต’’ติ อาวเชฺชโนฺต นิปชฺชิฯ อถ ตสฺสา รตฺติยา อจฺจเยน จูฬนิราชา เสนงฺคํ วิจารยมาโน ตํ นครํ อุปาคมิฯ ตมตฺถํ ปกาเสโนฺต สตฺถา อาห –
</ol></p>


<ol>
<li>
‘‘รกฺขิตฺวา กสิณํ รตฺติํ, จูฬเนโยฺย มหพฺพโล;  
  
อุเทนฺตํ อรุณุคฺคสฺมิํ, อุปการิํ อุปาคมิฯ  
</li>
  
<li>
‘‘อารุยฺห  
ปวรํ นาคํ, พลวนฺตํ สฎฺฐิหายนํ;  
  
ราชา อโวจ ปญฺจาโล, จูฬเนโยฺย มหพฺพโลฯ  
</li>
  
<li>
‘‘สนฺนโทฺธ มณิวเมฺมน, สรมาทาย ปาณินา;  
  
เปสิเย อชฺฌภาสิตฺถ, ปุถุคุเมฺพ สมาคเต’’ติฯ  
</li>
  
<p>ตตฺถ นฺติ สกลํ นิเสฺสสํฯ นฺติ อุเทเนฺตฯ นฺติ ปญฺจาลนครํ อุปาทาย มหาสเตฺตนการิตตฺตา ‘‘อุปการี’’ติ ลทฺธนามกํ ตํ นครํ อุปาคมิฯ ติ อตฺตโน เสนํ อโวจฯ ติ อตฺตโน เปสนการเกฯ ติ อธิอภาสิตฺถ, ปุเรตรเมว อภาสิตฺถ, ติ พหูสุ สิเปฺปสุ ปติฎฺฐิเต อเนกสิปฺปชานนเกติฯ
</ol></p>


<p>อิทานิ  เต สรูปโต ทเสฺสตุมาห –</p>


<ol>
<li>
‘‘หตฺถาโรเห อนีกเฎฺฐ, รถิเก ปตฺติการเก;  
  
อุปาสนมฺหิ กตหเตฺถ, วาลเวเธ สมาคเต’’ติฯ  
</li>
  
<p>ตตฺถ ติ ธนุสิเปฺปฯ ติ อวิรชฺฌนเวธิตาย สมฺปนฺนหเตฺถฯ
</ol></p>


<p>อิทานิ ราชา เวเทหํ ชีวคฺคาหํ คณฺหาเปตุํ อาณาเปโนฺต อาห –</p>


<ol>
<li>
‘‘เปเสถ กุญฺชเร ทนฺตี, พลวเนฺต สฎฺฐิหายเน;  
  
มทฺทนฺตุ กุญฺชรา นครํ, เวเทเหน สุมาปิตํฯ  
</li>
  
<li>
‘‘วจฺฉทนฺตมุขา เสตา, ติกฺขคฺคา อฎฺฐิเวธิโน;  
  
ปณุนฺนา ธนุเวเคน, สมฺปตนฺตุตรีตราฯ  
</li>
  
<li>
‘‘มาณวา วมฺมิโน สูรา, จิตฺรทณฺฑยุตาวุธา;  
  
ปกฺขนฺทิโน มหานาคา, หตฺถีนํ โหนฺตุ สมฺมุขาฯ  
</li>
  
<li>
‘‘สตฺติโย  
เตลโธตาโย, อจฺจิมนฺตา ปภสฺสรา;  
  
วิโชฺชตมานา ติฎฺฐนฺตุ, สตรํสีว ตารกาฯ  
</li>
  
<li>
‘‘อาวุธพลวนฺตานํ  
, คุณิกายูรธารินํ;  
  
เอตาทิสานํ โยธานํ, สงฺคาเม อปลายินํ;  
  
เวเทโห กุโต มุจฺจิสฺสติ, สเจ ปกฺขีว กาหิติฯ  
</li>
  
<li>
‘‘ติํส เม ปุริสนาวุโตฺย, สเพฺพเวเกกนิจฺจิตา;  
  
เยสํ สมํ น ปสฺสามิ, เกวลํ มหีมํ จรํฯ  
</li>
  
<li>
‘‘นาคา จ กปฺปิตา ทนฺตี, พลวโนฺต สฎฺฐิหายนา;  
  
เยสํ ขเนฺธสุ โสภนฺติ, กุมารา จารุทสฺสนาฯ  
</li>
  
<li>
‘‘ปีตาลงฺการา ปีตวสนา, ปีตุตฺตรนิวาสนา;  
  
นาคขเนฺธสุ โสภนฺติ, เทวปุตฺตาว นนฺทเนฯ  
</li>
  
<li>
‘‘ปาฐีนวณฺณา เนตฺติํสา, เตลโธตา ปภสฺสรา;  
  
นิฎฺฐิตา นรธีเรภิ, สมธารา สุนิสฺสิตาฯ  
</li>
  
<li>
‘‘เวลฺลาลิโน  
วีตมลา, สิกฺกายสมยา ทฬา;  
  
คหิตา พลวเนฺตภิ, สุปฺปหารปฺปหาริภิฯ  
</li>
  
<li>
‘‘สุวณฺณถรุสมฺปนฺนา, โลหิตกจฺฉุปธาริตา;  
  
วิวตฺตมานา โสภนฺติ, วิชฺชูวพฺภฆนนฺตเรฯ  
</li>
  
<li>
‘‘ปฎากา วมฺมิโน สูรา, อสิจมฺมสฺส โกวิทา;  
  
ธนุคฺคหา สิกฺขิตรา, นาคขเนฺธ นิปาติโนฯ  
</li>
  
<li>
‘‘เอตาทิเสหิ ปริกฺขิโตฺต, นตฺถิ โมโกฺข อิโต ตว;  
  
ปภาวํ เต น ปสฺสามิ, เยน ตฺวํ มิถิลํ วเช’’ติฯ  
</li>
  
<p>ตตฺถ  ติ สมฺปนฺนทเนฺตฯ ติ นิขาทนสทิสมุขาฯ ติ วิสฺสฎฺฐาฯ ติ เอวรูปา สรา อิตรีตรา สมฺปตนฺตุ สมาคจฺฉนฺตุฯ ฆนเมฆวสฺสํ วิย สรวสฺสํ วสฺสถาติ อาณาเปสิฯ ติ ตรุณโยธาฯ ติ วมฺมหตฺถาฯ ติ จิตฺรทณฺฑยุเตฺตหิ อาวุเธหิ สมนฺนาคตาฯ ติ สงฺคามปกฺขนฺทิกาฯ ติ มหานาเคสุ โกญฺจนาทํ กตฺวา อาคจฺฉเนฺตสุปิ นิจฺจลา ฐตฺวา เตสํ ทเนฺต คเหตฺวา ลุญฺจิตุํ สมตฺถา โยธาฯ ติ สตรํสี วิย โอสธิตารกาฯ นฺติ อาวุธพเลน ยุตฺตานํ สมนฺนาคตานํฯ นฺติ คุณิ วุจฺจติ กวจํ, กวจานิ เจว กายูราภรณานิ จ ธาเรนฺตานํ, กวจสงฺขาตานิ วา กายูรานิ ธาเรนฺตานํฯ ติ สเจปิ ปกฺขี วิย อากาเส ปกฺขนฺทนํ กริสฺสติ, ตถาปิ กิํ มุจฺจิสฺสตีติ วทติฯ
</ol></p>


<p>ติ ปุริสานํ ติํสสหสฺสานิ นวุติสตานิ ติํสนาวุโตฺยติ วุจฺจนฺติฯ ติ  เอตฺตกา มยฺหํ ปเรสํ หตฺถโต อาวุธํ คเหตฺวา ปจฺจามิตฺตานํ สีสปาตนสมตฺถา เอเกกํ วิจินิตฺวา คหิตา อนิวตฺติโน โยธาติ ทเสฺสติฯ นฺติ สกลมฺปิ อิมํ มหิํ จรโนฺต เยสํ สมํ สทิสํ น ปสฺสามิ, กุโต อุตฺตริตรํ, เตเยว เม โยธา เอตฺตกาติ ทเสฺสติฯ ติ  จารุ วุจฺจติ สุวณฺณํ, สุวณฺณวณฺณาติ อโตฺถฯ ติ ปีตวณฺณสุวณฺณาลงฺการาฯ ติ ปีตวณฺณสุวณฺณวตฺถาฯ ติ ปีตอุตฺตราสงฺคนิวตฺถาฯ ติ ปาสาณมจฺฉสทิสาฯ ติ ขคฺคาฯ ติ ปณฺฑิตปุริเสหิฯ ติ สุนิสิตา อติติขิณาฯ</p>


<p>ติ ฐิตมชฺฌนฺหิเก สูริโย วิย วิโชฺชตมานาฯ ติ สตฺต วาเร โกญฺจสกุเณ ขาทาเปตฺวา คหิเตน สิกฺกายเสน กตาฯ ติ ทฬฺหปฺปหาเรหิ โยเธหิฯ ติ โลหิตวณฺณาย โกสิยา สมนฺนาคตาฯ ติ อากาเส ปริวตฺตนสมตฺถาฯ ติ ชาติสูราฯ อสิจมฺมสฺส ติ เอเตสํ คหเณ กุสลาฯ ติ ธนุคฺคหกาฯ ติ เอตสฺมิํ ธนุคฺคหเณ อติวิย สิกฺขิตาฯ ติ หตฺถิกฺขเนฺธ ขเคฺคน ฉินฺทิตฺวา นิปาตนสมตฺถาฯ ติ อโมฺภ, เวเทห, ตฺวํ ปฐมํ ตาว คหปติปุตฺตสฺสานุภาเวน มุโตฺตสิ, อิทานิ ปน นตฺถิ ตว โมโกฺขติ วทติฯ ติ อิทานิ เต ราชานุภาวํ น ปสฺสามิ, เยน ตฺวํ มิถิลํ คมิสฺสสิ ขิปฺปํ, ชาเล ปวิฎฺฐมโจฺฉ วิย ชาโตสีติฯ</p>


<p>จูฬนิราชา  เวเทหํ ตเชฺชโนฺต ‘‘อิทานิ นํ คณฺหิสฺสามี’’ติ วชิรงฺกุเสน นาคํ โจเทโนฺต ‘‘คณฺหถ, ภินฺทถ, วิชฺฌถา’’ติ เสนํ อาณาเปโนฺต อุปการินครํ อวตฺถรโนฺต วิย อุปาคมิฯ อถ นํ มหาสตฺตสฺส อุปนิกฺขิตฺตกปุริสา ‘‘โก ชานาติ, กิํ ภวิสฺสตี’’ติ อตฺตโน อุปฎฺฐาเก คเหตฺวา ปริวารยิํสุฯ ตสฺมิํ ขเณ โพธิสโตฺต สิริสยนา วุฎฺฐาย กตสรีรปฺปฎิชคฺคโน ภุตฺตปาตราโส อลงฺกตปฺปฎิยโตฺต สตสหสฺสคฺฆนกํ กาสิกวตฺถํ นิวาเสตฺวา รตฺตกมฺพลํ เอกํเส กริตฺวา สตฺตรตนวิจิตฺตํ วลญฺชนทณฺฑกํ อาทาย สุวณฺณปาทุกํ อารุยฺห เทวจฺฉราย วิย อลงฺกตอิตฺถิยา วาลพีชนิยา พีชิยมาโน อลงฺกตปาสาเท สีหปญฺชรํ วิวริตฺวา จูฬนิรโญฺญ อตฺตานํ ทเสฺสโนฺต สกฺกเทวราชลีลาย อปราปรํ จงฺกมิฯ จูฬนิราชาปิ ตสฺส รูปสิริํ โอโลเกตฺวา จิตฺตํ ปสาเทตุํ นาสกฺขิ, ‘‘อิทานิ นํ คณฺหิสฺสามี’’ติ  ตุริตตุริโตว  หตฺถิํ เปเสสิฯ ปณฺฑิโต จิเนฺตสิ ‘‘อยํ ‘เวเทโห เม ลโทฺธ’ติ สญฺญาย ตุริตตุริโตว อาคจฺฉติ, น ชานาติ อตฺตโน ปุตฺตทารํ คเหตฺวา อมฺหากํ รโญฺญ คตภาวํ, สุวณฺณาทาสสทิสํ มม มุขํ ทเสฺสตฺวา กเถสฺสามิ เตน สทฺธิ’’นฺติฯ โส วาตปาเน ฐิโตว มธุรสฺสรํ นิจฺฉาเรตฺวา เตน สทฺธิํ กเถโนฺต อาห –</p>


<ol>
<li>
‘‘กิํ นุ สนฺตรมาโนว, นาคํ เปเสสิ กุญฺชรํ;  
  
ปหฎฺฐรูโป อาปตสิ, สิทฺธโตฺถสฺมีติ มญฺญสิฯ  
</li>
  
<li>
‘‘โอหเรตํ ธนุํ จาปํ, ขุรปฺปํ ปฎิสํหร;  
  
โอหเรตํ สุภํ วมฺมํ, เวฬุริยมณิสนฺถต’’นฺติฯ  
</li>
  
<p>ตตฺถ นฺติ เสฎฺฐํฯ ติ หฎฺฐตุฎฺฐจิโตฺต โสมนสฺสชาโตฯ ติ อาคจฺฉสิฯ ติ นิปฺผนฺนโตฺถสฺมิ, มโนรโถ เม มตฺถกํ ปโตฺตติ มญฺญสิฯ นฺติ อิมํ จาปสงฺขาตํ ธนุํ โอหร, อวหร, ฉเฑฺฑหิ, โก นุ เต เอเตนโตฺถฯ ติ อปเนตฺวา อญฺญสฺส วา เทหิ, ปฎิจฺฉเนฺน วา ฐาเน ฐเปหิ, กิํ ขุรเปฺปน กริสฺสสิฯ นฺติ เอตํ วมฺมมฺปิ อปเนหิฯ อิทํ ตยา หิโยฺย ปฎิมุกฺกํ ภวิสฺสติ, ฉเฑฺฑหิ นํ, มา เต สรีรํ อุปฺปณฺฑุกํ อโหสิ, อกิลเมตฺวา ปาโตว นครํ ปวิสาหีติ รญฺญา สทฺธิํ เกฬิมกาสิฯ
</ol></p>


<p>โส ตสฺส วจนํ สุตฺวา ‘‘คหปติปุโตฺต มยา สทฺธิํ เกฬิํ กโรติ, อชฺช เต กตฺตพฺพํ ชานิสฺสามี’’ติ ตํ ตเชฺชโนฺต คาถมาห –</p>


<ol>
<li>
‘‘ปสนฺนมุขวโณฺณสิ  
, มฺหิตปุพฺพญฺจ ภาสสิ;  
  
โหติ โข มรณกาเล, เอทิสี วณฺณสมฺปทา’’ติฯ  
</li>
  
<p>ตตฺถ ติ ปฐมํ มฺหิตํ กตฺวา ปจฺฉา ภาสโนฺต มฺหิตปุพฺพเมว ภาสสิ, มํ กิสฺมิญฺจิ น คเณสิฯ ติ มรณกาเล นาม วณฺณสมฺปทา โหติเยว, ตสฺมา ตฺวํ วิโรจสิ, อชฺช เต สีสํ ฉินฺทิตฺวา ชยปานํ ปิวิสฺสามาติฯ
</ol></p>


<p>เอวํ ตสฺส เตน สทฺธิํ กถนกาเล มหาพลกาโย มหาสตฺตสฺส รูปสิริํ ทิสฺวา ‘‘อโมฺภ, อมฺหากํ ราชา มโหสธปณฺฑิเตน สทฺธิํ มเนฺตติ , กิํ นุ โข กเถสิ, เอเตสํ กถํ สุณิสฺสามา’’ติ รโญฺญ สนฺติกเมว อคมาสิฯ ปณฺฑิโตปิ ตสฺส กถํ สุตฺวา ‘‘น มํ ‘มโหสธปณฺฑิโต’ติ ชานาสิฯ นาหํ อตฺตานํ มาเรตุํ ทสฺสามิ, มโนฺต เต , เทว, ภิโนฺน, เกวเฎฺฎน จ ตยา จ หทเยน จินฺติตํ น ชาตํ, มุเขน กถิตเมว ชาต’’นฺติ ปกาเสโนฺต อาห –</p>


<ol>
<li>
โมฆํ เต คชฺชิตํ ราช, ภินฺนมโนฺตสิ ขตฺติย;  
  
ทุคฺคโณฺหสิ ตยา ราชา, ขฬุเงฺกเนว สินฺธโวฯ  
</li>
  
<li>
‘‘ติโณฺณ หิโยฺย ราชา คงฺคํ, สามโจฺจ สปริชฺชโน;  
  
หํสราชํ ยถา ธโงฺก, อนุชฺชวํ ปติสฺสสี’’ติฯ  
</li>
  
<p>ตตฺถ ติ โย ตยา เกวเฎฺฎน สทฺธิํ สยนคเพฺภ มโนฺต คหิโต, ตํ มนฺตํ น ชานาตีติ มา สญฺญํ กริ, ปเคว โส มยา ญาโต, ภินฺนมโนฺต อสิ ชาโตฯ ติ มหาราช, ตยา อมฺหากํ ราชา อสฺสขฬุเงฺกน สินฺธโว วิย ทุคฺคโณฺหสิ, ขฬุงฺกํ อารุเฬฺหน ชวสมฺปนฺนํ อาชานียํ อารุยฺห คจฺฉโนฺต วิย คเหตุํ น สกฺกาติ อโตฺถฯ ขฬุโงฺก วิย หิ เกวโฎฺฎ, ตํ อารุฬฺหปุริโส วิย ตฺวํ, ชวสมฺปโนฺน สินฺธโว วิย อหํ, ตํ อารุฬฺหปุริโส วิย อมฺหากํ ราชาติ ทเสฺสติฯ ติ หิโยฺยว อุตฺติโณฺณฯ โส จ โข สามโจฺจ สปริชโน, น เอกโกว ปลายิตฺวา คโตฯ นฺติ สเจ ปน ตฺวํ ตํ อนุชวิสฺสสิ อนุพนฺธิสฺสสิ, อถ ยถา สุวณฺณหํสราชํ อนุชวโนฺต ธโงฺก อนฺตราว ปติสฺสติ, เอวํ ปติสฺสสิ, อนฺตราว วินาสํ ปาปุณิสฺสสีติ วทติฯ
</ol></p>


<p>อิทานิ  โส อฉมฺภิตเกสรสีโห วิย อุทาหรณํ อาหรโนฺต อาห –</p>


<ol>
<li>
‘‘สิงฺคาลา รตฺติภาเคน, ผุลฺลํ ทิสฺวาน กิํสุกํ;  
  
มํสเปสีติ มญฺญนฺตา, ปริพฺยูฬฺหา มิคาธมาฯ  
</li>
  
<li>
‘‘วีติวตฺตาสุ  
รตฺตีสุ, อุคฺคตสฺมิํ ทิวากเร;  
  
กิํ สุกํ ผุลฺลิตํ ทิสฺวา, อาสจฺฉินฺนา มิคาธมาฯ  
</li>
  
<li>
‘‘เอวเมว ตุวํ ราช, เวเทหํ ปริวาริย;  
  
อาสจฺฉิโนฺน คมิสฺสสิ, สิงฺคาลา กิํสุกํ ยถา’’ติฯ  
</li>
  
<p>ตตฺถ ติ จนฺทาโลเกน โอโลเกตฺวาฯ ติ ปาโตว มํสเปสิํ ขาทิตฺวา คมิสฺสามาติ ปริวาเรตฺวา อฎฺฐํสุฯ ติ เต ยาสุ ยาสุ รตฺตีสุ เอวํ อฎฺฐํสุ, ตาสุ ตาสุ รตฺตีสุ อตีตาสุฯ ติ สูริยาโลเกน กิํสุกํ ทิสฺวา ‘‘น อิทํ มํส’’นฺติ ญตฺวา ฉินฺนาสา หุตฺวา ปลายิํสุฯ ติ ยถา สิงฺคาลา กิํสุกํ ปริวาเรตฺวา อาสจฺฉินฺนา คตา, เอวํ ตุวมฺปิ อิธ เวเทหรโญฺญ นตฺถิภาวํ ญตฺวา อาสจฺฉิโนฺน หุตฺวา คมิสฺสสิ, เสนํ คเหตฺวา ปลายิสฺสสีติ ทีเปติฯ
</ol></p>


<p>ราชา ตสฺส อฉมฺภิตวจนํ สุตฺวา จิเนฺตสิ ‘‘อยํ คหปติปุโตฺต อติสูโร หุตฺวา กเถสิ, นิสฺสํสยํ เวเทโห ปลาโต ภวิสฺสตี’’ติฯ โส อติวิย กุชฺฌิตฺวา ‘‘ปุเพฺพ มยํ คหปติปุตฺตํ  นิสฺสาย อุทรสาฎกสฺสปิ อสฺสามิกา ชาตา, อิทานิ เตน อมฺหากํ หตฺถคโต ปจฺจามิโตฺต ปลาปิโต, พหุสฺส วต โน อนตฺถสฺส การโก, อุภินฺนํ กตฺตพฺพการณํ อิมเสฺสว กริสฺสามี’’ติ ตสฺส การณํ กาตุํ อาณาเปโนฺต อาห –</p>


<ol>
<li>
‘‘อิมสฺส หเตฺถ ปาเท จ, กณฺณนาสญฺจ ฉินฺทถ;  
  
โย เม อมิตฺตํ หตฺถคตํ, เวเทหํ ปริโมจยิฯ  
</li>
  
<li>
‘‘อิมํ มํสํว ปาตพฺยํ, สูเล กตฺวา ปจนฺตุ นํ;  
  
โย เม อมิตฺตํ หตฺถคตํ, เวเทหํ ปริโมจยิฯ  
</li>
  
<li>
‘‘ยถาปิ  
อาสภํ จมฺมํ, ปถพฺยา วิตนียติ;  
  
สีหสฺส อโถ พฺยคฺฆสฺส, โหติ สงฺกุสมาหตํฯ  
</li>
  
<li>
‘‘เอวํ ตํ วิตนิตฺวาน, เวธยิสฺสามิ สตฺติยา;  
  
โย เม อมิตฺตํ หตฺถคตํ, เวเทหํ ปริโมจยี’’ติฯ  
</li>
  
<p>ตตฺถ  นฺติ ปาจยิตพฺพํ ปจิตพฺพยุตฺตกํ มิคาทีนํ มํสํ วิย อิมํ คหปติปุตฺตํ สูเล อาวุณิตฺวา ปจนฺตุฯ ติ เอเตสญฺจ ยถา จมฺมํ สงฺกุสมาหตํ โหติ, เอวํ โหตุฯ ติ วิชฺฌาเปสฺสามิฯ
</ol></p>


<p>ตํ สุตฺวา มหาสโตฺต หสิตํ กตฺวา ‘‘อยํ ราชา อตฺตโน เทวิยา จ พนฺธวานญฺจ มยา มิถิลํ ปหิตภาวํ น ชานาติ, เตน เม อิมํ กมฺมการณํ วิจาเรติ, โกธวเสน โข ปน มํ อุสุนา วา วิเชฺฌยฺย, อญฺญํ วา อตฺตโน รุจฺจนกํ กเรยฺย, โสกาตุรํ อิมํ เวทนาปฺปตฺตํ กตฺวา หตฺถิปิเฎฺฐเยว วิสญฺญิํ นํ นิปชฺชาเปตุํ ตํ การณํ อาโรเจสฺสามี’’ติ จิเนฺตตฺวา อาห –</p>


<ol>
<li>
‘‘สเจ เม หเตฺถ ปาเท จ, กณฺณนาสญฺจ เฉจฺฉสิ;  
  
เอวํ ปญฺจาลจนฺทสฺส, เวเทโห เฉทยิสฺสติฯ  
</li>
  
<li>
‘‘สเจ เม หเตฺถ ปาเท จ, กณฺณนาสญฺจ เฉจฺฉสิ;  
  
เอวํ ปญฺจาลจนฺทิยา, เวเทโห เฉทยิสฺสติฯ  
</li>
  
<li>
‘‘สเจ เม หเตฺถ ปาเท จ, กณฺณนาสญฺจ เฉจฺฉสิ;  
  
เอวํ นนฺทาย เทวิยา, เวเทโห เฉทยิสฺสติฯ  
</li>
  
<li>
‘‘สเจ เม หเตฺถ ปาเท จ, กณฺณนาสญฺจ เฉจฺฉสิ;  
  
เอวํ เต ปุตฺตทารสฺส, เวเทโห เฉทยิสฺสติฯ  
</li>
  
<li>
‘‘สเจ  
มํสํว ปาตพฺยํ, สูเล กตฺวา ปจิสฺสสิ;  
  
เอวํ ปญฺจาลจนฺทสฺส, เวเทโห ปาจยิสฺสติฯ  
</li>
  
<li>
‘‘สเจ  
มํสํว ปาตพฺยํ, สูเล กตฺวา ปจิสฺสสิ;  
  
เอวํ ปญฺจาลจนฺทิยา, เวเทโห ปาจยิสฺสติฯ  
</li>
  
<li>
‘‘สเจ มํสํว ปาตพฺยํ, สูเล กตฺวา ปจิสฺสสิ;  
  
เอวํ นนฺทาย เทวิยา, เวเทโห ปาจยิสฺสติฯ  
</li>
  
<li>
‘‘สเจ มํสํว ปาตพฺยํ, สูเล กตฺวา ปจิสฺสสิ;  
  
เอวํ เต ปุตฺตทารสฺส, เวเทโห ปาจยิสฺสติฯ  
</li>
  
<li>
‘‘สเจ  
มํ วิตนิตฺวาน, เวธยิสฺสสิ สตฺติยา;  
  
เอวํ ปญฺจาลจนฺทสฺส, เวเทโห เวธยิสฺสติฯ  
</li>
  
<li>
‘‘สเจ มํ วิตนิตฺวาน, เวธยิสฺสสิ สตฺติยา;  
  
เอวํ ปญฺจาลจนฺทิยา, เวเทโห เวธยิสฺสติฯ  
</li>
  
<li>
‘‘สเจ มํ วิตนิตฺวาน, เวธยิสฺสสิ สตฺติยา;  
  
เอวํ นนฺทาย เทวิยา, เวเทโห เวธยิสฺสติฯ  
</li>
  
<li>
‘‘สเจ มํ วิตนิตฺวาน, เวธยิสฺสสิ สตฺติยา;  
  
เอวํ เต ปุตฺตทารสฺส, เวเทโห เวธยิสฺสติ;  
  
เอวํ โน มนฺติตํ รโห, เวเทเหน มยา สหฯ  
</li>
  
<li>
‘‘ยถาปิ ปลสตํ จมฺมํ, โกนฺติมนฺตาสุนิฎฺฐิตํ;  
  
อุเปติ ตนุตาณาย, สรานํ ปฎิหนฺตเวฯ  
</li>
  
<li>
‘‘สุขาวโห ทุกฺขนุโท, เวเทหสฺส ยสสฺสิโน;  
  
มติํ เต ปฎิหญฺญามิ, อุสุํ ปลสเตน วา’’ติฯ  
</li>
  
<p>ตตฺถ ติ ‘‘ปณฺฑิตสฺส กิร จูฬนินา หตฺถปาทา ฉินฺนา’’ติ สุตฺวาว เฉทยิสฺสติฯ ติ มม เอกสฺส ฉินฺทนปจฺจยา ตว ทฺวินฺนํ ปุตฺตานเญฺจว อคฺคมเหสิยา  จาติ ติณฺณมฺปิ ชนานํ อมฺหากํ ราชา เฉทยิสฺสติฯ ติ มหาราช, มยา จ เวเทหราเชน จ เอวํ รหสิ มนฺติตํ ‘‘ยํ ยํ อิธ มยฺหํ จูฬนิราชา กาเรติ, ตํ ตํ ตตฺถ ตสฺส ปุตฺตทารานํ กาตพฺพ’’นฺติฯ นฺติ ปลสตปฺปมาณํ พหู ขาเร ขาทาเปตฺวา มุทุภาวํ อุปนีตํ จมฺมํฯ นฺติ โกนฺติมนฺตา วุจฺจติ จมฺมการสตฺถํ, ตาย กนฺตนลิขิตานํ วเสน กตตฺตา สุฎฺฐุ นิฎฺฐิตํฯ ติ ยถา ตํ จมฺมํ สงฺคาเม สรานํ ปฎิหนฺตเว สรีรตาณํ อุเปติ, สเร ปฎิหนิตฺวา สรีรํ รกฺขติฯ ติ มหาราช, อหมฺปิ อมฺหากํ  รโญฺญ ปจฺจามิตฺตานํ วารณเตฺถน ตํ สรปริตฺตาณจมฺมํ วิย สุขาวโหฯ ติ กายิกสุขเจตสิกสุขญฺจ อาวหามิ, ทุกฺขญฺจ นุเทมิฯ นฺติ ตสฺมา ตว มติํ ปญฺญํ อุสุํ เตน ปลสตจเมฺมน วิย อตฺตโน มติยา ปฎิหนิสฺสามีติฯ
</ol></p>


<p>ตํ  สุตฺวา ราชา จิเนฺตสิ ‘‘คหปติปุโตฺต กิํ กเถติ, ยถา กิร อหํ เอตสฺส กริสฺสามิ, เอวํ เวเทหราชา มม ปุตฺตทารานํ กมฺมการณํ กริสฺสติ, น ชานาติ มม ปุตฺตทารานํ อารกฺขสฺส สุสํวิหิตภาวํ, ‘อิทานิ มาเรสฺสตี’ติ มรณภเยน วิลปติ, นาสฺส วจนํ สทฺทหามี’’ติฯ มหาสโตฺต ‘‘อยํ มํ มรณภเยน กเถตีติ มญฺญติ, ชานาเปสฺสามิ น’’นฺติ จิเนฺตตฺวา อาห –</p>


<ol>
<li>
‘‘อิงฺฆ ปสฺส มหาราช, สุญฺญํ อเนฺตปุรํ ตว;  
  
โอโรธา จ กุมารา จ, ตว มาตา จ ขตฺติย;  
  
อุมงฺคา นีหริตฺวาน, เวเทหสฺสุปนามิตา’’ติฯ  
</li>
  
<p>ตตฺถ ติ มหาราช, มยา อตฺตโน มาณเว เปเสตฺวา ปาสาทา โอตราเปตฺวา ชงฺฆอุมเงฺคน อาหราเปตฺวา มหาอุมงฺคา นีหริตฺวา พนฺธวา เต เวเทหสฺส อุปนามิตาติฯ
</ol></p>


<p>ตํ สุตฺวา ราชา จิเนฺตสิ ‘‘ปณฺฑิโต อติวิย ทฬฺหํ กตฺวา กเถติ, มยา จ รตฺติภาเค คงฺคาปเสฺส นนฺทาเทวิยา สโทฺท วิย สุโต, มหาปโญฺญ ปณฺฑิโต กทาจิ สจฺจํ ภเณยฺยา’’ติฯ โส อุปฺปนฺนพลวโสโกปิ สติํ อุปฎฺฐาเปตฺวา อโสจโนฺต วิย เอกํ อมจฺจํ ปโกฺกสาเปตฺวา ชานนตฺถาย เปเสโนฺต อิมํ คาถมาห –</p>


<ol>
<li>
‘‘อิงฺฆ  
อเนฺตปุรํ มยฺหํ, คนฺตฺวาน วิจินาถ นํ;  
  
ยถา อิมสฺส วจนํ, สจฺจํ วา ยทิ วา มุสา’’ติฯ  
</li>
  
<p>โส สปริวาโร ราชนิเวสนํ คนฺตฺวา ทฺวารํ วิวริตฺวา อโนฺต ปวิสิตฺวา หตฺถปาเท พนฺธิตฺวา มุขญฺจ ปิทหิตฺวา นาคทนฺตเกสุ โอลคฺคิเต อเนฺตปุรปาลเก จ ขุชฺชวามนกาทโย จ ภาชนานิ ภินฺทิตฺวา ตตฺถ ตตฺถ วิปฺปกิณฺณขาทนียโภชนียญฺจ รตนฆรทฺวารานิ วิวริตฺวา กตรตนวิโลปํ วิวฎทฺวารํ สิริคพฺภญฺจ ยถาวิวเฎหิ เอว วาตปาเนหิ ปวิสิตฺวา จรมานํ กากคณญฺจ  ฉฑฺฑิตคามสทิสํ สุสานภูมิยํ วิย จ นิสฺสิริกํ ราชนิเวสนญฺจ ทิสฺวา ปุนาคนฺตฺวา รโญฺญ อาโรเจโนฺต อาห –
</ol></p>


<ol>
<li>
‘‘เอวเมตํ มหาราช, ยถา อาห มโหสโธ;  
  
สุญฺญํ อเนฺตปุรํ สพฺพํ, กากปฎฺฎนกํ ยถา’’ติฯ  
</li>
  
<p>ตตฺถ  ติ มจฺฉคเนฺธน อาคเตหิ กากคเณหิ สมากิโณฺณ สมุทฺทตีเร ฉฑฺฑิตคามโก วิยฯ
</ol></p>


<p>ตํ สุตฺวา ราชา จตุนฺนํ ชนานํ ปิยวิปฺปโยคสมฺภเวน โสเกน กมฺปมาโน ‘‘อิทํ มม ทุกฺขํ คหปติปุตฺตํ นิสฺสาย อุปฺปนฺน’’นฺติ ทเณฺฑน ฆฎฺฎิโต อาสีวิโส วิย โพธิสตฺตสฺส อติวิย กุชฺฌิฯ มหาสโตฺต ตสฺสาการํ ทิสฺวา ‘‘อยํ ราชา มหายโส กทาจิ โกธวเสน ‘กิํ มม เอเตหี’ติ ขตฺติยมาเนน มํ วิเหเฐยฺย, ยํนูนาหํ นนฺทาเทวิํ อิมินา อทิฎฺฐปุพฺพํ วิย กโรโนฺต ตสฺสา สรีรวณฺณํ วเณฺณยฺยํฯ อถ โส ตํ อนุสฺสริตฺวา ‘สจาหํ มโหสธํ มาเรสฺสามิ, เอวรูปํ อิตฺถิรตนํ น ลภิสฺสามิ, อมาเรโนฺต ปุน ตํ ลภิสฺสามี’ติ อตฺตโน ภริยาย สิเนเหน น กิญฺจิ มยฺหํ กริสฺสตี’’ติ จิเนฺตตฺวา อตฺตโน อนุรกฺขณตฺถํ ปาสาเท ฐิโตว รตฺตกมฺพลนฺตรา สุวณฺณวณฺณํ พาหุํ นีหริตฺวา ตสฺสา คตมคฺคาจิกฺขนวเสน วเณฺณโนฺต อาห –</p>


<ol>
<li>
‘‘อิโต คตา มหาราช, นารี สพฺพงฺคโสภนา;  
  
โกสมฺพผลกสุโสฺสณี, หํสคคฺครภาณินีฯ  
</li>
  
<li>
‘‘อิโต นีตา มหาราช, นารี สพฺพงฺคโสภนา;  
  
โกเสยฺยวสนา สามา, ชาตรูปสุเมขลาฯ  
</li>
  
<li>
‘‘สุรตฺตปาทา  
กลฺยาณี, สุวณฺณมณิเมขลา;  
  
ปาเรวตกฺขี สุตนู, พิโมฺพฎฺฐา ตนุมชฺฌิมาฯ  
</li>
  
<li>
‘‘สุชาตา ภุชลฎฺฐีว, เวทีว ตนุมชฺฌิมา;  
  
ทีฆสฺสา เกสา อสิตา, อีสกคฺคปเวลฺลิตาฯ  
</li>
  
<li>
‘‘สุชาตา มิคฉาปาว, เหมนฺตคฺคิสิขาริว;  
  
นทีว คิริทุเคฺคสุ, สญฺฉนฺนา ขุทฺทเวฬุภิฯ  
</li>
  
<li>
‘‘นาคนาสูรุ  
กลฺยาณี, ปรมา ติมฺพรุตฺถนี;  
  
นาติทีฆา นาติรสฺสา, นาโลมา นาติโลมสา’’ติฯ  
</li>
  
<p>ตตฺถ ติ อุมงฺคํ ทเสฺสติฯ ติ วิสาลกญฺจนผลกํ วิย สุนฺทรโสณีฯ ติ โคจรตฺถาย วิจรนฺตานํ  หํสโปตกานํ วิย คคฺคเรน มธุเรน สเรน สมนฺนาคตาฯ ติ กญฺจนขจิตโกเสยฺยวตฺถวสนาฯ ติ สุวณฺณสามาฯ ติ ปญฺจสุ ปสาเทสุ รตฺตฎฺฐาเน ปาเรวตสกุณิสทิสกฺขีฯ ติ โสภนสรีราฯ ติ พิมฺพผลํ วิย สุรชฺชิตมโฎฺฐฎฺฐปริโยสานาฯ ติ กรมิตตนุมชฺฌิมาฯ ติ วิชมฺภนกาเล วาเตริตรตฺตปลฺลววิลาสินี สุชาตา ภุชลตา วิย วิโรจติฯ ติ กญฺจนเวทิ วิย ตนุมชฺฌิมาฯ ติ อีสกํ อเคฺคสุ โอนตาฯ อีสกคฺคปเวลฺลิตา วา เนตฺติํสาย อคฺคํ วิย วินตาฯ
</ol></p>


<p>ติ ปพฺพตสานุมฺหิ สุชาตา เอกวสฺสิกพฺยคฺฆโปติกา วิย วิลาสกุตฺติยุตฺตาฯ ติ โอภาสสมฺปนฺนตาย เหมเนฺต อคฺคิสิขา วิย โสภติฯ ติ ยถา ขุทฺทเกหิ อุทกเวฬูหิ สญฺฉนฺนา นที โสภติ, เอวํ ตนุกโลมาย โลมราชิยา โสภติฯ ติ ฉวิมํสเกสนฺหารุอฎฺฐีนํ วเสน ปญฺจวิเธน กลฺยาเณน สมนฺนาคตาฯ ติ ติมฺพรุตฺถนี ปรมา อุตฺตมา, สุวณฺณผลเก ฐปิตสุวณฺณวณฺณติมฺพรุผลทฺวยมิวสฺสา สุสณฺฐานสมฺปนฺนํ นิรนฺตรํ ถนยุคลํฯ</p>


<p>เอวํ มหาสเตฺต ตสฺสา รูปสิริํ วเณฺณเนฺตว ตสฺส สา ปุเพฺพ อทิฎฺฐปุพฺพา วิย อโหสิ, พลวสิเนหํ อุปฺปาเทสิฯ อถสฺส สิเนหุปฺปตฺติภาวํ ญตฺวา มหาสโตฺต อนนฺตรํ คาถมาห –</p>


<ol>
<li>
‘‘นนฺทาย  
นูน มรเณน, นนฺทสิ สิริวาหน;  
  
อหญฺจ นูน นนฺทา จ, คจฺฉาม สมสาธน’’นฺติฯ  
</li>
  
<p>ตตฺถ ติ สิริสมฺปนฺนวาหน มหาราช, นูน ตฺวํ เอวํ อุตฺตมรูปธราย นนฺทาย มรเณน นนฺทสีติ วทติฯ ติ สเจ หิ ตฺวํ มํ มาเรสฺสสิ, เอกํเสเนว อมฺหากํ ราชา นนฺทํ มาเรสฺสติฯ อิติ นนฺทา จ อหญฺจ ยมสฺส สนฺติกํ คมิสฺสาม, ยโม อเมฺห อุโภ ทิสฺวา นนฺทํ  มยฺหเมว ทสฺสติ, ตสฺส ตุยฺหํ มํ มาเรตฺวา ตาทิสํ อิตฺถิรตนํ อลภนฺตสฺส กิํ รเชฺชน, นาหํ อตฺตโน มรเณน ปริหานิํ ปสฺสามิ, เทวาติฯ
</ol></p>


<p>อิติ  มหาสโตฺต เอตฺตเก ฐาเน นนฺทเมว วเณฺณสิ, น อิตเร ตโย ชเนฯ กิํการณา? สตฺตา หิ นาม ปิยภริยาสุ วิย เสเสสุ อาลยํ น กโรนฺติ, มาตรํ วา สรโนฺต ปุตฺตธีตโรปิ สริสฺสตีติ ตสฺมา ตเมว วเณฺณสิ, ราชมาตรํ ปน มหลฺลิกาภาเวน น วเณฺณสิฯ ญาณสมฺปเนฺน มหาสเตฺต มธุรสฺสเรน วเณฺณเนฺตเยว นนฺทาเทวี อาคนฺตฺวา รโญฺญ ปุรโต ฐิตา วิย อโหสิฯ ตโต ราชา จิเนฺตสิ ‘‘ฐเปตฺวา มโหสธํ อโญฺญ มม ภริยํ อาเนตุํ สมโตฺถ นาม นตฺถี’’ติฯ อถสฺส นํ สรนฺตสฺส โสโก อุปฺปชฺชิฯ อถ นํ มหาสโตฺต ‘‘มา จินฺตยิตฺถ, มหาราช, เทวี จ เต ปุโตฺต จ มาตา จ ตโยปิ อาคจฺฉิสฺสนฺติ, มม คมนเมเวตฺถ ปมาณํ, ตสฺมา ตฺวํ อสฺสาสํ ปฎิลภ, นรินฺทา’’ติ ราชานํ อสฺสาเสสิฯ อถ ราชา จิเนฺตสิ ‘‘อหํ อตฺตโน นครํ สุรกฺขิตํ สุโคปิตํ การาเปตฺวา อิมํ อุปการินครํ เอตฺตเกน พลวาหเนน ปริกฺขิปิตฺวาว ฐิโตฯ อยํ ปน ปณฺฑิโต เอวํ สุโคปิตาปิ มม นครา เทวิญฺจ เม ปุตฺตญฺจ มาตรญฺจ อาเนตฺวา เวเทหสฺส ทาเปสิฯ อเมฺหสุ จ เอวํ ปริวาเรตฺวา ฐิเตเสฺวว เอกสฺสปิ อชานนฺตสฺส เวเทหํ สเสนาวาหนํ ปลาเปสิฯ กิํ นุ โข ทิพฺพมายํ ชานาติ, อุทาหุ จกฺขุโมหน’’นฺติฯ อถ นํ ปุจฺฉโนฺต อาห –</p>


<ol>
<li>
‘‘ทิพฺพํ อธียเส มายํ, อกาสิ จกฺขุโมหนํ;  
  
โย เม อมิตฺตํ หตฺถคตํ, เวเทหํ ปริโมจยี’’ติฯ  
</li>
  
<p>ตํ สุตฺวา มหาสโตฺต ‘‘อหํ ทิพฺพมายํ ชานามิ, ปณฺฑิตา หิ นาม ทิพฺพมายํ อุคฺคณฺหิตฺวา ภเย สมฺปเตฺต อตฺตานมฺปิ ปรมฺปิ ทุกฺขโต โมจยนฺติเยวา’’ติ วตฺวา อาห –
</ol></p>


<ol>
<li>
‘‘อธียนฺติ  
มหาราช, ทิพฺพมายิธ ปณฺฑิตา;  
  
เต โมจยนฺติ อตฺตานํ, ปณฺฑิตา มนฺติโน ชนาฯ  
</li>
  
<li>
‘‘สนฺติ  
มาณวปุตฺตา เม, กุสลา สนฺธิเฉทกา;  
  
เยสํ กเตน มเคฺคน, เวทโห มิถิลํ คโต’’ติฯ  
</li>
  
<p>ตตฺถ ติ ทิพฺพมายํ อิธฯ ติ อุปฎฺฐากตรุณโยธาฯ ติ เยหิ กเตนฯ ติ อลงฺกตอุมเงฺคนฯ
</ol></p>


<p>ตํ  สุตฺวา ราชา ‘‘อลงฺกตอุมเงฺคน กิร คโต, กีทิโส นุ โข อุมโงฺค’’ติ อุมงฺคํ ทฎฺฐุกาโม อโหสิฯ อถสฺส อิจฺฉิตํ ญตฺวา มหาสโตฺต ‘‘ราชา อุมงฺคํ ทฎฺฐุกาโม, ทเสฺสสฺสามิสฺส อุมงฺค’’นฺติ ทเสฺสโนฺต อาห –</p>


<ol>
<li>
‘‘อิงฺฆ ปสฺส มหาราช, อุมงฺคํ สาธุ มาปิตํ;  
  
หตฺถีนํ อถ อสฺสานํ, รถานํ อถ ปตฺตินํ;  
  
อาโลกภูตํ ติฎฺฐนฺตํ, อุมงฺคํ สาธุ มาปิต’’นฺติฯ  
</li>
  
<p>ตตฺถ นฺติ อิฎฺฐกกมฺมจิตฺตกมฺมวเสน กตานํ เอเตสํ หตฺถิอาทีนํ ปนฺตีหิ อุปโสภิตํ อลงฺกตเทวสภาสทิสํ เอโกภาสํ หุตฺวา ติฎฺฐนฺตํ อุมงฺคํ ปสฺส, เทวาติฯ
</ol></p>


<p>เอวญฺจ ปน วตฺวา ‘‘มหาราช, มม ปญฺญาย มาปิเต จนฺทสฺส จ สูริยสฺส จ อุฎฺฐิตฎฺฐาเน วิย ปากเฎ อลงฺกตอุมเงฺค อสีติมหาทฺวารานิ จตุสฎฺฐิจูฬทฺวารานิ เอกสตสยนคเพฺภ อเนกสตทีปคเพฺภ จ ปสฺส, มยา สทฺธิํ สมโคฺค สโมฺมทมาโน หุตฺวา อตฺตโน พเลน สทฺธิํ อุปการินครํ ปวิส, เทวา’’ติ นครทฺวารํ วิวราเปสิฯ ราชา เอกสตราชปริวาโร นครํ ปาวิสิฯ มหาสโตฺต ปาสาทา โอรุยฺห ราชานํ วนฺทิตฺวา สปริวารํ อาทาย อุมงฺคํ ปาวิสิฯ ราชา อลงฺกตเทวสภํ วิย อุมงฺคํ ทิสฺวา โพธิสตฺตสฺส คุเณ วเณฺณโนฺต อาห –</p>


<ol>
<li>
‘‘ลาภา วต วิเทหานํ, ยสฺสิเมทิสา ปณฺฑิตา;  
  
ฆเร วสนฺติ วิชิเต, ยถา ตฺวํสิ มโหสธา’’ติฯ  
</li>
  
<p>ตตฺถ  นฺติ เอวรูปานํ ปณฺฑิตานํ อากรสฺส อุฎฺฐานฎฺฐานภูตสฺส วิเทหานํ ชนปทสฺส ลาภา วตฯ ติ ยสฺส อิเม  เอวรูปา ปณฺฑิตา อุปายกุสลา สนฺติเก วา เอกฆเร วา เอกชนปเท วา เอกรเฎฺฐ วา วสนฺติ, ตสฺสปิ ลาภา วตฯ ติ ยถา ตฺวํ อสิ, ตาทิเสน ปณฺฑิเตน สทฺธิํเยว เอกรเฎฺฐ วา เอกชนปเท วา เอกนคเร วา เอกฆเร วา วสิตุํ ลภนฺติฯ เตสํ วิเทหรฎฺฐวาสีนเญฺจว มิถิลนครวาสีนญฺจ ตยา สทฺธิํ เอกโต วสิตุํ ลภนฺตานํ ลาภา วตาติ วทติฯ
</ol></p>


<p>อถสฺส  มหาสโตฺต เอกสตสยนคเพฺภ ทเสฺสติฯ เอกสฺส ทฺวาเร วิวเฎ สเพฺพสํ วิวรียติฯ เอกสฺส ทฺวาเร ปิทหิเต สเพฺพสํ ปิธียติฯ ราชา อุมงฺคํ โอโลเกโนฺต ปุรโต คจฺฉติ, ปณฺฑิโต ปน ปจฺฉโตฯ สพฺพา เสนา อุมงฺคเมว ปาวิสิฯ ราชา อุมงฺคโต นิกฺขมิฯ ปณฺฑิโต ตสฺส นิกฺขนฺตภาวํ ญตฺวา สยํ นิกฺขมิตฺวา อเญฺญสํ นิกฺขมิตุํ อทตฺวา อุมงฺคทฺวารํ ปิทหโนฺต อาณิํ อกฺกมิฯ ตาวเทว อสีติมหาทฺวารานิ จตุสฎฺฐิจูฬทฺวารานิ เอกสตสยนคพฺภทฺวารานิ อเนกสตทีปคพฺภทฺวารานิ จ เอกปฺปหาเรเนว ปิทหิํสุฯ สกโล อุมโงฺค โลกนฺตริยนิรโย วิย อนฺธกาโร อโหสิฯ มหาชโน ภีตตสิโต อโหสิฯ มหาสโตฺต หิโยฺย อุมงฺคํ ปวิสโนฺต ยํ ขคฺคํ วาลุเก ฐเปสิ, ตํ คเหตฺวา ภูมิโต อฎฺฐารสหตฺถุเพฺพธํ อากาสํ อุลฺลงฺฆิตฺวา โอรุยฺห ราชานํ หเตฺถ คเหตฺวา อสิํ อุคฺคิริตฺวา ตาเสตฺวา ‘‘มหาราช, สกลชมฺพุทีเป รชฺชํ กสฺส รชฺช’’นฺติ ปุจฺฉิฯ โส ภีโต ‘‘ตุยฺหเมว ปณฺฑิตา’’ติ วตฺวา ‘‘อภยํ เม เทหี’’ติ อาหฯ ‘‘มา ภายิตฺถ, มหาราช, นาหํ ตํ มาเรตุกามตาย ขคฺคํ ปรามสิํ, มม ปญฺญานุภาวํ ทเสฺสตุํ ปรามสิ’’นฺติ ขคฺคํ รโญฺญ อทาสิฯ อถ นํ ขคฺคํ คเหตฺวา ฐิตํ ‘‘มหาราช, สเจ มํ มาเรตุกาโมสิ, อิทาเนว อิมินา ขเคฺคน มาเรหิฯ อถ อภยํ ทาตุกาโม, อภยํ เทหี’’ติ อาหฯ ‘‘ปณฺฑิต, มยา ตุยฺหมฺปิ อภยํ ทินฺนเมว, ตฺวํ มา จินฺตยี’’ติ อสิํ ฐเปตฺวา อุโภปิ อญฺญมญฺญํ อทุพฺภาย สปถํ กริํสุฯ</p>


<p>อถ ราชา โพธิสตฺตํ อาห – ‘‘ปณฺฑิต, เอวํ ญาณพลสมฺปโนฺน หุตฺวา รชฺชํ กสฺมา น คณฺหาสี’’ติ? ‘‘มหาราช, อหํ อิจฺฉมาโน อเชฺชว สกลชมฺพุทีเป ราชาโน มาเรตฺวา รชฺชํ คเณฺหยฺยํ, ปรํ มาเรตฺวา จ ยสคฺคหณํ นาม ปณฺฑิเตหิ น ปสตฺถ’’นฺติฯ ‘‘ปณฺฑิต, มหาชโน ทฺวารํ อลภมาโน ปริเทวติ, อุมงฺคทฺวารํ วิวริตฺวา มหาชนสฺส ชีวิตทานํ เทหี’’ติ ฯ โส ทฺวารํ วิวริ, สกโล อุมโงฺค เอโกภาโส อโหสิฯ มหาชโน อสฺสาสํ ปฎิลภิฯ สเพฺพ ราชาโน อตฺตโน เสนาย สทฺธิํ นิกฺขมิตฺวา ปณฺฑิตสฺส สนฺติกํ อาคมิํสุฯ โส รญฺญา สทฺธิํ วิสาลมาฬเก อฎฺฐาสิฯ อถ  นํ เต ราชาโน อาหํสุ ‘‘ปณฺฑิต, ตํ นิสฺสาย ชีวิตํ  ลทฺธํ, สเจ มุหุตฺตํ อุมงฺคทฺวารํ น วิวริตฺถ, สเพฺพสํ โน ตเตฺถว มรณํ อภวิสฺสา’’ติฯ ‘‘น มหาราชาโน อิทาเนว ตุเมฺหหิ มเญฺญว นิสฺสาย ชีวิตํ ลทฺธํ, ปุเพฺพปิ ลทฺธํเยวา’’ติฯ ‘‘กทา, ปณฺฑิตา’’ติ? ‘‘ฐเปตฺวา อมฺหากํ นครํ สกลชมฺพุทีเป รชฺชํ คเหตฺวา อุตฺตรปญฺจาลนครํ คนฺตฺวา อุยฺยาเน ชยปานํ ปาตุํ สุราย ปฎิยตฺตกาลํ สรถา’’ติ? ‘‘อาม, ปณฺฑิตา’’ติฯ ตทา เอส ราชา เกวเฎฺฎน สทฺธิํ ทุมฺมนฺติเตน วิสโยชิตาย สุราย เจว มจฺฉมํเสหิ จ ตุเมฺห มาเรตุํ กิจฺจมกาสิฯ อถาหํ ‘‘มาทิเส ปณฺฑิเต ธรมาเน อิเม อนาถมรณํ มา มรนฺตู’’ติ อตฺตโน โยเธ เปเสตฺวา สพฺพภาชนานิ ภินฺทาเปตฺวา เอเตสํ มนฺตํ ภินฺทิตฺวา ตุมฺหากํ ชีวิตทานํ อทาสินฺติฯ</p>


<p>เต สเพฺพปิ อุพฺพิคฺคมานสา หุตฺวา จูฬนิราชานํ ปุจฺฉิํสุ ‘‘สจฺจํ กิร, มหาราชา’’ติ? ‘‘อาม, มยา เกวฎฺฎสฺส กถํ คเหตฺวา กตํ, สจฺจเมว ปณฺฑิโต กเถตี’’ติฯ เต สเพฺพปิ มหาสตฺตํ อาลิงฺคิตฺวา ‘‘ปณฺฑิต, ตฺวํ สเพฺพสํ โน ปติฎฺฐา ชาโต, ตํ นิสฺสาย มยํ ชีวิตํ ลภิมฺหา’’ติ สพฺพปสาธเนหิ มหาสตฺตสฺส ปูชํ กริํสุฯ ปณฺฑิโต ราชานํ อาห – ‘‘มหาราช, ตุเมฺห มา จินฺตยิตฺถ, ปาปมิตฺตสํสคฺคเสฺสว เอส โทโส, อิเม ราชาโน ขมาเปถา’’ติฯ ราชา ‘‘มยา ทุปฺปุริสํ นิสฺสาย ตุมฺหากํ เอวรูปํ กตํ, เอส มยฺหํ โทโส, ขมถ เม โทสํ, ปุน เอวรูปํ น กริสฺสามี’’ติ ขมาเปสิฯ เต อญฺญมญฺญํ อจฺจยํ เทเสตฺวา สมคฺคา สโมฺมทมานา อเหสุํฯ อถ ราชา พหูนิ ขาทนียโภชนียคนฺธมาลาทีนิ อาหราเปตฺวา สเพฺพหิ สทฺธิํ สตฺตาหํ อุมเงฺคเยว กีฬิตฺวา นครํ ปวิสิตฺวา มหาสตฺตสฺส มหาสกฺการํ กาเรตฺวา เอกสตราชปริวุโต มหาตเล นิสีทิตฺวา ปณฺฑิตํ อตฺตโน สนฺติเก วสาเปตุกามตาย อาห –</p>


<ol>
<li>
‘‘วุตฺติญฺจ  
ปริหารญฺจ, ทิคุณํ ภตฺตเวตนํ;  
  
ททามิ วิปุเล โภเค, ภุญฺช กาเม รมสฺสุ จ;  
  
มา วิเทหํ ปจฺจคมา, กิํ วิเทโห กริสฺสตี’’ติฯ  
</li>
  
<p>ตตฺถ นฺติ ยสนิสฺสิตํ ชีวิตวุตฺติํฯ นฺติ คามนิคมทานํฯ นฺติ นิวาปํฯ นฺติ ปริพฺพยํฯ ติ อเญฺญปิ เต วิปุเล โภเค ททามิฯ
</ol></p>


<p>ปณฺฑิโต  ตํ ปฎิกฺขิปโนฺต อาห –</p>


<ol>
<li>
‘‘โย  
จเชถ มหาราช, ภตฺตารํ ธนการณา;  
  
อุภินฺนํ โหติ คารโยฺห, อตฺตโน จ ปรสฺส จ;  
  
ยาว ชีเวยฺย เวเทโห, นาญฺญสฺส ปุริโส สิยาฯ  
</li>
  
<li>
‘‘โย จเชถ มหาราช, ภตฺตารํ ธนการณา;  
  
อุภินฺนํ โหติ คารโยฺห, อตฺตโน จ ปรสฺส จ;  
  
ยาว ติเฎฺฐยฺย เวเทโห, นาญฺญสฺส วิชิเต วเส’’ติฯ  
</li>
  
<p>ตตฺถ ติ เอวรูปญฺหิ ‘‘ธนการณา มยา อตฺตโน ภตฺตารํ ปริจฺจชเนฺตน ปาปํ กต’’นฺติ อตฺตาปิ อตฺตานํ ครหติ, ‘‘อิมินา ธนการณา อตฺตโน ภตฺตา ปริจฺจโตฺต, ปาปธโมฺม อย’’นฺติ ปโรปิ ครหติฯ ตสฺมา น สกฺกา ตสฺมิํ ธรเนฺต มยา อญฺญสฺส วิชิเต วสิตุนฺติฯ
</ol></p>


<p>อถ นํ ราชา อาห – ‘‘เตน หิ, ปณฺฑิต, ตว รโญฺญ ทิวงฺคตกาเล อิธาคนฺตุํ ปฎิญฺญํ เทหี’’ติฯ โส ‘‘สาธุ, เทว, อหํ ชีวโนฺต อาคมิสฺสามี’’ติ อาหฯ อถสฺส ราชา สตฺตาหํ มหาสกฺการํ กตฺวา สตฺตาหจฺจเยน ปุน อาปุจฺฉนกาเล ‘‘อหํ เต, ปณฺฑิต, อิทญฺจิทญฺจ ทมฺมี’’ติ วทโนฺต คาถมาห –</p>


<ol>
<li>
‘‘ทมฺมิ นิกฺขสหสฺสํ เต, คามาสีติญฺจ กาสิสุ;  
  
ทาสิสตานิ จตฺตาริ, ทมฺมิ ภริยาสตญฺจ เต;  
  
สพฺพํ เสนงฺคมาทาย, โสตฺถิํ คจฺฉ มโหสธา’’ติฯ  
</li>
  
<p>ตตฺถ นฺติ ปญฺจสุวเณฺณน นิเกฺขน นิกฺขานํ สหสฺสํฯ ติ เย คามา สํวจฺฉเร สํวจฺฉเร สหสฺสสหสฺสุฎฺฐานกา, เต จ คาเม  เต ทมฺมิฯ ติ กาสิรเฎฺฐฯ ตํ วิเทหรฎฺฐสฺส อาสนฺนํ, ตสฺมา ตตฺถสฺส อสีติคาเม อทาสิฯ
</ol></p>


<p>โสปิ ราชานํ อาห – ‘‘มหาราช, ตุเมฺห พนฺธวานํ มา จินฺตยิตฺถ, อหํ มม รโญฺญ คมนกาเลเยว ‘มหาราช, นนฺทาเทวิํ มาตุฎฺฐาเน ฐเปยฺยาสิ, ปญฺจาลจนฺทํ กนิฎฺฐฎฺฐาเน’ติ วตฺวา ธีตาย เต อภิเสกํ ทาเปตฺวา ราชานํ อุโยฺยเชสิํ, มาตรญฺจ เทวิญฺจ ปุตฺตญฺจ สีฆเมว เปเสสฺสามี’’ติฯ โส ‘‘สาธุ, ปณฺฑิตา’’ติ อตฺตโน ธีตุ ทาตพฺพานิ ทาสิทาสวตฺถาลงฺการสุวณฺณหิรญฺญอลงฺกตหตฺถิอสฺสรถาทีนิ  ‘‘อิมานิ ตสฺสา ทเทยฺยาสี’’ติ มหาสตฺตํ ปฎิจฺฉาเปตฺวา เสนาวาหนสฺส กตฺตพฺพกิจฺจํ วิจาเรโนฺต อาห –</p>


<ol>
<li>
‘‘ยาว  
ททนฺตุ หตฺถีนํ, อสฺสานํ ทิคุณํ วิธํ;  
  
ตเปฺปนฺตุ อนฺนปาเนน, รถิเก ปตฺติการเก’’ติฯ  
</li>
  
<p>ตตฺถ ติ น เกวลํ ทิคุณเมว, ยาว ปโหติ, ตาว หตฺถีนญฺจ อสฺสานญฺจ ยวโคธุมาทิวิธํ เทถาติ วทติฯ ติ ยตฺตเกน เต อนฺตรามเคฺค อกิลนฺตา คจฺฉนฺติ, ตตฺตกํ เทนฺตา ตเปฺปนฺตุฯ
</ol></p>


<p>เอวญฺจ ปน วตฺวา ปณฺฑิตํ อุโยฺยเชโนฺต อาห –</p>


<ol>
<li>
‘‘หตฺถี อเสฺส รเถ ปตฺตี, คเจฺฉวาทาย ปณฺฑิต;  
  
ปสฺสตุ ตํ มหาราชา, เวเทโห มิถิลํ คต’’นฺติฯ  
</li>
  
<p>ตตฺถ นฺติ โสตฺถินา ตํ มิถิลนครํ สมฺปตฺตํ ปสฺสตุฯ
</ol></p>


<p>อิติ โส ปณฺฑิตสฺส มหนฺตํ สกฺการํ กตฺวา อุโยฺยเชสิฯ เตปิ เอกสตราชาโน มหาสตฺตสฺส สกฺการํ กตฺวา พหุํ ปณฺณาการํ อทํสุฯ เตสํ สนฺติเก อุปนิกฺขิตฺตกปุริสาปิ ปณฺฑิตเมว ปริวารยิํสุฯ โส มหเนฺตน ปริวาเรน ปริวุโต มคฺคํ ปฎิปชฺชิตฺวา อนฺตรามเคฺคเยว จูฬนิรญฺญา ทินฺนคามโต อายํ อาหราเปตุํ ปุริเส เปเสตฺวา วิเทหรฎฺฐํ สมฺปาปุณิฯ เสนโกปิ กินฺตรามเคฺค อตฺตโน ปุริสํ ฐเปสิ ‘‘จูฬนิรโญฺญ ปุน อาคมนํ วา อนาคมนํ วา ชานิตฺวา ยสฺส กสฺสจิ อาคมนญฺจ มยฺหํ อาโรเจยฺยาสี’’ติฯ โส ติโยชนมตฺถเกเยว มหาสตฺตํ ทิสฺวา อาคนฺตฺวา ‘‘ปณฺฑิโต มหเนฺตน ปริวาเรน อาคจฺฉตี’’ติ เสนกสฺส อาโรเจสิฯ โส ตํ สุตฺวา ราชกุลํ อคมาสิ ฯ ราชาปิ ปาสาทตเล ฐิโต วาตปาเนน โอโลเกโนฺต มหติํ เสนํ ทิสฺวา ‘‘มโหสธปณฺฑิตสฺส เสนา มนฺทา, อยํ อติวิย มหตี เสนา ทิสฺสติ, กิํ นุ โข จูฬนิราชา อาคโต สิยา’’ติ ภีตตสิโต ตมตฺถํ ปุจฺฉโนฺต อาห –</p>


<ol>
<li>
‘‘หตฺถี  
อสฺสา รถา ปตฺตี, เสนา ปทิสฺสเต มหา;  
  
จตุรงฺคินี ภีสรูปา, กิํ นุ มญฺญสิ ปณฺฑิตา’’ติฯ  
</li>
  
<p>อถสฺส เสนโก ตมตฺถํ อาโรเจโนฺต อาห –
</ol></p>


<ol>
<li>
‘‘อานโนฺท เต มหาราช, อุตฺตโม ปฎิทิสฺสติ;  
  
สพฺพํ เสนงฺคมาทาย, โสตฺถิํ ปโตฺต มโหสโธ’’ติฯ  
</li>
  
<p>ตํ สุตฺวา ราชา อาห – ‘‘เสนก, ปณฺฑิตสฺส เสนา มนฺทา, อยํ ปน  มหตี’’ติฯ ‘‘มหาราช, จูฬนิราชา เตน ปสาทิโต ภวิสฺสติ, เตนสฺส ปสเนฺนน ทินฺนา ภวิสฺสตี’’ติฯ ราชา นคเร เภริํ จราเปสิ ‘‘นครํ อลงฺกริตฺวา ปณฺฑิตสฺส ปจฺจุคฺคมนํ กโรนฺตู’’ติฯ นาครา ตถา กริํสุฯ ปณฺฑิโต นครํ ปวิสิตฺวา ราชกุลํ คนฺตฺวา ราชานํ วนฺทิตฺวา เอกมนฺตํ นิสีทิฯ อถ นํ ราชา อุฎฺฐาย อาลิงฺคิตฺวา ปลฺลงฺกวรคโต ปฎิสนฺถารํ กโรโนฺต อาห –
</ol></p>


<ol>
<li>
‘‘ยถา เปตํ สุสานสฺมิํ, ฉเฑฺฑตฺวา จตุโร ชนา;  
  
เอวํ กปิลเยฺย ตฺยมฺห, ฉฑฺฑยิตฺวา อิธาคตาฯ  
</li>
  
<li>
‘‘อถ ตฺวํ เกน วเณฺณน, เกน วา ปน เหตุนา;  
  
เกน วา อตฺถชาเตน, อตฺตานํ ปริโมจยี’’ติฯ  
</li>
  
<p>ตตฺถ ติ ปณฺฑิต, ยถา นาม กาลกตํ จตุโร ชนา มญฺจเกน สุสานํ เนตฺวา ตตฺถ ฉเฑฺฑตฺวา อนเปกฺขา คจฺฉนฺติ, เอวํ กปิลเยฺย รเฎฺฐ ตํ ฉเฑฺฑตฺวา มยํ อิมาคตาติ อโตฺถฯ ติ เกน การเณนฯ ติ ปจฺจเยนฯ ติ อเตฺถนฯ ติ อมิตฺตหตฺถคโต เกน การเณน ปจฺจเยน เกน อเตฺถน ตฺวํ อตฺตานํ ปริโมเจสีติ ปุจฺฉติฯ
</ol></p>


<p>ตโต  มหาสโตฺต อาห –</p>


<ol>
<li>
‘‘อตฺถํ อเตฺถน เวเทห, มนฺตํ มเนฺตน ขตฺติย;  
  
ปริวารยิํ ราชานํ, ชมฺพุทีปํว สาคโร’’ติฯ  
</li>
  
<p>ตสฺสโตฺถ  – อหํ, มหาราช, เตน จินฺติตํ อตฺถํ อตฺตโน จินฺติเตน อเตฺถน, เตน จ มนฺติตํ มนฺตํ อตฺตโน มนฺติเตน มเนฺตน ปริวาเรสิํฯ น เกวลญฺจ เอตฺตกเมว, เอกสตราชปริวารํ ปน ตํ ราชานํ ชมฺพุทีปํ สาคโร วิย ปริวารยิสฺสนฺติฯ สพฺพํ อตฺตโน กตกมฺมํ วิตฺถาเรตฺวา กเถสิฯ
</ol></p>


<p>ตํ สุตฺวา ราชา อติวิย ตุสฺสิฯ อถสฺส ปณฺฑิโต จูฬนิรญฺญา อตฺตโน ทินฺนํ ปณฺณาการํ อาจิกฺขโนฺต อาห –</p>


<ol>
<li>
‘‘ทินฺนํ นิกฺขสหสฺสํ เม, คามาสีติ จ กาสิสุ;  
  
ทาสิสตานิ จตฺตาริ, ทินฺนํ ภริยาสตญฺจ เม;  
  
สพฺพํ เสนงฺคมาทาย, โสตฺถินามฺหิ อิธาคโต’’ติฯ  
</li>
  
<p>ตโต ราชา อติวิย ตุฎฺฐปหโฎฺฐ มหาสตฺตสฺส คุณํ วเณฺณโนฺต ตเมว อุทานํ อุทาเนสิ –
</ol></p>


<ol>
<li>
‘‘สุสุขํ  
วต สํวาโส, ปณฺฑิเตหีติ เสนก;  
  
ปกฺขีว ปญฺชเร พเทฺธ มเจฺฉ ชาลคเตริว;  
  
อมิตฺตหตฺถตฺตคเต, โมจยี โน มโหสโธ’’ติฯ  
</li>
  
<p>เสนโกปิ ตสฺส วจนํ สมฺปฎิจฺฉโนฺต ตเมว คาถมาห –
</ol></p>


<ol>
<li>
‘‘เอวเมตํ มหาราช, ปณฺฑิตา หิ สุขาวหา;  
  
ปกฺขีว ปญฺชเร พเทฺธ, มเจฺฉ ชาลคเตริว;  
  
อมิตฺตหตฺถตฺตคเต, โมจยี โน มโหสโธ’’ติฯ  
</li>
  
<p>อถ ราชา นคเร ฉณเภริํ จราเปตฺวา ‘‘สตฺตาหํ มหาฉณํ กโรนฺตุ, เยสํ มยิ สิเนโห อตฺถิ, เต สเพฺพ ปณฺฑิตสฺส สกฺการํ สมฺมานํ กโรนฺตู’’ติ อาณาเปโนฺต อาห –
</ol></p>


<ol>
<li>
‘‘อาหญฺญนฺตุ  
สพฺพวีณา, เภริโย ทินฺทิมานิ จ;  
  
ธเมนฺตุ มาคธา สงฺขา, วคฺคู นทนฺตุ ทุนฺทุภี’’ติฯ  
</li>
  
<p>ตตฺถ  ติ วาทิยนฺตุฯ ติ มคธรเฎฺฐ สญฺชาตา สงฺขาฯ ติ มหาเภริโยฯ
</ol></p>


<p>อถ เต นาครา จ ชานปทา จ ปกติยาปิ ปณฺฑิตสฺส สกฺการํ กาตุกามา เภริสทฺทํ สุตฺวา อติเรกตรํ อกํสุฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘โอโรธา จ กุมารา จ, เวสิยานา จ พฺราหฺมณา;  
  
พหุํ อนฺนญฺจ ปานญฺจ, ปณฺฑิตสฺสาภิหารยุํฯ  
</li>
  
<li>
‘‘หตฺถาโรหา อนีกฎฺฐา, รถิกา ปตฺติการกา;  
  
พหุํ อนฺนญฺจ ปานญฺจ, ปณฺฑิตสฺสาภิหารยุํฯ  
</li>
  
<li>
‘‘สมาคตา ชานปทา, เนคมา จ สมาคตา;  
  
พหุํ อนฺนญฺจ ปานญฺจ, ปณฺฑิตสฺสาภิหารยุํฯ  
</li>
  
<li>
‘‘พหุชโน ปสโนฺนสิ, ทิสฺวา ปณฺฑิตมาคตํ;  
  
ปณฺฑิตมฺหิ อนุปฺปเตฺต, เจลุเกฺขโป อวตฺตถา’’ติฯ  
</li>
  
<p>ตตฺถ ติ อุทุมฺพรเทวิํ อาทิํ กตฺวา อเนฺตปุริกาฯ นฺติ อภิหาราเปสุํ, ปหิณิํสูติ อโตฺถฯ ติ ภิกฺขเว, นครวาสิโน จ จตุทฺวารคามวาสิโน จ ชนปทวาสิโน จาติ พหุชโน ปสโนฺน อโหสิฯ นฺติ ปณฺฑิตํ มิถิลํ อาคตํ ทิสฺวาฯ ติ ปณฺฑิตมฺหิ มิถิลํ อนุปฺปเตฺต ‘‘อยํ โน ปฐมเมว ปจฺจามิตฺตวสํ คตํ ราชานํ  โมเจตฺวา เปเสตฺวา ปจฺฉา เอกสตราชาโน อญฺญมญฺญํ ขมาเปตฺวา สมเคฺค กตฺวา จูฬนิํ ปสาเทตฺวา เตน ทินฺนํ มหนฺตํ ยสํ อาทาย อาคโต’’ติ ตุฎฺฐจิเตฺตน ชเนน ปวตฺติโต เจลุเกฺขโป ปวตฺตถฯ
</ol></p>


<p>อถ มหาสโตฺต ฉณาวสาเน ราชกุลํ อาคนฺตฺวา ‘‘มหาราช, จูฬนิรโญฺญ มาตรญฺจ เทวิญฺจ ปุตฺตญฺจ สีฆํ เปเสตุํ วฎฺฎตี’’ติ อาหฯ ‘‘สาธุ, ตาต, เปเสหี’’ติฯ โส เตสํ ติณฺณํ ชนานํ มหนฺตํ สกฺการํ กตฺวา  อตฺตนา สทฺธิํ อาคตเสนายปิ สกฺการํ สมฺมานํ กาเรตฺวา เต ตโย ชเน มหเนฺตน ปริวาเรน อตฺตโน ปุริเสหิ สทฺธิํ เปเสสิฯ รญฺญา อตฺตโน ทินฺนา สตภริยา  จ จตฺตาริ ทาสิสตานิ จ นนฺทาเทวิยา สทฺธิํ เปเสสิ, อตฺตนา สทฺธิํ อาคตเสนมฺปิ เตหิ สทฺธิํเยว เปเสสิฯ เต มหเนฺตน ปริวาเรน อุตฺตรปญฺจาลนครํ ปาปุณิํสุฯ อถ ราชา มาตรํ ปุจฺฉิ ‘‘กิํ, อมฺม, เวเทหราเชน เต สงฺคโห กโต’’ติ? ‘‘กิํ ตาต, กเถสิ, มํ เทวตาฐาเน ฐเปตฺวา สกฺการมกาสิ, นนฺทาเทวิมฺปิ มาตุฎฺฐาเน ฐเปสิ, ปญฺจาลจนฺทํ กนิฎฺฐภาติกฎฺฐาเน ฐเปสี’’ติฯ ตํ สุตฺวา ราชา อติวิย ตุสฺสิตฺวา พหุํ ปณฺณาการํ เปเสสิฯ ตโต ปฎฺฐาย เต อุโภปิ สมคฺคา สโมฺมทมานา วสิํสูติฯ</p>

</p>

</p>


<p>ปญฺจาลจนฺที วิเทหรญฺญา ปิยา อโหสิ มนาปาฯ สา ทุติเย สํวจฺฉเร ปุตฺตํ วิชายิฯ ตสฺส ทสเม สํวจฺฉเร เวเทหราชา กาลมกาสิฯ โพธิสโตฺต ตสฺส ฉตฺตํ อุสฺสาเปตฺวา ‘‘เทว, อหํ ตว อยฺยกสฺส จูฬนิรโญฺญ สนฺติกํ คมิสฺสามี’’ติ อาปุจฺฉิฯ ปณฺฑิต, มา มํ ทหรํ ฉเฑฺฑตฺวา คมิตฺถ, อหํ ตํ ปิตุฎฺฐาเน ฐเปตฺวา สกฺการํ กริสฺสามีติฯ ปญฺจาลจนฺทีปิ นํ ‘‘ปณฺฑิต, ตุมฺหากํ คตกาเล อญฺญํ ปฎิสรณํ นตฺถิ, มา คมิตฺถา’’ติ ยาจิฯ โสปิ ‘‘มยา รโญฺญ ปฎิญฺญา ทินฺนา, น สกฺกา อคนฺตุ’’นฺติ มหาชนสฺส กลุนํ ปริเทวนฺตเสฺสว อตฺตโน อุปฎฺฐาเก คเหตฺวา นครา นิกฺขมิตฺวา อุตฺตรปญฺจาลนครํ คโตฯ ราชา ตสฺสาคมนํ สุตฺวา ปจฺจุคฺคนฺตฺวา มหเนฺตน สกฺกาเรน นครํ ปเวเสตฺวา มหนฺตํ เคหํ ทตฺวา ฐเปตฺวา ปฐมทิเนฺน  อสีติคาเม น อญฺญํ โภคํ อทาสิฯ โส ตํ ราชานํ อุปฎฺฐาสิฯ</p>


<p>ตทา เภรี นาม ปริพฺพาชิกา ราชเคเห ภุญฺชติ, สา ปณฺฑิตา พฺยตฺตาฯ ตาย มหาสโตฺต น ทิฎฺฐปุโพฺพ, ‘‘มโหสธปณฺฑิโต กิร ราชานํ อุปฎฺฐาตี’’ติ สทฺทเมว สุณาติฯ เตนปิ สา น ทิฎฺฐปุพฺพา, ‘‘เภรี นาม ปริพฺพาชิกา ราชเคเห ภุญฺชตี’’ติ สทฺทเมว สุณาติฯ นนฺทาเทวี ปน ‘‘ปิยวิปฺปโยคํ กตฺวา อเมฺห กิลมาเปสี’’ติ โพธิสเตฺต อนตฺตมนา อโหสิฯ สา ปญฺจสตา วลฺลภิตฺถิโย อาณาเปสิ ‘‘มโหสธสฺส เอกํ โทสํ อุปธาเรตฺวา  รโญฺญ อนฺตเร ปริภินฺทิตุํ วายมถา’’ติฯ ตา ตสฺส อนฺตรํ โอโลเกนฺติโย วิจรนฺติฯ</p>


<p>อเถกทิวสํ สา ปริพฺพาชิกา ภุญฺชิตฺวา ราชเคหา นิกฺขนฺตี โพธิสตฺตํ ราชุปฎฺฐานํ อาคจฺฉนฺตํ ราชงฺคเณ ปสฺสิฯ โส ตํ วนฺทิตฺวา อฎฺฐาสิฯ สา ‘‘อยํ กิร ปณฺฑิโต, ชานิสฺสามิ  ตาวสฺส ปณฺฑิตภาวํ วา อปณฺฑิตภาวํ วา’’ติ หตฺถมุทฺทาย ปญฺหํ ปุจฺฉนฺตี โพธิสตฺตํ โอโลเกตฺวา หตฺถํ ปสาเรสิฯ สา กิร ‘‘กีทิสํ, ปณฺฑิต, ราชา ตํ ปรเทสโต อาเนตฺวา อิทานิ ปฎิชคฺคติ, น ปฎิชคฺคตี’’ติ มนสาว ปญฺหํ ปุจฺฉิฯ โพธิสโตฺต ‘‘อยํ หตฺถมุทฺทาย มํ ปญฺหํ ปุจฺฉตี’’ติ ญตฺวา ปญฺหํ วิสฺสเชฺชโนฺต หตฺถมุฎฺฐิํ อกาสิฯ โส กิร ‘‘อเยฺย, มม ปฎิญฺญํ คเหตฺวา ปโกฺกสิตฺวา อิทานิ ราชา คาฬฺหมุฎฺฐิว ชาโต, น เม อปุพฺพํ กิญฺจิ เทตี’’ติ มนสาว ปญฺหํ วิสฺสเชฺชสิฯ สา ตํ การณํ ญตฺวา หตฺถํ อุกฺขิปิตฺวา อตฺตโน สีสํ ปรามสิฯ เตน อิทํ ทเสฺสติ ‘‘ปณฺฑิต, สเจ กิลมสิ, มยํ วิย กสฺมา น ปพฺพชสี’’ติ? ตํ ญตฺวา มหาสโตฺต อตฺตโน กุจฺฉิํ ปรามสิฯ เตน อิทํ ทเสฺสติ ‘‘อเยฺย, มม โปสิตพฺพา ปุตฺตทารา พหุตรา, เตน น ปพฺพชามี’’ติฯ อิติ สา หตฺถมุทฺทาย ปญฺหํ ปุจฺฉิตฺวา อตฺตโน อาวาสเมว อคมาสิฯ มหาสโตฺตปิ ตํ วนฺทิตฺวา ราชุปฎฺฐานํ คโตฯ</p>


<p>นนฺทาเทวิยา ปยุตฺตา วลฺลภิตฺถิโย สีหปญฺชเร ฐิตา ตํ กิริยํ ทิสฺวา จูฬนิรโญฺญ สนฺติกํ คนฺตฺวา ‘‘เทว, มโหสโธ เภริปริพฺพาชิกาย สทฺธิํ เอกโต หุตฺวา ตุมฺหากํ รชฺชํ คณฺหิตุกาโม, ตุมฺหากํ ปจฺจตฺถิโก โหตี’’ติ ปริภินฺทิํสุฯ ราชา อาห – ‘‘กิํ โว ทิฎฺฐํ วา สุตํ วา’’ติ? มหาราช , ปริพฺพาชิกา ภุญฺชิตฺวา โอตรนฺตี มโหสธํ ทิสฺวา ราชานํ หตฺถตลํ วิย ขลมณฺฑลํ วิย จ สมํ กตฺวา ‘‘รชฺชํ อตฺตโน หตฺถคตํ กาตุํ สโกฺกสี’’ติ หตฺถํ ปสาเรสิฯ มโหสโธปิ ขคฺคคฺคหณาการํ ทเสฺสโนฺต ‘‘กติปาหจฺจเยน สีสํ ฉินฺทิตฺวา รชฺชํ อตฺตโน หตฺถคตํ กริสฺสามี’’ติ มุฎฺฐิํ อกาสิฯ สา ‘‘สีสเมว ฉินฺทาหี’’ติ อตฺตโน หตฺถํ อุกฺขิปิตฺวา สีสํ ปรามสิฯ มโหสโธ ‘‘มเชฺฌเยว นํ ฉินฺทิสฺสามี’’ติ กุจฺฉิํ ปรามสิฯ อปฺปมตฺตา, มหาราช, โหถ, มโหสธํ ฆาเตตุํ วฎฺฎตีติฯ โส ตาสํ กถํ สุตฺวา จิเนฺตสิ ‘‘น สกฺกา ปณฺฑิเตน มยิ ทุสฺสิตุํ, ปริพฺพาชิกํ ปุจฺฉิสฺสามี’’ติฯ</p>


<p>โส  ปุนทิวเส ปริพฺพาชิกาย ภุตฺตกาเล ตํ อุปสงฺกมิตฺวา ปุจฺฉิ ‘‘อเยฺย, กจฺจิ เต มโหสธปณฺฑิโต ทิโฎฺฐ’’ติ? ‘‘อาม, มหาราช, หิโยฺย อิโต ภุญฺชิตฺวา นิกฺขนฺติยา ทิโฎฺฐ’’ติฯ ‘‘โกจิ ปน โว กถาสลฺลาโป อโหสี’’ติฯ ‘‘มหาราช, สลฺลาโป นตฺถิ, ‘โส ปน ปณฺฑิโต’ติ สุตฺวา ‘สเจ ปณฺฑิโต, อิทํ ชานิสฺสตี’ติ หตฺถมุทฺทาย นํ ปญฺหํ ปุจฺฉนฺตี ‘‘ปณฺฑิต, กจฺจิ เต ราชา ปสาริตหโตฺถ, น สงฺกุจิตหโตฺถ, กจฺจิ เต สงฺคณฺหาตี’’ติ หตฺถํ ปสาเรสิํฯ ปณฺฑิโต – ‘‘ราชา มม ปฎิญฺญํ คเหตฺวา ปโกฺกสิตฺวา อิทานิ กิญฺจิ น เทตี’’ติ มุฎฺฐิมกาสิฯ อถาหํ – ‘‘สเจ กิลมสิ, มยํ วิย กสฺมา น ปพฺพชสี’’ติ สีสํ ปรามสิํฯ โส – ‘‘มม โปเสตพฺพา ปุตฺตทารา พหุตรา, เตน น ปพฺพชามี’’ติ อตฺตโน กุจฺฉิํ  ปรามสีติฯ ‘‘ปณฺฑิโต, อเยฺย, มโหสโธ’’ติ? ‘‘อาม, มหาราช, ปถวิตเล ปญฺญาย เตน สทิโส นาม นตฺถี’’ติฯ ราชา ตสฺสา กถํ สุตฺวา ตํ วนฺทิตฺวา อุโยฺยเชสิฯ ตสฺสา คตกาเล ปณฺฑิโต ราชุปฎฺฐานํ ปวิโฎฺฐฯ อถ นํ ปุจฺฉิ ‘‘กจฺจิ เต, ปณฺฑิต, เภรี นาม ปริพฺพาชิกา ทิฎฺฐา’’ติ? ‘‘อาม, มหาราช, หิโยฺย อิโต นิกฺขนฺติํ ปสฺสิํ, สา หตฺถมุทฺทาย เอวํ มํ ปญฺหํ ปุจฺฉิ, อหญฺจสฺสา ตเถว วิสฺสเชฺชสิ’’นฺติ ตาย กถิตนิยาเมเนว กเถสิฯ ราชา ตํ ทิวสํ ปสีทิตฺวา ปณฺฑิตสฺส เสนาปติฎฺฐานํ อทาสิ, สพฺพกิจฺจานิ ตเมว ปฎิจฺฉาเปสิฯ ตสฺส ยโส มหา อโหสิฯ</p>


<p>รโญฺญ ทินฺนยสานนฺตรเมว โส จิเนฺตสิ ‘‘รญฺญา เอกปฺปหาเรเนว  มยฺหํ อติมหนฺตํ อิสฺสริยํ ทินฺนํ, ราชาโน โข ปน มาเรตุกามาปิ เอวํ กโรนฺติเยว, ยํนูนาหํ ‘มม สุหทโย วา โน วา’ติ ราชานํ วีมํเสยฺยํ, น โข ปนโญฺญ ชานิตุํ สกฺขิสฺสติ, เภรี ปริพฺพาชิกา ญาณสมฺปนฺนา, สา เอเกนุปาเยน ชานิสฺสตี’’ติฯ โส พหูนิ คนฺธมาลาทีนิ คเหตฺวา ปริพฺพาชิกาย อาวาสํ คนฺตฺวา ตํ ปูชยิตฺวา วนฺทิตฺวา ‘‘อเยฺย, ตุเมฺหหิ รโญฺญ มม คุณกถาย กถิตทิวสโต ปฎฺฐาย ราชา อโชฺฌตฺถริตฺวา มยฺหํ อติมหนฺตํ ยสํ เทติ, ตํ โข ปน ‘สภาเวน วา เทติ, โน วา’ติ น ชานามิ, สาธุ วตสฺส, สเจ เอเกนุปาเยน รโญฺญ มยิ สิเนหภาวํ ชาเนยฺยาถา’’ติ อาหฯ สา ‘‘สาธู’’ติ ปฎิสฺสุณิตฺวา ปุนทิวเส ราชเคหํ คจฺฉมานา ทกรกฺขสปญฺหํ นาม จิเนฺตสิฯ เอวํ กิรสฺสา อโหสิ ‘‘อหํ จรปุริโส วิย หุตฺวา อุปาเยน  ราชานํ ปญฺหํ ปุจฺฉิตฺวา ‘ปณฺฑิตสฺส สุหทโย วา, โน วา’ติ ชานิสฺสามี’’ติฯ สา คนฺตฺวา กตภตฺตกิจฺจา นิสีทิฯ ราชาปิ นํ วนฺทิตฺวา เอกมนฺตํ นิสีทิฯ ตสฺสา เอตทโหสิ ‘‘สเจ ราชา ปณฺฑิตสฺส อุปริ ทุหทโย ภวิสฺสติ, ปญฺหํ ปุโฎฺฐ อตฺตโน ทุหทยภาวํ มหาชนมเชฺฌเยว กเถสฺสติ, ตํ อยุตฺตํ, เอกมเนฺต นํ ปญฺหํ ปุจฺฉิสฺสามี’’ติฯ สา ‘‘รโห ปจฺจาสีสามิ, มหาราชา’’ติ อาหฯ ราชา มนุเสฺส ปฎิกฺกมาเปสิฯ อถ นํ สา อาห – ‘‘มหาราช, ตํ ปญฺหํ ปุจฺฉามี’’ติฯ ‘‘ปุจฺฉ, อเยฺย, ชานโนฺต กเถสฺสามี’’ติฯ อถ สา ทกรกฺขสปเญฺห ปฐมํ คาถมาห –</p>


<p>
‘‘สเจ โว วุยฺหมานานํ, สตฺตนฺนํ อุทกณฺณเว;  
  
มนุสฺสพลิเมสาโน, นาวํ คเณฺหยฺย รกฺขโส;  
  
อนุปุพฺพํ กถํ ทตฺวา, มุเญฺจสิ ทกรกฺขสา’’ติฯ (ชา. ๑.๑๖.๒๒๔);  
</p>
  
<p>ตตฺถ นฺติ ตุมฺหากํ มาตา จ นนฺทาเทวี จ ติขิณมนฺติกุมาโร จ ธนุเสขสหาโย จ  ปุโรหิโต จ มโหสโธ จ ตุเมฺห จาติ อิเมสํ สตฺตนฺนํฯ ติ คมฺภีรวิตฺถเต อุทเกฯ ติ มนุสฺสพลิํ คเวสโนฺตฯ ติ ถามสมฺปโนฺน ทกรกฺขโส อุทกํ ทฺวิธา กตฺวา นิกฺขมิตฺวา ตํ นาวํ คเณฺหยฺย, คเหตฺวา จ ปน ‘‘มหาราช, อิเม ฉ ชเน มม อนุปฎิปาฎิยา เทหิ, ตํ วิสฺสเชฺชสฺสามี’’ติ วเทยฺยฯ อถ ตฺวํ อนุปุพฺพํ กถํ ทตฺวา มุเญฺจสิ ทกรกฺขสา, กํ ปฐมํ ทตฺวา…เป.… กํ ฉฎฺฐํ ทตฺวา ทกรกฺขสโต มุเญฺจยฺยาสีติ?</p>


<p>ตํ  สุตฺวา ราชา อตฺตโน ยถาชฺฌาสยํ กเถโนฺต อิมํ คาถมาห –</p>


<p>
‘‘มาตรํ ปฐมํ ทชฺชํ, ภริยํ ทตฺวาน ภาตรํ;  
  
ตโต สหายํ ทตฺวาน, ปญฺจมํ ทชฺชํ พฺราหฺมณํ;  
  
ฉฎฺฐาหํ ทชฺชมตฺตานํ, เนว ทชฺชํ มโหสธ’’นฺติฯ (ชา. ๑.๑๖.๒๒๕);  
</p>
  
<p>ตตฺถ นฺติ อเยฺย, ปญฺจเม ขาทิเต อถาหํ ‘‘โภ ทกรกฺขส, มุขํ วิวรา’’ติ วตฺวา เตน มุเข วิวเฎ ทฬฺหํ กจฺฉํ พนฺธิตฺวา อิมํ รชฺชสิริํ อคเณตฺวา ‘‘อิทานิ มํ ขาทา’’ติ ตสฺส มุเข ปเตยฺยํ, น เตฺวว ชีวมาโน มโหสธปณฺฑิตํ ทเทยฺยนฺติ, เอตฺตเกน อยํ ปโญฺห นิฎฺฐิโตฯ</p>


<p>เอวํ  ญาตํ ปริพฺพาชิกาย รโญฺญ มหาสเตฺต สุหทยตํ, น ปน เอตฺตเกเนว ปณฺฑิตสฺส คุโณ จโนฺท วิย ปากโฎ โหติฯ เตนสฺสา เอตทโหสิ ‘‘อหํ มหาชนมเชฺฌ เอเตสํ คุณํ กถยิสฺสามิ, ราชา เตสํ อคุณํ กเถตฺวา ปณฺฑิตสฺส คุณํ กเถสฺสติ, เอวํ ปณฺฑิตสฺส คุโณ นเภ ปุณฺณจโนฺท วิย ปากโฎ ภวิสฺสตี’’ติฯ สา สพฺพํ อเนฺตปุรชนํ สนฺนิปาตาเปตฺวา อาทิโต ปฎฺฐาย ปุน ราชานํ ตเมว ปญฺหํ ปุจฺฉิตฺวา เตน ตเถว วุเตฺต ‘‘มหาราช, ตฺวํ ‘มาตรํ ปฐมํ ทสฺสามี’ติ วทสิ, มาตา นาม มหาคุณา, ตุยฺหญฺจ มาตา น อเญฺญสํ มาตุสทิสาฯ พหูปการา เต เอสา’’ติ ตสฺสา คุณํ กเถนฺตี คาถาทฺวยมาห –</p>


<p>
‘‘โปเสตา เต ชเนตฺตี จ, ทีฆรตฺตานุกมฺปิกา;  
  
ฉพฺภี ตยิ ปทุสฺสติ, ปณฺฑิตา อตฺถทสฺสินี;  
  
อญฺญํ อุปนิสํ กตฺวา, วธา ตํ ปริโมจยิฯ  
</p>
  
<p>
‘‘ตํ  
ตาทิสิํ ปาณททิํ, โอรสํ คพฺภธารินิํ;  
  
มาตรํ เกน โทเสน, ทชฺชาสิ ทกรกฺขิโน’’ติฯ (ชา. ๑.๑๖.๒๒๖-๒๒๗);  
</p>
  
<p>ตตฺถ ติ ทหรกาเล เทฺว ตโย วาเร นฺหาเปตฺวา ปาเยตฺวา โภเชตฺวา ตํ โปเสสิฯ ติ จิรกาลํ มุทุนา หิตจิเตฺตน อนุกมฺปิกาฯ ติ ยทา ตยิ ฉมฺภี นาม พฺราหฺมโณ ปทุสฺสิ, ตทา สา ปณฺฑิตา อตฺถทสฺสินี อญฺญํ ตว ปฎิรูปกํ กตฺวา ตํ วธา ปริโมจยิฯ</p>


<p>จูฬนิสฺส กิร มหาจูฬนี นาม ปิตา อโหสิฯ สา อิมสฺส ทหรกาเล ปุโรหิเตน สทฺธิํ เมถุนํ ปฎิเสวิตฺวา ราชานํ วิเสน มาราเปตฺวา พฺราหฺมณสฺส ฉตฺตํ อุสฺสาเปตฺวา ตสฺส อคฺคมเหสี หุตฺวา เอกทิวสํ ‘‘อมฺม, ฉาโตมฺหี’’ติ  วุเตฺต ปุตฺตสฺส ผาณิเตน สทฺธิํ ปูวขชฺชกํ ทาเปสิฯ อถ นํ มกฺขิกา ปริวารยิํสุ, โส ‘‘อิมํ นิมฺมกฺขิกํ กตฺวา ขาทิสฺสามี’’ติ โถกํ ปฎิกฺกมิตฺวา ภูมิยํ ผาณิตพินฺทูนิ ปาเตตฺวา อตฺตโน สนฺติเก มกฺขิกา โปเถตฺวา ปลาเปสิฯ ตา คนฺตฺวา อิตรํ ผาณิตํ ปริวารยิํสุฯ โส นิมฺมกฺขิกํ กตฺวา ขชฺชกํ ขาทิตฺวา หตฺถํ  โธวิตฺวา มุขํ วิกฺขาเลตฺวา ปกฺกามิฯ พฺราหฺมโณ ตสฺส ตํ กิริยํ ทิสฺวา จิเนฺตสิ ‘‘อยํ ทารโก อิทาเนว นิมฺมกฺขิกํ ผาณิตํ ขาทติ, วุฑฺฒิปฺปโตฺต มม รชฺชํ น ทสฺสติ, อิทาเนว นํ มาเรสฺสามี’’ติฯ โส เทวิยา ตมตฺถํ อาโรเจสิฯ</p>


<p>สา ‘‘สาธู, เทว, อหํ ตยิ สิเนเหน อตฺตโน สามิกมฺปิ มาเรสิํ, อิมินา เม โก อโตฺถ, มหาราช, เอกมฺปิ อชานาเปตฺวา รหเสฺสน นํ มาเรสฺสามี’’ติ พฺราหฺมณํ วเญฺจตฺวา ‘‘อเตฺถโส อุปาโย’’ติ ปณฺฑิตํ อุปายกุสลํ ภตฺตการกํ ปโกฺกสาเปตฺวา ‘‘สมฺม, มม ปุโตฺต จูฬนิกุมาโร จ ตว ปุโตฺต ธนุเสขกุมาโร จ เอกทิวสํ ชาตา เอกโต กุมารปริหาเรน วฑฺฒิตา ปิยสหายกา, ฉพฺภิพฺราหฺมโณ มม ปุตฺตํ มาเรตุกาโม, ตฺวํ ตสฺส ชีวิตทานํ เทหี’’ติ วตฺวา ‘‘สาธุ, เทวิ, กิํ กโรมี’’ติ วุเตฺต ‘‘มม ปุโตฺต อภิณฺหํ ตว เคเห โหตุ, ตฺวญฺจ เต จ กติปาหํ นิราสงฺกภาวตฺถาย มหานเสเยว สุปถฯ ตโต นิราสงฺกภาวํ ญตฺวา ตุมฺหากํ สยนฎฺฐาเน เอฬกฎฺฐีนิ ฐเปตฺวา มนุสฺสานํ สยนเวลาย มหานเส อคฺคิํ ทตฺวา กญฺจิ อชานาเปตฺวา มม ปุตฺตญฺจ ตว ปุตฺตญฺจ คเหตฺวา อคฺคทฺวาเรเนว นิกฺขมิตฺวา ติโรรฎฺฐํ คนฺตฺวา มม ปุตฺตสฺส ราชปุตฺตภาวํ อนาจิกฺขิตฺวา ชีวิตํ อนุรกฺขาหี’’ติ อาหฯ</p>


<p>โส  ‘‘สาธู’’ติ สมฺปฎิจฺฉิฯ อถสฺส สา รตนสารํ อทาสิฯ โส ตถา กตฺวา กุมารญฺจ ปุตฺตญฺจ อาทาย มทฺทรเฎฺฐ สาคลนครํ คนฺตฺวา ราชานํ อุปฎฺฐาสิฯ โส โปราณภตฺตการกํ อปเนตฺวา ตสฺส ตํ ฐานํ อทาสิฯ เทฺวปิ กุมารา เตน สทฺธิํเยว ราชนิเวสนํ คจฺฉนฺติฯ ราชา ‘‘กเสฺสเต ปุตฺตา กุมารา’’ติ ปุจฺฉิฯ ภตฺตการโก ‘‘มยฺหํ ปุตฺตา’’ติ อาหฯ ‘‘นนุ เทฺว อสทิสา’’ติ? ‘‘ทฺวินฺนํ อิตฺถีนํ ปุตฺตา, เทวา’’ติฯ เต คจฺฉเนฺต กาเล วิสฺสาสิกา หุตฺวา มทฺทรโญฺญ ธีตาย สทฺธิํ ราชนิเวสเนเยว กีฬนฺติฯ อถ จูฬนิกุมาโร จ ราชธีตา จ อภิณฺหทสฺสเนน อญฺญมญฺญํ ปฎิพทฺธจิตฺตา อเหสุํฯ กีฬนฎฺฐาเน กุมาโร ราชธีตรํ เคณฺฑุกมฺปิ ปาสกมฺปิ อาหราเปติฯ อนาหรนฺติํ สีเส ปหรติ, สา โรทติฯ อถสฺสา สทฺทํ สุตฺวา ราชา ‘‘เกน เม ธีตา ปหฎา’’ติ วทติฯ ธาติโย อาคนฺตฺวา ปุจฺฉนฺติฯ กุมาริกา ‘‘สจาหํ ‘อิมินา ปหฎามฺหี’ติ วกฺขามิ , ปิตา เม เอตสฺส ราชทณฺฑํ กริสฺสตี’’ติ สิเนเหน น กเถติ, ‘‘นาหํ เกนจิ ปหฎา’’ติ วทติฯ</p>


<p>อเถกทิวสํ มทฺทราชา นํ ปหรนฺตํ อทฺทสฯ ทิสฺวานสฺส เอตทโหสิ ‘‘อยํ กุมาโร น จ ภตฺตการเกน สทิโส อภิรูโป ปาสาทิโก อติวิย อฉมฺภิโต, น อิมินา เอตสฺส ปุเตฺตน ภวิตพฺพ’’นฺติฯ โส ตโต ปฎฺฐาย ตํ ปริคฺคณฺหิฯ ธาติโย กีฬนฎฺฐาเน ขาทนียํ อาหริตฺวา ราชธีตาย เทนฺติ, สา อเญฺญสมฺปิ ทารกานํ เทติฯ เต ชณฺณุนา ปติฎฺฐาย โอนตา คณฺหนฺติฯ จูฬนิกุมาโร ปน ฐิตโกว ตสฺสา หตฺถโต อจฺฉินฺทิตฺวา คณฺหาติฯ ราชาปิ ตํ กิริยํ อทฺทสฯ อเถกทิวสํ จูฬนิกุมารสฺส เคณฺฑุโก รโญฺญ จูฬสยนสฺส เหฎฺฐา ปาวิสิฯ กุมาโร ตํ คณฺหโนฺต อตฺตโน อิสฺสรมาเนน ‘‘อิมสฺส ปจฺจนฺตรโญฺญ เหฎฺฐาสยเน น ปวิสามี’’ติ  ตํ ทณฺฑเกน นีหริตฺวา คณฺหิฯ ราชา ตมฺปิ กิริยํ ทิสฺวา ‘‘นิจฺฉเยเนส น ภตฺตการกสฺส ปุโตฺต’’ติ ตํ ปโกฺกสาเปตฺวา ‘‘กเสฺสโส ปุโตฺต’’ติ ปุจฺฉิฯ ‘‘มยฺหํ ปุโตฺต, เทวา’’ติฯ ‘‘อหํ ตว ปุตฺตญฺจ อปุตฺตญฺจ ชานามิ, สภาวํ เม กเถหิ, โน เจ กเถสิ, ชีวิตํ เต นตฺถี’’ติ ขคฺคํ อุคฺคิริฯ โส มรณภยภีโต ‘‘กเถมิ, เทว, รโห ปน ปจฺจาสีสามี’’ติ วตฺวา รญฺญา โอกาเส กเต อภยํ ยาจิตฺวา ยถาภูตํ อาโรเจสิฯ ราชา ตถโต ญตฺวา อตฺตโน ธีตรํ อลงฺกริตฺวา ตสฺส ปาทปริจาริกํ กตฺวา อทาสิฯ</p>


<p>อิเมสํ ปน ปลาตทิวเส ‘‘ภตฺตการโก จ จูฬนิกุมาโร จ ภตฺตการกสฺส ปุโตฺต จ มหานเส ปทิเตฺตเยว ทฑฺฒา’’ติ สกลนคเร เอกโกลาหลํ อโหสิฯ จลากเทวีปิ ตํ ปวตฺติํ สุตฺวา พฺราหฺมณสฺส อาโรเจสิ ‘‘เทว, ตุมฺหากํ มโนรโถ มตฺถกํ ปโตฺต, เต กิร ตโยปิ ภตฺตเคเหเยว ทฑฺฒา’’ติฯ โส ตุฎฺฐหโฎฺฐ อโหสิฯ จลากเทวีปิ ‘‘จูฬนิกุมารสฺส อฎฺฐีนี’’ติ เอฬกสฺส  อฎฺฐีนิ อาหราเปตฺวา พฺราหฺมณสฺส ทเสฺสตฺวา ฉฑฺฑาเปสิฯ อิมมตฺถํ สนฺธาย ปริพฺพาชิกา ‘‘อญฺญํ อุปนิสํ กตฺวา, วธา ตํ ปริโมจยี’’ติ อาหฯ สา หิ เอฬกสฺส อฎฺฐีนิ ‘‘มนุสฺสอฎฺฐีนี’’ติ ทเสฺสตฺวา ตํ วธา โมเจสิฯ นฺติ ยาย ตฺวํ อุเร กตฺวา วฑฺฒิโต, ตํ โอรสํ ปิยํ มนาปํฯ นฺติ ยาย ตฺวํ กุจฺฉินา ธาริโต, ตํ เอวรูปํ มาตรํ เกน โทเสน ทกรกฺขสสฺส ทสฺสสีติฯ</p>


<p>ตํ  สุตฺวา ราชา ‘‘อเยฺย, พหู มม มาตุ คุณา, อหญฺจสฺสา มม อุปการภาวํ ชานามิ, ตโตปิ ปน มเมว คุณา พหุตรา’’ติ มาตุ อคุณํ กเถโนฺต อิมํ คาถาทฺวยมาห –</p>


<p>
‘‘ทหรา วิยลงฺการํ, ธาเรติ อปิฬนฺธนํ;  
  
โทวาริเก อนีกเฎฺฐ, อติเวลํ ปชคฺฆติฯ  
</p>
  
<p>
‘‘อโถปิ ปฎิราชูนํ, สยํ ทูตานิ สาสติ;  
  
มาตรํ เตน โทเสน, ทชฺชาหํ ทกรกฺขิโน’’ติฯ (ชา. ๑.๑๖.๒๒๘-๒๒๙);  
</p>
  
<p>ตตฺถ ติ มหลฺลิกาปิ หุตฺวา ตรุณี วิยฯ นฺติ ปิฬนฺธิตุํ อยุตฺตํ อลงฺการํ ธาเรติฯ สา กิร วชิรปูริตํ กญฺจนเมขลํ ปิฬนฺธิตฺวา รโญฺญ อมเจฺจหิ สทฺธิํ มหาตเล นิสินฺนกาเล อปราปรํ จงฺกมติ, เมขลาสเทฺทน ราชนิเวสนํ เอกนินฺนาทํ โหติฯ ติ เอสา โทวาริเก จ หตฺถิอาจริยาทิเก อนีกเฎฺฐ จ, เย เอติสฺสา อุจฺฉิฎฺฐกมฺปิ ภุญฺชิตุํ อยุตฺตรูปา, เตปิ อามเนฺตตฺวา เตหิ สทฺธิํ อติเวลํ มหาหสิตํ หสติฯ นฺติ อเญฺญสํ ราชูนํฯ ติ มม วจเนน สยํ ปณฺณํ ลิขิตฺวา ทูเตปิ เปเสติ ‘‘มม มาตา กาเม ปริภุญฺชนวยสฺมิํเยว ฐิตา, อสุกราชา กิร อาคนฺตฺวา ตํ อาเนตู’’ติฯ เต ‘‘มยํ รโญฺญ อุปฎฺฐากา, กสฺมา โน เอวํ วเทสี’’ติ ปฎิปณฺณานิ เปเสนฺติฯ เตสุ ปริสมเชฺฌ วาจิยมาเนสุ มม สีสํ ฉินฺทนกาโล วิย โหติ, มาตรํ เตน โทเสน ทกรกฺขสสฺส ทสฺสามีติฯ</p>


<p>อถ ปริพฺพาชิกา ‘‘มหาราช , มาตรํ ตาว อิมินา โทเสน เทหิ, ภริยา ปน เต พหูปการา’’ติ ตสฺสา คุณํ กเถนฺตี เทฺว คาถา อภาสิ –</p>


<p>
‘‘อิตฺถิคุมฺพสฺส  
ปวรา, อจฺจนฺตํ ปิยภาณินี;  
  
อนุคฺคตา สีลวตี, ฉายาว อนปายินีฯ  
</p>
  
<p>
‘‘อโกฺกธนา ปุญฺญวตี, ปณฺฑิตา อตฺถทสฺสินี;  
  
อุพฺพริํ เกน โทเสน, อชฺชาสิ ทกรกฺขิโน’’ติฯ (ชา. ๑.๑๖.๒๓๐-๒๓๑);  
</p>
  
<p>ตตฺถ  ติ อิตฺถิคณสฺสฯ ติ ทหรกาลโต ปฎฺฐาย อนุคตาฯ ติอาทิเกน ปนสฺสา คุเณ กเถติฯ มทฺทรเฎฺฐ สาคลนคเร วสนกาเล ปหฎาปิ ตว อาณากรณภเยน ตยิ สิเนเหน มาตาปิตูนํ น กเถสิ, เอวเมสา อโกฺกธนา ปุญฺญวตี ปณฺฑิตา อตฺถทสฺสินีติฯ อิทํ ทหรกาเล อโกฺกธนาทิภาวํ สนฺธายาหฯ นฺติ โอโรธํฯ เอวํ คุณสมฺปนฺนํ นนฺทาเทวิํ เกน โทเสน ทกรกฺขสสฺส ทสฺสสีติ วทติฯ</p>


<p>โส ตสฺสา อคุณํ กเถโนฺต อาห –</p>


<p>
‘‘ขิฑฺฑารติสมาปนฺนํ, อนตฺถวสมาคตํ;  
  
สา มํ สกาน ปุตฺตานํ, อยาจํ ยาจเต ธนํฯ  
</p>
  
<p>
‘‘โสหํ ททามิ สารโตฺต, พหุํ อุจฺจาวจํ ธนํ;  
  
สุทุจฺจชํ จชิตฺวาน, ปจฺฉา โสจามิ ทุมฺมโน;  
  
<p>
อุพฺพริํ เตน โทเสน, ทชฺชาหํ ทกรกฺขิโน’’ติฯ (ชา. ๑.๑๖.๒๓๒-๒๓๓);  
  
<p>ตตฺถ นฺติ ตาย ขิฑฺฑารติยา กามกีฬาย อนตฺถการกานํ กิเลสานํ วสํ อาคตํ มํ วิทิตฺวาฯ นฺติ สา นนฺทาเทวี มํฯ นฺติ ยํ มยา อตฺตโน ปุตฺตธีตานญฺจ ภริยานญฺจ ทินฺนํ ปิฬนฺธนํ, ตํ อยาจิตพฺพรูปํ ‘‘มยฺหํ เทหี’’ติ ยาจติฯ ติ สา ทุติยทิวเส ‘‘อิมานิ ปิฬนฺธนานิ รญฺญา เม ทินฺนานิ, อาหรเถตานี’’ติ เตสํ โรทนฺตานํ โอมุญฺจิตฺวา คณฺหาติฯ อถาหํ เต โรทมาเน มม สนฺติกํ อาคเต ทิสฺวา ปจฺฉา โสจามิฯ เอวํ โทสการิกา เอสาฯ อิมินา นํ โทเสน ทกรกฺขสสฺส ทสฺสามีติฯ</p>


<p>อถ  นํ ปริพฺพาชิกา ‘‘อิมํ ตาว อิมินา โทเสน เทหิ, กนิโฎฺฐ ปน เต ติขิณมนฺติกุมาโร อุปการโก, ตํ เกน โทเสน ทสฺสตี’’ติ ปุจฺฉนฺตี อาห –</p>


<p>
‘‘เยโนจิตา  
ชนปทา, อานีตา จ ปฎิคฺคหํ;  
  
อาภตํ ปรรเชฺชภิ, อภิฎฺฐาย พหุํ ธนํฯ  
</p>
  
<p>
ธนุคฺคหานํ ปวรํ, สูรํ ติขิณมนฺตินํ;  
  
ภาตรํ เกน โทเสน, ทชฺชาสิ ทกรกฺขิโน’’ติฯ (ชา. ๑.๑๖.๒๓๔-๒๓๕);  
</p>
  
<p>ตตฺถ  ติ วฑฺฒิตาฯ นฺติ เยน จ ตุเมฺห ปรเทเส วสนฺตา ปุน เคหํ อานีตาฯ ติ อภิภวิตฺวาฯ นฺติ ติขิณปญฺญํฯ</p>


<p>โส กิร มาตุ พฺราหฺมเณน สทฺธิํ วสนกาเล ชาโตฯ อถสฺส วยปฺปตฺตสฺส พฺราหฺมโณ ขคฺคํ หเตฺถ ทตฺวา ‘‘อิมํ คเหตฺวา มํ อุปฎฺฐหา’’ติ อาหฯ โส พฺราหฺมณํ ‘‘ปิตา เม’’ติ สญฺญาย อุปฎฺฐาสิฯ อถ นํ เอโก อมโจฺจ ‘‘กุมาร, น ตฺวํ เอตสฺส ปุโตฺต, ตว กุจฺฉิคตกาเล จลากเทวี ราชานํ มาเรตฺวา เอตสฺส ฉตฺตํ อุสฺสาเปสิ, ตฺวํ มหาจูฬนิรโญฺญ ปุโตฺต’’ติ อาหฯ โส กุชฺฌิตฺวา ‘‘เอเกน อุปาเยน นํ มาเรสฺสามี’’ติ ราชกุลํ ปวิสโนฺต ตํ ขคฺคํ เอกสฺส ปาทมูลิกสฺส ทตฺวา อปรํ ‘‘ตฺวํ ราชทฺวาเร ‘มเมโส ขโคฺค’ติ อิมินา สทฺธิํ วิวาทํ กเรยฺยาสี’’ติ วตฺวา ปาวิสิฯ เต กลหํ กริํสุฯ โส ‘‘กิํ เอส กลโห’’ติ เอกํ ปุริสํ เปเสสิฯ โส อาคนฺตฺวา ‘‘ขคฺคตฺถายา’’ติ อาหฯ พฺราหฺมโณ ตํ สุตฺวา ‘‘กิํ เอต’’นฺติ ปุจฺฉิฯ โส กิร ตุเมฺหหิ มม ทินฺนขโคฺค ปรสฺส สนฺตโกติฯ ‘‘กิํ วเทสิ, ตาต, เตน หิ อาหราเปหิ, สญฺชานิสฺสามิ น’’นฺติ อาหฯ โส ตํ อาหราเปตฺวา โกสโต นิกฺกฑฺฒิตฺวา ‘‘ปสฺสถา’’ติ ตํ สญฺฌานาเปโนฺต วิย อุปคนฺตฺวา เอกปฺปหาเรเนว ตสฺส สีสํ ฉินฺทิตฺวา อตฺตโน ปาทมูเล ปาเตสิฯ ตโต ราชเคหํ ปฎิชคฺคิตฺวา นครํ อลงฺกริตฺวา ตสฺส อภิเสเก อุปนีเต มาตา จูฬนิกุมารสฺส มทฺทรเฎฺฐ วสนภาวํ อาจิกฺขิฯ ตํ สุตฺวา กุมาโร เสนงฺคปริวุโต ตตฺถ คนฺตฺวา ภาตรํ อาเนตฺวา รชฺชํ ปฎิจฺฉาเปสิฯ ตโต ปฎฺฐาย ตํ ‘‘ติขิณมนฺตี’’ติ สญฺชานิํสุฯ ปริพฺพาชิกา ตํ ‘‘เอวรูปํ ภาตรํ เกน โทเสน ทกรกฺขสสฺส ทชฺชาสี’’ติ ปุจฺฉิฯ</p>


<p>ราชา  ตสฺส โทสํ กเถโนฺต อาห –</p>


<p>
‘‘เยโนจิตา ชนปทา, อานีตา จ ปฎิคฺคหํ;  
  
อาภตํ ปรรเชฺชภิ, อภิฎฺฐาย พหุํ ธนํฯ  
</p>
  
<p>
‘‘ธนุคฺคหานํ ปวโร, สูโร ติขิณมนฺติ จ;  
  
มยายํ สุขิโต ราชา, อติมญฺญติ ทารโกฯ  
</p>
  
<p>
‘‘อุปฎฺฐานมฺปิ  
เม อเยฺย, น โส เอติ ยถา ปุเร;  
  
ภาตรํ เตน โทเสน, ทชฺชาหํ ทกรกฺขิโน’’ติฯ (ชา. ๑.๑๖.๒๓๖-๒๓๘);  
</p>
  
<p>ตตฺถ ติ อิมสฺส ปรรชฺชโต จ พหุ ธนํ อาภตํ, อยญฺจ ปรรเชฺช วสโนฺต ปุน อิมํ เคหํ อาเนตฺวา ‘‘เอส มยา มหติ ยเส ปติฎฺฐาปิโต’’ติ  วทติฯ ติ ปุเพฺพ ปาโตว อาคจฺฉติ, อิทานิ ปน น ตถา เอติฯ อิมินา นํ โทเสน ทกรกฺขสสฺส ทสฺสามีติฯ</p>


<p>อถ ปริพฺพาชิกา ‘‘ภาตุ ตาว โก โทโส โหตุ, ธนุเสขกุมาโร ปน ตยิ สิเนหคุณยุโตฺต พหูปกาโร’’ติ ตสฺส คุณํ กเถนฺตี อาห –</p>


<p>
‘‘เอกรเตฺตน อุภโย, ตฺวเญฺจว ธนุเสข จ;  
  
อุโภ ชาเตตฺถ ปญฺจาลา, สหายา สุสมาวยาฯ  
</p>
  
<p>
‘‘จริยา ตํ อนุพนฺธิโตฺถ, เอกทุกฺขสุโข ตว;  
  
อุสฺสุโกฺก เต ทิวารตฺติํ, สพฺพกิเจฺจสุ พฺยาวโฎ;  
  
<p>
สหายํ เกน โทเสน, ทชฺชาสิ ทกรกฺขิโน’’ติฯ (ชา. ๑.๑๖.๒๓๙-๒๔๐);  
  
<p>ตตฺถ ติ ธนุเสโข จ, ธนุเสขกุมาโร จาติ อโตฺถฯ ติ อิเธว นคเรฯ ติ อุตฺตรปญฺจาลนคเร ชาตตฺตา เอวํโวหาราฯ ติ สุฎฺฐุ สมวยาฯ ติ ทหรกาเล ชนปทจาริกาย ปกฺกนฺตํ ตํ อนุพนฺธิ, ฉายาว น วิชหิฯ ติ  ตว กิเจฺจสุ รตฺถินฺทิวํ อุสฺสุโกฺก ฉนฺทชาโต นิจฺจํ พฺยาวโฎฯ ตํ เกน โทเสน ทกรกฺขสสฺส ทสฺสสีติฯ</p>


<p>อถสฺส ราชา โทสํ กเถโนฺต อาห –</p>


<p>
‘‘จริยา มํ อยํ อเยฺย, ปชคฺฆิโตฺถ มยา สห;  
  
อชฺชาปิ เตน วเณฺณน, อติเวลํ ปชคฺฆติฯ  
</p>
  
<p>
‘‘อุพฺพริยาปิหํ อเยฺย, มนฺตยามิ รโหคโต;  
  
อนามโนฺต ปวิสติ, ปุเพฺพ อปฺปฎิเวทิโตฯ  
</p>
  
<p>
‘‘ลทฺธทฺวาโร กโตกาโส, อหิริกํ อนาทรํ;  
  
สหายํ เตน โทเสน, ทชฺชาหํ ทกรกฺขิโน’’ติฯ (ชา. ๑.๑๖.๒๔๑-๒๔๓);  
</p>
  
<p>ตตฺถ  ติ ยถา จริยาย ปุเพฺพ มํ อนุพนฺธโนฺต มยา อนาเถน สทฺธิํ เอกโตว ภุญฺชโนฺต สยโนฺต หตฺถํ ปหริตฺวา มหาหสิตํ หสิ, อชฺชาปิ ตเถว หสติ, ทุคฺคตกาเล วิย มํ มญฺญติฯ ติ รโห นนฺทาเทวิยา สทฺธิํ มเนฺตเนฺตปิ มยิ อชานาเปตฺวา สหสาว ปวิสติฯ อิมินา โทเสน ตํ อหิริกํ อนาทรํ ทกรกฺขสสฺส ทสฺสามีติฯ</p>


<p>อถ ปริพฺพาชิกา ‘‘มหาราช, ตว สหายกสฺส ตาว เอโส โทโส โหตุ, ปุโรหิโต ปน ตว พหูปกาโร’’ติ ตสฺส คุณํ กเถนฺตี อาห –</p>


<p>
‘‘กุสโล สพฺพนิมิตฺตานํ, รุตญฺญู อาคตาคโม;  
  
อุปฺปาเต สุปิเน ยุโตฺต, นิยฺยาเน จ ปเวสเนฯ  
</p>
  
<p>
‘‘ปโฎฺฐ  
ภูมนฺตลิกฺขสฺมิํ, นกฺขตฺตปทโกวิโท;  
  
พฺราหฺมณํ เกน โทเสน, ทชฺชาสิ ทกรกฺขิโน’’ติฯ (ชา. ๑.๑๖.๒๔๔-๒๔๕);  
</p>
  
<p>ตตฺถ  นฺติ ‘‘อิมินา นิมิเตฺตน อิทํ ภวิสฺสติ, อิมินา อิท’’นฺติ เอวํ สพฺพนิมิเตฺตสุ กุสโลฯ ติ สพฺพรวํ ชานาติฯ ติ จนฺทคฺคาหสูริยคฺคาหอุกฺกาปาตทิสาฑาหาทิเก อุปฺปาเตฯ ติ สุปิเน จ ตสฺส นิปฺผตฺติชานนวเสน ยุโตฺตฯ ติ อิมินา นกฺขเตฺตน นิยฺยายิตพฺพํ, อิมินา ปวิสิตพฺพนฺติ ชานาติฯ ติ เฉโก ปฎิพโล, ภูมิยญฺจ อนฺตลิเกฺข จ โทสคุเณ ชานิตุํ สมโตฺถฯ ติ อฎฺฐวีสติยา นกฺขตฺตโกฎฺฐาเสสุ เฉโกฯ ตํ เกน โทเสน ทกรกฺขสสฺส ทสฺสสีติฯ</p>


<p>ราชา ตสฺส โทสํ กเถโนฺต อาห –</p>


<p>
‘‘ปริสายมฺปิ เม อเยฺย, อุมฺมีเลตฺวา อุทิกฺขติ;  
  
ตสฺมา อจฺจภมุํ ลุทฺทํ, ทชฺชาหํ ทกรกฺขิโน’’ติฯ (ชา. ๑.๑๖.๒๔๖);  
</p>
  
<p>ตสฺสโตฺถ – อเยฺย, เอส มํ ปริสมเชฺฌ โอโลเกโนฺตปิ อกฺขีนิ อุมฺมีเลตฺวา กุโทฺธ วิย อุทิกฺขติ, ตสฺมา เอวํ อติกฺกมิตฺวา ฐิตภมุํ อมนาเปน อุกฺขิตฺตภมุกํ วิย ลุทฺทํ ภยานกํ ตํ อหํ ทกรกฺขสสฺส ทสฺสามีติฯ</p>


<p>ตโต  ปริพฺพาชิกา ‘‘มหาราช, ตฺวํ ‘มาตรํ อาทิํ กตฺวา อิเม ปญฺจ ทกรกฺขสสฺส ทมฺมี’ติ วทสิ, ‘เอวรูปญฺจ สิริวิภวํ อคเณตฺวา อตฺตโน ชีวิตมฺปิ มโหสธสฺส ทมฺมี’ติ วทสิ, กํ ตสฺส คุณํ ปสฺสสี’’ติ ปุจฺฉนฺตี อิมา คาถาโย อาห –</p>


<p>
‘‘สสมุทฺทปริยายํ, มหิํ สาครกุณฺฑลํ;  
  
วสุนฺธรํ อาวสติ, อมจฺจปริวาริโตฯ  
</p>
  
<p>
‘‘จาตุรโนฺต มหารโฎฺฐ, วิชิตาวี มหพฺพโล;  
  
ปถพฺยา เอกราชาสิ, ยโส เต วิปุลํ คโตฯ  
</p>
  
<p>
‘‘โสฬสิตฺถิสหสฺสานิ, อามุตฺตมณิกุณฺฑลา;  
  
นานาชนปทา นารี, เทวกญฺญูปมา สุภาฯ  
</p>
  
<p>
‘‘เอวํ  
สพฺพงฺคสมฺปนฺนํ, สพฺพกามสมิทฺธินํ;  
  
สุขิตานํ ปิยํ ทีฆํ, ชีวิตํ อาหุ ขตฺติยฯ  
</p>
  
<p>
‘‘อถ ตฺวํ เกน วเณฺณน, เกน วา ปน เหตุนา;  
  
<p>
ปณฺฑิตํ อนุรกฺขโนฺต, ปาณํ จชสิ ทุจฺจช’’นฺติฯ (ชา. ๑.๑๖.๒๔๗-๒๕๑);  
  
<p>ตตฺถ  นฺติ สมุทฺทมริยาทสงฺขาเตน สมุทฺทปริเกฺขเปน สมนฺนาคตํฯ นฺติ ปริกฺขิปิตฺวา ฐิตสฺส สาครสฺส กุณฺฑลภูตํฯ ติ วิชิตสงฺคาโมฯ ติ อญฺญสฺส อตฺตโน สทิสสฺส รโญฺญ อภาวโต เอโกว ราชาฯ นฺติ สเพฺพสมฺปิ วตฺถุกามกิเลสกามานํ สมิทฺธิยา สมนฺนาคตานํฯ นฺติ เอวรูปานํ สุขิตานํ สตฺตานํ เอวํ สพฺพงฺคสมฺปนฺนํ ชีวิตํ ทีฆเมว ปิยํ, น เต อปฺปํ ชีวิตมิจฺฉนฺตีติ ปณฺฑิตา วทนฺติฯ นฺติ เอวรูปํ อตฺตโน ชีวิตํ กสฺมา ปณฺฑิตํ อนุรกฺขโนฺต จชสีติฯ</p>


<p>ราชา ตสฺสา กถํ สุตฺวา ปณฺฑิตสฺส คุณํ กเถโนฺต อิมา คาถา อภาสิ –</p>


<p>
‘‘ยโตปิ อาคโต อเยฺย, มม หตฺถํ มโหสโธ;  
  
นาภิชานามิ ธีรสฺส, อณุมตฺตมฺปิ ทุกฺกฎํฯ  
</p>
  
<p>
‘‘สเจ จ กิสฺมิจิ กาเล, มรณํ เม ปุเร สิยา;  
  
โส เม ปุเตฺต ปปุเตฺต จ, สุขาเปยฺย มโหสโธฯ  
</p>
  
<p>
‘‘อนาคตํ  
ปจฺจุปฺปนฺนํ, สพฺพมตฺถมฺปิ ปสฺสติ;  
  
อนาปราธกมฺมนฺตํ, น ทชฺชํ ทกรกฺขิโน’’ติฯ (ชา. ๑.๑๖.๒๕๒-๒๕๔);  
</p>
  
<p>ตตฺถ ติ กิสฺมิญฺจิ กาเลฯ ติ สุขสฺมิํเยว ปติฎฺฐาเปยฺยฯ นฺติ เอส อนาคตญฺจ ปจฺจุปฺปนฺนญฺจ อตีตญฺจ สพฺพํ อตฺถํ สพฺพญฺญุพุโทฺธ วิย ปสฺสติฯ นฺติ กายกมฺมาทีสุ อปราธรหิตํฯ นฺติ อเยฺย, เอวํ อสมธุรํ  ปณฺฑิตํ นาหํ ทกรกฺขสสฺส ทสฺสามีติ เอวํ โส มหาสตฺตสฺส คุเณ จนฺทมณฺฑลํ อุทฺธรโนฺต วิย อุกฺขิปิตฺวา กเถสิฯ</p>


<p>อิติ อิมํ ชาตกํ ยถานุสนฺธิปฺปตฺตํฯ อถ ปริพฺพาชิกา จิเนฺตสิ ‘‘เอตฺตเกนปิ ปณฺฑิตสฺส คุณา ปากฎา น โหนฺติ, สกลนครวาสีนํ มเชฺฌ สาครปิเฎฺฐ อาสิตฺตเตลํ วิปฺปกิรนฺตี วิย ตสฺส คุเณ ปากเฎ กริสฺสามี’’ติ ราชานํ คเหตฺวา ปาสาทา โอรุยฺห ราชงฺคเณ อาสนํ ปญฺญเปตฺวา ตตฺถ นิสีทาเปตฺวา นาคเร สนฺนิปาตาเปตฺวา ปุน ราชานํ อาทิโต ปฎฺฐาย ทกรกฺขสสฺส ปญฺหํ ปุจฺฉิตฺวา เตน เหฎฺฐา กถิตนิยาเมเนว กถิตกาเล นาคเร อามเนฺตตฺวา อาห –</p>


<p>
‘‘อิทํ สุณาถ ปญฺจาลา, จูฬเนยฺยสฺส ภาสิตํ;  
  
ปณฺฑิตํ อนุรกฺขโนฺต, ปาณํ จชติ ทุจฺจชํฯ  
</p>
  
<p>
‘‘มาตุ  
ภริยาย ภาตุจฺจ, สขิโน พฺราหฺมณสฺส จ;  
  
อตฺตโน จาปิ ปญฺจาโล, ฉนฺนํ จชติ ชีวิตํฯ  
</p>
  
<p>
‘‘เอวํ มหตฺถิกา ปญฺญา, นิปุณา สาธุจินฺตินี;  
  
ทิฎฺฐธมฺมหิตตฺถาย, สมฺปรายสุขาย จา’’ติฯ (ชา. ๑.๑๖.๒๕๕-๒๕๗);  
</p>
  
<p>ตตฺถ ติ มหนฺตํ อตฺถํ คเหตฺวา ฐิตาฯ ติ อิมสฺมิํเยว อตฺตภาเว หิตตฺถาย จ ปรโลเก สุขตฺถาย จ โหตีติฯ</p>


<p>อิติ สา รตนฆรสฺส มณิกฺขเนฺธน กูฎํ คณฺหนฺตี วิย มหาสตฺตสฺส คุเณหิ เทสนากูฎํ คณฺหีติฯ</p>

</p>


<p>สตฺถา   อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว ตถาคโต ปญฺญวา, ปุเพฺพปิ ปญฺญวาเยวา’’ติ ชาตกํ สโมธาเนโนฺต โอสานคาถา อาห –</p>


<p>
‘‘เภรี อุปฺปลวณฺณาสิ, ปิตา สุโทฺธทโน อหุ;  
  
มาตา อาสิ มหามายา, อมรา พิมฺพสุนฺทรีฯ  
</p>
  
<p>
‘‘สุโว อโหสิ อานโนฺท, สาริปุโตฺต จ จูฬนี;  
  
เทวทโตฺต จ เกวโฎฺฎ, จลากา ถุลฺลนนฺทินีฯ  
</p>
  
<p>
‘‘ปญฺจาลจนฺที สุนฺทรี, สาฬิกา มลฺลิกา อหุ;  
  
อมฺพโฎฺฐ อาสิ กามิโนฺท, โปฎฺฐปาโท จ ปุกฺกุโสฯ  
</p>
  
<p>
‘‘ปิโลติโก จ เทวิโนฺท, เสนโก อาสิ กสฺสโป;  
  
อุทุมฺพรา มงฺคลิกา, เวเทโห กาฬุทายโก;  
  
มโหสโธ โลกนาโถ, เอวํ ธาเรถ ชาตก’’นฺติฯ  
</p>
  
อุมงฺคชาตกวณฺณนา ปญฺจมาฯ  
</p>
  
(ฉโฎฺฐ ภาโค นิฎฺฐิโตฯ)  
</p>
  
  
  
  
  