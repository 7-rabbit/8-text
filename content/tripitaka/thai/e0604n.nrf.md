<h1>สุตฺตวนฺทนา</h1>
<ol>
<li>
ธมฺมตฺถ  
เทสนา เวธ,  
  
จตุคมฺภีร ทุทฺทสํ;  
  
ธมฺมํ โลกสฺส เทเสนฺตํ,  
  
ธมฺมราชํ นมามหํ;  
</li>
  
<li>
พุโทฺธ  
ปเจฺจกพุโทฺธ จ,  
  
อรหา จกฺกวตฺตีติ;  
  
ถูปาถูปารหํ วเนฺท,  
  
จตุถูปารเหสุ ตํ;  
</li>
  
<li>
เปตเสโยฺย  
กามโภคี,  
  
สีหเสโยฺย ตถาคโต;  
  
สยนฺตํ จตุเสเยฺยสุ,  
  
จตุเตฺถน นเม ชินํ;  
</li>
  
<li>
อณฺฑชา ชลาพุชา จ;  
  
สํเสทโช ปปาติกา;  
  
จตุโยนิ ปริเจฺฉท,  
  
ญาณวนฺตํ นเม ชินํ;  
</li>
  
<li>
สุตพุโทฺธนุพุโทฺธ  
จ,  
  
ปเจฺจโก ชินพุโทฺธติ;  
  
จตุตฺถํ จตุพุเทฺธสุ,  
  
วนฺทามิ โลกนายกํ;  
</li>
  
<li>
ราหุคฺคํ  
อตฺตภาคีนํ,  
  
มนฺธาตา กามโภคีนํ;  
  
มาโร อธิปเตยฺยานํ,  
  
พุโทฺธ โลเก สเทวเก;  
  
จตุอคฺค ปญฺญตฺตีนํ,  
  
อคฺคปตฺตํ นเม ชินํฯ  
</li>
  
<li>
ทานํ  
ปิยกถา อตฺถ,  
  
จริยา สทิสตฺตตา;  
  
จตุสงฺคห วตฺถูหิ,  
  
อสงฺขิเยสุ ชาติสุ;  
  
โลกสฺส สงฺคเหตารํ,  
  
วนฺทามิ โลกนายกํ;  
</li>
  
<li>
โลโภ โทโส จ โมโหติ,  
  
อโนฺต ปจฺจตฺถิเก ตโย;  
  
ทุชฺชเย  
สพฺพเวรีหิ,  
  
สญฺชิตํปิ สุธิํ นเม;  
</li>
  
<li>
ชาติ ปุญฺญ มหตฺตานิ,  
  
คุณมหตฺตมุตฺตมํ;  
  
ติมหเตฺถหิ สมฺปนฺนํ,  
  
วนฺทามิ โลกนายกํ;  
</li>
  
<li>
เหตุ  
ผล สมฺปทาโย,  
  
สตฺตุปการสมฺปทา;  
  
ติสมฺปทาหิ สมฺปนฺนํ,  
  
วนฺทามิ โลกนายกํฯ  
</li>
  
<li>
ญาณปฺปหานานุภาว,  
  
สุรูปการสมฺปทา;  
  
จตุผล สมฺปทาหิ,  
  
ตํ สมฺปนฺนํ นเม ชินํฯ  
</li>
  
<li>
อาสโย  
จ ปโยโคติ,  
  
สตฺตุปการ สมฺปทา;  
  
ทุวิธา ยสฺส สมฺปนฺนา,  
  
สมฺมา มํ ปาตุ โส ชิโนฯ  
</li>
  
<li>
มโหสเธ เวสฺสนฺตเร,  
  
ปจฺฉิมภวิเก ตถา;  
  
ติชาตีสุ นเม วาจํ,  
  
ภาเสนฺตํ ชายนกฺขเณฯ  
</li>
  
<li>
เนมิมฺหิ  
สาธิเน เจว,  
  
มนฺธาตริ จ คุตฺติเล;  
  
จตูสุ มนุชเตฺตน,  
  
เทวโลกํ คตํ นเมฯ  
</li>
  
<li>
สงฺขาโร รูปวิกาโร,  
  
ลกฺขณํ วานนิสฺสฎํ;  
  
นิพฺพานํ  
ปญฺญตฺติเจติ,  
  
ปญฺจ เญยฺยนฺตคุํ นเมฯ  
</li>
  
<li>
ปุตฺต ทาร ปริจฺจาคา,  
  
รชฺชงฺคํ ชีว จาคีติ;  
  
ปญฺจ มหาปริจฺจาเค,  
  
กรํ สุทุกฺกเร นเมฯ  
</li>
  
<li>
รูปญฺจ  
เวทนา สญฺญา,  
  
สงฺขารา วิญฺญาณนฺติเม;  
  
ปญฺจกฺขเนฺธ ปริชานํ,  
  
ติปริญฺญาหิ ตํ นเมฯ  
</li>
  
<li>
มนุสฺส เทว คติโย,  
  
เปโต จ นิรโย ตถา;  
  
ติรจฺฉาโนติ ปเญฺจตา,  
  
ฉินฺทนฺตํ คติโย นเม;  
</li>
  
<li>
เทวปุโตฺต  
กิเลโส จ,  
  
อภิสงฺขาร มารโก;  
  
ขโนฺธ มจฺจูติ ปเญฺจเต,  
  
มาเร วิชิตวํ นเมฯ  
</li>
  
<li>
ปุเรภตฺตํ ปจฺฉาภตฺตํ,  
  
ปุริมเญฺจว มชฺฌิมํ;  
  
ปจฺฉิมนฺติ สทา ปญฺจ,  
  
พุทฺธกิจฺจํ กรํ นเมฯ  
</li>
  
<li>
รูปา  
สทฺทา คนฺธา รสา,  
  
โผฎฺฐพฺพา จ มโนรมา;  
  
ปญฺจ กามคุเณ หิตฺวา,  
  
เขฬํว นิคฺคตํ นเมฯ  
</li>
  
<li>
ราคสลฺลํ  
โทสสลฺลํ,  
  
โมหา มาโน จ ทิฎฺฐีติ;  
  
วเนฺท วชฺชาติวชฺชนฺตํ,  
  
ปญฺจสลฺลปนูทนํฯ  
</li>
  
<li>
ทีโฆ มชฺฌิม สํยุตฺตา,  
  
องฺคุตฺตโร จ ขุทฺทโก;  
  
อิติ ปญฺจ นิกาเยหิ,  
  
สุวิเนนฺตํ ปชํ นเมฯ  
</li>
  
<li>
อิสฺสริยํ  
ยโส ธโมฺม,  
  
กาโม สิรี ปยตฺตีติ;  
  
ภเคฺยหิ ฉหิ สมฺปนฺนํ,  
  
วนฺทามิ โลกนายกํฯ  
</li>
  
<li>
ปิยาปิยํ  
ภูตาภูตํ,  
  
อตฺถานตฺถํ ยถารหํ;  
  
มิสฺสา ฉสุ สุวาจํว,  
  
ภาสนฺตํ อตฺถกํ นเมฯ  
</li>
  
<li>
อลโส จ ปมาโท จ,  
  
อนุฎฺฐานํ อสํยโม;  
  
นิทฺทา ตนฺตีติ ฉิเทฺทหิ,  
  
ฉหิ มุตฺตํ สทา นเมฯ  
</li>
  
<li>
มหากรุณาสมาปตฺติ  
,  
  
ยมกปฺปาฎิหาริยํ;  
  
อาสยานุสเย ญาณํ,  
  
อินฺทฺริยาน ปโรปเร;  
  
สพฺพญฺญุตา นาวรณํ,  
  
ฉา สาธารณิกํ นเมฯ  
</li>
  
<li>
กามจฺฉโนฺท  
จ พฺยาปาโท,  
  
ถินมิทฺธญฺจ สํสโย;  
  
อวิชฺชุทฺธจฺจ กุกฺกุจฺจํ,  
  
ฉวินีวรณํ นเมฯ  
</li>
  
<li>
อิทฺธิวิธํ ทิพฺพโสตํ,  
  
ปรจิตฺต วิชานนา;  
  
ปุเพฺพนิวาสานุสฺสติ  
,  
  
ทิพฺพจกฺขาสวกฺขโย;  
  
ฉฬภิญฺญาหิ สมฺปนฺนํ,  
  
วนฺทามิ ปุริสุตฺตมํฯ  
</li>
  
<li>
นีล ปีตา จ โอทาตา,  
  
มญฺชิฎฺฐา จ ปภสฺสรา;  
  
โลหิตาติ ฉ รํสีหี,  
  
วิโชฺชตนฺตํ สทา นเมฯ  
</li>
  
<li>
อสฺสาทาทีนโว  
เจว,  
  
นิสฺสรณผลํ ตถา;  
  
อุปายาณตฺตีติ ฉธา,  
  
สทฺธมฺมเทสกํ นเมฯ  
</li>
  
<li>
ราโค  
โทโส จ โมโห จ,  
  
วิตกฺกจริยา ตถา;  
  
สทฺธา พุทฺธีติ ภาเชนฺตํ,  
  
ตา ฉเฬจริยา นเมฯ  
</li>
  
<li>
รชตํ กนกํ มุตฺตา,  
  
มณิ เวฬุริยานิ จ;  
  
วชิรญฺจ ปวาฬนฺติ,  
  
เสฎฺฐิ สตฺตธโน วิยฯ  
</li>
  
<li>
สทฺธาสีลํ สุตํจาโค,  
  
หิรี โอตฺตปฺปิยํ ธนํ,  
  
ปญฺญาธนนฺติ สมฺพุทฺธํ,  
  
วเนฺท สตฺตมหาธนํฯ  
</li>
  
<li>
จกฺกํ  
หตฺถิ อโสฺส มณิ,  
  
คหปติตฺถิโย ตถา;  
  
สุปริณายโกจาติ,  
  
สตฺตรตโน จกฺกวตฺตีวฯ  
</li>
  
<li>
สติ ธมฺมวิจโย จ,  
  
ตเถว วีริยํ ปีติ;  
  
ปสฺสทฺธิ  
สมาธุเปกฺขา,  
  
สทฺธมฺม จกฺกวตฺติกํ;  
  
สตฺต โพชฺฌงฺครตนํ,  
  
นมามิ ปุริสุตฺตมํฯ  
</li>
  
<li>
ยุคนฺธโร  
อีสธโร,  
  
กรวีโก สุทสฺสโน;  
  
เนมินฺธโร วินตโก,  
  
อสฺสกโณฺณ มหานเค;  
  
สเตฺตเต หตฺถรูปํว,  
  
สมฺปสฺสนฺตํ ชินํ นเมฯ  
</li>
  
<li>
กณฺณมุโณฺฑ อโนตโตฺต,  
  
กุณาโล รถการโก;  
  
สีหปฺปปาต ฉทฺทนฺตา,  
  
มนฺทากินี มหาสเร;  
  
สเตฺตเต  
สพฺพถา ปสฺสํ,  
  
ทิเฎฺฐว ปาติกํ นเมฯ  
</li>
  
<li>
มนุสฺสตฺตํ ลิงฺคสมฺปตฺติ,  
  
เหตุ สตฺถารทสฺสนํ;  
  
ปพฺพชฺชา คุณสมฺปตฺติ,  
  
อธิกาโร จ ฉนฺทตา;  
  
อฎฺฐธมฺม สโมธานา,  
  
ภินีหารนฺตคุํ นเมฯ  
</li>
  
<li>
วิสฎฺฐํ  
มญฺชุ วิเญฺญยฺยํ,  
  
สวนียาวิสาริณา;  
  
คมฺภีโร พินฺทุนินฺนาโท,  
  
อฎฺฐงฺคิกสรํ นเมฯ  
</li>
  
<li>
จตฺตาริ  
รูปฌานานิ,  
  
ตเถวารูปฌานานิ;  
  
ตา สมาปตฺติโย อฎฺฐ,  
  
เสวนฺตํ รุจิยา นเมฯ  
</li>
  
<li>
อณิมา ลงฺฆิมา กมฺมํ,  
  
มหิมา ปตฺติมา ตถา;  
  
อีสิตา  
วสิตา เจว,  
  
ยตฺถกามาวสายิตา;  
  
อฎฺฐิสฺสริย ปุณฺณตฺตา,  
  
อิสฺสราติสฺสรํ นเมฯ  
</li>
  
<li>
มโนมยิทฺธิญาณญฺจ  
,  
  
ฉฬภิญฺญา วิปสฺสนา;  
  
อฎฺฐวิชฺชาหิ สมฺปนฺนํ,  
  
วเนฺท ติโลกเกตุกํฯ  
</li>
  
<li>
ชาติ ชรา รุชา กาโล,  
  
จตุราปายทุกฺขาติ;  
  
อฎฺฐ สํเวควตฺถูนิ,  
  
ภาสนฺตํ วิวิธํ นเมฯ  
</li>
  
<li>
สุตฺตงฺคํ  
เวยฺยากรณํ,  
  
เคยฺยํ คาถา จ ชาตกํ;  
  
อพฺภูตธมฺม เวทลฺลา,  
  
อุทานมิติ วุตฺตกํ;  
  
นวงฺคํ สพฺพโลกสฺส,  
  
ททนฺตํ สาสนํ นเมฯ  
</li>
  
<li>
ยา  
สมาปตฺติโย อฎฺฐ,  
  
นิโรโธ จาติ เต นว,  
  
อนุปุพฺพวิหาเร ตํ,  
  
เสวนฺตํ รุจิยา นเมฯ  
</li>
  
<li>
เอกตฺตเญฺจว นานตฺตํ,  
  
กายสญฺญีหิ โยคโต,  
  
จตฺตาโร ตถารุปฺปา จ,  
  
อสญฺญีจาติ เต นว,  
  
สตฺตวาเส วิภชิตฺวา,  
  
ปกาเสนฺตํ นเม ชินํฯ  
</li>
  
<li>
เสยฺยสฺส  
สทิโส เสโยฺย,  
  
หีโนติ ติวิโธ วิโธ,  
  
ตถา สทิสหีนานํ,  
  
นววิเธ นุทํ นเมฯ  
</li>
  
<li>
อนตฺถํ  
เม จรติ จ,  
  
ตถา จริ จริสฺสติ,  
  
มิตฺตสฺส อริโนตฺวตฺถํ,  
  
นวาฆาเต ชหํ นเมฯ  
</li>
  
<li>
ทานํ สีลญฺจ นิกฺขมํ,  
  
ปญฺญา วีริยปญฺจมํ,  
  
ขนฺตี  
สจฺจมธิฎฺฐานํ,  
  
เมตฺตุเปกฺขาติ ตาทส,  
  
ปูเรตฺวา ปารมี วเนฺท,  
  
สมฺมาสโมฺพธิมชฺฌวํ;  
</li>
  
<li>
กาฬาวกญฺจ คเงฺคยฺยํ,  
  
ปณฺฑรํ ตมฺพ ปิงฺคลํ,  
  
คนฺธ มงฺคล เหมญฺจ,  
  
อุโปสถ ฉทฺทนฺติเมฯ  
</li>
  
<li>
ธาเรติ ทสโปสานํ,  
  
นาโค กาฬาวโก พลํ;  
  
สหสฺสโกฎิโปสานํ  
;  
  
ฉทฺทโนฺตวารนุตฺตโมฯ  
</li>
  
<li>
ทส สหสฺสโกฎีนํ,  
  
โปสานํ พลธารณํ;  
  
ฉทฺทนฺตานํ ทสนฺนญฺจ,  
  
ทสกายพลํ นเมฯ  
</li>
  
<li>
ฐานาฐาเน  
วิปาเก จ,  
  
มเคฺค สพฺพตฺถคามินํ;  
  
นานาธาตูสุ โลเกสุ,  
  
อธิมุตฺติมฺหิ ปาณินํ;  
</li>
  
<li>
ปโรปริยเตฺต ญาณํ,  
  
อินฺทฺริยานญฺจ ปาณินํ;  
  
ฌานาทีสุ ญาณํ ปุเพฺพ,  
  
นิวาเส ทิพฺพจกฺขุ จ;  
  
อาสวกฺขยญาณนฺติ,  
  
ทสพลญาณํ นเมฯ  
</li>
  
<li>
มูลคโนฺธ  
สาโร เผคฺคุ,  
  
ตโจ ปปฎิโก รโส;  
  
ปตฺตํ ปุปฺผํ ผลเญฺจว,  
  
คนฺธคโนฺธติ สํวรํ;  
  
สุคนฺธํ ทสคเนฺธหิ,  
  
วิลิมฺปนฺตํ สทา นเมฯ  
</li>
  
<li>
สมาธิ  
ญาณวิปฺผารา,  
  
อธิฎฺฐานํ วิกุพฺพนา;  
  
มโนมยาริยา อิทฺธิ,  
  
ตถา กมฺมวิปากชาฯ  
</li>
  
<li>
วิชฺชามยา ปุญฺญวโต;  
  
ปโยค ปจฺจยิทฺธิติ;  
  
อคฺคปตฺต ทสิทฺธีนํ,  
  
ปาฎิเหรํ กรํ นเมฯ  
</li>
  
<li>
มุตฺตา  
มณิ เวฬุริยํ,  
  
สโงฺข สโลฺล ปวาฬกํ;  
  
สุวณฺณํ รชตํ โลหิ,  
  
ตโงฺก มสารคลฺลนฺติ;  
  
ทสธา  
รตเนหิคฺคํ,  
  
โภคิํ ปญฺญามณิํ นเมฯ  
</li>
  
<li>
สิถิลํ ธนิตํ ทีฆํ,  
  
รสฺสญฺจ ครุกํ ลหุ;  
  
นิคฺคหิตํ วิมุตฺตญฺจ,  
  
สมฺพนฺธญฺจ ววตฺถิตํ;  
  
วิวรนฺตํ นเม ธมฺมํ,  
  
ทสพฺยญฺชนเภทิตํฯ  
</li>
  
<li>
ปสาโทโช  
มธุรตา,  
  
สมตา สุขุมาลตา;  
  
สิเลโสทารตา กนฺติ,  
  
อตฺถพฺยตฺติ สมาธโย;  
  
ทส สทฺทคุโณเปตํ,  
  
ธมฺมํ ปาตุ กรํ นเมฯ  
</li>
  
<li>
โลโภ  
โทโส โมโห มาโน,  
  
อุทฺธจฺจํ ทิฎฺฐิ สํสโย;  
  
อหิริกมโนตฺตปฺปํ,  
  
ถินนฺติ สพฺพ ทาหเก;  
  
กิเลเส ทส เต สทฺธิํ,  
  
วาสนาย ชหํ นเมฯ  
</li>
  
<li>
สเตรา  
ทณฺฑมณิกา,  
  
มจฺฉวิโลลคคฺครา;  
  
สุกฺขาสนิ กปิสิสา,  
  
วิจกฺกา สญฺญ กุกฺกุฎา;  
  
นวาสนีหิ ผาเลนฺตํ,  
  
ติพฺพํ ปญฺญาสนิํ นเมฯ  
</li>
  
<li>
โรทนา  
โกธาวุโธ จ,  
  
อุชฺฌนฺติสฺสริยํ ตถา;  
  
ปฎิสงฺขานํ,  
  
ขนฺติ อฎฺฐพเลสุ ตํ;  
  
ปถวีสทิสํ วเนฺท,  
  
อฎฺฐเมน วินายกํฯ  
</li>
  
<li>
กามโรโค  
จ ปฎิโฆ,  
  
มาโน ทิฎฺฐิ จ สํสโย;  
  
ภวราโค อวิชฺชาติ,  
  
สตฺตานุสยินํ นเมฯ  
</li>
  
<li>
ติตฺถิยาปกติมหาสาวกา,  
  
อคฺคสาวกา ปเจฺจกพุทฺธสมฺพุทฺธา;  
  
วิสิฎฺฐํ  
สพฺพถา ฉสุ,  
  
ปุเพฺพ นิวาส วิญฺญูสุ;  
  
ติโลกมกุฎํ นเมฯ  
</li>
  
<li>
พุทฺธจกฺขุ สมนฺตา จ,  
  
ญาณํ ยํ ทิพฺพจกฺขุ จ;  
  
ธโมฺมติ ปญฺจ จกฺขูหิ,  
  
ทสฺสาวิํ มารชิํ นเมฯ  
</li>
  
<li>
ขุทฺทกา  
ขณิกา โอกฺกนฺติกา จ,  
  
ผรณา ตถา อุเพฺพคา;  
  
ปญฺจ ปีตีหิ ปิเนนฺตํ,  
  
รุจิยา จ นมามหํฯ  
</li>
  
<li>
ทุกฺขํ สมุทยสจฺจํ,  
  
นิโรโธ มคฺคสจฺจกํ;  
  
จตุสจฺจมภิชานํ  
,  
  
จตุกิเจฺจหิ ตํ นเมฯ  
</li>
  
<li>
ปีฬนา สงฺขตโตฺถ จ,  
  
ตโป วิปริณามนา;  
  
ทุกฺขสจฺจํ จตุเกฺกหิ,  
  
วิภตฺตาวิํ มุนิํ นเมฯ  
</li>
  
<li>
อายูหนํ  
นิทานญฺจ,  
  
สํโยโค ปลิโพธนํ;  
  
จตุเกฺกหิ สมุทยํ,  
  
วิภตฺตาวิํ มุนิํ นเมฯ  
</li>
  
<li>
นิสฺสรณญฺจ วิเวโก,  
  
อสงฺขตามตํ ตถา;  
  
นิโรธญฺจ จตุเกฺกหิ,  
  
วิภตฺตาวิํ มุนิํ นเมฯ  
</li>
  
<li>
นิยฺยานิโก  
จ เหตฺวโตฺถ,  
  
ทสฺสนาธิปเตยฺยกํ;  
  
มคฺคสจฺจํ จตุเกฺกหิ,  
  
วิภตฺตาวิํ มุนิํ นเมฯ  
</li>
  
<li>
สตฺถโก  
จ อสโมฺมโห,  
  
สปฺปาโย เจว โคจโร;  
  
จตุสมฺปชญฺญา วินา,  
  
ภาวิํ นเม ตถาคตํฯ  
</li>
  
<li>
ปหินาขิล ทุกฺขาหํ,  
  
ภวสาคร ปารคุํ;  
  
วเนฺท สารคุโณเปตํ,  
  
เตนมฺหิ ภวปารโคฯ  
</li>
  
<li>
รูปารูปวิลาสคฺค  
,  
  
รูปาจิเนฺตยฺย สํยุตฺตํ;  
  
วเนฺท สารคุโณเปตํ,  
  
เตนมฺหาตุลรูปวาฯ  
</li>
  
<li>
อิทฺธิ  
อิทฺธิ วิลาสคฺค,  
  
อิทฺธิ จิเนฺตยฺย สํยุตฺตํ;  
  
วเนฺท สารคุเณเปตํ,  
  
เตนมฺหา ตุลอิทฺธิมาฯ  
</li>
  
<li>
วาจา วาจา วิลาสคฺค,  
  
วาจา จิเนฺตยฺย สํยุตฺตํ;  
  
วเนฺท สารคุโณเปตํ,  
  
เตนมฺหา ตุลวาจโกฯ  
</li>
  
<li>
ญาณ  
ญาณ วิลาสคฺค,  
  
ญาณาจิเนฺตยฺย สํยุตฺตํ;  
  
วเนฺท สารคุโณเปตํ,  
  
เตนมฺหา ตุลญาณวาฯ  
</li>
  
<li>
สชฺฌํ เหมญฺจ รตนํ,  
  
เคหํ วตฺถญฺจ โภชนํ;  
  
ตทเญฺญปิ  
ยถาจิตฺตํ,  
  
มาเปยฺยาหํ นเม ชินํฯ  
</li>
  
<li>
สชฺฌํ เหมญฺจ รตนํ,  
  
เคหํ วตฺถญฺจ โภชนํ;  
  
ตทเญฺญปิ ยถาจิตฺตํ,  
  
มาเปยฺยํ กมฺมชิทฺธิยาฯ  
</li>
  
<li>
สตฺตโพชฺฌงฺค  
รตโน,  
  
สทฺธาทิรตโน มุนิ;  
  
สติปฺปภุติรตโน,  
  
วเนฺท ตํ ปุริสุตฺตมํฯ  
</li>
  
<li>
จกฺกาทิสตฺตรตนํ,  
  
มุตฺตาทิรตนํ สุภํ;  
  
วตฺถปฺปภุติรตนํ,  
  
ฉนฺทกฺขเณ ลภามหํฯ  
</li>
  
<li>
สมฺปุณฺณจิตฺตสงฺกโปฺป  
,  
  
ยถากงฺขิตมาปโก,  
  
เกนจินภิภูโต โย,  
  
สพฺพาภิภู นเม ชินํฯ  
</li>
  
<li>
สมฺปุณฺณจิตฺตสงฺกโปฺป  
,  
  
ยถากงฺขิตมาปโก,  
  
เกนจินภิภูตมฺหิ,  
  
สพฺพาภิภู ภเว ภเวฯ  
</li>
  
<li>
ทส ฉทฺทนฺตราชาว,  
  
ทส กายพโล มุนิ;  
  
ทส ญาณพฺพโลตุโลฺย,  
  
วเนฺท ตํ สมณุตฺตมํฯ  
</li>
  
<li>
อติกายชโว  
พุโทฺธ,  
  
รญฺญาชวนหํสโต;  
  
กา กถา ญาณเวคสฺส,  
  
วเนฺท ตํ สมณุตฺตมํฯ  
</li>
  
<li>
ฉทฺทนฺตนาคราชาว,  
  
ภเว ภเว มหพฺพโล;  
  
ราชาชวนหํโสว,  
  
ปรมคฺคชโว ภเวฯ  
</li>
  
<li>
อุทกา  
กาสจารี จ,  
  
มหินิมุชฺชโก ชิโน;  
  
มาปโก จ ยถา จิตฺตํ,  
  
วเนฺท ตํ เญยฺยปารคุํฯ  
</li>
  
<li>
อุทกา กาสจารี จ,  
  
มหินิมุชฺชโก ภเว;  
  
มาปโก จ ยถาจิตฺตํ,  
  
ภวโส กมฺมชิทฺธิยาฯ  
</li>
  
<li>
คาเม  
วเน จ สพฺพตฺถ,  
  
เทเวหิ มนุเสฺสหิ จ;  
  
อาภตานนฺตลาภสฺส,  
  
สทา ยสฺส มเหสิโน;  
  
ปตฺตลาภคฺคตํ โลกํ,  
  
ตํ วเนฺท มุนิปุงฺควํฯ  
</li>
  
<li>
คาเม  
วเน จ สพฺพตฺถ,  
  
เทเวหิ มนุเสฺสหิ จ;  
  
อาภตา นนฺตลาโภ เม,  
  
สทา โหตุ ภวาภเวฯ  
</li>
  
<li>
ปุญฺญสฺสิมสฺส เตเชน,  
  
ยถา จิตฺตํ สมิชฺฌตุ;  
  
สพฺพิจฺฉา  
สพฺพจินฺตา จ,  
  
ขิปฺปํ เม ชาติชาติยํฯ  
</li>
  
<li>
นตฺถีติ วจนํ ทุกฺขํ,  
  
เทหีติ วจนํ ตถา;  
  
ตสฺมา นตฺถีติ เทหีติ,  
  
มา เม โหตุ ภวาภเวฯ  
</li>
  
<li>
สพฺพํ  
ปรวสํ ทุกฺขํ,  
  
สพฺพมิสฺสริยํ สุขํ;  
  
สพฺพํ ปรวสมตฺถุ,  
  
สพฺพมิสฺสริยํ ภเวฯ  
</li>
  
<li>
วิตเกฺกโนฺต ภชฺชกาโย,  
  
สพฺพาวุธ วารโณ จ;  
  
ฉทฺทนฺต วารณพโล,  
  
ภเวยฺยํ ชาติชา ติยํฯ  
</li>
  
<li>
สุภลกฺขณสมฺปโนฺน  
,  
  
สุวณฺณวณฺณวา ภเว;  
  
พฺรหฺมสฺสโร กรวิก,  
  
ภาณี จ ชาติชาติยํฯ  
</li>
  
<li>
ภูริมปโญฺญ สิปฺปานํ,  
  
สเพฺพสํ กุสโล ภเว;  
  
วิสเชฺชตุํ สมโตฺถว,  
  
สพฺพปุจฺฉานํ ฐานโสฯ  
</li>
  
<li>
เวราธํสีย  
โภคา จ,  
  
อนนฺตาขีณ โภควา;  
  
อนนฺตาภชฺช ปริโส,  
  
ภวโส ปาปุเณ สิวํฯ  
</li>
  
<li>
มา  
นเสฺสยฺยํ ปสเยฺหยฺยํ,  
  
อุสฺสุเกฺกหิ ปฺยหํ สห;  
  
ปญฺจเวเรหิ โกฎีหิ,  
  
ภณฺฑํ วา อกาตุกามิตํฯ  
</li>
  
<li>
เมฆํ วาตญฺจ รตนํ,  
  
ธญฺญํ วตฺถญฺจ โภชนํ;  
  
สพฺพิจฺฉิตํ ตทญฺญมฺปิ,  
  
มาเปยฺยํ กมฺมชิทฺธิยาฯ  
</li>
  
<li>
ปุเญฺญเนเตน  
นิพฺพานํ,  
  
สนฺตํ ปโปฺปมิ ตาวตา;  
  
ภเวยฺยํ สพฺพชาตีสุ,  
  
จตุสมฺปตฺติยา สทา;  
  
จตุจเกฺกน สมฺปโนฺน,  
  
สทฺธเมฺมหิ จ สตฺตหิฯ  
</li>
  
<li>
สมฺมาทิฎฺฐิ  
วสุเปเต,  
  
กุลมฺหิ เสฎฺฐสมฺมเต,  
  
สพฺพสกฺกต สํสุเทฺธ;  
  
ภเว ติเหตุสนฺธิโกฯ  
</li>
  
<li>
ฆาสจฺฉาทนํ โภคญฺจ,  
  
เนว หเตฺถน กาตุน,  
  
ภุเญฺชยฺยมิทฺธิยาเตฺวว,  
  
มาเปตฺวา ยาวทตฺถกํฯ  
</li>
  
<li>
มนุสฺสานํ  
อติกฺกมฺม,  
  
เทวานํ วิย โภชนํ,  
  
วตฺถํ โภโค จ เม โหนฺตุ,  
  
ปริวาราติสุนฺทราฯ  
</li>
  
<li>
ทสาสุตฺตํปิ เม โภคํ,  
  
ปญฺจเวรา ภเว ภเว;  
  
มาคเณฺหยฺยุญฺจ นเสฺสยฺยุํ,  
  
อโสโก โภคเหตุเมฯ  
</li>
  
<li>
สพฺพงฺคสุภ  
สมฺปโนฺน,  
  
สิงฺคีนิกฺข สวณฺณ วา;  
  
พาตฺติํส ลกฺขณูเปโต,  
  
อตปฺปน รูป วา ภเวฯ  
</li>
  
<li>
กาโย จนฺทนคโนฺธ จ,  
  
มุขํ อุปฺปลคนฺธิกํ;  
  
อฎฺฐงฺคิโก  
กรวิก,  
  
มญฺชูโฆโส จ เม โหตุฯ  
</li>
  
<li>
ติกฺข คมฺภีร ปโญฺญ จ,  
  
หาสาติชวปญฺญวา,  
  
ภูริ นิเพฺพธ ปโญฺญ จ;  
  
สพฺพปญฺหวิสชฺชโนฯ  
</li>
  
<li>
อโนฺต  
โสฬสวสฺสสฺส,  
  
ติเปฎกธโร ภเว;  
  
สพฺพกเมฺมสุ สิเปฺปสุ,  
  
วิชฺชาฐาเนสุ ปารคูฯ  
</li>
  
  
  
  
  