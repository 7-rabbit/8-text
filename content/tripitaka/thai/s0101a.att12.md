<h1>๑๒. โลหิจฺจสุตฺตวณฺณนา</h1>
<h3>โลหิจฺจพฺราหฺมณวตฺถุวณฺณนา</h3>
<p>     ติ โลหิจฺจสุตฺตํฯ ตตฺรายํ อนุตฺตานปทวณฺณนาฯ ติ ตสฺส คามสฺส นามํ, โส กิร วติยา วิย สมนฺตโต สาลปนฺติยา ปริกฺขิโตฺตฯ ตสฺมา สาลวติกาติ วุจฺจติฯ ติ ตสฺส พฺราหฺมณสฺส นามํฯ</p>


<p> นฺติ ปรานุกมฺปา วิรหิตตฺตา ลามกํ, น ปน อุเจฺฉทสสฺสตานํ อญฺญตรํฯ ติ ชาตํ โหติ, น เกวลญฺจ จิเตฺต ชาตมตฺตเมวฯ โส กิร ตสฺส วเสน ปริสมเชฺฌปิ เอวํ ภาสติเยวฯ ติ ปโร โย อนุสาสียติ, โส ตสฺส อนุสาสกสฺส กิํ กริสฺสติฯ อตฺตนา ปฎิลทฺธํ กุสลํ ธมฺมํ อตฺตนาว สกฺกตฺวา ครุํ กตฺวา วิหาตพฺพนฺติ วทติฯ</p>


<p> ติ โรสิกาติ เอวํ อิตฺถิลิงฺควเสน ลทฺธนามํ นฺหาปิตํ อามเนฺตสิฯ โส กิร ภควโต อาคมนํ สุตฺวา จิเนฺตสิ – ‘‘วิหารํ คนฺตฺวา ทิฎฺฐํ นามํ ภาโร, เคหํ ปน อาณาเปตฺวา ปสฺสิสฺสามิ เจว ยถาสตฺติ จ อาคนฺตุกภิกฺขํ ทสฺสามี’’ติ, ตสฺมา เอวํ นฺหาปิตํ อามเนฺตสิฯ</p>


<p> ติ กถาผาสุกตฺถํ ปจฺฉโต ปจฺฉโต อนุพโนฺธ โหติฯ ติ วิโมเจตุ, ตํ ทิฎฺฐิคตํ วิโนเทตูติ วทติฯ อยํ กิร อุปาสโก โลหิจฺจสฺส พฺราหฺมณสฺส ปิยสหายโกฯ ตสฺมา ตสฺส อตฺถกามตาย เอวมาหฯ ติ เอตฺถ ปฐมวจเนน ภควา คชฺชติ, ทุติยวจเนน อนุคชฺชติฯ อยํ กิเรตฺถ  อธิปฺปาโย – โรสิเก เอตทตฺถเมว มยา จตฺตาริ อสเงฺขฺยยฺยานิฯ กปฺปสตสหสฺสญฺจ วิวิธานิ ทุกฺกรานิ กโรเนฺตน ปารมิโย ปูริตา , เอตทตฺถเมว สพฺพญฺญุตญฺญาณํ ปฎิวิทฺธํ, น เม โลหิจฺจสฺส ทิฎฺฐิคตํ ภินฺทิตุํ ภาโรติ, อิมมตฺถํ ทเสฺสโนฺต ปฐมวจเนน ภควา คชฺชติฯ เกวลํ โรสิเก  โลหิจฺจสฺส มม สนฺติเก อาคมนํ วา นิสชฺชา วา อลฺลาปสลฺลาโป วา โหตุ, สเจปิ โลหิจฺจสทิสานํ สตสหสฺสสฺส กงฺขา โหติ, ปฎิพโล อหํ วิโนเทตุํ โลหิจฺจสฺส ปน เอกสฺส ทิฎฺฐิวิโนทเน มยฺหํ โก ภาโรติ อิมมตฺถํ ทเสฺสโนฺต ทุติยวจเนน ภควา อนุคชฺชตีติ เวทิตโพฺพฯ</p>


<h3>โลหิจฺจพฺราหฺมณานุโยควณฺณนา</h3>
<p> ติ สมุทยสฺส สญฺชาติ โภคุปฺปาโท, ตโต อุฎฺฐิตํ ธนธญฺญนฺติ อโตฺถฯ ติ เย ญาติปริชนทาสกมฺมกราทโย ชนา ตํ นิสฺสาย ชีวนฺติฯ ติ ลาภนฺตรายกโรฯ ติ เอตฺถ นฺติ วุฑฺฒิฯ ติ อนุกมฺปี, อิจฺฉตีติ อโตฺถ, วุฑฺฒิํ อิจฺฉติ วา โน วาติ วุตฺตํ โหติฯ ติ สเจ สา มิจฺฉาทิฎฺฐิ สมฺปชฺชติ, นิยตา โหติ, เอกํเสน นิรเย นิพฺพตฺตติ, โน เจ, ติรจฺฉานโยนิยํ นิพฺพตฺตตีติ อโตฺถฯ</p>


<p> อิทานิ ยสฺมา ยถา อตฺตโน ลาภนฺตราเยน สตฺตา สํวิชฺชนฺติ น ตถา ปเรสํ, ตสฺมา สุฎฺฐุตรํ พฺราหฺมณํ ปเวเจตุกาโม ‘‘ตํ กิํ มญฺญสี’’ติ ทุติยํ อุปปตฺติมาหฯ ติ เย จ อิเม ตถาคตสฺส ธมฺมเทสนํ สุตฺวา อริยภูมิํ โอกฺกมิตุํ อสโกฺกนฺตา กุลปุตฺตา ติ อุปโยคเตฺถ ปจฺจตฺตวจนํ, ทิเพฺพ คเพฺภติ อโตฺถฯ ทิพฺพา, คพฺภาติ จ ฉนฺนํ เทวโลกานเมตํ อธิวจนํฯ ติ เทวโลกคามินิํ ปฎิปทํ ปูรยมานา ทานํ, ททมานา, สีลํ รกฺขมานา, คนฺธมาลาทีหิ, ปูชํ กุรุมานา ภาวนํ ภาวยมานา ปาเจนฺติ วิปาเจนฺติ ปริปาเจนฺติ ปริณามํ คเมนฺติฯ ติ ทิพฺพภวา นาม เทวานํ วิมานานิ , เตสํ นิพฺพตฺตนตฺถายาติ อโตฺถฯ อถ วา ติ ทานาทโย ปุญฺญวิเสสาฯ ติ เทวโลเก วิปากกฺขนฺธา, เตสํ นิพฺพตฺตนตฺถาย ตานิ ปุญฺญานิ กโรนฺตีติ อโตฺถฯ ติ เตสํ มคฺคสมฺปตฺติผลสมฺปตฺติทิพฺพภววิเสสานํ อนฺตรายกโรฯ อิติ ภควา เอตฺตาวตา อนิยมิเตเนว โอปมฺมวิธินา ยาว ภวคฺคา  อุคฺคตํ พฺราหฺมณสฺส มานํ ภินฺทิตฺวา อิทานิ โจทนารเห ตโย สตฺถาเร ทเสฺสตุํ ‘‘ตโย โข เม, โลหิจฺจา’’ติอาทิมาหฯ</p>


<h3>ตโย โจทนารหวณฺณนา</h3>
<p> ตตฺถ  ติ ตโย สตฺถาเร โจเทนฺตสฺส โจทนาฯ ติ อญฺญาย อาชานนตฺถาย จิตฺตํ น อุปฎฺฐเปนฺติฯ ติ นิรนฺตรํ ตสฺส สาสนํ อกตฺวา ตโต อุกฺกมิตฺวา วตฺตนฺตีติ อโตฺถฯ ติ ปฎิกฺกมนฺติยา อุปคเจฺฉยฺย, อนิจฺฉนฺติยา อิเจฺฉยฺย, เอกาย สมฺปโยคํ อนิจฺฉนฺติยา เอโก อิเจฺฉยฺยาติ วุตฺตํ โหติฯ ติ ทฎฺฐุมฺปิ อนิจฺฉมานํ ปรมฺมุขิํ ฐิตํ ปจฺฉโต คนฺตฺวา อาลิเงฺคยฺยฯ นฺติ อิมสฺสาปิ สตฺถุโน ‘‘มม อิเม สาวกา’’ติ สาสนา โวกฺกมฺม วตฺตมาเนปิ เต โลเภน อนุสาสโต อิมํ โลภธมฺมํ เอวํสมฺปทเมว อีทิสเมว วทามิฯ อิติ โส เอวรูโป ตว โลภธโมฺม เยน ตฺวํ โอสกฺกนฺติยา อุสฺสกฺกโนฺต วิย ปรมฺมุขิํ อาลิงฺคโนฺต วิย อโหสีติปิ ตํ โจทนํ อรหติฯ ติ เยน ธเมฺมน ปเร อนุสาสิ, อตฺตานเมว ตาว ตตฺถ สมฺปาเทหิ, อุชุํ กโรหิฯ กิญฺหิ ปโร ปรสฺส กริสฺสตีติ โจทนํ อรหติฯ</p>


<p> นฺติ สสฺสรูปกานิ ติณานิ อุปฺปาเฎตฺวา ปริสุทฺธํ กาตพฺพํฯ</p>


<p> ตติยโจทนาย ติ อนุสาสนํ อสมฺปฎิจฺฉนกาลโต ปฎฺฐาย ปโร อนุสาสิตโพฺพ, ปรสฺส  อนุสาสกสฺส กิํ กริสฺสตีติ นนุ ตตฺถ อโปฺปสฺสุกฺกตํ อาปชฺชิตฺวา อตฺตนา ปฎิวิทฺธธมฺมํ อตฺตนาว มาเนตฺวา ปูเชตฺวา วิหาตพฺพนฺติ เอวํ โจทนํ อรหตีติ อโตฺถฯ</p>


<h3>น โจทนารหสตฺถุวณฺณนา</h3>
<p>   ติ อยญฺหิ ยสฺมา ปฐมเมว อตฺตานํ ปติรูเป ปติฎฺฐาเปตฺวา สาวกานํ ธมฺมํ เทเสติฯ สาวกา จสฺส อสฺสวา หุตฺวา ยถานุสิฎฺฐํ ปฎิปชฺชนฺติ, ตาย จ ปฎิปตฺติยา มหนฺตํ วิเสสมธิคจฺฉนฺติฯ ตสฺมา น โจทนารโหติฯ</p>


<p> ติ มยา คหิตาย ทิฎฺฐิยา อหํ นรกปปาตํ ปปตโนฺตฯ   ติ ตํ ทิฎฺฐิํ ภินฺทิตฺวา ธมฺมเทสนาหเตฺถน อปายปตนโต อุทฺธริตฺวา สคฺคมคฺคถเล ฐปิโตมฺหีติ วทติฯ เสสเมตฺถ อุตฺตานเมวาติฯ</p>

</p>

</p>





