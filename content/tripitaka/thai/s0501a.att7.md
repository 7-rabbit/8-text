<h1>๗. ติโรกุฎฺฎสุตฺตวณฺณนา</h1>
<h3>นิเกฺขปปฺปโยชนํ</h3>
<p>อิทานิ  ติอาทินา รตนสุตฺตานนฺตรํ นิกฺขิตฺตสฺส ติโรกุฎฺฎสุตฺตสฺส อตฺถวณฺณนากฺกโม อนุปฺปโตฺต, ตสฺส อิธ นิเกฺขปปฺปโยชนํ วตฺวา อตฺถวณฺณนํ กริสฺสามฯ</p>


<p>ตตฺถ อิทญฺหิ ติโรกุฎฺฎํ อิมินา อนุกฺกเมน ภควตา อวุตฺตมฺปิ ยายํ อิโต ปุเพฺพ นานปฺปกาเรน กุสลกมฺมปฎิปตฺติ ทสฺสิตา, ตตฺถ ปมาทํ อาปชฺชมาโน นิรยติรจฺฉานโยนีหิ วิสิฎฺฐตเรปิ ฐาเน อุปฺปชฺชมาโน ยสฺมา เอวรูเปสุ เปเตสุ อุปฺปชฺชติ, ตสฺมา น เอตฺถ ปมาโท กรณีโยติ ทสฺสนตฺถํ, เยหิ จ ภูเตหิ อุปทฺทุตาย เวสาลิยา อุปทฺทววูปสมนตฺถํ รตนสุตฺตํ วุตฺตํ, เตสุ เอกจฺจานิ เอวรูปานีติ ทสฺสนตฺถํ วา วุตฺตนฺติฯ</p>


<p>อิทมสฺส อิธ นิเกฺขปปฺปโยชนํ เวทิตพฺพํฯ</p>


<h3>อนุโมทนากถา</h3>
<p>ยสฺมา  ปนสฺส อตฺถวณฺณนา –</p>


<p>
‘‘เยน ยตฺถ ยทา ยสฺมา, ติโรกุฎฺฎํ ปกาสิตํ;  
  
ปกาเสตฺวาน ตํ สพฺพํ, กยิรมานา ยถากฺกมํ;  
  
สุกตา โหติ ตสฺมาหํ, กริสฺสามิ ตเถว ตํ’’ฯ  
</p>
  
<p>เกน ปเนตํ ปกาสิตํ, กตฺถ กทา กสฺมา จาติ? วุจฺจเต – ภควตา ปกาสิตํ, ตํ โข ปน ราชคเห ทุติยทิวเส  รโญฺญ มาคธสฺส อนุโมทนตฺถํฯ อิมสฺส จตฺถสฺส วิภาวนตฺถํ อยเมตฺถ วิตฺถารกถา กเถตพฺพา –</p>


<p>อิโต  ทฺวานวุติกเปฺป กาสิ นาม นครํ อโหสิฯ ตตฺถ ชยเสโน นาม ราชาฯ ตสฺส สิริมา นาม เทวี, ตสฺสา กุจฺฉิยํ ผุโสฺส นาม โพธิสโตฺต นิพฺพตฺติตฺวา อนุปุเพฺพน สมฺมาสโมฺพธิํ อภิสมฺพุชฺฌิฯ ชยเสโน ราชา ‘‘มม ปุโตฺต อภินิกฺขมิตฺวา พุโทฺธ ชาโต, มยฺหเมว พุโทฺธ, มยฺหํ ธโมฺม, มยฺหํ สโงฺฆ’’ติ มมตฺตํ อุปฺปาเทตฺวา สพฺพกาลํ สยเมว อุปฎฺฐหติ, น อเญฺญสํ โอกาสํ เทติฯ</p>


<p>ภควโต กนิฎฺฐภาตโร เวมาติกา ตโย ภาตโร จิเนฺตสุํ – ‘‘พุทฺธา นาม สพฺพโลกหิตาย อุปฺปชฺชนฺติ, น เจกเสฺสวตฺถาย, อมฺหากญฺจ ปิตา อเญฺญสํ โอกาสํ น เทติ, กถํ นุ มยํ ลเภยฺยาม ภควนฺตํ อุปฎฺฐาตุ’’นฺติฯ เตสํ เอตทโหสิ – ‘‘หนฺท มยํ กิญฺจิ อุปายํ กโรมา’’ติฯ เต ปจฺจนฺตํ กุปิตํ วิย การาเปสุํฯ ตโต ราชา ‘‘ปจฺจโนฺต กุปิโต’’ติ สุตฺวา ตโยปิ ปุเตฺต ปจฺจนฺตวูปสมนตฺถํ เปเสสิฯ เต วูปสเมตฺวา อาคตา, ราชา ตุโฎฺฐ วรํ อทาสิ ‘‘ยํ อิจฺฉถ, ตํ คณฺหถา’’ติฯ เต ‘‘มยํ ภควนฺตํ อุปฎฺฐาตุํ อิจฺฉามา’’ติ อาหํสุฯ ราชา ‘‘เอตํ ฐเปตฺวา อญฺญํ คณฺหถา’’ติ อาหฯ เต ‘‘มยํ อเญฺญน อนตฺถิกา’’ติ อาหํสุฯ เตน หิ ปริเจฺฉทํ กตฺวา คณฺหถาติฯ เต สตฺต วสฺสานิ ยาจิํสุ, ราชา น อทาสิฯ เอวํ ฉ, ปญฺจ, จตฺตาริ, ตีณิ, เทฺว, เอกํ, สตฺต มาสานิ, ฉ, ปญฺจ, จตฺตารีติ ยาว เตมาสํ ยาจิํสุฯ ราชา ‘‘คณฺหถา’’ติ อทาสิฯ</p>


<p>เต วรํ ลภิตฺวา ปรมตุฎฺฐา ภควนฺตํ อุปสงฺกมิตฺวา วนฺทิตฺวา อาหํสุ – ‘‘อิจฺฉาม มยํ, ภเนฺต, ภควนฺตํ เตมาสํ อุปฎฺฐาตุํ, อธิวาเสตุ โน, ภเนฺต , ภควา อิมํ เตมาสํ วสฺสาวาส’’นฺติฯ อธิวาเสสิ ภควา ตุณฺหีภาเวนฯ ตโต เต อตฺตโน ชนปเท นิยุตฺตกปุริสสฺส  เลขํ เปเสสุํ ‘‘อิมํ เตมาสํ อเมฺหหิ ภควา อุปฎฺฐาตโพฺพ, วิหารํ อาทิํ กตฺวา สพฺพํ ภควโต อุปฎฺฐานสมฺภารํ กโรหี’’ติฯ โส ตํ สพฺพํ สมฺปาเทตฺวา ปฎินิเวเทสิฯ เต กาสายวตฺถนิวตฺถา หุตฺวา อฑฺฒเตเยฺยหิ ปุริสสหเสฺสหิ เวยฺยาวจฺจกเรหิ ภควนฺตํ สกฺกจฺจํ อุปฎฺฐหมานา ชนปทํ เนตฺวา วิหารํ นิยฺยาเตตฺวา วสาเปสุํฯ</p>


<p>เตสํ ภณฺฑาคาริโก เอโก คหปติปุโตฺต สปชาปติโก สโทฺธ อโหสิ ปสโนฺนฯ โส พุทฺธปฺปมุขสฺส สงฺฆสฺส ทานวตฺตํ สกฺกจฺจํ อทาสิฯ ชนปเท นิยุตฺตกปุริโส ตํ คเหตฺวา ชานปเทหิ เอกาทสมเตฺตหิ ปุริสสหเสฺสหิ สทฺธิํ สกฺกจฺจเมว ทานํ ปวตฺตาเปสิฯ ตตฺถ เกจิ ชานปทา ปฎิหตจิตฺตา อเหสุํฯ เต ทานสฺส อนฺตรายํ กตฺวา เทยฺยธเมฺม อตฺตนา ขาทิํสุ, ภตฺตสาลญฺจ อคฺคินา ทหิํสุฯ ปวาริเต ราชปุตฺตา ภควโต มหนฺตํ สกฺการํ กตฺวา ภควนฺตํ ปุรกฺขตฺวา  ปิตุโน สกาสเมว อคมํสุฯ ตตฺถ คนฺตฺวา เอว ภควา ปรินิพฺพายิฯ ราชา จ ราชปุตฺตา จ ชนปเท นิยุตฺตกปุริโส จ ภณฺฑาคาริโก จ อนุปุเพฺพน กาลํ กตฺวา สทฺธิํ ปริสาย สเคฺค อุปฺปชฺชิํสุ, ปฎิหตจิตฺตชนา นิรเยสุ นิพฺพตฺติํสุฯ เอวํ เตสํ ทฺวินฺนํ คณานํ สคฺคโต สคฺคํ, นิรยโต นิรยํ อุปปชฺชนฺตานํ ทฺวานวุติกปฺปา วีติวตฺตาฯ</p>


<p>อถ อิมสฺมิํ ภทฺทกเปฺป กสฺสปพุทฺธสฺส กาเล เต ปฎิหตจิตฺตชนา เปเตสุ อุปฺปนฺนาฯ ตทา มนุสฺสา อตฺตโน ญาตกานํ เปตานํ อตฺถาย ทานํ ทตฺวา อุทฺทิสนฺติ ‘‘อิทํ อมฺหากํ ญาตีนํ โหตู’’ติฯ เต สมฺปตฺติํ ลภนฺติฯ อถ อิเมปิ เปตา ตํ ทิสฺวา ภควนฺตํ กสฺสปํ อุปสงฺกมิตฺวา ปุจฺฉิํสุ – ‘‘กิํ นุ โข, ภเนฺต, มยมฺปิ เอวรูปํ สมฺปตฺติํ ลเภยฺยามา’’ติ? ภควา อาห – ‘‘อิทานิ น ลภถ , อปิจ อนาคเต โคตโม นาม พุโทฺธ ภวิสฺสติ, ตสฺส ภควโต กาเล พิมฺพิสาโร นาม ราชา ภวิสฺสติ, โส ตุมฺหากํ อิโต ทฺวานวุติกเปฺป ญาติ อโหสิ, โส พุทฺธสฺส ทานํ ทตฺวา ตุมฺหากํ อุทฺทิสิสฺสติ, ตทา ลภิสฺสถา’’ติฯ เอวํ วุเตฺต กิร เตสํ เปตานํ ตํ วจนํ ‘‘เสฺว ลภิสฺสถา’’ติ วุตฺตํ วิย อโหสิฯ</p>


<p>อถ เอกสฺมิํ พุทฺธนฺตเร วีติวเตฺต อมฺหากํ ภควา โลเก อุปฺปชฺชิฯ เตปิ ตโย ราชปุตฺตา เตหิ อฑฺฒเตเยฺยหิ ปุริสสหเสฺสหิ สทฺธิํ  เทวโลกา จวิตฺวา มคธรเฎฺฐ พฺราหฺมณกุเล อุปฺปชฺชิตฺวา อนุปุเพฺพน อิสิปพฺพชฺชํ ปพฺพชิตฺวา คยาสีเส ตโย ชฎิลา อเหสุํ, ชนปเท นิยุตฺตกปุริโส, ราชา อโหสิ พิมฺพิสาโร, ภณฺฑาคาริโก, คหปติ วิสาโข นาม มหาเสฎฺฐิ อโหสิ, ตสฺส ปชาปติ ธมฺมทินฺนา นาม เสฎฺฐิธีตา อโหสิฯ เอวํ สพฺพาปิ อวเสสา ปริสา รโญฺญ เอว ปริวารา หุตฺวา นิพฺพตฺตาฯ</p>


<p>อมฺหากํ ภควา โลเก อุปฺปชฺชิตฺวา สตฺตสตฺตาหํ อติกฺกมิตฺวา อนุปุเพฺพน พาราณสิํ อาคมฺม ธมฺมจกฺกํ ปวเตฺตตฺวา ปญฺจวคฺคิเย อาทิํ กตฺวา ยาว อฑฺฒเตยฺยสหสฺสปริวาเร ตโย ชฎิเล วิเนตฺวา ราชคหํ อคมาสิฯ ตตฺถ จ ตทหุปสงฺกมนฺตํเยว ราชานํ พิมฺพิสารํ โสตาปตฺติผเล ปติฎฺฐาเปสิ เอกาทสนวุเตหิ มาคธเกหิ พฺราหฺมณคหปติเกหิ สทฺธิํฯ อถ รญฺญา สฺวาตนาย ภเตฺตน นิมนฺติโต ภควา อธิวาเสตฺวา ทุติยทิวเส สเกฺกน เทวานมิเนฺทน ปุรโต ปุรโต คจฺฉเนฺตน –</p>


<p>
‘‘ทโนฺต ทเนฺตหิ สห ปุราณชฎิเลหิ, วิปฺปมุโตฺต วิปฺปมุเตฺตหิ;  
  
สิงฺคีนิกฺขสวโณฺณ, ราชคหํ ปาวิสิ ภควา’’ติฯ (มหาว. ๕๘) –  
</p>
  
<p>เอวมาทีหิ  คาถาหิ อภิตฺถวิยมาโน ราชคหํ ปวิสิตฺวา รโญฺญ นิเวสเน มหาทานํ สมฺปฎิจฺฉิฯ เต เปตา ‘‘อิทานิ ราชา  อมฺหากํ ทานํ อุทฺทิสิสฺสติ, อิทานิ อุทฺทิสิสฺสตี’’ติ อาสาย ปริวาเรตฺวา อฎฺฐํสุฯ</p>


<p>ราชา ทานํ ทตฺวา ‘‘กตฺถ นุ โข ภควา วิหเรยฺยา’’ติ ภควโต วิหารฎฺฐานเมว จิเนฺตสิ, น ตํ ทานํ กสฺสจิ อุทฺทิสิฯ เปตา ฉินฺนาสา หุตฺวา รตฺติํ รโญฺญ นิเวสเน อติวิย ภิํสนกํ วิสฺสรมกํสุฯ ราชา ภยสํเวคสนฺตาสมาปชฺชิ, ตโต ปภาตาย รตฺติยา ภควโต อาโรเจสิ – ‘‘เอวรูปํ สทฺทมโสฺสสิํ, กิํ นุ โข เม, ภเนฺต, ภวิสฺสตี’’ติฯ ภควา อาห – ‘‘มา ภายิ, มหาราช, น เต กิญฺจิ ปาปกํ ภวิสฺสติ, อปิจ โข เต ปุราณญาตกา เปเตสุ อุปฺปนฺนา สนฺติ, เต เอกํ พุทฺธนฺตรํ ตเมว ปจฺจาสีสมานา วิจรนฺติ ‘พุทฺธสฺส ทานํ ทตฺวา อมฺหากํ อุทฺทิสิสฺสตี’ติ , น เตสํ ตฺวํ หิโยฺย อุทฺทิสิ, เต ฉินฺนาสา ตถารูปํ วิสฺสรมกํสู’’ติฯ</p>


<p>โส อาห ‘‘อิทานิ ปน, ภเนฺต, ทิเนฺน ลเภยฺยุ’’นฺติ? ‘‘อาม, มหาราชา’’ติฯ ‘‘เตน หิ เม, ภเนฺต, อธิวาเสตุ ภควา อชฺชตนาย ทานํ, เตสํ อุทฺทิสิสฺสามี’’ติ? ภควา อธิวาเสสิฯ ราชา นิเวสนํ คนฺตฺวา มหาทานํ ปฎิยาเทตฺวา ภควโต กาลํ อาโรจาเปสิฯ ภควา ราชเนฺตปุรํ คนฺตฺวา ปญฺญเตฺต อาสเน นิสีทิ สทฺธิํ ภิกฺขุสเงฺฆนฯ เตปิ โข เปตา ‘‘อปิ นาม อชฺช ลเภยฺยามา’’ติ คนฺตฺวา ติโรกุฎฺฎาทีสุ อฎฺฐํสุฯ ภควา ตถา อกาสิ, ยถา เต สเพฺพว รโญฺญ ปากฎา อเหสุํฯ ราชา ทกฺขิโณทกํ เทโนฺต ‘‘อิทํ เม ญาตีนํ โหตู’’ติ อุทฺทิสิ, ตงฺขณเญฺญว เตสํ เปตานํ ปทุมสญฺฉนฺนา โปกฺขรณิโย นิพฺพตฺติํสุฯ เต ตตฺถ นฺหตฺวา จ ปิวิตฺวา จ ปฎิปฺปสฺสทฺธทรถกิลมถปิปาสา สุวณฺณวณฺณา อเหสุํฯ ราชา ยาคุขชฺชกโภชนานิ ทตฺวา อุทฺทิสิ, ตงฺขณเญฺญว เตสํ ทิพฺพยาคุขชฺชกโภชนานิ นิพฺพตฺติํสุฯ เต ตานิ ปริภุญฺชิตฺวา ปีณินฺทฺริยา อเหสุํฯ อถ วตฺถเสนาสนานิ ทตฺวา อุทฺทิสิฯ เตสํ  ทิพฺพวตฺถทิพฺพยานทิพฺพปาสาททิพฺพปจฺจตฺถรณทิพฺพเสยฺยาทิอลงฺการวิธโย นิพฺพตฺติํสุฯ สาปิ เตสํ สมฺปตฺติ ยถา สพฺพาว ปากฎา โหติ, ตถา ภควา อธิฎฺฐาสิฯ ราชา อติวิย อตฺตมโน อโหสิฯ ตโต ภควา ภุตฺตาวี ปวาริโต รโญฺญ มาคธสฺส อนุโมทนตฺถํ ติ อิมา คาถา อภาสิฯ</p>


<p>เอตฺตาวตา จ นฺติ อยํ มาติกา สเงฺขปโต วิตฺถารโต จ วิภตฺตา โหติฯ</p>


<h3>ปฐมคาถาวณฺณนา</h3>
<p> อิทานิ  อิมสฺส ติโรกุฎฺฎสฺส ยถากฺกมํ  กริสฺสามฯ เสยฺยถิทํ – ปฐมคาถาย ตาว ติ กุฎฺฎานํ ปรภาคา วุจฺจนฺติฯ ติ นิสชฺชาทิปฺปฎิเกฺขปโต ฐานกปฺปนวจนเมตํฯ เตน ยถา ปาการปรภาคํ ปพฺพตปรภาคญฺจ คจฺฉนฺตํ ‘‘ติโรปาการํ ติโรปพฺพตํ อสชฺชมาโน คจฺฉตี’’ติ วทนฺติ, เอวมิธาปิ กุฎฺฎสฺส ปรภาเคสุ ติฎฺฐเนฺต ‘‘ติโรกุเฎฺฎสุ  ติฎฺฐนฺตี’’ติ อาหฯ ติ เอตฺถ ติ จตุโกฺกณรจฺฉา วุจฺจนฺติ ฆรสนฺธิภิตฺติสนฺธิอาโลกสนฺธิโย จาปิฯ ติ ติโกณรจฺฉา วุจฺจนฺติ, ตเทกชฺฌํ กตฺวา ปุริเมน สทฺธิํ สงฺฆเฎโนฺต ‘‘สนฺธิสิงฺฆาฎเกสุ จา’’ติ อาหฯ ติ นครทฺวารฆรทฺวารานํ พาหา นิสฺสาย ติฎฺฐนฺติฯ นฺติ เอตฺถ สกํ ฆรํ นาม ปุพฺพญาติฆรมฺปิ อตฺตนา สามิกภาเวน อชฺฌาวุตฺถปุพฺพฆรมฺปิฯ ตทุภยมฺปิ ยสฺมา เต สกฆรสญฺญาย อาคจฺฉนฺติ, ตสฺมา ‘‘อาคนฺตฺวาน สกํ ฆร’’นฺติ อาหฯ</p>


<h3>ทุติยคาถาวณฺณนา</h3>
<p> เอวํ ภควา ปุเพฺพ อนชฺฌาวุตฺถปุพฺพมฺปิ ปุพฺพญาติฆรํ พิมฺพิสารนิเวสนํ สกฆรสญฺญาย อาคนฺตฺวา ติโรกุฎฺฎสนฺธิสิงฺฆาฎกทฺวารพาหาสุ ฐิเต อิสฺสามจฺฉริยผลํ อนุภวเนฺต, อเปฺปกเจฺจ ทีฆมสฺสุเกสวิการธเร  อนฺธการมุเข สิถิลพนฺธนวิลมฺพมานกิสผรุสกาฬกงฺคปจฺจเงฺค ตตฺถ ตตฺถ ฐิตวนทาหทฑฺฒตาลรุกฺขสทิเส, อเปฺปกเจฺจ ชิฆจฺฉาปิปาสารณินิมฺมถเนน อุทรโต อุฎฺฐาย มุขโต วินิจฺฉรนฺตาย อคฺคิชาลาย ปริฑยฺหมานสรีเร, อเปฺปกเจฺจ สูจิฉิทฺทาณุมตฺตกณฺฐพิลตาย ปพฺพตาการกุจฺฉิตาย จ ลทฺธมฺปิ ปานโภชนํ ยาวทตฺถํ ภุญฺชิตุํ อสมตฺถตาย ขุปฺปิปาสาปเรเต อญฺญํ รสมวินฺทมาเน, อเปฺปกเจฺจ อญฺญมญฺญสฺส อเญฺญสํ วา สตฺตานํ ปภินฺนคณฺฑปิฬกมุขา ปคฺฆริตรุธิรปุพฺพลสิกาทิํ ลทฺธา อมตมิว สายมาเน อติวิย ทุทฺทสิกวิรูปภยานกสรีเร พหู เปเต รโญฺญ นิทเสฺสโนฺต –</p>


<p>
‘‘ติโรกุเฎฺฎสุ ติฎฺฐนฺติ, สนฺธิสิงฺฆาฎเกสุ จ;  
  
ทฺวารพาหาสุ ติฎฺฐนฺติ, อาคนฺตฺวาน สกํ ฆร’’นฺติฯ –  
</p>
  
<p>วตฺวา ปุน เตหิ กตสฺส กมฺมสฺส ทารุณภาวํ ทเสฺสโนฺต ติ ทุติยคาถมาหฯ</p>


<p>ตตฺถ  ติ อนปฺปเก พหุมฺหิ, ยาวทตฺถิเกติ วุตฺตํ โหติฯ ภ-การสฺส หิ ห-กาโร ลพฺภติ ‘‘ปหุ สโนฺต น ภรตี’’ติอาทีสุ (สุ. นิ. ๙๘) วิยฯ เกจิ ปน ‘‘พหูเต’’ อิติ จ ‘‘พหูเก’’ อิติ จ ปฐนฺติฯ ปมาทปาฐา เอเต ฯ อเนฺน จ ปานมฺหิ จ ฯ ขเชฺช จ โภเชฺช จ  เอเตน อสิตปีตขายิตสายิตวเสน จตุพฺพิธํ อาหารํ ทเสฺสติฯ ติ อุปคมฺม ฐิเต, สชฺชิเต ปฎิยเตฺต สโมหิเตติ วุตฺตํ โหติฯ นฺติ เตสํ เปตฺติวิสเย อุปฺปนฺนานํ สตฺตานํ โกจิ มาตา วา ปิตา วา ปุโตฺต วา น สรติฯ กิํ การณา?  อตฺตนา กตสฺส อทานทานปฺปฎิเสธนาทิเภทสฺส กทริยกมฺมสฺส  ปจฺจยาฯ ตญฺหิ เตสํ กมฺมํ ญาตีนํ สริตุํ น เทติฯ</p>


<h3>ตติยคาถาวณฺณนา</h3>
<p> เอวํ ภควา อนปฺปเกปิ อนฺนปานาทิมฺหิ ปจฺจุปฎฺฐิเต ‘‘อปิ นาม อเมฺห อุทฺทิสฺส กิญฺจิ ทเทยฺยุ’’นฺติ ญาตี ปจฺจาสีสนฺตานํ วิจรตํ เตสํ เปตานํ เตหิ กตสฺส อติกฎุกวิปากกรสฺส กมฺมสฺส ปจฺจเยน กสฺสจิ ญาติโน อนุสฺสรณมตฺตาภาวํ ทเสฺสโนฺต –</p>


<p>
‘‘ปหูเต อนฺนปานมฺหิ, ขชฺชโภเชฺช อุปฎฺฐิเต;  
  
น เตสํ โกจิ สรติ, สตฺตานํ กมฺมปจฺจยา’’ติฯ –  
</p>
  
<p>วตฺวา ปุน รโญฺญ เปตฺติวิสยูปปเนฺน ญาตเก อุทฺทิสฺส ทินฺนํ ทานํ ปสํสโนฺต นฺติ ตติยคาถมาหฯ</p>


<p>ตตฺถ นฺติ อุปมาวจนํฯ ตสฺส ทฺวิธา สมฺพโนฺธ – เตสํ สตฺตานํ กมฺมปจฺจยา อสรเนฺตปิ กิสฺมิญฺจิ ททนฺติ, ญาตีนํ, เย เอวํ อนุกมฺปกา โหนฺตีติ จ ยถา ตยา, มหาราช, ทินฺนํ, เอวํ สุจิํ ปณีตํ กาเลน กปฺปิยํ ปานโภชนํ ททนฺติ ญาตีนํ, เย โหนฺติ อนุกมฺปกาติ จฯ ติ เทนฺติ อุทฺทิสนฺติ นิยฺยาเตนฺติฯ นฺติ มาติโต จ ปิติโต จ สมฺพนฺธานํฯ ติ เย เกจิ ปุตฺตา วา ธีตโร วา ภาตโร วา ติ ภวนฺติฯ ติ อตฺถกามา หิเตสิโนฯ นฺติ วิมลํ ทสฺสเนยฺยํ มโนรมํ ธมฺมิกํ ธมฺมลทฺธํฯ นฺติ อุตฺตมํ เสฎฺฐํฯ ติ ญาติเปตานํ ติโรกุฎฺฎาทีสุ อาคนฺตฺวา ฐิตกาเลนฯ นฺติ อนุจฺฉวิกํ ปติรูปํ อริยานํ ปริโภคารหํฯ นฺติ ปานญฺจ โภชนญฺจฯ อิธ ปานโภชนมุเขน สโพฺพปิ เทยฺยธโมฺม อธิเปฺปโตฯ</p>


<h3>จตุตฺถคาถาปุพฺพทฺธวณฺณนา</h3>
<p> เอวํ   ภควา รญฺญา มาคเธน เปตภูตานํ ญาตีนํ อนุกมฺปาย ทินฺนํ ปานโภชนํ ปสํสโนฺต –</p>


<p>
‘‘เอวํ ททนฺติ ญาตีนํ, เย โหนฺติ อนุกมฺปกา;  
  
สุจิํ ปณีตํ กาเลน, กปฺปิยํ ปานโภชน’’นฺติฯ –  
</p>
  
<p>วตฺวา ปุน เยน ปกาเรน ทินฺนํ เตสํ โหติ, ตํ ทเสฺสโนฺต ติ จตุตฺถคาถาย ปุพฺพทฺธมาห ตํ ตติยคาถาย ปุพฺพเทฺธน สมฺพนฺธิตพฺพํ –</p>


<p>
‘‘เอวํ ททนฺติ ญาตีนํ, เย โหนฺติ อนุกมฺปกา  
;  
  
อิทํ โว ญาตีนํ โหตุ, สุขิตา โหนฺตุ ญาตโย’’ติฯ  
</p>
  
<p>เตน ‘‘อิทํ โว ญาตีนํ โหตูติ เอวํ ททนฺติ, โน อญฺญถา’’ติ เอตฺถ อาการเตฺถน เอวํสเทฺทน ทาตพฺพาการนิทสฺสนํ กตํ โหติฯ</p>


<p>ตตฺถ นฺติ เทยฺยธมฺมนิทสฺสนํฯ ติ ‘‘กจฺจิ ปน โว อนุรุทฺธา สมคฺคา สโมฺมทมานา’’ติ จ (ม. นิ. ๑.๓๒๖; มหาว. ๔๖๖), ‘‘เยหิ โว อริยา’’ติ จ เอวมาทีสุ วิย เกวลํ นิปาตมตฺตํ, น สามิวจนํฯ ติ เปตฺติวิสเย อุปฺปนฺนานํ ญาตกานํ โหตุฯ ติ เต เปตฺติวิสยูปปนฺนา ญาตโย อิทํ ปจฺจนุภวนฺตา สุขิตา โหนฺตูติฯ</p>


<h3>จตุตฺถคาถาปรทฺธปญฺจมคาถาปุพฺพทฺธวณฺณนา</h3>
<p> เอวํ ภควา เยน ปกาเรน เปตฺติวิสยูปปนฺนานํ ญาตีนํ ทาตพฺพํ, ตํ ทเสฺสโนฺต ‘‘อิทํ โว ญาตีนํ โหตุ, สุขิตา โหนฺตุ ญาตโย’’ติ วตฺวา ปุน ยสฺมา ‘‘อิทํ โว ญาตีนํ โหตู’’ติ วุเตฺตปิ น อเญฺญน กตํ กมฺมํ อญฺญสฺส ผลทํ โหติ, เกวลนฺตุ ตถา อุทฺทิสฺส ทิยฺยมานํ ตํ วตฺถุ ญาตีนํ กุสลกมฺมสฺส ปจฺจโย โหติฯ ตสฺมา ยถา เตสํ ตสฺมิํเยว วตฺถุสฺมิํ ตงฺขเณ ผลนิพฺพตฺตกํ กุสลกมฺมํ โหติ, ตํ ทเสฺสโนฺต ติ จตุตฺถคาถาย ปจฺฉิมทฺธํ ติ ปญฺจมคาถาย ปุพฺพทฺธญฺจ อาหฯ</p>


<p>เตสํ   อโตฺถ – เต ญาติเปตา ยตฺถ ตํ ทานํ ทียติ, ตตฺถ สมนฺตโต อาคนฺตฺวา สมาคนฺตฺวา, สโมธาย วา เอกชฺฌํ หุตฺวาติ วุตฺตํ โหติ, สมฺมา อาคตา สมาคตา ‘‘อิเม โน ญาตโย อมฺหากํ อตฺถาย ทานํ อุทฺทิสิสฺสนฺตี’’ติ เอตทตฺถํ สมฺมา อาคตา หุตฺวาติ วุตฺตํ โหติฯ ติ ตสฺมิํ อตฺตโน อุทฺทิสฺสมาเน ปหูเต อนฺนปานมฺหิฯ สกฺกจฺจํ ติ อภิสทฺทหนฺตา กมฺมผลํ อวิชหนฺตา จิตฺตีการํ อวิกฺขิตฺตจิตฺตา หุตฺวา ‘‘อิทํ โน ทานํ หิตาย สุขาย โหตู’’ติ โมทนฺติ อนุโมทนฺติ, ปีติโสมนสฺสชาตา โหนฺตีติฯ</p>


<h3>ปญฺจมคาถาปรทฺธฉฎฺฐคาถาปุพฺพทฺธวณฺณนา</h3>
<p> เอวํ  ภควา ยถา เปตฺติวิสยูปปนฺนานํ ตงฺขเณ ผลนิพฺพตฺตกํ กุสลํ กมฺมํ โหติ, ตํ ทเสฺสโนฺต –</p>


<p>
‘‘เต จ ตตฺถ สมาคนฺตฺวา, ญาติเปตา สมาคตา;  
  
ปหูเต อนฺนปานมฺหิ, สกฺกจฺจํ อนุโมทเร’’ติฯ –  
</p>
  
<p>วตฺวา ปุน ญาตเก นิสฺสาย นิพฺพตฺตกุสลกมฺมผลํ ปจฺจนุโภนฺตานํ เตสํ ญาตี อารพฺภ โถมนาการํ ทเสฺสโนฺต ติ ปญฺจมคาถาย ปจฺฉิมทฺธํ ติ ฉฎฺฐคาถาย ปุพฺพทฺธญฺจ อาหฯ</p>


<p>เตสํ อโตฺถ – ติ จิรชีวิโน ทีฆายุกา โหนฺตุฯ ติ อมฺหากํ ญาตกาฯ ติ เย นิสฺสาย เยสํ การณาฯ ติ ลภามฯ อตฺตนา ตงฺขณํ ปฎิลทฺธสมฺปตฺติํ อปทิสนฺตา ภณนฺติฯ เปตานญฺหิ อตฺตโน อนุโมทเนน, ทายกานํ อุเทฺทเสน, ทกฺขิเณยฺยสมฺปทาย จาติ ตีหิ อเงฺคหิ ทกฺขิณา สมิชฺฌติ, ตงฺขเณ ผลนิพฺพตฺติกา โหติฯ ตตฺถ ทายกา วิเสสเหตุฯ เตนาหํสุ ‘‘เยสํ เหตุ ลภามเส’’ติฯ ติ ‘‘อิทํ โว ญาตีนํ โหตู’’ติ เอวํ อิมํ ทานํ อุทฺทิสเนฺตหิ อมฺหากญฺจ ปูชา กตาฯ ติ ยมฺหิ สนฺตาเน ปริจฺจาคมยํ กมฺมํ กตํ, ตสฺส ตเตฺถว ผลทานโต ทายกา จ อนิปฺผลาติฯ</p>


<p>เอตฺถาห  – ‘‘กิํ ปน เปตฺติวิสยูปปนฺนา เอว ญาตโย ลภนฺติ, อุทาหุ อเญฺญปิ ลภนฺตี’’ติ ? วุจฺจเต – ภควตา เอเวตํ พฺยากตํ ชาณุโสฺสณินา พฺราหฺมเณน ปุเฎฺฐน, กิเมตฺถ อเมฺหหิ วตฺตพฺพํ อตฺถิฯ วุตฺตํ เหตํ –</p>

</p>

 กายสฺส เภทา ปรํ มรณา นิรยํ อุปปชฺชติฯ โย เนรยิกานํ สตฺตานํ อาหาโร, เตน โส ตตฺถ ยาเปติ, เตน โส ตตฺถ ติฎฺฐติฯ อิทํ โข, พฺราหฺมณ, อฎฺฐานํ, ยตฺถ ฐิตสฺส ตํ ทานํ น อุปกปฺปติฯ</p>

</p>

</p>

 โส ตตฺถ ยาเปติ, เตน โส ตตฺถ ติฎฺฐติฯ ยํ วา ปนสฺส อิโต อนุปเวจฺฉนฺติ  มิตฺตามจฺจา วา ญาติสาโลหิตา วา, เตน โส ตตฺถ ยาเปติ, เตน โส ตตฺถ ติฎฺฐติฯ อิทํ โข, พฺราหฺมณ, ฐานํ, ยตฺถ ฐิตสฺส ตํ ทานํ อุปกปฺปตีติฯ</p>

</p>

</p>


<h3>ฉฎฺฐคาถาปรทฺธสตฺตมคาถาวณฺณนา</h3>
<p> เอวํ  ภควา รโญฺญ มาคธสฺส เปตฺติวิสยูปปนฺนานํ ปุพฺพญาตีนํ สมฺปตฺติํ นิสฺสาย โถเมโนฺต ‘‘เอเต เต, มหาราช, ญาตี อิมาย ทานสมฺปทาย อตฺตมนา เอวํ โถเมนฺตี’’ติ ทเสฺสโนฺต –</p>


<p>
‘‘จิรํ ชีวนฺตุ โน ญาตี, เยสํ เหตุ ลภามเส;  
  
อมฺหากญฺจ กตา ปูชา, ทายกา จ อนิปฺผลา’’ติฯ –  
</p>
  
<p>วตฺวา ปุน เตสํ เปตฺติวิสยูปปนฺนานํ อญฺญสฺส กสิโครกฺขาทิโน สมฺปตฺติปฎิลาภการณสฺส อภาวํ อิโต ทิเนฺนน ยาปนภาวญฺจ ทเสฺสโนฺต ’’ติ ฉฎฺฐคาถาย ปจฺฉิมทฺธํ ติ อิมํ สตฺตมคาถญฺจ อาหฯ</p>


<p>ตตฺรายํ อตฺถวณฺณนา – น หิ, มหาราช, ตตฺถ เปตฺติวิสเย กสิ อตฺถิ, ยํ นิสฺสาย เต เปตา สมฺปตฺติํ ปฎิลเภยฺยุํฯ ติ น เกวลํ กสิ เอว, โครกฺขาปิ เอตฺถ เปตฺติวิสเย น วิชฺชติ, ยํ  นิสฺสาย เต สมฺปตฺติํ ปฎิลเภยฺยุํฯ ติ วาณิชฺชาปิ ตาทิสี นตฺถิ, ยา เตสํ สมฺปตฺติปฎิลาภเหตุ ภเวยฺยฯ นฺติ  หิรเญฺญน กยวิกฺกยมฺปิ ตตฺถ ตาทิสํ นตฺถิ, ยํ เตสํ สมฺปตฺติปฎิลาภเหตุ ภเวยฺยฯ นฺติ เกวลํ ปน อิโต ญาตีหิ วา มิตฺตามเจฺจหิ วา ทิเนฺนน ยาเปนฺติ, อตฺตภาวํ คเมนฺติฯ ติ เปตฺติวิสยูปปนฺนา สตฺตาฯ ติ อตฺตโน มรณกาเลน คตา, ‘‘กาลกตา’’ติ วา ปาโฐ, กตกาลา กตมรณาติ อโตฺถฯ นฺติ ตสฺมิํ เปตฺติวิสเยฯ</p>


<h3>อฎฺฐมนวมคาถาทฺวยวณฺณนา</h3>
<p> เอวํ ‘‘อิโต ทิเนฺนน ยาเปนฺติ, เปตา กาลคตา ตหิ’’นฺติ วตฺวา อิทานิ อุปมาหิ ตมตฺถํ ปกาเสโนฺต ’’นฺติ อิทํ คาถาทฺวยมาหฯ</p>


<p>ตสฺสโตฺถ – ยถา อุนฺนเต ถเล อุสฺสาเท ภูมิภาเค เมเฆหิ อภิวุฎฺฐํ อุทกํ นินฺนํ ปวตฺตติ, โย โย ภูมิภาโค นิโนฺน โอณโต, ตํ ตํ ปวตฺตติ คจฺฉติ ปาปุณาติ, เอวเมว  อิโต ทินฺนํ ทานํ เปตานํ อุปกปฺปติ นิพฺพตฺตติ, ปาตุภวตีติ อโตฺถฯ นินฺนมิว หิ อุทกปฺปวตฺติยา ฐานํ เปตโลโก ทานุปกปฺปนายฯ ยถาห – ‘‘อิทํ โข, พฺราหฺมณ, ฐานํ, ยตฺถ ฐิตสฺส ตํ ทานํ อุปกปฺปตี’’ติ (อ. นิ. ๑๐.๑๗๗)ฯ ยถา จ กนฺทรปทรสาขาปสาขกุโสพฺภมหาโสพฺภสนฺนิปาเตหิ วาริวหา มหานโชฺช ปูรา หุตฺวา สาครํ ปริปูเรนฺติ, เอวมฺปิ อิโต ทินฺนทานํ ปุเพฺพ วุตฺตนเยเนว เปตานํ อุปกปฺปตีติฯ</p>


<h3>ทสมคาถาวณฺณนา</h3>
<p> เอวํ ภควา ‘‘อิโต ทิเนฺนน ยาเปนฺติ, เปตา กาลคตา ตหิ’’นฺติ อิมํ อตฺถํ อุปมาหิ ปกาเสตฺวา ปุน ยสฺมา เต เปตา ‘‘อิโต กิญฺจิ ลจฺฉามา’’ติ อาสาภิภูตา ญาติฆรํ อาคนฺตฺวาปิ ‘‘อิทํ นาม โน เทถา’’ติ ยาจิตุํ อสมตฺถา, ตสฺมา เตสํ อิมานิ อนุสฺสรณวตฺถูนิ อนุสฺสรโนฺต  กุลปุโตฺต ทกฺขิณํ ทชฺชาติ ทเสฺสโนฺต ติ อิมํ คาถมาหฯ</p>


<p>ตสฺสโตฺถ – ‘‘อิทํ นาม เม ธนํ วา ธญฺญํ วา อทาสี’’ติ จ, ‘‘อิทํ นาม เม กิจฺจํ อตฺตนา อุโยฺยคมาปชฺชโนฺต อกาสี’’ติ จ, ‘‘อมุ เม มาติโต วา ปิติโต วา สมฺพนฺธตฺตา ญาตี’’ติ จ สิเนหวเสน ตาณสมตฺถตาย ‘‘มิตฺตา’’ติ จ, ‘‘อสุโก เม สห ปํสุกีฬโก สขา’’ติ  จ เอวํ สพฺพมนุสฺสรโนฺต เปตานํ ทกฺขิณํ ทชฺชา, ทานํ นิยฺยาเตยฺยาติฯ อปโร ปาโฐ ติฯ ตสฺสโตฺถ – ทาตพฺพาติ ทชฺชาฯ กา สา? เปตานํ ทกฺขิณา, เตเนว ‘‘อทาสิ เม’’ติอาทินา นเยน ปุเพฺพ กตมนุสฺสรํ อนุสฺสรตาติ วุตฺตํ โหติฯ กรณวจนปฺปสเงฺค ปจฺจตฺตวจนํ เวทิตพฺพํฯ</p>


<h3>เอกาทสมคาถาวณฺณนา</h3>
<p> เอวํ ภควา เปตานํ ทกฺขิณานิยฺยาตเน การณภูตานิ อนุสฺสรณวตฺถูนิ ทเสฺสโนฺต –</p>


<p>
‘‘อทาสิ เม อกาสิ เม, ญาติมิตฺตา สขา จ เม;  
  
เปตานํ ทกฺขิณํ ทชฺชา, ปุเพฺพ กตมนุสฺสร’’นฺติฯ –  
</p>
  
<p>วตฺวา  ปุน เย ญาติมรเณน รุณฺณโสกาทิปรา เอว หุตฺวา ติฎฺฐนฺติ, น เตสํ อตฺถาย กิญฺจิ เทนฺติ, เตสํ ตํ รุณฺณโสกาทิ เกวลํ อตฺตปริตาปนเมว โหติ, น เปตานํ กิญฺจิ อตฺถํ นิปฺผาเทตีติ ทเสฺสโนฺต ติ อิมํ คาถมาหฯ</p>


<p>ตตฺถ นฺติ โรทนา โรทิตตฺตํ อสฺสุปาตนํ,  กายปริสฺสมํ ทเสฺสติฯ ติ โสจนา โสจิตตฺตํ, เอเตน จิตฺตปริสฺสมํ ทเสฺสติฯ ติ ยา จ รุณฺณโสเกหิ อญฺญาฯ ติ ญาติพฺยสเนน ผุฎฺฐสฺส ลาลปฺปนา, ‘‘กหํ เอกปุตฺตก ปิย มนาปา’’ติ เอวมาทินา นเยน คุณสํวณฺณนา, เอเตน วจีปริสฺสมํ ทเสฺสติฯ</p>


<h3>ทฺวาทสมคาถาวณฺณนา</h3>
<p> เอวํ  ภควา ‘‘รุณฺณํ วา โสโก วา ยา จญฺญา ปริเทวนา, สพฺพมฺปิ ตํ เปตานํ อตฺถาย น โหติ, เกวลนฺตุ อตฺตานํ ปริตาปนมตฺตเมว, เอวํ ติฎฺฐนฺติ ญาตโย’’ติ รุณฺณาทีนํ นิรตฺถกภาวํ ทเสฺสตฺวา ปุน มาคธราเชน ยา ทกฺขิณา ทินฺนา, ตสฺสา สาตฺถกภาวํ ทเสฺสโนฺต ติ อิมํ คาถมาหฯ</p>


<p>ตสฺสโตฺถ – อยญฺจ โข, มหาราช, ทกฺขิณา ตยา อชฺช อตฺตโน ญาติคณํ อุทฺทิสฺส ทินฺนา , สา ยสฺมา สโงฺฆ อนุตฺตรํ ปุญฺญเกฺขตฺตํ โลกสฺส, ตสฺมา สงฺฆมฺหิ สุปฺปติฎฺฐิตา อสฺส เปตชนสฺส ทีฆรตฺตํ หิตาย อุปกปฺปติ สมฺปชฺชติ ผลตีติ วุตฺตํ โหติฯ ติ จ ฐานโส อุปกปฺปติ, ตํขณํเยว อุปกปฺปติ, น จิเรนฯ ยถา หิ ตํขณเญฺญว ปฎิภนฺตํ ‘‘ฐานโสเวตํ ตถาคตํ ปฎิภาตี’’ติ วุจฺจติ, เอวมิธาปิ ตํขณํเยว อุปกปฺปนฺตา ‘‘ฐานโส อุปกปฺปตี’’ติ วุตฺตาฯ ยํ วา ตํ ‘‘อิทํ โข, พฺราหฺมณ, ฐานํ, ยตฺถ ฐิตสฺส ตํ ทานํ อุปกปฺปตี’’ติ (อ. นิ. ๑๐.๑๗๗) วุตฺตํ, ตตฺถ ขุปฺปิปาสิกวนฺตาสปรทตฺตูปชีวินิชฺฌามตณฺหิกาทิเภทภิเนฺน ฐาเน อุปกปฺปตีติ วุตฺตํ ยถา กหาปณํ เทโนฺต ‘‘กหาปณโส เทตี’’ติ  โลเก วุจฺจติฯ อิมสฺมิญฺจ อตฺถวิกเปฺป ติ ปาตุภวติ, นิพฺพตฺตตีติ วุตฺตํ โหติฯ</p>


<h3>เตรสมคาถาวณฺณนา</h3>
<p> เอวํ ภควา รญฺญา ทินฺนาย ทกฺขิณาย สาตฺถกภาวํ ทเสฺสโนฺต –</p>


<p>
‘‘อยญฺจ โข ทกฺขิณา ทินฺนา, สงฺฆมฺหิ สุปฺปติฎฺฐิตา;  
  
ทีฆรตฺตํ หิตายสฺส, ฐานโส อุปกปฺปตี’’ติฯ –  
</p>
  
<p>วตฺวา ปุน ยสฺมา อิมํ ทกฺขิณํ เทเนฺตน ญาตีนํ ญาตีหิ กตฺตพฺพกิจฺจกรณวเสน ญาติธโมฺม นิทสฺสิโต, พหุชนสฺส ปากฎีกโต, นิทสฺสนํ วา กโต, ตุเมฺหหิปิ ญาตีนํ เอวเมว ญาตีหิ กตฺตพฺพกิจฺจกรณวเสน ญาติธโมฺม ปริปูเรตโพฺพ, น นิรตฺถเกหิ รุณฺณาทีหิ อตฺตา ปริตาเปตโพฺพติ จ เปเต ทิพฺพสมฺปตฺติํ อธิคเมเนฺตน เปตานํ ปูชา กตา อุฬารา, พุทฺธปฺปมุขญฺจ ภิกฺขุสงฺฆํ อนฺนปานาทีหิ สนฺตเปฺปเนฺตน ภิกฺขูนํ พลํ อนุปทินฺนํ, อนุกมฺปาทิคุณปริวารญฺจ จาคเจตนํ นิพฺพเตฺตเนฺตน อนปฺปกํ ปุญฺญํ  ปสุตํ, ตสฺมา ภควา อิเมหิ ยถาภุจฺจคุเณหิ ราชานํ สมฺปหํเสโนฺต –</p>


<p>
‘‘โส ญาติธโมฺม จ อยํ นิทสฺสิโต,  
  
เปตาน ปูชา จ กตา อุฬารา;  
  
พลญฺจ ภิกฺขูนมนุปฺปทินฺนํ,  
  
ตุเมฺหหิ ปุญฺญํ ปสุตํ อนปฺปก’’นฺติฯ –  
</p>
  
<p>อิมาย คาถาย เทสนํ ปริโยสาเปติฯ</p>


<p>อถ  วา ติ อิมินา คาถาปเทน ภควา ราชานํ ธมฺมิยา กถาย สนฺทเสฺสติฯ ญาติธมฺมนิทสฺสนเมว หิ เอตฺถ สนฺทสฺสนํ ติ อิมินา สมาทเปติฯ อุฬาราติ ปสํสนเมว หิ เอตฺถ ปุนปฺปุนํ ปูชากรเณ สมาทปนํฯ นฺติ อิมินา สมุเตฺตเชติฯ พลานุปฺปทานเมว หิ เอตฺถ เอวํ ทานํ, พลานุปฺปทานตาติ ตสฺส อุสฺสาหวฑฺฒเนน สมุเตฺตชนํฯ นฺติ อิมินา สมฺปหํเสติฯ ปุญฺญปฺปสุตกิตฺตนเมว หิ เอตฺถ ตสฺส ยถาภุจฺจคุณสํวณฺณนภาเวน สมฺปหํสนชนนโต  สมฺปหํสนนฺติ เวทิตพฺพํฯ</p>


<p>เทสนาปริโยสาเน จ เปตฺติวิสยูปปตฺติอาทีนวสํวณฺณเนน สํวิคฺคานํ โยนิโส ปทหตํ จตุราสีติยา ปาณสหสฺสานํ ธมฺมาภิสมโย อโหสิฯ ทุติยทิวเสปิ ภควา เทวมนุสฺสานํ อิทเมว ติโรกุฎฺฎํ เทเสสิ, เอวํ ยาว สตฺตมทิวสา ตาทิโส เอว ธมฺมาภิสมโย อโหสีติฯ</p>

</p>

</p>





