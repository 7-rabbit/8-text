<h1>๙. อโนมทสฺสีพุทฺธวํสวณฺณนา</h1>
<p>โสภิตพุเทฺธ   ปน ปรินิพฺพุเต ตสฺส อปรภาเค เอกมสเงฺขฺยยฺยํ พุทฺธุปฺปาทรหิตํ อโหสิฯ อตีเต ปน ตสฺมิํ อสเงฺขฺยเยฺย เอกสฺมิํ กเปฺป ตโย พุทฺธา นิพฺพตฺติํสุ ติฯ ตตฺถ  ภควา โสฬส อสเงฺขฺยยฺยานิ กปฺปสตสหสฺสญฺจ ปารมิโย ปูเรตฺวา ตุสิตปุเร นิพฺพตฺติตฺวา เทเวหิ อภิยาจิโต ตโต จวิตฺวา จนฺทวติยํ นาม ราชธานิยํ ยสวา นามสฺส รโญฺญ กุเล สมุสฺสิตจารุปโยธราย ยโสธราย นาม อคฺคมเหสิยา กุจฺฉิสฺมิํ ปฎิสนฺธิํ อคฺคเหสิฯ อโนมทสฺสิกุมาเร กิร ยโสธราย เทวิยา กุจฺฉิคเต ตสฺส ปุญฺญปฺปภาเวน ปภา อสีติหตฺถปฺปมาณํ  ฐานํ ผริตฺวา อฎฺฐาสิฯ จนฺทสูริยปฺปภาหิ อนภิภวนียาว อโหสิฯ สา ทสนฺนํ มาสานํ อจฺจเยน โพธิสตฺตํ สุจนฺทนุยฺยาเน วิชายิฯ ปาฎิหาริยานิ เหฎฺฐา วุตฺตนยาเนวฯ</p>


<p>นามคฺคหณทิวเส ปนสฺส นามํ คณฺหนฺตา, ยสฺมา ชาติยํ อากาสโต สตฺต รตนานิ ปติํสุ, ตสฺมา อโนมานํ รตนานํ อุปฺปตฺติเหตุภูตตฺตา ‘‘อโนมทสฺสี’’ติ นามมกํสุฯ โส อนุกฺกเมน วุทฺธิปฺปโตฺต ทิเพฺพหิ กามคุเณหิ ปริจาริยมาโน ทสวสฺสสหสฺสานิ อคารํ อชฺฌาวสิฯ ตสฺส กิร สิริ อุปสิริ สิริวโฑฺฒติ ตโย ปาสาทา อเหสุํฯ สิริมาเทวิปฺปมุขานิ เตวีสติ อิตฺถิสหสฺสานิ ปจฺจุปฎฺฐิตานิ อเหสุํฯ โส สิริมาย เทวิยา อุปวาเณ นาม ปุเตฺต ชาเต จตฺตาริ นิมิตฺตานิ ทิสฺวา สิวิกายาเนน มหาภินิกฺขมนํ นิกฺขมิตฺวา ปพฺพชิฯ ตํ ติโสฺส ชนโกฎิโย อนุปพฺพชิํสุฯ</p>


<p>เตหิ ปริวุโต มหาปุริโส ทส มาเส ปธานจริยํ จริฯ ตโต วิสาขปุณฺณมาย อนุปมพฺราหฺมณคาเม ปิณฺฑาย จริตฺวา อนุปมเสฎฺฐิธีตาย ทินฺนํ มธุปายาสํ ปริภุญฺชิตฺวา สาลวเน ทิวาวิหารํ วีตินาเมตฺวา อโนมนามาชีวเกน ทินฺนา อฎฺฐ ติณมุฎฺฐิโย คเหตฺวา อชฺชุนรุกฺขโพธิํ ปทกฺขิณํ กตฺวา อฎฺฐตฺติํสหตฺถวิตฺถตํ ติณสนฺถรํ สนฺถริตฺวา จตุรงฺควีริยํ อธิฎฺฐาย ปลฺลงฺกํ อาภุชิตฺวา สมารํ มารพลํ วิทฺธํเสตฺวา ตีสุ ยาเมสุ ติโสฺส วิชฺชา อุปฺปาเทตฺวา  – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนสิฯ เตน วุตฺตํ –</p>


<ol>
<li>
‘‘โสภิตสฺส  
อปเรน, สมฺพุโทฺธ ทฺวิปทุตฺตโม;  
  
อโนมทสฺสี อมิตยโส, เตชสฺสี ทุรติกฺกโมฯ  
</li>
  
<li>
‘‘โส เฉตฺวา พนฺธนํ สพฺพํ, วิทฺธํเสตฺวา ตโย ภเว;  
  
อนิวตฺติคมนํ มคฺคํ, เทเสสิ เทวมานุเสฯ  
</li>
  
<li>
‘‘สาคโรว อสโงฺขโภ, ปพฺพโตว ทุราสโท;  
  
อากาโสว อนโนฺต โส, สาลราชาว ผุลฺลิโตฯ  
</li>
  
<li>
‘‘ทสฺสเนนปิ ตํ พุทฺธํ, โตสิตา โหนฺติ ปาณิโน;  
  
พฺยาหรนฺตํ คิรํ สุตฺวา, อมตํ ปาปุณนฺติ เต’’ติฯ  
</li>
  
<p>ตตฺถ ติ อนุปมทสฺสโน, อมิตทสฺสโน วาฯ ติ อมิตปริวาโร, อมิตกิตฺติ วาฯ ติ สีลสมาธิปญฺญาเตเชน สมนฺนาคโตฯ ติ ทุปฺปธํสิโย, อเญฺญน เทเวน วา มาเรน วา เกนจิ วา อติกฺกมิตุํ อสกฺกุเณโยฺยติ อโตฺถฯ   นฺติ สพฺพํ ทสวิธํ สํโยชนํ ฉินฺทิตฺวาฯ ติ ติภวูปคํ กมฺมํ กมฺมกฺขยกรญาเณน วิทฺธํเสตฺวา, อภาวํ กตฺวาติ อโตฺถฯ นฺติ นิวตฺติยา ปวตฺติยา ปฎิปกฺขภูตํ นิพฺพานํ อนิวตฺตีติ วุจฺจติ, ตํ อนิวตฺติํ คจฺฉติ อเนนาติ อนิวตฺติคมโนฯ ตํ อนิวตฺติคมนํ อฎฺฐงฺคิกํ มคฺคํ เทเสสีติ อโตฺถฯ ‘‘ทเสฺสตี’’ติปิ ปาโฐ, โสเยวโตฺถฯ ติ เทวมนุสฺสานํ, สามิอเตฺถ อุปโยควจนํ ทฎฺฐพฺพํฯ
</ol></p>


<p>ติ โขเภตุํ จาเลตุํ อสกฺกุเณโยฺยติ อโกฺขภิโยฯ ยถา หิ สมุโทฺท จตุราสีติโยชนสหสฺสคมฺภีโร อเนกโยชนสหสฺสภูตาวาโส อโกฺขภิโย, เอวํ อโกฺขภิโยติ อโตฺถฯ ติ ยถา ปน อากาสสฺส อโนฺต นตฺถิ, อถ โข อนโนฺต อปฺปเมโยฺย อปาโร, เอวํ ภควาปิ พุทฺธคุเณหิ อนโนฺต อปฺปเมโยฺย อปาโรฯ ติ โส ภควาฯ ติ สพฺพลกฺขณานุพฺยญฺชนสมลงฺกตสรีรตฺตา สุผุลฺลิตสาลราชา วิย โสภตีติ อโตฺถฯ นฺติ ตสฺส พุทฺธสฺส ทสฺสเนนาปีติ อโตฺถฯ อีทิเสสุปิ  สามิวจนํ ปยุชฺชนฺติ สทฺทสตฺถวิทูฯ ติ ปริโตสิตา ปีณิตาฯ นฺติ พฺยาหรนฺตสฺส, สามิอเตฺถ  อุปโยควจนํฯ นฺติ นิพฺพานํฯ ติ อธิคจฺฉนฺติฯ ติ เย ตสฺส คิรํ ธมฺมเทสนํ สุณนฺติ, เต อมตํ ปาปุณนฺตีติ อโตฺถฯ</p>


<p>ภควา ปน โพธิมูเล สตฺตสตฺตาหํ วีตินาเมตฺวา พฺรหฺมุนา อายาจิโต ธมฺมเทสนาย พุทฺธจกฺขุนา โลกํ โอโลเกโนฺต อตฺตนา สห ปพฺพชิเต ติโกฎิสเงฺข ชเน อุปนิสฺสยสมฺปเนฺน ทิสฺวา – ‘‘กตฺถ นุ โข เต เอตรหิ วิหรนฺตี’’ติ อุปธาเรโนฺต สุภวตีนคเร สุทสฺสนุยฺยาเน วิหรเนฺต ทิสฺวา อากาเสน คนฺตฺวา สุทสฺสนุยฺยาเน โอตริฯ โส เตหิ ปริวุโต สเทวมนุสฺสาย ปริสาย มเชฺฌ ธมฺมจกฺกํ ปวเตฺตสิฯ ตตฺถ โกฎิสตานํ ปฐมาภิสมโย อโหสิฯ เตน วุตฺตํ –</p>


<ol>
<li>
‘‘ธมฺมาภิสมโย ตสฺส, อิโทฺธ ผีโต ตทา อหุ;  
  
โกฎิสตานิ อภิสมิํสุ, ปฐเม ธมฺมเทสเน’’ติฯ  
</li>
  
<p>ตตฺถ ติ ผาติปฺปโตฺต พาหุชญฺญวเสนฯ ติ โกฎีนํ สตานิ โกฎิสตานิฯ ‘‘โกฎิสตโย’’ติปิ ปาโฐ, ตสฺส สตโกฎิโยติ อโตฺถฯ
</ol></p>


<p>อถาปเรน  สมเยน โอสธีนครทฺวาเร อสนรุกฺขมูเล ยมกปาฎิหาริยํ กตฺวา อสุเรหิ ทุรภิภวเน ตาวติํสภวเน ปณฺฑุกมฺพลสิลายํ นิสิโนฺน เตมาสํ อภิธมฺมวสฺสํ วสฺสาปยิฯ ตทา อสีติเทวตาโกฎิโย อภิสมิํสุฯ เตน วุตฺตํ –</p>


<ol>
<li>
‘‘ตโต ปรํ อภิสมเย, วสฺสเนฺต ธมฺมวุฎฺฐิโย;  
  
อสีติโกฎิโยภิสมิํสุ, ทุติเย ธมฺมเทสเน’’ติฯ  
</li>
  
<p>ตตฺถ ติ พุทฺธมหาเมเฆ วสฺสเนฺตฯ ติ ธมฺมกถาวสฺสวุฎฺฐิโยฯ
</ol></p>


<p>ตโต อปเรน สมเยน มงฺคลปญฺหานิเทฺทเส อฎฺฐสตฺตติ โกฎิโย อภิสมิํสุฯ โส ตติโย อภิสมโย อโหสิฯ เตน วุตฺตํ –</p>


<ol>
<li>
‘‘ตโต  
  
ปรมฺปิ วสฺสเนฺต, ตปฺปยเนฺต จ ปาณินํ;  
  
อฎฺฐสตฺตติโกฎีนํ, ตติยาภิสมโย อหู’’ติฯ  
</li>
  
<p>ตตฺถ ติ ธมฺมกถาสลิลธารํ วสฺสเนฺตฯ ติ ธมฺมามตวเสฺสน ตปฺปยเนฺต, ตปฺปนํ กโรเนฺต ภควตีติ อโตฺถฯ
</ol></p>


<p>อโนมทสฺสิสฺสปิ ภควโต ตโย สาวกสนฺนิปาตา อเหสุํฯ ตตฺถ โสเรยฺยนคเร อิสิทตฺตสฺส รโญฺญ ธเมฺม เทสิยมาเน ปสีทิตฺวา เอหิภิกฺขุปพฺพชฺชาย ปพฺพชิตานํ อฎฺฐนฺนํ อรหนฺตสตสหสฺสานํ มเชฺฌ ปาติโมกฺขํ อุทฺทิสิฯ อยํ ปฐโม สนฺนิปาโต อโหสิฯ ราธวตีนคเร สุนฺทรินฺธรสฺส นาม รโญฺญ ธเมฺม เทสิยมาเน เอหิภิกฺขุปพฺพชฺชาย ปพฺพชิตานํ สตฺตนฺนํ อรหนฺตสตสหสฺสานํ มเชฺฌ ปาติโมกฺขํ อุทฺทิสิฯ อยํ ทุติโย สนฺนิปาโต อโหสิฯ ปุน โสเรยฺยนคเรเยว โสเรยฺยรญฺญา สห เอหิภิกฺขุปพฺพชฺชาย ปพฺพชิตานํ ฉนฺนํ อรหนฺตสตสหสฺสานํ มเชฺฌ ปาติโมกฺขํ อุทฺทิสิฯ อยํ ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘สนฺนิปาตา ตโย อาสุํ, ตสฺสาปิ จ มเหสิโน;  
  
อภิญฺญาพลปฺปตฺตานํ, ปุปฺผิตานํ วิมุตฺติยาฯ  
</li>
  
<li>
‘‘อฎฺฐสตสหสฺสานํ, สนฺนิปาโต ตทา อหุ;  
  
ปหีนมทโมหานํ, สนฺตจิตฺตาน ตาทินํฯ  
</li>
  
<li>
‘‘สตฺตสตสหสฺสานํ, ทุติโย อาสิ สมาคโม;  
  
อนงฺคณานํ วิรชานํ, อุปสนฺตาน ตาทินํฯ  
</li>
  
<li>
‘‘ฉนฺนํ สตสหสฺสานํ, ตติโย อาสิ สมาคโม;  
  
อภิญฺญาพลปฺปตฺตานํ, นิพฺพุตานํ ตปสฺสิน’’นฺติฯ  
</li>
  
<p>ตตฺถ  ติ ตสฺส มเหสิโน อโนมทสฺสิสฺสาปิฯ ‘‘ตสฺสาปิ ทฺวิปทุตฺตโม’’ติปิ ปาโฐ, ตสฺสปิ ทฺวิปทุตฺตมสฺสาติ อโตฺถฯ ลกฺขณํ สทฺทสตฺถโต คเหตพฺพํฯ นฺติ อภิญฺญานํ พลปฺปตฺตานํ, จิณฺณวสิตาย ขิปฺปนิสนฺติภาเวน อภิญฺญาสุ  ถิรภาวปฺปตฺตานนฺติ อโตฺถฯ นฺติ สพฺพผาลิผุลฺลภาเวน อติวิย โสภคฺคปฺปตฺตานํฯ ติ อรหตฺตผลวิมุตฺติยาฯ
</ol></p>


<p>นฺติ  เอตฺถ อยํ -สโทฺท กตฺถจิ กิเลเสสุ ทิสฺสติฯ ยถาห – ‘‘ตตฺถ กตมานิ ตีณิ องฺคณานิ? ราโค องฺคณํ โทโส องฺคณํ โมโห องฺคณ’’นฺติ (วิภ. ๙๒๔)ฯ ‘‘ปาปกานํ โข เอตํ, อาวุโส, อกุสลานํ อิจฺฉาวจรานํ อธิวจนํ ยทิทํ องฺคณ’’นฺติ (ม. นิ. ๑.๖๐)ฯ กตฺถจิ กิสฺมิญฺจิ มเล? ยถาห – ‘‘ตเสฺสว รชสฺส วา องฺคณสฺส วา ปหานาย วายมตี’’ติ (ม. นิ. ๑.๑๘๔)ฯ กตฺถจิ ตถารูเป ภูมิภาเค ‘‘เจติยงฺคณํ โพธิยงฺคณํ ราชงฺคณ’’นฺติฯ อิธ ปน กิเลเสสุ ทฎฺฐโพฺพฯ ตสฺมา นิกฺกิเลสานนฺติ อโตฺถ (ม. นิ. อฎฺฐ. ๑.๕๗)ฯ นฺติ ตเสฺสว เววจนํฯ นฺติ กิเลสกฺขยกโร อริยมคฺคสงฺขาโต ตโป เยสํ อตฺถิ เต ตปสฺสิโน, เตสํ ตปสฺสีนํ, ขีณาสวานนฺติ อโตฺถฯ</p>


<p>ตทา อมฺหากํ โพธิสโตฺต เอโก มเหสโกฺข ยกฺขเสนาปติ อโหสิ มหิทฺธิโก มหานุภาโว อเนกโกฎิสตสหสฺสานํ ยกฺขานํ อธิปติฯ โส ‘‘พุโทฺธ โลเก อุปฺปโนฺน’’ติ สุตฺวา อาคนฺตฺวา ปรมรุจิรทสฺสนํ สตฺตรตนมยํ อภิรุจิรรชนิกรมณฺฑลสทิสํ มณฺฑปํ นิมฺมินิตฺวา ตตฺถ สตฺตาหํ มหาทานํ พุทฺธปฺปมุขสฺส สงฺฆสฺส อทาสิฯ อถ นํ ภควา ภตฺตานุโมทนสมเย ‘‘อนาคเต กปฺปสตสหสฺสาธิเก เอกสฺมิํ อสเงฺขฺยเยฺย อติกฺกเนฺต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ เตน สมเยน, ยโกฺข อาสิํ มหิทฺธิโก;  
  
เนกานํ ยกฺขโกฎีนํ, วสวตฺติมฺหิ อิสฺสโรฯ  
</li>
  
<li>
‘‘ตทาปิ ตํ พุทฺธวรํ, อุปคนฺตฺวา มเหสินํ;  
  
อนฺนปาเนน ตเปฺปสิํ, สสงฺฆํ โลกนายกํฯ  
</li>
  
<li>
‘‘โสปิ มํ ตทา พฺยากาสิ, วิสุทฺธนยโน มุนิ;  
  
อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ  
วจนํ สุตฺวา, หโฎฺฐ สํวิคฺคมานโส;  
  
อุตฺตริํ วตมธิฎฺฐาสิํ, ทสปารมิปูริยา’’ติฯ  
</li>
  
<p>ตตฺถ  นฺติ ปารมิปูรณตฺถาย ภิโยฺยปิ ทฬฺหตรํ ปรกฺกมมกาสีติ อโตฺถฯ
</ol></p>


<p>ตสฺส ปน  ภควโต จนฺทวตี นาม นครํ อโหสิ, ยสวา นาม ราชา ปิตา, ยโสธรา นาม มาตา, นิสโภ จ อโนโม จ เทฺว อคฺคสาวกา, วรุโณ นามุปฎฺฐาโก, สุนฺทรี จ สุมนา จ เทฺว อคฺคสาวิกา, อชฺชุนรุโกฺข โพธิ, สรีรํ อฎฺฐปณฺณาสหตฺถุเพฺพธํ อโหสิ, วสฺสสตสหสฺสํ อายุ, สิริมา นาม อคฺคมเหสี, อุปวาโณ นามสฺส ปุโตฺต, ทสวสฺสสหสฺสานิ อคารํ อชฺฌาวสิฯ โส สิวิกายาเนน นิกฺขมิฯ สิวิกายาเนน คมนํ ปน โสภิตพุทฺธวํสวณฺณนาย ปาสาทคมเน วุตฺตนเยเนว เวทิตพฺพํฯ ธมฺมโก นาม ราชา อุปฎฺฐาโกฯ ธมฺมาราเม กิร ภควา วิหาสีติฯ เตน วุตฺตํ –</p>


<ol>
<li>
‘‘นครํ จนฺทวตี นาม, ยสวา นาม ขตฺติโย;  
  
มาตา ยโสธรา นาม, อโนมทสฺสิสฺส สตฺถุโนฯ  
</li>
  
<li>
‘‘นิสโภ จ อโนโม จ, อเหสุํ อคฺคสาวกา;  
  
วรุโณ นามุปฎฺฐาโก, อโนมทสฺสิสฺส สตฺถุโนฯ  
</li>
  
<li>
‘‘สุนฺทรี จ สุมนา จ, อเหสุํ อคฺคสาวิกา;  
  
โพธิ ตสฺส ภควโต, อชฺชุโนติ ปวุจฺจติฯ  
</li>
  
<li>
‘‘อฎฺฐปณฺณาสรตนํ, อจฺจุคฺคโต มหามุนิ;  
  
ปภา นิทฺธาวตี ตสฺส, สตรํสีว อุคฺคโตฯ  
</li>
  
<li>
‘‘วสฺสสตสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘สุปุปฺผิตํ  
ปาวจนํ, อรหเนฺตหิ ตาทิหิ;  
  
วีตราเคหิ วิมเลหิ, โสภิตฺถ ชินสาสนํฯ  
</li>
  
<li>
‘‘โส จ สตฺถา อมิตยโส, ยุคานิ ตานิ อตุลิยานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ  ติ ตสฺส สรีรโต ปภา นิกฺขมติฯ สรีรปฺปภา ปนสฺส นิจฺจกาลํ ทฺวาทสโยชนปฺปมาณํ ปเทสํ ผริตฺวา ติฎฺฐติฯ ติ อคฺคสาวกยุคาทีนิ ยุคฬานิฯ   นฺติ วุตฺตปฺปการํ สพฺพมฺปิ อนิจฺจมุขํ ปวิฎฺฐํ วินฎฺฐนฺติ อโตฺถฯ ‘‘นนุ ริตฺตกเมว สงฺขารา’’ติปิ ปาโฐ, ตสฺส นนุ ริตฺตกา ตุจฺฉกาเยว สเพฺพ สงฺขาราติ อโตฺถฯ -กาโร ปทสนฺธิกโรฯ เสสคาถาสุ สพฺพตฺถ อุตฺตานเมวาติฯ
</ol></p>


<p>อิมสฺส ปน อโนมทสฺสิสฺส ภควโต สนฺติเก สาริปุโตฺต จ มหาโมคฺคลฺลาโน จาติ อิเม เทฺว อคฺคสาวกา อคฺคสาวกภาวตฺถาย ปณิธานมกํสุฯ อิเมสํ ปน เถรานํ วตฺถุ เจตฺถ กเถตพฺพํฯ มยา คนฺถวิตฺถารภเยน น อุทฺธฎนฺติฯ</p>

</p>

</p>





