<h1>๑๙. สฎฺฐินิปาโต</h1>
<ol>
<li>
<p> [๕๒๙] ๑. โสณกชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต เนกฺขมฺมปารมิํ อารพฺภ กเถสิฯ ตทา หิ ภควา ธมฺมสภายํ เนกฺขมฺมปารมิํ วณฺณยนฺตานํ ภิกฺขูนํ มเชฺฌ นิสีทิตฺวา ‘‘น, ภิกฺขเว, อิทาเนว, ปุเพฺพปิ ตถาคโต มหาภินิกฺขมนํ นิกฺขโนฺตเยวา’’ติ วตฺวา อตีตํ อาหริฯ</p>


<p>อตีเต ราชคเห มคธราชา นาม รชฺชํ กาเรสิฯ โพธิสโตฺต ตสฺส อคฺคมเหสิยา กุจฺฉิสฺมิํ นิพฺพตฺติ, นามคฺคหณทิวเส จสฺส ‘‘อรินฺทมกุมาโร’’ติ นามํ กริํสุฯ ตสฺส ชาตทิวเสเยว ปุโรหิตสฺสปิ ปุโตฺต ชายิ, ‘‘โสณกกุมาโร’’ติสฺส นามํ กริํสุฯ เต อุโภปิ เอกโตว วฑฺฒิตฺวา วยปฺปตฺตา อุตฺตมรูปธรา รูเปน นิพฺพิเสสา หุตฺวา ตกฺกสิลํ คนฺตฺวา อุคฺคหิตสิปฺปา ตโต นิกฺขมิตฺวา ‘‘สพฺพสมยสิปฺปญฺจ เทสจาริตฺตญฺจ ชานิสฺสามา’’ติ อนุปุเพฺพน จาริกํ จรนฺตา พาราณสิํ ปตฺวา ราชุยฺยาเน วสิตฺวา ปุนทิวเส นครํ ปวิสิํสุฯ ตํ ทิวสญฺจ เอกเจฺจ มนุสฺสา ‘‘พฺราหฺมณวาจนกํ กริสฺสามา’’ติ ปายาสํ ปฎิยาเทตฺวา อาสนานิ ปญฺญาเปตฺวา อาคจฺฉเนฺต เต กุมาเร ทิสฺวา ฆรํ ปเวเสตฺวา ปญฺญตฺตาสเน นิสีทาเปสุํฯ ตตฺถ โพธิสตฺตสฺส ปญฺญตฺตาสเน สุทฺธวตฺถํ อตฺถตํ อโหสิ, โสณกสฺส รตฺตกมฺพลํฯ โส ตํ นิมิตฺตํ ทิสฺวาว ‘‘อชฺช เม ปิยสหาโย อรินฺทมกุมาโร  พาราณสิราชา ภวิสฺสติ, มยฺหํ ปน เสนาปติฎฺฐานํ ทสฺสตี’’ติ อญฺญาสิฯ เต อุโภปิ กตภตฺตกิจฺจา อุยฺยานเมว อคมํสุฯ</p>


<p>ตทา พาราณสิรโญฺญ กาลกตสฺส สตฺตโม ทิวโส โหติ, อปุตฺตกํ ราชกุลํฯ อมจฺจาทโย ปาโตว สสีสํ นฺหาตา สนฺนิปติตฺวา ‘‘รชฺชารหสฺส สนฺติกํ คมิสฺสตี’’ติ ผุสฺสรถํ โยเชตฺวา วิสฺสเชฺชสุํฯ โส นครา นิกฺขมิตฺวา อนุปุเพฺพน ราชุยฺยานํ คนฺตฺวา อุยฺยานทฺวาเร นิวตฺติตฺวา อาโรหณสโชฺช หุตฺวา อฎฺฐาสิฯ โพธิสโตฺต มงฺคลสิลาปเฎฺฎสสีสํ ปารุปิตฺวา  นิปชฺชิ, โสณกกุมาโร ตสฺส สนฺติเก นิสีทิฯ โส ตูริยสทฺทํ สุตฺวา ‘‘อรินฺทมสฺส ผุสฺสรโถ อาคจฺฉติ, อเชฺชส ราชา  หุตฺวา มม เสนาปติฎฺฐานํ ทสฺสติ, น โข ปน มยฺหํ อิสฺสริเยนโตฺถ, เอตสฺมิํ คเต นิกฺขมิตฺวา ปพฺพชิสฺสามี’’ติ จิเนฺตตฺวา เอกมเนฺต ปฎิจฺฉเนฺน อฎฺฐาสิฯ ปุโรหิโต อุยฺยานํ ปวิสิตฺวา มหาสตฺตํ นิปนฺนกํ ทิสฺวา ตูริยานิ ปคฺคณฺหาเปสิฯ มหาสโตฺต ปพุชฺฌิตฺวา ปริวตฺติตฺวา โถกํ นิปชฺชิตฺวา อุฎฺฐาย สิลาปเฎฺฎ ปลฺลเงฺกน นิสีทิฯ อถ นํ ปุโรหิโต อญฺชลิํ ปคฺคณฺหิตฺวา อาห – ‘‘รชฺชํ เต, เทว, ปาปุณาตี’’ติฯ ‘‘กิํ อปุตฺตกํ ราชกุล’’นฺติ? ‘‘เอวํ, เทวา’’ติฯ ‘‘เตน หิ สาธู’’ติฯ อถ นํ เต ตเตฺถว อภิสิญฺจิตฺวา รถํ อาโรเปตฺวา มหเนฺตน ปริวาเรน นครํ ปเวเสสุํฯ โส นครํ ปทกฺขิณํ กตฺวา ปาสาทํ อภิรูหิฯ โส ยสมหนฺตตาย โสณกกุมารํ น สริฯ</p>


<p>โสปิ ตสฺมิํ นครํ ปวิเฎฺฐ ปจฺฉา อาคนฺตฺวา สิลาปเฎฺฎ นิสีทิฯ อถสฺส ปุรโต พนฺธนา ปวุตฺตํ สาลรุกฺขโต ปณฺฑุปลาสํ ปติฯ โส ตํ ทิสฺวาว ‘‘ยเถเวตํ, ตถา มมปิ สรีรํ ชรํ ปตฺวา ปติสฺสตี’’ติ อนิจฺจาทิวเสน วิปสฺสนํ ปฎฺฐเปตฺวา ปเจฺจกโพธิํ ปาปุณิฯ ตํขณเญฺญวสฺส คิหิลิงฺคํ อนฺตรธายิ, ปพฺพชิตลิงฺคํ ปาตุรโหสิฯ โส ‘‘นตฺถิ ทานิ ปุนพฺภโว’’ติ อุทานํ อุทาเนโนฺต นนฺทมูลกปพฺภารํ อคมาสิฯ มหาสโตฺตปิ จตฺตาลีสมตฺตานํ สํวจฺฉรานํ อจฺจเยน สริตฺวา ‘‘กหํ นุ โข เม สหาโย โสณโก’’ติ โสณกํ ปุนปฺปุนํ สรโนฺตปิ ‘‘มยา สุโต  วา ทิโฎฺฐ วา’’ติ วตฺตารํ อลภิตฺวา อลงฺกตมหาตเล ราชปลฺลเงฺก นิสิโนฺน คนฺธพฺพนาฎกนจฺจคีตาทีหิ ปริวุโต สมฺปตฺติมนุภวโนฺต ‘‘โย เม กสฺสจิ สนฺติเก สุตฺวา ‘อสุกฎฺฐาเน นาม โสณโก วสตี’ติ อาจิกฺขิสฺสติ, ตสฺส สตํ ทสฺสามิ, โย เม สามํ ทิสฺวา อาโรเจสฺสติ, ตสฺส สหสฺส’’นฺติ เอกํ อุทานํ อภิสงฺขริตฺวา คีตวเสน อุทาเนโนฺต ปฐมํ คาถมาห –</p>


<p>
‘‘กสฺส สุตฺวา สตํ ทมฺมิ, สหสฺสํ ทิฎฺฐ โสณกํ;  
  
โก เม โสณกมกฺขาติ, สหายํ ปํสุกีฬิต’’นฺติฯ  
</p>
  
<p>อถสฺส มุขโต ลุญฺจนฺตี วิย คเหตฺวา เอกา นาฎกีตฺถี ตํ คายิฯ อถญฺญา อถญฺญาติ ‘‘อมฺหากํ รโญฺญ ปิยคีต’’นฺติ สพฺพา โอโรธา คายิํสุฯ อนุกฺกเมน นครวาสิโนปิ ชานปทาปิ ตเมว คีตํ คายิํสุฯ ราชาปิ  ปุนปฺปุนํ ตเมว คีตํ คายติฯ ปณฺณาสมตฺตานํ สํวจฺฉรานํ อจฺจเยน ปนสฺส พหู ปุตฺตธีตโร อเหสุํ, เชฎฺฐปุโตฺต ทีฆาวุกุมาโร นาม อโหสิฯ ตทา  โสณกปเจฺจกพุโทฺธ ‘‘อรินฺทมราชา มํ ทฎฺฐุกาโม, อหํ ตตฺถ คนฺตฺวา กาเมสุ อาทีนวํ เนกฺขเมฺม จานิสํสํ กเถตฺวา ปพฺพชฺชนาการํ กโรมี’’ติ จิเนฺตตฺวา อิทฺธิยา อากาเสนาคนฺตฺวา อุยฺยาเน นิสีทิฯ ตทา เอโก สตฺตวสฺสิโก ปญฺจจูฬกกุมารโก มาตรา ปหิโต คนฺตฺวา อุยฺยานวเน ทารูนิ อุทฺธรโนฺต ปุนปฺปุนํ ตเมว คีตํ คายิฯ อถ นํ โส ปโกฺกสิตฺวา ‘‘กุมารก, ตฺวํ อญฺญํ อคายิตฺวา เอกเมว คีตํ คายสิ, กิํ อญฺญํ น ชานาสี’’ติ ปุจฺฉิฯ ‘‘ชานามิ, ภเนฺต, อมฺหากํ ปน รโญฺญ อิทเมว ปิยํ, เตน นํ ปุนฺนปฺปุนํ คายามี’’ติฯ ‘‘เอตสฺส ปน เต คีตสฺส ปฎิคีตํ คายโนฺต โกจิ ทิฎฺฐปุโพฺพ’’ติฯ ‘‘น ทิฎฺฐปุโพฺพ, ภเนฺต’’ติฯ ‘‘อหํ ตํ สิกฺขาเปสฺสามิ, สกฺขิสฺสสิ รโญฺญ สนฺติกํ คนฺตฺวา ปฎิคีตํ คายิตุ’’นฺติฯ ‘‘อาม, ภเนฺต’’ติฯ อถสฺส โส ปฎิคีตํ อาจิกฺขโนฺต ติอาทิมาหฯ อุคฺคณฺหาเปตฺวา จ ปน  ตํ อุโยฺยเชสิ – ‘‘คจฺฉ, กุมารก, อิมํ ปฎิคีตํ รญฺญา สทฺธิํ คายาหิ, ราชา เต มหนฺตํ อิสฺสริยํ ทสฺสติ, กิํ เต ทารูหิ, เวเคน ยาหี’’ติฯ</p>


<p>โส ‘‘สาธู’’ติ ตํ ปฎิคีตํ อุคฺคณฺหิตฺวา วนฺทิตฺวา, ‘‘ภเนฺต, ยาวาหํ ราชานํ อาเนมิ, ตาว อิเธว โหถา’’ติ วตฺวา เวเคน มาตุ สนฺติกํ คนฺตฺวา, ‘‘อมฺม, ขิปฺปํ มํ นฺหาเปตฺวา อลงฺกโรถ, อชฺช ตํ ทลิทฺทภาวโต โมเจสฺสามี’’ติ วตฺวา นฺหาตมณฺฑิโต ราชทฺวารํ คนฺตฺวา ‘‘อยฺย โทวาริก, ‘เอโก ทารโก ตุเมฺหหิ สทฺธิํ ปฎิคีตํ คายิสฺสามีติ อาคนฺตฺวา ทฺวาเร ฐิโต’ติ รโญฺญ อโรเจหี’’ติ อาหฯ โส เวเคน คนฺตฺวา รโญฺญ อาโรเจสิฯ ราชา ‘‘อาคจฺฉตู’’ติ ปโกฺกสาเปตฺวา, ‘‘ตาต, ตฺวํ มยา สทฺธิํ ปฎิคีตํ คายิสฺสสี’’ติ อาหฯ ‘‘อาม, เทวา’’ติฯ ‘‘เตน หิ คายสฺสู’’ติฯ ‘‘เทว, อิมสฺมิํ ฐาเน น คายามิ, นคเร ปน เภริํ จราเปตฺวา มหาชนํ สนฺนิปาตาเปถ, มหาชนมเชฺฌ คายิสฺสามี’’ติฯ ราชา ตถา กาเรตฺวา อลงฺกตมณฺฑเป ปลฺลงฺกมเชฺฌ นิสีทิตฺวา ตสฺสานุรูปํ อาสนํ ทาเปตฺวา ‘‘อิทานิ ตว คีตํ คายสฺสู’’ติ อาหฯ ‘‘เทว, ตุเมฺห ตาว คายถ, อถาหํ ปฎิคีตํ คายิสฺสามี’’ติฯ ตโต ราชา ปฐมํ คายโนฺต คาถมาห –</p>


<ol>
<li>
‘‘กสฺส  
สุตฺวา สตํ ทมฺมิ, สหสฺสํ ทิฎฺฐ โสณกํ;  
  
โส เม โสณกมกฺขาติ, สหายํ ปํสุกีฬิต’’นฺติฯ  
</li>
  
<p>ตตฺถ ติ ‘‘อสุกฎฺฐาเน นาม เต ปิยสหาโย โสณโก วสตี’’ติ ตสฺส วสนฎฺฐานํ สุตฺวา อาโรเจนฺตสฺส กสฺส สตํ ทมฺมิฯ ติ ‘‘อสุกฎฺฐาเน นาม มยา ทิโฎฺฐ’’ติ ทิสฺวา อาโรเจนฺตสฺส กสฺส สหสฺสํ ทมฺมีติฯ
</ol></p>


<p>เอวํ  รญฺญา ปฐมํ อุทานคาถาย คีตาย ปญฺจจูฬกทารเกน ปฎิคีตภาวํ ปกาเสโนฺต สตฺถา อภิสมฺพุโทฺธ หุตฺวา ทียฑฺฒคาถา อภาสิ –</p>


<ol>
<li>
‘‘อถพฺรวี มาณวโก, ทหโร ปญฺจจูฬโก;  
  
มยฺหํ สุตฺวา สตํ เทหิ, สหสฺสํ ทิฎฺฐ โสณกํ;  
  
อหํ เต โสณกกฺขิสฺสํ, สหายํ ปํสุกีฬิต’’นฺติฯ  
</li>
  
<p>เตน วุตฺตคาถาย ปน อยมโตฺถ – มหาราช, ยํ ตฺวํ ‘‘สุตฺวา อาโรเจนฺตสฺส สตํ ทมฺมี’’ติ วทสิ, ตมฺปิ มเมว เทหิ, ยํ ‘‘ทิสฺวา อาโรเจนฺตสฺส สหสฺสํ  ทมฺมี’’ติ วทสิ, ตมฺปิ มยฺหเมว เทหิ, อหํ เต ปิยสหายํ อิทาเนว ปจฺจกฺขโตว ‘‘อยํ โสณโก’’ติ อาจิกฺขิสฺสนฺติฯ
</ol></p>


<p>อิโต ปรํ สุวิเญฺญยฺยา สมฺพุทฺธคาถา ปาฬินเยเนว เวทิตพฺพา –</p>


<ol>
<li>
‘‘กตมสฺมิํ โส ชนปเท, รเฎฺฐสุ นิคเมสุ จ;  
  
กตฺถ โสณกมทฺทกฺขิ, ตํ เม อกฺขาหิ ปุจฺฉิโตฯ  
</li>
  
<li>
‘‘ตเวว เทว วิชิเต, ตเววุยฺยานภูมิยํ;  
  
อุชุวํสา มหาสาลา, นีโลภาสา มโนรมาฯ  
</li>
  
<li>
‘‘ติฎฺฐนฺติ เมฆสมานา, รมฺมา อโญฺญญฺญนิสฺสิตา;  
  
เตสํ มูลมฺหิ โสณโก, ฌายตี อนุปาทโน;  
  
อุปาทาเนสุ โลเกสุ, ฑยฺหมาเนสุ นิพฺพุโตฯ  
</li>
  
<li>
‘‘ตโต  
จ ราชา ปายาสิ, เสนาย จตุรงฺคิยา;  
  
การาเปตฺวา สมํ มคฺคํ, อคมา เยน โสณโกฯ  
</li>
  
<li>
‘‘อุยฺยานภูมิํ คนฺตฺวาน, วิจรโนฺต พฺรหาวเน;  
  
อาสีนํ โสณกํ ทกฺขิ, ฑยฺหมาเนสุ นิพฺพุต’’นฺติฯ  
</li>
  
<p>ตตฺถ  ติ อุชุกฺขนฺธาฯ ติ มหารุกฺขาฯ ติ นีลเมฆสทิสาฯ ติ รมณียาฯ ติ สาขาหิ สาขํ, มูเลน มูลํ สํสิพฺพิตฺวา ฐิตาฯ นฺติ เตสํ เอวรูปานํ ตว อุยฺยานวเน สาลานํ เหฎฺฐาฯ ติ ลกฺขณูปนิชฺฌานอารมฺมณูปนิชฺฌานสงฺขาเตหิ ฌาเนหิ ฌายติฯ ติ กามุปาทานาทิวิรหิโตฯ ติ เอกาทสหิ อคฺคีหิ ฑยฺหมาเนสุ สเตฺตสุฯ ติ เต อคฺคี นิพฺพาเปตฺวา สีตเลน หทเยน ฌายมาโน ตว อุยฺยาเน มงฺคลสาลรุกฺขมูเล สิลาปเฎฺฎ นิสิโนฺน เอส เต สหาโย กญฺจนปฎิมา วิย โสภมาโน ปฎิมาเนตีติฯ ติ, ภิกฺขเว, ตโต โส อรินฺทโม ราชา ตสฺส วจนํ สุตฺวาว ‘‘โสณกปเจฺจกพุทฺธํ ปสฺสิสฺสามี’’ติ จตุรงฺคินิยา เสนาย ปายาสิ นิกฺขมิฯ ติ อุชุกเมว อคนฺตฺวา ตสฺมิํ มหเนฺต วนสเณฺฑ วิจรโนฺต ตสฺส สนฺติกํ คนฺตฺวา ตํ อาสีนํ อทฺทกฺขิฯ
</ol></p>


<p>โส ตํ อวนฺทิตฺวา เอกมนฺตํ นิสีทิตฺวา อตฺตโน กิเลสาภิรตตฺตา ตํ ‘‘กปโณ’’ติ มญฺญมาโน อิมํ คาถมาห –</p>


<ol>
<li>
‘‘กปโณ วตยํ ภิกฺขุ, มุโณฺฑ สงฺฆาฎิปารุโต;  
  
อมาติโก อปิติโก, รุกฺขมูลสฺมิ ฌายตี’’ติฯ  
</li>
  
<p>ตตฺถ ติ นิมฺมาติโก นิปฺปิติโก การุญฺญปฺปโตฺต ฌายติฯ
</ol></p>


<ol>
<li>
‘‘อิมํ วากฺยํ นิสาเมตฺวา, โสณโก เอตทพฺรวิ;  
  
น ราช กปโณ โหติ, ธมฺมํ กาเยน ผสฺสยํฯ  
</li>
  
<li>
‘‘โย  
จ ธมฺมํ นิรํกตฺวา, อธมฺมมนุวตฺตติ;  
  
ส ราช กปโณ โหติ, ปาโป ปาปปรายโณ’’ติฯ  
</li>
  
<p>ตตฺถ  นฺติ ตสฺส กิเลสาภิรตสฺส ปพฺพชฺชํ อโรเจนฺตสฺส อิมํ ปพฺพชฺชาครหวจนํ สุตฺวาฯ ติ ปพฺพชฺชาย คุณํ ปกาเสโนฺต เอตํ อพฺรวิฯ นฺติ ผสฺสยโนฺต เยน อริยมคฺคธโมฺม นามกาเยน ผสฺสิโต, โส กปโณ นาม น โหตีติ ทเสฺสโนฺต เอวมาหฯ ติ อตฺตภาวโต นีหริตฺวาฯ ติ สยํ ปาปานํ กรเณน ปาโป, อเญฺญสมฺปิ กโรนฺตานํ ปติฎฺฐาภาเวน ปาปปรายโณติฯ
</ol></p>


<p>เอวํ  โส โพธิสตฺตํ ครหิฯ โส อตฺตโน ครหิตภาวํ อชานโนฺต วิย หุตฺวา นามโคตฺตํ กเถตฺวา เตน สทฺธิํ ปฎิสนฺถารํ กโรโนฺต คาถมาห –</p>


<ol>
<li>
‘‘อรินฺทโมติ เม นามํ, กาสิราชาติ มํ วิทู;  
  
กจฺจิ โภโต สุขเสฺสยฺยา, อิธ ปตฺตสฺส โสณกา’’ติฯ  
</li>
  
<p>ตตฺถ ติ อมฺหากํ ตาว น กิญฺจิ อผาสุกํ, โภโต ปน กจฺจิ อิธ ปตฺตสฺส อิมสฺมิํ อุยฺยาเน วสโต สุขวิหาโรติ ปุจฺฉติฯ
</ol></p>


<p>อถ นํ ปเจฺจกพุโทฺธ, ‘‘มหาราช, น เกวลํ อิธ, อญฺญตฺราปิ วสนฺตสฺส เม อสุขํ นาม นตฺถี’’ติ วตฺวา ตสฺส สมณภทฺรคาถาโย นาม อารภิ –</p>


<ol>
<li>
‘‘สทาปิ ภทฺรมธนสฺส, อนาคารสฺส ภิกฺขุโน;  
  
น เตสํ โกเฎฺฐ โอเปนฺติ, น กุมฺภิํ น กโฬปิยํ;  
  
ปรนิฎฺฐิตเมสานา, เตน ยาเปนฺติ สุพฺพตาฯ  
</li>
  
<li>
‘‘ทุติยมฺปิ ภทฺรมธนสฺส, อนาคารสฺส ภิกฺขุโน;  
  
อนวชฺชปิโณฺฑ โภตฺตโพฺพ, น จ โกจูปโรธติฯ  
</li>
  
<li>
‘‘ตติยมฺปิ ภทฺรมธนสฺส, อนาคารสฺส ภิกฺขุโน;  
  
นิพฺพุโต ปิโณฺฑ โภตฺตโพฺพ, น จ โกจูปโรธติฯ  
</li>
  
<li>
‘‘จตุตฺถมฺปิ ภทฺรมธนสฺส, อนาคารสฺส ภิกฺขุโน;  
  
มุตฺตสฺส รเฎฺฐ จรโต, สโงฺค ยสฺส น วิชฺชติฯ  
</li>
  
<li>
‘‘ปญฺจมมฺปิ  
ภทฺรมธนสฺส, อนาคารสฺส ภิกฺขุโน;  
  
นครมฺหิ ฑยฺหมานมฺหิ, นาสฺส กิญฺจิ อฑยฺหถฯ  
</li>
  
<li>
‘‘ฉฎฺฐมฺปิ  
ภทฺรมธนสฺส, อนาคารสฺส ภิกฺขุโน;  
  
รเฎฺฐ วิลุมฺปมานมฺหิ, นาสฺส กิญฺจิ อหีรถฯ  
</li>
  
<li>
‘‘สตฺตมมฺปิ  
ภทฺรมธนสฺส, อนาคารสฺส ภิกฺขุโน;  
  
โจเรหิ รกฺขิตํ มคฺคํ, เย จเญฺญ ปริปนฺถิกา;  
  
ปตฺตจีวรมาทาย, โสตฺถิํ คจฺฉติ สุพฺพโตฯ  
</li>
  
<li>
‘‘อฎฺฐมมฺปิ ภทฺรมธนสฺส, อนาคารสฺส ภิกฺขุโน;  
  
ยํ ยํ ทิสํ ปกฺกมติ, อนเปโกฺขว คจฺฉตี’’ติฯ  
</li>
  
<p>ตตฺถ ติ, มหาราช, ฆราวาสํ ปหาย อนาคาริยภาวํ ปตฺตสฺส อธนสฺส อกิญฺจนสฺส ภิกฺขุโน สพฺพกาลํ ภทฺรเมวฯ นฺติ, มหาราช, เตสํ อธนานํ ภิกฺขูนํ น โกฎฺฐาคาเร ธนธญฺญานิ โอเปนฺติ, น กุมฺภิยํ, น ปจฺฉิยํ, เต ปน สุพฺพตา  ปเรสํ ฆเร ปกฺกํ อาหารํ สงฺฆาฎิํ ปารุปิตฺวา กปาลมาทาย ฆรปฎิปาฎิยา  ปริเยสนฺตา เตน ตโต ลเทฺธน ปิเณฺฑน ตํ อาหารํ นวนฺนํ ปาฎิกุลฺยานํ วเสน ปจฺจเวกฺขิตฺวา ปริภุญฺชิตฺวา ชีวิตวุตฺติํ ยาเปนฺติฯ
</ol></p>


<p>ติ เวชฺชกมฺมาทิกาย อเนสนาย วา กุหนา ลปนา เนมิตฺติกตา นิเปฺปสิกตา ลาเภน ลาภํ นิชิคีสนตาติ เอวรูเปน มิจฺฉาชีเวน วา อุปฺปาทิตา จตฺตาโร ปจฺจยา, ธเมฺมน อุปฺปาทิตาปิ อปจฺจเวกฺขิตฺวา ปริภุตฺตา สาวชฺชปิโณฺฑ นามฯ อเนสนํ ปน ปหาย มิจฺฉาชีวํ วเชฺชตฺวา ธเมฺมน สเมน อุปฺปาทิตา ‘‘ปฎิสงฺขา โยนิโส จีวรํ ปฎิเสวามี’’ติ วุตฺตนเยเนว ปจฺจเวกฺขิตฺวา ปริภุตฺตา อนวชฺชปิโณฺฑ นามฯ เยน เอวรูโป อนวชฺชปิโณฺฑ โภตฺตโพฺพ ปริภุญฺชิตโพฺพ, ยญฺจ เอวรูปํ อนวชฺชํ ปิณฺฑํ ภุญฺชมานานํ ปจฺจเย นิสฺสาย  อปฺปมตฺตโกปิ กิเลโส  น ปีเฬติ, ตสฺส ทุติยมฺปิ ภทฺรํ อธนสฺส อนาคารสฺส ภิกฺขุโนฯ</p>


<p>ติ ปุถุชฺชนภิกฺขุโน ธเมฺมน อุปฺปนฺนปิโณฺฑปิ ปจฺจเวกฺขิตฺวา ปริภุญฺชิยมาโน นิพฺพุตปิโณฺฑ นาม, เอกนฺตโต ปน ขีณาสวสฺส ปิโณฺฑว นิพฺพุตปิโณฺฑ นามฯ กิํการณา? โส หิ เถยฺยปริโภโค, อิณปริโภโค , ทายชฺชปริโภโค, สามิปริโภโคติ อิเมสุ จตูสุ ปริโภเคสุ สามิปริโภควเสน ตํ ภุญฺชติ, ตณฺหาทาสพฺยํ อตีโต สามี หุตฺวา ปริภุญฺชติ, น ตํ ตปฺปจฺจยา โกจิ อปฺปมตฺตโกปิ กิเลโส อุปโรธติฯ</p>


<p>ติ อุปฎฺฐากกุลาทีสุ อลคฺคมานสสฺส ฉินฺนวลาหกสฺส วิย ราหุมุขา  ปมุตฺตสฺส วิมลจนฺทมณฺฑลสฺส วิย จ ยสฺส คามนิคมาทีสุ จรนฺตสฺส ราคสงฺคาทีสุ เอโกปิ สโงฺค นตฺถิฯ เอกโจฺจ หิ กุเลหิ สํสโฎฺฐ วิหรติ สหโสกี สหนนฺที, เอกโจฺจ มาตาปิตูสุปิ อลคฺคมานโส วิจรติ โกรุนครคามวาสี ทหโร วิย, เอวรูปสฺส ปุถุชฺชนสฺสปิ ภทฺรเมว ฯ</p>


<p>ติ โย หิ พหุปริกฺขาโร โหติ, โส ‘‘มา เม โจรา ปริกฺขาเร หริํสู’’ติ อติเรกานิ จ จีวราทีนิ อโนฺตนคเร อุปฎฺฐากกุเล นิกฺขิปติ, อถ นครมฺหิ ฑยฺหมาเน ‘‘อสุกกุเล นาม อคฺคิ อุฎฺฐิโต’’ติ สุตฺวา โสจติ กิลมติ, เอวรูปสฺส ภทฺรํ นาม นตฺถิฯ โย ปน, มหาราช, สกุณวตฺตํ ปูเรติ, กายปฎิพทฺธปริกฺขาโรว โหติ, ตสฺส ตาทิสสฺส น กิญฺจิ อฑยฺหถ, เตนสฺส ปญฺจมมฺปิ ภทฺรเมวฯ</p>


<p>ติ วิลุปฺปมานมฺหิ, อยเมว วา ปาโฐฯ ติ ยถา ปพฺพตคหนาทีหิ นิกฺขมิตฺวา รฎฺฐํ วิลุมฺปมาเนสุ โจเรสุ พหุปริกฺขารสฺส อโนฺตคาเม ฐปิตํ วิลุมฺปติ หรติ, ตถา ยสฺส อธนสฺส กายปฎิพทฺธปริกฺขารสฺส น กิญฺจิ อหีรถ ตสฺส ฉฎฺฐมฺปิ ภทฺรเมวฯ</p>


<p>ติ เย จ อเญฺญปิ เตสุ เตสุ ฐาเนสุ สุงฺกคหณตฺถาย ฐปิตา ปริปนฺถิกา, เตหิ จ รกฺขิตํฯ นฺติ โจรานํ อนุปการํ สุงฺกิกานํ อสุงฺการหํ มตฺติกาปตฺตเญฺจว กตทฬฺหีกมฺมปริภณฺฑํ ปํสุกูลจีวรญฺจ อปฺปคฺฆานิ กายพนฺธนปริสฺสาวนสูจิวาสิปตฺตตฺถวิกานิ จาติ สเพฺพปิ อฎฺฐ ปริกฺขาเร กายปฎิพเทฺธ กตฺวา มคฺคปฺปฎิปโนฺน เกนจิ อวิเหฐิยมาโน โสตฺถิํ คจฺฉติฯ ติ โลภนียานิ หิ จีวราทีนิ ทิสฺวา โจรา หรนฺติ, สุงฺกิกาปิ ‘‘กิํ นุ โข เอตสฺส หเตฺถ’’ติ  ปตฺตตฺถวิกาทีนิ โสเธนฺติ, สุพฺพโต ปน สลฺลหุกวุตฺติ เตสํ ปสฺสนฺตานเญฺญว โสตฺถิํ คจฺฉติ, เตนสฺส สตฺตมมฺปิ ภทฺรเมวฯ</p>


<p>ติ กายปฎิพทฺธโต อติเรกสฺส วิหาเร ปฎิสามิตสฺส กสฺสจิ ปริกฺขารสฺส อภาวา วสนฎฺฐานํ นิวตฺติตฺวาปิ น โอโลเกติฯ ยํ ยํ ทิสํ คนฺตุกาโม โหติ, ตํ ตํ คจฺฉโนฺตฺต อนเปโกฺขว คจฺฉติ อนุราธปุรา นิกฺขมิตฺวา ถูปาราเม ปพฺพชิตานํ ทฺวินฺนํ กุลปุตฺตานํ วุฑฺฒตโร วิยฯ</p>


<p>อิติ โสณกปเจฺจกพุโทฺธ อฎฺฐ สมณภทฺรกานิ กเถสิฯ ตโต อุตฺตริํ ปน สตมฺปิ สหสฺสมฺปิ  อปริมาณานิ สมณภทฺรกานิ เอส กเถตุํ สมโตฺถเยวฯ ราชา ปน กามาภิรตตฺตา ตสฺส กถํ ปจฺฉินฺทิตฺวา ‘‘มยฺหํ สมณภทฺรเกหิ อโตฺถ นตฺถี’’ติ อตฺตโน กามาธิมุตฺตตํ ปกาเสโนฺต อาห –</p>


<ol>
<li>
‘‘พหูนิ สมณภทฺรานิ, เย ตฺวํ ภิกฺขุ ปสํสสิ;  
  
อหญฺจ คิโทฺธ กาเมสุ, กถํ กาหามิ โสณกฯ  
</li>
  
<li>
‘‘ปิยา เม มานุสา กามา, อโถ ทิพฺยาปิ เม ปิยา;  
  
อถ เกน นุ วเณฺณน, อุโภ โลเก ลภามเส’’ติฯ  
</li>
  
<p>ตตฺถ  ติ การเณนฯ
</ol></p>


<p>อถ นํ ปเจฺจกพุโทฺธ อาห –</p>


<ol>
<li>
‘‘กาเม คิทฺธา กามรตา, กาเมสุ อธิมุจฺจิตา;  
  
นรา ปาปานิ กตฺวาน, อุปปชฺชนฺติ ทุคฺคติํฯ  
</li>
  
<li>
‘‘เย จ กาเม ปหนฺตฺวาน, นิกฺขนฺตา อกุโตภยา;  
  
เอโกทิภาวาธิคตา, น เต คจฺฉนฺติ ทุคฺคติํฯ  
</li>
  
<li>
‘‘อุปมํ เต กริสฺสามิ, ตํ สุโณหิ อรินฺทม;  
  
อุปมาย มิเธกเจฺจ, อตฺถํ ชานนฺติ ปณฺฑิตาฯ  
</li>
  
<li>
‘‘คงฺคาย กุณปํ ทิสฺวา, วุยฺหมานํ มหณฺณเว;  
  
วายโส สมจิเนฺตสิ, อปฺปปโญฺญ อเจตโสฯ  
</li>
  
<li>
‘‘ยานญฺจ  
วติทํ ลทฺธํ, ภโกฺข จายํ อนปฺปโก;  
  
ตตฺถ รตฺติํ ตตฺถ ทิวา, ตเตฺถว นิรโต มโนฯ  
</li>
  
<li>
‘‘ขาทํ  
นาคสฺส มํสานิ, ปิวํ ภาคีรโถทกํ;  
  
สมฺปสฺสํ วนเจตฺยานิ, น ปเลตฺถ วิหงฺคโมฯ  
</li>
  
<li>
‘‘ตญฺจ โอตรณี คงฺคา, ปมตฺตํ กุณเป รตํ;  
  
สมุทฺทํ อชฺฌคาหาสิ, อคตี ยตฺถ ปกฺขินํฯ  
</li>
  
<li>
‘‘โส จ ภกฺขปริกฺขีโณ, อุทปตฺวา วิหงฺคโม;  
  
น ปจฺฉโต น ปุรโต, นุตฺตรํ โนปิ ทกฺขิณํฯ  
</li>
  
<li>
‘‘ทีปํ โส นชฺฌคาคญฺฉิ, อคตี ยตฺถ ปกฺขินํ;  
  
โส จ ตเตฺถว ปาปตฺถ, ยถา ทุพฺพลโก ตถาฯ  
</li>
  
<li>
‘‘ตญฺจ สามุทฺทิกา มจฺฉา, กุมฺภีลา มกรา สุสู;  
  
ปสยฺหการา ขาทิํสุ, ผนฺทมานํ วิปกฺขกํฯ  
</li>
  
<li>
‘‘เอวเมว ตุวํ ราช, เย จเญฺญ กามโภคิโน;  
  
คิทฺธา เจ น วมิสฺสนฺติ, กากปญฺญาว เต วิทูฯ  
</li>
  
<li>
‘‘เอสา เต อุปมา ราช, อตฺถสนฺทสฺสนี กตา;  
  
ตฺวญฺจ ปญฺญายเส เตน, ยทิ กาหสิ วา น วา’’ติฯ  
</li>
  
<p>ตตฺถ  ติ, มหาราช, ตฺวํ กามคิโทฺธ, นรา จ กาเม นิสฺสาย กายทุจฺจริตาทีนิ ปาปานิ กตฺวา ยตฺถ สุปินเนฺตปิ ทิพฺพา จ มานุสิกา จ กามา น ลพฺภนฺติ, ตํ ทุคฺคติํ อุปปชฺชนฺตีติ อโตฺถฯ ติ เขฬปิณฺฑํ วิย ปหายฯ ติ ราคาทีสุ กุโตจิ อนาคตภยาฯ ติ เอโกทิภาวํ เอกวิหาริกตํ อธิคตาฯ ติ เต เอวรูปา ปพฺพชิตา ทุคฺคติํ น คจฺฉนฺติฯ
</ol></p>


<p>ติ, มหาราช, ทิพฺพมานุสเก กาเม ปเตฺถนฺตสฺส หตฺถิกุณเป ปฎิพทฺธกากสทิสสฺส ตว เอกํ อุปมํ กริสฺสามิ, ตํ สุโณหีติ อโตฺถฯ นฺติ หตฺถิกเฬวรํฯ ติ คมฺภีรปุถุเล อุทเก ฯ เอโก กิร มหาวารโณ คงฺคาตีเร จรโนฺต คงฺคายํ  ปติตฺวา อุตฺตริตุํ อสเกฺกโนฺต ตเตฺถว มโต คงฺคาย วุยฺหิ, ตํ สนฺธาเยตํ วุตฺตํฯ ติ อากาเสน คจฺฉโนฺต เอโก กาโกฯ นฺติ โส เอวํ จิเนฺตตฺวา ตตฺถ นิลียิตฺวา ‘‘อิทํ มยา หตฺถิยานํ ลทฺธํ, เอตฺถ นิลีโน สุขํ จริสฺสามิ, อยเมว จ เม อนปฺปโก ภโกฺข ภวิสฺสติ, อิทานิ มยา อญฺญตฺถ คนฺตุํ น วฎฺฎตี’’ติ สนฺนิฎฺฐานมกาสิฯ นฺติ ตตฺถ รตฺติญฺจ ทิวา จ ตเตฺถว มโน อภิรโต อโหสิฯ ติ น อุปฺปติตฺวา ปกฺกามิฯ</p>


<p>ติ สมุทฺทาภิมุขี โอตรมานาฯ ‘‘โอหาริณี’’ติปิ ปาโฐ, สา สมุทฺทาภิมุขี อวหาริณีติ อโตฺถฯ ติ สมุทฺทมชฺฌํ สนฺธายาหฯ ติ ปริกฺขีณภโกฺขฯ ติ ขีเณ จเมฺม จ มํเส จ อฎฺฐิสงฺฆาโต อูมิเวเคน ภิโนฺน อุทเก นิมุชฺชิฯ อถ โส กาโก อุทเก ปติฎฺฐาตุํ อสโกฺกโนฺต อุปฺปติ, เอวํ อุปฺปติตฺวาติ อโตฺถฯ นฺติ ยสฺมิํ สมุทฺทมเชฺฌ ปกฺขีนํ อคติ, ตตฺถ โส เอวํ อุปฺปติโต ปจฺฉิมํ ทิสํ คนฺตฺวา ตตฺถ ปติฎฺฐํ อลภิตฺวา ปุรตฺถิมํ, ตโต อุตฺตรํ, ตโต ทกฺขิณนฺติ จตโสฺสปิ ทิสา คนฺตฺวา อตฺตโน ปติฎฺฐานํ น อชฺฌคา นาคญฺฉีติ อโตฺถฯ อถ วา วายโส เอวํ อุปฺปติตฺวา ปจฺฉิมาทีสุ เอเกกํ ทิสํ อาคญฺฉิ, ทีปํ ปน นชฺฌาคมาติ เอวเมตฺถ อโตฺถ ทฎฺฐโพฺพฯ ติ ปปติโตฯ ติ ยถา ทุพฺพลโก ปเตยฺย, ตเถว ปติโตฯ ติ สุสุนามกา จณฺฑมจฺฉาฯ ติ อนิจฺฉมานกํเยว พลกฺกาเรนฯ นฺติ วิทฺธสฺตปกฺขกํฯ</p>


<p>ติ ยทิ คิทฺธา หุตฺวา กาเม น วมิสฺสนฺติ, น ฉเฑฺฑสฺสนฺติฯ ติ กากสฺส สมานปญฺญา อิติ เต พุทฺธาทโย ปณฺฑิตา  วิทนฺติ, ชานนฺตีติ อโตฺถฯ ติ อตฺถปฺปกาสิกาฯ ติ ตฺวญฺจ ปญฺญายิสฺสสิฯ อิทํ วุตฺตํ โหติ – มหาราช, มยา หิตกาเมน ตว โอวาโท ทิโนฺน, ตํ ปน ตฺวํ ยทิ กาหสิ, เทวโลเก นิพฺพตฺติสฺสสิ, ยทิ น กาหสิ, กามปเงฺก นิมุโคฺค ชีวิตปริโยสาเน นิรเย นิพฺพตฺติสฺสสีติ เอวํ ตฺวเมว เตน  การเณน วา อการเณน  วา สเคฺค วา นิรเย วา ปญฺญายิสฺสสิฯ อหํ ปน สพฺพภเวหิ มุโตฺต อปฺปฎิสนฺธิโกติฯ</p>


<p>อิมํ ปน โอวาทํ เทเนฺตน ปเจฺจกพุเทฺธน นที ทสฺสิตา, ตาย วุยฺหมานํ หตฺถิกุณปํ ทสฺสิตํ, กุณปขาทโก กาโก ทสฺสิโต, ตสฺส กุณปํ ขาทิตฺวา ปานียปิวนกาโล ทสฺสิโต, รมณียวนสณฺฑทสฺสนกาโล ทสฺสิโต, กุณปสฺส นทิยา วุยฺหมานสฺส สมุทฺทปเวโส ทสฺสิโต, สมุทฺทมเชฺฌ  กากสฺส หตฺถิกุณเป ปติฎฺฐํ อลภิตฺวา วินาสํ ปตฺตกาโล ทสฺสิโตฯ ตตฺถ นที วิย อนมตโคฺค สํสาโร ทฎฺฐโพฺพ, นทิยา วุยฺหมานํ หตฺถิกุณปํ วิย สํสาเร ปญฺจ กามคุณา, กาโก วิย พาลปุถุชฺชโน, กากสฺส กุณปํ ขาทิตฺวา ปานียปิวนกาโล วิย ปุถุชฺชนสฺส กามคุเณ ปริภุญฺชิตฺวา โสมนสฺสิกกาโล, กากสฺส กุณเป ลคฺคเสฺสว รมณียวนสณฺฑทสฺสนํ วิย ปุถุชฺชนสฺส กามคุเณสุ ลคฺคเสฺสว สวนวเสน อฎฺฐติํสารมฺมณทสฺสนํ, กุณเป สมุทฺทํ ปวิเฎฺฐ กากสฺส ปติฎฺฐํ ลภิตุํ อสโกฺกนฺตสฺส วินาสํ ปตฺตกาโล วิย พาลปุถุชฺชนสฺส กามคุณคิทฺธสฺส ปาปปรายณสฺส กุสลธเมฺม ปติฎฺฐํ ลภิตุํ อสโกฺกนฺตสฺส มหานิรเย มหาวินาสปตฺติ ทฎฺฐพฺพาติฯ</p>


<p>เอวมสฺส โส อิมาย อุปมาย โอวาทํ ทตฺวา อิทานิ ตเมว โอวาทํ ถิรํ กตฺวา ปติฎฺฐเปตุํ คาถมาห –</p>


<ol>
<li>
‘‘เอกวาจมฺปิ ทฺวิวาจํ, ภเณยฺย อนุกมฺปโก;  
  
ตตุตฺตริํ น ภาเสยฺย, ทาโสวยฺยสฺส สนฺติเก’’ติฯ  
</li>
  
<p>ตตฺถ ติ วจนํ อคฺคณฺหนฺตสฺส หิ ตโต อุตฺตริํ ภาสมาโน สามิกสฺส สนฺติเก ทาโส วิย โหติฯ ทาโส หิ สามิเก กถํ คณฺหเนฺตปิ อคฺคณฺหเนฺตปิ กเถติเยวฯ เตน วุตฺตํ ติฯ
</ol></p>


<ol>
<li>
‘‘อิทํ วตฺวาน ปกฺกามิ, โสณโก อมิตพุทฺธิมา;  
  
เวหาเส อนฺตลิกฺขสฺมิํ, อนุสาสิตฺวาน ขตฺติย’’นฺติฯ –  
</li>
  
<p>อยํ อภิสมฺพุทฺธคาถาฯ
</ol></p>


<p>ตตฺถ  ติ, ภิกฺขเว, โส ปเจฺจกพุโทฺธ อมิตาย โลกุตฺตรพุทฺธิยา อมิตพุทฺธิมา อิทํ วตฺวา อิทฺธิยา อุปฺปติตฺวา ‘‘สเจ ปพฺพชิสฺสสิ, ตเวว, โน เจ ปพฺพชิสฺสสิ, ตเวว, ทิโนฺน เต มยา โอวาโท, อปฺปมโตฺต โหหี’’ติ เอวํ อนุสาสิตฺวาน ขตฺติยํ ปกฺกามิฯ</p>


<p>โพธิสโตฺตปิ ตํ อากาเสน คจฺฉนฺตํ ยาว ทสฺสนปถา โอโลเกโนฺต ฐตฺวา ตสฺมิํ จกฺขุปเถ  อติกฺกเนฺต สํเวคํ ปฎิลภิตฺวา จิเนฺตสิ – ‘‘อยํ พฺราหฺมโณ หีนชโจฺจ สมาโน อสมฺภิเนฺน ขตฺติยวํเส ชาตสฺส มม มตฺถเก อตฺตโน ปาทรชํ  โอกิรโนฺต อากาสํ อุปฺปติตฺวา คโต, มยาปิ อเชฺชว นิกฺขมิตฺวา ปพฺพชิตุํ วฎฺฎตี’’ติฯ โส รชฺชํ นิยฺยาเทตฺวา ปพฺพชิตุกาโม คาถาทฺวยมาห –</p>


<ol>
<li>
‘‘โก นุเม ราชกตฺตาโร, สุทฺทา เวยฺยตฺตมาคตา;  
  
รชฺชํ นิยฺยาทยิสฺสามิ, นาหํ รเชฺชน มตฺถิโกฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวค’’นฺติฯ  
</li>
  
<p>ตตฺถ ติ กุหิํ นุ อิเมฯ ติ เย ราชารหํ อภิสิญฺจิตฺวา ราชานํ กโรนฺติฯ ติ สุทฺทา จ เย จ อเญฺญ พฺยตฺตภาวํ อาคตา มุขมงฺคลิกาฯ ติ รเชฺชน อตฺถิโกฯ ติ มรณํ อชฺช วา สุเว วาติ อิทํ โก ชานิตุํ สมโตฺถฯ
</ol></p>


<p>เอวํ รชฺชํ นิยฺยาเทนฺตสฺส สุตฺวา อมจฺจา อาหํสุ –</p>


<ol>
<li>
‘‘อตฺถิ เต ทหโร ปุโตฺต, ทีฆาวุ รฎฺฐวฑฺฒโน;  
  
ตํ รเชฺช อภิสิญฺจสฺสุ, โส โน ราชา ภวิสฺสตี’’ติฯ  
</li>
  
<p>ตโต ปรํ รญฺญา วุตฺตคาถมาทิํ กตฺวา อุทานสมฺพนฺธคาถา ปาฬินเยเนว เวทิตพฺพา –
</ol></p>


<ol>
<li>
‘‘ขิปฺปํ กุมารมาเนถ, ทีฆาวุํ รฎฺฐวฑฺฒนํ;  
  
ตํ รเชฺช อภิสิญฺจิสฺสํ, โส โว ราชา ภวิสฺสติฯ  
</li>
  
<li>
‘‘ตโต  
กุมารมาเนสุํ, ทีฆาวุํ รฎฺฐวฑฺฒนํ;  
  
ตํ ทิสฺวา อาลปี ราชา, เอกปุตฺตํ มโนรมํฯ  
</li>
  
<li>
‘‘สฎฺฐิ  
คามสหสฺสานิ, ปริปุณฺณานิ สพฺพโส;  
  
เต ปุตฺต ปฎิปชฺชสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโก ว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ นาคสหสฺสานิ, สพฺพาลงฺการภูสิตา;  
  
สุวณฺณกจฺฉา มาตงฺคา, เหมกปฺปนวาสสาฯ  
</li>
  
<li>
‘‘อารูฬฺหา คามณีเยภิ, โตมรงฺกุสปาณิภิ;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว  
ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ อสฺสสหสฺสานิ, สพฺพาลงฺการภูสิตา;  
  
อาชานียาว ชาติยา, สินฺธวา สีฆวาหิโนฯ  
</li>
  
<li>
‘‘อารูฬฺหา คามณีเยภิ, อิลฺลิยาจาปธาริภิ;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ รถสหสฺสานิ, สนฺนทฺธา อุสฺสิตทฺธชา;  
  
ทีปา อโถปิ เวยฺยคฺฆา, สพฺพาลงฺการภูสิตาฯ  
</li>
  
<li>
‘‘อารูฬฺหา คามณีเยภิ, จาปหเตฺถหิ วมฺมิภิ;  
  
เต ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว  
ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘สฎฺฐิ เธนุสหสฺสานิ, โรหญฺญา ปุงฺควูสภา;  
  
ตา ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว  
ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘โสฬสิตฺถิสหสฺสานิ, สพฺพาลงฺการภูสิตา;  
  
วิจิตฺรวตฺถาภรณา, อามุตฺตมณิกุณฺฑลา;  
  
ตา ปุตฺต ปฎิปชฺชสฺสุ, รชฺชํ นิยฺยาทยามิ เตฯ  
</li>
  
<li>
‘‘อเชฺชว ปพฺพชิสฺสามิ, โก ชญฺญา มรณํ สุเว;  
  
มาหํ กาโกว ทุเมฺมโธ, กามานํ วสมนฺวคํฯ  
</li>
  
<li>
‘‘ทหรเสฺสว เม ตาต, มาตา มตาติ เม สุตํ;  
  
ตยา วินา อหํ ตาต, ชีวิตุมฺปิ น อุสฺสเหฯ  
</li>
  
<li>
‘‘ยถา อารญฺญกํ นาคํ, โปโต อเนฺวติ ปจฺฉโต;  
  
เชสฺสนฺตํ คิริทุเคฺคสุ, สเมสุ วิสเมสุ จฯ  
</li>
  
<li>
‘‘เอวํ ตํ อนุคจฺฉามิ, ปตฺตมาทาย ปจฺฉโต;  
  
สุภโร เต ภวิสฺสามิ, น เต เหสฺสามิ ทุพฺภโรฯ  
</li>
  
<li>
‘‘ยถา สามุทฺทิกํ นาวํ, วาณิชานํ ธเนสินํ;  
  
โวหาโร ตตฺถ คเณฺหยฺย, วาณิชา พฺยสนี สิยาฯ  
</li>
  
<li>
‘‘เอวเมวายํ ปุตฺตกลิ, อนฺตรายกโร มม;  
  
อิมํ กุมารํ ปาเปถ, ปาสาทํ รติวฑฺฒนํฯ  
</li>
  
<li>
‘‘ตตฺถ  
  
กมฺพุสหตฺถาโย, ยถา สกฺกํว อจฺฉรา;  
  
ตา นํ ตตฺถ รเมสฺสนฺติ, ตาหิ เจโส รมิสฺสติฯ  
</li>
  
<li>
‘‘ตโต กุมารํ ปาเปสุํ, ปาสาทํ รติวฑฺฒนํ;  
  
ตํ ทิสฺวา อวจุํ กญฺญา, ทีฆาวุํ รฎฺฐวฑฺฒนํฯ  
</li>
  
<li>
‘‘เทวตานุสิ คนฺธโพฺพ, อทุ สโกฺก ปุรินฺทโท;  
  
โก วา ตฺวํ กสฺส วา ปุโตฺต, กถํ ชาเนมุ ตํ มยํฯ  
</li>
  
<li>
‘‘นมฺหิ  
เทโว น คนฺธโพฺพ, นาปิ สโกฺก ปุรินฺทโท;  
  
กาสิรโญฺญ อหํ ปุโตฺต, ทีฆาวุ รฎฺฐวฑฺฒโน;  
  
มมํ ภรถ ภทฺทํ โว, อหํ ภตฺตา ภวามิ โวฯ  
</li>
  
<li>
‘‘ตํ ตตฺถ อวจุํ กญฺญา, ทีฆาวุํ รฎฺฐวฑฺฒนํ;  
  
กุหิํ ราชา อนุปฺปโตฺต, อิโต ราชา กุหิํ คโตฯ  
</li>
  
<li>
‘‘ปงฺกํ ราชา อติกฺกโนฺต, ถเล ราชา ปติฎฺฐิโต;  
  
อกณฺฑกํ อคหนํ, ปฎิปโนฺน มหาปถํฯ  
</li>
  
<li>
‘‘อหญฺจ ปฎิปโนฺนสฺมิ, มคฺคํ ทุคฺคติคามินํ;  
  
สกณฺฎกํ สคหนํ, เยน คจฺฉนฺติ ทุคฺคติํฯ  
</li>
  
<li>
‘‘ตสฺส เต สฺวาคตํ ราช, สีหเสฺสว คิริพฺพชํ;  
  
อนุสาส มหาราช, ตฺวํ โน สพฺพาสมิสฺสโร’’ติฯ  
</li>
  
<p>ตตฺถ นฺติ เตน หิ นํ สีฆํ อาเนถฯ ติ ‘‘สฎฺฐิ คามสหสฺสานี’’ติอาทีนิ วทโนฺต อาลปิฯ ติ เต นาคา สเพฺพหิ สีสูปคาทีหิ อลงฺกาเรหิ ภูสิตาฯ ติ สุวณฺณขจิเตน กปฺปเนน ปฎิจฺฉนฺนสรีราฯ ติ หตฺถาจริเยหิฯ ติ การณาการณวิชานนกา วฯ ติ สินฺธวชาติยา สินฺธุรเฎฺฐ สินฺธุนทีตีเร ชาตาฯ ติ อสฺสาจริเยหิฯ ติ อิลฺลิยาวุธญฺจ จาปาวุธญฺจ  ธาเรเนฺตหิฯ ติ ทีปิจมฺมพฺยคฺฆจมฺมปริวาราฯ ติ รถิเกหิฯ ติ สนฺนทฺธวเมฺมหิฯ ติ รตฺตวณฺณาฯ ติ อุสภสงฺขาเตน เชฎฺฐกปุงฺคเวน สมนฺนาคตาฯ
</ol></p>


<p>ติ อถ นํ กุมาโร, ตาต, มม ทหรเสฺสว สโต มาตา มตา อิติ มยา สุตํ, โสหํ ตยา วินา ชีวิตุํ น สกฺขิสฺสามีติ อาหฯ ติ ตรุณโปตโกฯ นฺติ วิจรนฺตํฯ นฺติ สมุเทฺท วิจรนฺตํฯ นฺติ ธนํ ปริเยสนฺตานํฯ ติ วิจิตฺรโวหาโร เหฎฺฐากฑฺฒนโก วาฬมโจฺฉ วา  อุทกรกฺขโส วา อาวโฎฺฎ วาฯ ติ ตสฺมิํ สมุเทฺทฯ ติ อถ เต วาณิชา พฺยสนปฺปตฺตา ภเวยฺยุํฯ ‘‘สิยฺยุนฺติ’’ปิ ปาโฐ ฯ ติ ปุตฺตลามโก ปุตฺตกาฬกณฺณีฯ กุมาโร ปุน กิญฺจิ วตฺตุํ น วิสหิฯ อถ ราชา อมเจฺจ อาณาเปโนฺต นฺติอาทิมาหฯ ติ กมฺพุสํ วุจฺจติ สุวณฺณํ, สุวณฺณาภรณภูสิตหตฺถาโยติ อโตฺถฯ ติ ยถา อิจฺฉนฺติ, ตถา กโรนฺติฯ</p>


<p>เอวํ วตฺวา มหาสโตฺต ตเตฺถว ตํ อภิสิญฺจาเปตฺวา นครํ ปาเหสิฯ สยํ ปน เอกโกว อุยฺยานา นิกฺขมิตฺวา หิมวนฺตํ ปวิสิตฺวา รมณีเย ภูมิภาเค ปณฺณสาลํ มาเปตฺวา อิสิปพฺพชฺชํ ปพฺพชิตฺวา วนมูลผลาหาโร ยาเปสิฯ มหาชโนปิ กุมารํ พาราณสิํ ปเวเสสิฯ โส นครํ ปทกฺขิณํ กตฺวา ปาสาทํ อภิรุหิฯ ตมตฺถํ ปกาเสโนฺต สตฺถา ติอาทิมาหฯ ติ ตํ มหเนฺตน ปริวาเรน สิริโสภเคฺคน อาคตํ ทิสฺวา ‘‘อสุโก นาเมโส’’ติ อชานนฺติโยว ตา นาฎกิตฺถิโย คนฺตฺวา อโวจุํฯ ติ มมํ อิจฺฉถฯ นฺติ ราคาทิกิเลสปงฺกํฯ ติ ปพฺพชฺชายฯ นฺติ ราคกณฺฎกาทิวิรหิตํฯ เตเหว คหเนหิ นฺติ สคฺคโมกฺขคามินํ มหามคฺคํ ปฎิปโนฺนฯ ติ เยน มิจฺฉามเคฺคน ทุคฺคติํ คจฺฉนฺติ, ตํ อหํ ปฎิปโนฺนติ วทติฯ ตโต ตา จิเนฺตสุํ – ‘‘ราชา ตาว อเมฺห ปหาย ปพฺพชิโต, อยมฺปิ กาเมสุ วิรตฺตจิตฺตรูโป, สเจ นํ นาภิรเมสฺสาม, นิกฺขมิตฺวา ปพฺพเชยฺย, อภิรมนาการมสฺส กริสฺสามา’’ติฯ อถ นํ อภินนฺทนฺติโย โอสานคาถมาหํสุฯ ตตฺถ นฺติ สีหโปตกานํ วสนฎฺฐานํ กญฺจนคุหํ เกสรสีหสฺส อาคตํ วิย ตสฺส ตว อาคตํ สุอาคตํฯ ติ ตฺวํ สพฺพาสมฺปิ อมฺหากํ อิสฺสโร, สามีติฯ</p>


<p>เอวญฺจ ปน วตฺวา สพฺพา ตูริยานิ ปคฺคณฺหิํสุ, นานปฺปการานิ นจฺจคีตานิ ปวตฺติํสุ ฯ ยโส มหา อโหสิ, โส ยสมทมโตฺต ปิตรํ น สริ, ธเมฺมน รชฺชํ กาเรตฺวา ยถากมฺมํ คโตฯ โพธิสโตฺตปิ ฌานาภิญฺญา นิพฺพเตฺตตฺวา อายุปริโยสาเน พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปิ ตถาคโต มหาภินิกฺขมนํ นิกฺขโนฺตเยวา’’ติ วตฺวา ชาตกํ สโมธาเนสิ – ‘‘ตทา ปเจฺจกพุโทฺธ ปรินิพฺพายิ, ปุโตฺต ราหุลกุมาโร อโหสิ , เสสปริสา พุทฺธปริสา, อรินฺทมราชา ปน อหเมว อโหสิ’’นฺติฯ</p>

</p>


<ol>
<li>
<p> [๕๓๐] ๒. สํกิจฺจชาตกวณฺณนา
</ol></p>


<p>นฺติ อิทํ สตฺถา ชีวกมฺพวเน วิหรโนฺต อชาตสตฺตุสฺส ปิตุฆาตกมฺมํ อารพฺภ กเถสิฯ โส หิ เทวทตฺตํ นิสฺสาย ตสฺส  วจเนน ปิตรํ ฆาตาเปตฺวา เทวทตฺตสฺส สงฺฆเภทาวสาเน ภินฺนปริสสฺส โรเค อุปฺปเนฺน ‘‘ตถาคตํ ขมาเปสฺสามี’’ติ มญฺจสิวิกาย สาวตฺถิํ คจฺฉนฺตสฺส เชตวนทฺวาเร ปถวิํ ปวิฎฺฐภาวํ สุตฺวา ‘‘เทวทโตฺต สมฺมาสมฺพุทฺธสฺส ปฎิปโกฺข หุตฺวา ปถวิํ ปวิสิตฺวา อวีจิปรายโณ ชาโต, มยาปิ ตํ นิสฺสาย ปิตา ธมฺมิโก ธมฺมราชา ฆาติโต, อหมฺปิ นุ โข ปถวิํ ปวิสิสฺสามี’’ติ ภีโต รชฺชสิริยา จิตฺตสฺสาทํ น ลภิ, ‘‘โถกํ นิทฺทายิสฺสามี’’ติ นิทฺทํ อุปคตมโตฺตว นวโยชนพหลายํ อยมหาปถวิยํ ปาเตตฺวา อยสูเลหิ โกฎฺฎิยมาโน วิย สุนเขหิ ลุญฺชิตฺวา ขชฺชมาโน วิย เภรวรเวน วิรวโนฺต อุฎฺฐาติฯ</p>


<p>อเถกทิวสํ โกมุทิยา จาตุมาสินิยา อมจฺจคณปริวุโต อตฺตโน ยสํ โอโลเกตฺวา ‘‘มม ปิตุ ยโส อิโต มหนฺตตโร, ตถารูปํ นาม อหํ ธมฺมราชานํ เทวทตฺตํ นิสฺสาย ฆาเตสิ’’นฺติ จิเนฺตสิฯ ตเสฺสวํ จิเนฺตนฺตเสฺสว กาเย ฑาโห อุปฺปชฺชิ, สกลสรีรํ เสทตินฺตํ อโหสิฯ ตโต ‘‘โก นุ โข เม อิมํ ภยํ วิโนเทตุํ สกฺขิสฺสตี’’ติ จิเนฺตตฺวา ‘‘ฐเปตฺวา ทสพลํ อโญฺญ นตฺถี’’ติ ญตฺวา ‘‘อหํ ตถาคตสฺส มหาปราโธ, โก นุ โข มํ เนตฺวา ทเสฺสสฺสตี’’ติ จิเนฺตโนฺต ‘‘น อโญฺญ โกจิ อญฺญตฺร ชีวกา’’ติ สลฺลเกฺขตฺวา ตสฺส คเหตฺวา คมนูปายํ กโรโนฺต ‘‘รมณียา วต, โภ, โทสินา รตฺตี’’ติ อุทานํ อุทาเนตฺวา ‘‘กํ นุ  ขฺวชฺช สมณํ วา พฺราหฺมณํ วา ปยิรุปาเสยฺยามี’’ติ วตฺวา ปูรณสาวกาทีหิ ปูรณาทีนํ คุเณ กถิเต เตสํ วจนํ อนาทิยิตฺวา ชีวกํ ปฎิปุจฺฉิตฺวา เตน ตถาคตสฺส คุณํ กเถตฺวา ‘‘ตํ เทโว ภควนฺตํ ปยิรุปาสตู’’ติ วุโตฺต หตฺถิยานานิ  กปฺปาเปตฺวา ชีวกมฺพวนํ คนฺตฺวา ตถาคตํ อุปสงฺกมิตฺวา วนฺทิตฺวา ตถาคเตน กตปฎิสนฺถาโร สนฺทิฎฺฐิกํ สามญฺญผลํ ปุจฺฉิตฺวา ตถาคตสฺส มธุรํ  (ที. นิ. ๑.๑๕๐ อาทโย) สุตฺวา สุตฺตปริโยสาเน อุปาสกตฺตํ ปฎิเวทิตฺวา ตถาคตํ ขมาเปตฺวา ปกฺกามิฯ โส ตโต ปฎฺฐาย ทานํ เทโนฺต สีลํ รกฺขโนฺต ตถาคเตน สทฺธิํ สํสคฺคํ กตฺวา มธุรธมฺมกถํ สุณโนฺต กลฺยาณมิตฺตสํสเคฺคน ปหีนภโย วิคตโลมหํโส หุตฺวา จิตฺตสฺสาทํ ปฎิลภิตฺวา สุเขน จตฺตาโร อิริยาปเถ กเปฺปสิฯ</p>


<p>อเถกทิวสํ ธมฺมสภายํ กถํ สมุฎฺฐาเปสุํ – ‘‘อาวุโส, อชาตสตฺตุ ปิตุฆาตกมฺมํ กตฺวา ภยปฺปโตฺต อโหสิ, รชฺชสิริํ นิสฺสาย จิตฺตสฺสาทํ อลภโนฺต สพฺพอิริยาปเถสุ ทุกฺขํ อนุโภติ, โส ทานิ ตถาคตํ อาคมฺม กลฺยาณมิตฺตสํสเคฺคน วิคตภโย อิสฺสริยสุขํ อนุโภตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย  นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส ปิตุฆาตกมฺมํ กตฺวา มํ นิสฺสาย สุขํ สยี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทโตฺต รชฺชํ กาเรโนฺต พฺรหฺมทตฺตกุมารํ นาม ปุตฺตํ ปฎิลภิฯ ตทา โพธิสโตฺต ปุโรหิตสฺส เคเห ปฎิสนฺธิํ คณฺหิ, ชาตเสฺสวสฺส ‘‘สํกิจฺจกุมาโร’’ติ นามํ กริํสุฯ เต อุโภปิ ราชนิเวสเน เอกโตว วฑฺฒิํสุฯ อญฺญมญฺญํ สหายกา หุตฺวา วยปฺปตฺตา ตกฺกสิลํ คนฺตฺวา สพฺพสิปฺปานิ อุคฺคณฺหิตฺวา ปจฺจาคมิํสุฯ อถ ราชา ปุตฺตสฺส อุปรชฺชํ อทาสิฯ โพธิสโตฺตปิ อุปราชเสฺสว สนฺติเก อโหสิฯ อเถกทิวสํ อุปราชา ปิตุ อุยฺยานกีฬํ คจฺฉนฺตสฺส มหนฺตํ ยสํ ทิสฺวา ตสฺมิํ โลภํ อุปฺปาเทตฺวา ‘‘มยฺหํ ปิตา มม ภาติกสทิโส, สเจ เอตสฺส มรณํ โอโลเกสฺสามิ, มหลฺลกกาเล รชฺชํ ลภิสฺสามิ, ตทา ลเทฺธนปิ รเชฺชน โก อโตฺถ, ปิตรํ มาเรตฺวา รชฺชํ คณฺหิสฺสามี’’ติ จิเนฺตตฺวา โพธิสตฺตสฺส ตมตฺถํ อาโรเจสิฯ โพธิสโตฺต, ‘‘สมฺม, ปิตุฆาตกมฺมํ นาม ภาริยํ, นิรยมโคฺค, น สกฺกา เอตํ กาตุํ, มา กรี’’ติ ปฎิพาหิฯ โส ปุนปฺปุนมฺปิ กเถตฺวา ยาวตติยํ เตน ปฎิพาหิโต ปาทมูลิเกหิ สทฺธิํ มเนฺตสิฯ เตปิ สมฺปฎิจฺฉิตฺวา รโญฺญ  มารณูปายํ วีมํสิํสุฯ โพธิสโตฺต ตํ ปวตฺติํ ญตฺวา ‘‘นาหํ เอเตหิ สทฺธิํ เอกโต ภวิสฺสามี’’ติ มาตาปิตโร อนาปุจฺฉิตฺวาว อคฺคทฺวาเรน นิกฺขมิตฺวา หิมวนฺตํ ปวิสิตฺวา อิสิปพฺพชฺชํ ปพฺพชิตฺวา ฌานาภิญฺญา นิพฺพเตฺตตฺวา วนมูลผลาหาโร วิหาสิฯ</p>


<p>ราชกุมาโรปิ  ตสฺมิํ คเต ปิตรํ มาราเปตฺวา มหนฺตํ ยสํ อนุภวิฯ ‘‘สํกิจฺจกุมาโร กิร อิสิปพฺพชฺชํ ปพฺพชิโต’’ติ สุตฺวา พหู กุลปุตฺตา นิกฺขมิตฺวา ตสฺส สนฺติเก ปพฺพชิํสุฯ โส มหตา อิสิคเณน ปริวุโต ตตฺถ วสิฯ สเพฺพปิ สมาปตฺติลาภิโนเยวฯ ราชาปิ ปิตรํ มาเรตฺวา อปฺปมตฺตกํเยว กาลํ รชฺชสุขํ อนุภวิตฺวา ตโต ปฎฺฐาย ภีโต จิตฺตสฺสาทํ อลภโนฺต นิรเย กมฺมกรณปฺปโตฺต วิย อโหสิฯ โส โพธิสตฺตํ อนุสฺสริตฺวา ‘‘สหาโย เม ‘ปิตุฆาตกมฺมํ ภาริยํ, มา กรี’ติ ปฎิเสเธตฺวา มํ อตฺตโน กถํ คาหาเปตุํ อสโกฺกโนฺต อตฺตานํ นิโทฺทสํ กตฺวา ปลายิฯ สเจ โส อิธ อภวิสฺส , น เม ปิตุฆาตกมฺมํ กาตุํ อทสฺส, อิทมฺปิ เม ภยํ หเรยฺย, กหํ นุ โข โส เอตรหิ วิหรติฯ สเจ ตสฺส วสนฎฺฐานํ ชาเนยฺยํ, ปโกฺกสาเปยฺยํ, โก นุ โข เม ตสฺส วสนฎฺฐานํ อาโรเจยฺยา’’ติ จิเนฺตสิฯ โส ตโต ปฎฺฐาย อเนฺตปุเร จ ราชสภายญฺจ โพธิสตฺตเสฺสว วณฺณํ ภาสติฯ</p>


<p>เอวํ อทฺธาเน คเต โพธิสโตฺต ‘‘ราชา มํ สรติ, มยา ตตฺถ คนฺตฺวา ตสฺส ธมฺมํ เทเสตฺวา ตํ นิพฺภยํ กตฺวา อาคนฺตุํ วฎฺฎตี’’ติ ปณฺณาส วสฺสานิ หิมวเนฺต วสิตฺวา ปญฺจสตตาปสปริวุโต อากาเสนาคนฺตฺวา ทายปเสฺส นาม อุยฺยาเน โอตริตฺวา อิสิคณปริวุโต สิลาปเฎฺฎ นิสีทิฯ อุยฺยานปาโล ตํ ทิสฺวา ‘‘ภเนฺต, คณสตฺถา โกนาโม’’ติ ปุจฺฉิตฺวา ‘‘สํกิจฺจปณฺฑิโต นามา’’ติ จ สุตฺวา สยมฺปิ สญฺชานิตฺวา ‘‘ภเนฺต, ยาวาหํ ราชานํ อาเนมิ, ตาว อิเธว โหถ, อมฺหากํ ราชา ตุเมฺห ทฎฺฐุกาโม’’ติ วตฺวา เวเคน ราชกุลํ คนฺตฺวา ตสฺส อาคตภาวํ รโญฺญ อาโรเจสิฯ ราชา ตสฺส สนฺติกํ คนฺตฺวา กตฺตพฺพยุตฺตกํ อุปหารํ กตฺวา ปญฺหํ ปุจฺฉิฯ ตมตฺถํ ปกาเสโนฺต สตฺถา อาห –</p>


<ol>
<li>
‘‘ทิสฺวา นิสินฺนํ ราชานํ, พฺรหฺมทตฺตํ รเถสภํ;  
  
อถสฺส ปฎิเวเทสิ, ยสฺสาสิ อนุกมฺปโกฯ  
</li>
  
<li>
‘‘สํกิจฺจายํ  
อนุปฺปโตฺต, อิสีนํ สาธุสมฺมโต;  
  
ตรมานรูโป นิยฺยาหิ, ขิปฺปํ ปสฺส มเหสินํฯ  
</li>
  
<li>
‘‘ตโต จ ราชา ตรมาโน, ยุตฺตมารุยฺห สนฺทนํ;  
  
มิตฺตามจฺจปริพฺยูโฬฺห, อคมาสิ รเถสโภฯ  
</li>
  
<li>
‘‘นิกฺขิปฺป  
ปญฺจ กกุธานิ, กาสีนํ รฎฺฐวฑฺฒโน;  
  
วาลพีชนิมุณฺหีสํ, ขคฺคํ ฉตฺตญฺจุปาหนํฯ  
</li>
  
<li>
‘‘โอรุยฺห ราชา ยานมฺหา, ฐปยิตฺวา ปฎิจฺฉทํ;  
  
อาสีนํ ทายปสฺสสฺมิํ, สํกิจฺจมุปสงฺกมิฯ  
</li>
  
<li>
‘‘อุปสงฺกมิตฺวา โส ราชา, สโมฺมทิ อิสินา สห;  
  
ตํ กถํ วีติสาเรตฺวา, เอกมนฺตํ อุปาวิสิฯ  
</li>
  
<li>
‘‘เอกมนฺตํ นิสิโนฺนว, อถ กาลํ อมญฺญถ;  
  
ตโต ปาปานิ กมฺมานิ, ปุจฺฉิตุํ ปฎิปชฺชถฯ  
</li>
  
<li>
‘‘อิสิํ ปุจฺฉาม สํกิจฺจํ, อิสีนํ สาธุสมฺมตํ;  
  
อาสีนํ ทายปสฺสสฺมิํ, อิสิสงฺฆปุรกฺขตํฯ  
</li>
  
<li>
‘‘กํ  
คติํ เปจฺจ คจฺฉนฺติ, นรา ธมฺมาติจาริโน;  
  
อติจิโณฺณ มยา ธโมฺม, ตํ เม อกฺขาหิ ปุจฺฉิโต’’ติฯ  
</li>
  
<p>ตตฺถ ติ, ภิกฺขเว, โส อุยฺยานปาโล ราชานํ ราชสภายํ นิสินฺนํ ทิสฺวา อถสฺส ปฎิเวเทสิ, ‘‘ยสฺสาสี’’ติ วทโนฺต อาโรเจสีติ อโตฺถฯ ติ, มหาราช, ยสฺส ตฺวํ อนุกมฺปโก มุทุจิโตฺต อโหสิ, ยสฺส อภิณฺหํ วณฺณํ ปยิรุทาหาสิ, โส อยํ สํกิโจฺจ อิสีนํ อนฺตเร สาธุ ลทฺธโกติ สมฺมโต อนุปฺปโตฺต ตว อุยฺยาเน สิลาปเฎฺฎ อิสิคณปริวุโต กญฺจนปฎิมา วิย นิสิโนฺนฯ ติ, มหาราช, ปพฺพชิตา นาม กุเล วา คเณ วา อลคฺคา ตุมฺหากํ คจฺฉนฺตานเญฺญว ปกฺกเมยฺยุํ, ตสฺมา ตรมานรูโป ขิปฺปํ นิยฺยาหิ, มหนฺตานํ สีลาทิคุณานํ เอสิตตฺตา ปสฺส ฯ
</ol></p>


<p>ติ, ภิกฺขเว, โส ราชา ตสฺส วจนํ สุตฺวา ตโต ตสฺส วจนโต อนนฺตรเมวฯ ติ นิกฺขิปิตฺวา ตสฺส กิร อุยฺยานทฺวารํ  ปตฺวาว เอตทโหสิ – ‘‘ปพฺพชิตา นาม ครุฎฺฐานิยา, สํกิจฺจตาปสสฺส สนฺติกํ อุทฺธตเวเสน คนฺตุํ อยุตฺต’’นฺติฯ โส มณิจิตฺตสุวณฺณทณฺฑํ วาลพีชนิํ, กญฺจนมยํ อุณฺหีสปฎฺฎํ, สุปริกฺขิตฺตํ มงฺคลขคฺคํ, เสตจฺฉตฺตํ , โสวณฺณปาทุกาติ อิมานิ ปญฺจ ราชกกุธภณฺฑานิ อปเนสิฯ เตน วุตฺตํ ‘‘นิกฺขิปฺปา’’ติฯ นฺติ ตเมว ราชกกุธภณฺฑํ ฐปยิตฺวา ภณฺฑาคาริกสฺส หเตฺถ ทตฺวาฯ นฺติ เอวํนามเก อุยฺยาเนฯ ติ อถ โส อิทานิ เม ปญฺหํ ปุจฺฉิตุํ กาโลติ ชานิฯ ปาฬิยํ ปน ‘‘ยถากาล’’นฺติ อาคตํ, ตสฺส กาลานุรูเปน ปญฺหปุจฺฉนํ อมญฺญถาติ อโตฺถฯ ติ ปฎิปชฺชิฯ ติ ปฎิคนฺตฺวา, ปรโลกสฺส วา นาเมตํ, ตสฺมา ปรโลเกติ อโตฺถฯ ติ, ภเนฺต, มยา สุจริตธโมฺม อติจิโณฺณ ปิตุฆาตกมฺมํ กตํ, ตํ เม อกฺขาหิ, กํ คติํ ปิตุฆาตกา คจฺฉนฺติ, กตรสฺมิํ นิรเย ปจฺจนฺตีติ ปุจฺฉติฯ</p>


<p>ตํ สุตฺวา โพธิสโตฺต ‘‘เตน หิ, มหาราช, สุโณหี’’ติ วตฺวา โอวาทํ ตาว อทาสิฯ สตฺถา ตมตฺถํ ปกาเสโนฺต อาห –</p>


<ol>
<li>
‘‘อิสี อวจ สํกิโจฺจ, กาสีนํ รฎฺฐวฑฺฒนํ;  
  
อาสีนํ ทายปสฺสสฺมิํ, มหาราช สุโณหิ เมฯ  
</li>
  
<li>
‘‘อุปฺปเถน วชนฺตสฺส, โย มคฺคมนุสาสติ;  
  
ตสฺส เจ วจนํ กยิรา, นาสฺส มเคฺคยฺย กณฺฎโกฯ  
</li>
  
<li>
‘‘อธมฺมํ ปฎิปนฺนสฺส, โย ธมฺมมนุสาสติ;  
  
ตสฺส เจ วจนํ กยิรา, น โส คเจฺฉยฺย ทุคฺคติ’’นฺติฯ  
</li>
  
<p>ตตฺถ ติ โจเรหิ ปริยุฎฺฐิตมเคฺคนฯ ติ เขมมคฺคํ อกฺขาติฯ ติ ตสฺส โอวาทกรสฺส ปุริสสฺส  มุขํ โจรกณฺฎโก น ปเสฺสยฺยฯ นฺติ โย สุจริตธมฺมํฯ ติ โส ปุริโส นิรยาทิเภทํ ทุคฺคติํ น คเจฺฉยฺยฯ อุปฺปถสทิโส หิ, มหาราช, อธโมฺม, เขมมคฺคสทิโส สุจริตธโมฺม, ตฺวํ ปน ปุเพฺพ ‘‘ปิตรํ ฆาเตตฺวา ราชา โหมี’’ติ มยฺหํ กเถตฺวา มยา ปฎิพาหิโต มม วจนํ อกตฺวา ปิตรํ ฆาเตตฺวา อิทานิ  โสจสิ, ปณฺฑิตานํ โอวาทํ อกโรโนฺต นาม โจรมคฺคปฎิปโนฺน วิย มหาพฺยสนํ ปาปุณาตีติฯ
</ol></p>


<p>เอวมสฺส โอวาทํ ทตฺวา อุปริ ธมฺมํ เทเสโนฺต อาห –</p>


<ol>
<li>
‘‘ธโมฺม  
ปโถ มหาราช, อธโมฺม ปน อุปฺปโถ;  
  
อธโมฺม นิรยํ เนติ, ธโมฺม ปาเปติ สุคฺคติํฯ  
</li>
  
<li>
‘‘อธมฺมจาริโน ราช, นรา วิสมชีวิโน;  
  
ยํ คติํ เปจฺจ คจฺฉนฺติ, นิรเย เต สุโณหิ เมฯ  
</li>
  
<li>
‘‘สญฺชีโว กาฬสุโตฺต จ, สงฺฆาโต เทฺว จ โรรุวา;  
  
อถาปโร มหาวีจิ, ตาปโน จ ปตาปโนฯ  
</li>
  
<li>
‘‘อิเจฺจเต อฎฺฐ นิรยา, อกฺขาตา ทุรติกฺกมา;  
  
อากิณฺณา ลุทฺทกเมฺมหิ, ปเจฺจกา โสฬสุสฺสทาฯ  
</li>
  
<li>
‘‘กทริยตาปนา โฆรา, อจฺจิมโนฺต มหพฺภยา;  
  
โลมหํสนรูปา จ, เภสฺมา ปฎิภยา ทุขาฯ  
</li>
  
<li>
‘‘จตุกฺกณฺณา จตุทฺวารา, วิภตฺตา ภาคโส มิตา;  
  
อโยปาการปริยนฺตา, อยสา ปฎิกุชฺชิตาฯ  
</li>
  
<li>
‘‘เตสํ อโยมยา ภูมิ, ชลิตา เตชสา ยุตา;  
  
สมนฺตา โยชนสตํ, ผุฎา ติฎฺฐนฺติ สพฺพทาฯ  
</li>
  
<li>
‘‘เอเต ปตนฺติ นิรเย, อุทฺธํปาทา อวํสิรา;  
  
อิสีนํ อติวตฺตาโร, สญฺญตานํ ตปสฺสินํฯ  
</li>
  
<li>
‘‘เต ภูนหุโน ปจฺจนฺติ, มจฺฉา พิลกตา ยถา;  
  
สํวจฺฉเร อสเงฺขเยฺย, นรา กิพฺพิสการิโนฯ  
</li>
  
<li>
‘‘ฑยฺหมาเนน คเตฺตน, นิจฺจํ สนฺตรพาหิรํ;  
  
นิรยา นาธิคจฺฉนฺติ, ทฺวารํ นิกฺขมเนสิโนฯ  
</li>
  
<li>
‘‘ปุรตฺถิเมน  
ธาวนฺติ, ตโต ธาวนฺติ ปจฺฉโต;  
  
อุตฺตเรนปิ ธาวนฺติ, ตโต ธาวนฺติ ทกฺขิณํ;  
  
ยํ ยญฺหิ ทฺวารํ คจฺฉนฺติ, ตํ ตเทว ปิธียเรฯ  
</li>
  
<li>
‘‘พหูนิ  
  
วสฺสสหสฺสานิ, ชนา นิรยคามิโน;  
  
พาหา ปคฺคยฺห กนฺทนฺติ, ปตฺวา ทุกฺขํ อนปฺปกํฯ  
</li>
  
<li>
‘‘อาสีวิสํว กุปิตํ, เตชสฺสิํ ทุรติกฺกมํ;  
  
น สาธุรูเป อาสีเท, สญฺญตานํ ตปสฺสินํฯ  
</li>
  
<li>
‘‘อติกาโย มหิสฺสาโส, อชฺชุโน เกกกาธิโป;  
  
สหสฺสพาหุ อุจฺฉิโนฺน, อิสิมาสชฺช โคตมํฯ  
</li>
  
<li>
‘‘อรชํ รชสา วจฺฉํ, กิสํ อวกิริย ทณฺฑกี;  
  
ตาโลว มูลโต ฉิโนฺน, ส ราชา วิภวงฺคโตฯ  
</li>
  
<li>
‘‘อุปหจฺจ มนํ มโชฺฌ, มาตงฺคสฺมิํ ยสสฺสิเน;  
  
สปาริสโชฺช อุจฺฉิโนฺน, มชฺฌารญฺญํ ตทา อหุฯ  
</li>
  
<li>
‘‘กณฺหทีปายนาสชฺช, อิสิํ อนฺธกเวณฺฑโย;  
  
อโญฺญญฺญํ มุสลา หนฺตฺวา, สมฺปตฺตา ยมสาธนํฯ  
</li>
  
<li>
‘‘อถายํ อิสินา สโตฺต, อนฺตลิกฺขจโร ปุเร;  
  
ปาเวกฺขิ ปถวิํ เจโจฺจ, หีนโตฺต ปตฺตปริยายํฯ  
</li>
  
<li>
‘‘ตสฺมา หิ ฉนฺทาคมนํ, นปฺปสํสนฺติ ปณฺฑิตา;  
  
อทุฎฺฐจิโตฺต ภาเสยฺย, คิรํ สจฺจูปสํหิตํฯ  
</li>
  
<li>
‘‘มนสา เจ ปทุเฎฺฐน, โย นโร เปกฺขเต มุนิํ;  
  
วิชฺชาจรณสมฺปนฺนํ, คนฺตา โส นิรยํ อโธฯ  
</li>
  
<li>
‘‘เย  
วุเฑฺฒ ปริภาสนฺติ, ผรุสูปกฺกมา ชนา;  
  
อนปจฺจา อทายาทา, ตาลวตฺถุ ภวนฺติ เตฯ  
</li>
  
<li>
‘‘โย จ ปพฺพชิตํ หนฺติ, กตกิจฺจํ มเหสินํ;  
  
ส กาฬสุเตฺต นิรเย, จิรรตฺตาย ปจฺจติฯ  
</li>
  
<li>
‘‘โย จ ราชา อธมฺมโฎฺฐ, รฎฺฐวิทฺธํสโน มโค;  
  
ตาปยิตฺวา ชนปทํ, ตาปเน เปจฺจ ปจฺจติฯ  
</li>
  
<li>
‘‘โส จ วสฺสสหสฺสานิ, สตํ ทิพฺพานิ ปจฺจติ;  
  
อจฺจิสงฺฆปเรโต โส, ทุกฺขํ เวเทติ เวทนํฯ  
</li>
  
<li>
‘‘ตสฺส  
  
อคฺคิสิขา กายา, นิจฺฉรนฺติ ปภสฺสรา;  
  
เตโชภกฺขสฺส คตฺตานิ, โลเมหิ จ นเขหิ จฯ  
</li>
  
<li>
‘‘ฑยฺหมาเนน คเตฺตน, นิจฺจํ สนฺตรพาหิรํ;  
  
ทุกฺขาภิตุโนฺน นทติ, นาโค ตุตฺตฎฺฎิโต ยถาฯ  
</li>
  
<li>
‘‘โย โลภา ปิตรํ หนฺติ, โทสา วา ปุริสาธโม;  
  
ส กาฬสุเตฺต นิรเย, จิรรตฺตาย ปจฺจติฯ  
</li>
  
<li>
‘‘ส ตาทิโส ปจฺจติ โลหกุมฺภิยํ, ปกฺกญฺจ สตฺตีหิ หนนฺติ นิตฺตจํ;  
  
อนฺธํ กริตฺวา มุตฺตกรีสภกฺขํ, ขาเร นิมุชฺชนฺติ ตถาวิธํ นรํฯ  
</li>
  
<li>
‘‘ตตฺตํ ปกฺกุถิตมโยคุฬญฺจ, ทีเฆ จ ผาเล จิรรตฺตตาปิเต;  
  
วิกฺขมฺภมาทาย วิพนฺธรชฺชุภิ, วิวเฎ มุเข สมฺปวิสนฺติ รกฺขสาฯ  
</li>
  
<li>
‘‘สามา จ โสณา สพลา จ คิชฺฌา, กาโกลสงฺฆา จ ทิชา อโยมุขา;  
  
สงฺคมฺม ขาทนฺติ วิปฺผนฺทมานํ, ชิวฺหํ วิภชฺช วิฆาสํ สโลหิตํฯ  
</li>
  
<li>
‘‘ตํ  
ทฑฺฒตาลํ ปริภินฺนคตฺตํ, นิโปฺปถยนฺตา อนุวิจรนฺติ รกฺขสา;  
  
รตี หิ เตสํ ทุขิโน ปนีตเร, เอตาทิสสฺมิํ นิรเย วสนฺติ;  
  
เย เกจิ โลเก อิธ เปตฺติฆาติโนฯ  
</li>
  
<li>
‘‘ปุโตฺต จ มาตรํ หนฺตฺวา, อิโต คนฺตฺวา ยมกฺขยํ;  
  
ภุสมาปชฺชเต ทุกฺขํ, อตฺตกมฺมผลูปโคฯ  
</li>
  
<li>
‘‘อมนุสฺสา อติพลา, หนฺตารํ ชนยนฺติยา;  
  
อโยมเยหิ วาเลหิ, ปีฬยนฺติ ปุนปฺปุนํฯ  
</li>
  
<li>
‘‘ตมสฺสวํ  
  
สกา คตฺตา, รุธิรํ อตฺตสมฺภวํ;  
  
ตมฺพโลหวิลีนํว, ตตฺตํ ปาเยนฺติ มตฺติฆํฯ  
</li>
  
<li>
‘‘ชิคุจฺฉํ กุณปํ ปูติํ, ทุคฺคนฺธํ คูถกทฺทมํ;  
  
ปุพฺพโลหิตสงฺกาสํ, รหทโมคยฺห ติฎฺฐติฯ  
</li>
  
<li>
‘‘ตเมนํ กิมโย ตตฺถ, อติกายา อโยมุขา;  
  
ฉวิํ เภตฺวาน ขาทนฺติ, สํคิทฺธา มํสโลหิเตฯ  
</li>
  
<li>
‘‘โส จ ตํ นิรยํ ปโตฺต, นิมุโคฺค สตโปริสํ;  
  
ปูติกํ กุณปํ วาติ, สมนฺตา สตโยชนํฯ  
</li>
  
<li>
‘‘จกฺขุมาปิ หิ จกฺขูหิ, เตน คเนฺธน ชียติ;  
  
เอตาทิสํ พฺรหฺมทตฺต, มาตุโฆ ลภเต ทุขํฯ  
</li>
  
<li>
‘‘ขุรธารมนุกฺกมฺม, ติกฺขํ ทุรภิสมฺภวํ;  
  
ปตนฺติ คพฺภปาติโย, ทุคฺคํ เวตรณิํ นทิํฯ  
</li>
  
<li>
‘‘อโยมยา สิมฺพลิโย, โสฬสงฺคุลกณฺฎกา;  
  
อุภโต อภิลมฺพนฺติ, ทุคฺคํ เวตรณิํ นทิํฯ  
</li>
  
<li>
‘‘เต  
อจฺจิมโนฺต ติฎฺฐนฺติ, อคฺคิกฺขนฺธาว อารกา;  
  
อาทิตฺตา ชาตเวเทน, อุทฺธํ โยชนมุคฺคตาฯ  
</li>
  
<li>
‘‘เอเต วชนฺติ นิรเย, ตเตฺต ติขิณกณฺฎเก;  
  
นาริโย จ อติจารา, นรา จ ปรทารคูฯ  
</li>
  
<li>
‘‘เต ปตนฺติ อโธกฺขนฺธา, วิวตฺตา วิหตา ปุถู;  
  
สยนฺติ วินิวิทฺธงฺคา, ทีฆํ ชคฺคนฺติ สพฺพทาฯ  
</li>
  
<li>
‘‘ตโต รตฺยา วิวสาเน, มหติํ ปพฺพตูปมํ;  
  
โลหกุมฺภิํ ปวชฺชนฺติ, ตตฺตํ อคฺคิสมูทกํฯ  
</li>
  
<li>
‘‘เอวํ ทิวา จ รโตฺต จ, ทุสฺสีลา โมหปารุตา;  
  
อนุโภนฺติ สกํ กมฺมํ, ปุเพฺพ ทุกฺกฎมตฺตโนฯ  
</li>
  
<li>
‘‘ยา จ ภริยา ธนกฺกีตา, สามิกํ อติมญฺญติ;  
  
สสฺสุํ วา สสุรํ วาปิ, เชฎฺฐํ วาปิ นนนฺทรํฯ  
</li>
  
<li>
‘‘ตสฺสา  
วเงฺกน ชิวฺหคฺคํ, นิพฺพหนฺติ สพนฺธนํ;  
  
ส  
พฺยามมตฺตํ กิมินํ, ชิวฺหํ ปสฺสติ อตฺตนิ;  
  
วิญฺญาเปตุํ น สโกฺกติ, ตาปเน เปจฺจ ปจฺจติฯ  
</li>
  
<li>
‘‘โอรพฺภิกา สูกริกา, มจฺฉิกา มิคพนฺธกา;  
  
โจรา โคฆาตกา ลุทฺทา, อวเณฺณ วณฺณการกาฯ  
</li>
  
<li>
‘‘สตฺตีหิ โลหกูเฎหิ, เนตฺติํเสหิ อุสูหิ จ;  
  
หญฺญมานา ขารนทิํ, ปปตนฺติ อวํสิราฯ  
</li>
  
<li>
‘‘สายํ ปาโต กูฎการี, อโยกูเฎหิ หญฺญติ;  
  
ตโต วนฺตํ ทุรตฺตานํ, ปเรสํ ภุญฺชเร สทาฯ  
</li>
  
<li>
‘‘ธงฺกา  
เภรณฺฑกา คิชฺฌา, กาโกลา จ อโยมุขา;  
  
วิปฺผนฺทมานํ ขาทนฺติ, นรํ กิพฺพิสการกํฯ  
</li>
  
<li>
‘‘เย มิเคน มิคํ หนฺติ, ปกฺขิํ วา ปน ปกฺขินา;  
  
อสโนฺต รชสา ฉนฺนา, คนฺตา เต นิรยุสฺสท’’นฺติฯ  
</li>
  
<p>ตตฺถ ติ ทสกุสลกมฺมปถธโมฺม เขโม อปฺปฎิภโย สุคติมโคฺคฯ ติ อธเมฺมน กปฺปิตชีวิกาฯ ติ เต เอเตสํ นิพฺพตฺตนิรเย กเถมิฯ ติ มหาสโตฺต รญฺญา ปิตุฆาตกานํ นิพฺพตฺตนิรยํ ปุจฺฉิโตปิ ปถมํ ตํ อทเสฺสตฺวา อฎฺฐ มหานิรเย โสฬส จ อุสฺสทนิรเย ทเสฺสตุํ เอวมาหฯ กิํการณา? ปฐมญฺหิ ตสฺมิํ ทสฺสิยมาเน ราชา ผลิเตน หทเยน ตเตฺถว มเรยฺย, อิเมสุ ปน นิรเยสุ ปจฺจมานสเตฺต ทิสฺวา ทิฎฺฐานุคติโก หุตฺวา ‘‘อหํ วิย อเญฺญปิ พหู ปาปกมฺมิโน อตฺถิ, อหํ เอเตสํ อนฺตเร ปจฺจิสฺสามี’’ติ สญฺชาตุปตฺถโมฺภ อโรโค ภวิสฺสตีติ เต ปน นิรเย ทเสฺสโนฺต มหาสโตฺต ปฐมํ อิทฺธิพเลน ปถวิํ ทฺวิธา กตฺวา ปจฺฉา ทเสฺสสิฯ
</ol></p>


<p>เตสํ วจนโตฺถ – นิรยปาเลหิ ปชฺชลิตานิ นานาวุธานิ คเหตฺวา ขณฺฑาขณฺฑิกํ ฉินฺนา หีรํ หีรํ กตา เนรยิกสตฺตา ปุนปฺปุนํ สญฺชีวนฺติ เอตฺถาติ ฯ นิรยปาลา ปุนปฺปุนํ นทนฺตา วคฺคนฺตา ปชฺชลิตานิ นานาวุธานิ คเหตฺวา ชลิตาย โลหปถวิยํ เนรยิเก สเตฺต อปราปรํ อนุพนฺธิตฺวา ปหริตฺวา ชลิตปถวิยํ ปติเต ชลิตกาฬสุตฺตํ ปาเตตฺวา ชลิตผรสุํ  คเหตฺวา สยํ อุนฺนทนฺตา มหเนฺตน อฎฺฎสฺสเรน วิรวเนฺต อฎฺฐํเส โสฬสํเส กโรนฺตา เอตฺถ ตจฺฉนฺตีติ ฯ มหนฺตา ชลิตอยปพฺพตา ฆาเตนฺติ เอตฺถาติ ฯ ตตฺถ กิร สเตฺต นวโยชนาย ชลิตาย อยปถวิยา ยาว กฎิโต  ปเวเสตฺวา นิจฺจเล กโรนฺติฯ อถ ปุรตฺถิมโต ชลิโต อยปพฺพโต สมุฎฺฐาย อสนิ วิย วิรวโนฺต อาคนฺตฺวา เต สเตฺต สณฺหกรณิยํ ติเล ปิสโนฺต วิย คนฺตฺวา ปจฺฉิมทิสาย ติฎฺฐติ, ปจฺฉิมทิสโต สมุฎฺฐิโตปิ ตเถว คนฺตฺวา ปุรตฺถิมทิสาย ติฎฺฐติฯ เทฺว ปน เอกโต สมาคนฺตฺวา อุจฺฉุยเนฺต อุจฺฉุขณฺฑานิ วิย ปีเฬนฺติฯ เอวํ ตตฺถ พหูนิ วสฺสสตสหสฺสานิ ทุกฺขํ อนุโภนฺติฯ</p>


<p>ติ ชาลโรรุโว, ธูมโรรุโว จาติ เทฺวฯ ตตฺถ ชาลโรรุโว กเปฺปน สณฺฐิตาหิ รตฺตโลหชาลาหิ ปุโณฺณ, ธูมโรรุโว ขารธูเมน ปุโณฺณฯ เตสุ ชาลโรรุเว ปจฺจนฺตานํ นวหิ วณฺณมุเขหิ ชาลา ปวิสิตฺวา สรีรํ ทหนฺติ, ธูมโรรุเว ปจฺจนฺตานํ นวหิ วณมุเขหิ ขารธูโม  ปวิสิตฺวา ปิฎฺฐํ วิย สรีรํ เสเทติฯ อุภยตฺถปิ ปจฺจนฺตา สตฺตา มหาวิรวํ วิรวนฺตีติ เทฺวปิ ‘‘โรรุวา’’ติ วุตฺตาฯ ชาลานํ วา ปจฺจนสตฺตานํ วา เตสํ ทุกฺขสฺส วา วีจิ อนฺตรํ นตฺถิ เอตฺถาติ อวีจิ, มหโนฺต อวีจิ ฯ ตตฺถ หิ ปุรตฺถิมาทีหิ ภิตฺตีหิ ชาลา อุฎฺฐหิตฺวา ปจฺฉิมาทีสุ ปฎิหญฺญติ, ตา จ ภิตฺติโย วินิวิชฺฌิตฺวา ปุรโต โยชนสตํ คณฺหาติฯ เหฎฺฐา อุฎฺฐิตา ชาลา อุปริ ปฎิหญฺญติ, อุปริ อุฎฺฐิตา เหฎฺฐา ปฎิหญฺญติฯ เอวํ ตาเวตฺถ ชาลานํ วีจิ นาม นตฺถิฯ ตสฺส ปน อโนฺต โยชนสตํ ฐานํ ขีรวลฺลิปิฎฺฐสฺส ปูริตนาฬิ วิย สเตฺตหิ นิรนฺตรํ ปูริตํ จตูหิ อิริยาปเถหิ ปจฺจนฺตานํ สตฺตานํ ปมาณํ นตฺถิ, น จ อญฺญมญฺญํ พฺยาพาเธนฺติ, สกฎฺฐาเนเยว ปจฺจนฺติฯ เอวเมตฺถ สตฺตานํ วีจิ นาม นตฺถิฯ ยถา ปน ชิวฺหเคฺค ฉ มธุพินฺทูนิ สตฺตมสฺส ตมฺพโลหพินฺทุโน อนุทหนพลวตาย อโพฺพหาริกานิ โหนฺติ, ตถา ตตฺถ อนุทหนพลวตาย เสสา ฉ อกุสลวิปากุเปกฺขา อโพฺพหาริกา โหนฺติ, ทุกฺขเมว นิรนฺตรํ ปญฺญายติฯ เอวเมตฺถ ทุกฺขสฺส วีจิ นาม นตฺถิฯ สฺวายํ สห ภิตฺตีหิ วิกฺขมฺภโต อฎฺฐารสาธิกติโยชนสโต, อาวฎฺฎโต ปน จตุปณฺณาสาธิกนวโยชนสโต, สห อุสฺสเทหิ ทส โยชนสหสฺสานิฯ เอวมสฺส มหนฺตตา เวทิตพฺพาฯ</p>


<p>นิจฺจเล  สเตฺต ตปตีติ ฯ อติวิย ตาเปตีติ ฯ ตตฺถ ตาปนสฺมิํ ตาว สเตฺต ตาลกฺขนฺธปฺปมาเณ ชลิตอยสูเล นิสีทาเปนฺติฯ ตโต เหฎฺฐา ปถวี ชลติ, สูลานิ ชลนฺติ, สตฺตา ชลนฺติฯ เอวํ โส นิรโย นิจฺจเล สเตฺต ตปติฯ อิตรสฺมิํ ปน นิพฺพตฺตสเตฺต ชลเนฺตหิ อาวุเธหิ ปหริตฺวา ชลิตํ อยปพฺพตํ อาโรเปนฺติฯ เตสํ ปพฺพตมตฺถเก ฐิตกาเล กมฺมปจฺจโย วาโต ปหรติฯ เต ตตฺถ สณฺฐาตุํ อสโกฺกนฺตา อุทฺธํปาทา อโธสิรา ปตนฺติฯ อถ เหฎฺฐา อยปถวิโต ชลิตานิ อยสูลานิ อุฎฺฐหนฺติฯ เต ตานิ มตฺถเกเนว ปหริตฺวา เตสุ วินิวิทฺธสรีรา  ชลนฺตา ปจฺจนฺติฯ เอวเมส อติวิย ตาเปตีติฯ</p>


<p>โพธิสโตฺต ปน เอเต นิรเย ทเสฺสโนฺต ปฐมํ สญฺชีวํ ทเสฺสตฺวา ตตฺถ ปจฺจเนฺต เนรยิกสเตฺต ทิสฺวา มหาชนสฺส มหาภเย อุปฺปเนฺน ตํ อนฺตรธาเปตฺวา ปุน ปถวิํ ทฺวิธา กตฺวา กาฬสุตฺตํ ทเสฺสสิ, ตตฺถปิ ปจฺจมาเน สเตฺต ทิสฺวา มหาชนสฺส มหาภเย อุปฺปเนฺน ตมฺปิ อนฺตรธาเปสีติ เอวํ ปฎิปาฎิยา ทเสฺสสิฯ ตโต ราชานํ อามเนฺตตฺวา, ‘‘มหาราช, ตยา อิเมสุ อฎฺฐสุ มหานิรเยสุ ปจฺจมาเน สเตฺต ทิสฺวา อปฺปมาทํ กาตุํ วฎฺฎตี’’ติ วตฺวา ปุน เตสเญฺญว มหานิรยานํ กิจฺจํ กเถตุํ ติอาทิมาหฯ ตตฺถ ติ มยา จ ตุยฺหํ กถิตา, โปราณเกหิ จ กถิตาเยวฯ ติ ปริปุณฺณาฯ ติ เอเตสํ  นิรยานํ เอเกกสฺส จตูสุ ทฺวาเรสุ เอเกกสฺมิํ จตฺตาโร จตฺตาโร กตฺวา โสฬส โสฬส อุสฺสทนิรยาติ สเพฺพปิ สตํ อฎฺฐวีสติ จ อุสฺสทนิรยา อฎฺฐ จ มหานิรยาติ ฉตฺติํสนิรยสตํฯ ติ สเพฺพเต กทริยานํ ตาปนาฯ พลวทุกฺขตาย ฯ กมฺมนิพฺพตฺตานํ อจฺจีนํ อตฺถิตาย ฯ ภยสฺส มหนฺตตาย ฯ ทิฎฺฐมตฺตา วา สุตมตฺตา วา โลมานิ หํสนฺตีติ ฯ ภีสนตาย ฯ ภยชนนตาย ฯ สุขาภาเวน ติ สเพฺพปิ จตุรสฺสมญฺชูสสทิสาฯ ติ จตุทฺวารวเสน วิภตฺตาฯ ติ ทฺวารวีถีนํ วเสน โกฎฺฐาเส ฐเปตฺวา มิตาฯ ติ สเพฺพปิ  นวโยชนิเกน อยกปาเลน ปฎิจฺฉนฺนาฯ ติ สเพฺพปิ เอตฺตกํ ฐานํ อนุผริตฺวา ติฎฺฐนฺติฯ</p>


<p>ติ เอวํ เตสุ เตสุ นิรเยสุ สมฺปริวตฺติตฺวา ปุนปฺปุนํ ปตมาเน สนฺธายาหฯ ติ ผรุสวาจาหิ อติกฺกมิตฺวา วตฺตาโรฯ มหานิรเยสุ กิร เยภุเยฺยน ธมฺมิกสมณพฺราหฺมเณสุ กตาปราธาว ปจฺจนฺติ, ตสฺมา เอวมาหฯ ติ เต อิสีนํ อติวตฺตาโร อตฺตโน วุฑฺฒิยา หตตฺตา ภูนหุโน โกฎฺฐาสกตา มจฺฉา วิย ปจฺจนฺติฯ ติ คเณตุํ อสกฺกุเณเยฺยฯ ติ ทารุณกมฺมการิโนฯ ติ นิรยา นิกฺขมนํ เอสนฺตาปิ คเวสนฺตาปิ นิกฺขมนทฺวารํ นาธิคจฺฉนฺติฯ ติ ยทา ตํ ทฺวารํ อปารุตํ โหติ, อถ ตทภิมุขา ธาวนฺติ, เตสํ ตตฺถ ฉวิอาทีนิ ฌายนฺติฯ ทฺวารสมีปํ ปตฺตานญฺจ เตสํ ตํ ปิธียติ, ปจฺฉิมทฺวารํ อปารุตํ วิย ขายติฯ เอส นโย สพฺพตฺถฯ ติ วุตฺตปฺปการํ สปฺปํ วิย สาธุรูเป อิสโย  น ผรุสวจเนน กายกเมฺมน วา ฆเฎฺฎโนฺต อุปคเจฺฉยฺยฯ กิํการณา? สญฺญตานํ ตปสฺสีนํ อาสาทิตตฺตา อฎฺฐสุ มหานิรเยสุ มหาทุกฺขสฺส อนุภวิตพฺพตฺตาฯ</p>


<p>อิทานิ เย ราชาโน ตถารูเป อาสาเทตฺวา ตํ ทุกฺขํ ปตฺตา, เต ทเสฺสตุํ ติอาทิมาหฯ ตตฺถ ติ พลสมฺปโนฺน มหากาโยฯ ติ  มหาธนุคฺคโหฯ ติ เกกกรฎฺฐาธิปติฯ ติ ปญฺจหิ ธนุคฺคหสเตหิ พาหุสหเสฺสน อาโรเปตพฺพํ ธนุํ อาโรปนสมตฺถตาย สหสฺสพาหุฯ ติ วินาสํ ปโตฺตฯ วตฺถูนิ ปน  (ชา. ๒.๑๗.๕๐ อาทโย) วิตฺถาริตานิฯ นฺติ อตฺตโน จิตฺตํ ปทูเสตฺวาฯ นฺติ มาตงฺคปณฺฑิเตฯ วตฺถุ  (ชา. ๑.๑๕.๑ อาทโย) วณฺณิตํฯ ติ กณฺหทีปายนํ อาสชฺชฯ นฺติ นิรยปาลกรโญฺญ อาณาปวตฺตฎฺฐานํฯ วตฺถุ  (ชา. ๑.๑๐.๑๖๕ อาทโย) วิตฺถาริตํ ฯ ติ กปิลตาปเสนฯ ติ ปวิโฎฺฐฯ ติ เจติยราชาฯ ติ ปริหีนตฺตภาโว อนฺตรหิตอิทฺธิฯ นฺติ ปริยายํ มรณกาลํ ปตฺวาฯ วตฺถุ  (ชา. ๑.๘.๔๕ อาทโย) กถิตํฯ</p>


<p>  ติ ยสฺมา จิตฺตวสิโก หุตฺวา อิสีสุ อปรชฺฌิตฺวา อฎฺฐสุ มหานิรเยสุ ปจฺจติ, ตสฺมา หิฯ นฺติ ฉนฺทาทิจตุพฺพิธมฺปิ อคติคมนํฯ ติ กุเทฺธนฯ ติ โส เตน อโธคมนิเยน กเมฺมน อโธนิรยเมว คจฺฉติฯ ปาฬิยํ ปน ‘‘นิรยุสฺสท’’นฺติ ลิขิตํ, ตสฺส อุสฺสทนิรยํ คจฺฉตีติ อโตฺถฯ ติ วโยวุเฑฺฒ จ คุณวุเฑฺฒ จฯ ติ ภวนฺตเรปิ อปจฺจํ วา ทายาทํ วา น ลภนฺตีติ อโตฺถฯ ติ ทิฎฺฐธเมฺมปิ ฉินฺนมูลตาโล วิย มหาวินาสํ ปตฺวา นิรเย นิพฺพตฺตนฺติฯ ติ โย พาลชโน สมณํ หนติฯ ติ จิรํ กาลํฯ</p>


<p>เอวํ มหาสโตฺต อิสิวิเหฐกานํ ปจฺจนนิรเย ทเสฺสตฺวา อุปริ อธมฺมิกราชูนํ ปจฺจนนิรเย ทเสฺสโนฺต ติอาทิมาหฯ ตตฺถ ติ ฉนฺทาทิวเสน คนฺตฺวา รฎฺฐสฺส วิทฺธํสโนฯ ติ อจฺจิสมูหปริกฺขิโตฺตฯ ติ อคฺคิเมว ขาทนฺตสฺสฯ ติ ติคาวุเต สรีเร สพฺพงฺคปจฺจงฺคานิฯ ติ เอเตหิ สทฺธิํ สพฺพานิ เอกชาลานิ โหนฺติฯ ติ อาเนญฺชการณํ การิยมาโน ตุเตฺตหิ วิโทฺธ นาโค ยถา นทติฯ</p>


<p>เอวํ มหาสโตฺต อธมฺมิกราชูนํ ปจฺจนนิรเย ทเสฺสตฺวา อิทานิ ปิตุฆาตกาทีนํ ปจฺจนนิรเย ทเสฺสตุํ ติอาทิมาหฯ ตตฺถ ติ ยสธนโลเภนฯ ติ ทุฎฺฐจิตฺตตาย วาฯ นฺติ โลหกุมฺภิยํ พหูนิ วสสหสฺสานิ ปกฺกํ นีหริตฺวา ติคาวุตมสฺส สรีรํ นิตฺตจํ กตฺวา ชลิตาย โลหปถวิยํ ปาเตตฺวา ติเณฺหหิ อยสูเลหิ โกเฎฺฎตฺวา จุณวิจุณฺณํ กโรนฺติฯ ติ, มหาราช, ตํ ปิตุฆาตกํ นิรยปาลา ชลิตโลหปถวิยํ อุตฺตานํ ปาเตตฺวา ชลิเตหิ อยสูเลหิ อกฺขีนิ ภินฺทิตฺวา อนฺธํ กริตฺวา มุเข อุณฺหํ มุตฺตกรีสํ ปกฺขิปิตฺวา ปลาลปีฐํ วิย นํ ปริวเตฺตตฺวา กเปฺปน สณฺฐิเต ขาเร โลหอุทเก นิมุชฺชาเปนฺติฯ ติ ปุน ปกฺกุถิตํ คูถกลลเญฺจว ชลิตอโยคุฬญฺจ ขาทาเปนฺติฯ โส ปน ตํ อาหริยมานํ ทิสฺวา มุขํ ปิเธติฯ อถสฺส ทีเฆ จิรตาปิเต ชลมาเน ผาเล อาทาย มุขํ วิกฺขเมฺภตฺวา วิวริตฺวา รชฺชุพทฺธํ อยพลิสํ  ขิปิตฺวา  ชิวฺหํ นีหริตฺวา  ตสฺมิํ วิวเฎ มุเข ตํ อโยคุฬํ สมฺปวิสนฺติ ปกฺขิปนฺติฯ ติ นิรยปาลาฯ</p>


<p>ติ, มหาราช, ตสฺส ปิตุฆาตกสฺส ชิวฺหํ พลิเสน นิกฺกฑฺฒิตฺวา อยสงฺกูหิ ปถวิยํ นีหตํ ชิวฺหํ สามา โสณา สพลวณฺณา สุนขา จ โลหตุณฺฑา คิชฺฌา จ กาโกลสงฺฆา จ อเญฺญ จ นานปฺปการา สกุณา สมาคนฺตฺวา อาวุเธหิ ฉินฺทนฺตา วิย วิภชฺช กากปทากาเรน โกฎฺฐาเส กตฺวา วิปฺผนฺทมานํ สโลหิตํ วิฆาสํ ขาทนฺตา วิย สเตฺต ภกฺขยนฺตีติ อโตฺถฯ นฺติ ตํ ปิตุฆาตกํ ฌายมานตาลํ วิย ชลิตสรีรํฯ นฺติ ตตฺถ ตตฺถ ปริภินฺนคตฺตํฯ ติ ชลิเตหิ อยมุคฺคเรหิ ปหรนฺตาฯ นฺติ เตสํ นิรยปาลานํ สา รติ กีฬา โหติฯ ติ อิตเร ปน เนรยิกสตฺตา ทุกฺขิตา โหนฺติฯ ติ ปิตุฆาตกาฯ อิติ อิมํ ปิตุฆาตกานํ ปจฺจนนิรยํ ทิสฺวา ราชา ภีตตสิโต อโหสิฯ</p>


<p>อถ นํ มหาสโตฺต สมสฺสาเสตฺวา มาตุฆาตกานํ ปจฺจนนิรยํ ทเสฺสสิฯ นฺติ ยมนิเวสนํ, นิรยนฺติ อโตฺถฯ ติ อตฺตโน กมฺมผเลน อุปคโตฯ ติ นิรยปาลาฯ ติ มาตุฆาตกํฯ ติ อยมกจิวาเลหิ เวเฐตฺวา อยยเนฺตน ปีฬยนฺติฯ นฺติ ตํ มาตุฆาตกํฯ ติ ตสฺส ปีฬิยมานสฺส รุหิรํ คฬิตฺวา อยกปลฺลํ ปูเรติฯ อถ นํ ยนฺตโต นีหรนฺติ, ตาวเทวสฺส สรีรํ ปากติกํ โหติฯ ตํ ปถวิยํ อุตฺตานํ นิปชฺชาเปตฺวา วิลีนํ ตมฺพโลหํ วิย ปกฺกุถิตํ โลหิตํ ปาเยนฺติฯ ติ ตํ พหูนิ วสฺสสหสฺสานิ อยยเนฺตหิ ปีเฬตฺวา เชคุเจฺฉ ทุคฺคเนฺธ ปฎิกูเล มหเนฺต คูถกลลอาวาเฎ ขิปนฺติ, โส ตํ รหทํ โอคยฺห โอคาหิตฺวา ติฎฺฐติฯ ติ เอกโทณิกนาวปฺปมาณสรีราฯ ติ อยสูจิมุขาฯ ติ ฉวิมาทิํ กตฺวา ยาว อฎฺฐิมฺปิ เภตฺวา อฎฺฐิมิญฺชมฺปิ ขาทนฺติฯ ติ คธิตา มุจฺฉิตาฯ น เกวลญฺจ ขาทเนฺตว, อโธมคฺคาทีหิ ปน ปวิสิตฺวา มุขาทีหิ  นิกฺขมนฺติ, วามปสฺสาทีหิ ปวิสิตฺวา ทกฺขิณปสฺสาทีหิ นิกฺขมนฺติ, สกลมฺปิ สรีรํ ฉิทฺทาวฉิทฺทํ กโรนฺติ, โส ตตฺถ อติทุกฺขปเรโต วิรวโนฺต ปจฺจติฯ ติ โส มาตุฆาตโก จ ตํ สตโปริสํ นิรยํ ปโตฺต สสีสโก นิมุโคฺคว โหติ, ตญฺจ กุณปํ สมนฺตา โยชนสตํ ปูติกํ หุตฺวา วายติฯ ติ มาตุฆาตโกฯ</p>


<p>เอวํ มหาสโตฺต มาตุฆาตกานํ ปจฺจนนิรยํ ทเสฺสตฺวา ปุน คพฺภปาตกานํ ปจฺจนนิรยํ ทเสฺสโนฺต  คาถมาหฯ ติ ขุรธารนิรยํ อติกฺกมิตฺวาฯ ตตฺถ กิร นิรยปาลา มหนฺตมหเนฺต ขุเร อุปริ ธาเร กตฺวา สนฺถรนฺติ, ตโต ยาหิ คพฺภปาตนขรเภสชฺชานิ  ปิวิตฺวา คพฺภา ปาติตา, ตา คพฺภปาตินิโย อิตฺถิโย ชลิเตหิ อาวุเธหิ โปเถนฺตา อนุพนฺธนฺติ, ตา ติขิณขุรธาราสุ ขณฺฑาขณฺฑิกา หุตฺวา ปุนปฺปุนํ อุฎฺฐาย ตํ ทุรภิสมฺภวํ ขุรธารนิรยํ อกฺกมนฺติโย อติกฺกมิตฺวา นิรยปาเลหิ อนุพทฺธา ทุคฺคํ ทุรติกฺกมํ วิสมํ เวตรณิํ นทิํ ปตนฺติฯ ตตฺถ กมฺมการณํ  (ชา. ๒.๒๒.๔๒๑ อาทโย) อาวิ ภวิสฺสติฯ</p>


<p>เอวํ คพฺภปาตินีนํ นิรยํ ทเสฺสตฺวา มหาสโตฺต ยตฺถ ปรทาริกา จ อติจารินิโย จ ปตนฺตา ปจฺจนฺติ, ตํ กณฺฎกสิมฺพลินิรยํ ทเสฺสโนฺต ติอาทิมาหฯ ตตฺถ ติ เวตรณิยา อุโภสุ ตีเรสุ ตาสํ สิมฺพลีนํ สาขา โอลมฺพนฺติฯ ติ เต ปชฺชลิตสรีรา สตฺตา อจฺจิมโนฺต หุตฺวา ติฎฺฐนฺติฯ นฺติ ติคาวุตํ เตสํ สรีรํ, ตโต อุฎฺฐิตชาลาย ปน สทฺธิํ โยชนอุเพฺพธา โหนฺติฯ ติ เต ปรทาริกา สตฺตา นานาวิเธหิ อาวุเธหิ โกฎฺฎิยมานา เอเต สิมฺพลินิรเย อภิรุหนฺติฯ ติ เต พหูนิ วสฺสสหสฺสานิ รุกฺขวิฎเปสุ ลคฺคา ฌายิตฺวา ปุน นิรยปาเลหิ อาวุเธหิ วิหตา วิวตฺตา หุตฺวา ปริวตฺติตฺวา อโธสีสกา ปตนฺติฯ ติ พหูฯ ติ เตสํ ตโต ปตนกาเล เหฎฺฐา อยปถวิโต สูลานิ อุฎฺฐหิตฺวา เตสํ มตฺถกํ ปฎิจฺฉนฺติ, ตานิ เตสํ อโธมเคฺคน นิกฺขมนฺติ, เต เอวํ สูเลสุ วิทฺธสรีรา จิรรตฺตา สยนฺติฯ นฺติ สุปิเนปิ นิทฺทํ อลภนฺตา ทีฆรตฺตํ ชคฺคนฺตีติ อโตฺถฯ ติ รตฺตีนํ อจฺจเยน, จิรกาลาติกฺกเมนาติ อโตฺถ ฯ ติ สฎฺฐิโยชนิกํ ชลิตํ โลหกุมฺภิํ กเปฺปน สณฺฐิตํ ชลิตตมฺพโลหรสปุณฺณํ โลหกุมฺภิํ นิรยปาเลหิ ขิตฺตา ปจฺจนฺติฯ ติ ปรทาริกาฯ</p>


<p>เอวํ มหาสโตฺต ปรทาริกอติจาริกานํ ปจฺจนสิมฺพลินิรยํ ทเสฺสตฺวา อิโต ปรํ สามิกวตฺตสสฺสุสสุรวตฺตาทีนิ อปูเรนฺตีนํ ปจฺจนฎฺฐานํ ปกาเสโนฺต ติอาทิมาหฯ ตตฺถ ติ  (ชา. ๑.๑๔.๗๘ อาทโย) วุตฺตํ สามิกวตฺตํ อกโรนฺตี อติกฺกมิตฺวา มญฺญติฯ ติ สามิกสฺส เชฎฺฐภาตรํฯ นฺติ สามิกสฺส ภคินิํฯ เอเตสมฺปิ หิ อญฺญตรสฺส หตฺถปาทปิฎฺฐิปริกมฺมนฺหาปนโภชนาทิเภทํ วตฺตํ อปูเรนฺตี เตสุ หิโรตฺตปฺปํ อนุปฎฺฐเปนฺตี เต อติมญฺญติ นาม, สาปิ นิรเย นิพฺพตฺติฯ ติ ตสฺสา สามิกวตฺตาทีนํ อปริปูริกาย สามิกาทโย อโกฺกสิตฺวา ปริภาสิตฺวา นิรเย นิพฺพตฺตาย โลหปถวิยํ  นิปชฺชาเปตฺวา อยสงฺกุนา มุขํ วิวริตฺวา พลิเสน ชิวฺหคฺคํ นิพฺพหนฺติ, รชฺชุพนฺธเนน สพนฺธนํ กฑฺฒนฺติฯ นฺติ กิมิภริตํฯ อิทํ วุตฺตํ โหติ – มหาราช, โส เนรยิกสโตฺต เอวํ นิกฺกฑฺฒิตํ อตฺตโน พฺยาเมน พฺยามมตฺตํ ชิวฺหํ อาวุเธหิ โกฎฺฎิตโกฎฺฎิตฎฺฐาเน สญฺชาเตหิ มหาโทณิปฺปมาเณหิ กิมีหิ ภริตํ ปสฺสติฯ ติ นิรยปาเล ยาจิตุกาโมปิ กิญฺจิ วตฺตุํ น สโกฺกติฯ ติ เอวํ สา ตตฺถ พหูนิ วสฺสสหสฺสานิ ปจฺจิตฺวา ปุน ตาปนมหานิรเย ปจฺจติฯ</p>


<p>เอวํ มหาสโตฺต สามิกวตฺตสสฺสุสสุรวตฺตาทีนิ อปูเรนฺตีนํ ปจฺจนนิรยํ ทเสฺสตฺวา อิทานิ สูกริกาทีนํ ปจฺจนนิรเย ทเสฺสโนฺต ติอาทิมาห ฯ ตตฺถ ติ เปสุญฺญการกาฯ นฺติ เอเต โอรพฺภิกาทโย เอเตหิ สตฺติอาทีหิ หญฺญมานา เวตรณิํ นทิํ ปตนฺตีติ อโตฺถฯ เสสานิ โอรพฺภิกาทีนํ ปจฺจนฎฺฐานานิ นิมิชาตเก อาวิ ภวิสฺสนฺติฯ ติ กูฎวินิจฺฉยสฺส เจว ตุลากูฎาทีนญฺจ การเก สนฺธาเยตํ วุตฺตํฯ ตตฺถ กูฎวินิจฺฉยกูฎฎฺฎการกกูฎอคฺฆาปนิกานํ ปจฺจนนิรยา นิมิชาตเก อาวิ ภวิสฺสนฺติฯ นฺติ วมิตกํฯ นฺติ ทุคฺคตตฺตภาวานํฯ อิทํ วุตฺตํ โหติ – มหาราช, เต ทุรตฺตภาวา สตฺตา อยกูเฎหิ มตฺถเก ภิชฺชมาเน วมนฺติ, ตโต ตํ วนฺตํ ชลิตอยกปเลฺลหิ เตสุ เอกจฺจานํ มุเข ขิปนฺติ , อิติ เต ปเรสํ วนฺตํ ภุญฺชนฺติ นามฯ ติ สิงฺคาลาฯ นฺติ อโธมุขํ นิปชฺชาปิตํ นิกฺกฑฺฒิตชิวฺหํ อิโต จิโต จ วิปฺผนฺทมานํฯ ติ โอกจารกมิเคนฯ ติ ตถารูเปเนวฯ ติ คนฺตาโร เตฯ นฺติ อุสฺสทนิรยํฯ ปาฬิยํ ปน ‘‘นิรยํ อโธ’’ติ ลิขิตํฯ อยํ ปน นิรโย นิมิชาตเก อาวิ ภวิสฺสตีติฯ</p>


<p>อิติ มหาสโตฺต เอตฺตเก นิรเย ทเสฺสตฺวา อิทานิ เทวโลกวิวรณํ กตฺวา รโญฺญ เทวโลเก ทเสฺสโนฺต อาห –</p>


<ol>
<li>
‘‘สโนฺต จ อุทฺธํ คจฺฉนฺติ, สุจิเณฺณนิธ กมฺมุนา;  
  
สุจิณฺณสฺส ผลํ ปสฺส, สอินฺทา เทวา สพฺรหฺมกาฯ  
</li>
  
<li>
‘‘ตํ ตํ พฺรูมิ มหาราช, ธมฺมํ รฎฺฐปตี จร;  
  
ตถา ราช จราหิ ธมฺมํ, ยถา ตํ สุจิณฺณํ นานุตเปฺปยฺย ปจฺฉา’’ติฯ  
</li>
  
<p>ตตฺถ  ติ กายาทีหิ อุปสนฺตาฯ นฺติ เทวโลกํฯ ติ ตตฺถ ตตฺถ อิเนฺทหิ สทฺธิํฯ มหาสโตฺต หิสฺส จาตุมหาราชาทิเก เทเว ทเสฺสโนฺต, ‘‘มหาราช, จาตุมหาราชิเก เทเว ปสฺส, จตฺตาโร มหาราชาโน ปสฺส, ตาวติํเส ปสฺส, สกฺกํ ปสฺสา’’ติ เอวํ สเพฺพปิ สอินฺทเก สพฺรหฺมเก จ เทเว ทเสฺสโนฺต ‘‘อิทมฺปิ สุจิณฺณสฺส ผลํ อิทมฺปิ ผล’’นฺติ ทเสฺสสิฯ ติ ตสฺมา ตํ ภณามิฯ นฺติ อิโต ปฎฺฐาย ปาณาติปาตาทีนิ ปญฺจ เวรานิ ปหาย ทานาทีนิ ปุญฺญานิ กโรหีติฯ ติ ยถา ตํ ทานาทิปุญฺญกมฺมํ สุจิณฺณํ ปิตุฆาตกมฺมปจฺจยํ วิปฺปฎิสารํ ปฎิจฺฉาเทตุํ สมตฺถตาย ตํ นานุตเปฺปยฺย, ตถา ตํ สุจิณฺณํ จร, พหุํ ปุญฺญํ กโรหีติ อโตฺถฯ
</ol></p>


<p>โส  มหาสตฺตสฺส ธมฺมกถํ สุตฺวา ตโต ปฎฺฐาย อสฺสาสํ ปฎิลภิฯ โพธิสโตฺต ปน กิญฺจิ กาลํ ตตฺถ วสิตฺวา อตฺตโน วสนฎฺฐานเญฺญว คโตฯ</p>


<p>สตฺถา  อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพเปส มยา อสฺสาสิโตเยวา’’ติ วตฺวา ชาตกํ สโมธาเนสิ ‘‘ตทา ราชา อชาตสตฺตุ อโหสิ, อิสิคโณ พุทฺธปริสา, สํกิจฺจปณฺฑิโต ปน อหเมว อโหสิ’’นฺติฯ</p>

</p>


<p>ชาตกุทฺทานํ –</p>


<p>
อถ สฎฺฐินิปาตมฺหิ, สุณาถ มม ภาสิตํ;  
  
ชาตกสวฺหยโน ปวโร, โสณกอรินฺทมสวฺหยโน;  
  
ตถา วุตฺตรเถสภกิจฺจวโรติฯ  
</p>
  
สฎฺฐินิปาตวณฺณนา นิฎฺฐิตาฯ  
</p>
  
  
  
  
  