<h1>๗. เรวตพุทฺธวํโส</h1>
<ol>
<li>
สุมนสฺส อปเรน, เรวโต นาม นายโก;  
  
อนูปโม อสทิโส, อตุโล อุตฺตโม ชิโนฯ  
</li>
  
<li>
โสปิ ธมฺมํ  
  
ปกาเสสิ, พฺรหฺมุนา อภิยาจิโต;  
  
ขนฺธธาตุววตฺถานํ, อปฺปวตฺตํ ภวาภเวฯ  
</li>
  
<li>
ตสฺสาภิสมยา ตีณิ, อเหสุํ ธมฺมเทสเน;  
  
คณนาย น วตฺตโพฺพ, ปฐมาภิสมโย อหุฯ  
</li>
  
<li>
ยทา อรินฺทมํ ราชํ  
ราชานํ (ก.)  
, วิเนสิ เรวโต มุนิ;  
  
ตทา โกฎิสหสฺสานํ, ทุติยาภิสมโย อหุฯ  
</li>
  
<li>
สตฺตาหํ ปฎิสลฺลานา, วุฎฺฐหิตฺวา นราสโภ;  
  
โกฎิสตํ นรมรูนํ, วิเนสิ อุตฺตเม ผเลฯ  
</li>
  
<li>
สนฺนิปาตา  
ตโย อาสุํ, เรวตสฺส มเหสิโน;  
  
ขีณาสวานํ วิมลานํ, สุวิมุตฺตาน ตาทินํฯ  
</li>
  
<li>
อติกฺกนฺตา คณนปถํ, ปฐมํ เย สมาคตา;  
  
โกฎิสตสหสฺสานํ, ทุติโย อาสิ สมาคโมฯ  
</li>
  
<li>
โยปิ  
โย โส (สฺยา. กํ. ก.)  
ปญฺญาย อสโม, ตสฺส จกฺกานุวตฺตโก;  
  
โส ตทา พฺยาธิโต อาสิ, ปโตฺต ชีวิตสํสยํฯ  
</li>
  
<li>
ตสฺส คิลานปุจฺฉาย, เย ตทา อุปคตา มุนี;  
  
โกฎิสหสฺสา อรหโนฺต, ตติโย อาสิ สมาคโมฯ  
</li>
  
<li>
อหํ เตน สมเยน, อติเทโว นาม พฺราหฺมโณ;  
  
อุปคนฺตฺวา เรวตํ พุทฺธํ, สรณํ ตสฺส คญฺฉหํฯ  
</li>
  
<li>
ตสฺส สีลํ สมาธิญฺจ, ปญฺญาคุณมนุตฺตมํ;  
  
โถมยิตฺวา ยถาถามํ, อุตฺตรียมทาสหํฯ  
</li>
  
<li>
โสปิ  
มํ พุโทฺธ พฺยากาสิ, เรวโต โลกนายโก;  
  
‘‘อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
ตทาปิ ตํ พุทฺธธมฺมํ, สริตฺวา อนุพฺรูหยิํ;  
  
อาหริสฺสามิ ตํ ธมฺมํ, ยํ มยฺหํ อภิปตฺถิตํฯ  
</li>
  
<li>
นครํ  
สุธญฺญวตี นาม  
สุธมฺมกํ นาม (สี.), สุธญฺญกํ นาม (สฺยา.)  
, วิปุโล นาม ขตฺติโย;  
  
วิปุลา นาม ชนิกา, เรวตสฺส มเหสิโนฯ  
</li>
  
<li>
ฉ  
จ วสฺสสหสฺสานิ  
ฉพฺพสฺสสหสฺสานิ (สี. สฺยา.)  
, อคารํ อชฺฌ โส วสิ;  
  
สุทสฺสโน รตนคฺฆิ, อาเวโฬ จ วิภูสิโต;  
  
ปุญฺญกมฺมาภินิพฺพตฺตา, ตโย ปาสาทมุตฺตมาฯ  
</li>
  
<li>
เตตฺติํส จ สหสฺสานิ, นาริโย สมลงฺกตา;  
  
สุทสฺสนา นาม นารี, วรุโณ นาม อตฺรโชฯ  
</li>
  
<li>
นิมิเตฺต จตุโร ทิสฺวา, รถยาเนน นิกฺขมิ;  
  
อนูนสตฺตมาสานิ, ปธานํ ปทหี ชิโนฯ  
</li>
  
<li>
พฺรหฺมุนา ยาจิโต สโนฺต, เรวโต โลกนายโก;  
  
วตฺติ จกฺกํ มหาวีโร, วรุณาราเม สิรีฆเรฯ  
</li>
  
<li>
วรุโณ  
พฺรหฺมเทโว จ, อเหสุํ อคฺคสาวกา;  
  
สมฺภโว นามุปฎฺฐาโก, เรวตสฺส มเหสิโนฯ  
</li>
  
<li>
ภทฺทา เจว สุภทฺทา จ, อเหสุํ อคฺคสาวิกา;  
  
โสปิ พุโทฺธ อสมสโม, นาคมูเล อพุชฺฌถฯ  
</li>
  
<li>
ปทุโม กุญฺชโร เจว, อเหสุํ อคฺคุปฎฺฐิกา;  
  
สิรีมา เจว ยสวตี, อเหสุํ อคฺคุปฎฺฐิกาฯ  
</li>
  
<li>
อุจฺจตฺตเนน โส พุโทฺธ, อสีติหตฺถมุคฺคโต;  
  
โอภาเสติ ทิสา สพฺพา, อินฺทเกตุว อุคฺคโตฯ  
</li>
  
<li>
ตสฺส สรีเร นิพฺพตฺตา, ปภามาลา อนุตฺตรา;  
  
ทิวา วา ยทิ วา รตฺติํ, สมนฺตา ผรติ โยชนํฯ  
</li>
  
<li>
สฎฺฐิวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ทสฺสยิตฺวา พุทฺธพลํ, อมตํ โลเก ปกาสยํ;  
  
นิพฺพายิ อนุปาทาโน, ยถคฺคุปาทานสงฺขยาฯ  
</li>
  
<li>
โส จ กาโย รตนนิโภ, โส จ ธโมฺม อสาทิโส;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
เรวโต  
ยสธโร พุโทฺธ, นิพฺพุโต โส มหาปุเร;  
  
ธาตุวิตฺถาริกํ อาสิ, เตสุ เตสุ ปเทสโตติฯ  
</li>
  
เรวตสฺส ภควโต วํโส ปญฺจโมฯ  
</li>
  
  
  
  
  