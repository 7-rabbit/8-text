<h1>๖. มหาโควินฺทสุตฺตวณฺณนา</h1>
<p>     นฺติ มหาโควินฺทสุตฺตํฯ ตตฺรายมนุตฺตานปทวณฺณนา – ติ ปญฺจจูโฬ ปญฺจกุณฺฑลิโกฯ โส กิร มนุสฺสปเถ ปุญฺญกมฺมกรณกาเล ทหโร ปญฺจจูฬกทารกกาเล วจฺฉปาลกเชฎฺฐโก หุตฺวา อเญฺญปิ ทารเก คเหตฺวา พหิคาเม จตุมคฺคฎฺฐาเนสุ สาลํ กโรโนฺต โปกฺขรณิํ ขณโนฺต เสตุํ พนฺธโนฺต วิสมํ มคฺคํ สมํ กโรโนฺต ยานานํ อกฺขปฎิฆาตนรุเกฺข หรโนฺตติ เอวรูปานิ ปุญฺญานิ กโรโนฺต วิจริตฺวา ทหโรว กาลมกาสิฯ ตสฺส โส อตฺตภาโว อิโฎฺฐ กโนฺต มนาโป อโหสิฯ โส กาลํ กตฺวา จาตุมหาราชิกเทวโลเก นวุติวสฺสสตสหสฺสปฺปมาณํ อายุํ คเหตฺวา นิพฺพตฺติฯ ตสฺส ติคาวุตปฺปมาโณ สุวณฺณกฺขนฺธสทิโส อตฺตภาโว อโหสิฯ โส สกฎสหสฺสมตฺตํ อาภรณํ ปสาเธตฺวา นวกุมฺภมเตฺต คเนฺธ วิลิมฺปิตฺวา ทิพฺพรตฺตวตฺถธโร รตฺตสุวณฺณกณฺณิกํ ปิฬนฺธิตฺวา ปญฺจหิ กุณฺฑลเกหิ ปิฎฺฐิยํ วตฺตมาเนหิ ปญฺจจูฬกทารกปริหาเรเนว วิจรติฯ เตเนตํ ‘‘ปญฺจสิโข’’ เตฺวว สญฺชานนฺติฯ</p>


<p>ติ อภิกฺกนฺตาย ขีณาย รตฺติยา, เอกโกฎฺฐาสํ อตีตายาติ อโตฺถฯ ติ อติอิฎฺฐกนฺตมนาปวโณฺณฯ ปกติยาปิ เหส กนฺตวโณฺณ, อลงฺกริตฺวา อาคตตฺตา ปน อภิกฺกนฺตวโณฺณ อโหสิฯ นฺติ อนวเสสํ สมนฺตโตฯ อนวเสสโตฺถ เอตฺถ เกวลสโทฺทฯ เกวลปริปุณฺณนฺติ เอตฺถ วิยฯ สมนฺตโต อโตฺถ กปฺปสโทฺท, เกวลกปฺปํ เชตวนนฺติอาทีสุ วิยฯ ติ อาภาย ผริตฺวา, จนฺทิมา วิย สูริโย วิย จ เอโกภาสํ เอกปโชฺชตํ กริตฺวาติ อโตฺถฯ</p>


<h3>เทวสภาวณฺณนา</h3>
<p> นฺติ สุธมฺมาย นาม อิตฺถิยา รตนมตฺตกณฺณิกรุกฺขนิสฺสเนฺทน นิพฺพตฺตสภายํ ฯ ตสฺสา  กิร ผลิกมยา ภูมิ, มณิมยา อาณิโย , สุวณฺณมยา ถมฺภา, รชตมยา ถมฺภฆฎิกา จ สงฺฆาตา จ, ปวาฬมยานิ วาฬรูปานิ, สตฺตรตนมยา โคปานสิโย จ ปกฺขปาสกา จ มุขวฎฺฎิ จ, อินฺทนีลอิฎฺฐกาหิ ฉทนํ, โสวณฺณมยํ ฉทนปีฐํ, รชตมยา ถูปิกา, อายามโต จ วิตฺถารโต จ ตีณิ โยชนสตานิ, ปริเกฺขปโต นวโยชนสตานิ, อุเพฺพธโต ปญฺจโยชนสตานิ, เอวรูปายํ สุธมฺมายํ สภายํฯ</p>


<p>ติอาทีสุ  คนฺธพฺพราชา คนฺธพฺพเทวตานํ โกฎิสตสหเสฺสน ปริวุโต โกฎิสตสหสฺสสุวณฺณมยานิ ผลกานิ จ สุวณฺณสตฺติโย จ คาหาเปตฺวา ปุรตฺถิมาย ทิสาย ปจฺฉิมาภิมุโข ทฺวีสุ เทวโลเกสุ เทวตา ปุรโต กตฺวา นิสิโนฺนฯ</p>


<p> กุมฺภณฺฑราชา กุมฺภณฺฑเทวตานํ โกฎิสตสหเสฺสน ปริวุโต โกฎิสตสหสฺสรชตมยานิ ผลกานิ จ สุวณฺณสตฺติโย จ คาหาเปตฺวา ทกฺขิณาย ทิสาย อุตฺตราภิมุโข ทฺวีสุ เทวโลเกสุ เทวตา ปุรโต กตฺวา นิสิโนฺนฯ</p>


<p> นาคราชา นาคานํ โกฎิสตสหเสฺสน ปริวุโต โกฎิสตสหสฺสมณิมยานิ มหาผลกานิ จ สุวณฺณสตฺติโย จ คาหาเปตฺวา ปจฺฉิมาย ทิสาย ปุรตฺถิมาภิมุโข ทฺวีสุ เทวโลเกสุ เทวตา ปุรโต กตฺวา นิสิโนฺนฯ</p>


<p> ยกฺขราชา ยกฺขานํ โกฎิสตสหเสฺสน ปริวุโต โกฎิสตสหสฺสปวาฬมยานิ มหาผลกานิ จ สุวณฺณสตฺติโย จ คาหาเปตฺวา อุตฺตราย ทิสาย ทกฺขิณาภิมุโข ทฺวีสุ เทวโลเกสุ เทวตา ปุรโต กตฺวา นิสิโนฺนติ เวทิตโพฺพฯ</p>


<p>ติ เตสํ ปจฺฉโต อมฺหากํ นิสีทิตุํ โอกาโส ปาปุณาติฯ ตโต ปรํ ปวิสิตุํ วา ปสฺสิตุํ วา น ลภามฯ สนฺนิปาตการณํ ปเนตฺถ ปุเพฺพ วุตฺตํ จตุพฺพิธเมวฯ เตสุ วสฺสูปนายิกสงฺคโห วิตฺถาริโตฯ ยถา ปน วสฺสูปนายิกาย, เอวํ มหาปวารณายปิ ปุณฺณมทิวเส สนฺนิปติตฺวา ‘‘อชฺช กตฺถ คนฺตฺวา กสฺส สนฺติเก ปวาเรสฺสามา’’ติ มเนฺตนฺติฯ ตตฺถ สโกฺก เทวานมิโนฺท เยภุเยฺยน ปิยงฺคุทีปมหาวิหารสฺมิํเยว ปวาเรติฯ เสสา เทวตา ปาริจฺฉตฺตกาทีนิ  ทิพฺพปุปฺผานิ เจว ทิพฺพจนฺทนจุณฺณานิ จ คเหตฺวา อตฺตโน อตฺตโน มนาปฎฺฐานเมว คนฺตฺวา ปวาเรนฺติฯ เอวํ ปวารณสงฺคหตฺถาย สนฺนิปตนฺติ ฯ</p>


<p>เทวโลเก  ปน  นาม ลตา อตฺถิฯ สา ปุปฺผิสฺสตีติ เทวา วสฺสสหสฺสํ อุปฎฺฐานํ คจฺฉนฺติฯ ปาริจฺฉตฺตเก ปุปฺผมาเน เอกวสฺสํ อุปฎฺฐานํ คจฺฉนฺติฯ เต ตสฺส ปณฺฑุปลาสาทิภาวโต ปฎฺฐาย อตฺตมนา โหนฺติฯ ยถาห –</p>

</p>

</p>


<p>ปุปฺผิเต ปาริจฺฉตฺตเก อาโรหณกิจฺจํ วา องฺกุสกํ คเหตฺวา นมนกิจฺจํ วา ปุปฺผาหรณตฺถํ จโงฺกฎกกิจฺจํ วา นตฺถิ, กนฺตนกวาโต อุฎฺฐหิตฺวา ปุปฺผานิ วณฺฎโต กนฺตติ, สมฺปฎิจฺฉนกวาโต สมฺปฎิจฺฉติ, ปเวสนกวาโต สุธมฺมํ เทวสภํ ปเวเสติ, สมฺมชฺชนกวาโต ปุราณปุปฺผานิ นีหรติ, สนฺถรณกวาโต ปตฺตกณฺณิกเกสรานิ นจฺจโนฺต สนฺถรติ, มชฺฌฎฺฐาเน ธมฺมาสนํ โหติฯ โยชนปฺปมาโณ รตนปลฺลโงฺก อุปริ ติโยชเนน เสตจฺฉเตฺตน ธารยมาเนน, ตทนนฺตรํ สกฺกสฺส เทวรโญฺญ  อาสนํ อตฺถริยติฯ ตโต เตตฺติํสาย เทวปุตฺตานํ, ตโต อญฺญาสํ มเหสกฺขเทวตานํฯ อญฺญตรเทวตานํ ปน ปุปฺผกณฺณิกาว อาสนํ โหติฯ</p>


<p>เทวา เทวสภํ ปวิสิตฺวา นิสีทนฺติฯ ตโต ปุเปฺผหิ เรณุวฎฺฎิ อุคฺคนฺตฺวา อุปริ กณฺณิกํ อาหจฺจ นิปตมานา เทวตานํ ติคาวุตปฺปมาณํ อตฺตภาวํ ลาขารสปริกมฺมสชฺชิตํ วิย  กโรติฯ เตสํ สา กีฬา จตูหิ มาเสหิ ปริโยสานํ คจฺฉติฯ เอวํ ปาริจฺฉตฺตกกีฬานุภวนตฺถาย สนฺนิปตนฺติฯ</p>


<p>มาสสฺส  ปน อฎฺฐทิวเส เทวโลเก มหาธมฺมสวนํ ฆุสติฯ ตตฺถ สุธมฺมายํ เทวสภายํ สนงฺกุมาโร วา มหาพฺรหฺมา, สโกฺก วา เทวานมิโนฺท, ธมฺมกถิกภิกฺขุ วา, อญฺญตโร วา ธมฺมกถิโก เทวปุโตฺต ธมฺมกถํ กเถติฯ อฎฺฐมิยํ ปกฺขสฺส จตุนฺนํ มหาราชานํ อมจฺจา, จาตุทฺทสิยํ ปุตฺตา, ปนฺนรเส สยํ จตฺตาโร มหาราชาโน นิกฺขมิตฺวา สุวณฺณปฎฺฎญฺจ ชาติหิงฺคุลกญฺจ คณฺหิตฺวา คามนิคมราชธานิโย อนุวิจรนฺติฯ เต – ‘‘อสุกา นาม อิตฺถี วา ปุริโส วา พุทฺธํ สรณํ คโต, ธมฺมํ สรณํ คโตฯ สงฺฆํ สรณํ คโตฯ ปญฺจสีลานิ รกฺขติฯ มาสสฺส อฎฺฐ อุโปสเถ กโรติฯ มาตุอุปฎฺฐานํ ปูเรติฯ ปิตุอุปฎฺฐานํ ปูเรติฯ อสุกฎฺฐาเน อุปฺปลหตฺถกสเตน ปุปฺผกุเมฺภน ปูชา กตาฯ ทีปสหสฺสํ อาโรปิตํฯ อกาลธมฺมสวนํ การิตํฯ ฉตฺตเวทิกา ปุฎเวทิกา กุจฺฉิเวทิกา สีหาสนํ สีหโสปานํ การิตํฯ ตีณิ สุจริตานิ ปูเรติฯ ทสกุสลกมฺมปเถ สมาทาย วตฺตตี’’ติ สุวณฺณปเฎฺฎ ชาติหิงฺคุลเกน ลิขิตฺวา อาหริตฺวา ปญฺจสิขสฺส หเตฺถ เทนฺติฯ ปญฺจสิโข มาตลิสฺส หเตฺถ เทติฯ มาตลิ สงฺคาหโก สกฺกสฺส เทวรโญฺญ เทติฯ</p>


<p>ยทา ปุญฺญกมฺมการกา พหู น โหนฺติ, โปตฺถโก ขุทฺทโก โหติ, ตํ ทิสฺวาว เทวา – ‘‘ปมโตฺต, วต โภ มหาชโน วิหรติ, จตฺตาโร อปายา ปริปูริสฺสนฺติ, ฉ เทวโลกา ตุจฺฉา ภวิสฺสนฺตี’’ติ อนตฺตมนา โหนฺติฯ สเจ ปน โปตฺถโก มหา โหติ, ตํ ทิสฺวาว เทวา – ‘‘อปฺปมโตฺต, วต โภ, มหาชโน วิหรติ, จตฺตาโร อปายา สุญฺญา ภวิสฺสนฺติ , ฉ เทวโลกา ปริปูริสฺสนฺติ, พุทฺธสาสเน ปุญฺญานิ กริตฺวา อาคเต มหาปุเญฺญ ปุรกฺขตฺวา นกฺขตฺตํ กีฬิตุํ ลภิสฺสามา’’ติ อตฺตมนา โหนฺติฯ ตํ โปตฺถกํ คเหตฺวา สโกฺก เทวราชา วาเจติฯ ตสฺส ปกตินิยาเมน กเถนฺตสฺส สโทฺท ทฺวาทส โยชนานิ คณฺหาติฯ อุเจฺจน สเรน กเถนฺตสฺส จ สกลํ ทสโยชนสหสฺสํ เทวนครํ ฉาเทตฺวา ติฎฺฐติฯ เอวํ ธมฺมสวนตฺถาย สนฺนิปตนฺติฯ อิธ ปน ปวารณสงฺคหตฺถาย สนฺนิปติตาติ เวทิตพฺพาฯ</p>


<p>ติ นวหิ การเณหิ ตถาคตํ นมสฺสมานา ฯ นฺติ สฺวากฺขาตตาทิเภทํ ธมฺมสฺส สุธมฺมตํ อุชุปฺปฎิปนฺนตาทิเภทํ สงฺฆสฺส จ สุปฺปฎิปตฺตินฺติ อโตฺถฯ</p>


<h3>อฎฺฐยถาภุจฺจวณฺณนา</h3>
<p> ติ ยถาภูเต ยถาสภาเวฯ ติ คุเณฯ ติ กเถสิฯ   ติ กถํ ปฎิปโนฺน? ทีปงฺกรปาทมูเล อฎฺฐ ธเมฺม สโมธาเนตฺวา พุทฺธตฺถาย อภินีหรมาโนปิ พหุชนหิตาย ปฎิปโนฺน นาม โหติฯ</p>


<p>ทานปารมี, สีลปารมี, เนกฺขมฺมปารมี, ปญฺญาปารมี, วีริยปารมี, ขนฺติปารมี, สจฺจปารมี, อธิฎฺฐานปารมี, เมตฺตาปารมี, อุเปกฺขาปารมีติ กปฺปสตสหสฺสาธิกานิ จตฺตาริ อสเงฺขฺยยฺยานิ อิมา ทส ปารมิโย ปูเรโนฺตปิ พหุชนหิตาย ปฎิปโนฺนฯ</p>


<p>ขนฺติวาทิตาปสกาเล, จูฬธมฺมปาลกุมารกาเล, ฉทฺทนฺตนาคราชกาเล, ภูริทตฺตจเมฺปยฺยสงฺขปาลนาคราชกาเล, มหากปิกาเล จ ตาทิสานิ ทุกฺกรานิ กโรโนฺตปิ พหุชนหิตาย ปฎิปโนฺนฯ เวสฺสนฺตรตฺตภาเว ฐตฺวา สตฺตสตกมหาทานํ ทตฺวา สตฺตสุ ฐาเนสุ ปถวิํ กเมฺปตฺวา ปารมีกูฎํ คณฺหโนฺตปิ พหุชนหิตาย ปฎิปโนฺนฯ ตโต อนนฺตเร อตฺตภาเว ตุสิตปุเร ยาวตายุกํ ติฎฺฐโนฺตปิ พหุชนหิตาย ปฎิปโนฺนฯ</p>


<p>ตตฺถ ปญฺจ ปุพฺพนิมิตฺตานิ ทิสฺวา ทสสหสฺสจกฺกวาฬเทวตาหิ ยาจิโต ปญฺจ มหาวิโลกนานิ วิโลเกตฺวา เทวานํ สงฺคหตฺถาย ปฎิญฺญํ ทตฺวา ตุสิตปุรา  จวิตฺวา มาตุกุจฺฉิยํ ปฎิสนฺธิํ คณฺหโนฺตปิ พหุชนหิตาย ปฎิปโนฺนฯ</p>


<p>ทส มาเส มาตุกุจฺฉิยํ วสิตฺวา ลุมฺพินีวเน มาตุกุจฺฉิโต นิกฺขมโนฺตปิ, เอกูนติํสวสฺสานิ อคารํ อชฺฌาวสิตฺวา มหาภินิกฺขมนํ นิกฺขมิตฺวา อโนมนทีตีเร ปพฺพชโนฺตปิ, ฉพฺพสฺสานิ ปธาเนน อตฺตานํ กิลเมตฺวา โพธิปลฺลงฺกํ อารุยฺห สพฺพญฺญุตญฺญาณํ ปฎิวิชฺฌโนฺตปิ, สตฺตสตฺตาหํ โพธิมเณฺฑ ยาเปโนฺตปิ, อิสิปตนํ อาคมฺม อนุตฺตรํ ธมฺมจกฺกํ ปวเตฺตโนฺตปิ, ยมกปาฎิหาริยํ กโรโนฺตปิ, เทโวโรหณํ โอโรหโนฺตปิ, พุโทฺธ หุตฺวา ปญฺจจตฺตาลีส วสฺสานิ ติฎฺฐโนฺตปิ, อายุสงฺขารํ โอสฺสชโนฺตปิ, ยมกสาลานมนฺตเร อนุปาทิเสสาย นิพฺพานธาตุยา ปรินิพฺพายโนฺตปิ  พหุชนหิตาย ปฎิปโนฺนฯ ยาวสฺส สาสปมตฺตาปิ ธาตุโย ธรนฺติ, ตาว พหุชนหิตาย ปฎิปโนฺนติ เวทิตโพฺพฯ เสสปทานิ เอตเสฺสว เววจนานิฯ ตตฺถ ปจฺฉิมํ ปจฺฉิมํ ปุริมสฺส ปุริมสฺส อโตฺถฯ</p>


<p>ติ อตีเตปิ พุทฺธโต อญฺญํ น สมนุปสฺสาม, อนาคเตปิ น สมนุปสฺสาม, เอตรหิ ปน อญฺญสฺส สตฺถุโน อภาวโตเยว อญฺญตฺร เตน ภควตา น สมนุปสฺสามาติ อยเมตฺถ อโตฺถฯ อฎฺฐกถายมฺปิ หิ – ‘‘อตีตานาคตา พุทฺธา อมฺหากํ  สตฺถารา สทิสาเยว, กิํ สโกฺก กเถตี’’ติ วิจาเรตฺวา – ‘‘เอตรหิ พหุชนหิตาย ปฎิปโนฺน สตฺถา อมฺหากํ สตฺถารํ มุญฺจิตฺวา อโญฺญ โกจิ นตฺถิ, ตสฺมา น ปสฺสามาติ กเถตี’’ติ วุตฺตํฯ ยถา จ เอตฺถ, เอวํ อิโต ปเรสุปิ ปเทสุ อยมโตฺถ เวทิตโพฺพฯ สฺวากฺขาตาทีนิ จ กุสลาทีนิ จ วุตฺตตฺถาเนวฯ</p>


<p>ติ คงฺคายมุนานํ สมาคมฎฺฐาเน อุทกํ วเณฺณนปิ คเนฺธนปิ รเสนปิ สํสนฺทติ สเมติ, มเชฺฌ ภินฺนสุวณฺณํ วิย เอกสทิสเมว โหติ, น มหาสมุทฺทอุทเกน สํสฎฺฐกาเล วิย วิสทิสํฯ ปริสุทฺธสฺส นิพฺพานสฺส ปฎิปทาปิ ปริสุทฺธาวฯ น หิ ทหรกาเล เวชฺชกมฺมาทีนิ กตฺวา อโคจเร จริตฺวา มหลฺลกกาเล นิพฺพานํ ทฎฺฐุํ สกฺกา, นิพฺพานคามินี ปน ปฎิปทา ปริสุทฺธาว วฎฺฎติ อากาสูปมาฯ ยถา หิ อากาสมฺปิ อลคฺคํ ปริสุทฺธํ จนฺทิมสูริยานํ อากาเส อิจฺฉิติจฺฉิตฎฺฐานํ คจฺฉนฺตานํ วิย นิพฺพานํ คจฺฉนฺตสฺส ภิกฺขุโน ปฎิปทาปิ กุเล วา คเณ วา อลคฺคา  อพทฺธา อากาสูปมา วฎฺฎติฯ สา ปเนสา ตาทิสาว ภควตา ปญฺญตฺตา กถิตา เทสิตาฯ เตน วุตฺตํ – ‘‘สํสนฺทติ นิพฺพานญฺจ ปฎิปทา จา’’ติฯ</p>


<p>นฺติ ปฎิปทาย ฐิตานํฯ นฺติ วุตฺถวาสานํ เอเตสํฯ ติ เอเตสํ ตตฺถ ตตฺถ สห อยนโต สหาโยฯ ‘‘อทุติโย อสหาโย อปฺปฎิสโม’’ติ อิทํ ปน อสทิสเฎฺฐน วุตฺตํฯ ติ เตสํ มเชฺฌปิ ผลสมาปตฺติยา วิหรโนฺต จิเตฺตน อปนุชฺช, อปนุเชฺชว เอการามตํ อนุยุโตฺต วิหรตีติ อโตฺถฯ</p>


<p>  ติ ตสฺส ภควโต มหาลาโภ อุปฺปโนฺนฯ กทา ปฎฺฐาย อุปฺปโนฺน? อภิสโมฺพธิํ ปตฺวา สตฺตสตฺตาหํ อติกฺกมิตฺวา อิสิปตเน ธมฺมจกฺกํ ปวเตฺตตฺวา อนุกฺกเมน เทวมนุสฺสานํ ทมนํ กโรนฺตสฺส ตโย ชฎิเล ปพฺพาเชตฺวา ราชคหํ คตสฺส พิมฺพิสารทมนโต ปฎฺฐาย อุปฺปโนฺนฯ ยํ สนฺธาย วุตฺตํ – ‘‘เตน โข ปน สมเยน ภควา สกฺกโต โหติ ครุกโต มานิโต ปูชิโต อปจิโต ลาภี จีวรปิณฺฑปาตเสนาสนคิลานปจฺจยเภสชฺชปริกฺขาราน’’นฺติ (สํ. นิ. ๒.๗๐)ฯ สตสหสฺสกปฺปาธิเกสุ จตูสุ อสเงฺขฺยเยฺยสุ อุสฺสนฺนปุญฺญนิสฺสนฺทสมุปฺปโนฺน ลาภสกฺกาโร มโหโฆ วิย อโชฺฌตฺถรมาโน อาคจฺฉติฯ</p>


<p>เอกสฺมิํ กิร สมเย ราชคเห สาวตฺถิยํ สาเกเต โกสมฺพิยํ พาราณสิยํ ภควโต ปฎิปาฎิภตฺตํ  นาม อุปฺปนฺนํ, ตเตฺถโก – ‘‘อหํ สตํ วิสฺสเชฺชตฺวา ทานํ ทสฺสามี’’ติ ปณฺณํ ลิขิตฺวา วิหารทฺวาเร พนฺธิฯ อโญฺญ – อหํ เทฺว สตานิฯ อโญฺญ – อหํ ปญฺจ สตานิฯ อโญฺญ – อหํ สหสฺสํฯ อโญฺญ – อหํ เทฺว สหสฺสานิฯ อโญฺญ – อหํ ปญฺจฯ ทสฯ วีสติฯ ปญฺญาสํ; อโญฺญ – อหํ สตสหสฺสํฯ อโญฺญ – อหํ เทฺว สตสหสฺสานิ วิสฺสเชฺชตฺวา ทานํ ทสฺสามี’’ติ ปณฺณํ ลิขิตฺวา วิหารทฺวาเร พนฺธิฯ ชนปทจาริกํ จรนฺตมฺปิ โอกาสํ ลภิตฺวา – ‘‘ทานํ ทสฺสามี’’ติ สกฎานิ ปูเรตฺวา มหาชโน อนุพนฺธิเยวฯ ยถาห – ‘‘เตน โข ปน สมเยน ชานปทา มนุสฺสา พหุํ โลณมฺปิ เตลมฺปิ ตณฺฑุลมฺปิ ขาทนียมฺปิ สกเฎสุ อาโรเปตฺวา ภควโต ปิฎฺฐิโต ปิฎฺฐิโต อนุพนฺธา โหนฺติ – ‘ยตฺถ ปฎิปาฎิํ  ลภิสฺสาม, ตตฺถ ภตฺตํ กริสฺสามา’ติ’’ (มหาว. ๒๘๒)ฯ เอวํ อญฺญานิปิ ขนฺธเก จ วินเย จ พหูนิ วตฺถูนิ เวทิตพฺพานิฯ</p>


<p>อสทิสทาเน ปเนส ลาโภ มตฺถกํ ปโตฺตฯ เอกสฺมิํ กิร สมเย ภควติ ชนปทจาริกํ จริตฺวา เชตวนํ สมฺปเตฺต ราชา นิมเนฺตตฺวา ทานํ อทาสิฯ ทุติยทิวเส นาครา อทํสุฯ ปุน เตสํ ทานโต อติเรกํ ราชา, ตสฺส ทานโต อติเรกํ นาคราติ เอวํ พหูสุ ทิวเสสุ คเตสุ ราชา จิเนฺตสิ – ‘‘อิเม นาครา ทิวเส ทิวเส อติเรกตรํ กโรนฺติ, ปถวิสฺสโร ปน ราชา นาคเรหิ ทาเน ปราชิโตติ ครหา ภวิสฺสตี’’ติฯ อถสฺส มลฺลิกา อุปายํ อาจิกฺขิฯ โส ราชงฺคเณ สาลกลฺยาณิปทเรหิ มณฺฑปํ กาเรตฺวา ตํ นีลุปฺปเลหิ  ฉาเทตฺวา ปญฺจ อาสนสตานิ ปญฺญาเปตฺวา ปญฺจ หตฺถิสตานิ อาสนานํ ปจฺฉาภาเค ฐเปตฺวา เอเกเกน หตฺถินา เอเกกสฺส ภิกฺขุโน เสตจฺฉตฺตํ ธาราเปสิฯ ทฺวินฺนํ ทฺวินฺนํ อาสนานํ อนฺตเร สพฺพาลงฺการปฎิมณฺฑิตา เอเกกา ขตฺติยธีตา จตุชฺชาติยคนฺธํ ปิสติฯ นิฎฺฐิตํ นิฎฺฐิตํ มชฺฌฎฺฐาเน คนฺธมฺพเณ ปกฺขิปติ, ตํ อปรา ขตฺติยธีตา นีลุปฺปลหตฺถเกน สมฺปริวเตฺตติฯ เอวํ เอเกกสฺส ภิกฺขุโน ติโสฺส ติโสฺส ขตฺติยธีตโร ปริวารา, อปรา สพฺพาลงฺการปฎิมณฺฑิตา อิตฺถี ตาลวณฺฎํ คเหตฺวา พีชติ, อญฺญา ธมกรณํ คเหตฺวา อุทกํ ปริสฺสาเวติ, อญฺญา ปตฺตโต อุทกํ หรติฯ ภควโต จตฺตาริ อนคฺฆานิ อเหสุํฯ ปาทกถลิกา อาธารโก อปเสฺสนผลกํ ฉตฺตปาทมณีติ อิมานิ จตฺตาริ อนคฺฆานิ อเหสุํฯ สงฺฆนวกสฺส เทยฺยธโมฺม สตสหสฺสํ อคฺฆติฯ ตสฺมิญฺจ ทาเน องฺคุลิมาลเตฺถโร สงฺฆนวโก อโหสิฯ ตสฺส อาสนสมีเป อานีโต หตฺถี ตํ อุปคนฺตุํ นาสกฺขิฯ ตโต รโญฺญ อาโรเจสุํฯ ราชา – ‘‘อโญฺญ หตฺถี นตฺถี’’ติ? ทุฎฺฐหตฺถี ปน อตฺถิ, อาเนตุํ น สกฺกาติฯ สมฺมาสมฺพุโทฺธ – สงฺฆนวโก กตโร มหาราชาติ? องฺคุลิมาลเตฺถโร ภควาติฯ เตน หิ ตํ ทุฎฺฐหตฺถิํ อาเนตฺวา ฐเปตุ, มหาราชาติฯ หตฺถิํ มณฺฑยิตฺวา อานยิํสุฯ โส เถรสฺส เตเชน นาสาวาตสญฺจรณมตฺตมฺปิ  กาตุํ นาสกฺขิฯ เอวํ นิรนฺตรํ สตฺต ทิวสานิ ทานํ ทียิตฺถฯ สตฺตเม ทิวเส ราชา ทสพลํ วนฺทิตฺวา – ‘‘ภควา มยฺหํ ธมฺมํ เทเสถา’’ติ อาหฯ</p>


<p>ตสฺสญฺจ  ปริสติ กาโฬ จ ชุโณฺห จาติ เทฺว อมจฺจา โหนฺติฯ กาโฬ จิเนฺตสิ – ‘‘นสฺสติ ราชกุลสฺส สนฺตกํ, กิํ นาเมเต เอตฺตกา ชนา กริสฺสนฺติ, ภุญฺชิตฺวา วิหารํ คนฺตฺวา นิทฺทายิสฺสเนฺตว, อิทํ ปน เอโก ราชปุริโส ลภิตฺวา กิํ นาม น กเรยฺย, อโห นสฺสติ รโญฺญ สนฺตก’’นฺติฯ ชุโณฺห จิเนฺตสิ – ‘‘มหนฺตํ อิทํ ราชตฺตนํ นาม, โก อโญฺญ อิทํ กาตุํ สกฺขิสฺสติ? กิํ ราชา นาม โส, โย ราชตฺตเน ฐิโตปิ เอวรูปํ ทานํ ทาตุํ น สโกฺกตี’’ติฯ ภควา ปริสาย อชฺฌาสยํ โอโลเกโนฺต เตสํ ทฺวินฺนํ อชฺฌาสยํ วิทิตฺวา – ‘‘สเจ อชฺช ชุณฺหสฺส อชฺฌาสเยน ธมฺมกถํ กเถมิ, กาฬสฺส สตฺตธา มุทฺธา ผลิสฺสติ ฯ มยา โข ปน สตฺตานุทฺทยตาย ปารมิโย ปูริตาฯ ชุโณฺห อญฺญสฺมิมฺปิ ทิวเส มยิ ธมฺมํ กถยเนฺต มคฺคผลํ ปฎิวิชฺฌิสฺสติ, อิทานิ ปน กาฬํ โอโลเกสฺสามี’’ติ รโญฺญ จตุปฺปทิกเมว คาถํ อภาสิ –</p>


<p>
‘‘น เว กทริยา เทวโลกํ วชนฺติ,  
  
พาลา หเว นปฺปสํสนฺติ ทานํ;  
  
ธีโร จ ทานํ อนุโมทมาโน,  
  
เตเนว โส โหติ สุขี ปรตฺถา’’ติฯ (ธ. ป. ๑๗๗);  
</p>
  
<p>ราชา อนตฺตมโน หุตฺวา – ‘‘มยา มหาทานํ ทินฺนํ, สตฺถา จ เม มนฺทเมว ธมฺมํ กเถสิ, นาสกฺขิํ มเญฺญ ทสพลสฺส จิตฺตํ คเหตุ’’นฺติฯ โส ภุตฺตปาตราโส วิหารํ คนฺตฺวา ภควนฺตํ วนฺทิตฺวา ปุจฺฉิ – ‘‘มยา, ภเนฺต, มหนฺตํ ทานํ ทินฺนํ, อนุโมทนา จ เม น มหตี กตา, โก นุ โข เม, ภเนฺต, โทโส’’ติ? นตฺถิ, มหาราช, ตว โทโส, ปริสา ปน อปริสุทฺธา, ตสฺมา ธมฺมํ น เทเสสินฺติฯ กสฺมา ปน ภควา ปริสา น สุทฺธาติ? สตฺถา ทฺวินฺนํ อมจฺจานํ ปริวิตกฺกํ อาโรเจสิฯ ราชา กาฬํ ปุจฺฉิ – ‘‘เอวํ, ตาต, กาฬา’’ติ? ‘‘เอวํ, มหาราชา’’ติฯ ‘‘มยิ มม สนฺตกํ ททมาเน ตว กตรํ ฐานํ รุชฺชติ, น ตํ สโกฺกมิ ปสฺสิตุํ, ปพฺพาเชถ นํ มม รฎฺฐโต’’ติ อาหฯ ตโต ชุณฺหํ ปโกฺกสาเปตฺวา ปุจฺฉิ – ‘‘เอวํ กิร, ตาต, จิเนฺตสี’’ติ? ‘‘อาม, มหาราชา’’ติฯ ‘‘ตว จิตฺตานุรูปเมว โหตู’’ติ ตสฺมิํเยว มณฺฑเป เอวํ ปญฺญเตฺตสุเยว อาสเนสุ ปญฺจ ภิกฺขุสตานิ นิสีทาเปตฺวา ตาเยว ขตฺติยธีตโร  ปริวาราเปตฺวา ราชเคหโต ธนํ คเหตฺวา มยา  ทินฺนสทิสเมว สตฺต ทิวสานิ ทานํ เทหีติฯ โส ตถา อทาสิฯ ทตฺวา สตฺตเม ทิวเส – ‘‘ธมฺมํ ภควา เทเสถา’’ติ อาหฯ</p>


<p>สตฺถา ทฺวินฺนมฺปิ ทานานํ อนุโมทนํ เอกโต กตฺวา เทฺว มหานทิโย เอโกฆปุณฺณา กุรุมาโน วิย มหาธมฺมเทสนํ เทเสสิฯ เทสนาปริโยสาเน ชุโณฺห โสตาปโนฺน อโหสิฯ ราชา ปสีทิตฺวา ทสพลสฺส พาหิรวตฺถุํ นาม อทาสิฯ เอวํ อภินิปฺผโนฺน โข ปน ตสฺส ภควโต ลาโภติ เวทิตโพฺพฯ</p>


<p>  ติ วณฺณคุณกิตฺตนํฯ โสปิ ภควโต ธมฺมจกฺกปฺปวตฺตนโต ปฎฺฐาย อภินิปฺผโนฺนฯ ตโต ปฎฺฐาย หิ ภควโต ขตฺติยาปิ วณฺณํ กเถนฺติฯ พฺราหฺมณาปิ คหปตโยปิ นาคา สุปณฺณา คนฺธพฺพา เทวตา พฺรหฺมาโนปิ กิตฺติํ วตฺวา – ‘‘อิติปิ โส ภควา’’ติอาทินาฯ อญฺญติตฺถิยาปิ วรโรชสฺส สหสฺสํ ทตฺวา สมณสฺส โคตมสฺส อวณฺณํ กเถหีติ อุโยฺยเชสุํฯ โส สหสฺสํ คเหตฺวา ทสพลํ ปาทตลโต ปฎฺฐาย ยาว เกสนฺตา อปโลกยมาโน ลิกฺขามตฺตมฺปิ วชฺชํ อทิสฺวา – ‘‘วิปฺปกิณฺณทฺวตฺติํสมหาปุริสลกฺขเณ อสีติอนุพฺยญฺชนวิภูสิเต พฺยามปฺปภาปริกฺขิเตฺต สุผุลฺลิตปาริจฺฉตฺตกตาราคณสมุชฺชลิตอนฺตลิกฺขวิจิตฺตกุสุมสสฺสิริกนนฺทนวนสทิเส อนวชฺชอตฺตภาเว อวณฺณํ วทนฺตสฺส มุขมฺปิ วิปริวเตฺตยฺย, มุทฺธาปิ สตฺตธา ผเลยฺย, อวณฺณํ วตฺตุํ อุปาโย นตฺถิ, วณฺณเมว วทิสฺสามี’’ติ ปาทตลโต ปฎฺฐาย ยาว เกสนฺตา อติเรกปทสหเสฺสน วณฺณเมว กเถสิฯ ยมกปาฎิหาริเย ปเนส  นาม มตฺถกํ ปโตฺตฯ เอวํ อภินิปฺผโนฺน สิโลโกติฯ</p>


<p>ติ ขตฺติยา พฺราหฺมณา เวสฺสา สุทฺทา นาคา สุปณฺณา ยกฺขา อสุรา เทวา พฺรหฺมาโนติ สเพฺพว เต สมฺปิยายมานรูปา หฎฺฐตุฎฺฐา วิหรนฺติฯ ติ เอตฺตกา มํ ชนา สมฺปิยายมานรูปา วิหรนฺตีติ น มทปมโตฺต หุตฺวา ทวาทิวเสน อาหารํ อาหาเรติ, อญฺญทตฺถุ วิคตมโท โข ปน โส ภควา อาหารํ อาหาเรติฯ</p>


<p>ติ  ยํ วาจาย วทติ, ตทนฺวยเมวสฺส กายกมฺมํ โหติฯ ยญฺจ กาเยน กโรติ, ตทนฺวยเมวสฺส วจีกมฺมํ โหติฯ กาโย วา วาจํ, วาจา วา กายํ นาติกฺกมติ, วาจา กาเยน, กาโย จ วาจาย สเมติฯ ยถา จ –</p>


<p>
‘‘วาเมน  
สูกโร โหติ, ทกฺขิเณน อชามิโค;  
  
สเรน เนลโก โหติ, วิสาเณน ชรคฺคโว’’ติฯ –  
</p>
  
<p>อยํ สูกรยโกฺข สูกเร ทิสฺวา สูกรสทิสํ วามปสฺสํ ทเสฺสตฺวา เต คเหตฺวา ขาทติ, อชามิเค ทิสฺวา ตํสทิสํ  ทกฺขิณปสฺสํ ทเสฺสตฺวา เต คเหตฺวา ขาทติ, เนลกวจฺฉเก ทิสฺวา วจฺฉกรวํ รวโนฺต เต คเหตฺวา ขาทติ, โคเณ ทิสฺวา เตสํ วิสาณสทิสานิ วิสาณานิ มาเปตฺวา เต ทูรโตว – ‘‘โคโณ วิย ทิสฺสตี’’ติ เอวํ อุปคเต คเหตฺวา ขาทติฯ ยถา จ ธมฺมิกวายสชาตเก สกุเณหิ ปุโฎฺฐ วายโส – ‘‘อหํ วาตภโกฺข, วาตภกฺขตาย มุขํ วิวริตฺวา ปาณกานญฺจ มรณภเยน เอเกเนว ปาเทน ฐิโต, ตสฺมา ตุเมฺหปิ –</p>


<p>
‘‘ธมฺมํ จรถ ภทฺทํ โว, ธมฺมํ จรถ ญาตโย;  
  
ธมฺมจารี สุขํ เสติ, อสฺมิํ โลเก ปรมฺหิ จา’’ติฯ  
</p>
  
<p>สกุเณสุ วิสฺสาสํ อุปฺปาเทสิ, ตโต –</p>


<p>
‘‘ภทฺทโก วตายํ ปกฺขี, ทิโช ปรมธมฺมิโก;  
  
เอกปาเทน ติฎฺฐโนฺต, ธโมฺม ธโมฺมติ ภาสตี’’ติฯ  
</p>
  
<p>เอวํ วิสฺสาสมาคเต สกุเณ ขาทิตฺถฯ เตน เตสํ วาจา กาเยน, กาโย จ วาจาย น สเมติ, น เอวํ ภควโตฯ ภควโต ปน วาจา กาเยน, กาโย จ วาจาย สเมติเยวาติ ทเสฺสติฯ</p>


<p>ติณฺณา ตริตา วิจิกิจฺฉา อสฺสาติ  ‘‘กถมิทํ กถมิท’’นฺติ เอวรูปา วิคตา กถํกถา อสฺสาติ  ยถา หิ มหาชโน – ‘‘อยํ รุโกฺข, กิํ รุโกฺข นาม, อยํ คาโม, อยํ ชนปโท, อิทํ รฎฺฐํ, กิํ รฎฺฐํ นาม, กสฺมา นุ โข อยํ รุโกฺข อุชุกฺขโนฺธ, อยํ วงฺกกฺขโนฺธ, กสฺมา กณฺฎโก โกจิ อุชุโก โหติ, โกจิ วโงฺก, ปุปฺผํ กิญฺจิ สุคนฺธํ, กิญฺจิ ทุคฺคนฺธํ, ผลํ กิญฺจิ  มธุรํ, กิญฺจิ อมธุร’’นฺติ สกโงฺขว โหติ, น เอวํ สตฺถาฯ สตฺถา หิ – ‘‘อิเมสํ นาม ธาตูนํ อุสฺสนฺนุสฺสนฺนตฺตา อิทํ เอวํ โหตี’’ติ วิคตกถํกโถว ฯ ยถา จ ปฐมชฺฌานาทิลาภีนํ ทุติยชฺฌานาทีสุ กงฺขา โหติฯ ปเจฺจกพุทฺธานมฺปิ  หิ สพฺพญฺญุตญฺญาเณ ยาถาวสนฺนิฎฺฐานาภาวโต โวหารวเสน กงฺขา นาม โหติเยว, น เอวํ พุทฺธสฺสฯ โส หิ ภควา สพฺพตฺถ วิคตกถํกโถติ ทเสฺสติฯ</p>


<p>ติ ยถา เกจิ สีลมเตฺตน, เกจิ วิปสฺสนามเตฺตน, เกจิ ปฐมชฺฌาเนน…เป.… เกจิ เนวสญฺญานาสญฺญายตนสมาปตฺติยา, เกจิ โสตาปนฺนภาวมเตฺตน…เป.… เกจิ อรหเตฺตน, เกจิ สาวกปารมีญาเณน, เกจิ ปเจฺจกโพธิญาเณน ปริโยสิตสงฺกปฺปา ปริปุณฺณมโนรถา โหนฺติ, น เอวํ มม สตฺถาฯ มม ปน สตฺถา สพฺพญฺญุตญฺญาเณน ปริโยสิตสงฺกโปฺปติ ทเสฺสติฯ</p>


<p>นฺติ กรณเตฺถ ปจฺจตฺตวจนํ, อธิกาสเยน อุตฺตมนิสฺสยภูเตน อาทิพฺรหฺมจริเยน โปราณพฺรหฺมจริยภูเตน จ อริยมเคฺคน ติณฺณวิจิกิโจฺฉ วิคตกถํกโถ ปริโยสิตสงฺกโปฺปติ อโตฺถฯ ‘‘ปุเพฺพ อนนุสฺสุเตสุ ธเมฺมสุ สามํ สจฺจานิ อภิสมฺพุชฺฌิ, ตตฺถ จ สพฺพญฺญุตํ ปโตฺต, พเลสุ จ วสีภาว’’นฺติ หิ วจนโต ปริโยสิตสงฺกปฺปตาปิ ภควโต อริยมเคฺคเนว นิปฺผนฺนาติฯ</p>


<p> ติ ยถา ภควา, เอวํ เอกสฺมิํ ชมฺพุทีปตเล จตูสุ ทิสาสุ จาริกํ จรมานา อโห วต จตฺตาโร ชินา ธมฺมํ เทเสยฺยุนฺติ ปจฺจาสิสมานา วทนฺติฯ อถาปเร ตีสุ มณฺฑเลสุ เอกโต วิจรณภาวํ อากงฺขมานา ติ อาหํสุฯ อปเร – ‘‘ทส ปารมิโย นาม ปูเรตฺวา จตุนฺนํ ติณฺณํ วา อุปฺปตฺติ ทุลฺลภา, สเจ ปน เอโก นิพทฺธวาสํ วสโนฺต ธมฺมํ เทเสยฺย, เอโก จาริกํ จรโนฺต, เอวมฺปิ ชมฺพุทีโป โสเภยฺย เจว, พหุญฺจ หิตสุขมธิคเจฺฉยฺยา’’ติ จิเนฺตตฺวา ติ อาหํสุฯ</p>


<p> นฺติ เอตฺถ ฐานํ อวกาโสติ อุภยเมตํ การณาธิวจนเมวฯ การณญฺหิ ติฎฺฐติ  เอตฺถ ตทายตฺตวุตฺติตาย ผลนฺติ ฐานํฯ โอกาโส วิย จสฺส ตํ เตน วินา อญฺญตฺถ อภาวโตติ อวกาโสฯ นฺติ กรณเตฺถ ปจฺจตฺตํฯ อิทํ วุตฺตํ โหติ  – ‘‘เยน การเณน เอกิสฺสา โลกธาตุยา เทฺว พุทฺธา เอกโต อุปฺปเชฺชยฺยุํ, ตํ การณํ นตฺถี’’ติฯ</p>


<p>เอตฺถ จ –</p>


<p>
‘‘ยาวตา  
จนฺทิมสูริยา, ปริหรนฺติ ทิสา ภนฺติ วิโรจนา;  
  
ตาว สหสฺสธา โลโก, เอตฺถ เต วตฺตเต วโส’’ติฯ (ม. นิ. ๑.๕๐๓) –  
</p>
  
<p>คาถาย เอกจกฺกวาฬเมว เอกา โลกธาตุฯ ‘‘สหสฺสี โลกธาตุ อกมฺปิตฺถา’’ติ (อ. นิ. ๓.๑๒๖) อาคตฎฺฐาเน จกฺกวาฬสหสฺสํ เอกา โลกธาตุฯ ‘‘อากงฺขมาโน, อานนฺท, ตถาคโต ติสหสฺสิมหาสหสฺสิโลกธาตุํ สเรน วิญฺญาเปยฺย, โอภาเสน จ ผเรยฺยา’’ติ (อ. นิ. ๓.๘๑) อาคตฎฺฐาเน ติสหสฺสิมหาสหสฺสี เอกา โลกธาตุฯ ‘‘อยญฺจ ทสสหสฺสี โลกธาตู’’ติ (ม. นิ. ๓.๒๐๑) อาคตฎฺฐาเน ทสจกฺกวาฬสหสฺสานิ เอกา โลกธาตุฯ ตํ สนฺธาย ติ อาหฯ เอตฺตกญฺหิ  ตตฺราปิ ฐเปตฺวา อิมสฺมิํ จกฺกวาเฬ ชมฺพุทีปสฺส มชฺฌิมเทสํ น อญฺญตฺร พุทฺธา อุปฺปชฺชนฺติ ชาติเขตฺตโต ปน ปรํ พุทฺธานํ อุปฺปตฺติฎฺฐานเมว น ปญฺญายติฯ ติ เยน ปวารณสงฺคหเตฺถนฯ</p>


<h3>สนงฺกุมารกถาวณฺณนา</h3>
<p> ติ อลงฺการปริวาเรน จ ปุญฺญสิริยา จาติ อโตฺถฯ</p>


<p> ติ เอตฺถ สมฺปสาทเน สาธุสโทฺทฯ ติ ชานิตฺวา โมทามฯ</p>


<h3>โควินฺทพฺราหฺมณวตฺถุวณฺณนา</h3>
<p> ติ เอตฺตกนฺติ ปริจฺฉินฺทิตฺวา น สกฺกา วตฺตุํ, อถ โข ยาว ทีฆรตฺตํ อติจิรรตฺตํ มหาปโญฺญว โส ภควาฯ ติ กถํ ตุเมฺห มญฺญถาติฯ อถ สยเมเวตํ ปญฺหํ พฺยากาตุกาโม – ‘‘อนจฺฉริยเมตํ, มาริสา, ยํ อิทานิ ปารมิโย  ปูเรตฺวา โพธิปลฺลเงฺก ติณฺณํ มารานํ มตฺถกํ ภินฺทิตฺวา ปฎิวิทฺธอสาธารณญาโณ โส ภควา มหาปโญฺญ ภเวยฺย, กิเมตฺถ อจฺฉริยํ, อปริปกฺกาย ปน โพธิยา ปเทสญาเณ  ฐิตสฺส สราคาทิกาเลปิ มหาปญฺญภาวเมว โว, มาริสา, กเถสฺสามี’’ติ ภวปฎิจฺฉนฺนการณํ อาหริตฺวา ทเสฺสโนฺต ติอาทิมาหฯ</p>


<p>ติ สพฺพกิจฺจานิ อนุสาสนปุโรหิโตฯ ติ โควินฺทิยาภิเสเกน อภิสิโตฺต , ปกติยา ปนสฺส อญฺญเทว นามํ, อภิสิตฺตกาลโต ปฎฺฐาย ‘‘โควิโนฺท’’ติ สงฺขฺยํ คโตฯ ติ โชตนโต จ ปาลนโต จ โชติปาโลฯ ตสฺส กิร ชาตทิวเส สพฺพาวุธานิ อุโชฺชติํสุฯ ราชาปิ ปจฺจูสสมเย อตฺตโน มงฺคลาวุธํ ปชฺชลิตํ ทิสฺวา ภีโต อฎฺฐาสิฯ โควิโนฺท ปาโตว ราชูปฎฺฐานํ คนฺตฺวา สุขเสยฺยํ ปุจฺฉิ ราชา – ‘‘กุโต เม อาจริย, สุขเสยฺยา’’ติ วตฺวา ตํ การณํ อาโรเจสิฯ มา ภายิ, มหาราช, มยฺหํ ปุโตฺต ชาโต, ตสฺสานุภาเวน สกลนคเร อาวุธานิ ปชฺชลิํสูติฯ ราชา – ‘‘กิํ นุ โข เม กุมาโร ปจฺจตฺถิโก ภเวยฺยา’’ติ จิเนฺตตฺวา สุฎฺฐุตรํ ภายิฯ ‘‘กิํ วิตเกฺกสิ มหาราชา’’ติ จ ปุโฎฺฐ ตมตฺถํ อาโรเจสิฯ อถ นํ โควิโนฺท ‘‘มา ภายิ มหาราช, เนโส กุมาโร ตุมฺหากํ ทุพฺภิสฺสติ, สกลชมฺพุทีเป ปน เตน สโม ปญฺญาย น ภวิสฺสติ, มม ปุตฺตสฺส วจเนน มหาชนสฺส กงฺขา ฉิชฺชิสฺสติ, ตุมฺหากญฺจ สพฺพกิจฺจานิ อนุสาสิสฺสตี’’ติ สมสฺสาเสติฯ ราชา ตุโฎฺฐ – ‘‘กุมารสฺส ขีรมูลํ โหตู’’ติ สหสฺสํ ทตฺวา ‘‘กุมารํ มหลฺลกกาเล มม ทเสฺสถา’’ติ อาหฯ กุมาโร อนุปุเพฺพน วุฑฺฒิมนุปฺปโตฺตฯ โชติตตฺตา ปนสฺส ปาลนสมตฺถตาย จ โชติปาโลเตฺวว นามํ อกํสุฯ เตน วุตฺตํ – ‘‘โชตนโต จ ปาลนโต จ โชติปาโล’’ติฯ</p>


<p>ติ สมฺมา โวสฺสชฺชิตฺวาฯ อยเมว วา ปาโฐฯ ติ สมโตฺถ ปฎิพโล อตฺถทโส อลมตฺถทโส, ตํ อลมตฺถทสํ ติเรตีติ อลมตฺถทสตโรฯ ติ โสปิ โชติปาลํเยว ปุจฺฉิตฺวา อนุสาสตีติ ทเสฺสติฯ</p>


<p>   นฺติ โภโต โชติปาลสฺส ภโว วุทฺธิ วิเสสาธิคโม สพฺพกลฺยาณเญฺจว มงฺคลญฺจ โหตูติ อโตฺถฯ นฺติ? ‘‘อลํ, มหาราช, มา จินฺตยิ, ธุวธโมฺม เอส สพฺพสตฺตาน’’นฺติอาทินา นเยน มรณปฺปฎิสํยุตฺตํ โสกวิโนทนปฎิสนฺถารกถํ ปริโยสาเปตฺวาฯ   ติ มา ปฎิพฺยากาสิ, ‘‘อนุสาสา’’ติ วุโตฺต – ‘‘นาหํ อนุสาสามี’’ติ โน มา อนุสาสนิยา ปจฺจกฺขาสีติ อโตฺถฯ ติ สํวิทหิตฺวา ปฎฺฐเปสิฯ ติ ตํ ปิตรา มหาปญฺญตรํ สพฺพกิจฺจานิ อนุสาสนฺตํ สพฺพกเมฺม อภิสมฺภวนฺตํ ทิสฺวา ตุฎฺฐจิตฺตา ติ เอวมาหํสุฯ อิทํ วุตฺตํ โหติ, ‘‘โควิโนฺท วต, โภ, พฺราหฺมโณ อโหสิ เอตสฺส ปิตา; อยํ ปน มหาโควิโนฺท วต, โภ, พฺราหฺมโณ’’ติฯ</p>


<h3>รชฺชสํวิภชนวณฺณนา</h3>
<p>   ติ เย เต ‘‘สหายา’’ติ วุตฺตา ฉ ขตฺติยา, เต กิร เรณุสฺส เอกปิติกา กนิฎฺฐภาตโร, ตสฺมา มหาโควิโนฺท ‘‘อยํ อภิสิโตฺต เอเตสํ รชฺชสํวิภาคํ กเรยฺย วา น วา, ยํนูนาหํ เต ปฎิกเจฺจว เรณุสฺส สนฺติกํ เปเสตฺวา ปฎิญฺญํ คณฺหาเปยฺย’’นฺติ จิเนฺตโนฺต เยน เต ฉ ขตฺติยา เตนุปสงฺกมิฯ ติ ราชการกา อมจฺจาฯ</p>


<p> ติ มทกรา ปมาทกรา กามาฯ คจฺฉเนฺต คจฺฉเนฺต กาเล เอส อนุสฺสริตุมฺปิ น สกฺกุเณยฺย, ตสฺมา อายนฺตุ โภโนฺต อาคจฺฉนฺตูติ อโตฺถฯ</p>


<p> ติ ตทา กิร มนุสฺสานํ สจฺจวาทิกาโล โหติ, ตสฺมา ‘‘กทา มยา วุตฺตํ, เกน ทิฎฺฐํ, เกน สุต’’นฺติ อภูตํ อวตฺวา ‘‘สรามหํ โภ’’ติ อาหฯ นฺติ กิํ มหาราช เทวตฺตํ คเต รเญฺญ มา จินฺตยิตฺถ, ธุวธโมฺม เอส สพฺพสตฺตานํ, เอวํภาวิโน สงฺขาราติ เอวรูปํ ปฎิสนฺถารกถํฯ ติ สพฺพานิ ฉ  รชฺชานิ สกฎมุขานิ ปฎฺฐเปสิฯ เอเกกสฺส รโญฺญ รชฺชํ ติโยชนสตํ โหติ, เรณุสฺส รโญฺญ รโชฺชสรณปเทโส ทสคาวุตํ, มเชฺฌ ปน เรณุสฺส รชฺชํ วิตานสทิสํ อโหสิฯ กสฺมา เอวํ ปฎฺฐเปสีติ? กาเลน กาลํ ราชานํ ปสฺสิตุํ อาคจฺฉนฺตา อญฺญสฺส รชฺชํ อปีเฬตฺวา อตฺตโน อตฺตโน รชฺชปเทเสเนว อาคมิสฺสนฺติ เจว คมิสฺสนฺติ จฯ ปรรชฺชํ โอติณฺณสฺส หิ – ‘‘ภตฺตํ เทถ, โคณํ เทถา’’ติ วทโต มนุสฺสา อุชฺฌายนฺติ – ‘‘อิเม ราชาโน อตฺตโน อตฺตโน วิชิเตน น คจฺฉนฺติ, อมฺหากํ ปีฬํ  กโรนฺตี’’ติฯ อตฺตโน วิชิเตน คจฺฉนฺตสฺส ‘‘อมฺหากํ สนฺติกา อิมินา อิทญฺจิทญฺจ ลทฺธพฺพเมวา’’ติ มนุสฺสา ปีฬํ น มญฺญนฺติฯ อิมมตฺถํ จินฺตยิตฺวา มหาโควิโนฺท ‘‘สโมฺมทมานา ราชาโน จิรํ รชฺชมนุสาสนฺตู’’ติ เอวํ ปฎฺฐเปสิฯ</p>


<p>
‘‘ทนฺตปุรํ กลิงฺคานํ, อสฺสกานญฺจ โปตนํ;  
  
มาหิสฺสติ อวนฺตีนํ, โสวีรานญฺจ โรทุกํฯ  
  
มิถิลา จ วิเทหานํ, จมฺปา อเงฺคสุ มาปิตา;  
  
พาราณสี จ กาสีนํ, เอเต โควินฺทมาปิตา’’ติฯ –  
</p>
  
<p>เอตานิ  สตฺต นครานิ มหาโควิเนฺทเนว เตสํ ราชูนํ อตฺถาย มาปิตานิฯ</p>


<p>
‘‘สตฺตภู พฺรหฺมทโตฺต จ, เวสฺสภู ภรโต สห;  
  
เรณุ เทฺว จ ธตรฎฺฐา, ตทาสุํ สตฺต ภารธา’’ติฯ –  
</p>
  
<p>อิมานิ เตสํ สตฺตนฺนมฺปิ นามานิฯ เตสุ หิ เอโก สตฺตภู นาม อโหสิ, เอโก พฺรหฺมทโตฺต นาม, เอโก เวสฺสภู นาม, เอโก เตเนว สห ภรโต นาม, เอโก เรณุ นาม, เทฺว ปน ธตรฎฺฐาติ อิเม สตฺต ชมฺพุทีปตเล ภารธา มหาราชาโน อเหสุนฺติฯ</p>

</p>


<h3>กิตฺติสทฺทอพฺภุคฺคมนวณฺณนา</h3>
<p> ติ  ‘‘อมฺหากํ อยํ อิสฺสริยสมฺปตฺติ น อญฺญสฺสานุภาเวน, มหาโควินฺทสฺสานุภาเวน นิปฺผนฺนาฯ มหาโควิโนฺท อเมฺห สตฺต ราชาโน สมเคฺค กตฺวา ชมฺพุทีปตเล ปติฎฺฐาเปสิ, ปุพฺพูปการิสฺส ปน น สุกรา ปฎิกิริยา กาตุํฯ อเมฺห สตฺตปิ ชเน เอโสเยว อนุสาสตุ, เอตํเยว เสนาปติญฺจ ปุโรหิตญฺจ กโรม, เอวํ โน วุทฺธิ ภวิสฺสตี’’ติ จิเนฺตตฺวา อุปสงฺกมิํสุฯ มหาโควิโนฺทปิ – ‘‘มยา เอเต สมคฺคา กตา, สเจ เอเตสํ อโญฺญ เสนาปติ ปุโรหิโต จ ภวิสฺสติ, ตโต อตฺตโน อตฺตโน เสนาปติปุโรหิตานํ วจนํ คเหตฺวา อญฺญมญฺญํ ภินฺทิสฺสนฺติ, อธิวาเสมิ เนสํ เสนาปติฎฺฐานญฺจ ปุโรหิตฎฺฐานญฺจา’’ติ จิเนฺตตฺวา ‘‘เอวํ โภ’’ติ ปจฺจโสฺสสิฯ</p>


<p>ติ ‘‘อหํ สพฺพฎฺฐาเนสุ สมฺมุโข ภเวยฺยํ วา น วา, ยตฺถาหํ สมฺมุโข น ภวิสฺสามิ, ตเตฺถว เต กตฺตพฺพํ กริสฺสนฺตี’’ติ สตฺต  อนุปุโรหิเต ฐเปสิฯ เต สนฺธาย อิทํ วุตฺตํ – ‘‘สตฺต จ พฺราหฺมณมหาสาเล’’ติฯ ทิวสสฺส ทฺวิกฺขตฺตุํ วา สายํ ปาโต วา นหายนฺตีติ  วตจริยปริโยสาเน วา นหาตา, ตโต ปฎฺฐาย พฺราหฺมเณหิ สทฺธิํ น ขาทนฺติ น ปิวนฺตีติ นหาตกาฯ</p>


<p> ติ  อภิอุคฺคจฺฉิฯ ตทา กิร มนุสฺสานํ ‘‘น พฺรหฺมุนา สทฺธิํ อมเนฺตตฺวา สกฺกา เอวํ สกลชมฺพุทีปํ อนุสาสิตุ’’นฺติ นิสินฺนนิสินฺนฎฺฐาเน อยเมว กถา ปวตฺติตฺถฯ นฺติ มหาปุริโส กิร – ‘‘อยํ มยฺหํ อภูโต วโณฺณ อุปฺปโนฺน, วณฺณุปฺปตฺติ โข ปน น ภาริยา, อุปฺปนฺนสฺส วณฺณสฺส รกฺขนเมว ภาริยํ, อยญฺจ เม อจิเนฺตตฺวา อมเนฺตตฺวา กโรนฺตเสฺสว วโณฺณ อุปฺปโนฺนว, จิเนฺตตฺวา มเนฺตตฺวา กโรนฺตสฺส ปน วิตฺถาริกตโร ภวิสฺสตี’’ติ พฺรหฺมทสฺสเน อุปายํ ปริเยสโนฺต ตํ ทิสฺวา นฺติอาทิอตฺถํ ปริวิตเกฺกสิฯ</p>


<p>   ติ เอวํ เม อนฺตรา ทฎฺฐุกาโม วา สลฺลปิตุกาโม วา น ภวิสฺสติ, ยโต ฉินฺนปลิโพโธ สุขํ วิหริสฺสามีติ ปลิโพธุปเจฺฉทนตฺถํ อุปสงฺกมิ, เอส นโย สพฺพตฺถฯ</p>


<p> ติ สมวณฺณา สมชาติกาฯ</p>


<p> ติ รตฺติฎฺฐานทิวาฎฺฐานจงฺกมนสมฺปนฺนํ วสฺสิเก จตฺตาโร มาเส วสนกฺขมํ พหิ นฬปริกฺขิตฺตํ วิจิตฺตํ อาวสถํ กาเรตฺวาฯ ติ กรุณาย ติกจตุกฺกชฺฌานํ ฌายิ, กรุณามุเขน ปเนตฺถ อวเสสาปิ ตโย พฺรหฺมวิหารา คหิตาวฯ ติ ฌานภูมิยํ ฐิตสฺส อนภิรติอุกฺกณฺฐนา วา ภยปริตสฺสนา วา นตฺถิ, พฺรหฺมุโน ปน อาคมนปตฺถนา อาคมนตณฺหา อหูติ อโตฺถฯ</p>


<h3>พฺรหฺมุนาสากจฺฉาวณฺณนา</h3>
<p> นฺติ จิตฺตุตฺราสภยเมวฯ ติ อชานมานาฯ นฺติ (ที. นิ. ๒.๑๗๙) มยํ กินฺติ ตํ ชานาม, อยํ กตฺถวาสิโก, กินฺนาโม, กิํ โคโตฺตติอาทีนํ อาการานํ เกน อากาเรน ตํ ธารยามาติ อโตฺถฯ</p>


<p>ติ มํ ‘‘กุมาโร’’ติ ‘‘ทหโร’’ติ ชานนฺติฯ ติ เสฎฺฐโลเกฯ นฺติ จิรตนํ โปราณกํ ฯ อหํ โส โปราณกุมาโร สนงฺกุมาโร นาม พฺรหฺมาติ ทเสฺสติฯ ติ โควินฺท ปณฺฑิต, ตฺวํ เอวํ ชานาหิ, เอวํ มํ ธาเรหิฯ</p>


<p>
‘‘อาสนํ  
อุทกํ ปชฺชํ, มธุสากญฺจ พฺรหฺมุโน;  
  
อเคฺฆ ภวนฺตํ ปุจฺฉาม, อคฺฆํ กุรุตุ โน ภว’’นฺติฯ –  
</p>
  
<p>เอตฺถ นฺติ อติถิโน อุปนาเมตพฺพํ วุจฺจติฯ เตเนว อิทมาสนํ ปญฺญตฺตํ, เอตฺถ นิสีทถ, อิทํ อุทกํ ปริสุทฺธํ, อิโต ปานียํ ปิวถ, ปาเท โธวถ, อิทํ ปชฺชํ ปาทานํ หิตตฺถาย อภิสงฺขตํ เตลํ, อิโต ปาเท มเกฺขถ, อิทํ มธุสากนฺติฯ โพธิสตฺตสฺส พฺรหฺมจริยํ น อเญฺญสํ พฺรหฺมจริยสทิสํ โหติ, น โส ‘‘อิทํ เสฺว, อิทํ ตติยทิวเส ภวิสฺสตี’’ติ สนฺนิธิํ  นาม กโรติฯ มธุสากํ ปน อโลณํ อธูปนํ อตกฺกํ อุทเกน เสทิตสากํ, ตํ สนฺธาเยส – ‘‘อิทํ ปริภุญฺชถา’’ติ วทโนฺต ‘‘อเคฺฆ ภวนฺตํ ปุจฺฉามา’’ติอาทิมาหฯ อิเม สเพฺพปิ อคฺฆา พฺรหฺมุโน อตฺถิฯ เต  เอวํ ปุจฺฉนฺตานญฺจ  ปฎิคฺคณฺหาตุ โน ภวํ อิทมคฺฆนฺติ วุตฺตํ โหติฯ กิํ ปเนส – ‘‘อิโต เอกมฺปิ พฺรหฺมา น ภุญฺชตี’’ติ อิทํ น ชานาตีติฯ โน น ชานาติ, ชานโนฺตปิ อตฺตโน สนฺติเก อาคโต อติถิ ปุจฺฉิตโพฺพติ วตฺตสีเสน ปุจฺฉติฯ</p>


<p>อถ โข พฺรหฺมา – ‘‘กิํ นุ โข ปณฺฑิโต มม ปริโภคกรณาภาวํ ญตฺวา ปุจฺฉติ, อุทาหุ โกหเญฺญ ฐตฺวา ปุจฺฉตี’’ติ สมนฺนาหรโนฺต ‘‘วตฺตสีเส ฐิโต ปุจฺฉตี’’ติ ญตฺวา ปฎิคฺคณฺหิตุํ ทานิ เม วฎฺฎตีติ ติ อาหฯ ยํ ตฺวํ โควินฺท ภาสสิ – ‘‘อิทมาสนํ ปญฺญตฺตํ, เอตฺถ นิสีทถา’’ติอาทิ, ตตฺร เต มยํ อาสเน นิสินฺนา นาม โหม, ปานียํ ปีตา นาม โหม, ปาทาปิ เม โธตา นาม โหนฺตุ, เตเลนปิ มกฺขิตา นาม โหนฺตุ, อุทกสากมฺปิ ปริภุตฺตํ นาม โหตุ, ตยา ทินฺนํ อธิวาสิตกาลโต ปฎฺฐาย ยํ ยํ ตฺวํ ภาสสิ, ตํ ตํ มยา ปฎิคฺคหิตเมว โหติฯ เตน วุตฺตํ – ‘‘ปฎิคฺคณฺหาม เต อคฺฆํ, ยํ ตฺวํ โควินฺท ภาสสี’’ติฯ เอวํ ปน อคฺฆํ ปฎิคฺคณฺหิตฺวา ปญฺหสฺส โอกาสํ กโรโนฺต ติอาทิมาหฯ</p>


<p>  ติ อหํ สวิจิกิโจฺฉ ภวนฺตํ ปเรน สยํ อภิสงฺขตตฺตา ปรสฺส ปากเฎสุ ปรเวทิเยสุ ปเญฺหสุ นิพฺพิจิกิจฺฉํฯ</p>


<p>นฺติ อิทํ มม, อิทํ มมาติ อุปกรณตณฺหํ จชิตฺวาฯ ติ สเตฺตสุ, มนุเชสุ โย โกจิ มนุโช มมตฺตํ หิตฺวาติ อโตฺถฯ ติ เอกีภูโต, เอโก ติฎฺฐโนฺต เอโก นิสีทโนฺตติฯ วจนโตฺถ ปเนตฺถ เอโก อุเทติ ปวตฺตตีติ เอโกทิ, ตาทิโส ภูโตติ เอโกทิภูโต ฯ ติ กรุณาฌาเน อธิมุโตฺต, ตํ ฌานํ นิพฺพเตฺตตฺวาติ อโตฺถฯ ติ วิสฺสคนฺธวิรหิโตฯ ติ เอเตสุ ธเมฺมสุ ฐิโตฯ ติ  เอเตสุ ธเมฺมสุ สิกฺขมาโนฯ อยเมตฺถ สเงฺขโป, วิตฺถาโร ปน อุปริ มหาโควิเนฺทน จ พฺรหฺมุนา จ วุโตฺตเยวฯ</p>


<p> ตตฺถ ติ เอเต อามคเนฺธ อหํ อวิทฺวา, น ชานามีติ อโตฺถฯ ติ เต เม ตฺวํ อิธ ธีร ปณฺฑิต, พฺรูหิ, วทฯ ติ กตเมน กิเลสาวรเณน อาวริตา ปชา ปูติกา วายติฯ ติ อปายูปคาฯ ติ นิวุโต ปิหิโต พฺรหฺมโลโก อสฺสาติ นิวุตพฺรหฺมโลโกฯ กตเมน กิเลเสน ปชาย พฺรหฺมโลกูปโค มโคฺค นิวุโต ปิหิโต ปฎิจฺฉโนฺนติ ปุจฺฉติฯ</p>


<p>ติ กุชฺฌนลกฺขโณ โกโธ จ, ปรวิสํวาทนลกฺขโณ มุสาวาโท จ, สทิสํ ทเสฺสตฺวา วญฺจนลกฺขณา นิกติ จ, มิตฺตทุพฺภนลกฺขโณ ทุโพฺภ จฯ ติ ถทฺธมจฺฉริยลกฺขณา กทริยตา จ, อติกฺกมิตฺวา มญฺญนลกฺขโณ อติมาโน จ, ปรสมฺปตฺติขียนลกฺขณา ติ ตณฺหาลกฺขณา อิจฺฉา จ, มจฺฉริยลกฺขณา วิวิจฺฉา จ, วิหิํสาลกฺขณา ปรเหฐนา จฯ ติ ยตฺถ กตฺถจิ ลุพฺภนลกฺขโณ โลโภ จ, ทุสฺสนลกฺขโณ โทโส จ, มชฺชนลกฺขโณ มโท จ, มุยฺหนลกฺขโณ โมโห จฯ ติ เอเตสุ จุทฺทสสุ กิเลเสสุ ยุตฺตา ปชา นิรามคนฺธา น โหติ, อามคนฺธา สกุณปคนฺธา  ปูติคนฺธาเยวาติ วทติฯ ติ เอสา ปน อาปายิกา เจว โหติ, ปฎิจฺฉนฺนพฺรหฺมโลกมคฺคา จาติฯ อิทํ ปน สุตฺตํ กเถเนฺตน  ทีเปตฺวา กเถตพฺพํ, อามคนฺธสุตฺตมฺปิ อิมินา ทีเปตฺวา กเถตพฺพํฯ</p>


<p>ติ เต อามคนฺธา สุนิมฺมทยา สุเขน นิมฺมเทตพฺพา ปหาตพฺพา น โหนฺติ, ทุปฺปชหา ทุชฺชยาติ อโตฺถฯ ติ ‘‘ยสฺสา ปพฺพชฺชาย ภวํ โควิโนฺท กาลํ มญฺญติ, อยเมว โหตุ, เอวํ สติ มยฺหมฺปิ ตว สนฺติเก อาคมนํ สฺวาคมนํ ภวิสฺสติ, กถิตธมฺมกถา สุกถิตา ภวิสฺสติ, ตฺวํ ตาต สกลชมฺพุทีเป  อคฺคปุริโส ทหโร ปฐมวเย ฐิโต, เอวํ มหนฺตํ นาม สมฺปตฺติสิริวิลาสํ ปหาย ตว ปพฺพชนํ นาม คนฺธหตฺถิโน อยพนฺธนํ ฉินฺทิตฺวา คมนํ วิย อติอุฬารํ, พุทฺธตนฺติ นาเมสา’’ติ มหาปุริสสฺส ทฬฺหีกมฺมํ กตฺวา พฺรหฺมา สนงฺกุมาโร พฺรหฺมโลกเมว คโตฯ</p>


<h3>เรณุราชอามนฺตนาวณฺณนา</h3>
<p> มหาปุริโสปิ  ‘‘มม อิโตว นิกฺขมิตฺวา ปพฺพชนํ นาม น ยุตฺตํ, อหํ ราชกุลสฺส อตฺถํ อนุสาสามิ, ตสฺมา รโญฺญ อาโรเจสฺสามิฯ สเจ โสปิ ปพฺพชิสฺสติ, สุนฺทรเมวฯ โน เจ ปพฺพชิสฺสติ, ปุโรหิตฎฺฐานํ นิยฺยาเตตฺวา อหํ ปพฺพชิสฺสามี’’ติ จิเนฺตตฺวา ราชานํ อุปสงฺกมิ, เตน วุตฺตํ – ‘‘อถ โข โภ มหาโควิโนฺท,…เป.… นาหํ โปโรหเจฺจ รเม’’ติฯ</p>


<p>ตตฺถ ติ ตว รเชฺชน ตฺวเมว ชานาหิฯ ติ อหํ ปุโรหิตภาเว น รมามิ, อุกฺกณฺฐิโตสฺมิ, อญฺญํ อนุสาสกํ ชานาหิ, นาหํ โปโรหิเจฺจ รเมติฯ</p>


<p>อถ ราชา – ‘‘ธุวํ จตฺตาโร มาเส ปฎิสลฺลีนสฺส พฺราหฺมณสฺส เคเห โภคา มนฺทา ชาตา’’ติ จิเนฺตตฺวา ธเนน นิมเนฺตโนฺต – ‘‘สเจ เต อูนํ กาเมหิฯ อหํ ปริปูรยามิ เต’’ติ วตฺวา ปุน – ‘‘กินฺนุ โข เอส เอกโก วิหรโนฺต เกนจิ วิหิํสิโต ภเวยฺยา’’ติ จิเนฺตตฺวา,</p>


<p>
‘‘โย ตํ หิํสติ วาเรมิ, ภูมิเสนาปติ อหํ;  
  
ตุวํ ปิตา อหํ ปุโตฺต, มา โน โควินฺท ปาชหี’’ติฯ –  
</p>
  
<p>อาห ฯ ตสฺสโตฺถ – โย ตํ หิํสติ, ตํ วาเรมิ, เกวลํ ตุเมฺห ‘‘อสุโก’’ติ อาจิกฺขถ, อหเมตฺถ กตฺตพฺพํ ชานิสฺสามีติฯ นฺติ อถ วา อหํ ปถวิยา สามี, สฺวาหํ อิมํ รชฺชํ ตุเมฺหเยว ปฎิจฺฉาเปสฺสามิฯ ติ ตฺวํ ปิติฎฺฐาเน ฐสฺสสิ, อหํ ปุตฺตฎฺฐาเนฯ โส ตฺวํ มม มนํ หริตฺวา อตฺตโนเยว มนํ โควินฺท, ปาเชหิ; ยถา อิจฺฉสิ ตถา ปวตฺตสฺสุฯ อหํ ปน ตว มนํเยว อนุวตฺตโนฺต ตยา ทินฺนปิณฺฑํ ปริภุญฺชโนฺต ตํ อสิจมฺมหโตฺถ วา อุปฎฺฐหิสฺสามิ, รถํ วา เต ปาเชสฺสามิฯ ‘‘มา โน โควินฺท, ปชหี’’ติ วา ปาโฐ ฯ ตสฺสโตฺถ – ตฺวํ ปิติฎฺฐาเน ติฎฺฐ, อหํ ปุตฺตฎฺฐาเน ฐสฺสามิฯ มา โน ตฺวํ โภ โควินฺท, ปชหิ, มา ปริจฺจชีติฯ อถ มหาปุริโส ยํ ราชา จิเนฺตสิ, ตสฺส อตฺตนิ อภาวํ ทเสฺสโนฺต –</p>


<p>
‘‘น  
มตฺถิ อูนํ กาเมหิ, หิํสิตา เม น วิชฺชติ;  
  
อมนุสฺสวโจ สุตฺวา, ตสฺมาหํ น คเห รเม’’ติฯ –  
</p>
  
<p>อาหฯ ตตฺถ ติ น เม อตฺถิฯ ติ เคเหฯ อถ นํ ราชา ปุจฺฉิ –</p>


<p>
‘‘อมนุโสฺส กถํ วโณฺณ, กิํ เต อตฺถํ อภาสถ;  
  
ยญฺจ สุตฺวา ชหาสิ โน, เคเห อเมฺห จ เกวลี’’ติฯ  
</p>
  
<p>ตตฺถ ติ พฺราหฺมณสฺส สมฺปตฺติภริเต เคเห สงฺคหวเสน อตฺตโน เคเห กโรโนฺต ยํ สุตฺวา อมฺหากํ เคเห จ อเมฺห จ เกวลี สเพฺพ อปริเสเส ชมฺพุทีปวาสิโน ชหาสีติ วทติฯ</p>


<p>อถสฺส อาจิกฺขโนฺต มหาปุริโส ติอาทิมาหฯ ตตฺถ ติ จตฺตาโร มาเส เอกีภาวํ อุปคนฺตฺวา วุตฺถสฺสฯ ติ ยชิตุกามสฺส เม  สมานสฺสฯ ติ กุสปเตฺตหิ ปริตฺถโต สปฺปิทธิมธุอาทีนิ ปกฺขิปิตฺวา อคฺคิ ชลยิตุมารโทฺธ อาสิ, เอวํ อคฺคิํ ชาเลตฺวา ‘‘มหาชนสฺส ทานํ ทสฺสามี’’ติ เอวํ จิเนฺตตฺวา ฐิตสฺส มมาติ อยเมตฺถ อโตฺถฯ</p>


<p>ติ สนงฺกุมาโร พฺรหฺมาฯ ตโต ราชา สยมฺปิ ปพฺพชิตุกาโม หุตฺวา ติอาทิมาหฯ ตตฺถ ติ กถํ ตุเมฺห อญฺญถา วตฺติสฺสถฯ ติ เต มยมฺปิ ตุเมฺหเยว อนุวตฺติสฺสาม, อนุปพฺพชิสฺสามาติ อโตฺถฯ ‘‘อนุวชิสฺสามา’’ติปิ ปาโฐ, ตสฺส อนุคจฺฉิสฺสามาติ อโตฺถฯ ติ นิกฺกาโจ อกกฺกโสฯ ติ ตว โควินฺทสฺส สาสเนฯ ภวนฺตํ โควินฺทเมว สตฺถารํ กริตฺวา จริสฺสามาติ วทติฯ</p>


<h3>ฉ ขตฺติยอามนฺตนาวณฺณนา</h3>
<p>   ติ เรณุํ ราชานํ ‘‘สาธุ มหาราช รชฺชํ นาม มาตรํ ปิตรํ ภาติภคินีอาทโยปิ มาเรตฺวา คณฺหเนฺตสุ สเตฺตสุ เอวํ มหนฺตํ รชฺชสิริํ ปหาย ปพฺพชิตุกาเมน อุฬารํ มหาราเชน กต’’นฺติ อุปตฺถเมฺภตฺวา ทฬฺหตรมสฺส อุสฺสาหํ กตฺวา อุปสงฺกมิ ฯ นฺติ รโญฺญ จินฺติตนเยเนว กทาจิ พฺราหฺมณสฺส โภคา ปริหีนา ภเวยฺยุนฺติ มญฺญมานา สมจิเนฺตสุํฯ ติ อุปลาเปยฺยาม สงฺคเณฺหยฺยามฯ นฺติ ตาวตกํ อาหราปิยตุ คณฺหิยตุ, ยตฺตกํ อิจฺฉถ, ตตฺตกํ คณฺหถาติ วุตฺตํ โหติฯ ติ ภวเนฺต ปจฺจยํ กตฺวา, ตุเมฺหหิ ทินฺนตฺตาเยว ปหูตํ สาปเตยฺยํ ชาตํฯ</p>


<p> ติ สเจ วตฺถุกาเม จ กิเลสกาเม จ ปริจฺจชถฯ ติ เยสุ กาเมสุ ปุถุชฺชโน สโตฺต ลโคฺค ลคฺคิโตฯ ติ เอวํ สเนฺต วีริยํ อารภถ, อสิถิลปรกฺกมตํ อธิฎฺฐาย ทฬฺหา ภวถฯ ติ ขนฺติพเลน สมนฺนาคตา ภวถาติ ราชูนํ อุสฺสาหํ ชเนติฯ</p>


<p>ติ เอส กรุณาฌานมโคฺค อุชุมโคฺค นามฯ ติ เอเสว  พฺรหฺมโลกูปปตฺติยา อสทิสมโคฺค อุตฺตมมโคฺค นามฯ ติ เอโส เอว จ พุทฺธปเจฺจกพุทฺธสาวเกหิ สพฺภิรกฺขิตธโมฺม นามฯ อิติ กรุณาฌานสฺส วณฺณภณเนนาปิ เตสํ อนิวตฺตนตฺถาย ทฬฺหีกมฺมเมว กโรติฯ</p>


<p>นฺติ โภ ชีวิตํ นาม อุทกปุปฺผุฬูปมํ ติณเคฺค อุสฺสาวพินฺทูปมํ ตงฺขณวิทฺธํสนธมฺมํ, ตสฺส โก คติํ ชานาติ, กิสฺมิํ ขเณ ภิชฺชิสฺสติ? ติ ปรโลโก ปน อวสฺสํ คนฺตโพฺพว, ตตฺถ ปณฺฑิเตน กุลปุเตฺตน  มนฺตา วุจฺจติ ปญฺญา, ตาย มเนฺตตพฺพํ พุชฺฌิตพฺพํ, อุปปริกฺขิตพฺพญฺจ ชานิตพฺพญฺจาติ อโตฺถฯ กรณเตฺถ วา ภุมฺมํฯ นฺติ มนฺตาย พุชฺฌิตพฺพํ, ญาเณน ชานิตพฺพนฺติ อโตฺถฯ กิํ พุชฺฌิตพฺพํ? ชีวิตสฺส ทุชฺชานตา, สมฺปรายสฺส  จ อวสฺสํ คมนียตา, พุชฺฌิตฺวา จ ปน สพฺพปลิโพเธ ฉินฺทิตฺวา  กสฺมา? ยสฺมา นตฺถิ ชาตสฺส อมรณํฯ</p>


<h3>พฺราหฺมณมหาสาลาทีนํ อามนฺตนาวณฺณนา</h3>
<p> ติ โภ ปพฺพชฺชา นาม อปฺปยสา เจว, ปพฺพชิตกาลโต ปฎฺฐาย หิ รชฺชํ ปหาย ปพฺพชิตํ วิเหเฐตฺวา วิเหเฐตฺวา ลามกํ อนาถํ กตฺวาว กเถนฺติฯ อปฺปลาภา จ, สกลคามํ จริตฺวาปิ อโชฺฌหรณียํ ทุลฺลภเมวฯ อิทํ ปน    มหายสตฺตา,  ลาภสกฺการสมฺปนฺนตฺตาฯ ภวญฺหิ เอตรหิ สกลชมฺพุทีเป อคฺคปุโรหิโต สพฺพตฺถ อคฺคาสนํ อโคฺคทกํ อคฺคภตฺตํ อคฺคคนฺธํ อคฺคมาลํ ลภตีติฯ</p>


<p>นฺติ อหญฺหิ โภ เอตรหิ ปกติรญฺญํ มเชฺฌ จกฺกวตฺติราชา วิยฯ นฺติ ปกติพฺรหฺมานํ มเชฺฌ มหาพฺรหฺมสทิโสฯ นฺติ อวเสสคหปติกานํ ปนมฺหิ สกฺกเทวราชสทิโสฯ</p>


<h3>ภริยานํ อามนฺตนาวณฺณนา</h3>
<p> ติ สาทิสิโยว จตฺตารีสา ภริยา, อญฺญา ปนสฺส ตีสุ วเยสุ นาฎกิตฺถิโย พหุกาเยวฯ</p>


<h3>มหาโควินฺทปพฺพชฺชาวณฺณนา</h3>
<p> ติ คามนิคมปฎิปาฎิยา จาริกํ จรติ, คตคตฎฺฐาเน   วิย โหติฯ มนุสฺสา ‘‘มหาโควินฺทปณฺฑิโต กิร อาคจฺฉตี’’ติ สุตฺวา ปุเรตรเมว มณฺฑปํ กาเรตฺวา มคฺคํ อลงฺกริตฺวา ปจฺจุคฺคนฺตฺวา คณฺหิตฺวา เอนฺติ, มหาลาภสกฺกาโร มโหโฆ วิย อโชฺฌตฺถรโนฺต อุปฺปชฺชิฯ ติ สตฺตนฺนํ ราชูนํ ปุโรหิตสฺสฯ อิติ ยถา เอตรหิ เอวรูเปสุ วา ฐาเนสุ กิสฺมิญฺจิเทว ทุเกฺข อุปฺปเนฺน ‘‘นโม พุทฺธสฺสา’’ติ วทนฺติ, เอวํ ตทา ‘‘นมตฺถุ มหาโควินฺทสฺส พฺราหฺมณสฺส, นมตฺถุ สตฺตปุโรหิตสฺสา’’ติ วทนฺติฯ</p>


<p> ติอาทินา  นเยน ปาฬิยํ พฺรหฺมวิหาราว อาคตา, มหาปุริโส ปน สพฺพาปิ อฎฺฐ สมาปตฺติโย จ ปญฺจ จ อภิญฺญาโย นิพฺพเตฺตสิฯ ติ พฺรหฺมโลเก พฺรหฺมุนา สหภาวาย มคฺคํ กเถสิฯ</p>


<p> นฺติ เย อฎฺฐ จ สมาปตฺติโย ปญฺจ จ อภิญฺญาโย นิพฺพเตฺตสุํฯ ติ เย อฎฺฐสุ สมาปตฺตีสุ เอกสมาปตฺติมฺปิ น ชานิํสุ, น สกฺขิํสุ นิพฺพเตฺตตุํฯ ติ สวิปากาฯ ติ น วญฺฌาฯ สพฺพนิหีนํ ปสวนฺติ คนฺธพฺพกายํ  ปสวิฯ ติ อวเสสเทวโลกูปปตฺตีหิ สาตฺถาฯ ติ พฺรหฺมโลกูปปตฺติยา สวุฑฺฒิฯ</p>


<p> นฺติ สรามิ อหํ ปญฺจสิข, อิมินา กิร ปเทน อยํ สุตฺตโนฺต พุทฺธภาสิโต นาม ชาโตฯ ติ น วเฎฺฎ นิพฺพินฺทนตฺถายฯ ติ น วเฎฺฎ วิราคตฺถายฯ ติ น วฎฺฎสฺส นิโรธตฺถายฯ ติ น วฎฺฎสฺส อุปสมนตฺถายฯ ติ น วฎฺฎํ อภิชานนตฺถายฯ ติ น กิเลสนิทฺทาวิคเมน วฎฺฎโต ปพุชฺฌนตฺถายฯ ติ น อมตนิพฺพานตฺถายฯ</p>


<p>ติ เอกนฺตเมว วเฎฺฎ นิพฺพินฺทนตฺถายฯ เอตฺถ ปน ติ วิปสฺสนาฯ ติ มโคฺคฯ ติ นิพฺพานํฯ ติ มโคฺคฯ ติ นิพฺพานเมวฯ เอวํ เอกสฺมิํ ฐาเน วิปสฺสนา, ตีสุ มโคฺค, ตีสุ นิพฺพานํ วุตฺตนฺติ เอวํ ววตฺถานกถา เวทิตพฺพาฯ ปริยาเยน ปน สพฺพานิเปตานิ  มคฺคเววจนานิปิ นิพฺพานเววจนานิปิ โหนฺติเยวฯ อาทีสุ ยํ วตฺตพฺพํ, ตํ วิสุทฺธิมเคฺค สจฺจวณฺณนายํ วุตฺตเมวฯ</p>


<p> นฺติ เย จตฺตาโรปิ อริยมเคฺค ปริปูเรตุํ น ชานนฺติ, ตีณิ วา เทฺว วา เอกํ วา นิพฺพเตฺตนฺติฯ นฺติ พฺรหฺมจริยจิณฺณกุลปุตฺตานํฯ ติ อรหตฺตนิกูเฎน เทสนํ นิฎฺฐาเปสิฯ</p>


<p>  ติ (ที. นิ. ๒.๑๘๘) ภควโต ธมฺมเทสนํ จิเตฺตน สมฺปฎิจฺฉโนฺต อภินนฺทิตฺวา วาจาย ปสํสมาโน อนุโมทิตฺวา มหนฺตํ อญฺชลิํ สิรสฺมิํ ปติฎฺฐเปตฺวา ปสนฺนลาขารเส นิมุชฺชมาโน วิย ทสพลสฺส ฉพฺพณฺณรสฺมิชาลนฺตรํ ปวิสิตฺวา จตูสุ ฐาเนสุ วนฺทิตฺวา ติกฺขตฺตุํ ปทกฺขิณํ กตฺวา ภควนฺตํ อภิตฺถวโนฺต อภิตฺถวโนฺต สตฺถุ ปุรโต อนฺตรธายิตฺวา อตฺตโน เทวโลกเมว อคมาสีติฯ</p>

</p>

</p>





