<h1>๒๒. นิรยวโคฺค</h1>
<h3>๑. สุนฺทรีปริพฺพาชิกาวตฺถุ</h3>
<p>ติ    อิมํ ธมฺมเทสนํ สตฺถา เชตวเน วิหรโนฺต สุนฺทริํ ปริพฺพาชิกํ อารพฺภ กเถสิฯ</p>


<p>‘‘เตน โข ปน สมเยน ภควา สกฺกโต โหติ ครุกโต มานิโต ปูชิโต’’ติ วตฺถุ วิตฺถารโต อุทาเน (อุทา. ๓๘) อาคตเมวฯ อยํ ปเนตฺถ สเงฺขโป – ภควโต กิร ภิกฺขุสงฺฆสฺส จ ปญฺจนฺนํ มหานทีนํ มโหฆสทิเส ลาภสกฺกาเร อุปฺปเนฺน หตลาภสกฺการา อญฺญติตฺถิยา สูริยุคฺคมนกาเล ขโชฺชปนกา วิย นิปฺปภา หุตฺวา เอกโต สนฺนิปติตฺวา มนฺตยิํสุ – ‘‘มยํ สมณสฺส โคตมสฺส อุปฺปนฺนกาลโต ปฎฺฐาย หตลาภสกฺการา, น โน โกจิ อตฺถิภาวมฺปิ ชานาติ, เกน นุ โข สทฺธิํ เอกโต หุตฺวา สมณสฺส โคตมสฺส อวณฺณํ อุปฺปาเทตฺวา ลาภสกฺการมสฺส อนฺตรธาเปยฺยามา’’ติฯ อถ เนสํ เอตทโหสิ – ‘‘สุนฺทริยา สทฺธิํ เอกโต หุตฺวา สกฺกุณิสฺสามา’’ติฯ เต เอกทิวสํ สุนฺทริํ ติตฺถิยารามํ ปวิสิตฺวา วนฺทิตฺวา ฐิตํ นาลปิํสุฯ สา ปุนปฺปุนํ  สลฺลปนฺตีปิ ปฎิวจนํ อลภิตฺวา ‘‘อปิ ปนยฺยา, เกนจิ วิเหฐิตตฺถา’’ติ ปุจฺฉิฯ ‘‘กิํ, ภคินิ, สมณํ โคตมํ อเมฺห วิเหเฐตฺวา หตลาภสกฺกาเร กตฺวา วิจรนฺตํ น ปสฺสสี’’ติ? ‘‘มยา เอตฺถ กิํ กาตุํ วฎฺฎตี’’ติ? ‘‘ตฺวํ โขสิ, ภคินิ, อภิรูปา โสภคฺคปฺปตฺตา, สมณสฺส โคตมสฺส อยสํ อาโรเปตฺวา มหาชนํ ตว กถํ คาหาเปตฺวา หตลาภสกฺการํ กโรหี’’ติฯ สา ตํ สุตฺวา ‘‘สาธู’’ติ สมฺปฎิจฺฉิตฺวา ปกฺกนฺตา ตโต ปฎฺฐาย มาลาคนฺธวิเลปนกปฺปูรกฎุกผลาทีนิ คเหตฺวา สายํ มหาชนสฺส สตฺถุ ธมฺมเทสนํ สุตฺวา นครํ ปวิสนกาเล เชตวนาภิมุขี คจฺฉติ, ‘‘กหํ คจฺฉสี’’ติ จ ปุฎฺฐา ‘‘สมณสฺส โคตมสฺส สนฺติกํ คมิสฺสามิ, อหญฺหิ เตน สทฺธิํ เอกคนฺธกุฎิยํ วสามี’’ติ วตฺวา อญฺญตรสฺมิํ ติตฺถิยาราเม วสิตฺวา ปาโตว เชตวนมคฺคํ โอตริตฺวา นคราภิมุขี อาคจฺฉนฺตี ‘‘กิํ, สุนฺทริ, กหํ คตาสี’’ติ ปุฎฺฐา ‘‘สมเณน โคตเมน สทฺธิํ เอกคนฺธกุฎิยํ วสิตฺวา ตํ กิเลสรติยา รมาเปตฺวา อาคตามฺหี’’ติ วทติฯ</p>


<p>อถ   เต กติปาหจฺจเยน  ธุตฺตานํ กหาปเณ ทตฺวา ‘‘คจฺฉถ สุนฺทริํ มาเรตฺวา สมณสฺส โคตมสฺส คนฺธกุฎิยา สมีเป มาลากจวรนฺตเร นิกฺขิปิตฺวา เอถา’’ติ วทิํสุฯ เต ตถา อกํสุฯ ตโต ติตฺถิยา ‘‘สุนฺทริํ น ปสฺสามา’’ติ โกลาหลํ กตฺวา รโญฺญ อาโรเจตฺวา ‘‘กหํ โว อาสงฺกา’’ติ วุตฺตา ‘‘อิเมสุ ทิวเสสุ เชตวเน วสติ, ตตฺถสฺสา ปวตฺติํ น ชานามา’’ติ วตฺวา ‘‘เตน หิ คจฺฉถ, นํ วิจินถา’’ติ รญฺญา อนุญฺญาตา อตฺตโน อุปฎฺฐาเก คเหตฺวา เชตวนํ คนฺตฺวา วิจินนฺตา มาลากจวรนฺตเร ตํ ทิสฺวา มญฺจกํ อาโรเปตฺวา นครํ ปเวเสตฺวา ‘‘สมณสฺส โคตมสฺส สาวกา ‘สตฺถารา กตํ ปาปกมฺมํ ปฎิจฺฉาเทสฺสามา’ติ สุนฺทริํ มาเรตฺวา มาลากจวรนฺตเร นิกฺขิปิํสู’’ติ รโญฺญ อาโรจยิํสุฯ ราชา ‘‘เตน หิ คจฺฉถ, นครํ อาหิณฺฑถา’’ติ อาหฯ เต นครวีถีสุ ‘‘ปสฺสถ สมณานํ สกฺยปุตฺติยานํ กมฺม’’นฺติอาทีนิ วตฺวา ปุน รโญฺญ นิเวสนทฺวารํ อาคมิํสุฯ ราชา สุนฺทริยา สรีรํ อามกสุสาเน อฎฺฎกํ อาโรเปตฺวา รกฺขาเปสิฯ สาวตฺถิวาสิโน ฐเปตฺวา อริยสาวเก เสสา เยภุเยฺยน ‘‘ปสฺสถ สมณานํ สกฺยปุตฺติยานํ กมฺม’’นฺติอาทีนิ วตฺวา อโนฺตนคเรปิ พหินคเรปิ ภิกฺขู  อโกฺกสนฺตา วิจรนฺติฯ ภิกฺขู ตํ ปวตฺติํ ตถาคตสฺส อาโรเจสุํฯ สตฺถา ‘‘เตน หิ ตุเมฺหปิ เต มนุเสฺส เอวํ ปฎิโจเทถา’’ติ วตฺวา อิมํ คาถมาห –</p>


<ol>
<li>
‘‘อภูตวาที นิรยํ อุเปติ,  
  
โย วาปิ กตฺวา น กโรมิจาห;  
  
อุโภปิ เต เปจฺจ สมา ภวนฺติ,  
  
นิหีนกมฺมา มนุชา ปรตฺถา’’ติฯ  
</li>
  
<p>ตตฺถ ติ ปรสฺส โทสํ อทิสฺวาว มุสาวาทํ กตฺวา ตุเจฺฉน ปรํ อพฺภาจิกฺขโนฺตฯ ติ โย วา ปน ปาปกมฺมํ กตฺวา ‘‘นาหํ เอตํ กโรมี’’ติ อาหฯ ติ เต อุโภปิ ชนา ปรโลกํ คนฺตฺวา นิรยํ อุปคมเนน คติยา สมา ภวนฺติฯ คติเยว เนสํ ปริจฺฉินฺนา, อายุ ปน เนสํ น ปริจฺฉินฺนํฯ พหุกญฺหิ ปาปกมฺมํ กตฺวา จิรํ นิรเย ปจฺจนฺติ, ปริตฺตํ กตฺวา อปฺปมตฺตกเมว กาลํฯ ยสฺมา ปน เนสํ อุภินฺนมฺปิ  ลามกเมว กมฺมํ, เตน วุตฺตํ – ติฯ ปรตฺถาติ อิมสฺส ปน ปทสฺส ปุรโต เปจฺจปเทน สมฺพโนฺธฯ เปจฺจ ปรตฺถ อิโต คนฺตฺวา เต นิหีนกมฺมา ปรโลเก สมา ภวนฺตีติ อโตฺถฯ เทสนาวสาเน  พหู โสตาปตฺติผลาทีนิ ปาปุณิํสูติฯ
</ol></p>


<p>ราชา ‘‘สุนฺทริยา อเญฺญหิ มาริตภาวํ ชานาถา’’ติ ปุริเส อุโยฺยเชสิฯ อถ เต ธุตฺตา เตหิ  กหาปเณหิ สุรํ ปิวนฺตา อญฺญมญฺญํ กลหํ กริํสุฯ เอโก เอกํ อาห – ‘‘ตฺวํ สุนฺทริํ เอกปฺปหาเรเนว มาเรตฺวา มาลากจวรนฺตเร นิกฺขิปิตฺวา ตโต ลทฺธกหาปเณหิ สุรํ ปิวสิ, โหตุ โหตู’’ติฯ ราชปุริสา เต ธุเตฺต คเหตฺวา รโญฺญ ทเสฺสสุํฯ อถ เน ราชา ‘‘ตุเมฺหหิ สา มาริตา’’ติ ปุจฺฉิฯ ‘‘อาม, เทวา’’ติฯ ‘‘เกหิ มาราปิตา’’ติ? ‘‘อญฺญติตฺถิเยหิ, เทวา’’ติฯ ราชา ติตฺถิเย ปโกฺกสาเปตฺวา ปุจฺฉิฯ เต ตเถว วทิํสุฯ เตน หิ คจฺฉถ ตุเมฺห เอวํ วทนฺตา นครํ อาหิณฺฑถ – ‘‘อยํ สุนฺทรี สมณสฺส โคตมสฺส อวณฺณํ อาโรเปตุกาเมหิ อเมฺหหิ มาราปิตา, เนว สมณสฺส โคตมสฺส, น สาวกานํ โทโส อตฺถิ, อมฺหากเมว โทโส’’ติฯ เต ตถา กริํสุฯ พาลมหาชโน ตทา สทฺทหิ, ติตฺถิยาปิ ธุตฺตาปิ ปุริสวธทณฺฑํ ปาปุณิํสุฯ ตโต ปฎฺฐาย พุทฺธานํ สกฺกาโร มหา อโหสีติฯ</p>

</p>


<h3>๒. ทุจฺจริตผลปีฬิตวตฺถุ</h3>
<p>ติ  อิมํ ธมฺมเทสนํ สตฺถา เวฬุวเน วิหรโนฺต ทุจฺจริตผลานุภาเวน ปีฬิเต สเตฺต อารพฺภ กเถสิฯ</p>


<p>อายสฺมา หิ โมคฺคลฺลาโน ลกฺขณเตฺถเรน สทฺธิํ คิชฺฌกูฎา โอโรหโนฺต อฎฺฐิสงฺขลิกเปตาทีนํ อตฺตภาเว ทิสฺวา สิตํ กโรโนฺต ลกฺขณเตฺถเรน สิตการณํ ปุโฎฺฐ ‘‘อกาโล, อาวุโส, อิมสฺส ปญฺหสฺส, ตถาคตสฺส สนฺติเก มํ ปุเจฺฉยฺยาสี’’ติ วตฺวา ตถาคตสฺส สนฺติเก เถเรน ปุโฎฺฐ อฎฺฐิสงฺขลิกเปตาทีนํ ทิฎฺฐภาวํ อาจิกฺขิตฺวา ‘‘อิธาหํ, อาวุโส, คิชฺฌกูฎา ปพฺพตา โอโรหโนฺต อทฺทสํ ภิกฺขุํ เวหาสํ  คจฺฉนฺตํ, ตสฺส สงฺฆาฎิปิ อาทิตฺตา สมฺปชฺชลิตา สโชติภูตา…เป.… กาโยปิ อาทิโตฺต’’ติอาทินา (ปารา. ๒๓๐; สํ. นิ. ๒.๒๑๘) นเยน สทฺธิํ ปตฺตจีวรกายพนฺธนาทีหิ ฑยฺหมาเน ปญฺจ สหธมฺมิเก อาโรเจสิฯ สตฺถา เตสํ กสฺสปทสพลสฺส สาสเน ปพฺพชิตฺวา ปพฺพชฺชาย อนุรูปํ กาตุํ อสโกฺกนฺตานํ ปาปภาวํ อาจิกฺขิตฺวา ตสฺมิํ ขเณ ตตฺถ นิสินฺนานํ พหูนํ ปาปภิกฺขูนํ ทุจฺจริตกมฺมสฺส วิปากํ ทเสฺสโนฺต อิมํ คาถมาห –</p>


<ol>
<li>
‘‘กาสาวกณฺฐา พหโว, ปาปธมฺมา อสญฺญตา;  
  
ปาปา ปาเปหิ กเมฺมหิ, นิรยํ เต อุปปชฺชเร’’ติฯ  
</li>
  
<p>ตตฺถ   ติ กาสาเวน ปลิเวฐิตกณฺฐาฯ ติ ลามกธมฺมาฯ ติ กายาทิสํยมรหิตา, ตถารูปา ปาปปุคฺคลา อตฺตนา กเตหิ อกุสลกเมฺมหิ นิรยํ อุปปชฺชนฺติ, เต ตตฺถ ปจฺจิตฺวา ตโต จุตา วิปากาวเสเสน เปเตสุปิ เอวํ ปจฺจนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๓. วคฺคุมุทาตีริยภิกฺขุวตฺถุ</h3>
<p>ติ อิมํ ธมฺมเทสนํ สตฺถา เวสาลิํ อุปนิสฺสาย มหาวเน วิหรโนฺต วคฺคุมุทาตีริเย ภิกฺขู อารพฺภ กเถสิฯ วตฺถุ อุตฺตริมนุสฺสธมฺมปาราชิเก (ปารา. ๑๙๓ อาทโย) อาคตเมวฯ</p>


<p>ตทา หิ สตฺถา เต ภิกฺขู ‘‘กิํ ปน ตุเมฺห, ภิกฺขเว, อุทรสฺสตฺถาย คิหีนํ อญฺญมญฺญสฺส อุตฺตริมนุสฺสธมฺมสฺส วณฺณํ ภาสิตฺถา’’ติ วตฺวา เตหิ ‘‘อาม, ภเนฺต’’ติ วุเตฺต เต ภิกฺขู อเนกปริยาเยน ครหิตฺวา อิมํ คาถมาห –</p>


<ol>
<li>
‘‘เสโยฺย  
อโยคุโฬ ภุโตฺต, ตโตฺต อคฺคิสิขูปโม;  
  
ยเญฺจ ภุเญฺชยฺย ทุสฺสีโล, รฎฺฐปิณฺฑมสญฺญโต’’ติฯ  
</li>
  
<p>ตตฺถ  ติ ยํ ทุสฺสีโล นิสฺสีลปุคฺคโล กายาทีหิ อสญฺญโต รฎฺฐวาสีหิ สทฺธาย ทินฺนํ รฎฺฐปิณฺฑํ ‘‘สมโณมฺหี’’ติ ปฎิชานโนฺต คเหตฺวา ภุเญฺชยฺย, ตโตฺต อาทิโตฺต อคฺคิวโณฺณ อโยคุโฬว ภุโตฺต เสโยฺย สุนฺทรตโรฯ กิํ การณา? ตปฺปจฺจยา หิ เอโกว อตฺตภาโว ฌาเยยฺย, ทุสฺสีโล ปน สทฺธาเทยฺยํ ภุญฺชิตฺวา อเนกานิปิ ชาติสตานิ นิรเย ปเจฺจยฺยาติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๔. เขมกเสฎฺฐิปุตฺตวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต อนาถปิณฺฑิกสฺส ภาคิเนยฺยํ เขมกํ นาม เสฎฺฐิปุตฺตํ อารพฺภ กเถสิฯ</p>


<p>โส กิร อภิรูโป อโหสิ, เยภุเยฺยน อิตฺถิโย ตํ ทิสฺวา ราคาภิภูตา สกภาเวน สณฺฐาตุํ นาสกฺขิํสุฯ โสปิ ปรทารกมฺมาภิรโตว อโหสิฯ อถ นํ รตฺติํ ราชปุริสา คเหตฺวา รโญฺญ ทเสฺสสุํฯ ราชา มหาเสฎฺฐิสฺส ลชฺชามีติ ตํ กิญฺจิ อวตฺวา วิสฺสชฺชาเปสิฯ โส ปน เนว วิรมิ ฯ อถ นํ ทุติยมฺปิ ตติยมฺปิ ราชปุริสา คเหตฺวา รโญฺญ ทเสฺสสุํฯ ราชา วิสฺสชฺชาเปสิเยวฯ มหาเสฎฺฐิ, ตํ ปวตฺติํ สุตฺวา ตํ อาทาย สตฺถุ สนฺติกํ คนฺตฺวา ตํ ปวตฺติํ อาโรเจตฺวา, ‘‘ภเนฺต, อิมสฺส ธมฺมํ เทเสถา’’ติ อาหฯ สตฺถา ตสฺส สํเวคกถํ วตฺวา ปรทารเสวนาย โทสํ ทเสฺสโนฺต อิมา คาถา อภาสิ –</p>


<ol>
<li>
‘‘จตฺตาริ ฐานานิ นโร ปมโตฺต,  
  
อาปชฺชติ ปรทารูปเสวี;  
  
อปุญฺญลาภํ น นิกามเสยฺยํ,  
  
นินฺทํ ตตียํ นิรยํ จตุตฺถํฯ  
</li>
  
<li>
‘‘อปุญฺญลาโภ  
จ คตี จ ปาปิกา,  
  
ภีตสฺส ภีตาย รตี จ โถกิกา;  
  
ราชา จ ทณฺฑํ ครุกํ ปเณติ,  
  
ตสฺมา นโร ปรทารํ น เสเว’’ติฯ  
</li>
  
<p>ตตฺถ ติ ทุกฺขการณานิฯ ติ สติโวสฺสเคฺคน สมนฺนาคโตฯ ติ ปาปุณาติฯ ติ ปรทารํ อุปเสวโนฺต อุปฺปถจารีฯ นฺติ อกุสลลาภํฯ นฺติ ยถา อิจฺฉติ, เอวํ เสยฺยํ อลภิตฺวา อนิจฺฉิตํ ปริตฺตกเมว กาลํ เสยฺยํ ลภติฯ ติ เอวํ ตสฺส อยญฺจ อปุญฺญลาโภ, เตน จ อปุเญฺญน นิรยสงฺขาตา ปาปิกา คติ โหติฯ ติ ยา ตสฺส ภีตสฺส ภีตาย อิตฺถิยา สทฺธิํ รติ, สาปิ โถกิกา ปริตฺตา โหติฯ นฺติ ราชา จ หตฺถเจฺฉทาทิวเสน ครุกํ ทณฺฑํ  ปเณติฯ ติ ยสฺมา ปรทารํ เสวโนฺต เอตานิ อปุญฺญาทีนิ ปาปุณาติ, ตสฺมา ปรทารํ น เสเวยฺยาติ อโตฺถฯ
</ol></p>


<p>เทสนาวสาเน  เขมโก โสตาปตฺติผเล ปติฎฺฐหิฯ ตโต ปฎฺฐาย มหาชโน สุขํ วีตินาเมสิฯ กิํ ปนสฺส ปุพฺพกมฺมนฺติ? โส กิร กสฺสปพุทฺธกาเล อุตฺตมมโลฺล หุตฺวา เทฺว สุวณฺณปฎากา ทสพลสฺส กญฺจนถูเป อาโรเปตฺวา ปตฺถนํ ปฎฺฐเปสิ ‘‘ฐเปตฺวา ญาติสาโลหิติตฺถิโย อวเสสา มํ ทิสฺวา รชฺชนฺตู’’ติฯ อิทมสฺส ปุพฺพกมฺมนฺติฯ เตน ตํ นิพฺพตฺตนิพฺพตฺตฎฺฐาเน ทิสฺวา ปเรสํ อิตฺถิโย สกภาเวน สณฺฐาตุํ นาสกฺขิํสูติฯ</p>

</p>


<h3>๕. ทุพฺพจภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อญฺญตรํ ทุพฺพจภิกฺขุํ อารพฺภ กเถสิฯ</p>


<p>เอโก กิร ภิกฺขุ อสญฺจิจฺจ เอกํ ติณํ ฉินฺทิตฺวา กุกฺกุเจฺจ อุปฺปเนฺน เอกํ ภิกฺขุํ อุปสงฺกมิตฺวา, ‘‘อาวุโส, โย ติณํ ฉินฺทติ, ตสฺส กิํ โหตี’’ติ ตํ อตฺตนา กตภาวํ อาโรเจตฺวา ปุจฺฉิฯ อถ นํ อิตโร ‘‘ตฺวํ  ติณสฺส ฉินฺนการณา กิญฺจิ โหตีติ สญฺญํ กโรสิ, น เอตฺถ กิญฺจิ โหติ, เทเสตฺวา ปน มุจฺจตี’’ติ วตฺวา สยมฺปิ  อุโภหิ หเตฺถหิ ติณํ ลุญฺจิตฺวา อคฺคเหสิฯ ภิกฺขู ตํ ปวตฺติํ สตฺถุ อาโรเจสุํฯ สตฺถา ตํ ภิกฺขุํ อเนกปริยาเยน วิครหิตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘กุโส ยถา ทุคฺคหิโต, หตฺถเมวานุกนฺตติ;  
  
สามญฺญํ ทุปฺปรามฎฺฐํ, นิรยายุปกฑฺฒติฯ  
</li>
  
<li>
‘‘ยํ กิญฺจิ สิถิลํ กมฺมํ, สํกิลิฎฺฐญฺจ ยํ วตํ;  
  
สงฺกสฺสรํ พฺรหฺมจริยํ, น ตํ โหติ มหปฺผลํฯ  
</li>
  
<li>
‘‘กยิรา  
เจ กยิราเถนํ, ทฬฺหเมนํ ปรกฺกเม;  
  
สิถิโล หิ ปริพฺพาโช, ภิโยฺย อากิรเต รช’’นฺติฯ  
</li>
  
<p>ตตฺถ ติ ยํ กิญฺจิ ติขิณธารํ ติณํ อนฺตมโส ตาลปณฺณมฺปิ, ยถา โส กุโส เยน ทุคฺคหิโต, ตสฺส หตฺถํ อนุกนฺตติ ผาเลติ, เอวเมว สมณธมฺมสงฺขาตํ สามญฺญมฺปิ ขณฺฑสีลาทิตาย ทุปฺปรามฎฺฐํ  นิรเย นิพฺพตฺตาเปตีติ อโตฺถฯ นฺติ โอลียิตฺวา กรเณน สิถิลคาหํ กตฺวา กตํ ยํกิญฺจิ กมฺมํฯ นฺติ  เวสิยาทิเกสุ อโคจเรสุ จรเณน สํกิลิฎฺฐํฯ นฺติ สงฺกาหิ สริตพฺพํ, อุโปสถกิจฺจาทีสุ อญฺญตรกิเจฺจน สนฺนิปติตมฺปิ สงฺฆํ ทิสฺวา ‘‘อทฺธา อิเม มม จริยํ ญตฺวา มํ อุกฺขิปิตุกามาว สนฺนิปติตา’’ติ เอวํ อตฺตโน อาสงฺกาหิ สริตํ อุสฺสงฺกิตํ ปริสงฺกิตํฯ ติ ตํ เอวรูปํ สมณธมฺมสงฺขาตํ พฺรหฺมจริยํ ตสฺส ปุคฺคลสฺส มหปฺผลํ น โหติ, ตสฺส มหปฺผลาภาเวเนว ภิกฺขทายกานมฺปิสฺส น มหปฺผลํ โหตีติ อโตฺถฯ ติ ตสฺมา ยํ กมฺมํ กเรยฺย, ตํ กเรยฺยาเถวฯ ติ ถิรกตเมว กตฺวา อวตฺตสมาทาโน หุตฺวา เอนํ กยิราฯ ติ สิถิลภาเวน กโต ขณฺฑาทิภาวปฺปโตฺต สมณธโมฺมฯ นฺติ อพฺภนฺตเร วิชฺชมานํ ราครชาทิํ เอวรูโป สมณธโมฺม อปเนตุํ น สโกฺกติ, อถ โข ตสฺส อุปริ อปรมฺปิ ราครชาทิํ อากิรตีติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสุ, โสปิ ภิกฺขุ สํวเร ฐตฺวา ปจฺฉา วิปสฺสนํ วเฑฺฒตฺวา อรหตฺตํ ปาปุณีติฯ</p>

</p>


<h3>๖. อิสฺสาปกติตฺถิวตฺถุ</h3>
<p>นฺติ  อิมํ ธมฺมเทสนํ สตฺถา เชตวเน วิหรโนฺต อญฺญตรํ อิสฺสาปกตํ อิตฺถิํ อารพฺภ กเถสิฯ</p>


<p>ตสฺสา กิร สามิโก เอกาย เคหทาสิยา สทฺธิํ สนฺถวํ อกาสิฯ สา อิสฺสาปกตา ตํ ทาสิํ หตฺถปาเทสุ พนฺธิตฺวา ตสฺสา กณฺณนาสํ ฉินฺทิตฺวา เอกสฺมิํ คุฬฺหคเพฺภ ปกฺขิปิตฺวา ทฺวารํ ปิทหิตฺวา ตสฺส กมฺมสฺส อตฺตนา กตภาวํ ปฎิจฺฉาเทตุํ ‘‘เอหิ, อยฺย, วิหารํ คนฺตฺวา ธมฺมํ  สุณิสฺสามา’’ติ สามิกํ อาทาย วิหารํ คนฺตฺวา ธมฺมํ สุณนฺตี นิสีทิฯ อถสฺสา อาคนฺตุกญาตกา เคหํ อาคนฺตฺวา ทฺวารํ วิวริตฺวา ตํ วิปฺปการํ ทิสฺวา ทาสิํ โมจยิํสุฯ สา วิหารํ คนฺตฺวา จตุปริสมเชฺฌ ฐิตา ตมตฺถํ ทสพลสฺส อาโรเจสิฯ สตฺถา ตสฺสา วจนํ สุตฺวา ‘‘ทุจฺจริตํ นาม ‘อิทํ เม อเญฺญ น ชานนฺตี’ติ อปฺปมตฺตกมฺปิ น กาตพฺพํ, อญฺญสฺมิํ อชานเนฺตปิ สุจริตเมว กาตพฺพํฯ ปฎิจฺฉาเทตฺวา กตมฺปิ หิ ทุจฺจริตํ นาม ปจฺฉานุตาปํ กโรติ, สุจริตํ ปาโมชฺชเมว ชเนตี’’ติ วตฺวา อิมํ คาถมาห –</p>


<ol>
<li>
‘‘อกตํ ทุกฺกฎํ เสโยฺย, ปจฺฉา ตปฺปติ ทุกฺกฎํ;  
  
กตญฺจ สุกตํ เสโยฺย, ยํ กตฺวา นานุตปฺปตี’’ติฯ  
</li>
  
<p>ตตฺถ นฺติ สาวชฺชํ อปายสํวตฺตนิกํ กมฺมํ อกตเมว เสโยฺย วรํ อุตฺตมํฯ ติ  ตญฺหิ อนุสฺสริตานุสฺสริตกาเล ตปฺปติเยวฯ นฺติ อนวชฺชํ ปน สุขทายกํ สุคติสํวตฺตนิกเมว กมฺมํ กตํ เสโยฺยฯ ติ ยํ กมฺมํ กตฺวา ปจฺฉา อนุสฺสรณกาเล น ตปฺปติ นานุตปฺปติ, โสมนสฺสชาโตว โหติ, ตํ กมฺมํ วรนฺติ อโตฺถฯ
</ol></p>


<p>เทสนาวสาเน อุปาสโก จ สา จ อิตฺถี โสตาปตฺติผเล ปติฎฺฐหิํสุฯ ตญฺจ ปน ทาสิํ ตเตฺถว ภุชิสฺสํ กตฺวา ธมฺมจารินิํ กริํสูติฯ</p>

</p>


<h3>๗. สมฺพหุลภิกฺขุวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต สมฺพหุเล อาคนฺตุเก ภิกฺขู อารพฺภ กเถสิฯ</p>


<p>เต กิร เอกสฺมิํ ปจฺจเนฺต วสฺสํ อุปคนฺตฺวา ปฐมมาเส สุขํ วิหริํสุฯ มชฺฌิมมาเส โจรา อาคนฺตฺวา เตสํ โคจรคามํ ปหริตฺวา กรมเร คเหตฺวา อคมํสุฯ ตโต ปฎฺฐาย มนุสฺสา โจรานํ ปฎิพาหนตฺถาย ตํ ปจฺจนฺตนครํ อภิสงฺขโรนฺตา เต ภิกฺขู สกฺกจฺจํ อุปฎฺฐาตุํ โอกาสํ น ลภิํสุฯ เต อผาสุกํ วสฺสํ วสิตฺวา วุตฺถวสฺสา สตฺถุ ทสฺสนาย สาวตฺถิํ  คนฺตฺวา สตฺถารํ วนฺทิตฺวา เอกมนฺตํ นิสีทิํสุฯ สตฺถา เตหิ สทฺธิํ กตปฎิสนฺถาโร ‘‘กิํ, ภิกฺขเว , สุขํ วสิตฺถา’’ติ ปุจฺฉิตฺวา, ‘‘ภเนฺต, มยํ ปฐมมาสเมว สุขํ วสิมฺหา, มชฺฌิมมาเส โจรา คามํ ปหริํสุ, ตโต ปฎฺฐาย มนุสฺสา นครํ อภิสงฺขโรนฺตา สกฺกจฺจํ อุปฎฺฐาตุํ โอกาสํ น ลภิํสุฯ ตสฺมา อผาสุกํ วสฺสํ วสิมฺหา’’ติ วุเตฺต ‘‘อลํ, ภิกฺขเว, มา จินฺตยิตฺถ, ผาสุวิหาโร นาม นิจฺจกาลํ ทุลฺลโภ, ภิกฺขุนา นาม ยถา เต มนุสฺสา นครํ โคปยิํสุ, เอวํ อตฺตภาวเมว โคปยิตุํ วฎฺฎตี’’ติ วตฺวา อิมํ คาถมาห –</p>


<ol>
<li>
‘‘นครํ ยถา ปจฺจนฺตํ, คุตฺตํ สนฺตรพาหิรํ;  
  
เอวํ โคเปถ อตฺตานํ, ขโณ โว มา อุปจฺจคา;  
  
ขณาตีตา หิ โสจนฺติ, นิรยมฺหิ สมปฺปิตา’’ติฯ  
</li>
  
<p>ตตฺถ นฺติ, ภิกฺขเว, ยถา เตหิ มนุเสฺสหิ ตํ ปจฺจนฺตนครํ ทฺวารปาการาทีนิ ถิรานิ กโรเนฺตหิ สอนฺตรํ, อฎฺฎาลกปริขาทีนิ ถิรานิ กโรเนฺตหิ สพาหิรนฺติ สนฺตรพาหิรํ สุคุตฺตํ กตํ, เอวํ ตุเมฺหปิ สติํ อุปฎฺฐเปตฺวา อชฺฌตฺติกานิ ฉ ทฺวารานิ ปิทหิตฺวา ทฺวารรกฺขิกํ สติํ อวิสฺสเชฺชตฺวา ยถา คยฺหมานานิ พาหิรานิ ฉ อายตนานิ อชฺฌตฺติกานํ อุปฆาตาย สํวตฺตนฺติ, ตถา อคฺคหเณน ตานิปิ ถิรานิ กตฺวา  เตสํ อปฺปเวสาย ทฺวารรกฺขิกํ สติํ อปฺปหาย วิจรนฺตา อตฺตานํ โคเปถาติ อโตฺถฯ ติ โย หิ เอวํ อตฺตานํ น โคเปติ, ตํ ปุคฺคลํ อยํ พุทฺธุปฺปาทขโณ มชฺฌิมเทเส อุปฺปตฺติขโณ สมฺมาทิฎฺฐิยา ปฎิลทฺธขโณ ฉนฺนํ อายตนานํ อเวกลฺลขโณติ สโพฺพปิ อยํ ขโณ  อติกฺกมติ, โส ขโณ ตุเมฺห มา อติกฺกมตุฯ ติ เย หิ ตํ ขณํ อตีตา, เต จ ปุคฺคเล โส จ ขโณ อตีโต, เต นิรยมฺหิ สมปฺปิตา หุตฺวา ตตฺถ นิพฺพตฺติตฺวา โสจนฺตีติ อโตฺถฯ
</ol></p>


<p>เทสนาวสาเน เต ภิกฺขู อุปฺปนฺนสํเวคา อรหเตฺต ปติฎฺฐหิํสูติฯ</p>

</p>


<h3>๘. นิคณฺฐวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต นิคเณฺฐ อารพฺภ กเถสิฯ</p>


<p>เอกสฺมิญฺหิ  ทิวเส ภิกฺขู นิคเณฺฐ ทิสฺวา กถํ สมุฎฺฐาเปสุํ, ‘‘อาวุโส, สพฺพโส อปฺปฎิจฺฉเนฺนหิ อเจลเกหิ อิเม นิคณฺฐา วรตรา, เย เอกํ ปุริมปสฺสมฺปิ ตาว ปฎิจฺฉาเทนฺติ, สหิริกา มเญฺญ เอเต’’ติฯ ตํ สุตฺวา นิคณฺฐา ‘‘น มยํ เอเตน การเณน ปฎิจฺฉาเทม, ปํสุรชาทโย  ปน ปุคฺคลา เอว, ชีวิตินฺทฺริยปฎิพทฺธา เอว, เต โน ภิกฺขาภาชเนสุ มา ปติํสูติ อิมินา การเณน ปฎิจฺฉาเทมา’’ติ วตฺวา เตหิ สทฺธิํ วาทปฎิวาทวเสน พหุํ กถํ กเถสุํฯ ภิกฺขู สตฺถารํ อุปสงฺกมิตฺวา นิสินฺนกาเล ตํ ปวตฺติํ อาโรเจสุํฯ สตฺถา, ‘‘ภิกฺขเว, อลชฺชิตเพฺพน ลชฺชิตฺวา ลชฺชิตเพฺพน อลชฺชมานา นาม ทุคฺคติปรายณาว โหนฺตี’’ติ วตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘อลชฺชิตาเย ลชฺชนฺติ, ลชฺชิตาเย น ลชฺชเร;  
  
มิจฺฉาทิฎฺฐิสมาทานา, สตฺตา คจฺฉนฺติ ทุคฺคติํฯ  
</li>
  
<li>
‘‘อภเย ภยทสฺสิโน, ภเย จาภยทสฺสิโน;  
  
มิจฺฉาทิฎฺฐิสมาทานา, สตฺตา คจฺฉนฺติ ทุคฺคติ’’นฺติฯ  
</li>
  
<p>ตตฺถ ติ อลชฺชิตเพฺพนฯ ภิกฺขาภาชนญฺหิ อลชฺชิตพฺพํ นาม, เต ปน ตํ ปฎิจฺฉาเทตฺวา วิจรนฺตา เตน ลชฺชนฺติ นามฯ ติ อปฎิจฺฉเนฺนน หิริโกปีนเงฺคน ลชฺชิตเพฺพนฯ เต ปน ตํ อปฎิจฺฉาเทตฺวา วิจรนฺตา  ลชฺชิตาเย น ลชฺชนฺติ นามฯ เตน เตสํ อลชฺชิตเพฺพน  ลชฺชิตํ ลชฺชิตเพฺพน อลชฺชิตํ ตุจฺฉคหณภาเวน จ อญฺญถาคหณภาเวน จ มิจฺฉาทิฎฺฐิ โหติฯ ตํ สมาทิยิตฺวา วิจรนฺตา ปน เต มิจฺฉาทิฎฺฐิสมาทานา สตฺตา นิรยาทิเภทํ ทุคฺคติํ คจฺฉนฺตีติ อโตฺถฯ ติ ภิกฺขาภาชนํ นิสฺสาย ราคโทสโมหมานทิฎฺฐิกิเลสทุจฺจริตภยานํ อนุปฺปชฺชนโต ภิกฺขาภาชนํ อภยํ นาม, ภเยน ตํ ปฎิจฺฉาเทนฺตา ปน อภเย  นามฯ หิริโกปีนงฺคํ ปน นิสฺสาย ราคาทีนํ อุปฺปชฺชนโต ตํ ภยํ นาม, ตสฺส อปฎิจฺฉาทเนน ฯ ตสฺส ตํ อยถาคหณสฺส สมาทินฺนตฺตา มิจฺฉาทิฎฺฐิสมาทานา สตฺตา ทุคฺคหิํ คจฺฉนฺตีติ อโตฺถฯ
</ol></p>


<p>เทสนาวสาเน พหู นิคณฺฐา สํวิคฺคมานสา ปพฺพชิํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๙. ติตฺถิยสาวกวตฺถุ</h3>
<p>ติ   อิมํ ธมฺมเทสนํ สตฺถา เชตวเน วิหรโนฺต ติตฺถิยสาวเก อารพฺภ กเถสิฯ</p>


<p>เอกสฺมิญฺหิ สมเย อญฺญติตฺถิยสาวกา อตฺตโน ปุเตฺต สมฺมาทิฎฺฐิกานํ อุปาสกานํ ปุเตฺตหิ สทฺธิํ สปริวาเร กีฬมาเน ทิสฺวา เคหํ อาคตกาเล ‘‘น โว สมณา สกฺยปุตฺติยา วนฺทิตพฺพา, นาปิ เตสํ วิหารํ ปวิสิตพฺพ’’นฺติ สปถํ การยิํสุฯ เต เอกทิวสํ เชตวนวิหารสฺส พหิทฺวารโกฎฺฐกสามเนฺต กีฬนฺตา ปิปาสิตา อเหสุํฯ อเถกํ อุปาสกทารกํ ‘‘ตฺวํ เอตฺถ คนฺตฺวา ปานียํ ปิวิตฺวา อมฺหากมฺปิ อาหราหี’’ติ ปหิณิํสุฯ โส วิหารํ ปวิสิตฺวา สตฺถารํ วนฺทิตฺวา ปานียํ ปิวิตฺวา ตมตฺถํ อาโรเจสิฯ อถ นํ สตฺถา ‘‘ตฺวเมว ปานียํ ปิวิตฺวา คนฺตฺวา อิตเรปิ ปานียปิวนตฺถาย อิเธว เปเสหี’’ติ อาหฯ โส ตถา อกาสิฯ เต อาคนฺตฺวา ปานียํ ปิวิํสุฯ สตฺถา เต ปโกฺกสาเปตฺวา เตสํ สปฺปายํ ธมฺมกถํ กเถตฺวา เต อจลสเทฺธ กตฺวา สรเณสุ จ สีเลสุ จ ปติฎฺฐาเปสิฯ เต สกานิ เคหานิ คนฺตฺวา ตมตฺถํ มาตาปิตูนํ อาโรเจสุํ  ฯ อถ เนสํ มาตาปิตโร ‘‘ปุตฺตกา โน วิปนฺนทิฎฺฐิกา ชาตา’’ติ โทมนสฺสปฺปตฺตา ปริเทวิํสุฯ อถ เตสํ เฉกา สมฺพหุลา ปฎิวิสฺสกา มนุสฺสา อาคนฺตฺวา โทมนสฺสวูปสมนตฺถาย ธมฺมํ กถยิํสุฯ เต เตสํ กถํ สุตฺวา ‘‘อิเม ทารเก สมณสฺส โคตมเสฺสว นิยฺยาเทสฺสามา’’ติ มหเนฺตน ญาติคเณน สทฺธิํ วิหารํ นยิํสุฯ สตฺถา เตสํ อชฺฌาสยํ โอโลเกตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘อวเชฺช วชฺชมติโน, วเชฺช จาวชฺชทสฺสิโน;  
  
มิจฺฉาทิฎฺฐิสมาทานา, สตฺตา คจฺฉนฺติ ทุคฺคติํฯ  
</li>
  
<li>
‘‘วชฺชญฺจ วชฺชโต ญตฺวา, อวชฺชญฺจ อวชฺชโต;  
  
สมฺมาทิฎฺฐิสมาทานา, สตฺตา คจฺฉนฺติ สุคฺคติ’’นฺติฯ  
</li>
  
<p>ตตฺถ ติ ทสวตฺถุกาย สมฺมาทิฎฺฐิยา, ตสฺสา อุปนิสฺสยภูเต ธเมฺม จฯ ติ วชฺชํ อิทนฺติ อุปฺปนฺนมติโนฯ ทสวตฺถุกาย มิจฺฉาทิฎฺฐิยา ปน ตสฺสา อุปนิสฺสยภูเต ธเมฺม จ อวชฺชทสฺสิโน, เอติสฺสา อวชฺชํ วชฺชโต วชฺชญฺจ อวชฺชโต ญตฺวา  คหณสงฺขาตาย มิจฺฉาทิฎฺฐิยา สมาทินฺนตฺตา มิจฺฉาทิฎฺฐิสมาทานา สตฺตา ทุคฺคติํ คจฺฉนฺตีติ อโตฺถฯ ทุติยคาถาย วุตฺตวิปริยาเยน อโตฺถ เวทิตโพฺพฯ
</ol></p>


<p>เทสนาวสาเน  สเพฺพปิ เต ตีสุ สรเณสุ ปติฎฺฐาย อปราปรํ ธมฺมํ สุณนฺตา โสตาปตฺติผเล ปติฎฺฐหิํสูติฯ</p>

</p>

</p>

</p>





