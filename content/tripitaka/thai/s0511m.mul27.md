<h1>๒๘. พุทฺธปกิณฺณกกณฺฑํ</h1>
<ol>
<li>
อปริเมยฺยิโต  
  
กเปฺป, จตุโร อาสุํ วินายกา;  
  
ตณฺหงฺกโร เมธงฺกโร, อโถปิ สรณงฺกโร;  
  
ทีปงฺกโร จ สมฺพุโทฺธ, เอกกปฺปมฺหิ เต ชินาฯ  
</li>
  
<li>
ทีปงฺกรสฺส  
อปเรน, โกณฺฑโญฺญ นาม นายโก;  
  
เอโกว เอกกปฺปมฺหิ, ตาเรสิ ชนตํ พหุํฯ  
</li>
  
<li>
ทีปงฺกรสฺส ภควโต, โกณฺฑญฺญสฺส จ สตฺถุโน;  
  
เอเตสํ อนฺตรา กปฺปา, คณนาโต อสงฺขิยาฯ  
</li>
  
<li>
โกณฺฑญฺญสฺส อปเรน, มงฺคโล นาม นายโก;  
  
เตสมฺปิ อนฺตรา กปฺปา, คณนาโต อสงฺขิยาฯ  
</li>
  
<li>
มงฺคโล จ สุมโน จ, เรวโต โสภิโต มุนิ;  
  
เตปิ พุทฺธา เอกกเปฺป, จกฺขุมโนฺต ปภงฺกราฯ  
</li>
  
<li>
โสภิตสฺส  
อปเรน, อโนมทสฺสี มหายโส;  
  
เตสมฺปิ อนฺตรา กปฺปา, คณนาโต อสงฺขิยาฯ  
</li>
  
<li>
อโนมทสฺสี ปทุโม, นารโท จาปิ นายโก;  
  
เตปิ พุทฺธา เอกกเปฺป, ตมนฺตการกา มุนีฯ  
</li>
  
<li>
นารทสฺส อปเรน, ปทุมุตฺตโร นาม นายโก;  
  
เอกกปฺปมฺหิ อุปฺปโนฺน, ตาเรสิ ชนตํ พหุํฯ  
</li>
  
<li>
นารทสฺส ภควโต, ปทุมุตฺตรสฺส สตฺถุโน;  
  
เตสมฺปิ อนฺตรา กปฺปา, คณนาโต อสงฺขิยาฯ  
</li>
  
<li>
กปฺปสตสหสฺสมฺหิ  
, เอโก อาสิ มหามุนิ;  
  
ปทุมุตฺตโร โลกวิทู, อาหุตีนํ ปฎิคฺคโหฯ  
</li>
  
<li>
ติํสกปฺปสหสฺสมฺหิ, ทุเว อาสุํ วินายกา  
อาสิํสุ นายกา (สฺยา. ก.)  
;  
  
สุเมโธ จ สุชาโต จ, โอรโต ปทุมุตฺตราฯ  
</li>
  
<li>
อฎฺฐารเส กปฺปสเต, ตโย อาสุํ วินายกา  
อาสิํสุ นายกา (สฺยา. ก.)  
;  
  
ปิยทสฺสี อตฺถทสฺสี, ธมฺมทสฺสี จ นายกาฯ  
</li>
  
<li>
โอรโต  
จ สุชาตสฺส, สมฺพุทฺธา ทฺวิปทุตฺตมา;  
  
เอกกปฺปมฺหิ เต พุทฺธา, โลเก อปฺปฎิปุคฺคลาฯ  
</li>
  
<li>
จตุนฺนวุติโต กเปฺป, เอโก อาสิ มหามุนิ;  
  
สิทฺธโตฺถ โส โลกวิทู, สลฺลกโตฺต อนุตฺตโรฯ  
</li>
  
<li>
เทฺวนวุเต  
อิโต กเปฺป, ทุเว อาสุํ วินายกา;  
  
ติโสฺส ผุโสฺส จ สมฺพุทฺธา, อสมา อปฺปฎิปุคฺคลาฯ  
</li>
  
<li>
เอกนวุติโต กเปฺป, วิปสฺสี นาม นายโก;  
  
โสปิ พุโทฺธ การุณิโก, สเตฺต โมเจสิ พนฺธนาฯ  
</li>
  
<li>
เอกติํเส อิโต กเปฺป, ทุเว อาสุํ วินายกา;  
  
สิขี จ เวสฺสภู เจว, อสมา อปฺปฎิปุคฺคลาฯ  
</li>
  
<li>
อิมมฺหิ ภทฺทเก กเปฺป, ตโย อาสุํ วินายกา;  
  
กกุสโนฺธ โกณาคมโน, กสฺสโป จาปิ นายโกฯ  
</li>
  
<li>
อหเมตรหิ สมฺพุโทฺธ, เมเตฺตโยฺย จาปิ เหสฺสติ;  
  
เอเตปิเม  
ปญฺจ พุทฺธา, ธีรา โลกานุกมฺปกาฯ  
</li>
  
<li>
เอเตสํ ธมฺมราชูนํ, อเญฺญสํเนกโกฎินํ;  
  
อาจิกฺขิตฺวาน ตํ มคฺคํ, นิพฺพุตา เต สสาวกาติฯ  
</li>
  
พุทฺธปกิณฺณกกณฺฑํ นิฎฺฐิตํฯ  
</li>
  
  
  
  
  