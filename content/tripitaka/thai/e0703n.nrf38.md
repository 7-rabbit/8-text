<h1>เอกูนจตฺตาลีสติม ปริเจฺฉท</h1>
<h3>ราชทฺวยทีปโน</h3>
<ol>
<li>
ตโต กสฺสปนาโม โส, ปาปโก นรปาลโก;  
  
อสฺส โค ปญฺจสูทญฺจ, เปสยิตฺวาน ภาติกํฯ  
</li>
  
<li>
มาราเปตุํ อสโกฺกโนฺต, ภีโต สีหคิริํ คโต;  
  
ทุราโรหํ มนุเสฺสหิ, โสธาเปตฺวา สมนฺตโตฯ  
</li>
  
<li>
ปากาเรน ปริกฺขิปฺป, สีหากาเรน การยิ;  
  
ตตฺถ นิเสฺสณิ เคหานิ, เตน ตํ นามโก อหูฯ  
</li>
  
<li>
สํหริตฺวา ธนํ ตตฺถ, นิทหิตฺวา สุโคปิตํ;  
  
อตฺตโน นิหิตานํ โส, รกฺขํ ทตฺวา ตหิํ ตหิํฯ  
</li>
  
<li>
กตฺวา ราชฆรํ ตตฺถ, ทสฺสเนยฺยํ มโนรมํ;  
  
ทุติยาลกมนฺทํว, กุเวโรว ตหิํ วสิฯ  
</li>
  
<li>
มิคาโร นาม กาเรสิ, เสนาปติ สนามกํ;  
  
ปริเวณํ ตถาเคห-มภิเสกชินิสฺส จฯ  
</li>
  
<li>
ตสฺสาภิเสกํ ยาจิตฺวา, สิลาสมฺพุทฺธโต’ธิรํ;  
  
อลทฺธาสามิ โน รเชฺช, ชานิสฺสามีติ สณฺฐหิฯ  
</li>
  
<li>
หุตฺวา วิปฺปฎิสารี โส, อตฺตนา กตกมฺมนา;  
  
มุจฺจิสฺสามิ กตํ นุ’ติ, ปุญฺญํ กาสิ อนปฺปกํฯ  
</li>
  
<li>
มหา  
วตฺถุนิ กาเรสิ, ทฺวาเรสุ นครสฺส โส;  
  
อมฺพุยฺยาเน จ กาเรสิ, ทีเป โยชน โยชเนฯ  
</li>
  
<li>
อิสฺสรสมณารามํ, กาเรตฺวา ปุพฺพวตฺถุโต;  
  
อธิกํ โภคคาเม จ, อธิกํ ตสฺส ทาปยิฯ  
</li>
  
<li>
โพธิ อุปฺปลวณฺณา จ, ตสฺสาสุํ ธีตโร ทุเว;  
  
วิหารสฺส’สฺส กาเรสิ, นามํ ตาสญฺจ อตฺตโนฯ  
</li>
  
<li>
เทเนฺต ตสฺมิํ น อิจฺฉิํสุ, สมณา เถรวาทิโน;  
  
‘‘ปิตุฆาติสฺส กมฺม’’นฺติ, โลกคารยฺห ภีรุโนฯ  
</li>
  
<li>
ทาตุกาโมส เตสํ’ว, สมฺพุทฺธ ปฎิมาย’ทา;  
  
ภิกฺขเว อธิวาเสสุํ, โภโค โน สตฺถุโน อิติฯ  
</li>
  
<li>
กถา นิยฺยนฺติ อุยฺยาเน, สมีเป ปพฺพตสฺส โส;  
  
การาเปสิ วิหารํ โส, เตสํ นาโม ตโต อหุฯ  
</li>
  
<li>
อทา ธมฺมรุจินํ ตํ, สมฺปตฺต จตุปจฺจยํ;  
  
วิหารเญฺจว อุยฺยานํ, ทิสาภาคมฺหิ อุตฺตเรฯ  
</li>
  
<li>
ภตฺตํ สนีรปกฺกํ โส, ภุญฺชิตฺวา ทินฺนมิตฺถิยา;  
  
สปฺปิยุตฺตํ มนุเญฺญหิ, สูเปหิ อภิสงฺขตํฯ  
</li>
  
<li>
มนุญฺญมิทมยฺยานํ, ทสฺสเมวนฺติ ตาทิสํ;  
  
ภตฺตํ ปาทาสิ ภิกฺขูนํ, สเพฺพสญฺจ สจีวรํฯ  
</li>
  
<li>
อุโปสถมธิฎฺฐาสิ, อปฺปมญฺญญฺจ ภาวยิ,  
  
สมาทิยิ ธุตเงฺค จ, ลิขาเปสิ จ โปตฺถเกฯ  
</li>
  
<li>
ปฎิมาทาน สาลาทิํ, การาเปสิ อนปฺปกํ;  
  
ภิโต โส ปรโลกมฺหา, โมคฺคลฺลานา จ วตฺตติฯ  
</li>
  
<li>
ตโต อฎฺฐารเส วเสฺส, โมคฺคลฺลาโน มหาภโฎ;  
  
อาเทเสน นิคณฺฐานํ, ทฺวาทสคฺคสหาย วาฯ  
</li>
  
<li>
ชมฺพุทีปา อิธาคมฺม, เทเส อมฺพฎฺฐโกลเก;  
  
กุฬารี นาเม พนฺธิตฺถ, วิหาเร พลสญฺจยํฯ  
</li>
  
<li>
ราชา สุตฺวา คเหตฺวา ตํ, ภญฺชิสฺสามิติ นิกฺขมิ;  
  
เนมิเตฺตหิ น สกฺกาติ, วทเนฺตปิ มหาพโลฯ  
</li>
  
<li>
โมคฺคลฺลาโนปิ สนฺนทฺธ พโล สูรสหาย วา;  
  
คจฺฉโนฺต สุรสงฺคามํ, เทโว วิย สุชมฺปติฯ  
</li>
  
<li>
อญฺญมญฺญํ  
อุปาคมฺม, ภินฺนเวลาว สาครา;  
  
อารภิํสุ มหายุทฺธํ, พลกายา อุโภปิ เตฯ  
</li>
  
<li>
กสฺสโป ปุรโต ทิสฺวา, มหนฺตํ กทฺทมาสยํ;  
  
คนฺตุมเญฺญน มเคฺคน, ปริวเตฺตสิ ทนฺตินํฯ  
</li>
  
<li>
ทิสฺวา ตํ สามิโกโน’ยํ, ปลายติ ภเณ อิติ;  
  
พลกาโย ปภิชฺชิตฺถ, ‘‘ทิฎฺฐํ ปิฐ’’นฺติ โฆสยุํฯ  
</li>
  
<li>
โมคฺคลาน พลาราชา, เฉตฺวา นิกรเณน โส;  
  
สีสํ อุกฺขิปิยา’กาสํ, ฉุริกํ โกสิยํ ขิปิฯ  
</li>
  
<li>
กตฺวา’ฬาหน กิจฺจํ โส, ตสฺส กเมฺม ปสีทิย;  
  
สพฺพํโส ธนมาทาย, อาคญฺฉิ นครํ วรํฯ  
</li>
  
<li>
ภิกฺขู สุตฺวา ปวตฺติํ ตํ, สุนิวตฺถา สุปารุตา;  
  
สมฺมชฺชิตฺวา วิหารญฺจ, อฎฺฐํสุ ปฎิปาฎิยาฯ  
</li>
  
<li>
มหาเมฆวนํ ปตฺวา, เทวราชาว นนฺทนํ;  
  
มหาเสน นิวเตฺตตฺวา, หตฺถิปาการโต พหิฯ  
</li>
  
<li>
อุปสงฺกมฺม วนฺทิตฺวา, สเงฺฆ ตสฺมิํ ปสีทิย;  
  
ฉตฺตเตฺตน สงฺฆํ ปูเชสิ, สโงฺฆ ตเสฺสว ตํ อทาฯ  
</li>
  
<li>
ตํ ฐานํ ฉตฺตวฑฺฒีติ, โวหริํสุ ตหิํ กตํ;  
  
ปริเวณมฺปิ ตํ นามํ, อโหสิ ปุรมาคโตฯ  
</li>
  
<li>
วิหาเร เทฺวปิ คนฺตฺวาน, สงฺฆํ ตตฺถา’ภิวนฺทิย;  
  
ปาปุณิตฺวา มหารชฺชํ, โลกํ ธเมฺมน ปาลยิฯ  
</li>
  
<li>
กุโทฺธ นีหริ ทาฐํโส, ฆาตกํ ปิตุโน มม;  
  
อนุวตฺติตฺวา มจฺจาติ, เตน รกฺขส นาม วาฯ  
</li>
  
<li>
อติเรกสหสฺสํ โส, อมจฺจานํ วินาสยิ;  
  
กณฺณนาสาทิ เฉเทสิ, ปพฺพาเชสิ ตถา พหูฯ  
</li>
  
<li>
ตโต สุตฺวาน สทฺธมฺม-มุปสโนฺน สุมานโส;  
  
มหาทานํ ปวเตฺตสิ, เมโฆ วิย มหีตเลฯ  
</li>
  
<li>
ผุสฺสปุณฺณมียํ ทาน-มนุวสฺสํ ปวตฺตยิ;  
  
ตโต ปฎฺฐาย ตํ ทานํ, ทีเป อชฺชาปิ วตฺตติฯ  
</li>
  
<li>
โสปิ สารถิโก ลาช-ทายโก ปิตุราชิโน;  
  
อาเนตฺวา ปิตุสเนฺท สํ, โมคฺคลฺลานสฺส ทสฺสยิฯ  
</li>
  
<li>
ตํ  
ทิสฺวา ปริเทวิตฺวา, ปิตุโน เปม มตฺตนี;  
  
วเณฺณตฺวา ตสฺส ปาทาสิ, ทฺวารนายกตํ วิภูฯ  
</li>
  
<li>
เสนาปติ มิคาโรหิ, นิเวเทตฺวา ยถา วิธิํ;  
  
อภิเสก ชินสฺสา’กา, อภิเสกํ ยถารุจิํฯ  
</li>
  
<li>
สีหา’จเล ทฬฺหนามํ, ทาฐา โกณฺฑญฺญกมฺปิ จ;  
  
วิหารํ ธมฺมรุจินํ, สาคลินญฺจ ทาปยิฯ  
</li>
  
<li>
ปพฺพตนฺตุ วิหารํโส, กตฺวา เถรสฺส ทาปยิ;  
  
มหานามสนามสฺส, ทีฆสณฺฑ วิหารเกฯ  
</li>
  
<li>
ราชินินามกเญฺจว, กตฺวา ภิกฺขุนุปสฺสยํ;  
  
อทา สาคลิกานํ โส, ภิกฺขุนีนํ มหามติฯ  
</li>
  
<li>
ลมฺพกณฺณกโคโตฺตปิ, ทาฐา ปภุติ นามโก;  
  
กสฺสปสฺส อุปฐาเน, โกจิ นิพฺพินฺน มานโสฯ  
</li>
  
<li>
คนฺตา เม เรลิยํ วคฺคํ,  
  
วาสํ ตเตฺถว กปฺปยิ;  
  
อโหสิ ปุโตฺต ตเสฺสโก,  
  
สิลากา โลติ ปิสฺสุโตฯ  
</li>
  
<li>
โสปิ กสฺสปโต ภีโต, ญาตเกน สห’ตฺตโน;  
  
โมคฺคลฺลาเนน คนฺตฺวาน, ชมฺพุทีปตลํ อิโตฯ  
</li>
  
<li>
โพธิปณฺฑวิหารมฺปิ, ปพฺพชฺชํ สมุปาคโต;  
  
กโรโนฺต สงฺฆกิจฺจานิ, สาทโร โส สุเปสโลฯ  
</li>
  
<li>
อมฺมํ สงฺฆสฺส ปาทาสิ, สโงฺฆ ตสฺมิํ ปสีทิย;  
  
อาห’มฺพ สามเณโร’ติ, เตน ตํ นามโก อหุฯ  
</li>
  
<li>
โส เกสธาตุวํสมฺหิ, วุเตฺตน วิธินา ตโต;  
  
เกสธาตุํ ลภิตฺวาน, ตสฺส รเชฺช อิธา’นยิฯ  
</li>
  
<li>
ตสฺส กตฺวาน สกฺการํ, คเหตฺวา เกส ธาตุโย;  
  
มหเคฺฆ นิทหิตฺวาน, กรเณฺฑ ผลิกุมฺภเวฺหฯ  
</li>
  
<li>
ทีปงฺกรสฺส นาถสฺส, ปฎิมาย ฆเร วเร;  
  
วเฑฺฒตฺวา ปริหาเรน, มหาปูชํ ปวตฺตยิฯ  
</li>
  
<li>
มาตุลํ ภริยญฺจ’สฺส, กตฺวา โสวณฺณยํ ตหิํ;  
  
ฐเปสิ ปฎิมาโย จ, อสฺส พิมฺพญฺจ จารุกํฯ  
</li>
  
<li>
เกสธาตุกรณฺฑญฺจ  
, ฉตฺตํ รตนมณฺฑปํ;  
  
สาวกคฺคยุํคํ วาฬ-พีชนิญฺจ สการยิฯ  
</li>
  
<li>
ปริหารญฺจ ตสฺส’ทา, ราชา อธิกมตฺตโน;  
  
สิลากาฬ มสิคฺคาหํ, กตฺวา รกฺขาย โยชยิฯ  
</li>
  
<li>
อสิคฺคาหสิลากาโฬ, อิติ เตนา’สิ วิสฺสุโต;  
  
ภคินิญฺจ’สฺส ปาทาสิ, สทฺธิํ โภเคน ภูมิโปฯ  
</li>
  
<li>
วุโตฺต’ยมติ สเงฺขโป, วิตฺถาโร ปน สพฺพโส;  
  
เกสธาตุกวํสมฺหา, คเหตโพฺพ วิภาวินาฯ  
</li>
  
<li>
พนฺธิตฺวา สาครา รกฺขํ, ทีปญฺจ กาสินิพฺภยํ;  
  
ธมฺมกมฺมน โสเธสิ, สธมฺมํ ชินสาสนํฯ  
</li>
  
<li>
เสนาปติส นามํ’กา, ปธานฆร มุตฺตโร;  
  
กตฺวา’ฎฺฐารสเม วเสฺส, โส ปุญฺญานิ ขยํ คโตฯ  
</li>
  
<li>
กสฺสปโต ชิโต อติพลิ ปุญฺญกฺขเย สงฺขเต;  
  
เชตุํ โน วิสหิตฺถ มจฺจุมุปคํ โส เยวทาโสวิย;  
  
ตสฺมา มจฺจุพลํ นิหจฺจ สุขิโน เหสฺสนฺติ เมธาวิโน;  
  
นิพฺพานํ ปรมจฺจุตํ สิวปทํ ปตฺตพฺพมตฺตญฺญุนาฯ  
</li>
  
สุชนปฺปสาท สํเวคตฺถาย กเต มหาวํเส  
</li>
  
ราชทฺวยทีปโน นาม  
</li>
  
เอกูนจตฺตาลีสติโม ปริเจฺฉโทฯ  
</li>
  
  
  
  
  