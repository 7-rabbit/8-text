<h1>กายปจฺจเวกฺขณา</h1>
<ol>
<li>
นาทิกาล  
วิปริต, ชน ภูตตฺถ ทสฺสิโน;  
  
ทาตุเม กนฺติกสฺสาทํ, สตฺถุ ปาโท ติมานิโตฯ  
</li>
  
<li>
สีเส  
ปิลนฺทิยา โมที, สมฺพุทฺธ จรณ มฺพุชํ;  
  
สาธุ ตุฎฺฐิกรํ พฺรูมิ, สุกาย ปจฺจเวกฺขณํฯ  
</li>
  
<li>
โยนิโส มนสีกตฺวา, นาทา วิรุทฺธ มญฺญิตํ;  
  
สาธโว ต มุทิกฺขนฺตุ, มยาปิ มนฺทพุทฺธิโนฯ  
</li>
  
<li>
อิจฺฉิตพฺพาน  
มายตฺตา, เตสญฺจ จยภาวโต;  
  
ตทากาเรน วตฺติตา, กาโย เชคุจฺฉ ปุญฺชโกฯ  
</li>
  
<li>
ปุนปฺปุนํว โอกฺกม, ญาณ มโนฺต ปเวสิย;  
  
พาหิรํว อนาลมฺพ, อิกฺขณา ปจฺจเวกฺขณาฯ  
</li>
  
<li>
มํสจฺฉนฺน  
ฎฺฐิรูเปว, มโนช วายุ จาลิเต;  
  
นารี คตาติ ยาจินฺตา, เนว สาปจฺจเวกฺขณาฯ  
</li>
  
<li>
สญฺญาทิฎฺฐิจ จิตฺตญฺจ, วิปลฺลาสา อิเมตโย;  
  
ต ทากาเรน วตฺตนฺติ, อวิโชฺช ตฺถริตา ภุสํฯ  
</li>
  
<li>
อาสา  
วิปริเต เยสํ,  
  
วิปลฺลาสาติ เตมตา;  
  
อาสา อาสิสนา วุตฺตา,  
  
ตณฺหาเยว สภาวโตฯ  
</li>
  
<li>
อสุเภว สุภมิติ, อนิเจฺจเอว นิจฺจโต;  
  
ทุเกฺขเยว สุขํวาติ, อนตฺตนิว อตฺตโตฯ  
</li>
  
<li>
สญฺญาณํ ทสฺสนํ จินฺตา,  
  
ทฺวาทสา การโต ตโย;  
  
ทิฎฺฐิสา จาทิ มเคฺคน,  
  
เสสา เสเสหิ วชฺฌิตาฯ  
</li>
  
<li>
ตณฺหา  
ตสฺสิ มเมตนฺติ, มาโน มญฺญิ อหนฺติจ;  
  
ยสฺสิ ทิฎฺฐิจ อตฺตาติ, ปปญฺจา นามิเม ตโยฯ  
</li>
  
<li>
ปปญฺจนฺติ สํสารํ, ตสฺมา ปปญฺจนามกา;  
  
ภวยเนฺต ปโยเชนฺตา, โมกฺขํ นาทํสุ เต จิรํฯ  
</li>
  
<li>
ภวปเงฺก นิ มุชฺชนฺตา, ปปญฺจานํ วสานุคา;  
  
จิรสฺสํ ทุกฺขิตา โหนฺติ, อารา นิพฺพานโต ติวฯ  
</li>
  
<li>
นเม  
นาหํ นอตฺตาติ, เอเตหิ วิวทํ กเร;  
  
ภณฺฑนฺตา วิวทนฺตา เต, นิพฺพานโต อทูริโนฯ  
</li>
  
<li>
วิปลฺลาเส ปปเญฺจจ, เทฺวปิเอเต ปหาตเว;  
  
โสปจฺจเวกฺขิตเพฺพ วํ, กาโย เชคุจฺฉปุญฺชโกฯ  
</li>
  
<li>
เกสา  
โลมา นขาทนฺตา,  
  
ตณฺหายาปิจ โคจรา;  
  
ตสฺมา เต ทฎฺฐุกาเมน,  
  
ตณฺหา นิวาริตา สทาฯ  
</li>
  
<li>
ลคฺคิกา ฉวิยํเยว, ตณฺหา พาหิรโคจรา;  
  
ตสฺมา เอตฺถ ตโจวาห, สมฺพุโทฺธ น พหิจฺฉวิํฯ  
</li>
  
<li>
เอสา  
ตจปริยนฺต, ปเทนาปิ นิวาริตา;  
  
อโต ฉวิ มนาลมฺพ, ตจสีว มเนกเรฯ  
</li>
  
<li>
ชิคุจฺฉิตานิ ฉาเทติ, อฎฺฐิ มํส ตจาทินิ;  
  
ญาเณน ฉินฺทิ ตพฺพาจ, ตสฺมา ฉวีติ วุจฺจติฯ  
</li>
  
<li>
ฉวิํ  
เฉตฺวา ตจํ ปเสฺส,  
  
ตํ เฉตฺวา มํสกาทโย;  
  
คเพฺภวตฺถูนิ ทีเปน,  
  
ยถา ปญฺญาปทีปิโกฯ  
</li>
  
<li>
เชคุโจฺฉ ฉวิยา กาโย,  
  
อสุโภว สุภายเต;  
  
นิจฺฉวา ตจมเตฺตน,  
  
กถํ สุภายเต อยํฯ  
</li>
  
<li>
นฺหารุพโนฺธ  
ฎฺฐิสงฺฆาโต, มํสโลหิ ต ลิมฺปิโต;  
  
ฉวิยาว วิโมเหติ, ตจจฺฉโนฺน อิมํ ปชํฯ  
</li>
  
<li>
วณฺณ สณฺฐาน โตเจว,  
  
คโนฺธ กาสา สเยหิจ;  
  
เชคุจฺฉา ปฎิกุลฺยาจ,  
  
เกสานาม น เมปิยาฯ  
</li>
  
<li>
เอเกกํ  
มนสีกตฺวา, นเย นิเจฺจว มาทินา;  
  
ภาเวตพฺพา สมารมฺภ, ยถาปญฺญายเต ตถาฯ  
</li>
  
<li>
ปูริตํ มตฺถลุงฺคสฺส, สีสฎฺฐิปิ ชิคุจฺฉิตํ;  
  
มุข นาสกฺขิ กณฺณาทิ, ฉิทฺทา วฉิทฺท ทุทฺทสํฯ  
</li>
  
<li>
ปูติ  
วายุ วิจริต, กุจฺฉิฎฺฐนฺตานิ โลหิตํ;  
  
ปิตฺตํ เสมฺหญฺจ ปปฺผาสํ, หทยํ ยกนมฺปิ ธีฯ  
</li>
  
<li>
อนฺน ปานํ มนุญฺญมฺปิ, เขฬ ตินฺต มโธปริ;  
  
ทเนฺตหิ ปิสิตํ สฺวาน, วมถูว ชิคุจฺฉิตํฯ  
</li>
  
<li>
ยาวตายุ  
อโธเตวา, มาสเย คิลิตํ ฐิตํ;  
  
กิมิกูล สมากิเณฺณ, ตหิเมวา สิตาสิตํฯ  
</li>
  
<li>
เอตํ อุทริยํ นาม, ตมฺหา ปกฺกาสยํ คตํ;  
  
ทินจฺจเย กรีสนฺตํ, สา สยํ ตํทฺวยมฺปิ ธีฯ  
</li>
  
<li>
ปกาเสตฺวา  
ปเวเสติ, อนฺนปานํ มหารหํ;  
  
ปฎิจฺฉโนฺน นิหรติ, ตเมว โนฺต ฐิตํ ชโนฯ  
</li>
  
<li>
ปเวเส ตํ ปริวโต,  
  
นิหเรโก รโห ลิโน;  
  
มนุญฺญํว ปวีสเนฺต,  
  
นิกฺขมเนฺต ชิคุจฺฉิตํฯ  
</li>
  
<li>
เชคุจฺฉ  
ปฎิกุลฺยานิ, มํสนฺหารุ ตจฎฺฐินิ;  
  
นปิยานิ น ตุฎฺฐานิ, เนวอิตฺถี นปูปิโสฯ  
</li>
  
<li>
หตฺถ ปาท มุขาทีนิ,  
  
นตฺถญฺญานิ ชิคุจฺฉิตา;  
  
ตตฺถา กุมาริกา กญฺญา,  
  
โมเหน อตฺถิสญฺญิตาฯ  
</li>
  
<li>
ปเจฺจกํ  
วินิภุเตฺตส, เกส โลม นขาทิสุ;  
  
นตฺถิกญฺญา กุมารีวา, สมฺปิณฺฑิเตสุ สา กุโตฯ  
</li>
  
<li>
อากาโสเยว  
กายาโงฺขฺย,  
  
ตจาทิ ปริวาริโต;  
  
ตถาสีสํ มุขํหโตฺถ,  
  
ปาโทรุ กฎิอาทโยฯ  
</li>
  
<li>
ถมฺภาทีสฺวิว เคโหติ,  
  
ปิณฺฑิเต เสฺวสุ สมฺมุติ;  
  
กาโยติ อิตฺถิโปโสติ,  
  
สํมุโฬฺห ตายรชฺชติฯ  
</li>
  
<li>
สนฺตํ  
จิเนฺตยฺย นาสนฺตํ, สนฺตํ จินฺตยโต สุขํ;  
  
อสนฺตํ อนุจิเนฺตโนฺต, นานาทุเกฺขหิ ตปฺปติฯ  
</li>
  
<li>
ชวตฺยา วิชฺชมาเนว, นาวิชฺชา วิชฺชมานเก;  
  
ตสฺมาตํนามโก โมโห, ตณฺหาปิจ ตทนฺวิตาฯ  
</li>
  
<li>
ปุํกาโยวาถีกาโยวา  
, มลาสุจิชิคุจฺฉิโต;  
  
ตสฺสมํ นตฺถิคารยฺหํ, ยฺวามลมฺปิ มลํกเรฯ  
</li>
  
<li>
นตฺถิ  
กายสโมเวรี,  
  
มหานตฺถกโร จีรํ;  
  
นตฺถิ กายสโม วโญฺจ,  
  
อสุโภว สุภายเตฯ  
</li>
  
<li>
ถีปุํ สปรกาโยติ, ปสฺสติปิ นปสฺสติ;  
  
เชคุจฺฉ ปฎิกุโลฺยติ, สมฺมา ปสฺสติ ปสฺสติฯ  
</li>
  
<li>
สุโภสุโภติ  
มญฺญนฺตา,  
  
ธีติ ธีติ ชิเนริเต;  
  
โลกาโลกา นธีเยสํ,  
  
ภวา ภวา วจาริโนฯ  
</li>
  
<li>
ภิโยฺยภิโยฺยว ราคคฺคิ,  
  
สุโภสุโภติปสฺสโต;  
  
มโนฺทมโนฺทว โสอคฺคิ,  
  
ธีวธีววิปสฺสโตฯ  
</li>
  
<li>
พหุสฺสุโตปิ  
พาโลว, อสุเภ สุภมญฺญโก;  
  
อสุโภติ วิปสฺสโนฺต, อปฺปสฺสุโตปิปณฺฑิโตฯ  
</li>
  
<li>
โยจ สิปฺปานิ ชาเนยฺย, สตานิ สหสฺสานิปิ;  
  
กาเยกชานนํ เสโยฺย, ยเญฺจ อญฺญ วิชานํนํฯ  
</li>
  
<li>
กายเมกมฺปิ  
นญฺญามิ, พุทฺธาลทฺธนโย อปิ;  
  
สุตาจ ปณฺฑิตาตฺยมฺหา, ยุโตฺตเยวา ติลชฺชิตุํฯ  
</li>
  
<li>
สุภโตเยว มญฺญามิ, เอวํ ชิคุจฺฉิตมฺปินํ;  
  
มญฺจ เญ ปณฺฑิโต ตฺยาหุ, อลเมวาติลชฺชิตุํฯ  
</li>
  
<li>
กาเย  
อสุภสญฺญํโย, นลภามิ กทาจิปิ;  
  
สุลทฺธ สุคโต วาโท, สฺวารโหวาติลชฺชิตุํฯ  
</li>
  
<li>
กาเยน สํสรโนฺตปิ, ตทาการํ ยถาตถํ;  
  
ภเวภเว อชานโนฺต, มมายิตฺวาว ตํ จชิํฯ  
</li>
  
<li>
กาเยน  
สํสรโนฺตปิ, นญฺญา กาย ชิคุจฺจตํ;  
  
นิจฺจุปาทา มมายโนฺต, ปิยายิตฺวาว ตํ จชิํฯ  
</li>
  
<li>
กุภารํ สารสญฺญาย, ปิยายิตฺวาว หิํสกํ;  
  
อนนฺตทุกฺข มาปาทิํ, วิปลฺลาโส ภเวภเวฯ  
</li>
  
<li>
มหาชานีย  
ปโตฺตติ, สํเวเชตฺวา สกํมนํ;  
  
ทิโรกต ชิโนวาโท, อนิวตฺติต วีริโยฯ  
</li>
  
<li>
อทิฎฺฐปุพฺพ เมตสฺส, ตถาการํว ปสฺสตุ;  
  
กิจฺจ มญฺญ มุเปกฺขาย, สํสาร ภย ภีรุโกฯ  
</li>
  
<li>
ยญฺหิกิจฺจํ  
อปวิฎฺฐํ, อกิจฺจํ ปน กยิรา;  
  
อุนฺนฬานํ ปมตฺตานํ, เตสํ วฑฺฒนฺติ อาสวาฯ  
</li>
  
<li>
เยสญฺจ สุสมารทฺธา, นิจฺจํ กายคตา สติ;  
  
อกิจฺจํ เต นเสวนฺติ, กิเจฺจ สาตต การิโน;  
  
สตานํ สมฺปชานานํ, อตฺถํ คจฺฉนฺติ อาสวาติฯ  
</li>
  
<li>
โถเมนฺตา  
โสณฺณํ กาโยร,  
  
มุขกฺขิ ตฺยาทินา อิมํ;  
  
รเตฺต มุเฎฺฐ กโรเนฺตเต,  
  
อเญฺญชเน สยํวิยฯ  
</li>
  
<li>
กายโสภฺย ปกาเสตา,  
  
วาจา เว มารเทสนา;  
  
ตทโสภฺย ปกาเสตา,  
  
วาจา สมฺมุทฺธ เทสนาฯ  
</li>
  
<li>
อสุโภติ  
ชินุทฺทิฎฺฐํ, กายํ สุโภติ คาหิโน;  
  
สํมุฬฺหาเต น มุจฺจนฺติ, ภวา พุทฺธ วิโรธิโนฯ  
</li>
  
<li>
อสุโภติ ชินุทฺทิฎฺฐํ, กายํ ตเถว คาหิโน;  
  
ปณฺฑิตา เตว มุจฺจนฺติ, ภวา พุทฺธมตานุคาฯ  
</li>
  
<li>
โสเธเนฺตลงฺกโรเนฺตว  
, มลาสวนฺติกายโต;  
  
อลํ กายวิโสเธน, พาโลว ตํ ครุํ กโรฯ  
</li>
  
<li>
โคเปเนฺตว อโรคาย,  
  
กาโย โรเคนสํวเส;  
  
คายคุตฺตํ มุธาเยว,  
  
จิตฺตคุตฺตํว สาตฺถกํฯ  
</li>
  
<li>
จนฺทนาทิ  
วิลิโตฺตปิ,  
  
มุโตฺตมณิ วิภูสิโต;  
  
ตํสภาโวว โสกาโย,  
  
วิสฺสวโนฺต ตโตตโตฯ  
</li>
  
<li>
ปติเตจ  
อปติเต,  
  
วิเสโส นตฺถิ กิญฺจิปิ;  
  
กาโย เจมนุโญฺญ ตมฺหา,  
  
ปติโตปิ ตถาสิยาฯ  
</li>
  
<li>
กาโย มนุสฺสชาตีนํ, ติรจฺฉาน ตฺตภาวโต;  
  
เชคุจฺฉิต ตโรโหติ, ทุพฺพิโสโธจ ทุพฺภโรฯ  
</li>
  
<li>
ยถาชาเตน  
กาเยน, สกฺกา วิหริตุํ นจ;  
  
ปจฺจหํ โสธนีโยจ, โธวน มชฺชนาทิภิฯ  
</li>
  
<li>
รตฺตํ ปาตุํ ฉวิํ เฉตฺวา, สกฺกา ฑํสาทโยปินํ;  
  
เฉตฺวา มํส ฎฺฐิกาทีนิ, ธีโร นาลมฺพิตุํ กถํฯ  
</li>
  
<li>
ลคฺคนฺติ  
ฉวิมเตฺต เย, มกฺขิกา เสทปา ยถา;  
  
ถีปุํ มุขาทิ สญฺญาย, เต ปมุฬฺหา มหาตปาฯ  
</li>
  
<li>
จารี อโคจเร กาเม, ลคฺคาเลเป กปีริว;  
  
พหูหิ ปีฬิตา รีหิ, มรนฺติ อติทุกฺขิโนฯ  
</li>
  
<li>
ราคาริํ  
ทุชฺชยํ เชยฺยุํ, ชยภุมฺมาสุเภ จรา;  
  
สีตานิสฺสิต ลฎุกี, เสนกํว มหพฺพลํฯ  
</li>
  
<li>
กายธิ  
โคฺคจโร เวโส,  
  
ชยภูพุทฺธ ทุตฺติยา;  
  
เอเตฺถว โคจรา โหนฺตุ,  
  
มาโภ กาเม ชยตฺถิกาฯ  
</li>
  
<li>
กายา  
สุภํ วิปสฺสนฺตุ, ทิพฺพ กฺขินาปฺย ปสฺสิยํ;  
  
อายติํ มคฺคลาภาย, ตํ ทสฺสนํ ภวิสฺสติฯ  
</li>
  
<li>
ธีจกฺขุนาว ธิกฺกายํ, ปเสฺส น มํสจกฺขุนา;  
  
อุมฺมิลิตฺวาว ธีจกฺขุํ, วิเวกโฎฺฐ อุทิกฺขตุฯ  
</li>
  
<li>
ปญฺจงฺคานิ  
ยถา กุโมฺม, จกฺขาทีนิ นิคูหเย;  
  
เวรี ลภตุ โมกาสํ, ปญฺจทฺวารา อรกฺขิตาฯ  
</li>
  
<li>
จกฺขุรูเปน  
สํวาสา, ราคปุตฺตํ วิชายติ;  
  
มหานตฺถกโร โสจ, สํวาสํ เตน วารเยฯ  
</li>
  
<li>
รูปาทีสุสญฺชนฺตีติ, สตฺตา อิตฺถฺยาทิ สญฺญาย;  
  
นเตฺวว ขนฺธสญฺญาย, ตํสญฺญิหิ วิราคิโนฯ  
</li>
  
<li>
สกาเยปรกาเยจ  
,  
  
อาสํ ฉิเนฺทยฺย ปณฺฑิโต;  
  
อาสํ เฉตฺวา สุขํเสติ,  
  
อาสาย ทุกฺขิตา ปชาฯ  
</li>
  
<li>
ทสฺสเน สวเน กาย,  
  
สํสเคฺค เมถุเนปิจ;  
  
นิราโส สุขิโต โหติ,  
  
อนิราโสติทุกฺขิโตฯ  
</li>
  
<li>
พหีว  
โสธิตํ ยสฺส, น วโนฺต เชคุจฺฉ ปุญฺชกํ;  
  
ตํกายํ อสุตํชาน, ตนุราโค สิยาตฺตนิฯ  
</li>
  
<li>
กาเยวิราค มิจฺฉโนฺต, นุปเสฺสยฺย ตทนฺตรํ;  
  
อโนฺตทสฺสี อตปฺปโนฺต, ลเภ สํสารโมจนํฯ  
</li>
  
<li>
สตฺตา  
สตฺตา พหิเฎฺฐวา, สารํสารํ มมายิโน;  
  
สโนฺตสโนฺต วิปสฺสโนฺต, นวานวายติํภเวฯ  
</li>
  
<li>
อลํ  
อลํ กตฺวา กายํ, มลามลาสวนฺติโต;  
  
โสภํ โสภํ นเย ฐานํ, มนํ มนํ ปฺยลํ กตํฯ  
</li>
  
<li>
สํสคฺคชาตสฺส ภวนฺติ เสฺนหา,  
  
เสฺนหานฺวยํ ทุกฺข มิทํ ปโหติ;  
  
อาทินวํ เสฺนหชํเปกฺข มาโน,  
  
เอโก จเรขคฺค วิสาณ กโปฺปฯ  
</li>
  
<li>
ขิฎฺฎา  
รติ โหติ สหาย มเชฺฌ,  
  
ปุเตฺตสุจ วิปุลํ โหติ เปมํ;  
  
ปิยวิปฺปโยคํ วิชิคุจฺฉมาโน,  
  
เอโก จเร ขคฺควิสาณ กโปฺปฯ  
</li>
  
<li>
วํโส  
วิสาโลยถา วิสโตฺต,  
  
ปุเตฺตสุ ทาเรสุจ ยาอเปกฺขา;  
  
วํสกฬิโรว อสชฺชมาโน,  
  
เอโก จเร ขคฺควิสาณ กโปฺปฯ  
</li>
  
<li>
กามํ  
กามย มานสฺส, ตสฺสเจตํ สมิชฺฌติ;  
  
อทฺธา ปีติมโน โหติ, มโจฺจ ลทฺธา ยทิจฺฉติฯ  
</li>
  
<li>
ตสฺสเจ กามยานสฺส, ฉนฺทชาตสฺส ชนฺตุโน;  
  
เตกามา ปริหายนฺติ, สลฺลวิโทฺธว รุปฺปติฯ  
</li>
  
<li>
โยกาเม  
ปริวเชฺชติ, สปฺปเสฺสว ปทา สิโร;  
  
โสมํ วิสตฺติกํ โลเก, สโต สมติวตฺตติฯ  
</li>
  
<li>
เขตฺตํ วตฺถุํ ตฬากํวา, ควสฺสํ ทาสโปริสํ;  
  
ถิโย พนฺธู ปุถุกาเม, โยนโร อนุคิชฺฌติฯ  
</li>
  
<li>
อพลา นํ พลียนฺติ, มทฺทเนฺตนํ ปริสฺสยา;  
  
ตโตนํ ทุกฺขมเนฺวติ, นาวํ ภินฺน มิโวทกํฯ  
</li>
  
<li>
ตสฺมาชนฺตุ  
สทาสโต, กามานิ ปริวชฺชเย;  
  
เต ปหาย ตเร โอฆํ, นาวํ สิตฺวาว ปารคูฯ  
</li>
  
<li>
กามโต  
ชายเต โสโก,  
  
กามโต ชายเต ภยํ;  
  
กามโต วิปฺปมุตฺตสฺส,  
  
นตฺถิ โสโก กุโต ภยํฯ  
</li>
  
<li>
สุภานุปสฺสิํ  
วิหรนฺตํ, อินฺทฺริเยสุ อสํวุตํ;  
  
โภชนมฺหิ อมตฺตญฺญุํ, กุสิตํ หีน วีริยํ;  
  
ตํเว ปสหติ มาโร, วาโต รุกฺขํว ทุพฺพลํฯ  
</li>
  
<li>
อสุภานุปสฺสิํ วิหรนฺตํ, อินฺทฺริเยสุ สุสํวุตํ;  
  
โภชนมฺหิจ มตฺตญฺญุํ, สทฺธํ อารทฺธ วีริยํ;  
  
ตํเว นปฺปสหติ มาโร, วาโต เสลํว ปพฺพตํฯ  
</li>
  
<li>
ยถา  
อคารํ ทุจฺฉนฺนํ, วุฎฺฐิ สมติ วิชฺฌติ;  
  
เอวํ อภาวิตํ จิตฺตํ, ราโค สมติวิชฺฌติฯ  
</li>
  
<li>
ตเทวํ  
ปจฺจเวกฺขนฺติ, เย เต ราคคฺคิทุพฺพลา;  
  
ปติฎฺฐํ สาสเน ลทฺธา, นุกฺกณฺฐา นลสา รตาฯ  
</li>
  
<li>
พุทฺธาวาทํ  
ลภิตฺวาปิ, นาหํสกฺกา นโวมฺหิติ;  
  
โทสํ ตณฺหํ อนาเสโนฺต, ปริปโกฺก กทาภเว;  
  
ปุญฺญกมฺมํ อกโรโนฺต, ปรวชฺชํ อขมโนฺตฯ  
</li>
  
<li>
กาย สงฺขาริกา ตณฺหา, นีจานีจกราจ สา;  
  
จิตฺตสงฺขาริกา สทฺธา, อุจฺจา อุจฺจกราจ สาฯ  
</li>
  
<li>
ทสฺสนีเย  
รตา ตณฺหา, สทฺธาสฺวาจารภตฺติกา;  
  
วิกิณฺณจาริกา ตณฺหา, สทฺธา วิสทจารินีฯ  
</li>
  
<li>
มโนกิเลสิกา ตณฺหา, สานุคานนฺต ทุกฺขทา;  
  
จิตฺตปฺปสาทิกา สทฺธา, อตฺตานุค สุขาวหาฯ  
</li>
  
<li>
ตณฺหา  
สทฺธาน มิเจฺจวํ, วิเสสํ ชาน ตตฺวโต;  
  
ญตฺวา ตณฺหํ วินาเสยฺย, สทฺธํภาเวยฺย เจตสิฯ  
</li>
  
<li>
อุจฺฉุกํ ยนฺตปตฺตมฺปิ, สญฺจุณฺณิตมฺปิ จนฺทนํ;  
  
มธุรํว สุคนฺธํว, เมตฺติว หิํสิโตปิ สํฯ  
</li>
  
<li>
อตฺตเจฺฉทมฺปิ  
วาเสติ, สุคเนฺธนิว จนฺทนํ;  
  
สโนฺต เมตฺตาสุคเนฺธน, อตฺตหิํสมฺปิ วาสเยฯ  
</li>
  
<li>
กทาจิปิ น ทุคฺคนฺธิ, สุกฺขํ จุณฺณมฺปิ จนฺทนํ;  
  
ตเถว ทุกฺขปโตฺตปิ, น สโนฺต ปาปการโกฯ  
</li>
  
<li>
ขเม  
วชฺชํ กเรยฺยตฺถํ, พุทฺธขนฺติ มนุสฺสรํ;  
  
เมตฺตาติเนฺตน เวรีปิ, นุปนาโห สิยตฺตนิฯ  
</li>
  
<li>
นคจฺฉติ ต มโกฺกโส, มเมวา นตฺถการโก;  
  
อิติ ญตฺวาว สปฺปโญฺญ, เนว โกฺกเสยฺย กิญฺจนํฯ  
</li>
  
<li>
อโกฺกโส  
มํ นอาคเจฺฉ,  
  
ตเสฺสวา นตฺถการโก;  
  
อิติ ญตฺวา ติติเกฺขยฺย,  
  
น ปจฺจโกฺกสนํ กเรฯ  
</li>
  
<li>
อโกฺกสก นยํ คณฺหิ,  
  
ปจฺจโกฺกโส น โส วโร;  
  
พุโธ ตํ นานุคาเหยฺย,  
  
มา โสว ปาปิโย ภเวฯ  
</li>
  
<li>
ตณฺหาวิชฺชาจ  
มูลาเทฺว, สํสารวิสปาทเป;  
  
สพฺภตฺติ สทฺธมฺมสฺสุตํ, เทฺวเยว มธุรา ผลาฯ  
</li>
  
<li>
โสเธ จิตฺต มุปกฺกมฺม, สุทฺธํ อุปกฺกเมน ตํ;  
  
วเห สุขํ อสเงฺขยฺยํ, ทุกฺขํ อโสธิตํ มลิฯ  
</li>
  
<li>
โสธิตํ  
สุคติํเนติ, ทุคฺคติํว อโสธิตํ;  
  
จิตฺตํ โสเธตุ มาลิเมฺป, ราคโทส มเลหิ ตํฯ  
</li>
  
<li>
โทเสชา นาสิตา เยน,  
  
สาสเนวตฺถิ โสนโย;  
  
นตฺถญฺญตฺถ ตมาทาย,  
  
พุโธ นาเสตุ ตํทฺวยํฯ  
</li>
  
<li>
รนกุนวาสิ  
กตาวาเส, ทคุํเจตี ปุรตฺถิเม;  
  
วสตา อคฺคธเมฺมน, เถเรน รจิโต อยนฺติฯ  
</li>
  
  
  
  
  