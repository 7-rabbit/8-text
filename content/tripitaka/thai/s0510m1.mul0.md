<h2>ขุทฺทกนิกาเย</h2>
<h2>เถราปทานปาฬิ</h2>
<h2>(ปฐโม ภาโค)</h2>
<h1>๑. พุทฺธวโคฺค</h1>
<h3>๑. พุทฺธอปทานํ</h3>
<ol>
<li>
ตถาคตํ  
  
  
เชตวเน วสนฺตํ, อปุจฺฉิ เวเทหมุนี นตโงฺค;  
  
‘‘สพฺพญฺญุพุทฺธา กิร นาม โหนฺติ, ภวนฺติ เต เหตุภิ เกหิ วีร’’ฯ  
</li>
  
<li>
ตทาห สพฺพญฺญุวโร มเหสี, อานนฺทภทฺทํ มธุรสฺสเรน;  
  
‘‘เย ปุพฺพพุเทฺธสุ  
สพฺพพุเทฺธสุ (สฺยา.)  
กตาธิการา, อลทฺธโมกฺขา ชินสาสเนสุฯ  
</li>
  
<li>
‘‘เตเนว สโมฺพธิมุเขน ธีรา, อชฺฌาสเยนาปิ มหาพเลน;  
  
ปญฺญาย เตเชน สุติกฺขปญฺญา, สพฺพญฺญุภาวํ อนุปาปุณนฺติฯ  
</li>
  
<li>
‘‘อหมฺปิ  
  
ปุพฺพพุเทฺธสุ, พุทฺธตฺตมภิปตฺถยิํ,  
  
มนสาเยว หุตฺวาน, ธมฺมราชา อสงฺขิยาฯ  
</li>
  
<li>
‘‘อถ  
  
พุทฺธาปทานานิ, สุณาถ สุทฺธมานสา;  
  
ติํสปารมิสมฺปุณฺณา, ธมฺมราชา อสงฺขิยาฯ  
</li>
  
<li>
‘‘สโมฺพธิํ พุทฺธเสฎฺฐานํ, สสเงฺฆ โลกนายเก;  
  
ทสงฺคุลี นมสฺสิตฺวา, สิรสา อภิวาทยิํ  
อภิวาทเย (สฺยา.)  
ฯ  
</li>
  
<li>
‘‘ยาวตา พุทฺธเขเตฺตสุ, รตนา วิชฺชนฺติสงฺขิยา;  
  
อากาสฎฺฐา จ ภูมฎฺฐา  
ภุมฺมฎฺฐา (สี. สฺยา.)  
, มนสา สพฺพมาหริํฯ  
</li>
  
<li>
‘‘ตตฺถ รูปิยภูมิยํ, ปาสาทํ มาปยิํ อหํ;  
  
เนกภุมฺมํ รตนมยํ, อุพฺพิทฺธํ นภมุคฺคตํฯ  
</li>
  
<li>
‘‘วิจิตฺตถมฺภํ สุกตํ, สุวิภตฺตํ มหารหํ;  
  
กนกมยสงฺฆาฎํ, โกนฺตจฺฉเตฺตหิ มณฺฑิตํฯ  
</li>
  
<li>
‘‘ปฐมา เวฬุริยา ภูมิ, วิมลพฺภสมา สุภา;  
  
นฬินชลชากิณฺณา, วรกญฺจนภูมิยาฯ  
</li>
  
<li>
‘‘ปวาฬํสา ปวาฬวณฺณา, กาจิ โลหิตกา สุภา;  
  
อินฺทโคปกวณฺณาภา, ภูมิ โอภาสตี ทิสาฯ  
</li>
  
<li>
‘‘สุวิภตฺตา ฆรมุขา, นิยฺยูหา สีหปญฺชรา;  
  
จตุโร เวทิกา ชาลา, คนฺธาเวฬา มโนรมาฯ  
</li>
  
<li>
‘‘นีลา ปีตา โลหิตกา, โอทาตา สุทฺธกาฬกา;  
  
กูฎาคารวรูเปตา, สตฺตรตนภูสิตาฯ  
</li>
  
<li>
‘‘โอโลกมยา  
ปทุมา, วาฬวิหงฺคโสภิตา;  
  
นกฺขตฺตตารกากิณฺณา, จนฺทสูเรหิ  
จนฺทสุริเยหิ (สี. สฺยา.)  
มณฺฑิตาฯ  
</li>
  
<li>
‘‘เหมชาเลน  
สญฺฉนฺนา, โสณฺณกิงฺกิณิกายุตา;  
  
วาตเวเคน กูชนฺติ, โสณฺณมาลา มโนรมาฯ  
</li>
  
<li>
‘‘มเญฺชฎฺฐกํ โลหิตกํ, ปีตกํ หริปิญฺชรํ;  
  
นานารเงฺคหิ สมฺปีตํ  
สํจิตฺตํ (สฺยา.)  
, อุสฺสิตทฺธชมาลินี  
มาลินิํ (สี.)  
ฯ  
</li>
  
<li>
‘‘น นํ  
นานา (สี. สฺยา.)  
พหูเนกสตา, ผลิกา รชตามยา;  
  
มณิมยา โลหิตงฺคา, มสารคลฺลมยา ตถา;  
  
นานาสยนวิจิตฺตา, สณฺหกาสิกสนฺถตาฯ  
</li>
  
<li>
‘‘กมฺปลา  
  
ทุกูลา จีนา, ปฎฺฎุณฺณา ปณฺฑุปาวุรา;  
  
วิวิธตฺถรณํ สพฺพํ, มนสา ปญฺญเปสหํฯ  
</li>
  
<li>
‘‘ตาสุ ตาเสฺวว ภูมีสุ, รตนกูฎลงฺกตํ;  
  
มณิเวโรจนา อุกฺกา, ธารยนฺตา สุติฎฺฐเรฯ  
</li>
  
<li>
‘‘โสภนฺติ เอสิกา ถมฺภา, สุภา กญฺจนโตรณา;  
  
ชโมฺพนทา สารมยา, อโถ รชตมยาปิ จฯ  
</li>
  
<li>
‘‘เนกา สนฺธี สุวิภตฺตา, กวาฎคฺคฬจิตฺติตา;  
  
อุภโต ปุณฺณฆฎาเนกา, ปทุมุปฺปลสํยุตาฯ  
</li>
  
<li>
‘‘อตีเต สพฺพพุเทฺธ จ, สสเงฺฆ โลกนายเก;  
  
ปกติวณฺณรูเปน, นิมฺมินิตฺวา สสาวเกฯ  
</li>
  
<li>
‘‘เตน ทฺวาเรน ปวิสิตฺวา, สเพฺพ พุทฺธา สสาวกา;  
  
สพฺพโสณฺณมเย ปีเฐ, นิสินฺนา อริยมณฺฑลาฯ  
</li>
  
<li>
‘‘เย จ เอตรหิ อตฺถิ, พุทฺธา โลเก อนุตฺตรา;  
  
อตีเต  
วตฺตมานา จ, ภวนํ สเพฺพ สมาหริํฯ  
</li>
  
<li>
‘‘ปเจฺจกพุเทฺธเนกสเต, สยมฺภู อปราชิเต;  
  
อตีเต วตฺตมาเน จ, ภวนํ สเพฺพ สมาหริํฯ  
</li>
  
<li>
‘‘กปฺปรุกฺขา พหู อตฺถิ, เย ทิพฺพา เย จ มานุสา;  
  
สพฺพํ ทุสฺสํ สมาหนฺตา, อจฺฉาเทมิ ติจีวรํฯ  
</li>
  
<li>
‘‘ขชฺชํ โภชฺชํ สายนียํ, สมฺปนฺนํ ปานโภชนํ;  
  
มณิมเย สุเภ ปเตฺต, สํปูเรตฺวา อทาสหํฯ  
</li>
  
<li>
‘‘ทิพฺพวตฺถสมา หุตฺวา, มฎฺฐา  
มฎฺฎา (สี.)  
จีวรสํยุตา;  
  
มธุรา สกฺขรา เจว, เตลา จ มธุผาณิตาฯ  
</li>
  
<li>
‘‘ตปฺปิตา ปรมเนฺนน, สเพฺพ เต อริยมณฺฑลา;  
  
รตนคพฺภํ  
ปวิสิตฺวา, เกสรีว คุหาสยาฯ  
</li>
  
<li>
‘‘มหารหมฺหิ สยเน, สีหเสยฺยมกปฺปยุํ;  
  
สมฺปชานา สมุฎฺฐาย, สยเน  
เสเยฺย (สฺยา.)  
ปลฺลงฺกมาภุชุํฯ  
</li>
  
<li>
‘‘โคจรํ  
สพฺพพุทฺธานํ, ฌานรติสมปฺปิตา;  
  
อเญฺญ ธมฺมานิ เทเสนฺติ, อเญฺญ กีฬนฺติ อิทฺธิยาฯ  
</li>
  
<li>
‘‘อเญฺญ  
อภิญฺญา อเปฺปนฺติ, อภิญฺญา วสิภาวิตา;  
  
วิกุพฺพนา วิกุพฺพนฺติ, อเญฺญเนกสหสฺสิโยฯ  
</li>
  
<li>
‘‘พุทฺธาปิ พุเทฺธ ปุจฺฉนฺติ, วิสยํ สพฺพญฺญุมาลยํ;  
  
คมฺภีรํ นิปุณํ ฐานํ, ปญฺญาย วินิพุชฺฌเรฯ  
</li>
  
<li>
‘‘สาวกา พุเทฺธ ปุจฺฉนฺติ, พุทฺธา ปุจฺฉนฺติ สาวเก;  
  
อญฺญมญฺญญฺจ  
ปุจฺฉิตฺวา  
ปุจฺฉนฺติ (สี. สฺยา.)  
, อโญฺญญฺญํ พฺยากโรนฺติ เตฯ  
</li>
  
<li>
‘‘พุทฺธา ปเจฺจกพุทฺธา จ, สาวกา ปริจารกา;  
  
เอวํ สกาย รติยา, ปาสาเทภิรมนฺติ เตฯ  
</li>
  
<li>
‘‘ฉตฺตา ติฎฺฐนฺตุ รตนา, กญฺจนาเวฬปนฺติกา;  
  
มุตฺตาชาลปริกฺขิตฺตา, สเพฺพ ธาเรนฺตุ  
ธาเรนฺติ (ก.)  
มตฺถเกฯ  
</li>
  
<li>
‘‘ภวนฺตุ เจฬวิตานา, โสณฺณตารกจิตฺติตา;  
  
วิจิตฺตมลฺยวิตตา, สเพฺพ ธาเรนฺตุ มตฺถเกฯ  
</li>
  
<li>
‘‘วิตตา มลฺยทาเมหิ, คนฺธทาเมหิ โสภิตา;  
  
ทุสฺสทามปริกิณฺณา, รตนทามภูสิตาฯ  
</li>
  
<li>
‘‘ปุปฺผาภิกิณฺณา สุจิตฺตา, สุรภิคนฺธภูสิตา;  
  
คนฺธปญฺจงฺคุลิกตา  
คนฺธปญฺจงฺคุลํ กตา (อฎฺฐ.)  
, เหมจฺฉทนฉาทิตาฯ  
</li>
  
<li>
‘‘จตุทฺทิสา โปกฺขรโญฺญ, ปทุมุปฺปลสนฺถตา;  
  
โสวณฺณรูปา ขายนฺตุ, ปทฺมํเรณุรชุคฺคตาฯ  
</li>
  
<li>
‘‘ปุปฺผนฺตุ ปาทปา สเพฺพ, ปาสาทสฺส สมนฺตโต;  
  
สยญฺจ ปุปฺผา มุญฺจิตฺวา, คนฺตฺวา ภวนโมกิรุํฯ  
</li>
  
<li>
‘‘สิขิโน ตตฺถ นจฺจนฺตุ, ทิพฺพหํสา ปกูชเร;  
  
กรวีกา จ คายนฺตุ, ทิชสงฺฆา สมนฺตโตฯ  
</li>
  
<li>
‘‘เภริโย สพฺพา วชฺชนฺตุ, วีณา สพฺพา รสนฺตุ  
รวนฺตุ (สี. สฺยา.)  
ตา;  
  
สพฺพา สงฺคีติ วตฺตนฺตุ, ปาสาทสฺส สมนฺตโตฯ  
</li>
  
<li>
‘‘ยาวตา  
  
  
พุทฺธเขตฺตมฺหิ, จกฺกวาเฬ ตโต ปเร;  
  
มหนฺตา โชติสมฺปนฺนา, อจฺฉินฺนา รตนามยาฯ  
</li>
  
<li>
‘‘ติฎฺฐนฺตุ โสณฺณปลฺลงฺกา, ทีปรุกฺขา ชลนฺตุ เต;  
  
ภวนฺตุ เอกปโชฺชตา, ทสสหสฺสิปรมฺปราฯ  
</li>
  
<li>
‘‘คณิกา ลาสิกา เจว, นจฺจนฺตุ อจฺฉราคณา;  
  
นานารงฺคา ปทิสฺสนฺตุ, ปาสาทสฺส สมนฺตโตฯ  
</li>
  
<li>
‘‘ทุมเคฺค  
ปพฺพตเคฺค วา, สิเนรุคิริมุทฺธนิ;  
  
อุสฺสาเปมิ ธชํ สพฺพํ, วิจิตฺตํ ปญฺจวณฺณิกํฯ  
</li>
  
<li>
‘‘นรา นาคา จ คนฺธพฺพา, สเพฺพ เทวา อุเปนฺตุ เต;  
  
นมสฺสนฺตา ปญฺชลิกา, ปาสาทํ ปริวารยุํฯ  
</li>
  
<li>
‘‘ยํ กิญฺจิ กุสลํ กมฺมํ, กตฺตพฺพํ กิริยํ มม;  
  
กาเยน วาจา มนสา, ติทเส สุกตํ กตํฯ  
</li>
  
<li>
‘‘เย สตฺตา สญฺญิโน อตฺถิ, เย จ สตฺตา อสญฺญิโน;  
  
กตํ ปุญฺญผลํ มยฺหํ, สเพฺพ ภาคี ภวนฺตุ เตฯ  
</li>
  
<li>
‘‘เยสํ กตํ สุวิทิตํ, ทินฺนํ ปุญฺญผลํ มยา;  
  
เย จ ตตฺถ  
ตสฺมิํ (สี. ก.)  
น ชานนฺติ, เทวา คนฺตฺวา นิเวทยุํฯ  
</li>
  
<li>
‘‘สพฺพโลกมฺหิ  
สเพฺพ โลกมฺหิ (สฺยา. ก.)  
เย สตฺตา, ชีวนฺตาหารเหตุกา;  
  
มนุญฺญํ โภชนํ สพฺพํ  
สเพฺพ (สฺยา.)  
, ลภนฺตุ มม เจตสาฯ  
</li>
  
<li>
‘‘มนสา ทานํ มยา ทินฺนํ, มนสา ปสาทมาวหิํ;  
  
ปูชิตา สพฺพสมฺพุทฺธา, ปเจฺจกา ชินสาวกาฯ  
</li>
  
<li>
‘‘เตน  
กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</li>
  
<li>
‘‘ทุเว ภเว ปชานามิ, เทวเตฺต อถ มานุเส;  
  
อญฺญํ คติํ น ชานามิ, มนสา ปตฺถนาผลํฯ  
</li>
  
<li>
‘‘เทวานํ อธิโก โหมิ, ภวามิ มนุชาธิโป;  
  
รูปลกฺขณสมฺปโนฺน, ปญฺญาย อสโม ภเวฯ  
</li>
  
<li>
‘‘โภชนํ วิวิธํ เสฎฺฐํ, รตนญฺจ อนปฺปกํ;  
  
วิวิธานิ จ วตฺถานิ, นภา  
นภสา (สฺยา.)  
ขิปฺปํ อุเปนฺติ มํฯ  
</li>
  
<li>
‘‘ปถพฺยา  
ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, ทิพฺพา ภกฺขา อุเปนฺติ มํฯ  
</li>
  
<li>
‘‘ปถพฺยา  
ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, รตนา สเพฺพ อุเปนฺติ มํฯ  
</li>
  
<li>
‘‘ปถพฺยา  
ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, สเพฺพ คนฺธา อุเปนฺติ มํฯ  
</li>
  
<li>
‘‘ปถพฺยา ปพฺพเต เจว, อากาเส อุทเก วเน;  
  
ยํ ยํ  
ยตฺถ (สฺยา.), ยญฺญํ (ก.)  
หตฺถํ ปสาเรมิ, สเพฺพ ยานา อุเปนฺติ มํฯ  
</li>
  
<li>
‘‘ปถพฺยา ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, สเพฺพ มาลา อุเปนฺติ มํฯ  
</li>
  
<li>
‘‘ปถพฺยา ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, อลงฺการา อุเปนฺติ มํฯ  
</li>
  
<li>
‘‘ปถพฺยา  
ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, สพฺพา กญฺญา อุเปนฺติ มํฯ  
</li>
  
<li>
‘‘ปถพฺยา ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, มธุสกฺขรา อุเปนฺติ มํฯ  
</li>
  
<li>
‘‘ปถพฺยา ปพฺพเต เจว, อากาเส อุทเก วเน;  
  
ยํ ยํ หตฺถํ ปสาเรมิ, สเพฺพ ขชฺชา อุเปนฺติ มํฯ  
</li>
  
<li>
‘‘อธเน อทฺธิก  
อทฺธิเก (สฺยา.)  
ชเน, ยาจเก จ ปถาวิโน;  
  
ททามิหํ  
ททามิห (สี.) ททามิ ตํ (สฺยา.)  
ทานวรํ, สโมฺพธิวรปตฺติยาฯ  
</li>
  
<li>
‘‘นาเทโนฺต ปพฺพตํ เสลํ, คเชฺชโนฺต พหลํ คิริํ;  
  
สเทวกํ หาสยโนฺต, พุโทฺธ โลเก ภวามหํฯ  
</li>
  
<li>
‘‘ทิสา ทสวิธา โลเก, ยายโต นตฺถิ อนฺตกํ;  
  
ตสฺมิญฺจ ทิสาภาคมฺหิ, พุทฺธเขตฺตา อสงฺขิยาฯ  
</li>
  
<li>
‘‘ปภา ปกิตฺติตา มยฺหํ, ยมกา รํสิวาหนา;  
  
เอตฺถนฺตเร รํสิชาลํ, อาโลโก วิปุโล ภเวฯ  
</li>
  
<li>
‘‘เอตฺตเก  
โลกธาตุมฺหิ, สเพฺพ ปสฺสนฺตุ มํ ชนา;  
  
สเพฺพ มํ อนุวตฺตนฺตุ, ยาว พฺรหฺมนิเวสนํ  
สเพฺพว สุมนา โหนฺตุ, สเพฺพ มํ อนุวตฺตเร (สี. สฺยา.)  
ฯ  
</li>
  
<li>
‘‘วิสิฎฺฐมธุนาเทน, อมตเภริมาหนิํ;  
  
เอตฺถนฺตเร ชนา สเพฺพ, สุณนฺตุ มธุรํ คิรํฯ  
</li>
  
<li>
‘‘ธมฺมเมเฆน วสฺสเนฺต, สเพฺพ โหนฺตุ อนาสวา;  
  
เยตฺถ ปจฺฉิมกา สตฺตา, โสตาปนฺนา ภวนฺตุ เตฯ  
</li>
  
<li>
‘‘ทตฺวา  
  
ทาตพฺพกํ ทานํ, สีลํ ปูเรตฺวา อเสสโต;  
  
เนกฺขมฺมปารมิํ คนฺตฺวา, ปโตฺต สโมฺพธิมุตฺตมํฯ  
</li>
  
<li>
‘‘ปณฺฑิเต  
ปริปุจฺฉิตฺวา, กตฺวา วีริยมุตฺตมํ;  
  
ขนฺติยา ปารมิํ คนฺตฺวา, ปโตฺต สโมฺพธิมุตฺตมํฯ  
</li>
  
<li>
‘‘กตฺวา ทฬฺหมธิฎฺฐานํ, สจฺจปารมิ ปูริย;  
  
เมตฺตาย ปารมิํ คนฺตฺวา, ปโตฺต สโมฺพธิมุตฺตมํฯ  
</li>
  
<li>
‘‘ลาภาลาเภ สุเข ทุเกฺข, สมฺมาเน จาวมานเน  
สมฺมาเน จ วิมานเน (ก.) สมฺมานเน วิมานเน (สฺยา.)  
;  
  
สพฺพตฺถ สมโก หุตฺวา, ปโตฺต สโมฺพธิมุตฺตมํฯ  
</li>
  
<li>
‘‘โกสชฺชํ ภยโต ทิสฺวา, วีริยํ จาปิ เขมโต;  
  
อารทฺธวีริยา โหถ, เอสา พุทฺธานุสาสนีฯ  
</li>
  
<li>
‘‘วิวาทํ ภยโต ทิสฺวา, อวิวาทญฺจ เขมโต;  
  
สมคฺคา สขิลา โหถ, เอสา พุทฺธานุสาสนีฯ  
</li>
  
<li>
‘‘ปมาทํ ภยโต ทิสฺวา, อปฺปมาทญฺจ เขมโต;  
  
ภาเวถฎฺฐงฺคิกํ มคฺคํ, เอสา พุทฺธานุสาสนีฯ  
</li>
  
<li>
‘‘สมาคตา พหู พุทฺธา, อรหนฺตา  
อรหโนฺต (สฺยา.)  
จ สพฺพโส;  
  
สมฺพุเทฺธ อรหเนฺต จ, วนฺทมานา นมสฺสถฯ  
</li>
  
<li>
‘‘เอวํ อจินฺติยา พุทฺธา, พุทฺธธมฺมา อจินฺติยา;  
  
อจินฺติเย ปสนฺนานํ, วิปาโก โหติ อจินฺติโย’’’ฯ  
</li>
  
<p>อิตฺถํ สุทํ ภควา อตฺตโน พุทฺธจริยํ สมฺภาวยมาโน พุทฺธาปทานิยํ  นาม ธมฺมปริยายํ อภาสิตฺถาติฯ
</ol></p>

</p>


<h3>๒. ปเจฺจกพุทฺธอปทานํ</h3>
<p>อถ   ปเจฺจกพุทฺธาปทานํ สุณาถ –</p>


<ol>
<li>
‘‘ตถาคตํ  
เชตวเน วสนฺตํ, อปุจฺฉิ เวเทหมุนี นตโงฺค;  
  
‘ปเจฺจกพุทฺธา กิร นาม โหนฺติ, ภวนฺติ เต เหตุภิ เกหิ วีร’  
ธีร (สี.) ธีรา (สฺยา.)  
ฯ  
</li>
  
<li>
‘‘ตทาห  
สพฺพญฺญุวโร มเหสี, อานนฺทภทฺทํ มธุรสฺสเรน;  
  
‘เย ปุพฺพพุเทฺธสุ  
สพฺพพุเทฺธสุ (สฺยา. ก.)  
กตาธิการา, อลทฺธโมกฺขา ชินสาสเนสุฯ  
</li>
  
<li>
‘‘‘เตเนว สํเวคมุเขน ธีรา, วินาปิ พุเทฺธหิ สุติกฺขปญฺญา;  
  
อารมฺมเณนาปิ ปริตฺตเกน, ปเจฺจกโพธิํ อนุปาปุณนฺติฯ  
</li>
  
<li>
‘‘‘สพฺพมฺหิ โลกมฺหิ มมํ ฐเปตฺวา, ปเจฺจกพุเทฺธหิ สโมว นตฺถิ;  
  
เตสํ อิมํ วณฺณปเทสมตฺตํ, วกฺขามหํ สาธุ มหามุนีนํฯ  
</li>
  
<li>
‘‘‘สยเมว  
พุทฺธานํ มหาอิสีนํ, สาธูนิ วากฺยานิ มธูว  
มธุํว (สี.)  
ขุทฺทํ;  
  
อนุตฺตรํ เภสชํ ปตฺถยนฺตา, สุณาถ สเพฺพสุ ปสนฺนจิตฺตาฯ  
</li>
  
<li>
‘‘‘ปเจฺจกพุทฺธานํ สมาคตานํ, ปรมฺปรํ พฺยากรณานิ ยานิ;  
  
อาทีนโว ยญฺจ วิราควตฺถุํ, ยถา จ โพธิํ อนุปาปุณิํสุฯ  
</li>
  
<li>
‘‘‘สราควตฺถูสุ  
  
วิราคสญฺญี, รตฺตมฺหิ โลกมฺหิ วิรตฺตจิตฺตา;  
  
หิตฺวา ปปเญฺจ ชิตผนฺทิตานิ  
วิทิย ผนฺทิตานิ (สี.) ชิตพนฺธิตานิ (ก.)  
, ตเถว โพธิํ อนุปาปุณิํสุฯ  
</li>
  
<li>
‘‘‘สเพฺพสุ ภูเตสุ นิธาย ทณฺฑํ, อวิเหฐยํ อญฺญตรมฺปิ เตสํ;  
  
เมเตฺตน จิเตฺตน หิตานุกมฺปี, เอโก จเร ขคฺควิสาณกโปฺปฯ  
</li>
  
<li>
‘‘‘สเพฺพสุ ภูเตสุ นิธาย ทณฺฑํ, อวิเหฐยํ อญฺญตรมฺปิ เตสํ;  
  
น ปุตฺตมิเจฺฉยฺย กุโต สหายํ, เอโก จเร ขคฺควิสาณกโปฺปฯ  
</li>
  
<li>
‘‘‘สํสคฺคชาตสฺส  
ภวนฺติ เสฺนหา, เสฺนหนฺวยํ ทุกฺขมิทํ ปโหติ;  
  
อาทีนวํ เสฺนหชํ เปกฺขมาโน, เอโก จเร ขคฺควิสาณกโปฺปฯ  
</li>
  
<li>
‘‘‘มิเตฺต สุหเชฺช อนุกมฺปมาโน, หาเปติ อตฺถํ ปฎิพทฺธจิโตฺต;  
  
เอตํ ภยํ สนฺถเว เปกฺขมาโน, เอโก จเร ขคฺควิสาณกโปฺปฯ  
</li>
  
<li>
‘‘‘วํโส วิสาโลว ยถา วิสโตฺต, ปุเตฺตสุ ทาเรสุ จ ยา อเปกฺขา;  
  
วํเส กฬีโรว อสชฺชมาโน, เอโก จเร ขคฺควิสาณกโปฺปฯ  
</li>
  
<li>
‘‘‘มิโค อรญฺญมฺหิ ยถา อพโทฺธ, เยนิจฺฉกํ คจฺฉติ โคจราย;  
  
วิญฺญู นโร เสริตํ เปกฺขมาโน, เอโก จเร ขคฺควิสาณกโปฺปฯ  
</li>
  
<li>
‘‘‘อามนฺตนา  
โหติ สหายมเชฺฌ, วาเส จ  
วาเส (สี. สฺยา.) สุตฺตนิปาเตปิ ‘‘จ‘‘กาโร นตฺถิ  
ฐาเน คมเน จาริกาย;  
  
อนภิชฺฌิตํ เสริตํ เปกฺขมาโน, เอโก จเร ขคฺควิสาณกโปฺปฯ  
</li>
  
<li>
‘‘‘ขิฑฺฑา  
รตี โหติ สหายมเชฺฌ, ปุเตฺตสุ เปมํ วิปุลญฺจ โหติ;  
  
ปิยวิปฺปโยคํ  
วิชิคุจฺฉมาโน, เอโก จเร ขคฺควิสาณกโปฺปฯ  
</li>
  
<li>
‘‘‘จาตุทฺทิโส  
อปฺปฎิโฆ จ โหติ, สนฺตุสฺสมาโน อิตรีตเรน;  
  
ปริสฺสยานํ สหิตา อฉมฺภี, เอโก จเร ขคฺควิสาณกโปฺปฯ  
</li>
  
<li>
‘‘‘ทุสฺสงฺคหา ปพฺพชิตาปิ เอเก, อโถ คหฎฺฐา ฆรมาวสนฺตา;  
  
อโปฺปสฺสุโกฺก ปรปุเตฺตสุ หุตฺวา, เอโก จเร ขคฺควิสาณกโปฺปฯ  
</li>
  
<li>
‘‘‘โอโรปยิตฺวา คิหิพฺยญฺชนานิ, สญฺฉินฺนปโตฺต ยถา โกวิฬาโร;  
  
เฉตฺวาน วีโร คิหิพนฺธนานิ, เอโก จเร ขคฺควิสาณกโปฺปฯ  
</li>
  
<li>
‘‘‘สเจ ลเภถ นิปกํ สหายํ, สทฺธิํ จรํ สาธุวิหาริธีรํ;  
  
อภิภุยฺย สพฺพานิ ปริสฺสยานิ, จเรยฺย เตนตฺตมโน สตีมาฯ  
</li>
  
<li>
‘‘‘โน  
เจ ลเภถ นิปกํ สหายํ, สทฺธิํ จรํ สาธุวิหาริธีรํ;  
  
ราชาว รฎฺฐํ วิชิตํ ปหาย, เอโก จเร มาตงฺครเญฺญว นาโคฯ  
</li>
  
<li>
‘‘‘อทฺธา  
ปสํสาม สหายสมฺปทํ, เสฎฺฐา สมา เสวิตพฺพา สหายา;  
  
เอเต อลทฺธา อนวชฺชโภชี, เอโก จเร ขคฺควิสาณกโปฺปฯ  
</li>
  
<li>
‘‘‘ทิสฺวา สุวณฺณสฺส ปภสฺสรานิ, กมฺมารปุเตฺตน สุนิฎฺฐิตานิ;  
  
สงฺฆฎฺฎมานานิ ทุเว ภุชสฺมิํ, เอโก จเร ขคฺควิสาณกโปฺปฯ  
</li>
  
<li>
‘‘‘เอวํ ทุตีเยน สหา มมสฺส, วาจาภิลาโป อภิสชฺชนา วา;  
  
เอตํ ภยํ อายติํ เปกฺขมาโน, เอโก จเร ขคฺควิสาณกโปฺปฯ  
</li>
  
<li>
‘‘‘กามา  
หิ จิตฺรา มธุรา มโนรมา, วิรูปรูเปน มเถนฺติ จิตฺตํ;  
  
อาทีนวํ กามคุเณสุ ทิสฺวา, เอโก จเร ขคฺควิสาณกโปฺปฯ  
</li>
  
<li>
‘‘‘อีตี  
จ คโณฺฑ จ อุปทฺทโว จ, โรโค จ สลฺลญฺจ ภยญฺจ เมตํ;  
  
เอตํ ภยํ กามคุเณสุ ทิสฺวา, เอโก จเร ขคฺควิสาณกโปฺปฯ  
</li>
  
<li>
‘‘‘สีตญฺจ อุณฺหญฺจ ขุทํ ปิปาสํ, วาตาตเป ฑํสสรีสเป  
ฑํสสิริํสเป (สี. สฺยา.)  
จ;  
  
สพฺพานิเปตานิ อภิพฺภวิตฺวา  
อภิสํภวิตฺวา (สุตฺตนิปาเต)  
, เอโก จเร ขคฺควิสาณกโปฺปฯ  
</li>
  
<li>
‘‘‘นาโคว ยูถานิ วิวชฺชยิตฺวา, สญฺชาตขโนฺธ ปทุมี อุฬาโร;  
  
ยถาภิรนฺตํ วิหรํ อรเญฺญ, เอโก จเร ขคฺควิสาณกโปฺปฯ  
</li>
  
<li>
‘‘‘อฎฺฐานตํ  
สงฺคณิการตสฺส, ยํ ผสฺสเย  
ผุสฺสเย (สฺยา.)  
สามยิกํ วิมุตฺติํ;  
  
อาทิจฺจพนฺธุสฺส วโจ นิสมฺม, เอโก จเร ขคฺควิสาณกโปฺปฯ  
</li>
  
<li>
‘‘‘ทิฎฺฐีวิสูกานิ อุปาติวโตฺต, ปโตฺต นิยามํ ปฎิลทฺธมโคฺค;  
  
อุปฺปนฺนญาโณมฺหิ อนญฺญเนโยฺย, เอโก จเร ขคฺควิสาณกโปฺปฯ  
</li>
  
<li>
‘‘‘นิโลฺลลุโป  
  
นิกฺกุโห นิปฺปิปาโส, นิมฺมกฺข  
นิมฺมโกฺข (สฺยา.)  
นิทฺธนฺตกสาวโมโห;  
  
นิราสโย  
นิราสาโส (ก.)  
สพฺพโลเก ภวิตฺวา, เอโก จเร ขคฺควิสาณกโปฺปฯ  
</li>
  
<li>
‘‘‘ปาปํ สหายํ ปริวชฺชเยถ, อนตฺถทสฺสิํ วิสเม นิวิฎฺฐํ;  
  
สยํ น เสเว ปสุตํ ปมตฺตํ, เอโก จเร ขคฺควิสาณกโปฺปฯ  
</li>
  
<li>
‘‘‘พหุสฺสุตํ ธมฺมธรํ ภเชถ, มิตฺตํ อุฬารํ ปฎิภานวนฺตํ;  
  
อญฺญาย  
อตฺถานิ วิเนยฺย กงฺขํ, เอโก จเร ขคฺควิสาณกโปฺปฯ  
</li>
  
<li>
‘‘‘ขิฑฺฑํ รติํ กามสุขญฺจ โลเก, อนลงฺกริตฺวา อนเปกฺขมาโน;  
  
วิภูสฎฺฐานา วิรโต สจฺจวาที, เอโก จเร ขคฺควิสาณกโปฺปฯ  
</li>
  
<li>
‘‘‘ปุตฺตญฺจ ทารํ ปิตรญฺจ มาตรํ, ธนานิ ธญฺญานิ จ พนฺธวานิ;  
  
หิตฺวาน กามานิ ยโถธิกานิ, เอโก จเร ขคฺควิสาณกโปฺปฯ  
</li>
  
<li>
‘‘‘สโงฺค  
  
เอโส ปริตฺตเมตฺถ โสขฺยํ, อปฺปสฺสาโท ทุกฺขเมเวตฺถ ภิโยฺย;  
  
คโฬ  
คาโห (สี.) กโณฺฑ (สฺยา.) คาโฬฺห (ก.)  
เอโส อิติ ญตฺวา มติมา, เอโก จเร ขคฺควิสาณกโปฺปฯ  
</li>
  
<li>
‘‘‘สนฺทาลยิตฺวาน สํโยชนานิ, ชาลํว เภตฺวา สลิลมฺพุจารี;  
  
อคฺคีว ทฑฺฒํ อนิวตฺตมาโน, เอโก จเร ขคฺควิสาณกโปฺปฯ  
</li>
  
<li>
‘‘‘โอกฺขิตฺตจกฺขู น จ ปาทโลโล, คุตฺตินฺทฺริโย รกฺขิตมานสาโน;  
  
อนวสฺสุโต อปริฑยฺหมาโน, เอโก จเร ขคฺควิสาณกโปฺปฯ  
</li>
  
<li>
‘‘‘โอหารยิตฺวา คิหิพฺยญฺชนานิ, สญฺฉนฺนปโตฺต ยถา ปาริฉโตฺต;  
  
กาสายวโตฺถ อภินิกฺขมิตฺวา, เอโก จเร ขคฺควิสาณกโปฺปฯ  
</li>
  
<li>
‘‘‘รเสสุ เคธํ อกรํ อโลโล, อนญฺญโปสี สปทานจารี;  
  
กุเล กุเล อปฺปฎิพทฺธจิโตฺต, เอโก จเร ขคฺควิสาณกโปฺปฯ  
</li>
  
<li>
‘‘‘ปหาย  
ปญฺจาวรณานิ เจตโส, อุปกฺกิเลเส พฺยปนุชฺช สเพฺพ;  
  
อนิสฺสิโต เฉชฺช สิเนหโทสํ, เอโก จเร ขคฺควิสาณกโปฺปฯ  
</li>
  
<li>
‘‘‘วิปิฎฺฐิกตฺวาน  
สุขญฺจ ทุกฺขํ, ปุเพฺพว โสมนสฺสโทมนสฺสํ;  
  
ลทฺธานุเปกฺขํ สมถํ วิสุทฺธํ, เอโก จเร ขคฺควิสาณกโปฺปฯ  
</li>
  
<li>
‘‘‘อารทฺธวีริโย  
ปรมตฺถปตฺติยา, อลีนจิโตฺต อกุสีตวุตฺติ;  
  
ทฬฺหนิกฺกโม ถามพลูปปโนฺน, เอโก จเร ขคฺควิสาณกโปฺปฯ  
</li>
  
<li>
‘‘‘ปฎิสลฺลานํ ฌานมริญฺจมาโน, ธเมฺมสุ นิจฺจํ อนุธมฺมจารี;  
  
อาทีนวํ สมฺมสิตา ภเวสุ, เอโก จเร ขคฺควิสาณกโปฺปฯ  
</li>
  
<li>
‘‘‘ตณฺหกฺขยํ  
ปตฺถยมปฺปมโตฺต, อเนฬมูโค สุตวา สตีมา;  
  
สงฺขาตธโมฺม นิยโต ปธานวา, เอโก จเร ขคฺควิสาณกโปฺปฯ  
</li>
  
<li>
‘‘‘สีโหว  
สเทฺทสุ อสนฺตสโนฺต, วาโตว ชาลมฺหิ อสชฺชมาโน;  
  
ปทุมํว โตเยน อลิมฺปมาโน, เอโก จเร ขคฺควิสาณกโปฺปฯ  
</li>
  
<li>
‘‘‘สีโห ยถา ทาฐพลี ปสยฺห, ราชา มิคานํ อภิภุยฺย จารี;  
  
เสเวถ ปนฺตานิ เสนาสนานิ, เอโก จเร ขคฺควิสาณกโปฺปฯ  
</li>
  
<li>
‘‘‘เมตฺตํ อุเปกฺขํ กรุณํ วิมุตฺติํ, อาเสวมาโน มุทิตญฺจ กาเล;  
  
สเพฺพน โลเกน อวิรุชฺฌมาโน, เอโก จเร ขคฺควิสาณกโปฺปฯ  
</li>
  
<li>
‘‘‘ราคญฺจ โทสญฺจ ปหาย โมหํ, สนฺทาลยิตฺวาน สํโยชนานิ;  
  
อสนฺตสํ ชีวิตสงฺขยมฺหิ, เอโก จเร ขคฺควิสาณกโปฺปฯ  
</li>
  
<li>
‘‘‘ภชนฺติ  
  
เสวนฺติ จ การณตฺถา, นิกฺการณา ทุลฺลภา อชฺช มิตฺตา;  
  
อตฺตตฺถปญฺญา อสุจีมนุสฺสา, เอโก จเร ขคฺควิสาณกโปฺปฯ  
</li>
  
<li>
‘‘‘วิสุทฺธสีลา  
สุวิสุทฺธปญฺญา, สมาหิตา ชาคริยานุยุตฺตา;  
  
วิปสฺสกา ธมฺมวิเสสทสฺสี, มคฺคงฺคโพชฺฌงฺคคเต วิชญฺญาฯ  
</li>
  
<li>
‘‘‘สุญฺญปฺปณิธิญฺจ ตถานิมิตฺตํ  
สุญฺญตปฺปณีหิตญฺจานิมิตฺตํ (สี.)  
, อาเสวยิตฺวา ชินสาสนมฺหิ;  
  
เย สาวกตฺตํ น วชนฺติ ธีรา, ภวนฺติ ปเจฺจกชินา สยมฺภูฯ  
</li>
  
<li>
‘‘‘มหนฺตธมฺมา พหุธมฺมกายา, จิตฺติสฺสรา สพฺพทุโกฺขฆติณฺณา;  
  
อุทคฺคจิตฺตา ปรมตฺถทสฺสี, สีโหปมา ขคฺควิสาณกปฺปาฯ  
</li>
  
<li>
‘‘‘สนฺตินฺทฺริยา สนฺตมนา สมาธี, ปจฺจนฺตสเตฺตสุ ปติปฺปจารา  
ปจฺจตฺตคมฺภีรมตปฺปจารา (สี.)  
;  
  
ทีปา ปรตฺถ อิธ วิชฺชลนฺตา, ปเจฺจกพุทฺธา สตตํ หิตาเมฯ  
</li>
  
<li>
‘‘‘ปหีนสพฺพาวรณา ชนินฺทา, โลกปฺปทีปา ฆนกญฺจนาภา;  
  
นิสฺสํสยํ โลกสุทกฺขิเณยฺยา, ปเจฺจกพุทฺธา สตตปฺปิตาเมฯ  
</li>
  
<li>
‘‘‘ปเจฺจกพุทฺธานํ  
สุภาสิตานิ, จรนฺติ โลกมฺหิ สเทวกมฺหิ;  
  
สุตฺวา ตถา เย น กโรนฺติ พาลา, จรนฺติ ทุเกฺขสุ ปุนปฺปุนํ เตฯ  
</li>
  
<li>
‘‘‘ปเจฺจกพุทฺธานํ  
สุภาสิตานิ, มธุํ ยถา ขุทฺทมวสฺสวนฺตํ;  
  
สุตฺวา ตถา เย ปฎิปตฺติยุตฺตา, ภวนฺติ เต สจฺจทสา สปญฺญา’ฯ  
</li>
  
<li>
‘‘ปเจฺจกพุเทฺธหิ  
ชิเนหิ ภาสิตา, กถา  
คาถา (สี. สฺยา.)  
อุฬารา อภินิกฺขมิตฺวา;  
  
ตา สกฺยสีเหน นรุตฺตเมน, ปกาสิตา ธมฺมวิชานนตฺถํฯ  
</li>
  
<li>
‘‘โลกานุกมฺปาย  
อิมานิ เตสํ, ปเจฺจกพุทฺธาน วิกุพฺพิตานิ;  
  
สํเวคสงฺคมติวฑฺฒนตฺถํ, สยมฺภุสีเหน ปกาสิตานี’’ติฯ  
</li>
  
ปเจฺจกพุทฺธาปทานํ สมตฺตํฯ  
</li>
  
<h3>๓-๑. สาริปุตฺตเตฺถรอปทานํ</h3>
</ol>
<p>อถ เถราปทานํ สุณาถ –</p>


<ol>
<li>
‘‘หิมวนฺตสฺส  
  
อวิทูเร, ลมฺพโก นาม ปพฺพโต;  
  
อสฺสโม สุกโต มยฺหํ, ปณฺณสาลา สุมาปิตาฯ  
</li>
  
<li>
‘‘อุตฺตานกูลา นทิกา, สุปติตฺถา มโนรมา;  
  
สุสุทฺธปุฬินากิณฺณา, อวิทูเร มมสฺสมํฯ  
</li>
  
<li>
‘‘อสกฺขรา อปพฺภารา, สาทุ อปฺปฎิคนฺธิกา;  
  
สนฺทตี นทิกา ตตฺถ, โสภยนฺตา มมสฺสมํฯ  
</li>
  
<li>
‘‘กุมฺภีลา มกรา เจตฺถ, สุสุมารา  
สุํสุมารา (สี. สฺยา. )  
จ กจฺฉปา;  
  
จรนฺติ นทิยา ตตฺถ, โสภยนฺตา มมสฺสมํฯ  
</li>
  
<li>
‘‘ปาฐีนา ปาวุสา มจฺฉา, พลชา  
วชลา (สี. สฺยา.) ชลชา (ปี.)  
มุญฺชโรหิตา;  
  
วคฺคฬา  
วคฺคุลา (สี.) วคฺคุฬา (สฺยา.) มคฺคุรา (เถรคาถา)  
ปปตายนฺตา, โสภยนฺติ  
ปปตายนฺติ, โสภยนฺตา (ก.)  
มมสฺสมํฯ  
</li>
  
<li>
‘‘อุโภ  
กูเลสุ นทิยา, ปุปฺผิโน ผลิโน ทุมา;  
  
อุภโต อภิลมฺพนฺตา, โสภยนฺติ  
อภิลมฺพนฺติ โสภยนฺตา (ก.)  
มมสฺสมํฯ  
</li>
  
<li>
‘‘อมฺพา สาลา จ ติลกา, ปาฎลี สินฺทุวารกา  
สินฺทุวาริกา (พหูสุ)  
;  
  
ทิพฺพคนฺธา สมฺปวนฺติ, ปุปฺผิตา มม อสฺสเมฯ  
</li>
  
<li>
‘‘จมฺปกา สฬลา นีปา  
นิมฺพา (ก.)  
, นาคปุนฺนาคเกตกา;  
  
ทิพฺพคนฺธา สมฺปวนฺติ, ปุปฺผิตา มม อสฺสเมฯ  
</li>
  
<li>
‘‘อติมุตฺตา  
อโสกา จ, ภคินีมาลา จ ปุปฺผิตา;  
  
อโงฺกลา พิมฺพิชาลา  
พิมฺพชาลา (ก.)  
จ, ปุปฺผิตา มม อสฺสเมฯ  
</li>
  
<li>
‘‘เกตกา  
กนฺทลิ  
กทลี (สฺยา.)  
เจว, โคธุกา ติณสูลิกา;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘กณิการา  
กณฺณิกา จ, อสนา อชฺชุนา พหู;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘ปุนฺนาคา คิริปุนฺนาคา, โกวิฬารา จ ปุปฺผิตา;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘อุทฺธาลกา จ กุฎชา, กทมฺพา วกุลา พหู;  
  
ทิพฺพคนฺธํ สมฺปวนฺตา, โสภยนฺติ มมสฺสมํฯ  
</li>
  
<li>
‘‘อาฬกา อิสิมุคฺคา จ, กทลิมาตุลุงฺคิโย;  
  
คโนฺธทเกน สํวฑฺฒา, ผลานิ ธารยนฺติ เตฯ  
</li>
  
<li>
‘‘อเญฺญ ปุปฺผนฺติ ปทุมา, อเญฺญ ชายนฺติ เกสรี;  
  
อเญฺญ โอปุปฺผา ปทุมา, ปุปฺผิตา ตฬาเก ตทาฯ  
</li>
  
<li>
‘‘คพฺภํ คณฺหนฺติ ปทุมา, นิทฺธาวนฺติ มุลาฬิโย;  
  
สิํฆาฎิปตฺตมากิณฺณา, โสภนฺติ ตฬาเก ตทาฯ  
</li>
  
<li>
‘‘นยิตา อมฺพคนฺธี จ, อุตฺตลี พนฺธุชีวกา;  
  
ทิพฺพคนฺธา สมฺปวนฺติ, ปุปฺผิตา ตฬาเก ตทาฯ  
</li>
  
<li>
‘‘ปาฐีนา ปาวุสา มจฺฉา, พลชา มุญฺชโรหิตา;  
  
สํคุลา มคฺคุรา  
มงฺคุรา (สี. ก.)  
เจว, วสนฺติ ตฬาเก ตทาฯ  
</li>
  
<li>
‘‘กุมฺภีลา  
  
สุสุมารา จ, ตนฺติคาหา จ รกฺขสา;  
  
โอคุหา  
โอคาหา (สฺยา.)  
อชครา จ, วสนฺติ ตฬาเก ตทาฯ  
</li>
  
<li>
‘‘ปาเรวตา รวิหํสา, จกฺกวากา นทีจรา;  
  
โกกิลา สุกสาฬิกา, อุปชีวนฺติ ตํ สรํฯ  
</li>
  
<li>
‘‘กุกฺกุตฺถกา กุฬีรกา, วเน โปกฺขรสาตกา;  
  
ทินฺทิภา สุวโปตา จ, อุปชีวนฺติ ตํ สรํฯ  
</li>
  
<li>
‘‘หํสา  
โกญฺจา มยูรา จ, โกกิลา ตมฺพจูฬกา  
ตมฺพจูฬิกา (สี.)  
;  
  
ปมฺปกา ชีวํชีวา จ, อุปชีวนฺติ ตํ สรํฯ  
</li>
  
<li>
‘‘โกสิกา โปฎฺฐสีสา จ, กุรรา เสนกา พหู;  
  
มหากาฬา จ สกุณา, อุปชีวนฺติ ตํ สรํฯ  
</li>
  
<li>
‘‘ปสทา จ วราหา จ, จมรา คณฺฑกา พหู  
วกา เภรณฺฑกา พหู (สี. สฺยา.)  
;  
  
โรหิจฺจา สุกโปตา  
สุตฺตโปตา (สฺยา.)  
จ, อุปชีวนฺติ ตํ สรํฯ  
</li>
  
<li>
‘‘สีหพฺยคฺฆา  
จ ทีปี จ, อจฺฉโกกตรจฺฉกา;  
  
ติธา ปภินฺนมาตงฺคา, อุปชีวนฺติ ตํ สรํฯ  
</li>
  
<li>
‘‘กินฺนรา วานรา เจว, อโถปิ วนกมฺมิกา;  
  
เจตา จ ลุทฺทกา เจว, อุปชีวนฺติ ตํ สรํฯ  
</li>
  
<li>
‘‘ตินฺทุกานิ ปิยาลานิ, มธุกา กาสุมารโย  
กาสมาริโย (สฺยา.)  
;  
  
ธุวํ ผลานิ ธาเรนฺติ, อวิทูเร มมสฺสมํฯ  
</li>
  
<li>
‘‘โกสมฺพา  
โกสุมฺภา (สี. สฺยา.)  
สฬลา นิมฺพา  
สฬลา นีปา (สี. สฺยา.) ปนสา อมฺพา (?)  
, สาทุผลสมายุตา;  
  
ธุวํ ผลานิ ธาเรนฺติ, อวิทูเร มมสฺสมํฯ  
</li>
  
<li>
‘‘หรีตกา  
อามลกา, อมฺพชมฺพุวิภีตกา;  
  
โกลา ภลฺลาตกา พิลฺลา, ผลานิ ธารยนฺติ เตฯ  
</li>
  
<li>
‘‘อาลุวา จ กฬมฺพา จ, พิฬาลีตกฺกฬานิ จ;  
  
ชีวกา สุตกา เจว, พหุกา มม อสฺสเมฯ  
</li>
  
<li>
‘‘อสฺสมสฺสาวิทูรมฺหิ, ตฬากาสุํ สุนิมฺมิตา;  
  
อโจฺฉทกา สีตชลา, สุปติตฺถา มโนรมาฯ  
</li>
  
<li>
‘‘ปทุมุปฺปลสญฺฉนฺนา  
, ปุณฺฑรีกสมายุตา;  
  
มนฺทาลเกหิ สญฺฉนฺนา, ทิพฺพคโนฺธ ปวายติฯ  
</li>
  
<li>
‘‘เอวํ สพฺพงฺคสมฺปเนฺน, ปุปฺผิเต ผลิเต วเน;  
  
สุกเต อสฺสเม รเมฺม, วิหรามิ อหํ ตทาฯ  
</li>
  
<li>
‘‘สีลวา วตสมฺปโนฺน  
วตฺตสมฺปโนฺน (สฺยา.)  
, ฌายี ฌานรโต สทา;  
  
ปญฺจาภิญฺญาพลปฺปโตฺต, สุรุจิ นาม ตาปโสฯ  
</li>
  
<li>
‘‘จตุวีสสหสฺสานิ, สิสฺสา มยฺหํ อุปฎฺฐหุ;  
  
สเพฺพว พฺราหฺมณา เอเต, ชาติมโนฺต ยสสฺสิโนฯ  
</li>
  
<li>
‘‘ลกฺขเณ อิติหาเส จ, สนิฆณฺฎุสเกฎุเภ;  
  
ปทกา เวยฺยากรณา, สธเมฺม ปารมิํ คตาฯ  
</li>
  
<li>
‘‘อุปฺปาเตสุ  
นิมิเตฺตสุ, ลกฺขเณสุ จ โกวิทา;  
  
ปถพฺยา ภูมนฺตลิเกฺข, มม สิสฺสา สุสิกฺขิตาฯ  
</li>
  
<li>
‘‘อปฺปิจฺฉา นิปกา เอเต, อปฺปาหารา อโลลุปา;  
  
ลาภาลาเภน สนฺตุฎฺฐา, ปริวาเรนฺติ มํ สทาฯ  
</li>
  
<li>
‘‘ฌายี  
  
ฌานรตา ธีรา, สนฺตจิตฺตา สมาหิตา;  
  
อากิญฺจญฺญํ ปตฺถยนฺตา, ปริวาเรนฺติ มํ สทาฯ  
</li>
  
<li>
‘‘อภิญฺญาปารมิปฺปตฺตา, เปตฺติเก โคจเร รตา;  
  
อนฺตลิกฺขจรา ธีรา, ปริวาเรนฺติ มํ สทาฯ  
</li>
  
<li>
‘‘สํวุตา ฉสุ ทฺวาเรสุ, อเนชา รกฺขิตินฺทฺริยา;  
  
อสํสฎฺฐา จ เต ธีรา, มม สิสฺสา ทุราสทาฯ  
</li>
  
<li>
‘‘ปลฺลเงฺกน นิสชฺชาย, ฐานจงฺกมเนน จ;  
  
วีตินาเมนฺติ เต รตฺติํ, มม สิสฺสา ทุราสทาฯ  
</li>
  
<li>
‘‘รชนีเย น รชฺชนฺติ, ทุสฺสนีเย น ทุสฺสเร;  
  
โมหนีเย น มุยฺหนฺติ, มม สิสฺสา ทุราสทาฯ  
</li>
  
<li>
‘‘อิทฺธิํ วีมํสมานา เต, วตฺตนฺติ นิจฺจกาลิกํ;  
  
ปถวิํ  
ปฐวิํ (สี. สฺยา.)  
เต ปกเมฺปนฺติ, สารเมฺภน ทุราสทาฯ  
</li>
  
<li>
‘‘กีฬมานา จ เต สิสฺสา, กีฬนฺติ ฌานกีฬิตํ;  
  
ชมฺพุโต ผลมาเนนฺติ, มม สิสฺสา ทุราสทาฯ  
</li>
  
<li>
‘‘อเญฺญ  
คจฺฉนฺติ โคยานํ, อเญฺญ ปุพฺพวิเทหกํ  
ปุพฺพวิเทหนํ (สฺยา. ก.)  
;  
  
อเญฺญ จ อุตฺตรกุรุํ, เอสนาย ทุราสทาฯ  
</li>
  
<li>
‘‘ปุรโต เปเสนฺติ ขาริํ, ปจฺฉโต จ วชนฺติ เต;  
  
จตุวีสสหเสฺสหิ, ฉาทิตํ โหติ อมฺพรํฯ  
</li>
  
<li>
‘‘อคฺคิปากี อนคฺคี จ, ทโนฺตทุกฺขลิกาปิ จ;  
  
อเสฺมน โกฎฺฎิตา เกจิ, ปวตฺตผลโภชนาฯ  
</li>
  
<li>
‘‘อุทโกโรหณา  
เกจิ, สายํ ปาโต สุจีรตา;  
  
โตยาภิเสจนกรา, มม สิสฺสา ทุราสทาฯ  
</li>
  
<li>
‘‘ปรูฬฺหกจฺฉนขโลมา, ปงฺกทนฺตา รชสฺสิรา;  
  
คนฺธิตา สีลคเนฺธน, มม สิสฺสา ทุราสทาฯ  
</li>
  
<li>
‘‘ปาโตว  
สนฺนิปติตฺวา, ชฎิลา อุคฺคตาปนา;  
  
ลาภาลาภํ ปกิเตฺตตฺวา, คจฺฉนฺติ อมฺพเร ตทาฯ  
</li>
  
<li>
‘‘เอเตสํ ปกฺกมนฺตานํ, มหาสโทฺท ปวตฺตติ;  
  
อชินจมฺมสเทฺทน, มุทิตา โหนฺติ เทวตาฯ  
</li>
  
<li>
‘‘ทิโสทิสํ  
ปกฺกมนฺติ, อนฺตลิกฺขจรา อิสี;  
  
สเก พเลนุปตฺถทฺธา, เต คจฺฉนฺติ ยทิจฺฉกํฯ  
</li>
  
<li>
‘‘ปถวีกมฺปกา เอเต, สเพฺพว นภจาริโน;  
  
อุคฺคเตชา ทุปฺปสหา, สาคโรว อโขภิยาฯ  
</li>
  
<li>
‘‘ฐานจงฺกมิโน เกจิ, เกจิ เนสชฺชิกา อิสี;  
  
ปวตฺตโภชนา เกจิ, มม สิสฺสา ทุราสทาฯ  
</li>
  
<li>
‘‘เมตฺตาวิหาริโน เอเต, หิเตสี สพฺพปาณินํ;  
  
อนตฺตุกฺกํสกา สเพฺพ, น เต วเมฺภนฺติ กสฺสจิฯ  
</li>
  
<li>
‘‘สีหราชาวสมฺภีตา, คชราชาว ถามวา;  
  
ทุราสทา พฺยคฺฆาริว, อาคจฺฉนฺติ มมนฺติเกฯ  
</li>
  
<li>
‘‘วิชฺชาธรา เทวตา จ, นาคคนฺธพฺพรกฺขสา;  
  
กุมฺภณฺฑา ทานวา ครุฬา, อุปชีวนฺติ ตํ สรํฯ  
</li>
  
<li>
‘‘เต  
  
ชฎาขาริภริตา, อชินุตฺตรวาสนา;  
  
อนฺตลิกฺขจรา สเพฺพ, อุปชีวนฺติ ตํ สรํฯ  
</li>
  
<li>
‘‘สทานุจฺฉวิกา  
ตทานุจฺฉวิกา (สฺยา. ก.)  
เอเต, อญฺญมญฺญํ สคารวา;  
  
จตุพฺพีสสหสฺสานํ, ขิปิตสโทฺท น วิชฺชติฯ  
</li>
  
<li>
‘‘ปาเท ปาทํ นิกฺขิปนฺตา, อปฺปสทฺทา สุสํวุตา;  
  
อุปสงฺกมฺม สเพฺพว  
สเพฺพ เต (สฺยา.)  
, สิรสา วนฺทเร มมํฯ  
</li>
  
<li>
‘‘เตหิ สิเสฺสหิ ปริวุโต, สเนฺตหิ จ ตปสฺสิภิ;  
  
วสามิ อสฺสเม ตตฺถ, ฌายี ฌานรโต อหํฯ  
</li>
  
<li>
‘‘อิสีนํ สีลคเนฺธน, ปุปฺผคเนฺธน จูภยํ;  
  
ผลีนํ ผลคเนฺธน, คนฺธิโต โหติ อสฺสโมฯ  
</li>
  
<li>
‘‘รตฺตินฺทิวํ น ชานามิ, อรติ เม น วิชฺชติ;  
  
สเก สิเสฺส โอวทโนฺต, ภิโยฺย หาสํ ลภามหํฯ  
</li>
  
<li>
‘‘ปุปฺผานํ ปุปฺผมานานํ, ผลานญฺจ วิปจฺจตํ;  
  
ทิพฺพคนฺธา ปวายนฺติ, โสภยนฺตา มมสฺสมํฯ  
</li>
  
<li>
‘‘สมาธิมฺหา  
วุฎฺฐหิตฺวา, อาตาปี นิปโก อหํ;  
  
ขาริภารํ คเหตฺวาน, วนํ อโชฺฌคหิํ อหํฯ  
</li>
  
<li>
‘‘อุปฺปาเต  
สุปิเน จาปิ, ลกฺขเณสุ สุสิกฺขิโต;  
  
ปวตฺตมานํ  
วตฺตมานํ (ก.)  
มนฺตปทํ, ธารยามิ อหํ ตทาฯ  
</li>
  
<li>
‘‘อโนมทสฺสี ภควา, โลกเชโฎฺฐ นราสโภ;  
  
วิเวกกาโม สมฺพุโทฺธ, หิมวนฺตมุปาคมิฯ  
</li>
  
<li>
‘‘อโชฺฌคาเหตฺวา  
หิมวนฺตํ, อโคฺค การุณิโก มุนิ;  
  
ปลฺลงฺกํ อาภุชิตฺวาน, นิสีทิ ปุริสุตฺตโมฯ  
</li>
  
<li>
‘‘ตมทฺทสาหํ สมฺพุทฺธํ, สปฺปภาสํ มโนรมํ;  
  
อินฺทีวรํว ชลิตํ, อาทิตฺตํว หุตาสนํฯ  
</li>
  
<li>
‘‘ชลนฺตํ ทีปรุกฺขํว, วิชฺชุตํ คคเณ ยถา;  
  
สุผุลฺลํ สาลราชํว, อทฺทสํ โลกนายกํฯ  
</li>
  
<li>
‘‘อยํ  
นาโค มหาวีโร, ทุกฺขสฺสนฺตกโร มุนิ;  
  
อิมํ ทสฺสนมาคมฺม, สพฺพทุกฺขา ปมุจฺจเรฯ  
</li>
  
<li>
‘‘ทิสฺวานาหํ เทวเทวํ, ลกฺขณํ อุปธารยิํ;  
  
พุโทฺธ นุ โข น วา พุโทฺธ, หนฺท ปสฺสามิ จกฺขุมํฯ  
</li>
  
<li>
‘‘สหสฺสารานิ จกฺกานิ, ทิสฺสนฺติ จรณุตฺตเม;  
  
ลกฺขณานิสฺส ทิสฺวาน, นิฎฺฐํ คจฺฉิํ ตถาคเตฯ  
</li>
  
<li>
‘‘สมฺมชฺชนิํ คเหตฺวาน, สมฺมชฺชิตฺวานหํ ตทา;  
  
อถ ปุเปฺผ สมาเนตฺวา, พุทฺธเสฎฺฐํ อปูชยิํฯ  
</li>
  
<li>
‘‘ปูชยิตฺวาน ตํ พุทฺธํ, โอฆติณฺณมนาสวํ;  
  
เอกํสํ อชินํ กตฺวา, นมสฺสิํ โลกนายกํฯ  
</li>
  
<li>
‘‘เยน ญาเณน สมฺพุโทฺธ, วิหรติ  
วิหริตฺถ (สี.), วิหเรติ (ก.)  
อนาสโว;  
  
ตํ ญาณํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘สมุทฺธรสิมํ  
สมุทฺธรยิมํ (สฺยา.)  
โลกํ, สยมฺภู อมิโตทย;  
  
ตว ทสฺสนมาคมฺม, กงฺขาโสตํ ตรนฺติ เตฯ  
</li>
  
<li>
‘‘‘ตุวํ  
สตฺถา จ เกตุ จ, ธโช ยูโป จ ปาณินํ;  
  
ปรายโณ  
ปรายโน (สฺยา. ก.)  
ปติฎฺฐา จ, ทีโป จ ทฺวิปทุตฺตโมฯ  
</li>
  
<li>
‘‘‘สกฺกา สมุเทฺท อุทกํ, ปเมตุํ อาฬฺหเกน วา;  
  
น เตฺวว ตว สพฺพญฺญุ, ญาณํ สกฺกา ปเมตเวฯ  
</li>
  
<li>
‘‘‘ธาเรตุํ  
ปถวิํ สกฺกา, ฐเปตฺวา ตุลมณฺฑเล;  
  
น เตฺวว ตว สพฺพญฺญุ, ญาณํ สกฺกา ธเรตเวฯ  
</li>
  
<li>
‘‘‘อากาโส  
มินิตุํ สกฺกา, รชฺชุยา องฺคุเลน วา;  
  
น เตฺวว ตว สพฺพญฺญุ, ญาณํ สกฺกา ปเมตเวฯ  
</li>
  
<li>
‘‘‘มหาสมุเทฺท อุทกํ, ปถวี จาขิลา ชฎํ  
ปถวิํ จาขิลญฺชเห (สฺยา.)  
;  
  
พุทฺธญาณํ อุปาทาย, อุปมาโต น ยุชฺชเรฯ  
</li>
  
<li>
‘‘‘สเทวกสฺส โลกสฺส, จิตฺตํ เยสํ ปวตฺตติ;  
  
อโนฺตชาลีกตา  
อโนฺตชาลคตา (ปี.)  
เอเต, ตว ญาณมฺหิ จกฺขุมฯ  
</li>
  
<li>
‘‘‘เยน  
ญาเณน ปโตฺตสิ, เกวลํ โพธิมุตฺตมํ;  
  
เตน ญาเณน สพฺพญฺญุ, มทฺทสี ปรติตฺถิเย’ฯ  
</li>
  
<li>
‘‘อิมา คาถา ถวิตฺวาน, สุรุจิ นาม ตาปโส;  
  
อชินํ ปตฺถริตฺวาน, ปถวิยํ นิสีทิ โสฯ  
</li>
  
<li>
‘‘จุลฺลาสีติสหสฺสานิ, อโชฺฌคาโฬฺห มหณฺณเว;  
  
อจฺจุคโต ตาวเทว, คิริราชา ปวุจฺจติฯ  
</li>
  
<li>
‘‘ตาว อจฺจุคฺคโต เนรุ, อายโต วิตฺถโต จ โส;  
  
จุณฺณิโต อณุเภเทน, โกฎิสตสหสฺสโส  
สหสฺสิโย (สฺยา. ก.)  
ฯ  
</li>
  
<li>
‘‘ลเกฺข  
ฐปิยมานมฺหิ, ปริกฺขยมคจฺฉถ;  
  
น เตฺวว ตว สพฺพญฺญุ, ญาณํ สกฺกา ปเมตเวฯ  
</li>
  
<li>
‘‘สุขุมจฺฉิเกน ชาเลน, อุทกํ โย ปริกฺขิเป;  
  
เย เกจิ อุทเก ปาณา, อโนฺตชาลีกตา สิยุํฯ  
</li>
  
<li>
‘‘ตเถว หิ มหาวีร, เย เกจิ ปุถุติตฺถิยา;  
  
ทิฎฺฐิคหนปกฺขนฺทา  
ปกฺขนฺตา (สี. สฺยา.)  
, ปรามาเสน โมหิตาฯ  
</li>
  
<li>
‘‘ตว สุเทฺธน ญาเณน, อนาวรณทสฺสินา;  
  
อโนฺตชาลีกตา เอเต, ญาณํ เต นาติวตฺตเรฯ  
</li>
  
<li>
‘‘ภควา ตมฺหิ สมเย, อโนมทสฺสี มหายโส;  
  
วุฎฺฐหิตฺวา สมาธิมฺหา, ทิสํ โอโลกยี ชิโนฯ  
</li>
  
<li>
‘‘อโนมทสฺสิมุนิโน, นิสโภ นาม สาวโก;  
  
ปริวุโต สตสหเสฺสหิ, สนฺตจิเตฺตหิ ตาทิภิฯ  
</li>
  
<li>
‘‘ขีณาสเวหิ  
สุเทฺธหิ, ฉฬภิเญฺญหิ ฌายิภิ;  
  
จิตฺตมญฺญาย พุทฺธสฺส, อุเปสิ โลกนายกํฯ  
</li>
  
<li>
‘‘อนฺตลิเกฺข ฐิตา ตตฺถ, ปทกฺขิณมกํสุ เต;  
  
นมสฺสนฺตา ปญฺชลิกา, โอตรุํ  
โอรุหุํ (สฺยา.)  
พุทฺธสนฺติเกฯ  
</li>
  
<li>
‘‘อโนมทสฺสี ภควา, โลกเชโฎฺฐ นราสโภ;  
  
ภิกฺขุสเงฺฆ นิสิทิตฺวา, สิตํ ปาตุกรี ชิโนฯ  
</li>
  
<li>
‘‘วรุโณ  
นามุปฎฺฐาโก, อโนมทสฺสิสฺส สตฺถุโน;  
  
เอกํสํ จีวรํ กตฺวา, อปุจฺฉิ โลกนายกํฯ  
</li>
  
<li>
‘‘‘โก  
  
นุ โข ภควา เหตุ, สิตกมฺมสฺส สตฺถุโน;  
  
น หิ พุทฺธา อเหตูหิ, สิตํ ปาตุกโรนฺติ เต’ฯ  
</li>
  
<li>
‘‘อโนมทสฺสี ภควา, โลกเชโฎฺฐ นราสโภ;  
  
ภิกฺขุมเชฺฌ นิสีทิตฺวา, อิมํ คาถํ อภาสถฯ  
</li>
  
<li>
‘‘‘โย มํ ปุเปฺผน ปูเชสิ, ญาณญฺจาปิ อนุตฺถวิ;  
  
ตมหํ กิตฺตยิสฺสามิ, สุโณถ มม ภาสโตฯ  
</li>
  
<li>
‘‘‘พุทฺธสฺส คิรมญฺญาย, สเพฺพ เทวา สมาคตา;  
  
สทฺธมฺมํ โสตุกามา เต, สมฺพุทฺธมุปสงฺกมุํฯ  
</li>
  
<li>
‘‘‘ทสสุ โลกธาตูสุ, เทวกายา มหิทฺธิกา;  
  
สทฺธมฺมํ โสตุกามา เต, สมฺพุทฺธมุปสงฺกมุํฯ  
</li>
  
<li>
‘‘‘หตฺถี อสฺสา รถา ปตฺตี, เสนา จ จตุรงฺคินี;  
  
ปริวาเรสฺสนฺติมํ นิจฺจํ, พุทฺธปูชายิทํ ผลํฯ  
</li>
  
<li>
‘‘‘สฎฺฐิตูริยสหสฺสานิ, เภริโย สมลงฺกตา;  
  
อุปฎฺฐิสฺสนฺติมํ นิจฺจํ, พุทฺธปูชายิทํ ผลํฯ  
</li>
  
<li>
‘‘‘โสฬสิตฺถิสหสฺสานิ, นาริโย สมลงฺกตา;  
  
วิจิตฺตวตฺถาภรณา, อามุตฺตมณิกุณฺฑลาฯ  
</li>
  
<li>
‘‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรสฺสนฺติมํ นิจฺจํ, พุทฺธปูชายิทํ ผลํฯ  
</li>
  
<li>
‘‘‘กปฺปสตสหสฺสานิ, เทวโลเก รมิสฺสติ;  
  
สหสฺสกฺขตฺตุํ จกฺกวตฺตี, ราชา รเฎฺฐ ภวิสฺสติฯ  
</li>
  
<li>
‘‘‘สหสฺสกฺขตฺตุํ  
  
เทวิโนฺท, เทวรชฺชํ กริสฺสติ;  
  
ปเทสรชฺชํ วิปุลํ, คณนาโต อสงฺขิยํ  
อสงฺขยํ (สฺยา. ก.) เอวมุปริปิ  
ฯ  
</li>
  
<li>
‘‘‘ปจฺฉิเม ภวสมฺปเตฺต  
ปจฺฉิมภเว สมฺปเตฺต (สี.)  
, มนุสฺสตฺตํ คมิสฺสติ;  
  
พฺราหฺมณี สาริยา นาม, ธารยิสฺสติ กุจฺฉินาฯ  
</li>
  
<li>
‘‘‘มาตุยา  
นามโคเตฺตน, ปญฺญายิสฺสติยํ นโร;  
  
สาริปุโตฺตติ นาเมน, ติกฺขปโญฺญ ภวิสฺสติฯ  
</li>
  
<li>
‘‘‘อสีติโกฎี ฉเฑฺฑตฺวา, ปพฺพชิสฺสติกิญฺจโน;  
  
คเวสโนฺต สนฺติปทํ, จริสฺสติ มหิํ อิมํฯ  
</li>
  
<li>
‘‘‘อปฺปริเมเยฺย อิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
สาริปุโตฺตติ นาเมน, เหสฺสติ อคฺคสาวโกฯ  
</li>
  
<li>
‘‘‘อยํ  
ภาคีรถี  
ภาคีรสี (สฺยา. ก.)  
คงฺคา, หิมวนฺตา ปภาวิตา;  
  
มหาสมุทฺทมเปฺปติ, ตปฺปยนฺตี มโหทธิํ  
มโหทธี (?) คงฺคาทิมหานทิโยติ อโตฺถ  
ฯ  
</li>
  
<li>
‘‘‘ตเถวายํ สาริปุโตฺต, สเก ตีสุ วิสารโท;  
  
ปญฺญาย ปารมิํ คนฺตฺวา, ตปฺปยิสฺสติ ปาณิเน  
ปาณิโน (สี. สฺยา.)  
ฯ  
</li>
  
<li>
‘‘‘หิมวนฺตมุปาทาย, สาครญฺจ มโหทธิํ;  
  
เอตฺถนฺตเร ยํ ปุลินํ, คณนาโต อสงฺขิยํฯ  
</li>
  
<li>
‘‘‘ตมฺปิ สกฺกา อเสเสน, สงฺขาตุํ คณนา ยถา;  
  
น เตฺวว สาริปุตฺตสฺส, ปญฺญายโนฺต ภวิสฺสติฯ  
</li>
  
<li>
‘‘‘ลเกฺข  
ฐปิยมานมฺหิ, ขีเย คงฺคาย วาลุกา;  
  
น เตฺวว สาริปุตฺตสฺส, ปญฺญายโนฺต ภวิสฺสติฯ  
</li>
  
<li>
‘‘‘มหาสมุเทฺท อูมิโย, คณนาโต อสงฺขิยา;  
  
ตเถว สาริปุตฺตสฺส, ปญฺญายโนฺต น เหสฺสติฯ  
</li>
  
<li>
‘‘‘อาราธยิตฺวา สมฺพุทฺธํ, โคตมํ สกฺยปุงฺควํ;  
  
ปญฺญาย ปารมิํ คนฺตฺวา, เหสฺสติ อคฺคสาวโกฯ  
</li>
  
<li>
‘‘‘ปวตฺติตํ ธมฺมจกฺกํ, สกฺยปุเตฺตน ตาทินา;  
  
อนุวเตฺตสฺสติ สมฺมา, วเสฺสโนฺต ธมฺมวุฎฺฐิโยฯ  
</li>
  
<li>
‘‘‘สพฺพเมตํ  
อภิญฺญาย, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, อคฺคฎฺฐาเน ฐเปสฺสติ’ฯ  
</li>
  
<li>
‘‘อโห  
เม สุกตํ กมฺมํ, อโนมทสฺสิสฺส สตฺถุโน;  
  
ยสฺสาหํ การํ  
ยสฺสาธิการํ (สฺยา.)  
กตฺวาน, สพฺพตฺถ ปารมิํ คโตฯ  
</li>
  
<li>
‘‘อปริเมเยฺย กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว, กิเลเส ฌาปยิํ อหํฯ  
</li>
  
<li>
‘‘อสงฺขตํ คเวสโนฺต, นิพฺพานํ อจลํ ปทํ;  
  
วิจินํ ติตฺถิเย สเพฺพ, เอสาหํ สํสริํ ภเวฯ  
</li>
  
<li>
‘‘ยถาปิ พฺยาธิโต โปโส, ปริเยเสยฺย โอสธํ;  
  
วิจิเนยฺย วนํ  
ธนํ (สฺยา. ก.)  
สพฺพํ, พฺยาธิโต ปริมุตฺติยาฯ  
</li>
  
<li>
‘‘อสงฺขตํ คเวสโนฺต, นิพฺพานํ อมตํ ปทํ;  
  
อโพฺพกิณฺณํ  
อโพฺพจฺฉินฺนํ (อฎฺฐ.)  
ปญฺจสตํ, ปพฺพชิํ อิสิปพฺพชํฯ  
</li>
  
<li>
‘‘ชฎาภาเรน  
ภริโต, อชินุตฺตรนิวาสโน;  
  
อภิญฺญาปารมิํ คนฺตฺวา, พฺรหฺมโลกํ อคจฺฉิหํฯ  
</li>
  
<li>
‘‘นตฺถิ  
พาหิรเก สุทฺธิ, ฐเปตฺวา ชินสาสนํ;  
  
เย เกจิ พุทฺธิมา สตฺตา, สุชฺฌนฺติ ชินสาสเนฯ  
</li>
  
<li>
‘‘อตฺตการมยํ  
อตฺถการมยํ (ก.)  
เอตํ, นยิทํ อิติหีติหํ;  
  
อสงฺขตํ คเวสโนฺต, กุติเตฺถ  
กุติตฺถํ (สี. สฺยา.)  
สญฺจริํ อหํฯ  
</li>
  
<li>
‘‘ยถา สารตฺถิโก โปโส, กทลิํ เฉตฺวาน ผาลเย;  
  
น ตตฺถ สารํ วิเนฺทยฺย, สาเรน ริตฺตโก หิ โสฯ  
</li>
  
<li>
‘‘ตเถว ติตฺถิยา โลเก, นานาทิฎฺฐี พหุชฺชนา;  
  
อสงฺขเตน ริตฺตาเส, สาเรน กทลี ยถาฯ  
</li>
  
<li>
‘‘ปจฺฉิเม ภวสมฺปเตฺต, พฺรหฺมพนฺธุ อโหสหํ;  
  
มหาโภคํ ฉเฑฺฑตฺวาน, ปพฺพชิํ อนคาริยํฯ  
</li>
  
ปฐมภาณวารํฯ  
</li>
  
<li>
‘‘อชฺฌายโก มนฺตธโร, ติณฺณํ เวทาน ปารคู;  
  
พฺราหฺมโณ สญฺจโย  
สญฺชโย (สี. สฺยา. ปี.)  
นาม, ตสฺส มูเล วสามหํฯ  
</li>
  
<li>
‘‘สาวโก  
เต มหาวีร, อสฺสชิ นาม พฺราหฺมโณ;  
  
ทุราสโท อุคฺคเตโช, ปิณฺฑาย จรตี ตทาฯ  
</li>
  
<li>
‘‘ตมทฺทสาสิํ  
สปฺปญฺญํ, มุนิํ โมเน สมาหิตํ;  
  
สนฺตจิตฺตํ มหานาคํ, สุผุลฺลํ ปทุมํ ยถาฯ  
</li>
  
<li>
‘‘ทิสฺวา  
เม จิตฺตมุปฺปชฺชิ, สุทนฺตํ สุทฺธมานสํ;  
  
อุสภํ ปวรํ วีรํ, อรหายํ ภวิสฺสติฯ  
</li>
  
<li>
‘‘ปาสาทิโก อิริยติ, อภิรูโป สุสํวุโต;  
  
อุตฺตเม ทมเถ ทโนฺต, อมตทสฺสี ภวิสฺสติฯ  
</li>
  
<li>
‘‘ยํนูนาหํ อุตฺตมตฺถํ, ปุเจฺฉยฺยํ ตุฎฺฐมานสํ;  
  
โส เม ปุโฎฺฐ กเถสฺสติ, ปฎิปุจฺฉามหํ ตทาฯ  
</li>
  
<li>
‘‘ปิณฺฑปาตํ  
ปิณฺฑจารํ (สฺยา.)  
จรนฺตสฺส, ปจฺฉโต อคมาสหํ;  
  
โอกาสํ ปฎิมาเนโนฺต, ปุจฺฉิตุํ อมตํ ปทํฯ  
</li>
  
<li>
‘‘วีถินฺตเร อนุปฺปตฺตํ, อุปคนฺตฺวาน ปุจฺฉหํ;  
  
‘กถํ โคโตฺตสิ ตฺวํ วีร, กสฺส สิโสฺสสิ มาริส’ฯ  
</li>
  
<li>
‘‘โส เม ปุโฎฺฐ วิยากาสิ, อสมฺภีโตว เกสรี;  
  
‘พุโทฺธ โลเก สมุปฺปโนฺน, ตสฺส สิโสฺสมฺหิ อาวุโส’ฯ  
</li>
  
<li>
‘‘‘กีทิสํ  
เต มหาวีร, อนุชาต มหายส;  
  
พุทฺธสฺส สาสนํ ธมฺมํ, สาธุ เม กถยสฺสุ โภ’ฯ  
</li>
  
<li>
‘‘โส เม ปุโฎฺฐ กถี สพฺพํ, คมฺภีรํ นิปุณํ ปทํ;  
  
ตณฺหาสลฺลสฺส หนฺตารํ, สพฺพทุกฺขาปนูทนํฯ  
</li>
  
<li>
‘‘‘เย ธมฺมา เหตุปฺปภวา, เตสํ เหตุํ ตถาคโต อาห;  
  
เตสญฺจ โย นิโรโธ, เอวํ วาที มหาสมโณ’ฯ  
</li>
  
<li>
‘‘โสหํ วิสฺสชฺชิเต ปเญฺห, ปฐมํ ผลมชฺฌคํ;  
  
วิรโช วิมโล อาสิํ, สุตฺวาน ชินสาสนํฯ  
</li>
  
<li>
‘‘สุตฺวาน  
มุนิโน วากฺยํ, ปสฺสิตฺวา ธมฺมมุตฺตมํ;  
  
ปริโยคาฬฺหสทฺธโมฺม, อิมํ คาถมภาสหํฯ  
</li>
  
<li>
‘‘‘เอเสว  
ธโมฺม ยทิ ตาวเทว, ปจฺจพฺยถปทมโสกํ;  
  
อทิฎฺฐํ อพฺภตีตํ, พหุเกหิ กปฺปนหุเตหิ’ฯ  
</li>
  
<li>
‘‘สฺวาหํ ธมฺมํ คเวสโนฺต, กุติเตฺถ สญฺจริํ อหํ;  
  
โส เม อโตฺถ อนุปฺปโตฺต, กาโล เม นปฺปมชฺชิตุํฯ  
</li>
  
<li>
‘‘โตสิโตหํ  
อสฺสชินา, ปตฺวาน อจลํ ปทํ;  
  
สหายกํ คเวสโนฺต, อสฺสมํ อคมาสหํฯ  
</li>
  
<li>
‘‘ทูรโตว มมํ ทิสฺวา, สหาโย เม สุสิกฺขิโต;  
  
อิริยาปถสมฺปโนฺน  
อิริยาปถํ มมํ ทิสฺวา (ก.)  
, อิทํ วจนมพฺรวิฯ  
</li>
  
<li>
‘‘‘ปสนฺนมุขเนโตฺตสิ, มุนิภาโวว ทิสฺสติ;  
  
อมตาธิคโต กจฺจิ, นิพฺพานมจฺจุตํ ปทํฯ  
</li>
  
<li>
‘‘‘สุภานุรูโป อายาสิ, อาเนญฺชการิโต วิย;  
  
ทโนฺตว ทนฺตทมโถ  
ทโนฺตวุตฺตมทมโถ (สี.) ทโนฺตว ทนฺต ทมเถ (สฺยา.)  
, อุปสโนฺตสิ พฺราหฺมณฯ  
</li>
  
<li>
‘‘‘อมตํ มยาธิคตํ, โสกสลฺลาปนูทนํ;  
  
ตฺวมฺปิ ตํ อธิคเจฺฉสิ  
อธิคจฺฉาหิ (สี.), อธิคเจฺฉหิ (สฺยา.), อธิคโตสิ (?)  
, คจฺฉาม พุทฺธสนฺติกํ’ฯ  
</li>
  
<li>
‘‘สาธูติ โส ปฎิสฺสุตฺวา, สหาโย เม สุสิกฺขิโต;  
  
หเตฺถน หตฺถํ คณฺหิตฺวา, อุปคมฺม  
อุปาคมิ (สี.), อุปาคมฺม (สฺยา.)  
ตวนฺติกํฯ  
</li>
  
<li>
‘‘อุโภปิ ปพฺพชิสฺสาม, สกฺยปุตฺต ตวนฺติเก;  
  
ตว สาสนมาคมฺม, วิหราม อนาสวาฯ  
</li>
  
<li>
‘‘โกลิโต  
อิทฺธิยา เสโฎฺฐ, อหํ ปญฺญาย ปารโค;  
  
อุโภว เอกโต หุตฺวา, สาสนํ โสภยามเสฯ  
</li>
  
<li>
‘‘อปริโยสิตสงฺกโปฺป  
, กุติเตฺถ สญฺจริํ อหํ;  
  
ตว ทสฺสนมาคมฺม, สงฺกโปฺป ปูริโต มมฯ  
</li>
  
<li>
‘‘ปถวิยํ ปติฎฺฐาย, ปุปฺผนฺติ สมเย ทุมา;  
  
ทิพฺพคนฺธา สมฺปวนฺติ, โตเสนฺติ สพฺพปาณินํฯ  
</li>
  
<li>
‘‘ตเถวาหํ มหาวีร, สกฺยปุตฺต มหายส;  
  
สาสเน เต ปติฎฺฐาย, สมเยสามิ ปุปฺผิตุํฯ  
</li>
  
<li>
‘‘วิมุตฺติปุปฺผํ  
เอสโนฺต, ภวสํสารโมจนํ;  
  
วิมุตฺติปุปฺผลาเภน, โตเสมิ สพฺพปาณินํฯ  
</li>
  
<li>
‘‘ยาวตา พุทฺธเขตฺตมฺหิ, ฐเปตฺวาน มหามุนิํ;  
  
ปญฺญาย สทิโส นตฺถิ, ตว ปุตฺตสฺส จกฺขุมฯ  
</li>
  
<li>
‘‘สุวินีตา จ เต สิสฺสา, ปริสา จ สุสิกฺขิตา;  
  
อุตฺตเม ทมเถ ทนฺตา, ปริวาเรนฺติ ตํ สทาฯ  
</li>
  
<li>
‘‘ฌายี  
ฌานรตา ธีรา, สนฺตจิตฺตา สมาหิตา;  
  
มุนี โมเนยฺยสมฺปนฺนา, ปริวาเรนฺติ ตํ สทาฯ  
</li>
  
<li>
‘‘อปฺปิจฺฉา นิปกา ธีรา, อปฺปาหารา อโลลุปา;  
  
ลาภาลาเภน สนฺตุฎฺฐา, ปริวาเรนฺติ ตํ สทาฯ  
</li>
  
<li>
‘‘อารญฺญิกา ธุตรตา, ฌายิโน ลูขจีวรา;  
  
วิเวกาภิรตา ธีรา, ปริวาเรนฺติ ตํ สทาฯ  
</li>
  
<li>
‘‘ปฎิปนฺนา  
ผลฎฺฐา จ, เสขา ผลสมงฺคิโน;  
  
อาสีสกา  
อาสิํสกา (สี. สฺยา.)  
อุตฺตมตฺถํ, ปริวาเรนฺติ ตํ สทาฯ  
</li>
  
<li>
‘‘โสตาปนฺนา จ วิมลา, สกทาคามิโน จ เย;  
  
อนาคามี จ อรหา, ปริวาเรนฺติ ตํ สทาฯ  
</li>
  
<li>
‘‘สติปฎฺฐานกุสลา, โพชฺฌงฺคภาวนารตา;  
  
สาวกา เต พหู สเพฺพ, ปริวาเรนฺติ ตํ สทาฯ  
</li>
  
<li>
‘‘อิทฺธิปาเทสุ กุสลา, สมาธิภาวนารตา;  
  
สมฺมปฺปธานานุยุตฺตา, ปริวาเรนฺติ ตํ สทาฯ  
</li>
  
<li>
‘‘เตวิชฺชา ฉฬภิญฺญา จ, อิทฺธิยา ปารมิํ คตา;  
  
ปญฺญาย ปารมิํ ปตฺตา, ปริวาเรนฺติ ตํ สทาฯ  
</li>
  
<li>
‘‘เอทิสา เต มหาวีร, ตว สิสฺสา สุสิกฺขิตา;  
  
ทุราสทา อุคฺคเตชา, ปริวาเรนฺติ ตํ สทาฯ  
</li>
  
<li>
‘‘เตหิ สิเสฺสหิ ปริวุโต, สญฺญเตหิ ตปสฺสิภิ;  
  
มิคราชาวสมฺภีโต, อุฬุราชาว โสภสิฯ  
</li>
  
<li>
‘‘ปถวิยํ ปติฎฺฐาย, รุหนฺติ ธรณีรุหา;  
  
เวปุลฺลตํ ปาปุณนฺติ, ผลญฺจ ทสฺสยนฺติ เตฯ  
</li>
  
<li>
‘‘ปถวีสทิโส  
  
ตฺวํสิ, สกฺยปุตฺต มหายส;  
  
สาสเน เต ปติฎฺฐาย, ลภนฺติ อมตํ ผลํฯ  
</li>
  
<li>
‘‘สินฺธุ สรสฺสตี เจว, นทิโย จนฺทภาคิกา;  
  
คงฺคา จ ยมุนา เจว, สรภู จ อโถ มหีฯ  
</li>
  
<li>
‘‘เอตาสํ  
สนฺทมานานํ, สาคโร สมฺปฎิจฺฉติ;  
  
ชหนฺติ ปุริมํ นามํ, สาคโรเตว ญายติฯ  
</li>
  
<li>
‘‘ตเถวิเม  
จตุพฺพณฺณา, ปพฺพชิตฺวา ตวนฺติเก;  
  
ชหนฺติ ปุริมํ นามํ, พุทฺธปุตฺตาติ ญายเรฯ  
</li>
  
<li>
‘‘ยถาปิ จโนฺท วิมโล, คจฺฉํ อากาสธาตุยา;  
  
สเพฺพ ตารคเณ โลเก, อาภาย อติโรจติฯ  
</li>
  
<li>
‘‘ตเถว ตฺวํ มหาวีร, ปริวุโต เทวมานุเส;  
  
เอเต สเพฺพ อติกฺกมฺม, ชลสิ สพฺพทา ตุวํฯ  
</li>
  
<li>
‘‘คมฺภีเร อุฎฺฐิตา อูมี, น เวลมติวตฺตเร;  
  
สพฺพา เวลํว ผุสนฺติ  
สพฺพาว เวลํ ผุสนฺติ (สี.), สพฺพา เวลํ ปผุสฺสนฺติ (สฺยา.)  
, สญฺจุณฺณา วิกิรนฺติ ตาฯ  
</li>
  
<li>
‘‘ตเถว ติตฺถิยา โลเก, นานาทิฎฺฐี พหุชฺชนา;  
  
ธมฺมํ วาทิตุกามา เต, นาติวตฺตนฺติ ตํ มุนิํฯ  
</li>
  
<li>
‘‘สเจ จ ตํ ปาปุณนฺติ, ปฎิวาเทหิ จกฺขุม;  
  
ตวนฺติกํ อุปาคนฺตฺวา, สญฺจุณฺณาว ภวนฺติ เตฯ  
</li>
  
<li>
‘‘ยถาปิ อุทเก ชาตา, กุมุทา มนฺทาลกา พหู;  
  
อุปลิมฺปนฺติ  
อุปลิปฺปนฺติ (?)  
โตเยน, กทฺทมกลเลน จฯ  
</li>
  
<li>
‘‘ตเถว พหุกา สตฺตา, โลเก ชาตา วิรูหเร;  
  
อฎฺฎิตา ราคโทเสน, กทฺทเม กุมุทํ ยถาฯ  
</li>
  
<li>
‘‘ยถาปิ ปทุมํ ชลชํ, ชลมเชฺฌ วิรูหติ;  
  
น โส ลิมฺปติ โตเยน, ปริสุโทฺธ หิ เกสรีฯ  
</li>
  
<li>
‘‘ตเถว  
ตฺวํ มหาวีร, โลเก ชาโต มหามุนิ;  
  
โนปลิมฺปสิ โลเกน, โตเยน ปทุมํ ยถาฯ  
</li>
  
<li>
‘‘ยถาปิ รมฺมเก มาเส, พหู ปุปฺผนฺติ วาริชา;  
  
นาติกฺกมนฺติ ตํ มาสํ, สมโย ปุปฺผนาย โสฯ  
</li>
  
<li>
‘‘ตเถว  
  
  
ตฺวํ มหาวีร, ปุปฺผิโต เต วิมุตฺติยา;  
  
สาสนํ นาติวตฺตนฺติ, ปทุมํ วาริชํ ยถาฯ  
</li>
  
<li>
‘‘สุปุปฺผิโต สาลราชา, ทิพฺพคนฺธํ ปวายติ;  
  
อญฺญสาเลหิ ปริวุโต, สาลราชาว โสภติฯ  
</li>
  
<li>
‘‘ตเถว ตฺวํ มหาวีร, พุทฺธญาเณน ปุปฺผิโต;  
  
ภิกฺขุสงฺฆปริวุโต, สาลราชาว โสภสิฯ  
</li>
  
<li>
‘‘ยถาปิ เสโล หิมวา, โอสโธ สพฺพปาณินํ;  
  
นาคานํ อสุรานญฺจ, เทวตานญฺจ อาลโยฯ  
</li>
  
<li>
‘‘ตเถว ตฺวํ มหาวีร, โอสโธ วิย ปาณินํ;  
  
เตวิชฺชา ฉฬภิญฺญา จ, อิทฺธิยา ปารมิํ คตาฯ  
</li>
  
<li>
‘‘อนุสิฎฺฐา มหาวีร, ตยา การุณิเกน เต;  
  
รมนฺติ ธมฺมรติยา, วสนฺติ ตว สาสเนฯ  
</li>
  
<li>
‘‘มิคราชา ยถา สีโห, อภินิกฺขมฺม อาสยา;  
  
จตุทฺทิสานุวิโลเกตฺวา  
วิโลเกตฺวา (สี. สฺยา.), นุโลเกตฺวา (ก.)  
,  
</li>
  
<p>ติกฺขตฺตุํ อภินาทติฯ
</ol></p>


<ol>
<li>
‘‘สเพฺพ มิคา อุตฺตสนฺติ, มิคราชสฺส คชฺชโต;  
  
ตถา หิ ชาติมา เอโส, ปสู ตาเสติ สพฺพทาฯ  
</li>
  
<li>
‘‘คชฺชโต  
เต มหาวีร, วสุธา สมฺปกมฺปติ;  
  
โพธเนยฺยาวพุชฺฌนฺติ, ตสนฺติ มารกายิกาฯ  
</li>
  
<li>
‘‘ตสนฺติ ติตฺถิยา สเพฺพ, นทโต เต มหามุนิ;  
  
กากา เสนาว วิพฺภนฺตา, มิครญฺญา ยถา มิคาฯ  
</li>
  
<li>
‘‘เย เกจิ คณิโน โลเก, สตฺถาโรติ ปวุจฺจเร;  
  
ปรมฺปราคตํ ธมฺมํ, เทเสนฺติ ปริสาย เตฯ  
</li>
  
<li>
‘‘น เหวํ ตฺวํ มหาวีร, ธมฺมํ เทเสสิ ปาณินํ;  
  
สามํ สจฺจานิ พุชฺฌิตฺวา, เกวลํ โพธิปกฺขิยํฯ  
</li>
  
<li>
‘‘อาสยานุสยํ ญตฺวา, อินฺทฺริยานํ พลาพลํ;  
  
ภพฺพาภเพฺพ วิทิตฺวาน, มหาเมโฆว คชฺชสิฯ  
</li>
  
<li>
‘‘จกฺกวาฬปริยนฺตา  
, นิสินฺนา ปริสา ภเว;  
  
นานาทิฎฺฐี วิจินนฺตา  
วิจิเนฺตนฺติ (สฺยา.), วิจินนฺตํ (ก.)  
, วิมติเจฺฉทนาย ตํฯ  
</li>
  
<li>
‘‘สเพฺพสํ  
จิตฺตมญฺญาย, โอปมฺมกุสโล มุนิ;  
  
เอกํ ปญฺหํ กเถโนฺตว, วิมติํ ฉินฺทสิ  
ฉินฺทิ (สฺยา. ก.)  
ปาณินํฯ  
</li>
  
<li>
‘‘อุปติสฺสสทิเสเหว, วสุธา ปูริตา ภเว;  
  
สเพฺพว เต ปญฺชลิกา, กิตฺตยุํ โลกนายกํฯ  
</li>
  
<li>
‘‘กปฺปํ วา เต กิตฺตยนฺตา, นานาวเณฺณหิ กิตฺตยุํ;  
  
ปริเมตุํ น สเกฺกยฺยุํ  
น กเปฺปยฺยุํ (สฺยา.), น ปเปฺปยฺยุํ (ก.)  
, อปฺปเมโยฺย ตถาคโตฯ  
</li>
  
<li>
‘‘ยถาสเกน  
ถาเมน, กิตฺติโต หิ มยา ชิโน;  
  
กปฺปโกฎีปิ กิเตฺตนฺตา, เอวเมว ปกิตฺตยุํฯ  
</li>
  
<li>
‘‘สเจ  
หิ โกจิ เทโว วา, มนุโสฺส วา สุสิกฺขิโต;  
  
ปเมตุํ ปริกเปฺปยฺย, วิฆาตํว ลเภยฺย โสฯ  
</li>
  
<li>
‘‘สาสเน เต ปติฎฺฐาย, สกฺยปุตฺต มหายส;  
  
ปญฺญาย ปารมิํ คนฺตฺวา, วิหรามิ อนาสโวฯ  
</li>
  
<li>
‘‘ติตฺถิเย สมฺปมทฺทามิ, วเตฺตมิ ชินสาสนํ;  
  
ธมฺมเสนาปติ อชฺช, สกฺยปุตฺตสฺส สาสเนฯ  
</li>
  
<li>
‘‘อปริเมเยฺย กตํ กมฺมํ, ผลํ ทเสฺสสิ เม อิธ;  
  
สุขิโตฺต สรเวโคว, กิเลเส ฌาปยี มม  
ฌาปยิํ มม (สฺยา.), ฌาปยิํ อหํ (ก.)  
ฯ  
</li>
  
<li>
‘‘โย โกจิ มนุโช ภารํ, ธาเรยฺย มตฺถเก สทา;  
  
ภาเรน ทุกฺขิโต อสฺส, ภาเรหิ ภริโต ตถาฯ  
</li>
  
<li>
‘‘ฑยฺหมาโน ตีหคฺคีหิ, ภเวสุ สํสริํ อหํ;  
  
ภริโต ภวภาเรน, คิริํ อุจฺจาริโต ยถาฯ  
</li>
  
<li>
‘‘โอโรปิโต จ เม ภาโร, ภวา อุคฺฆาฎิตา มยา;  
  
กรณียํ กตํ สพฺพํ, สกฺยปุตฺตสฺส สาสเนฯ  
</li>
  
<li>
‘‘ยาวตา พุทฺธเขตฺตมฺหิ, ฐเปตฺวา สกฺยปุงฺควํ;  
  
อหํ อโคฺคมฺหิ ปญฺญาย, สทิโส เม น วิชฺชติฯ  
</li>
  
<li>
‘‘สมาธิมฺหิ  
สุกุสโล, อิทฺธิยา ปารมิํ คโต;  
  
อิจฺฉมาโน จหํ อชฺช, สหสฺสํ อภินิมฺมิเนฯ  
</li>
  
<li>
‘‘อนุปุพฺพวิหารสฺส  
, วสีภูโต มหามุนิ;  
  
กเถสิ สาสนํ มยฺหํ, นิโรโธ สยนํ มมฯ  
</li>
  
<li>
‘‘ทิพฺพจกฺขุ  
วิสุทฺธํ เม, สมาธิกุสโล อหํ;  
  
สมฺมปฺปธานานุยุโตฺต, โพชฺฌงฺคภาวนารโตฯ  
</li>
  
<li>
‘‘สาวเกน หิ ปตฺตพฺพํ, สพฺพเมว กตํ มยา;  
  
โลกนาถํ ฐเปตฺวาน, สทิโส เม น วิชฺชติฯ  
</li>
  
<li>
‘‘สมาปตฺตีนํ กุสโล  
สมาปตฺตินยกุสโล (สี.)  
, ฌานวิโมกฺขาน ขิปฺปปฎิลาภี;  
  
โพชฺฌงฺคภาวนารโต, สาวกคุณปารมิคโตสฺมิฯ  
</li>
  
<li>
‘‘สาวกคุเณนปิ  
ผุเสฺสน  
สาวกคุณผุเสฺสน (สฺยา.)  
, พุทฺธิยา ปริสุตฺตมภารวา  
ปุริสุตฺตมคารวา (สฺยา.), ปุริสุตฺตมภารวา (ก.)  
;  
  
ยํ สทฺธาสงฺคหิตํ  
สทฺธาย สงฺคหิตํ (สี.), สทฺทาสงฺคหิตํ (สฺยา.)  
จิตฺตํ, สทา สพฺรหฺมจารีสุฯ  
</li>
  
<li>
‘‘อุทฺธตวิโสว สโปฺป, ฉินฺนวิสาโณว อุสโภ;  
  
นิกฺขิตฺตมานทโปฺปว  
ทโพฺพว (ก.)  
, อุเปมิ ครุคารเวน คณํฯ  
</li>
  
<li>
‘‘ยทิ รูปินี ภเวยฺย, ปญฺญา เม วสุมตีปิ  
วสุมตี (สี. ก.) วสุปตีนํ (สฺยา.)  
น สเมยฺย;  
  
อโนมทสฺสิสฺส  
อโนมทสฺสิ (?)  
ภควโต, ผลเมตํ ญาณถวนายฯ  
</li>
  
<li>
‘‘ปวตฺติตํ ธมฺมจกฺกํ, สกฺยปุเตฺตน ตาทินา;  
  
อนุวเตฺตมหํ สมฺมา, ญาณถวนายิทํ ผลํฯ  
</li>
  
<li>
‘‘มา เม กทาจิ ปาปิโจฺฉ, กุสีโต หีนวีริโย;  
  
อปฺปสฺสุโต อนาทโร  
อนาจาโร (สพฺพตฺถ) เถรคา. ๙๘๗ ปสฺสิตพฺพา  
, สเมโต อหุ กตฺถจิฯ  
</li>
  
<li>
‘‘พหุสฺสุโต จ เมธาวี, สีเลสุ สุสมาหิโต;  
  
เจโตสมถานุยุโตฺต, อปิ มุทฺธนิ ติฎฺฐตุฯ  
</li>
  
<li>
‘‘ตํ โว วทามิ ภทฺทเนฺต, ยาวเนฺตตฺถ สมาคตา;  
  
อปฺปิจฺฉา โหถ สนฺตุฎฺฐา, ฌายี ฌานรตา สทาฯ  
</li>
  
<li>
‘‘ยมหํ  
  
  
ปฐมํ ทิสฺวา, วิรโช วิมโล อหุํ;  
  
โส เม อาจริโย ธีโร, อสฺสชิ นาม สาวโกฯ  
</li>
  
<li>
‘‘ตสฺสาหํ วาหสา อชฺช, ธมฺมเสนาปตี อหุํ;  
  
สพฺพตฺถ ปารมิํ ปตฺวา, วิหรามิ อนาสโวฯ  
</li>
  
<li>
‘‘โย เม อาจริโย อาสิ, อสฺสชิ นาม สาวโก;  
  
ยสฺสํ ทิสายํ วสติ, อุสฺสีสมฺหิ กโรมหํฯ  
</li>
  
<li>
‘‘มม กมฺมํ สริตฺวาน, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, อคฺคฎฺฐาเน ฐเปสิ มํฯ  
</li>
  
<li>
  
อิมา เทฺว คาถาโย สฺยามโปตฺถเก น สนฺติ  
  
<p>กิเลสา ฌาปิตา มยฺหํ, ภวา สเพฺพ สมูหตาฯ
</ol></p>


นาโคว พนฺธนํ เฉตฺวา, วิหรามิ อนาสโวฯ  
</p>
  
<ol>
<li>
‘‘สฺวาคตํ วต เม อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํ  
อิมา เทฺว คาถาโร สฺยามโปตฺถเก น สนฺติ  
ฯ  
</li>
  
<li>
‘‘ปฎิสมฺภิทา  
จตโสฺส  
จตโสฺส จ (สี.)  
, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา สาริปุโตฺต เถโร อิมา คาถาโย
</ol></p>


<p>อภาสิตฺถาติฯ</p>

</p>


<h3>๓-๒. มหาโมคฺคลฺลานเตฺถรอปทานํ</h3>
<ol>
<li>
‘‘อโนมทสฺสี ภควา, โลกเชโฎฺฐ นราสโภ;  
  
วิหาสิ หิมวนฺตมฺหิ, เทวสงฺฆปุรกฺขโตฯ  
</li>
  
<li>
‘‘วรุโณ นาม นาเมน, นาคราชา อหํ ตทา;  
  
กามรูปี วิกุพฺพามิ, มโหทธินิวาสหํฯ  
</li>
  
<li>
‘‘สงฺคณิยํ  
คณํ หิตฺวา, ตูริยํ ปฎฺฐเปสหํ;  
  
สมฺพุทฺธํ ปริวาเรตฺวา, วาเทสุํ อจฺฉรา ตทาฯ  
</li>
  
<li>
‘‘วชฺชมาเนสุ  
ตูเรสุ, เทวา ตูรานิ  
ตุริเยสุ, เทวา ตุริยานิ (สี. สฺยา.)  
วชฺชยุํ;  
  
อุภินฺนํ สทฺทํ สุตฺวาน, พุโทฺธปิ สมฺปพุชฺฌถฯ  
</li>
  
<li>
‘‘นิมเนฺตตฺวาน สมฺพุทฺธํ, สกํ ภวนุปาคมิํ;  
  
อาสนํ ปญฺญเปตฺวาน, กาลมาโรจยิํ อหํฯ  
</li>
  
<li>
‘‘ขีณาสวสหเสฺสหิ, ปริวุโต โลกนายโก;  
  
โอภาเสโนฺต ทิสา สพฺพา, ภวนํ เม อุปาคมิฯ  
</li>
  
<li>
‘‘อุปวิฎฺฐํ  
มหาวีรํ, เทวเทวํ นราสภํ;  
  
สภิกฺขุสงฺฆํ ตเปฺปสิํ  
สนฺตเปฺปสิํ (สฺยา.), ตเปฺปมิ (ก.)  
, อนฺนปาเนนหํ ตทาฯ  
</li>
  
<li>
‘‘อนุโมทิ มหาวีโร, สยมฺภู อคฺคปุคฺคโล;  
  
ภิกฺขุสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘โย โส  
ยํ โส (ก.)  
สงฺฆํ อปูเชสิ, พุทฺธญฺจ โลกนายกํ;  
  
เตน จิตฺตปฺปสาเทน, เทวโลกํ คมิสฺสติฯ  
</li>
  
<li>
‘‘‘สตฺตสตฺตติกฺขตฺตุญฺจ, เทวรชฺชํ กริสฺสติ;  
  
ปถพฺยา รชฺชํ อฎฺฐสตํ, วสุธํ อาวสิสฺสติฯ  
</li>
  
<li>
‘‘‘ปญฺจปญฺญาสกฺขตฺตุญฺจ, จกฺกวตฺตี ภวิสฺสติ;  
  
โภคา อสงฺขิยา ตสฺส, อุปฺปชฺชิสฺสนฺติ ตาวเทฯ  
</li>
  
<li>
‘‘‘อปริเมเยฺย  
อิโต กเปฺป, โอกฺกากกุลสมฺภโว;  
  
โคตโม นาม โคเตฺตน  
นาเมน (สี.)  
, สตฺถา โลเก ภวิสฺสติฯ  
</li>
  
<li>
‘‘‘นิรยา  
โส จวิตฺวาน, มนุสฺสตํ คมิสฺสติ;  
  
โกลิโต นาม นาเมน, พฺรหฺมพนฺธุ ภวิสฺสติฯ  
</li>
  
<li>
‘‘‘โส ปจฺฉา ปพฺพชิตฺวาน, กุสลมูเลน โจทิโต;  
  
โคตมสฺส ภควโต, ทุติโย เหสฺสติ สาวโกฯ  
</li>
  
<li>
‘‘‘อารทฺธวีริโย ปหิตโตฺต, อิทฺธิยา ปารมิํ คโต;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘ปาปมิโตฺตปนิสฺสาย, กามราควสํ คโต;  
  
มาตรํ ปิตรญฺจาปิ, ฆาตยิํ ทุฎฺฐมานโสฯ  
</li>
  
<li>
‘‘ยํ  
ยํ โยนุปปชฺชามิ, นิรยํ อถ มานุสํ;  
  
ปาปกมฺมสมงฺคิตา, ภินฺนสีโส มรามหํฯ  
</li>
  
<li>
‘‘อิทํ ปจฺฉิมกํ มยฺหํ, จริโม วตฺตเต ภโว;  
  
อิธาปิ เอทิโส มยฺหํ, มรณกาเล ภวิสฺสติฯ  
</li>
  
<li>
‘‘ปวิเวกมนุยุโตฺต, สมาธิภาวนารโต;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ธรณิมฺปิ สุคมฺภีรํ, พหลํ ทุปฺปธํสิยํ;  
  
วามงฺคุเฎฺฐน โขเภยฺยํ, อิทฺธิยา ปารมิํ คโตฯ  
</li>
  
<li>
‘‘อสฺมิมานํ น ปสฺสามิ, มาโน มยฺหํ น วิชฺชติ;  
  
สามเณเร อุปาทาย, ครุจิตฺตํ กโรมหํฯ  
</li>
  
<li>
‘‘อปริเมเยฺย อิโต กเปฺป, ยํ กมฺมมภินีหริํ;  
  
ตาหํ ภูมิมนุปฺปโตฺต, ปโตฺตมฺหิ อาสวกฺขยํฯ  
</li>
  
<li>
‘‘ปฎิสมฺภิทา  
  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา มหาโมคฺคลฺลาโน เถโร อิมา คาถาโย อภาสิตฺถาติฯ
</ol></p>

</p>


<h3>๓-๓. มหากสฺสปเตฺถรอปทานํ</h3>
<ol>
<li>
‘‘ปทุมุตฺตรสฺส  
ภควโต, โลกเชฎฺฐสฺส ตาทิโน;  
  
นิพฺพุเต โลกนาถมฺหิ, ปูชํ กุพฺพนฺติ สตฺถุโนฯ  
</li>
  
<li>
‘‘อุทคฺคจิตฺตา ชนตา, อาโมทิตปโมทิตา;  
  
เตสุ สํเวคชาเตสุ, ปีติ เม อุทปชฺชถฯ  
</li>
  
<li>
‘‘ญาติมิเตฺต สมาเนตฺวา, อิทํ วจนมพฺรวิํ;  
  
ปรินิพฺพุโต มหาวีโร, หนฺท ปูชํ กโรมเสฯ  
</li>
  
<li>
‘‘สาธูติ เต ปฎิสฺสุตฺวา, ภิโยฺย หาสํ ชนิํสุ เม;  
  
พุทฺธสฺมิํ โลกนาถมฺหิ, กาหาม ปุญฺญสญฺจยํฯ  
</li>
  
<li>
‘‘อคฺฆิยํ  
สุกตํ กตฺวา, สตหตฺถสมุคฺคตํ;  
  
ทิยฑฺฒหตฺถปตฺถฎํ, วิมานํ นภมุคฺคตํฯ  
</li>
  
<li>
‘‘กตฺวาน หมฺมิยํ ตตฺถ, ตาลปนฺตีหิ จิตฺติตํ;  
  
สกํ จิตฺตํ ปสาเทตฺวา, เจติยํ ปูชยุตฺตมํฯ  
</li>
  
<li>
‘‘อคฺคิกฺขโนฺธว  
ชลิโต, กิํสุโก อิว  
สาลราชาว (สี.)  
ผุลฺลิโต;  
  
อินฺทลฎฺฐีว อากาเส, โอภาเสติ จตุทฺทิสาฯ  
</li>
  
<li>
‘‘ตตฺถ จิตฺตํ ปสาเทตฺวา, กตฺวาน กุสลํ พหุํ;  
  
ปุพฺพกมฺมํ สริตฺวาน, ติทสํ อุปปชฺชหํฯ  
</li>
  
<li>
‘‘สหสฺสยุตฺตํ  
หยวาหิํ, ทิพฺพยานมธิฎฺฐิโต;  
  
อุพฺพิทฺธํ ภวนํ มยฺหํ, สตฺตภูมํ สมุคฺคตํฯ  
</li>
  
<li>
‘‘กูฎาคารสหสฺสานิ, สพฺพโสณฺณมยา อหุํ;  
  
ชลนฺติ สกเตเชน, ทิสา สพฺพา ปภาสยํฯ  
</li>
  
<li>
‘‘สนฺติ อเญฺญปิ นิยฺยูหา, โลหิตงฺคมยา ตทา;  
  
เตปิ โชตนฺติ อาภาย, สมนฺตา จตุโร ทิสาฯ  
</li>
  
<li>
‘‘ปุญฺญกมฺมาภินิพฺพตฺตา, กูฎาคารา สุนิมฺมิตา;  
  
มณิมยาปิ โชตนฺติ, ทิสา ทส  
ทิโสทิสํ (สฺยา.)  
สมนฺตโตฯ  
</li>
  
<li>
‘‘เตสํ อุโชฺชตมานานํ, โอภาโส วิปุโล อหุ;  
  
สเพฺพ เทเว อภิโภมิ, ปุญฺญกมฺมสฺสิทํ ผลํฯ  
</li>
  
<li>
‘‘สฎฺฐิกปฺปสหสฺสมฺหิ  
, อุพฺพิโทฺธ นาม ขตฺติโย;  
  
จาตุรโนฺต วิชิตาวี, ปถวิํ อาวสิํ อหํฯ  
</li>
  
<li>
‘‘ตเถว ภทฺทเก กเปฺป, ติํสกฺขตฺตุํ อโหสหํ;  
  
สกกมฺมาภิรโทฺธมฺหิ, จกฺกวตฺตี มหพฺพโลฯ  
</li>
  
<li>
‘‘สตฺตรตนสมฺปโนฺน, จตุทีปมฺหิ อิสฺสโร;  
  
ตตฺถาปิ ภวนํ มยฺหํ, อินฺทลฎฺฐีว อุคฺคตํฯ  
</li>
  
<li>
‘‘อายามโต  
  
จตุพฺพีสํ, วิตฺถาเรน จ ทฺวาทส;  
  
รมฺมณํ  
รมฺมกํ (สี. สฺยา.)  
นาม นครํ, ทฬฺหปาการโตรณํฯ  
</li>
  
<li>
‘‘อายามโต ปญฺจสตํ, วิตฺถาเรน ตทฑฺฒกํ;  
  
อากิณฺณํ ชนกาเยหิ, ติทสานํ ปุรํ วิยฯ  
</li>
  
<li>
‘‘ยถา สูจิฆเร สูจี, ปกฺขิตฺตา ปณฺณวีสติ;  
  
อญฺญมญฺญํ ปฆเฎฺฎนฺติ, อากิณฺณํ โหติ ลงฺกตํ  
ตํ ตทา (สี.), สตตา (สฺยา.), สงฺกรํ (?)  
ฯ  
</li>
  
<li>
‘‘เอวมฺปิ นครํ มยฺหํ, หตฺถิสฺสรถสํกุลํ;  
  
มนุเสฺสหิ สทากิณฺณํ, รมฺมณํ นครุตฺตมํฯ  
</li>
  
<li>
‘‘ตตฺถ ภุตฺวา ปิวิตฺวา จ, ปุน เทวตฺตนํ คโต  
ปุนปิ เทวตงฺคโต (ก.)  
ฯ  
  
ภเว ปจฺฉิมเก มยฺหํ, อโหสิ กุลสมฺปทาฯ  
</li>
  
<li>
‘‘พฺราหฺมญฺญกุลสมฺภูโต  
, มหารตนสญฺจโย;  
  
อสีติโกฎิโย หิตฺวา, หิรญฺญสฺสาปิ ปพฺพชิํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา มหากสฺสโป เถโร อิมา คาถาโย อภาสิตฺถาติฯ
</ol></p>

</p>


<h3>๓-๔. อนุรุทฺธเตฺถรอปทานํ</h3>
<ol>
<li>
‘‘สุเมธํ  
ภควนฺตาหํ, โลกเชฎฺฐํ นราสภํ;  
  
วูปกฎฺฐํ วิหรนฺตํ, อทฺทสํ โลกนายกํฯ  
</li>
  
<li>
‘‘อุปคนฺตฺวาน สมฺพุทฺธํ, สุเมธํ โลกนายกํ;  
  
อญฺชลิํ ปคฺคเหตฺวาน, พุทฺธเสฎฺฐมยาจหํฯ  
</li>
  
<li>
‘‘อนุกมฺป  
มหาวีร, โลกเชฎฺฐ นราสภ;  
  
ปทีปํ เต ปทสฺสามิ, รุกฺขมูลมฺหิ ฌายโตฯ  
</li>
  
<li>
‘‘อธิวาเสสิ โส ธีโร, สยมฺภู วทตํ วโร;  
  
ทุเมสุ วินิวิชฺฌิตฺวา, ยนฺตํ โยชิยหํ ตทาฯ  
</li>
  
<li>
‘‘สหสฺสวฎฺฎิํ  
ปาทาสิํ, พุทฺธสฺส โลกพนฺธุโน;  
  
สตฺตาหํ ปชฺชลิตฺวาน, ทีปา วูปสมิํสุ เมฯ  
</li>
  
<li>
‘‘เตน จิตฺตปฺปสาเทน, เจตนาปณิธีหิ จ;  
  
ชหิตฺวา มานุสํ เทหํ, วิมานมุปปชฺชหํฯ  
</li>
  
<li>
‘‘อุปปนฺนสฺส เทวตฺตํ, พฺยมฺหํ อาสิ สุนิมฺมิตํ;  
  
สมนฺตโต ปชฺชลติ, ทีปทานสฺสิทํ ผลํฯ  
</li>
  
<li>
‘‘สมนฺตา  
โยชนสตํ, วิโรเจสิมหํ ตทา;  
  
สเพฺพ เทเว อภิโภมิ, ทีปทานสฺสิทํ ผลํฯ  
</li>
  
<li>
‘‘ติํสกปฺปานิ  
เทวิโนฺท, เทวรชฺชมการยิํ;  
  
น มํ เกจีติมญฺญนฺติ, ทีปทานสฺสิทํ ผลํฯ  
</li>
  
<li>
‘‘อฎฺฐวีสติกฺขตฺตุญฺจ, จกฺกวตฺตี อโหสหํ;  
  
ทิวา รตฺติญฺจ ปสฺสามิ, สมนฺตา โยชนํ ตทาฯ  
</li>
  
<li>
‘‘สหสฺสโลกํ ญาเณน, ปสฺสามิ สตฺถุ สาสเน;  
  
ทิพฺพจกฺขุมนุปฺปโตฺต, ทีปทานสฺสิทํ ผลํฯ  
</li>
  
<li>
‘‘สุเมโธ นาม สมฺพุโทฺธ, ติํสกปฺปสหสฺสิโต;  
  
ตสฺส ทีโป มยา ทิโนฺน, วิปฺปสเนฺนน เจตสาฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อนุรุโทฺธ เถโร อิมา คาถาโย อภาสิตฺถาติฯ
</ol></p>

</p>


<h3>๓-๕. ปุณฺณมนฺตาณิปุตฺตเตฺถรอปทานํ</h3>
<ol>
<li>
‘‘อชฺฌายโก มนฺตธโร, ติณฺณํ เวทาน ปารคู;  
  
ปุรกฺขโตมฺหิ สิเสฺสหิ, อุปคจฺฉิํ นรุตฺตมํฯ  
</li>
  
<li>
‘‘ปทุมุตฺตโร  
โลกวิทู, อาหุตีนํ ปฎิคฺคโห;  
  
มม กมฺมํ ปกิเตฺตสิ, สงฺขิเตฺตน มหามุนิฯ  
</li>
  
<li>
‘‘ตาหํ  
ธมฺมํ สุณิตฺวาน, อภิวาเทตฺวาน สตฺถุโน;  
  
อญฺชลิํ ปคฺคเหตฺวาน, ปกฺกมิํ  
ปกฺกามิํ (สี. สฺยา.)  
ทกฺขิณามุโขฯ  
</li>
  
<li>
‘‘สงฺขิเตฺตน  
สุณิตฺวาน, วิตฺถาเรน อภาสยิํ  
อเทสยิํ (สี. สฺยา.)  
;  
  
สเพฺพ สิสฺสา อตฺตมนา, สุตฺวาน มม ภาสโต;  
  
สกํ ทิฎฺฐิํ วิโนเทตฺวา, พุเทฺธ จิตฺตํ ปสาทยุํฯ  
</li>
  
<li>
‘‘สงฺขิเตฺตนปิ เทเสมิ, วิตฺถาเรน ตเถวหํ  
เทเสสิํ วิตฺถาเรนปิ ภาสยิํ (ก.)  
;  
  
อภิธมฺมนยญฺญูหํ  
, กถาวตฺถุวิสุทฺธิยา;  
  
สเพฺพสํ วิญฺญาเปตฺวาน, วิหรามิ อนาสโวฯ  
</li>
  
<li>
‘‘อิโต ปญฺจสเต กเปฺป, จตุโร สุปฺปกาสกา;  
  
สตฺตรตนสมฺปนฺนา, จตุทีปมฺหิ อิสฺสราฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ปุโณฺณ มนฺตาณิปุโตฺต เถโร อิมา คาถาโย อภาสิตฺถาติฯ
</ol></p>

</p>


<h3>๓-๖. อุปาลิเตฺถรอปทานํ</h3>
<ol>
<li>
‘‘นคเร หํสวติยา, สุชาโต นาม พฺราหฺมโณ;  
  
อสีติโกฎินิจโย, ปหูตธนธญฺญวาฯ  
</li>
  
<li>
‘‘อชฺฌายโก มนฺตธโร, ติณฺณํ เวทาน ปารคู;  
  
ลกฺขเณ อิติหาเส จ, สธเมฺม ปารมิํ คโตฯ  
</li>
  
<li>
‘‘ปริพฺพาชา  
เอกสิขา  
เอกภิกฺขา (ก.)  
, โคตมา  
  
<p>พุทฺธสาวกา ฯ
</ol></p>


จรกา ตาปสา เจว, จรนฺติ มหิยา ตทาฯ  
</p>
  
<ol>
<li>
‘‘เตปิ มํ ปริวาเรนฺติ, พฺราหฺมโณ วิสฺสุโต อิติ;  
  
พหุชฺชโน มํ ปูเชติ, นาหํ ปูเชมิ กิญฺจนํฯ  
</li>
  
<li>
‘‘ปูชารหํ  
น ปสฺสามิ, มานตฺถโทฺธ อหํ ตทา;  
  
พุโทฺธติ วจนํ นตฺถิ, ตาว นุปฺปชฺชเต ชิโนฯ  
</li>
  
<li>
‘‘อจฺจเยน  
อโหรตฺตํ, ปทุมุตฺตรนามโก  
นายโก (สี. สฺยา.)  
;  
  
สพฺพํ ตมํ วิโนเทตฺวา, โลเก อุปฺปชฺชิ จกฺขุมาฯ  
</li>
  
<li>
‘‘วิตฺถาริเก พาหุชเญฺญ, ปุถุภูเต จ สาสเน;  
  
อุปาคมิ ตทา พุโทฺธ, นครํ หํสสวฺหยํฯ  
</li>
  
<li>
‘‘ปิตุ อตฺถาย  
โส พุโทฺธ, ธมฺมํ เทเสสิ จกฺขุมา;  
  
เตน กาเลน ปริสา, สมนฺตา โยชนํ ตทาฯ  
</li>
  
<li>
‘‘สมฺมโต มนุชานํ โส, สุนโนฺท นาม ตาปโส;  
  
ยาวตา พุทฺธปริสา, ปุเปฺผหจฺฉาทยี ตทาฯ  
</li>
  
<li>
‘‘จตุสจฺจํ ปกาเสเนฺต, เสเฎฺฐ จ  
เหฎฺฐา จ (ก.)  
ปุปฺผมณฺฑเป;  
  
โกฎิสตสหสฺสานํ, ธมฺมาภิสมโย อหุฯ  
</li>
  
<li>
‘‘สตฺตรตฺตินฺทิวํ พุโทฺธ, วเสฺสตฺวา ธมฺมวุฎฺฐิโย;  
  
อฎฺฐเม ทิวเส ปเตฺต, สุนนฺทํ กิตฺตยี ชิโนฯ  
</li>
  
<li>
‘‘เทวโลเก มนุเสฺส วา, สํสรโนฺต อยํ ภเว;  
  
สเพฺพสํ ปวโร หุตฺวา, ภเวสุ สํสริสฺสติฯ  
</li>
  
<li>
‘‘กปฺปสตสหสฺสมฺหิ  
, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘ตสฺส ธเมฺมสุ ทายาโท, โอรโส ธมฺมนิมฺมิโต;  
  
มนฺตาณิปุโตฺต ปุโณฺณติ, เหสฺสติ สตฺถุ สาวโกฯ  
</li>
  
<li>
‘‘เอวํ กิตฺตยิ สมฺพุโทฺธ, สุนนฺทํ ตาปสํ ตทา;  
  
หาสยโนฺต ชนํ สพฺพํ, ทสฺสยโนฺต สกํ พลํฯ  
</li>
  
<li>
‘‘กตญฺชลี นมสฺสนฺติ, สุนนฺทํ ตาปสํ ชนา;  
  
พุเทฺธ การํ กริตฺวาน, โสเธสิ คติมตฺตโนฯ  
</li>
  
<li>
‘‘ตตฺถ เม อหุ สงฺกโปฺป, สุตฺวาน มุนิโน วจํ;  
  
อหมฺปิ การํ กสฺสามิ, ยถา ปสฺสามิ โคตมํฯ  
</li>
  
<li>
‘‘เอวาหํ  
จินฺตยิตฺวาน, กิริยํ จินฺตยิํ มม;  
  
กฺยาหํ กมฺมํ อาจรามิ, ปุญฺญเกฺขเตฺต อนุตฺตเรฯ  
</li>
  
<li>
‘‘อยญฺจ ปาฐิโก ภิกฺขุ, สพฺพปาฐิสฺส สาสเน;  
  
วินเย อคฺคนิกฺขิโตฺต, ตํ ฐานํ ปตฺถเย อหํฯ  
</li>
  
<li>
‘‘อิทํ  
เม อมิตํ โภคํ, อโกฺขภํ สาครูปมํ;  
  
เตน โภเคน พุทฺธสฺส, อารามํ มาปเย อหํฯ  
</li>
  
<li>
‘‘โสภนํ นาม อารามํ, นครสฺส ปุรตฺถโต;  
  
กิณิตฺวา  
กีตฺวา (สี.), กิตฺวา (ก.)  
สตสหเสฺสน, สงฺฆารามํ อมาปยิํฯ  
</li>
  
<li>
‘‘กูฎาคาเร  
จ ปาสาเท, มณฺฑเป หมฺมิเย คุหา;  
  
จงฺกเม สุกเต กตฺวา, สงฺฆารามํ อมาปยิํฯ  
</li>
  
<li>
‘‘ชนฺตาฆรํ  
อคฺคิสาลํ, อโถ อุทกมาฬกํ;  
  
นฺหานฆรํ มาปยิตฺวา, ภิกฺขุสงฺฆสฺสทาสหํฯ  
</li>
  
<li>
‘‘อาสนฺทิโย ปีฐเก จ, ปริโภเค จ ภาชเน;  
  
อารามิกญฺจ เภสชฺชํ, สพฺพเมตํ อทาสหํฯ  
</li>
  
<li>
‘‘อารกฺขํ ปฎฺฐเปตฺวาน, ปาการํ การยิํ ทฬฺหํ;  
  
มา นํ โกจิ วิเหเฐสิ, สนฺตจิตฺตาน ตาทินํฯ  
</li>
  
<li>
‘‘สตสหเสฺสนาวาสํ  
อาวาสํ สตสหเสฺสน (สี.), อาวาเส สตสหเสฺส (สฺยา.)  
, สงฺฆาราเม อมาปยิํ;  
  
เวปุลฺลํ ตํ มาปยิตฺวา  
เวปุลฺลตํ ปาปยิตฺวา (สี.)  
, สมฺพุทฺธํ อุปนามยิํฯ  
</li>
  
<li>
‘‘นิฎฺฐาปิโต มยาราโม, สมฺปฎิจฺฉ ตุวํ มุนิ;  
  
นิยฺยาเทสฺสามิ ตํ วีร  
เต วีร (สี.), ตํ ธีร (สฺยา.)  
, อธิวาเสหิ จกฺขุมฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
มม สงฺกปฺปมญฺญาย, อธิวาเสสิ นายโกฯ  
</li>
  
<li>
‘‘อธิวาสนมญฺญาย, สพฺพญฺญุสฺส มเหสิโน;  
  
โภชนํ ปฎิยาเทตฺวา, กาลมาโรจยิํ อหํฯ  
</li>
  
<li>
‘‘อาโรจิตมฺหิ กาลมฺหิ, ปทุมุตฺตรนายโก;  
  
ขีณาสวสหเสฺสหิ, อารามํ เม อุปาคมิฯ  
</li>
  
<li>
‘‘นิสินฺนํ  
กาลมญฺญาย, อนฺนปาเนน ตปฺปยิํ;  
  
ภุตฺตาวิํ กาลมญฺญาย, อิทํ วจนมพฺรวิํฯ  
</li>
  
<li>
‘‘กีโต สตสหเสฺสน, ตตฺตเกเนว การิโต;  
  
โสภโน นาม อาราโม, สมฺปฎิจฺฉ ตุวํ มุนิฯ  
</li>
  
<li>
‘‘อิมินารามทาเนน  
, เจตนาปณิธีหิ จ;  
  
ภเว นิพฺพตฺตมาโนหํ, ลภามิ มม ปตฺถิตํฯ  
</li>
  
<li>
‘‘ปฎิคฺคเหตฺวา  
สมฺพุโทฺธ, สงฺฆารามํ สุมาปิตํ;  
  
ภิกฺขุสเงฺฆ นิสีทิตฺวา, อิทํ วจนมพฺรวิฯ  
</li>
  
<li>
‘‘โย โส พุทฺธสฺส ปาทาสิ, สงฺฆารามํ สุมาปิตํ;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘หตฺถี  
อสฺสา รถา ปตฺตี, เสนา จ จตุรงฺคินี;  
  
ปริวาเรสฺสนฺติมํ นิจฺจํ, สงฺฆารามสฺสิทํ ผลํฯ  
</li>
  
<li>
‘‘สฎฺฐิ ตูรสหสฺสานิ  
ตุริยสหสฺสานิ (สี. สฺยา.)  
, เภริโย สมลงฺกตา;  
  
ปริวาเรสฺสนฺติมํ นิจฺจํ, สงฺฆารามสฺสิทํ ผลํฯ  
</li>
  
<li>
‘‘ฉฬสีติสหสฺสานิ, นาริโย สมลงฺกตา;  
  
วิจิตฺตวตฺถาภรณา, อามุตฺตมณิกุณฺฑลาฯ  
</li>
  
<li>
‘‘อฬารปมฺหา หสุลา, สุสญฺญา ตนุมชฺฌิมา;  
  
ปริวาเรสฺสนฺติมํ นิจฺจํ, สงฺฆารามสฺสิทํ ผลํฯ  
</li>
  
<li>
‘‘ติํสกปฺปสหสฺสานิ, เทวโลเก รมิสฺสติ;  
  
สหสฺสกฺขตฺตุํ เทวิโนฺท, เทวรชฺชํ กริสฺสติฯ  
</li>
  
<li>
‘‘เทวราเชน ปตฺตพฺพํ, สพฺพํ ปฎิลภิสฺสติ;  
  
อนูนโภโค หุตฺวาน, เทวรชฺชํ กริสฺสติฯ  
</li>
  
<li>
‘‘สหสฺสกฺขตฺตุํ จกฺกวตฺตี, ราชา รเฎฺฐ ภวิสฺสติ;  
  
ปถพฺยา รชฺชํ วิปุลํ, คณนาโต อสงฺขิยํฯ  
</li>
  
<li>
‘‘กปฺปสตสหสฺสมฺหิ  
, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘ตสฺส  
ธเมฺมสุ ทายาโท, โอรโส ธมฺมนิมฺมิโต;  
  
อุปาลิ นาม นาเมน, เหสฺสติ สตฺถุ สาวโกฯ  
</li>
  
<li>
‘‘วินเย ปารมิํ ปตฺวา, ฐานาฐาเน จ โกวิโท;  
  
ชินสาสนํ ธาเรโนฺต, วิหริสฺสตินาสโวฯ  
</li>
  
<li>
‘‘สพฺพเมตํ อภิญฺญาย, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, เอตทเคฺค ฐเปสฺสติฯ  
</li>
  
<li>
‘‘อปริเมยฺยุปาทาย, ปเตฺถมิ ตว สาสนํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</li>
  
<li>
‘‘ยถา  
สูลาวุโต โปโส, ราชทเณฺฑน ตชฺชิโต;  
  
สูเล สาตํ อวินฺทโนฺต, ปริมุตฺติํว อิจฺฉติฯ  
</li>
  
<li>
‘‘ตเถวาหํ  
มหาวีร, ภวทเณฺฑน ตชฺชิโต;  
  
กมฺมสูลาวุโต สโนฺต, ปิปาสาเวทนฎฺฎิโตฯ  
</li>
  
<li>
‘‘ภเว สาตํ น วินฺทามิ, ฑยฺหโนฺต ตีหิ อคฺคิภิ;  
  
ปริมุตฺติํ คเวสามิ, ยถาปิ ราชทณฺฑิโตฯ  
</li>
  
<li>
‘‘ยถา  
วิสาโท ปุริโส, วิเสน ปริปีฬิโต;  
  
อคทํ โส คเวเสยฺย, วิสฆาตายุปาลนํ  
วิสฆาตายุปายนํ (สฺยา. ก.)  
ฯ  
</li>
  
<li>
‘‘คเวสมาโน ปเสฺสยฺย, อคทํ วิสฆาตกํ;  
  
ตํ ปิวิตฺวา สุขี อสฺส, วิสมฺหา ปริมุตฺติยาฯ  
</li>
  
<li>
‘‘ตเถวาหํ มหาวีร, ยถา วิสหโต นโร;  
  
สมฺปีฬิโต อวิชฺชาย, สทฺธมฺมาคทเมสหํฯ  
</li>
  
<li>
‘‘ธมฺมาคทํ คเวสโนฺต, อทฺทกฺขิํ สกฺยสาสนํ;  
  
อคฺคํ สโพฺพสธานํ ตํ, สพฺพสลฺลวิโนทนํฯ  
</li>
  
<li>
‘‘ธโมฺมสธํ ปิวิตฺวาน, วิสํ สพฺพํ สมูหนิํ;  
  
อชรามรํ สีติภาวํ, นิพฺพานํ ผสฺสยิํ อหํฯ  
</li>
  
<li>
‘‘ยถา ภูตฎฺฎิโต โปโส, ภูตคฺคาเหน ปีฬิโต;  
  
ภูตเวชฺชํ คเวเสยฺย, ภูตสฺมา ปริมุตฺติยาฯ  
</li>
  
<li>
‘‘คเวสมาโน  
ปเสฺสยฺย, ภูตวิชฺชาสุ โกวิทํ;  
  
ตสฺส โส วิหเน ภูตํ, สมูลญฺจ วินาสเยฯ  
</li>
  
<li>
‘‘ตเถวาหํ  
มหาวีร, ตมคฺคาเหน ปีฬิโต;  
  
ญาณาโลกํ คเวสามิ, ตมโต ปริมุตฺติยาฯ  
</li>
  
<li>
‘‘อถทฺทสํ สกฺยมุนิํ, กิเลสตมโสธนํ;  
  
โส เม ตมํ วิโนเทสิ, ภูตเวโชฺชว ภูตกํฯ  
</li>
  
<li>
‘‘สํสารโสตํ สญฺฉินฺทิํ, ตณฺหาโสตํ นิวารยิํ;  
  
ภวํ อุคฺฆาฎยิํ สพฺพํ, ภูตเวโชฺชว มูลโตฯ  
</li>
  
<li>
‘‘ครุโฬ ยถา โอปตติ, ปนฺนคํ ภกฺขมตฺตโน;  
  
สมนฺตา โยชนสตํ, วิโกฺขเภติ มหาสรํฯ  
</li>
  
<li>
‘‘ปนฺนคํ  
โส คเหตฺวาน, อโธสีสํ วิเหฐยํ;  
  
อาทาย โส ปกฺกมติ, เยนกามํ วิหงฺคโมฯ  
</li>
  
<li>
‘‘ตเถวาหํ มหาวีร, ยถาปิ ครุโฬ พลี;  
  
อสงฺขตํ คเวสโนฺต, โทเส วิกฺขาลยิํ อหํฯ  
</li>
  
<li>
‘‘ทิโฎฺฐ อหํ ธมฺมวรํ, สนฺติปทมนุตฺตรํ;  
  
อาทาย วิหราเมตํ, ครุโฬ ปนฺนคํ ยถาฯ  
</li>
  
<li>
‘‘อาสาวตี นาม ลตา, ชาตา จิตฺตลตาวเน;  
  
ตสฺสา วสฺสสหเสฺสน, เอกํ นิพฺพตฺตเต ผลํฯ  
</li>
  
<li>
‘‘ตํ  
เทวา ปยิรุปาสนฺติ, ตาวทูรผเล สติ;  
  
เทวานํ สา ปิยา เอวํ, อาสาวตี ลตุตฺตมาฯ  
</li>
  
<li>
‘‘สตสหสฺสุปาทาย, ตาหํ ปริจเร มุนิ;  
  
สายํ ปาตํ นมสฺสามิ, เทวา อาสาวติํ ยถาฯ  
</li>
  
<li>
‘‘อวญฺฌา ปาริจริยา, อโมฆา จ นมสฺสนา;  
  
ทูราคตมฺปิ มํ สนฺตํ, ขโณยํ น วิราธยิฯ  
</li>
  
<li>
‘‘ปฎิสนฺธิํ น ปสฺสามิ, วิจินโนฺต ภเว อหํ;  
  
นิรูปธิ วิปฺปมุโตฺต  
วิปฺปยุโตฺต (ก.)  
, อุปสโนฺต จรามหํฯ  
</li>
  
<li>
‘‘ยถาปิ  
ปทุมํ นาม, สูริยรํเสน ปุปฺผติ;  
  
ตเถวาหํ มหาวีร, พุทฺธรํเสน ปุปฺผิโตฯ  
</li>
  
<li>
‘‘ยถา พลากโยนิมฺหิ, น วิชฺชติ ปุโม  
ปุมา (สี. สฺยา.)  
สทา;  
  
เมเฆสุ คชฺชมาเนสุ, คพฺภํ คณฺหนฺติ ตา สทาฯ  
</li>
  
<li>
‘‘จิรมฺปิ คพฺภํ ธาเรนฺติ, ยาว เมโฆ น คชฺชติ;  
  
ภารโต ปริมุจฺจนฺติ, ยทา เมโฆ ปวสฺสติฯ  
</li>
  
<li>
‘‘ปทุมุตฺตรพุทฺธสฺส  
, ธมฺมเมเฆน คชฺชโต;  
  
สเทฺทน ธมฺมเมฆสฺส, ธมฺมคพฺภํ อคณฺหหํฯ  
</li>
  
<li>
สตสหสฺสุปาทาย, ปุญฺญคพฺภํ ธเรมหํ;  
  
นปฺปมุจฺจามิ ภารโต, ธมฺมเมโฆ น คชฺชติฯ  
</li>
  
<li>
‘‘ยทา ตุวํ สกฺยมุนิ, รเมฺม กปิลวตฺถเว;  
  
คชฺชสิ ธมฺมเมเฆน, ภารโต ปริมุจฺจหํฯ  
</li>
  
<li>
‘‘สุญฺญตํ  
อนิมิตฺตญฺจ, ตถาปฺปณิหิตมฺปิ จ;  
  
จตุโร จ ผเล สเพฺพ, ธเมฺมวํ วิชนยิํ  
วิชฎยิํ (ก.) พลากานํ วิชายนูปมาย สํสเนฺทตฺวา อโตฺถ เวทิตโพฺพ  
อหํฯ  
</li>
  
ทุติยภาณวารํฯ  
</li>
  
<li>
‘‘อปริเมยฺยุปาทาย, ปเตฺถมิ ตว สาสนํ;  
  
โส เม อโตฺถ อนุปฺปโตฺต, สนฺติปทมนุตฺตรํฯ  
</li>
  
<li>
‘‘วินเย  
ปารมิํ ปโตฺต, ยถาปิ ปาฐิโก อิสิ;  
  
น เม สมสโม อตฺถิ, ธาเรมิ สาสนํ อหํฯ  
</li>
  
<li>
‘‘วินเย ขนฺธเก จาปิ, ติกเจฺฉเท จ ปญฺจเก  
ปญฺจเม (สี.)  
;  
  
เอตฺถ เม วิมติ นตฺถิ, อกฺขเร พฺยญฺชเนปิ วาฯ  
</li>
  
<li>
‘‘นิคฺคเห ปฎิกเมฺม จ, ฐานาฐาเน จ โกวิโท;  
  
โอสารเณ วุฎฺฐาปเน, สพฺพตฺถ ปารมิํ คโตฯ  
</li>
  
<li>
‘‘วินเย ขนฺธเก วาปิ, นิกฺขิปิตฺวา ปทํ อหํ;  
  
อุภโต วินิเวเฐตฺวา, รสโต โอสเรยฺยหํฯ  
</li>
  
<li>
‘‘นิรุตฺติยา  
  
สุกุสโล, อตฺถานเตฺถ จ โกวิโท;  
  
อนญฺญาตํ มยา นตฺถิ, เอกโคฺค สตฺถุ สาสเนฯ  
</li>
  
<li>
‘‘รูปทโกฺข  
รูปรโกฺข (?) มิลินฺทปโญฺห ธมฺมนคราธิกาเร ปสฺสิตพฺพํ  
อหํ อชฺช, สกฺยปุตฺตสฺส สาสเน;  
  
กงฺขํ สพฺพํ วิโนเทมิ, ฉินฺทามิ สพฺพสํสยํฯ  
</li>
  
<li>
‘‘ปทํ อนุปทญฺจาปิ, อกฺขรญฺจาปิ พฺยญฺชนํ;  
  
นิทาเน ปริโยสาเน, สพฺพตฺถ โกวิโท อหํฯ  
</li>
  
<li>
‘‘ยถาปิ ราชา พลวา, นิคฺคณฺหิตฺวา ปรนฺตเป;  
  
วิชินิตฺวาน สงฺคามํ, นครํ ตตฺถ มาปเยฯ  
</li>
  
<li>
‘‘ปาการํ ปริขญฺจาปิ, เอสิกํ ทฺวารโกฎฺฐกํ;  
  
อฎฺฎาลเก จ วิวิเธ, การเย นคเร พหูฯ  
</li>
  
<li>
‘‘สิงฺฆาฎกํ จจฺจรญฺจ, สุวิภตฺตนฺตราปณํ;  
  
การเยยฺย สภํ ตตฺถ, อตฺถานตฺถวินิจฺฉยํฯ  
</li>
  
<li>
‘‘นิคฺฆาตตฺถํ อมิตฺตานํ, ฉิทฺทาฉิทฺทญฺจ ชานิตุํ;  
  
พลกายสฺส รกฺขาย, เสนาปจฺจํ ฐเปติ  
ถเปสิ (ก.)  
โสฯ  
</li>
  
<li>
‘‘อารกฺขตฺถาย  
ภณฺฑสฺส, นิธานกุสลํ นรํ;  
  
มา เม ภณฺฑํ วินสฺสีติ, ภณฺฑรกฺขํ ฐเปติ โสฯ  
</li>
  
<li>
‘‘มมโตฺต  
มามโก (สี.), สมโคฺค (สฺยา.)  
  
<p>โหติ โย รโญฺญ, วุทฺธิํ ยสฺส จ อิจฺฉติฯ
</ol></p>


ตสฺสาธิกรณํ เทติ, มิตฺตสฺส ปฎิปชฺชิตุํฯ  
</p>
  
<ol>
<li>
‘‘อุปฺปาเตสุ นิมิเตฺตสุ, ลกฺขเณสุ จ โกวิทํ;  
  
อชฺฌายกํ มนฺตธรํ, โปโรหิเจฺจ ฐเปติ โสฯ  
</li>
  
<li>
‘‘เอเตหเงฺคหิ  
  
สมฺปโนฺน, ขตฺติโยติ ปวุจฺจติ;  
  
สทา รกฺขนฺติ ราชานํ, จกฺกวาโกว ทุกฺขิตํฯ  
</li>
  
<li>
‘‘ตเถว ตฺวํ มหาวีร, หตามิโตฺตว ขตฺติโย;  
  
สเทวกสฺส โลกสฺส, ธมฺมราชาติ วุจฺจติฯ  
</li>
  
<li>
‘‘ติตฺถิเย นิหนิตฺวาน  
นีหริตฺวาน (สฺยา. ก.)  
, มารญฺจาปิ สเสนกํ;  
  
ตมนฺธการํ วิธมิตฺวา, ธมฺมนครํ อมาปยิฯ  
</li>
  
<li>
‘‘สีลํ  
ปาการกํ ตตฺถ, ญาณํ เต ทฺวารโกฎฺฐกํ;  
  
สทฺธา เต เอสิกา วีร, ทฺวารปาโล จ สํวโรฯ  
</li>
  
<li>
‘‘สติปฎฺฐานมฎฺฎาลํ, ปญฺญา เต จจฺจรํ มุเน;  
  
อิทฺธิปาทญฺจ สิงฺฆาฎํ, ธมฺมวีถิ สุมาปิตาฯ  
</li>
  
<li>
‘‘สุตฺตนฺตํ อภิธมฺมญฺจ, วินยญฺจาปิ เกวลํ;  
  
นวงฺคํ พุทฺธวจนํ, เอสา ธมฺมสภา ตวฯ  
</li>
  
<li>
‘‘สุญฺญตํ อนิมิตฺตญฺจ, วิหารญฺจปฺปณีหิตํ;  
  
อาเนญฺชญฺจ นิโรโธ จ, เอสา ธมฺมกุฎี ตวฯ  
</li>
  
<li>
‘‘ปญฺญาย อโคฺค นิกฺขิโตฺต  
อคฺคนิกฺขิโตฺต (สี.)  
, ปฎิภาเน จ โกวิโท;  
  
สาริปุโตฺตติ นาเมน, ธมฺมเสนาปตี ตวฯ  
</li>
  
<li>
‘‘จุตูปปาตกุสโล, อิทฺธิยา ปารมิํ คโต;  
  
โกลิโต นาม นาเมน, โปโรหิโจฺจ ตวํ มุเนฯ  
</li>
  
<li>
‘‘โปราณกวํสธโร, อุคฺคเตโช ทุราสโท;  
  
ธุตวาทีคุเณนโคฺค, อกฺขทโสฺส ตวํ มุเนฯ  
</li>
  
<li>
‘‘พหุสฺสุโต  
ธมฺมธโร, สพฺพปาฐี จ สาสเน;  
  
อานโนฺท นาม นาเมน, ธมฺมารโกฺข  
ธมฺมรโกฺข (สฺยา.)  
ตวํ มุเนฯ  
</li>
  
<li>
‘‘เอเต  
สเพฺพ อติกฺกมฺม, ปเมสิ ภควา มมํ;  
  
วินิจฺฉยํ เม ปาทาสิ, วินเย วิญฺญุเทสิตํฯ  
</li>
  
<li>
‘‘โย โกจิ วินเย ปญฺหํ, ปุจฺฉติ พุทฺธสาวโก;  
  
ตตฺถ เม จินฺตนา นตฺถิ, ตเญฺญวตฺถํ กเถมหํฯ  
</li>
  
<li>
‘‘ยาวตา พุทฺธเขตฺตมฺหิ, ฐเปตฺวา ตํ มหามุนิ;  
  
วินเย มาทิโส นตฺถิ, กุโต ภิโยฺย ภวิสฺสติฯ  
</li>
  
<li>
‘‘ภิกฺขุสเงฺฆ  
นิสีทิตฺวา, เอวํ คชฺชติ โคตโม;  
  
อุปาลิสฺส สโม นตฺถิ, วินเย ขนฺธเกสุ จฯ  
</li>
  
<li>
‘‘ยาวตา พุทฺธภณิตํ, นวงฺคํ สตฺถุสาสนํ;  
  
วินโยคธํ ตํ  
วินโยคธิตํ (สี. อฎฺฐ.), วินเย กถิตํ (สฺยา.)  
สพฺพํ,  
</li>
  
<p>วินยมูลปสฺสิโน ฯ
</ol></p>


<ol>
<li>
‘‘มม  
กมฺมํ สริตฺวาน, โคตโม สกฺยปุงฺคโว;  
  
ภิกฺขุสเงฺฆ นิสีทิตฺวา, เอตทเคฺค ฐเปสิ มํฯ  
</li>
  
<li>
‘‘สตสหสฺสุปาทาย, อิมํ ฐานํ อปตฺถยิํ;  
  
โส เม อโตฺถ อนุปฺปโตฺต, วินเย ปารมิํ คโตฯ  
</li>
  
<li>
‘‘สกฺยานํ นนฺทิชนโน, กปฺปโก อาสหํ ปุเร;  
  
วิชหิตฺวาน ตํ ชาติํ, ปุโตฺต ชาโต มเหสิโนฯ  
</li>
  
<li>
‘‘อิโต ทุติยเก กเปฺป, อญฺชโส นาม ขตฺติโย;  
  
อนนฺตเตโช อมิตยโส, ภูมิปาโล มหทฺธโนฯ  
</li>
  
<li>
‘‘ตสฺส  
รโญฺญ อหํ ปุโตฺต, จนฺทโน นาม ขตฺติโย;  
  
ชาติมเทนุปตฺถโทฺธ, ยสโภคมเทน จฯ  
</li>
  
<li>
‘‘นาคสตสหสฺสานิ, สพฺพาลงฺการภูสิตา;  
  
ติธาปภินฺนา มาตงฺคา, ปริวาเรนฺติ มํ สทาฯ  
</li>
  
<li>
‘‘สพเลหิ ปเรโตหํ, อุยฺยานํ คนฺตุกามโก;  
  
อารุยฺห สิริกํ นาคํ, นครา นิกฺขมิํ ตทาฯ  
</li>
  
<li>
‘‘จรเณน จ สมฺปโนฺน, คุตฺตทฺวาโร สุสํวุโต;  
  
เทวโล นาม สมฺพุโทฺธ, อาคจฺฉิ ปุรโต มมฯ  
</li>
  
<li>
‘‘เปเสตฺวา สิริกํ นาคํ, พุทฺธํ อาสาทยิํ ตทา;  
  
ตโต สญฺชาตโกโป โส  
ชาตโกโปว (สฺยา.)  
, นาโค นุทฺธรเต ปทํฯ  
</li>
  
<li>
‘‘นาคํ  
รุณฺณมนํ  
รุฎฺฐมนํ (ปี. อฎฺฐ.), ทุฎฺฐมนํ (สี. อฎฺฐ.), รุทฺธปทํ (?)  
ทิสฺวา, พุเทฺธ โกธํ อกาสหํ;  
  
วิเหสยิตฺวา สมฺพุทฺธํ, อุยฺยานํ อคมาสหํฯ  
</li>
  
<li>
‘‘สาตํ ตตฺถ น วินฺทามิ, สิโร ปชฺชลิโต ยถา;  
  
ปริฬาเหน ฑยฺหามิ, มโจฺฉว พฬิสาทโกฯ  
</li>
  
<li>
‘‘สสาครนฺตา  
ปถวี, อาทิตฺตา วิย โหติ เม;  
  
ปิตุ สนฺติกุปาคมฺม, อิทํ วจนมพฺรวิํฯ  
</li>
  
<li>
‘‘อาสีวิสํว กุปิตํ, อคฺคิกฺขนฺธํว อาคตํ;  
  
มตฺตํว กุญฺชรํ ทนฺติํ, ยํ สยมฺภุมสาทยิํฯ  
</li>
  
<li>
‘‘อาสาทิโต  
มยา พุโทฺธ, โฆโร อุคฺคตโป ชิโน;  
  
ปุรา สเพฺพ วินสฺสาม, ขมาเปสฺสาม ตํ มุนิํฯ  
</li>
  
<li>
‘‘โน  
เจ ตํ นิชฺฌาเปสฺสาม, อตฺตทนฺตํ สมาหิตํ;  
  
โอเรน สตฺตทิวสา, รฎฺฐํ เม วิธมิสฺสติฯ  
</li>
  
<li>
‘‘สุเมขโล โกสิโย จ, สิคฺคโว จาปิ สตฺตโก  
สตฺตุโก (สี.)  
;  
  
อาสาทยิตฺวา อิสโย, ทุคฺคตา เต สรฎฺฐกาฯ  
</li>
  
<li>
‘‘ยทา กุปฺปนฺติ อิสโย, สญฺญตา พฺรหฺมจาริโน;  
  
สเทวกํ วินาเสนฺติ, สสาครํ สปพฺพตํฯ  
</li>
  
<li>
‘‘ติโยชนสหสฺสมฺหิ, ปุริเส สนฺนิปาตยิํ;  
  
อจฺจยํ เทสนตฺถาย, สยมฺภุํ อุปสงฺกมิํฯ  
</li>
  
<li>
‘‘อลฺลวตฺถา อลฺลสิรา, สเพฺพว ปญฺชลีกตา;  
  
พุทฺธสฺส ปาเท นิปติตฺวา, อิทํ วจนมพฺรวุํ  
มพฺรวิํ (ก.)  
ฯ  
</li>
  
<li>
‘‘ขมสฺสุ ตฺวํ มหาวีร, อภิยาจติ ตํ ชโน;  
  
ปริฬาหํ วิโนเทหิ, มา โน รฎฺฐํ วินาสยฯ  
</li>
  
<li>
‘‘สเทวมานุสา สเพฺพ, สทานวา สรกฺขสา;  
  
อโยมเยน กุเฎน, สิรํ ภิเนฺทยฺยุ เม สทาฯ  
</li>
  
<li>
‘‘ทเก  
อุทเก (สี. สฺยา.)  
อคฺคิ น สณฺฐาติ, พีชํ เสเล น รูหติ;  
  
อคเท กิมิ น สณฺฐาติ, โกโป พุเทฺธ น ชายติฯ  
</li>
  
<li>
‘‘ยถา จ ภูมิ อจลา, อปฺปเมโยฺย จ สาคโร;  
  
อนนฺตโก จ อากาโส, เอวํ พุทฺธา อโขภิยาฯ  
</li>
  
<li>
‘‘สทา  
ขนฺตา มหาวีรา, ขมิตา จ ตปสฺสิโน;  
  
ขนฺตานํ ขมิตานญฺจ, คมนํ ตํ  
โว (สฺยา.)  
น วิชฺชติฯ  
</li>
  
<li>
‘‘อิทํ  
วตฺวาน สมฺพุโทฺธ, ปริฬาหํ วิโนทยํ;  
  
มหาชนสฺส ปุรโต, นภํ อพฺภุคฺคมิ ตทาฯ  
</li>
  
<li>
‘‘เตน  
กเมฺมนหํ วีร, หีนตฺตํ อชฺฌุปาคโต;  
  
สมติกฺกมฺม ตํ ชาติํ, ปาวิสิํ อภยํ ปุรํฯ  
</li>
  
<li>
‘‘ตทาปิ  
มํ มหาวีร, ฑยฺหมานํ สุสณฺฐิตํ;  
  
ปริฬาหํ วิโนเทสิ, สยมฺภุญฺจ ขมาปยิํฯ  
</li>
  
<li>
‘‘อชฺชาปิ มํ มหาวีร, ฑยฺหมานํ ติหคฺคิภิ;  
  
นิพฺพาเปสิ ตโย อคฺคี, สีติภาวญฺจ ปาปยิํ  
ปาปยี (สี.)  
ฯ  
</li>
  
<li>
เยสํ โสตาวธานตฺถิ, สุณาถ มม ภาสโต;  
  
อตฺถํ ตุมฺหํ ปวกฺขามิ, ยถา ทิฎฺฐํ ปทํ มมฯ  
</li>
  
<li>
‘‘สยมฺภุํ ตํ วิมาเนตฺวา, สนฺตจิตฺตํ สมาหิตํ;  
  
เตน กเมฺมนหํ อชฺช, ชาโตมฺหิ นีจโยนิยํฯ  
</li>
  
<li>
‘‘มา โว ขณํ วิราเธถ, ขณาตีตา หิ โสจเร;  
  
สทเตฺถ วายเมยฺยาถ, ขโณ โว ปฎิปาทิโตฯ  
</li>
  
<li>
‘‘เอกจฺจานญฺจ วมนํ, เอกจฺจานํ วิเรจนํ;  
  
วิสํ หลาหลํ เอเก, เอกจฺจานญฺจ โอสธํฯ  
</li>
  
<li>
‘‘วมนํ ปฎิปนฺนานํ, ผลฎฺฐานํ วิเรจนํ;  
  
โอสธํ ผลลาภีนํ, ปุญฺญเกฺขตฺตํ คเวสินํฯ  
</li>
  
<li>
‘‘สาสเนน วิรุทฺธานํ, วิสํ หลาหลํ ยถา;  
  
อาสีวิโส ทิฎฺฐวิโส  
ทฎฺฐวิโส (สฺยา. อฎฺฐ.)  
, เอวํ ฌาเปติ ตํ นรํฯ  
</li>
  
<li>
‘‘สกิํ  
ปีตํ หลาหลํ, อุปรุนฺธติ ชีวิตํ;  
  
สาสเนน วิรุชฺฌิตฺวา, กปฺปโกฎิมฺหิ ฑยฺหติฯ  
</li>
  
<li>
‘‘ขนฺติยา อวิหิํสาย, เมตฺตจิตฺตวตาย จ;  
  
สเทวกํ โส ตารติ, ตสฺมา เต อวิราธิยา  
อวิโรธิโย (สี.), เต อวิโรธิยา (สฺยา.)  
ฯ  
</li>
  
<li>
‘‘ลาภาลาเภ น สชฺชนฺติ, สมฺมานนวิมานเน;  
  
ปถวีสทิสา พุทฺธา, ตสฺมา เต น วิราธิยา  
เต น วิโรธิยา (สี. สฺยา.)  
ฯ  
</li>
  
<li>
‘‘เทวทเตฺต  
จ วธเก, โจเร องฺคุลิมาลเก;  
  
ราหุเล ธนปาเล จ, สเพฺพสํ สมโก มุนิฯ  
</li>
  
<li>
‘‘เอเตสํ  
ปฎิโฆ นตฺถิ, ราโคเมสํ น วิชฺชติ;  
  
สเพฺพสํ สมโก พุโทฺธ, วธกโสฺสรสสฺส จฯ  
</li>
  
<li>
‘‘ปเนฺถ  
ทิสฺวาน กาสาวํ, ฉฑฺฑิตํ มีฬฺหมกฺขิตํ;  
  
สิรสฺมิํ อญฺชลิํ กตฺวา, วนฺทิตพฺพํ อิสิทฺธชํฯ  
</li>
  
<li>
‘‘อพฺภตีตา จ เย พุทฺธา, วตฺตมานา อนาคตา;  
  
ธเชนาเนน สุชฺฌนฺติ, ตสฺมา เอเต นมสฺสิยาฯ  
</li>
  
<li>
‘‘สตฺถุกปฺปํ สุวินยํ, ธาเรมิ หทเยนหํ;  
  
นมสฺสมาโน วินยํ, วิหริสฺสามิ สพฺพทาฯ  
</li>
  
<li>
‘‘วินโย อาสโย มยฺหํ, วินโย ฐานจงฺกมํ;  
  
กเปฺปมิ วินเย วาสํ, วินโย มม โคจโรฯ  
</li>
  
<li>
‘‘วินเย ปารมิปฺปโตฺต, สมเถ จาปิ โกวิโท;  
  
อุปาลิ ตํ มหาวีร, ปาเท วนฺทติ สตฺถุโนฯ  
</li>
  
<li>
‘‘โส  
อหํ วิจริสฺสามิ, คามา คามํ ปุรา ปุรํ;  
  
นมสฺสมาโน สมฺพุทฺธํ, ธมฺมสฺส จ สุธมฺมตํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
สพฺพาสวา ปริกฺขีณา, นตฺถิ ทานิ ปุนพฺภโวฯ  
</li>
  
<li>
‘‘สฺวาคตํ วต เม อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อุปาลิ เถโร อิมา คาถาโย อภาสิตฺถาติฯ
</ol></p>

</p>


<h3>๓-๗. อญฺญาสิโกณฺฑญฺญเตฺถรอปทานํ</h3>
<ol>
<li>
‘‘ปทุมุตฺตรสมฺพุทฺธํ, โลกเชฎฺฐํ วินายกํ;  
  
พุทฺธภูมิมนุปฺปตฺตํ, ปฐมํ อทฺทสํ อหํฯ  
</li>
  
<li>
‘‘ยาวตา  
โพธิยา มูเล, ยกฺขา สเพฺพ สมาคตา;  
  
สมฺพุทฺธํ ปริวาเรตฺวา, วนฺทนฺติ ปญฺชลีกตาฯ  
</li>
  
<li>
‘‘สเพฺพ  
  
เทวา ตุฎฺฐมนา, อากาเส สญฺจรนฺติ เต;  
  
พุโทฺธ อยํ อนุปฺปโตฺต, อนฺธการตโมนุโทฯ  
</li>
  
<li>
‘‘เตสํ  
หาสปเรตานํ, มหานาโท อวตฺตถ;  
  
กิเลเส ฌาปยิสฺสาม, สมฺมาสมฺพุทฺธสาสเนฯ  
</li>
  
<li>
‘‘เทวานํ คิรมญฺญาย, วาจาสภิมุทีริหํ;  
  
หโฎฺฐ หเฎฺฐน จิเตฺตน, อาทิภิกฺขมทาสหํฯ  
</li>
  
<li>
‘‘มม สงฺกปฺปมญฺญาย, สตฺถา โลเก อนุตฺตโร;  
  
เทวสเงฺฆ นิสีทิตฺวา, อิมา คาถา อภาสถฯ  
</li>
  
<li>
‘‘‘สตฺตาหํ อภินิกฺขมฺม, โพธิํ อชฺฌคมํ อหํ;  
  
อิทํ เม ปฐมํ ภตฺตํ, พฺรหฺมจาริสฺส ยาปนํฯ  
</li>
  
<li>
‘‘‘ตุสิตา หิ อิธาคนฺตฺวา, โย เม ภิกฺขํ อุปานยิ;  
  
ตมหํ กิตฺตยิสฺสามิ, สุโณถ มม ภาสโตฯ  
</li>
  
<li>
‘‘‘ติํสกปฺปสหสฺสานิ  
ติํสมเตฺต กปฺปสคเสฺส (สฺยา. ก.)  
, เทวรชฺชํ กริสฺสติ;  
  
สเพฺพ เทเว อภิโภตฺวา, ติทิวํ อาวสิสฺสติฯ  
</li>
  
<li>
‘‘‘เทวโลกา จวิตฺวาน, มนุสฺสตฺตํ คมิสฺสติ;  
  
สหสฺสธา จกฺกวตฺตี, ตตฺถ รชฺชํ กริสฺสติฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ติทสา โส จวิตฺวาน, มนุสฺสตฺตํ คมิสฺสติ;  
  
อคารา ปพฺพชิตฺวาน, ฉพฺพสฺสานิ วสิสฺสติฯ  
</li>
  
<li>
‘‘‘ตโต สตฺตมเก วเสฺส, พุโทฺธ สจฺจํ กเถสฺสติ;  
  
โกณฺฑโญฺญ นาม นาเมน, ปฐมํ สจฺฉิกาหิติ’ฯ  
</li>
  
<li>
‘‘นิกฺขเนฺตนานุปพฺพชิํ  
, ปธานํ สุกตํ มยา;  
  
กิเลเส ฌาปนตฺถาย, ปพฺพชิํ อนคาริยํฯ  
</li>
  
<li>
‘‘อภิคนฺตฺวาน สพฺพญฺญู, พุโทฺธ โลเก สเทวเก;  
  
อิสินาเม มิคารเญฺญ  
อิมินา เม มหารญฺญํ (สฺยา.), อิมินา เม มิคารญฺญํ (ก.)  
, อมตเภริมาหนิฯ  
</li>
  
<li>
‘‘โส  
  
ทานิ ปโตฺต อมตํ, สนฺติปทมนุตฺตรํ;  
  
สพฺพาสเว ปริญฺญาย, วิหรามิ อนาสโวฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อญฺญาสิโกณฺฑโญฺญ  เถโร อิมา
</ol></p>


<p>คาถาโย อภาสิตฺถาติฯ</p>

</p>


<h3>๓-๘. ปิโณฺฑลภารทฺวาชเตฺถรอปทานํ</h3>
<ol>
<li>
‘‘ปทุมุตฺตโร นาม ชิโน, สยมฺภู อคฺคปุคฺคโล;  
  
ปุรโต หิมวนฺตสฺส, จิตฺตกูเฎ วสี ตทาฯ  
</li>
  
<li>
‘‘อภีตรูโป ตตฺถาสิํ, มิคราชา จตุกฺกโม;  
  
ตสฺส สทฺทํ สุณิตฺวาน, วิกฺขมฺภนฺติ พหุชฺชนาฯ  
</li>
  
<li>
‘‘สุผุลฺลํ ปทุมํ คยฺห, อุปคจฺฉิํ นราสภํ;  
  
วุฎฺฐิตสฺส สมาธิมฺหา, พุทฺธสฺส อภิโรปยิํฯ  
</li>
  
<li>
‘‘จาตุทฺทิสํ  
นมสฺสิตฺวา, พุทฺธเสฎฺฐํ นรุตฺตมํ;  
  
สกํ จิตฺตํ ปสาเทตฺวา, สีหนาทํ นทิํ อหํ  
ตทา (สฺยา.)  
ฯ  
</li>
  
<li>
‘‘ปทุมุตฺตโร โลกวิทู, อาหุตีนํ ปฎิคฺคโห;  
  
สกาสเน นิสีทิตฺวา, อิมา คาถา อภาสถฯ  
</li>
  
<li>
‘‘‘พุทฺธสฺส คิรมญฺญาย, สเพฺพ เทวา สมาคตา;  
  
อาคโต วทตํ เสโฎฺฐ, ธมฺมํ โสสฺสาม ตํ มยํฯ  
</li>
  
<li>
‘‘‘เตสํ หาสปเรตานํ, ปุรโต โลกนายโก;  
  
มม สทฺทํ  
กมฺมํ (?)  
ปกิเตฺตสิ, ทีฆทสฺสี มหามุนิ’ฯ  
</li>
  
<li>
‘‘เยนิทํ ปทุมํ ทินฺนํ, สีหนาโท จ นาทิโต;  
  
ตมหํ กิตฺตยิสฺสามิ, สุณาถ มม ภาสโตฯ  
</li>
  
<li>
‘‘‘อิโต  
อฎฺฐมเก กเปฺป, จกฺกวตฺตี ภวิสฺสติ;  
  
สตฺตรตนสมฺปโนฺน จตุทีปมฺหิ อิสฺสโรฯ  
</li>
  
<li>
‘‘‘การยิสฺสติ อิสฺสริยํ  
อิสฺสรํ (สฺยา. ก.)  
, มหิยา จตุสฎฺฐิยา;  
  
ปทุโม นาม นาเมน, จกฺกวตฺตี มหพฺพโลฯ  
</li>
  
<li>
‘‘กปฺปสตสหสฺสมฺหิ  
  
, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘ปกาสิเต ปาวจเน, พฺรหฺมพนฺธุ ภวิสฺสติ;  
  
พฺรหฺมญฺญา อภินิกฺขมฺม, ปพฺพชิสฺสติ ตาวเท’ฯ  
</li>
  
<li>
‘‘ปธานปหิตโตฺต โส, อุปสโนฺต นิรูปธิ;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘วิชเน  
ปนฺตเสยฺยมฺหิ, วาฬมิคสมากุเล;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา ปิโณฺฑลภารทฺวาโช เถโร อิมา คาถาโย อภาสิตฺถาติฯ
</ol></p>

</p>


<h3>๓-๙. ขทิรวนิยเรวตเตฺถรอปทานํ</h3>
<ol>
<li>
‘‘คงฺคา ภาคีรถี นาม, หิมวนฺตา ปภาวิตา;  
  
กุติเตฺถ นาวิโก อาสิํ, โอริเม จ ตริํ  
โอริมํ จ ตเร (สฺยา.)  
อหํฯ  
</li>
  
<li>
‘‘ปทุมุตฺตโร นายโก, สมฺพุโทฺธ ทฺวิปทุตฺตโม;  
  
วสี สตสหเสฺสหิ, คงฺคาตีรมุปาคโต  
ปุเพฺพ มยฺหํ สุตํ อาสิ,§‘‘ปทุมุตฺตรนายโก; วสีสตสหเสฺสหิ, คงฺคาโสตํ ตริสฺสติ‘‘; (สี.)  
ฯ  
</li>
  
<li>
‘‘พหู นาวา สมาเนตฺวา, วฑฺฒกีหิ  
จมฺมเกหิ (ก.)  
สุสงฺขตํ;  
  
นาวาย  
นาวานํ (ก.)  
ฉทนํ กตฺวา, ปฎิมานิํ นราสภํฯ  
</li>
  
<li>
‘‘อาคนฺตฺวาน  
จ สมฺพุโทฺธ, อารูหิ ตญฺจ นาวกํ;  
  
วาริมเชฺฌ ฐิโต สตฺถา, อิมา คาถา อภาสถฯ  
</li>
  
<li>
‘‘‘โย โส ตาเรสิ สมฺพุทฺธํ, สงฺฆญฺจาปิ อนาสวํ;  
  
เตน จิตฺตปฺปสาเทน, เทวโลเก รมิสฺสติฯ  
</li>
  
<li>
‘‘‘นิพฺพตฺติสฺสติ เต พฺยมฺหํ, สุกตํ นาวสณฺฐิตํ;  
  
อากาเส ปุปฺผฉทนํ, ธารยิสฺสติ สพฺพทาฯ  
</li>
  
<li>
‘‘‘อฎฺฐปญฺญาสกปฺปมฺหิ  
, ตารโก  
ตารโณ (สฺยา.)  
นาม ขตฺติโย;  
  
จาตุรโนฺต วิชิตาวี, จกฺกวตฺตี ภวิสฺสติฯ  
</li>
  
<li>
‘‘‘สตฺตปญฺญาสกปฺปมฺหิ  
  
, จมฺมโก  
จมฺปโก (สี.), จมฺพโก (สฺยา.)  
นาม ขตฺติโย;  
  
อุคฺคจฺฉโนฺตว สูริโย, โชติสฺสติ มหพฺพโลฯ  
</li>
  
<li>
‘‘‘กปฺปสตสหสฺสมฺหิ, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘ติทสา โส จวิตฺวาน, มนุสฺสตฺตํ คมิสฺสติ;  
  
เรวโต นาม นาเมน, พฺรหฺมพนฺธุ ภวิสฺสติฯ  
</li>
  
<li>
‘‘‘อคารา นิกฺขมิตฺวาน, สุกฺกมูเลน โจทิโต;  
  
โคตมสฺส ภควโต, สาสเน ปพฺพชิสฺสติฯ  
</li>
  
<li>
‘‘‘โส ปจฺฉา ปพฺพชิตฺวาน, ยุตฺตโยโค วิปสฺสโก;  
  
สพฺพาสเว ปริญฺญาย, นิพฺพายิสฺสตินาสโว’ฯ  
</li>
  
<li>
‘‘วีริยํ  
วิริยํ (สี. สฺยา.)  
เม ธุรโธรยฺหํ, โยคเกฺขมาธิวาหนํ;  
  
ธาเรมิ อนฺติมํ เทหํ, สมฺมาสมฺพุทฺธสาสเนฯ  
</li>
  
<li>
‘‘สตสหเสฺส กตํ กมฺมํ, ผลํ ทเสฺสสิ เม อิธ;  
  
สุมุโตฺต สรเวโคว, กิเลเส ฌาปยี มมฯ  
</li>
  
<li>
‘‘ตโต มํ วนนิรตํ, ทิสฺวา โลกนฺตคู มุนิ;  
  
วนวาสิภิกฺขูนคฺคํ, ปญฺญเปสิ มหามติฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ  สุทํ อายสฺมา ขทิรวนิโย เรวโต เถโร อิมา คาถาโย อภาสิตฺถาติฯ
</ol></p>

</p>


<h3>๓-๑๐. อานนฺทเตฺถรอปทานํ</h3>
<ol>
<li>
‘‘อารามทฺวารา  
นิกฺขมฺม, ปทุมุตฺตโร มหามุนิ;  
  
วเสฺสโนฺต อมตํ วุฎฺฐิํ, นิพฺพาเปสิ มหาชนํฯ  
</li>
  
<li>
‘‘สตสหสฺสํ เต ธีรา, ฉฬภิญฺญา มหิทฺธิกา;  
  
ปริวาเรนฺติ สมฺพุทฺธํ, ฉายาว อนปายินี  
อนุปายินี (สฺยา. ก.)  
ฯ  
</li>
  
<li>
‘‘หตฺถิกฺขนฺธคโต อาสิํ, เสตจฺฉตฺตํ วรุตฺตมํ;  
  
สุจารุรูปํ ทิสฺวาน, วิตฺติ เม อุทปชฺชถฯ  
</li>
  
<li>
‘‘โอรุยฺห  
หตฺถิขนฺธมฺหา, อุปคจฺฉิํ นราสภํ;  
  
รตนามยฉตฺตํ เม, พุทฺธเสฎฺฐสฺส ธารยิํฯ  
</li>
  
<li>
‘‘มม  
สงฺกปฺปมญฺญาย, ปทุมุตฺตโร มหาอิสิ;  
  
ตํ กถํ ฐปยิตฺวาน, อิมา คาถา อภาสถฯ  
</li>
  
<li>
‘‘‘โย โส ฉตฺตมธาเรสิ, โสณฺณาลงฺการภูสิตํ;  
  
ตมหํ กิตฺตยิสฺสามิ, สุโณถ มม ภาสโตฯ  
</li>
  
<li>
‘‘‘อิโต คนฺตฺวา อยํ โปโส, ตุสิตํ อาวสิสฺสติ;  
  
อนุโภสฺสติ สมฺปตฺติํ, อจฺฉราหิ ปุรกฺขโตฯ  
</li>
  
<li>
‘‘‘จตุตฺติํสติกฺขตฺตุญฺจ, เทวรชฺชํ กริสฺสติ;  
  
พลาธิโป อฎฺฐสตํ, วสุธํ อาวสิสฺสติฯ  
</li>
  
<li>
‘‘‘อฎฺฐปญฺญาสกฺขตฺตุญฺจ, จกฺกวตฺตี ภวิสฺสติ;  
  
ปเทสรชฺชํ วิปุลํ, มหิยา การยิสฺสติฯ  
</li>
  
<li>
‘‘‘กปฺปสตสหสฺสมฺหิ  
, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</li>
  
<li>
‘‘‘สกฺยานํ  
กุลเกตุสฺส, ญาติพนฺธุ ภวิสฺสติ;  
  
อานโนฺท นาม นาเมน, อุปฎฺฐาโก มเหสิโนฯ  
</li>
  
<li>
‘‘‘อาตาปี นิปโก จาปิ, พาหุสเจฺจ สุโกวิโท;  
  
นิวาตวุตฺติ อตฺถโทฺธ, สพฺพปาฐี ภวิสฺสติฯ  
</li>
  
<li>
‘‘‘ปธานปหิตโตฺต โส, อุปสโนฺต นิรูปธิ;  
  
สพฺพาสเว ปริญฺญาย, นิพฺพายิสฺสตินาสโวฯ  
</li>
  
<li>
‘‘‘สนฺติ อารญฺญกา นาคา, กุญฺชรา สฎฺฐิหายนา;  
  
ติธาปภินฺนา มาตงฺคา, อีสาทนฺตา อุรูฬฺหวาฯ  
</li>
  
<li>
‘‘‘อเนกสตสหสฺสา, ปณฺฑิตาปิ มหิทฺธิกา;  
  
สเพฺพ เต พุทฺธนาคสฺส, น โหนฺตุ ปณิธิมฺหิ เต’  
น โหนฺติ ปริวิมฺภิตา (สฺยา.), น โหนฺติ ปณิธิมฺหิ เต (ก.)  
ฯ  
</li>
  
<li>
‘‘อาทิยาเม นมสฺสามิ, มชฺฌิเม อถ ปจฺฉิเม;  
  
ปสนฺนจิโตฺต สุมโน, พุทฺธเสฎฺฐํ อุปฎฺฐหิํฯ  
</li>
  
<li>
‘‘อาตาปี นิปโก จาปิ, สมฺปชาโน ปติสฺสโต;  
  
โสตาปตฺติผลํ ปโตฺต, เสขภูมีสุ โกวิโทฯ  
</li>
  
<li>
‘‘สตสหสฺสิโต  
กเปฺป, ยํ กมฺมมภินีหริํ;  
  
ตาหํ ภูมิมนุปฺปโตฺต, ฐิตา สทฺธมฺมมาจลา  
ฐิโต สทฺธมฺมมาจโล (สี.), ฐิตา สทฺธา มหปฺผลา (สฺยา.)  
ฯ  
</li>
  
<li>
‘‘สฺวาคตํ  
วต เม อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา  
จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
<p>อิตฺถํ สุทํ อายสฺมา อานโนฺท เถโร อิมา คาถาโย อภาสิตฺถาติฯ
</ol></p>

</p>


<p>ตสฺสุทฺทานํ –</p>


<p>
พุโทฺธ  
ปเจฺจกพุโทฺธ จ, สาริปุโตฺต จ โกลิโต;  
  
กสฺสโป อนุรุโทฺธ จ, ปุณฺณเตฺถโร อุปาลิ จฯ  
</p>
  
<p>
อญฺญาสิโกณฺฑโญฺญ ปิโณฺฑโล, เรวตานนฺทปณฺฑิโต;  
  
ฉสตานิ จ ปญฺญาส, คาถาโย สพฺพปิณฺฑิตาฯ  
</p>
  
อปทาเน พุทฺธวโคฺค ปฐโมฯ  
</p>
  
  
  
  
  