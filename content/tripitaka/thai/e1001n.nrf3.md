<h1>สุชนกณฺฑ</h1>
<ol>
<li>
สทฺธาสีลาทิธเมฺมหิ,  
สปฺปโนฺน เสฎฺฐมานุโส;  
  
วุโตฺต พุทฺธาทิสเนฺตหิ, สาธุสปฺปุริโส อิติฯ  
</li>
  
สทฺทาธนํ สีลธนํ, หิรีโอตฺตปฺปิยํ ธนํ;  
  
สุตธนญฺจ จาโค จ, ปญฺญา เว สตฺตมํ ธนํฯ  
</li>
  
ยสฺส เอเต ธนา อตฺถิ, อิตฺถิยา ปุริสสฺส วา;  
  
อทลิโทฺทติ ตํ อาหุ, อโมฆํ ตสฺส ชีวิตํฯ  
</li>
  
ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธานสาสนํฯ  
</li>
  
<li>
สพฺภิเรว  
สมาเสถ, สพฺภิ กุเพฺพถ สนฺถวํ;  
  
สตํ สทฺธมฺมมญฺญาย, เสโยฺย โหติ น ปาปิโยฯ  
</li>
  
<li>
จช ทุชฺชนสํสคฺคํ, ภช สาธุสมาคมํ;  
  
กร ปุญฺญมโหรตฺตํ, สร นิจฺจมนิจฺจตํฯ  
</li>
  
<li>
โย  
เว กตญฺญู กตเวที ธีโร,  
  
กลฺยาณมิโตฺต ทฬฺหภตฺติ จ โหติ;  
  
ทุกฺขิตสฺส สกฺกจฺจ กโรติ กิจฺจํ,  
  
ตถาวิธํ สปฺปุริสํ วทนฺติฯ  
</li>
  
<li>
มาตาเปตฺติภรํ  
ชนฺตุํ, กุเล เชฎฺฐาปจายินํ;  
  
สณฺหํ สขิลสมฺภาสํ, เปสุเณยฺยปฺปหายินํฯ  
</li>
  
<li>
มเจฺฉรวินเย ยุตฺตํ, สจฺจํ โกธาภิภุํ นรํ;  
  
ตํ เว เทวา ตาวติํสา, อาหุ ‘‘สปฺปุริโส’’อิติฯ  
</li>
  
<li>
กุลชาโต กุลปุโตฺต, กุลวํสสุรกฺขโต;  
  
อตฺตนา ทุกฺขปฺปโตฺตปิ, หีนกมฺมํ น การเยฯ  
</li>
  
<li>
อุเทยฺย  
ภาณุ ปจฺฉิเม, นเมยฺย เมรุอทฺทิปิ;  
  
สีตลํ ยทิ นรคฺคิ, ปพฺพตเคฺค จ อุปฺปลํ;  
  
วิกเส น วิปริตา, สาธุวาจา กุทาจนํฯ  
</li>
  
<li>
สุขา รุกฺขสฺส ฉายาว, ตโต ญาติมาตาปิตุ;  
  
ตโต อาเจรสฺส รโญฺญ, ตโต พุทฺธสฺสเนกธาฯ  
</li>
  
<li>
ภมรา  
ปุปฺผมิจฺฉนฺติ, คุณมิจฺฉนฺติ สชฺชนา;  
  
มกฺขิกา ปูติมิจฺฉนฺติ, โทสมิจฺฉนฺติ ทุชฺชนาฯ  
</li>
  
<li>
มาตุหีโน  
ทุพฺภาโส หิ, ปิตุหีโน ทุกฺกิริโย;  
  
อุโภ มาตุปิตุหีนา, ทุพฺภาสา จ ทุกฺกิริยาฯ  
</li>
  
<li>
มาตุเสโฎฺฐ สุภาโส หิ, ปิตุเสโฎฺฐ สุกิริโย;  
  
อุโภมาตุ ปิตุเสฎฺฐา, สุภาสา จ สุกิริยาฯ  
</li>
  
<li>
สุนโข  
สุนขํ ทิสฺวา, ทนฺตํ ทเสฺสติ หิํสิตุํ;  
  
ทุชฺชโน สุชนํ ทิสฺวา, โรสยํ หิํสมิจฺฉติฯ  
</li>
  
<li>
น จ เวเคน กิจฺจานิ, กตฺตพฺพานิ กุทาจนํ;  
  
สหสา การิตํ กมฺมํ, พาโล ปจฺฉานุตปฺปติฯ  
</li>
  
<li>
โกธํ  
วธิตฺวา น กทาจิ โสจติ,  
  
มกฺขปฺปหานํ อิสโย วณฺณยนฺติ;  
  
สเพฺพสํ วุตฺตํ ผรุสํ ขเมถ,  
  
เอตํ ขนฺติํ อุตฺตมมาหุ สโนฺตฯ  
</li>
  
<li>
ทุโกฺข นิวาโส สมฺพาเธ, ฐาเน อสุจีสงฺกเต;  
  
ตโต อริมฺหิ อปฺปิเย, ตโตปิ อกตญฺญุนาฯ  
</li>
  
<li>
โอวเทยฺยา’นุสาเสยฺย  
, อสพฺภา จ นิวารเย;  
  
สตญฺหิ โส ปิโย โหติ, อสตํ โหติอปฺปิโยฯ  
</li>
  
<li>
อุตฺตมตฺตนิวาเตน, กกฺขฬํ มุทุนา ชเย;  
  
นีจํ อปฺปกทาเนน, วายาเมน สมํ ชเยฯ  
</li>
  
<li>
น  
วิสํ วิสมิจฺจาห, ธนํ สงฺฆสฺส อุจฺจเต;  
  
วิสํ เอกํว หนติ, หนติ สงฺฆสฺส สพฺพํฯ  
</li>
  
<li>
ธนมปฺปมฺปิ  
สาธูนํ, กูเป วาริว นิสฺสโย;  
  
พหุํอปิ อสาธูนํ, น จ วาริว อณฺณเวฯ  
</li>
  
<li>
อปเตฺถยฺยํ น ปเตฺถยฺย, อจิเนฺตยฺยํ น จินฺตเย;  
  
ธมฺมเมว สุจิเนฺตยฺย, กาลํ โมฆํ น อิจฺฉเยฯ  
</li>
  
<li>
อจินฺติตมฺปิ  
ภวติ, จินฺติตมฺปิ วินสฺสติ;  
  
น หิ จินฺตามยา โภคา, อิตฺถิยา ปุริสสฺส วาฯ  
</li>
  
<li>
อสนฺตสฺส ปิโย โหติ, สเนฺต น กุรุเต ปิยํ;  
  
อสตํ ธมฺมํ โรเจติ, ตํ ปราภวโต มุขํฯ  
</li>
  
<li>
คุณา  
กุพฺพนฺติ ทูตตฺตํ, ทูเรปิ วสตํ สตํ;  
  
เกตเก คนฺธํ ฆายิตฺวา, คจฺฉนฺติ ภมรา สยํฯ  
</li>
  
<li>
ปุพฺพชาติกตํ กมฺมํ, ตํ กมฺมมีติ กถฺยเต;  
  
ตสฺมา ปุริสากาเรนํ, ยตํ กเร อตนฺทิโตฯ  
</li>
  
<li>
มตฺติกปิณฺฑโต กตฺตา, กุรุเต ยํ ยทิจฺฉติ;  
  
เอวมตฺตกตํ กมฺมํ, มาณโว ปฎิปชฺชเตฯ  
</li>
  
<li>
อุฎฺฐาโยฎฺฐาย  
โพเธยฺยํ, มหพฺภย มุปฎฺฐิตํ;  
  
มรณพฺยาธิโสกานํ, กิมชฺช นิปติสฺสติฯ  
</li>
  
<li>
ปาณา ยถาตฺตโนภิฎฺฐา, ภูตานมปิ เต ตถา;  
  
อโตฺตปเมน ภูเตสุ, ทยํ กุพฺพนฺติ สาธโวฯ  
</li>
  
สเพฺพ  
ตสนฺติ ทณฺฑสฺส, สเพฺพ ภายนฺติ มจฺจุโน;  
  
อตฺตานํ อุปมํ กตฺวา, น หเนยฺย น ฆาตเยฯ  
</li>
  
<li>
พาโล วา ยทิ วา วุโทฺธ, ยุวา วา เคหมาคโต;  
  
ตสฺส ปูชา วิธาตพฺพา, สพฺพสฺสาภฺยาคโต ครุฯ  
</li>
  
<li>
อากิโณฺณปิ อสเนฺตหิ, อสํสโฎฺฐว ภทฺทโก;  
  
พหุนา สนฺนชาเตน, คเจฺฉน อุพฺพเตฺตนิธฯ  
</li>
  
  
  
  
  