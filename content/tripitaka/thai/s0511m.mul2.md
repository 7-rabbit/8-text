<h1>๓. ทีปงฺกรพุทฺธวํโส</h1>
<ol>
<li>
ตทา  
เต โภชยิตฺวาน, สสงฺฆํ โลกนายกํ;  
  
อุปคจฺฉุํ สรณํ ตสฺส, ทีปงฺกรสฺส สตฺถุโนฯ  
</li>
  
<li>
สรณาคมเน กญฺจิ, นิเวเสสิ ตถาคโต;  
  
กญฺจิ ปญฺจสุ สีเลสุ, สีเล ทสวิเธ ปรํฯ  
</li>
  
<li>
กสฺสจิ เทติ สามญฺญํ, จตุโร ผลมุตฺตเม;  
  
กสฺสจิ อสเม ธเมฺม, เทติ โส ปฎิสมฺภิทาฯ  
</li>
  
<li>
กสฺสจิ วรสมาปตฺติโย, อฎฺฐ เทติ นราสโภ;  
  
ติโสฺส กสฺสจิ วิชฺชาโย, ฉฬภิญฺญา ปเวจฺฉติฯ  
</li>
  
<li>
เตน โยเคน ชนกายํ, โอวทติ มหามุนิ;  
  
เตน วิตฺถาริกํ อาสิ, โลกนาถสฺส สาสนํฯ  
</li>
  
<li>
มหาหนุสภกฺขโนฺธ  
, ทีปงฺกรสฺส นามโก;  
  
พหู ชเน ตารยติ, ปริโมเจติ ทุคฺคติํฯ  
</li>
  
<li>
โพธเนยฺยํ ชนํ ทิสฺวา, สตสหเสฺสปิ โยชเน;  
  
ขเณน อุปคนฺตฺวาน, โพเธติ ตํ มหามุนิฯ  
</li>
  
<li>
ปฐมาภิสมเย  
พุโทฺธ, โกฎิสตมโพธยิ;  
  
ทุติยาภิสมเย นาโถ, นวุติโกฎิมโพธยิฯ  
</li>
  
<li>
ยทา จ เทวภวนมฺหิ, พุโทฺธ ธมฺมมเทสยิ;  
  
นวุติโกฎิสหสฺสานํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, ทีปงฺกรสฺส สตฺถุโน;  
  
โกฎิสตสหสฺสานํ, ปฐโม อาสิ สมาคโมฯ  
</li>
  
<li>
ปุน  
นารทกูฎมฺหิ, ปวิเวกคเต ชิเน;  
  
ขีณาสวา วีตมลา, สมิํสุ สตโกฎิโยฯ  
</li>
  
<li>
ยมฺหิ กาเล มหาวีโร, สุทสฺสนสิลุจฺจเย;  
  
นวโกฎิสหเสฺสหิ, ปวาเรสิ มหามุนิฯ  
</li>
  
<li>
ทสวีสสหสฺสานํ, ธมฺมาภิสมโย อหุ;  
  
เอกทฺวินฺนํ อภิสมยา, คณนาโต อสงฺขิยาฯ  
</li>
  
<li>
วิตฺถาริกํ พาหุชญฺญํ, อิทฺธํ ผีตํ อหู ตทา;  
  
ทีปงฺกรสฺส ภควโต, สาสนํ สุวิโสธิตํฯ  
</li>
  
<li>
จตฺตาริ  
สตสหสฺสานิ, ฉฬภิญฺญา มหิทฺธิกา;  
  
ทีปงฺกรํ โลกวิทุํ, ปริวาเรนฺติ สพฺพทาฯ  
</li>
  
<li>
เย เกจิ เตน สมเยน, ชหนฺติ มานุสํ ภวํ;  
  
อปตฺตมานสา เสขา, ครหิตา ภวนฺติ เตฯ  
</li>
  
<li>
สุปุปฺผิตํ ปาวจนํ, อรหเนฺตหิ ตาทิหิ;  
  
ขีณาสเวหิ วิมเลหิ, อุปโสภติ สพฺพทาฯ  
</li>
  
<li>
นครํ รมฺมวตี นาม, สุเทโว นาม ขตฺติโย;  
  
สุเมธา นาม ชนิกา, ทีปงฺกรสฺส สตฺถุโนฯ  
</li>
  
<li>
ทสวสฺสสหสฺสานิ  
, อคารํ อชฺฌ โส วสิ  
อชฺฌาวสี ชิโน (สฺยา. ก.)  
;  
  
หํสา โกญฺจา มยูรา จ, ตโย ปาสาทมุตฺตมาฯ  
</li>
  
<li>
ตีณิสตสหสฺสานิ, นาริโย สมลงฺกตา;  
  
ปทุมา นาม สา นารี, อุสภกฺขโนฺธ อตฺรโชฯ  
</li>
  
<li>
นิมิเตฺต จตุโร ทิสฺวา, หตฺถิยาเนน นิกฺขมิ;  
  
อนูนทสมาสานิ, ปธาเน ปทหี ชิโนฯ  
</li>
  
<li>
ปธานจารํ  
จริตฺวาน, อพุชฺฌิ มานสํ มุนิ;  
  
พฺรหฺมุนา ยาจิโต สโนฺต, ทีปงฺกโร มหามุนิฯ  
</li>
  
<li>
วตฺติ จกฺกํ มหาวีโร, นนฺทาราเม สิรีฆเร  
สิรีธเร (สี.)  
;  
  
นิสิโนฺน สิรีสมูลมฺหิ, อกา ติตฺถิยมทฺทนํฯ  
</li>
  
<li>
สุมงฺคโล  
จ ติโสฺส จ, อเหสุํ อคฺคสาวกา;  
  
สาคโต  
โสภิโต (ก.)  
นามุปฎฺฐาโก, ทีปงฺกรสฺส สตฺถุโนฯ  
</li>
  
<li>
นนฺทา  
เจว สุนนฺทา จ, อเหสุํ อคฺคสาวิกา;  
  
โพธิ ตสฺส ภควโต, ปิปฺผลีติ ปวุจฺจติฯ  
</li>
  
<li>
ตปุสฺสภลฺลิกา  
ตปสฺสุภลฺลิกา (สี.)  
นาม, อเหสุํ อคฺคุปฎฺฐกา;  
  
สิริมา โกณา อุปฎฺฐิกา, ทีปงฺกรสฺส สตฺถุโนฯ  
</li>
  
<li>
อสีติหตฺถมุเพฺพโธ, ทีปงฺกโร มหามุนิ;  
  
โสภติ ทีปรุโกฺขว, สาลราชาว ผุลฺลิโตฯ  
</li>
  
<li>
สตสหสฺสวสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
โชตยิตฺวาน สทฺธมฺมํ, สนฺตาเรตฺวา มหาชนํ;  
  
ชลิตฺวา อคฺคิกฺขโนฺธว, นิพฺพุโต โส สสาวโกฯ  
</li>
  
<li>
สา จ อิทฺธิ โส จ ยโส, ตานิ จ ปาเทสุ จกฺกรตนานิ;  
  
สพฺพํ ตมนฺตรหิตํ  
สมนฺตรหิตํ (สี. สฺยา. ก.)  
, นนุ ริตฺตา สพฺพสงฺขารา  
สพฺพสงฺขาราติ (สพฺพตฺถ)  
ฯ  
</li>
  
<li>
ทีปงฺกโร ชิโน สตฺถา, นนฺทารามมฺหิ นิพฺพุโต;  
  
ตเตฺถวสฺส ชินถูโป, ฉตฺติํสุเพฺพธโยชโนติฯ  
</li>
  
ทีปงฺกรสฺส ภควโต วํโส ปฐโมฯ  
</li>
  
  
  
  
  