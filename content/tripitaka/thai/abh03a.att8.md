<h1>๑. ปุคฺคลกถา</h1>
<h2>๑. สุทฺธสจฺจิกโฎฺฐ</h2>
<h3>๑. อนุโลมปจฺจนีกวณฺณนา</h3>
<p> ตตฺถ    ติ อยํ ปุจฺฉาฯ ติ อยํ ปฎิชานนาฯ กสฺส ปนายํ ปุจฺฉา, กสฺส ปฎิชานนาติ? อสุกสฺสาติ น วตฺตพฺพาฯ ภควตา หิ อิมสฺมิํ ปกรเณ นานปฺปการานํ ลทฺธีนํ วิโสธนตฺถํ ตนฺติวเสน มาติกา ฐปิตาฯ สา เถเรน สตฺถารา ทินฺนนเย ฐตฺวา ตนฺติวเสน วิภตฺตาฯ น หิ เถโร ยตฺตกา เอตฺถ วาทมคฺคา ทสฺสิตา, ตตฺตเกหิ วาทีหิ สทฺธิํ วาเทน วิคฺคาหิกกถํ กเถสิฯ เอวํ สเนฺตปิ ปน ตาสํ ตาสํ กถานํ อตฺถสฺส สุขาวธารณตฺถํ สกวาทีปุจฺฉา, ปรวาทีปุจฺฉา, สกวาทีปฎิญฺญา, ปรวาทีปฎิญฺญาติ เอวํ วิภาคํ ทเสฺสตฺวาว อตฺถวณฺณนํ กริสฺสามฯ</p>


<p>ติ หิ อยํ สกวาทีปุจฺฉาฯ ตาย ‘‘เย อตฺถิ ปุคฺคโลติ เอวํลทฺธิกา ปุคฺคลวาทิโน, เต เอวํ ปุจฺฉิตพฺพา’’ติ ทีเปติฯ เก ปน ปุคฺคลวาทิโนติ? สาสเน วชฺชิปุตฺตกา เจว สมิติยา จ พหิทฺธา จ พหู อญฺญติตฺถิยาฯ ตตฺถ ติ อตฺตา, สโตฺต ชีโวฯ ติ ปญฺญาย อุปคนฺตฺวา ลพฺภติ, ญายตีติ อโตฺถฯ ติ เอตฺถ ติ มายามรีจิอาทโย วิย อภูตากาเรน อคฺคเหตโพฺพ ภูตโฎฺฐฯ ติ อนุสฺสวาทิวเสน อคฺคเหตโพฺพ อุตฺตมโตฺถฯ อุภเยนาปิ โย ปรโต  ‘‘ปุคฺคโล อุปลพฺภติ สจฺจิกฎฺฐปรมเตฺถน, รูปญฺจ อุปลพฺภตี’’ติอาทินา ขนฺธายตนธาตุอินฺทฺริยวเสน สตฺตปญฺญาสวิโธ ธมฺมปฺปเภโท ทสฺสิโต ฯ ยถา โส ภูเตน สภาวเฎฺฐน อุปลพฺภติ, เอวํ ตว ปุคฺคโล อุปลพฺภตีติ ปุจฺฉติฯ ปรวาที ติ ปฎิชานาติฯ ปฎิชานนญฺหิ กตฺถจิ ‘‘อาม, ภเนฺต’’ติ อาคจฺฉติ, กตฺถจิ ‘‘อาโม’’ติ ปฎิชานนํ อาคจฺฉติฯ อิธ ปน ‘‘อามนฺตา’’ติ อาคตํฯ ตตฺรายํ อธิปฺปาโย – โส หิ ยํ ตํ ปรโต วุตฺตํ ภควตา – ‘‘อตฺถิ ปุคฺคโล อตฺตหิตาย ปฎิปโนฺน’’ติ สุตฺตํ  อาคตํ, ตํ คเหตฺวา ยสฺมา ปน ภควา สจฺจวาที น วิสํวาทนปุเรกฺขาโร วาจํ ภาสติ, นาปิ อนุสฺสวาทิวเสน ธมฺมํ เทเสติ, สเทวกํ ปน โลกํ สยํ อภิญฺญา สจฺฉิกตฺวา ปเวเทติ, ตสฺมา โย เตน วุโตฺต ‘‘อตฺถิ ปุคฺคโล อตฺตหิตาย ปฎิปโนฺน’’ติ, โส สจฺจิกฎฺฐปรมเตฺถเนว อตฺถีติ ลทฺธิํ คเหตฺวา ‘‘อามนฺตา’’ติ ปฎิชานาติฯ</p>


<p>อถสฺส ตาทิสสฺส เลสวจนสฺส ฉลวาทสฺส โอกาสํ อททมาโน สกวาที ติอาทิมาหฯ ตตฺรายํ อธิปฺปาโย – ยฺวายํ ปรโต ‘‘สปฺปจฺจโย อปฺปจฺจโย, สงฺขโต อสงฺขโต, สสฺสโต, อสสฺสโต สนิมิโตฺต อนิมิโตฺต’’ติ เอวํ ปริทีปิโต รูปาทิสตฺตปญฺญาสวิโธ ธมฺมปฺปเภโท อาคโต; น สมฺมุติสจฺจวเสน, นาปิ อนุสฺสวาทิวเสน คเหตโพฺพฯ อตฺตโน ปน ภูตตาย เอว สจฺจิกโฎฺฐ, อตฺตปจฺจกฺขตาย จ ปรมโตฺถฯ ตํ สนฺธายาห – ‘‘โย สจฺจิกโฎฺฐ ปรมโตฺถ, ตโต โส ปุคฺคโล อุปลพฺภติ สจฺจิกฎฺฐปรมเตฺถนา’’ติฯ</p>


<p>ติ กรณวจนเมตํ, ตสฺมา เตน สจฺจิกฎฺฐปรมเตฺถน โส ปุคฺคโล อุปลพฺภตีติ อยเมตฺถ อโตฺถฯ อิทํ วุตฺตํ โหติ – รุปฺปนาทิเภเทน วา สปฺปจฺจยาทิเภเทน วา อากาเรน โย สจฺจิกฎฺฐปรมโตฺถ อุปลพฺภติ, กิํ เต ปุคฺคโลปิ เตนากาเรน อุปลพฺภตีติ? ติ อวชานนา ปรวาทิสฺสฯ โส หิ ตถารูปํ ปุคฺคลํ อนิจฺฉโนฺต อวชานาติฯ ตตฺรายํ ปทเจฺฉโท – ‘น หิ เอวํ วตฺตเพฺพ’ติ, น หิ เอวนฺติปิ วฎฺฎติฯ ทฺวินฺนมฺปิ เอวํ น วตฺตโพฺพติ อโตฺถฯ</p>


<p>นฺติ สกวาทิวจนํฯ ยสฺมา เต ปุริมาย วตฺตพฺพปฎิญฺญาย ปจฺฉิมา นวตฺตพฺพปฎิญฺญา, ปจฺฉิมาย จ ปุริมา น สนฺธิยติ, ตสฺมาปิ นิคฺคหํ ปโตฺตฯ ตํ นิคฺคหํ โทสํ  อปราธํ สมฺปฎิจฺฉาหีติ อโตฺถฯ เอวํ  นิคฺคหํ อาชานาเปตฺวา อิทานิ ตํ ฐปนาย เจว อนุโลมปฎิโลมโต ปาปนาโรปนานญฺจ วเสน ปากฎํ กโรโนฺต ติอาทิมาหฯ ตตฺถ ติ ยทิ ปุคฺคโล อุปลพฺภติ, สเจ ปุคฺคโล อุปลพฺภติ สจฺจิกฎฺฐปรมเตฺถนาติ อโตฺถฯ อยํ ตาว ปรวาทีปกฺขสฺส ฐปนโต นิคฺคหปาปนาโรปนานํ ลกฺขณภูตา  อนุโลมฐปนา นามฯ ติอาทิ อนุโลมปเกฺข นิคฺคหสฺส ปาปิตตฺตา อนุโลมปาปนา นามฯ ตตฺถ ติ การณวจนํฯ ติ โอกปฺปนวจนํฯ ติ อามนฺตนวจนํฯ อิทํ วุตฺตํ โหติ – เตน, เร วตฺตเพฺพ วต, เร หโมฺภ, ภทฺรมุข, เตน การเณน วตฺตโพฺพเยวาติฯ ติอาทิ อนุโลมปเกฺข นิคฺคหสฺส อาโรปิตตฺตา อนุโลมโรปนา นามฯ ยํ ตสฺส ปริโยสาเน มิจฺฉาติปทํ ตสฺส ปุรโต อิทํ เต’ติ อาหริตพฺพํฯ อิทํ เต มิจฺฉาติ อยเญฺหตฺถ อโตฺถฯ ปรโต จ ปาฬิยํ เอตํ อาคตเมวฯ</p>


<p>ติอาทิ ‘‘น เหวํ วตฺตเพฺพ’’ติ ปฎิกฺขิตฺตปกฺขสฺส ฐปิตตฺตา ปฎิโลมโต นิคฺคหปาปนาโรปนานํ ลกฺขณภูตา ปฎิโลมฐปนา นามฯ ติอาทิ ปฎิโลมปเกฺข นิคฺคหสฺส ปาปิตตฺตา ปฎิโลมปาปนา นามฯ ปุน ติอาทิ ปฎิโลมปเกฺข นิคฺคหสฺส อาโรปิตตฺตา ปฎิโลมโรปนา นามฯ อิธาปิ ปริโยสาเน มิจฺฉาติปทสฺส ปุรโต อิทํ เตติ อาหริตพฺพเมวฯ ปรโตปิ เอวรูเปสุ ฐาเนสุ เอเสว นโยฯ</p>


<p>ตตฺรายํ อาทิโต ปฎฺฐาย สเงฺขปโตฺถ – ยทิ ปุคฺคโล อุปลพฺภติ สจฺจิกฎฺฐปรมเตฺถน, เตน วต โภ โส อุปลพฺภตีติ วตฺตโพฺพฯ ยํ ปน ตตฺถ วเทสิ ‘‘วตฺตโพฺพ โข ปุริมปเญฺห ‘สจฺจิกฎฺฐปรมเตฺถน อุปลพฺภตี’ติ, โน จ วตฺตโพฺพ ทุติยปเญฺห ‘ตโต โส ปุคฺคโล อุปลพฺภตี’’’ติ, อิทํ เต มิจฺฉาติ เอวํ ตาว อนุโลมโต ฐปนาปาปนาโรปนา โหนฺติฯ อถ น วตฺตโพฺพ ทุติยปเญฺห ‘‘ตโต โส อุปลพฺภตี’’ติ, ปุริมปเญฺหปิ น วตฺตโพฺพวฯ ยํ ปเนตฺถ วเทสิ ‘‘วตฺตโพฺพ โข ปุริมปเญฺห ‘สจฺจิกฎฺฐปรมเตฺถน อุปลพฺภตี’ติ, โน  จ วตฺตโพฺพ ทุติยปเญฺห ‘ตโต โส ปุคฺคโล อุปลพฺภตี’’’ติ, อิทํ เต มิจฺฉาติ เอวํ ปฎิโลมโต ฐปนาปาปนาโรปนา โหนฺติฯ เอวเมตํ นิคฺคหสฺส จ อนุโลมปฎิโลมโต จตุนฺนํ ปาปนาโรปนานญฺจ วุตฺตตฺตา อุปลพฺภตีติอาทิกํ อนุโลมปญฺจกํ นามฯ เอตฺถ จ กิญฺจาปิ อนุโลมโต ปาปนาโรปนาหิ เอโก, ปฎิโลมโต ปาปนาโรปนาหิ เอโกติ เทฺว นิคฺคหา กตาฯ ‘อาชานาหิ  นิคฺคห’นฺติ เอตเสฺสว ปเนตฺถ  ปุคฺคโล อุปลพฺภตีติ ปฐมํ วาทํ นิสฺสาย ปฐมสฺส นิคฺคหสฺส ทฺวีหากาเรหิ อาโรปิตตฺตา เอโกวายํ นิคฺคโหติ ปฐโม นิคฺคโหฯ</p>


<p> อิทานิ ปจฺจนีกนโย โหติฯ ตตฺถ ปุจฺฉา ปรวาทิสฺสฯ โส หิ ‘‘อตฺถิ ปุคฺคโล อตฺตหิตาย ปฎิปโนฺน’’ติ คหิตตฺตา ‘‘นุปลพฺภตี’’ติ อสมฺปฎิจฺฉโนฺต เอวํ ปุจฺฉติฯ สกวาที ยถา รูปาทิธมฺมา อุปลพฺภนฺติ, เอวํ อนุปลพฺภนียโต ติ ปฎิชานาติฯ ปุน อิตโร อตฺตนา อธิเปฺปตํ สจฺจิกฎฺฐํเยว สนฺธาย ติอาทิมาหฯ สมฺมุติสจฺจปรมตฺถสจฺจานิ วา เอกโต กตฺวาปิ เอวมาหฯ สกวาที ‘ปุคฺคโล’ติ อุปาทาปญฺญตฺติสพฺภาวโตปิ ทฺวินฺนํ สจฺจานํ เอกโต กตฺวา ปุจฺฉิตตฺตาปิ น นฺติ ปฎิกฺขิปติฯ</p>


<p>อิทานิ กิญฺจาปิ เตน ปฐมํ ปรมตฺถสจฺจวเสน นุปลพฺภนียตา สมฺปฎิจฺฉิตา, ปจฺฉา สมฺมุติสจฺจวเสน โวมิสฺสกวเสน วา ปฎิกฺขิตฺตาฯ ปรวาที ปน ‘นุปลพฺภตี’ติ วจนสามญฺญมตฺตํ ฉลวาทํ นิสฺสาย ยํ ตยา ปฐมํ ปฎิญฺญาตํ, ตํ ปจฺฉา ปฎิกฺขิตฺตนฺติ ภณฺฑนสฺส ปฎิภณฺฑนํ วิย อตฺตโน กตสฺส นิคฺคหกมฺมสฺส ปฎิกมฺมํ กโรโนฺต นฺติ อาหฯ อิทานิ ยถาสฺส อนุโลมปญฺจเก สกวาทินา วาทฎฺฐปนํ กตฺวา อนุโลมปฎิโลมโต ปาปนาโรปนาหิ นิคฺคโห ปากโฎ กโต, เอวํ ปฎิกมฺมํ ปากฎํ กโรโนฺต ติอาทิมาหฯ ตํ เหฎฺฐา วุตฺตนเยเนว อตฺถโต เวทิตพฺพํฯ ยสฺมา ปเนตฺถ ฐปนา นาม ปรวาทีปกฺขสฺส ฐปนโต  ‘‘อยํ ตว โทโส’’ติ ทเสฺสตุํ ฐปนมตฺตเมว โหติ, น นิคฺคหสฺส วา ปฎิกมฺมสฺส วา ปากฎภาวกรณํ, ปาปนาโรปนาหิ ปนสฺส ปากฎกรณํ โหติฯ ตสฺมา อิทํ อนุโลมปฎิโลมโต ปาปนาโรปนานํ วเสน จตูหากาเรหิฯ ปฎิกมฺมสฺส กตตฺตา ปฎิกมฺมจตุกฺกํ นามาติ เอกํ จตุกฺกํ เวทิตพฺพํฯ</p>


<p> เอวํ ปฎิกมฺมํ กตฺวา อิทานิ ยฺวาสฺส อนุโลมปญฺจเก สกวาทินา นิคฺคโห กโต, ตสฺส ตเมว ฉลวาทํ นิสฺสาย ทุกฺกฎภาวํ ทเสฺสโนฺต ติอาทิมาหฯ ตตฺถ ติ ยทิ ตฺวํ มญฺญสิฯ ติ อิทํ ปจฺจนีเก อามนฺตาติ ปฎิญฺญํ สนฺธาย วุตฺตํ ฯ ติ อิทํ ปน น เหวาติ อวชานนํ สนฺธาย วุตฺตํฯ ติ เตน การเณน ตฺวํเยว ตสฺมิํ นุปลพฺภตีติ ปเกฺข – ‘‘เหวํ ปฎิชานนฺตนฺติ อามนฺตา’’ติ  เอวํ ปฎิชานโนฺตฯ ติ ปุน น เหวาติ อวชานโนฺต เอวํ นิคฺคเหตโพฺพฯ ติ อเถวํ นิคฺคหารหํ ตํ นิคฺคณฺหามฯ ติ สเกน มเตน นิคฺคหิตตฺตา สุนิคฺคหิโต จ ภวสิฯ</p>


<p>เอวมสฺส นิคฺคเหตพฺพภาวํ ทเสฺสตฺวา อิทานิ ตํ นิคฺคณฺหโนฺต ติอาทิมาหฯ ตตฺถ ฐปนาปาปนาโรปนา เหฎฺฐา วุตฺตนเยเนว เวทิตพฺพาฯ ปริโยสาเน ปน ติ อิทํ ตว วจนํ มิจฺฉา โหตีติ อโตฺถฯ อิทํ ฉลวาเทน จตูหิ อากาเรหิ นิคฺคหสฺส กตตฺตา นิคฺคหจตุกฺกํ นามฯ</p>


<p> เอวํ นิคฺคหํ กตฺวาปิ อิทานิ ‘‘ยทิ อยํ มยา ตว มเตน กโต  นิคฺคโห ทุนฺนิคฺคโห, โย มม ตยา เหฎฺฐา อนุโลมปญฺจเก กโต นิคฺคโห, โสปิ ทุนฺนิคฺคโห’’ติ ทเสฺสโนฺต ติอาทิมาหฯ ตตฺถ ติ เอโส เจ ตว วาโท มยา ทุนฺนิคฺคหิโตฯ อถ วา เอโส เจ ตว มยา กโต นิคฺคโห ทุนฺนิคฺคโหฯ ติ ตตฺถาปิ ตยา มม เหฎฺฐา กเต นิคฺคเห เอวเมวํ ปสฺสฯ อิทานิ ยฺวาสฺส เหฎฺฐา สกวาทินา นิคฺคโห กโต, ตํ ‘‘วตฺตเพฺพ โข’’ติอาทิวจเนน ทเสฺสตฺวา ปุน ตํ นิคฺคหํ อนิคฺคหภาวํ อุปเนโนฺต ติอาทิมาหฯ ตตฺถ ติอาทีสุ อยมโตฺถ – ยสฺมา โส ตยา มม กโต นิคฺคโห ทุนฺนิคฺคโห, ตสฺมา มยํ ตยา ตตฺถ อนุโลมปญฺจเก อามนฺตาติ เอตาย ปฎิญฺญาย เอวํ ปฎิชานนฺตา ปุน น เหวาติ ปฎิเกฺขเป กเตปิ ‘‘อาชานาหิ นิคฺคห’’นฺติ เอวํ น นิคฺคเหตโพฺพเยวฯ เอวํ อนิคฺคเหตพฺพมฺปิ มํ นิคฺคณฺหาสิ, อีทิเสน ปน นิคฺคเหน ทุนฺนิคฺคหิตา มยํ โหมฯ</p>


<p>อิทานิ ยํ นิคฺคหํ สนฺธาย ‘‘ทุนฺนิคฺคหิตา จ โหมา’’ติ อโวจ, ตํ ทเสฺสตุํ ติอาหฯ เอวมิทํ อนุโลมปฎิโลมโต  จตูหิ ปาปนาโรปนาหิ นิคฺคหสฺส อุปนีตตฺตา อุปนยนจตุกฺกํ นาม โหติฯ</p>


<p> อิทานิ ‘‘น เหวํ นิคฺคเหตเพฺพ’’ติอาทิกํ นิคฺคมนจตุกฺกํ นาม โหติฯ ตตฺถ ติ ยถาหํ ตยา นิคฺคหิโต, น หิ เอวํ นิคฺคเหตโพฺพฯ เอตสฺส หิ นิคฺคหสฺส ทุนฺนิคฺคหภาโว มยา สาธิโตฯ ติ เตน การเณน, ยสฺมา เอส นิคฺคโห ทุนฺนิคฺคโห, ตสฺมา  ยํ มํ นิคฺคณฺหาสิ หญฺจิ ปุคฺคโล…เป.… อิทํ เต มิจฺฉาติ, อิทํ นิคฺคณฺหนํ ตว มิจฺฉาติ อโตฺถฯ ติ เยน การเณน อิทํ มิจฺฉา, เตน การเณน โย ตยา นิคฺคโห กโต, โส ทุกฺกโฎฯ ยํ มยา ปฎิกมฺมํ กตํ, ตเทว สุกตํฯ ยาปิ  เจสา ปฎิกมฺมจตุกฺกาทิวเสน กถามคฺคสมฺปฎิปาทนา กตา, สาปิ สุกตาฯ เอวเมตํ ปุคฺคโล อุปลพฺภตีติอาทิกสฺส อนุโลมปญฺจกสฺส นุปลพฺภตีติอาทิกานํ ปฎิกมฺมนิคฺคโหปนยนนิคฺคมนจตุกฺกานํ วเสน อนุโลมปจฺจนีกปญฺจกํ นาม นิทฺทิฎฺฐนฺติ เวทิตพฺพํฯ เอตฺตาวตา สกวาทิโน ปุพฺพปเกฺข สติ ปรวาทิโน วจนสามญฺญมเตฺตน ฉลวาเทน ชโย โหติฯ</p>


<h3>๒. ปจฺจนีกานุโลมวณฺณนา</h3>
<p> อิทานิ ยถา ปรวาทิโน ปุพฺพปเกฺข สติ สกวาทิโน ธเมฺมเนว ตเถน สุชโย โหติ, ตถา วาทุปฺปตฺติํ ทเสฺสตุํ ติ ปจฺจนีกานุโลมปญฺจกํ อารทฺธํฯ ตตฺถ ปจฺจนีเก ปุจฺฉา ปรวาทิสฺส, รูปาทิเภทํ สจฺจิกฎฺฐปรมตฺถํ สนฺธาย ปฎิญฺญา สกวาทิสฺสฯ สุทฺธสมฺมุติสจฺจํ วา ปรมตฺถมิสฺสกํ วา สมฺมุติสจฺจํ สนฺธาย ติ ปุน อนุโยโค ปรวาทิสฺส, สมฺมุติวเสน นุปลพฺภตีติ นวตฺตพฺพตฺตา มิสฺสกวเสน วา อนุโยคสฺส สํกิณฺณตฺตา นฺติ ปฎิเกฺขโป สกวาทิสฺสฯ ปฎิญฺญาตํ ปฎิกฺขิปตีติ วจนสามญฺญมเตฺตน นฺติอาทิวจนํ ปรวาทิสฺสฯ เอวมยํ ปุคฺคโล นุปลพฺภตีติ ทุติยวาทํ นิสฺสาย ทุติโย นิคฺคโห โหตีติ เวทิตโพฺพฯ เอวํ เตน ฉเลน นิคฺคโห อาโรปิโตฯ</p>


<p> อิทานิ  ธเมฺมน สเมน อตฺตโน วาเท ชยํ  ทเสฺสตุํ อนุโลมนเย ปุจฺฉา สกวาทิสฺส, อตฺตโน ลทฺธิํ นิสฺสาย ปฎิญฺญา ปรวาทิสฺสฯ ลทฺธิยา โอกาสํ อทตฺวา ปรมตฺถวเสน ปุน อนุโยโค สกวาทิสฺส, ปรมตฺถวเสน ปุคฺคลสฺส อภาวโต ปฎิเกฺขโป ปรวาทิสฺสฯ ตโต ปรํ ธเมฺมน สเมน อตฺตโน ชยทสฺสนตฺถํ นฺติอาทิ สพฺพํ สกวาทีวจนเมว โหติฯ ตตฺถ สเพฺพสํ ปฎิกมฺมนิคฺคโหปนยนนิคฺคมนจตุกฺกานํ เหฎฺฐา วุตฺตนเยเนว อโตฺถ เวทิตโพฺพฯ เอวมิทํ ปุคฺคโล นุปลพฺภตีติอาทิกสฺส ปจฺจนีกปญฺจกสฺส อุปลพฺภตีติอาทีนํ ปฎิกมฺมนิคฺคโหปนยนนิคฺคมนจตุกฺกานญฺจ วเสน ปจฺจนีกานุโลมปญฺจกํ นาม นิทฺทิฎฺฐํ โหติฯ เอวเมตานิ ปฐมสจฺจิกเฎฺฐ เทฺว ปญฺจกานิ นิทฺทิฎฺฐานิฯ ตตฺถ ปุริมปญฺจเก  ปรวาทิสฺส สกวาทินา กโต นิคฺคโห สุนิคฺคโหฯ สกวาทิสฺส ปน ปรวาทินา ฉลวาทํ นิสฺสาย ปฎิกมฺมํ กตฺวา อตฺตนา สาธิโต ชโย ทุชฺชโยฯ ทุติยปญฺจเก สกวาทิสฺส ปรวาทินา กโต นิคฺคโห ทุนฺนิคฺคโหฯ ปรวาทิสฺส ปน สกวาทินา ธมฺมวาทํ นิสฺสาย ปฎิกมฺมํ กตฺวา อตฺตนา สาธิโต ชโย สุชโยติ ปฐมสจฺจิกโฎฺฐฯ ตเตฺถตํ วุจฺจติ –</p>


<p>
‘‘นิคฺคโห ปรวาทิสฺส, สุโทฺธ ปฐมปญฺจเก;  
  
อสุโทฺธ ปน ตเสฺสว, ปฎิกมฺมชโย ตหิํฯ  
</p>
  
<p>
‘‘นิคฺคโห สกวาทิสฺส, อสุโทฺธ ทุติยปญฺจเก;  
  
วิสุโทฺธ ปน ตเสฺสว, ปฎิกมฺมชโย ตหิํฯ  
</p>
  
<p>
‘‘ตสฺมา ทฺวีสุปิ ฐาเนสุ, ชโยว สกวาทิโน;  
  
ธเมฺมน หิ ชโย นาม, อธเมฺมน กุโต ชโยฯ  
</p>
  
<p>
‘‘สจฺจิกเฎฺฐ ยถา เจตฺถ, ปญฺจกทฺวยมณฺฑิเต;  
  
ธมฺมาธมฺมวเสเนว, วุโตฺต ชยปราชโยฯ  
</p>
  
<p>
‘‘อิโต ปเรสุ สเพฺพสุ, สจฺจิกเฎฺฐสุ ปณฺฑิโต;  
  
เอวเมว วิภาเวยฺย, อุโภ ชยปราชเย’’ติฯ  
</p>
  
<h3>๒. โอกาสสจฺจิกโฎฺฐ</h3>
<h3>๑. อนุโลมปจฺจนีกวณฺณนา</h3>
<p> เอวํ   สุทฺธิกสจฺจิกฎฺฐํ วิตฺถาเรตฺวา อิทานิ ตเมว อปเรหิ โอกาสาทีหิ นเยหิ วิตฺถาเรตุํ ปุน ติอาทิ อารทฺธํฯ ตตฺถ ปุจฺฉา สกวาทิสฺส, ปฎิญฺญา ปรวาทิสฺสฯ ปุน ติ สรีรํ สนฺธาย อนุโยโค สกวาทิสฺส, รูปสฺมิํ อตฺตานํ สมนุปสฺสนาโทสญฺจ ‘อญฺญํ ชีวํ อญฺญํ สรีร’นฺติ อาปชฺชนโทสญฺจ ทิสฺวา ปฎิเกฺขโป ปรวาทิสฺสฯ เสสเมตฺถ อนุโลมปจฺจนีกปญฺจเก เหฎฺฐา วุตฺตนเยเนว เวทิตพฺพํฯ ปาโฐ ปน สงฺขิโตฺต ฯ ตตฺถ ยสฺมา สรีรํ สนฺธาย ‘‘สพฺพตฺถ น อุปลพฺภตี’’ติ วุเตฺต สรีรโต พหิ อุปลพฺภตีติ อาปชฺชติฯ ตสฺมา ปจฺจนีเก ปฎิเกฺขโป สกวาทิสฺส, ปฐมํ อนุชานิตฺวา ปจฺฉา อวชานาตีติ ฉลวาทสฺส วเสน ปฎิกมฺมํ ปรวาทิสฺสฯ เสสํ ปากฎเมวฯ</p>


<h3>๓. กาลสจฺจิกโฎฺฐ</h3>
<h3>๑. อนุโลมปจฺจนีกวณฺณนา</h3>
<p> ทุติยนเย ติ ปุริมปจฺฉิมชาติกาลญฺจ ธรมานปรินิพฺพุตกาลญฺจ สนฺธาย อนุโยโค สกวาทิสฺส, เสฺวว ขตฺติโย โส พฺราหฺมโณติอาทีนํ อาปตฺติโทสญฺจ ธรมานปรินิพฺพุตานํ วิเสสาภาวโทสญฺจ ทิสฺวา ปฎิเกฺขโป ปรวาทิสฺสฯ เสสํ ปฐมนเย วุตฺตสทิสเมวฯ</p>


<h3>๔. อวยวสจฺจิกโฎฺฐ</h3>
<h3>๑. อนุโลมปจฺจนีกวณฺณนา</h3>
<p> ตติยนเย ติ ขนฺธายตนาทีนิ สนฺธาย อนุโยโค สกวาทิสฺส, รูปสฺมิํ อตฺตา, จกฺขุสฺมิํ อตฺตาติอาทิโทสภเยน ปฎิเกฺขโป ปรวาทิสฺสฯ เสสํ ตาทิสเมวาติฯ</p>


<h3>โอกาสทิสจฺจิกฎฺฐาทิ</h3>
<h3>๒. ปจฺจนีกานุโลมวณฺณนา</h3>
<p> เอวเมตานิ   ตีณิ อนุโลมปจฺจนีกปญฺจเก อนุโลมมตฺตวเสเนว ตาว ปฎิปาฎิยา ภาเชตฺวา ปุน ปจฺจนีกานุโลมปญฺจเก ปจฺจนีกมตฺตวเสเนว ภาเชตุํ ติอาทิ อารทฺธํฯ ตตฺถ อนุโลมปญฺจกสฺส ปาฬิยํ สงฺขิปิตฺวา อาคเต ปจฺจนีเก วุตฺตนเยเนว ปจฺจนีกสฺส จ ปาฬิยํ สงฺขิปิตฺวา อาคเต อนุโลเม วุตฺตนเยเนว อโตฺถ เวทิตโพฺพฯ เอตฺตาวตา สุทฺธิกสฺส เจว อิเมสญฺจ ติณฺณนฺติ จตุนฺนํ สจฺจิกฎฺฐานํ เอเกกสฺมิํ สจฺจิกเฎฺฐ  อนุโลมปจฺจนีกสฺส ปจฺจนีกานุโลมสฺส จาติ ทฺวินฺนํ ทฺวินฺนํ ปจฺจนีกานํ วเสน อยํ อฎฺฐมุขา นาม วาทยุตฺติ นิทฺทิฎฺฐา โหตีติ เวทิตพฺพาฯ ยา เอเกกสฺมิํ มุเข เอเกกสฺส นิคฺคหสฺส วเสน ติ ปาฬิยํ ลิขิยติฯ ตเตฺถตํ วุจฺจติ –</p>


<p>
‘‘เอวํ จตุพฺพิเธ ปเญฺห, ปญฺจกทฺวยเภทโต;  
  
เอสา อฎฺฐมุขา นาม, วาทยุตฺติ ปกาสิตาฯ  
</p>
  
<p>
‘‘อเฎฺฐว นิคฺคหา ตตฺถ, จตฺตาโร เตสุ ธมฺมิกา;  
  
<p>
อธมฺมิกา จ จตฺตาโร, สพฺพตฺถ สกวาทิโน;  
  
ชโย ปราชโย เจว, สพฺพตฺถ ปรวาทิโน’’ติฯ  
</p>
  
สจฺจิกฎฺฐวณฺณนา นิฎฺฐิตาฯ  
</p>
  
<h3>๕. สุทฺธิกสํสนฺทนวณฺณนา</h3>
<p> อิทานิ รูปาทีหิ สทฺธิํ สจฺจิกฎฺฐสํสนฺทนํ โหติฯ ตตฺถ ติ ยถา รูปํ ปรมตฺถโต อุปลพฺภติ, กิํ เต ปุคฺคโลปิ ตเถว อุปลพฺภตีติ สนฺธาย ปุจฺฉา สกวาทิสฺส, อตฺถิ ปุคฺคโลติ วจนมตฺตํ คเหตฺวา ปฎิญฺญา ปรวาทิสฺสฯ ยทิ เต รูปํ วิย ปรมตฺถโต ปุคฺคโล อตฺถิ, รูปโต เวทนาทีนํ วิย  ปุคฺคลสฺสาปิ อญฺญตฺตํ อาปชฺชตีติ อนุโยโค สกวาทิสฺส, สมยสุตฺตวิโรธํ ทิสฺวา ปฎิเกฺขโป ปรวาทิสฺสฯ เสสํ อตฺถโต  ปากฎเมวฯ ธมฺมโต ปเนตฺถ สตฺตปญฺญาสเภทสฺส สจฺจิกฎฺฐปรมตฺถสฺส วเสน สกวาทีปกฺขมูลเก อนุโลมปจฺจนีเก สตฺตปญฺญาส อนุโลมปญฺจกานิ ทสฺสิตานิฯ ปฎิกมฺมจตุกฺกาทีนิ สงฺขิตฺตานิฯ ปรวาทีปกฺขมูลเกปิ ปจฺจนีกานุโลเม สตฺตปญฺญาส ปฎิโลมปญฺจกานิ ทสฺสิตานิฯ ปฎิกมฺมจตุกฺกาทีนิ สงฺขิตฺตานิฯ ตตฺถ ‘‘วุตฺตํ ภควตา’’ติ วจนมเตฺตน ปุคฺคลสฺส อตฺถิตํ รูปสฺส จ สจฺจิกฎฺฐปรมตฺถวเสน อุปลพฺภนียตํ ทเสฺสตฺวา อุภินฺนํ อญฺญตฺตํ ปฎิชานาปนตฺถํ  ติ อนุโยโค ปรวาทิสฺส, สมฺมุติปรมตฺถานํ เอกตฺตนานตฺตปญฺหสฺส ฐปนียตฺตา ปฎิเกฺขโป สกวาทิสฺสฯ เสสมิธาปิ อตฺถโต ปากฎเมวาติฯ</p>

</p>


<h3>๖. โอปมฺมสํสนฺทนวณฺณนา</h3>
<p> อิทานิ รูปาทีเหว สทฺธิํ โอปมฺมวเสน สจฺจิกฎฺฐสํสนฺทนํ โหติฯ ตตฺถ รูปเวทนานํ อุปลทฺธิสามเญฺญน อญฺญตฺตปุจฺฉา จ ปุคฺคลรูปานํ อุปลทฺธิสามญฺญปุจฺฉา จาติ ปุจฺฉาทฺวยมฺปิ สกวาทิสฺส, อุโภปิ ปฎิญฺญา ปรวาทิสฺสฯ ปรวาทินา อนุญฺญาเตน อุปลทฺธิสามเญฺญน รูปเวทนานํ วิย รูปปุคฺคลานํ อญฺญตฺตานุโยโค สกวาทิสฺส, ปฎิเกฺขโป อิตรสฺสฯ เสสมิธาปิ อตฺถโต ปากฎเมวฯ ธมฺมโต ปเนตฺถ รูปมูลกาทีนํ จกฺกานญฺจ วเสน สกวาทีปเกฺข วีสาธิกานิ นว นิคฺคหปญฺจกสตานิ ทสฺสิตานิฯ กถํ? ขเนฺธสุ ตาว รูปมูลเก จเกฺก จตฺตาริ, ตถา เวทนาทิมูลเกสูติ วีสติฯ อายตเนสุ จกฺขายตนมูลเก จเกฺก เอกาทส, ตถา เสเสสูติ ทฺวตฺติํสสตํฯ ธาตูสุ จกฺขุธาตุมูลเก จเกฺก สตฺตรส, ตถา เสเสสูติ ฉาธิกานิ ตีณิ สตานิฯ อินฺทฺริเยสุ จกฺขุนฺทฺริยมูลเก  จเกฺก เอกวีสติ, ตถา เสเสสูติ ทฺวาสฎฺฐาธิกานิ จตฺตาริ สตานิฯ เอวํ สพฺพานิปิ วีสาธิกานิ นว นิคฺคหปญฺจกสตานิ โหนฺติฯ</p>


<p> ปรวาทีปเกฺขปิ ติ อนุโลมวเสเนว รูปเวทนาทีนํ อญฺญตฺตปฎิญฺญํ กาเรตฺวา ปุน อตฺถิ ปุคฺคโลติ สุตฺตํ นิสฺสาย ฉลวเสน  ปุคฺคลสฺส รูปาทีหิ อุปลทฺธิสามญฺญํ อาโรเปตฺวา อญฺญตฺตานุโยโค กโตฯ เสสมิธาปิ อตฺถโต อุตฺตานเมวฯ ธมฺมโตปิ สกวาทีปเกฺข วุตฺตนเยน วีสาธิกานิ นว ปฎิกมฺมปญฺจกสตานิ ทสฺสิตานิฯ</p>

</p>


<h3>๗. จตุกฺกนยสํสนฺทนวณฺณนา</h3>
<p> อิทานิ  ยํ สจฺจิกฎฺฐปรมเตฺถน อุปลพฺภติ, เตน ยสฺมา รูปาทีสุ สตฺตปญฺญาสาย สจฺจิกฎฺฐปรมเตฺถสุ อญฺญตเรน ภวิตพฺพํ; รูปาทินิสฺสิเตน วา, อญฺญตฺร วา รูปาทีหิ, รูปาทีนํ วา นิสฺสเยน, ตสฺมา อิมินา จตุกฺกนเยน สจฺจิกฎฺฐสํสนฺทนํ อารทฺธํฯ ตตฺถ ติ อนุโยโค สกวาทิสฺส, อุเจฺฉททิฎฺฐิภเยน ติ ปฎิเกฺขโป ปรวาทิสฺส, นิคฺคหาโรปนํ สกวาทิสฺสฯ กิํ ปเนตํ ยุตฺตํ, นนุ รูปํ เวทนาติ วุตฺตมฺปิ ปฎิกฺขิปิตพฺพเมวาติ? อาม ปฎิกฺขิปิตพฺพํฯ ตํ ปน รูปโต เวทนาย อญฺญสภาวสพฺภาวโต, น อญฺญตฺตาภาวโตฯ อยญฺจ รูปาทีสุ เอกธมฺมโตปิ ปุคฺคลสฺส อญฺญตฺตํ น อิจฺฉติ, ตสฺมา ยุตฺตํฯ อยญฺจ อนุโยโค รูปํ ปุคฺคโล…เป.… อญฺญาตาวินฺทฺริยํ ปุคฺคโลติ สกลํ ปรมตฺถสจฺจํ สนฺธาย อารโทฺธฯ สกลํ ปน ปจฺจตฺตลกฺขณวเสน เอกโต วตฺตุํ น สกฺกาติ ตนฺติวเสน อนุโยคลกฺขณมตฺตเมตํ ฐปิตํฯ เตน วิญฺญู อตฺถํ วิภาเวนฺติฯ วาทกาเมน ปน อิมํ ลกฺขณํ คเหตฺวา ยถา ยถา ปรวาทิสฺส โอกาโส น โหติ, ตถา ตถา  วตฺตพฺพํฯ อิติ ตนฺติวเสน อนุโยคลกฺขณสฺส ฐปิตตฺตาปิ ยุตฺตเมวฯ อิมินา นเยน สพฺพานุโยเคสุ อโตฺถ เวทิตโพฺพฯ</p>


<p>อยํ ปน วิเสโส – ติอาทีสุ ยถา เอกํ มหาภูตํ นิสฺสาย ตโย มหาภูตา, วตฺถุรูปํ นิสฺสาย วิญฺญาณํ รูปสฺมินฺติ วตฺตุํ วฎฺฎติ, กิํ เต เอวํ รูปสฺมิํ ปุคฺคโล? ยถา จ สภาควินิโพฺภคโต เวทนาทโย สพฺพธมฺมา, อรูปา วา ปน จตฺตาโร ขนฺธา, นิพฺพานเมว วา ‘‘อญฺญตฺร รูปา’’ติ วตฺตุํ วฎฺฎติ, กิํ เต เอวํ ปุคฺคโล? ยถา  จ จิตฺตสมุฎฺฐานานํ รูปานํ นิสฺสยวเสน ‘‘เวทนาย รูปํ…เป.… วิญฺญาณสฺมิํ รูป’’นฺติ วตฺตุํ วฎฺฎติ, กิํ เต เอวํ ปุคฺคโลติ? สพฺพานุโยเคสุ ปน อุเจฺฉททิฎฺฐิภเยน เจว สมยวิโรเธน จ ปฎิเกฺขโป ปรวาทิสฺสฯ เสสเมตฺถ อตฺถโต ปากฎเมวฯ ธมฺมโต ปเนตฺถ สตฺตปญฺญาสาย สจฺจิกเฎฺฐสุ เอเกกสฺมิํ จตฺตาริ จตฺตาริ กตฺวา นิคฺคหวเสน อฎฺฐวีสาธิกานิ เทฺว ปญฺจกสตานิ ทสฺสิตานิฯ ปรวาทีปเกฺขปิ ปฎิกมฺมวเสน ตตฺตกาเนวฯ ยา ปเนตฺถ อตฺถิ ปุคฺคโลติ วุเตฺต สกวาทิสฺส ปฎิญฺญา, สา สุเตฺต อาคเตน สมฺมุติวเสนฯ โย รูปํ ปุคฺคโลติอาทีสุ ปฎิเกฺขโป, โส สกฺกายทิฎฺฐิปญฺหสฺส ฐปนียตฺตาฯ ปรวาทิสฺส ปฎิกมฺมํ ฉลวเสเนวาติฯ</p>

</p>

</p>


<h3>๘. ลกฺขณยุตฺติวณฺณนา</h3>
<p> อิทานิ  ลกฺขณยุตฺติ นาม โหติฯ ตตฺถ ยสฺมา ฐเปตฺวา นิพฺพานํ เสโส สจฺจิกฎฺฐปรมโตฺถ ปจฺจยปฎิพทฺธตาย สปฺปจฺจโย, ปจฺจเยหิ สมาคมฺม กตตฺตา สงฺขโต, อุปฺปชฺชิตฺวา นิรุชฺฌนโต สทา อภาวโต อสสฺสโต, อุปฺปตฺติการณสงฺขาตสฺส นิมิตฺตสฺส อตฺถิตาย สนิมิโตฺต, นิพฺพานํ วุตฺตปฺปการาภาวโต อปฺปจฺจยํ อสงฺขตํ สสฺสตํ อนิมิตฺตนฺติ อิทํ สจฺจิกฎฺฐสฺส ลกฺขณํฯ ตสฺมา ยทิ ปุคฺคโลปิ สจฺจิกฎฺฐปรมโตฺถว ตสฺสาปิ อิมินา ลกฺขเณน ภวิตพฺพนฺติ สนฺธาย ติอาทโย อฎฺฐปิ อนุโยคา สกวาทิสฺส , ปฎิเกฺขโป ปรวาทิสฺสฯ อาชานาหิ นิคฺคหนฺติอาทิ ปเนตฺถ สงฺขิตฺตํฯ เอวเมตานิ สกวาทีปเกฺข อนุโลมปจฺจนีเก อนุโลมมตฺตวเสน อฎฺฐ ปญฺจกานิ เวทิตพฺพานิฯ</p>


<p> ปรวาทีปเกฺขปิ ปจฺจนีกานุโลเม ปจฺจนีกมตฺตวเสน อเฎฺฐวฯ ตตฺถ ยสฺมา ปรวาทินา สุตฺตวเสน สมฺมุติสจฺจํ สาธิตํ, สมฺมุติยา จ สปฺปจฺจยาทิภาโว  นตฺถิ, ตสฺมา ยาถาวโต จ ปฎิเกฺขโป สกวาทิสฺสฯ ฉลวเสน ปน วตฺตพฺพํ ‘‘อาชานาหิ ปฎิกมฺม’’นฺติอาทิ สพฺพํ อิธาปิ สงฺขิตฺตเมวฯ</p>

</p>


<h3>๙. วจนโสธนวณฺณนา</h3>
<p> อิทานิ วจนโสธนํ โหติฯ ตตฺถ ยเทตํ ปุคฺคโล อุปลพฺภตีติ วจนํ, ตํ โสเธตุํ ติฯ ปุจฺฉา สกวาทิสฺสฯ ตสฺสโตฺถ – ยเทตํ ปุคฺคโล อุปลพฺภตีติ ปททฺวยํ, ตํ เอกตฺถํ วา ภเวยฺย นานตฺถํ วาฯ ยทิ ตาว นานตฺถํ, ยถา อญฺญํ รูปํ, อญฺญา เวทนา, เอวํ อโญฺญ ปุคฺคโล, อโญฺญ อุปลพฺภตีติ อาปชฺชติฯ อเถกตฺถํ, ยถา ยํ จิตฺตํ ตํ มโน, เอวํ เสฺวว ปุคฺคโล, โส อุปลพฺภตีติ อาปชฺชติฯ เตน ตํ วทามิ ‘‘ยทิ เต โย ปุคฺคโล, โส อุปลพฺภติ, เอวํ สเนฺต โย โย อุปลพฺภติ, โส โส ปุคฺคโลติ อาปชฺชติ, กิํ สมฺปฎิจฺฉสิ เอต’’นฺติ? ตโต ปุคฺคลวาที ยสฺมา ปุคฺคลสฺส อุปลพฺภตํ  อิจฺฉติ, น อุปลพฺภมานานมฺปิ รูปาทีนํ ปุคฺคลภาวํ, ตสฺมา ติอาทิมาหฯ ตสฺสโตฺถ – มม ปุคฺคโล อตฺถิ ปุคฺคโลติ สตฺถุ วจนโต อุปลพฺภติฯ โย ปน อุปลพฺภติ, น โส สโพฺพ ปุคฺคโล, อถ โข เก หิ จิ ปุคฺคโล เก หิ จิ น ปุคฺคโลติฯ ตตฺถ -การเตฺถ กาโร, กาโร จ นิปาตมโตฺตฯ โกจิ ปุคฺคโล, โกจิ น ปุคฺคโลติ อยํ ปเนตฺถ อโตฺถฯ อิทํ วุตฺตํ โหติ – ปุคฺคโลปิ หิ รูปาทีสุปิ โย โกจิ ธโมฺม อุปลพฺภติเยว, ตตฺถ ปุคฺคโลว ปุคฺคโลฯ รูปาทีสุ  ปน โกจิปิ น ปุคฺคโลติฯ ตโต ตํ สกวาที อาห – ติฯ ตสฺสโตฺถ – ปุคฺคโล อุปลพฺภตีติ ปททฺวยสฺส อตฺถโต เอกเตฺต ยทิ อุปลพฺภตีติ อนุญฺญาโต ธโมฺม ปุคฺคลโต อนโญฺญปิ โกจิ ปุคฺคโล โกจิ น ปุคฺคโล, ปุคฺคโลปิ  เต โกจิ อุปลพฺภติ, โกจิ น อุปลพฺภตีติ อาปชฺชติ, กิํ สมฺปฎิจฺฉสิ เอตนฺติ? โส ปุคฺคลสฺส อนุปลทฺธิํ อนิจฺฉโนฺต นฺติ ปฎิกฺขิปติฯ อิโต ปรํ ‘‘อาชานาหิ นิคฺคห’’นฺติอาทิ สพฺพํ สงฺขิตฺตํฯ วิตฺถารโต ปน เวทิตพฺพํฯ ติอาทีสุปิ เอเสว นโยฯ สพฺพานิ เหตานิ อุปลพฺภติเววจนาเนว, อปิจ ยสฺมา ‘‘ปุคฺคโล อุปลพฺภติสจฺจิกฎฺฐปรมเตฺถนา’’ติ อยํ ปุคฺคลวาทิโน ปฎิญฺญา, ตสฺมาสฺส ยเถว ปุคฺคโล อุปลพฺภตีติ ลทฺธิ, เอวเมวํ ปุคฺคโล สจฺจิกโฎฺฐติปิ อาปชฺชติฯ ยา ปนสฺส ปุคฺคโล อตฺถีติ ลทฺธิ, ตสฺสา วิชฺชมาโนติเววจนเมว, ตสฺมา สพฺพานิเปตานิ วจนานิ โสธิตานิฯ</p>


<p> ตตฺถ ยํ อวสาเน ติอาทิ วุตฺตํ, ตตฺรายมธิปฺปาโย – ยเญฺหตํ ปรวาทินา ‘‘ปุคฺคโล อตฺถิ, อตฺถิ เกหิจิ ปุคฺคโล, เกหิจิ น ปุคฺคโล’’ติ วุตฺตํ, ตํ ยสฺมา อตฺถโต ปุคฺคโล อตฺถิ, อตฺถิ น สโพฺพ ปุคฺคโลติ เอตฺตกํ โหติ, ตสฺมา นํ สกวาที สมฺปฎิจฺฉาเปตฺวา อิทานิ นํ เอวํ อนุยุญฺชติฯ ตยา หิ ‘‘อตฺถิ ปุคฺคโล อตฺตหิตาย ปฎิปโนฺน’’ติ วจนมตฺตํ นิสฺสาย ‘‘ปุคฺคโล อตฺถี’’ติ ลทฺธิ คหิตา, ยถา จ ภควตา เอตํ วุตฺตํ, ตถา ‘‘สุญฺญโต โลกํ อเวกฺขสฺสุ, โมฆราชา, สทา สโต’’ติอาทินา (สุ. นิ. ๑๑๒๕) นเยน ‘‘นตฺถี’’ติปิ วุตฺตํ, ตสฺมา ยเถว เต ‘‘ปุคฺคโล อตฺถิ, อตฺถิ น สโพฺพ ปุคฺคโล’’ติ ลทฺธิ, ตถา ปุคฺคโล นตฺถิ, นตฺถิ น สโพฺพ ปุคฺคโลติปิ อาปชฺชติ, กิํ เอตํ สมฺปฎิจฺฉสีติ? อถ นํ อสมฺปฎิจฺฉโนฺต ติ ปฎิกฺขิปติฯ เสสเมตฺถ นิคฺคหาทิวิธานํ วุตฺตนเยเนว เวทิตพฺพนฺติฯ</p>

</p>


<h3>๑๐. ปญฺญตฺตานุโยควณฺณนา</h3>
<p> อิทานิ  ปญฺญตฺตานุโยโค นาม โหติฯ รูปธาตุยา หิ ปุคฺคลวาที  รูปิํ ปุคฺคลํ ปญฺญเปติ, ตถา อรูปธาตุยา อรูปิํฯ ตสฺส ตํ ลทฺธิํ ภินฺทิตุํ สพฺพาปิ ปุจฺฉา สกวาทิสฺส, ปฎิญฺญา จ ปฎิเกฺขโป จ อิตรสฺส ฯ โส หิ ติ วุเตฺต รูปกายสพฺภาวโต เจว ตถารูปาย จ ปญฺญตฺติยา อตฺถิตาย ปฎิชานาติฯ ติ วุเตฺต วีตราคสพฺภาวโต เจว ตถารูปาย จ ปญฺญตฺติยา นตฺถิตาย ปฎิกฺขิปติฯ ติ วุเตฺตปิ อรูปกฺขนฺธสพฺภาวโต เจว ตถารูปาย จ ปญฺญตฺติยา อตฺถิตาย ปฎิชานาติฯ ทฺวีสุปิ นเยสุ สโตฺตติ ปุคฺคลสฺส เววจนวเสน วุตฺตํฯ</p>


<p> อิทานิ ยสฺมา โส ‘‘กาเย กายานุปสฺสี’’ติ อาคตฎฺฐาเน อโญฺญ กาโย อโญฺญ ปุคฺคโลติ อิจฺฉติ, ตสฺมา ตํ ลทฺธิํ ภินฺทิตุํ ติอาทิ สกวาทีปุจฺฉา โหติฯ ตตฺถ ติ กายํ อเปฺปตพฺพํ อลฺลียาเปตพฺพํ เอกีภาวํ อุปเนตพฺพํ อวิภชิตพฺพํ กตฺวา ปุจฺฉามีติ อโตฺถฯ ติ เอโส โสเยวฯ เอเส เอเสติปิ ปาโฐฯ เอโส เอโสเยวาติ อโตฺถฯ ติ เอกโฎฺฐฯ ติ สโม สมภาโค ตชฺชาติโกฯ วจนมเตฺตเยเวตฺถ เภโทฯ อตฺถโต ปน กาโยว เอโสติ ปุจฺฉติฯ ปรวาที นานตฺตํ อปสฺสโนฺต ติ ปฎิชานาติฯ ติ ปุจฺฉายปิ เอเสว นโยฯ ติ ปุโฎฺฐ ปน กายานุปสฺสนาย เอวํลทฺธิกตฺตา ปฎิชานาติฯ นฺติ ปุโฎฺฐ ปน อาหจฺจ ภาสิตํ สุตฺตํ ปฎิกฺขิปิตุํ อสโกฺกโนฺต อวชานาติฯ ตโต ปรํ ‘‘อาชานาหิ นิคฺคห’’นฺติอาทิ อุตฺตานตฺถเมวฯ</p>


<p> ปรวาทีปเกฺข ปน ติ ปุโฎฺฐ สกวาที ฐปนียปญฺหตฺตา ปฎิกฺขิปติ, ปรวาที ฉลวเสน ปฎิกมฺมํ กโรติฯ ตมฺปิ อุตฺตานตฺถเมวาติฯ</p>

</p>


<h3>๑๑. คติอนุโยควณฺณนา</h3>
<p> อิทานิ  คติปริวตฺตนมุเขน จุติปฎิสนฺธิอนุโยโค โหติฯ ตตฺถ ยสฺมา ปุคฺคลวาที ‘‘ส สตฺตกฺขตฺตุปรมํ สนฺธาวิตฺวาน  ปุคฺคโล’’ติอาทีนิ (สํ. นิ. ๒.๑๓๓; อิติวุ. ๒๔) สุตฺตานิ นิสฺสาย ปุคฺคโล สนฺธาวตีติ ลทฺธิํ คเหตฺวา โวหรติ , ตสฺมาสฺส ตํ ลทฺธิํ ภินฺทิตุํ ติ ปุจฺฉา สกวาทิสฺสฯ ตตฺถ ติ สํสรติ คมนาคมนํ กโรติฯ อตฺตโน ลทฺธิวเสน ปฎิญฺญา ปรวาทิสฺสฯ ติอาทโย อนุโยโคปิ สกวาทิสฺส, ปฎิเกฺขโป อิตรสฺสฯ ตตฺถ ติ โสเยวาติ อโตฺถฯ เอวํ ปน อนุยุโตฺต สสฺสตทิฎฺฐิภเยน ปฎิกฺขิปติฯ ติ ปุโฎฺฐ อุเจฺฉททิฎฺฐิภเยนฯ ติ ปุโฎฺฐ เอกจฺจสสฺสตทิฎฺฐิภเยนฯ ติ ปุโฎฺฐ อมราวิเกฺขปทิฎฺฐิภเยนฯ ปุน จตฺตาโรปิ ปเญฺห เอกโต ปุโฎฺฐ จตุนฺนมฺปิ ทิฎฺฐีนํ ภเยน ปฎิกฺขิปิตฺวา ปุน ยานิสฺส สุตฺตานิ นิสฺสาย ลทฺธิ อุปฺปนฺนา ตานิ ทเสฺสโนฺต  ติอาทิมาหฯ</p>


<p> ปุน สกวาทินา ‘‘ยฺวายํ ตว ลทฺธิยา สนฺธาวติ, กิํ โส อสฺมิญฺจ ปรสฺมิญฺจ โลเก เอโกเยวา’’ติ อธิปฺปาเยน ติ นิยเมตฺวา ปุโฎฺฐ สสฺสตภยา ปฎิกฺขิปิตฺวา ปุน ทฬฺหํ กตฺวา ตเถว ปุโฎฺฐ ยสฺมา โส ปุคฺคโลว น อโญฺญ ภาโว, ‘‘โส ตโต จุโต อิธูปปโนฺน’’ติอาทิสุตฺตมฺปิ (ปารา. ๑๒; ที. นิ. ๑.๒๔๕) อตฺถิ, ตสฺมา ปฎิชานาติฯ ติ ปุโฎฺฐ มนุสฺสเสฺสว เทวตฺตาภาวโต ปฎิกฺขิปติฯ</p>


<p> ปุน ปุโฎฺฐ ‘‘อหํ เตน สมเยน สุเนโตฺต นาม สตฺถา อโหสิ’’นฺติอาทิสุตฺตวเสน (อ. นิ. ๗.๖๖ อตฺถโต สมานํ) ปฎิชานาติฯ อถสฺส สกวาที เทวมนุสฺสุปปตฺตีนํ นานตฺตโต วจนํ มิจฺฉาติ ปกาเสโนฺต ติอาทิมาหฯ</p>


<p> ตตฺถ ติ เอวํ สเนฺต มรณํ น ภวิสฺสตีติ อโตฺถฯ อิโต ปรํ ยโกฺข เปโตติ อตฺตภาวนานตฺตวเสน อนุโยคนานตฺตํ เวทิตพฺพํฯ</p>


<p> ติอาทีนิ ชาติวเสน เจว องฺคเวกลฺลาทิวเสน จ วุตฺตานิฯ</p>


<p> ปุน   นฺติ ปรวาทินา ปุโฎฺฐ อิธฎฺฐกสฺส อุปปตฺติวเสน ปรโลกสฺส คมนาภาวโต ปฎิญฺญา สกวาทิสฺส ปุน โสตาปนฺนสฺส ภวนฺตเรปิ โสตาปนฺนภาวาวิชหนโต ทุติยปฎิญฺญาปิ ตเสฺสวฯ ติอาทิวจนํ ปรวาทิสฺสฯ</p>


<p> ปุน เทวโลเก อุปปนฺนสฺส มนุสฺสตฺตาภาวทสฺสเนน อนุโยโค สกวาทิสฺสฯ</p>


<p> ตโต ปรํ ติ เอตฺถ ติ สพฺพากาเรน เอกสทิโสฯ ติ เอเกนาปิ อากาเรน อวิคโตติ อโตฺถฯ นฺติ เทวโลเก อุปปนฺนสฺส มนุสฺสภาวาภาวโต เอวมาหฯ</p>


<p> ปุน  ทฬฺหํ กตฺวา อนุยุโตฺต ‘‘เสฺวว ปุคฺคโล สนฺธาวตี’’ติ ลทฺธิยา อนุชานาติฯ ติอาทิ อาการวิคมนทสฺสเนน อวิคโต ติ ลทฺธิภินฺทนตฺถํ วุตฺตํฯ ตตฺถ ติ ยสฺส องฺคุฎฺฐกา ฉินฺนาฯ ติ ยสฺส มหานฺหารู ฉินฺนาฯ</p>


<p> ติอาทีสุ ปฐเม ปเญฺห อิมินา รูปกาเยน สทฺธิํ อคมนํ สนฺธาย ปฎิกฺขิปติฯ ทุติเย อนฺตราภวปุคฺคลํ สนฺธาย ปฎิชานาติฯ โส หิ ตสฺส ลทฺธิยา สรูโปว คนฺตฺวา มาตุกุจฺฉิํ ปวิสติฯ อถสฺส ตํ รูปํ ภิชฺชติฯ นฺติ เยน รูปสงฺขาเตน สรีเรน สทฺธิํ คจฺฉติ, กิมสฺส ตเทว ชีวํ ตํ สรีรนฺติ ปุจฺฉติฯ ปรวาที อิธ สรีรนิเกฺขปา สุตฺตวิโรธา จ ปฎิกฺขิปติฯ</p>


<p>ติอาทีสุ อสญฺญูปปตฺติํ สนฺธาย ปฎิกฺขิปติ, ตทญฺญํ อุปปตฺติํ สนฺธาย ปฎิชานาติฯ นฺติ เยน เวทนาทิสงฺขาเตน สรีเรน สทฺธิํ คจฺฉติฯ กิมสฺส ตเทว ชีวํ ตํ สรีรนฺติ ปุจฺฉติฯ ตํ ชีวํ ตํ สรีรํ, อญฺญํ ชีวํ อญฺญํ สรีรนฺติ เอติสฺสา หิ ลทฺธิยา ปญฺจปิ ขนฺธา สรีรนฺติ อธิเปฺปตาฯ ปรวาที สุตฺตวิโรธา ปฎิกฺขิปติฯ</p>


<p> ติอาทีสุ ปฐเม ปเญฺห อนฺตราภวํ สนฺธาย ปฎิกฺขิปติฯ ทุติเย อรูปา รูปํ อุปปชฺชมานํ สนฺธาย ปฎิชานาติฯ นฺติ ยํ  รูปสงฺขาตํ สรีรํ ปหาย อรูโป  สนฺธาวติ, กิํ เต ตํ สรีรํ อญฺญํ, อญฺญํ ชีวนฺติ ปุจฺฉติฯ อิตโร สุตฺตวิโรธา ปฎิกฺขิปติฯ</p>


<p>ติอาทีสุ สญฺญีภวํ สนฺธาย ปฎิกฺขิปติ, ตทญฺญํ อุปปตฺติํ สนฺธาย ปฎิชานาติฯ นฺติ ยํ เวทนาทิสงฺขาตํ สรีรํ ปหาย อเวทโน อวิญฺญาโณ สนฺธาวติ, กิํ เต ตํ อญฺญํ สรีรํ, อญฺญํ ชีวนฺติ ปุจฺฉติฯ อิตโร สุตฺตวิโรธา ปฎิกฺขิปติฯ</p>


<p> ติอาทีสุ เย รูปาทโย ขเนฺธ อุปาทาย ปุคฺคลํ ปญฺญเปติ, กิํ เต ตสฺมิํ ปุคฺคเล สนฺธาวเนฺต ตมฺปิ รูปํ สนฺธาวตีติ ปุจฺฉติฯ ปรวาที ‘‘อวิชฺชานีวรณานํ สตฺตานํ ตณฺหาสํโยชนานํ สนฺธาวตํ สํสรต’’นฺติ สตฺตเสฺสว สนฺธาวนวจนโต  ปฎิกฺขิปติฯ ปุน ปุโฎฺฐ ยสฺมา รูปาทิธเมฺม วินา ปุคฺคโล นตฺถิ, ตสฺมา ตสฺมิํ สนฺธาวเนฺต เตนปิ รูเปน สนฺธาวิตพฺพนฺติ สญฺญาย ปฎิชานาติฯ เวทนาทีสุปิ เอเสว นโยฯ</p>


<p> ติอาทีสุ ยสฺมา เต รูปํ ปุคฺคโล น โหติ, เสฺวว จ สนฺธาวตีติ วเทสิ, ตสฺมา ตํ ปุจฺฉามิ, กิํ เต รูปํ น สนฺธาวตีติ อโตฺถฯ อิตโร ปุคฺคเล สนฺธาวเนฺต น สกฺกา ตสฺส อุปาทานภูเตน รูเปน สนฺธาวิตุนฺติ สญฺญาย ปฎิกฺขิปติฯ ปุน ปุโฎฺฐ สตฺตานเญฺญว สนฺธาวนวจนโต ปฎิชานาติฯ เสสเมตฺถ อุตฺตานเมวฯ</p>


<p>คาถานํ ปน อยมโตฺถ – อายสฺมโต มเตน รุกฺขํ อุปาทาย ฉายา วิย, อินฺธนํ อุปาทาย อคฺคิ วิย จ, ขเนฺธ อุปาทาย ปุคฺคโล; รูปาทีนํ สนฺธาวเน อสติ เตสุ ขเนฺธสุ ภิชฺชมาเนสุ โส ตว ปุคฺคโล ภิชฺชติ เจ, เอวํ สเนฺต อุเจฺฉทา ภวติ ทิฎฺฐิ, อุเจฺฉททิฎฺฐิ เต อาปชฺชติฯ กตรา ยา พุเทฺธน วิวชฺชิตา อกุสลทิฎฺฐิฯ ยา ปน ‘‘อุเจฺฉทวาที สมโณ โคตโม’’ติ ปริยายภาสิตา, น ตํ วทามาติ ทเสฺสติฯ อถาปิ เตสุ ขเนฺธสุ ภิชฺชมาเนสุ โส ปุคฺคโล น ภิชฺชติ, เอวํ สเนฺต สสฺสโต ปุคฺคโล โหติฯ ตโต โส นิพฺพาเนน สมสโม อาปชฺชติ ฯ ติ อติวิย สโม, สเมน วา สโม, สมภาเวเนว สโมฯ ยเถว นิพฺพานํ นุปฺปชฺชติ น ภิชฺชติ, เอวํ เต ปุคฺคโลปิ เตน สมสโมติฯ</p>

</p>

</p>


<h3>๑๒. อุปาทาปญฺญตฺตานุโยควณฺณนา</h3>
<p> อิทานิ  อุปาทาปญฺญตฺตานุโยโค โหติฯ ตตฺถ ปุจฺฉา สกวาทิสฺส, ปฎิญฺญาปฎิเกฺขโป ปรวาทิสฺสฯ โส หิ รุกฺขํ อุปาทาย ฉายาย วิย, อินฺธนํ อุปาทาย อคฺคิสฺส วิย จ, รูปาทีนิ อุปาทาย  ปุคฺคลสฺส ปญฺญตฺติํ ปญฺญาปนํ อวโพธนํ อิจฺฉติ, ตสฺมา ‘‘รูปํ อุปาทายา’’ติ ปุโฎฺฐ ปฎิชานาติฯ ปุน ยถา รุกฺขุปาทานา ฉายา รุโกฺข วิย, อินฺธนุปาทาโน จ อคฺคิ อินฺธนํ วิย อนิจฺจาทิธโมฺม, เอวํ เต รูปาทิอุปาทาโน ปุคฺคโล รูปาทโย วิย อนิโจฺจติ อิมมตฺถํ ปุโฎฺฐ อตฺตโน ลทฺธิยํ ฐตฺวา ปฎิกฺขิปติฯ</p>


<p> ติอาทีสุ นีลรูเปน สทฺธิํ ปุคฺคลสฺส เอกตฺตํ, เอกสรีเร นีลาทีนํ พหูนํ วเสน พหุภาวญฺจ อนิจฺฉโนฺต ปฎิกฺขิปติฯ</p>


<p> นฺติ เอตฺถาปิ เวทนาย สทฺธิํ เอกตฺตํ เอกสนฺตาเน พหูนํ กุสลเวทนานํ วเสน พหุภาวญฺจ อนิจฺฉโนฺต ปฎิกฺขิปติฯ ทุติยนเย มคฺคกุสโลติอาทิวจนสพฺภาวโต เฉกฎฺฐํ สนฺธาย ปฎิชานาติฯ ติอาทีนิ ปุโฎฺฐ ตถารูปสฺส โวหารสฺส อภาวโต ปฎิกฺขิปติฯ</p>


<p> อกุสลปเกฺข อเฉกฎฺฐํ สนฺธาย ปฎิชานาติฯ</p>


<p> อพฺยากตปเกฺข สสฺสตาทิวเสน อพฺยากตภาวํ สนฺธาย ปฎิชานาติฯ เสสเมตฺถ เหฎฺฐา วุตฺตนเยเนว เวทิตพฺพํฯ</p>


<p>   ติอาทีสุ ‘‘จกฺขุมา วิสมานีว…เป.… ปาปานิ ปริวชฺชเย’’ติ(อุทา. ๔๓) อาทิโวหารสพฺภาวโต ปฎิชานาติฯ จกฺขุมตฺตาทินิโรเธน ปุคฺคลนิโรธํ อนิจฺฉโนฺต ปฎิกฺขิปติฯ</p>


<p> ติ เอตฺถ อเญฺญปิ รูปมูลกา ทุกติกจตุกฺกา เวทิตพฺพาฯ ยสฺมา ปน ขเนฺธ อุปาทาย ปุคฺคลสฺส ปญฺญตฺติ, ตสฺมา เทฺวปิ ตโยปิ จตฺตาโรปิ ปญฺจปิ  อุปาทาย ปญฺญตฺติํ ปฎิชานาติฯ เอกสนฺตาเน ปน ทฺวินฺนํ ปญฺจนฺนํ วา อภาวา ปฎิกฺขิปติฯ อายตนาทีสุปิ เอเสว นโยฯ</p>


<p> อิทานิ ยํ อุปาทาย ยสฺส ปญฺญตฺติ, ยถา ตสฺส อนิจฺจตาย ตสฺสาปิ อนิจฺจตา, ตโต จ อญฺญตฺตํ สิทฺธํ, เอวํ ตสฺส ปุคฺคลสฺสาปิ อาปชฺชตีติ ทเสฺสตุํ นฺติอาทิมาหฯ ตตฺถ ติ ปฎิจฺจ อาคมฺม, น วินา ตนฺติ อโตฺถฯ ปรวาที ปน ตถา อนิจฺฉโนฺต ลทฺธิยํ ฐตฺวา ปฎิกฺขิปติฯ</p>


<p> ติ สงฺขลิกพนฺธนํฯ ติ เตน พนฺธโก ติ ยสฺมา ยสฺส รูปํ โส รูปวา โหติ, ตสฺมา ยถา น นิคโฬ …เป.… อโญฺญ รูปวาติ อโตฺถฯ</p>


<p> ติอาทีสุ สราคาทิจิตฺตวเสน สราคาทิตํ สนฺธาย จิตฺตานุปสฺสนาวเสน ปฎิชานาติฯ ติอาทินา นเยน ปุโฎฺฐ ปุคฺคลสฺส ขณิกภาวํ อนิจฺฉโนฺต ปฎิกฺขิปติฯ ‘‘โส’’ติ วา ‘‘อโญฺญ’’ติ วา ปุโฎฺฐ สสฺสตุเจฺฉทภเยน ปฎิกฺขิปติฯ ปุน น วตฺตพฺพํ ‘‘กุมารโก’’ติ วา ‘‘กุมาริกา’’ติ วา ปุโฎฺฐ โลกโวหารสมุเจฺฉทภเยน วตฺตพฺพนฺติ ปฎิชานาติฯ เสสเมตฺถ ปากฎเมวฯ</p>


<p> อิทานิ ปรวาที อเญฺญนากาเรน ลทฺธิํ ปติฎฺฐาเปตุกาโม ติอาทิมาหฯ ตตฺถ นฺติ กิํ เต อิมินา เอวํ พหุนา อุปาทาปญฺญตฺตานุโยเคน, อิทํ ตาว วเทหิ, กิํ น วตฺตพฺพํ ‘‘ปุคฺคโล อุปลพฺภติ สจฺจิกฎฺฐปรมเตฺถนา’’ติฯ ตโต สกวาทินา อามนฺตาติ วุเตฺต ติอาทิมาหฯ ตตฺถ ติ ปุคฺคโล ฯ นฺติ รูปํฯ ติ จกฺขุนาฯ ติ ปุคฺคโลฯ นฺติ รูปํฯ ติ จกฺขุนาฯ อิทํ วุตฺตํ โหติ – นนุ โย ยํ รูปํ เยน จกฺขุนา ปสฺสติ, โส ตํ รูปํ เตน จกฺขุนา ปสฺสโนฺต ปุคฺคโลติฯ สกวาที กิญฺจาปิ จกฺขุวิญฺญาณสฺส นิสฺสยภาวํ คจฺฉนฺตํ จกฺขุเมว รูปํ ปสฺสติ, ตถา โสตเมว สทฺทํ สุณาติ…เป.… วิญฺญาณเมว ธมฺมํ วิชานาติ, ‘‘อตฺถิ อรหโต จกฺขุ, ปสฺสติ อรหา จกฺขุนา รูป’’นฺติอาทิสมฺมุติวเสน ปน อามนฺตาติ ปฎิชานาติฯ</p>


<p> ตโต  ฉลวาทํ นิสฺสาย ปรวาทินา ปุคฺคลสฺส วตฺตพฺพตาย สาธิตาย ตเมว วาทํ ปริวเตฺตตฺวา ติอาทิมาหฯ ตตฺถ ติ อโนฺธ อสญฺญสโตฺต อรูปํ อุปปโนฺน นิโรธํ สมาปโนฺน, อนโนฺธปิ จ อญฺญตฺร ทสฺสนสมยา น ปสฺสติ นามฯ เสสวาเรสุปิ เอเสว นโยฯ เสสํ ปาฬิวเสเนว อตฺถโต เวทิตพฺพํฯ</p>


<p> สุตฺตสํสนฺทนายํ ทิพฺพสฺส จกฺขุโน รูปโคจรตฺตา ติ อาหฯ ทุติยวาเร ‘‘สเตฺต ปสฺสามี’’ติวจนโต ติ อาหฯ ตติยวาเร ‘‘รูปํ ทิสฺวา ปุคฺคลํ วิภาเวตี’’ติ ลทฺธิโต ติ อาหฯ ยสฺมา ปน ปสฺสิตพฺพํ นาม ทิฎฺฐํ สุตํ มุตํ วิญฺญาตนฺติ จตุพฺพิเธ รูปสงฺคเห รูปายตนเมว สงฺคหิตํ, ตสฺมา สกวาที ‘‘รูปํ ปุคฺคโล, ปุคฺคโล รูปํ, อุโภ รูป’’นฺติ อนุโยคํ กโรติฯ ตสฺสโตฺถ ปากโฎเยวาติฯ</p>

</p>


<h3>๑๓. ปุริสการานุโยควณฺณนา</h3>
<p> อิทานิ  ปุริสการานุโยโค โหติฯ ตตฺถ กเมฺม สติ นิยมโต ตสฺส การเกนปิ ภวิตพฺพนฺติ ลทฺธิยา ปุจฺฉา ปรวาทิสฺส, ตถารูปานํ กมฺมานํ อตฺถิตาย ปฎิญฺญา สกวาทิสฺสฯ ปุน ติ ปุจฺฉา ปรวาทิสฺสฯ ตตฺถ ติ เตสํ กมฺมานํ การโกฯ ติ อาณตฺติเทสนาทีหิ อุปาเยหิ การาปโกฯ อิทานิ ยสฺมา  ปรวาที ปุคฺคลํ สนฺธาย กตฺตาติ ปุจฺฉติ, น กรณมตฺตํ, ตสฺมา ปฎิเกฺขโป สกวาทิสฺสฯ</p>


<p> ติ เอตฺถ ยทิ ยํ ยํ อุปลพฺภติ, ตสฺส ตสฺส กตฺตา ปุคฺคโล เต อุปลพฺภติ, กิํ ตสฺสาปิ การโก จ การาปโก จ อโญฺญ ปุคฺคโล อุปลพฺภตีติ อโตฺถฯ ปรวาที ตถา อนิจฺฉโนฺต อิสฺสรนิมฺมานวาทภเยน ปฎิกฺขิปติฯ ปุน ปุโฎฺฐ ยสฺมา ปุคฺคลํ มาตาปิตโร ชเนนฺติ นามํ กโรนฺติ โปเสนฺติ, ตสฺมาสฺส เต การกาฯ เย จ ปน ตํ กลฺยาณมิตฺตา วา อาจริยา วา ตานิ ตานิ วิชฺชาฎฺฐานสิปฺปายตนานิ สิกฺขาเปนฺติ , เต การาปกา นามาติ อิมมตฺถํ สนฺธาย ปฎิชานาติฯ ปุริมกมฺมเมว ตสฺส กตฺตา เจว การาเปตา จาติ อธิเปฺปตํฯ</p>


<p> ติ อิมินา อิทํ ปุจฺฉติ – ยทิ กมฺมานํ การกสฺส กตฺตา ตสฺสาปิ กตฺตา ตสฺสาปิ กตฺตา อเตฺถว, เอวํ สเนฺต ปุริเมน ปุริเมน อวสฺสํ ปจฺฉา ปจฺฉา ปุคฺคโล กาตโพฺพติ อิมินาปิ เต กมฺมานํ การเกน ปุคฺคเลน อายติํ อโญฺญ ปุคฺคโล กาตโพฺพ, เตนาปิ อโญฺญติ นตฺถิ ทุกฺขสฺส อนฺตกิริยา, นตฺถิ วฎฺฎสฺส อุปเจฺฉโท, นตฺถิ อปฺปจฺจยปรินิพฺพานํฯ ปจฺจยาภาเวน ปจฺจยปฎิพทฺธสฺส ทุกฺขสฺส อภาวา ยํ นิพฺพานํ วุตฺตํ, นตฺถิ เต ตนฺติฯ อถ วา ติ ยทิ กมฺมํ กมฺมมตฺตํ น โหติ, ตสฺส ปน การโก ปุคฺคโล, ตสฺสาปิ การโก, ตสฺสาปิ การโกติ เอวํ ปุคฺคลปรมฺปรา อตฺถิฯ เอวํ สเนฺต ยา เอสา กมฺมวฎฺฎสฺส อปฺปวตฺติกรเณน ทุกฺขสฺส อนฺตกิริยา วุตฺตา, สา นตฺถีติ อโตฺถฯ ปรวาที ตํ อนิจฺฉโนฺต ปฎิกฺขิปติฯ อิโต อปราสุปิ อุปลพฺภติ สามเญฺญน การกปุจฺฉาสุ ปุคฺคลํเยว สนฺธาย ‘‘กตฺตา กาเรตา’’ติ  วุตฺตํ, น ปจฺจเยฯ น หิ มหาปถวีอาทีนํ ปจฺจยา นตฺถิฯ</p>


<p> ติ ปโญฺห ‘‘สงฺขารวนฺตํ วา อตฺตาน’’นฺติอาทิทิฎฺฐิภยา ปฎิกฺขิโตฺตฯ</p>


<p> ติอาทิ วิปากปฎิสํเวทีวเสน ปุคฺคลํ ทเสฺสนฺตสฺส ลทฺธิภินฺทนตฺถํ วุตฺตํฯ ตตฺถ ติ อนุโยโค ปรวาทิสฺส , วิปากปวตฺติโต อญฺญสฺส เวทกสฺส อภาวา ปฎิเกฺขโป สกวาทิสฺสฯ ปุน ปุจฺฉา สกวาทิสฺส, ปฎิญฺญา อิตรสฺสฯ</p>


<p> ติ ตสฺส วิปากปฎิสํเวทกสฺส ปฎิสํเวที ยสฺมา ปน ปฎิสํเวทิตโพฺพ นาม วิปาโก, น จ ปุคฺคโล วิปาโก, ตสฺมา ปฎิเกฺขโป ปรวาทิสฺสฯ ปุน ปุโฎฺฐ ยสฺมา ปุญฺญวิปาเก ฐิตตฺตา วิปากปฎิสํเวที ปุตฺตํ วา ปติํ วา มาตา วา ชายา วา ปริจุมฺพติ ปริสชฺชติ, ตสฺมา ตถารูปํ ปฎิสํเวทิตํ สนฺธาย ปฎิชานาติ ปรวาทีฯ</p>


<p>  ติ ยทิ วิปาโก วิปากมตฺตํ น โหติ, ตสฺส ปน ปฎิสํเวที ปุคฺคโล, ตสฺสาปิ ปฎิสํเวที ตสฺสาปิ ปฎิสํเวทีติ เอวํ ปุคฺคลปรมฺปรา อตฺถิฯ เอวํ สเนฺต ยา เอสา วิปากวฎฺฎสฺส อปฺปวตฺติกรเณน ทุกฺขสฺส อนฺตกิริยา วุตฺตา, สา นตฺถีติ อโตฺถฯ อิโต ปรํ อุปลพฺภติสามเญฺญน ปฎิสํเวทีปุจฺฉาสุ เหฎฺฐา วุตฺตนเยเนว อโตฺถ เวทิตโพฺพฯ</p>


<p> ติ ปโญฺห ‘‘เวทนวนฺตํ วา อตฺตาน’’นฺติอาทิทิฎฺฐิภยา ปฎิกฺขิโตฺตฯ</p>


<p> นฺติอาทิ กลฺยาณปาปกานํ กมฺมานํ วิปากํ ภาเชตฺวา ทสฺสนวเสน อารทฺธํฯ ตํ สพฺพํ เหฎฺฐา วุตฺตนเยเนว เวทิตพฺพํฯ สกวาทิโน เจตฺถ ปุคฺคลวเสเนว ปฎิสํเวทีปฎิเกฺขโป เวทิตโพฺพ, น เวทยิตวเสนฯ</p>


<p> อาทีนิ หิ อารมฺมณํ กตฺวา เวทยิตานํ อุปฺปตฺติ อปฺปฎิสิทฺธาฯ</p>


<p> ติอาทิ โวมิสฺสกนยวเสน อารทฺธํฯ ตตฺถ ติ ยํ ตฺวํ กตฺตาติ จ ปฎิสํเวทีติ จ วเทสิ, กิํ โสเยว กโรติ, โส ปฎิสํเวเทติฯ อยมนุโยโค สกวาทิสฺส, สุตฺตวิโรธภเยน ปฎิเกฺขโป ปรวาทิสฺสฯ</p>


<p> ปุน  ปุโฎฺฐ ‘‘อิธ นนฺทติ เปจฺจ นนฺทตี’’ติอาทิสุตฺตวเสน (ธ. ป. ๑๘) ปฎิญฺญา ตเสฺสวฯ อถสฺส วจโนกาสํ ปฎิพาหโนฺต สกวาที นฺติ  อาหฯ</p>


<p> ตตฺถ ติ การกเวทกานํ อญฺญตฺตปุจฺฉาวเสน วุตฺตํฯ ตโต ปรวาที สุตฺตวิโรธภเยน ปฎิกฺขิปิตฺวา ปุน ปุโฎฺฐ ‘‘มนุสฺสภูโต กตฺวา เทวภูโต ปฎิสํเวเทตี’’ติ มญฺญมาโน ปฎิชานาติ ฯ เอวํวาทิโน ปน ปรํกตํ สุขทุกฺขํ อาปชฺชตีติ ตสฺส วเสน ปุโฎฺฐ ปุน ปฎิกฺขิปติฯ</p>


<p> ติ การกเวทกานํ เอกตฺตอญฺญตฺตปุจฺฉาวเสน วุตฺตํฯ ตโต ปรวาที สุตฺตวิโรธภเยเนว ปฎิกฺขิปิตฺวา ปุน ปุโฎฺฐ ปุริเม เทฺวปิ นเย เอกโต กตฺวา ปฎิชานาติฯ เอวํวาทิโน ปน สยํกตญฺจ ปรํกตญฺจ สุขทุกฺขํ อาปชฺชตีติ ตสฺส วเสน ปุโฎฺฐ ปุน ปฎิกฺขิปติฯ</p>


<p> ติ การกเวทกานํ เอกตฺตอญฺญตฺตปฎิเกฺขปวเสน วุตฺตํฯ ตโต ปรวาที สุตฺตวิโรธวเสเนว ปฎิกฺขิปิตฺวา ปุน ปุโฎฺฐ ยสฺมา มนุโสฺส เทวโลกูปปตฺติยา กมฺมํ กตฺวา น มนุสฺสภูโตว ปฎิสํเวเทติ, นาปิ เยน กมฺมํ กตํ, ตโต อโญฺญว ปฎิสํเวเทติ, ตสฺมา การกโต เวทโก เนว โส โหติ, น อโญฺญติ มญฺญมาโน ปฎิชานาติฯ ลทฺธิมตฺตเมเวตํ? เอวํวาทิโน ปน อสยํการํ อปรํการํ อธิจฺจสมุปฺปนฺนํ สุขทุกฺขํ อาปชฺชตีติ ตสฺส วเสน ปุโฎฺฐ ปุน ปฎิกฺขิปติฯ อปิจ อิมสฺมิํ โวมิสฺสกนเย อาทิโต ปฎฺฐาย อิมินาปิ นเยน อโตฺถ เวทิตโพฺพฯ ยสฺมา หิ อยํ ปุคฺคลวาที กมฺมานํ การกเญฺจว เวทกญฺจ อิจฺฉติ, ตสฺมาสฺส โย การโก, เตเนว วา เวทเกน ภวิตพฺพํ, อเญฺญน วา อุโภหิ วา ภวิตพฺพํ, อุโภหิ วาปิ น ภวิตพฺพนฺติ อิทมาปนฺนํ โหติฯ เอวมาปนฺนเมว อนุโยคํ อนุยุญฺชโนฺต สกวาที ‘‘โส กโรตี’’ติอาทโย จตฺตาโรปิ วิกเปฺป อาหฯ เสสํ วุตฺตปฺปการเมวฯ</p>


<p>ปริโยสาเน ปน จตฺตาโรปิ ปญฺหา เอกโต ปุฎฺฐาฯ ตตฺถ ปฎิเกฺขโป จ ปฎิชานนา จ สยํกตาทิโทสปฺปตฺติ จ ปุริมนเยเนว เวทิตพฺพาฯ อิโต  ปรํ ‘‘กลฺยาณปาปกานี’’ติ อวตฺวา เหฎฺฐา วุตฺตนยา เอว ‘‘กมฺมํ อตฺถี’’ติอาทินา วิกเปฺปน ทสฺสิตาฯ เตสมฺปิ เหฎฺฐา วุตฺตนเยเนว อโตฺถ เวทิตโพฺพฯ</p>

</p>

</p>


<h3>๑๔. อภิญฺญานุโยควณฺณนา</h3>
<p> อิโต  ปรํ อภิญฺญานุโยคาทิวเสน อรหตฺตสาธนา โหติฯ ตตฺถ ติ สกวาทินา ปฎิญฺญาเต ปรวาที ‘‘พหิทฺธา อนินฺทฺริยพทฺธรูเป อิทฺธิวิธาทิวิเสสาธิคโม นตฺถิ, อชฺฌตฺตํ  อตฺถิ, ตสฺมา อิทฺธาทินิพฺพตฺตเกน ปุคฺคเลน ภวิตพฺพ’’นฺติ มญฺญมาโน ติอาทิมาหฯ ตํ สพฺพํ อุตฺตานตฺถเมวฯ</p>

</p>


<h3>๑๕-๑๘. ญาตกานุโยคาทิวณฺณนา</h3>
<p> อิทานิ ติอาทิโก ญาตกานุโยโคฯ ติอาทิโก ชาติอนุโยโคฯ ติ ปฎิปตฺติอนุโยโคฯ ติ อุปปตฺติอนุโยโคฯ ติอาทิโก ปฎิเวธานุโยโค, อริยานุโยโคติปิ วุจฺจติฯ เต สเพฺพ อุตฺตานตฺถาเยวฯ ‘‘อรหา หุตฺวา น อรหา’’ติ ปเนตฺถ โมฆปญฺหตฺตา น วุตฺตํฯ</p>


<p> ติอาทิ สํฆานุโยโค, โสปิ อุตฺตานโตฺถเยวฯ</p>


<p> ติอาทิ สจฺจิกฎฺฐสภาวานุโยโคฯ ตตฺถ ติ ปุจฺฉา สกวาทิสฺสฯ ตถารูปสฺส สจฺจิกฎฺฐสฺส อภาวโต ปฎิเกฺขโป ปรวาทิสฺสฯ ปุน ปุโฎฺฐ ปุคฺคลํ สนฺธาย ปฎิญฺญา ตเสฺสวฯ</p>


<p>   ติปเญฺหปิ สงฺขเตหิ ขเนฺธหิ อญฺญตฺตํ อนิจฺฉโนฺต ปฎิเกฺขโป ตเสฺสวฯ</p>


<p> ติอาทิ สงฺขตาสงฺขตานิ สรูเปน ทเสฺสตฺวา อญฺญตฺตปุจฺฉนตฺถํ วุตฺตํฯ</p>


<p> นฺติอาทิ ขเนฺธ วิภาคโต ทเสฺสตฺวา อญฺญตฺตปุจฺฉนตฺถํ วุตฺตํฯ</p>


<p> ติ ปุจฺฉา สกวาทิสฺส, ‘‘ชาติธมฺมา ชราธมฺมา, อโถ มรณธมฺมิโน’’ติอาทิสุตฺตวเสน  ปฎิญฺญา ปรวาทิสฺสฯ สงฺขตภาวํ ปนสฺส โส น อิจฺฉติ, ตสฺมา ปฎิกฺขิปติฯ</p>


<p> ปุน ติอาทินา นเยน ปุโฎฺฐ ‘‘ทุกฺขเมว หิ สโมฺภติ , ทุกฺขํ ติฎฺฐติ เวติ จา’’ติอาทิวจนโต (สํ. นิ. ๑.๑๗๑) ปุคฺคลสฺส อุปฺปาทาทโย นาม น ยุชฺชนฺตีติ ปฎิชานาติฯ</p>


<p> ติ อตฺถํ วุจฺจติ นิพฺพานํฯ ตตฺถ ติ ปุจฺฉติฯ ตสฺส อตฺถิตาย สสฺสตํ, นตฺถิตายฯ อุเจฺฉโท อาปชฺชติฯ ตทุภยมฺปิ อนิจฺฉโนฺต ปจฺฉา ปฎิกฺขิปติฯ</p>

</p>


<h3>๑๙. ปฎิเวธานุโยคาทิวณฺณนา</h3>
<p> ภวํ นิสฺสาย ปเญฺห นฺติ อุปปตฺติภวํฯ</p>


<p> เวทนํ เวทิยมานปเญฺห เวทนํ เวทิยมาโน ปริคฺคหิตเวทโน โยคาวจโรว ปชานาติ, พาลปุถุชฺชโน นปฺปชานาติฯ</p>


<p> กายานุปสฺสนาทิปญฺหา อุตฺตานตฺถาเยวฯ</p>


<p> ปารายนคาถาย  ติ สตฺตสุญฺญตวเสน ขนฺธโลกํ โอโลเกหีติ อโตฺถฯ</p>


<p> ติ สกวาทิปุจฺฉาฯ ปรวาทิสฺส หิ ‘‘สุญฺญโต โลกํ อเวกฺขสฺสู’’ติ คาถาย โย อเวกฺขติ, โส ปุคฺคโลติ ลทฺธิ, ตสฺมา นํ เอวํ ปุจฺฉติฯ ติ  รูปกาเยน สทฺธิํฯ ตโต อนิสฺสโฎ หุตฺวาติ อโตฺถฯ อิทํ ปญฺจโวการวเสน อนุชานิตฺวา ปุน ตํ ชีวนฺติ ปุโฎฺฐ สุตฺตวิโรธภเยน ปฎิกฺขิปติฯ ติ อิทํ จตุโวการวเสน อนุชานิตฺวา ปุน อญฺญํ ชีวนฺติ ปุโฎฺฐ สุตฺตวิโรธภเยเนว ปฎิกฺขิปติฯ ‘‘อพฺภนฺตรคโต’’ติ จ ‘‘พหิทฺธา นิกฺขมิตฺวา’’ติ จ อิทํ ‘‘สห รูเปน วินา รูเปนา’’ติ เหฎฺฐา วุตฺตสฺส ลกฺขณวจนํฯ ตตฺถ ติ รูปสฺส อโนฺตคโต, อิโต วา เอโตฺต วา อนิกฺขมิตฺวา รูปปริเจฺฉทวเสเนว ฐิโต หุตฺวาติ อโตฺถฯ ติ รูปปริเจฺฉทํ อติกฺกมิตฺวาฯ รูปํ อนิสฺสิโต หุตฺวาติ อโตฺถฯ</p>


<p> ติ อตฺตนา ชีเวน ปุคฺคเลน รหิโตฯ เอกธเมฺมปิ ปุคฺคโล นตฺถีติ อโตฺถฯ เอวํ สพฺพสุตฺตานํ อาคมฎฺฐกถาสุ วุตฺตนเยเนว  อโตฺถ เวทิตโพฺพฯ อิธ ปน สนฺธายภาสิตมตฺตเมว วกฺขามฯ</p>


<p> ติอาทิ ‘‘สพฺพาว เทสนา ยถารุตวเสเนว อตฺถโต น คเหตพฺพา’’ติ ทสฺสนตฺถํ อาภตํฯ ยถา หิ สุวณฺณํ คเหตฺวา กโต สุวณฺณวิกาโร กุโมฺภ สุวณฺณกุโมฺภติ วุจฺจติ, น เอวํ สปฺปิํ คเหตฺวา กโต สปฺปิสฺส วิกาโร สปฺปิกุโมฺภ นาม อตฺถิฯ ยสฺมิํ ปน กุเมฺภ สปฺปิ ปกฺขิตฺตํ, โส สปฺปิกุโมฺภ นามาติ อยเมตฺถ อโตฺถฯ เตลกุมฺภาทีสุปิ เอเสว นโยฯ ยถา จ นิพฺพานํ นิจฺจํ ธุวํ, น เอวํ ภตฺตํ วา ยาคุ วา อตฺถิฯ กาลปริเจฺฉทํ ปน อกตฺวา ทิวเส ทิวเส ทสฺสามาติ ปญฺญตฺตวเสน ‘‘นิจฺจภตฺตํ ธุวยาคู’’ติ วุจฺจตีติ อยเมตฺถ อโตฺถฯ</p>


<p>‘‘อตฺถิ ปุคฺคโล อตฺตหิตาย ปฎิปโนฺน’’ติอาทีสุปิ ยถา รูปาทโย ธมฺมา ปจฺจตฺตลกฺขณสามญฺญลกฺขณวเสน อตฺถิ, น เอวํ ปุคฺคโล ฯ รูปาทีสุ ปน สติ ‘เอวํนาโม’‘เอวํโคโตฺต’ติ โวหาโร โหติฯ อิติ อิมินา โลกโวหาเรน โลกสมฺมุติยา โลกนิรุตฺติยา อตฺถิ ปุคฺคโลติ อยเมตฺถ อโตฺถฯ วุตฺตมฺปิ เจตํ ภควตา – ‘‘อิมา โข จิตฺต, โลกสมญฺญา โลกนิรุตฺติโย โลกโวหารา โลกปญฺญตฺติโย’’ติ (ที. นิ. ๑.๔๔๐)ฯ รูปาทิธมฺมา ปน วินาปิ โลกสมฺมุติํ ปจฺจตฺตสามญฺญลกฺขณวเสน ปญฺญาปนโต อตฺถีติ อยเมตฺถ อโตฺถฯ</p>


<p>พุทฺธานํ  ปน  สมฺมุติกถา จ ปรมตฺถกถา จฯ ตตฺถ สโตฺต, ปุคฺคโล, เทโว, พฺรหฺมาติอาทิกา  นามฯ อนิจฺจํ, ทุกฺขํ, อนตฺตา, ขนฺธา, ธาตุโย, อายตนานิ, สติปฎฺฐานา, สมฺมปฺปธานาติอาทิกา  นามฯ</p>


<p>ตตฺถ โย สมฺมุติเทสนาย สโตฺตติ วา…เป.… พฺรหฺมาติ วาติ วุเตฺต ชานิตุํ ปฎิวิชฺฌิตุํ นิยฺยาตุํ อรหตฺตชยคฺคาหํ คเหตุํ สโกฺกติ, ตสฺส ภควา อาทิโตว สโตฺตติ วา ปุคฺคโลติ วา โปโสติ วา เทโวติ วา พฺรหฺมาติ วา กเถติฯ โย ปรมตฺถเทสนาย อนิจฺจนฺติ วา ทุกฺขนฺติ วาติอาทีสุ อญฺญตรํ สุตฺวาว ชานิตุํ ปฎิวิชฺฌิตุํ นิยฺยาตุํ อรหตฺตชยคฺคาหํ คเหตุํ สโกฺกติฯ ตสฺส อนิจฺจนฺติอาทีสุ อญฺญตรํ กเถติฯ ตถา สมฺมุติกถาย พุชฺฌนกสตฺตสฺส น ปฐมํ ปรมตฺถกถํ กเถติฯ สมฺมุติกถาย ปน โพเธตฺวา ปจฺฉา ปรมตฺถกถํ กเถติ ฯ ปรมตฺถกถาย พุชฺฌนกสตฺตสฺสาปิ น ปฐมํ สมฺมุติกถํ กเถติฯ ปรมตฺถกถาย ปน โพเธตฺวา ปจฺฉา สมฺมุติกถํ กเถติฯ ปกติยา ปน ปฐมเมว ปรมตฺถกถํ กเถนฺตสฺส เทสนา ลูขาการา โหติฯ ตสฺมา พุทฺธา ปฐมํ สมฺมุติกถํ กเถตฺวา ปจฺฉา ปรมตฺถกถํ กเถนฺติฯ เต สมฺมุติกถํ กเถนฺตาปิ สจฺจเมว สภาวเมว อมุสาว กเถนฺติฯ ปรมตฺถกถํ กเถนฺตาปิ สจฺจเมว สภาวเมว อมุสาว กเถนฺติฯ อยญฺหิ –</p>


<p>
‘‘ทุเว สจฺจานิ อกฺขาสิ, สมฺพุโทฺธ วทตํ วโร;  
  
สมฺมุติํ ปรมตฺถญฺจ, ตติยํ นุปลพฺภติ’’ฯ  
</p>
  
<p>ตตฺถ  –</p>


<p>
‘‘สเงฺกตวจนํ สจฺจํ, โลกสมฺมุติการณํ;  
  
ปรมตฺถวจนํ สจฺจํ, ธมฺมานํ ตถลกฺขณ’’นฺติฯ  
</p>
  
<p>อปโร นโย – เทฺว ภควโต เทสนา ปรมตฺถเทสนา จ ขนฺธาทิวเสน, สมฺมุติเทสนา จ สปฺปิกุมฺภาทิวเสนฯ น หิ ภควา สมญฺญํ อติธาวติฯ ตสฺมา ‘‘อตฺถิ ปุคฺคโล’’ติ วจนมตฺตโต อภินิเวโส น กาตโพฺพฯ สตฺถารา หิ –</p>


<p>
‘‘ปญฺญตฺติํ  
อนติกฺกมฺม, ปรมโตฺถ ปกาสิโต;  
  
สมญฺญํ นาติธาเวยฺย, ตสฺมา อโญฺญปิ ปณฺฑิโต;  
  
ปรมตฺถํ ปกาเสโนฺต, สมญฺญํ นาติธาวเย’’ฯ  
</p>
  
<p>เสสํ สพฺพตฺถ อุตฺตานตฺถเมวาติฯ</p>

</p>





