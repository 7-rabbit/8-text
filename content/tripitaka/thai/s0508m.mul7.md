<h1>๘. อฎฺฐกนิปาโต</h1>
<h3>๑. มหากจฺจายนเตฺถรคาถา</h3>
<ol>
<li>
‘‘กมฺมํ  
  
  
พหุกํ น การเย, ปริวเชฺชยฺย ชนํ น อุยฺยเม;  
  
โส อุสฺสุโกฺก รสานุคิโทฺธ, อตฺถํ ริญฺจติ โย สุขาธิวาโหฯ  
</li>
  
<li>
‘‘ปโงฺกติ หิ นํ อเวทยุํ, ยายํ วนฺทนปูชนา กุเลสุ;  
  
สุขุมํ สลฺลํ ทุรุพฺพหํ, สกฺกาโร กาปุริเสน ทุชฺชโหฯ  
</li>
  
<li>
‘‘น ปรสฺสุปนิธาย, กมฺมํ มจฺจสฺส ปาปกํ;  
  
อตฺตนา ตํ น เสเวยฺย, กมฺมพนฺธูหิ มาติยาฯ  
</li>
  
<li>
‘‘น ปเร วจนา โจโร, น ปเร วจนา มุนิ;  
  
อตฺตา จ นํ ยถาเวทิ  
ยถา เวตฺติ (สี.)  
, เทวาปิ นํ ตถา วิทูฯ  
</li>
  
<li>
‘‘ปเร จ น วิชานนฺติ, มยเมตฺถ ยมามเส;  
  
เย  
จ ตตฺถ วิชานนฺติ, ตโต สมฺมนฺติ เมธคาฯ  
</li>
  
<li>
‘‘ชีวเต วาปิ สปฺปโญฺญ, อปิ วิตฺตปริกฺขโย;  
  
ปญฺญาย จ อลาเภน  
อภาเวน (สี. อฎฺฐ.)  
, วิตฺตวาปิ น ชีวติฯ  
</li>
  
<li>
‘‘สพฺพํ สุณาติ โสเตน, สพฺพํ ปสฺสติ จกฺขุนา;  
  
น จ ทิฎฺฐํ สุตํ ธีโร, สพฺพํ อุชฺฌิตุมรหติฯ  
</li>
  
<li>
‘‘จกฺขุมาสฺส ยถา อโนฺธ, โสตวา พธิโร ยถา;  
  
ปญฺญวาสฺส ยถา มูโค, พลวา ทุพฺพโลริว;  
  
อถ อเตฺถ สมุปฺปเนฺน, สเยถ  
ปเสฺสถ (ก.)  
มตสายิก’’นฺติฯ  
</li>
  
… มหากจฺจายโน เถโร…ฯ  
</li>
  
<h3>๒. สิริมิตฺตเตฺถรคาถา</h3>
</ol>
<ol>
<li>
‘‘อโกฺกธโนนุปนาหี, อมาโย ริตฺตเปสุโณ;  
  
ส เว ตาทิสโก ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี, อมาโย ริตฺตเปสุโณ;  
  
คุตฺตทฺวาโร สทา ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี  
  
, อมาโย ริตฺตเปสุโณ;  
  
กลฺยาณสีโล โส  
โย (สฺยา.)  
ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี, อมาโย ริตฺตเปสุโณ;  
  
กลฺยาณมิโตฺต โส ภิกฺขุ, เอวํ เปจฺจ น โสจติฯ  
</li>
  
<li>
‘‘อโกฺกธโนนุปนาหี  
, อมาโย ริตฺตเปสุโณ;  
  
กลฺยาณปโญฺญ โส ภิกฺขุ, เอวํ เปจฺจ น โสจติฯ  
</li>
  
<li>
‘‘ยสฺส สทฺธา ตถาคเต, อจลา สุปฺปติฎฺฐิตา;  
  
สีลญฺจ  
ยสฺส กลฺยาณํ, อริยกนฺตํ ปสํสิตํฯ  
</li>
  
<li>
‘‘สเงฺฆ ปสาโท ยสฺสตฺถิ, อุชุภูตญฺจ ทสฺสนํ;  
  
‘อทลิโทฺท’ติ ตํ อาหุ, อโมฆํ ตสฺส ชีวิตํฯ  
</li>
  
<li>
‘‘ตสฺมา สทฺธญฺจ สีลญฺจ, ปสาทํ ธมฺมทสฺสนํ;  
  
อนุยุเญฺชถ เมธาวี, สรํ พุทฺธาน สาสน’’นฺติฯ  
</li>
  
… สิริมิโตฺต เถโร…ฯ  
</li>
  
<h3>๓. มหาปนฺถกเตฺถรคาถา</h3>
</ol>
<ol>
<li>
‘‘ยทา ปฐมมทฺทกฺขิํ, สตฺถารมกุโตภยํ;  
  
ตโต เม อหุ สํเวโค, ปสฺสิตฺวา ปุริสุตฺตมํฯ  
</li>
  
<li>
‘‘สิริํ หเตฺถหิ ปาเทหิ, โย ปณาเมยฺย อาคตํ;  
  
เอตาทิสํ โส สตฺถารํ, อาราเธตฺวา วิราธเยฯ  
</li>
  
<li>
‘‘ตทาหํ ปุตฺตทารญฺจ, ธนธญฺญญฺจ ฉฑฺฑยิํ;  
  
เกสมสฺสูนิ เฉเทตฺวา, ปพฺพชิํ อนคาริยํฯ  
</li>
  
<li>
‘‘สิกฺขาสาชีวสมฺปโนฺน, อินฺทฺริเยสุ สุสํวุโต;  
  
นมสฺสมาโน สมฺพุทฺธํ, วิหาสิํ อปราชิโตฯ  
  
<li>
‘‘ตโต เม ปณิธี อาสิ, เจตโส อภิปตฺถิโต;  
  
น นิสีเท มุหุตฺตมฺปิ, ตณฺหาสเลฺล อนูหเตฯ  
  
<li>
‘‘ตสฺส เมวํ วิหรโต, ปสฺส วีริยปรกฺกมํ;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
  
<li>
‘‘ปุเพฺพนิวาสํ  
ชานามิ, ทิพฺพจกฺขุ วิโสธิตํ;  
  
อรหา ทกฺขิเณโยฺยมฺหิ, วิปฺปมุโตฺต นิรูปธิฯ  
</li>
  
<li>
‘‘ตโต  
  
รตฺยา วิวสาเน  
วิวสเน (สี. สฺยา.)  
, สูริยสฺสุคฺคมนํ ปติ;  
  
สพฺพํ ตณฺหํ วิโสเสตฺวา, ปลฺลเงฺกน อุปาวิสิ’’นฺติฯ  
</li>
  
… มหาปนฺถโก เถโร…ฯ  
</li>
  
อฎฺฐกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


มหากจฺจายโน เถโร, สิริมิโตฺต มหาปนฺถโก;  
</p>
  
เอเต อฎฺฐนิปาตมฺหิ, คาถาโย จตุวีสตีติฯ  
</p>
  
  
  
  
  