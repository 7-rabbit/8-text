<h1>๒๒. สิขีพุทฺธวํโส</h1>
<ol>
<li>
วิปสฺสิสฺส  
อปเรน, สมฺพุโทฺธ ทฺวิปทุตฺตโม;  
  
สิขิวฺหโย อาสิ ชิโน, อสโม อปฺปฎิปุคฺคโลฯ  
</li>
  
<li>
มารเสนํ ปมทฺทิตฺวา, ปโตฺต สโมฺพธิมุตฺตมํ;  
  
ธมฺมจกฺกํ ปวเตฺตสิ, อนุกมฺปาย ปาณินํฯ  
</li>
  
<li>
ธมฺมจกฺกํ ปวเตฺตเนฺต, สิขิมฺหิ ชินปุงฺคเว  
มุนิปุงฺคเว (สี.)  
;  
  
โกฎิสตสหสฺสานํ, ปฐมาภิสมโย อหุฯ  
</li>
  
<li>
อปรมฺปิ ธมฺมํ เทเสเนฺต, คณเสเฎฺฐ นรุตฺตเม;  
  
นวุติโกฎิสหสฺสานํ, ทุติยาภิสมโย อหุฯ  
</li>
  
<li>
ยมกปาฎิหาริยญฺจ  
ยมกํ ปาฎิหีรญฺจ (สี.)  
, ทสฺสยเนฺต สเทวเก;  
  
อสีติโกฎิสหสฺสานํ, ตติยาภิสมโย อหุฯ  
</li>
  
<li>
สนฺนิปาตา  
ตโย อาสุํ, สิขิสฺสาปิ มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
ภิกฺขุสตสหสฺสานํ, ปฐโม อาสิ สมาคโม;  
  
อสีติภิกฺขุสหสฺสานํ, ทุติโย อาสิ สมาคโมฯ  
</li>
  
<li>
สตฺตติภิกฺขุสหสฺสานํ, ตติโย อาสิ สมาคโม;  
  
อนุปลิโตฺต ปทุมํว, โตยมฺหิ สมฺปวฑฺฒิตํฯ  
</li>
  
<li>
อหํ เตน สมเยน, อรินฺทโม นาม ขตฺติโย;  
  
สมฺพุทฺธปฺปมุขํ สงฺฆํ, อนฺนปาเนน ตปฺปยิํฯ  
</li>
  
<li>
พหุํ  
ทุสฺสวรํ ทตฺวา, ทุสฺสโกฎิํ อนปฺปกํ;  
  
อลงฺกตํ หตฺถิยานํ, สมฺพุทฺธสฺส อทาสหํฯ  
</li>
  
<li>
หตฺถิยานํ  
นิมฺมินิตฺวา, กปฺปิยํ อุปนามยิํ;  
  
ปูรยิํ มานสํ มยฺหํ, นิจฺจํ ทฬฺหมุปฎฺฐิตํฯ  
</li>
  
<li>
โสปิ  
มํ พุโทฺธ พฺยากาสิ, สิขี โลกคฺคนายโก;  
  
‘‘เอกติํเส อิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ กปิลวฺหยา รมฺมา…เป.…  
เหสฺสาม สมฺมุขา อิมํ’’ฯ  
  
<li>
ตสฺสาหํ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
นครํ อรุณวตี นาม, อรุโณ นาม ขตฺติโย;  
  
ปภาวตี นาม ชนิกา, สิขิสฺสาปิ มเหสิโนฯ  
</li>
  
<li>
สตฺตวสฺสสหสฺสานิ  
, อคารํ อชฺฌ โส วสิ;  
  
สุจนฺทโก คิริ วสโภ  
สุจโนฺท คิริวหโน (สี.)  
, ตโย ปาสาทมุตฺตมาฯ  
</li>
  
<li>
จตุวีสสหสฺสานิ, นาริโย สมลงฺกตา;  
  
สพฺพกามา นาม นารี, อตุโล นาม อตฺรโชฯ  
</li>
  
<li>
นิมิเตฺต จตุโร ทิสฺวา, หตฺถิยาเนน นิกฺขมิ;  
  
อฎฺฐมาสํ ปธานจารํ, อจรี ปุริสุตฺตโมฯ  
</li>
  
<li>
พฺรหฺมุนา  
ยาจิโต สโนฺต, สิขี โลกคฺคนายโก;  
  
วตฺติ จกฺกํ มหาวีโร, มิคทาเย นรุตฺตโมฯ  
</li>
  
<li>
อภิภู สมฺภโว เจว, อเหสุํ อคฺคสาวกา;  
  
เขมงฺกโร นามุปฎฺฐาโก, สิขิสฺสาปิ มเหสิโนฯ  
</li>
  
<li>
สขิลา จ ปทุมา จ, อเหสุํ อคฺคสาวิกา;  
  
โพธิ ตสฺส ภควโต, ปุณฺฑรีโกติ วุจฺจติฯ  
</li>
  
<li>
สิริวโฑฺฒ จ นโนฺท จ, อเหสุํ อคฺคุปฎฺฐกา;  
  
จิตฺตา เจว สุคุตฺตา จ, อเหสุํ อคฺคุปฎฺฐิกาฯ  
</li>
  
<li>
อุจฺจตฺตเนน โส พุโทฺธ, สตฺตติหตฺถมุคฺคโต;  
  
กญฺจนคฺฆิยสงฺกาโส, ทฺวตฺติํสวรลกฺขโณฯ  
</li>
  
<li>
ตสฺสาปิ พฺยามปฺปภา กายา, ทิวารตฺติํ นิรนฺตรํ;  
  
ทิโสทิสํ นิจฺฉรนฺติ, ตีณิโยชนโส ปภาฯ  
</li>
  
<li>
สตฺตติวสฺสสหสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ธมฺมเมฆํ  
  
ปวเสฺสตฺวา, เตมยิตฺวา สเทวเก;  
  
เขมนฺตํ ปาปยิตฺวาน, นิพฺพุโต โส สสาวโกฯ  
</li>
  
<li>
อนุพฺยญฺชนสมฺปนฺนํ, ทฺวตฺติํสวรลกฺขณํ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
สิขี มุนิวโร พุโทฺธ, อสฺสารามมฺหิ นิพฺพุโต;  
  
ตเตฺถวสฺส ถูปวโร, ตีณิโยชนมุคฺคโตติฯ  
</li>
  
สิขิสฺส ภควโต วํโส วีสติโมฯ  
</li>
  
  
  
  
  