<h1>๑๙. เอกูนวีสติมวโคฺค</h1>
<h3>๑. กิเลสปชหนกถาวณฺณนา</h3>
<p> อิทานิ  กิเลสปชหนกถา นาม โหติฯ ตตฺถ ‘‘ยสฺมา กิเลสปหานํ นาม อตฺถิ, ปหีนกิเลสสฺส จ อตีตาปิ กิเลสา ปหีนาว โหนฺติ, อนาคตาปิ, ปจฺจุปฺปนฺนาปิ, ตสฺมา อตีเตปิ กิเลเส ปชหติ, อนาคเตปิ, ปจฺจุปฺปเนฺนปี’’ติ เยสํ ลทฺธิ, เสยฺยถาปิ เอกจฺจานํ อุตฺตราปถกานํ; เต สนฺธาย ติอาทิปุจฺฉา สกวาทิสฺส, ปฎิญฺญา อิตรสฺส ฯ เสสํ ยถาปาฬิเมว นิยฺยาติฯ ติ อิมสฺมิํ ปน ปรวาทิสฺส ปเญฺห ยสฺมา กจวรํ ปชหนฺตสฺส กจวเร ฉฑฺฑนวายาโม วิย กิเลเส ปชหนฺตสฺส น อตีตาทิเภเทสุ กิเลเสสุ วายาโม อตฺถิ, นิพฺพานารมฺมเณ ปน อริยมเคฺค ปวตฺติเต กิเลสา อนุปฺปนฺนาเยว นุปฺปชฺชนฺตีติ ปหีนา นาม โหนฺติ, ตสฺมา นฺติ ปฎิกฺขิปติฯ ติอาทิ ปน ยสฺมา ‘‘นตฺถิ กิเลสปชหนา’’ติ น วตฺตพฺพํ, ตสฺมา อตีตาทิเภเท ปชหตีติ ฉเลน วุตฺตํฯ</p>

</p>


<h3>๒. สุญฺญตกถาวณฺณนา</h3>
<p> อิทานิ  สุญฺญตกถา นาม โหติฯ ตตฺถ ติ เทฺว สุญฺญตา ขนฺธานญฺจ อนตฺตลกฺขณํ นิพฺพานญฺจฯ เตสุ อนตฺตลกฺขณํ  ตาว เอกจฺจํ เอเกน ปริยาเยน สิยา สงฺขารกฺขนฺธปริยาปนฺนํ, นิพฺพานํ, อปริยาปนฺนเมวฯ อิมํ ปน วิภาคํ อคฺคเหตฺวา ‘‘สุญฺญตา สงฺขารกฺขนฺธปริยาปนฺนา’’ติ เยสํ ลทฺธิ, เสยฺยถาปิ อนฺธกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ นฺติ สพฺพนิมิตฺตรหิตํ นิพฺพานํฯ ‘‘อปฺปณิหิโต’’ติปิ ตเสฺสว นามํฯ กสฺมา ปเนตํ อาภตนฺติ? อวิภชฺชวาทีวาเท โทสาโรปนตฺถํฯ ยสฺส หิ อวิภชิตฺวา ‘‘เอกเทเสเนว สุญฺญตา สงฺขารกฺขนฺธปริยาปนฺนา’’ติ ลทฺธิ, ตสฺส นิพฺพานมฺปิ สงฺขารกฺขนฺธปริยาปนฺนนฺติ อาปชฺชติฯ อิมสฺส โทสสฺสาโรปนตฺถํ ‘‘อนิมิตฺตํ อปฺปณิหิต’’นฺติ อาภตํฯ อิตโร ตสฺส ปริยาปนฺนภาวํ อนิจฺฉโนฺต ปฎิกฺขิปติฯ ติอาทิ นิพฺพานสงฺขาตาย สุญฺญตาย อนิจฺจภาวาปตฺติโทสทสฺสนตฺถํ วุตฺตํฯ</p>


<p> ติ ‘‘ยทิ อญฺญสฺส ขนฺธสฺส สุญฺญตา อญฺญกฺขนฺธปริยาปนฺนา, สงฺขารกฺขนฺธสุญฺญตายปิ เสสกฺขนฺธปริยาปนฺนาย ภวิตพฺพ’’นฺติ โจทนตฺถํ วุตฺตํฯ ติอาทิ ‘‘ยทิ สงฺขารกฺขนฺธสุญฺญตา เสสกฺขนฺธปริยาปนฺนา  น โหติ, เสสกฺขนฺธสุญฺญตาปิ สงฺขารกฺขนฺธปริยาปนฺนา น โหตี’’ติ ปฎิโลมทสฺสนตฺถํ วุตฺตํฯ</p>


<p> ติ สุตฺตํ ปรสมยโต อาภตํฯ ตตฺถ ติ ‘‘สเพฺพ สงฺขารา อนิจฺจา’’ติ อาคตฎฺฐาเน วิย ปญฺจกฺขนฺธา, เต จ อตฺตตฺตนิยสุญฺญตฺตา สุญฺญตาติ สาสนาวจรํ โหติ, น วิรุชฺฌติ, ตสฺมา อนุญฺญาตํฯ ยสฺมา ปเนตํ น สุญฺญตาย สงฺขารกฺขนฺธปริยาปนฺนภาวํ ทีเปติ, ตสฺมา อสาธกนฺติฯ</p>

</p>


<h3>๓. สามญฺญผลกถาวณฺณนา</h3>
<p> อิทานิ สามญฺญผลกถา นาม โหติฯ ตตฺถ มคฺควีถิยมฺปิ ผลสมาปตฺติวีถิยมฺปิ อริยมคฺคสฺส วิปากจิตฺตํ  สามญฺญผลํ นามาติ  สกสมเย สนฺนิฎฺฐานํฯ เยสํ ปน ตถา อคฺคเหตฺวา ‘‘กิเลสปหานเญฺจว ผลุปฺปตฺติ จ สามญฺญผลํ, ตสฺมา อสงฺขต’’นฺติ ลทฺธิ, เสยฺยถาปิ ปุพฺพเสลิยานํ; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสเมตฺถ เหฎฺฐา วุตฺตนยตฺตา ยถา ปาฬิเมว นิยฺยาตีติฯ</p>

</p>


<h3>๔. ปตฺติกถาวณฺณนา</h3>
<p> อิทานิ ปตฺติกถา นาม โหติฯ ตตฺถ ‘‘ยํ ยํ ปฎิลพฺภติ, ตสฺส ตสฺส ปฎิลาโภ ปตฺติ นามฯ สา จ อสงฺขตา’’ติ เยสํ ลทฺธิ, เสยฺยถาปิ ปุพฺพเสลิยานเญฺญว; เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ เสสมิธาปิ เหฎฺฐา วุตฺตนยตฺตา ยถาปาฬิเมว นิยฺยาตีติ ฯ นฺติอาทิ ยาย ลทฺธิยา ปตฺติ อสงฺขตาติ มญฺญติ, ตํ ปกาเสตุํ วุตฺตํฯ ตตฺถ สกวาที ‘‘น เหวํ วตฺตเพฺพ’’ติ ปฎิกฺขิปโนฺต เกวลํ ปตฺติยา รูปาทิภาวํ น สมฺปฎิจฺฉติฯ น หิ ปตฺติ นาม โกจิ ธโมฺม อตฺถิ, น ปน อสงฺขตภาวํ อนุชานาติฯ อิตโร ปน ปฎิเกฺขปมเตฺตเนว อสงฺขตาติ ลทฺธิํ ปติฎฺฐเปติ, สา อโยนิโส ปติฎฺฐาปิตตฺตา อปฺปติฎฺฐิตาเยวาติฯ</p>

</p>


<h3>๕. ตถตากถาวณฺณนา</h3>
<p> อิทานิ ตถตากถา นาม โหติฯ ตตฺถ เยสํ ‘‘รูปาทีนํ สพฺพธมฺมานํ รูปาทิสภาวตาสงฺขาตา ตถตา นาม อตฺถิ, สา จ สงฺขเตสุ รูปาทีสุ อปริยาปนฺนตฺตา อสงฺขตา’’ติ ลทฺธิ, เสยฺยถาปิ เอกจฺจานํ อุตฺตราปถกานํ, เต สนฺธาย ปุจฺฉา สกวาทิสฺส , ปฎิญฺญา อิตรสฺสฯ เสสมิธาปิ เหฎฺฐา วุตฺตนยตฺตา ปากฎเมวาติฯ</p>

</p>


<h3>๖. กุสลกถาวณฺณนา</h3>
<p> อิทานิ  กุสลกถา นาม โหติฯ ตตฺถ อนวชฺชมฺปิ กุสลํ อิฎฺฐปากมฺปิฯ อนวชฺชํ นาม กิเลสวิปฺปยุตฺตํฯ อยํ นโย ฐเปตฺวา อกุสลํ สพฺพธเมฺม ภชติฯ อิฎฺฐวิปากํ นาม อายติํ อุปปตฺติปวเตฺตสุ อิฎฺฐผลนิปฺผาทกํ ปุญฺญํฯ อยํ นโย กุสลตฺติเก อาทิปทเมว ภชติฯ เยสํ ปน อิมํ วิภาคํ อคฺคเหตฺวา อนวชฺชภาวมเตฺตเนว นิพฺพานํ กุสลนฺติ ลทฺธิ, เสยฺยถาปิ อนฺธกานํ, เตสํ อิฎฺฐวิปากเฎฺฐน นิพฺพานสฺส กุสลตาภาวํ ทีเปตุํ  ปุจฺฉา สกวาทิสฺส, อตฺตโน ลทฺธิวเสน ปฎิญฺญา อิตรสฺสฯ เสสมิธาปิ เหฎฺฐา วุตฺตนยตฺตา อุตฺตานตฺถเมวาติฯ</p>

</p>


<h3>๗. อจฺจนฺตนิยามกถาวณฺณนา</h3>
<p> อิทานิ อจฺจนฺตนิยามกถา นาม โหติฯ ตตฺถ เยสํ ‘‘สกิํ นิมุโคฺค นิมุโคฺคว โหตี’’ติ (อ. นิ. ๗.๑๕) สุตฺตํ นิสฺสาย ‘‘อตฺถิ ปุถุชฺชนสฺส อจฺจนฺตนิยามตา’’ติ ลทฺธิ, เสยฺยถาปิ เอกจฺจานํ อุตฺตราปถกานํ, เต สนฺธาย ปุจฺฉา สกวาทิสฺส, ปฎิญฺญา อิตรสฺสฯ ติอาทิ ‘‘นิยตมิจฺฉาทิฎฺฐิกสฺส จ มาตุฆาตกาทีนญฺจ สมาเน มิจฺฉตฺตนิยาเม มาตุฆาตกาทีหิปิ เต อจฺจนฺตนิยเตหิ ภวิตพฺพ’’นฺติ โจทนตฺถํ วุตฺตํฯ อิตโร ‘‘นิยตมิจฺฉาทิฎฺฐิโก สํสารขาณุโก ภวนฺตเรปิ นิยโตว อิเม ปน เอกสฺมิเญฺญว อตฺตภาเว’’ติ ลทฺธิยา นฺติ ปฎิกฺขิปติ ฯ</p>


<p> ติ ‘‘อยํ นิยโต วา โน วา’’ติ เอวํ อุปฺปเชฺชยฺยาติ ปุจฺฉติฯ อิตโร อนุปฺปตฺติการณํ อปสฺสโนฺต ปฎิชานาติฯ ติ ปุโฎฺฐ ปน ยํ ทิฎฺฐิํ อาเสวโนฺต นิยามํ โอกฺกโนฺต, ตตฺถ อนุปฺปตฺติํ สนฺธาย ปฎิชานาติฯ ตโต ติ ปุโฎฺฐ มเคฺคน อปฺปหีนตฺตา ปฎิกฺขิปติ, ตํ ทิฎฺฐิํ อารพฺภ อสมุทาจารโต ปฎิชานาติฯ อถ นํ ยสฺมา ปหานํ นาม วินา อริยมเคฺคน นตฺถิ, ตสฺมา ตสฺส วเสน โจเทตุํ ติอาทิมาหฯ โส เอกมเคฺคนาปิ อปฺปหีนตฺตา  ปฎิกฺขิปติฯ ปุน ติ ปุโฎฺฐ มิจฺฉามคฺคํ สนฺธาย ติอาทิมาหฯ</p>


<p> ติ ทุติยนิยามุปฺปตฺติํ ปุจฺฉติฯ อิตโร ยสฺมา ‘‘เยปิ เต โอกฺกลา วยภิญฺญา นตฺถิกวาทา อกิริยวาทา อเหตุกวาทา’’ติ (ม. นิ. ๓.๑๔๓) วจนโต ติโสฺสปิ นิยตมิจฺฉาทิฎฺฐิโย เอกสฺส อุปฺปชฺชนฺติ, ตสฺมา ปฎิชานาติฯ</p>


<p> อถ  นํ ‘‘น จ นาม โส อจฺจนฺตนิยาโม’’ติ โจเทตุํ ติอาทิมาหฯ อจฺจนฺตนิยตสฺส หิ ทุติยนิยาโม นิรตฺถโกฯ ติ ปเญฺห ยํ สสฺสตทิฎฺฐิยา สสฺสตนฺติ คหิตํ, ตเทว อุจฺฉิชฺชิสฺสตีติ คเหตฺวา อนุปฺปตฺติํ สนฺธาย ปฎิชานาติฯ ติ ปุโฎฺฐ มเคฺคน อปฺปหีนตฺตา ปฎิกฺขิปติ, วุตฺตนเยน อนุปฺปชฺชนโต ปฎิชานาติฯ ติอาทีสุปิ เอเสว นโยฯ เสสํ วิจิกิจฺฉาวาเร วุตฺตนยเมวฯ</p>


<p> นฺติ ปุจฺฉา ปรวาทิสฺส, สุตฺตสฺส อตฺถิตาย ปฎิญฺญา สกวาทิสฺสฯ น ปน โส ภวนฺตเรปิ นิมุโคฺควฯ อิมสฺมิเญฺญว หิ ภเว อภโพฺพ โส ตํ ทิฎฺฐิํ ปชหิตุนฺติ อยเมตฺถ อธิปฺปาโย, ตสฺมา อสาธกเมตนฺติฯ ติอาทิ วจนมเตฺต อภินิเวสํ อกตฺวา อโตฺถ ปริเยสิตโพฺพติ ทสฺสนตฺถํ วุตฺตนฺติฯ</p>

</p>


<h3>๘. อินฺทฺริยกถาวณฺณนา</h3>
<p> อิทานิ อินฺทฺริยกถา นาม โหติฯ ตตฺถ โลกิยา สทฺธา สทฺธา  เอว นาม, น สทฺธินฺทฺริยํฯ ตถา โลกิยํ วีริยํ…เป.… สติ… สมาธิ… ปญฺญา ปญฺญาเยว นาม, น ปญฺญินฺทฺริยนฺติ เยสํ ลทฺธิ, เสยฺยถาปิ เหตุวาทานเญฺจว มหิสาสกานญฺจ; เต สนฺธาย ปุจฺฉา สกวาทิสฺส, ปฎิญฺญา อิตรสฺส ฯ ติอาทิ ยสฺมา โลกิยาปิ สทฺธาทโยว ธมฺมา อธิปติยเฎฺฐน อินฺทฺริยํ, น สทฺธาทีหิ อญฺญํ สทฺธินฺทฺริยาทิ นาม อตฺถิ, ตสฺมา โลกิยานมฺปิ สทฺธาทีนเญฺญว สทฺธินฺทฺริยาทิภาวทสฺสนตฺถํ วุตฺตํฯ ติอาทิ ยถา เต โลกิยาปิ มนาทโย ธมฺมา มนินฺทฺริยาทีนิ, เอวํ โลกิยา สทฺธาทโยปิ สทฺธินฺทฺริยานีติ อุปมาย ตสฺสตฺถสฺส วิภาวนตฺถํ วุตฺตํฯ เสสเมตฺถ ยถาปาฬิเมว นิยฺยาตีติฯ</p>

</p>

</p>





