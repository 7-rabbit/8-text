<h1>สตฺตโม ปริเจฺฉโท</h1>
<h3>๗. ภูมิปุคฺคลสมฺภวกถา</h3>
<ol>
<li>
ทฺวิเหตุกาเหตุกานํ  
, น สมฺปชฺชติ อปฺปนา;  
  
อรหตฺตญฺจ นตฺถีติ, นเตฺถว ชวนกฺริยาฯ  
</li>
  
<li>
ญาณปากา น วตฺตนฺติ, ชฬตฺตา มูลสนฺธิยา;  
  
ทฺวิเหตุกตทาลมฺพํ, สิยา สุคติยํ น วาฯ  
</li>
  
<li>
ติเหตุกานํ สตฺตานํ, สมถญฺจ วิปสฺสนํ;  
  
ภาเวนฺตานํ ปวตฺตนฺติ, ฉพฺพีสติปิ อปฺปนาฯ  
</li>
  
<li>
อรหนฺตาน สตฺตานํ, ภวนฺติ ชวนกฺริยา;  
  
ยถาภูมินิยาเมน, ญาณปากา จ ลพฺภเรฯ  
</li>
  
<li>
วชฺฌา  
ปฐมมเคฺคน, กงฺขาทิฎฺฐิยุตา ปน;  
  
ปฎิฆํ ตติเยเนว, กมฺมมเนฺตน สาสวํฯ  
</li>
  
<li>
ตสฺมา เตสํ น วตฺตนฺติ, ตานิ จิตฺตานิ สพฺพถา;  
  
มคฺคฎฺฐานํ ตุ มโคฺคว, นาญฺญํ สโมฺภติ กิญฺจิปิฯ  
</li>
  
<li>
อเหตุกวิปากานิ, ลพฺภมานาย วีถิยา;  
  
สพฺพถาปิ จ สเพฺพสํ, สมฺภวนฺติ ยถารหํฯ  
</li>
  
<li>
ปญฺจทฺวาเร มโนทฺวาเร, ธุวมาวชฺชนทฺวยํ;  
  
ปริตฺตปุญฺญาปุญฺญานิ, ลพฺภนฺติ ลหุวุตฺติโตฯ  
</li>
  
<li>
กฺริยาชวนมปฺปนา, นตฺถาปาเยสุ การณํ;  
  
นตฺถิ สเหตุกา ปากา, ทุคฺคตตฺตา หิ สนฺธิยาฯ  
</li>
  
<li>
พฺรหฺมานํ ปฎิฆํ นตฺถิ, ฌานวิกฺขมฺภิตํ ตถา;  
  
เหฎฺฐาฌานํ วิรตฺตตฺตา, น ภาเวนฺติ อรูปิโนฯ  
</li>
  
<li>
ปุเพฺพว ทิฎฺฐสจฺจาว, อริยารูปภูมกา;  
  
ตสฺมาทิมโคฺค นเตฺถตฺถ, กายาภาวา สิตํ ตถาฯ  
</li>
  
<li>
สุทฺธาวาสาปิ ปตฺตาว, เหฎฺฐานุตฺตรปญฺจกํ;  
  
สตฺตปาปปหีนา จ, ตสฺมา นเตฺถตฺถ ตานิ จฯ  
</li>
  
<li>
ปญฺจทฺวาริกจิตฺตานิ  
, ทฺวาราภาเว น วิชฺชเร;  
  
สเหตุกวิปากา จ, ยถาภูมิววตฺถิตาฯ  
</li>
  
<li>
สมฺภวาสมฺภวเญฺจวํ, ญตฺวา ปุคฺคลภูมิสุ;  
  
ลพฺภมานวสา ตตฺถ, จิตฺตสงฺคหมุทฺทิเสฯ  
</li>
  
<li>
กุสลาทิปฺปเภทา จ, ตถา ภูมาทิเภทโต;  
  
วตฺถุทฺวารารมฺมณโต, ภูมิปุคฺคลโตปิ จฯ  
</li>
  
<li>
วิภาโค โย สมุทฺทิโฎฺฐ,  
  
จิตฺตานญฺจ ตุ สมฺภวา;  
  
เญโยฺย  
เจตสิกานญฺจ,  
  
สมฺปโยคานุสารโตติฯ  
</li>
  
อิติ จิตฺตวิภาเค ภูมิปุคฺคลสมฺภวกถา นิฎฺฐิตาฯ  
</li>
  
สตฺตโม ปริเจฺฉโทฯ  
</li>
  
นิฎฺฐิโต จ จิตฺตวิภาโคฯ  
</li>
  
  
  
  
  