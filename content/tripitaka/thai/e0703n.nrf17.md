<h1>อฎฺฐารสม ปริเจฺฉท</h1>
<h3>มหาโพธิคฺคหโณ</h3>
<ol>
<li>
มหาโพธิญฺจ เถริญฺจ, อาณาเปตุํ มหีปติ;  
  
เถเรน วุตฺตวจนํ, สรมาโน สเก ฆเรฯ  
</li>
  
<li>
อโนฺตวเสฺส’ก ทิวสํ, นิสิโนฺน เถรสนฺติเก;  
  
สหา’มเจฺจหิ มเนฺตตฺวา, ภาคิเนยฺยํ สยํ สกํฯ  
</li>
  
<li>
อริฎฺฐนามกา’มจฺจํ  
, ตสฺมิํ กเมฺม นิโยชิตุํ;  
  
มนฺตฺวา อามนฺตยิตฺวาน, อิทํ วจนมพฺรวิฯ  
</li>
  
<li>
ตา สกฺขิสฺสสิ  
.  
.  
.  
.  
.,  
ธมฺมาโสกสฺส สนฺติกา;  
  
มหาโพธิํ สงฺฆมิตฺตํ, เถริํ อานยิตุํ อิธฯ  
</li>
  
<li>
สกฺขิสฺสามิ อหํ เทว, อาเนตุํ ตํ ทุเว ตโต;  
  
อิธา’คโต ปพฺพชิตุํ, สเจ ลจฺฉามิ มานทฯ  
</li>
  
<li>
เอวํ โหตูติ วตฺวาน, ราชา ตํ ตตฺถ เปสยิ;  
  
โส เถรสฺส จ รโญฺญ จ, สาสนํ คยฺห วนฺทิยฯ  
</li>
  
<li>
อสฺสยุชสุกฺกปเกฺข, นิกฺขโนฺต ทุติเย’หนิ;  
  
สานุยุโตฺต ชมฺพุโกเล, นาวมารุยฺห ปฎฺฎเนฯ  
</li>
  
<li>
มโหทมิํ กริตฺวาน, เถราธิฎฺฐานโยคโต;  
  
นิกฺขนฺตทิวเสเยว, รมฺมํ ปุปฺผปุรํ อคาฯ  
</li>
  
<li>
ตทา ตุ อนุลาเทวี, ปญฺจกญฺญาสเตหิ จ;  
  
อเนฺตปุริกอิตฺถีนํ, สทฺธิํ ปญฺจสเตหิ จฯ  
</li>
  
<li>
ทสสีลํ สมาทาย, กาสาย วสนา สุจิ;  
  
ปพฺพชฺชาเปกฺขิ นิเสขา, เปกฺขนฺติ เถริยา’คมํฯ  
</li>
  
<li>
นครเสฺส’กเทสมฺหิ, รเมฺม ภิกฺขุนุปสฺสเย;  
  
การาปิเต นริเนฺทน, วาสํ กเปฺปสิ สุพฺพตาฯ  
</li>
  
<li>
อุปาสิกาหิ ตาเห’ส, วุโตฺต ภิกฺขุนุปสฺสโย;  
  
อุปาสิกา วิหาโรติ, เตน ลํกาย วิสฺสุโตฯ  
</li>
  
<li>
ภาคิเนโยฺย มหา’ริโฎฺฐ, ธมฺมาโสกสฺส ราชิโน;  
  
อเปฺปตฺวา ราชสเนฺทสํ, เถรสเนฺทส’มพฺรวิฯ  
</li>
  
<li>
ภาตุชยา สหายสฺส, รโญฺญ เต ราชกุญฺชร;  
  
อากงฺขมานา ปพฺพชฺชํ, นิจฺจํ วสติ สญฺญตาฯ  
</li>
  
<li>
สงฺฆมิตฺตํ ภิกฺขุนิํ ตํ, ปพฺพาเชตุํ วิสชฺชย;  
  
ตาย สทฺธิํ มหาโพธิ-ทกฺขิณสาขเมว จฯ  
</li>
  
<li>
เถริยา จ ตเมวตฺถํ, อพฺรวิ เถรภาสิตํ;  
  
คนฺตฺวา ปิตุสมีปํ สา, เถรี เถรมตํ พฺรวีฯ  
</li>
  
<li>
อาห  
ราชา ตุวํ อมฺม, อปสฺสโนฺต กถํ อหํ;  
  
โสกํ วิโนทยิสฺสามิ, ปุตฺตนตฺตวิโยคชํฯ  
</li>
  
<li>
อาห สา เม มหาราช, ภาตุโน วจนํ ครุ;  
  
ปพฺพาชนียา จ พหู, คนฺตพฺพํ ตตฺถ เตน เมฯ  
</li>
  
<li>
‘‘สตฺถฆาตมนารหา, มหาโพธิมหีรุหา;  
  
กถนฺนุ สาขํ คณิสฺสํ’’, อิติ ราชา วิจินฺตยีฯ  
</li>
  
<li>
อมจฺจสฺส มหาเทว-นามกสฺส มเตน โส;  
  
ภิกฺขุสงฺฆํ นิมเนฺตตฺวา, โภเชตฺวา ปุจฺฉิ ภูปติํฯ  
</li>
  
<li>
ภเนฺต ลํกํ มหาโพธิ, เปเสตพฺพา นุ โข อิติ;  
  
เถโร โมคฺคลิปุโตฺต โส, เปเสตพฺพาติ ภาสิยฯ  
</li>
  
<li>
กตํ มหาอธิฎฺฐาน-ปญฺจกํ ปญฺจจกฺขุนา;  
  
อาภาสิ รโญฺญ ตํ สุตฺวา, ตุสฺสิตฺวา ธรณีปติฯ  
</li>
  
<li>
สตฺตโยชนิกํ มคฺคํ, โส มหาโพธิคามินํ;  
  
โสธาเปตฺวาน สกฺกจฺจํ, ภูสาเปติ อเนกธาฯ  
</li>
  
<li>
สุวณฺณํ นีหราเปสิ, กฎาหกรณาย จ;  
  
วิสฺสกโมฺม จ อาคนฺตฺวา, สตุลาธารรูปวาฯ  
</li>
  
<li>
‘‘กฎาหํ กิํ ปมาณํ นุ, กโรมี’ติ อปุจฺฉิตํ;  
  
‘‘ญตฺวา ปมาณํ ตฺวํเยว, กโรหิ’’ อิติ ภาสิยฯ  
</li>
  
<li>
สุวณฺณา คเหตฺวาน, หเตฺถน ปริมชฺชิย;  
  
กฎาหํ ตงฺขณํเยว, นิมฺมินิตฺวาน ปกฺกมิฯ  
</li>
  
<li>
นวหตฺถปริเกฺขปํ, ปญฺจหตฺถํ คภีรโต;  
  
ติหตฺถวิกฺขมฺภยุตํ, อฎฺฐงฺคุลฆนํ สุภํฯ  
</li>
  
<li>
ยุวสฺส หตฺถิโน โสณฺฑ-ปมาณมุขวฎฺฎิกํ;  
  
คาหา เปตฺวาน ตํ ราชา, พาลสุรสมปฺปกํฯ  
</li>
  
<li>
สตฺตโยชนทีฆาย, วิตฺถตายติ โยชนํ;  
  
เสนาย จตุรงฺคินฺยา, มหาภิกฺขุคเณน จฯ  
</li>
  
<li>
อุปคมฺม มหาโพธิํ, นานาลงฺการภูสิตํ;  
  
นานารตนจิตฺตํ ตํ, วิวิธทฺธชมาลินิํฯ  
</li>
  
<li>
นานากุสุมสํกิณฺณํ  
, นานาตุริยโฆสิตํ;  
  
เสนาย ปริวาเรตฺวา, ปริกฺขิปิย สาณิยาฯ  
</li>
  
<li>
มหาเถรสหเสฺสน, ปมุเขน มหาคเณ;  
  
รญฺญํ ปตฺตาภิเสกานํ, สหเสฺสนา’ธิเกน จฯ  
</li>
  
<li>
อตฺตานํ ปริวาเรตฺวา, มหาโพธิญฺจ สาธุกํ;  
  
โอโลเกสิ มหาโพธิํ, ปคฺคเหตฺวาน อญฺชลิํฯ  
</li>
  
<li>
ตสฺสา ทกฺขิณสาขาย, จตุหตฺถปมาณกํ;  
  
ฐานํ ขนฺธญฺจ วเชฺชตฺวา, สาขา อนฺตรธายิสุํฯ  
</li>
  
<li>
ตํ ปาฎิหาริยํ ทิสฺวา, ปตีโต ปุถวีปติ;  
  
‘‘ปูเชม’หํ มหาโพธิํ, รเชฺชนา’หิ อุทีริยฯ  
</li>
  
<li>
อภิสิญฺจิ มหาโพธีํ, มหารเชฺช มหีปติ;  
  
ปุปฺผาทีหิ มหาโพธิํ, ปูเชตฺวาน ปทกฺขิณํฯ  
</li>
  
<li>
กตฺวา อฎฺฐสุ ฐาเนสุ, วนฺทิตฺวาน กตญฺชลี;  
  
สุวณฺณขจิเต ปีเฐ, นานารตนมณฺฑิเตฯ  
</li>
  
<li>
สฺวาโรเห ยาว สาอุเจฺจ, ตํ สุวณฺณกฎาหกํ;  
  
ฐปาเปตฺวาน อารุยฺห, คเหตุํ สาขมุตฺตมํฯ  
</li>
  
<li>
อาทิยิตฺวาน โสวณฺณ ตุลิกาย มโนสิลํ;  
  
เลขํ ทตฺวาน สาขาย, สจฺจกฺริยมกา อิติฯ  
</li>
  
<li>
‘‘ลํกาทีปํ ยทิ อิโต, คนฺตพฺพํ อุรุโพธิยา;  
  
นิเพฺพมติโก พุทฺธสฺส, สาสนมฺหิ สเจ อหํฯ  
</li>
  
<li>
สยํเยว มหาโพธิ-สาขายํ ทกฺขิณา สุภา;  
  
ฉิชฺชิตฺวาน ปติฎฺฐาตุ, อิธ เหมกฎาหเกฯ  
</li>
  
<li>
เลขฐาเน มหาโพธิ, ฉิชฺชิตฺวา สยเมว สา;  
  
คนฺธกทฺทมปูรสฺส, กฎาหโสฺส’ปริฎฺฐิตาฯ  
</li>
  
<li>
มูลเลขาย อุปริ, ติยงฺคุลติยงฺคุเล;  
  
ททํ มโนสิลา เลขา, ปริกฺขิปิ นริสฺสโรฯ  
</li>
  
<li>
อาทิยา ถูลมูลานิ, ขุทฺทกานิ’ตราหิ ตุ;  
  
นิกฺขมิตฺวา ทส ทส, ชาลีภูตา นิโอตรุํฯ  
</li>
  
<li>
ตํ  
ปาฎิหาริยํ ทิสฺวา, ราชา’ตีว ปโมทิโต;  
  
ตเตฺถวา’กาสิ อุกฺกุฎฺฐิํ, สมนฺตา ปริสาปิ จฯ  
</li>
  
<li>
ภิกฺขุสโงฺฆ สาธุการํ, ตุฎฺฐจิโตฺต ปโมทยิ;  
  
เจลุเกฺขปสหสฺสานิ, ปวตฺติํสุ สมนฺตโตฯ  
</li>
  
<li>
เอวํ สเตน มูลานํ, ตตฺถ สา คนฺธกทฺทเม;  
  
ปติฎฺฐาสิ มหาโพธิ, ปสาเทนฺตี มหาชนํฯ  
</li>
  
<li>
ตสฺสา ขโนฺธ ทสหโตฺถ, ปญฺจสาขา มโนรมา;  
  
จตุหตฺถา จตุหตฺถา, ทสฑฺฒผลมณฺฑิตาฯ  
</li>
  
<li>
สหสฺสนฺตุ ปสาขานํ, สาขานํ ตาสมาสิ จ;  
  
เอวํ อาสิ มหาโพธิ, มโนหรสิริธราฯ  
</li>
  
<li>
กฎาหมฺหิ มหาโพธิ-ปติฎฺฐิตกฺขเณ มหี;  
  
อกมฺปิ ปาฎิหีรานิ, อเหสุํ วิวิธานิ จฯ  
</li>
  
<li>
สยํ นาเทหิ ตูริยานํ, เทเวสุ มานุเสสุ จ;  
  
สาธุการนินาเทติ, เทวพฺรหฺมคณสฺส จฯ  
</li>
  
<li>
เมฆานํ มิคปกฺขินํ, ยกฺขาทีนํ รเวหิ จ;  
  
รเวหิจมหีกเมฺป, เอกโกลาหลํ อหุฯ  
</li>
  
<li>
โพธิยา ผลปเตฺตหิ, ฉพฺพณฺณรสฺมิโย สุภา;  
  
นิกฺขมิตฺวา จกฺกวาฬํ, สกลา โสภยิํสุ จฯ  
</li>
  
<li>
สกฎาหา มหาโพธิ, อุคฺคนฺตฺวาน ตโต นภํ;  
  
อฎฺฐาสิ หิมคพฺภมฺหิ, สตฺตาหานิ อทสฺสนาฯ  
</li>
  
<li>
ราชา โอรุยฺห ปีฐมฺหา, ตํ สตฺตาหํ ตหิํ วสํ;  
  
นิจฺจํ มหาโพธิปูชํ, อกาสิ จ อเนกธาฯ  
</li>
  
<li>
อตีเต ตมฺหิ สตฺตาเห, สเพฺพ หิมวลาวกา;  
  
ปวิสิํสุ มหาโพธิํ, สพฺพากา รํสิโยปิ จฯ  
</li>
  
<li>
สุเทฺธนกทิสิสฺสิตฺถ, สากฎาเห ปตฺติฎฺฐิตา;  
  
มหาชนสฺส สพฺพสฺส, มหาโพธิ มโนรมาฯ  
</li>
  
<li>
ปวตฺตมฺหิ มหาโพธิ, วิวิเธ ปาฎิหาริเย;  
  
วิมฺหาปยนฺติ ชนตํ, ปถวีตลโมรุหิฯ  
</li>
  
<li>
ปาฎิหิเรหิ’เนเกหิ  
, เตหิ โส ปีณิโต ปุน;  
  
มหาราชา มหาโพธิํ, มหารเชฺชน ปูชยิฯ  
</li>
  
<li>
มหาโพธิํ มหารเชฺช-นาภิสิญฺจิย ปูชยํ;  
  
นานาปูชาหิ สตฺตาหํ, ปุน ตเตฺถว โส วสิฯ  
</li>
  
<li>
อสฺสยุชสุกฺกปเกฺข, ปนฺนรสอุโปสเถ;  
  
อคฺคเหสิ มหาโพธิํ, ทฺวิสตฺตาหมจฺจเย ตโตฯ  
</li>
  
<li>
อสฺสยุชกาฬปเกฺข, จตุทฺทสอุโปสเถ;  
  
รเถ สุเภ ฐเปตฺวาน, มหาโพธิํ รเถสโภฯ  
</li>
  
<li>
ปูเชโนฺต ตํ ทินํเยว, อุปเนตฺวา สกํ ปุรํ;  
  
อลงฺกริตฺวา พหุธา, กาเรตฺวา มณฺฑปํ สุภํฯ  
</li>
  
<li>
กตฺติกสุกฺกปกฺขสฺส, ทิเน ปาฎิปเท ตหิํ;  
  
มหาโพธิํ มหาสาล-มูเล ปาจินเต สุเภฯ  
</li>
  
<li>
ฐปาเปตฺวาน กาเรสิ, ปูชา’เนกา ทิเน ทิเน;  
  
คาหโต สตฺตรสเม, วิวเส ตุ นวงฺกิราฯ  
</li>
  
<li>
สกิํ เยวอชายิํสุ, ตสฺสา’เนกนราธิโป;  
  
ตุฎฺฐจิโตฺต มหาโพธิํ, ปุน รเชฺชน ปูชยิฯ  
</li>
  
<li>
มหารเชฺช’ภิ สิญฺจิตฺวา, มหาโพธิํ มหิสฺสโร;  
  
กาเรสิ จ มหาโพธิ-ปูชา นานปฺปการกํฯ  
</li>
  
<li>
อิติ กุสุมปุเร สเรสรํสา,  
  
พหุวิธจารุธชากุลาวิสาลา;  
  
สุรุจิรปวโรรุ โพธิปูชา,  
  
มรุนรจิตฺตวิกาสินี อโหสีติฯ  
</li>
  
สุชนปฺปสาทสํเวคตฺถาย กเต มหาวํเส  
</li>
  
มหาโพธิคฺคหโณ นาม  
</li>
  
อฎฺฐารสโม ปริเจฺฉโทฯ  
</li>
  
  
  
  
  