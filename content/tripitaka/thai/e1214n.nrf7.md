<h1>ตนาทโย</h1>
<ol>
<li>
ตนุ วิตฺถาเร สก สตฺติสฺมิํ-ทุ ปริตาเป สนุ ทานสฺมิํ,  
  
วน ยาจายํ มนุ โพธสฺมิํ-หิ คเต อป ปาปุณนสฺมิํ (หิ,)  
  
กร กรณสฺมิํ(ภวติ)สิ พเนฺธ-สุ อภิสฺสวเน(ตนุ อาทีนิ;)  
</li>
  
นิจฺจํ เณณยนฺตา จุราทโยฯ  
</li>
  
<li>
จุร เถเยฺย โลก (ธาตุ) ทสฺสเน อกิ ลกฺขเณ,  
  
สิยา ถก ปติฆาเต (ปุน) ตกฺก วิตกฺกเณ;  
</li>
  
<li>
ลกฺข ทสฺสนอเงฺกสุ (วตฺตเต) มกฺข มกฺขเณ,  
  
ภกฺขา’ทเน โมกฺข โมเจ สุข-ทุกฺข (จ) ตกิรเย;  
</li>
  
<li>
ลิงฺค จิตฺตกิรยา’ทีสุ มค-มคฺค คเวสเน,  
  
(ปุนา’ปิ) ปจ วิตฺถาเร เกฺลเส วญฺจ ปลมฺภเนฯ  
</li>
  
<li>
วจฺจ อชฺฌายเน อจฺจ ปูชายํ วจ ภาสเน,  
  
รจ ปติยตเน สุจ เปสุเญฺญ รุจ โรจเน;  
</li>
  
<li>
มุจปฺปโมจเน โลจ ทสฺสเน กจ ทิตฺติยํ,  
  
สชฺชา’ชฺช อชฺชเน ตชฺช ตชฺชเน วชฺช วชฺชเน;  
</li>
  
<li>
ยุช สํยมเน ปูช ปูชายํ ติช เตชเน,  
  
ปช มคฺค สํวรเณ คเต ภช วิภาชเน;  
</li>
  
<li>
(อโถ) ภาช ปุถกฺกาเร สภาช ปีติทสฺสเน,  
  
(อโถ ตุ) ฆฎ สงฺฆาเต ฆฎฺฎ สญฺจลนา’ทิสุ;  
</li>
  
<li>
กุฎ-โกฎฺฎเจฺฉทเน (เทฺว) กุฎ อาโกฎนา’ทิสุ,  
  
นฎ นเจฺจ จฎ-ปุฎ เภเท วณฺฎ วิภาชเน;  
</li>
  
<li>
ตุวฎฺฎ เอกสยเน ฆโฎ วิสรเณ (สิยา),  
  
คุณฺฐ โอคุณฺฐเน เหฐ พาธายํ เวฐ เวฐเน  
  
คุฑิ เวเฐ กฑิ-ขฑิ เภทเน มฑิ ภูสเน;  
</li>
  
<li>
ปณฺฑ-ภณฺฑ ปริภาเส ทฑิ อาณาย (มีริโต),  
  
ตฑิ สํตาฬเน ปิณฺฑ สงฺฆาเต ฉฑฺฑ ฉฑฺฑเน;  
</li>
  
<li>
วณฺณ สํวณฺณเน จุณฺณ จุณฺณเน อาณ เปสเน,  
  
คณ สํกลเน กณฺณ สวเณ จินฺต จินฺตเน;  
</li>
  
<li>
สนฺต สโงฺกจเน มนฺต คุตฺต ภาสน ชานเน,  
  
จิต สํเจตนา’ทิสุ กิตฺต สํสทฺทเน (ภเว;)  
</li>
  
<li>
ยต นียฺยาตเน คนฺถ สนฺทเพฺภ อตฺถ ยาจเน,  
  
กถ วากฺยปฺปพเนฺธ (จ) วิท ญาเณ นุเท จุท;  
</li>
  
<li>
ฉทา’ปวารเณ ฉทฺท วมเน ฉนฺท อิจฺฉยํ,  
  
วที’ภิวาท โถเมสุ ภทิกลฺยาณกมฺมนิ;  
</li>
  
<li>
หิฬาท (ตุ) สุเข คนฺธ สูจเน วิธ กมฺปเน,  
  
รนฺธ ปาเก (อโถ) มาน ปูชายํ นุ ตฺถุติมฺหิ (ตุ;)  
</li>
  
<li>
ถน เทวสเทฺท อูน ปริหาเน เถน โจริเย,  
  
ธน สเทฺท ญป โตส นิสาน มารณา’ทิสุ;  
</li>
  
<li>
ลป วาเกฺย ฌป ทาเห รุป โรปณอาทิสุ,  
  
ปี ตปฺปเน (สิยา) กปฺป วิตเกฺก ลภิ วญฺจเน;  
</li>
  
<li>
(อโถ) วหิ ครหายํ สมุ สานฺตฺวน ทสฺสเน,  
  
กมุ อิจฺฉาย กนฺติมฺหิ (สิยา) โถม สิลาฆเน;  
</li>
  
<li>
ติมุ เตมน สงฺกาสุ อม โรคคตา’ทิสุ,  
  
สํคาม ยุเทฺธ (วเตฺตยฺย) อีร วาจา ปกมฺปเน;  
</li>
  
<li>
วร อาวรณิ’จฺฉาสุ ยาจายํ ธร ธารเณ,  
  
ตีร กมฺม สมตฺติมฺหิ ปาร สามตฺถิยา’ทิสุ;  
</li>
  
<li>
ตุลุ’มฺมาเน ขล โสเว สญฺจเย ปาลรกฺขเณ,  
  
กล สงฺกลนา’ทีสุ (ภเว) มีล นิมีลเน;  
</li>
  
<li>
สีลู’ปธารเณ มูล โรหเณ ลล อิจฺฉเน,  
  
ทุล อุเกฺขปเณ ปูล มหตฺตน สมุสฺสเย;  
</li>
  
<li>
ฆุส สเทฺท ปิส เปเส ภุสา’ลงฺกรเณ (สิยา,)  
  
รุส ปารุสิเย ขุํส อโกฺกเส ปุส โปสเน;  
</li>
  
<li>
ทิส อุจฺจารณา’ทีสุ วส อจฺฉาทเน (สิยา,)  
  
รส’สฺสาเท รเว เสฺนเห (อโถ) สิส วิเสสเน;  
</li>
  
<li>
สิ พเนฺธ มิสฺส สมฺมิเสฺส กุห วิมฺภาปเน สิยา,  
  
รห จาเค คเต (จา’ปิ) มห ปูชาย (มีริโต;)  
</li>
  
<li>
ปิหิ’จฺฉายํ สิยา วีฬ ลชฺชายํ เอฬ ผาฬเน  
  
หีฬ คารหิเย ปีฬ พาธายํ ตฬ ตาฬเน  
  
ลฬ (ธาตู)’ปเสวา’ยํ (วตฺตตี’เมจุราทโย;)  
</li>
  
สมตฺตา สตฺตคณาฯ  
</li>
  
<li>
ภุวาที จ รุธาที จ-ทิวาทิ สฺวา’ทโย คณา,  
  
กิยาที จ ตนาที จ-จุราทีตี’ธ สตฺตธา;  
</li>
  
<li>
กิรยาวาจิตฺตมกฺขาตุ-เม’เกกโตฺถ พหู’ทิโต,  
  
ปโยคโต’นุคนฺตพฺพา-อเนกตฺถา หิ ธาตโว;  
</li>
  
<li>
หิตาย มนฺทพุทฺธีนํ-วฺยตฺตํ วณฺณกฺกมา ลหุํ,  
  
รจิตา ธาตุมญฺชุสา-สีลวํเสน ธีมตา;  
</li>
  
<li>
สทฺธมฺมปเงฺกรุหราชหํโส,  
  
อาสิฎฺฐธมฺมฎฺฐิติ สีลวํโส;  
  
ยกฺขทฺทิเลนาขฺย นิวาสวาสี,  
  
ยติสฺสโร โสยมิทํ อกาสิ;  
</li>
  
กจฺจายน ธาตุมญฺชูสา สมตฺตาฯ  
</li>
  
<h3>สาจริยานุสิฎฺฐา</h3>
<h3>ปริสิฎฺฐปริภาสา</h3>
</ol>
<ol>
<li>
เอกา เนกสฺส รานนฺตู-’ภเยสํ อนฺติมา สรา,  
  
องฺคานุพนฺธา ธาตูนํ-วุจฺจเนฺต’ปิ ยถากฺกมํ;  
</li>
  
<li>
ธาตุโน วฺยาญฺชนา ปุเพฺพ-นิคฺคหีตํ สม’นฺติมา,  
  
อิวเณฺณนา’รุธาทีน-มนุพเนฺธน จิณฺหิตํ;  
</li>
  
<li>
เสสา’นุพนฺธา สเพฺพสํ-โหนฺตี’ธุ’จฺจารณปฺผลา,  
  
อุจฺจาวจปฺผลา ภาส-นฺตรมฺปตฺวา ภ วนฺติ’ปิ;  
</li>
  
<li>
นามธาตุก ภาโว’ปิ-กิรยาย อธิการโต,  
  
วิรุทฺธนฺตราภาวา-กฺวจิเทว ปยุชฺชเต;  
</li>
  
<li>
ทฺวนฺทยุตฺติวสา กฺวาปิ-อาเทโส โยวิภตฺติยา,  
  
คุณาทิภาว สโทฺท’ปิ-ตกิรยเตฺถ วิธียเต;  
</li>
  
  
  
  
  