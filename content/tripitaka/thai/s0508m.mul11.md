<h1>๑๒. ทฺวาทสกนิปาโต</h1>
<h3>๑. สีลวเตฺถรคาถา</h3>
<ol>
<li>
‘‘สีลเมวิธ  
  
  
สิเกฺขถ, อสฺมิํ โลเก สุสิกฺขิตํ;  
  
สีลํ หิ สพฺพสมฺปตฺติํ, อุปนาเมติ เสวิตํฯ  
</li>
  
<li>
‘‘สีลํ รเกฺขยฺย เมธาวี, ปตฺถยาโน ตโย สุเข;  
  
ปสํสํ วิตฺติลาภญฺจ, เปจฺจ สเคฺค ปโมทนํ  
เปจฺจ สเคฺค จ โมทนํ (สี. ปี.)  
ฯ  
</li>
  
<li>
‘‘สีลวา หิ พหู มิเตฺต, สญฺญเมนาธิคจฺฉติ;  
  
ทุสฺสีโล ปน มิเตฺตหิ, ธํสเต ปาปมาจรํฯ  
</li>
  
<li>
‘‘อวณฺณญฺจ อกิตฺติญฺจ, ทุสฺสีโล ลภเต นโร;  
  
วณฺณํ กิตฺติํ ปสํสญฺจ, สทา ลภติ สีลวาฯ  
</li>
  
<li>
‘‘อาทิ  
สีลํ ปติฎฺฐา จ, กลฺยาณานญฺจ มาตุกํ;  
  
ปมุขํ สพฺพธมฺมานํ, ตสฺมา สีลํ วิโสธเยฯ  
</li>
  
<li>
‘‘เวลา จ สํวรํ สีลํ  
สํวโร สีลํ (สี.), สํวรสีลํ (สี. อฎฺฐ.)  
, จิตฺตสฺส อภิหาสนํ;  
  
ติตฺถญฺจ สพฺพพุทฺธานํ, ตสฺมา สีลํ วิโสธเยฯ  
</li>
  
<li>
‘‘สีลํ พลํ อปฺปฎิมํ, สีลํ อาวุธมุตฺตมํ;  
  
สีลมาภรณํ เสฎฺฐํ, สีลํ กวจมพฺภุตํฯ  
</li>
  
<li>
‘‘สีลํ เสตุ มเหสโกฺข, สีลํ คโนฺธ อนุตฺตโร;  
  
สีลํ วิเลปนํ เสฎฺฐํ, เยน วาติ ทิโสทิสํฯ  
</li>
  
<li>
‘‘สีลํ สมฺพลเมวคฺคํ, สีลํ ปาเถยฺยมุตฺตมํ;  
  
สีลํ เสโฎฺฐ อติวาโห, เยน ยาติ ทิโสทิสํฯ  
</li>
  
<li>
‘‘อิเธว นินฺทํ ลภติ, เปจฺจาปาเย จ ทุมฺมโน;  
  
สพฺพตฺถ ทุมฺมโน พาโล, สีเลสุ อสมาหิโตฯ  
</li>
  
<li>
‘‘อิเธว กิตฺติํ ลภติ, เปจฺจ สเคฺค จ สุมฺมโน;  
  
สพฺพตฺถ สุมโน ธีโร, สีเลสุ สุสมาหิโตฯ  
</li>
  
<li>
‘‘สีลเมว  
อิธ อคฺคํ, ปญฺญวา ปน อุตฺตโม;  
  
มนุเสฺสสุ จ เทเวสุ, สีลปญฺญาณโต ชย’’นฺติฯ  
</li>
  
… สีลโว เถโร…ฯ  
</li>
  
<h3>๒. สุนีตเตฺถรคาถา</h3>
</ol>
<ol>
<li>
‘‘นีเจ  
กุลมฺหิ ชาโตหํ, ทลิโทฺท อปฺปโภชโน;  
  
หีนกมฺมํ  
หีนํ กมฺมํ (สฺยา.)  
มมํ อาสิ, อโหสิํ ปุปฺผฉฑฺฑโกฯ  
</li>
  
<li>
‘‘ชิคุจฺฉิโต  
มนุสฺสานํ, ปริภูโต จ วมฺภิโต;  
  
นีจํ มนํ กริตฺวาน, วนฺทิสฺสํ พหุกํ ชนํฯ  
</li>
  
<li>
‘‘อถทฺทสาสิํ  
สมฺพุทฺธํ, ภิกฺขุสงฺฆปุรกฺขตํ;  
  
ปวิสนฺตํ มหาวีรํ, มคธานํ ปุรุตฺตมํฯ  
</li>
  
<li>
‘‘นิกฺขิปิตฺวาน พฺยาภงฺคิํ, วนฺทิตุํ อุปสงฺกมิํ;  
  
มเมว อนุกมฺปาย, อฎฺฐาสิ ปุริสุตฺตโมฯ  
</li>
  
<li>
‘‘วนฺทิตฺวา สตฺถุโน ปาเท, เอกมนฺตํ ฐิโต ตทา;  
  
ปพฺพชฺชํ อหมายาจิํ, สพฺพสตฺตานมุตฺตมํฯ  
</li>
  
<li>
‘‘ตโต การุณิโก สตฺถา, สพฺพโลกานุกมฺปโก;  
  
‘เอหิ ภิกฺขู’ติ มํ อาห, สา เม อาสูปสมฺปทาฯ  
</li>
  
<li>
‘‘โสหํ เอโก อรญฺญสฺมิํ, วิหรโนฺต อตนฺทิโต;  
  
อกาสิํ สตฺถุวจนํ, ยถา มํ โอวที ชิโนฯ  
</li>
  
<li>
‘‘รตฺติยา ปฐมํ ยามํ, ปุพฺพชาติมนุสฺสริํ;  
  
รตฺติยา มชฺฌิมํ ยามํ, ทิพฺพจกฺขุํ วิโสธยิํ  
ทิพฺพจกฺขุ วิโสธิตํ (ก.)  
;  
  
รตฺติยา ปจฺฉิเม ยาเม, ตโมขนฺธํ ปทาลยิํฯ  
</li>
  
<li>
‘‘ตโต รตฺยา วิวสาเน, สูริยสฺสุคฺคมนํ ปติ;  
  
อิโนฺท พฺรหฺมา จ อาคนฺตฺวา, มํ นมสฺสิํสุ ปญฺชลีฯ  
</li>
  
<li>
‘‘‘นโม เต ปุริสาชญฺญ, นโม เต ปุริสุตฺตม;  
  
ยสฺส เต อาสวา ขีณา, ทกฺขิเณโยฺยสิ มาริส’ฯ  
</li>
  
<li>
‘‘ตโต  
ทิสฺวาน มํ สตฺถา, เทวสงฺฆปุรกฺขตํ;  
  
สิตํ ปาตุกริตฺวาน, อิมมตฺถํ อภาสถฯ  
</li>
  
<li>
  
สุ. นิ. ๖๖๐ สุตฺตนิปาเตปิ  
‘‘‘ตเปน  
  
พฺรหฺมจริเยน, สํยเมน ทเมน จ;  
  
เอเตน พฺราหฺมโณ โหติ, เอตํ พฺราหฺมณมุตฺตม’’’นฺติฯ  
</li>
  
… สุนีโต เถโร…ฯ  
</li>
  
ทฺวาทสกนิปาโต นิฎฺฐิโตฯ  
</li>
  
<p>ตตฺรุทฺทานํ –
</ol></p>


สีลวา จ สุนีโต จ, เถรา เทฺว เต มหิทฺธิกา;  
  
ทฺวาทสมฺหิ นิปาตมฺหิ, คาถาโย จตุวีสตีติฯ  
</p>
  
  
  
  
  