<h1>๑๐. ลิงฺคตฺตยมิสฺสกนามิกปทมาลา</h1>
<p>
อธิกูนกโต เจก-กฺขรโต จ อิโต ปรํ;  
  
ตีณิ ลิงฺคานิ มิเสฺสตฺวา, ปทมาลมนากุลํฯ  
</p>
  
<p>
นานาสุขุมสเงฺกต-คเตสฺวเตฺถสุ วิญฺญุนํ;  
  
คมฺภีรพุทฺธิจารตฺถํ, ปวกฺขามิ ยถาพลํฯ  
</p>
  
<p>
อิตฺถี ถี จ ปภา ภา จ, คิรา รา ปวนํ วนํ;  
  
อุทกญฺจ ทกํ กญฺจ, วิตโกฺก อิติ จาทโยฯ  
</p>
  
<p>
ภู  
ภูมิ เจว อรญฺญํ, อรญฺญานีติ จาทโย;  
  
ปญฺญา ปญฺญาณํ ญาณญฺจ, อิจฺจาที จ ติธา สิยุํฯ  
</p>
  
<p>
โก วิ สา เจว ภา รา จ, ถี ธี กุ ภู ตเถว กํ;  
  
ขํ โค โม มา จ สํ ยํ ตํ, กิมิจฺจาที จ เอกิกาติฯ  
</p>
  
<p>อยํ ลิงฺคตฺตยมิสฺสโก นามิกปทมาลาอุเทฺทโสฯ ตตฺร อิตฺถี, อิตฺถี, อิตฺถิโยฯ อิตฺถิํ…เป.… โภติโย อิตฺถิโยฯ</p>


<p>ถี ถี, ถิโยฯ ถิํ, ถี, ถิโยฯ ถิยา, ถีหิ, ถีภิฯ ถิยา, ถีนํฯ ถิยา, ถีหิ, ถีภิฯ ถิยา, ถีนํฯ ถิยา, ถิยํ, ถีสุฯ โภติ ถิ, โภติโย ถี, โภติโย ถิโยฯ เอตฺถ –</p>


<p>
‘‘กุกฺกุฎา มณโย ทณฺฑา, ถิโย จ ปุญฺญลกฺขณา;  
  
อุปฺปชฺชนฺติ อปาปสฺส, กตปุญฺญสฺส ชนฺตุโน;  
  
ถิยา คุยฺหํ น สํเสยฺย; ถีนํ ภาโว ทุราชาโน’’ติ  
</p>
  
<p>อาทีนิ นิทสฺสนปทานิฯ</p>


<p>ปภา, ปภา, ปภาโยฯ ปภํ…เป.… โภติโย ปภาโยฯ</p>


<p>ภา, ภา, ภาโยฯ ภํ, ภา, ภาโยฯ ภาย, ภาหิ, ภาภิฯ ภาย, ภานํฯ ภาย, ภาหิ, ภาภิฯ ภาย, ภานํฯ ภาย, ภายํ, ภาสุฯ โภติ เภ, โภติโย ภา, โภติโย ภาโยฯ เอตฺถ จ ‘‘ภากโร ภานุ’’อิจฺจาทีนิ นิทสฺสนปทานิฯ</p>


<p>คิรา , คิรา, คิราโยฯ คิรํ…เป.… โภติโย คิราโยฯ ‘‘วาจา คิรา พฺยปฺปโถฯ เย โวหํ กิตฺตยิสฺสามิ, คิราหิ อนุปุพฺพโส’’ติ อิมานิ สทฺทสฺส อิตฺถิลิงฺคภาเว นิทสฺสนปทานิฯ</p>


<p>สุวณฺณวาจโก สโทฺท ปุลฺลิโงฺค, อิธ ปน สทฺทวาจโก สโทฺท อิตฺถิลิโงฺคฯ</p>


<p>รา, รา, ราโยฯ รํ, รา, ราโยฯ ราย, ราหิ, ราภิฯ ราย, รานํฯ ราย, ราหิ, ราภิฯ ราย, รานํฯ ราย, รายํ, ราสุฯ โภติ เร, โภติโย รา, โภติโย ราโยฯ</p>


<p>รา วุจฺจติ สโทฺทฯ อคฺคญฺญสุตฺตฎีกายญฺหิ ‘‘รา สโทฺท ติยติ ฉิชฺชติ เอตฺถาติ รตฺติ, สตฺตานํ สทฺทสฺส วูปสมกาโล’’ติ วุตฺตํฯ ตสฺมา สทฺทสฺส สทฺทวาจกเตฺต ‘‘รตฺตี’’ติ ปทํ นิทสฺสนํฯ</p>


<p>ปวนํ, ปวนานิ, ปวนาฯ ปวนํ, ปวนานิ, ปวเนฯ</p>


<p>วนํ, วนานิ, วนาฯ วนํ, วนานิ, วเนฯ เสสํ สพฺพํ เนยฺยํฯ</p>


<p>สทฺทา กทาจิ สมานตฺถา กทาจิ ภินฺนตฺถาฯ เต หิ อรญฺญวาจกเตฺต สมานตฺถา ‘‘เต ธเมฺม ปริปูเรโนฺต, ปวนํ ปาวิสิํ ตทาฯ สปุโตฺต ปาวิสิํ วน’’นฺติอาทีสุฯ ยถากฺกมํ ปน เต วายุตณฺหาวนวาจกเตฺต ภินฺนตฺถา ‘‘ปรมทุคฺคนฺธปวนวิจริเตฯ เฉตฺวา วนญฺจ วนถํ, นิพฺพนา โหถ ภิกฺขโว’’ติอาทีสุฯ</p>


<p>อุทกํ, อุทกานิ, อุทกาฯ อุทกํ, อุทกานิ, อุทเกฯ</p>


<p>ทกํ, ทกานิ, ทกาฯ ทกํ, ทกานิ, ทเกฯ เสสํ สพฺพํ เนยฺยํฯ</p>


<p>‘‘อมฺพปกฺกํ  ทกํ สีตํฯ ถลชา ทกชา ปุปฺผา’’ติอาทีเนตฺถ นิทสฺสนปทานิฯ ‘‘นีโลทํ วนมชฺฌโตฯ มโหทธิฯ อุทพินฺทุนิปาเตน, อุทกุโมฺภปิ ปูรตี’’ติ ปาฬิปฺปเทเสสุ ปน สมาสนฺตคตนามตฺตา สเทฺทเนว อุทกโตฺถ วุโตฺต ‘‘ริตฺตสฺสาท’’นฺติ วตฺตพฺพฎฺฐาเน ‘‘ริตฺตสฺส’’นฺติ สเทฺทน ริตฺตสฺสาทโตฺถ วิยฯ ปาฬิยญฺหิ เกวโล สโทฺท น ทิฎฺฐปุโพฺพฯ อตฺถิ เจ, สุฎฺฐุ มนสิ กาตโพฺพฯ</p>


<p>กํ, กานิ, กาฯ กํ, กานิ, เกฯ เกน, เกหิ, เกภิฯ กสฺส, กานํฯ กา, กสฺมา, กมฺหา, เกหิ, เกภิฯ กสฺส, กานํฯ เก, กสฺมิํ, กมฺหิ, เกสุฯ โภ ก, ภวโนฺต กา, ภวโนฺต กานิฯ สเทฺทน วา พหุวจนํ โยเชตพฺพํ ‘‘โภ กานิ, โภ กา’’ติฯ</p>


<p>เอตฺถ  วุจฺจติ อุทกํ สีสํ สุขญฺจฯ อตฺร ‘‘กนฺตาโร กนฺทโร เกวฎฺฎา เกสา กรุณา นาโก’’ติอาทีนิ ปโยคานิ เวทิตพฺพานิฯ ตตฺร ติ กํ วุจฺจติ อุทกํ, เตน ตริตโพฺพ อติกฺกมิตโพฺพติ กนฺตาโร, นิรุทกปฺปเทโสฯ โจรกนฺตารนฺติอาทีสุ ปน รูฬฺหิยา ทุคฺคมนฎฺฐาเนปิ กนฺตารสโทฺท ปวตฺตตีติ ทฎฺฐพฺพํฯ ติ เอตฺถาปิ กํ วุจฺจติ อุทกํ, เตน ทาริโต ภิโนฺนติ กนฺทโรฯ ติอาทีสุ ปน เก อุทเก วตฺตนโต คหณตฺถํ ปวตฺตนโต เกวฎฺฎาฯ เก สีเส เสนฺติ อุปฺปชฺชนฺตีติ ฯ กํ สุขํ รุนฺธตีติ ติ สโคฺคฯ นฺติ หิ สุขํ, น กํ อกํ, ทุกฺขํ, ตํ นตฺถิ เอตฺถาติ นาโกติ อโตฺถ คเหตโพฺพ ฯ ยเถตฺถ สทฺทาทีนํ นามิกปทมาลา โยชิตา, เอวํ ‘‘วิตโกฺก วิจาโร อาภา ปทีโป’’ติอาทีนมฺปิ โยเชตพฺพาฯ</p>


<p>ภู, ภู, ภุโยฯ ภุํ, ภู, ภุโยฯ ภุยา, ภูหิ, ภูภิฯ ภุยา, ภูนํฯ ภุยา, ภูหิ, ภูภิฯ ภุยา, ภูนํฯ ภุยา, ภุยํ, ภูสุฯ โภติ ภุ, โภติโย ภู, โภติโย ภุโยฯ เอตฺถ จ ‘‘ภูรุโห ภูปาโล ภูภุโช ภูตล’’นฺติ นิทสฺสนปทานิฯ</p>


<p>
ภูมิ, ภูมี, ภูมิโย; เสสํ วิตฺถาเรตพฺพํ;  
  
อรญฺญํ, อรญฺญานิ, อรญฺญา; เสสํ วิตฺถาเรตพฺพํฯ  
</p>
  
<p> วุจฺจติ มหาอรญฺญํ, ‘‘คหปตานี’’ติ ปทมิว อินีปจฺจยวเสน สาเธตพฺพํ ปทํ อิตฺถิลิงฺคญฺจฯ ‘‘อรญฺญานี’’ติ หิ อฎฺฐกถาปาโฐปิ ทิสฺสติฯ</p>


<p>อรญฺญานี, อรญฺญานี, อรญฺญานิโยฯ อรญฺญานิํ, อรญฺญานี, อรญฺญานิโยฯ อรญฺญานิยา, อรญฺญานีหิ, อรญฺญานีภิฯ อรญฺญานิยา, อรญฺญานีนํฯ อรญฺญานิยา, อรญฺญานีหิ, อรญฺญานีภิฯ อรญฺญานิยา, อรญฺญานีนํฯ อรญฺญานิยา, อรญฺญานิยํ, อรญฺญานีสุฯ โภติ อรญฺญานิ, โภติโย อรญฺญานี, โภติโย อรญฺญานิโยฯ</p>


<p>ยเถตฺถ อุตฺตราธิกวเสน โยชิตา, เอวํ ‘‘สภา, สภาย’’นฺติอาทีสุปิ โยเชตพฺพาฯ นฺติ สภา เอว , ลิงฺคพฺยตฺตยวเสน ปน เอวํ วุตฺตํฯ ‘‘สภาเย วา ทฺวารมูเล วา วตฺถพฺพ’’นฺติ ปาฬิ เอตฺถ นิทสฺสนํฯ</p>


<p>ปญฺญา, ปญฺญา, ปญฺญาโยฯ ปญฺญํ, ปญฺญา, ปญฺญาโยฯ ปญฺญายฯ</p>


<p>ปญฺญาณํ, ปญฺญาณานิ, ปญฺญาณาฯ ปญฺญาณํ, ปญฺญาณานิ, ปญฺญาเณฯ ปญฺญาเณนฯ</p>


<p>‘‘ตถา หิ ภเนฺต ภควโต สีลปญฺญาณํฯ สาธุ ปญฺญาณวา นโร’’ติอาทีเนตฺถ นิทสฺสนปทานิฯ</p>


<p>ญาณํ, ญาณานิ, ญาณาฯ ญาณํ, ญาณานิ, ญาเณฯ ญาเณนฯ เสสํ สพฺพํ เนยฺยํฯ ‘‘อคฺคิ อคฺคินิ คินิ’’อิจฺจาทีสุปิ อุตฺตราธิกวเสน นามิกปทมาลา โยเชตพฺพาฯ</p>


<p>ทีสุปิ เอกกฺขเรสุ  วุจฺจติ พฺรหฺมา วาโต จ สรีรญฺจ, ตสฺส ตพฺพาจกเตฺต อิเม ปโยคาฯ เสยฺยถิทํ?</p>


<p>
‘‘ชิเนน เยน อานีตํ, โลกสฺส อมิตํ หิตํ;  
  
ตสฺส ปาทมฺพุชํ วเนฺท, กโมฬิอลิเสวิตํฯ  
</p>
  
<p>กกุธรุโกฺขฯ กรชกาโย’’ อิเจฺจวมาทโยฯ ตตฺถ นฺติ วนฺทนฺตานํ อเนกสตานํ พฺรหฺมานํ โมฬิภมรเสวิตนฺติ กวโย อิจฺฉนฺติฯ ติ เอตฺถ ปน  วุจฺจติ วาโต, ตสฺส โย กุชฺฌติ, วาตโรคาปนยนวเสน ตํ นิวาเรติ, ตสฺมา โส รุโกฺข กกุโธติ วุจฺจตีภิ อาจริยาฯ ติ เอตฺถ ตุ  วุจฺจติ สรีรํ, ตตฺถ ปวโตฺต รโช กรโชฯ กิํ ตํ ? สุกฺกโสณิตํฯ ตญฺหิ ‘‘ราโค รโช, น จ ปน เรณุ วุจฺจตี’’ติ เอวํ วุตฺตราครชผลตฺตา สรีรวาจเกน สเทฺทน วิเสเสตฺวา ผลโวหาเรน ‘‘กรโช’’ติ วุจฺจติฯ เตน สุกฺกโสณิตสงฺขาเตน กรเชน สมฺภูโต กาโย กรชกาโยติ อาจริยาฯ ตถา หิ ‘‘กาโย มาตาเปตฺติกสมฺภโว’’ติ วุโตฺต,  ปน ‘‘กริยติ คพฺภาสเย ขิปิยตีติ กโร, สมฺภโวฯ กรโต ชาโตติ กรโช, มาตาเปตฺติกสมฺภโวติ อโตฺถฯ มาตุอาทีนํ สณฺฐาปนวเสน กรโต ชาโตติ อปเร, อุภยถาปิ กรชกายนฺติ จตุสนฺตติรูปมาหา’’ติ วุตฺตํฯ อยํ ปนโตฺถ อิธ นาธิเปฺปโต, ปุริโมเยวโตฺถ อธิเปฺปโต สทฺทาธิการตฺตาฯ</p>


<p>โก, กาฯ กํ, เกฯ เกน, เกหิ, เกภิฯ กสฺส, กานํฯ กา, กสฺมา, กมฺหา, เกหิ, เกภิฯ กสฺส, กานํฯ เก, กสฺมิํ, กมฺหิ, เกสุฯ โภ ก, ภวโนฺต กาฯ</p>


<p>ตตฺร  วุจฺจติ ปกฺขีฯ ตถา หิ ปกฺขีนํ อิสฺสโร สุปณฺณราชา วิโนฺทติ กถิยติฯ เอตมตฺถญฺหิ สนฺธาย ปุพฺพาจริเยนปิ อยํ คาถา ภาสิตา –</p>


<p>
‘‘สทฺธานเต มุทฺธนิ สณฺฐเปมิ, มุนินฺท นินฺทาปคตํ ตวคฺคํ;  
  
เทวินฺทนาคินฺทนรินฺทวินฺท-น ตํ วิภินฺนํ จรณารวินฺท’’นฺติฯ  
</p>
  
<p>ตตฺถ วีนํ อิโนฺทติ  ปกฺขิชาติยา ชาตานํ สุปณฺณานํ ราชาติ อโตฺถฯ</p>


<p>วิํ, วี, วโยฯ วิํ, วี, วโยฯ วินา, วีหิ, วีภิฯ วิสฺส, วิโน, วีนํฯ วินา, วิสฺมา, วิมฺหา, วีหิ, วีภิฯ วิสฺส, วิโน, วีนํฯ วิสฺมิํ, วิมฺหิ, วีสุฯ โภ วิ, ภวโนฺต วโยฯ</p>


<p>  วุจฺจติ สุนโข, ‘‘มาตา เม อตฺถิ, สา มยา โปเสตพฺพา’’ติอาทีสุ ปน สโทฺท สพฺพนามิกปริยาปโนฺน ปรมฺมุขวจโน สเทฺทน สมฺภูโต ทฎฺฐโพฺพฯ สทฺทสฺส สทฺทานญฺจ นามิกปทมาลา เหฎฺฐา ปกาสิตาฯ</p>


<p> วุจฺจติ ปญฺญาฯ เอตฺถ จ ‘‘อมเจฺจ ตาต ชานาหิ, ธีเร อตฺถสฺส โกวิเท’’ติฯ ‘‘ธีมา, ธีมติ, สุธี, สุธินี, ธียุตฺต’’นฺติ จ อาทีนิ นิทสฺสนปทานิฯ</p>


<p>ธี, ธี, ธิโยฯ ธิํ, ธี, ธิโยฯ ธิยา, ธีหิ, ธีภิฯ ธิยา, ธีนํฯ ธิยา, ธีหิ, ธีภิฯ ธิยา, ธีนํฯ ธิยา, ธิยํ, ธีสุฯ โภติ ธิ, โภติโย ธี, โภติโย ธิโยฯ</p>


<p> วุจฺจติ ปถวีฯ เอตฺถ จ ‘‘กุทาโลฯ กุมุทํฯ กุญฺชโร’’ติ อิมานิ นิทสฺสนปทานิฯ ตตฺร กุํ ปถวิํ ทาลยติ ปทาเลติ ภินฺทติ เอเตนาติ ฯ กุยํ ปถวิยํ โมทตีติ ฯ กุํ ชรตีติ ฯ ตถา หิ  วุตฺตํ ‘‘กุํ ปถวิํ ตทภิฆาเตน ชรยตีติ กุญฺชโร’’ติฯ</p>


<p>กุ, กู, กุโยฯ กุํ, กู, กุโยฯ กุยา, กูหิ, กูภิฯ กุยา, กูนํฯ กุยา, กูหิ, กูภิฯ กุยา, กูนํฯ กุยา, กุยํ, กูสุฯ โภติ กุ, โภติโย กู, โภติโย กุโยฯ</p>


<p>
ข’  
มินฺทฺริยํ ปกถิตํ,  
ข’  
มากาสมุทีริตํ;  
  
สคฺคฎฺฐานมฺปิ  
ขํ  
วุตฺตํ, สุญฺญตฺตมฺปิ จ  
ขํ  
มตํฯ  
</p>
  
<p>ตตฺรินฺทฺริยํ  จกฺขุวิญฺญาณาทีนํ คตินิวาสภาวโต ‘‘ข’’นฺติ วุจฺจติ, อากาสํ วิวิตฺตเฎฺฐนฯ สโคฺค กตสุจริเตหิ เอกเนฺตน คนฺตพฺพตาย ‘‘ข’’นฺติ สงฺขํ คจฺฉติฯ ‘‘ขโค ยถา หิ รุกฺขเคฺค, นิลียโนฺตว สาขิโนฯ สาขํ ฆเฎฺฎตี’’ติ จ, ‘‘เข นิมฺมิโต อจริ อฎฺฐสตํ สยมฺภู’’ติ จ อาทิ เอตฺถ นิทสฺสนํฯ</p>


<p>ขํ, ขานิ, ขาฯ ขํ, ขานิ, เขฯ เขน, เขหิ, เขภิฯ ขสฺส, ขานํฯ ขา, ขสฺมา, ขมฺหา, เขหิ, เขภิฯ ขสฺส, ขานํฯ เข, ขสฺมิํ, ขมฺหิ, เขสุฯ โภ ข, ภวโนฺต ขานิ, ภวโนฺต ขาฯ</p>


<p>สทฺทสฺส อตฺถุทฺธาโร วุจฺจเต –</p>


<p>
โค โคเณ จินฺทฺริเย ภูมฺยํ, วจเน เจว พุทฺธิยํ;  
  
อาทิเจฺจ รสฺมิยเญฺจว, ปานีเยปิ จ วตฺตเต;  
  
เตสุ อเตฺถสุ โคเณ ถิ-ปุมา จ อิตเร ปุมาฯ  
</p>
  
<p>ตถา หิ ‘‘โคสุ ทุยฺหมานาสุ คโตฯ โคปญฺจโม’’ติอาทีสุ สโทฺท โคเณ วตฺตติฯ โคจโรติ เอตฺถินฺทฺริเยปิ วตฺตติ คาโว จกฺขาทีนินฺทฺริยานิ จรนฺติ เอตฺถาติ โคจโรฯ ตถา หิ โปราณา กถยิํสุ ‘‘คาโว จรนฺติ เอตฺถาติ โคจโร, โคจโร วิย โคจโร, อภิณฺหํ จริตพฺพฎฺฐานํฯ คาโววาจกฺขาทีนินฺทฺริยานิ, เตหิ จริตพฺพฎฺฐานํ โคจโร’’ติฯ ‘‘โคมติํ โคตมํ นเม’’ติ โปราณกวิรจนายํ ปน ปถวิยํ วตฺตติฯ ‘‘ภูริปญฺญํ โคตมํ สมฺมาสมฺพุทฺธํวนฺทามี’’ติ หิ อโตฺถฯ ตถา วาเสฎฺฐสุตฺตสํวณฺณนปฺปเทเส นฺติ เขตฺตรกฺขํ, กสิรกฺขนฺติ วุตฺตํ โหติฯ ปถวี หิ ‘‘โค’’ติ วุจฺจติ, ตปฺปเภโท จ เขตฺต’’นฺติ วุตฺตํฯ</p>


<p>‘‘โคตฺตวเสน  โคตโม’’ติ เอตฺถ ตุ วจเน พุทฺธิยญฺจ วตฺตติฯ เตนาหุ โปราณา ‘‘คํ ตายตีติ โคตฺตํฯ โคตโมติ หิ ปวตฺตมานํ คํ วจนํ พุทฺธิญฺจ ตายติ เอกํสิกวิสยตาย รกฺขตีติ โคตฺตํฯ ยถา หิ พุทฺธิ อารมฺมณภูเตน อเตฺถน วินา น วตฺตติ, เอวํ อภิธานํ อภิเธยฺยภูเตน, ตสฺมา โส โคตฺตสงฺขาโต อโตฺถ ตานิ ตายติ รกฺขตีติ วุจฺจติฯ โก ปน โสติ? อญฺญกุลปรมฺปราสาธารณํ ตสฺส กุลสฺส อาทิปุริสสมุทาคตํ ตํกุลปริยาปนฺนสาธารณํ สามญฺญรูปนฺติ ทฎฺฐพฺพ’’นฺติฯ ตถา หิ ตํโคตฺตชาตา สุโทฺธทนมหาราชาทโยปิ โคตโมเตฺวว วุจฺจนฺติฯ เภน ภควา อตฺตโน ปิตรํ สุโทฺธทนมหาราชานํ ‘‘อติกฺกนฺตวรา โข โคตม ตถาคตา’’ติ อโวจฯ เวสฺสวโณปิ มหาราชา ภควนฺตํ ‘‘วิชฺชาจรณสมฺปนฺนํ, พุทฺธํ วนฺทาม โคตม’’นฺติ อโวจ, อายสฺมาปิ วงฺคีโส อายสฺมนฺตํ อานนฺทํ ‘‘สาธุ นิพฺพาปนํ พฺรูหิ, อนุกมฺปาย โคตมา’’ติ อโวจฯ เอวํ อิทํ สามญฺญรูปํ คํ ตายตีติ โคตฺตนฺติ วุตฺตํฯ ตํ ปน โคตมโคตฺตกสฺสปโคตฺตาทิวเสน พหุวิธํฯ</p>


<p>ตถา สโทฺท อาทิเจฺจ วตฺตติฯ ‘‘โคโคตฺตํ โคตมํ นเม’’ติ โปราณกวิรจนา เอตฺถ นิทสฺสนํ, อาทิจฺจพนฺธุํ โคตมํ สมฺมาสมฺพุทฺธํ วนฺทามีติ อโตฺถฯ อาทิโจฺจปิ หิ โคตมโคเตฺต ชาโต ภควาปิ, เอวํ เตน สมานโคตฺตตาย ตตฺถ ตตฺถ ‘‘อาทิจฺจพนฺธู’’ติอาทินา ภควโต โถมนา ทิสฺสติ ‘‘ปุจฺฉามิ ตํ อาทิจฺจพนฺธุ, วิเวกํ สนฺติปทญฺจ มเหสี’’ติ จ, ‘‘วเนฺท เชตวนํ นิจฺจํ, วิหารํ รวิพนฺธุโน’’ติ จ, ‘‘โลเกกพนฺธุ’มรวินฺทสหายพนฺธุ’’นฺติ จฯ ‘‘อุณฺหคู’’ติ เอตฺถ ปน สโทฺท รสฺมิยํ  วตฺตติฯ อุณฺหา คาโว รสฺมิโย เอตสฺสาติ อุณฺหคู, สูริโยฯ ปุพฺพาจริยาปิ หิ  อิมเมวตฺถํ พฺยากริํสุฯ</p>


<p>‘‘โคสีตจนฺทน’’นฺติ เอตฺถ ปานีเย วตฺตติฯ สเทฺทน หิ ชลํ วุจฺจติฯ  วิย สีตํ จนฺทนํ, ตสฺมิํ ปน อุทฺธนโต อุทฺธริตปกฺกุถิตเตลมฺหิ ปกฺขิเตฺต ตงฺขณเญฺญว ตํ เตลํ สุสีตลํ โหติฯ</p>


<p>เอเตฺถเก วทนฺติ ‘‘กสฺมา โภ ปทเตฺถ วตฺตมาโน สโทฺท อิตฺถิลิโงฺค เจว ปุลฺลิโงฺค จา’ติ วทถ, กสฺมา จ ปน ‘อินฺทฺริยปถวีวจนพุทฺธิสูริยรสฺมิปานีเยสุ วตฺตมาโน ปุลฺลิโงฺค’ติ วทถ, เอเตสุ สูริยเตฺถ วตฺตมาโน ปุลฺลิโงฺค โหตุ, นนุ อินฺทฺริยวจนปานีเยสุ วตฺตมาเนน ปน สเทฺทน นปุํสกลิเงฺคน ภวิตพฺพํ, ปถวีพุทฺธิรสฺมีสุ วตฺตมาเนน อิตฺถิลิเงฺคน ภวิตพฺพํ อินฺทฺริยาทิปถวาทิปทเตฺถสุ วตฺตมานานํ สทฺทาทิสทฺทาทีนํ นปุํสกิตฺถิลิงฺควเสน นิเทฺทสสฺส ทสฺสนโต’’ติ? ตนฺน, นิยมาภาวโตฯ อิตฺถิปทเตฺถ วตฺตมานสฺสาปิ หิ สโต กสฺสจิ สทฺทสฺส ปุลฺลิงฺควเสน นิเทฺทโส ทิสฺสติ ยถา ‘‘โอโรโธ’’ติฯ ปุริสปทเตฺถ วตฺตมานสฺสาปิ จ สโต กสฺสจิ อิตฺถิลิงฺควเสน นิเทฺทโส ทิสฺสติ, ยถา ‘‘อตฺถกาโมสิ เม ยกฺข, หิตกามาสิ เทวเต’’ติฯ อิตฺถิปุริสปทเตฺถสุ ปน อวตฺตมานานมฺปิ สตํ เกสญฺจิ สทฺทานํ เอกสฺมิํเยว ญาณาทิอเตฺถ วตฺตมานานํ อิตฺถิปุมนปุํสกลิงฺควเสน นิเทฺทโส ทิสฺสติ ยถา ‘‘ปญฺญา อโมโห ญาณ’’นฺติ, ‘‘ตฎํตฎีตโฎ’’ติ จฯ ตถา หิ อนิตฺถิภูโตปิ สมาโน ‘‘มาตุลา’’ติ อิตฺถิลิงฺควเสน รุโกฺขปิ  นามํ ลภติ, ตพฺพเสน นครมฺปิฯ เตนาห ติ อิตฺถิลิงฺควเสน ลทฺธนาโม เอโก รุโกฺข, ตาย อาสนฺนปฺปเทเส มาปิตตฺตา นครมฺปิ ‘มาตุลา’เตฺวว ปญฺญายิตฺถฯ เตน วุตฺตํ มาตุลายนฺติ เอวํนามเก นคเร’’ติฯ</p>


<p>สทฺทสฺส นามิกปทมาลา เหฎฺฐา ปกาสิตาฯ</p>


<p> วุจฺจติ จโนฺท,  ปน ‘‘มา วุจฺจติ จโนฺท’’ติ อาการนฺตปาโฐ ทิสฺสติ, การนฺตปาเฐน เตน ภวิตพฺพํ สกฺกฎภาสาย  นยํ คเหตฺวา ‘‘โม สิโว จนฺทิมา เจวา’’ติ การนฺตวเสน วตฺตพฺพตฺตาฯ เอตฺถ จ การนฺตวเสน วุตฺตสฺส สทฺทสฺส จนฺทวาจกเตฺต ‘‘ปุณฺณมี, ปุณฺณมา’’ติ จ นิทสฺสนปทานิฯ ตตฺถ ปุโณฺณ โม เอตฺถาติ ปุณฺณมี, เอวํ ปุณฺณมา, รตฺตาเปกฺขํ อิตฺถิลิงฺควจนํฯ เอตฺถ ปน ‘‘วิสาขปุณฺณมาย รตฺติยา ปฐมยาเมปุเพฺพนิวาสํ อนุสฺสรี’’ติ อิทํ นิทสฺสนํฯ เอตฺถ สิยา – ยทิ ‘‘ปุณฺณมา’’ติ อยํสโทฺท รตฺตาเปโกฺข อิตฺถิลิโงฺคฯ</p>


<p>
‘‘ปุณฺณมาเย ยถา จโนฺท, ปริสุโทฺธ วิโรจติ;  
  
ตเถว ตฺวํ ปุณฺณมโน, วิโรจ ทสสหสฺสิยํฯ  
</p>
  
<p>
อนฺวทฺธมาเส ปนฺนรเส, ปุณฺณมาเย อุโปสเถ;  
  
ปจฺจยํ นาคมารุยฺห, ทานํ ทาตุมุปาคมิ’’นฺติ  
</p>
  
<p>อาทีสุ กถํ ‘‘ปุณฺณมาเย’’ติ ปทสิทฺธีติ? การสฺส การาเทสวเสนฯ ธมฺมิสฺสเรน หิ ภควตา ‘‘ปุณฺณมายา’’ติ วตฺตเพฺพ ‘‘ปุณฺณมาเย’’ติ วทตา การสฺส ฐาเน กาโร ปฐิโต อิตฺถิลิงฺควิสเย การสฺส ฐาเน กาโร  วิย, การสฺส ฐาเน กาโร วิย จฯ ตถา หิ ยถา ‘‘อพฺยยตํ วิลปสิ วิรเตฺต โกสิยายเน’’ติ อิมสฺมิํ  ‘‘วิรตฺตา’’ติ วตฺตเพฺพ ‘‘วิรเตฺต’’ติ วทเนฺตน การสฺส ฐาเน กาโร ปฐิโต, ‘‘โกสิยายนี’’ติ จ วตฺตเพฺพ ‘‘โกสิยายเน’’ติ วทเนฺตน การสฺส ฐาเน กาโร ปฐิโตฯ เอวํ ‘‘ปุณฺณมายา’’ติ วตฺตเพฺพ ‘‘ปุณฺณมาเย’’ติ วทตา การสฺส ฐาเน กาโร ปฐิโตฯ ยถา จ ‘‘ทกฺขิตาเย อปราชิตสงฺฆ’’นฺติ อิมสฺมิํ ปฺปเทเส ‘‘ทกฺขิตายา’’ติ วตฺตเพฺพ ‘‘ทกฺขิตาเย’’ติ วทตา การสฺส ฐาเน กาโร ปฐิโต, เอวมิธาปิฯ ยถา ปน ‘‘สภาเย วา ทฺวารมูเล วา’’ติ เอตฺถ ‘‘สภาย’’นฺติ ลิงฺคพฺยตฺตยวเสน สภา วุตฺตา, น ตถา อิธ ‘‘ปุณฺณมาย’’นฺติ ลิงฺคพฺยตฺตเยน  วุตฺตา, อถ โข ‘‘ปุณฺณมา’’ติ การนฺติตฺถิลิงฺควเสน วุตฺตาฯ ตถา หิ ‘‘ปุณฺณมาโย’’ติ ปทํ การฎฺฐาเน การุจฺจารณวเสน สมฺภูตํ ภุมฺมวจนนฺติ ทฎฺฐพฺพํฯ</p>


<p> วุจฺจติ สิรีฯ ตถา หิ  ‘‘มาลินี’’ติ ปทสฺสตฺถํ วทตา ‘‘มา วุจฺจติ ลกฺขี, อลินี ภมรี’’ติ วุตฺตํฯ สโทฺท จ สเทฺทน สมานโตฺถ, เตน ‘‘มา วุจฺจติ สิรี’’ติ อโตฺถ อเมฺหหิ อนุมโต, ตถา โปราเณหิปิ ‘‘มํ สิริํ ธาเรติ วิทธาติ จาติ มนฺธาตา’’ติ อโตฺถ ปกาสิโต, ตสฺมา ‘‘มาลินี มนฺธาตา’’ติ จ อิมาเนตฺถ นิทสฺสนปทานิฯ ตตฺร ปุลฺลิงฺคสฺส ตาว สทฺทสฺส อยํ นามิกปทมาลา –</p>


<p>โม, มาฯ มํ, เมฯ เมน, เมหิ, เมภิฯ มสฺส, มานํฯ มา, มสฺมา, มมฺหา, เมหิ, เมภิฯ มสฺส, มานํฯ เม, มสฺมิํ, มมฺหิ, เมสุฯ โภ ม, ภวโนฺต มาฯ</p>


<p>อยํ  ปน อิตฺถิลิงฺคสฺส สทฺทสฺส นามิกปทมาลา –</p>


<p>มา, มา, มาโยฯ มํ, มา, มาโยฯ มาย, มาหิ, มาภิฯ มาย, มานํฯ มาย, มาหิ, มาภิฯ มาย, มานํฯ มาย, มายํ, มาสุฯ โภติ เม, โภติโย มาโยฯ</p>


<p>เอตฺถ ปน สิรีวาจโก สโทฺท จ สทฺทวาจโก สโทฺท จาติ อิเม สมานคติกา เอกกฺขรตฺตา นิจฺจการนฺตปกติกตฺตา อิตฺถิลิงฺคตฺตา จฯ</p>


<p>ตตฺร  วุจฺจติ สนฺตจิโตฺต ปุริโสฯ ยํ โลเก ‘‘สปฺปุริโส’’ติ จ, ‘‘อริโย’’ติ จ, ‘‘ปณฺฑิโต’’ติ จ วทนฺติ, ตเสฺสตํ อธิวจนํ ยทิทํ ‘‘ส’’นฺติฯ เอวํ สปฺปุริสาริยปณฺฑิตวาจกสฺส สทฺทสฺส ปจฺจตฺตวจนวเสน อตฺถิภาเว ‘‘สเมติ อสตา อส’’นฺติ อิทํ ปโยคนิทสฺสนํฯ เอตฺถ หิ ‘‘น สํ อส’’นฺติ สมาสจินฺตาย สปฺปุริสาสปฺปุริสปทตฺถา สเทฺทหิ วุตฺตาติ ญายนฺติ, ตสฺมา ‘‘สปฺปุริสปทโตฺถ ปจฺจตฺตวจเนน สเทฺทน วุโตฺต นตฺถี’’ติ วจนํ น วตฺตพฺพํฯ เย ‘‘นตฺถี’’ติ วทนฺติ, เตสํ วจนํ น คเหตพฺพํฯ นามิกปทมาลา ปนสฺส ‘‘สํ, สนฺตํ, สเนฺต’’ติอาทินา เหฎฺฐา ปกาสิตาฯ นปุํสกลิงฺคเตฺต  วุจฺจติ ธนํ, ‘‘มนุสฺสสฺสํฯ ปรสฺสํฯ สพฺพสฺสํฯ สพฺพสฺสหรณํฯ ปรสฺสหรณ’’นฺติอาทีเนตฺถ นิทสฺสนปทานิฯ ตตฺถ มนุสฺสสฺส สํ มนุสฺสสฺสํฯ เอวํ ปรสฺส สํ ปรสฺสํฯ สพฺพสฺส สํ สพฺพสฺสํฯ ตสฺส หรณํ ปรสฺสหรณํ สพฺพสฺสหรณนฺติ สมาโสฯ ตถา  วุจฺจติ สุขํ สนฺติ จฯ วุตฺตญฺหิ ตพฺพาจกตฺตํ โปราณกวิรจนายํ –</p>


<p>
‘‘เทวเทโว  
สํเทหี โน, หีโน เทวาติเทหโต;  
  
หโตปปาตสํสาโร, สาโร สํ เทตุ เทหิน’’นฺติฯ  
</p>
  
<p>ตสฺมา อยเมตฺถ คาถา, ‘‘สกลโลกสงฺกโร ทีปงฺกโร’’ติ เอตฺถ ‘‘สงฺกโร’’ติ ปทญฺจนิทสฺสนํฯ ‘‘สํ, สานิ, สาฯ สํ, สานิ, เสฯ เสน’’อิจฺจาทิ ปุเพฺพ ปกาสิตนเยน เญยฺยํฯ เอตฺถ จ โสตูนํ สุคตมตวเร โกสลฺลชนนตฺถํ สมาสนฺตคตสฺส สทฺทสฺส นามิกปทมาลํ ปริปุณฺณํ กตฺวา กถยาม –</p>


<p>มนุสฺสสฺสํ, มนุสฺสสฺสานิ, มนุสฺสสฺสาฯ มนุสฺสสฺสํ, มนุสฺสสฺสานิ, มนุสฺสเสฺสฯ มนุสฺสเสฺสน, มนุสฺสเสฺสหิ, มนุสฺสเสฺสภิฯ มนุสฺสสฺสสฺส, มนุสฺสสฺสานํฯ มนุสฺสสฺสา, มนุสฺสสฺสสฺมา, มนุสฺสสฺสมฺหา, มนุสฺสเสฺสหิ, มนุสฺสเสฺสภิฯ มนุสฺสสฺสสฺส, มนุสฺสสฺสานํฯ มนุสฺสเสฺส, มนุสฺสสฺสสฺมิํ, มนุสฺสสฺสมฺหิ, มนุสฺสเสฺสสุฯ โภ มนุสฺสสฺส, โภโนฺต มนุสฺสสฺสานิ, มนุสฺสสฺสาฯ เอส นโย ‘‘ปรสฺสํ สพฺพสฺส’’นฺติอาทีสุปิ, สพฺพาเนตานิ ปทานิ อภิเธยฺยลิงฺคานีติ คเหตพฺพานิฯ</p>


<p>
ยํ ตํ กิ  
มิติสทฺทานํ, นามมาลํ ปนตฺตริ;  
  
สพฺพนามปริเจฺฉเท, ปกาสิสฺสํ ติลิงฺคโตฯ  
</p>
  
<p>อิเจฺจวํ เหฎฺฐา อุทฺทิฎฺฐานํ ทีนํ นามิกปทมาลา สทฺธิํ อตฺถนฺตรนิทสฺสนปเทหิ วิภตฺตาฯ ตตฺริทํ ลิงฺคววตฺถานํ –</p>


<p>
โก วิ สา  
โหนฺติ ปุลฺลิเงฺค,  
ภา รา ถี ธี กุ ภู  
ถิยํ;  
  
กํ ขํ  
นปุํสเก  
โค  
ตุ, ปุเม เจวิตฺถิลิงฺคเกฯ  
</p>
  
<p>
โม  
ปุเม อิตฺถิลิเงฺค  
มา, สํ  
ปุเม จ นปุํสเก;  
  
ยํ ตํ กิ  
มิติ สพฺพตฺร, ลิเงฺคเสฺวว ปวตฺตเรฯ  
</p>
  
<p>อิโต อญฺญานิปิ เอกกฺขรานิ อุปปริกฺขิตฺวา คเหตพฺพานิฯ</p>


<p>เอวํ  วิญฺญูนํ นยญฺญูนํ สทฺทรจนาวิสเย ปรมวิสุทฺธวิปุลพุทฺธิปฎิลาภตฺถํ ปรมสณฺหสุขุมเตฺถสุ ปโยเคสุ อสโมฺมหตฺถํ สุวณฺณตเล สีหวิชมฺภเนน เกสรีสีหสฺส วิชมฺภนมิว เตปิฎเก พุทฺธวจเน ญาณวิชมฺภเนน วิชมฺภนตฺถญฺจ อธิกูเนกกฺขรวเสน ลิงฺคตฺตยํ มิเสฺสตฺวา นามิกปทมาลา วิภตฺตาฯ</p>


<p>
สเทฺท ภวนฺติ กุสลา น ตุ เกจิ อเตฺถ,  
  
อเตฺถ ภวนฺติ กุสลา น ตุ เกจิ สเทฺทฯ  
</p>
  
<p>
โกสลฺลเมว ปรมํ ทุภยตฺถ ตสฺมา,  
  
โยคํ กเรยฺย สตตํ มติมา วรนฺติฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ  
</p>
  
วิญฺญูนํ โกสลฺลตฺถาย กเต สทฺทนีติปฺปกรเณ  
</p>
  
ลิงฺคตฺตยมิสฺสโก นามิกปทมาลาวิภาโค  
</p>
  
ทสโม ปริเจฺฉโทฯ  
</p>
  
  
  
  
  