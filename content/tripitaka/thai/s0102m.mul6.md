<h1>๗. มหาสมยสุตฺตํ</h1>
<p> เอวํ    เม  สุตํ – เอกํ สมยํ ภควา สเกฺกสุ วิหรติ กปิลวตฺถุสฺมิํ มหาวเน มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิ; ทสหิ จ โลกธาตูหิ เทวตา เยภุเยฺยน สนฺนิปติตา โหนฺติ ภควนฺตํ ทสฺสนาย ภิกฺขุสงฺฆญฺจฯ อถ โข จตุนฺนํ สุทฺธาวาสกายิกานํ เทวตานํ  เอตทโหสิ – ‘‘อยํ โข ภควา สเกฺกสุ วิหรติ กปิลวตฺถุสฺมิํ มหาวเน มหตา ภิกฺขุสเงฺฆน สทฺธิํ ปญฺจมเตฺตหิ ภิกฺขุสเตหิ สเพฺพเหว อรหเนฺตหิ; ทสหิ จ โลกธาตูหิ เทวตา เยภุเยฺยน สนฺนิปติตา โหนฺติ ภควนฺตํ ทสฺสนาย ภิกฺขุสงฺฆญฺจฯ ยํนูน มยมฺปิ เยน ภควา เตนุปสงฺกเมยฺยาม; อุปสงฺกมิตฺวา ภควโต สนฺติเก ปเจฺจกํ คาถํ  ภาเสยฺยามา’’ติฯ</p>


<p> อถ โข ตา เทวตา เสยฺยถาปิ นาม พลวา ปุริโส สมิญฺชิตํ วา พาหํ ปสาเรยฺย ปสาริตํ วา พาหํ สมิเญฺชยฺย , เอวเมว สุทฺธาวาเสสุ เทเวสุ อนฺตรหิตา ภควโต ปุรโต ปาตุรเหสุํฯ อถ โข ตา เทวตา ภควนฺตํ อภิวาเทตฺวา เอกมนฺตํ อฎฺฐํสุฯ เอกมนฺตํ ฐิตา โข เอกา เทวตา ภควโต สนฺติเก อิมํ คาถํ อภาสิ –</p>


<p>
‘‘มหาสมโย ปวนสฺมิํ, เทวกายา สมาคตา;  
  
อาคตมฺห  
อิมํ ธมฺมสมยํ, ทกฺขิตาเย อปราชิตสงฺฆ’’นฺติฯ  
</p>
  
<p>อถ โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘ตตฺร ภิกฺขโว สมาทหํสุ, จิตฺตมตฺตโน อุชุกํ อกํสุ  
อุชุกมกํสุ (สี. สฺยา. ปี.)  
;  
  
สารถีว เนตฺตานิ คเหตฺวา, อินฺทฺริยานิ รกฺขนฺติ ปณฺฑิตา’’ติฯ  
</p>
  
<p>อถ  โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘เฉตฺวา ขีลํ เฉตฺวา ปลิฆํ, อินฺทขีลํ อูหจฺจ  
อุหจฺจ (ก.)  
มเนชา;  
  
เต จรนฺติ สุทฺธา วิมลา, จกฺขุมตา สุทนฺตา สุสุนาคา’’ติฯ  
</p>
  
<p>อถ   โข อปรา เทวตา ภควโต สนฺติเก อิมํ คาถํ อภาสิ –</p>


<p>
‘‘เยเกจิ พุทฺธํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺตี’’ติฯ  
</p>
  
<h3>เทวตาสนฺนิปาตา</h3>
<p> อถ โข ภควา ภิกฺขู อามเนฺตสิ – ‘‘เยภุเยฺยน, ภิกฺขเว, ทสสุ โลกธาตูสุ เทวตา สนฺนิปติตา โหนฺติ , ตถาคตํ ทสฺสนาย ภิกฺขุสงฺฆญฺจ ฯ เยปิ เต, ภิกฺขเว, อเหสุํ อตีตมทฺธานํ อรหโนฺต สมฺมาสมฺพุทฺธา, เตสมฺปิ ภควนฺตานํ เอตํปรมาเยว  เทวตา สนฺนิปติตา อเหสุํ เสยฺยถาปิ มยฺหํ เอตรหิฯ เยปิ เต, ภิกฺขเว, ภวิสฺสนฺติ อนาคตมทฺธานํ อรหโนฺต สมฺมาสมฺพุทฺธา, เตสมฺปิ ภควนฺตานํ เอตํปรมาเยว เทวตา สนฺนิปติตา ภวิสฺสนฺติ เสยฺยถาปิ มยฺหํ เอตรหิฯ อาจิกฺขิสฺสามิ, ภิกฺขเว, เทวกายานํ นามานิ; กิตฺตยิสฺสามิ, ภิกฺขเว, เทวกายานํ นามานิ; เทเสสฺสามิ, ภิกฺขเว, เทวกายานํ นามานิฯ ตํ สุณาถ, สาธุกํ มนสิกโรถ, ภาสิสฺสามี’’ติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ</p>


<p> ภควา เอตทโวจ –</p>


<p>
‘‘สิโลกมนุกสฺสามิ, ยตฺถ ภุมฺมา ตทสฺสิตา;  
  
เย สิตา คิริคพฺภรํ, ปหิตตฺตา สมาหิตาฯ  
</p>
  
<p>
‘‘ปุถูสีหาว สลฺลีนา, โลมหํสาภิสมฺภุโน;  
  
โอทาตมนสา สุทฺธา, วิปฺปสนฺนมนาวิลา’’  
วิปฺปสนฺนามนาวิลา (ปี. ก.)  
ฯ  
</p>
  
<p>
ภิโยฺย  
  
ปญฺจสเต ญตฺวา, วเน กาปิลวตฺถเว;  
  
ตโต อามนฺตยี สตฺถา, สาวเก สาสเน รเตฯ  
</p>
  
<p>
‘‘เทวกายา อภิกฺกนฺตา, เต วิชานาถ ภิกฺขโว’’;  
  
เต จ อาตปฺปมกรุํ, สุตฺวา พุทฺธสฺส สาสนํฯ  
</p>
  
<p>
เตสํ ปาตุรหุ ญาณํ, อมนุสฺสานทสฺสนํ;  
  
อเปฺปเก สตมทฺทกฺขุํ, สหสฺสํ อถ สตฺตริํฯ  
</p>
  
<p>
สตํ  
เอเก สหสฺสานํ, อมนุสฺสานมทฺทสุํ;  
  
อเปฺปเกนนฺตมทฺทกฺขุํ  
, ทิสา สพฺพา ผุฎา อหุํฯ  
</p>
  
<p>
ตญฺจ สพฺพํ อภิญฺญาย, ววตฺถิตฺวาน  
ววกฺขิตฺวาน (สี. สฺยา. ปี.), อเวกฺขิตฺวาน (ฎีกา)  
จกฺขุมา;  
  
ตโต อามนฺตยี สตฺถา, สาวเก สาสเน รเตฯ  
</p>
  
<p>
‘‘เทวกายา อภิกฺกนฺตา, เต วิชานาถ ภิกฺขโว;  
  
เย โวหํ กิตฺตยิสฺสามิ, คิราหิ อนุปุพฺพโสฯ  
</p>
  
<p>‘‘สตฺตสหสฺสา เต ยกฺขา, ภุมฺมา กาปิลวตฺถวาฯ</p>


อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘ฉสหสฺสา เหมวตา, ยกฺขา นานตฺตวณฺณิโน;  
  
อิทฺธิมโนฺต ชุตีมโนฺต  
ชุตีมโนฺต (สี. ปี.)  
, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘สาตาคิรา ติสหสฺสา, ยกฺขา นานตฺตวณฺณิโน;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘อิเจฺจเต  
โสฬสสหสฺสา, ยกฺขา นานตฺตวณฺณิโน;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘เวสฺสามิตฺตา  
ปญฺจสตา, ยกฺขา นานตฺตวณฺณิโน;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา  
อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘กุมฺภีโร ราชคหิโก, เวปุลฺลสฺส นิเวสนํ;  
  
ภิโยฺย นํ สตสหสฺสํ, ยกฺขานํ ปยิรุปาสติ;  
  
กุมฺภีโร ราชคหิโก, โสปาคา สมิติํ วนํฯ  
</p>
  
<p>‘‘ปุริมญฺจ ทิสํ ราชา, ธตรโฎฺฐ ปสาสติฯ</p>


คนฺธพฺพานํ อธิปติ, มหาราชา ยสสฺสิโสฯ  
</p>
  
<p>
‘‘ปุตฺตาปิ  
ตสฺส พหโว, อินฺทนามา มหพฺพลา;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘ทกฺขิณญฺจ ทิสํ ราชา, วิรูโฬฺห ตํ ปสาสติ  
ตปฺปสาสติ (สฺยา.)  
;  
  
กุมฺภณฺฑานํ อธิปติ, มหาราชา ยสสฺสิโสฯ  
</p>
  
<p>
‘‘ปุตฺตาปิ ตสฺส พหโว, อินฺทนามา มหพฺพลา;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘ปจฺฉิมญฺจ ทิสํ ราชา, วิรูปโกฺข ปสาสติ;  
  
นาคานญฺจ อธิปติ, มหาราชา ยสสฺสิโสฯ  
</p>
  
<p>
‘‘ปุตฺตาปิ  
  
ตสฺส พหโว, อินฺทนามา มหพฺพลา;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา  
อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘อุตฺตรญฺจ ทิสํ ราชา, กุเวโร ตํ ปสาสติ;  
  
ยกฺขานญฺจ อธิปติ, มหาราชา ยสสฺสิโสฯ  
</p>
  
<p>
‘‘ปุตฺตาปิ ตสฺส พหโว, อินฺทนามา มหพฺพลา;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘ปุริมํ ทิสํ ธตรโฎฺฐ, ทกฺขิเณน วิรูฬฺหโก;  
  
ปจฺฉิเมน วิรูปโกฺข, กุเวโร อุตฺตรํ ทิสํฯ  
</p>
  
<p>
‘‘จตฺตาโร เต มหาราชา, สมนฺตา จตุโร ทิสา;  
  
ททฺทลฺลมานา  
ททฺทฬฺหมานา (ก.)  
อฎฺฐํสุ, วเน กาปิลวตฺถเวฯ  
</p>
  
<p>‘‘เตสํ มายาวิโน ทาสา, อาคุํ  วญฺจนิกา สฐาฯ</p>


มายา กุเฎณฺฑุ วิเฎณฺฑุ  
เวเฎณฺฑุ (สี. สฺยา. ปี.)  
, วิฎุจฺจ  
วิฎู จ (สฺยา.)  
วิฎุโฎ สหฯ  
</p>
  
<p>
‘‘จนฺทโน กามเสโฎฺฐ จ, กินฺนิฆณฺฑุ  
กินฺนุฆณฺฑุ (สี. สฺยา. ปี.)  
นิฆณฺฑุ จ;  
  
ปนาโท โอปมโญฺญ จ, เทวสูโต จ มาตลิฯ  
</p>
  
<p>
‘‘จิตฺตเสโน  
จ คนฺธโพฺพ, นโฬราชา ชเนสโภ  
ชโนสโภ (สฺยา.)  
;  
  
อาคา ปญฺจสิโข เจว, ติมฺพรู สูริยวจฺจสา  
สุริยวจฺจสา (สี. ปี.)  
ฯ  
</p>
  
<p>
‘‘เอเต จเญฺญ จ ราชาโน, คนฺธพฺพา สห ราชุภิ;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>‘‘อถาคุํ  นาคสา นาคา, เวสาลา สหตจฺฉกาฯ</p>


กมฺพลสฺสตรา  
อาคุํ, ปายาคา สห ญาติภิฯ  
</p>
  
<p>
‘‘ยามุนา ธตรฎฺฐา จ, อาคู นาคา ยสสฺสิโน;  
  
เอราวโณ มหานาโค, โสปาคา สมิติํ วนํฯ  
</p>
  
<p>
‘‘เย นาคราเช สหสา หรนฺติ, ทิพฺพา ทิชา ปกฺขิ วิสุทฺธจกฺขู;  
  
เวหายสา  
  
เวหาสยา (สี. ปี.)  
เต วนมชฺฌปตฺตา, จิตฺรา สุปณฺณา อิติ เตส นามํฯ  
</p>
  
<p>
‘‘อภยํ ตทา นาคราชานมาสิ, สุปณฺณโต เขมมกาสิ พุโทฺธ;  
  
สณฺหาหิ วาจาหิ อุปวฺหยนฺตา, นาคา สุปณฺณา สรณมกํสุ พุทฺธํฯ  
</p>
  
<p>‘‘ชิตา วชิรหเตฺถน, สมุทฺทํ อสุราสิตาฯ</p>


ภาตโร วาสวเสฺสเต, อิทฺธิมโนฺต ยสสฺสิโนฯ  
</p>
  
<p>
‘‘กาลกญฺจา มหาภิสฺมา  
กาลกญฺชา มหาภิํสา (สี. ปี.)  
, อสุรา ทานเวฆสา;  
  
เวปจิตฺติ สุจิตฺติ จ, ปหาราโท นมุจี สหฯ  
</p>
  
<p>
‘‘สตญฺจ พลิปุตฺตานํ, สเพฺพ เวโรจนามกา;  
  
สนฺนยฺหิตฺวา พลิเสนํ  
พลีเสนํ (สฺยา.)  
, ราหุภทฺทมุปาคมุํ;  
  
สมโยทานิ ภทฺทเนฺต, ภิกฺขูนํ สมิติํ วนํฯ  
</p>
  
<p>‘‘อาโป จ เทวา ปถวี, เตโช วาโย ตทาคมุํฯ</p>


วรุณา วารณา  
วารุณา (สฺยา.)  
เทวา, โสโม จ ยสสา สหฯ  
</p>
  
<p>
‘‘เมตฺตา  
กรุณา กายิกา, อาคุํ เทวา ยสสฺสิโน;  
  
ทเสเต ทสธา กายา, สเพฺพ นานตฺตวณฺณิโนฯ  
</p>
  
<p>
‘‘อิทฺธิมโนฺต  
ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘เวณฺฑุเทวา  
สหลิ จ  
เวณฺหูจ เทวา สหลีจ (สี. ปี.)  
, อสมา จ ทุเว ยมา;  
  
จนฺทสฺสูปนิสา เทวา, จนฺทมาคุํ ปุรกฺขตฺวาฯ  
</p>
  
<p>
‘‘สูริยสฺสูปนิสา  
สุริยสฺสูปนิสา (สี. สฺยา. ปี.)  
เทวา, สูริยมาคุํ ปุรกฺขตฺวา;  
  
นกฺขตฺตานิ ปุรกฺขตฺวา, อาคุํ มนฺทวลาหกาฯ  
</p>
  
<p>
‘‘วสูนํ  
วาสโว เสโฎฺฐ, สโกฺกปาคา ปุรินฺทโท;  
  
ทเสเต ทสธา กายา, สเพฺพ นานตฺตวณฺณิโนฯ  
</p>
  
<p>
‘‘อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘อถาคุํ สหภู เทวา, ชลมคฺคิสิขาริว;  
  
อริฎฺฐกา จ โรชา จ, อุมาปุปฺผนิภาสิโนฯ  
</p>
  
<p>
‘‘วรุณา สหธมฺมา จ, อจฺจุตา จ อเนชกา;  
  
สูเลยฺยรุจิรา อาคุํ, อาคุํ วาสวเนสิโน;  
  
ทเสเต ทสธา กายา, สเพฺพ นานตฺตวณฺณิโนฯ  
</p>
  
<p>
‘‘อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘สมานา มหาสมนา, มานุสา มานุสุตฺตมา;  
  
ขิฑฺฑาปโทสิกา  
อาคุํ, อาคุํ มโนปโทสิกาฯ  
</p>
  
<p>
‘‘อถาคุํ หรโย เทวา, เย จ โลหิตวาสิโน;  
  
ปารคา มหาปารคา, อาคุํ เทวา ยสสฺสิโน;  
  
ทเสเต ทสธา กายา, สเพฺพ นานตฺตวณฺณิโนฯ  
</p>
  
<p>
‘‘อิทฺธิมโนฺต  
ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘สุกฺกา กรมฺภา  
กรุมฺหา (สี. สฺยา. ปี.)  
อรุณา, อาคุํ เวฆนสา สห;  
  
โอทาตคยฺหา ปาโมกฺขา, อาคุํ เทวา วิจกฺขณาฯ  
</p>
  
<p>
‘‘สทามตฺตา  
หารคชา, มิสฺสกา จ ยสสฺสิโน;  
  
ถนยํ อาค ปชฺชุโนฺน, โย ทิสา อภิวสฺสติฯ  
</p>
  
<p>
‘‘ทเสเต ทสธา กายา, สเพฺพ นานตฺตวณฺณิโน;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘เขมิยา  
ตุสิตา ยามา, กฎฺฐกา จ ยสสฺสิโน;  
  
ลมฺพีตกา ลามเสฎฺฐา, โชตินามา จ อาสวา;  
  
นิมฺมานรติโน อาคุํ, อถาคุํ ปรนิมฺมิตาฯ  
</p>
  
<p>
‘‘ทเสเต ทสธา กายา, สเพฺพ นานตฺตวณฺณิโน;  
  
อิทฺธิมโนฺต ชุติมโนฺต, วณฺณวโนฺต ยสสฺสิโน;  
  
โมทมานา อภิกฺกามุํ, ภิกฺขูนํ สมิติํ วนํฯ  
</p>
  
<p>
‘‘สเฎฺฐเต  
เทวนิกายา, สเพฺพ นานตฺตวณฺณิโน;  
  
นามนฺวเยน อาคจฺฉุํ  
อาคญฺฉุํ (สี. สฺยา. ปี.)  
, เย จเญฺญ สทิสา สหฯ  
</p>
  
<p>
‘‘‘ปวุฎฺฐชาติมขิลํ  
ปวุตฺถชาติํ อขิลํ (สี. ปี.)  
, โอฆติณฺณมนาสวํ;  
  
ทเกฺขโมฆตรํ นาคํ, จนฺทํว อสิตาติคํ’ฯ  
</p>
  
<p>‘‘สุพฺรหฺมา ปรมโตฺต จ , ปุตฺตา อิทฺธิมโต สหฯ</p>


สนงฺกุมาโร ติโสฺส จ, โสปาค สมิติํ วนํฯ  
</p>
  
<p>
‘‘สหสฺสํ  
พฺรหฺมโลกานํ, มหาพฺรหฺมาภิติฎฺฐติ;  
  
อุปปโนฺน ชุติมโนฺต, ภิสฺมากาโย ยสสฺสิโสฯ  
</p>
  
<p>
‘‘ทเสตฺถ อิสฺสรา อาคุํ, ปเจฺจกวสวตฺติโน;  
  
เตสญฺจ มชฺฌโต อาค, หาริโต ปริวาริโตฯ  
</p>
  
<p>‘‘เต จ สเพฺพ อภิกฺกเนฺต, สอิเนฺท  เทเว สพฺรหฺมเกฯ</p>


มารเสนา อภิกฺกามิ, ปสฺส กณฺหสฺส มนฺทิยํฯ  
</p>
  
<p>
‘‘‘เอถ  
คณฺหถ พนฺธถ, ราเคน พทฺธมตฺถุ โว;  
  
สมนฺตา ปริวาเรถ, มา โว มุญฺจิตฺถ โกจิ นํ’ฯ  
</p>
  
<p>
‘‘อิติ  
ตตฺถ มหาเสโน, กโณฺห เสนํ อเปสยิ;  
  
ปาณินา ตลมาหจฺจ, สรํ กตฺวาน เภรวํฯ  
</p>
  
<p>
‘‘ยถา ปาวุสฺสโก เมโฆ, ถนยโนฺต สวิชฺชุโก; +  
  
ตทา โส ปจฺจุทาวตฺติ, สงฺกุโทฺธ อสยํวเส  
อสยํวสี (สี. ปี.)  
ฯ  
</p>
  
<p> ตญฺจ สพฺพํ อภิญฺญาย, ววตฺถิตฺวาน จกฺขุมาฯ</p>


ตโต  
อามนฺตยี สตฺถา, สาวเก สาสเน รเตฯ  
</p>
  
<p>
‘‘มารเสนา อภิกฺกนฺตา, เต วิชานาถ ภิกฺขโว;  
  
เต จ อาตปฺปมกรุํ, สุตฺวา พุทฺธสฺส สาสนํ;  
  
วีตราเคหิ ปกฺกามุํ, เนสํ โลมาปิ อิญฺชยุํฯ  
</p>
  
<p>
‘‘‘สเพฺพ วิชิตสงฺคามา, ภยาตีตา ยสสฺสิโน;  
  
โมทนฺติ สห ภูเตหิ, สาวกา เต ชเนสุตา’’ติฯ  
</p>
  
มหาสมยสุตฺตํ นิฎฺฐิตํ สตฺตมํฯ  
</p>
  
  
  
  
  