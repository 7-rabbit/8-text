<h2>ขุทฺทกนิกาเย</h2>
<h2>ชาตก-อฎฺฐกถา</h2>
<h2>จตุโตฺถ ภาโค</h2>
<h1>๑๐. ทสกนิปาโต</h1>
<ol>
<li>
<p> [๔๓๙] ๑. จตุทฺวารชาตกวณฺณนา
</ol></p>


<p>    นฺติ อิทํ สตฺถา เชตวเน วิหรโนฺต เอกํ ทุพฺพจภิกฺขุํ อารพฺภ กเถสิฯ ปจฺจุปฺปนฺนวตฺถุ นวกนิปาตสฺส ปฐมชาตเก วิตฺถาริตเมวฯ อิธ ปน สตฺถา ตํ ภิกฺขุํ ‘‘สจฺจํ กิร ตฺวํ ภิกฺขุ ทุพฺพโจ’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ปุเพฺพปิ ตฺวํ ภิกฺขุ ทุพฺพจตาย ปณฺฑิตานํ วจนํ อกตฺวา ขุรจกฺกํ อาปาเทสี’’ติ วตฺวา อตีตํ อาหริฯ</p>


<p>อตีเต  กสฺสปทสพลสฺส กาเล พาราณสิยํ อสีติโกฎิวิภวสฺส เสฎฺฐิโน เอโก ปุโตฺต มิตฺตวินฺทโก นาม อโหสิฯ ตสฺส มาตาปิตโร โสตาปนฺนา อเหสุํ, โส ปน ทุสฺสีโล อสฺสโทฺธฯ อถ นํ อปรภาเค ปิตริ กาลกเต มาตา กุฎุมฺพํ วิจาเรนฺตี อาห – ‘‘ตาต, ตยา ทุลฺลภํ มนุสฺสตฺตํ ลทฺธํ, ทานํ เทหิ, สีลํ รกฺขาหิ, อุโปสถกมฺมํ กโรหิ, ธมฺมํ สุณาหี’’ติฯ อมฺม, น มยฺหํ ทานาทีหิ อโตฺถ, มา มํ กิญฺจิ อวจุตฺถ, อหํ ยถากมฺมํ คมิสฺสามีติฯ เอวํ วทนฺตมฺปิ นํ เอกทิวสํ  ปุณฺณมุโปสถทิวเส มาตา อาห – ‘‘ตาต, อชฺช อภิลกฺขิโต มหาอุโปสถทิวโส, อชฺช อุโปสถํ สมาทิยิตฺวา วิหารํ คนฺตฺวา สพฺพรตฺติํ ธมฺมํ สุตฺวา เอหิ, อหํ เต สหสฺสํ ทสฺสามี’’ติฯ โส ‘‘สาธู’’ติ ธนโลเภน อุโปสถํ สมาทิยิตฺวา ภุตฺตปาตราโส วิหารํ คนฺตฺวา ทิวสํ วีตินาเมตฺวา รตฺติํ ยถา เอกมฺปิ ธมฺมปทํ กณฺณํ น ปหรติ, ตถา เอกสฺมิํ  ปเทเส นิปชฺชิตฺวา นิทฺทํ โอกฺกมิตฺวา ปุนทิวเส ปาโตว มุขํ โธวิตฺวา เคหํ คนฺตฺวา นิสีทิฯ</p>


<p>มาตา ปนสฺส ‘‘อชฺช เม ปุโตฺต ธมฺมํ สุตฺวา ปาโตว ธมฺมกถิกเตฺถรํ อาทาย อาคมิสฺสตี’’ติ ยาคุํ ขาทนียํ โภชนียํ ปฎิยาเทตฺวา อาสนํ ปญฺญเปตฺวา ตสฺสาคมนํ ปฎิมาเนนฺตี ตํ เอกกํ อาคตํ ทิสฺวา ‘‘ตาต, ธมฺมกถิโก เกน น อานีโต’’ติ วตฺวา ‘‘น มยฺหํ ธมฺมกถิเกน อโตฺถ’’ติ วุเตฺต ‘‘เตน หิ ยาคุํ ปิวา’’ติ อาหฯ โส ‘‘ตุเมฺหหิ มยฺหํ สหสฺสํ ปฎิสฺสุตํ, ตํ ตาว เม เทถ, ปจฺฉา ปิวิสฺสามี’’ติ อาหฯ ‘‘ปิว, ตาต, ปจฺฉา ทสฺสามี’’ติฯ ‘‘คเหตฺวาว ปิวิสฺสามี’’ติฯ อถสฺส มาตา สหสฺสภณฺฑิกํ ปุรโต ฐเปสิฯ โส ยาคุํ ปิวิตฺวา สหสฺสภณฺฑิกํ คเหตฺวา โวหารํ กโรโนฺต น จิรเสฺสว วีสสตสหสฺสํ อุปฺปาเทสิฯ อถสฺส เอตทโหสิ – ‘‘นาวํ อุปฎฺฐเปตฺวา โวหารํ กริสฺสามี’’ติฯ โส นาวํ อุปฎฺฐเปตฺวา ‘‘อมฺม, อหํ นาวาย โวหารํ กริสฺสามี’’ติ อาหฯ อถ นํ มาตา ‘‘ตฺวํ ตาต, เอกปุตฺตโก, อิมสฺมิํ ฆเร ธนมฺปิ พหุ, สมุโทฺท อเนกาทีนโว, มา คมี’’ติ นิวาเรสิฯ โส ‘‘อหํ คมิสฺสาเมว, น สกฺกา มํ นิวาเรตุ’’นฺติ วตฺวา ‘‘อหํ ตํ, ตาต, วาเรสฺสามี’’ติ มาตรา หเตฺถ คหิโต หตฺถํ วิสฺสชฺชาเปตฺวา มาตรํ ปหริตฺวา ปาเตตฺวา อนฺตรํ กตฺวา คนฺตฺวา นาวาย สมุทฺทํ ปกฺขนฺทิฯ</p>


<p>นาวา สตฺตเม ทิวเส มิตฺตวินฺทกํ นิสฺสาย สมุทฺทปิเฎฺฐ นิจฺจลา อฎฺฐาสิฯ กาฬกณฺณิสลากา กริยมานา มิตฺตวินฺทกเสฺสว หเตฺถ ติกฺขตฺตุํ ปติฯ อถสฺส อุฬุมฺปํ ทตฺวา ‘‘อิมํ เอกํ นิสฺสาย พหู มา นสฺสนฺตู’’ติ ตํ สมุทฺทปิเฎฺฐ ขิปิํสุฯ ตาวเทว นาวา ชเวน มหาสมุทฺทํ ปกฺขนฺทิฯ โสปิ อุฬุเมฺป นิปชฺชิตฺวา เอกํ ทีปกํ ปาปุณิฯ ตตฺถ ผลิกวิมาเน จตโสฺส  เวมานิกเปติโย อทฺทสฯ ตา สตฺตาหํ ทุกฺขํ  อนุภวนฺติ, สตฺตาหํ สุขํ ฯ โส ตาหิ สทฺธิํ สตฺตาหํ ทิพฺพสมฺปตฺติํ อนุภวิฯ อถ นํ ตา ทุกฺขานุภวนตฺถาย คจฺฉมานา ‘‘สามิ, มยํ สตฺตเม ทิวเส อาคมิสฺสาม, ยาว มยํ อาคจฺฉาม, ตาว อนุกฺกณฺฐมาโน อิเธว วสา’’ติ วตฺวา อคมํสุฯ โส ตณฺหาวสิโก หุตฺวา ตสฺมิํเยว ผลเก นิปชฺชิตฺวา ปุน สมุทฺทปิเฎฺฐน คจฺฉโนฺต อปรํ ทีปกํ ปตฺวา ตตฺถ รชตวิมาเน อฎฺฐ เวมานิกเปติโย ทิสฺวา เอเตเนว อุปาเยน อปรสฺมิํ ทีปเก มณิวิมาเน โสฬส, อปรสฺมิํ ทีปเก กนกวิมาเน ทฺวตฺติํส เวมานิกเปติโย ทิสฺวา ตาหิ สทฺธิํ ทิพฺพสมฺปตฺติํ อนุภวิตฺวา ตาสมฺปิ ทุกฺขํ อนุภวิตุํ คตกาเล ปุน สมุทฺทปิเฎฺฐน คจฺฉโนฺต เอกํ ปาการปริกฺขิตฺตํ จตุทฺวารํ นครํ อทฺทสฯ อุสฺสทนิรโย กิเรส, พหูนํ เนรยิกสตฺตานํ กมฺมกรณานุภวนฎฺฐานํ มิตฺตวินฺทกสฺส อลงฺกตปฎิยตฺตนครํ วิย หุตฺวา อุปฎฺฐาสิฯ</p>


<p>โส ‘‘อิมํ นครํ ปวิสิตฺวา ราชา ภวิสฺสามี’’ติ จิเนฺตตฺวา ขุรจกฺกํ อุกฺขิปิตฺวา สีเส ปจฺจมานํ เนรยิกสตฺตํ อทฺทสฯ อถสฺส ตํ ตสฺส สีเส ขุรจกฺกํ ปทุมํ วิย หุตฺวา อุปฎฺฐาสิฯ อุเร ปญฺจงฺคิกพนฺธนํ อุรจฺฉทปสาธนํ หุตฺวา สีสโต คลนฺตํ โลหิตํ โลหิตจนฺทนวิเลปนํ วิย หุตฺวา ปริเทวนสโทฺท มธุรสโร คีตสโทฺท วิย หุตฺวา อุปฎฺฐาสิฯ โส ตสฺส สนฺติกํ คนฺตฺวา ‘‘โภ ปุริส, จิรํ ตยา ปทุมํ ธาริตํ, เทหิ เม เอต’’นฺติ อาหฯ ‘‘สมฺม, นยิทํ ปทุมํ, ขุรจกฺกํ เอต’’นฺติฯ ‘‘ตฺวํ มยฺหํ อทาตุกามตาย เอวํ วทสี’’ติฯ เนรยิกสโตฺต จิเนฺตสิ ‘‘มยฺหํ กมฺมํ ขีณํ ภวิสฺสติ, อิมินาปิ มยา วิย มาตรํ ปหริตฺวา อาคเตน ภวิตพฺพํ, ทสฺสามิสฺส ขุรจกฺก’’นฺติฯ อถ นํ ‘‘เอหิ โภ, คณฺห อิม’’นฺติ วตฺวา ขุรจกฺกํ ตสฺส สีเส ขิปิ, ตํ ตสฺส มตฺถกํ ปิสมานํ ภสฺสิฯ ตสฺมิํ ขเณ มิตฺตวินฺทโก  ตสฺส ขุรจกฺกภาวํ ญตฺวา ‘‘ตว ขุรจกฺกํ คณฺห, ตว ขุรจกฺกํ คณฺหา’’ติ เวทนาปฺปโตฺต ปริเทวิ, อิตโร อนฺตรธายิฯ ตทา โพธิสโตฺต รุกฺขเทวตา หุตฺวา มหเนฺตน ปริวาเรน อุสฺสทจาริกํ จรมาโน ตํ ฐานํ ปาปุณิฯ มิตฺตวินฺทโก ตํ โอโลเกตฺวา ‘‘สามิ เทวราช, อิทํ มํ จกฺกํ สณฺหกรณิยํ วิย ติลานิ ปิสมานํ โอตรติ, กิํ นุ โข มยา ปาปํ ปกต’’นฺติ ปุจฺฉโนฺต เทฺว คาถา อภาสิ –</p>


<ol>
<li>
‘‘จตุทฺวารมิทํ  
นครํ, อายสํ ทฬฺหปาการํ;  
  
โอรุทฺธปฎิรุโทฺธสฺมิ, กิํ ปาปํ ปกตํ มยาฯ  
</li>
  
<li>
‘‘สเพฺพ  
อปิหิตา ทฺวารา, โอรุโทฺธสฺมิ ยถา ทิโช;  
  
กิมาธิกรณํ ยกฺข, จกฺกาภินิหโต อห’’นฺติฯ  
</li>
  
<p>ตตฺถ นฺติ ถิรปาการํฯ ‘‘ทฬฺหโตรณ’’นฺติปิ ปาโฐ, ถิรทฺวารนฺติ อโตฺถฯ ติ อโนฺต กตฺวา สมนฺตา ปากาเรน รุโทฺธ, ปลายนฎฺฐานํ น ปญฺญายติฯ นฺติ กิํ นุ โข มยา ปาปกมฺมํ กตํฯ ติ ถกิตาฯ ติ ปญฺชเร ปกฺขิโตฺต สกุโณ วิยฯ นฺติ กิํ การณํฯ ติ จเกฺกน อภินิหโตฯ
</ol></p>


<p>อถสฺส เทวราชา การณํ กเถตุํ ฉ คาถา อภาสิ –</p>


<ol>
<li>
‘‘ลทฺธา สตสหสฺสานิ, อติเรกานิ วีสติ;  
  
อนุกมฺปกานํ ญาตีนํ, วจนํ สมฺม นากริฯ  
</li>
  
<li>
‘‘ลงฺฆิํ สมุทฺทํ ปกฺขนฺทิ, สาครํ อปฺปสิทฺธิกํ;  
  
จตุพฺภิ อฎฺฐชฺฌคมา, อฎฺฐาหิปิ จ โสฬสฯ  
</li>
  
<li>
‘‘โสฬสาหิ จ พาตฺติํส, อติจฺฉํ จกฺกมาสโท;  
  
อิจฺฉาหตสฺส โปสสฺส, จกฺกํ ภมติ มตฺถเกฯ  
</li>
  
<li>
‘‘อุปริวิสาลา ทุปฺปูรา, อิจฺฉา วิสฎคามินี;  
  
เย จ ตํ อนุคิชฺฌนฺติ, เต โหนฺติ จกฺกธาริโนฯ  
</li>
  
<li>
‘‘พหุภณฺฑํ อวหาย, มคฺคํ อปฺปฎิเวกฺขิย;  
  
เยสเญฺจตํ อสงฺขาตํ, เต โหนฺติ จกฺกธาริโนฯ  
</li>
  
<li>
‘‘กมฺมํ  
สเมเกฺข วิปุลญฺจ โภคํ, อิจฺฉํ น เสเวยฺย อนตฺถสํหิตํ;  
  
กเรยฺย วากฺยํ อนุกมฺปกานํ, ตํ ตาทิสํ นาติวเตฺตยฺย จกฺก’’นฺติฯ  
</li>
  
<p>ตตฺถ ติ ตฺวํ อุโปสถํ กตฺวา มาตุ สนฺติกา สหสฺสํ  คเหตฺวา โวหารํ กโรโนฺต สตสหสฺสานิ  จ อติเรกานิ วีสติสหสฺสานิ ลภิตฺวาฯ ติ เตน ธเนน อสนฺตุโฎฺฐ นาวาย สมุทฺทํ ปวิสโนฺต สมุเทฺท อาทีนวญฺจ กเถตฺวา มาตุยา วาริยมาโนปิ อนุกมฺปกานํ ญาตีนํ วจนํ น กโรสิ, โสตาปนฺนํ มาตรํ ปหริตฺวา อนฺตรํ กตฺวา นิกฺขโนฺตเยวาสีติ ทีเปติฯ
</ol></p>


<p>นฺติ นาวํ อุลฺลงฺฆนสมตฺถํฯ ติ ปกฺขโนฺทสิฯ นฺติ มนฺทสิทฺธิํ วินาสพหุลํฯ ติ อถ นํ นิสฺสาย ฐิตาย นาวาย ผลกํ ทตฺวา สมุเทฺท ขิโตฺตปิ ตฺวํ มาตรํ นิสฺสาย เอกทิวสํ กตสฺส อุโปสถกมฺมสฺส นิสฺสเนฺทน ผลิกวิมาเน จตโสฺส อิตฺถิโย ลภิตฺวา ตโต รชตวิมาเน อฎฺฐ, มณิวิมาเน โสฬส, กนกวิมาเน ทฺวตฺติํส อธิคโตสีติฯ ติ อถ ตฺวํ ยถาลเทฺธน อสนฺตุโฎฺฐ ‘‘อตฺร อุตฺตริตรํ ลภิสฺสามี’’ติ เอวํ ลทฺธํ ลทฺธํ อติกฺกมนโลภสงฺขาตาย อติจฺฉาย สมนฺนาคตตฺตา อติโจฺฉ ปาปปุคฺคโล ตสฺส อุโปสถกมฺมสฺส ขีณตฺตา ทฺวตฺติํส อิตฺถิโย อติกฺกมิตฺวา อิมํ เปตนครํ อาคนฺตฺวา ตสฺส มาตุปหารทานอกุสลสฺส นิสฺสเนฺทน อิทํ ขุรจกฺกํ สมฺปโตฺตสิฯ ‘‘อตฺริจฺฉ’’นฺติปิ ปาโฐ, อตฺร อตฺร อิจฺฉมาโนติ อโตฺถฯ ‘‘อตฺริจฺฉา’’ติปิ ปาโฐ, อตฺริจฺฉายาติ อโตฺถฯ ติ ตสฺส เต อิจฺฉาหตสฺส โปสสฺส อิทํ จกฺกํ มตฺถกํ ปิสมานํ อิทานิ กุมฺภการจกฺกํ วิย มตฺถเก ภมตีติ อโตฺถฯ</p>


<p>ติ ตณฺหา นาเมสา คจฺฉนฺตี อุปรูปริ วิสาลา โหติ, สมุโทฺท วิย จ ทุปฺปูรา, รูปาทีสุ ตสฺส ตสฺส อิจฺฉนอิจฺฉาย วิสฎคามินี, ตํ เอวรูปํ ตณฺหํ เย จ อนุคิชฺฌนฺติ คิทฺธา คธิตา หุตฺวา ปุนปฺปุนํ อลฺลียนฺติฯ ติ เต เอวํ ปจฺจนฺตา ขุรจกฺกํ ธาเรนฺติฯ นฺติ มาตาปิตูนํ สนฺตกํ พหุธนํ โอหายฯ นฺติ คนฺตพฺพํ อปฺปสิทฺธิกํ สมุทฺทมคฺคํ อปจฺจเวกฺขิตฺวา ยถา ตฺวํ ปฎิปโนฺน, เอวเมว อเญฺญสมฺปิ เยสเญฺจตํ อสงฺขาตํ อวีมํสิตํ, เต ยถา ตฺวํ ตเถว ตณฺหาวสิกา หุตฺวา ธนํ ปหาย คมนมคฺคํ อนเปกฺขิตฺวา ปฎิปนฺนา จกฺกธาริโน โหนฺติฯ ติ ตสฺมา ปณฺฑิโต ปุริโส อตฺตนา กตฺตพฺพกมฺมํ ‘‘สโทสํ นุ โข, นิโทฺทส’’นฺติ สเมเกฺขยฺย  ปจฺจเวเกฺขยฺยฯ   นฺติ อตฺตโน ธมฺมลทฺธํ ธนราสิมฺปิ สเมเกฺขยฺยฯ ติ ตํ ตาทิสํ ปุคฺคลํ อิทํ จกฺกํ น อติวเตฺตยฺย นาวตฺถเรยฺยฯ ‘‘นาติวเตฺตตี’’ติปิ ปาโฐ, นาวตฺถรตีติ อโตฺถฯ</p>


<p>ตํ  สุตฺวา มิตฺตวินฺทโก ‘‘อิมินา เทวปุเตฺตน มยา กตกมฺมํ ตถโต ญาตํ, อยํ มยฺหํ ปจฺจนปมาณมฺปิ ชานิสฺสติ, ปุจฺฉามิ น’’นฺติ จิเนฺตตฺวา นวมํ คาถมาห –</p>


<ol>
<li>
‘‘กีวจิรํ นุ เม ยกฺข, จกฺกํ สิรสิ ฐสฺสติ;  
  
กติ วสฺสสหสฺสานิ, ตํ เม อกฺขาหิ ปุจฺฉิโต’’ติฯ  
</li>
  
<p>อถสฺส กเถโนฺต มหาสโตฺต ทสมํ คาถมาห –
</ol></p>


<ol>
<li>
‘‘อติสโร ปจฺจสโร, มิตฺตวินฺท สุโณหิ เม;  
  
จกฺกํ เต สิรสิ มาวิทฺธํ, น ตํ ชีวํ ปโมกฺขสี’’ติฯ  
</li>
  
<p>ตตฺถ ติ อติสรีติปิ อติสโร, อติสริสฺสตีติปิ อติสโรฯ ติ ตเสฺสว เววจนํฯ อิทํ วุตฺตํ โหติ – สมฺม มิตฺตวินฺทก, สุโณหิ เม วจนํ, ตฺวญฺหิ อติทารุณสฺส กมฺมสฺส กตตฺตา อติสโร, ตสฺส ปน น สกฺกา วสฺสคณนาย วิปาโก ปญฺญาเปตุนฺติ อปริมาณํ อติมหนฺตํ วิปากทุกฺขํ สริสฺสสิ ปฎิปชฺชิสฺสสีติ อติสโรฯ เตน เต ‘‘เอตฺตกานิ วสฺสสหสฺสานี’’ติ วตฺตุํ น สโกฺกมิฯ นฺติ ยํ ปน เต อิทํ จกฺกํ สิรสฺมิํ อาวิทฺธํ กุมฺภการจกฺกมิว ภมติฯ ติ ตํ ตฺวํ ยาว เต กมฺมวิปาโก น ขียติ, ตาว ชีวมาโน น ปโมกฺขสิ, กมฺมวิปาเก ปน ขีเณ อิทํ จกฺกํ ปหาย ยถากมฺมํ คมิสฺสสีติฯ
</ol></p>


<p>อิทํ วตฺวา เทวปุโตฺต อตฺตโน เทวฎฺฐานเมว คโต, อิตโรปิ มหาทุกฺขํ ปฎิปชฺชิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มิตฺตวินฺทโก อยํ ทุพฺพจภิกฺขุ อโหสิ, เทวราชา ปน อหเมว อโหสิ’’นฺติฯ</p>

</p>


<ol>
<li>
<p> [๔๔๐] ๒. กณฺหชาตกวณฺณนา
</ol></p>


<p>   ติ อิทํ สตฺถา กปิลวตฺถุํ อุปนิสฺสาย นิโคฺรธาราเม วิหรโนฺต สิตปาตุกมฺมํ อารพฺภ กเถสิฯ ตทา กิร สตฺถา สายนฺหสมเย  นิโคฺรธาราเม ภิกฺขุสงฺฆปริวุโต ชงฺฆวิหารํ อนุจงฺกมมาโน อญฺญตรสฺมิํ ปเทเส สิตํ ปาตฺวากาสิฯ อานนฺทเตฺถโร ‘‘โก นุ โข เหตุ, โก ปจฺจโย ภควโต สิตสฺส ปาตุกมฺมาย, น อเหตุ ตถาคตา สิตํ ปาตุกโรนฺติ, ปุจฺฉิสฺสามิ ตาวา’’ติ อญฺชลิํ ปคฺคยฺห สิตการณํ ปุจฺฉิฯ อถสฺส สตฺถา ‘‘ภูตปุพฺพํ, อานนฺท, กโณฺห นาม อิสิ อโหสิ, โส อิมสฺมิํ ภูมิปฺปเทเส วิหาสิ ฌายี ฌานรโต, ตสฺส สีลเตเชน สกฺกสฺส ภวนํ กมฺปี’’ติ สิตการณํ วตฺวา ตสฺส วตฺถุโน อปากฎตฺตา เถเรน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต พาราณสิยํ เอเกน อสีติโกฎิวิภเวน อปุตฺตเกน พฺราหฺมเณน สีลํ สมาทิยิตฺวา ปุเตฺต ปตฺถิเต โพธิสโตฺต ตสฺส พฺราหฺมณิยา กุจฺฉิมฺหิ นิพฺพตฺติฯ กาฬวณฺณตฺตา ปนสฺส นามคฺคหณทิวเส ‘‘กณฺหกุมาโร’’ติ นามํ อกํสุฯ โส โสฬสวสฺสกาเล มณิปฎิมา วิย โสภคฺคปฺปโตฺต หุตฺวา ปิตรา สิปฺปุคฺคหณตฺถาย เปสิโต ตกฺกสิลายํ สพฺพสิปฺปานิ อุคฺคเหตฺวา ปจฺจาคจฺฉิฯ อถ นํ ปิตา อนุรูเปน ทาเรน สํโยเชสิฯ โส อปรภาเค มาตาปิตูนํ อจฺจเยน สพฺพิสฺสริยํ ปฎิปชฺชิฯ อเถกทิวสํ รตนโกฎฺฐาคารานิ วิโลเกตฺวา วรปลฺลงฺกมชฺฌคโต สุวณฺณปฎฺฎํ อาหราเปตฺวา ‘‘เอตฺตกํ ธนํ อสุเกน อุปฺปาทิตํ, เอตฺตกํ อสุเกนา’’ติ ปุพฺพญาตีหิ สุวณฺณปเฎฺฎ ลิขิตานิ อกฺขรานิ ทิสฺวา จิเนฺตสิ ‘‘เยหิ อิมํ ธนํ อุปฺปาทิตํ, เต น ปญฺญายนฺติ, ธนเมว ปญฺญายติ, เอโกปิ อิทํ ธนํ คเหตฺวา คโต นาม นตฺถิ, น โข ปน สกฺกา ธนภณฺฑิกํ พนฺธิตฺวา ปรโลกํ คนฺตุํฯ ปญฺจนฺนํ เวรานํ สาธารณภาเวน หิ อสารสฺส ธนสฺส ทานํ สาโร, พหุโรคสาธารณภาเวน อสารสฺส สรีรสฺส สีลวเนฺตสุ อภิวาทนาทิกมฺมํ สาโร, อนิจฺจาภิภูตภาเวน อสารสฺส  ชีวิตสฺส อนิจฺจาทิวเสน วิปสฺสนาโยโค สาโร, ตสฺมา อสาเรหิ โภเคหิ สารคฺคหณตฺถํ ทานํ ทสฺสามี’’ติฯ</p>


<p>โส อาสนา วุฎฺฐาย รโญฺญ สนฺติกํ คนฺตฺวา ราชานํ อาปุจฺฉิตฺวา มหาทานํ ปวเตฺตสิฯ ยาว สตฺตมา ทิวสา ธนํ อปริกฺขียมานํ  ทิสฺวา ‘‘กิํ เม ธเนน, ยาว มํ ชรา นาภิภวติ, ตาวเทว ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา พฺรหฺมโลกปรายโณ ภวิสฺสามี’’ติ จิเนฺตตฺวา เคเห สพฺพทฺวารานิ วิวราเปตฺวา ‘‘ทินฺนํ เม, หรนฺตู’’ติ อสุจิํ วิย ชิคุจฺฉโนฺต  วตฺถุกาเม ปหาย มหาชนสฺส โรทนฺตสฺส ปริเทวนฺตสฺส นครา นิกฺขมิตฺวา หิมวนฺตปเทสํ ปวิสิตฺวา อิสิปพฺพชฺชํ ปพฺพชิตฺวา อตฺตโน วสนตฺถาย รมณียํ ภูมิภาคํ โอโลเกโนฺต อิมํ ฐานํ ปตฺวา ‘‘อิธ วสิสฺสามี’’ติ เอกํ อินฺทวารุณีรุกฺขํ โคจรคามํ อธิฎฺฐาย ตเสฺสว รุกฺขสฺส มูเล วิหาสิฯ คามนฺตเสนาสนํ ปหาย อารญฺญิโก อโหสิ, ปณฺณสาลํ อกตฺวา รุกฺขมูลิโก อโหสิ, อโพฺภกาสิโก เนสชฺชิโกฯ สเจ นิปชฺชิตุกาโม, ภูมิยํเยว นิปชฺชติ, ทนฺตมูสลิโก หุตฺวา อนคฺคิปกฺกเมว ขาทติ, ถุสปริกฺขิตฺตํ กิญฺจิ น ขาทติ, เอกทิวสํ เอกวารเมว ขาทติ, เอกาสนิโก อโหสิฯ ขมาย ปถวีอาปเตชวายุสโม หุตฺวา เอเต เอตฺตเก ธุตงฺคคุเณ สมาทาย วตฺตติ, อิมสฺมิํ กิร ชาตเก โพธิสโตฺต ปรมปฺปิโจฺฉ อโหสิฯ โส น จิรเสฺสว อภิญฺญา จ สมาปตฺติโย จ นิพฺพเตฺตตฺวา ฌานกีฬํ กีฬโนฺต ตเตฺถว วสติ, ผลาผลตฺถมฺปิ อญฺญตฺถ น คจฺฉติ, รุกฺขสฺส ผลิตกาเล ผลํ ขาทติ, ปุปฺผิตกาเล ปุปฺผํ ขาทติ, สปตฺตกาเล ปตฺตานิ ขาทติ, นิปฺปตฺตกาเล ปปฎิกํ ขาทติฯ เอวํ ปรมสนฺตุโฎฺฐ หุตฺวา อิมสฺมิํ ฐาเน จิรํ วสติฯ</p>


<p>โส เอกทิวสํ ปุพฺพณฺหสมเย ตสฺส รุกฺขสฺส ปกฺกานิ ผลานิ คณฺหิ, คณฺหโนฺต ปน โลลุปฺปจาเรน อุฎฺฐาย อญฺญสฺมิํ ปเทเส น คณฺหาติ, ยถานิสิโนฺนว หตฺถํ ปสาเรตฺวา หตฺถปฺปสารณฎฺฐาเน ฐิตานิ ผลานิ สํหรติ, เตสุปิ มนาปามนาปํ อวิจินิตฺวา สมฺปตฺตสมฺปตฺตเมว คณฺหาติฯ เอวํ ปรมสนฺตุฎฺฐสฺส ตสฺส สีลเตเชน สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ ตํ กิร สกฺกสฺส อายุกฺขเยน วา อุณฺหํ โหติ ปุญฺญกฺขเยน  วา, อญฺญสฺมิํ  วา มหานุภาวสเตฺต ตํ ฐานํ ปเตฺถเนฺต, ธมฺมิกานํ วา มหิทฺธิกสมณพฺราหฺมณานํ สีลเตเชน อุณฺหํ โหติฯ สโกฺก ‘‘โก นุ โข มํ ฐานา จาเวตุกาโม’’ติ อาวเชฺชตฺวา อิมสฺมิํ ปเทเส วสนฺตํ กณฺหํ อิสิํ รุกฺขผลานิ อุจฺจินนฺตํ ทิสฺวา จิเนฺตสิ ‘‘อยํ อิสิ โฆรตโป ปรมชิตินฺทฺริโย, อิมํ ธมฺมกถาย สีหนาทํ นทาเปตฺวา สุการณํ สุตฺวา วเรน สนฺตเปฺปตฺวา อิมมสฺส รุกฺขํ ธุวผลํ กตฺวา อาคมิสฺสามี’’ติฯ โส มหเนฺตนานุภาเวน สีฆํ โอตริตฺวา ตสฺมิํ รุกฺขมูเล ตสฺส ปิฎฺฐิปเสฺส ฐตฺวา ‘‘อตฺตโน อวเณฺณ กถิเต กุชฺฌิสฺสติ นุ โข, โน’’ติ วีมํสโนฺต ปฐมํ คาถมาห –</p>


<ol>
<li>
‘‘กโณฺห วตายํ ปุริโส, กณฺหํ ภุญฺชติ โภชนํ;  
  
กเณฺห ภูมิปเทสสฺมิํ, น มยฺหํ มนโส ปิโย’’ติฯ  
</li>
  
<p>ตตฺถ ติ กาฬวโณฺณฯ นฺติ รุกฺขผลโภชนํฯ
</ol></p>


<p>กโณฺห  อิสิ สกฺกสฺส วจนํ สุตฺวา ‘‘โก นุ โข มยา สทฺธิํ กเถตี’’ติ ทิพฺพจกฺขุนา อุปธาเรโนฺต ‘‘สโกฺก’’ติ ญตฺวา อนิวตฺติตฺวา อโนโลเกตฺวาว ทุติยํ คาถมาห –</p>


<ol>
<li>
‘‘น กโณฺห ตจสา โหติ, อโนฺตสาโร หิ พฺราหฺมโณ;  
  
ยสฺมิํ ปาปานิ กมฺมานิ, ส เว กโณฺห สุชมฺปตี’’ติฯ  
</li>
  
<p>ตตฺถ ติ ตเจน กโณฺห นาม น โหตีติ อโตฺถฯ ติ อพฺภนฺตเร สีลสมาธิปญฺญาวิมุตฺติวิมุตฺติญาณทสฺสนสาเรหิ สมนฺนาคโตฯ เอวรูโป หิ พาหิตปาปตฺตา พฺราหฺมโณ นาม โหติฯ ติ ยสฺมิํ ปน ปาปานิ กมฺมานิ อตฺถิ, โส ยตฺถ กตฺถจิ กุเล ชาโตปิ เยน เกนจิ สรีรวเณฺณน สมนฺนาคโตปิ กาฬโกวฯ
</ol></p>


<p>เอวญฺจ ปน วตฺวา อิเมสํ สตฺตานํ กณฺหภาวกรานิ ปาปกมฺมานิ เอกวิธาทิเภเทหิ วิตฺถาเรตฺวา สพฺพานิปิ ตานิ ครหิตฺวา สีลาทโย คุเณ ปสํสิตฺวา อากาเส จนฺทํ อุฎฺฐาเปโนฺต วิย  สกฺกสฺส ธมฺมํ เทเสสิฯ สโกฺก ตสฺส ธมฺมกถํ สุตฺวา ปมุทิโต โสมนสฺสชาโต มหาสตฺตํ วเรน นิมเนฺตโนฺต ตติยํ คาถมาห –</p>


<ol>
<li>
‘‘เอตสฺมิํ  
เต สุลปิเต, ปติรูเป สุภาสิเต;  
  
วรํ พฺราหฺมณ เต ทมฺมิ, ยํ กิญฺจิ มนสิจฺฉสี’’ติฯ  
</li>
  
<p>ตตฺถ นฺติ ยํ อิทํ ตยา สพฺพญฺญุพุเทฺธน วิย สุลปิตํ, ตสฺมิํ สุลปิเต ตุมฺหากเมว อนุจฺฉวิกตฺตา ปติรูเป สุภาสิเต ยํ กิญฺจิ มนสา อิจฺฉสิ, สพฺพํ เต ยํ วรํ อิจฺฉิตํ ปตฺถิตํ, ตํ ทมฺมีติ อโตฺถฯ
</ol></p>


<p>ตํ สุตฺวา มหาสโตฺต จิเนฺตสิ ‘‘อยํ กิํ นุ โข อตฺตโน อวเณฺณ กถิเต กุชฺฌิสฺสติ, โนติ มํ วีมํสโนฺต มยฺหํ ฉวิวณฺณญฺจ โภชนญฺจ วสนฎฺฐานญฺจ ครหิตฺวา อิทานิ มยฺหํ อกุทฺธภาวํ ญตฺวา ปสนฺนจิโตฺต วรํ เทติ, มํ โข ปเนส ‘สกฺกิสฺสริยพฺรฺหฺมิสฺสริยานํ อตฺถาย พฺรหฺมจริยํ จรตี’ติปิ มเญฺญยฺย, ตตฺรสฺส นิกฺกงฺขภาวตฺถํ มยฺหํ ปเรสุ โกโธ วา โทโส วา มา อุปฺปชฺชตุ, ปรสมฺปตฺติยํ โลโภ วา ปเรสุ สิเนโห วา มา อุปฺปชฺชตุ, มชฺฌโตฺตว ภเวยฺยนฺติ อิเม มยา จตฺตาโร วเร คเหตุํ วฎฺฎตี’’ติฯ โส ตสฺส นิกฺกงฺขภาวตฺถาย จตฺตาโร วเร คณฺหโนฺต จตุตฺถํ คาถมาห –</p>


<ol>
<li>
‘‘วรเญฺจ  
เม อโท สกฺก, สพฺพภูตานมิสฺสร;  
  
สุนิโกฺกธํ สุนิโทฺทสํ, นิโลฺลภํ วุตฺติมตฺตโน;  
  
นิเสฺนหมภิกงฺขามิ, เอเต เม จตุโร วเร’’ติฯ  
</li>
  
<p>ตตฺถ ติ สเจ ตฺวํ มยฺหํ วรํ อทาสิฯ นฺติ อกุชฺฌนวเสน สุฎฺฐุ นิโกฺกธํฯ นฺติ อทุสฺสนวเสน สุฎฺฐุ นิโทฺทสํฯ นฺติ ปรสมฺปตฺตีสุ นิโลฺลภํฯ ติ เอวรูปํ อตฺตโน วุตฺติํฯ นฺติ ปุตฺตธีตาทีสุ วา สวิญฺญาณเกสุ ธนธญฺญาทีสุ วา อวิญฺญาณเกสุ อตฺตโน สนฺตเกสุปิ นิเสฺนหํ อปคตโลภํฯ ติ เอวรูปํ อิเมหิ จตูหเงฺคหิ สมนฺนาคตํ อตฺตโน วุตฺติํ อภิกงฺขามิฯ ติ เอเต นิโกฺกธาทิเก จตุโร มยฺหํ วเร เทหีติฯ
</ol></p>


<p>กิํ ปเนส น ชานาติ ‘‘ยถา น สกฺกา สกฺกสฺส สนฺติเก วรํ คเหตฺวา วเรน โกธาทโย หนิตุ’’นฺติฯ โน น ชานาติ, สเกฺก โข ปน วรํ  เทเนฺต น คณฺหามีติ วจนํ น ยุตฺตนฺติ ตสฺส จ นิกฺกงฺขภาวตฺถาย คณฺหิ ฯ ตโต สโกฺก จิเนฺตสิ ‘‘กณฺหปณฺฑิโต วรํ คณฺหโนฺต อติวิย อนวเชฺช วเร คณฺหิ, เอเตสุ วเรสุ คุณโทสํ เอตเมว ปุจฺฉิสฺสามี’’ติฯ อถ นํ ปุจฺฉโนฺต ปญฺจมํ คาถมาห –</p>


<ol>
<li>
‘‘กิํนุ โกเธ วา โทเส วา, โลเภ เสฺนเห จ พฺราหฺมณ;  
  
อาทีนวํ ตฺวํ ปสฺสสิ, ตํ เม อกฺขาหิ ปุจฺฉิโต’’ติฯ  
</li>
  
<p>ตสฺสโตฺถ – พฺราหฺมณ กิํ นุ โข ตฺวํ โกเธ โทเส โลเภ เสฺนเห จ อาทีนวํ ปสฺสสิ, ตํ ตาว เม ปุจฺฉิโต อกฺขาหิ, น หิ มยํ เอตฺถ อาทีนวํ ชานามาติฯ
</ol></p>


<p>อถ นํ มหาสโตฺต ‘‘เตน หิ สุณาหี’’ติ วตฺวา จตโสฺส คาถา อภาสิ –</p>


<ol>
<li>
‘‘อโปฺป หุตฺวา พหุ โหติ, วฑฺฒเต โส อขนฺติโช;  
  
อาสงฺคี พหุปายาโส, ตสฺมา โกธํ น โรจเยฯ  
</li>
  
<li>
‘‘ทุฎฺฐสฺส  
ผรุสา วาจา, ปรามาโส อนนฺตรา;  
  
ตโต ปาณิ ตโต ทโณฺฑ, สตฺถสฺส ปรมา คติ;  
  
โทโส โกธสมุฎฺฐาโน, ตสฺมา โทสํ น โรจเยฯ  
</li>
  
<li>
‘‘อาโลปสาหสาการา, นิกตี วญฺจนานิ จ;  
  
ทิสฺสนฺติ โลภธเมฺมสุ, ตสฺมา โลภํ น โรจเยฯ  
</li>
  
<li>
‘‘เสฺนหสงฺคถิตา คนฺถา, เสนฺติ มโนมยา ปุถู;  
  
เต ภุสํ อุปตาเปนฺติ, ตสฺมา เสฺนหํ น โรจเย’’ติฯ  
</li>
  
<p>ตตฺถ ติ โส อนธิวาสกชาติกสฺส อขนฺติโต ชาโต โกโธ ปฐมํ ปริโตฺต หุตฺวา ปจฺฉา พหุ โหติ อปราปรํ วฑฺฒติฯ ตสฺส วฑฺฒนภาโว  (ชา. ๑.๔.๔๙ อาทโย) เจว  (ชา. ๑.๕.๔๔ อาทโย) จ วเณฺณตโพฺพฯ อปิจ ติสฺสามจฺจสฺสเปตฺถ ภริยํ อาทิํ กตฺวา สพฺพํ สปริชนํ มาเรตฺวา ปจฺฉา อตฺตโน มาริตวตฺถุ กเถตพฺพํฯ ติ อาสงฺคกรโณฯ ยสฺส อุปฺปชฺชติ, ตํ อาสตฺตํ ลคฺคิตํ กโรติ, ตํ วตฺถุํ วิสฺสเชฺชตฺวา  คนฺตุํ น เทติ, นิวตฺติตฺวา อโกฺกสนาทีนิ กาเรติฯ ติ พหุนา กายิกเจตสิกทุกฺขสงฺขาเตน อุปายาเสน กิลมเถน สมนฺนาคโตฯ โกธํ นิสฺสาย หิ โกธวเสน อริยาทีสุ กตวีติกฺกมา ทิฎฺฐธเมฺม เจว สมฺปราเย จ วธพนฺธวิปฺปฎิสาราทีนิ  เจว ปญฺจวิธพนฺธนกมฺมกรณาทีนิ จ พหูนิ ทุกฺขานิ อนุภวนฺตีติ โกโธ พหุปายาโส นามฯ ติ ยสฺมา เอส เอวํ อเนกาทีนโว, ตสฺมา โกธํ น โรเจมิฯ
</ol></p>


<p>ติ กุชฺฌนลกฺขเณน โกเธน กุชฺฌิตฺวา อปรภาเค ทุสฺสนลกฺขเณน โทเสน ทุฎฺฐสฺส ปฐมํ ตาว ‘‘อเร, ทาส, เปสฺสา’’ติ ผรุสวาจา นิจฺฉรติ, วาจาย อนนฺตรา อากฑฺฒนวิกฑฺฒนวเสน หตฺถปรามาโส, ตโต อนนฺตรา อุปกฺกมนวเสน ปาณิ ปวตฺตติ, ตโต ทโณฺฑ, ทณฺฑปฺปหาเร อติกฺกมิตฺวา ปน เอกโตธารอุภโตธารสฺส สตฺถสฺส ปรมา คติ, สพฺพปริยนฺตา สตฺถนิปฺผตฺติ โหติฯ ยทา หิ สเตฺถน ปรํ ชีวิตา โวโรเปตฺวา ปจฺฉา เตเนว สเตฺถน อตฺตานํ ชีวิตา โวโรเปติ, ตทา โทโส มตฺถกปฺปโตฺต โหติฯ ติ ยถา อนมฺพิลํ ตกฺกํ วา กญฺชิกํ วา ปริณามวเสน ปริวตฺติตฺวา อมฺพิลํ โหติ, ตํ เอกชาติกมฺปิ สมานํ อมฺพิลํ อนมฺพิลนฺติ นานา วุจฺจติ, ตถา ปุพฺพกาเล โกโธ ปริณมิตฺวา  อปรภาเค โทโส โหติฯ โส อกุสลมูลเตฺตน เอกชาติโกปิ สมาโน โกโธ โทโสติ นานา วุจฺจติฯ ยถา อนมฺพิลโต อมฺพิลํ, เอวํ โสปิ โกธโต สมุฎฺฐาตีติ โกธสมุฎฺฐาโนฯ ติ ยสฺมา เอวํ อเนกาทีนโว โทโส, ตสฺมา โทสมฺปิ น โรเจมิฯ</p>


<p>ติ ทิวา ทิวเสฺสว คามํ ปหริตฺวา วิลุมฺปนานิ จ อาวุธํ สรีเร ฐเปตฺวา ‘‘อิทํ นาม เม เทหี’’ติ สาหสาการา จฯ ติ ปติรูปกํ ทเสฺสตฺวา ปรสฺส หรณํ นิกติ นาม, สา อสุวณฺณเมว ‘‘สุวณฺณ’’นฺติ กูฎกหาปณํ ‘‘กหาปโณ’’ติ ทตฺวา ปรสนฺตกคฺคหเณ ทฎฺฐพฺพาฯ ปฎิภานวเสน ปน อุปายกุสลตาย ปรสนฺตกคฺคหณํ วญฺจนํ นามฯ ตเสฺสวํ ปวตฺติ ทฎฺฐพฺพา – เอโก กิร อุชุชาติโก คามิกปุริโส อรญฺญโต สสกํ อาเนตฺวา นทีตีเร ฐเปตฺวา นฺหายิตุํ โอตริฯ อเถโก ธุโตฺต ตํ สสกํ สีเส กตฺวา นฺหายิตุํ โอติโณฺณฯ อิตโร อุตฺตริตฺวา สสกํ อปสฺสโนฺต อิโต จิโต จ วิโลเกสิฯ ตเมนํ ธุโตฺต ‘‘กิํ โภ วิโลเกสี’’ติ วตฺวา ‘‘อิมสฺมิํ เม ฐาเน สสโก ฐปิโต, ตํ น ปสฺสามี’’ติ วุเตฺต ‘‘อนฺธพาล, ตฺวํ น ชานาสิ, สสกา นาม นทีตีเร ฐปิตา ปลายนฺติ, ปสฺส อหํ อตฺตโน สสกํ  สีเส ฐเปตฺวาว นฺหายามี’’ติ อาหฯ โส อปฺปฎิภานตาย ‘‘เอวํ ภวิสฺสตี’’ติ ปกฺกามิฯ เอกกหาปเณน มิคโปตกํ คเหตฺวา ปุน ตํ ทตฺวา ทฺวิกหาปณคฺฆนกสฺส มิคสฺส คหิตวตฺถุเปตฺถ กเถตพฺพํฯ ติ สกฺก, อิเม อาโลปาทโย ปาปธมฺมา โลภสภาเวสุ โลภาภิภูเตสุ สเตฺตสุ ทิสฺสนฺติฯ น หิ อลุทฺธา เอวรูปานิ กมฺมานิ กโรนฺติฯ เอวํ โลโภ อเนกาทีนโว, ตสฺมา โลภมฺปิ น โรเจมิฯ</p>


<p>ติ อารมฺมเณสุ อลฺลียนลกฺขเณน เสฺนเหน สงฺคถิตา ปุนปฺปุนํ อุปฺปาทวเสน ฆฎิตา สุเตฺตน ปุปฺผานิ  วิย พทฺธา นานปฺปกาเรสุ อารมฺมเณสุ ปวตฺตมานา อภิชฺฌากายคนฺถาฯ ติ เต ปุถูสุ อารมฺมเณสุ อุปฺปนฺนา สุวณฺณาทีหิ นิพฺพตฺตานิ สุวณฺณาทิมยานิ อาภรณาทีนิ วิย มเนน นิพฺพตฺตตฺตา มโนมยา อภิชฺฌากายคนฺถา เตสุ อารมฺมเณสุ เสนฺติ อนุเสนฺติฯ ติ เต เอวํ อนุสยิตา พลวตาปํ ชเนนฺตา ภุสํ อุปตาเปนฺติ อติกิลเมนฺติฯ เตสํ ปน ภุสํ อุปตาปเน ‘‘สลฺลวิโทฺธว รุปฺปตี’’ติ (สุ. นิ. ๗๗๓) คาถาย วตฺถุ, ‘‘ปิยชาติกา หิ คหปติ, โสกปริเทวทุกฺขโทมนสฺสุปายาสา ปิยปฺปภุติกา’’ (ม. นิ. ๒.๓๕๓), ‘‘ปิยโต ชายตี โสโก’’ติอาทีนิ (ธ. ป. ๒๑๒) สุตฺตานิ จ อาหริตพฺพานิฯ อปิจ มงฺคลโพธิสตฺตสฺส ทารเก ทตฺวา พลวโสเกน หทยํ ผลิ, เวสฺสนฺตรโพธิสตฺตสฺส มหนฺตํ โทมนสฺสํ อุทปาทิฯ เอวํ ปูริตปารมีนํ  มหาสตฺตานํ เปมํ อุปตาปํ กโรติเยวฯ อยํ เสฺนเห อาทีนโว, ตสฺมา เสฺนหมฺปิ น โรเจมีติฯ</p>


<p>สโกฺก ปญฺหวิสฺสชฺชนํ สุตฺวา ‘‘กณฺหปณฺฑิต ตยา อิเม ปญฺหา พุทฺธลีฬาย สาธุกํ กถิตา, อติวิย ตุโฎฺฐสฺมิ เต, อปรมฺปิ วรํ คณฺหาหี’’ติ วตฺวา ทสมํ คาถมาห –</p>


<ol>
<li>
‘‘เอตสฺมิํ  
เต สุลปิเต, ปติรูเป สุภาสิเต;  
  
วรํ พฺราหฺมณ เต ทมฺมิ, ยํ กิญฺจิ มนสิจฺฉสี’’ติฯ  
</li>
  
<p>ตโต โพธิสโตฺต อนนฺตรคาถมาห –
</ol></p>


<ol>
<li>
‘‘วรเญฺจ เม อโท สกฺก, สพฺพภูตานมิสฺสร;  
  
อรเญฺญ เม วิหรโต, นิจฺจํ เอกวิหาริโน;  
  
อาพาธา มา อุปฺปเชฺชยฺยุํ, อนฺตรายกรา ภุสา’’ติฯ  
</li>
  
<p>ตตฺถ ติ อิมสฺส เม ตโปกมฺมสฺส อนฺตรายกราฯ
</ol></p>


<p>ตํ สุตฺวา สโกฺก ‘‘กณฺหปณฺฑิโต วรํ คณฺหโนฺต น อามิสสนฺนิสฺสิตํ คณฺหาติ, ตโปกมฺมนิสฺสิตเมว คณฺหาตี’’ติ จิเนฺตตฺวา ภิโยฺยโสมตฺตาย ปสโนฺน อปรมฺปิ วรํ ททมาโน อิตรํ คาถมาห –</p>


<ol>
<li>
‘‘เอตสฺมิํ เต สุลปิเต, ปติรูเป สุภาสิเต;  
  
วรํ พฺราหฺมณ เต ทมฺมิ, ยํ กิญฺจิ มนสิจฺฉสี’’ติฯ  
</li>
  
<p>โพธิสโตฺตปิ วรคฺคหณาปเทเสน ตสฺส ธมฺมํ เทเสโนฺต โอสานคาถมาห –
</ol></p>


<ol>
<li>
‘‘วรเญฺจ  
เม อโท สกฺก, สพฺพภูตานมิสฺสร;  
  
น มโน วา สรีรํ วา, มํ-กเต สกฺก กสฺสจิ;  
  
กทาจิ อุปหเญฺญถ, เอตํ สกฺก วรํ วเร’’ติฯ  
</li>
  
<p>ตตฺถ  ติ มโนทฺวารํ วาฯ ติ กายทฺวารํ วา, วจีทฺวารมฺปิ เอเตสํ คหเณน คหิตเมวาติ เวทิตพฺพํฯ ติ มม การณาฯ ติ อุปฆาตํ อาปเชฺชยฺย อปริสุทฺธํ อสฺสฯ อิทํ วุตฺตํ โหติ – สกฺก เทวราช, มม การณา มํ นิสฺสาย มม อนตฺถกามตาย กสฺสจิ สตฺตสฺส กิสฺมิญฺจิ กาเล อิทํ ติวิธมฺปิ กมฺมทฺวารํ น อุปหเญฺญถ, ปาณาติปาตาทีหิ ทสหิ อกุสลกมฺมปเถหิ วิมุตฺตํ ปริสุทฺธเมว ภเวยฺยาติฯ
</ol></p>


<p>อิติ  มหาสโตฺต ฉสุปิ ฐาเนสุ วรํ คณฺหโนฺต เนกฺขมฺมนิสฺสิตเมว คณฺหิ, ชานาติ เจส ‘‘สรีรํ นาม พฺยาธิธมฺมํ, น ตํ สกฺกา สเกฺกน อพฺยาธิธมฺมํ กาตุ’’นฺติฯ สตฺตานญฺหิ ตีสุ ทฺวาเรสุ ปริสุทฺธภาโว อสกฺกายโตฺตว, เอวํ สเนฺตปิ ตสฺส ธมฺมเทสนตฺถํ อิเม วเร คณฺหิฯ สโกฺกปิ ตํ รุกฺขํ ธุวผลํ กตฺวา มหาสตฺตํ วนฺทิตฺวา สิรสิ อญฺชลิํ ปติฎฺฐเปตฺวา ‘‘อโรคา อิเธว วสถา’’ติ วตฺวา สกฎฺฐานเมว คโตฯ โพธิสโตฺตปิ อปริหีนชฺฌาโน พฺรหฺมโลกูปโค อโหสิฯ</p>


<p>สตฺถา อิมํ ธมฺมเทสนํ อาหริตฺวา ‘‘อานนฺท, ปุเพฺพ มยา นิวุตฺถภูมิปฺปเทโส เจโส’’ติ วตฺวา ชาตกํ สโมธาเนสิ – ‘‘ตทา สโกฺก อนุรุโทฺธ อโหสิ, กณฺหปณฺฑิโต ปน อหเมว อโหสิ’’นฺติฯ</p>

</p>


<ol>
<li>
<p> [๔๔๑] ๓. จตุโปสถิกชาตกวณฺณนา
</ol></p>


<p> ติ อิทํ จตุโปสถิกชาตกํ  อาวิ ภวิสฺสติฯ</p>

</p>


<ol>
<li>
<p> [๔๔๒] ๔. สงฺขชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต สพฺพปริกฺขารทานํ อารพฺภ กเถสิฯ สาวตฺถิยํ กิเรโก อุปาสโก ตถาคตสฺส ธมฺมเทสนํ สุตฺวา ปสนฺนจิโตฺต สฺวาตนาย นิมเนฺตตฺวา อตฺตโน ฆรทฺวาเร มณฺฑปํ กาเรตฺวา อลงฺกริตฺวา ปุนทิวเส ตถาคตสฺส กาลํ อาโรจาเปสิฯ สตฺถา  ปญฺจสตภิกฺขุปริวาโร ตตฺถ คนฺตฺวา ปญฺญเตฺต อาสเน นิสีทิฯ อุปาสโก สปุตฺตทาโร สปริชโน พุทฺธปฺปมุขสฺส ภิกฺขุสงฺฆสฺส มหาทานํ ทตฺวา ปุน สฺวาตนายาติ เอวํ สตฺตาหํ นิมเนฺตตฺวา มหาทานํ ปวเตฺตตฺวา สตฺตเม ทิวเส สพฺพปริกฺขารํ อทาสิฯ ตํ ปน ททมาโน อุปาหนทานํ อุสฺสนฺนํ กตฺวา อทาสิฯ ทสพลสฺส ทิโนฺน อุปาหนสงฺฆาโฎ สหสฺสคฺฆนโก  อโหสิ, ทฺวินฺนํ อคฺคสาวกานํ ปญฺจสตคฺฆนโก, เสสานํ ปญฺจนฺนํ ภิกฺขุสตานํ สตคฺฆนโกฯ อิติ โส สพฺพปริกฺขารทานํ ทตฺวา อตฺตโน ปริสาย สทฺธิํ ภควโต สนฺติเก นิสีทิฯ อถสฺส สตฺถา มธุเรน สเรน อนุโมทนํ กโรโนฺต ‘‘อุปาสก, อุฬารํ เต สพฺพปริกฺขารทานํ, อตฺตมโน โหหิ, ปุเพฺพ อนุปฺปเนฺน พุเทฺธ ปเจฺจกพุทฺธสฺส เอกํ อุปาหนสงฺฆาฎํ ทตฺวา นาวาย ภินฺนาย อปฺปติเฎฺฐ มหาสมุเทฺทปิ อุปาหนทานนิสฺสเนฺทน ปติฎฺฐํ ลภิํสุ, ตฺวํ ปน พุทฺธปฺปมุขสฺส ภิกฺขุสงฺฆสฺส สพฺพปริกฺขารทานํ อทาสิ, ตสฺส เต อุปาหนทานสฺส ผลํ กสฺมา น ปติฎฺฐา ภวิสฺสตี’’ติ วตฺวา เตน ยาจิโต อตีตํ อาหริฯ</p>


<p>อตีเต อยํ พาราณสี โมฬินี นาม อโหสิฯ โมฬินินคเร พฺรหฺมทเตฺต รชฺชํ กาเรเนฺต สโงฺข นาม พฺราหฺมโณ อโฑฺฒ มหทฺธโน มหาโภโค ปหูตวิตฺตุปกรโณ ปหูตธนธญฺญสุวณฺณรชโต จตูสุ นครทฺวาเรสุ นครมเชฺฌ นิเวสนทฺวาเร จาติ ฉสุ ฐาเนสุ ฉ ทานสาลาโย กาเรตฺวา เทวสิกํ ฉสตสหสฺสานิ วิสฺสเชฺชโนฺต กปณทฺธิกานํ มหาทานํ ปวเตฺตสิฯ โส เอกทิวสํ จิเนฺตสิ ‘‘อหํ เคเห ธเน ขีเณ ทาตุํ น สกฺขิสฺสามิ, อปริกฺขีเณเยว ธเน นาวาย สุวณฺณภูมิํ คนฺตฺวา ธนํ อาหริสฺสามี’’ติฯ โส นาวํ พนฺธาเปตฺวา ภณฺฑสฺส ปูราเปตฺวา ปุตฺตทารํ อามเนฺตตฺวา ‘‘ยาวาหํ อาคจฺฉามิ , ตาว เม ทานํ อนุปจฺฉินฺทิตฺวา ปวเตฺตยฺยาถา’’ติ วตฺวา ทาสกมฺมกรปริวุโต ฉตฺตํ อาทาย อุปาหนํ อารุยฺห มชฺฌนฺหิกสมเย ปฎฺฎนคามาภิมุโข ปายาสิฯ ตสฺมิํ ขเณ คนฺธมาทเน เอโก ปเจฺจกพุโทฺธ อาวเชฺชตฺวา ตํ ธนาหรณตฺถาย คจฺฉนฺตํ ทิสฺวา ‘‘มหาปุริโส ธนํ อาหริตุํ คจฺฉติ, ภวิสฺสติ นุ โข อสฺส สมุเทฺท อนฺตราโย, โน’’ติ อาวเชฺชตฺวา ‘‘ภวิสฺสตี’’ติ ญตฺวา ‘‘เอส มํ ทิสฺวา ฉตฺตญฺจ อุปาหนญฺจ มยฺหํ ทตฺวา อุปาหนทานนิสฺสเนฺทน สมุเทฺท ภินฺนาย นาวาย ปติฎฺฐํ ลภิสฺสติ, กริสฺสามิสฺส อนุคฺคห’’นฺติ อากาเสนาคนฺตฺวา ตสฺสาวิทูเร โอตริตฺวา จณฺฑวาตาตเป องฺคารสนฺถรสทิสํ อุณฺหวาลุกํ มทฺทโนฺต ตสฺส อภิมุโข อาคจฺฉิฯ</p>


<p>โส ตํ ทิสฺวาว ‘‘ปุญฺญเกฺขตฺตํ เม อาคตํ, อชฺช มยา เอตฺถ ทานพีชํ โรเปตุํ วฎฺฎตี’’ติ ตุฎฺฐจิโตฺต เวเคน ตํ อุปสงฺกมิตฺวา วนฺทิตฺวา ‘‘ภเนฺต, มยฺหํ อนุคฺคหตฺถาย โถกํ มคฺคา โอกฺกมฺม อิมํ รุกฺขมูลํ อุปสงฺกมถา’’ติ วตฺวา  ตสฺมิํ รุกฺขมูลํ อุปสงฺกมเนฺต รุกฺขมูเล  วาลุกํ อุสฺสาเปตฺวา อุตฺตราสงฺคํ ปญฺญเปตฺวา ปเจฺจกพุทฺธํ นิสีทาเปตฺวา วนฺทิตฺวา วาสิตปริสฺสาวิเตน อุทเกน ปาเท โธวิตฺวา คนฺธเตเลน มเกฺขตฺวา อตฺตโน อุปาหนา โอมุญฺจิตฺวา ปโปฺผเฎตฺวา คนฺธเตเลน มเกฺขตฺวา ตสฺส ปาเทสุ ปฎิมุญฺจิตฺวา ‘‘ภเนฺต, อิมา อุปาหนา อารุยฺห ฉตฺตํ มตฺถเก กตฺวา คจฺฉถา’’ติ ฉตฺตุปาหนํ อทาสิฯ โส อสฺส อนุคฺคหตฺถาย ตํ คเหตฺวา ปสาทสํวฑฺฒนตฺถํ ปสฺสนฺตเสฺสวสฺส อุปฺปติตฺวา คนฺธมาทนเมว อคมาสิฯ โพธิสโตฺตปิ ตํ ทิสฺวา อติวิย ปสนฺนจิโตฺต ปฎฺฎนํ คนฺตฺวา นาวํ อภิรุหิฯ อถสฺส มหาสมุทฺทํ ปฎิปนฺนสฺส สตฺตเม ทิวเส นาวา วิวรํ อทาสิ, อุทกํ อุสฺสิญฺจิตุํ นาสกฺขิํสุฯ มหาชโน มรณภยภีโต อตฺตโน อตฺตโน เทวตา นมสฺสิตฺวา มหาวิรวํ วิรวิฯ มหาสโตฺต เอกํ อุปฎฺฐากํ  คเหตฺวา สกลสรีรํ เตเลน มเกฺขตฺวา สปฺปินา สทฺธิํ สกฺขรจุณฺณํ ยาวทตฺถํ ขาทิตฺวา ตมฺปิ ขาทาเปตฺวา เตน สทฺธิํ กูปกยฎฺฐิมตฺถกํ อารุยฺห ‘‘อิมาย ทิสาย อมฺหากํ นคร’’นฺติ ทิสํ ววตฺถเปตฺวา มจฺฉกจฺฉปปริปนฺถโต อตฺตานํ โมเจโนฺต เตน สทฺธิํ อุสภมตฺตํ อติกฺกมิตฺวา ปติฯ มหาชโน วินาสํ ปาปุณิฯ มหาสโตฺต ปน อุปฎฺฐาเกน สทฺธิํ สมุทฺทํ ตริตุํ อารภิฯ ตสฺส ตรนฺตเสฺสว สตฺตโม ทิวโส ชาโตฯ โส ตสฺมิมฺปิ กาเล โลโณทเกน มุขํ วิกฺขาเลตฺวา อุโปสถิโก อโหสิเยวฯ</p>


<p>ตทา ปน จตูหิ โลกปาเลหิ มณิเมขลา นาม เทวธีตา ‘‘สเจ สมุเทฺท นาวาย ภินฺนาย ติสรณคตา วา สีลสมฺปนฺนา วา มาตาปิตุปฎฺฐากา วา มนุสฺสา ทุกฺขปฺปตฺตา โหนฺติ, เต รเกฺขยฺยาสี’’ติ สมุเทฺท อารกฺขณตฺถาย ฐปิตา โหติฯ สา อตฺตโน อิสฺสริเยน สตฺตาหมนุภวิตฺวา ปมชฺชิตฺวา สตฺตเม ทิวเส สมุทฺทํ โอโลเกนฺตี สีลาจารสํยุตฺตํ สงฺขพฺราหฺมณํ ทิสฺวา ‘‘อิมสฺส สตฺตโม ทิวโส สมุเทฺท ปติตสฺส, สเจ โส มริสฺสติ อติวิย คารยฺหา เม ภวิสฺสตี’’ติ สํวิคฺคมานหทยา หุตฺวา เอกํ สุวณฺณปาติํ นานคฺครสโภชนสฺส ปูเรตฺวา วาตเวเคน ตตฺถ คนฺตฺวา ตสฺส ปุรโต อากาเส ฐตฺวา ‘‘พฺราหฺมณ, ตฺวํ สตฺตาหํ นิราหาโร, อิทํ ทิพฺพโภชนํ ภุญฺชา’’ติ อาหฯ โส ตํ โอโลเกตฺวา ‘‘อปเนหิ ตว ภตฺตํ, อหํ อุโปสถิโก’’ติ อาหฯ อถสฺส  อุปฎฺฐาโก ปจฺฉโต อาคโต เทวตํ อทิสฺวา สทฺทเมว สุตฺวา ‘‘อยํ พฺราหฺมโณ ปกติสุขุมาโล สตฺตาหํ นิราหารตาย ทุกฺขิโต มรณภเยน วิลปติ มเญฺญ, อสฺสาเสสฺสามิ น’’นฺติ จิเนฺตตฺวา ปฐมํ คาถมาห –</p>


<ol>
<li>
‘‘พหุสฺสุโต สุตธโมฺมสิ สงฺข, ทิฎฺฐา ตยา สมณพฺราหฺมณา จ;  
  
อถกฺขเณ  
ทสฺสยเส วิลาปํ, อโญฺญ นุ โก เต ปฎิมนฺตโก มยา’’ติฯ  
</li>
  
<p>ตตฺถ  ติ ธโมฺมปิ ตยา ธมฺมิกสมณพฺราหฺมณานํ สนฺติเก สุโต อสิฯ ติ เตสํ ปจฺจเย เทเนฺตน เวยฺยาวจฺจํ กโรเนฺตน ธมฺมิกสมณพฺราหฺมณา จ ตยา ทิฎฺฐาฯ เอวํ อกโรโนฺต หิ ปสฺสโนฺตปิ เต น ปสฺสติเยวฯ ติ อถ อกฺขเณ สลฺลปนฺตสฺส กสฺสจิ อภาเวน วจนสฺส อโนกาเสฯ ติ ‘‘อหํ อุโปสถิโก’’ติ วทโนฺต วิลาปํ ทเสฺสสิฯ ติ มยา อโญฺญ โก ตว ปฎิมนฺตโก ปฎิวจนทายโก, กิํการณา เอวํ วิปฺปลปสีติ?
</ol></p>


<p>โส ตสฺส วจนํ สุตฺวา ‘‘อิมสฺส เทวตา น ปญฺญายติ มเญฺญ’’ติ จิเนฺตตฺวา ‘‘สมฺม, นาหํ มรณสฺส ภายามิ, อตฺถิ ปน เม อโญฺญ ปฎิมนฺตโก’’ติ วตฺวา ทุติยํ คาถมาห –</p>


<ol>
<li>
‘‘สุพฺภู สุภา สุปฺปฎิมุกฺกกมฺพุ, ปคฺคยฺห โสวณฺณมยาย ปาติยา;  
  
‘ภุญฺชสฺสุ ภตฺตํ’ อิติ มํ วเทติ, สทฺธาวิตฺตา, ตมหํ โนติ พฺรูมี’’ติฯ  
</li>
  
<p>ตตฺถ ติ สุภมุขาฯ ติ ปาสาทิกา อุตฺตมรูปธราฯ ติ ปฎิมุกฺกสุวณฺณาลงฺการาฯ ติ สุวณฺณปาติยา ภตฺตํ คเหตฺวา อุกฺขิปิตฺวาฯ ติ สทฺธา เจว ตุฎฺฐจิตฺตา จฯ ‘‘สทฺธํ จิตฺต’’นฺติปิ ปาโฐ, ตสฺสโตฺถ นฺติ สทฺทหนฺตํ, นฺติ ตุฎฺฐจิตฺตํฯ   ติ ตมหํ เทวตํ อุโปสถิกตฺตา ปฎิกฺขิปโนฺต โนติ พฺรูมิ, น วิปฺปลปามิ สมฺมาติฯ
</ol></p>


<p>อถสฺส โส ตติยํ คาถมาห –</p>


<ol>
<li>
‘‘เอตาทิสํ พฺราหฺมณ ทิสฺวาน ยกฺขํ, ปุเจฺฉยฺย โปโส สุขมาสิสาโน;  
  
อุเฎฺฐหิ นํ ปญฺชลิกาภิปุจฺฉ, เทวี นุสิ ตฺวํ อุท มานุสี นู’’ติฯ  
</li>
  
<p>ตตฺถ ติ เอตาทิสํ ยกฺขํ ทิสฺวา อตฺตโน สุขํ อาสีสโนฺต ปณฺฑิโต ปุริโส ‘‘อมฺหากํ สุขํ ภวิสฺสติ, น ภวิสฺสตี’’ติ ปุเจฺฉยฺยฯ ติ อุทกโต อุฎฺฐานาการํ ทเสฺสโนฺต อุฎฺฐหฯ ติ อญฺชลิโก  หุตฺวา อภิปุจฺฉฯ ติ อุทาหุ มหิทฺธิกา มานุสี ตฺวนฺติฯ
</ol></p>


<p>โพธิสโตฺต ‘‘ยุตฺตํ กเถสี’’ติ ตํ ปุจฺฉโนฺต จตุตฺถํ คาถมาห –</p>


<ol>
<li>
‘‘ยํ  
ตฺวํ สุเขนาภิสเมกฺขเส มํ, ภุญฺชสฺสุ ภตฺตํ อิติ มํ วเทสิ;  
  
ปุจฺฉามิ ตํ นาริ มหานุภาเว, เทวี นุสิ ตฺวํ อุท มานุสี นู’’ติฯ  
</li>
  
<p>ตตฺถ นฺติ ยสฺมา ตฺวํ สุเขน มํ อภิสเมกฺขเส, ปิยจกฺขูหิ โอโลเกสิฯ นฺติ เตน การเณน ตํ ปุจฺฉามิฯ
</ol></p>


<p>ตโต เทวธีตา เทฺว คาถา อภาสิ –</p>


<ol>
<li>
‘‘เทวี อหํ สงฺข มหานุภาวา, อิธาคตา สาครวาริมเชฺฌ;  
  
อนุกมฺปิกา โน จ ปทุฎฺฐจิตฺตา, ตเวว อตฺถาย อิธาคตาสฺมิฯ  
</li>
  
<li>
‘‘อิธนฺนปานํ สยนาสนญฺจ, ยานานิ นานาวิวิธานิ สงฺข;  
  
สพฺพสฺส ตฺยาหํ ปฎิปาทยามิ, ยํ กิญฺจิ ตุยฺหํ มนสาภิปตฺถิต’’นฺติฯ  
</li>
  
<p>ตตฺถ  ติ อิมสฺมิํ มหาสมุเทฺทฯ ติ พหูนิ จ อเนกปฺปการานิ จ หตฺถิยานอสฺสยานาทีนิ อตฺถิฯ นฺติ ตสฺส อนฺนปานาทิโน สพฺพสฺส สามิกํ กตฺวา ตํ เต อนฺนปานาทิํ ปฎิปาทยามิ ททามิฯ ติ อญฺญมฺปิ ยํ กิญฺจิ มนสา อิจฺฉิตํ, ตํ สพฺพํ เต ทมฺมีติฯ
</ol></p>


<p>ตํ สุตฺวา มหาสโตฺต ‘‘อยํ เทวธีตา สมุทฺทปิเฎฺฐ มยฺหํ ‘อิทญฺจิทญฺจ ทมฺมี’ติ วทติ, กิํ นุ โข เอสา มยา กเตน ปุญฺญกเมฺมน ทาตุกามา, อุทาหุ อตฺตโน พเลน, ปุจฺฉิสฺสามิ ตาว น’’นฺติ จิเนฺตตฺวา ปุจฺฉโนฺต สตฺตมํ คาถมาห –</p>


<ol>
<li>
‘‘ยํ กิญฺจิ ยิฎฺฐญฺจ หุตญฺจ มยฺหํ, สพฺพสฺส โน อิสฺสรา ตฺวํ สุคเตฺต;  
  
สุโสฺสณิ สุพฺภมุ สุวิลคฺคมเชฺฌ, กิสฺส เม กมฺมสฺส อยํ วิปาโก’’ติฯ  
</li>
  
<p>ตตฺถ  นฺติ ทานวเสน ยชิตํฯ นฺติ อาหุนปาหุนวเสน ทินฺนํฯ นฺติ ตสฺส อมฺหากํ ปุญฺญกมฺมสฺส ตฺวํ อิสฺสรา, ‘‘อิมสฺส อยํ วิปาโก, อิมสฺส อย’’นฺติ พฺยากริตุํ สมตฺถาติ อโตฺถฯ ติ สุนฺทรอูรุลกฺขเณฯ ติ สุนฺทรภมุเก ฯ ติ สุฎฺฐุวิลคฺคิตตนุมเชฺฌฯ ติ มยา กตกเมฺมสุ กตรกมฺมสฺส อยํ วิปาโก, เยนาหํ อปฺปติเฎฺฐ สมุเทฺท ปติฎฺฐํ ลภามีติฯ
</ol></p>


<p>ตํ สุตฺวา เทวธีตา ‘‘อยํ พฺราหฺมโณ ‘ยํ เตน กุสลํ กตํ, ตํ กมฺมํ น ชานาตี’ติ อญฺญาย ปุจฺฉติ มเญฺญ, กถยิสฺสามิ ทานิสฺสา’’ติ ตํ กเถนฺตี อฎฺฐมํ คาถมาห –</p>


<ol>
<li>
‘‘ฆเมฺม ปเถ พฺราหฺมณ เอกภิกฺขุํ, อุคฺฆฎฺฎปาทํ ตสิตํ กิลนฺตํ;  
  
ปฎิปาทยี สงฺข อุปาหนานิ, สา ทกฺขิณา กามทุหา ตวชฺชา’’ติฯ  
</li>
  
<p>ตตฺถ นฺติ เอกํ ปเจฺจกพุทฺธํ สนฺธายาหฯ นฺติ อุณฺหวาลุกาย ฆฎฺฎิตปาทํฯ นฺติ ปิปาสิตํฯ ติ ปฎิปาเทสิ, โยเชสีติ อโตฺถฯ ติ สพฺพกามทายิกาฯ
</ol></p>


<p>ตํ  สุตฺวา มหาสโตฺต ‘‘เอวรูเปปิ นาม อปฺปติเฎฺฐ มหาสมุเทฺท มยา ทินฺนอุปาหนทานํ มม สพฺพกามททํ ชาตํ, อโห สุทินฺนํ เม ปเจฺจกพุทฺธสฺส ทาน’’นฺติ ตุฎฺฐจิโตฺต นวมํ คาถมาห –</p>


<ol>
<li>
‘‘สา โหตุ นาวา ผลกูปปนฺนา, อนวสฺสุตา เอรกวาตยุตฺตา;  
  
อญฺญสฺส ยานสฺส น เหตฺถ ภูมิ, อเชฺชว มํ โมฬินิํ ปาปยสฺสู’’ติฯ  
</li>
  
<p>ตสฺสโตฺถ – เทวเต, เอวํ สเนฺต มยฺหํ เอกํ นาวํ มาเปหิ, ขุทฺทกํ ปน เอกโทณิกนาวํ มาเปหิ, ยํ นาวํ มาเปสฺสสิ, สา โหตุ นาวา พหูหิ สุสิพฺพิเตหิ ผลเกหิ อุปปนฺนา, อุทกปเวสนสฺสาภาเวน อนวสฺสุตา, เอรเกน สมฺมา  คเหตฺวา คจฺฉเนฺตน วาเตน ยุตฺตา, ฐเปตฺวา ทิพฺพนาวํ อญฺญสฺส ยานสฺส เอตฺถ ภูมิ นตฺถิ, ตาย ปน ทิพฺพนาวาย อเชฺชว มํ โมฬินินครํ ปาปยสฺสูติฯ
</ol></p>


<p>เทวธีตา ตสฺส วจนํ สุตฺวา ตุฎฺฐจิตฺตา สตฺตรตนมยํ นาวํ มาเปสิฯ สา ทีฆโต อฎฺฐอุสภา อโหสิ วิตฺถารโต จตุอุสภา, คมฺภีรโต วีสติยฎฺฐิกาฯ ตสฺสา อินฺทนีลมยา ตโย กูปกา, โสวณฺณมยานิ โยตฺตานิ รชตมยานิ ปตฺตานิ โสวณฺณมยานิ จ ผิยาริตฺตานิ อเหสุํฯ เทวตา ตํ นาวํ สตฺตนฺนํ รตนานํ ปูเรตฺวา พฺราหฺมณํ อาลิงฺคิตฺวา อลงฺกตนาวาย  อาโรเปสิ, อุปฎฺฐากํ ปนสฺส น โอโลเกสิฯ พฺราหฺมโณ อตฺตนา กตกลฺยาณโต ตสฺส ปตฺติํ อทาสิ, โส อนุโมทิฯ ตทา เทวตา ตมฺปิ อาลิงฺคิตฺวา นาวาย ปติฎฺฐาเปสิฯ อถ นํ นาวํ โมฬินินครํ เนตฺวา พฺราหฺมณสฺส ฆเร ธนํ ปติฎฺฐาเปตฺวา อตฺตโน วสนฎฺฐานเมว อคมาสิฯ สตฺถา อภิสมฺพุโทฺธ หุตฺวา –</p>


<ol>
<li>
‘‘สา ตตฺถ วิตฺตา สุมนา ปตีตา, นาวํ สุจิตฺตํ อภินิมฺมินิตฺวา;  
  
อาทาย สงฺขํ ปุริเสน สทฺธิํ, อุปานยี นครํ สาธุรมฺม’’นฺติฯ –  
</li>
  
<p>อิมํ โอสานคาถํ อภาสิฯ
</ol></p>


<p>ตตฺถ  ติ ภิกฺขเว, สา เทวตา ตตฺถ สมุทฺทมเชฺฌ ตสฺส วจนํ สุตฺวา วิตฺติสงฺขาตาย ปีติยา สมนฺนาคตตฺตา ติ สุนฺทรมนา ปาโมเชฺชน ปตีตจิตฺตา หุตฺวา วิจิตฺรนาวํ นิมฺมินิตฺวา พฺราหฺมณํ ปริจารเกน สทฺธิํ อาทาย  อติรมณียํ นครํ อุปานยีติฯ</p>


<p>พฺราหฺมโณปิ ยาวชีวํ อปริมิตธนํ เคหํ อชฺฌาวสโนฺต ทานํ ทตฺวา สีลํ รกฺขิตฺวา ชีวิตปริโยสาเน สปริโส เทวนครํ ปริปูเรสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุปาสโก โสตาปตฺติผเล ปติฎฺฐหิฯ</p>


<p>ตทา เทวธีตา อุปฺปลวณฺณา อโหสิ, อุปฎฺฐากปุริโส อานโนฺท, สงฺขพฺราหฺมโณ ปน อหเมว อโหสินฺติฯ</p>

</p>


<ol>
<li>
<p> [๔๔๓] ๕. จูฬโพธิชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต เอกํ โกธนํ ภิกฺขุํ อารพฺภ กเถสิฯ โส กิร ภิกฺขุ นิยฺยานิเก พุทฺธสาสเน ปพฺพชิตฺวาปิ โกธํ นิคฺคเหตุํ นาสกฺขิ, โกธโน อโหสิ อุปายาสพหุโล, อปฺปมฺปิ วุโตฺต สมาโน อภิสชฺชิ กุปฺปิ พฺยาปชฺชิ  ปติฎฺฐยิฯ สตฺถา ตสฺส โกธนภาวํ สุตฺวา ปโกฺกสาเปตฺวา ‘‘สจฺจํ กิร ตฺวํ โกธโน’’ติ ปุจฺฉิตฺวา ‘‘สจฺจํ ภเนฺต’’ติ วุเตฺต ‘‘ภิกฺขุ โกโธ นาม วาเรตโพฺพ, เอวรูโป หิ อิธโลเก จ ปรโลเก จ อนตฺถการโก, ตฺวํ นิโกฺกธสฺส พุทฺธสฺส สาสเน ปพฺพชิตฺวา กสฺมา กุชฺฌสิ, โปราณกปณฺฑิตา พาหิรสาสเน ปพฺพชิตฺวาปิ โกธํ น กริํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต อญฺญตรสฺมิํ กาสินิคเม เอโก พฺราหฺมโณ อโฑฺฒ มหทฺธโน มหาโภโค อปุตฺตโก อโหสิ, ตสฺส พฺราหฺมณี ปุตฺตํ ปเตฺถสิฯ ตทา โพธิสโตฺต พฺรหฺมโลกา จวิตฺวา ตสฺสา กุจฺฉิยํ นิพฺพตฺติ, ตสฺส นามคฺคหณทิวเส ‘‘โพธิกุมาโร’’ติ นามํ กริํสุฯ ตสฺส วยปฺปตฺตกาเล ตกฺกสิลํ คนฺตฺวา  สพฺพสิปฺปานิ อุคฺคณฺหิตฺวา ปจฺจาคตสฺส อนิจฺฉนฺตเสฺสว มาตาปิตโร สมานชาติกา กุลา กุมาริกํ อาเนสุํฯ สาปิ พฺรหฺมโลกา จุตาว อุตฺตมรูปธรา เทวจฺฉรปฎิภาคาฯ เตสํ อนิจฺฉมานานเญฺญว อญฺญมญฺญํ อาวาหวิวาหํ กริํสุฯ อุภินฺนํ ปเนเตสํ กิเลสสมุทาจาโร นาม น ภูตปุโพฺพ, สํราควเสน อญฺญมญฺญสฺส โอโลกนํ นาม นาโหสิ, สุปิเนปิ เมถุนธโมฺม นาม น ทิฎฺฐปุโพฺพ, เอวํ ปริสุทฺธสีลา อเหสุํฯ</p>


<p>อถาปรภาเค มหาสโตฺต มาตาปิตูสุ กาลกเตสุ เตสํ สรีรกิจฺจํ กตฺวา ตํ ปโกฺกสิตฺวา ‘‘ภเทฺท, ตฺวํ อิมํ  อสีติโกฎิธนํ คเหตฺวา สุเขน ชีวาหี’’ติ อาหฯ ‘‘กิํ กริสฺสถ ตุเมฺห ปน, อยฺยปุตฺตา’’ติ? ‘‘มยฺหํ ธเนน กิจฺจํ นตฺถิ, หิมวนฺตปเทสํ ปวิสิตฺวา อิสิปพฺพชฺชํ ปพฺพชิตฺวา อตฺตโน ปติฎฺฐํ กริสฺสามี’’ติฯ ‘‘กิํ ปน อยฺยปุตฺต ปพฺพชฺชา นาม ปุริสานเญฺญว วฎฺฎตี’’ติ? ‘‘อิตฺถีนมฺปิ วฎฺฎติ, ภเทฺท’’ติฯ ‘‘เตน หิ อหํ ตุเมฺหหิ ฉฎฺฎิตเขฬํ น คณฺหิสฺสามิ, มยฺหมฺปิ ธเนน กิจฺจํ นตฺถิ, อหมฺปิ ปพฺพชิสฺสามี’’ติฯ ‘‘สาธุ, ภเทฺท’’ติฯ เต อุโภปิ มหาทานํ ทตฺวา นิกฺขมิตฺวา รมณีเย ภูมิภาเค อสฺสมํ กตฺวา ปพฺพชิตฺวา อุญฺฉาจริยาย ผลาผเลหิ ยาเปนฺตา ตตฺถ ทสมตฺตานิ สํวจฺฉรานิ วสิํสุ, ฌานํ ปน เนสํ น ตาว อุปฺปชฺชติฯ เต ตตฺถ ปพฺพชฺชาสุเขเนว ทส สํวจฺฉเร วสิตฺวา โลณมฺพิลเสวนตฺถาย ชนปทจาริกํ จรนฺตา อนุปุเพฺพน พาราณสิํ ปตฺวา ราชุยฺยาเน วสิํสุฯ</p>


<p>อเถกทิวสํ ราชา อุยฺยานปาลํ ปณฺณาการํ อาทาย อาคตํ ทิสฺวา ‘‘อุยฺยานกีฬิกํ กีฬิสฺสาม, อุยฺยานํ โสเธหี’’ติ วตฺวา เตน โสธิตํ สชฺชิตํ อุยฺยานํ มหเนฺตน ปริวาเรน อคมาสิฯ ตสฺมิํ ขเณ เต อุโภปิ ชนา อุยฺยานสฺส เอกปเสฺส ปพฺพชฺชาสุเขน วีตินาเมตฺวา นิสินฺนา  โหนฺติฯ อถ ราชา อุยฺยาเน วิจรโนฺต เต อุโภปิ นิสินฺนเก ทิสฺวา ปรมปาสาทิกํ อุตฺตมรูปธรํ ปริพฺพาชิกํ โอโลเกโนฺต ปฎิพทฺธจิโตฺต อโหสิฯ โส กิเลสวเสน กมฺปโนฺต ‘‘ปุจฺฉิสฺสามิ ตาว, อยํ ปริพฺพาชิกา อิมสฺส กิํ โหตี’’ติ โพธิสตฺตํ อุปสงฺกมิตฺวา ‘‘ปพฺพชิต อยํ เต ปริพฺพาชิกา กิํ โหตี’’ติ ปุจฺฉิฯ มหาราช, กิญฺจิ น โหติ, เกวลํ เอกปพฺพชฺชาย ปพฺพชิตา, อปิจ โข ปน เม คิหิกาเล ปาทปริจาริกา อโหสีติฯ ตํ สุตฺวา ราชา ‘‘อยํ กิเรตสฺส กิญฺจิ น โหติ, อปิจ โข ปน คิหิกาเล ปาทปริจาริกา กิรสฺส อโหสิ , สเจ ปนาหํ อิสฺสริยพเลน คเหตฺวา คเจฺฉยฺยํ, กิํ นุ โข เอส กริสฺสติ, ปริคฺคณฺหิสฺสามิ ตาว น’’นฺติ จิเนฺตตฺวา อุปสงฺกมิตฺวา ปฐมํ คาถมาห –</p>


<ol>
<li>
‘‘โย  
เต อิมํ วิสาลกฺขิํ, ปิยํ สํมฺหิตภาสินิํ;  
  
อาทาย พลา คเจฺฉยฺย, กิํ นุ กยิราสิ พฺราหฺมณา’’ติฯ  
</li>
  
<p>ตตฺถ นฺติ มนฺทหสิตภาสินิํฯ ติ พลกฺกาเรน อาทาย คเจฺฉยฺยฯ ติ ตสฺส ตฺวํ พฺราหฺมณ กิํ กเรยฺยาสีติ?
</ol></p>


<p>อถสฺส กถํ สุตฺวา มหาสโตฺต ทุติยํ คาถมาห –</p>


<ol>
<li>
‘‘อุปฺปเชฺช เม น มุเจฺจยฺย, น เม มุเจฺจยฺย ชีวโต;  
  
รชํว วิปุลา วุฎฺฐิ, ขิปฺปเมว นิวารเย’’ติฯ  
</li>
  
<p>ตสฺสโตฺถ – มหาราช, สเจ อิมํ คเหตฺวา คจฺฉเนฺต กิสฺมิญฺจิ มม อพฺภนฺตเร โกโป อุปฺปเชฺชยฺย, โส เม อโนฺต อุปฺปชฺชิตฺวา น มุเจฺจยฺย, ยาวาหํ ชีวามิ, ตาว เม น มุเจฺจยฺยฯ นาสฺส อโนฺต ฆนสนฺนิวาเสน ปติฎฺฐาตุํ ทสฺสามิ, อถ โข ยถา อุปฺปนฺนํ รชํ วิปุลา เมฆวุฎฺฐิ ขิปฺปํ นิวาเรติ, ตถา ขิปฺปเมว นํ เมตฺตาภาวนาย นิคฺคเหตฺวา วาเรสฺสามีติฯ
</ol></p>


<p>เอวํ มหาสโตฺต สีหนาทํ นทิฯ ราชา ปนสฺส กถํ สุตฺวาปิ อนฺธพาลตาย ปฎิพทฺธํ อตฺตโน จิตฺตํ นิวาเรตุํ อสโกฺกโนฺต อญฺญตรํ อมจฺจํ อาณาเปสิ ‘‘อิมํ ปริพฺพาชิกํ ราชนิเวสนํ เนหี’’ติฯ โส ‘‘สาธู’’ติ ปฎิสฺสุณิตฺวา ‘‘อธโมฺม โลเก วตฺตติ, อยุตฺต’’นฺติอาทีนิ  วตฺวา ปริเทวมานํเยว นํ อาทาย ปายาสิฯ โพธิสโตฺต ตสฺสา ปริเทวนสทฺทํ สุตฺวา เอกวารํ โอโลเกตฺวา ปุน น โอโลเกสิฯ ตํ โรทนฺติํ ปริเทวนฺติํ ราชนิเวสนเมว นยิํสุฯ โสปิ พาราณสิราชา อุยฺยาเน ปปญฺจํ อกตฺวาว สีฆตรํ คนฺตฺวา ตํ ปริพฺพาชิกํ ปโกฺกสาเปตฺวา มหเนฺตน ยเสน นิมเนฺตสิฯ สา ยสสฺส อคุณํ ปพฺพชาย เอว คุณํ กเถสิฯ ราชา เกนจิ ปริยาเยน ตสฺสา มนํ อลภโนฺต ตํ เอกสฺมิํ คเพฺภ กาเรตฺวา จิเนฺตสิ ‘‘อยํ ปริพฺพาชิกา เอวรูปํ ยสํ น อิจฺฉติ, โสปิ ตาปโส เอวรูปํ มาตุคามํ คเหตฺวา คจฺฉเนฺต กุชฺฌิตฺวา โอโลกิตมตฺตมฺปิ  น อกาสิ, ปพฺพชิตา โข ปน พหุมายา โหนฺติ, กิญฺจิ ปโยเชตฺวา อนตฺถมฺปิ เม กเรยฺย, คจฺฉามิ  ตาว ชานามิ กิํ กโรโนฺต นิสิโนฺน’’ติ สณฺฐาตุํ อสโกฺกโนฺต อุยฺยานํ อคมาสิฯ โพธิสโตฺตปิ จีวรํ สิพฺพโนฺต นิสีทิฯ ราชา มนฺทปริวาโรว ปทสทฺทํ อกโรโนฺต สณิกํ อุปสงฺกมิฯ โพธิสโตฺต ราชานํ อโนโลเกตฺวา จีวรเมว สิพฺพิฯ ราชา ‘‘อยํ กุชฺฌิตฺวา มยา สทฺธิํ น สลฺลปตี’’ติ มญฺญมาโน ‘‘อยํ กูฎตาปโส ‘โกธสฺส อุปฺปชฺชิตุํ น ทสฺสามิ, อุปฺปนฺนมฺปิ นํ ขิปฺปเมว นิคฺคณฺหิสฺสามี’ติ ปฐมเมว คชฺชิตฺวา อิทานิ โกเธน ถโทฺธ หุตฺวา มยา สทฺธิํ น สลฺลปตี’’ติ สญฺญาย ตติยํ คาถมาห –</p>


<ol>
<li>
‘‘ยํ นุ ปุเพฺพ วิกตฺถิโตฺถ, พลมฺหิว อปสฺสิโต;  
  
สฺวชฺช ตุณฺหิกโต ทานิ, สงฺฆาฎิํ สิพฺพมจฺฉสี’’ติฯ  
</li>
  
<p>ตตฺถ ติ พลนิสฺสิโต วิย หุตฺวาฯ ติ กิญฺจิ อวทโนฺตฯ ติ สิพฺพโนฺต อจฺฉสิฯ
</ol></p>


<p>ตํ สุตฺวา มหาสโตฺต ‘‘อยํ ราชา โกธวเสน มํ นาลปตีติ มญฺญติ, กเถสฺสามิ ทานิสฺส อุปฺปนฺนสฺส โกธสฺส วสํ อคตภาว’’นฺติ จิเนฺตตฺวา จตุตฺถํ คาถมาห –</p>


<ol>
<li>
‘‘อุปฺปชฺชิ เม น มุจฺจิตฺถ, น เม มุจฺจิตฺถ ชีวโต;  
  
รชํว วิปุลา วุฎฺฐิ, ขิปฺปเมว นิวารยิ’’นฺติฯ  
</li>
  
<p>ตสฺสโตฺถ – มหาราช, อุปฺปชฺชิ เม, น น อุปฺปชฺชิ, น ปน เม มุจฺจิตฺถ, นาสฺส ปวิสิตฺวา หทเย ฐาตุํ อทาสิํ, อิติ โส มม ชีวโต น มุจฺจิเตฺถว, รชํ วิปุลา วุฎฺฐิ วิย ขิปฺปเมว นํ นิวาเรสินฺติฯ
</ol></p>


<p>ตํ  สุตฺวา ราชา ‘‘กิํ นุ โข เอส โกปเมว สนฺธาย วทติ, อุทาหุ อญฺญํ กิญฺจิ สิปฺปํ สนฺธาย กเถสิ, ปุจฺฉิสฺสามิ ตาว น’’นฺติ จิเนฺตตฺวา ปุจฺฉโนฺต ปญฺจมํ คาถมาห –</p>


<ol>
<li>
‘‘กิํ เต อุปฺปชฺชิ โน มุจฺจิ, กิํ เต น มุจฺจิ ชีวโต;  
  
รชํว วิปุลา วุฎฺฐิ, กตมํ ตํ นิวารยี’’ติฯ  
</li>
  
<p>ตตฺถ  ติ กิํ ตว อุปฺปชฺชิ เจว น มุจฺจิ จฯ
</ol></p>


<p>ตํ  สุตฺวา โพธิสโตฺต ‘‘มหาราช, เอวํ โกโธ พหุอาทีนโว มหาวินาสทายโก, เอโส มม อุปฺปชฺชิ, อุปฺปนฺนญฺจ นํ เมตฺตาภาวนาย นิวาเรสิ’’นฺติ โกเธ อาทีนวํ ปกาเสโนฺต –</p>


<ol>
<li>
‘‘ยมฺหิ ชาเต น ปสฺสติ, อชาเต สาธุ ปสฺสติ;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</li>
  
<li>
‘‘เยน ชาเตน นนฺทนฺติ, อมิตฺตา ทุกฺขเมสิโน;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</li>
  
<li>
‘‘ยสฺมิญฺจ ชายมานมฺหิ, สทตฺถํ นาวพุชฺฌติ;  
  
โส เม อุปฺปชฺชิ โน มุจฺจิ, โกโธ ทุเมฺมธโคจโรฯ  
</li>
  
<li>
‘‘เยนาภิภูโต กุสลํ ชหาติ, ปรกฺกเร วิปุลญฺจาปิ อตฺถํ;  
  
ส ภีมเสโน พลวา ปมทฺที, โกโธ มหาราช น เม อมุจฺจถฯ  
</li>
  
<li>
‘‘กฎฺฐสฺมิํ มตฺถมานสฺมิํ, ปาวโก นาม ชายติ;  
  
ตเมว กฎฺฐํ ฑหติ, ยสฺมา โส ชายเต คินิฯ  
</li>
  
<li>
‘‘เอวํ มนฺทสฺส โปสสฺส, พาลสฺส อวิชานโต;  
  
สารมฺภา ชายเต โกโธ, โสปิ เตเนว ฑยฺหติฯ  
</li>
  
<li>
‘‘อคฺคีว  
ติณกฎฺฐสฺมิํ, โกโธ ยสฺส ปวฑฺฒติ;  
  
นิหียติ ตสฺส ยโส, กาฬปเกฺขว จนฺทิมาฯ  
</li>
  
<li>
‘‘อเนโธ ธูมเกตูว, โกโธ ยสฺสูปสมฺมติ;  
  
อาปูรติ ตสฺส ยโส, สุกฺกปเกฺขว จนฺทิมา’’ติฯ – อิมา คาถา อาห;  
</li>
  
<p>ตตฺถ ติ อตฺตตฺถมฺปิ น ปสฺสติ, ปเคว ปรตฺถํฯ ติ อตฺตตฺถํ ปรตฺถํ อุภยตฺถมฺปิ สาธุ ปสฺสติฯ ติ นิปฺปญฺญานํ อาธารภูโต โคจโรฯ ติ ทุกฺขํ อิจฺฉนฺตาฯ นฺติ อตฺตโน  อตฺถภูตํ อตฺถโต เจว ธมฺมโต จ วุทฺธิํฯ ติ วิปุลมฺปิ อตฺถํ อุปฺปนฺนํ ปรโต กาเรติ, อปเนถ, น เม อิมินา อโตฺถติ วทติฯ ติ โส โกโธ ภีมาย ภยชนนิยา มหติยา กิเลสเสนาย  สมนฺนาคโตฯ ติ อตฺตโน พลวภาเวน อุฬาเรปิ สเตฺต คเหตฺวา อตฺตโน วเส กรเณน มทฺทนสมโตฺถฯ ติ มม สนฺติกา โมกฺขํ น ลภติ, หทเย วา ปน เม ขีรํ วิย มุหุตฺตํ ทธิภาเวน น ปติฎฺฐหิตฺถาติปิ อโตฺถฯ
</ol></p>


<p>นฺติ อรณีสหิเตน มตฺถิยมาเน, ‘‘มทฺทมานสฺมิ’’นฺติปิ ปาโฐฯ ติ ยโต กฎฺฐา ชายติ, ตเมว ฑหติฯ ติ อคฺคิฯ ติ พาลสฺส อวิชานนฺตสฺสฯ ติ อหํ ตฺวนฺติ อากฑฺฒนวิกฑฺฒนํ กโรนฺตสฺส กรณุตฺตริยลกฺขณา สารมฺภา อรณีมตฺถนา วิย ปาวโก โกโธ ชายติฯ ติ โสปิ พาโล เตเนว โกเธน กฎฺฐํ วิย อคฺคินา ฑยฺหติฯ ติ อนินฺธโน อคฺคิ วิยฯ ติ ตสฺส อธิวาสนขนฺติยา สมนฺนาคตสฺส ปุคฺคลสฺส สุกฺกปเกฺข จโนฺท วิย ลโทฺธ ยโส อปราปรํ อาปูรตีติฯ</p>


<p>ราชา มหาสตฺตสฺส ธมฺมกถํ สุตฺวา ตุโฎฺฐ เอกํ อมจฺจํ อาณาเปตฺวา ปริพฺพาชิกํ อาหราเปตฺวา ‘‘ภเนฺต นิโกฺกธตาปส, อุโภปิ ตุเมฺห ปพฺพชฺชาสุเขน วีตินาเมนฺตา อิเธว อุยฺยาเน วสถ, อหํ โว ธมฺมิกํ รกฺขาวรณคุตฺติํ กริสฺสามี’’ติ วตฺวา ขมาเปตฺวา วนฺทิตฺวา ปกฺกามิฯ เต อุโภปิ ตเตฺถว วสิํสุฯ อปรภาเค ปริพฺพาชิกา กาลมกาสิฯ โพธิสโตฺต ตสฺสา กาลกตาย หิมวนฺตํ ปวิสิตฺวา อภิญฺญา จ สมาปตฺติโย จ นิพฺพเตฺตตฺวา จตฺตาโร พฺรหฺมวิหาเร ภาเวตฺวา พฺรหฺมโลกปรายโณ อโหสิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โกธโน ภิกฺขุ อนาคามิผเล ปติฎฺฐหิฯ</p>


<p>ตทา ปริพฺพาชิกา ราหุลมาตา อโหสิ, ราชา อานโนฺท, ปริพฺพาชโก ปน อหเมว อโหสินฺติฯ</p>

</p>


<ol>
<li>
<p> [๔๔๔] ๖. กณฺหทีปายนชาตกวณฺณนา
</ol></p>


<p>นฺติ  อิทํ สตฺถา เชตวเน วิหรโนฺต เอกํ อุกฺกณฺฐิตภิกฺขุํ อารพฺภ กเถสิฯ วตฺถุ  (ชา. ๒.๒๐.๑ อาทโย) อาวิ ภวิสฺสติฯ สตฺถา ตํ ภิกฺขุํ ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจํ ภเนฺต’’ติ  วุเตฺต ‘‘ภิกฺขุ โปราณกปณฺฑิตา อนุปฺปเนฺน พุเทฺธ พาหิรกปพฺพชฺชํ ปพฺพชิตฺวา อติเรกปญฺญาสวสฺสานิ อนภิรตา พฺรหฺมจริยํ จรนฺตา หิโรตฺตปฺปเภทภเยน อตฺตโน อุกฺกณฺฐิตภาวํ น กสฺสจิ กเถสุํ, ตฺวํ กสฺมา เอวรูเป นิยฺยานิกสาสเน ปพฺพชิตฺวา มาทิสสฺส ครุโน พุทฺธสฺส สมฺมุเข ฐตฺวา จตุปริสมเชฺฌ อุกฺกณฺฐิตภาวํ อาวิ กโรสิ, กิมตฺถํ อตฺตโน หิโรตฺตปฺปํ น รกฺขสี’’ติ วตฺวา อตีตํ อาหริฯ</p>


<p>อตีเต วํสรเฎฺฐ โกสมฺพิยํ นาม นคเร โกสมฺพโก นาม ราชา รชฺชํ กาเรสิฯ ตทา อญฺญตรสฺมิํ นิคเม เทฺว พฺราหฺมณา อสีติโกฎิธนวิภวา อญฺญมญฺญํ ปิยสหายกา กาเมสุ โทสํ ทิสฺวา มหาทานํ ปวเตฺตตฺวา อุโภปิ กาเม ปหาย มหาชนสฺส โรทนฺตสฺส ปริเทวนฺตสฺส นิกฺขมิตฺวา หิมวนฺตปเทเส อสฺสมปทํ กตฺวา ปพฺพชิตฺวา อุญฺฉาจริยาย วนมูลผลาผเลน ยาเปนฺตา ปณฺณาส วสฺสานิ วสิํสุ, ฌานํ อุปฺปาเทตุํ นาสกฺขิํสุฯ เต ปณฺณาสวสฺสจฺจเยน โลณมฺพิลเสวนตฺถาย ชนปทํ จรนฺตา กาสิรฎฺฐํ สมฺปาปุณิํสุฯ ตตฺร อญฺญตรสฺมิํ นิคมคาเม ทีปายนตาปสสฺส คิหิสหาโย มณฺฑโพฺย นาม อตฺถิ, เต อุโภปิ ตสฺส สนฺติกํ อคมํสุฯ โส เต ทิสฺวาว อตฺตมโน ปณฺณสาลํ กาเรตฺวา อุโภปิ เต จตูหิ ปจฺจเยหิ อุปฎฺฐหิฯ เต ตตฺถ ตีณิ จตฺตาริ วสฺสานิ วสิตฺวา ตํ อาปุจฺฉิตฺวา จาริกํ จรนฺตา พาราณสิํ ปตฺวา อติมุตฺตกสุสาเน วสิํสุฯ ตตฺถ ทีปายโน ยถาภิรนฺตํ วิหริตฺวา ปุน ตเสฺสว สหายสฺส สนฺติกํ คโตฯ มณฺฑพฺยตาปโส ตเตฺถว วสิฯ</p>


<p>อเถกทิวสํ  เอโก โจโร อโนฺตนคเร โจริกํ กตฺวา ธนสารํ อาทาย นิกฺขโนฺต ‘‘โจโร’’ติ ญตฺวา ปฎิพุเทฺธหิ ฆรสฺสามิเกหิ เจว อารกฺขมนุเสฺสหิ จ อนุพโทฺธ นิทฺธมเนน นิกฺขมิตฺวา เวเคน สุสานํ ปวิสิตฺวา ตาปสสฺส ปณฺณสาลทฺวาเร ภณฺฑิกํ ฉเฎฺฎตฺวา ปลายิ ฯ มนุสฺสา ภณฺฑิกํ ทิสฺวา ‘‘อเร ทุฎฺฐชฎิล, ตฺวํ รตฺติํ โจริกํ กตฺวา  ทิวา ตาปสรูเปน จรสี’’ติ ตเชฺชตฺวา โปเถตฺวา ตํ อาทาย เนตฺวา รโญฺญ ทสฺสยิํสุฯ ราชา อนุปปริกฺขิตฺวาว ‘‘คจฺฉถ, นํ สูเล อุตฺตาเสถา’’ติ อาหฯ เต ตํ สุสานํ เนตฺวา ขทิรสูลํ อาโรปยิํสุ, ตาปสสฺส สรีเร สูลํ น ปวิสติฯ ตโต นิมฺพสูลํ อาหริํสุ, ตมฺปิ น ปวิสติฯ อยสูลํ อาหริํสุ, ตมฺปิ น ปวิสติฯ ตาปโส ‘‘กิํ นุ โข เม ปุพฺพกมฺม’’นฺติ โอโลเกสิ, อถสฺส ชาติสฺสรญาณํ อุปฺปชฺชิ, เตน ปุพฺพกมฺมํ โอโลเกตฺวา อทฺทสฯ กิํ ปนสฺส ปุพฺพกมฺมนฺติ? โกวิฬารสูเล มกฺขิกาเวธนํฯ โส กิร ปุริมภเว วฑฺฒกิปุโตฺต หุตฺวา ปิตุ รุกฺขตจฺฉนฎฺฐานํ คนฺตฺวา เอกํ มกฺขิกํ คเหตฺวา โกวิฬารสลากาย สูเล วิย วิชฺฌิฯ ตเมนํ ปาปกมฺมํ อิมํ ฐานํ ปตฺวา คณฺหิฯ โส ‘‘น สกฺกา อิโต ปาปา มยา มุจฺจิตุ’’นฺติ ญตฺวา ราชปุริเส อาห ‘‘สเจ มํ สูเล อุตฺตาเสตุกามตฺถ, โกวิฬารสูลํ อาหรถา’’ติฯ เต ตถา กตฺวา ตํ สูเล อุตฺตาเสตฺวา อารกฺขํ ทตฺวา ปกฺกมิํสุฯ</p>


<p>อารกฺขกา ปฎิจฺฉนฺนา หุตฺวา ตสฺส สนฺติกํ อาคจฺฉเนฺต โอโลเกนฺติฯ ตทา ทีปายโน ‘‘จิรทิโฎฺฐ เม สหาโย’’ติ มณฺฑพฺยสฺส สนฺติกํ อาคจฺฉโนฺต ‘‘สูเล อุตฺตาสิโต’’ติ ตํ ทิวสเญฺญว อนฺตรามเคฺค สุตฺวา ตํ ฐานํ คนฺตฺวา เอกมนฺตํ ฐิโต ‘‘กิํ สมฺม การโกสี’’ติ ปุจฺฉิตฺวา ‘‘อการโกมฺหี’’ติ วุเตฺต ‘‘อตฺตโน มโนปโทสํ รกฺขิตุํ สกฺขิ, นาสกฺขี’’ติ ปุจฺฉิฯ ‘‘สมฺม, เยหิ อหํ คหิโต, เนว เตสํ, น รโญฺญ อุปริ มยฺหํ มโนปโทโส อตฺถี’’ติฯ ‘‘เอวํ สเนฺต ตาทิสสฺส สีลวโต ฉายา มยฺหํ สุขา’’ติ วตฺวา ทีปายโน สูลํ นิสฺสาย นิสีทิฯ อถสฺส สรีเร มณฺฑพฺยสฺส สรีรโต โลหิตพินฺทูนิ ปติํสุฯ ตานิ สุวณฺณวณฺณสรีเร ปติตปติตานิ สุสฺสิตฺวา กาฬกานิ อุปฺปชฺชิํสุฯ ตโต ปฎฺฐาเยว โส กณฺหทีปายโน นาม อโหสิฯ โส สพฺพรตฺติํ ตเตฺถว นิสีทิฯ</p>


<p>ปุนทิวเส อารกฺขปุริสา อาคนฺตฺวา ตํ ปวตฺติํ รโญฺญ อาโรเจสุํฯ ราชา ‘‘อนิสาเมตฺวาว เม กต’’นฺติ เวเคน ตตฺถ คนฺตฺวา  ‘‘ปพฺพชิต, กสฺมา สูลํ นิสฺสาย นิสิโนฺนสี’’ติ ทีปายนํ ปุจฺฉิฯ มหาราช, อิมํ ตาปสํ รกฺขโนฺต นิสิโนฺนมฺหิฯ กิํ ปน ตฺวํ มหาราช, อิมสฺส การกภาวํ วา อการกภาวํ วา ญตฺวา เอวํ กาเรสีติ? โส กมฺมสฺส อโสธิตภาวํ อาจิกฺขิฯ อถสฺส  โส ‘‘มหาราช, รญฺญา นาม นิสมฺมการินา ภวิตพฺพํ , อลโส คิหี กามโภคี น สาธู’’ติอาทีนิ วตฺวา ธมฺมํ เทเสสิฯ ราชา มณฺฑพฺยสฺส นิโทฺทสภาวํ ญตฺวา ‘‘สูลํ หรถา’’ติ อาณาเปสิฯ สูลํ หรนฺตา หริตุํ น สกฺขิํสุฯ มณฺฑโพฺย อาห – ‘‘มหาราช, อหํ ปุเพฺพ กตกมฺมโทเสน เอวรูปํ ภยํ สมฺปโตฺต, มม สรีรโต สูลํ หริตุํ น สกฺกา, สเจ มยฺหํ ชีวิตํ ทาตุกาโม, กกจํ อาหราเปตฺวา อิมํ สูลํ จมฺมสมํ ฉินฺทาเปหี’’ติฯ ราชา ตถา กาเรสิฯ อโนฺตสรีเร สูโล อโนฺตเยว อโหสิฯ ตทา กิร โส สุขุมํ โกวิฬารสลากํ คเหตฺวา มกฺขิกาย วจฺจมคฺคํ ปเวเสสิ, ตํ ตสฺส อโนฺตสรีเรเยว อโหสิฯ โส เตน การเณน อมริตฺวา อตฺตโน อายุกฺขเยเนว มริ, ตสฺมา อยมฺปิ น มโตฯ ราชา ตาปเส วนฺทิตฺวา ขมาเปตฺวา อุโภปิ อุยฺยาเน วสาเปโนฺต ปฎิชคฺคิ, ตโต ปฎฺฐาย มณฺฑโพฺย อาณิมณฺฑโพฺย นาม ชาโตฯ โส ราชานํ อุปนิสฺสาย ตเตฺถว วสิ, ทีปายโน ปน ตสฺส วณํ ผาสุกํ กตฺวา อตฺตโน คิหิสหายมณฺฑพฺยสฺส สนฺติกเมว คโตฯ</p>


<p>ตํ ปณฺณสาลํ ปวิสนฺตํ ทิสฺวา เอโก ปุริโส สหายสฺส อาโรเจสิฯ โส สุตฺวาว ตุฎฺฐจิโตฺต สปุตฺตทาโร พหู คนฺธมาลเตลผาณิตาทีนิ อาทาย ตํ ปณฺณสาลํ คนฺตฺวา ทีปายนํ วนฺทิตฺวา ปาเท โธวิตฺวา เตเลน มเกฺขตฺวา ปานกํ ปาเยตฺวา อาณิมณฺฑพฺยสฺส ปวตฺติํ สุณโนฺต นิสีทิฯ อถสฺส ปุโตฺต ยญฺญทตฺตกุมาโร นาม จงฺกมนโกฎิยํ เคณฺฑุเกน กีฬิ, ตตฺร เจกสฺมิํ วมฺมิเก อาสีวิโส วสติฯ กุมารสฺส ภูมิยํ ปหฎเคณฺฑุโก คนฺตฺวา วมฺมิกพิเล อาสีวิสสฺส มตฺถเก ปติฯ โส อชานโนฺต พิเล หตฺถํ ปเวเสสิฯ อถ นํ กุโทฺธ อาสีวิโส หเตฺถ ฑํสิฯ โส วิสเวเคน มุจฺฉิโต ตเตฺถว ปติฯ อถสฺส มาตาปิตโร  สเปฺปน ฑฎฺฐภาวํ ญตฺวา กุมารกํ อุกฺขิปิตฺวา ตาปสสฺส สนฺติกํ อาเนตฺวา ปาทมูเล นิปชฺชาเปตฺวา ‘‘ภเนฺต, ปพฺพชิตา นาม โอสธํ วา ปริตฺตํ วา ชานนฺติ, ปุตฺตกํ โน อาโรคํ กโรถา’’ติ อาหํสุฯ อหํ โอสธํ น ชานามิ, นาหํ เวชฺชกมฺมํ กริสฺสามีติฯ ‘‘เตน หิ ภเนฺต, อิมสฺมิํ กุมารเก เมตฺตํ กตฺวา สจฺจกิริยํ กโรถา’’ติ  วุเตฺต ตาปโส ‘‘สาธุ, สจฺจกิริยํ กริสฺสามี’’ติ วตฺวา ยญฺญทตฺตสฺส สีเส หตฺถํ ฐเปตฺวา ปฐมํ คาถมาห –</p>


<ol>
<li>
‘‘สตฺตาหเมวาหํ ปสนฺนจิโตฺต, ปุญฺญตฺถิโก อาจริํ พฺรหฺมจริยํ;  
  
อถาปรํ ยํ จริตํ มเมทํ, วสฺสานิ ปญฺญาส สมาธิกานิ;  
  
อกามโกวาปิ อหํ จรามิ, เอเตน สเจฺจน สุวตฺถิ โหตุ;  
  
หตํ วิสํ ชีวตุ ยญฺญทโตฺต’’ติฯ  
</li>
  
<p>ตตฺถ  นฺติ ตสฺมา สตฺตาหา อุตฺตริ ยํ มม พฺรหฺมจริยํฯ ติ ปพฺพชฺชํ อนิจฺฉโนฺตเยวฯ ติ สเจ อติเรกปณฺณาสวสฺสานิ อนภิรติวาสํ วสเนฺตน มยา กสฺสจิ อนาโรจิตภาโว สจฺจํ, เอเตน สเจฺจน ยญฺญทตฺตกุมารสฺส โสตฺถิภาโว โหตุ, ชีวิตํ ปฎิลภตูติฯ
</ol></p>


<p>อถสฺส สห สจฺจกิริยาย ยญฺญทตฺตสฺส ถนปฺปเทสโต อุทฺธํ วิสํ ภสฺสิตฺวา ปถวิํ ปาวิสิฯ กุมาโร อกฺขีนิ อุมฺมีเลตฺวา มาตาปิตโร โอโลเกตฺวา ‘‘อมฺมตาตา’’ติ วตฺวา ปริวตฺติตฺวา นิปชฺชิฯ อถสฺส ปิตรํ กณฺหทีปายโน อาห – ‘‘มยา ตาว มม พลํ กตํ, ตฺวมฺปิ อตฺตโน พลํ กโรหี’’ติฯ โส ‘‘อหมฺปิ สจฺจกิริยํ กริสฺสามี’’ติ ปุตฺตสฺส อุเร หตฺถํ ฐเปตฺวา ทุติยํ คาถมาห –</p>


<ol>
<li>
‘‘ยสฺมา ทานํ นาภินนฺทิํ กทาจิ, ทิสฺวานหํ อติถิํ วาสกาเล;  
  
น  
จาปิ เม อปฺปิยตํ อเวทุํ, พหุสฺสุตา สมณพฺราหฺมณา จ;  
  
อกามโกวาปิ อหํ ททามิ, เอเตน สเจฺจน สุวตฺถิ โหตุ;  
  
หตํ วิสํ ชีวตุ ยญฺญทโตฺต’’ติฯ  
</li>
  
<p>ตตฺถ ติ วสนตฺถาย เคหํ อาคตกาเลฯ นฺติ พหุสฺสุตาปิ สมณพฺราหฺมณา ‘‘อยํ เนว ทานํ อภินนฺทติ  น อเมฺห’’ติ อิมํ มม อปฺปิยภาวํ เนว ชานิํสุฯ อหญฺหิ เต ปิยจกฺขูหิเยว โอโลเกมีติ ทีเปติฯ ติ สเจ อหํ ทานํ ททมาโน วิปากํ อสทฺทหิตฺวา อตฺตโน อนิจฺฉาย ทมฺมิ, อนิจฺฉนภาวํ มม ปเร น ชานนฺติ, เอเตน สเจฺจน สุวตฺถิ โหตูติ อโตฺถฯ
</ol></p>


<p>เอวํ ตสฺส สจฺจกิริยาย สห กฎิโต อุทฺธํ วิสํ ภสฺสิตฺวา ปถวิํ ปาวิสิฯ กุมาโร อุฎฺฐาย นิสีทิ, ฐาตุํ ปน น สโกฺกติฯ อถสฺส ปิตา มาตรํ อาห ‘‘ภเทฺท, มยา อตฺตโน พลํ กตํ, ตฺวํ อิทานิ สจฺจกิริยํ กตฺวา ปุตฺตสฺส อุฎฺฐาย คมนภาวํ กโรหี’’ติฯ ‘‘สามิ, อตฺถิ มยฺหํ เอกํ สจฺจํ, ตว ปน สนฺติเก กเถตุํ น สโกฺกมี’’ติฯ ‘‘ภเทฺท, ยถา ตถา เม ปุตฺตํ อโรคํ กโรหี’’ติฯ สา ‘‘สาธู’’ติ สมฺปฎิจฺฉิตฺวา สจฺจํ กโรนฺตี ตติยํ คาถมาห –</p>


<ol>
<li>
‘‘อาสีวิโส  
ตาต ปหูตเตโช, โย ตํ อฑํสี พิลรา อุทิจฺจ;  
  
ตสฺมิญฺจ เม อปฺปิยตาย อชฺช, ปิตรญฺจ เต นตฺถิ โกจิ วิเสโส;  
  
เอเตน สเจฺจน สุวตฺถิ โหตุ, หตํ วิสํ ชีวตุ ยญฺญทโตฺต’’ติฯ  
</li>
  
<p>ตตฺถ ติ ปุตฺตํ อาลปติฯ ติ พลววิโสฯ ติ วิวรา, อยเมว วา ปาโฐฯ ติ อุฎฺฐหิตฺวา, วมฺมิกพิลโต อุฎฺฐายาติ อโตฺถฯ ติ ปิตริ จ เตฯ อฎฺฐกถายํ ปน อยเมว ปาโฐฯ อิทํ วุตฺตํ โหติ – ‘‘ตาต, ยญฺญทตฺต ตสฺมิญฺจ อาสีวิเส ตว ปิตริ  จ อปฺปิยภาเวน มยฺหํ โกจิ วิเสโส นตฺถิฯ ตญฺจ ปน อปฺปิยภาวํ ฐเปตฺวา อชฺช มยา โกจิ ชานาปิตปุโพฺพ นาม นตฺถิ, สเจ เอตํ สจฺจํ, เอเตน สเจฺจน ตว โสตฺถิ โหตู’’ติฯ
</ol></p>


<p>สห จ สจฺจกิริยาย สพฺพํ วิสํ ภสฺสิตฺวา ปถวิํ ปาวิสิฯ ยญฺญทโตฺต นิพฺพิเสน สรีเรน อุฎฺฐาย กีฬิตุํ อารโทฺธฯ เอวํ ปุเตฺต อุฎฺฐิเต มณฺฑโพฺย ทีปายนสฺส อชฺฌาสยํ ปุจฺฉโนฺต จตุตฺถํ คาถมาห –</p>


<ol>
<li>
‘‘สนฺตา  
ทนฺตาเยว ปริพฺพชนฺติ, อญฺญตฺร กณฺหา นตฺถากามรูปา;  
  
ทีปายน กิสฺส ชิคุจฺฉมาโน, อกามโก จรสิ พฺรหฺมจริย’’นฺติฯ  
</li>
  
<p>ตสฺสโตฺถ – เย เกจิ ขตฺติยาทโย กาเม ปหาย อิธ โลเก ปพฺพชนฺติ, เต อญฺญตฺร กณฺหา ภวนฺตํ กณฺหํ ฐเปตฺวา อเญฺญ อกามรูปา นาม นตฺถิ, สเพฺพ ฌานภาวนาย กิเลสานํ สมิตตฺตา สนฺตา, จกฺขาทีนิ ทฺวารานิ ยถา นิพฺพิเสวนานิ โหนฺติ, ตถา เตสํ ทมิตตฺตา ทนฺตา หุตฺวา อภิรตาว พฺรหฺมจริยํ จรนฺติ, ตฺวํ ปน ภเนฺต ทีปายน, กิํการณา ตปํ ชิคุจฺฉมาโน อกามโก หุตฺวา พฺรหฺมจริยํ จรสิ, กสฺมา ปุน น อคารเมว อชฺฌาวสสีติฯ
</ol></p>


<p>อถสฺส โส การณํ กเถโนฺต ปญฺจมํ คาถมาห –</p>


<ol>
<li>
‘‘สทฺธาย นิกฺขมฺม ปุนํ นิวโตฺต, โส เอฬมูโคว พาโล วตายํ;  
  
เอตสฺส วาทสฺส ชิคุจฺฉมาโน, อกามโก จรามิ พฺรหฺมจริยํ;  
  
วิญฺญุปฺปสตฺถญฺจ สตญฺจ ฐานํ, เอวมฺปหํ ปุญฺญกโร ภวามี’’ติฯ  
</li>
  
<p>ตสฺสโตฺถ  – กโณฺห กมฺมญฺจ ผลญฺจ สทฺทหิตฺวา ตาว มหนฺตํ วิภวํ ปหาย อคารา นิกฺขมิตฺวา ยํ ชหิ, ปุน ตทตฺถเมว นิวโตฺตฯ โส อยํ เอฬมูโค คามทารโก วิย พาโล วตาติ อิมํ วาทํ ชิคุจฺฉมาโน อหํ อตฺตโน หิโรตฺตปฺปเภทภเยน อนิจฺฉมาโนปิ พฺรหฺมจริยํ จรามิฯ กิญฺจ ภิโยฺย ปพฺพชฺชาปุญฺญญฺจ นาเมตํ วิญฺญูหิ พุทฺธาทีหิ ปสตฺถํ, เตสํเยว จ สตํ นิวาสฎฺฐานํฯ เอวํ อิมินาปิ การเณน อหํ ปุญฺญกโร ภวามิ, อสฺสุมุโขปิ รุทมาโน พฺรหฺมจริยํ จรามิเยวาติฯ
</ol></p>


<p>เอวํ  โส อตฺตโน อชฺฌาสยํ กเถตฺวา ปุน มณฺฑพฺยํ ปุจฺฉโนฺต ฉฎฺฐํ คาถมาห –</p>


<ol>
<li>
‘‘สมเณ  
ตุวํ พฺราหฺมเณ อทฺธิเก จ, สนฺตปฺปยาสิ อนฺนปาเนน ภิกฺขํ;  
  
โอปานภูตํว ฆรํ ตว ยิทํ, อเนฺนน ปาเนน อุเปตรูปํ;  
  
อถ กิสฺส วาทสฺส ชิคุจฺฉมาโน, อกามโก ทานมิมํ ททาสี’’ติฯ  
</li>
  
<p>ตตฺถ นฺติ ภิกฺขาย จรนฺตานํ ภิกฺขญฺจ สมฺปาเทตฺวา ททาสิฯ ติ จตุมหาปเถ ขตสาธารณโปกฺขรณี วิยฯ
</ol></p>


<p>ตโต มณฺฑโพฺย อตฺตโน อชฺฌาสยํ กเถโนฺต สตฺตมํ คาถมาห –</p>


<ol>
<li>
‘‘ปิตโร จ เม อาสุํ ปิตามหา จ, สทฺธา อหุํ ทานปตี วทญฺญู;  
  
ตํ กุลฺลวตฺตํ อนุวตฺตมาโน, มาหํ กุเล อนฺติมคนฺธโน อหุํ;  
  
เอตสฺส วาทสฺส ชิคุจฺฉมาโน, อกามโก ทานมิมํ ททามี’’ติฯ  
</li>
  
<p>ตตฺถ ‘‘อาสุ’’นฺติ ปทสฺส ‘‘สทฺธา’’ติ อิมินา สมฺพโนฺธ, สทฺธา อเหสุนฺติ อโตฺถฯ นฺติ สทฺธา หุตฺวา ตโต อุตฺตริ ทานเชฎฺฐกา เจว ‘‘เทถ กโรถา’’ติ วุตฺตวจนสฺส อตฺถชานนกา จ อเหสุํฯ นฺติ ตํ กุลวตฺตํ, อฎฺฐกถายํ ปน อยเมว ปาโฐฯ นฺติ ‘‘อหํ อตฺตโน กุเล สพฺพปจฺฉิมโก เจว กุลปลาโป จ มา อหุ’’นฺติ สลฺลเกฺขตฺวา เอตํ ‘‘กุลอนฺติโม กุลปลาโป’’ติ วาทํ ชิคุจฺฉมาโน ทานํ อนิจฺฉโนฺตปิ อิทํ ทานํ ททามีติ ทีเปติฯ
</ol></p>


<p>เอวญฺจ ปน วตฺวา มณฺฑโพฺย อตฺตโน ภริยํ ปุจฺฉมาโน อฎฺฐมํ คาถมาห –</p>


<ol>
<li>
‘‘ทหริํ  
  
  
กุมาริํ อสมตฺถปญฺญํ, ยํ ตานยิํ ญาติกุลา สุคเตฺต;  
  
น จาปิ เม อปฺปิยตํ อเวทิ, อญฺญตฺร กามา ปริจารยนฺตา;  
  
อถ เกน วเณฺณน มยา เต โภติ, สํวาสธโมฺม อหุ เอวรูโป’’ติฯ  
</li>
  
<p>ตตฺถ นฺติ กุฎุมฺพํ วิจาเรตุํ อปฺปฎิพลปญฺญํ อติตรุณิเญฺญว สมานํฯ นฺติ ยํ ตํ อานยิํ, อหํ ทหริเมว สมานํ ตํ ญาติกุลโต อาเนสินฺติ วุตฺตํ โหติฯ ติ เอตฺตกํ กาลํ วินา กาเมน อนิจฺฉาย มํ ปริจารยนฺตาปิ อตฺตโน อปฺปิยตํ มํ น ชานาเปสิ, สมฺปิยายมานรูปาว ปริจริฯ ติ เกน การเณนฯ ติ ตํ อาลปติฯ ติ อาสีวิสสมานปฎิกูลภาเวน มยา สทฺธิํ ตว สํวาสธโมฺม เอวรูโป ปิยสํวาโส วิย กถํ ชาโตติฯ
</ol></p>


<p>อถสฺส สา กเถนฺตี นวมํ คาถมาห –</p>


<ol>
<li>
‘‘อารา ทูเร นยิธ กทาจิ อตฺถิ, ปรมฺปรา นาม กุเล อิมสฺมิํ;  
  
ตํ กุลฺลวตฺตํ อนุวตฺตมานา, มาหํ กุเล อนฺติมคนฺธินี อหุํ;  
  
เอตสฺส วาทสฺส ชิคุจฺฉมานา, อกามิกา ปทฺธจรามฺหิ ตุยฺห’’นฺติฯ  
</li>
  
<p>ตตฺถ ติ อญฺญมญฺญเววจนํฯ อติทูเรติ วา ทเสฺสนฺตี เอวมาหฯ ติ นิปาตมตฺตํ, น กทาจีติ อโตฺถฯ ติ ปุริสปรมฺปราฯ อิทํ วุตฺตํ โหติ – สามิ, อิมสฺมิํ อมฺหากํ ญาติกุเล ทูรโต ปฎฺฐาย ยาว สตฺตมา กุลปริวฎฺฎา ปุริสปรมฺปรา นาม น กทาจิ อตฺถิ, เอกิตฺถิยาปิ สามิกํ ฉเฑฺฑตฺวา อโญฺญ ปุริโส คหิตปุโพฺพ นาม นตฺถีติฯ นฺติ อหมฺปิ ตํ กุลวตฺตํ กุลปเวณิํ อนุวตฺตมานา อตฺตโน กุเล ปจฺฉิมิกา ปลาลภูตา มา อหุนฺติ สลฺลเกฺขตฺวา เอตํ กุลอนฺติมา  กุลคนฺธินีติ วาทํ ชิคุจฺฉมานา อกามิกาปิ ตุยฺหํ ปทฺธจรามฺหิ เวยฺยาวจฺจการิกา ปาทปริจาริกา ชาตามฺหีติฯ
</ol></p>


<p>เอวญฺจ  ปน วตฺวา ‘‘มยา สามิกสฺส สนฺติเก อภาสิตปุพฺพํ คุยฺหํ ภาสิตํ, กุเชฺฌยฺยปิ เม อยํ, อมฺหากํ กุลูปกตาปสสฺส สมฺมุเขเยว ขมาเปสฺสามี’’ติ จิเนฺตตฺวา ขมาเปนฺตี ทสมํ คาถมาห –</p>


<ol>
<li>
‘‘มณฺฑพฺย  
ภาสิํ ยมภาสเนยฺยํ, ตํ ขมฺยตํ ปุตฺตกเหตุ มชฺช;  
  
ปุตฺตเปมา น อิธ ปรตฺถิ กิญฺจิ, โส โน อยํ ชีวติ ยญฺญทโตฺต’’ติฯ  
</li>
  
<p>ตตฺถ นฺติ ตํ ขมยตุฯ ติ ตํ มม ภาสิตํ อชฺช อิมสฺส ปุตฺตสฺส เหตุ ขมยตุฯ นฺติ ยสฺส ปุตฺตสฺส การณา มยา เอตํ ภาสิตํ, โส โน ปุโตฺต ชีวติ, อิมสฺส ชีวิตลาภภาเวน เม ขม สามิ, อชฺชโต ปฎฺฐาย ตว วสวตฺตินี ภวิสฺสามีติฯ
</ol></p>


<p>อถ นํ มณฺฑโพฺย ‘‘อุเฎฺฐหิ ภเทฺท, ขมามิ เต, อิโต ปน ปฎฺฐาย มา ผรุสจิตฺตา อโหสิ, อหมฺปิ เต อปฺปิยํ น กริสฺสามี’’ติ อาหฯ โพธิสโตฺต มณฺฑพฺยํ อาห – ‘‘อาวุโส, ตยา ทุสฺสงฺฆรํ ธนํ สงฺฆริตฺวา กมฺมญฺจ ผลญฺจ อสทฺทหิตฺวา ทานํ ททเนฺตน อยุตฺตํ กตํ, อิโต ปฎฺฐาย ทานํ สทฺทหิตฺวา เทหี’’ติฯ โส ‘‘สาธู’’ติ สมฺปฎิจฺฉิตฺวา โพธิสตฺตํ อาห – ‘‘ภเนฺต, ตยา อมฺหากํ ทกฺขิเณยฺยภาเว ฐตฺวา อนภิรเตน พฺรหฺมจริยํ จรเนฺตน อยุตฺตํ กตํ, อิโต ปฎฺฐาย อิทานิ ยถา ตยิ กตการา มหปฺผลา โหนฺติ, เอวํ จิตฺตํ ปสาเทตฺวา สุทฺธจิโตฺต อภิรโต หุตฺวา พฺรหฺมจริยํ จราหี’’ติฯ เต มหาสตฺตํ วนฺทิตฺวา อุฎฺฐาย อคมํสุฯ ตโต ปฎฺฐาย ภริยา สามิเก สเสฺนหา อโหสิ, มณฺฑโพฺย ปสนฺนจิโตฺต สทฺธาย ทานํ อทาสิฯ โพธิสโตฺต อนภิรติํ วิโนเทตฺวา ฌานาภิญฺญํ อุปฺปาเทตฺวา พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิโต ภิกฺขุ โสตาปตฺติผเล ปติฎฺฐหิ ฯ ตทา มณฺฑโพฺย อานโนฺท อโหสิ, ภริยา  วิสาขา, ปุโตฺต ราหุโล, อาณิมณฺฑโพฺย สาริปุโตฺต, กณฺหทีปายโน ปน อหเมว อโหสินฺติฯ</p>

</p>


<ol>
<li>
<p> [๔๔๕] ๗. นิโคฺรธชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เอกทิวสญฺหิ ภิกฺขู เตน ‘‘อาวุโส เทวทตฺต, สตฺถา ตว พหูปกาโร, ตฺวญฺหิ สตฺถารํ นิสฺสาย ปพฺพชฺชํ ลภิ อุปสมฺปทํ ลภิ, เตปิฎกํ พุทฺธวจนํ อุคฺคณฺหิ, ฌานํ อุปฺปาเทสิ, ลาภสกฺกาโรปิ  เต ทสพลเสฺสว สนฺตโก’’ติ ภิกฺขูหิ วุเตฺต ติณสลากํ อุกฺขิปิตฺวา ‘‘เอตฺตกมฺปิ สมเณน โคตเมน มยฺหํ กตํ คุณํ น ปสฺสามี’’ติ วุเตฺต ธมฺมสภายํ กถํ สมุฎฺฐาเปสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เทวทโตฺต อกตญฺญู มิตฺตทุพฺภี’’ติ วตฺวา เตหิ ยาจิโต อตีตํ อาหริฯ</p>


<p>อตีเต ราชคเห มคธมหาราชา นาม รชฺชํ กาเรสิฯ ตทา ราชคหเสฎฺฐิ อตฺตโน ปุตฺตสฺส ชนปทเสฎฺฐิโน ธีตรํ อาเนสิ, สา วญฺฌา อโหสิฯ อถสฺสา อปรภาเค สกฺกาโร ปริหายิฯ ‘‘อมฺหากํ ปุตฺตสฺส เคเห วญฺฌิตฺถิยา วสนฺติยา กถํ กุลวํโส วฑฺฒิสฺสตี’’ติ ยถา สา สุณาติ, เอวมฺปิ กถํ สมุฎฺฐาเปนฺติฯ สา ตํ สุตฺวา ‘‘โหตุ คพฺภินิอาลยํ กตฺวา เอเต วเญฺจสฺสามี’’ติ จิเนฺตตฺวา อตฺตโน อตฺถจาริกํ ธาติํ อาห ‘‘อมฺม, คพฺภินิโย นาม กิญฺจ กิญฺจ กโรนฺตี’’ติ คพฺภินิปริหารํ ปุจฺฉิตฺวา อุตุนิกาเล ปฎิจฺฉาเทตฺวา อมฺพิลาทิรุจิกา หุตฺวา หตฺถปาทานํ อุทฺธุมายนกาเล หตฺถปาทปิฎฺฐิโย โกฎฺฎาเปตฺวา พหลํ กาเรสิ, ทิวเส ทิวเสปิ ปิโลติกาเวฐเนน จ อุทรวฑฺฒนํ วเฑฺฒสิ, ถนมุขานิ กาฬานิ กาเรสิ, สรีรกิจฺจํ กโรนฺตีปิ อญฺญตฺร ตสฺสา ธาติยา อเญฺญสํ สมฺมุขฎฺฐาเน น กโรติฯ สามิโกปิสฺสา คพฺภปริหารํ อทาสิฯ เอวํ นว มาเส วสิตฺวา ‘‘อิทานิ ชนปเท ปิตุ ฆรํ คนฺตฺวา วิชายิสฺสามี’’ติ สสุเร อาปุจฺฉิตฺวา รถมารุหิตฺวา มหเนฺตน ปริวาเรน  ราชคหา นิกฺขมิตฺวา  มคฺคํ ปฎิปชฺชิฯ ตสฺสา ปน ปุรโต เอโก สโตฺถ คจฺฉติฯ สเตฺถน วสิตฺวา คตฎฺฐานํ เอสา ปาตราสกาเล ปาปุณาติฯ</p>


<p>อเถกทิวสํ ตสฺมิํ สเตฺถ เอกา ทุคฺคติตฺถี รตฺติยา เอกสฺมิํ นิโคฺรธมูเล ปุตฺตํ วิชายิตฺวา ปาโตว สเตฺถ คจฺฉเนฺต ‘‘อหํ วินา สเตฺถน คนฺตุํ น สกฺขิสฺสามิ, สกฺกา โข ปน ชีวนฺติยา ปุตฺตํ ลภิตุ’’นฺติ นิโคฺรธมูลชาเล ชลาพุเญฺจว คพฺภมลญฺจ อตฺถริตฺวา ปุตฺตํ ฉเฎฺฎตฺวา อคมาสิฯ ทารกสฺสปิ เทวตา อารกฺขํ คณฺหิํสุฯ โส หิ น โย วา โส วา, โพธิสโตฺตเยวฯ โส ปน ตทา ตาทิสํ ปฎิสนฺธิํ คณฺหิฯ อิตรา ปาตราสกาเล ตํ ฐานํ ปตฺวา ‘‘สรีรกิจฺจํ กริสฺสามี’’ติ ตาย ธาติยา สทฺธิํ นิโคฺรธมูลํ คตา สุวณฺณวณฺณํ ทารกํ ทิสฺวา ‘‘อมฺม, นิปฺผนฺนํ โน กิจฺจ’’นฺติ ปิโลติกาโย อปเนตฺวา อุจฺฉงฺคปเทสํ โลหิเตน จ คพฺภมเลน จ มเกฺขตฺวา อตฺตโน คพฺภวุฎฺฐานํ อาโรเจสิฯ ตาวเทว นํ สาณิยา ปริกฺขิปิตฺวา หฎฺฐตุโฎฺฐ สปริชโน ราชคหํ ปณฺณํ เปเสสิฯ อถสฺสา สสฺสุสสุรา วิชาตกาลโต ปฎฺฐาย ‘‘ปิตุ กุเล กิํ กริสฺสติ, อิเธว อาคจฺฉตู’’ติ เปสยิํสุฯ สา ปฎินิวตฺติตฺวา  ราชคหเมว ปาวิสิฯ ตตฺถ ตํ สมฺปฎิจฺฉิตฺวา ทารกสฺส นามํ กโรนฺตา นิโคฺรธมูเล ชาตตฺตา ‘‘นิโคฺรธกุมาโร’’ติ นามํ กริํสุฯ ตํ ทิวสเญฺญว อนุเสฎฺฐิสุณิสาปิ วิชายนตฺถาย กุลฆรํ คจฺฉนฺตี อนฺตรามเคฺค เอกิสฺสา รุกฺขสาขาย เหฎฺฐา ปุตฺตํ วิชายิ, ตสฺส ‘‘สาขกุมาโร’’ติ นามํ กริํสุฯ ตํ ทิวสเญฺญว เสฎฺฐิํ นิสฺสาย วสนฺตสฺส ตุนฺนการสฺส ภริยาปิ ปิโลติกนฺตเร ปุตฺตํ วิชายิ, ตสฺส ‘‘โปตฺติโก’’ติ นามํ กริํสุฯ</p>


<p>มหาเสฎฺฐิ อุโภปิ เต ทารเก ‘‘นิโคฺรธกุมารสฺส ชาตทิวสเญฺญว ชาตา’’ติ อาณาเปตฺวา เตเนว สทฺธิํ สํวเฑฺฒสิฯ เต เอกโต วฑฺฒิตฺวา วยปฺปตฺตา ตกฺกสิลํ คนฺตฺวา สิปฺปํ อุคฺคณฺหิํสุฯ อุโภปิ เสฎฺฐิปุตฺตา อาจริยสฺส เทฺว สหสฺสานิ อทํสุฯ นิโคฺรธกุมาโร  โปตฺติกสฺส อตฺตโน สนฺติเก สิปฺปํ ปฎฺฐเปสิฯ เต นิปฺผนฺนสิปฺปา อาจริยํ อาปุจฺฉิตฺวา นิกฺขนฺตา ‘‘ชนปทจาริกํ จริสฺสามา’’ติ อนุปุเพฺพน พาราณสิํ ปตฺวา เอกสฺมิํ รุกฺขมูเล นิปชฺชิํสุฯ ตทา พาราณสิรโญฺญ กาลกตสฺส สตฺตโม ทิวโส, ‘‘เสฺว ผุสฺสรถํ โยเชสฺสามา’’ติ นคเร เภริํ จราเปสุํฯ เตสุปิ สหาเยสุ รุกฺขมูเล นิปชฺชิตฺวา นิทฺทายเนฺตสุ โปตฺติโก  ปจฺจูสกาเล อุฎฺฐาย นิโคฺรธกุมารสฺส ปาเท ปริมชฺชโนฺต นิสีทิฯ ตสฺมิํ รุเกฺข วุตฺถกุกฺกุเฎสุ อุปริกุกฺกุโฎ เหฎฺฐากุกฺกุฎสฺส สรีเร วจฺจํ ปาเตสิฯ อถ นํ โส ‘‘เกเนตํ ปาติต’’นฺติ อาหฯ ‘‘สมฺม, มา กุชฺฌิ, มยา อชานเนฺตน ปาติต’’นฺติ อาหฯ ‘‘อเร, ตฺวํ มม สรีรํ อตฺตโน วจฺจฎฺฐานํ มญฺญสิ, กิํ มม ปมาณํ น ชานาสี’’ติฯ อถ นํ อิตโร ‘‘อเร ตฺวํ ‘อชานเนฺตน เม กต’นฺติ วุเตฺตปิ กุชฺฌสิเยว, กิํ ปน เต ปมาณ’’นฺติ อาหฯ ‘‘โย มํ มาเรตฺวา มํสํ ขาทติ, โส ปาโตว สหสฺสํ ลภติ, ตสฺมา อหํ มานํ กโรมี’’ติฯ อถ นํ อิตโร ‘‘อเร เอตฺตกมเตฺตน ตฺวํ มานํ กโรสิ, มํ ปน มาเรตฺวา โย ถูลมํสํ ขาทติ, โส ปาโตว ราชา โหติ, โย มชฺฌิมมํสํ ขาทติ, โส เสนาปติ, โย อฎฺฐินิสฺสิตํ ขาทติ, โส ภณฺฑาคาริโก โหตี’’ติ อาหฯ</p>


<p>โปตฺติโก เตสํ กถํ สุตฺวา ‘‘กิํ โน สหเสฺสน, รชฺชเมว วร’’นฺติ สณิกํ รุกฺขํ อภิรุหิตฺวา อุปริสยิตกุกฺกุฎํ คเหตฺวา มาเรตฺวา องฺคาเร ปจิตฺวา ถูลมํสํ นิโคฺรธสฺส อทาสิ, มชฺฌิมมํสํ สาขสฺส อทาสิ, อฎฺฐิมํสํ อตฺตนา ขาทิฯ ขาทิตฺวา ปน ‘‘สมฺม นิโคฺรธ, ตฺวํ อชฺช ราชา ภวิสฺสสิ, สมฺม สาข, ตฺวํ เสนาปติ ภวิสฺสสิ, อหํ ปน ภณฺฑาคาริโก ภวิสฺสามี’’ติ วตฺวา ‘‘กถํ ชานาสี’’ติ ปุโฎฺฐ ตํ ปวตฺติํ อาโรเจสิฯ เต ตโยปิ ชนา ปาตราสเวลาย พาราณสิํ ปวิสิตฺวา เอกสฺส พฺราหฺมณสฺส เคเห สปฺปิสกฺกรยุตฺตํ ปายาสํ ภุญฺชิตฺวา นครา นิกฺขมิตฺวา อุยฺยานํ  ปวิสิํสุฯ นิโคฺรธกุมาโร สิลาปเฎฺฎ นิปชฺชิ , อิตเร เทฺว พหิ นิปชฺชิํสุฯ ตสฺมิํ สมเย ปญฺจ ราชกกุธภณฺฑานิ อโนฺต ฐเปตฺวา ผุสฺสรถํ วิสฺสเชฺชสุํฯ ตตฺถ วิตฺถารกถา  (ชา. ๒.๒๒.๑๒๓ อาทโย) อาวิ ภวิสฺสติฯ ผุสฺสรโถ อุยฺยานํ คนฺตฺวา นิวตฺติตฺวา อาโรหนสโชฺช หุตฺวา อฎฺฐาสิฯ ปุโรหิโต ‘‘อุยฺยาเน ปุญฺญวตา สเตฺตน ภวิตพฺพ’’นฺติ อุยฺยานํ ปวิสิตฺวา กุมารํ ทิสฺวา ปาทนฺตโต สาฎกํ อปเนตฺวา ปาเทสุ ลกฺขณานิ อุปธาเรตฺวา ‘‘ติฎฺฐตุ พาราณสิยํ รชฺชํ, สกลชมฺพุทีปสฺส อธิปติราชา ภวิตุํ ยุโตฺต’’ติ สพฺพตาลาวจเร ปคฺคณฺหาเปสิฯ นิโคฺรธกุมาโร ปพุชฺฌิตฺวา มุขโต สาฎกํ อปเนตฺวา มหาชนํ โอโลเกตฺวา ปริวตฺติตฺวา นิปโนฺน โถกํ วีตินาเมตฺวา สิลาปเฎฺฎ ปลฺลเงฺกน นิสีทิฯ อถ  นํ ปุโรหิโต ชณฺณุนา ปติฎฺฐาย ‘‘รชฺชํ เต เทว ปาปุณาตี’’ติ วตฺวา ‘‘‘สาธู’’ติ วุเตฺต ตเตฺถว รตนราสิมฺหิ ฐเปตฺวา อภิสิญฺจิฯ โส รชฺชํ ปตฺวา สาขสฺส เสนาปติฎฺฐานํ ทตฺวา มหเนฺตน สกฺกาเรน นครํ ปาวิสิ, โปตฺติโกปิ เตหิ สทฺธิเญฺญว อคมาสิฯ ตโต ปฎฺฐาย มหาสโตฺต พาราณสิยํ ธเมฺมน รชฺชํ กาเรสิฯ</p>


<p>โส เอกทิวสํ มาตาปิตูนํ สริตฺวา สาขํ อาห – ‘‘สมฺม, น สกฺกา มาตาปิตูหิ วินา วตฺติตุํ, มหเนฺตน ปริวาเรน คนฺตฺวา มาตาปิตโร โน อาเนหี’’ติฯ สาโข ‘‘น เม ตตฺถ คมนกมฺมํ อตฺถี’’ติ ปฎิกฺขิปิฯ ตโต โปตฺติกํ อาณาเปสิฯ โส ‘‘สาธู’’ติ ตตฺถ คนฺตฺวา นิโคฺรธสฺส มาตาปิตโร ‘‘ปุโตฺต โว รเชฺช ปติฎฺฐิโต, เอถ คจฺฉามา’’ติ อาหฯ เต ‘‘อตฺถิ โน ตาว วิภวมตฺตํ, อลํ ตตฺถ คมเนนา’’ติ ปฎิกฺขิปิํสุฯ สาขสฺสปิ มาตาปิตโร อโวจ, เตปิ น อิจฺฉิํสุฯ อตฺตโน มาตาปิตโร อโวจ, ‘‘มยํ ตาต ตุนฺนการกเมฺมน ชีวิสฺสาม อล’’นฺติ ปฎิกฺขิปิํสุฯ โส เตสํ มนํ อลภิตฺวา พาราณสิเมว ปจฺจาคนฺตฺวา ‘‘เสนาปติสฺส ฆเร มคฺคกิลมถํ วิโนเทตฺวา ปจฺฉา นิโคฺรธสหายํ ปสฺสิสฺสามี’’ติ จิเนฺตตฺวา ตสฺส นิเวสนทฺวารํ คนฺตฺวา ‘‘สหาโย กิร  เต โปตฺติโก นาม อาคโตติ เสนาปติสฺส อาโรเจหี’’ติ โทวาริกํ อาห, โส ตถา อกาสิฯ สาโข ปน ‘‘อยํ มยฺหํ รชฺชํ อทตฺวา สหายนิโคฺรธสฺส อทาสี’’ติ ตสฺมิํ เวรํ พนฺธิฯ โส ตํ กถํ สุตฺวาว กุโทฺธ อาคนฺตฺวา ‘‘โก อิมสฺส สหาโย อุมฺมตฺตโก ทาสิปุโตฺต, คณฺหถ น’’นฺติ วตฺวา หตฺถปาทชณฺณุกปฺปเรหิ โกฎฺฎาเปตฺวา คีวายํ คาหาเปตฺวา นีหราเปสิฯ</p>


<p>โส จิเนฺตสิ ‘‘สาโข มม สนฺติกา เสนาปติฎฺฐานํ ลภิตฺวา อกตญฺญู มิตฺตทุพฺภี, มํ โกฎฺฎาเปตฺวา นีหราเปสิ, นิโคฺรโธ ปน ปณฺฑิโต กตญฺญู สปฺปุริโส, ตเสฺสว สนฺติกํ คมิสฺสามี’’ติฯ โส ราชทฺวารํ คนฺตฺวา ‘‘เทว, โปตฺติโก กิร นาม เต สหาโย ทฺวาเร ฐิโต’’ติ  รโญฺญ อาโรจาเปสิฯ ราชา ปโกฺกสาเปตฺวา ตํ อาคจฺฉนฺตํ ทิสฺวา อาสนา วุฎฺฐาย ปจฺจุคฺคนฺตฺวา ปฎิสนฺถารํ กตฺวา มสฺสุกมฺมาทีนิ การาเปตฺวา สพฺพาลงฺการปฎิมณฺฑิเตน ปริภุตฺตนานคฺครสโภชเนน เตน สทฺธิํ สุขนิสิโนฺน มาตาปิตูนํ ปวตฺติํ ปุจฺฉิตฺวา อนาคมนภาวํ สุณิฯ สาโขปิ ‘‘โปตฺติโก มํ รโญฺญ สนฺติเก ปริภิเนฺทยฺย , มยิ ปน คเต กิญฺจิ วตฺตุํ น สกฺขิสฺสตี’’ติ ตเตฺถว อคมาสิฯ โปตฺติโก ตสฺส สนฺติเกเยว ราชานํ อามเนฺตตฺวา ‘‘เทว, อหํ มคฺคกิลโนฺต ‘สาขสฺส เคหํ คนฺตฺวา วิสฺสมิตฺวา อิธาคมิสฺสามี’ติ อคมิํฯ อถ มํ สาโข ‘นาหํ ตํ ชานามี’ติ วตฺวา โกฎฺฎาเปตฺวา คีวายํ คาหาเปตฺวา นีหราเปสีติ สทฺทเหยฺยาสิ ตฺวํ เอต’’นฺติ วตฺวา ติโสฺส คาถา อภาสิ –</p>


<ol>
<li>
‘‘น วาหเมตํ ชานามิ, โก วายํ กสฺส วาติ วา;  
  
ยถา สาโข วทิ เอว, นิโคฺรธ กินฺติ มญฺญสิฯ  
</li>
  
<li>
‘‘ตโต คลวินีเตน, ปุริสา นีหริํสุ มํ;  
  
ทตฺวา มุขปหารานิ, สาขสฺส วจนํกราฯ  
</li>
  
<li>
‘‘เอตาทิสํ ทุมฺมตินา, อกตญฺญุน ทุพฺภินา;  
  
กตํ อนริยํ สาเขน, สขินา เต ชนาธิปา’’ติฯ  
</li>
  
<p>ตตฺถ  ติ ยถา มํ สาโข อจริ, กิํ ตฺวมฺปิ เอวเมว มญฺญสิ, อุทาหุ อญฺญถา มญฺญสิ, มํ สาโข เอวํ วเทยฺยาติ สทฺทหสิ, ตํ น สทฺทหสีติ อธิปฺปาโยฯ ติ คลคฺคาเหนฯ ติ มิตฺตทุพฺภินาฯ
</ol></p>


<p>ตํ สุตฺวา นิโคฺรโธ จตโสฺส คาถา อภาสิ –</p>


<ol>
<li>
‘‘น วาหเมตํ ชานามิ, นปิ เม โกจิ สํสติ;  
  
ยํ เม ตฺวํ สมฺม อกฺขาสิ, สาเขน การณํ กตํฯ  
</li>
  
<li>
‘‘สขีนํ สาชีวกโร, มม สาขสฺส จูภยํ;  
  
ตฺวํ โนสิสฺสริยํ ทาตา, มนุเสฺสสุ มหนฺตตํ;  
  
ตยามา ลพฺภิตา อิทฺธี, เอตฺถ เม นตฺถิ สํสโยฯ  
</li>
  
<li>
‘‘ยถาปิ  
พีชมคฺคิมฺหิ, ฑยฺหติ น วิรูหติ;  
  
เอวํ กตํ อสปฺปุริเส, นสฺสติ น วิรูหติฯ  
</li>
  
<li>
‘‘กตญฺญุมฺหิ จ โปสมฺหิ, สีลวเนฺต อริยวุตฺติเน;  
  
สุเขเตฺต วิย พีชานิ, กตํ ตมฺหิ น นสฺสตี’’ติฯ  
</li>
  
<p>ตตฺถ  ติ อาจิกฺขติฯ นฺติ อากฑฺฒนวิกฑฺฒนโปถนโกฎฺฎนสงฺขาตํ การณํ กตนฺติ อโตฺถฯ ติ สมฺม, โปตฺติก ตฺวํ สหายกานํ สุอาชีวกโร ชีวิกาย อุปฺปาเทตาฯ นฺติ มยฺหญฺจ สาขสฺส จ อุภินฺนมฺปิ สขีนนฺติ อโตฺถฯ นฺติ ตฺวํ โน อสิ อิสฺสริยํ ทาตา, ตว สนฺติกา อิมา สมฺปตฺตี อเมฺหหิ ลทฺธาฯ นฺติ มหนฺตภาวํฯ
</ol></p>


<p>เอวญฺจ ปน วตฺวา เอตฺตกํ กเถเนฺต นิโคฺรเธ สาโข ตเตฺถว อฎฺฐาสิฯ อถ นํ ราชา ‘‘สาข อิมํ โปตฺติกํ สญฺชานาสี’’ติ ปุจฺฉิฯ โส ตุณฺหี อโหสิฯ อถสฺส ราชา ทณฺฑํ อาณาเปโนฺต อฎฺฐมํ คาถมาห –</p>


<ol>
<li>
‘‘อิมํ ชมฺมํ เนกติกํ, อสปฺปุริสจินฺตกํ;  
  
หนนฺตุ สาขํ สตฺตีหิ, นาสฺส อิจฺฉามิ ชีวิต’’นฺติฯ  
</li>
  
<p>ตตฺถ นฺติ ลามกํฯ นฺติ วญฺจกํฯ
</ol></p>


<p>ตํ สุตฺวา โปตฺติโก ‘‘มา เอส พาโล มํ นิสฺสาย นสฺสตู’’ติ จิเนฺตตฺวา นวมํ คาถมาห –</p>


<ol>
<li>
‘‘ขมตสฺส  
มหาราช, ปาณา น ปฎิอานยา;  
  
ขม เทว อสปฺปุริสสฺส, นาสฺส อิจฺฉามหํ วธ’’นฺติฯ  
</li>
  
<p>ตตฺถ ติ ขมตํ อสฺส, เอตสฺส อสปฺปุริสสฺส ขมถาติ อโตฺถฯ ติ มตสฺส นาม ปาณา ปฎิอาเนตุํ น สกฺกาฯ
</ol></p>


<p>ราชา ตสฺส วจนํ สุตฺวา สาขสฺส ขมิ, เสนาปติฎฺฐานมฺปิ โปตฺติกเสฺสว ทาตุกาโม อโหสิ , โส ปน น อิจฺฉิฯ อถสฺส สพฺพเสนานีนํ วิจารณารหํ ภณฺฑาคาริกฎฺฐานํ นาม อทาสิฯ ปุเพฺพ กิเรตํ ฐานนฺตรํ นาโหสิ, ตโต ปฎฺฐาย ชาตํฯ อปรภาเค โปตฺติโก ภณฺฑาคาริโก ปุตฺตธีตาหิ วฑฺฒมาโน อตฺตโน ปุตฺตธีตานํ โอวาทวเสน โอสานคาถมาห –</p>


<ol>
<li>
‘‘นิโคฺรธเมว เสเวยฺย, น สาขมุปสํวเส;  
  
นิโคฺรธสฺมิํ มตํ เสโยฺย, ยเญฺจ สาขสฺมิ ชีวิต’’นฺติฯ  
</li>
  
<p>สตฺถา  อิมํ ธมฺมเทสนํ อาหริตฺวา ‘‘เอวํ, ภิกฺขเว, เทวทโตฺต ปุเพฺพปิ อกตญฺญูเยวา’’ติ วตฺวา ชาตกํ สโมธาเนสิ – ‘‘ตทา สาโข เทวทโตฺต อโหสิ, โปตฺติโก อานโนฺท, นิโคฺรโธ ปน อหเมว อโหสิ’’นฺติฯ
</ol></p>

</p>


<ol>
<li>
<p> [๔๔๖] ๘. ตกฺกลชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ ปิตุโปสกํ อุปาสกํ อารพฺภ กเถสิฯ โส กิร ทลิทฺทกุเล ปจฺจาชาโต มาตริ กาลกตาย ปาโตว อุฎฺฐาย ทนฺตกฎฺฐมุโขทกทานาทีนิ กโรโนฺต ภติํ วา กสิํ วา กตฺวา ลทฺธวิภวานุรูเปน ยาคุภตฺตาทีนิ สมฺปาเทตฺวา ปิตรํ โปเสสิฯ อถ นํ ปิตา อาห – ‘‘ตาต, ตฺวํ เอกโกว อโนฺต จ พหิ จ กตฺตพฺพํ กโรสิ, เอกํ เต กุลทาริกํ อาเนสฺสามิ, สา เต เคเห กตฺตพฺพํ กริสฺสตี’’ติฯ ‘‘ตาต, อิตฺถิโย นาม ฆรํ อาคตา เนว มยฺหํ, น ตุมฺหากํ จิตฺตสุขํ กริสฺสนฺติ, มา เอวรูปํ จินฺตยิตฺถ, อหํ ยาวชีวํ ตุเมฺห โปเสตฺวา ตุมฺหากํ  อจฺจเยน ชานิสฺสามี’’ติฯ อถสฺส ปิตา อนิจฺฉมานเสฺสว เอกํ กุมาริกํ อาเนสิฯ สา สสุรสฺส จ สามิกสฺส จ อุปการิกา อโหสิ นีจวุตฺติฯ สามิโกปิสฺสา ‘‘มม ปิตุ อุปการิกา’’ติ ตุสฺสิตฺวา ลทฺธํ ลทฺธํ มนาปํ อาหริตฺวา เทติ, สาปิ ตํ สสุรเสฺสว อุปนาเมสิฯ สา อปรภาเค จิเนฺตสิ ‘‘มยฺหํ สามิโก ลทฺธํ ลทฺธํ ปิตุ อทตฺวา มยฺหเมว เทติ, อทฺธา ปิตริ นิเสฺนโห ชาโต, อิมํ มหลฺลกํ เอเกนุปาเยน มม สามิกสฺส ปฎิกฺกูลํ กตฺวา เคหา นิกฺกฑฺฒาเปสฺสามี’’ติฯ</p>


<p>สา ตโต ปฎฺฐาย อุทกํ อติสีตํ วา อจฺจุณฺหํ วา, อาหารํ อติโลณํ วา อโลณํ วา , ภตฺตํ อุตฺตณฺฑุลํ วา อติกิลินฺนํ วาติ เอวมาทีนิ ตสฺส โกธุปฺปตฺติการณานิ กตฺวา ตสฺมิํ กุชฺฌเนฺต ‘‘โก อิมํ มหลฺลกํ อุปฎฺฐาตุํ สกฺขิสฺสตี’’ติ ผรุสานิ วตฺวา กลหํ วเฑฺฒสิฯ ตตฺถ ตตฺถ เขฬปิณฺฑาทีนิ ฉเฑฺฑตฺวาปิ สามิกํ อุชฺฌาเปสิ ‘‘ปสฺส ปิตุ กมฺมํ, ‘อิทญฺจิทญฺจ มา กรี’ติ วุเตฺต กุชฺฌติ, อิมสฺมิํ เคเห ปิตรํ วา วสาเปหิ มํ วา’’ติฯ อถ นํ โส ‘‘ภเทฺท, ตฺวํ ทหรา ยตฺถ กตฺถจิ ชีวิตุํ สกฺขิสฺสสิ, มยฺหํ  ปิตา มหลฺลโก, ตฺวํ ตสฺส อสหนฺตี อิมมฺหา เคหา นิกฺขมา’’ติ อาหฯ สา ภีตา ‘‘อิโต ปฎฺฐาย เอวํ น กริสฺสามี’’ติ สสุรสฺส ปาเทสุ ปติตฺวา ขมาเปตฺวา ปกตินิยาเมเนว ปฎิชคฺคิตุํ อารภิฯ อถ โส อุปาสโก ปุริมทิวเสสุ ตาย อุพฺพาโฬฺห สตฺถุ สนฺติกํ ธมฺมสฺสวนาย อคนฺตฺวา ตสฺสา ปกติยา ปติฎฺฐิตกาเล อคมาสิฯ อถ นํ สตฺถา ‘‘กิํ, อุปาสก, สตฺตฎฺฐ ทิวสานิ ธมฺมสฺสวนาย นาคโตสี’’ติ ปุจฺฉิฯ โส ตํ การณํ กเถสิฯ สตฺถา ‘‘อิทานิ ตาว ตสฺสา กถํ อคฺคเหตฺวา ปิตรํ น นีหราเปสิ, ปุเพฺพ ปน เอติสฺสา กถํ คเหตฺวา ปิตรํ อามกสุสานํ เนตฺวา อาวาฎํ ขณิตฺวา ตตฺถ นํ ปกฺขิปิตฺวา มารณกาเล อหํ สตฺตวสฺสิโก หุตฺวา มาตาปิตูนํ คุณํ กเถตฺวา ปิตุฆาตกกมฺมา นิวาเรสิํ, ตทา ตฺวํ มม กถํ สุตฺวา ตว ปิตรํ ยาวชีวํ ปฎิชคฺคิตฺวา สคฺคปรายโณ ชาโต, สฺวายํ มยา ทิโนฺน โอวาโท ภวนฺตรคตมฺปิ น วิชหติ, อิมินา การเณน ตสฺสา กถํ อคฺคเหตฺวา อิทานิ ตยา ปิตา น นีหโฎ’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต อญฺญตรสฺมิํ กาสิคาเม เอกสฺส กุลสฺส ฆเร เอกปุตฺตโก อโหสิ นาเมน สวิฎฺฐโก นามฯ โส มาตาปิตโร ปฎิชคฺคโนฺต  อปรภาเค มาตริ กาลกตาย ปิตรํ โปเสสีติ สพฺพํ วตฺถุ ปจฺจุปฺปนฺนวตฺถุนิยาเมเนว กเถตพฺพํฯ อยํ ปเนตฺถ วิเสโสฯ ตทา สา อิตฺถี ‘‘ปสฺส ปิตุ กมฺมํ, ‘อิทญฺจิทญฺจ มา กรี’ติ วุเตฺต กุชฺฌตี’’ติ วตฺวา ‘‘สามิ, ปิตา เต จโณฺฑ ผรุโส นิจฺจํ กลหํ กโรติ, ชราชิโณฺณ พฺยาธิปีฬิโต น จิรเสฺสว มริสฺสติ, อหญฺจ เอเตน สทฺธิํ เอกเคเห วสิตุํ น สโกฺกมิ, สยเมฺปส กติปาเหน มริสฺสติเยว, ตฺวํ เอตํ อามกสุสานํ เนตฺวา อาวาฎํ ขณิตฺวา ตตฺถ นํ ปกฺขิปิตฺวา กุทฺทาเลน สีสํ ฉินฺทิตฺวา ชีวิตกฺขยํ ปาเปตฺวา อุปริ ปํสุนา ฉาเทตฺวา อาคจฺฉาหี’’ติ อาหฯ โส ตาย ปุนปฺปุนํ วุจฺจมาโน ‘‘ภเทฺท, ปุริสมารณํ นาม ภาริยํ, กถํ นํ มาเรสฺสามี’’ติ อาหฯ ‘‘อหํ เต อุปายํ อาจิกฺขิสฺสามี’’ติฯ ‘‘อาจิกฺข ตาวา’’ติฯ ‘‘สามิ, ตฺวํ ปจฺจูสกาเล ปิตุ นิสินฺนฎฺฐานํ คนฺตฺวา ยถา สเพฺพ สุณนฺติ, เอวํ มหาสทฺทํ กตฺวา ‘ตาต, อสุกคาเม ตุมฺหากํ อุทฺธารณโก  อตฺถิ, มยิ คเต น เทติ, ตุมฺหากํ อจฺจเยน น ทสฺสเตว, เสฺว ยานเก นิสีทิตฺวา ปาโตว คจฺฉิสฺสามา’ติ วตฺวา เตน วุตฺตเวลายเมว  อุฎฺฐาย ยานกํ โยเชตฺวา ตตฺถ นิสีทาเปตฺวา อามกสุสานํ เนตฺวา อาวาฎํ ขณิตฺวา โจเรหิ อจฺฉินฺนสทฺทํ กตฺวา มาเรตฺวา อาวาเฎ ปกฺขิปิตฺวา สีสํ ฉินฺทิตฺวา นฺหายิตฺวา อาคจฺฉา’’ติฯ</p>


<p>สวิฎฺฐโก ‘‘อเตฺถส อุปาโย’’ติ ตสฺสา วจนํ สมฺปฎิจฺฉิตฺวา ยานกํ คมนสชฺชํ อกาสิฯ ตสฺส ปเนโก สตฺตวสฺสิโก ปุโตฺต อตฺถิ ปณฺฑิโต พฺยโตฺตฯ โส มาตุ วจนํ สุตฺวา ‘‘มยฺหํ มาตา ปาปธมฺมา ปิตรํ เม ปิตุฆาตกมฺมํ กาเรติ, อหํ อิมสฺส ปิตุฆาตกมฺมํ กาตุํ น ทสฺสามี’’ติ สณิกํ คนฺตฺวา อยฺยเกน สทฺธิํ นิปชฺชิฯ สวิฎฺฐโกปิ อิตราย วุตฺตเวลาย ยานกํ โยเชตฺวา ‘‘เอหิ, ตาต, อุทฺธารํ โสเธสฺสามา’’ติ ปิตรํ ยานเก นิสีทาเปสิฯ กุมาโรปิ ปฐมตรํ ยานกํ อภิรุหิฯ สวิฎฺฐโก ตํ  นิวาเรตุํ อสโกฺกโนฺต เตเนว สทฺธิํ อามกสุสานํ คนฺตฺวา ปิตรญฺจ กุมารเกน สทฺธิํ เอกมเนฺต ฐเปตฺวา สยํ โอตริตฺวา กุทฺทาลปิฎกํ อาทาย เอกสฺมิํ ปฎิจฺฉนฺนฎฺฐาเน จตุรสฺสาวาฎํ ขณิตุํ อารภิฯ กุมารโก โอตริตฺวา ตสฺส สนฺติกํ คนฺตฺวา อชานโนฺต วิย กถํ สมุฎฺฐาเปตฺวา ปฐมํ คาถมาห –</p>


<ol>
<li>
‘‘น ตกฺกลา สนฺติ น อาลุวานิ, น พิฬาลิโย น กฬมฺพานิ ตาต;  
  
เอโก อรญฺญมฺหิ สุสานมเชฺฌ, กิมตฺถิโก ตาต ขณาสิ กาสุ’’นฺติฯ  
</li>
  
<p>ตตฺถ ติ ปิณฺฑาลุกนฺทา น สนฺติฯ ติ อาลุวกนฺทาฯ ติ พิฬาริวลฺลิกนฺทาฯ ติ ตาลกนฺทาฯ
</ol></p>


<p>อถสฺส ปิตา ทุติยํ คาถมาห –</p>


<ol>
<li>
‘‘ปิตามโห ตาต สุทุพฺพโล เต, อเนกพฺยาธีหิ ทุเขน ผุโฎฺฐ;  
  
ตมชฺชหํ นิขณิสฺสามิ โสเพฺภ, น หิสฺส ตํ ชีวิตํ โรจยามี’’ติฯ  
</li>
  
<p>ตตฺถ  ติ อเนเกหิ พฺยาธีหิ อุปฺปเนฺนน ทุเกฺขน ผุโฎฺฐฯ นฺติ อหญฺหิ ตสฺส ตว ปิตามหสฺส ตํ ทุชฺชีวิตํ น อิจฺฉามิ, ‘‘เอวรูปา ชีวิตา มรณเมวสฺส วร’’นฺติ มญฺญมาโน ตํ โสเพฺภ นิขณิสฺสามีติฯ
</ol></p>


<p>ตํ สุตฺวา กุมาโร อุปฑฺฒํ คาถมาห –</p>


<ol>
<li>
‘‘สงฺกปฺปเมตํ  
ปฎิลทฺธ ปาปกํ, อจฺจาหิตํ กมฺม กโรสิ ลุทฺท’’นฺติฯ  
  
<p>ตสฺสโตฺถ – ตาต, ตฺวํ ‘‘ปีตรํ ทุกฺขา ปโมเจสฺสามี’’ติ มรณทุเกฺขน โยเชโนฺต เอตํ ปาปกํ สงฺกปฺปํ ปฎิลทฺธา ตสฺส จ สงฺกปฺปวเสน หิตํ อติกฺกมฺม ฐิตตฺตา อจฺจาหิตํ กมฺมํ กโรสิ ลุทฺทนฺติฯ
</ol></p>


<p>เอวญฺจ ปน วตฺวา กุมาโร ปิตุ หตฺถโต กุทฺทาลํ คเหตฺวา อวิทูเร อญฺญตรํ อาวาฎํ ขณิตุํ อารภิฯ อถ นํ ปิตา อุปสงฺกมิตฺวา  ‘‘กสฺมา, ตาต, อาวาฎํ ขณสี’’ติ ปุจฺฉิฯ โส ตสฺส กเถโนฺต ตติยํ คาถมาห –</p>


<p>
‘‘มยาปิ ตาต ปฎิลจฺฉเส ตุวํ, เอตาทิสํ กมฺม ชรูปนีโต;  
  
ตํ กุลฺลวตฺตํ อนุวตฺตมาโน, อหมฺปิ ตํ นิขณิสฺสามิ โสเพฺภ’’ติฯ  
</p>
  
<p>ตสฺสโตฺถ – ตาต, อหมฺปิ เอตสฺมิํ โสเพฺภ ตํ มหลฺลกกาเล นิขณิสฺสามิ, อิติ โข ตาต, มยาปิ กเต อิมสฺมิํ โสเพฺภ ตุวํ ชรูปนีโต เอตาทิสํ กมฺมํ ปฎิลจฺฉเส, ยํ เอตํ ตยา ปวตฺติตํ กุลวตฺตํ, ตํ อนุวตฺตมาโน วยปฺปโตฺต ภริยาย สทฺธิํ วสโนฺต อหมฺปิ ตํ นิขณิสฺสามิ โสเพฺภติฯ</p>


<p>อถสฺส ปิตา จตุตฺถํ คาถมาห –</p>


<ol>
<li>
‘‘ผรุสาหิ วาจาหิ ปกุพฺพมาโน, อาสชฺช มํ ตฺวํ วทเส กุมาร;  
  
ปุโตฺต มมํ โอรสโก สมาโน, อหีตานุกมฺปี มม ตฺวํสิ ปุตฺตา’’ติฯ  
</li>
  
<p>ตตฺถ ติ อภิภวโนฺตฯ ติ ฆเฎฺฎตฺวาฯ
</ol></p>


<p>เอวํ  วุเตฺต ปณฺฑิตกุมารโก เอกํ ปฎิวจนคาถํ, เทฺว อุทานคาถาติ ติโสฺส คาถา อภาสิ –</p>


<ol>
<li>
‘‘น ตาหํ ตาต อหิตานุกมฺปี, หิตานุกมฺปี เต อหมฺปิ ตาต;  
  
ปาปญฺจ ตํ กมฺม ปกุพฺพมานํ, อรหามิ โน วารยิตุํ ตโตฯ  
</li>
  
<li>
‘‘โย  
มาตรํ วา ปิตรํ สวิฎฺฐ, อทูสเก หิํสติ ปาปธโมฺม;  
  
กายสฺส เภทา อภิสมฺปรายํ, อสํสยํ โส นิรยํ อุเปติฯ  
</li>
  
<li>
‘‘โย มาตรํ วา ปิตรํ สวิฎฺฐ, อเนฺนน ปาเนน อุปฎฺฐหาติ;  
  
กายสฺส  
เภทา อภิสมฺปรายํ, อสํสยํ โส สุคติํ อุเปตี’’ติฯ –  
</li>
  
<p>อิมํ ปน ปุตฺตสฺส ธมฺมกถํ สุตฺวา ปิตา อฎฺฐมํ คาถมาห –
</ol></p>


<ol>
<li>
‘‘น เม ตฺวํ ปุตฺต อหิตานุกมฺปี, หิตานุกมฺปี เม ตฺวํสิ ปุตฺต;  
  
อหญฺจ ตํ มาตรา วุจฺจมาโน, เอตาทิสํ กมฺม กโรมิ ลุทฺท’’นฺติฯ  
</li>
  
<p>ตตฺถ ติ อหญฺจ เต มาตรา, อยเมว วา ปาโฐฯ
</ol></p>


<p>ตํ สุตฺวา กุมาโร ‘‘ตาต, อิตฺถิโย นาม อุปฺปเนฺน โทเส อนิคฺคยฺหมานา ปุนปฺปุนํ ปาปํ กโรนฺติ, มม มาตา ยถา ปุน เอวรูปํ น กโรติ, ตถา นํ ปณาเมตุํ วฎฺฎตี’’ติ นวมํ คาถมาห –</p>


<ol>
<li>
‘‘ยา เต สา ภริยา อนริยรูปา, มาตา มเมสา สกิยา ชเนตฺติ;  
  
นิทฺธาปเย ตญฺจ สกา อคารา, อญฺญมฺปิ เต สา ทุขมาวเหยฺยา’’ติฯ  
</li>
  
<p>สวิฎฺฐโก  ปณฺฑิตปุตฺตสฺส กถํ สุตฺวา โสมนสฺสชาโต หุตฺวา ‘‘คจฺฉาม, ตาตา’’ติ สทฺธิํ ปุเตฺตน จ ปิตรา จ ยานเก นิสีทิตฺวา ปายาสิฯ สาปิ โข อนาจารา ‘‘นิกฺขนฺตา โน เคหา กาฬกณฺณี’’ติ หฎฺฐตุฎฺฐา อลฺลโคมเยน เคหํ อุปลิเมฺปตฺวา ปายาสํ ปจิตฺวา อาคมนมคฺคํ โอโลเกนฺตี เต อาคจฺฉเนฺต ทิสฺวา ‘‘นิกฺขนฺตํ กาฬกณฺณิํ ปุน คเหตฺวา อาคโต’’ติ กุชฺฌิตฺวา ‘‘อเร นิกติก, นิกฺขนฺตํ กาฬกณฺณิํ ปุน อาทาย อาคโตสี’’ติ ปริภาสิฯ สวิฎฺฐโก กิญฺจิ อวตฺวา ยานกํ โมเจตฺวา ‘‘อนาจาเร กิํ วเทสี’’ติ ตํ สุโกฎฺฎิตํ โกเฎฺฎตฺวา ‘‘อิโต ปฎฺฐาย มา อิมํ เคหํ ปาวิสี’’ติ ปาเท คเหตฺวา นิกฺกฑฺฒิฯ ตโต ปิตรญฺจ ปุตฺตญฺจ นฺหาเปตฺวา สยมฺปิ นฺหายิตฺวา ตโยปิ  ปายาสํ ปริภุญฺชิํสุฯ สาปิ ปาปธมฺมา กติปาหํ อญฺญสฺมิํ เคเห วสิฯ ตสฺมิํ กาเล ปุโตฺต ปิตรํ อาห – ‘‘ตาต, มม มาตา เอตฺตเกน น พุชฺฌติ, ตุเมฺห มม มาตุ มงฺกุภาวกรณตฺถํ ‘อสุกคามเก มม มาตุลธีตา อตฺถิ , สา มยฺหํ ปิตรญฺจ ปุตฺตญฺจ มญฺจ ปฎิชคฺคิสฺสติ, ตํ อาเนสฺสามี’ติ วตฺวา มาลาคนฺธาทีนิ อาทาย ยานเกน นิกฺขมิตฺวา เขตฺตํ อนุวิจริตฺวา สายํ อาคจฺฉถา’’ติฯ โส ตถา อกาสิฯ
</ol></p>


<p>ปฎิวิสฺสกกุเล อิตฺถิโย ‘‘สามิโก กิร เต อญฺญํ ภริยํ อาเนตุํ อสุกคามํ นาม คโต’’ติ ตสฺสา อาจิกฺขิํสุฯ สา ‘‘ทานิมฺหิ นฎฺฐา, นตฺถิ เม ปุน โอกาโส’’ติ ภีตา ตสิตา หุตฺวา ‘‘ปุตฺตเมว ยาจิสฺสามี’’ติ ปณฺฑิตปุตฺตสฺส สนฺติกํ คนฺตฺวา ตสฺส ปาเทสุ ปติตฺวา ‘‘ตาต, ตํ ฐเปตฺวา อโญฺญ มม ปฎิสรณํ นตฺถิ, อิโต ปฎฺฐาย ตว ปิตรญฺจ ปิตามหญฺจ อลงฺกตเจติยํ วิย ปฎิชคฺคิสฺสามิ, ปุน มยฺหํ อิมสฺมิํ ฆเร ปเวสนํ กโรหี’’ติ อาหฯ โส ‘‘สาธุ, อมฺม, สเจ ปุน เอวรูปํ น กริสฺสถ, กริสฺสามิ, อปฺปมตฺตา โหถา’’ติ วตฺวา ปิตุ อาคตกาเล ทสมํ คาถมาห –</p>


<ol>
<li>
‘‘ยา เต สา ภริยา อนริยรูปา, มาตา มเมสา สกิยา ชเนตฺติ;  
  
ทนฺตา กเรณูว วสูปนีตา, สา ปาปธมฺมา ปุนราวชาตู’’ติฯ  
</li>
  
<p>ตตฺถ  ติ ตาต, อิทานิ สา อาเนญฺชการณํ การิกา หตฺถินี วิย ทนฺตา วสํ อุปนีตา นิพฺพิเสวนา ชาตาฯ ติ ปุน อิมํ เคหํ อาคจฺฉตูติฯ
</ol></p>


<p>เอวํ โส ปิตุ ธมฺมํ กเถตฺวา คนฺตฺวา มาตรํ อาเนสิฯ สา สามิกญฺจ สสุรญฺจ ขมาเปตฺวา ตโต ปฎฺฐาย ทนฺตา ธเมฺมน สมนฺนาคตา หุตฺวา สามิกญฺจ สสุรญฺจ ปุตฺตญฺจ ปฎิชคฺคิฯ อุโภปิ จ ปุตฺตสฺส โอวาเท ฐตฺวา ทานาทีนิ ปุญฺญานิ กริตฺวา สคฺคปรายณา อเหสุํฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน ปิตุโปสโก โสตาปตฺติผเล ปติฎฺฐหิฯ ตทา ปิตา จ ปุโตฺต จ สุณิสา จ เตเยว อเหสุํ, ปณฺฑิตกุมาโร ปน อหเมว อโหสินฺติฯ</p>

</p>


<ol>
<li>
<p> [๔๔๗] ๙. มหาธมฺมปาลชาตกวณฺณนา
</ol></p>


<p>  นฺติ อิทํ สตฺถา ปฐมคมเนน กปิลปุรํ คนฺตฺวา นิโคฺรธาราเม วิหรโนฺต ปิตุ นิเวสเน รโญฺญ อสทฺทหนํ อารพฺภ กเถสิฯ ตทา หิ สุโทฺธทนมหาราชา วีสติสหสฺสภิกฺขุปริวารสฺส ภควโต อตฺตโน นิเวสเน ยาคุขชฺชกํ ทตฺวา อนฺตราภเตฺต สโมฺมทนียํ กถํ กเถโนฺต ‘‘ภเนฺต, ตุมฺหากํ ปธานกาเล เทวตา อาคนฺตฺวา อากาเส ฐตฺวา ‘ปุโตฺต เต สิทฺธตฺถกุมาโร อปฺปาหารตาย มโต’ติ มยฺหํ อาโรเจสุ’’นฺติ อาหฯ สตฺถารา จ ‘‘สทฺทหิ, มหาราชา’’ติ วุเตฺต ‘‘น สทฺทหิํ, ภเนฺต, อากาเส ฐตฺวา กเถนฺติโยปิ เทวตา, ‘มม ปุตฺตสฺส โพธิตเล พุทฺธตฺตํ อปฺปตฺวา ปรินิพฺพานํ นาม นตฺถี’ติ ปฎิกฺขิปิ’’นฺติ อาหฯ ‘‘มหาราช, ปุเพฺพปิ ตฺวํ มหาธมฺมปาลกาเลปิ ‘ปุโตฺต เต มโต อิมานิสฺส อฎฺฐีนี’ติ ทเสฺสตฺวา วทนฺตสฺสปิ ทิสาปาโมกฺขาจริยสฺส ‘อมฺหากํ กุเล ตรุณกาเล กาลกิริยา นาม นตฺถี’ติ น สทฺทหิ, อิทานิ ปน กสฺมา สทฺทหิสฺสสี’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต กาสิรเฎฺฐ ธมฺมปาลคาโม นาม อโหสิฯ โส ธมฺมปาลกุลสฺส วสนตาย เอตํ นามํ ลภิฯ ตตฺถ ทสนฺนํ กุสลกมฺมปถานํ ปาลนโต ‘‘ธมฺมปาโล’’เตฺวว ปญฺญาโต พฺราหฺมโณ ปฎิวสติ, ตสฺส กุเล อนฺตมโส ทาสกมฺมกราปิ ทานํ เทนฺติ, สีลํ รกฺขนฺติ, อุโปสถกมฺมํ กโรนฺติฯ ตทา โพธิสโตฺต ตสฺมิํ กุเล นิพฺพตฺติ, ‘‘ธมฺมปาลกุมาโร’’เตฺววสฺส นามํ กริํสุฯ อถ นํ วยปฺปตฺตํ ปิตา สหสฺสํ ทตฺวา สิปฺปุคฺคหณตฺถาย ตกฺกสิลํ เปเสสิฯ โส ตตฺถ คนฺตฺวา ทิสาปาโมกฺขาจริยสฺส สนฺติเก สิปฺปํ อุคฺคณฺหิ, ปญฺจนฺนํ มาณวกสตานํ เชฎฺฐเนฺตวาสิโก อโหสิฯ ตทา อาจริยสฺส เชฎฺฐปุโตฺต กาลมกาสิฯ อาจริโย มาณวกปริวุโต  ญาติคเณน สทฺธิํ โรทโนฺต กนฺทโนฺต สุสาเน ตสฺส สรีรกิจฺจํ กาเรติฯ ตตฺถ อาจริโย จ ญาติวโคฺค จสฺส อเนฺตวาสิกา จ โรทนฺติ ปริเทวนฺติ, ธมฺมปาโลเยเวโก น โรทติ น ปริเทวติฯ อปิจ โข ปน เตสุ ปญฺจสเตสุ มาณเวสุ สุสานา อาคมฺม อาจริยสฺส สนฺติเก นิสีทิตฺวา ‘‘อโห เอวรูโป นาม อาจารสมฺปโนฺน ตรุณมาณโว ตรุณกาเลเยว มาตาปิตูหิ วิปฺปยุโตฺต มรณปฺปโตฺต’’ติ วทเนฺตสุ ‘‘สมฺมา, ตุเมฺห ‘ตรุโณ’ติ ภณถ, อถ กสฺมา ตรุณกาเลเยว มรติ, นนุ อยุตฺตํ ตรุณกาเล มริตุ’’นฺติ อาหฯ</p>


<p>อถ นํ เต อาหํสุ ‘‘กิํ ปน สมฺม, ตฺวํ อิเมสํ สตฺตานํ มรณภาวํ น ชานาสี’’ติ? ชานามิ, ตรุณกาเล ปน น มรนฺติ, มหลฺลกกาเลเยว มรนฺตีติฯ นนุ อนิจฺจา สเพฺพ สงฺขารา  หุตฺวา อภาวิโนติ? ‘‘สจฺจํ อนิจฺจา, ทหรกาเล ปน สตฺตา น มรนฺติ, มหลฺลกกาเล มรนฺติ, อนิจฺจตํ ปาปุณนฺตี’’ติฯ ‘‘กิํ สมฺม, ธมฺมปาล, ตุมฺหากํ เคเห น เกจิ มรนฺตี’’ติ? ‘‘ทหรกาเล ปน น มรนฺติ, มหลฺลกกาเลเยว มรนฺตี’’ติฯ ‘‘กิํ ปเนสา ตุมฺหากํ กุลปเวณี’’ติ? ‘‘อาม กุลปเวณี’’ติฯ มาณวา ตํ ตสฺส กถํ อาจริยสฺส อาโรเจสุํฯ อถ นํ โส ปโกฺกสาเปตฺวา ปุจฺฉิ ‘‘สจฺจํ กิร ตาต ธมฺมปาล, ตุมฺหากํ กุเล ทหรกาเล น มียนฺตี’’ติ? ‘‘สจฺจํ อาจริยา’’ติฯ โส ตสฺส วจนํ สุตฺวา จิเนฺตสิ ‘‘อยํ อติวิย อจฺฉริยํ วทติ, อิมสฺส ปิตุ สนฺติกํ คนฺตฺวา ปุจฺฉิตฺวา สเจ เอตํ สจฺจํ, อหมฺปิ ตเมว  ธมฺมํ ปูเรสฺสามี’’ติฯ โส ปุตฺตสฺส กตฺตพฺพกิจฺจํ กตฺวา สตฺตฎฺฐทิวสจฺจเยน ธมฺมปาลํ ปโกฺกสาเปตฺวา ‘‘ตาต, อหํ ขิปฺปํ อาคมิสฺสามิ, ยาว มมาคมนา อิเม มาณเว สิปฺปํ วาเจหี’’ติ วตฺวา เอกสฺส เอฬกสฺส  อฎฺฐีนิ คเหตฺวา โธวิตฺวา ปสิพฺพเก กตฺวา เอกํ จูฬุปฎฺฐากํ อาทาย ตกฺกสิลโต นิกฺขมิตฺวา อนุปุเพฺพน ตํ คามํ ปตฺวา ‘‘กตรํ มหาธมฺมปาลสฺส เคห’’นฺติ ปุจฺฉิตฺวา คนฺตฺวา ทฺวาเร อฎฺฐาสิฯ พฺราหฺมณสฺส ทาสมนุเสฺสสุ โย โย ปฐมํ อทฺทส, โส โส อาจริยสฺส หตฺถโต ฉตฺตํ คณฺหิ, อุปาหนํ คณฺหิ, อุปฎฺฐากสฺสปิ หตฺถโต ปสิพฺพกํ คณฺหิฯ ‘‘ปุตฺตสฺส โว ธมฺมปาลกุมารสฺส อาจริโย ทฺวาเร ฐิโตติ กุมารสฺส ปิตุ อาโรเจถา’’ติ จ วุตฺตา ‘‘สาธู’’ติ คนฺตฺวา อาโรจยิํสุฯ โส เวเคน ทฺวารมูลํ คนฺตฺวา ‘‘อิโต เอถา’’ติ ตํ ฆรํ อภิเนตฺวา ปลฺลเงฺก นิสีทาเปตฺวา สพฺพํ ปาทโธวนาทิกิจฺจํ อกาสิฯ</p>


<p>อาจริโย ภุตฺตโภชโน สุขกถาย นิสินฺนกาเล ‘‘พฺราหฺมณ, ปุโตฺต เต ธมฺมปาลกุมาโร ปญฺญวา ติณฺณํ เวทานํ อฎฺฐารสนฺนญฺจ สิปฺปานํ นิปฺผตฺติํ ปโตฺต, อปิจ โข ปเนเกน อผาสุเกน ชีวิตกฺขยํ ปโตฺต, สเพฺพ สงฺขารา อนิจฺจา, มา โสจิตฺถา’’ติ อาหฯ พฺราหฺมโณ ปาณิํ ปหริตฺวา มหาหสิตํ หสิฯ ‘‘กิํ นุ พฺราหฺมณ, หสสี’’ติ จ วุเตฺต ‘‘มยฺหํ ปุโตฺต น มรติ, อโญฺญ โกจิ มโต ภวิสฺสตี’’ติ อาหฯ ‘‘พฺราหฺมณ, ปุโตฺตเยว เต มโต, ปุตฺตเสฺสว เต อฎฺฐีนิ ทิสฺวา สทฺทหา’’ติ อฎฺฐีนิ นีหริตฺวา ‘‘อิมานิ เต ปุตฺตสฺส อฎฺฐีนี’’ติ อาหฯ เอตานิ เอฬกสฺส วา สุนขสฺส วา ภวิสฺสนฺติ, มยฺหํ ปน ปุโตฺต น มรติ, อมฺหากาญฺหิ กุเล ยาว สตฺตมา กุลปริวฎฺฎา ตรุณกาเล มตปุพฺพา นาม นตฺถิ, ตฺวํ มุสา ภณสีติฯ ตสฺมิํ ขเณ สเพฺพปิ ปาณิํ ปหริตฺวา มหาหสิตํ หสิํสุฯ อาจริโย ตํ อจฺฉริยํ ทิสฺวา โสมนสฺสปฺปโตฺต หุตฺวา ‘‘พฺราหฺมณ, ตุมฺหากํ กุลปเวณิยํ ทหรานํ อมรเณน น สกฺกา อเหตุเกน ภวิตุํ, เกน โว การเณน ทหรา น มียนฺตี’’ติ ปุจฺฉโนฺต ปฐมํ คาถมาห –</p>


<ol>
<li>
‘‘กิํ  
เต วตํ กิํ ปน พฺรหฺมจริยํ, กิสฺส สุจิณฺณสฺส อยํ วิปาโก;  
  
อกฺขาหิ เม พฺราหฺมณ เอตมตฺถํ, กสฺมา นุ ตุมฺหํ ทหรา น มียเร’’ติฯ  
</li>
  
<p>ตตฺถ   นฺติ วตสมาทานํฯ นฺติ เสฎฺฐจริยํฯ ติ ตุมฺหากํ กุเล ทหรานํ อมรณํ นาม กตรสุจริตสฺส วิปาโกติฯ
</ol></p>


<p>ตํ สุตฺวา พฺราหฺมโณ เยสํ คุณานํ อานุภาเวน ตสฺมิํ กุเล ทหรา น มียนฺติ, เต วณฺณยโนฺต –</p>


<ol>
<li>
‘‘ธมฺมํ จราม น มุสา ภณาม, ปาปานิ กมฺมานิ ปริวชฺชยาม;  
  
อนริยํ ปริวเชฺชมุ สพฺพํ, ตสฺมา หิ อมฺหํ ทหรา น มียเรฯ  
</li>
  
<li>
‘‘สุโณม ธมฺมํ อสตํ สตญฺจ, น จาปิ ธมฺมํ อสตํ โรจยาม;  
  
หิตฺวา อสเนฺต น ชหาม สเนฺต, ตสฺมา หิ อมฺหํ ทหรา น มียเรฯ  
</li>
  
<li>
‘‘ปุเพฺพว ทานา สุมนา ภวาม, ททมฺปิ เว อตฺตมนา ภวาม;  
  
ทตฺวาปิ เว นานุตปฺปาม ปจฺฉา, ตสฺมา หิ อมฺหํ ทหรา น มียเรฯ  
</li>
  
<li>
‘‘สมเณ มยํ พฺราหฺมเณ อทฺธิเก จ, วนิพฺพเก ยาจนเก ทลิเทฺท;  
  
อเนฺนน ปาเนน อภิตปฺปยาม, ตสฺมา หิ อมฺหํ ทหรา น มียเรฯ  
</li>
  
<li>
‘‘มยญฺจ ภริยํ นาติกฺกมาม, อเมฺห จ ภริยา นาติกฺกมนฺติ;  
  
อญฺญตฺร ตาหิ พฺรหฺมจริยํ จราม, ตสฺมา หิ อมฺหํ ทหรา น มียเรฯ  
</li>
  
<li>
‘‘ปาณาติปาตา  
วิรมาม สเพฺพ, โลเก อทินฺนํ ปริวชฺชยาม;  
  
อมชฺชปา โนปิ มุสา ภณาม, ตสฺมา หิ อมฺหํ ทหรา น มียเรฯ  
</li>
  
<li>
‘‘เอตาสุ เว ชายเร สุตฺตมาสุ, เมธาวิโน โหนฺติ ปหูตปญฺญา;  
  
พหุสฺสุตา เวทคุโน จ โหนฺติ, ตสฺมา หิ อมฺหํ ทหรา น มียเรฯ  
</li>
  
<li>
‘‘มาตา  
ปิตา จ ภคินี ภาตโร จ, ปุตฺตา จ ทารา จ มยญฺจ สเพฺพ;  
  
ธมฺมํ จราม ปรโลกเหตุ, ตสฺมา หิ อมฺหํ ทหรา น มียเรฯ  
</li>
  
<li>
‘‘ทาสา จ ทาโสฺย อนุชีวิโน จ, ปริจารกา กมฺมกรา จ สเพฺพ;  
  
ธมฺมํ  
จรนฺติ ปรโลกเหตุ, ตสฺมา หิ อมฺหํ ทหรา น มียเร’’ติฯ –  
</li>
  
<p>อิมา คาถา อาหฯ
</ol></p>


<p>ตตฺถ ติ ทสกุสลกมฺมปถธมฺมํ จราม, อตฺตโน ชีวิตเหตุ อนฺตมโส กุนฺถกิปิลฺลิกมฺปิ ชีวิตา น โวโรเปม, ปรภณฺฑํ โลภจิเตฺตน น โอโลเกมาติ สพฺพํ วิตฺถาเรตพฺพํฯ มุสาวาโท เจตฺถ มุสาวาทิสฺส อกรณปาปํ นาม นตฺถีติ อุสฺสนฺนวเสน ปุน วุโตฺตฯ เต กิร หสาธิปฺปาเยนปิ มุสา น ภณนฺติฯ ติ สพฺพานิ นิรยคามิกมฺมานิฯ นฺติ อริยครหิตํ สพฺพํ อสุนฺทรํ อปริสุทฺธํ กมฺมํ ปริวชฺชยามฯ นฺติ เอตฺถ -กาโร นิปาตมโตฺต, เตน การเณน อมฺหากํ ทหรา น มียนฺติ, อนฺตรา อกาลมรณํ นาม โน นตฺถีติ อโตฺถฯ ‘‘ตสฺมา อมฺห’’นฺติปิ ปาโฐฯ ติ มยํ กิริยวาทานํ สปฺปุริสานํ กุสลทีปนมฺปิ อสปฺปุริสานํ อกุสลทีปนมฺปิ ธมฺมํ สุโณม , โส ปน โน สุตมตฺตโกว โหติ, ตํ น โรจยามฯ เตหิ ปน โน สทฺธิํ วิคฺคโห วา วิวาโท วา มา โหตูติ ธมฺมํ สุณาม, สุตฺวาปิ หิตฺวา อสเนฺต สเนฺต วตฺตาม, เอกมฺปิ ขณํ น ชหาม สเนฺต, ปาปมิเตฺต ปหาย กลฺยาณมิตฺตเสวิโนว โหมาติฯ</p>


<p>ติ มยํ สมิตปาเป พาหิตปาเป ปเจฺจกพุทฺธสมณพฺราหฺมเณปิ อวเสสธมฺมิกสมณพฺราหฺมเณปิ อทฺธิกยาจเก เสสชเนปิ อนฺนปาเนน อภิตเปฺปมาติ อโตฺถฯ ปาฬิยํ ปน อยํ คาถา ‘‘ปุเพฺพว ทานา’’ติ คาถาย ปจฺฉโต อาคตาฯ ติ อตฺตโน ภริยํ อติกฺกมิตฺวา พหิ อญฺญํ มิจฺฉาจารํ น กโรมฯ ติ ตา อตฺตโน ภริยา ฐเปตฺวา เสสอิตฺถีสุ พฺรหฺมจริยํ จราม, อมฺหากํ ภริยาปิ เสสปุริเสสุ เอวเมว วตฺตนฺติฯ ติ ชายนฺติฯ ติ สุสีลาสุ อุตฺตมิตฺถีสุฯ อิทํ วุตฺตํ โหติ – เย เอตาสุ สมฺปนฺนสีลาสุ อุตฺตมิตฺถีสุ อมฺหากํ ปุตฺตา ชายนฺติ, เต เมธาวิโนติ เอวํปการา โหนฺติ, กุโต เตสํ อนฺตรา มรณํ, ตสฺมาปิ อมฺหากํ กุเล ทหรา น มรนฺตีติฯ ติ ปรโลกตฺถาย ติวิธสุจริตธมฺมํ จรามฯ ติ ทาสิโยฯ</p>


<p>อวสาเน  –</p>


<ol>
<li>
‘‘ธโมฺม หเว รกฺขติ ธมฺมจาริํ, ธโมฺม สุจิโณฺณ สุขมาวหติ;  
  
เอสานิสํโส ธเมฺม สุจิเณฺณ, น ทุคฺคติํ คจฺฉติ ธมฺมจารีฯ  
</li>
  
<li>
‘‘ธโมฺม  
หเว รกฺขติ ธมฺมจาริํ, ฉตฺตํ มหนฺตํ วิย วสฺสกาเล;  
  
ธเมฺมน คุโตฺต มม ธมฺมปาโล, อญฺญสฺส อฎฺฐีนิ สุขี กุมาโร’’ติฯ –  
</li>
  
<p>อิมาหิ ทฺวีหิ คาถาหิ ธมฺมจารีนํ คุณํ กเถสิฯ
</ol></p>


<p>ตตฺถ ติ ธโมฺม นาเมโส รกฺขิโต อตฺตโน รกฺขิตํ ปฎิรกฺขติฯ ติ เทวมนุสฺสสุขเญฺจว นิพฺพานสุขญฺจ อาวหติฯ   นฺติ นิรยาทิเภทํ ทุคฺคติํ น คจฺฉติฯ เอวํ พฺราหฺมณ, มยํ ธมฺมํ รกฺขาม, ธโมฺมปิ อเมฺห รกฺขตีติ ทเสฺสติฯ ติ มหาฉตฺตสทิเสน อตฺตนา โคปิตธเมฺมน คุโตฺตฯ ติ ตยา อานีตานิ อฎฺฐีนิ อญฺญสฺส เอฬกสฺส วา สุนขสฺส วา อฎฺฐีนิ ภวิสฺสนฺติ, ฉเฑฺฑเถตานิ, มม ปุโตฺต สุขี กุมาโรติฯ</p>


<p>ตํ สุตฺวา อาจริโย ‘‘มยฺหํ อาคมนํ สุอาคมนํ, สผลํ, โน นิปฺผล’’นฺติ สญฺชาตโสมนโสฺส ธมฺมปาลสฺส ปิตรํ ขมาเปตฺวา ‘‘มยา อาคจฺฉเนฺตน ตุมฺหากํ วีมํสนตฺถาย อิมานิ เอฬกอฎฺฐีนิ อาภตานิ, ปุโตฺต เต อโรโคเยว, ตุมฺหากํ รกฺขิตธมฺมํ มยฺหมฺปิ เทถา’’ติ ปเณฺณ ลิขิตฺวา กติปาหํ ตตฺถ วสิตฺวา ตกฺกสิลํ คนฺตฺวา ธมฺมปาลํ สพฺพสิปฺปานิ สิกฺขาเปตฺวา มหเนฺตน ปริวาเรน เปเสสิฯ</p>


<p>สตฺถา สุโทฺธทนมหาราชสฺส อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน ราชา อนาคามิผเล ปติฎฺฐหิฯ ตทา มาตาปิตโร มหาราชกุลานิ อเหสุํ, อาจริโย สาริปุโตฺต, ปริสา พุทฺธปริสา, ธมฺมปาลกุมาโร ปน อหเมว อโหสินฺติฯ</p>

</p>


<ol>
<li>
<p> [๔๔๘] ๑๐. กุกฺกุฎชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ ธมฺมสภายญฺหิ ภิกฺขู เทวทตฺตสฺส อคุณกถํ สมุฎฺฐาเปสุํ ‘‘อาวุโส, เทวทโตฺต ธนุคฺคหาทิปโยชเนน ทสพลสฺส วธตฺถเมว อุปายํ กโรตี’’ติฯ สตฺถา  อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพปิ เอส มยฺหํ วธาย ปริสกฺกิเยวา’’ติ วตฺวา อตีตํ อาหริฯ</p>


<p>อตีเต โกสมฺพิยํ โกสมฺพโก นาม ราชา รชฺชํ กาเรสิฯ ตทา โพธิสโตฺต เอกสฺมิํ เวฬุวเน กุกฺกุฎโยนิยํ นิพฺพตฺติตฺวา อเนกสตกุกฺกุฎปริวาโร อรเญฺญ วสติ, ตสฺสาวิทูเร เอโก เสโน วสติ ฯ โส อุปาเยน เอเกกํ กุกฺกุฎํ คเหตฺวา ขาทโนฺต ฐเปตฺวา โพธิสตฺตํ เสเส ขาทิ, โพธิสโตฺต เอกโกว อโหสิฯ โส อปฺปมโตฺต เวลาย โคจรํ คเหตฺวา เวฬุวนํ ปวิสิตฺวา วสติฯ โส เสโน ตํ คณฺหิตุํ อสโกฺกโนฺต ‘‘เอเกน นํ อุปาเยน อุปลาเปตฺวา คณฺหิสฺสามี’’ติ จิเนฺตตฺวา ตสฺสาวิทูเร สาขาย นิลียิตฺวา ‘‘สมฺม กุกฺกุฎราช, ตฺวํ มยฺหํ กสฺมา ภายสิ, อหํ ตยา สทฺธิํ วิสฺสาสํ กตฺตุกาโม, อสุกสฺมิํ นาม ปเทเส สมฺปนฺนโคจโร, ตตฺถ อุโภปิ โคจรํ คเหตฺวา อญฺญมญฺญํ ปิยสํวาสํ วสิสฺสามา’’ติ อาหฯ อถ นํ โพธิสโตฺต อาห ‘‘สมฺม, มยฺหํ ตยา สทฺธิํ วิสฺสาโส นาม นตฺถิ, คจฺฉ ตฺว’’นฺติฯ ‘‘สมฺม, ตฺวํ มยา ปุเพฺพ กตปาปตาย น สทฺทหสิ, อิโต ปฎฺฐาย เอวรูปํ น กริสฺสามี’’ติฯ ‘‘น มยฺหํ ตาทิเสน สหาเยนโตฺถ, คจฺฉ ตฺว’’นฺติฯ อิติ นํ ยาวตติยํ ปฎิกฺขิปิตฺวา ‘‘เอเตหิ อเงฺคหิ สมนฺนาคเตน ปุคฺคเลน สทฺธิํ วิสฺสาโส นาม กาตุํ น วฎฺฎตี’’ติ วนฆฎํ อุนฺนาเทโนฺต เทวตาสุ สาธุการํ ททมานาสุ ธมฺมกถํ สมุฎฺฐาเปโนฺต –</p>


<ol>
<li>
‘‘นาสฺมเส กตปาปมฺหิ, นาสฺมเส อลิกวาทิเน;  
  
นาสฺมเส อตฺตตฺถปญฺญมฺหิ, อติสเนฺตปิ นาสฺมเสฯ  
</li>
  
<li>
‘‘ภวนฺติ เหเก ปุริสา, โคปิปาสิกชาติกา;  
  
ฆสนฺติ มเญฺญ มิตฺตานิ, วาจาย น จ กมฺมุนาฯ  
</li>
  
<li>
‘‘สุกฺขญฺชลิปคฺคหิตา  
, วาจาย ปลิคุณฺฐิตา;  
  
มนุสฺสเผคฺคู นาสีเท, ยสฺมิํ นตฺถิ กตญฺญุตาฯ  
</li>
  
<li>
‘‘น  
หิ อญฺญญฺญจิตฺตานํ, อิตฺถีนํ ปุริสาน วา;  
  
นานาวิกตฺวา สํสคฺคํ, ตาทิสมฺปิ จ นาสฺมเสฯ  
</li>
  
<li>
‘‘อนริยกมฺมโมกฺกนฺตํ, อเถตํ สพฺพฆาตินํ;  
  
นิสิตํว ปฎิจฺฉนฺนํ, ตาทิสมฺปิ จ นาสฺมเสฯ  
</li>
  
<li>
‘‘มิตฺตรูเปนิเธกเจฺจ, สาขเลฺยน อเจตสา;  
  
วิวิเธหิ อุปายนฺติ, ตาทิสมฺปิ จ นาสฺมเสฯ  
</li>
  
<li>
‘‘อามิสํ  
วา ธนํ วาปิ, ยตฺถ ปสฺสติ ตาทิโส;  
  
ทุพฺภิํ กโรติ ทุเมฺมโธ, ตญฺจ หนฺตฺวาน คจฺฉตี’’ติฯ – อิมา คาถา อาห;  
</li>
  
<p>ตตฺถ ติ นาสฺสเสฯ อยเมว วา ปาโฐ, น วิสฺสเสติ วุตฺตํ โหติฯ ติ ปฐมํ กตปาเป ปุคฺคเลฯ ติ มุสาวาทิมฺหิปิ น วิสฺสเสฯ ตสฺส หิ อกตฺตพฺพํ นาม ปาปํ นตฺถิฯ ติ อตฺตโน อตฺถาย เอว ยสฺส ปญฺญา เสฺนหวเสน น ภชติ, ธนตฺถิโกว ภชติ, ตสฺมิํ อตฺตตฺถปเญฺญปิ น วิสฺสเสฯ ติ อโนฺต อุปสเม อวิชฺชมาเนเยว จ พหิ อุปสมทสฺสเนน อติสเนฺต วิย ปฎิจฺฉนฺนกมฺมเนฺตปิ พิลปฎิจฺฉนฺนอาสีวิสสทิเส กุหกปุคฺคเลฯ ติ คุนฺนํ ปิปาสกชาติกา วิย, ปิปาสิตโคสทิสาติ วุตฺตํ โหติฯ ยถา ปิปาสิตคาโว ติตฺถํ โอตริตฺวา มุขปูรํ อุทกํ ปิวนฺติ, น ปน อุทกสฺส กตฺตพฺพยุตฺตกํ กโรนฺติ, เอวเมว เอกเจฺจ ‘‘อิทญฺจิทญฺจ กริสฺสามา’’ติ มธุรวจเนน มิตฺตานิ ฆสนฺติ, ปิยวจนานุจฺฉวิกํ ปน น กโรนฺติ, ตาทิเสสุ วิสฺสาโส มหโต อนตฺถาย โหตีติ ทีเปติฯ
</ol></p>


<p>ติ ปคฺคหิตตุจฺฉอญฺชลิโนฯ ติ ‘‘อิทํ ทสฺสาม, อิทํ กริสฺสามา’’ติ วจเนน ปฎิจฺฉาทิกาฯ ติ เอวรูปา อสารกา มนุสฺสา มนุสฺสเผคฺคู นามฯ ติ น อาสีเท เอวรูเป น อุปคเจฺฉยฺยฯ ติ ยสฺมิญฺจ ปุคฺคเล กตญฺญุตา นตฺถิ, ตมฺปิ นาสีเทติ อโตฺถฯ นฺติ อเญฺญนเญฺญน จิเตฺตน สมนฺนาคตานํ , ลหุจิตฺตานนฺติ อโตฺถฯ เอวรูปานํ อิตฺถีนํ วา ปุริสานํ วา น วิสฺสเสติ ทีเปติฯ นฺติ โยปิ น สกฺกา อนุปคนฺตฺวา เอตสฺส อนฺตรายํ กาตุนฺติ อนฺตรายกรณตฺถํ นานาการเณหิ สํสคฺคมาวิกตฺวา ทฬฺหํ กริตฺวา ปจฺฉา อนฺตรายํ กโรติ, ตาทิสมฺปิ ปุคฺคลํ นาสฺมเส น วิสฺสเสยฺยาติ ทีเปติฯ</p>


<p>ติ อนริยานํ ทุสฺสีลานํ กมฺมํ โอตริตฺวา ฐิตํฯ นฺติ อถิรํ อปฺปติฎฺฐิตวจนํฯ นฺติ โอกาสํ ลภิตฺวา สเพฺพสํ  อุปฆาตกรํฯ   นฺติ โกสิยา วา ปิโลติกาย วา ปฎิจฺฉนฺนํ นิสิตขคฺคมิวฯ ติ เอวรูปมฺปิ อมิตฺตํ มิตฺตปติรูปกํ น วิสฺสเสยฺยฯ ติ มฎฺฐวจเนนฯ ติ อจิตฺตเกนฯ วจนเมว หิ เนสํ มฎฺฐํ, จิตฺตํ ปน ถทฺธํ ผรุสํฯ ติ วิวิเธหิ อุปาเยหิ โอตาราเปกฺขา อุปคจฺฉนฺติฯ ติ โย เอเตหิ อมิเตฺตหิ มิตฺตปติรูปเกหิ สทิโส โหติ, ตมฺปิ น วิสฺสเสติ อโตฺถฯ นฺติ ขาทนียโภชนียํฯ นฺติ มญฺจปฎิปาทกํ อาทิํ กตฺวา อวเสสํฯ ติ สหายกเคเห ยสฺมิํ ฐาเน ปสฺสติฯ ติ ทุพฺภิจิตฺตํ อุปฺปาเทติ, ตํ ธนํ หรติฯ ติ ตญฺจ สหายกมฺปิ เฉตฺวา คจฺฉติฯ อิติ อิมา สตฺต คาถา กุกฺกุฎราชา กเถสิฯ</p>


<ol>
<li>
‘‘มิตฺตรูเปน พหโว, ฉนฺนา เสวนฺติ สตฺตโว;  
  
ชเห กาปุริเส เหเต, กุกฺกุโฎ วิย เสนกํฯ  
</li>
  
<li>
‘‘โย จ อุปฺปติตํ อตฺถํ, น ขิปฺปมนุพุชฺฌติ;  
  
อมิตฺตวสมเนฺวติ, ปจฺฉา จ มนุตปฺปติฯ  
</li>
  
<li>
‘‘โย จ อุปฺปติตํ อตฺถํ, ขิปฺปเมว นิโพธติ;  
  
มุจฺจเต สตฺตุสมฺพาธา, กุกฺกุโฎ วิย เสนกาฯ  
</li>
  
<li>
‘‘ตํ ตาทิสํ กูฎมิโวฑฺฑิตํ วเน, อธมฺมิกํ นิจฺจวิธํสการินํ;  
  
อารา วิวเชฺชยฺย นโร วิจกฺขโณ, เสนํ ยถา กุกฺกุโฎ วํสกานเน’’ติฯ –  
</li>
  
<p>อิมา จตโสฺส ธมฺมราเชน ภาสิตา อภิสมฺพุทฺธคาถาฯ
</ol></p>


<p>ตตฺถ  ติ ภิกฺขเว, เอเต กาปุริเส ปณฺฑิโต ชเหยฺยฯ -กาโร ปเนตฺถ นิปาตมตฺตํฯ ติ ปจฺฉา จ อนุตปฺปติฯ นฺติ วเน มิคานํ พนฺธนตฺถาย กูฎปาสํ วิย โอฑฺฑิตํฯ นฺติ นิจฺจํ วิทฺธํสนกรํฯ ติ ยถา วํสวเน กุกฺกุโฎ เสนํ วิวเชฺชติ, เอวํ วิจกฺขโณ ปาปมิเตฺต วิวเชฺชยฺยฯ</p>


<p>โสปิ  ตา คาถา วตฺวา เสนํ อามเนฺตตฺวา ‘‘สเจ อิมสฺมิํ ฐาเน วสิสฺสสิ, ชานิสฺสามิ เต กตฺตพฺพ’’นฺติ ตเชฺชสิฯ เสโน ตโต ปลายิตฺวา อญฺญตฺร คโตฯ</p>


<p>สตฺถา  อิมํ ธมฺมเทสนํ อาหริตฺวา ‘‘เอวํ ภิกฺขเว เทวทโตฺต ปุเพฺพปิ มยฺหํ วธาย ปริสกฺกี’’ติ วตฺวา ชาตกํ สโมธาเนสิ – ‘‘ตทา เสโน เทวทโตฺต อโหสิ, กุกฺกุโฎ ปน อหเมว อโหสิ’’นฺติฯ</p>

</p>


<ol>
<li>
<p> [๔๔๙] ๑๑. มฎฺฐกุณฺฑลีชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ มตปุตฺตํ กุฎุมฺพิกํ อารพฺภ กเถสิฯ สาวตฺถิยํ กิเรกสฺส พุทฺธุปฎฺฐากสฺส กุฎุมฺพิกสฺส ปิยปุโตฺต กาลมกาสิฯ โส ปุตฺตโสกสมปฺปิโต น นฺหายติ น ภุญฺชติ น กมฺมเนฺต วิจาเรติ, น พุทฺธุปฎฺฐานํ คจฺฉติ, เกวลํ ‘‘ปิยปุตฺตก, มํ โอหาย ปฐมตรํ คโตสี’’ติอาทีนิ วตฺวา วิปฺปลปติฯ สตฺถา ปจฺจูสสมเย โลกํ โอโลเกโนฺต ตสฺส โสตาปตฺติผลูปนิสฺสยํ ทิสฺวา ปุนทิวเส ภิกฺขุสงฺฆปริวุโต สาวตฺถิยํ ปิณฺฑาย จริตฺวา กตภตฺตกิโจฺจ ภิกฺขู อุโยฺยเชตฺวา อานนฺทเตฺถเรน ปจฺฉาสมเณน ตสฺส ฆรทฺวารํ อคมาสิฯ สตฺถุ อาคตภาวํ กุฎุมฺพิกสฺส อาโรเจสุํฯ อถสฺส เคหชโน อาสนํ ปญฺญเปตฺวา สตฺถารํ นิสีทาเปตฺวา กุฎุมฺพิกํ ปริคฺคเหตฺวา สตฺถุ สนฺติกํ อาเนสิฯ ตํ วนฺทิตฺวา เอกมนฺตํ นิสินฺนํ สตฺถา กรุณาสีตเลน วจเนน อามเนฺตตฺวา ‘‘กิํ, อุปาสก, ปุตฺตกํ อนุโสจสี’’ติ ปุจฺฉิตฺวา ‘‘อาม, ภเนฺต’’ติ วุเตฺต ‘‘อุปาสก, โปราณกปณฺฑิตา ปุเตฺต กาลกเต โสกสมปฺปิตา วิจรนฺตาปิ ปณฺฑิตานํ กถํ สุตฺวา ‘อลพฺภนียฎฺฐาน’นฺติ ตถโต ญตฺวา อปฺปมตฺตกมฺปิ โสกํ น กริํสู’’ติ วตฺวา เตน ยาจิโต อตีตํ อาหริฯ</p>


<p>อตีเต   พาราณสิยํ พฺรหฺมทเตฺต รชฺชํ กาเรเนฺต เอกสฺส มหาวิภวสฺส พฺราหฺมณสฺส ปุโตฺต ปญฺจทสโสฬสวสฺสกาเล เอเกน พฺยาธินา ผุโฎฺฐ กาลํ กตฺวา เทวโลเก นิพฺพตฺติฯ พฺราหฺมโณ ตสฺส กาลกิริยโต ปฎฺฐาย สุสานํ คนฺตฺวา ฉาริกปุญฺชํ อาวิชฺฌโนฺต ปริเทวติ, สพฺพกมฺมเนฺต ปริจฺจชิตฺวา โสกสมปฺปิโต วิจรติฯ ตทา เทวปุโตฺต อนุวิจรโนฺต ตํ ทิสฺวา ‘‘เอกํ อุปมํ กตฺวา โสกํ หริสฺสามี’’ติ ตสฺส สุสานํ คนฺตฺวา ปริเทวนกาเล ตเสฺสว ปุตฺตวณฺณี หุตฺวา สพฺพาภรณปฎิมณฺฑิโต เอกสฺมิํ ปเทเส ฐตฺวา อุโภ หเตฺถ สีเส ฐเปตฺวา  มหาสเทฺทน ปริเทวิฯ พฺราหฺมโณ สทฺทํ สุตฺวา ตํ โอโลเกตฺวา ปุตฺตเปมํ ปฎิลภิตฺวา ตสฺส สนฺติเก ฐตฺวา ‘‘ตาต มาณว, อิมสฺมิํ สุสานมเชฺฌ กสฺมา ปริเทวสี’’ติ ปุจฺฉโนฺต ปฐมํ คาถมาห –</p>


<ol>
<li>
‘‘อลงฺกโต มฎฺฐกุณฺฑลี, มาลธารี หริจนฺทนุสฺสโท;  
  
พาหา ปคฺคยฺห กนฺทสิ, วนมเชฺฌ กิํ ทุกฺขิโต ตุว’’นฺติฯ  
</li>
  
<p>ตตฺถ ติ นานาภรณวิภูสิโตฯ ติ กรณปรินิฎฺฐิเตหิ มเฎฺฐหิ กุณฺฑเลหิ สมนฺนาคโตฯ ติ วิจิตฺรกุสุมมาลธโรฯ ติ สุวณฺณวเณฺณน จนฺทเนน อนุลิโตฺตฯ ติ สุสานมเชฺฌฯ นฺติ กิํการณา ทุกฺขิโต ตฺวํ, อาจิกฺข, อหํ เต ยํ อิจฺฉสิ, ตํ ทสฺสามีติ อาหฯ
</ol></p>


<p>อถสฺส กเถโนฺต มาณโว ทุติยํ คาถมาห –</p>


<ol>
<li>
‘‘โสวณฺณมโย ปภสฺสโร, อุปฺปโนฺน รถปญฺชโร มม;  
  
ตสฺส จกฺกยุคํ น วินฺทามิ, เตน ทุเกฺขน ชหามิ ชีวิต’’นฺติฯ  
</li>
  
<p>พฺราหฺมโณ สมฺปฎิจฺฉโนฺต ตติยํ คาถมาห –
</ol></p>


<ol>
<li>
‘‘โสวณฺณมยํ มณีมยํ, โลหมยํ อถ รูปิยามยํ;  
  
ปาวท รถํ กริสฺสามิ เต, จกฺกยุคํ ปฎิปาทยามิ ต’’นฺติฯ  
</li>
  
<p>ตตฺถ  ติ ยาทิเสน เต อโตฺถ ยาทิสํ โรเจสิ, ตาทิสํ วท, อหํ เต รถ กริสฺสามิฯ นฺติ ตํ ปญฺชรานุรูปํ จกฺกยุคํ อธิคจฺฉาเปมิฯ
</ol></p>


<p>ตํ  สุตฺวา มาณเวน กถิตาย คาถาย ปฐมปาทํ สตฺถา อภิสมฺพุโทฺธ หุตฺวา กเถสิ, เสสํ มาณโวฯ</p>


<ol>
<li>
‘‘โส มาณโว ตสฺส ปาวทิ, จนฺทสูริยา  
อุภเยตฺถ ภาตโร;  
  
โสวณฺณมโย รโถ มม, เตน จกฺกยุเคน โสภตี’’ติฯ  
</li>
  
<p>พฺราหฺมโณ ตทนนฺตรํ อาห –
</ol></p>


<ol>
<li>
‘‘พาโล โข ตฺวํสิ มาณว, โย ตฺวํ ปตฺถยสิ อปตฺถิยํ;  
  
มญฺญามิ ตุวํ มริสฺสสิ, น หิ ตฺวํ ลจฺฉสิ จนฺทสูริเย’’ติฯ –  
</li>
  
<p>พฺราหฺมเณน วุตฺตคาถาย นฺติ อปเตฺถตพฺพํฯ
</ol></p>


<p>ตโต มาณโว อาห –</p>


<ol>
<li>
‘‘คมนาคมนมฺปิ ทิสฺสติ, วณฺณธาตุ อุภเยตฺถ วีถิโย;  
  
เปโต ปน เนว ทิสฺสติ, โก นุ โข กนฺทตํ พาลฺยตโร’’ติฯ  
</li>
  
<p>มาณเวน วุตฺตคาถาย นฺติ อุคฺคมนญฺจ อตฺถคมนญฺจฯ วโณฺณเยว วณฺณธาตุฯ ติ เอตฺถ อากาเส ‘‘อยํ จนฺทสฺส วีถิ, อยํ สูริยสฺส วีถี’’ติ เอวํ อุภยคมนาคมนภูมิโยปิ ปญฺญายนฺติฯ ติ ปรโลกํ คตสโตฺต ปน น ทิสฺสเตวฯ ติ เอวํ สเนฺต อมฺหากํ ทฺวินฺนํ กนฺทนฺตานํ โก นุ โข พาลฺยตโรติฯ
</ol></p>


<p>เอวํ  มาณเว กเถเนฺต พฺราหฺมโณ สลฺลเกฺขตฺวา คาถมาห –</p>


<ol>
<li>
‘‘สจฺจํ โข วเทสิ มาณว, อหเมว กนฺทตํ พาลฺยตโร;  
  
จนฺทํ วิย ทารโก รุทํ, เปตํ กาลกตาภิปตฺถเย’’ติฯ  
</li>
  
<p>ตตฺถ ติ ยถา ทหโร คามทารโก ‘‘จนฺทํ เทถา’’ติ จนฺทสฺสตฺถาย โรเทยฺย, เอวํ อหมฺปิ เปตํ กาลกตํ อภิปเตฺถมีติฯ
</ol></p>


<p>อิติ  พฺราหฺมโณ มาณวสฺส กถาย นิโสฺสโก หุตฺวา ตสฺส ถุติํ กโรโนฺต เสสคาถา อภาสิ –</p>


<ol>
<li>
‘‘อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหี  
วต เม สลฺลํ, ยมาสิ หทยสฺสิตํ;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
‘‘โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน มาณวา’’ติฯ  
</li>
  
<p>อถ นํ มาณโว ‘‘พฺราหฺมณ, ยสฺสตฺถาย ตฺวํ โรทสิ, อหํ เต ปุโตฺต, อหํ เทวโลเก นิพฺพโตฺต, อิโต ปฎฺฐาย มา มํ อนุโสจิ, ทานํ เทหิ, สีลํ รกฺขาหิ, อุโปสถํ กโรหี’’ติ โอวทิตฺวา สกฎฺฐานเมว คโตฯ พฺราหฺมโณปิ ตโสฺสวาเท ฐตฺวา ทานาทีนิ ปุญฺญานิ กตฺวา กาลกโต เทวโลเก นิพฺพตฺติฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนหิ, สจฺจปริโยสาเน กุฎุมฺพิโก โสตาปตฺติผเล ปติฎฺฐหิฯตทา ธมฺมเทสกเทวปุโตฺต อหเมว อโหสินฺติฯ</p>

</p>


<ol>
<li>
<p> [๔๕๐] ๑๒. พิลารโกสิยชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต เอกํ ทานวิตฺตํ ภิกฺขุํ อารพฺภ กเถสิฯ โส กิร ภควโต ธมฺมเทสนํ สุตฺวา สาสเน ปพฺพชิตฺวา ปพฺพชิตกาลโต ปฎฺฐาย ทานวิโตฺต อโหสิ ทานชฺฌาสโย, ปตฺตปริยาปนฺนมฺปิ ปิณฺฑปาตํ อญฺญสฺส อทตฺวา น ภุญฺชิ, อนฺตมโส ปานียมฺปิ ลภิตฺวา อญฺญสฺส อทตฺวา น ปิวิ, เอวํ ทานาภิรโต อโหสิฯ อถสฺส ธมฺมสภายํ ภิกฺขู คุณกถํ กเถสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ตํ ภิกฺขุํ ปโกฺกสาเปตฺวา ‘‘สจฺจํ กิร ตฺวํ  ภิกฺขุ ทานวิโตฺต ทานชฺฌาสโย’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘ภิกฺขเว อยํ ปุเพฺพ อสฺสโทฺธ อโหสิ อปฺปสโนฺน, ติณเคฺคน เตลพินฺทุมฺปิ อุทฺธริตฺวา กสฺสจิ น อทาสิ, อถ นํ อหํ ทเมตฺวา นิพฺพิเสวนํ กตฺวา ทานผลํ ญาเปสิํ, ตเมว ทานนินฺนํ จิตฺตํ ภวนฺตเรปิ น ปชหตี’’ติ วตฺวา ภิกฺขูหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เสฎฺฐิกุเล นิพฺพตฺติตฺวา วยปฺปโตฺต กุฎุมฺพํ สณฺฐเปตฺวา ปิตุ อจฺจเยน เสฎฺฐิฎฺฐานํ ปตฺวา เอกทิวสํ ธนวิโลกนํ กตฺวา ‘‘ธนํ ปญฺญายติ, เอตสฺส  อุปฺปาทกา น ปญฺญายนฺติ, อิมํ ธนํ วิสฺสเชฺชตฺวา มหาทานํ ทาตุํ วฎฺฎตี’’ติ ทานสาลํ กาเรตฺวา ยาวชีวํ มหาทานํ ปวเตฺตตฺวา อายุปริโยสาเน ‘‘อิทํ ทานวตฺตํ มา อุปจฺฉินฺที’’ติ ปุตฺตสฺส โอวาทํ ทตฺวา ตาวติํสภวเน สโกฺก หุตฺวา นิพฺพตฺติฯ ปุโตฺตปิสฺส ตเถว ทานํ ทตฺวา ปุตฺตํ โอวทิตฺวา อายุปริโยสาเน จโนฺท เทวปุโตฺต หุตฺวา นิพฺพตฺติ, ตสฺส ปุโตฺต สูริโย หุตฺวา นิพฺพตฺติ, ตสฺสปิ ปุโตฺต มาตลิสงฺคาหโก หุตฺวา นิพฺพตฺติ, ตสฺส ปุโตฺต ปญฺจสิโข คนฺธพฺพเทวปุโตฺต หุตฺวา นิพฺพตฺติฯ ฉโฎฺฐ ปน อสฺสโทฺธ อโหสิ ถทฺธจิโตฺต นิเสฺนโห มจฺฉรี, ทานสาลํ วิทฺธํเสตฺวา ฌาเปตฺวา ยาจเก โปเถตฺวา นีหราเปสิ, กสฺสจิ ติณเคฺคน อุทฺธริตฺวา เตลพินฺทุมฺปิ น เทติฯ ตทา สโกฺก เทวราชา อตฺตโน ปุพฺพกมฺมํ โอโลเกตฺวา ‘‘ปวตฺตติ นุ โข เม ทานวํโส, อุทาหุ โน’’ติ อุปธาเรโนฺต ‘‘ปุโตฺต เม ทานํ ปวเตฺตตฺวา  จโนฺท หุตฺวา นิพฺพตฺติ, ตสฺส ปุโตฺต สูริโย, ตสฺส ปุโตฺต มาตลิ, ตสฺส ปุโตฺต ปญฺจสิโข คนฺธพฺพเทวปุโตฺต หุตฺวา นิพฺพตฺติ, ฉโฎฺฐ ปน ตํ วํสํ อุปจฺฉินฺที’’ติ ปสฺสิฯ</p>


<p>อถสฺส เอตทโหสิ ‘‘อิมํ ปาปธมฺมํ ทเมตฺวา ทานผลํ ชานาเปตฺวา อาคมิสฺสามี’’ติฯ โส จนฺทสูริยมาตลิปญฺจสิเข ปโกฺกสาเปตฺวา ‘‘สมฺมา, อมฺหากํ วํเส ฉโฎฺฐ กุลวํสํ สมุจฺฉินฺทิตฺวา ทานสาลํ ฌาเปตฺวา ยาจเก นีหราเปสิ, น กสฺสจิ กิญฺจิ เทติ, เอถ นํ ทเมสฺสามา’’ติ เตหิ สทฺธิํ พาราณสิํ อคมาสิฯ ตสฺมิํ ขเณ เสฎฺฐิ ราชุปฎฺฐานํ กตฺวา อาคนฺตฺวา สตฺตเม ทฺวารโกฎฺฐเก อนฺตรวีถิํ โอโลเกโนฺต จงฺกมติฯ สโกฺก ‘‘ตุเมฺห มม ปวิฎฺฐกาเล ปจฺฉโต ปฎิปาฎิยา อาคจฺฉถา’’ติ วตฺวา คนฺตฺวา เสฎฺฐิสฺส สนฺติเก ฐตฺวา ‘‘โภ มหาเสฎฺฐิ, โภชนํ เม เทหี’’ติ อาหฯ ‘‘พฺราหฺมณ นตฺถิ ตว อิธ ภตฺตํ, อญฺญตฺถ คจฺฉา’’ติฯ ‘‘โภ มหาเสฎฺฐิ, พฺราหฺมเณหิ ภเตฺต ยาจิเต  น ทาตุํ น ลพฺภตี’’ติฯ ‘‘พฺราหฺมณ, มม เคเห ปกฺกมฺปิ ปจิตพฺพมฺปิ ภตฺตํ นตฺถิ, อญฺญตฺถ คจฺฉา’’ติฯ ‘‘มหาเสฎฺฐิ, เอกํ เต สิโลกํ กเถสฺสามิ, ตํ สุณาหี’’ติฯ ‘‘นตฺถิ มยฺหํ ตว สิโลเกนโตฺถ, มา อิธ ติฎฺฐา’’ติฯ สโกฺก ตสฺส กถํ อสุณโนฺต วิย เทฺว คาถา อภาสิ –</p>


<ol>
<li>
‘‘อปจนฺตาปิ  
ทิจฺฉนฺติ, สโนฺต ลทฺธาน โภชนํ;  
  
กิเมว ตฺวํ ปจมาโน, ยํ น ทชฺชา น ตํ สมํฯ  
</li>
  
<li>
‘‘มเจฺฉรา จ ปมาทา จ, เอวํ ทานํ น ทียติ;  
  
ปุญฺญํ อากงฺขมาเนน, เทยฺยํ โหติ วิชานตา’’ติฯ  
</li>
  
<p>ตาสํ อโตฺถ – มหาเสฎฺฐิ อปจนฺตาปิ สโนฺต สปฺปุริสา ภิกฺขาจริยาย ลทฺธมฺปิ โภชนํ ทาตุํ อิจฺฉนฺติ, น เอกกา ปริภุญฺชนฺติฯ กิเมว ตฺวํ ปจมาโน ยํ น ทเทยฺยาสิ, น ตํ สมํ, ตํ ตว อนุรูปํ อนุจฺฉวิกํ น โหติฯ ทานญฺหิ มเจฺฉเรน จ ปมาเทน จาติ ทฺวีหิ โทเสหิ น ทียติ, ปุญฺญํ อากงฺขมาเนน วิชานตา ปณฺฑิตมนุเสฺสน ทาตพฺพเมว โหตีติฯ
</ol></p>


<p>โส ตสฺส วจนํ สุตฺวา ‘‘เตน หิ เคหํ ปวิสิตฺวา นิสีท, โถกํ ลจฺฉสี’’ติ อาหฯ สโกฺก ปวิสิตฺวา เต สิโลเก สชฺฌายโนฺต นิสีทิฯ อถ นํ จโนฺท อาคนฺตฺวา ภตฺตํ ยาจิฯ ‘‘นตฺถิ เต ภตฺตํ, คจฺฉา’’ติ จ  วุโตฺต ‘‘มหาเสฎฺฐิ อโนฺต เอโก พฺราหฺมโณ นิสิโนฺน, พฺราหฺมณวาจนกํ มเญฺญ ภวิสฺสติ, อหมฺปิ ภวิสฺสามี’’ติ วตฺวา ‘‘นตฺถิ พฺราหฺมณวาจนกํ, นิกฺขมา’’ติ วุจฺจมาโนปิ ‘‘มหาเสฎฺฐิ อิงฺฆ ตาว สิโลกํ สุณาหี’’ติ เทฺว คาถา อภาสิ –</p>


<ol>
<li>
‘‘ยเสฺสว ภีโต น ททาติ มจฺฉรี, ตเทวาททโต ภยํ;  
  
ชิฆจฺฉา จ ปิปาสา จ, ยสฺส ภายติ มจฺฉรี;  
  
ตเมว พาลํ ผุสติ, อสฺมิํ โลเก ปรมฺหิ จฯ  
</li>
  
<li>
‘‘ตสฺมา วิเนยฺย มเจฺฉรํ, ทชฺชา ทานํ มลาภิภู;  
  
ปุญฺญานิ ปรโลกสฺมิํ, ปติฎฺฐา โหนฺติ ปาณิน’’นฺติฯ  
</li>
  
<p>ตตฺถ ติ ‘‘อหํ อเญฺญสํ ทตฺวา สยํ ชิฆจฺฉิโต จ ปิปาสิโต จ ภวิสฺสามี’’ติ ยสฺสา ชิฆจฺฉาย ปิปาสาย ภายติฯ ติ  ตเญฺญว ชิฆจฺฉาปิปาสาสงฺขาตํ ภยํ เอตํ พาลํ นิพฺพตฺตนิพฺพตฺตฎฺฐาเน อิธโลเก ปรโลเก จ ผุสติ ปีเฬติ, อจฺจนฺตทาลิทฺทิยํ ปาปุณาติฯ ติ มจฺฉริยมลํ อภิภวโนฺตฯ
</ol></p>


<p>ตสฺสปิ วจนํ สุตฺวา ‘‘เตน หิ ปวิส, โถกํ ลภิสฺสสี’’ติ อาหฯ โสปิ ปวิสิตฺวา  สกฺกสฺส สนฺติเก นิสีทิฯ ตโต โถกํ วีตินาเมตฺวา สูริโย อาคนฺตฺวา ภตฺตํ ยาจโนฺต เทฺว คาถา อภาสิ –</p>


<ol>
<li>
‘‘ทุทฺททํ ททมานานํ, ทุกฺกรํ กมฺม กุพฺพตํ;  
  
อสโนฺต นานุกุพฺพนฺติ, สตํ ธโมฺม ทุรนฺนโยฯ  
</li>
  
<li>
‘‘ตสฺมา สตญฺจ อสตํ, นานา โหติ อิโต คติ;  
  
อสโนฺต นิรยํ ยนฺติ, สโนฺต สคฺคปรายณา’’ติฯ  
</li>
  
<p>ตตฺถ นฺติ ทานํ นาม ทุทฺททํ มเจฺฉรํ อภิภวิตฺวา ทาตพฺพโต, ตํ ททมานานํฯ นฺติ ตเทว ทานกมฺมํ ทุกฺกรํ ยุทฺธสทิสํ, ตํ กุพฺพตํฯ ติ อสปฺปุริสา ทานผลํ อชานนฺตา เตสํ คตมคฺคํ นานุคจฺฉนฺติฯ ติ สปฺปุริสานํ โพธิสตฺตานํ ธโมฺม อเญฺญหิ ทุรนุคโมฯ ติ มจฺฉริยวเสน ทานํ อทตฺวา อสปฺปุริสา นิรยํ ยนฺติฯ
</ol></p>


<p>เสฎฺฐิ  คเหตพฺพคหณํ อปสฺสโนฺต ‘‘เตน หิ ปวิสิตฺวา พฺราหฺมณานํ สนฺติเก นิสีท, โถกํ ลจฺฉสี’’ติ อาหฯ ตโต โถกํ วีตินาเมตฺวา มาตลิ อาคนฺตฺวา ภตฺตํ ยาจิตฺวา ‘‘นตฺถี’’ติ วจนมตฺตกาลเมว สตฺตมํ คาถมาห –</p>


<ol>
<li>
‘‘อปฺปเสฺมเก ปเวจฺฉนฺติ, พหุเนเก น ทิจฺฉเร;  
  
อปฺปสฺมา ทกฺขิณา ทินฺนา, สหเสฺสน สมํ มิตา’’ติฯ  
</li>
  
<p>ตตฺถ ติ มหาเสฎฺฐิ เอกเจฺจ ปณฺฑิตปุริสา อปฺปสฺมิมฺปิ เทยฺยธเมฺม ปเวจฺฉนฺติ, ททนฺติเยวาติ อโตฺถฯ พหุนาปิ เทยฺยธเมฺมน สมนฺนาคตา เอเก สตฺตา  น ททนฺติฯ ติ กมฺมญฺจ ผลญฺจ สทฺทหิตฺวา ทินฺนทานํฯ ติ เอวํ ทินฺนา กฎจฺฉุภตฺตมตฺตาปิ ทกฺขิณา สหสฺสทาเนน สทฺธิํ มิตา, มหาผลตฺตา สหสฺสทานสทิสาว โหตีติ อโตฺถฯ
</ol></p>


<p>ตมฺปิ  โส ‘‘เตน หิ ปวิสิตฺวา นิสีทา’’ติ อาหฯ ตโต โถกํ วีตินาเมตฺวา ปญฺจสิโข อาคนฺตฺวา ภตฺตํ ยาจิตฺวา ‘‘นตฺถิ คจฺฉา’’ติ วุเตฺต ‘‘อหํ น คตปุโพฺพ, อิมสฺมิํ เคเห พฺราหฺมณวาจนกํ ภวิสฺสติ มเญฺญ’’ติ ตสฺส ธมฺมกถํ อารภโนฺต อฎฺฐมํ คาถมาห –</p>


<ol>
<li>
‘‘ธมฺมํ  
จเร โยปิ สมุญฺฉกํ จเร, ทารญฺจ โปสํ ททมปฺปกสฺมิํ;  
  
สตํ สหสฺสานํ สหสฺสยาคินํ, กลมฺปิ นาคฺฆนฺติ ตถาวิธสฺส เต’’ติฯ  
</li>
  
<p>ตตฺถ นฺติ ติวิธสุจริตธมฺมํฯ นฺติ คาเม วา อามกปกฺกภิกฺขาจริยํ อรเญฺญ วา ผลาผลหรณสงฺขาตํ อุญฺฉํ โย จเรยฺย, โสปิ ธมฺมเมว จเรฯ นฺติ อตฺตโน จ ปุตฺตทารํ โปเสโนฺตเยวฯ นฺติ ปริเตฺต วา เทยฺยธเมฺม ธมฺมิกสมณพฺราหฺมณานํ ททมาโน ธมฺมํ จเรติ อโตฺถฯ นฺติ ปรํ โปเถตฺวา วิเหเฐตฺวา สหเสฺสน ยาคํ ยชนฺตานํ สหสฺสยาคีนํ อิสฺสรานํ สตสหสฺสมฺปิฯ ติ เตสํ สตสหสฺสสงฺขาตานํ สหสฺสยาคีนํ ยาคา ตถาวิธสฺส ธเมฺมน สเมน  เทยฺยธมฺมํ อุปฺปาเทตฺวา เทนฺตสฺส ทุคฺคตมนุสฺสสฺส โสฬสิํ กลํ น อคฺฆนฺตีติฯ
</ol></p>


<p>เสฎฺฐิ ปญฺจสิขสฺส กถํ สุตฺวา สลฺลเกฺขสิฯ อถ นํ อนคฺฆการณํ ปุจฺฉโนฺต นวมํ คาถมาห –</p>


<ol>
<li>
‘‘เกเนส ยโญฺญ วิปุโล มหคฺฆโต, สเมน ทินฺนสฺส น อคฺฆเมติ;  
  
กถํ สตํ สหสฺสานํ สหสฺสยาคินํ, กลมฺปิ นาคฺฆนฺติ ตถาวิธสฺส เต’’ติฯ  
</li>
  
<p>ตตฺถ ติ ทานยาโค สตสหสฺสปริจฺจาควเสน วิปุโล, วิปุลตฺตาว มหคฺฆโตฯ ติ ธเมฺมน ทินฺนสฺส เกน การเณน อคฺฆํ น อุเปติฯ นฺติ พฺราหฺมณ, กถํ  สหสฺสยาคีนํ ปุริสานํ พหูนํ สหสฺสานํ สตสหสฺสสงฺขาตา อิสฺสรา ตถาวิธสฺส ธเมฺมน อุปฺปาเทตฺวา ทายกสฺส เอกสฺส ทุคฺคตมนุสฺสสฺส กลํ นาคฺฆนฺตีติฯ
</ol></p>


<p>อถสฺส กเถโนฺต ปญฺจสิโข โอสานคาถมาห –</p>


<ol>
<li>
‘‘ททนฺติ เหเก วิสเม นิวิฎฺฐา, เฉตฺวา วธิตฺวา อถ โสจยิตฺวา;  
  
สา ทกฺขิณา อสฺสุมุขา สทณฺฑา, สเมน ทินฺนสฺส น อคฺฆเมติ;  
  
เอวํ สตํ สหสฺสานํ สหสฺสยาคินํ, กลมฺปิ นาคฺฆนฺติ ตถาวิธสฺส เต’’ติฯ  
</li>
  
<p>ตตฺถ ติ วิสเม กายกมฺมาทิมฺหิ นิวิฎฺฐาฯ ติ กิลเมตฺวาฯ ติ มาเรตฺวาฯ ติ สโสเก กตฺวาฯ
</ol></p>


<p>โส  ปญฺจสิขสฺส ธมฺมกถํ สุตฺวา ‘‘เตน หิ คจฺฉ, เคหํ ปวิสิตฺวา นิสีท, โถกํ ลจฺฉสี’’ติ อาหฯ โสปิ คนฺตฺวา เตสํ สนฺติเก นิสีทิฯ ตโต พิลารโกสิโย เสฎฺฐิ เอกํ ทาสิํ อามเนฺตตฺวา ‘‘เอเตสํ พฺราหฺมณานํ ปลาปวีหีนํ นาฬิํ นาฬิํ เทหี’’ติ อาหฯ สา วีหี คเหตฺวา พฺราหฺมเณ  อุปสงฺกมิตฺวา ‘‘อิเม อาทาย ยตฺถ กตฺถจิ ปจาเปตฺวา ภุญฺชถา’’ติ อาหฯ ‘‘น อมฺหากํ วีหินา อโตฺถ, น มยํ วีหิํ อามสามา’’ติฯ ‘‘อยฺย, วีหิํ กิเรเต นามสนฺตี’’ติ? ‘‘เตน หิ เตสํ ตณฺฑุเล เทหี’’ติฯ สา ตณฺฑุเล อาทาย คนฺตฺวา ‘‘พฺราหฺมณา ตณฺฑุเล คณฺหถา’’ติ อาหฯ ‘‘มยํ อามกํ น ปฎิคฺคณฺหามา’’ติฯ ‘‘อยฺย, อามกํ กิร น คณฺหนฺตี’’ติฯ ‘‘เตน หิ เตสํ กโรฎิยํ วเฑฺฒตฺวา โคภตฺตํ เทหี’’ติฯ สา เตสํ กโรฎิยํ วเฑฺฒตฺวา มหาโคณานํ ปกฺกภตฺตํ อาหริตฺวา อทาสิฯ ปญฺจปิ ชนา กพเฬ วเฑฺฒตฺวา มุเข ปกฺขิปิตฺวา คเล ลคฺคาเปตฺวา อกฺขีนิ ปริวเตฺตตฺวา วิสฺสฎฺฐสญฺญา มตา วิย นิปชฺชิํสุฯ ทาสี เต ทิสฺวา ‘‘มตา ภวิสฺสนฺตี’’ติ ภีตา คนฺตฺวา เสฎฺฐิโน อาโรเจสิ ‘‘อยฺย, เต พฺราหฺมณา โคภตฺตํ คิลิตุํ อสโกฺกนฺตา  มตา’’ติฯ</p>


<p>โส จิเนฺตสิ ‘‘อิทานิ อยํ ปาปธโมฺม สุขุมาลพฺราหฺมณานํ โคภตฺตํ ทาเปสิ, เต ตํ คิลิตุํ อสโกฺกนฺตา มตาติ มํ ครหิสฺสนฺตี’’ติฯ ตโต ทาสิํ อาห – ‘‘ขิปฺปํ คนฺตฺวา เอเตสํ กโรฎิเกสุ ภตฺตํ หริตฺวา นานคฺครสํ สาลิภตฺตํ วเฑฺฒหี’’ติฯ สา ตถา อกาสิฯ เสฎฺฐิ อนฺตรปีถิํ ปฎิปนฺนมนุเสฺส ปโกฺกสาเปตฺวา ‘‘อหํ มม ภุญฺชนนิยาเมน เอเตสํ พฺราหฺมณานํ ภตฺตํ ทาเปสิํ, เอเต โลเภน มหเนฺต ปิเณฺฑ กตฺวา ภุญฺชมานา คเล ลคฺคาเปตฺวา มตา, มม นิโทฺทสภาวํ ชานาถา’’ติ วตฺวา ปริสํ สนฺนิปาเตสิฯ มหาชเน สนฺนิปติเต พฺราหฺมณา อุฎฺฐาย มหาชนํ โอโลเกตฺวา ‘‘ปสฺสถิมสฺส เสฎฺฐิสฺส มุสาวาทิตํ, ‘อมฺหากํ อตฺตโน ภุญฺชนภตฺตํ ทาเปสิ’นฺติ วทติ, ปฐมํ โคภตฺตํ อมฺหากํ ทตฺวา อเมฺหสุ มเตสุ วิย นิปเนฺนสุ อิมํ ภตฺตํ วฑฺฒาเปสี’’ติ วตฺวา อตฺตโน มุเขหิ คหิตภตฺตํ ภูมิยํ ปาเตตฺวา ทเสฺสสุํฯ มหาชโน เสฎฺฐิํ ครหิ ‘‘อนฺธพาล, อตฺตโน กุลวํสํ นาเสสิ, ทานสาลํ ฌาเปสิ, ยาจเก คีวายํ คเหตฺวา นีหราเปสิ, อิทานิ อิเมสํ สุขุมาลพฺราหฺมณานํ ภตฺตํ เทโนฺต โคภตฺตํ ทาเปสิ, ปรโลกํ คจฺฉโนฺต ตว ฆเร วิภวํ คีวายํ พนฺธิตฺวา คมิสฺสสิ มเญฺญ’’ติฯ</p>


<p>ตสฺมิํ ขเณ สโกฺก มหาชนํ ปุจฺฉิ ‘‘ชานาถ, ตุเมฺห อิมสฺมิํ เคเห ธนํ กสฺส สนฺตก’’นฺติ? ‘‘น ชานามา’’ติฯ ‘‘อิมสฺมิํ นคเร อสุกกาเล พาราณสิยํ  มหาเสฎฺฐิ นาม ทานสาลํ กาเรตฺวา มหาทานํ ปวตฺตยี’’ติ สุตปุพฺพํ ตุเมฺหหีติฯ ‘‘อาม สุณามา’’ติฯ ‘‘อหํ โส เสฎฺฐิ, ทานํ ทตฺวา สโกฺก เทวราชา หุตฺวา ปุโตฺตปิ เม ตํ วํสํ อวินาเสตฺวา ทานํ ทตฺวา จโนฺท  เทวปุโตฺต หุตฺวา นิพฺพโตฺต, ตสฺส ปุโตฺต สูริโย, ตสฺส ปุโตฺต มาตลิ, ตสฺส ปุโตฺต ปญฺจสิโข คนฺธพฺพเทวปุโตฺต หุตฺวา นิพฺพโตฺตฯ เตสุ อยํ จโนฺท, อยํ สูริโย, อยํ มาตลิสงฺคาหโก, อยํ อิมสฺส  ปาปธมฺมสฺส ปิตา ปญฺจสิโข คนฺธพฺพเทวปุโตฺต, เอวํ พหุคุณํ เอตํ ทานํ นาม, กตฺตพฺพเมว กุสลํ ปณฺฑิเตหี’’ติ กเถนฺตา มหาชนสฺส กงฺขเจฺฉทนตฺถํ อากาเส อุปฺปติตฺวา มหเนฺตนานุภาเวน มหเนฺตน ปริวาเรน ชลมานสรีรา อฎฺฐํสุ, สกลนครํ ปชฺชลนฺตํ วิย อโหสิฯ สโกฺก มหาชนํ อามเนฺตตฺวา ‘‘มยํ อตฺตโน ทิพฺพสมฺปตฺติํ ปหาย อาคจฺฉนฺตา อิมํ กุลวํสนาสกรํ ปาปธมฺมพิลารโกสิยํ นิสฺสาย อาคตา, อยํ ปาปธโมฺม อตฺตโน กุลวํสํ นาเสตฺวา ทานสาลํ ฌาเปตฺวา ยาจเก คีวายํ คเหตฺวา นีหราเปตฺวา อมฺหากํ วํสํ สมุจฺฉินฺทิ, ‘อยํ อทานสีโล หุตฺวา นิรเย นิพฺพเตฺตยฺยา’ติ อิมสฺส อนุกมฺปาย อาคตามฺหา’’ติ วตฺวา ทานคุณํ ปกาเสโนฺต มหาชนสฺส ธมฺมํ เทเสสิฯ พิลารโกสิโย สิรสฺมิํ อญฺชลิํ ปติฎฺฐเปตฺวา ‘‘เทว, อหํ อิโต ปฎฺฐาย โปราณกุลวํสํ อนาสาเปตฺวา ทานํ ปวเตฺตสฺสามิ, อชฺช อาทิํ กตฺวา อนฺตมโส อุทกทนฺตโปนํ อุปาทาย อตฺตโน ลทฺธาหารํ ปรสฺส อทตฺวา น ขาทิสฺสามี’’ติ สกฺกสฺส ปฎิญฺญํ อทาสิฯ สโกฺก ตํ ทเมตฺวา นิพฺพิเสวนํ กตฺวา ปญฺจสุ สีเลสุ ปติฎฺฐเปตฺวา จตฺตาโร เทวปุเตฺต อาทาย สกฎฺฐานเมว คโตฯ โสปิ เสฎฺฐิ ยาวชีวํ ทานํ ทตฺวา ตาวติํสภวเน นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา ‘‘เอวํ, ภิกฺขเว, อยํ ภิกฺขุ ปุเพฺพ อสฺสโทฺธ อโหสิ กสฺสจิ กิญฺจิ อทาตา, อหํ ปน นํ ทเมตฺวา ทานผลํ ชานาเปสิํ, ตเมว จิตฺตํ ภวนฺตรคตมฺปิ น ชหาตี’’ติ วตฺวา ชาตกํ สโมธาเนสิ – ‘‘ตทา เสฎฺฐิ อยํ ทานปติโก ภิกฺขุ อโหสิ, จโนฺท สาริปุโตฺต, สูริโย โมคฺคลฺลาโน, มาตลิ กสฺสโป, ปญฺจสิโข อานโนฺท, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๔๕๑] ๑๓. จกฺกวากชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต เอกํ โลลภิกฺขุํ อารพฺภ กเถสิฯ โส กิร จีวราทีหิ อติโตฺต ‘‘กหํ สงฺฆภตฺตํ, กหํ นิมนฺตน’’นฺติ ปริเยสโนฺต วิจรติ, อามิสกถายเมว อภิรมติฯ อถเญฺญ เปสลา ภิกฺขู ตสฺสานุคฺคเหน สตฺถุ อาโรเจสุํฯ สตฺถา ตํ ปโกฺกสาเปตฺวา ‘‘สจฺจํ กิร ตฺวํ ภิกฺขุ โลโล’’ติ ปุจฺฉิตฺวา ‘‘สจฺจํ, ภเนฺต’’ติ  วุเตฺต ‘‘ภิกฺขุ กสฺมา เอวรูเป นิยฺยานิกสาสเน ปพฺพชิตฺวา โลโล อโหสิ, โลลภาโว จ นาม ปาปโก, ปุเพฺพปิ ตฺวํ โลลภาวํ นิสฺสาย พาราณสิยํ หตฺถิกุณปาทีหิ อติโตฺต มหาอรญฺญํ ปวิโฎฺฐ’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต เอโก โลลกาโก พาราณสิยํ หตฺถิกุณปาทีหิ อติโตฺต ‘‘อรญฺญํ นุ โข กีทิส’’นฺติ อรญฺญํ คนฺตฺวา ตตฺถปิ ผลาผเลหิ อสนฺตุโฎฺฐ คงฺคาย ตีรํ คนฺตฺวา วิจรโนฺต ชยมฺปติเก จกฺกวาเก ทิสฺวา ‘‘อิเม สกุณา อติวิย โสภนฺติ, อิเม อิมสฺมิํ คงฺคาตีเร พหุํ มจฺฉมํสํ ขาทนฺติ มเญฺญ, อิเม ปฎิปุจฺฉิตฺวา มยาปิ อิเมสํ โภชนํ โคจรํ ขาทิตฺวา วณฺณวเนฺตน ภวิตุํ วฎฺฎตี’’ติ เตสํ อวิทูเร นิสีทิตฺวา จกฺกวากํ ปุจฺฉโนฺต เทฺว คาถา อภาสิ –</p>


<ol>
<li>
‘‘วณฺณวา อภิรูโปสิ, ฆโน สญฺชาตโรหิโต;  
  
จกฺกวาก สุรูโปสิ, วิปฺปสนฺนมุขินฺทฺริโยฯ  
</li>
  
<li>
‘‘ปาฐีนํ ปาวุสํ มจฺฉํ, พลชํ มุญฺชโรหิตํ;  
  
คงฺคาย ตีเร นิสิโนฺน, เอวํ ภุญฺชสิ โภชน’’นฺติฯ  
</li>
  
<p>ตตฺถ ติ ฆนสรีโรฯ ติ อุตฺตตฺตสุวณฺณํ วิย สุฎฺฐุชาตโรหิตวโณฺณฯ นฺติ ปาฐีนนามกํ ปาสาณมจฺฉํฯ นฺติ มหามุขมจฺฉํ, ‘‘ปาหุส’’นฺติปิ ปาโฐฯ นฺติ พลชมจฺฉํฯ นฺติ มุญฺชมจฺฉญฺจ โรหิตมจฺฉญฺจฯ ติ เอวรูปํ โภชนํ มเญฺญ ภุญฺชสีติ ปุจฺฉติฯ
</ol></p>


<p>จกฺกวาโก  ตสฺส วจนํ ปฎิกฺขิปโนฺต ตติยํ คาถมาห –</p>


<ol>
<li>
‘‘น  
วาหเมตํ ภุญฺชามิ, ชงฺคลาโนทกานิ วา;  
  
อญฺญตฺร เสวาลปณกา, เอตํ เม สมฺม โภชน’’นฺติฯ  
</li>
  
<p>ตสฺสโตฺถ – อหํ สมฺม, อญฺญตฺร เสวาลา จ ปณกา จ เสสานิ ชงฺคลานิ วา โอทกานิ วา มํสานิ อาทาย เอตํ โภชนํ น ภุญฺชามิ, ยํ ปเนตํ เสวาลปณกํ, เอตํ เม สมฺม, โภชนนฺติฯ
</ol></p>


<p>ตโต  กาโก เทฺว คาถา อภาสิ –</p>


<ol>
<li>
‘‘น วาหเมตํ สทฺทหามิ, จกฺกวากสฺส โภชนํ;  
  
อหมฺปิ สมฺม ภุญฺชามิ, คาเม โลณิยเตลิยํฯ  
</li>
  
<li>
‘‘มนุเสฺสสุ กตํ ภตฺตํ, สุจิํ มํสูปเสจนํ;  
  
น จ เม ตาทิโส วโณฺณ, จกฺกวาก ยถา ตุว’’นฺติฯ  
</li>
  
<p>ตตฺถ นฺติ ยถา ตุวํ โสภคฺคปฺปโตฺต สรีรวโณฺณ, ตาทิโส มยฺหํ วโณฺณ นตฺถิ, เอเตน การเณน อหํ ตว ‘‘เสวาลปณกํ มม โภชน’’นฺติ วทนฺตสฺส วจนํ น สทฺทหามีติฯ
</ol></p>


<p>อถสฺส จกฺกวาโก ทุพฺพณฺณการณํ กเถตฺวา ธมฺมํ เทเสโนฺต เสสคาถา อภาสิ –</p>


<ol>
<li>
‘‘สมฺปสฺสํ อตฺตนิ เวรํ, หิํสยํ มานุสิํ ปชํ;  
  
อุตฺรโสฺต ฆสสี ภีโต, เตน วโณฺณ ตเวทิโสฯ  
</li>
  
<li>
‘‘สพฺพโลกวิรุโทฺธสิ, ธงฺก ปาเปน กมฺมุนา;  
  
ลโทฺธ ปิโณฺฑ น ปีเณติ, เตน วโณฺณ ตเวทิโสฯ  
</li>
  
<li>
‘‘อหมฺปิ สมฺม ภุญฺชามิ, อหิํสํ สพฺพปาณินํ;  
  
อโปฺปสฺสุโกฺก นิราสงฺกี, อโสโก อกุโตภโยฯ  
</li>
  
<li>
‘‘โส กรสฺสุ อานุภาวํ, วีติวตฺตสฺสุ สีลิยํ;  
  
อหิํสาย จร โลเก, ปิโย โหหิสิ มํมิวฯ  
</li>
  
<li>
‘‘โย  
น หนฺติ น ฆาเตติ, น ชินาติ น ชาปเย;  
  
เมตฺตํโส สพฺพภูเตสุ, เวรํ ตสฺส น เกนจี’’ติฯ  
</li>
  
<p>ตตฺถ นฺติ สมฺม กาก ตฺวํ ปเรสุ อุปฺปนฺนํ อตฺตนิ เวรจิตฺตํ สมฺปสฺสมาโน มานุสิํ ปชํ หิํสโนฺต วิเหเฐโนฺตฯ ติ ภีโตฯ ติ ภุญฺชสิฯ เตน เต เอทิโส พีภจฺฉวโณฺณ  ชาโตฯ ติ กากํ อาลปติฯ ติ โภชนํฯ นฺติ อหํ ปน สพฺพสเตฺต อหิํสโนฺต  ภุญฺชามีติ วทติฯ นฺติ โส ตฺวมฺปิ วีริยํ กโรหิ, อตฺตโน สีลิยสงฺขาตํ ทุสฺสีลภาวํ วีติวตฺตสฺสุฯ ติ อหิํสาย สมนฺนาคโต หุตฺวา โลเก จรฯ ติ เอวํ สเนฺต มยา สทิโสว โลกสฺส ปิโย โหหิสิฯ ติ ธนชานิํ น กโรติฯ ติ อเญฺญปิ น กาเรติฯ ติ เมตฺตโกฎฺฐาโส เมตฺตจิโตฺตฯ ติ เกนจิ เอกสเตฺตนปิ สทฺธิํ ตสฺส เวรํ นาม นตฺถีติฯ
</ol></p>


<p>ตสฺมา สเจ โลกสฺส ปิโย ภวิตุํ อิจฺฉสิ, สพฺพเวเรหิ วิรมาหีติ เอวํ จกฺกวาโก กากสฺส ธมฺมํ เทเสสิฯ กาโก ‘‘ตุเมฺห อตฺตโน โคจรํ มยฺหํ น กเถถ, กา กา’’ติ วสฺสโนฺต อุปฺปติตฺวา พาราณสิยํ อุกฺการภูมิยเญฺญว โอตริฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โลลภิกฺขุ อนาคามิผเล ปติฎฺฐหิฯ ตทา กาโก โลลภิกฺขุ อโหสิ, จกฺกวากี ราหุลมาตา, จกฺกวาโก ปน อหเมว อโหสินฺติฯ</p>

</p>


<ol>
<li>
<p> [๔๕๒] ๑๔. ภูริปญฺญชาตกวณฺณนา
</ol></p>


<p> ติ อิทํ ภูริปญฺญชาตกํ  (ชา. ๒.๒๒.๕๙๐ อาทโย) อาวิ ภวิสฺสติฯ</p>

</p>


<ol>
<li>
<p> [๔๕๓] ๑๕. มหามงฺคลชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต  (ขุ. ปา. ๕.๑ อาทโย) อารพฺภ กเถสิฯ ราชคหนครสฺมิญฺหิ เกนจิเทว กรณีเยน สนฺถาคาเร สนฺนิปติตสฺส มหาชนสฺส มเชฺฌ เอโก ปุริโส ‘‘อชฺช เม มงฺคลกิริยา อตฺถี’’ติ อุฎฺฐาย อคมาสิฯ อปโร ตสฺส วจนํ สุตฺวา ‘‘อยํ ‘มงฺคล’นฺติ วตฺวาว คโต, กิํ เอตํ มงฺคลํ นามา’’ติ อาห ฯ ตมโญฺญ ‘‘อภิมงฺคลรูปทสฺสนํ มงฺคลํ นามฯ เอกโจฺจ หิ กาลเสฺสว อุฎฺฐาย สพฺพเสตํ อุสภํ วา ปสฺสติ, คพฺภินิตฺถิํ วา โรหิตมจฺฉํ วา ปุณฺณฆฎํ วา นวนีตํ วา โคสปฺปิํ วา อหตวตฺถํ วา ปายาสํ วา ปสฺสติ, อิโต อุตฺตริ มงฺคลํ นาม นตฺถี’’ติ อาหฯ เตน กถิตํ เอกเจฺจ ‘‘สุกถิต’’นฺติ อภินนฺทิํสุฯ อปโร ‘‘เนตํ  มงฺคลํ, สุตํ นาม มงฺคลํฯ เอกโจฺจ หิ ‘ปุณฺณา’ติ วทนฺตานํ สุณาติ, ตถา ‘วฑฺฒา’ติ ‘วฑฺฒมานา’ติ สุณาติ, ‘ภุญฺชา’ติ ‘ขาทา’ติ วทนฺตานํ สุณาติ, อิโต อุตฺตริ มงฺคลํ นาม นตฺถี’’ติ อาหฯ เตน กถิตมฺปิ เอกเจฺจ ‘‘สุกถิต’’นฺติ อภินนฺทิํสุฯ อปโร ‘‘น เอตํ มงฺคลํ, มุตํ นาม มงฺคลํฯ เอกโจฺจ หิ กาลเสฺสว อุฎฺฐาย ปถวิํ อามสติ, หริตติณํ อลฺลโคมยํ ปริสุทฺธสาฎกํ โรหิตมจฺฉํ สุวณฺณรชตภาชนํ อามสติ, อิโต อุตฺตริ มงฺคลํ นาม นตฺถี’’ติ อาหฯ เตน กถิตมฺปิ เอกเจฺจ ‘‘สุกถิต’’นฺติ อภินนฺทิํสุฯ เอวํ ทิฎฺฐมงฺคลิกา สุตมงฺคลิกา มุตมงฺคลิกาติ ติโสฺสปิ ปริสา หุตฺวา อญฺญมญฺญํ สญฺญาเปตุํ นาสกฺขิํสุ, ภุมฺมเทวตา อาทิํ กตฺวา ยาว พฺรหฺมโลกา ‘‘อิทํ มงฺคล’’นฺติ ตถโต น ชานิํสุฯ</p>


<p>สโกฺก จิเนฺตสิ ‘‘อิมํ มงฺคลปญฺหํ สเทวเก โลเก อญฺญตฺร ภควตา อโญฺญ กเถตุํ สมโตฺถ นาม นตฺถิ, ภควนฺตํ อุปสงฺกมิตฺวา อิมํ ปญฺหํ ปุจฺฉิสฺสามี’’ติฯ โส รตฺติภาเค สตฺถารํ อุปสงฺกมิตฺวา วนฺทิตฺวา อญฺชลิํ ปคฺคยฺห ‘‘พหู เทวา มนุสฺสา จา’’ติ ปญฺหํ ปุจฺฉิฯ อถสฺส สตฺถา ทฺวาทสหิ คาถาหิ อฎฺฐติํส มหามงฺคลานิ กเถสิฯ มงฺคลสุเตฺต วินิวฎฺฎเนฺตเยว โกฎิสตสหสฺสมตฺตา เทวตา อรหตฺตํ ปาปุณิํสุ, โสตาปนฺนาทีนํ คณนปโถ นตฺถิฯ สโกฺก มงฺคลํ สุตฺวา สกฎฺฐานเมว คโตฯ สตฺถารา มงฺคเล กถิเต สเทวโก โลโก ‘‘สุกถิต’’นฺติ อภินนฺทิฯ ตทา  ธมฺมสภายํ ตถาคตสฺส คุณกถํ สมุฎฺฐาเปสุํ ‘‘อาวุโส, สตฺถา อเญฺญสํ อวิสยํ มงฺคลปญฺหํ สเทวกสฺส โลกสฺส จิตฺตํ คเหตฺวา กุกฺกุจฺจํ ฉินฺทิตฺวา คคนตเล จนฺทํ อุฎฺฐาเปโนฺต วิย กเถสิ, เอวํ มหาปโญฺญ, อาวุโส, ตถาคโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘อนจฺฉริยํ, ภิกฺขเว, อิทาเนว สโมฺพธิปฺปตฺตสฺส มม มงฺคลปญฺหกถนํ, สฺวาหํ โพธิสตฺตจริยํ จรโนฺตปิ เทวมนุสฺสานํ กงฺขํ ฉินฺทิตฺวา มงฺคลปญฺหํ กเถสิ’’นฺติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ คาเม วิภวสมฺปนฺนสฺส พฺราหฺมณสฺส กุเล นิพฺพตฺติ, ‘‘รกฺขิตกุมาโร’’ติสฺส นามํ อกํสุฯ โส วยปฺปโตฺต ตกฺกสิลายํ อุคฺคหิตสิโปฺป กตทารปริคฺคโห มาตาปิตูนํ อจฺจเยน รตนวิโลกนํ กตฺวา สํวิคฺคมานโส มหาทานํ ปวเตฺตตฺวา กาเม ปหาย หิมวนฺตปเทเส ปพฺพชิตฺวา ฌานาภิญฺญํ นิพฺพเตฺตตฺวา  วนมูลผลาหาโร เอกสฺมิํ ปเทเส วาสํ กเปฺปสิฯ อนุปุเพฺพนสฺส ปริวาโร มหา อโหสิ, ปญฺจ อเนฺตวาสิกสตานิ อเหสุํฯ อเถกทิวสํ เต ตาปสา โพธิสตฺตํ อุปสงฺกมิตฺวา วนฺทิตฺวา ‘‘อาจริย, วสฺสารตฺตสมเย หิมวนฺตโต โอตริตฺวา โลณมฺพิลเสวนตฺถาย ชนปทจาริกํ คจฺฉาม, เอวํ โน สรีรญฺจ ถิรํ ภวิสฺสติ, ชงฺฆวิหาโร จ กโต ภวิสฺสตี’’ติ อาหํสุฯ เต ‘‘เตน หิ ตุเมฺห คจฺฉถ, อหํ อิเธว วสิสฺสามี’’ติ วุเตฺต ตํ วนฺทิตฺวา หิมวนฺตา โอตริตฺวา จาริกํ จรมานา พาราณสิํ ปตฺวา ราชุยฺยาเน วสิํสุฯ เตสํ มหาสกฺการสมฺมาโน อโหสิฯ อเถกทิวสํ พาราณสิยํ สนฺถาคาเร สนฺนิปติเต มหาชนกาเย มงฺคลปโญฺห สมุฎฺฐาติฯ สพฺพํ ปจฺจุปฺปนฺนวตฺถุนเยเนว เวทิตพฺพํฯ</p>


<p>ตทา ปน มนุสฺสานํ กงฺขํ ฉินฺทิตฺวา มงฺคลปญฺหํ กเถตุํ สมตฺถํ อปสฺสโนฺต มหาชโน อุยฺยานํ คนฺตฺวา อิสิคณํ มงฺคลปญฺหํ ปุจฺฉิฯ อิสโย ราชานํ อามเนฺตตฺวา ‘‘มหาราช, มยํ เอตํ กเถตุํ น สกฺขิสฺสาม, อปิจ โข อมฺหากํ อาจริโย รกฺขิตตาปโส นาม มหาปโญฺญ หิมวเนฺต วสติ, โส สเทวกสฺส โลกสฺส จิตฺตํ คเหตฺวา เอตํ มงฺคลปญฺหํ กเถสฺสตี’’ติ วทิํสุฯ ราชา ‘‘ภเนฺต, หิมวโนฺต  นาม ทูเร ทุคฺคโมว, น สกฺขิสฺสาม มยํ ตตฺถ คนฺตุํ, สาธุ วต ตุเมฺหเยว อาจริยสฺส สนฺติกํ คนฺตฺวา ปุจฺฉิตฺวา อุคฺคณฺหิตฺวา ปุนาคนฺตฺวา อมฺหากํ กเถถา’’ติ อาหฯ เต ‘‘สาธู’’ติ สมฺปฎิจฺฉิตฺวา อาจริยสฺส สนฺติกํ คนฺตฺวา วนฺทิตฺวา กตปฎิสนฺถารา อาจริเยน รโญฺญ ธมฺมิกภาเว ชนปทจาริเตฺต จ ปุจฺฉิเต ตํ ทิฎฺฐมงฺคลาทีนํ อุปฺปตฺติํ อาทิโต ปฎฺฐาย กเถตฺวา  รโญฺญ ยาจนาย จ อตฺตโน ปญฺหสวนตฺถํ อาคตภาวํ ปกาเสตฺวา ‘‘สาธุ โน ภเนฺต, มงฺคลปญฺหํ ปากฎํ กตฺวา กเถถา’’ติ ยาจิํสุฯ ตโต เชฎฺฐเนฺตวาสิโก อาจริยํ ปุจฺฉโนฺต ปฐมํ คาถมาห –</p>


<ol>
<li>
‘‘กิํสุ นโร ชปฺปมธิจฺจ กาเล, กํ วา วิชฺชํ กตมํ วา สุตานํ;  
  
โส มโจฺจ อสฺมิญฺจ ปรมฺหิ โลเก, กถํ กโร โสตฺถาเนน คุโตฺต’’ติฯ  
</li>
  
<p>ตตฺถ ติ มงฺคลปตฺถนกาเลฯ นฺติ เวทํฯ นฺติ สิกฺขิตพฺพยุตฺตกปริยตฺตีนํฯ ติ เอตฺถ ติ นิปาตมตฺตํฯ ติ โสตฺถิภาวาวเหน มงฺคเลนฯ อิทํ วุตฺตํ โหติ – ‘‘อาจริย, ปุริโส มงฺคลํ อิจฺฉโนฺต มงฺคลกาเล กิํสุ นาม ชปฺปโนฺต ตีสุ เวเทสุ กตรํ วา เวทํ กตรํ วา สุตานํ อนฺตเร สุตปริยตฺติํ อธียิตฺวา โส มโจฺจ อิมสฺมิญฺจ โลเก ปรมฺหิ จ กถํ กโร เอเตสุ ชปฺปาทีสุ กิํ เกน นิยาเมน กโรโนฺต โสตฺถาเนน นิรปราธมงฺคเลน คุโตฺต รกฺขิโต โหติ, ตํ อุภยโลกหิตํ คเหตฺวา ฐิตมงฺคลํ อมฺหากํ กเถหี’’ติฯ
</ol></p>


<p>เอวํ  เชฎฺฐเนฺตวาสิเกน มงฺคลปญฺหํ ปุโฎฺฐ มหาสโตฺต เทวมนุสฺสานํ กงฺขํ ฉินฺทโนฺต ‘‘อิทญฺจิทญฺจ มงฺคล’’นฺติ พุทฺธลีฬาย มงฺคลํ กเถโนฺต อาห –</p>


<ol>
<li>
‘‘ยสฺส  
เทวา ปิตโร จ สเพฺพ, สรีสปา สพฺพภูตานิ จาปิ;  
  
เมตฺตาย นิจฺจํ อปจิตานิ โหนฺติ, ภูเตสุ เว โสตฺถานํ ตทาหู’’ติฯ  
</li>
  
<p>ตตฺถ ติ ยสฺส ปุคฺคลสฺสฯ ติ ภุมฺมเทเว อาทิํ กตฺวา สเพฺพปิ กามาวจรเทวาฯ ติ ตตุตฺตริ รูปาวจรพฺรหฺมาโนฯ ติ ทีฆชาติกาฯ ติ วุตฺตาวเสสานิ จ สพฺพานิปิ ภูตานิฯ ติ เอเต สเพฺพ สตฺตา ทสทิสาผรณวเสน ปวตฺตาย อปฺปนาปฺปตฺตาย เมตฺตาภาวนาย อปจิตา โหนฺติฯ ติ ตํ ตสฺส ปุคฺคลสฺส สพฺพสเตฺตสุ โสตฺถานํ นิรนฺตรํ ปวตฺตํ นิรปราธมงฺคลํ  อาหุฯ เมตฺตาวิหารี หิ ปุคฺคโล สเพฺพสํ ปิโย โหติ ปรูปกฺกเมน อวิโกปิโยฯ อิติ โส อิมินา มงฺคเลน รกฺขิโต โคปิโต โหตีติฯ
</ol></p>


<p>อิติ มหาสโตฺต ปฐมํ มงฺคลํ กเถตฺวา ทุติยาทีนิ กเถโนฺต –</p>


<ol>
<li>
‘‘โย สพฺพโลกสฺส นิวาตวุตฺติ, อิตฺถีปุมานํ สหทารกานํ;  
  
ขนฺตา ทุรุตฺตานมปฺปฎิกูลวาที, อธิวาสนํ โสตฺถานํ ตทาหุฯ  
</li>
  
<li>
‘‘โย นาวชานาติ สหายมเตฺต, สิเปฺปน กุลฺยาหิ ธเนน ชจฺจา;  
  
รุจิปโญฺญ อตฺถกาเล มตีมา, สหาเยสุ เว โสตฺถานํ ตทาหุฯ  
</li>
  
<li>
‘‘มิตฺตานิ เว ยสฺส ภวนฺติ สโนฺต, สํวิสฺสตฺถา อวิสํวาทกสฺส;  
  
น มิตฺตทุพฺภี สํวิภาคี ธเนน, มิเตฺตสุ เว โสตฺถานํ ตทาหุฯ  
</li>
  
<li>
‘‘ยสฺส  
ภริยา ตุลฺยวยา สมคฺคา, อนุพฺพตา ธมฺมกามา ปชาตา;  
  
โกลินิยา สีลวตี ปติพฺพตา, ทาเรสุ เว โสตฺถานํ ตทาหุฯ  
</li>
  
<li>
‘‘ยสฺส ราชา ภูตปติ ยสสฺสี, ชานาติ โสเจยฺยํ ปรกฺกมญฺจ;  
  
อเทฺวชฺฌตา สุหทยํ มมนฺติ, ราชูสุ เว โสตฺถานํ ตทาหุฯ  
</li>
  
<li>
‘‘อนฺนญฺจ  
ปานญฺจ ททาติ สโทฺธ, มาลญฺจ คนฺธญฺจ วิเลปนญฺจ;  
  
ปสนฺนจิโตฺต อนุโมทมาโน, สเคฺคสุ เว โสตฺถานํ ตทาหุฯ  
</li>
  
<li>
‘‘ยมริยธเมฺมน ปุนนฺติ วุทฺธา, อาราธิตา สมจริยาย สโนฺต;  
  
พหุสฺสุตา  
อิสโย สีลวโนฺต, อรหนฺตมเชฺฌ โสตฺถานํ ตทาหู’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ มุทุจิตฺตตาย สพฺพโลกสฺส นีจวุตฺติ โหติฯ นฺติ ปเรหิ วุตฺตานํ ทุฎฺฐวจนานํ อธิวาสโก โหติฯ ติ ‘‘อโกฺกจฺฉิ มํ, อวธิ ม’’นฺติ ยุคคฺคาหํ อกโรโนฺต อนุกูลเมว วทติฯ นฺติ อิทํ อธิวาสนํ ตสฺส โสตฺถานํ นิรปราธมงฺคลํ ปณฺฑิตา วทนฺติฯ</p>


<p>ติ สหาเย จ สหายมเตฺต จฯ ตตฺถ สหปํสุกีฬิตา สหายา นาม, ทส ทฺวาทส วสฺสานิ เอกโต วุตฺถา สหายมตฺตา นาม, เต สเพฺพปิ ‘‘อหํ สิปฺปวา, อิเม นิสิปฺปา’’ติ เอวํ สิเปฺปน วา ‘‘อหํ กุลีโน, อิเม น กุลีนา’’ติ เอวํ กุลสมฺปตฺติสงฺขาตาหิ กุลฺยาหิ วา, ‘‘อหํ อโฑฺฒ, อิเม ทุคฺคตา’’ติ เอวํ ธเนน วา, ‘‘อหํ ชาติสมฺปโนฺน, อิเม ทุชฺชาตา’’ติ เอวํ ชจฺจา วา นาวชานาติฯ ติ สาธุปโญฺญ สุนฺทรปโญฺญ ฯ ติ กสฺสจิเทว อตฺถสฺส การณสฺส อุปฺปนฺนกาเลฯ ติ ตํ ตํ อตฺถํ ปริจฺฉินฺทิตฺวา วิจารณสมตฺถตาย มติมา หุตฺวา เต สหาเย นาวชานาติฯ ติ ตํ ตสฺส อนวชานนํ สหาเยสุ โสตฺถานํ นามาติ โปราณกปณฺฑิตา อาหุฯ เตน หิ โส นิรปราธมงฺคเลน อิธโลเก จ ปรโลเก จ คุโตฺต โหติฯ ตตฺถ ปณฺฑิเต สหาเย นิสฺสาย โสตฺถิภาโว  (ชา. ๑.๑.๑๒๑ อาทโย) กเถตโพฺพฯ</p>


<p>ติ ปณฺฑิตา สปฺปุริสา ยสฺส มิตฺตานิ ภวนฺติฯ ติ ฆรํ ปวิสิตฺวา อิจฺฉิติจฺฉิตเสฺสว คหณวเสน วิสฺสาสมาปนฺนาฯ ติ อวิสํวาทนสีลสฺสฯ ติ โย จ มิตฺตทุพฺภี น โหติฯ ติ อตฺตโน ธเนน มิตฺตานํ สํวิภาคํ กโรติฯ ติ มิเตฺต นิสฺสาย ลทฺธพฺพํ ตสฺส ตํ มิเตฺตสุ โสตฺถานํ นาม โหติฯ โส หิ เอวรูเปหิ มิเตฺตหิ รกฺขิโต โสตฺถิํ ปาปุณาติฯ ตตฺถ มิเตฺต นิสฺสาย โสตฺถิภาโว ทีหิ (ชา. ๑.๑๔.๔๔ อาทโย) กเถตโพฺพฯ</p>


<p>ติ  สมานวยาฯ ติ สมคฺควาสาฯ ติ อนุวตฺติตาฯ ติ ติวิธสุจริตธมฺมํ โรเจติฯ ติ วิชายินี, น วญฺฌาฯ ติ เอเตหิ สีลคุเณหิ สมนฺนาคเต มาตุคาเม เคเห วสเนฺต สามิกสฺส โสตฺถิ โหตีติ ปณฺฑิตา กเถนฺติฯ ตตฺถ สีลวนฺตํ มาตุคามํ นิสฺสาย โสตฺถิภาโว  (ชา. ๑.๒.๘๗ อาทโย)  (ชา. ๑.๑๖.๒๙๗ อาทโย)  (ชา. ๒.๒๒.๙๘๒ อาทโย) กเถตโพฺพฯ</p>


<p>นฺติ สุจิภาวํฯ ติ อเทฺวชฺฌตาย น เอส มยา สทฺธิํ ภิชฺชิตฺวา ทฺวิธา ภวิสฺสตีติ เอวํ อเทฺวชฺฌภาเวน ยํ ชานาติฯ นฺติ สุหโท อยํ มมนฺติ จ ยํ ชานาติฯ ติ เอวํ ราชูสุ เสวกานํ โสตฺถานํ นามาติ ปณฺฑิตา กเถนฺติฯ   ติ กมฺมญฺจ ผลญฺจ สทฺทหิตฺวา ททาติฯ ติ เอวํ สเคฺค เทวโลเก โสตฺถานํ นิรปราธมงฺคลนฺติ ปณฺฑิตา กเถนฺติ, ตํ เปตวตฺถุวิมานวตฺถูหิ วิตฺถาเรตฺวา กเถตพฺพํฯ</p>


<p>  ติ ยํ ปุคฺคลํ ญาณวุทฺธา อริยธเมฺมน ปุนนฺติ ปริโสเธนฺติฯ ติ สมฺมาปฎิปตฺติยาฯ ติ ปฎิเวธพหุสฺสุตาฯ ติ เอสิตคุณาฯ ติ อริยสีเลน สมนฺนาคตาฯ ติ อรหนฺตานํ มเชฺฌ ปฎิลภิตพฺพํ ตํ โสตฺถานนฺติ ปณฺฑิตา กเถนฺติฯ อรหโนฺต หิ อตฺตนา ปฎิวิทฺธมคฺคํ อาจิกฺขิตฺวา ปฎิปาเทนฺตา อาราธกํ ปุคฺคลํ อริยมเคฺคน ปุนนฺติ, โสปิ อรหาว โหติฯ</p>


<p>เอวํ มหาสโตฺต อรหเตฺตน เทสนาย กูฎํ คณฺหโนฺต อฎฺฐหิ คาถาหิ อฎฺฐ มหามงฺคลานิ กเถตฺวา เตสเญฺญว มงฺคลานํ ถุติํ กโรโนฺต โอสานคาถมาห –</p>


<ol>
<li>
‘‘เอตานิ โข โสตฺถานานิ โลเก, วิญฺญุปฺปสตฺถานิ สุขุทฺรยานิ;  
  
ตานีธ เสเวถ นโร สปโญฺญ, น หิ มงฺคเล กิญฺจนมตฺถิ สจฺจ’’นฺติฯ  
</li>
  
<p>ตตฺถ ติ ตสฺมิํ ปน ทิฎฺฐสุตมุตปฺปเภเท มงฺคเล กิญฺจนํ เอกมงฺคลมฺปิ สจฺจํ นาม นตฺถิ, นิพฺพานเมว ปเนกํ ปรมตฺถสจฺจนฺติฯ
</ol></p>


<p>อิสโย ตานิ มงฺคลานิ สุตฺวา สตฺตฎฺฐทิวสจฺจเยน อาจริยํ อาปุจฺฉิตฺวา ตเตฺถว อคมํสุฯ ราชา เตสํ สนฺติกํ คนฺตฺวา ปุจฺฉิฯ เต ตสฺส อาจริเยน กถิตนิยาเมน มงฺคลปญฺหํ  กเถตฺวา หิมวนฺตเมว อาคมํสุฯ ตโต ปฎฺฐาย โลเก มงฺคลํ ปากฎํ อโหสิฯ มงฺคเลสุ วตฺติตฺวา มตมตา สคฺคปถํ ปูเรสุํฯ โพธิสโตฺต จตฺตาโร พฺรหฺมวิหาเร ภาเวตฺวา อิสิคณํ อาทาย พฺรหฺมโลเก นิพฺพตฺติฯ</p>


<p>สตฺถา อิมํ ธมฺมเทสนํ อาหริตฺวา ‘‘น, ภิกฺขเว, อิทาเนว, ปุเพฺพปาหํ มงฺคลปญฺหํ กเถสิ’’นฺติ วตฺวา ชาตกํ สโมธาเนสิ – ‘‘ตทา อิสิคโณ พุทฺธปริสา อโหสิ , มงฺคลปญฺหปุจฺฉโก เชฎฺฐเนฺตวาสิโก สาริปุโตฺต, อาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๔๕๔] ๑๖. ฆฎปณฺฑิตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต มตปุตฺตํ กุฎุมฺพิกํ อารพฺภ กเถสิฯ วตฺถุ มฎฺฐกุณฺฑลิสทิสเมวฯ อิธ ปน สตฺถา ตํ อุปาสกํ ‘‘กิํ, อุปาสก, โสจสี’’ติ วตฺวา ‘‘อาม, ภเนฺต’’นฺติ วุเตฺต ‘‘อุปาสก, โปราณกปณฺฑิตา ปณฺฑิตานํ กถํ สุตฺวา มตปุตฺตํ นานุโสจิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต อุตฺตรปเถ กํสโภเค อสิตญฺชนนคเร มหากํโส นาม ราชา รชฺชํ กาเรสิฯ ตสฺส กํโส จ, อุปกํโส จาติ เทฺว ปุตฺตา อเหสุํ, เทวคพฺภา นาม เอกา ธีตาฯ ตสฺสา ชาตทิวเส เนมิตฺตกา พฺราหฺมณา ‘‘เอติสฺสา กุจฺฉิยํ นิพฺพตฺตปุตฺตา กํสโคตฺตํ กํสวํสํ นาเสสฺสนฺตี’’ติ พฺยากริํสุฯ ราชา พลวสิเนเหน ธีตรํ วินาเสตุํ นาสกฺขิ, ‘‘ภาตโร ชานิสฺสนฺตี’’ติ ยาวตายุกํ ฐตฺวา กาลมกาสิฯ ตสฺมิํ กาลกเต กํโส ราชา อโหสิ, อุปกํโส อุปราชาฯ เต จินฺตยิํสุ ‘‘สเจ มยํ ภคินิํ นาเสสฺสาม, คารยฺหา ภวิสฺสาม, เอตํ กสฺสจิ อทตฺวา นิสฺสามิกํ กตฺวา ปฎิชคฺคิสฺสามา’’ติฯ เต เอกถูณกํ ปาสาทํ กาเรตฺวา ตํ ตตฺถ วสาเปสุํฯ นนฺทิโคปา นาม ตสฺสา ปริจาริกา อโหสิฯ อนฺธกเวโณฺฑ นาม ทาโส ตสฺสา สามิโก อารกฺขมกาสิฯ</p>


<p>ตทา อุตฺตรมธุราย มหาสาคโร นาม ราชา รชฺชํ กาเรสิฯ ตสฺส สาคโร, อุปสาคโร จาติ เทฺว ปุตฺตา อเหสุํฯ เตสุ ปิตุ อจฺจเยน สาคโร ราชา อโหสิ, อุปสาคโร อุปราชาฯ โส อุปกํสสฺส สหายโก เอกาจริยกุเล เอกโต อุคฺคหิตสิโปฺปฯ โส สาครสฺส ภาตุ อเนฺตปุเร  ทุพฺภิตฺวา ภายมาโน ปลายิตฺวา กํสโภเค อุปกํสสฺส สนฺติกํ อคมาสิฯ อุปกํโส ตํ รโญฺญ ทเสฺสสิ, ราชา ตสฺส  มหนฺตํ ยสํ อทาสิฯ โส ราชุปฎฺฐานํ คจฺฉโนฺต เทวคพฺภาย นิวาสํ เอกถมฺภํ ปาสาทํ ทิสฺวา ‘‘กเสฺสโส นิวาโส’’ติ ปุจฺฉิตฺวา ตํ การณํ สุตฺวา เทวคพฺภาย ปฎิพทฺธจิโตฺต อโหสิฯ เทวคพฺภาปิ เอกทิวสํ ตํ อุปกํเสน สทฺธิํ ราชุปฎฺฐานํ อาคจฺฉนฺตํ ทิสฺวา ‘‘โก เอโส’’ติ ปุจฺฉิตฺวา ‘‘มหาสาครสฺส ปุโตฺต อุปสาคโร นามา’’ติ นนฺทิโคปาย  สนฺติกา สุตฺวา ตสฺมิํ ปฎิพทฺธจิตฺตา อโหสิฯ อุปสาคโร นนฺทิโคปาย ลญฺชํ ทตฺวา ‘‘ภคินิ, สกฺขิสฺสสิ เม เทวคพฺภํ ทเสฺสตุ’’นฺติ อาหฯ สา ‘‘น เอตํ สามิ, ครุก’’นฺติ วตฺวา ตํ การณํ เทวคพฺภาย อาโรเจสิฯ สา ปกติยาว ตสฺมิํ ปฎิพทฺธจิตฺตา ตํ วจนํ สุตฺวา ‘‘สาธู’’ติ สมฺปฎิจฺฉิตฺวา นนฺทิโคปา อุปสาครสฺส สญฺญํ ทตฺวา รตฺติภาเค ตํ ปาสาทํ อาโรเปสิฯ โส เทวคพฺภาย สทฺธิํ สํวาสํ กเปฺปสิฯ อถ เนสํ ปุนปฺปุนํ สํวาเสน เทวคพฺภา คพฺภํ ปฎิลภิฯ</p>


<p>อปรภาเค ตสฺสา คพฺภปติฎฺฐานํ ปากฎํ อโหสิฯ ภาตโร นนฺทิโคปํ ปุจฺฉิํสุ, สา อภยํ ยาจิตฺวา ตํ อนฺตรํ กเถสิฯ เต สุตฺวา ‘‘ภคินิํ นาเสตุํ น สกฺกา, สเจ ธีตรํ วิชายิสฺสติ, ตมฺปิ น นาเสสฺสาม, สเจ ปน ปุโตฺต ภวิสฺสติ, นาเสสฺสามา’’ติ จิเนฺตตฺวา เทวคพฺภํ อุปสาครเสฺสว อทํสุฯ สา ปริปุณฺณคพฺภา ธีตรํ วิชายิฯ ภาตโร สุตฺวา หฎฺฐตุฎฺฐา ตสฺสา ‘‘อญฺชนเทวี’’ติ นามํ กริํสุฯ เตสํ โภควฑฺฒมานํ นาม โภคคามํ อทํสุฯ อุปสาคโร เทวคพฺภํ คเหตฺวา โภควฑฺฒมานคาเม วสิฯ เทวคพฺภาย ปุนปิ คโพฺภ ปติฎฺฐาสิ, นนฺทิโคปาปิ ตํ ทิวสเมว คพฺภํ ปฎิลภิฯ ตาสุ ปริปุณฺณคพฺภาสุ เอกทิวสเมว เทวคพฺภา ปุตฺตํ วิชายิ, นนฺทิโคปา ธีตรํ วิชายิฯ เทวคพฺภา ปุตฺตสฺส วินาสนภเยน ปุตฺตํ นนฺทิโคปาย รหเสฺสน เปเสตฺวา ตสฺสา ธีตรํ อาหราเปสิฯ ตสฺสา วิชาตภาวํ ภาติกานํ อาโรเจสุํฯ เต ‘‘ปุตฺตํ วิชาตา, ธีตร’’นฺติ ปุจฺฉิตฺวา ‘‘ธีตร’’นฺติ  วุเตฺต ‘‘เตน หิ โปเสถา’’ติ อาหํสุฯ เอเตนุปาเยน เทวคพฺภา ทส ปุเตฺต วิชายิ, ทส ธีตโร นนฺทิโคปา วิชายิฯ ทส ปุตฺตา นนฺทิโคปาย สนฺติเก วฑฺฒนฺติ, ธีตโร เทวคพฺภายฯ ตํ อนฺตรํ โกจิ น ชานาติฯ เทวคพฺภาย เชฎฺฐปุโตฺต วาสุเทโว นาม อโหสิ, ทุติโย พลเทโว, ตติโย จนฺทเทโว, จตุโตฺถ สูริยเทโว, ปญฺจโม อคฺคิเทโว, ฉโฎฺฐ วรุณเทโว, สตฺตโม อชฺชุโน, อฎฺฐโม ปชฺชุโน, นวโม ฆฎปณฺฑิโต, ทสโม องฺกุโร นาม อโหสิฯ เต อนฺธกเวณฺฑทาสปุตฺตา ทส ภาติกา เจฎกาติ ปากฎา อเหสุํฯ</p>


<p>เต อปรภาเค วุทฺธิมนฺวาย ถามพลสมฺปนฺนา กกฺขฬา ผรุสา หุตฺวา วิโลปํ กโรนฺตา วิจรนฺติ , รโญฺญ คจฺฉเนฺต ปณฺณากาเรปิ วิลุมฺปเนฺตวฯ มนุสฺสา  สนฺนิปติตฺวา ‘‘อนฺธกเวณฺฑทาสปุตฺตา ทส ภาติกา รฎฺฐํ วิลุมฺปนฺตี’’ติ ราชงฺคเณ อุปโกฺกสิํสุฯ ราชา อนฺธกเวณฺฑํ ปโกฺกสาเปตฺวา ‘‘กสฺมา ปุเตฺตหิ วิโลปํ การาเปสี’’ติ ตเชฺชสิฯ เอวํ ทุติยมฺปิ ตติยมฺปิ มนุเสฺสหิ อุปโกฺกเส กเต ราชา ตํ สนฺตเชฺชสิฯ โส มรณภยภีโต ราชานํ อภยํ ยาจิตฺวา ‘‘เทว, เอเต น มยฺหํ ปุตฺตา, อุปสาครสฺส ปุตฺตา’’ติ ตํ อนฺตรํ อาโรเจสิฯ ราชา ภีโต ‘‘เกน เต อุปาเยน คณฺหามา’’ติ อมเจฺจ ปุจฺฉิตฺวา ‘‘เอเต, เทว, มลฺลยุทฺธวิตฺตกา, นคเร ยุทฺธํ กาเรตฺวา ตตฺถ เน ยุทฺธมณฺฑลํ อาคเต คาหาเปตฺวา มาเรสฺสามา’’ติ วุเตฺต จารุรญฺจ, มุฎฺฐิกญฺจาติ เทฺว มเลฺล โปเสตฺวา ‘‘อิโต สตฺตเม ทิวเส ยุทฺธํ ภวิสฺสตี’’ติ นคเร เภริํ จราเปตฺวา ราชงฺคเณ ยุทฺธมณฺฑลํ สชฺชาเปตฺวา อกฺขวาฎํ กาเรตฺวา ยุทฺธมณฺฑลํ อลงฺการาเปตฺวา ธชปฎากํ พนฺธาเปสิฯ สกลนครํ สงฺขุภิฯ จกฺกาติจกฺกํ มญฺจาติมญฺจํ พนฺธิตฺวา จารุรมุฎฺฐิกา ยุทฺธมณฺฑลํ อาคนฺตฺวา วคฺคนฺตา คชฺชนฺตา อโปฺผเฎนฺตา วิจริํสุฯ ทส ภาติกาปิ อาคนฺตฺวา รชกวีถิํ วิลุมฺปิตฺวา วณฺณสาฎเก นิวาเสตฺวา คนฺธาปเณสุ คนฺธํ , มาลาการาปเณสุ มาลํ วิลุมฺปิตฺวา วิลิตฺตคตฺตา มาลธาริโน กตกณฺณปูรา วคฺคนฺตา คชฺชนฺตา อโปฺผเฎนฺตา ยุทฺธมณฺฑลํ ปวิสิํสุฯ</p>


<p>ตสฺมิํ ขเณ จารุโร อโปฺผเฎโนฺต วิจรติฯ พลเทโว ตํ ทิสฺวา ‘‘น นํ หเตฺถน ฉุปิสฺสามี’’ติ หตฺถิสาลโต มหนฺตํ หตฺถิโยตฺตํ อาหริตฺวา วคฺคิตฺวา คชฺชิตฺวา โยตฺตํ ขิปิตฺวา จารุรํ อุทเร เวเฐตฺวา เทฺว โยตฺตโกฎิโย เอกโต กตฺวา วเตฺตตฺวา อุกฺขิปิตฺวา สีสมตฺถเก ภเมตฺวา ภูมิยํ โปเถตฺวา พหิ อกฺขวาเฎ ขิปิฯ จารุเร มเต ราชา มุฎฺฐิกมลฺลํ อาณาเปสิฯ โส อุฎฺฐาย วคฺคิตฺวา คชฺชิตฺวา อโปฺผเฎสิฯ พลเทโว ตํ โปเถตฺวา อฎฺฐีนิ สญฺจุเณฺณตฺวา ‘‘อมโลฺลมฺหิ, อมโลฺลมฺหี’’ติ วทนฺตเมว ‘‘นาหํ ตว มลฺลภาวํ วา อมลฺลภาวํ วา ชานามี’’ติ หเตฺถ คเหตฺวา ภูมิยํ โปเถตฺวา ชีวิตกฺขยํ ปาเปตฺวา พหิ อกฺขวาเฎ ขิปิฯ มุฎฺฐิโก มรโนฺต ‘‘ยโกฺข หุตฺวา ตํ ขาทิตุํ ลภิสฺสามี’’ติ ปตฺถนํ ปฎฺฐเปสิฯ โส กาลมตฺติกอฎวิยํ นาม ยโกฺข หุตฺวา นิพฺพตฺติฯ ราชา ‘‘คณฺหถ ทส ภาติเก เจฎเก’’ติ อุฎฺฐหิ ฯ ตสฺมิํ ขเณ วาสุเทโว จกฺกํ ขิปิฯ ตํ ทฺวินฺนมฺปิ ภาติกานํ สีสานิ ปาเตสิฯ มหาชโน ภีตตสิโต ‘‘อวสฺสยา โน โหถา’’ติ เตสํ ปาเทสุ ปติตฺวา นิปชฺชิฯ เต เทฺวปิ มาตุเล มาเรตฺวา อสิตญฺชนนคเร รชฺชํ คเหตฺวา มาตาปิตโร ตตฺถ กตฺวา ‘‘สกลชมฺพุทีเป รชฺชํ คณฺหิสฺสามา’’ติ นิกฺขมิตฺวา อนุปุเพฺพน กาลโยนกรโญฺญ นิวาสํ อยุชฺฌนครํ คนฺตฺวา ตํ ปริกฺขิปิตฺวา ฐิตํ ปริขารุกฺขคหนํ วิทฺธํเสตฺวา ปาการํ ภินฺทิตฺวา ราชานํ  คเหตฺวา ตํ รชฺชํ อตฺตโน หตฺถคตํ กตฺวา ทฺวารวติํ ปาปุณิํสุฯ ตสฺส ปน นครสฺส เอกโต สมุโทฺท เอกโต ปพฺพโต, อมนุสฺสปริคฺคหิตํ กิร ตํ อโหสิฯ</p>


<p>ตสฺส อารกฺขํ คเหตฺวา ฐิตยโกฺข ปจฺจามิเตฺต ทิสฺวา คทฺรภเวเสน คทฺรภรวํ รวติฯ ตสฺมิํ ขเณ ยกฺขานุภาเวน  สกลนครํ อุปฺปติตฺวา มหาสมุเทฺท เอกสฺมิํ ทีปเก ติฎฺฐติฯ ปจฺจามิเตฺตสุ คเตสุ ปุนาคนฺตฺวา สกฎฺฐาเนเยว ปติฎฺฐาติฯ ตทาปิ โส คทฺรโภ เตสํ ทสนฺนํ ภาติกานํ อาคมนํ ญตฺวา คทฺรภรวํ รวิฯ นครํ อุปฺปติตฺวา ทีปเก ปติฎฺฐาย เตสุ นครํ อทิสฺวา นิวตฺตเนฺตสุ ปุนาคนฺตฺวา สกฎฺฐาเน ปติฎฺฐาสิฯ เต ปุน นิวตฺติํสุ, ปุนปิ คทฺรโภ ตเถว อกาสิฯ เต ทฺวารวตินคเร รชฺชํ คณฺหิตุํ อสโกฺกนฺตา กณฺหทีปายนสฺส อิสิโน สนฺติกํ คนฺตฺวา วนฺทิตฺวา ‘‘ภเนฺต, มยํ ทฺวารวติยํ รชฺชํ คเหตุํ น สโกฺกม, เอกํ โน อุปายํ กโรถา’’ติ ปุจฺฉิตฺวา ‘‘ปริขาปิเฎฺฐ อสุกสฺมิํ นาม ฐาเน เอโก คทฺรโภ จรติฯ โส หิ อมิเตฺต ทิสฺวา วิรวติ, ตสฺมิํ ขเณ นครํ อุปฺปติตฺวา คจฺฉติ, ตุเมฺห ตสฺส ปาเท คณฺหถ, อยํ โว นิปฺผชฺชนูปาโย’’ติ วุเตฺต ตาปสํ วนฺทิตฺวา คนฺตฺวา คทฺรภสฺส ปาเทสุ คเหตฺวา นิปติตฺวา ‘‘สามิ, ฐเปตฺวา ตุเมฺห อโญฺญ อมฺหากํ อวสฺสโย นตฺถิ, อมฺหากํ นครํ คณฺหนกาเล มา รวิตฺถา’’ติ ยาจิํสุฯ คทฺรโภ ‘‘น สกฺกา น วิรวิตุํ, ตุเมฺห ปน ปฐมตรํ อาคนฺตฺวา จตฺตาโร ชนา มหนฺตานิ อยนงฺคลานิ คเหตฺวา จตูสุ นครทฺวาเรสุ มหเนฺต อยขาณุเก ภูมิยํ อาโกเฎตฺวา นครสฺส อุปฺปตนกาเล นงฺคลานิ คเหตฺวา นงฺคลพทฺธํ อยสงฺขลิกํ อยขาณุเก พเนฺธยฺยาถ, นครํ อุปฺปติตุํ น สกฺขิสฺสตี’’ติ อาหฯ</p>


<p>เต  ‘‘สาธู’’ติ วตฺวา ตสฺมิํ อวิรวเนฺตเยว นงฺคลานิ อาทาย จตูสุ นครทฺวาเรสุ ขาณุเก ภูมิยํ อาโกเฎตฺวา อฎฺฐํสุฯ ตสฺมิํ ขเณ คทฺรโภ วิรวิ, นครํ อุปฺปติตุมารภิฯ จตูสุ ทฺวาเรสุ ฐิตา จตูหิ อยนงฺคเลหิ คเหตฺวา นงฺคลพทฺธา อยสงฺขลิกา ขาณุเกสุ พนฺธิํสุ, นครํ อุปฺปติตุํ นาสกฺขิฯ ทส ภาติกา ตโต นครํ ปวิสิตฺวา ราชานํ มาเรตฺวา รชฺชํ คณฺหิํสุฯ เอวํ เต สกลชมฺพุทีเป เตสฎฺฐิยา  นครสหเสฺสสุ สพฺพราชาโน จเกฺกน ชีวิตกฺขยํ ปาเปตฺวา ทฺวารวติยํ วสมานา รชฺชํ ทส โกฎฺฐาเส กตฺวา วิภชิํสุ, ภคินิํ ปน อญฺชนเทวิํ น สริํสุฯ ตโต ปุน ‘‘เอกาทส โกฎฺฐาเส กโรมา’’ติ วุเตฺต องฺกุโร ‘‘มม โกฎฺฐาสํ ตสฺสา เทถ, อหํ โวหารํ กตฺวา ชีวิสฺสามิ, เกวลํ ตุเมฺห อตฺตโน ชนปเท มยฺหํ สุงฺกํ วิสฺสเชฺชถา’’ติ อาหฯ เต ‘‘สาธู’’ติ สมฺปฎิจฺฉิตฺวา ตสฺส โกฎฺฐาสํ ภคินิยา ทตฺวา สทฺธิํ ตาย นว ราชาโน ทฺวารวติยํ วสิํสุฯ องฺกุโร ปน วณิชฺชมกาสิฯ เอวํ เตสุ อปราปรํ ปุตฺตธีตาหิ วฑฺฒมาเนสุ อทฺธาเน คเต มาตาปิตโร กาลมกํสุฯ</p>


<p>ตทา  กิร มนุสฺสานํ วีสติวสฺสสหสฺสายุกกาโล อโหสิฯ ตทา วาสุเทวมหาราชสฺส เอโก ปุโตฺต กาลมกาสิฯ ราชา โสกปเรโต สพฺพกิจฺจานิ ปหาย มญฺจสฺส อฎนิํ ปริคฺคเหตฺวา วิลปโนฺต นิปชฺชิฯ ตสฺมิํ กาเล ฆฎปณฺฑิโต จิเนฺตสิ ‘‘ฐเปตฺวา มํ อโญฺญ โกจิ มม ภาตุ โสกํ หริตุํ สมโตฺถ นาม นตฺถิ, อุปาเยนสฺส โสกํ หริสฺสามี’’ติฯ โส อุมฺมตฺตกเวสํ คเหตฺวา ‘‘สสํ เม เทถ, สสํ เม เทถา’’ติ อากาสํ อุโลฺลเกโนฺต สกลนครํ วิจริฯ ‘‘ฆฎปณฺฑิโต อุมฺมตฺตโก ชาโต’’ติ สกลนครํ สงฺขุภิฯ ตสฺมิํ กาเล โรหิเณโยฺย นาม อมโจฺจ วาสุเทวรโญฺญ สนฺติกํ คนฺตฺวา เตน สทฺธิํ กถํ สมุฎฺฐาเปโนฺต ปฐมํ คาถมาห –</p>


<ol>
<li>
‘‘อุเฎฺฐหิ กณฺห กิํ เสสิ, โก อโตฺถ สุปเนน เต;  
  
โยปิ ตุยฺหํ สโก ภาตา, หทยํ จกฺขุ จ ทกฺขิณํ;  
  
ตสฺส วาตา พลียนฺติ, ฆโฎ ชปฺปติ เกสวา’’ติฯ  
</li>
  
<p>ตตฺถ  ติ โคเตฺตนาลปติ, กณฺหายนโคโตฺต กิเรสฯ ติ กตรา นาม วฑฺฒิฯ นฺติ หทเยน เจว ทกฺขิณจกฺขุนา จ สมาโนติ อโตฺถฯ ติ ตสฺส หทยํ อปสฺมารวาตา อวตฺถรนฺตีติ อโตฺถฯ ติ ‘‘สสํ เม เทถา’’ติ วิปฺปลปติฯ ติ โส กิร เกสโสภนตาย ‘‘เกสวา’’ติ ปญฺญายิตฺถ, เตน ตํ นาเมนาลปติฯ
</ol></p>


<p>เอวํ  อมเจฺจน วุเตฺต ตสฺส อุมฺมตฺตกภาวํ ญตฺวา สตฺถา อภิสมฺพุโทฺธ หุตฺวา ทุติยํ คาถมาห –</p>


<ol>
<li>
‘‘ตสฺส ตํ วจนํ สุตฺวา, โรหิเณยฺยสฺส เกสโว;  
  
ตรมานรูโป วุฎฺฐาสิ, ภาตุโสเกน อฎฺฎิโต’’ติฯ  
</li>
  
<p>ราชา อุฎฺฐาย สีฆํ ปาสาทา โอตริตฺวา ฆฎปณฺฑิตสฺส สนฺติกํ คนฺตฺวา อุโภสุ หเตฺถสุ ทฬฺหํ คเหตฺวา เตน สทฺธิํ สลฺลปโนฺต ตติยํ คาถมาห –
</ol></p>


<ol>
<li>
‘‘กิํ นุ อุมฺมตฺตรูโปว, เกวลํ ทฺวารกํ อิมํ;  
  
สโส สโสติ ลปสิ, โก นุ เต สสมาหรี’’ติฯ  
</li>
  
<p>ตตฺถ  นฺติ กสฺมา อุมฺมตฺตโก วิย หุตฺวา สกลํ อิมํ ทฺวารวตินครํ วิจรโนฺต ‘‘สโส สโส’’ติ ลปสิฯ โก ตว สสํ หริ, เกน เต สโส คหิโตติ ปุจฺฉติฯ
</ol></p>


<p>โส รญฺญา เอวํ วุเตฺตปิ ปุนปฺปุนํ ตเทว วจนํ วทติฯ ราชา ปุน เทฺว คาถา อภาสิ –</p>


<ol>
<li>
‘‘โสวณฺณมยํ มณีมยํ, โลหมยํ อถ รูปิยามยํ;  
  
สงฺขสิลาปวาฬมยํ, การยิสฺสามิ เต สสํฯ  
</li>
  
<li>
‘‘สนฺติ อเญฺญปิ สสกา, อรเญฺญ วนโคจรา;  
  
เตปิ เต อานยิสฺสามิ, กีทิสํ สสมิจฺฉสี’’ติฯ  
</li>
  
<p>ตตฺรายํ สเงฺขปโตฺถ – เตสุ สุวณฺณมยาทีสุ ยํ อิจฺฉสิ, ตํ วท, อหํ เต กาเรตฺวา ทสฺสามิ, อถาปิ เต น โรเจสิ, อเญฺญปิ อรเญฺญ  วนโคจรา สสกา อตฺถิ, เตปิ เต อานยิสฺสามิ, วท ภทฺรมุข, กีทิสํ สสมิจฺฉสีติฯ
</ol></p>


<p>รโญฺญ กถํ สุตฺวา ฆฎปณฺฑิโต ฉฎฺฐํ คาถมาห –</p>


<ol>
<li>
‘‘น จาหเมเต อิจฺฉามิ, เย สสา ปถวิสฺสิตา;  
  
จนฺทโต สสมิจฺฉามิ, ตํ เม โอหร เกสวา’’ติฯ  
</li>
  
<p>ตตฺถ ติ โอตาเรหิฯ
</ol></p>


<p>ราชา ตสฺส กถํ สุตฺวา ‘‘นิสฺสํสยํ เม ภาตา อุมฺมตฺตโกว ชาโต’’ติ โทมนสฺสปฺปโตฺต สตฺตมํ คาถมาห –</p>


<ol>
<li>
‘‘โส  
นูน มธุรํ ญาติ, ชีวิตํ วิชหิสฺสสิ;  
  
อปตฺถิยํ โย ปตฺถยสิ, จนฺทโต สสมิจฺฉสี’’ติฯ  
</li>
  
<p>ตตฺถ  ติ กนิฎฺฐํ อาลปโนฺต อาหฯ อิทํ วุตฺตํ โหติ – ‘‘ตาต, มยฺหํ ปิยญาติ โส ตฺวํ นูน อติมธุรํ อตฺตโน ชีวิตํ วิชหิสฺสสิ, โย อปเตฺถตพฺพํ ปตฺถยสี’’ติฯ
</ol></p>


<p>ฆฎปณฺฑิโต รโญฺญ วจนํ สุตฺวา นิจฺจโล ฐตฺวา ‘‘ภาติก, ตฺวํ จนฺทโต สสกํ ปเตฺถนฺตสฺส ตํ อลภิตฺวา ชีวิตกฺขยภาวํ ชานโนฺต กิํ การณา มตปุตฺตํ อนุโสจสี’’ติ วตฺวา อฎฺฐมํ คาถมาห –</p>


<ol>
<li>
‘‘เอวํ เจ กณฺห ชานาสิ, ยทญฺญมนุสาสสิ;  
  
กสฺมา ปุเร มตํ ปุตฺตํ, อชฺชาปิ มนุโสจสี’’ติฯ  
</li>
  
<p>ตตฺถ นฺติ อิทํ อลพฺภเนยฺยฎฺฐานํ นาม น ปเตฺถตพฺพนฺติ ยทิ เอวํ ชานาสิฯ ติ เอวํ ชานโนฺตว ยทิ อญฺญํ อนุสาสสีติ อโตฺถฯ ติ อถ กสฺมา อิโต จตุมาสมตฺถเก มตปุตฺตํ อชฺชาปิ อนุโสจสีติ วทติฯ
</ol></p>


<p>เอวํ โส อนฺตรวีถิยํ ฐิตโกว ‘‘ภาติก, อหํ ตาว ปญฺญายมานํ ปเตฺถมิ, ตฺวํ ปน อปญฺญายมานสฺส โสจสี’’ติ วตฺวา ตสฺส ธมฺมํ เทเสโนฺต ปุน เทฺว คาถา อภาสิ –</p>


<ol>
<li>
‘‘ยํ  
น ลพฺภา มนุเสฺสน, อมนุเสฺสน วา ปุน;  
  
ชาโต เม มา มรี ปุโตฺต, กุโต ลพฺภา อลพฺภิยํฯ  
</li>
  
<li>
‘‘น มนฺตา มูลเภสชฺชา, โอสเธหิ ธเนน วา;  
  
สกฺกา อานยิตุํ กณฺห, ยํ เปตมนุโสจสี’’ติฯ  
</li>
  
<p>ตตฺถ นฺติ ภาติก ยํ เอวํ ชาโต เม ปุโตฺต มา มรีติ มนุเสฺสน วา เทเวน วา ปุน น ลพฺภา น สกฺกา ลทฺธุํ, ตํ ตฺวํ ปเตฺถสิ, ตเทตํ กุโต ลพฺภา เกน การเณน สกฺกา ลทฺธุํ, น สกฺกาติ ทีเปติฯ กสฺมา? ยสฺมา อลพฺภิยํ, อลพฺภเนยฺยฎฺฐานญฺหิ นาเมตนฺติ อโตฺถฯ ติ มนฺตปโยเคนฯ ติ มูลเภสเชฺชนฯ ติ นานาวิโธสเธหิฯ ติ โกฎิสตสเงฺขฺยนปิ ธเนน วาฯ อิทํ วุตฺตํ โหติ – ‘‘ยํ ตฺวํ เปตมนุโสจสิ, ตํ เอเตหิ มนฺตปโยคาทีหิ อาเนตุํ น สกฺกา’’ติฯ
</ol></p>


<p>ราชา  ตํ สุตฺวา ‘‘ยุตฺตํ, ตาต, สลฺลกฺขิตํ เม, มม โสกหรณตฺถาย ตยา อิทํ กต’’นฺติ ฆฎปณฺฑิตํ วเณฺณโนฺต จตโสฺส คาถา อภาสิ –</p>


<ol>
<li>
‘‘ยสฺส  
เอตาทิสา อสฺสุ, อมจฺจา ปุริสปณฺฑิตา;  
  
ยถา นิชฺฌาปเย อชฺช, ฆโฎ ปุริสปณฺฑิโตฯ  
</li>
  
<li>
‘‘อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหี วต เม สลฺลํ, ยมาสิ หทยสฺสิตํ;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
‘‘โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน มาณวา’’ติฯ  
</li>
  
<p>ตตฺถ ปฐมคาถาย สเงฺขปโตฺถ – ยถา เยน การเณน อชฺช มํ ปุตฺตโสกปเรตํ ฆโฎ ปุริสปณฺฑิโต โสกหรณตฺถาย นิชฺฌาปเย นิชฺฌาเปสิ โพเธสิฯ ยสฺส อญฺญสฺสปิ เอตาทิสา ปุริสปณฺฑิตา อมจฺจา อสฺสุ, ตสฺส กุโต โสโกติฯ เสสคาถา วุตฺตตฺถาเยวฯ
</ol></p>


<p>อวสาเน  –</p>


<ol>
<li>
‘‘เอวํ กโรนฺติ สปฺปญฺญา, เย โหนฺติ อนุกมฺปกา;  
  
นิวตฺตยนฺติ โสกมฺหา, ฆโฎ เชฎฺฐํว ภาตร’’นฺติฯ –  
</li>
  
<p>อยํ อภิสมฺพุทฺธคาถา อุตฺตานตฺถาเยวฯ
</ol></p>


<p>เอวํ ฆฎกุมาเรน วีตโสเก กเต วาสุเทเว รชฺชํ อนุสาสเนฺต ทีฆสฺส อทฺธุโน อจฺจเยน ทสภาติกปุตฺตา กุมารา จินฺตยิํสุ ‘‘กณฺหทีปายนํ ‘ทิพฺพจกฺขุโก’ติ วทนฺติ, วีมํสิสฺสาม ตาว น’’นฺติฯ เต เอกํ ทหรกุมารํ อลงฺกริตฺวา คพฺภินิอากาเรน ทเสฺสตฺวา อุทเร มสูรกํ พนฺธิตฺวา ตสฺส สนฺติกํ เนตฺวา ‘‘ภเนฺต, อยํ กุมาริกา กิํ วิชายิสฺสตี’’ติ ปุจฺฉิํสุฯ ตาปโส ‘‘ทสภาติกราชูนํ วินาสกาโล ปโตฺต, มยฺหํ นุ โข อายุสงฺขาโร กีทิโส  โหตี’’ติ โอโลเกโนฺต ‘‘อเชฺชว มรณํ ภวิสฺสตี’’ติ ญตฺวา ‘‘กุมารา อิมินา ตุมฺหากํ โก อโตฺถ’’ติ วตฺวา ‘‘กเถเถว โน, ภเนฺต’’ติ นิพโทฺธ ‘‘อยํ อิโต สตฺตเม ทิวเส ขทิรฆฎิกํ วิชายิสฺสติ, ตาย วาสุเทวกุลํ นสฺสิสฺสติ, อปิจ โข ปน ตุเมฺห ตํ ขทิรฆฎิกํ คเหตฺวา ฌาเปตฺวา ฉาริกํ นทิยํ ปกฺขิเปยฺยาถา’’ติ อาหฯ อถ นํ เต ‘‘กูฎชฎิล, ปุริโส วิชายนโก นาม นตฺถี’’ติ วตฺวา ตนฺตรชฺชุกํ นาม กมฺมกรณํ กตฺวา ตเตฺถว ชีวิตกฺขยํ ปาปยิํสุฯ ราชาโน กุมาเร ปโกฺกสาเปตฺวา ‘‘กิํ การณา ตาปสํ มารยิตฺถา’’ติ  ปุจฺฉิตฺวา สพฺพํ สุตฺวา ภีตา ตสฺส อารกฺขํ ทตฺวา สตฺตเม ทิวเส ตสฺส กุจฺฉิโต นิกฺขนฺตํ ขทิรฆฎิกํ ฌาเปตฺวา ฉาริกํ นทิยํ ขิปิํสุฯ สา นทิยา วุยฺหมานา มุขทฺวาเร เอกปเสฺส ลคฺคิ, ตโต เอรกํ นิพฺพตฺติฯ</p>


<p>อเถกทิวสํ เต ราชาโน ‘‘สมุทฺทกีฬํ กีฬิสฺสามา’’ติ มุขทฺวารํ คนฺตฺวา มหามณฺฑปํ การาเปตฺวา อลงฺกตมณฺฑเป ขาทนฺตา ปิวนฺตา กีฬาวเสเนว ปวตฺตหตฺถปาทปรามาสา ทฺวิธา ภิชฺชิตฺวา มหากลหํ กริํสุฯ อเถโก อญฺญํ มุคฺครํ อลภโนฺต เอรกวนโต เอกํ เอรกปตฺตํ คณฺหิฯ ตํ คหิตมตฺตเมว ขทิรมุสลํ อโหสิฯ โส เตน มหาชนํ โปเถสิ ฯ อถเญฺญหิ สเพฺพหิ คหิตคหิตํ ขทิรมุสลเมว อโหสิฯ เต อญฺญมญฺญํ ปหริตฺวา มหาวินาสํ ปาปุณิํสุฯ เตสุ มหาวินาสํ วินสฺสเนฺตสุ วาสุเทโว จ พลเทโว จ ภคินี อญฺชนเทวี จ ปุโรหิโต จาติ จตฺตาโร ชนา รถํ อภิรุหิตฺวา ปลายิํสุ, เสสา สเพฺพปิ วินฎฺฐาฯ เตปิ จตฺตาโร รเถน ปลายนฺตา กาฬมตฺติกอฎวิํ ปาปุณิํสุฯ โส หิ มุฎฺฐิกมโลฺล ปตฺถนํ กตฺวา ยโกฺข หุตฺวา ตตฺถ นิพฺพโตฺต พลเทวสฺส อาคตภาวํ ญตฺวา ตตฺถ คามํ มาเปตฺวา มลฺลเวสํ คเหตฺวา ‘‘โก ยุชฺฌิตุกาโม’’ติ วคฺคโนฺต คชฺชโนฺต อโปฺผเฎโนฺต วิจริฯ พลเทโว ตํ ทิสฺวาว ‘‘ภาติก, อหํ อิมินา สทฺธิํ ยุชฺฌิสฺสามี’’ติ วตฺวา วาสุเทเว วาเรเนฺตเยว รถา โอรุยฺห ตสฺส สนฺติกํ คนฺตฺวา วคฺคโนฺต คชฺชโนฺต อโปฺผเฎสิฯ อถ นํ โส ปสาริตหเตฺถเยว คเหตฺวา มูลกนฺทํ วิย ขาทิฯ วาสุเทโว ตสฺส มตภาวํ ญตฺวา ภคินิญฺจ ปุโรหิตญฺจ อาทาย สพฺพรตฺติํ คนฺตฺวา สูริโยทเย เอกํ ปจฺจนฺตคามํ ปตฺวา ‘‘อาหารํ ปจิตฺวา อาหรถา’’ติ ภคินิญฺจ ปุโรหิตญฺจ คามํ ปหิณิตฺวา สยํ เอกสฺมิํ คจฺฉนฺตเร ปฎิจฺฉโนฺน นิปชฺชิฯ</p>


<p>อถ นํ ชรา นาม เอโก ลุทฺทโก คจฺฉํ จลนฺตํ ทิสฺวา ‘‘สูกโร เอตฺถ ภวิสฺสตี’’ติ สญฺญาย สตฺติํ ขิปิตฺวา ปาเท วิชฺฌิตฺวา ‘‘โก มํ วิชฺฌี’’ติ วุเตฺต มนุสฺสสฺส วิทฺธภาวํ ญตฺวา ภีโต ปลายิตุํ อารภิ ฯ ราชา สติํ ปจฺจุปฎฺฐเปตฺวา อุฎฺฐาย ‘‘มาตุล, มา ภายิ, เอหี’’ติ ปโกฺกสิตฺวา อาคตํ ‘‘โกสิ นาม ตฺว’’นฺติ ปุจฺฉิตฺวา ‘‘อหํ สามิ, ชรา นามา’’ติ  วุเตฺต ‘‘ชราย วิโทฺธ มริสฺสตีติ กิร มํ โปราณา พฺยากริํสุ, นิสฺสํสยํ อชฺช มยา มริตพฺพ’’นฺติ ญตฺวา ‘‘มาตุล, มา ภายิ, เอหิ ปหารํ เม พนฺธา’’ติ เตน ปหารมุขํ พนฺธาเปตฺวา ตํ อุโยฺยเชสิฯ พลวเวทนา ปวตฺติํสุ, อิตเรหิ อาภตํ อาหารํ ปริภุญฺชิตุํ นาสกฺขิฯ อถ เต อามเนฺตตฺวา ‘‘อชฺช อหํ มริสฺสามิ, ตุเมฺห ปน สุขุมาลา อญฺญํ กมฺมํ กตฺวา ชีวิตุํ น สกฺขิสฺสถ, อิมํ วิชฺชํ สิกฺขถา’’ติ เอกํ วิชฺชํ สิกฺขาเปตฺวา เต อุโยฺยเชตฺวา ตเตฺถว ชีวิตกฺขยํ ปาปุณิฯ เอวํ อญฺชนเทวิํ ฐเปตฺวา สเพฺพว วินาสํ ปาปุณิํสูติฯ</p>


<p>สตฺถา อิมํ ธมฺมเทสนํ อาหริตฺวา ‘‘อุปาสก, เอวํ โปราณกปณฺฑิตา ปณฺฑิตานํ กถํ สุตฺวา อตฺตโน ปุตฺตโสกํ หริํสุ, มา จินฺตยี’’ติ วตฺวา  สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุปาสโก โสตาปตฺติผเล ปติฎฺฐหิฯ ตทา โรหิเณโยฺย อานโนฺท อโหสิ, วาสุเทโว สาริปุโตฺต, อวเสสา พุทฺธปริสา, ฆฎปณฺฑิโต ปน อหเมว อโหสินฺติฯ</p>

</p>

</p>

</p>


<p>ชาตกุทฺทานํ –</p>


<p>
จตุทฺวาโร กณฺหุโปโส, สงฺข โพธิ ทีปายโน;  
  
นิโคฺรธ ตกฺกล ธมฺม-ปาโล กุกฺกุฎ กุณฺฑลี;  
  
พิลาร จกฺก ภูริ จ, มงฺคล ฆฎ โสฬสฯ  
</p>
  
ทสกนิปาตวณฺณนา นิฎฺฐิตาฯ  
</p>
  
  
  
  
  