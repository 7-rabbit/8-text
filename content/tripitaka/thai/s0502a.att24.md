<h1>๒๔. ตณฺหาวโคฺค</h1>
<h3>๑. กปิลมจฺฉวตฺถุ</h3>
<p>ติ    อิมํ ธมฺมเทสนํ สตฺถา เชตวเน วิหรโนฺต กปิลมจฺฉํ อารพฺภ กเถสิฯ</p>


<p>อตีเต กิร กสฺสปภควโต ปรินิพฺพุตกาเล เทฺว กุลภาตโร นิกฺขมิตฺวา สาวกานํ สนฺติเก ปพฺพชิํสุฯ เตสุ เชโฎฺฐ สาคโต นาม อโหสิ, กนิโฎฺฐ กปิโล นามฯ มาตา ปน เนสํ สาธินี นาม, กนิฎฺฐภคินี ตาปนา นามฯ ตาปิ ภิกฺขุนีสุ ปพฺพชิํสุฯ เอวํ เตสุ ปพฺพชิเตสุ อุโภ ภาตโร อาจริยุปชฺฌายานํ วตฺตปฎิวตฺตํ กตฺวา วิหรนฺตา เอกทิวสํ, ‘‘ภเนฺต, อิมสฺมิํ สาสเน กติ ธุรานี’’ติ ปุจฺฉิตฺวา ‘‘คนฺถธุรํ วิปสฺสนาธุรญฺจาติ เทฺว ธุรานี’’ติ สุตฺวา เชโฎฺฐ ‘‘วิปสฺสนาธุรํ  ปูเรสฺสามี’’ติ ปญฺจ วสฺสานิ อาจริยุปชฺฌายานํ สนฺติเก วสิตฺวา ยาว อรหตฺตา กมฺมฎฺฐานํ คเหตฺวา อรญฺญํ ปวิสิตฺวา วายมโนฺต อรหตฺตํ ปาปุณิฯ กนิโฎฺฐ ‘‘อหํ ตาว ตรุโณ, วุฑฺฒกาเล วิปสฺสนาธุรํ ปูเรสฺสามี’’ติ คนฺถธุรํ ปฎฺฐเปตฺวา ตีณิ ปิฎกานิ อุคฺคณฺหิฯ ตสฺส ปริยตฺติํ นิสฺสาย มหาปริวาโร, ปริวารํ นิสฺสาย ลาโภ อุทปาทิฯ โส พาหุสจฺจมเทน มโตฺต ลาภตณฺหาย อภิภูโต อติปณฺฑิตมานิตาย ปเรหิ วุตฺตํ กปฺปิยมฺปิ ‘‘อกปฺปิย’’นฺติ วเทติ, อกปฺปิยมฺปิ ‘‘กปฺปิย’’นฺติ วเทติ, สาวชฺชมฺปิ ‘‘อนวชฺช’’นฺติ, อนวชฺชมฺปิ ‘‘สาวชฺช’’นฺติฯ โส เปสเลหิ ภิกฺขูหิ ‘‘มา, อาวุโส กปิล, เอวํ อวจา’’ติ วตฺวา ธมฺมญฺจ วินยญฺจ ทเสฺสตฺวา โอวทิยมาโนปิ ‘‘ตุเมฺห กิํ ชานาถ, ริตฺตมุฎฺฐิสทิสา’’ติอาทีนิ วตฺวา ขุํเสโนฺต วเมฺภโนฺต จรติฯ อถสฺส ภาตุ สาคตเตฺถรสฺสาปิ ภิกฺขู ตมตฺถํ อาโรเจสุํฯ โสปิ นํ อุปสงฺกมิตฺวา, ‘‘อาวุโส กปิล, ตุมฺหาทิสานญฺหิ สมฺมาปฎิปตฺติ สาสนสฺส อายุ นาม, ตสฺมา ปฎิปตฺติํ ปหาย กปฺปิยาทีนิ ปฎิพาหโนฺต มา เอวํ อวจา’’ติ โอวทิฯ โส ตสฺสปิ วจนํ นาทิยิฯ เอวํ สเนฺตปิ เถโร ทฺวตฺติกฺขตฺตุํ โอวทิตฺวา โอวาทํ อคณฺหนฺตํ ‘‘นายํ มม วจนํ กโรตี’’ติ ญตฺวา ‘‘เตน, อาวุโส, ปญฺญายิสฺสสิ สเกน กเมฺมนา’’ติ วตฺวา ปกฺกามิ ฯ ตโต ปฎฺฐาย นํ อเญฺญ เปสลา ภิกฺขู ฉฑฺฑยิํสุฯ</p>


<p>โส   ทุราจาโร หุตฺวา ทุราจารปริวุโต วิหรโนฺต เอกทิวสํ อุโปสถเคฺค ‘‘ปาติโมกฺขํ อุทฺทิสิสฺสามี’’ติ พีชนิํ อาทาย ธมฺมาสเน นิสีทิตฺวา ‘‘วตฺตติ, อาวุโส, เอตฺถ สนฺนิปติตานํ ภิกฺขูนํ ปาติโมกฺข’’นฺติ ปุจฺฉิตฺวา ‘‘โก อโตฺถ อิมสฺส ปฎิวจเนน ทิเนฺนนา’’ติ ตุณฺหีภูเต ภิกฺขู ทิสฺวา, ‘‘อาวุโส, ธโมฺม วา วินโย วา นตฺถิ, ปาติโมเกฺขน สุเตน วา อสุเตน วา โก อโตฺถ’’ติ วตฺวา อาสนา วุฎฺฐหิฯ เอวํ โส กสฺสปสฺส ภควโต ปริยตฺติสาสนํ โอสกฺกาเปสิฯ สาคตเตฺถโรปิ ตทเหว ปรินิพฺพายิฯ กปิโล อายุปริโยสาเน อวีจิมฺหิ มหานิรเย นิพฺพตฺติฯ สาปิสฺส มาตา จ ภคินี จ ตเสฺสว ทิฎฺฐานุคติํ อาปชฺชิตฺวา เปสเล ภิกฺขู อโกฺกสิตฺวา ปริภาสิตฺวา ตเตฺถว นิพฺพตฺติํสุฯ</p>


<p>ตสฺมิํ ปน กาเล ปญฺจสตา ปุริสา คามฆาตกาทีนิ กตฺวา โจริกาย ชีวนฺตา ชนปทมนุเสฺสหิ อนุพทฺธา ปลายมานา อรญฺญํ ปวิสิตฺวา ตตฺถ กิญฺจิ ปฎิสรณํ อปสฺสนฺตา อญฺญตรํ อารญฺญิกํ ภิกฺขุํ ทิสฺวา วนฺทิตฺวา ‘‘ปฎิสรณํ โน, ภเนฺต, โหถา’’ติ วทิํสุฯ เถโร ‘‘ตุมฺหากํ สีลสทิสํ ปฎิสรณํ นาม  นตฺถิ, สเพฺพปิ ปญฺจสีลานิ สมาทิยถา’’ติ อาหฯ เต ‘‘สาธู’’ติ สมฺปฎิจฺฉิตฺวา สีลานิ สมาทิยิํสุฯ อถ เน เถโร โอวทิ – ‘‘อิทานิ ตุเมฺห สีลวนฺตา, ชีวิตเหตุปิ โว เนว สีลํ อติกฺกมิตพฺพํ, น มโนปโทโส กาตโพฺพ’’ติฯ เต ‘‘สาธู’’ติ สมฺปฎิจฺฉิํสุฯ อถ เน ชนปทมนุสฺสา ตํ ฐานํ ปตฺวา อิโต จิโต จ ปริเยสมานา เต โจเร ทิสฺวา สเพฺพ เต ชีวิตา โวโรเปสุํฯ เต กาลํ กตฺวา เทวโลเก นิพฺพตฺติํสุ, โจรเชฎฺฐโก เชฎฺฐกเทวปุโตฺต อโหสิฯ</p>


<p>เต อนุโลมปฎิโลมวเสน เอกํ พุทฺธนฺตรํ เทวโลเก สํสริตฺวา อิมสฺมิํ พุทฺธุปฺปาเท สาวตฺถินครทฺวาเร ปญฺจสตกุลิเก เกวฎฺฎคาเม นิพฺพตฺติํสุฯ เชฎฺฐกเทวปุโตฺต เกวฎฺฎเชฎฺฐกสฺส เคเห ปฎิสนฺธิํ คณฺหิ, อิตเร อิตเรสุฯ เอวํ เตสํ เอกทิวเสเยว ปฎิสนฺธิคหณญฺจ มาตุกุจฺฉิโต นิกฺขมนญฺจ อโหสิฯ เกวฎฺฎเชฎฺฐโก ‘‘อตฺถิ นุ โข อิมสฺมิํ คาเม อเญฺญปิ ทารกา อชฺช ชาตา’’ติ ปริเยสาเปตฺวา เตสํ ชาตภาวํ ญตฺวา ‘‘เอเต มม ปุตฺตสฺส สหายกา ภวิสฺสนฺตี’’ติ สเพฺพสํ โปสาวนิกํ  ทาเปสิฯ เต สเพฺพปิ สหปํสุกีฬกา สหายกา หุตฺวา อนุปุเพฺพน วยปฺปตฺตา อเหสุํฯ เตสํ เกวฎฺฎเชฎฺฐกปุโตฺตว ยสโต จ เตชโต จ อคฺคปุริโส อโหสิฯ</p>


<p>กปิโลปิ  เอกํ พุทฺธนฺตรํ นิรเย ปจฺจิตฺวา วิปากาวเสเสน ตสฺมิํ กาเล อจิรวติยา สุวณฺณวโณฺณ ทุคฺคนฺธมุโข มโจฺฉ หุตฺวา นิพฺพตฺติฯ อเถกทิวสํ เต สหายกา ‘‘มเจฺฉ พนฺธิสฺสามา’’ติ ชาลาทีนิ คเหตฺวา นทิยา ขิปิํสุฯ อถ เนสํ อโนฺตชาลํ โส มโจฺฉ ปาวิสิ ฯ ตํ ทิสฺวา สเพฺพ เกวฎฺฎคามวาสิโน อุจฺจาสทฺทมกํสุ – ‘‘ปุตฺตา โน ปฐมํ มเจฺฉ พนฺธนฺตา สุวณฺณมจฺฉํ พนฺธิํสุ, อิทานิ โน ราชา พหุธนํ ทสฺสตี’’ติฯ เตปิ โข สหายกา มจฺฉํ นาวาย ปกฺขิปิตฺวา นาวํ อุกฺขิปิตฺวา รโญฺญ สนฺติกํ อคมํสุฯ รญฺญาปิ ตํ ทิสฺวาว ‘‘กิํ เอต’’นฺติ วุเตฺต ‘‘มโจฺฉ, เทวา’’ติ อาหํสุฯ ราชา สุวณฺณวณฺณํ มจฺฉํ ทิสฺวา ‘‘สตฺถา เอตสฺส สุวณฺณวณฺณการณํ ชานิสฺสตี’’ติ มจฺฉํ คาหาเปตฺวา ภควโต สนฺติกํ อคมาสิฯ มเจฺฉน มุเข วิวฎมเตฺตเยว สกลเชตวนํ อติวิย ทุคฺคนฺธํ อโหสิฯ ราชา สตฺถารํ ปุจฺฉิ – ‘‘กสฺมา, ภเนฺต, มโจฺฉ สุวณฺณวโณฺณ ชาโต, กสฺมา จสฺส มุขโต ทุคฺคโนฺธ วายตี’’ติ?</p>


<p>อยํ, มหาราช, กสฺสปภควโต ปาวจเน กปิโล นาม ภิกฺขุ อโหสิ พหุสฺสุโต มหาปริวาโร ลาภตณฺหาย อภิภูโต อตฺตโน วจนํ อคณฺหนฺตานํ อโกฺกสกปริภาสโก, ตสฺส จ ภควโต สาสนํ โอสกฺกาเปสิ, โส เตน  กเมฺมน อวีจิมฺหิ นิพฺพตฺติตฺวา วิปากาวเสเสน อิทานิ มโจฺฉ หุตฺวา ชาโตฯ ยํ ปน โส ทีฆรตฺตํ พุทฺธวจนํ วาเจสิ, พุทฺธสฺส จ คุณํ กเถสิ, ตสฺส นิสฺสเนฺทน อิมํ สุวณฺณวณฺณํ ปฎิลภิฯ ยํ ภิกฺขูนํ อโกฺกสกปริภาสโก อโหสิ, เตนสฺส มุขโต ทุคฺคโนฺธ วายติฯ ‘‘กถาเปมิ นํ, มหาราชา’’ติ? ‘‘กถาเปถ, ภเนฺต’’ติฯ อถ นํ สตฺถา ปุจฺฉิ – ‘‘ตฺวํสิ กปิโล’’ติ? ‘‘อาม, ภเนฺต, อหํ กปิโล’’ติฯ ‘‘กุโต อาคโตสี’’ติ? ‘‘อวีจิมหานิรยโต, ภเนฺต’’ติฯ ‘‘เชฎฺฐภาติโก เต สาคโต กุหิํ คโต’’ติ? ‘‘ปรินิพฺพุโต, ภเนฺต’’ติฯ ‘‘มาตา ปน เต สาธินี กห’’นฺติ? ‘‘มหานิรเย นิพฺพตฺตา, ภเนฺต’’ติฯ ‘‘กนิฎฺฐภคินี จ เต ตาปนา กห’’นฺติ? ‘‘มหานิรเย นิพฺพตฺตา, ภเนฺต’’ติฯ ‘‘อิทานิ ตฺวํ กหํ คมิสฺสสี’’ติ? ‘‘อวีจิมหานิรยเมว, ภเนฺต’’ติ วตฺวา วิปฺปฎิสาราภิภูโต นาวํ  สีเสน ปหริตฺวา ตาวเทว กาลํ กตฺวา นิรเย นิพฺพตฺติฯ มหาชโน สํวิโคฺค อโหสิ โลมหฎฺฐชาโตฯ</p>


<p>อถ ภควา ตสฺมิํ ขเณ สนฺนิปติตาย ปริสาย จิตฺตาจารํ โอโลเกตฺวา ตงฺขณานุรูปํ ธมฺมํ เทเสตุํ ‘‘ธมฺมจริยํ พฺรหฺมจริยํ, เอตทาหุ วสุตฺตม’’นฺติ สุตฺตนิปาเต (สุ. นิ. ๒๗๖)  กเถตฺวา อิมา คาถา อภาสิ –</p>


<ol>
<li>
‘‘มนุชสฺส  
ปมตฺตจาริโน, ตณฺหา วฑฺฒติ มาลุวา วิย;  
  
โส ปฺลวตี หุรา หุรํ, ผลมิจฺฉํว วนสฺมิ วานโรฯ  
</li>
  
<li>
‘‘ยํ  
เอสา สหเต ชมฺมี, ตณฺหา โลเก วิสตฺติกา;  
  
โสกา ตสฺส ปวฑฺฒนฺติ, อภิวฎฺฐํว พีรณํฯ  
</li>
  
<li>
‘‘โย เจตํ สหเต ชมฺมิํ, ตณฺหํ โลเก ทุรจฺจยํ;  
  
โสกา ตมฺหา ปปตนฺติ, อุทพินฺทุว โปกฺขราฯ  
</li>
  
<li>
‘‘ตํ โว วทามิ ภทฺทํ โว, ยาวเนฺตตฺถ สมาคตา;  
  
ตณฺหาย มูลํ ขณถ, อุสีรโตฺถว พีรณํ;  
  
มา โว นฬํว โสโตว, มาโร ภญฺชิ ปุนปฺปุน’’นฺติฯ  
</li>
  
<p>ตตฺถ ติ สติโวสฺสคฺคลกฺขเณน ปมาเทน ปมตฺตจาริสฺส ปุคฺคลสฺส เนว ฌานํ น วิปสฺสนา น มคฺคผลานิ วฑฺฒนฺติฯ ยถา ปน รุกฺขํ สํสิพฺพนฺตี ปริโยนนฺธนฺตี ตสฺส วินาสาย มาลุวาลตา วฑฺฒติ , เอวมสฺส ฉ ทฺวารานิ นิสฺสาย ปุนปฺปุนํ อุปฺปชฺชนโต ตณฺหา วฑฺฒตีติ อโตฺถฯ นฺติ โส ตณฺหาวสิโก ปุคฺคโล ภเว ภเว อุปฺลวติ ธาวติฯ ยถา กิํ วิยาติ?  ยถา รุกฺขผลํ อิจฺฉโนฺต วานโร วนสฺมิํ ธาวติ, ตสฺส ตสฺส รุกฺขสฺส สาขํ คณฺหาติ, ตํ มุญฺจิตฺวา อญฺญํ คณฺหาติ, ตมฺปิ มุญฺจิตฺวา อญฺญํ คณฺหาติ, ‘‘สาขํ อลภิตฺวา สนฺนิสิโนฺน’’ติ วตฺตพฺพตํ นาปชฺชติ, เอวเมว ตณฺหาวสิโก ปุคฺคโล หุรา หุรํ ธาวโนฺต ‘‘อารมฺมณํ อลภิตฺวา ตณฺหาย อปวตฺตํ ปโตฺต’’ติ วตฺตพฺพตํ นาปชฺชติฯ
</ol></p>


<p>นฺติ  ยํ ปุคฺคลํ เอสา ลามกภาเวน ชมฺมี วิสาหารตาย วิสปุปฺผตาย วิสผลตาย วิสปริโภคตาย รูปาทีสุ วิสตฺตตาย อาสตฺตตาย วิสตฺติกาติ สงฺขฺยํ คตา ฉทฺวาริกตณฺหา อภิภวติฯ ยถา นาม วสฺสาเน ปุนปฺปุนํ วสฺสเนฺตน เทเวน  อภิวฎฺฐํ พีรณติณํ วฑฺฒติ, เอวํ ตสฺส ปุคฺคลสฺส อโนฺต วฎฺฎมูลกา โสกา อภิวฑฺฒนฺตีติ อโตฺถฯ</p>


<p>นฺติ โย ปน ปุคฺคโล เอวํ วุตฺตปฺปการํ อติกฺกมิตุํ ปชหิตุํ ทุกฺกรตาย ทุรจฺจยํ ตณฺหํ สหติ อภิภวติ, ตมฺหา ปุคฺคลา วฎฺฎมูลกา โสกา ปปตนฺติฯ ยถา นาม โปกฺขเร ปทุมปเตฺต ปติตํ อุทกพินฺทุ น ปติฎฺฐาติ, เอวํ น ปติฎฺฐหนฺตีติ อโตฺถฯ</p>


<p>ติ เตน การเณน อหํ ตุเมฺห วทามิฯ ติ ภทฺทํ ตุมฺหากํ โหตุ, มา  อหํ กปิโล วิย วินาสํ ปาปุณถาติ อโตฺถฯ นฺติ อิมิสฺสา ฉทฺวาริกตณฺหาย อรหตฺตมคฺคญาเณน มูลํ ขณถฯ กิํ วิยาติ?  ยถา อุสีเรน อตฺถิโก ปุริโส มหเนฺตน กุทาเลน พีรณํ ขณติ, เอวมสฺสา มูลํ ขณถาติ อโตฺถฯ นฺติ มา ตุเมฺห นทีโสเต ชาตํ นฬํ มหาเวเคน อาคโต นทีโสโต วิย กิเลสมาโร มรณมาโร เทวปุตฺตมาโร จ ปุนปฺปุนํ ภญฺชตูติ อโตฺถฯ</p>


<p>เทสนาวสาเน ปญฺจสตาปิ เกวฎฺฎปุตฺตา สํเวคํ อาปชฺชิตฺวา ทุกฺขสฺสนฺตกิริยํ ปตฺถยมานา สตฺถุ สนฺติเก  ปพฺพชิตฺวา น จิรเสฺสว ทุกฺขสฺสนฺตํ กตฺวา สตฺถารา สทฺธิํ อาเนญฺชวิหารสมาปตฺติธมฺมปริโภเคน เอกปริโภคา อเหสุนฺติฯ</p>

</p>


<h3>๒. สูกรโปติกาวตฺถุ</h3>
<p>ติ อิมํ ธมฺมเทสนํ สตฺถา เวฬุวเน วิหรโนฺต คูถสูกรโปติกํ อารพฺภ กเถสิฯ</p>


<p>เอกสฺมิํ  กิร สมเย สตฺถา ราชคหํ ปิณฺฑาย ปวิสโนฺต เอกํ สูกรโปติกํ ทิสฺวา สิตํ ปาตฺวากาสิฯ ตสฺส สิตํ กโรนฺตสฺส มุขวิวรนิคฺคตํ ทโนฺตภาสมณฺฑลํ ทิสฺวา อานนฺทเตฺถโร ‘‘โก นุ โข, ภเนฺต, เหตุ สิตสฺส ปาตุกมฺมายา’’ติ สิตการณํ ปุจฺฉิฯ อถ นํ สตฺถา อาห – ‘‘ปสฺสเสตํ, อานนฺท, สูกรโปติก’’นฺติ? ‘‘อาม, ภเนฺต’’ติฯ เอสา กกุสนฺธสฺส ภควโต สาสเน เอกาย อาสนสาลาย สามนฺตา กุกฺกุฎี อโหสิฯ สา เอกสฺส โยคาวจรสฺส วิปสฺสนากมฺมฎฺฐานํ สชฺฌายนฺตสฺส ธมฺมโฆสํ สุตฺวา ตโต จุตา ราชกุเล นิพฺพตฺติตฺวา อุพฺพรี นาม ราชธีตา อโหสิฯ สา อปรภาเค สรีรวลญฺชฎฺฐานํ ปวิฎฺฐา ปุฬวกราสิํ ทิสฺวา ตตฺถ  ปุฬวกสญฺญํ อุปฺปาเทตฺวา ปฐมํ ฌานํ ปฎิลภิฯ สา ตตฺถ ยาวตายุกํ ฐตฺวา ตโต จุตา พฺรหฺมโลเก นิพฺพตฺติฯ ตโต จวิตฺวา ปุน คติวเสน อาลุลมานา อิทานิ สูกรโยนิยํ นิพฺพตฺติ, อิทํ การณํ ทิสฺวา มยา สิตํ ปาตุกตนฺติฯ ตํ สุตฺวา อานนฺทเตฺถรปฺปมุขา ภิกฺขู มหนฺตํ สํเวคํ ปฎิลภิํสุฯ สตฺถา เตสํ สํเวคํ อุปฺปาเทตฺวา ภวตณฺหาย อาทีนวํ ปกาเสโนฺต อนฺตรวีถิยํ ฐิตโกว อิมา คาถา อภาสิ –</p>


<ol>
<li>
‘‘ยถาปิ  
มูเล อนุปทฺทเว ทเฬฺห,  
  
ฉิโนฺนปิ รุโกฺข ปุนเรว รูหติ;  
  
เอวมฺปิ ตณฺหานุสเย อนูหเต,  
  
นิพฺพตฺตตี ทุกฺขมิทํ ปุนปฺปุนํฯ  
</li>
  
<li>
‘‘ยสฺส ฉตฺติํสติ โสตา, มนาปสวนา ภุสา;  
  
มหาวหนฺติ ทุทฺทิฎฺฐิํ, สงฺกปฺปา ราคนิสฺสิตาฯ  
</li>
  
<li>
‘‘สวนฺติ สพฺพธิ โสตา, ลตา อุปฺปชฺช ติฎฺฐติ;  
  
ตญฺจ ทิสฺวา ลตํ ชาตํ, มูลํ ปญฺญาย ฉินฺทถฯ  
</li>
  
<li>
‘‘สริตานิ สิเนหิตานิ จ,  
  
โสมนสฺสานิ โหนฺติ ชนฺตุโน;  
  
เต สาตสิตา สุเขสิโน,  
  
เต เว ชาติชรูปคา นราฯ  
</li>
  
<li>
‘‘ตสิณาย  
ปุรกฺขตา ปชา,  
  
ปริสปฺปนฺติ สโสว พนฺธิโต;  
  
สํโยชนสงฺคสตฺตกา,  
  
ทุกฺขมุเปนฺติ ปุนปฺปุนํ จิรายฯ  
</li>
  
<li>
‘‘ตสิณาย  
ปุรกฺขตา ปชา,  
  
ปริสปฺปนฺติ สโสว พนฺธิโต;  
  
ตสฺมา ตสิณํ วิโนทเย,  
  
อากงฺขนฺต วิราคมตฺตโน’’ติฯ  
</li>
  
<p>ตตฺถ ติ ยสฺส รุกฺขสฺส จตูสุ ทิสาสุ จตุธา เหฎฺฐา จ อุชุกเมว คเต ปญฺจวิธมูเล เฉทนผาลนปาจนวิชฺฌนาทีนํ เกนจิ อุปทฺทเวน อนุปทฺทเว ถิรปตฺตตาย ทเฬฺห โส รุโกฺข อุปริจฺฉิโนฺนปิ สาขานํ วเสน ปุนเทว รูหติ, เอวเมว ฉทฺวาริกาย ตณฺหาย อนุสเย  อรหตฺตมคฺคญาเณน อนุหเต อสมุจฺฉิเนฺน ตสฺมิํ ตสฺมิํ ภเว ชาติอาทิเภทํ อิทํ ทุกฺขํ ปุนปฺปุนํ นิพฺพตฺตติเยวาติ อโตฺถฯ
</ol></p>


<p>ติ ยสฺส ปุคฺคลสฺส ‘‘อิติ อชฺฌตฺติกสฺสูปาทาย อฎฺฐารส ตณฺหาวิจริตานิ พาหิรสฺสูปาทาย อฎฺฐารส ตณฺหาวิจริตานี’’ติ อิเมสํ ตณฺหาวิจริตานํ วเสน ฉตฺติํสติยา โสเตหิ สมนฺนาคตา มนาเปสุ รูปาทีสุ อาสวติ ปวตฺตตีติ มนาปสวนา ตณฺหา ภุสา พลวตี โหติ, ตํ ปุคฺคลํ วิปนฺนญาณตาย ทุทฺทิฎฺฐิํ ปุนปฺปุนํ อุปฺปชฺชนโต มหนฺตภาเวน มหา หุตฺวา ฌานํ วา วิปสฺสนํ วา อนิสฺสาย ราคนิสฺสิตา  สงฺกปฺปา วหนฺตีติ อโตฺถฯ</p>


<p>ติ อิเม ตณฺหาโสตา จกฺขุทฺวาราทีนํ วเสน สเพฺพสุ รูปาทีสุ อารมฺมเณสุ สวนโต, สพฺพาปิ รูปตณฺหา…เป.… ธมฺมตณฺหาติ สพฺพภเวสุ วา สวนโต สพฺพธิ สวนฺติ นามฯ ติ ปลิเวฐนเฎฺฐน สํสิพฺพนเฎฺฐน จ ลตา วิยาติ ลตาฯ ติ ฉหิ ทฺวาเรหิ อุปฺปชฺชิตฺวา รูปาทีสุ อารมฺมเณสุ ติฎฺฐติฯ ติ ตํ ปน ตณฺหาลตํ ‘‘เอเตฺถสา ตณฺหา อุปฺปชฺชมานา อุปฺปชฺชตี’’ติ ชาตฎฺฐานวเสน ทิสฺวาฯ ติ สเตฺถน วเน ชาตํ ลตํ วิย มคฺคปญฺญาย มูเล ฉินฺทถาติ อโตฺถฯ</p>


<p>ติ  อนุสฎานิ ปยาตานิฯ ติ จีวราทีสุ ปวตฺตสิเนหวเสน สิเนหิตานิ จ, ตณฺหาสิเนหมกฺขิตานีติ อโตฺถฯ ติ ตณฺหาวสิกสฺส ชนฺตุโน เอวรูปานิ โสมนสฺสานิ ภวนฺติฯ ติ เต ตณฺหาวสิกา ปุคฺคลา สาตนิสฺสิตา สุขนิสฺสิตา จ หุตฺวา สุเขสิโน สุขปริเยสิโน ภวนฺติฯ ติ เย เอวรูปา นรา, เต ชาติชราพฺยาธิมรณานิ อุปคจฺฉนฺติเยวาติ ชาติชรูปคา นาม โหนฺติฯ ติ อิเม สตฺตา ตาสกรเณน ตสิณาติ สงฺขฺยํ คตาย ตณฺหาย ปุรกฺขตา ปริวาริตา หุตฺวาฯ</p>


<p>ติ ลุเทฺทน อรเญฺญ พโทฺธ สโส วิย ปริสปฺปนฺติ ภายนฺติฯ ติ  ทสวิเธน สํโยชนสเงฺคน เจว สตฺตวิเธน ราคสงฺคาทินา จ สตฺตา พทฺธา ตสฺมิํ วา ลคฺคา หุตฺวาฯ ติ จิรํ ทีฆมทฺธานํ ปุนปฺปุนํ ชาติอาทิกํ ทุกฺขํ อุปคจฺฉนฺตีติ อโตฺถฯ ติ ยสฺมา ตสิณาย ปุรกฺขตา ปลิเวฐิตา สตฺตา, ตสฺมา อตฺตโน วิราคํ ราคาทิวิคมํ นิพฺพานํ ปเตฺถโนฺต อากงฺกมาโน ภิกฺขุ อรหตฺตมเคฺคเนตํ ตสิณํ วิโนทเย ปนุทิตฺวา นีหริตฺวา ฉเฑฺฑยฺยาติ อโตฺถฯ</p>


<p>เทสนาวสาเน  พหู โสตาปตฺติผลาทีนิ ปาปุณิํสุฯ</p>


<p>สาปิ โข สูกรโปติกา ตโต จวิตฺวา สุวณฺณภูมิยํ ราชกุเล นิพฺพตฺติ, ตโต จุตา พาราณสิยํ, ตโต จุตา สุปฺปารกปฎฺฎเน อสฺสวาณิชเคเห นิพฺพตฺติ, ตโต จุตา กาวีรปฎฺฎเน นาวิกสฺส เคเห นิพฺพตฺติ, ตโต จุตา อนุราธปุเร อิสฺสรกุลเคเห นิพฺพตฺติ, ตโต จุตา ตเสฺสว ทกฺขิณทิสาย โภกฺกนฺตคาเม สุมนสฺส นาม กุฎุมฺพิกสฺส ธีตา นาเมน สุมนา เอว หุตฺวา นิพฺพตฺติฯ อถสฺสา ปิตา ตสฺมิํ คาเม ฉฑฺฑิเต ทีฆวาปิรฎฺฐํ คนฺตฺวา มหามุนิคาเม นาม วสิฯ ตตฺถ นํ ทุฎฺฐคามณิรโญฺญ อมโจฺจ ลกุณฺฑกอติมฺพโร นาม เกนจิเทว กรณีเยน คโต ทิสฺวา มหนฺตํ มงฺคลํ กตฺวา อาทาย มหาปุณฺณคามํ คโตฯ อถ นํ โกฎิปพฺพตมหาวิหารวาสี มหาอนุรุทฺธเตฺถโร นาม ตตฺถ ปิณฺฑาย จริตฺวา ตสฺสา เคหทฺวาเร ฐิโต ทิสฺวา ภิกฺขูหิ สทฺธิํ กเถสิ, ‘‘อาวุโส, สูกรโปติกา นาม ลกุณฺฑกอติมฺพรมหามตฺตสฺส  ภริยภาวํ ปตฺตา, อโห อจฺฉริย’’นฺติฯ สา ตํ กถํ สุตฺวา อตีตภเว  อุคฺฆาเฎตฺวา ชาติสฺสรญาณํ ปฎิลภิฯ ตงฺขณเญฺญว อุปฺปนฺนสํเวคา สามิกํ ยาจิตฺวา มหเนฺตน อิสฺสริเยน ปญฺจพลกเตฺถรีนํ สนฺติเก ปพฺพชิตฺวา ติสฺสมหาวิหาเร มหาสติปฎฺฐานสุตฺตกถํ สุตฺวา โสตาปตฺติผเล ปติฎฺฐหิฯ ปจฺฉา ทมิฬมทฺทเน กเต ญาตีนํ วสนฎฺฐานํ โภกฺกนฺตคามเมว คนฺตฺวา ตตฺถ วสนฺตี กลฺลมหาวิหาเร อาสีวิโสปมสุตฺตนฺตํ สุตฺวา อรหตฺตํ ปาปุณิฯ</p>


<p>สา ปรินิพฺพานทิวเส ภิกฺขุภิกฺขุนีหิ ปุจฺฉิตา ภิกฺขุนิสงฺฆสฺส สพฺพํ อิมํ ปวตฺติํ นิรนฺตรํ กเถตฺวา สนฺนิปติตสฺส ภิกฺขุสงฺฆสฺส มเชฺฌ มณฺฑลารามวาสินา ธมฺมปทภาณกมหาติสฺสเตฺถเรน สทฺธิํ สํสนฺทิตฺวา ‘‘อหํ ปุเพฺพ มนุสฺสโยนิยํ นิพฺพตฺติตฺวา ตโต จุตา กุกฺกุฎี หุตฺวา ตตฺถ เสนสฺส สนฺติกา สีสเจฺฉทํ ปตฺวา ราชคเห นิพฺพตฺตา, ปริพฺพาชิกาสุ ปพฺพชิตฺวา ปฐมชฺฌานภูมิยํ นิพฺพตฺติตฺวา ตโต จุตา เสฎฺฐิกุเล นิพฺพตฺตา นจิรเสฺสว จวิตฺวา สูกรโยนิํ คนฺตฺวา ตโต จุตา สุวณฺณภูมิํ, ตโต จุตา พาราณสิํ, ตโต จุตา สุปฺปารกปฎฺฎนํ, ตโต จุตา กาวีรปฎฺฎนํ, ตโต จุตา อนุราธปุรํ, ตโต จุตา โภกฺกนฺตคาม’’นฺติ เอวํ สมวิสเม เตรส อตฺตภาเว ปตฺวา ‘‘อิทานิ อุกฺกณฺฐิตฺวา ปพฺพชิตฺวา อรหตฺตํ ปตฺตา, สเพฺพปิ อปฺปมาเทน สมฺปาเทถา’’ติ วตฺวา จตโสฺส ปริสา สํเวเชตฺวา ปรินิพฺพายีติฯ</p>

</p>


<h3>๓. วิพฺภนฺตภิกฺขุวตฺถุ</h3>
<p>   ติ อิมํ ธมฺมเทสนํ สตฺถา เวฬุวเน วิหรโนฺต เอกํ วิพฺภนฺตกํ ภิกฺขุํ อารพฺภ กเถสิฯ</p>


<p>เอโก กิร มหากสฺสปเตฺถรสฺส สทฺธิวิหาริโก หุตฺวา จตฺตาริ ฌานานิ อุปฺปาเทตฺวาปิ อตฺตโน มาตุลสฺส สุวณฺณการสฺส เคเห วิสภาคารมฺมณํ ทิสฺวา ตตฺถ ปฎิพทฺธจิโตฺต วิพฺภมิฯ อถ นํ มนุสฺสา อลสภาเวน กมฺมํ กาตุํ อนิจฺฉนฺตํ เคหา นีหริํสุฯ โส ปาปมิตฺตสํสเคฺคน โจรกเมฺมน ชีวิกํ กเปฺปโนฺต วิจริฯ อถ นํ เอกทิวสํ คเหตฺวา  ปจฺฉาพาหํ คาฬฺหพนฺธนํ พนฺธิตฺวา จตุเกฺก จตุเกฺก กสาหิ ตาเฬนฺตา อาฆาตนํ นยิํสุฯ เถโร ปิณฺฑาย จริตุํ ปวิสโนฺต ตํ ทกฺขิเณน ทฺวาเรน นีหริยมานํ ทิสฺวา พนฺธนํ สิถิลํ กาเรตฺวา ‘‘ปุเพฺพ ตยา ปริจิตกมฺมฎฺฐานํ ปุน อาวเชฺชหี’’ติ อาหฯ โส เตน โอวาเทน สตุปฺปาทํ ลภิตฺวา ปุน จตุตฺถชฺฌานํ นิพฺพเตฺตสิฯ อถ นํ ‘‘อาฆาตนํ เนตฺวา ฆาเตสฺสามา’’ติ สูเล อุตฺตาเสสุํฯ โส น ภายติ น สนฺตสติฯ อถสฺส ตสฺมิํ ตสฺมิํ ทิสาภาเค ฐิตา มนุสฺสา อสิสตฺติโตมราทีนิ อาวุธานิ อุกฺขิปิตฺวาปิ ตํ อสนฺตสนฺตเมว ทิสฺวา ‘‘ปสฺสถ, โภ, อิมํ ปุริสํ, อเนกสตานญฺหิ อาวุธหตฺถานํ ปุริสานํ มเชฺฌ เนว ฉมฺภติ น เวธติ, อโห อจฺฉริย’’นฺติ อจฺฉริยพฺภุตชาตา มหานาทํ นทิตฺวา รโญฺญ ตํ ปวตฺติํ อาโรเจสุํฯ ราชา ตํ การณํ สุตฺวา ‘‘วิสฺสเชฺชถ น’’นฺติ อาหฯ สตฺถุ สนฺติกมฺปิ  คนฺตฺวา ตมตฺถํ อาโรจยิํสุฯ สตฺถา โอภาสํ ผริตฺวา ตสฺส ธมฺมํ เทเสโนฺต อิมํ คาถมาห –</p>


<ol>
<li>
‘‘โย นิพฺพนโถ วนาธิมุโตฺต,  
  
วนมุโตฺต วนเมว ธาวติ;  
  
ตํ ปุคฺคลเมถ ปสฺสถ,  
  
มุโตฺต พนฺธนเมว ธาวตี’’ติฯ  
</li>
  
<p>ตสฺสโตฺถ – โย ปุคฺคโล คิหิภาเว อาลยสงฺขาตํ วนถํ ฉเฑฺฑตฺวา ปพฺพชิตตาย นิพฺพนโถ ทิพฺพวิหารสงฺขาเต ตโปวเน อธิมุโตฺต ฆราวาสพนฺธนสงฺขาตา ตณฺหาวนา มุโตฺต หุตฺวา ปุน ฆราวาสพนฺธนสงฺขาตํ ตณฺหาวนเมว ธาวติ, เอถ ตํ ปุคฺคลํ ปสฺสถ, เอโส ฆราวาสพนฺธนโต มุโตฺต ฆราวาสพนฺธนเมว ธาวตีติฯ
</ol></p>


<p>อิมํ  ปน เทสนํ สุตฺวา โส ราชปุริสานํ อนฺตเร สูลเคฺค นิสิโนฺนว อุทยพฺพยํ ปฎฺฐเปตฺวา ติลกฺขณํ อาโรเปตฺวา สงฺขาเร สมฺมสโนฺต โสตาปตฺติผลํ ปตฺวา สมาปตฺติสุขํ อนุภวโนฺต เวหาสํ อุปฺปติตฺวา อากาเสเนว สตฺถุ สนฺติกํ คนฺตฺวา สตฺถารํ วนฺทิตฺวา สราชิกาย ปริสาย มเชฺฌเยว อรหตฺตํ ปาปุณีติฯ</p>

</p>


<h3>๔. พนฺธนาคารวตฺถุ</h3>
<p>  นฺติ อิมํ ธมฺมเทสนํ สตฺถา เชตวเน วิหรโนฺต พนฺธนาคารํ อารพฺภ กเถสิฯ</p>


<p>เอกสฺมิํ กิร กาเล พหู สนฺธิเจฺฉทกปนฺถฆาตกมนุสฺสฆาตเก โจเร  อาเนตฺวา โกสลรโญฺญ ทสฺสยิํสุฯ เต ราชา อนฺทุพนฺธนรชฺชุพนฺธนสงฺขลิกพนฺธเนหิ พนฺธาเปสิฯ ติํสมตฺตาปิ โข ชานปทา ภิกฺขู สตฺถารํ ทฎฺฐุกามา อาคนฺตฺวา ทิสฺวา วนฺทิตฺวา ปุนทิวเส สาวตฺถิํ ปิณฺฑาย จรนฺตา พนฺธนาคารํ คนฺตฺวา เต โจเร ทิสฺวา ปิณฺฑปาตปฎิกฺกนฺตา สายนฺหสมเย ตถาคตํ อุปสงฺกมิตฺวา, ‘‘ภเนฺต, อชฺช อเมฺหหิ ปิณฺฑาย จรเนฺตหิ พนฺธนาคาเร พหู โจรา อนฺทุพนฺธนาทีหิ พทฺธา มหาทุกฺขํ อนุภวนฺตา ทิฎฺฐา, เต ตานิ พนฺธนานิ ฉินฺทิตฺวา ปลายิตุํ น สโกฺกนฺติ, อตฺถิ นุ โข, ภเนฺต, เตหิ พนฺธเนหิ ถิรตรํ อญฺญํ พนฺธนํ นามา’’ติ ปุจฺฉิํสุฯ สตฺถา, ‘‘ภิกฺขเว, กิํ พนฺธนานิ นาเมตานิ, ยํ ปเนตํ ธนธญฺญปุตฺตทาราทีสุ ตณฺหาสงฺขาตํ กิเลสพนฺธนํ, เอตํ เอเตหิ สตคุเณน สหสฺสคุเณน สตสหสฺสคุเณน ถิรตรํ, เอวํ มหนฺตมฺปิ ปเนตํ ทุจฺฉินฺทนิยํ พนฺธนํ โปราณกปณฺฑิตา ฉินฺทิตฺวา หิมวนฺตํ ปวิสิตฺวา ปพฺพชิํสู’’ติ วตฺวา อตีตํ อาหริ –</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต เอกสฺมิํ ทุคฺคตคหปติกุเล นิพฺพตฺติฯ ตสฺส วยปฺปตฺตสฺส ปิตา กาลมกาสิฯ โส ภติํ กตฺวา มาตรํ โปเสสิฯ อถสฺส มาตา อนิจฺฉมานเสฺสว เอกํ กุลธีตรํ เคเห กตฺวา อปรภาเค กาลมกาสิฯ ภริยายปิสฺส กุจฺฉิยํ คโพฺภ ปติฎฺฐหิฯ โส คพฺภสฺส ปติฎฺฐิตภาวํ อชานโนฺตว, ‘‘ภเทฺท, ตฺวํ ภติํ กตฺวา ชีว, อหํ ปพฺพชิสฺสามี’’ติ อาหฯ ‘‘สามิ, นนุ คโพฺภ  เม ปติฎฺฐิโต, มยิ วิชาตาย ทารกํ ทิสฺวา ปพฺพชิสฺสสี’’ติ อาหฯ โส ‘‘สาธู’’ติ สมฺปฎิจฺฉิตฺวา ตสฺสา วิชาตกาเล, ‘‘ภเทฺท, ตฺวํ โสตฺถินา วิชาตา, อิทานิ อหํ ปพฺพชิสฺสามี’’ติ อาปุจฺฉิฯ อถ นํ สา ‘‘ปุตฺตสฺส  ตาว ถนปานโต อปคมนกาลํ อาคเมหี’’ติ วตฺวา ปุน คพฺภํ คณฺหิฯ โส จิเนฺตสิ – ‘‘อิมํ สมฺปฎิจฺฉาเปตฺวา คนฺตุํ น สกฺกา, อิมิสฺสา อนาจิกฺขิตฺวาว ปลายิตฺวา ปพฺพชิสฺสามี’’ติฯ โส  ตสฺสา อนาจิกฺขิตฺวาว รตฺติภาเค อุฎฺฐาย ปลายิฯ อถ นํ นครคุตฺติกา อคฺคเหสุํฯ โส ‘‘อหํ, สามิ, มาตุโปสโก นาม, วิสฺสเชฺชถ ม’’นฺติ อตฺตานํ วิสฺสชฺชาเปตฺวา เอกสฺมิํ ฐาเน วสิตฺวา อิสิปพฺพชฺชํ ปพฺพชิตฺวา อภิญฺญาสมาปตฺติโย ลภิตฺวา ฌานกีฬาย กีฬโนฺต วิหาสิฯ โส ตตฺถ วสโนฺตเยว ‘‘เอวรูปมฺปิ นาม เม ทุจฺฉินฺทนิยํ ปุตฺตทารพนฺธนํ กิเลสพนฺธนํ ฉินฺน’’นฺติ อิมํ อุทานํ อุทาเนสิฯ</p>


<p>สตฺถา อิมํ อตีตํ อาหริตฺวา เตน อุทานิตํ อุทานํ ปกาเสโนฺต อิมา คาถา อภาสิ –</p>


<ol>
<li>
‘‘น ตํ ทฬฺหํ พนฺธนมาหุ ธีรา,  
  
ยทายสํ ทารุชปพฺพชญฺจ;  
  
สารตฺตรตฺตา มณิกุณฺฑเลสุ,  
  
ปุเตฺตสุ ทาเรสุ จ ยา อเปกฺขาฯ  
</li>
  
<li>
‘‘เอตํ ทฬฺหํ พนฺธนมาหุ ธีรา,  
  
โอหารินํ สิถิลํ ทุปฺปมุญฺจํ;  
  
เอตมฺปิ เฉตฺวาน ปริพฺพชนฺติ,  
  
อนเปกฺขิโน กามสุขํ ปหายา’’ติฯ  
</li>
  
<p>ตตฺถ  ติ พุทฺธาทโย ปณฺฑิตปุริสา ยํ สงฺขลิกสงฺขาตํ อยสา นิพฺพตฺตํ อายสํ, อนฺทุพนฺธนสงฺขาตํ ทารุชํ, ยญฺจ ปพฺพชติเณหิ วา อเญฺญหิ วา วากาทีหิ รชฺชุํ กตฺวา กตํ รชฺชุพนฺธนํ, ตํ อสิอาทีหิ ฉินฺทิตุํ สกฺกุเณยฺยภาเวน ถิรนฺติ น วทนฺตีติ อโตฺถฯ ติ สารตฺตา หุตฺวา รตฺตา, พหลตรราครตฺตาติ อโตฺถฯ ติ มณีสุ เจว กุณฺฑเลสุ จ, มณิวิจิเตฺตสุ วา กุณฺฑเลสุฯ นฺติ เย มณิกุณฺฑเลสุ สารตฺตรตฺตา, เตสํ โส ราโค จ ยา ปุตฺตทาเรสุ อเปกฺขา ตณฺหา, เอตํ กิเลสมยํ พนฺธนญฺจ ปณฺฑิตปุริสา ทฬฺหนฺติ วทนฺติฯ นฺติ อากฑฺฒิตฺวา จตูสุ อปาเยสุ ปาตนโต อวหรติ เหฎฺฐา หรตีติ โอหารินํฯ นฺติ พนฺธนฎฺฐาเน ฉวิจมฺมมํสานิ น ฉินฺทติ, โลหิตํ น นีหรติ, พนฺธนภาวมฺปิ อชานาเปตฺวา ถลปถชลปถาทีสุ กมฺมานิ กาตุํ เทตีติ สิถิลํฯ นฺติ โลภวเสน หิ เอกวารมฺปิ อุปฺปนฺนํ กิเลสพนฺธนํ ทฎฺฐฎฺฐานโต กจฺฉโป  วิย ทุโมฺมจิยํ  โหตีติ ทุปฺปมุญฺจํฯ ติ เอตํ ทฬฺหมฺปิ กิเลสพนฺธนํ ญาณขเคฺคน ฉินฺทิตฺวา อนเปกฺขิโน  หุตฺวา กามสุขํ ปหาย ปริพฺพชนฺติ, ปกฺกมนฺติ ปพฺพชนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๕. เขมาเถรีวตฺถุ</h3>
<p>ติ อิมํ ธมฺมเทสนํ สตฺถา เวฬุวเน วิหรโนฺต เขมํ นาม รโญฺญ พิมฺพิสารสฺส อคฺคมเหสิํ อารพฺภ กเถสิฯ</p>


<p>สา กิร ปทุมุตฺตรปาทมูเล ปตฺถิตปตฺถนา อติวิย อภิรูปา ปาสาทิกา อโหสิฯ ‘‘สตฺถา กิร รูปสฺส โทสํ กเถตี’’ติ สุตฺวา ปน สตฺถุ สนฺติกํ คนฺตุํ น อิจฺฉิฯ ราชา ตสฺสา รูปมทมตฺตภาวํ ญตฺวา เวฬุวนวณฺณนาปฎิสํยุตฺตานิ คีตานิ กาเรตฺวา นฎาทีนํ ทาเปสิฯ เตสํ ตานิ คายนฺตานํ สทฺทํ สุตฺวา ตสฺสา เวฬุวนํ อทิฎฺฐปุพฺพํ วิย อสุตปุพฺพํ วิย จ อโหสิฯ สา ‘‘กตรํ อุยฺยานํ สนฺธาย คายถา’’ติ ปุจฺฉิตฺวา, ‘‘เทวี, ตุมฺหากํ เวฬุวนุยฺยานเมวา’’ติ วุเตฺต อุยฺยานํ คนฺตุกามา อโหสิฯ สตฺถา ตสฺสา อาคมนํ ญตฺวา ปริสมเชฺฌ นิสีทิตฺวา ธมฺมํ เทเสโนฺตว ตาลวณฺฎํ อาทาย อตฺตโน ปเสฺส ฐตฺวา พีชมานํ อภิรูปํ อิตฺถิํ นิมฺมินิฯ เขมา, เทวีปิ ปวิสมานาว ตํ อิตฺถิํ ทิสฺวา จิเนฺตสิ – ‘‘สมฺมาสมฺพุโทฺธ รูปสฺส โทสํ กเถตีติ วทนฺติ, อยญฺจสฺส สนฺติเก อิตฺถี พีชยมานา ฐิตา, นาหํ อิมิสฺสา กลภาคมฺปิ  อุเปมิ, น มยา อีทิสํ อิตฺถิรูปํ ทิฎฺฐปุพฺพํ, สตฺถารํ อภูเตน อพฺภาจิกฺขนฺติ มเญฺญ’’ติ จิเนฺตตฺวา ตถาคตสฺส กถาสทฺทมฺปิ อนิสาเมตฺวา ตเมว อิตฺถิํ โอโลกยมานา อฎฺฐาสิฯ สตฺถา ตสฺสา ตสฺมิํ รูเป อุปฺปนฺนพหุมานตํ ญตฺวา ตํ รูปํ ปฐมวยาทิวเสน ทเสฺสตฺวา เหฎฺฐา วุตฺตนเยเนว ปริโยสาเน อฎฺฐิมตฺตาวสานํ กตฺวา ทเสฺสสิฯ เขมา ตํ ทิสฺวา ‘‘เอวรูปมฺปิ นาเมตํ รูปํ มุหุเตฺตเนว ขยวยํ สมฺปตฺตํ, นตฺถิ วต อิมสฺมิํ รูเป สาโร’’ติ จิเนฺตสิฯ สตฺถา ตสฺสา จิตฺตาจารํ โอโลเกตฺวา, ‘‘เขเม, ตฺวํ ‘อิมสฺมิํ รูเป สาโร อตฺถี’ติ จิเนฺตสิ, ปสฺส ทานิสฺส อสารภาว’’นฺติ วตฺวา อิมํ คาถมาห –</p>


<p>
‘‘อาตุรํ  
  
อสุจิํ ปูติํ, ปสฺส เขเม สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภิปตฺถิต’’นฺติฯ (อป. เถรี ๒.๒.๓๕๔);  
</p>
  
<p>สา คาถาปริโยสาเน โสตาปตฺติผเล ปติฎฺฐหิฯ อถ นํ สตฺถา, ‘‘เขเม, อิเม สตฺตา ราครตฺตา โทสปทุฎฺฐา โมหมูฬฺหา อตฺตโน ตณฺหาโสตํ สมติกฺกมิตุํ น สโกฺกนฺติ, ตเตฺถว ลคฺคนฺตี’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘เย ราครตฺตานุปตนฺติ โสตํ,  
  
สยํ กตํ มกฺกฎโกว ชาลํ;  
  
เอตมฺปิ เฉตฺวาน วชนฺติ ธีรา,  
  
อนเปกฺขิโน สพฺพทุกฺขํ ปหายา’’ติฯ  
</li>
  
<p>ตตฺถ นฺติ ยถา นาม มกฺกฎโก สุตฺตชาลํ กตฺวา มเชฺฌ ฐาเน นาภิมณฺฑเล นิปโนฺน ปริยเนฺต ปติตํ ปฎงฺคํ วา มกฺขิกํ วา เวเคน คนฺตฺวา วิชฺฌิตฺวา ตสฺส รสํ ปิวิตฺวา ปุน คนฺตฺวา ตสฺมิํเยว  ฐาเน นิปชฺชติ, เอวเมว เย สตฺตา ราครตฺตา โทสปทุฎฺฐา โมหมูฬฺหา สยํกตํ ตณฺหาโสตํ อนุปตนฺติ, เต ตํ สมติกฺกมิตุํ น สโกฺกนฺติ, เอวํ ทุรติกฺกมํฯ ติ ปณฺฑิตา เอตํ พนฺธนํ เฉตฺวา อนเปกฺขิโน นิราลยา หุตฺวา อรหตฺตมเคฺคน สพฺพทุกฺขํ ปหาย วชนฺติ, คจฺฉนฺตีติ อโตฺถฯ
</ol></p>


<p>เทสนาวสาเน เขมา อรหเตฺต ปติฎฺฐหิ, มหาชนสฺสาปิ สาตฺถิกา ธมฺมเทสนา อโหสิฯ สตฺถา ราชานํ อาห – ‘‘มหาราช, เขมาย ปพฺพชิตุํ วา ปรินิพฺพายิตุํ วา วฎฺฎตี’’ติฯ ภเนฺต, ปพฺพาเชถ นํ, อลํ ปรินิพฺพาเนนาติฯ สา ปพฺพชิตฺวา อคฺคสาวิกา อโหสีติฯ</p>

</p>


<h3>๖. อุคฺคเสนวตฺถุ</h3>
<p>ติ อิมํ ธมฺมเทสนํ สตฺถา เวฬุวเน วิหรโนฺต อุคฺคเสนํ อารพฺภ กเถสิฯ</p>


<p>ปญฺจสตา  กิร นฎา สํวจฺฉเร วา ฉมาเส วา ปเตฺต ราชคหํ คนฺตฺวา รโญฺญ สตฺตาหํ สมชฺชํ  กตฺวา พหุํ หิรญฺญสุวณฺณํ ลภนฺติ, อนฺตรนฺตเร อุเกฺขปทายานํ ปริยโนฺต นตฺถิฯ มหาชโน มญฺจาติมญฺจาทีสุ ฐตฺวา สมชฺชํ โอโลเกสิฯ อเถกา ลงฺฆิกธีตา วํสํ อภิรุยฺห ตสฺส อุปริ ปริวตฺติตฺวา ตสฺส ปริยเนฺต อากาเส จงฺกมมานา นจฺจติ เจว คายติ จฯ ตสฺมิํ สมเย  อุคฺคเสโน นาม เสฎฺฐิปุโตฺต สหายเกน สทฺธิํ มญฺจาติมเญฺจ ฐิโต ตํ โอโลเกตฺวา ตสฺสา หตฺถปาทวิเกฺขปาทีสุ อุปฺปนฺนสิเนโห เคหํ คนฺตฺวา ‘‘ตํ ลภโนฺต ชีวิสฺสามิ, อลภนฺตสฺส เม อิเธว มรณ’’นฺติ อาหารูปเจฺฉทํ กตฺวา มญฺจเก นิปชฺชิฯ มาตาปิตูหิ, ‘‘ตาต, กิํ เต รุชฺชตี’’ติ ปุจฺฉิโตปิ ‘‘ตํ เม นฎธีตรํ ลภนฺตสฺส ชีวิตํ อตฺถิ, อลภนฺตสฺส เม อิเธว มรณ’’นฺติ วตฺวา, ‘‘ตาต, มา เอวํ กริ, อญฺญํ เต อมฺหากํ กุลสฺส จ โภคานญฺจ อนุรูปํ กุมาริกํ อาเนสฺสามา’’ติ วุเตฺตปิ ตเถว วตฺวา นิปชฺชิฯ อถสฺส ปิตา พหุํ ยาจิตฺวาปิ ตํ สญฺญาเปตุํ อสโกฺกโนฺต ตสฺส สหายํ ปโกฺกสาเปตฺวา กหาปณสหสฺสํ ทตฺวา ‘‘อิเม กหาปเณ คเหตฺวา อตฺตโน ธีตรํ มยฺหํ ปุตฺตสฺส เทตู’’ติ ปหิณิฯ โส ‘‘นาหํ กหาปเณ คเหตฺวา เทมิ, สเจ ปน โส อิมํ อลภิตฺวา ชีวิตุํ น สโกฺกติ, เตน หิ อเมฺหหิ สทฺธิํเยว วิจรตุ, ทสฺสามิสฺส ธีตร’’นฺติ อาหฯ มาตาปิตโร ปุตฺตสฺส ตมตฺถํ อาโรเจสุํฯ โส ‘‘อหํ เตหิ สทฺธิํ วิจริสฺสามี’’ติ วตฺวา ยาจนฺตานมฺปิ เตสํ กถํ อนาทิยิตฺวา นิกฺขมิตฺวา นาฎกสฺส สนฺติกํ อคมาสิฯ โส ตสฺส ธีตรํ ทตฺวา เตน สทฺธิํเยว คามนิคมราชธานีสุ สิปฺปํ ทเสฺสโนฺต วิจริฯ</p>


<p>สาปิ เตน สทฺธิํ สํวาสมนฺวาย นจิรเสฺสว ปุตฺตํ ลภิตฺวา กีฬาปยมานา ‘‘สกฎโคปกสฺส ปุตฺต, ภณฺฑหารกสฺส ปุตฺต, กิญฺจิ อชานกสฺส ปุตฺตา’’ติ วทติฯ โสปิ เนสํ สกฎปริวตฺตกํ กตฺวา ฐิตฎฺฐาเน โคณานํ ติณํ อาหรติ, สิปฺปทสฺสนฎฺฐาเน ลทฺธภณฺฑกํ อุกฺขิปิตฺวา หรติ ฯ ตเทว กิร สนฺธาย สา อิตฺถี ปุตฺตํ กีฬาปยมานา ตถา วทติฯ โส อตฺตานํ อารพฺภ ตสฺสา คายนภาวํ ญตฺวา ตํ ปุจฺฉิ – ‘‘มํ สนฺธาย กเถสี’’ติ? ‘‘อาม, ตํ สนฺธายา’’ติฯ ‘‘เอวํ สเนฺต อหํ ปลายิสฺสามี’’ติ ฯ สา ‘‘กิํ ปน มยฺหํ ตยา ปลายิเตน วา อาคเตน วา’’ติ ปุนปฺปุนํ ตเทว คีตํ คายติฯ สา กิร อตฺตโน รูปสมฺปตฺติเญฺจว ธนลาภญฺจ นิสฺสาย ตํ กิสฺมิญฺจิ น มญฺญติฯ โส ‘‘กิํ นุ โข นิสฺสาย อิมิสฺสา อยํ มาโน’’ติ จิเนฺตโนฺต ‘‘สิปฺปํ นิสฺสายา’’ติ ญตฺวา ‘‘โหตุ, สิปฺปํ อุคฺคณฺหิสฺสามี’’ติ สสุรํ อุปสงฺกมิตฺวา ตสฺส ชานนกสิปฺปํ อุคฺคณฺหิตฺวา คามนิคมาทีสุ สิปฺปํ ทเสฺสโนฺต อนุปุเพฺพน ราชคหํ อาคนฺตฺวา ‘‘อิโต สตฺตเม ทิวเส อุคฺคเสโน เสฎฺฐิปุโตฺต นครวาสีนํ สิปฺปํ ทเสฺสสฺสตี’’ติ อาโรจาเปสิฯ</p>


<p>นครวาสิโน  มญฺจาติมญฺจาทโย พนฺธาเปตฺวา สตฺตเม ทิวเส สนฺนิปติํสุฯ โสปิ สฎฺฐิหตฺถํ วํสํ อภิรุยฺห ตสฺส มตฺถเก อฎฺฐาสิฯ ตํ ทิวสํ สตฺถา ปจฺจูสกาเล โลกํ โวโลเกโนฺต ตํ อตฺตโน ญาณชาลสฺส อโนฺต ปวิฎฺฐํ ทิสฺวา ‘‘กิํ นุ โข ภวิสฺสตี’’ติ อาวเชฺชโนฺต ‘‘เสฺว เสฎฺฐิปุโตฺต สิปฺปํ ทเสฺสสฺสามีติ วํสมตฺถเก ฐสฺสติ, ตสฺส ทสฺสนตฺถํ มหาชโน สนฺนิปติสฺสติฯ ตตฺร อหํ จตุปฺปทิกํ คาถํ เทเสสฺสามิ, ตํ สุตฺวา จตุราสีติยา ปาณสหสฺสานํ ธมฺมาภิสมโย ภวิสฺสติ, อุคฺคเสโนปิ อรหเตฺต ปติฎฺฐหิสฺสตี’’ติ อญฺญาสิฯ สตฺถา ปุนทิวเส กาลํ สลฺลเกฺขตฺวา ภิกฺขุสงฺฆปริวุโต ราชคหํ ปิณฺฑาย ปาวิสิฯ อุคฺคเสโนปิ สตฺถริ อโนฺตนครํ อปวิเฎฺฐเยว อุนฺนาทนตฺถาย มหาชนสฺส องฺคุลิสญฺญํ ทตฺวา วํสมตฺถเก  ปติฎฺฐาย อากาเสเยว สตฺต วาเร ปริวตฺติตฺวา โอรุยฺห วํสมตฺถเก อฎฺฐาสิฯ ตสฺมิํ ขเณ สตฺถา นครํ ปวิสโนฺต ยถา ตํ ปริสา น โอโลเกติ, เอวํ กตฺวา อตฺตานเมว โอโลกาเปสิฯ อุคฺคเสโน ปริสํ โอโลเกตฺวา ‘‘น มํ ปริสา โอโลเกตี’’ติ โทมนสฺสปฺปโตฺต ‘‘อิทํ มยา สํวจฺฉเร กตฺตพฺพํ สิปฺปํ, สตฺถริ นครํ ปวิสเนฺต ปริสา มํ อโนโลเกตฺวา สตฺถารเมว โอโลเกติ, โมฆํ วต เม สิปฺปทสฺสนํ ชาต’’นฺติ จิเนฺตสิฯ</p>


<p>สตฺถา ตสฺส จิตฺตํ ญตฺวา มหาโมคฺคลฺลานํ อามเนฺตตฺวา ‘‘คจฺฉ, โมคฺคลฺลาน, เสฎฺฐิปุตฺตํ วเทหิ ‘สิปฺปํ กิร ทเสฺสตู’’’ติ อาหฯ เถโร คนฺตฺวา วํสสฺส เหฎฺฐา ฐิโต เสฎฺฐิปุตฺตํ อามเนฺตตฺวา อิมํ คาถมาห –</p>


<p>
‘‘อิงฺฆ  
ปสฺส นฎปุตฺต, อุคฺคเสน มหพฺพล;  
  
กโรหิ รงฺคํ ปริสาย, หาสยสฺสุ มหาชน’’นฺติฯ  
</p>
  
<p>โส เถรสฺส กถํ สุตฺวา ตุฎฺฐมานโส หุตฺวา ‘‘สตฺถา มเญฺญ มม สิปฺปํ ปสฺสิตุกาโม’’ติ วํสมตฺถเก ฐิตโกว อิมํ คาถมาห –</p>


<p>
‘‘อิงฺฆ ปสฺส มหาปญฺญ, โมคฺคลฺลาน มหิทฺธิก;  
  
กโรมิ รงฺคํ ปริสาย, หาสยามิ มหาชน’’นฺติฯ  
</p>
  
<p>เอวญฺจ ปน วตฺวา วํสมตฺถกโต เวหาสํ อพฺภุคฺคนฺตฺวา อากาเสว จุทฺทสกฺขตฺตุํ ปริวตฺติตฺวา โอรุยฺห วํสมตฺถเกว อฎฺฐาสิฯ อถ นํ สตฺถา, ‘‘อุคฺคเสน, ปณฺฑิเตน นาม อตีตานาคตปจฺจุปฺปเนฺนสุ  ขเนฺธสุ อาลยํ ปหาย ชาติอาทีหิ มุจฺจิตุํ วฎฺฎตี’’ติ วตฺวา อิมํ คาถมาห –</p>


<ol>
<li>
‘‘มุญฺจ ปุเร มุญฺจ ปจฺฉโต,  
  
มเชฺฌ มุญฺจ ภวสฺส ปารคู;  
  
สพฺพตฺถ วิมุตฺตมานโส,  
  
น ปุนํ ชาติชรํ อุเปหิสี’’ติฯ  
</li>
  
<p>ตตฺถ  ติ อตีเตสุ ขเนฺธสุ อาลยํ นิกนฺติํ อโชฺฌสานํ ปตฺถนํ ปริยุฎฺฐานํ คาหํ ปรามาสํ ตณฺหํ มุญฺจฯ ติ อนาคเตสุปิ ขเนฺธสุ อาลยาทีนิ มุญฺจฯ ติ ปจฺจุปฺปเนฺนสุปิ ตานิ มุญฺจฯ ติ เอวํ สเนฺต ติวิธสฺสาปิ ภวสฺส อภิญฺญาปริญฺญาปหานภาวนาสจฺฉิกิริยวเสน ปารคู ปารงฺคโต หุตฺวา ขนฺธธาตุอายตนาทิเภเท สพฺพสงฺขเต วิมุตฺตมานโส วิหรโนฺต ปุน ชาติชรามรณานิ น อุปคจฺฉตีติ อโตฺถฯ
</ol></p>


<p>เทสนาวสาเน จตุราสีติยา ปาณสหสฺสานํ ธมฺมาภิสมโย อโหสิฯ เสฎฺฐิปุโตฺตปิ วํสมตฺถเก ฐิตโกว สห ปฎิสมฺภิทาหิ อรหตฺตํ ปตฺวา วํสโต โอรุยฺห สตฺถุ สนฺติกํ อาคนฺตฺวา ปญฺจปติฎฺฐิเตน สตฺถารํ วนฺทิตฺวา ปพฺพชฺชํ ยาจิฯ อถ นํ สตฺถา ทกฺขิณหตฺถํ ปสาเรตฺวา ‘‘เอหิ ภิกฺขู’’ติ อาหฯ โส ตาวเทว อฎฺฐปริกฺขารธโร สฎฺฐิวสฺสิกเตฺถโร วิย อโหสิฯ อถ นํ ภิกฺขู, ‘‘อาวุโส อุคฺคเสน, สฎฺฐิหตฺถสฺส เต วํสสฺส มตฺถกโต โอตรนฺตสฺส ภยํ นาม นาโหสี’’ติ ปุจฺฉิตฺวา ‘‘นตฺถิ เม, อาวุโส, ภย’’นฺติ วุเตฺต สตฺถุ อาโรเจสุํ, ‘‘ภเนฺต, อุคฺคเสโน  ‘น ภายามี’ติ วทติ, อภูตํ วตฺวา อญฺญํ พฺยากโรตี’’ติฯ สตฺถา ‘‘น, ภิกฺขเว, มม ปุเตฺตน อุคฺคเสเนน สทิสา ฉินฺนสํโยชนา ภิกฺขู ภายนฺติ, น ตสนฺตี’’ติ วตฺวา พฺราหฺมณวเคฺค อิมํ คาถมาห –</p>


<p>
‘‘สพฺพสํโยชนํ  
เฉตฺวา, โย เว น ปริตสฺสติ;  
  
สงฺคาติคํ วิสํยุตฺตํ, ตมหํ พฺรูมิ พฺราหฺมณ’’นฺติฯ (ธ. ป. ๓๙๗; สุ. นิ. ๖๒๖);  
</p>
  
<p>เทสนาวสาเน พหูนํ ธมฺมาภิสมโย อโหสิฯ ปุเนกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘กิํ นุ โข, อาวุโส, เอวํ อรหตฺตูปนิสฺสยสมฺปนฺนสฺส ภิกฺขุโน นฎธีตรํ นิสฺสาย  นเฎหิ สทฺธิํ วิจรณการณํ, กิํ อรหตฺตูปนิสฺสยการณ’’นฺติ? สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, อุภยเมฺปตํ อิมินา เอว กต’’นฺติ วตฺวา ตมตฺถํ ปกาเสตุํ อตีตํ อาหริฯ</p>


<p>อตีเต กิร กสฺสปทสพลสฺส สุวณฺณเจติเย กริยมาเน พาราณสิวาสิโน กุลปุตฺตา พหุํ ขาทนียโภชนียํ ยานเกสุ อาโรเปตฺวา ‘‘หตฺถกมฺมํ กริสฺสามา’’ติ เจติยฎฺฐานํ คจฺฉนฺตา อนฺตรามเคฺค เอกํ เถรํ ปิณฺฑาย ปวิสนฺตํ ปสฺสิํสุฯ อเถกา กุลธีตา เถรํ โอโลเกตฺวา สามิกํ อาห – ‘‘สามิ, อโยฺย, ปิณฺฑาย ปวิสติ, ยานเก จ โน พหุํ ขาทนียํ โภชนียํ, ปตฺตมสฺส อาหร, ภิกฺขํ ทสฺสามา’’ติฯ โส ตํ ปตฺตํ อาหริตฺวา ขาทนียโภชนียสฺส ปูเรตฺวา เถรสฺส หเตฺถ ปติฎฺฐเปตฺวา อุโภปิ ปตฺถนํ กริํสุ, ‘‘ภเนฺต, ตุเมฺหหิ ทิฎฺฐธมฺมเสฺสว ภาคิโน ภเวยฺยามา’’ติฯ โสปิ เถโร ขีณาสโวว, ตสฺมา โอโลเกโนฺต เตสํ ปตฺถนาย สมิชฺฌนภาวํ ญตฺวา สิตํ อกาสิฯ ตํ ทิสฺวา สา อิตฺถี สามิกํ อาห – ‘‘อมฺหากํ, อโยฺย, สิตํ กโรติ, เอโก นฎการโก  ภวิสฺสตี’’ติฯ สามิโกปิสฺสา ‘‘เอวํ ภวิสฺสติ, ภเทฺท’’ติ วตฺวา ปกฺกามิฯ อิทํ เตสํ ปุพฺพกมฺมํฯ เต ตตฺถ ยาวตายุกํ ฐตฺวา เทวโลเก นิพฺพตฺติตฺวา ตโต จวิตฺวา สา อิตฺถี นฎเคเห นิพฺพตฺติ, ปุริโส เสฎฺฐิเคเหฯ โส ‘‘เอวํ, ภเทฺท, ภวิสฺสตี’’ติ ตสฺสา ปฎิวจนสฺส ทินฺนตฺตา นเฎหิ สทฺธิํ วิจริฯ ขีณาสวเตฺถรสฺส  ทินฺนปิณฺฑปาตํ นิสฺสาย อรหตฺตํ ปาปุณิฯ สาปิ นฎธีตา ‘‘ยา เม สามิกสฺส คติ, มยฺหมฺปิ สา เอว คตี’’ติ ปพฺพชิตฺวา อรหเตฺต ปติฎฺฐหีติฯ</p>

</p>


<h3>๗. จูฬธนุคฺคหปณฺฑิตวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต จูฬธนุคฺคหปณฺฑิตํ อารพฺภ กเถสิฯ</p>


<p>เอโก กิร ทหรภิกฺขุ สลากเคฺค อตฺตโน ปตฺตสลากํ คเหตฺวา สลากยาคุํ อาทาย อาสนสาลํ คนฺตฺวา ปิวิฯ ตตฺถ อุทกํ อลภิตฺวา อุทกตฺถาย เอกํ ฆรํ อคมาสิฯ ตตฺถ ตํ เอกา กุมาริกา ทิสฺวาว อุปฺปนฺนสิเนหา, ‘‘ภเนฺต, ปุน ปานีเยน อเตฺถ สติ อิเธว อาคเจฺฉยฺยาถา’’ติ อาหฯ โส ตโต ปฎฺฐาย ยทา ปานียํ น ลภติ, ตทา ตเตฺถว คจฺฉติฯ สาปิสฺส  ปตฺตํ คเหตฺวา ปานียํ เทติฯ เอวํ คจฺฉเนฺต กาเล ยาคุมฺปิ ทตฺวา ปุเนกทิวสํ ตเตฺถว นิสีทาเปตฺวา ภตฺตํ อทาสิฯ สนฺติเก จสฺส นิสีทิตฺวา , ‘‘ภเนฺต, อิมสฺมิํ เคเห น กิญฺจิ นตฺถิ นาม, เกวลํ มยํ วิจรณกมนุสฺสเมว น ลภามา’’ติ กถํ สมุฎฺฐาเปสิฯ โส กถิปาเหเนว ตสฺสา กถํ สุตฺวา อุกฺกณฺฐิฯ อถ นํ เอกทิวสํ อาคนฺตุกา ภิกฺขู ทิสฺวา ‘‘กสฺมา ตฺวํ, อาวุโส, กิโส อุปฺปณฺฑุปณฺฑุกชาโตสี’’ติ ปุจฺฉิตฺวา ‘‘อุกฺกณฺฐิโตมฺหิ, อาวุโส’’ติ วุเตฺต อาจริยุปชฺฌายานํ สนฺติกํ นยิํสุฯ เตปิ นํ สตฺถุ สนฺติกํ เนตฺวา ตมตฺถํ อาโรเจสุํฯ สตฺถา ‘‘สจฺจํ กิร ตฺวํ, ภิกฺขุ, อุกฺกณฺฐิโตสี’’ติ ปุจฺฉิตฺวา ‘‘สจฺจ’’นฺติ วุเตฺต ‘‘กสฺมา ตฺวํ มาทิสสฺส อารทฺธวีริยสฺส พุทฺธสฺส สาสเน ปพฺพชิตฺวา ‘โสตาปโนฺน’ติ วา ‘สกทาคามี’ติ วา อตฺตานํ อวทาเปตฺวา ‘อุกฺกณฺฐิโต’ติ วทาเปสิ, ภาริยํ เต กมฺมํ กต’’นฺติ วตฺวา ‘‘กิํ การณา อุกฺกณฺฐิโตสี’’ติ ปุจฺฉิฯ ‘‘ภเนฺต, เอกา มํ อิตฺถี เอวมาหา’’ติ วุเตฺต, ‘‘ภิกฺขุ, อนจฺฉริยํ เอตํ ตสฺสา กิริยํฯ สา หิ ปุเพฺพ สกลชมฺพุทีเป อคฺคธนุคฺคหปณฺฑิตํ ปหาย ตํมุหุตฺตทิฎฺฐเก เอกสฺมิํ สิเนหํ อุปฺปาเทตฺวา ตํ  ชีวิตกฺขยํ ปาเปสี’’ติ วตฺวา ตสฺสตฺถสฺส ปกาสนตฺถํ ภิกฺขูหิ ยาจิโต –</p>


<p>อตีเต จูฬธนุคฺคหปณฺฑิตกาเล ตกฺกสิลายํ ทิสาปาโมกฺขสฺส อาจริยสฺส สนฺติเก สิปฺปํ อุคฺคเหตฺวา เตน ตุเฎฺฐน ทินฺนํ ธีตรํ อาทาย พาราณสิํ คจฺฉนฺตสฺส เอกสฺมิํ อฎวิมุเข เอกูนปญฺญาสาย กเณฺฑหิ เอกูนปญฺญาสโจเร มาเรตฺวา กเณฺฑสุ ขีเณสุ โจรเชฎฺฐกํ คเหตฺวา ภูมิยํ ปาเตตฺวา, ‘‘ภเทฺท, อสิํ อาหรา’’ติ วุเตฺต ตาย ตงฺขณํ ทิฎฺฐโจเร สิเนหํ กตฺวา โจรสฺส หเตฺถ อสิถรุํ ฐเปตฺวา โจเรน ธนุคฺคหปณฺฑิตสฺส มาริตภาวํ อาวิกตฺวา โจเรน จ ตํ อาทาย คจฺฉเนฺตน ‘‘มมฺปิ เอสา อญฺญํ ทิสฺวา อตฺตโน สามิกํ วิย มาราเปสฺสติ , กิํ เม อิมายา’’ติ เอกํ นทิํ ทิสฺวา โอริมตีเร ตํ ฐเปตฺวา ตสฺสา ภณฺฑกํ อาทาย ‘‘ตฺวํ อิเธว โหหิ, ยาวาหํ ภณฺฑิกํ อุตฺตาเรมี’’ติ ตเตฺถว ตํ ปหาย คมนภาวญฺจ อาวิกตฺวา –</p>


<p>
‘‘สพฺพํ ภณฺฑํ สมาทาย, ปารํ ติโณฺณสิ พฺราหฺมณ;  
  
ปจฺจาคจฺฉ ลหุํ ขิปฺปํ, มมฺปิ ตาเรหิ ทานิโตฯ  
</p>
  
<p>
‘‘อสนฺถุตํ มํ จิรสนฺถุเตน,  
  
นิมีนิ โภตี อทฺธุวํ ธุเวน;  
  
มยาปิ โภตี นิมิเนยฺย อญฺญํ,  
  
อิโต อหํ ทูรตรํ คมิสฺสํฯ  
</p>
  
<p>
‘‘กายํ  
เอฬคลาคุเมฺพ, กโรติ อหุหาสิยํ;  
  
นยีธ นจฺจํ วา คีตํ วา, ตาฬํ วา สุสมาหิตํ;  
  
อนมฺหิกาเล สุโสณิ, กิํ นุ ชคฺฆสิ โสภเนฯ  
</p>
  
<p>
‘‘สิงฺคาล พาล ทุเมฺมธ, อปฺปปโญฺญสิ ชมฺพุก;  
  
ชีโน มจฺฉญฺจ เปสิญฺจ, กปโณ วิย ฌายสิฯ  
</p>
  
<p>
‘‘สุทสฺสํ วชฺชมเญฺญสํ, อตฺตโน ปน ทุทฺทสํ;  
  
ชีนา ปติญฺจ ชารญฺจ, มเญฺญ ตฺวเญฺญว ฌายสิฯ  
</p>
  
<p>
‘‘เอวเมตํ  
มิคราช, ยถา ภาสสิ ชมฺพุก;  
  
สา นูนาหํ อิโต คนฺตฺวา, ภตฺตุ เหสฺสํ วสานุคาฯ  
</p>
  
<p>
‘‘โย หเร มตฺติกํ ถาลํ, กํสถาลมฺปิ โส หเร;  
  
กตเญฺจว ตยา ปาปํ, ปุนเปวํ กริสฺสสี’’ติฯ (ชา. ๑.๕.๑๒๘-๑๓๔) –  
</p>
  
<p>อิมํ ปญฺจกนิปาเต จูฬธนุคฺคหชาตกํ วิตฺถาเรตฺวา ‘‘ตทา จูฬธนุคฺคหปณฺฑิโต ตฺวํ อโหสิ, สา อิตฺถี เอตรหิ  อยํ กุมาริกา, สิงฺคาลรูเปน อาคนฺตฺวา ตสฺสา นิคฺคหการโก สโกฺก เทวราชา อหเมวา’’ติ วตฺวา ‘‘เอวํ สา อิตฺถี ตํมุหุตฺตทิฎฺฐเก เอกสฺมิํ สิเนเหน สกลชมฺพุทีเป อคฺคปณฺฑิตํ ชีวิตา โวโรเปสิ, ตํ อิตฺถิํ อารพฺภ อุปฺปนฺนํ ตว ตณฺหํ ฉินฺทิตฺวา วิหราหิ ภิกฺขู’’ติ ตํ โอวทิตฺวา อุตฺตริมฺปิ ธมฺมํ เทเสโนฺต อิมา เทฺว คาถา อภาสิ –</p>


<ol>
<li>
‘‘วิตกฺกมถิตสฺส ชนฺตุโน,  
  
ติพฺพราคสฺส สุภานุปสฺสิโน;  
  
ภิโยฺย ตณฺหา ปวฑฺฒติ,  
  
เอส โข ทฬฺหํ กโรติ พนฺธนํฯ  
</li>
  
<li>
‘‘วิตกฺกูปสเม จ โย รโต,  
  
อสุภํ ภาวยเต สทา สโต;  
  
เอส  
โข พฺยนฺติ กาหิติ,  
  
เอส เฉจฺฉติ มารพนฺธน’’นฺติฯ  
</li>
  
<p>ตตฺถ ติ กามวิตกฺกาทีหิ วิตเกฺกหิ นิมฺมถิตสฺสฯ ติ พหลราคสฺสฯ ติ อิฎฺฐารมฺมเณ สุภนิมิตฺตคาหาทิวเสน วิสฺสฎฺฐมานสตาย สุภนฺติ อนุปสฺสนฺตสฺสฯ ติ เอวรูปสฺส ฌานาทีสุ เอกมฺปิ น วฑฺฒติ, อถ โข ฉทฺวาริกา ตณฺหาเยว ภิโยฺย วฑฺฒติฯ ติ เอโส ปุคฺคโล ตณฺหาพนฺธนํ ทฬฺหํ สุถิรํ กโรติฯ ติ มิจฺฉาวิตกฺกาทีนํ วูปสมสงฺขาเต ทสสุ อสุเภสุ ปฐมชฺฌาเนฯ ติ  โย เอตฺถ อภิรโต หุตฺวา นิจฺจํ อุปฎฺฐิตสติตาย สโต ตํ อสุภฌานํ ภาเวติฯ ติ เอส  ภิกฺขุ ตีสุ ภเวสุ อุปฺปชฺชนกํ ตณฺหํ วิคตนฺตํ กริสฺสติฯ นฺติ เอโส เตภูมกวฎฺฎสงฺขาตํ มารพนฺธนมฺปิ ฉินฺทิสฺสตีติ อโตฺถฯ
</ol></p>


<p>เทสนาวสาเน โส ภิกฺขุ โสตาปตฺติผเล ปติฎฺฐหิ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>


<h3>๘. มารวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต มารํ อารพฺภ กเถสิฯ</p>


<p>เอกทิวสญฺหิ วิกาเล สมฺพหุลา เถรา เชตวนวิหารํ ปวิสิตฺวา ราหุลเตฺถรสฺส วสนฎฺฐานํ คนฺตฺวา ตํ อุฎฺฐาเปสุํฯ โส อญฺญตฺถ วสนฎฺฐานํ อปสฺสโนฺต ตถาคตสฺส คนฺธกุฎิยา ปมุเข นิปชฺชิฯ ตทา โส อายสฺมา อรหตฺตํ ปโตฺต อวสฺสิโกว โหติฯ มาโร วสวตฺติภวเน ฐิโตเยว ตํ อายสฺมนฺตํ คนฺธกุฎิปมุเข นิปนฺนํ ทิสฺวา จิเนฺตสิ – ‘‘สมณสฺส โคตมสฺส รุชนกองฺคุลี พหิ นิปโนฺน, สยํ อโนฺตคนฺธกุฎิยํ นิปโนฺน, องฺคุลิยา ปีฬิยมานาย สยมฺปิ  ปีฬิโต ภวิสฺสตี’’ติฯ โส มหนฺตํ หตฺถิราชวณฺณํ อภินิมฺมินิตฺวา อาคมฺม โสณฺฑาย เถรสฺส มตฺถกํ ปริกฺขิปิตฺวา มหเนฺตน สเทฺทน โกญฺจนาทํ รวิฯ สตฺถา คนฺธกุฎิยํ นิสิโนฺนว ตสฺส มารภาวํ ญตฺวา, ‘‘มาร, ตาทิสานํ สตสหเสฺสนาปิ มม ปุตฺตสฺส ภยํ อุปฺปาเทตุํ น สกฺกาฯ ปุโตฺต หิ เม อสนฺตาสี วีตตโณฺห มหาวีริโย มหาปโญฺญ’’ติ วตฺวา อิมา คาถา อภาสิ –</p>


<ol>
<li>
‘‘นิฎฺฐงฺคโต  
อสนฺตาสี, วีตตโณฺห อนงฺคโณ;  
  
อจฺฉินฺทิ ภวสลฺลานิ, อนฺติโมยํ สมุสฺสโยฯ  
</li>
  
<li>
‘‘วีตตโณฺห อนาทาโน, นิรุตฺติปทโกวิโท;  
  
อกฺขรานํ สนฺนิปาตํ, ชญฺญา ปุพฺพาปรานิ จ;  
  
ส เว อนฺติมสารีโร,  
  
มหาปโญฺญ มหาปุริโสติ วุจฺจตี’’ติฯ  
</li>
  
<p>ตตฺถ  ติ อิมสฺมิํ สาสเน ปพฺพชิตานํ อรหตฺตํ นิฎฺฐํ นาม, ตํ คโต ปโตฺตติ อโตฺถฯ ติ อพฺภนฺตเร ราคสนฺตาสาทีนํ อภาเวน อสนฺตสนโกฯ ติ สพฺพานิปิ ภวคามีนิ สลฺลานิ อจฺฉินฺทิฯ ติ อยํ เอตสฺส อนฺติโม เทโหฯ
</ol></p>


<p>ติ ขนฺธาทีสุ นิคฺคหโณฯ ติ นิรุตฺติยญฺจ เสสปเทสุ จาติ จตูสุปิ ปฎิสมฺภิทาสุ เฉโกติ อโตฺถฯ ติ อกฺขรานํ สนฺนิปาตสงฺขาตํ อกฺขรปิณฺฑญฺจ ชานาติ, ปุพฺพกฺขเรน อปรกฺขรํ, อปรกฺขเรน ปุพฺพกฺขรญฺจ ชานาติฯ ปุพฺพกฺขเรน อปรกฺขรํ ชานาติ นาม – อาทิมฺหิ ปญฺญายมาเน มชฺฌปริโยสาเนสุ  อปญฺญายมาเนสุปิ ‘‘อิเมสํ อกฺขรานํ อิทํ มชฺฌํ, อิทํ ปริโยสาน’’นฺติ ชานาติฯ อปรกฺขเรน ปุพฺพกฺขรํ ชานาติ นาม – อเนฺต ปญฺญายมาเน อาทิมเชฺฌสุ อปญฺญายมาเนสุ ‘‘อิเมสํ อกฺขรานํ อิทํ มชฺฌํ, อยํ อาที’’ติ ชานาติฯ มเชฺฌ ปญฺญายมาเนปิ ‘‘อิเมสํ อกฺขรานํ อยํ อาทิ, อยํ อโนฺต’’ติ ชานาติฯ เอวํ มหาปโญฺญฯ ติ เอส โกฎิยํ ฐิตสรีโร, มหนฺตานํ อตฺถธมฺมนิรุตฺติปฎิภานานํ สีลกฺขนฺธาทีนญฺจ ปริคฺคาหิกาย ปญฺญาย สมนฺนาคตตฺตา มหาปโญฺญ, ‘‘วิมุตฺตจิตฺตตฺตา ขฺวาหํ, สาริปุตฺต, มหาปุริโสติ วทามี’’ติ (สํ. นิ. ๕.๓๗๗) วจนโต วิมุตฺตจิตฺตตาย จ มหาปุริโสติ วุจฺจตีติ อโตฺถฯ</p>


<p>เทสนาวสาเน พหู โสตาปตฺติผลาทีนิ ปาปุณิํสุฯ มาโรปิ ปาปิมา ‘‘ชานาติ มํ สมโณ โคตโม’’ติ ตเตฺถวนฺตรธายีติฯ</p>

</p>


<h3>๙. อุปกาชีวกวตฺถุ</h3>
<p>ติ  อิมํ ธมฺมเทสนํ สตฺถา อนฺตรามเคฺค อุปกํ อาชีวกํ อารพฺภ กเถสิฯ</p>


<p>เอกสฺมิญฺหิ สมเย สตฺถา ปตฺตสพฺพญฺญุตญฺญาโณ โพธิมเณฺฑ  สตฺตสตฺตาหํ วีตินาเมตฺวา อตฺตโน ปตฺตจีวรมาทาย ธมฺมจกฺกปวตฺตนตฺถํ พาราณสิํ สนฺธาย อฎฺฐารสโยชนมคฺคํ ปฎิปโนฺน อนฺตรามเคฺค อุปกํ อาชีวกํ  อทฺทสฯ โสปิ สตฺถารํ ทิสฺวา ‘‘วิปฺปสนฺนานิ โข เต, อาวุโส, อินฺทฺริยานิ, ปริสุโทฺธ ฉวิวโณฺณ ปริโยทาโต, กํสิ ตฺวํ, อาวุโส, อุทฺทิสฺส ปพฺพชิโต, โก วา เต สตฺถา, กสฺส วา ตฺวํ ธมฺมํ โรเจสี’’ติ ปุจฺฉิฯ อถสฺส สตฺถา ‘‘มยฺหํ อุปชฺฌาโย วา อาจริโย วา นตฺถี’’ติ วตฺวา อิมํ คาถมาห –</p>


<ol>
<li>
‘‘สพฺพาภิภู สพฺพวิทูหมสฺมิ,  
  
สเพฺพสุ ธเมฺมสุ อนูปลิโตฺต;  
  
สพฺพญฺชโห ตณฺหกฺขเย วิมุโตฺต,  
  
สยํ อภิญฺญาย กมุทฺทิเสยฺย’’นฺติฯ  
</li>
  
<p>ตตฺถ ติ สเพฺพสํ เตภูมกธมฺมานํ อภิภวนโต สพฺพาภิภูฯ ติ วิทิตสพฺพจตุภูมกธโมฺมฯ ติ สเพฺพสุปิ เตภูมกธเมฺมสุ ตณฺหาทิฎฺฐีหิ อนูปลิโตฺตฯ ติ สเพฺพ เตภูมกธเมฺม ชหิตฺวา ฐิโตฯ ติ ตณฺหกฺขยเนฺต อุปฺปาทิเต ตณฺหกฺขยสงฺขาเต อรหเตฺต อเสขาย วิมุตฺติยา วิมุโตฺตฯ ติ อภิเญฺญยฺยาทิเภเท ธเมฺม สยเมว ชานิตฺวาฯ นฺติ ‘‘อยํ เม อุปชฺฌาโย วา อาจริโย วา’’ติ กํ นาม อุทฺทิเสยฺยนฺติฯ
</ol></p>


<p>เทสนาวสาเน อุปโก อาชีวโก ตถาคตสฺส วจนํ เนวาภินนฺทิ, น ปฎิโกฺกสิฯ สีสํ ปน จาเลตฺวา ชิวฺหํ นิลฺลาเฬตฺวา เอกปทิกมคฺคํ คเหตฺวา อญฺญตรํ ลุทฺทกนิวาสนฎฺฐานํ อคมาสีติฯ</p>

</p>


<h3>๑๐. สกฺกปญฺหวตฺถุ</h3>
<p>นฺติ   อิมํ ธมฺมเทสนํ สตฺถา เชตวเน วิหรโนฺต สกฺกํ เทวราชานํ อารพฺภ กเถสิฯ</p>


<p>เอกสฺมิญฺหิ  สมเย ตาวติํสเทวโลเก เทวตา สนฺนิปติตฺวา จตฺตาโร ปเญฺห สมุฎฺฐาเปสุํ ‘‘กตรํ ทานํ นุ โข ทาเนสุ, กตโร รโส รเสสุ, กตรา รติ รตีสุ เชฎฺฐกา, ตณฺหกฺขโยว กสฺมา เชฎฺฐโกติ วุจฺจตี’’ติ? เต ปเญฺห เอกา เทวตาปิ วินิจฺฉิตุํ นาสกฺขิฯ เอโก ปน เทโว เอกํ เทวํ, โสปิ อปรนฺติ เอวํ อญฺญมญฺญํ ปุจฺฉนฺตา ทสสุ จกฺกวาฬสหเสฺสสุ ทฺวาทส สํวจฺฉรานิ วิจริํสุฯ เอตฺตเกนาปิ กาเลน ปญฺหานํ อตฺถํ อทิสฺวา ทสสหสฺสจกฺกวาฬเทวตา สนฺนิปติตฺวา จตุนฺนํ มหาราชานํ สนฺติกํ คนฺตฺวา ‘‘กิํ, ตาตา, มหาเทวตาสนฺนิปาโต’’ติ วุเตฺต ‘‘จตฺตาโร ปเญฺห สมุฎฺฐาเปตฺวา วินิจฺฉิตุํ อสโกฺกนฺตา ตุมฺหากํ สนฺติกํ อาคตมฺหา’’ติฯ ‘‘กิํ ปญฺหํ นาเมตํ, ตาตา’’ติฯ ‘‘ทานรสรตีสุ กตมา ทานรสรตี นุ โข เสฎฺฐา, ตณฺหกฺขโยว กสฺมา เสโฎฺฐ’’ติ อิเม ปเญฺห วินิจฺฉิตุํ อสโกฺกนฺตา อาคตมฺหาติฯ ตาตา, มยมฺปิ อิเมสํ อเตฺถ น ชานาม, อมฺหากํ ปน ราชา ชนสหเสฺสน จินฺติเต อเตฺถ จิเนฺตตฺวา ตงฺขเณเนว ชานาติ, โส อเมฺหหิ ปญฺญาย จ ปุเญฺญน จ วิสิโฎฺฐ, เอถ, ตสฺส สนฺติกํ คจฺฉามาติ ตเมว เทวคณํ อาทาย สกฺกสฺส เทวรโญฺญ สนฺติกํ คนฺตฺวา เตนาปิ ‘‘กิํ, ตาตา, มหโนฺต เทวสนฺนิปาโต’’ติ วุเตฺต ตมตฺถํ อาโรเจสุํฯ ‘‘ตาตา, อิเมสํ ปญฺหานํ อตฺถํ อโญฺญปิ ชานิตุํ น สโกฺกติ, พุทฺธวิสยา เหเตฯ สตฺถา ปเนตรหิ กหํ วิหรตี’’ติ ปุจฺฉิตฺวา ‘‘เชตวเน’’ติ สุตฺวา ‘‘เอถ, ตสฺส สนฺติกํ คมิสฺสามา’’ติ เทวคเณน สทฺธิํ รตฺติภาเค สกลํ เชตวนํ  โอภาเสตฺวา สตฺถารํ อุปสงฺกมิตฺวา วนฺทิตฺวา เอกมนฺตํ ฐิโต ‘‘กิํ, มหาราช, มหตา เทวสเงฺฆน อาคโตสี’’ติ วุเตฺต, ‘‘ภเนฺต, เทวคเณน อิเม นาม ปญฺหา สมุฎฺฐาปิตา, อโญฺญ อิเมสํ อตฺถํ ชานิตุํ สมโตฺถ นาม นตฺถิ, อิเมสํ โน อตฺถํ ปกาเสถา’’ติ อาหฯ</p>


<p>สตฺถา ‘‘สาธุ มหาราช, มยา หิ ปารมิโย ปูเรตฺวา มหาปริจฺจาเค ปริจฺจชิตฺวา ตุมฺหาทิสานํ กงฺขเจฺฉทนตฺถเมว สพฺพญฺญุตญฺญาณํ ปฎิวิทฺธํ, ตยา ปุจฺฉิตปเญฺหสุ หิ สพฺพทานานํ ธมฺมทานํ เสฎฺฐํ, สพฺพรสานํ ธมฺมรโส เสโฎฺฐ, สพฺพรตีนํ ธมฺมรติ เสฎฺฐา, ตณฺหกฺขโย ปน อรหตฺตํ สมฺปาปกตฺตา เสโฎฺฐเยวา’’ติ วตฺวา อิมํ คาถมาห –</p>


<ol>
<li>
‘‘สพฺพทานํ  
ธมฺมทานํ ชินาติ,  
  
สพฺพรสํ ธมฺมรโส ชินาติ;  
  
สพฺพรติํ  
ธมฺมรติ ชินาติ,  
  
ตณฺหกฺขโย สพฺพทุกฺขํ ชินาตี’’ติฯ  
</li>
  
<p>ตตฺถ นฺติ สเจปิ หิ จกฺกวาฬคเพฺภ ยาว พฺรหฺมโลกา นิรนฺตรํ กตฺวา สนฺนิสินฺนานํ พุทฺธปเจฺจกพุทฺธขีณาสวานํ กทลิคพฺภสทิสานิ จีวรานิ ทเทยฺย, ตสฺมิํ สมาคเม จตุปฺปทิกาย คาถาย กตานุโมทนาว เสฎฺฐาฯ ตญฺหิ ทานํ ตสฺสา คาถาย โสฬสิํ กลํ นาคฺฆติฯ เอวํ ธมฺมสฺส เทสนาปิ วาจนมฺปิ สวนมฺปิ มหนฺตํฯ เยน จ ปุคฺคเลน พหูนํ ตํ ธมฺมสฺสวนํ การิตํ, ตเสฺสว อานิสํโส มหาฯ ตถารูปาย เอว ปริสาย ปณีตปิณฺฑปาตสฺส ปเตฺต ปูเรตฺวา ทินฺนทานโตปิ สปฺปิเตลาทีนํ ปเตฺต ปูเรตฺวา ทินฺนเภสชฺชทานโตปิ มหาวิหารสทิสานํ วิหารานญฺจ โลหปาสาทสทิสานญฺจ  ปาสาทานํ อเนกานิ สตสหสฺสานิ กาเรตฺวา ทินฺนเสนาสนทานโตปิ อนาถปิณฺฑิกาทีหิ วิหาเร อารพฺภ กตปริจฺจาคโตปิ อนฺตมโส จตุปฺปทิกาย คาถาย อนุโมทนาวเสนาปิ ปวตฺติตํ ธมฺมทานเมว วรํ เสฎฺฐํฯ กิํ การณา? เอวรูปานิ หิ ปุญฺญานิ กโรนฺตา ธมฺมํ สุตฺวาว กโรนฺติ, โน อสุตฺวาฯ สเจ หิ อิเม สตฺตา ธมฺมํ น สุเณยฺยุํ, อุฬุงฺกมตฺตํ ยาคุมฺปิ กฎจฺฉุมตฺตํ ภตฺตมฺปิ น ทเทยฺยุํฯ อิมินา การเณน สพฺพทาเนหิ ธมฺมทานเมว เสฎฺฐํฯ อปิจ ฐเปตฺวา พุเทฺธ จ ปเจฺจกพุเทฺธ จ สกลกปฺปํ เทเว วสฺสเนฺต อุทกพินฺทูนิ คเณตุํ สมตฺถาย ปญฺญาย สมนฺนาคตา สาริปุตฺตาทโยปิ อตฺตโน ธมฺมตาย โสตาปตฺติผลาทีนิ อธิคนฺตุํ นาสกฺขิํสุ, อสฺสชิเตฺถราทีหิ กถิตธมฺมํ สุตฺวา โสตาปตฺติผลํ สจฺฉิกริํสุ, สตฺถุ ธมฺมเทสนาย สาวกปารมีญาณํ สจฺฉิกริํสุฯ อิมินาปิ การเณน, มหาราช, ธมฺมทานเมว เสฎฺฐํฯ เตน วุตฺตํ – ติฯ
</ol></p>


<p>สเพฺพ ปน คนฺธรสาทโยปิ รสา อุกฺกํสโต เทวตานํ สุธาโภชนรโสปิ สํสารวเฎฺฎ ปาเตตฺวา ทุกฺขานุภวนเสฺสว ปจฺจโยฯ โย ปเนส สตฺตติํสโพธิปกฺขิยธมฺมสงฺขาโต จ นวโลกุตฺตรธมฺมสงฺขาโต จ ธมฺมรโส, อยเมว สพฺพรสานํ เสโฎฺฐฯ เตน วุตฺตํ – ติ ฯ ยาเปสา ปุตฺตรติธีตุรติธนรติอิตฺถิรตินจฺจคีตวาทิตาทิรติปเภทา จ อเนกปฺปเภทา รตี, สาปิ สํสารวเฎฺฎ ปาเตตฺวา ทุกฺขานุภวนเสฺสว ปจฺจโยฯ ยา ปเนสา ธมฺมํ กเถนฺตสฺส วา สุณนฺตสฺส วา วาเจนฺตสฺส วา  อโนฺต อุปฺปชฺชมานา ปีติ อุทคฺคภาวํ ชเนติ, อสฺสูนิ ปวเตฺตติ, โลมหํสํ ชเนติ, สายํ สํสารวฎฺฎสฺส อนฺตํ กตฺวา อรหตฺตปริโยสานา โหติฯ ตสฺมา สพฺพรตีนํ เอวรูปา ธมฺมรติเยว เสฎฺฐาฯ เตน วุตฺตํ – ติ  ตณฺหกฺขโย ปน ตณฺหาย ขยเนฺต อุปฺปนฺนํ อรหตฺตํ สกลสฺสปิ วฎฺฎทุกฺขสฺส อภิภวนโต สพฺพเสฎฺฐเมวฯ เตน วุตฺตํ – ติฯ</p>


<p>เอวํ สตฺถริ อิมิสฺสา คาถาย อตฺถํ กเถเนฺตเยว จตุราสีติยา ปาณสหสฺสานํ ธมฺมาภิสมโย อโหสิฯ สโกฺกปิ สตฺถุ ธมฺมกถํ สุตฺวา สตฺถารํ วนฺทิตฺวา เอวมาห – ‘‘ภเนฺต, เอวํเชฎฺฐเก นาม ธมฺมทาเน กิมตฺถํ อมฺหากํ ปตฺติํ น ทาเปถ, อิโต ปฎฺฐาย โน ภิกฺขุสงฺฆสฺส กเถตฺวา ปตฺติํ ทาเปถ, ภเนฺต’’ติฯ สตฺถา ตสฺส วจนํ สุตฺวา ภิกฺขุสงฺฆํ สนฺนิปาเตตฺวา, ‘‘ภิกฺขเว, อชฺชาทิํ กตฺวา มหาธมฺมสฺสวนํ วา ปากติกธมฺมสฺสวนํ วา อุปนิสินฺนกถํ วา อนฺตมโส อนุโมทนมฺปิ กเถตฺวา สพฺพสตฺตานํ ปตฺติํ ทเทยฺยาถา’’ติ อาหฯ</p>

</p>


<h3>๑๑. อปุตฺตกเสฎฺฐิวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อปุตฺตกเสฎฺฐิํ นาม อารพฺภ กเถสิฯ</p>


<p>ตสฺส  กิร กาลกิริยํ สุตฺวา ราชา ปเสนทิ โกสโล ‘‘อปุตฺตกํ สาปเตยฺยํ กสฺส ปาปุณาตี’’ติ ปุจฺฉิตฺวา ‘‘รโญฺญ’’ติ สุตฺวา สตฺตหิ ทิวเสหิ ตสฺส เคหโต ธนํ ราชกุลํ อภิหราเปตฺวา สตฺถุ สนฺติกํ อุปสงฺกมิตฺวา ‘‘หนฺท กุโต นุ ตฺวํ, มหาราช, อาคจฺฉสิ ทิวาทิวสฺสา’’ติ วุเตฺต ‘‘อิธ, ภเนฺต, สาวตฺถิยํ เสฎฺฐิ, คหปติ, กาลกโต, ตมหํ อปุตฺตกํ สาปเตยฺยํ ราชเนฺตปุรํ อภิหริตฺวา อาคจฺฉามี’’ติ อาหฯ สพฺพํ สุเตฺต (สํ. นิ. ๑.๑๓๐) อาคตนเยเนว เวทิตพฺพํฯ</p>


<p>โส  กิร สุวณฺณปาติยา นานคฺครสโภชเน อุปนีเต ‘‘เอวรูปํ นาม มนุสฺสา ภุญฺชนฺติ, กิํ ตุเมฺห มยา สทฺธิํ อิมสฺมิํ เคเห เกฬิํ กโรถา’’ติ โภชเน อุปฎฺฐิเต เลฑฺฑุทณฺฑาทีหิ ปหริตฺวา ปลาเปตฺวา ‘‘อิทํ มนุสฺสานํ โภชน’’นฺติ กณาชกํ ภุญฺชติ พิฬงฺคทุติยํฯ วตฺถยานฉเตฺตสุปิ มนาเปสุ อุปฎฺฐาปิเตสุ เต มนุเสฺส เลฑฺฑุทณฺฑาทีหิ ปหรโนฺต ปลาเปตฺวา สาณานิ ธาเรติ, ชชฺชรรถเกน ยาติ ปณฺณฉตฺตเกน ธาริยมาเนนาติ เอวํ รญฺญา อาโรจิเต สตฺถา ตสฺส ปุพฺพกมฺมํ กเถสิฯ</p>


<p>ภูตปุพฺพํ  โส, มหาราช, เสฎฺฐิ, คหปติ, ตครสิขิํ นาม ปเจฺจกพุทฺธํ ปิณฺฑปาเตน ปฎิปาเทสิฯ ‘‘เทถ สมณสฺส ปิณฺฑ’’นฺติ วตฺวา โส อุฎฺฐายาสนา ปกฺกามิฯ ตสฺมิํ กิร อสฺสเทฺธ พาเล เอวํ วตฺวา ปกฺกเนฺต ตสฺส ภริยา สทฺธา ปสนฺนา ‘‘จิรสฺสํ วต เม อิมสฺส มุขโต ‘เทหี’ติ วจนํ สุตํ, อชฺช มม มโนรถํ ปูเรนฺตี ปิณฺฑปาตํ ทสฺสามี’’ติ ปเจฺจกพุทฺธสฺส ปตฺตํ คเหตฺวา ปณีตโภชนสฺส ปูเรตฺวา อทาสิฯ โสปิ นิวตฺตมาโน ตํ ทิสฺวา ‘‘กิํ, สมณ, กิญฺจิ เต ลทฺธ’’นฺติ ปตฺตํ คเหตฺวา ปณีตปิณฺฑปาตํ ทิสฺวา วิปฺปฎิสารี หุตฺวา เอวํ  จิเนฺตสิ – ‘‘วรเมตํ ปิณฺฑปาตํ ทาสา วา กมฺมกรา วา ภุเญฺชยฺยุํฯ เต หิ อิมํ ภุญฺชิตฺวา มยฺหํ กมฺมํ กริสฺสนฺติ, อยํ ปน คนฺตฺวา ภุญฺชิตฺวา นิทฺทายิสฺสติ, นโฎฺฐ เม โส ปิณฺฑปาโต’’ติฯ โส ภาตุ จ ปน เอกปุตฺตกํ สาปเตยฺยสฺส การณา ชีวิตา โวโรเปสิฯ โส กิรสฺส องฺคุลิํ คเหตฺวา วิจรโนฺต ‘‘อิทํ มยฺหํ ปิตุสนฺตกํ ยานกํ, อยํ ตสฺส โคโณ’’ติอาทีนิ อาหฯ อถ นํ โส เสฎฺฐิ ‘‘อิทานิ ตาเวส เอวํ วเทติ, อิมสฺส ปน วุฑฺฒิปฺปตฺตกาเล อิมสฺมิํ เคเห โภเค โก รกฺขิสฺสตี’’ติ ตํ อรญฺญํ เนตฺวา เอกสฺมิํ คจฺฉมูเล คีวาย คเหตฺวา มูลกนฺทํ วิย คีวํ ผาเลตฺวา มาเรตฺวา ตเตฺถว ฉเฑฺฑสิฯ อิทมสฺส ปุพฺพกมฺมํฯ เตน วุตฺตํ –</p>

 จิตฺตํ นมติ, นาสฺสุฬาราย  วตฺถโภคาย, นาสฺสุฬาราย ยานโภคาย, นาสฺสุฬารานํ ปญฺจนฺนํ กามคุณานํ โภคาย จิตฺตํ นมติฯ ยํ โข โส, มหาราช, เสฎฺฐิ, คหปติ, ภาตุ จ ปน เอกปุตฺตํ สาปเตยฺยสฺส การณา ชีวิตา โวโรเปสิ, ตสฺส กมฺมสฺส วิปาเกน พหูนิ วสฺสสตานิ พหูนิ วสฺสสหสฺสานิ พหูนิ วสฺสสตสหสฺสานิ นิรเย ปจฺจิตฺถ, ตเสฺสว กมฺมสฺส วิปากาวเสเสน อิทํ สตฺตมํ อปุตฺตกํ สาปเตยฺยํ ราชโกสํ ปเวเสติฯ ตสฺส โข ปน, มหาราช, เสฎฺฐิสฺส คหปติสฺส ปุราณญฺจ ปุญฺญํ ปริกฺขีณํ, นวญฺจ ปุญฺญํ อนุปจิตํฯ อชฺช ปน, มหาราช, เสฎฺฐิ, คหปติ, มหาโรรุเว นิรเย ปจฺจตี’’ติ (สํ. นิ. ๑.๑๓๑)ฯ</p>


<p>ราชา สตฺถุ วจนํ สุตฺวา ‘‘อโห, ภเนฺต, ภาริยํ กมฺมํ, เอตฺตเก นาม โภเค วิชฺชมาเน เนว อตฺตนา ปริภุญฺชิ, น ตุมฺหาทิเส พุเทฺธ ธุรวิหาเร วิหรเนฺต ปุญฺญกมฺมํ อกาสี’’ติ อาห ฯ สตฺถา ‘‘เอวเมตํ, มหาราช, ทุเมฺมธปุคฺคลา นาม โภเค ลภิตฺวา นิพฺพานํ น คเวสนฺติ, โภเค นิสฺสาย อุปฺปนฺนตณฺหา ปเนเต ทีฆรตฺตํ หนตี’’ติ วตฺวา อิมํ คาถมาห –</p>


<ol>
<li>
‘‘หนนฺติ โภคา ทุเมฺมธํ, โน จ ปารคเวสิโน;  
  
โภคตณฺหาย ทุเมฺมโธ, หนฺติ อเญฺญว อตฺตน’’นฺติฯ  
</li>
  
<p>ตตฺถ  ติ เย ปน นิพฺพานปารคเวสิโน ปุคฺคลา, น เต โภคา หนนฺติฯ นฺติ โภเค นิสฺสาย อุปฺปนฺนาย ตณฺหาย ทุปฺปโญฺญ ปุคฺคโล ปเร วิย อตฺตานเมว หนตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๒. องฺกุรวตฺถุ</h3>
<p>ติ อิมํ ธมฺมเทสนํ สตฺถา ปณฺฑุกมฺพลสิลายํ วิหรโนฺต องฺกุรํ อารพฺภ กเถสิฯ วตฺถุ ‘‘เย ฌานปฺปสุตา ธีรา’’ติ (ธ. ป. ๑๘๑) คาถาย  วิตฺถาริตเมวฯ วุตฺตเญฺหตํ ตตฺถ อินฺทกํ อารพฺภฯ โส กิร อนุรุทฺธเตฺถรสฺส อโนฺตคามํ ปิณฺฑาย ปวิฎฺฐสฺส อตฺตโน อาภตํ กฎจฺฉุมตฺตกํ ภิกฺขํ ทาเปสิฯ ตทสฺส ปุญฺญํ องฺกุเรน ทสวสฺสสหสฺสานิ ทฺวาทสโยชนิกํ อุทฺธนปนฺติํ กตฺวา ทินฺนทานโต มหปฺผลตรํ ชาตํฯ ตสฺมา เอวมาหฯ เอวํ วุเตฺต สตฺถา, ‘‘องฺกุร, ทานํ นาม วิเจยฺย ทาตุํ วฎฺฎติ, เอวํ ตํ สุเขเตฺต สุวุตฺตพีชํ วิย มหปฺผลํ โหติฯ ตฺวํ ปน ตถา นากาสิ, เตน เต  ทานํ น มหปฺผลํ ชาต’’นฺติ อิมมตฺถํ วิภาเวโนฺต –</p>


<p>
‘‘วิเจยฺย ทานํ ทาตพฺพํ, ยตฺถ ทินฺนํ มหปฺผลํ;  
  
วิเจยฺย ทานํ สุคตปฺปสตฺถํ,  
  
เย ทกฺขิเณยฺยา อิธ ชีวโลเก;  
  
เอเตสุ ทินฺนานิ มหปฺผลานิ,  
  
พีชานิ วุตฺตานิ ยถาสุเขเตฺต’’ติฯ (เป. ว. ๓๒๙) –  
</p>
  
<p>วตฺวา  อุตฺตริมฺปิ ธมฺมํ เทเสโนฺต อิมา คาถา อภาสิ –</p>


<ol>
<li>
‘‘ติณโทสานิ เขตฺตานิ, ราคโทสา อยํ ปชา;  
  
ตสฺมา หิ วีตราเคสุ, ทินฺนํ โหติ มหปฺผลํฯ  
</li>
  
<li>
‘‘ติณโทสานิ เขตฺตานิ, โทสโทสา อยํ ปชา;  
  
ตสฺมา หิ วีตโทเสสุ, ทินฺนํ โหติ มหปฺผลํฯ  
</li>
  
<li>
‘‘ติณโทสานิ เขตฺตานิ, โมหโทสา อยํ ปชา;  
  
ตสฺมา หิ วีตโมเหสุ, ทินฺนํ โหติ มหปฺผลํฯ  
</li>
  
<li>
‘‘ติณโทสานิ เขตฺตานิ, อิจฺฉาโทสา อยํ ปชา;  
  
ตสฺมา หิ วิคติเจฺฉสุ, ทินฺนํ โหติ มหปฺผล’’นฺติฯ  
</li>
  
<p>ตตฺถ ติ สามากาทีนิ ติณานิ อุฎฺฐหนฺตานิ ปุพฺพณฺณาปรณฺณานิ เขตฺตานิ ทูเสนฺติ, เตน ตานิ น พหุผลานิ โหนฺติฯ เอวํ สตฺตานมฺปิ อโนฺต ราโค อุปฺปชฺชโนฺต สเตฺต ทูเสติ, เตน เตสุ ทินฺนํ มหปฺผลํ น โหติ ฯ ขีณาสเวสุ ทินฺนํ ปน มหปฺผลํ โหติฯ เตน วุตฺตํ –
</ol></p>


<p>
‘‘ติณโทสานิ  
เขตฺตานิ, ราคโทสา อยํ ปชา;  
  
ตสฺมา หิ วีตราเคสุ, ทินฺนํ โหติ มหปฺผล’’นฺติฯ –  
</p>
  
<p>เสสคาถาสุปิ เอเสว นโยฯ</p>


<p>เทสนาวสาเน องฺกุโร จ อินฺทโก จ โสตาปตฺติผเล ปติฎฺฐหิํสุ, สมฺปตฺตานมฺปิ สาตฺถิกา ธมฺมเทสนา อโหสีติฯ</p>

</p>

</p>

</p>





