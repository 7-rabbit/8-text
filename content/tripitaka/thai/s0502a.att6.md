<h1>๖. ปณฺฑิตวโคฺค</h1>
<h3>๑. ราธเตฺถรวตฺถุ</h3>
<p>    นฺติ อิมํ ธมฺมเทสนํ สตฺถา เชตวเน วิหรโนฺต อายสฺมนฺตํ ราธเตฺถรํ อารพฺภ กเถสิฯ</p>


<p>โส กิร คิหิกาเล สาวตฺถิยํ ทุคฺคตพฺราหฺมโณ อโหสิฯ โส ‘‘ภิกฺขูนํ สนฺติเก ชีวิสฺสามี’’ติ จิเนฺตตฺวา วิหารํ คนฺตฺวา อปฺปหริตกํ กโรโนฺต ปริเวณํ สมฺมชฺชโนฺต มุขโธวนาทีนิ ททโนฺต อโนฺตวิหาเรเยว วสิฯ ภิกฺขูปิ นํ สงฺคณฺหิํสุ, ปพฺพาเชตุํ ปน น อิจฺฉนฺติฯ โส ปพฺพชฺชํ อลภมาโน กิโส อโหสิฯ อเถกทิวสํ สตฺถา ปจฺจูสกาเล โลกํ โวโลเกโนฺต ตํ พฺราหฺมณํ ทิสฺวา ‘‘กิํ นุ โข’’ติ อุปธาเรโนฺต ‘‘อรหา ภวิสฺสตี’’ติ ญตฺวา สายนฺหสมเย วิหารจาริกํ จรโนฺต วิย พฺราหฺมณสฺส สนฺติกํ คนฺตฺวา, ‘‘พฺราหฺมณ, กิํ กโรโนฺต วิจรสี’’ติ อาหฯ ‘‘ภิกฺขูนํ วตฺตปฎิวตฺตํ กโรโนฺต, ภเนฺต’’ติ ฯ ‘‘ลภสิ เนสํ สนฺติกา สงฺคห’’นฺติ? ‘‘อาม, ภเนฺต, อาหารมตฺตํ ลภามิ, น ปน มํ ปพฺพาเชนฺตี’’ติฯ สตฺถา เอตสฺมิํ นิทาเน ภิกฺขุสงฺฆํ สนฺนิปาตาเปตฺวา ตมตฺถํ ปุจฺฉิตฺวา, ‘‘ภิกฺขเว, อตฺถิ โกจิ อิมสฺส พฺราหฺมณสฺส อธิการํ สรตี’’ติ ปุจฺฉิฯ สาริปุตฺตเตฺถโร ‘‘อหํ, ภเนฺต, สรามิ, อยํ เม ราชคเห ปิณฺฑาย จรนฺตสฺส อตฺตโน อภิหฎํ กฎจฺฉุภิกฺขํ ทาเปสิ, อิมมสฺสาหํ อธิการํ สรามี’’ติ อาหฯ โส สตฺถารา ‘‘กิํ ปน เต, สาริปุตฺต, เอวํ กตูปการํ ทุกฺขโต โมเจตุํ น วฎฺฎตี’’ติ วุเตฺต, ‘‘สาธุ, ภเนฺต, ปพฺพาเชสฺสามี’’ติ ตํ พฺราหฺมณํ ปพฺพาเชสิฯ ตสฺส ภตฺตเคฺค อาสนปริยเนฺต อาสนํ ปาปุณาติ, ยาคุภตฺตาทีหิปิ กิลมติฯ เถโร ตํ อาทาย จาริกํ ปกฺกามิ, อภิกฺขณญฺจ นํ ‘‘อิทํ เต กตฺตพฺพํ, อิทํ เต น กตฺตพฺพ’’นฺติ โอวทิ อนุสาสิฯ โส สุวโจ อโหสิ ปทกฺขิณคฺคาหีฯ ตสฺมา ยถานุสิฎฺฐํ ปฎิปชฺชมาโน กติปาเหเนว อรหตฺตํ ปาปุณิฯ</p>


<p>เถโร ตํ อาทาย สตฺถุ สนฺติกํ คนฺตฺวา วนฺทิตฺวา นิสีทิฯ อถ นํ สตฺถา ปฎิสนฺถารํ กตฺวา อาห – ‘‘สุวโจ นุ โข, สาริปุตฺต, เต อเนฺตวาสิโก’’ติ ฯ ‘‘อาม, ภเนฺต, อติวิย  สุวโจ, กิสฺมิญฺจิ โทเส วุจฺจมาเน น กุทฺธปุโพฺพ’’ติฯ ‘‘สาริปุตฺต , เอวรูเป สทฺธิวิหาริเก ลภโนฺต กิตฺตเก คเณฺหยฺยาสี’’ติ? ‘‘ภเนฺต, พหุเกปิ คเณฺหยฺยเมวา’’ติฯ อเถกทิวสํ ธมฺมสภาย กถํ สมุฎฺฐาเปสุํ – ‘‘สาริปุตฺตเตฺถโร กิร กตญฺญู กตเวที, กฎจฺฉุภิกฺขามตฺตํ อุปการํ สริตฺวา ทุคฺคตพฺราหฺมณํ ปพฺพาเชสิฯ เถโรปิ โอวาทกฺขโม โอวาทกฺขมเมว ลภี’’ติฯ สตฺถา เตสํ กถํ สุตฺวา ‘‘น, ภิกฺขเว, อิทาเนว, ปุเพฺพปิ สาริปุโตฺต กตญฺญู กตเวทีเยวา’’ติ วตฺวา ตมตฺถํ ปกาเสตุํ –</p>


<p>
‘‘อลีนจิตฺตํ นิสฺสาย, ปหฎฺฐา มหตี จมู;  
  
โกสลํ เสนาสนฺตุฎฺฐํ, ชีวคฺคาหํ อคาหยิฯ  
</p>
  
<p>
‘‘เอวํ นิสฺสยสมฺปโนฺน, ภิกฺขุ อารทฺธวีริโย;  
  
ภาวยํ กุสลํ ธมฺมํ, โยคเกฺขมสฺส ปตฺติยา;  
  
ปาปุเณ อนุปุเพฺพน, สพฺพสํโยชนกฺขย’’นฺติฯ (ชา. ๑.๒.๑๑-๑๒) –  
</p>
  
<p>อิมํ ทุกนิปาเต  วิตฺถาเรตฺวา กเถสิฯ ตทา กิร วฑฺฒกีหิ ปาทสฺส อโรคกรณภาเวน กหํ อตฺตโน อุปการํ ญตฺวา สพฺพเสตสฺส หตฺถิโปตกสฺส ทายโก เอกจาริโก หตฺถี สาริปุตฺตเตฺถโร อโหสีติ เอวํ เถรํ อารพฺภ ชาตกํ กเถตฺวา ราธเตฺถรํ อารพฺภ, ‘‘ภิกฺขเว, ภิกฺขุนา นาม ราเธน วิย สุวเจน ภวิตพฺพํ, โทสํ ทเสฺสตฺวา โอวทิยมาเนนปิ น กุชฺฌิตพฺพํ, โอวาททายโก ปน นิธิอาจิกฺขณโก วิย ทฎฺฐโพฺพ’’ติ วตฺวา อนุสนฺธิํ  ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘นิธีนํว ปวตฺตารํ, ยํ ปเสฺส วชฺชทสฺสินํ;  
  
นิคฺคยฺหวาทิํ เมธาวิํ, ตาทิสํ ปณฺฑิตํ ภเช;  
  
ตาทิสํ ภชมานสฺส, เสโยฺย โหติ น ปาปิโย’’ติฯ  
</li>
  
<p>ตตฺถ นฺติ ตตฺถ ตตฺถ นิทหิตฺวา ฐปิตานํ หิรญฺญสุวณฺณาทิปูรานํ นิธิกุมฺภีนํฯ นฺติ กิจฺฉชีวิเก ทุคฺคตมนุเสฺส อนุกมฺปํ กตฺวา ‘‘เอหิ, สุเขน ชีวนูปายํ ทเสฺสสฺสามี’’ติ นิธิฎฺฐานํ เนตฺวา หตฺถํ ปสาเรตฺวา ‘‘อิมํ คเหตฺวา สุเขน ชีวา’’ติ อาจิกฺขิตารํ วิยฯ นฺติ เทฺว วชฺชทสฺสิโน ‘‘อิมินา นํ อสารุเปฺปน วา ขลิเตน วา สงฺฆมเชฺฌ นิคฺคณฺหิสฺสามี’’ติ รนฺธคเวสโก  จ, อญฺญาตํ ญาปนตฺถาย ญาตํ อนุคฺคหณตฺถาย  สีลาทีนมสฺส วุทฺธิกามตาย ตํ ตํ วชฺชํ โอโลกเนน อุลฺลุมฺปนสภาวสณฺฐิโต จฯ อยํ อิธ อธิเปฺปโตฯ ยถา หิ ทุคฺคตมนุโสฺส ‘‘อิมํ คณฺหาหี’’ติ ตเชฺชตฺวาปิ โปเถตฺวาปิ นิธิํ ทเสฺสเนฺต โกปํ น กโรติ, ปมุทิโต เอว โหติ, เอวเมว เอวรูเป ปุคฺคเล อสารุปฺปํ วา ขลิตํ วา ทิสฺวา อาจิกฺขเนฺต โกโป น กาตโพฺพ, ตุเฎฺฐเนว ภวิตพฺพํ, ‘‘ภเนฺต, มหนฺตํ โว กมฺมํ กตํ , มยฺหํ อาจริยุปชฺฌายฎฺฐาเน ฐตฺวา โอวทเนฺตหิ ปุนปิ มํ วเทยฺยาถา’’ติ ปวาเรตพฺพเมวฯ นฺติ เอกโจฺจ หิ สทฺธิวิหาริกาทีนํ อสารุปฺปํ วา ขลิตํ วา ทิสฺวา ‘‘อยํ เม มุโขทกทานาทีหิ สกฺกจฺจํ อุปฎฺฐหติ, สเจ นํ วกฺขามิ, น มํ อุปฎฺฐหิสฺสติ, เอวํ เม ปริหานิ ภวิสฺสตี’’ติ วตฺถุํ อวิสหโนฺต น นิคฺคยฺหวาที นาม โหติฯ โส อิมสฺมิํ สาสเน กจวรํ อากิรติฯ โย ปน ตถารูปํ วชฺชํ ทิสฺวา วชฺชานุรูปํ ตเชฺชโนฺต ปณาเมโนฺต ทณฺฑกมฺมํ กโรโนฺต วิหารา ตํ นีหรโนฺต สิกฺขาเปติ, อยํ นิคฺคยฺหวาที นาม เสยฺยถาปิ สมฺมาสมฺพุโทฺธฯ วุตฺตเญฺหตํ – ‘‘นิคฺคยฺห นิคฺคยฺหาหํ, อานนฺท, วกฺขามิ, ปวยฺห ปวยฺห, อานนฺท, วกฺขามิ, โย สาโร โส ฐสฺสตี’’ติ (ม. นิ. ๓.๑๙๖)ฯ นฺติ ธโมฺมชปญฺญาย สมนฺนาคตํฯ นฺติ เอวรูปํ  ภเชยฺย ปยิรุปาเสยฺยฯ ตาทิสญฺหิ อาจริยํ  อเนฺตวาสิกสฺส  วฑฺฒิเยว โหติ, โน ปริหานีติฯ
</ol></p>


<p>เทสนาปริโยสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๒. อสฺสชิปุนพฺพสุกวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต อสฺสชิปุนพฺพสุกภิกฺขู อารพฺภ กเถสิฯ เทสนา  ปน กีฎาคิริสฺมิํ สมุฎฺฐิตาฯ</p>


<p>เต กิร เทฺว ภิกฺขู กิญฺจาปิ อคฺคสาวกานํ สทฺธิวิหาริกา, อลชฺชิโน ปน อเหสุํ ปาปภิกฺขูฯ เต ปาปเกหิ อตฺตโน ปริวาเรหิ ปญฺจหิ ภิกฺขุสเตหิ  สทฺธิํ กีฎาคิริสฺมิํ วิหรนฺตา ‘‘มาลาวจฺฉํ โรเปนฺติปิ โรปาเปนฺติปี’’ติอาทิกํ (ปารา. ๔๓๑; จูฬว. ๒๑) นานปฺปการํ อนาจารํ กโรนฺตา กุลทูสกกมฺมํ กตฺวา ตโต อุปฺปเนฺนหิ ปจฺจเยหิ ชีวิกํ กเปฺปนฺตา ตํ อาวาสํ เปสลานํ ภิกฺขูนํ อนาวาสํ อกํสุฯ สตฺถา ตํ ปวตฺติํ  สุตฺวา เตสํ ปพฺพาชนียกมฺมกรณตฺถาย สปริวาเร เทฺว อคฺคสาวเก อามเนฺตตฺวา ‘‘คจฺฉถ, สาริปุตฺตา, เตสุ เย ตุมฺหากํ วจนํ น กโรนฺติ, เตสํ ปพฺพาชนียกมฺมํ กโรถ, เย ปน กโรนฺติ, เต โอวทถ อนุสาสถฯ โอวทโนฺต หิ อนุสาสโนฺต อปณฺฑิตานํเยว อปฺปิโย โหติ อมนาโป, ปณฺฑิตานํ ปน ปิโย โหติ มนาโป’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘โอวเทยฺยานุสาเสยฺย, อสพฺภา จ นิวารเย;  
  
สตญฺหิ โส ปิโย โหติ, อสตํ โหติ อปฺปิโย’’ติฯ  
</li>
  
<p>ตตฺถ ติ อุปฺปเนฺน วตฺถุสฺมิํ วทโนฺต โอวทติ นาม, อนุปฺปเนฺน วตฺถุสฺมิํ ‘‘อยโสปิ เต สิยา’’ติอาทิวเสน อนาคตํ ทเสฺสโนฺต อนุสาสติ นามฯ สมฺมุขา วทโนฺต โอวทติ นาม, ปรมฺมุขา ทูตํ วา สาสนํ วา เปเสโนฺต อนุสาสติ นามฯ สกิํ วทโนฺต โอวทติ นาม, ปุนปฺปุนํ  วทโนฺต อนุสาสติ นามฯ โอวทโนฺต เอว วา อนุสาสติ นามาติ เอวํ โอวเทยฺย อนุสาเสยฺยฯ ติ อกุสลธมฺมา จ นิวาเรยฺย, กุสลธเมฺม ปติฎฺฐาเปยฺยาติ อโตฺถฯ ติ โส เอวรูโป ปุคฺคโล พุทฺธาทีนํ สปฺปุริสานํ ปิโย โหติฯ เย ปน อทิฎฺฐธมฺมา อวิติณฺณปรโลกา อามิสจกฺขุกา ชีวิกตฺถาย ปพฺพชิตา, เตสํ  โส โอวาทโก อนุสาสโก, ‘‘‘น ตฺวํ อมฺหากํ อุปชฺฌาโย, น อาจริโย, กสฺมา อเมฺห โอวทสี’ติ เอวํ มุขสตฺตีหิ วิชฺฌนฺตานํ อปฺปิโย โหตี’’ติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ สาริปุตฺตโมคฺคลฺลานาปิ ตตฺถ คนฺตฺวา เต ภิกฺขู โอวทิํสุ อนุสาสิํสุฯ เตสุ เอกเจฺจ โอวาทํ สมฺปฎิจฺฉิตฺวา สมฺมา วตฺติํสุ, เอกเจฺจ วิพฺภมิํสุ, เอกเจฺจ ปพฺพาชนียกมฺมํ ปาปุณิํสูติฯ</p>

</p>


<h3>๓. ฉนฺนเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต ฉนฺนเตฺถรํ อารพฺภ กเถสิฯ</p>


<p>โส  กิร อายสฺมา ‘‘อหํ อมฺหากํ อยฺยปุเตฺตน สทฺธิํ มหาภินิกฺขมนํ  นิกฺขโนฺต ตทา อญฺญํ เอกมฺปิ น ปสฺสามิ, อิทานิ ปน ‘อหํ สาริปุโตฺต นาม, อหํ โมคฺคลฺลาโน นาม, มยํ อคฺคสาวกมฺหา’ติ วตฺวา อิเม วิจรนฺตี’’ติ เทฺว อคฺคสาวเก อโกฺกสติฯ สตฺถา ภิกฺขูนํ สนฺติกา ตํ ปวตฺติํ สุตฺวา ฉนฺนเตฺถรํ ปโกฺกสาเปตฺวา โอวทติฯ โส ตงฺขเณเยว ตุณฺหี หุตฺวา ปุน คนฺตฺวา เถเร อโกฺกสติเยวฯ เอวํ ยาวตติยํ อโกฺกสนฺตํ ปโกฺกสาเปตฺวา สตฺถา โอวทิตฺวา ‘‘ฉนฺน, เทฺว อคฺคสาวกา นาม ตุยฺหํ กลฺยาณมิตฺตา อุตฺตมปุริสา, เอวรูเป กลฺยาณมิเตฺต เสวสฺสุ ภชสฺสู’’ติ วตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น ภเช ปาปเก มิเตฺต, น ภเช ปุริสาธเม;  
  
ภเชถ มิเตฺต กลฺยาเณ, ภเชถ ปุริสุตฺตเม’’ติฯ  
</li>
  
<p>ตสฺสโตฺถ – กายทุจฺจริตาทิอกุสลกมฺมาภิรตา  นามฯ สนฺธิเจฺฉทนาทิเก วา เอกวีสติอเนสนาทิเภเท วา อฎฺฐาเน นิโยชกา  นามฯ อุโภปิ วา เอเต ปาปมิตฺตา เจว ปุริสาธมา จ, เต น ภเชยฺย น ปยิรุปาเสยฺย, วิปรีตา ปน กลฺยาณมิตฺตา เจว สปฺปุริสา จ, เต ภเชถ ปยิรุปาเสถาติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>


<p>ฉนฺนเตฺถโร ปน ตํ โอวาทํ สุตฺวาปิ ปุริมนเยเนว ภิกฺขู อโกฺกสติ ปริภาสติฯ ปุนปิ สตฺถุ อาโรเจสุํ ฯ สตฺถา, ‘‘ภิกฺขเว, มยิ ธรเนฺต ฉนฺนํ สิกฺขาเปตุํ น สกฺขิสฺสถ, มยิ ปน ปรินิพฺพุเต สกฺขิสฺสถา’’ติ วตฺวา ปรินิพฺพานกาเล อายสฺมตา อานเนฺทน, ‘‘ภเนฺต, กถํ ฉนฺนเตฺถเร อเมฺหหิ ปฎิปชฺชิตพฺพ’’นฺติ วุเตฺต, ‘‘อานนฺท, ฉนฺนสฺส ภิกฺขุโน พฺรหฺมทโณฺฑ ทาตโพฺพ’’ติ อาณาเปสิฯ โส สตฺถริ ปรินิพฺพุเต อานนฺทเตฺถเรน อาโรจิตํ พฺรหฺมทณฺฑํ สุตฺวา ทุกฺขี ทุมฺมโน ติกฺขตฺตุํ มุจฺฉิโต ปติตฺวา ‘‘มา  มํ, ภเนฺต, นาสยิตฺถา’’ติ ยาจิตฺวา สมฺมา วตฺตํ ปูเรโนฺต น จิรเสฺสว สห ปฎิสมฺภิทาหิ อรหตฺตํ ปาปุณีติฯ</p>

</p>


<h3>๔. มหากปฺปินเตฺถรวตฺถุ</h3>
<p>  ติ อิมํ ธมฺมเทสนํ สตฺถา เชตวเน วิหรโนฺต มหากปฺปินเตฺถรํ อารพฺภ กเถสิฯ</p>


<p>ตตฺรายํ อนุปุพฺพี กถา – อตีเต กิร อายสฺมา มหากปฺปิโน ปทุมุตฺตรพุทฺธสฺส ปาทมูเล กตาภินีหาโร สํสาเร สํสรโนฺต พาราณสิโต อวิทูเร เอกสฺมิํ เปสการคาเม เชฎฺฐกเปสกาโร หุตฺวา นิพฺพตฺติฯ ตทา สหสฺสมตฺตา ปเจฺจกพุทฺธา อฎฺฐ มาเส หิมวเนฺต วสิตฺวา วสฺสิเก จตฺตาโร มาเส ชนปเท วสนฺติฯ เต เอกวารํ พาราณสิยา อวิทูเร โอตริตฺวา ‘‘เสนาสนกรณตฺถาย หตฺถกมฺมํ ยาจถา’’ติ  รโญฺญ สนฺติกํ อฎฺฐ ปเจฺจกพุเทฺธ ปหิณิํสุฯ ตทา ปน รโญฺญ วปฺปมงฺคลกาโล โหติฯ โส ‘‘ปเจฺจกพุทฺธา กิร อาคตา’’ติ สุตฺวา ตสฺมิํ ขเณ นิกฺขมิตฺวา อาคตการณํ ปุจฺฉิตฺวา ‘‘อชฺช, ภเนฺต, โอกาโส นตฺถิ, เสฺว อมฺหากํ วปฺปมงฺคลํ, ตติยทิวเส กริสฺสามี’’ติ วตฺวา ปเจฺจกพุเทฺธ อนิมเนฺตตฺวาว ปาวิสิฯ ปเจฺจกพุทฺธา ‘‘อญฺญตฺถ คมิสฺสามา’’ติ ปกฺกมิํสุฯ ตสฺมิํ ขเณ เชฎฺฐเปสการสฺส ภริยา เกนจิเทว กรณีเยน พาราณสิํ คจฺฉนฺตี เต ปเจฺจกพุเทฺธ ทิสฺวา วนฺทิตฺวา ‘‘กิํ, ภเนฺต, อเวลาย, อยฺยา, อาคตา’’ติ ปุจฺฉิตฺวา อาทิโต ปฎฺฐาย กเถสุํฯ ตํ ปวตฺติํ สุตฺวา สทฺธาสมฺปนฺนา ญาณสมฺปนฺนา อิตฺถี ‘‘เสฺว, ภเนฺต, อมฺหากํ ภิกฺขํ คณฺหถา’’ติ นิมเนฺตสิฯ ‘‘พหุกา มยํ ภคินี’’ติฯ ‘‘กิตฺตกา, ภเนฺต’’ติ? ‘‘สหสฺสมตฺตา’’ติฯ ‘‘ภเนฺต, อิมสฺมิํ คาเม สหสฺสเปสการา วสิมฺหฯ เอเกโก เอเกกสฺส ภิกฺขํ ทสฺสติ, ภิกฺขํ อธิวาเสถ, อหเมว โว วสนฎฺฐานมฺปิ กาเรสฺสามี’’ติ อาหฯ ปเจฺจกพุทฺธา อธิวาสยิํสุฯ</p>


<p>สา คามํ ปวิสิตฺวา อุโคฺฆเสสิ – ‘‘อหํ สหสฺสมเตฺต ปเจฺจกพุเทฺธ ทิสฺวา นิมนฺตยิํ, อยฺยานํ นิสีทนฎฺฐานํ สํวิทหถ , ยาคุภตฺตาทีนิ สมฺปาเทถา’’ติ ฯ คามมเชฺฌ มณฺฑปํ กาเรตฺวา อาสนานิ ปญฺญาเปตฺวา ปุนทิวเส ปเจฺจกพุเทฺธ นิสีทาเปตฺวา ปณีเตน ขาทนีเยน โภชนีเยน ปริวิสิตฺวา ภตฺตกิจฺจาวสาเน ตสฺมิํ คาเม สพฺพา อิตฺถิโย อาทาย ตาหิ สทฺธิํ ปเจฺจกพุเทฺธ วนฺทิตฺวา, ‘‘ภเนฺต, เตมาสํ วสนตฺถาย ปฎิญฺญํ เทถา’’ติ เตสํ ปฎิญฺญํ คเหตฺวา ปุน คาเม อุโคฺฆเสสิ – ‘‘อมฺมตาตา, เอเกกกุลโต เอเกโก ปุริโส ผรสุวาสิอาทีนิ คเหตฺวา อรญฺญํ ปวิสิตฺวา ทพฺพสมฺภาเร อาหริตฺวา อยฺยานํ วสนฎฺฐานํ กโรตู’’ติฯ คามวาสิโน ตสฺสาเยว วจนํ สุตฺวา เอเกโก เอเกกํ กตฺวา สทฺธิํ รตฺติฎฺฐานทิวาฎฺฐาเนหิ ปณฺณสาลสหสฺสํ กาเรตฺวา อตฺตโน อตฺตโน ปณฺณสาลายํ วสฺสูปคเต ปเจฺจกพุเทฺธ ‘‘อหํ สกฺกจฺจํ อุปฎฺฐหิสฺสามิ, อหํ สกฺกจฺจํ  อุปฎฺฐหิสฺสามี’’ติ อุปฎฺฐหิํสุฯ วสฺสํวุฎฺฐกาเล ‘‘อตฺตโน อตฺตโน ปณฺณสาลาย วสฺสํวุฎฺฐานํ ปเจฺจกพุทฺธานํ จีวรสาฎเก สเชฺชถา’’ติ สมาทเปตฺวา เอเกกสฺส สหสฺสสหสฺสมูลํ จีวรํ ทาเปสิฯ ปเจฺจกพุทฺธา วุฎฺฐวสฺสา อนุโมทนํ กตฺวา ปกฺกมิํสุฯ</p>


<p>คามวาสิโนปิ อิทํ ปุญฺญกมฺมํ กตฺวา อิโต จุตา ตาวติํสภวเน นิพฺพตฺติตฺวา คณเทวปุตฺตา นาม อเหสุํฯ เต ตตฺถ ทิพฺพสมฺปตฺติํ อนุภวิตฺวา กสฺสปสมฺมาสมฺพุทฺธกาเล  พาราณสิยํ กุฎุมฺพิกเคเหสุ นิพฺพตฺติํสุฯ เชฎฺฐกเปสกาโร เชฎฺฐกกุฎุมฺพิกสฺส ปุโตฺต อโหสิฯ ภริยาปิสฺส เชฎฺฐกกุฎุมฺพิกเสฺสว ธีตา อโหสิฯ ตา สพฺพาปิ วยปฺปตฺตา ปรกุลํ คจฺฉนฺติโย เตสํ เตสํเยว เคหานิ อคมิํสุฯ อเถกทิวสํ วิหาเร ธมฺมสฺสวนํ สงฺฆุฎฺฐํฯ ‘‘สตฺถา ธมฺมํ เทเสสฺสตี’’ติ สุตฺวา สเพฺพปิ เต กุฎุมฺพิกา ‘‘ธมฺมํ โสสฺสามา’’ติ ภริยาหิ สทฺธิํ วิหารํ อคมิํสุฯ เตสํ วิหารมชฺฌํ ปวิฎฺฐกฺขเณ วสฺสํ อุฎฺฐหิฯ เยสํ กุลูปกา วา ญาติสามเณราทโย วา อตฺถิ, เต เตสํ ปริเวณานิ ปวิสิํสุฯ เต ปน ตถารูปานํ นตฺถิตาย กตฺถจิ, ปวิสิตุํ อวิสหนฺตา วิหารมเชฺฌเยว อฎฺฐํสุฯ อถ เน เชฎฺฐกกุฎุมฺพิโก อาห – ‘‘ปสฺสถ อมฺหากํ วิปฺปการํ, กุลปุเตฺตหิ นาม เอตฺตเกน ลชฺชิตุํ ยุตฺต’’นฺติฯ ‘‘อยฺย, กิํ ปน กโรมา’’ติ? ‘‘มยํ วิสฺสาสิกฎฺฐานสฺส อภาเวน อิมํ วิปฺปการํ ปตฺตา, สเพฺพ  ธนํ สํหริตฺวา ปริเวณํ กโรมา’’ติฯ ‘‘สาธุ, อยฺยา’’ติ เชฎฺฐโก สหสฺสํ อทาสิ, เสสา ปญฺจ ปญฺจ สตานิฯ อิตฺถิโย อฑฺฒเตยฺยานิ อฑฺฒเตยฺยานิ สตานิฯ เต ตํ ธนํ สํหริตฺวา สหสฺสกูฎาคารปริวารํ  สตฺถุ วสนตฺถาย มหาปริเวณํ นาม อารภิํสุฯ นวกมฺมสฺส มหนฺตตาย ธเน อปฺปโหเนฺต ปุเพฺพ ทินฺนธนโต ปุน อุปฑฺฒูปฑฺฒํ อทํสุฯ นิฎฺฐิเต ปริเวเณ วิหารมหํ กโรนฺตา พุทฺธปฺปมุขสฺส ภิกฺขุสงฺฆสฺส สตฺตาหํ มหาทานํ ทตฺวา วีสติยา ภิกฺขุสหสฺสานํ จีวรานิ สชฺชิํสุฯ</p>


<p>เชฎฺฐกกุฎุมฺพิกสฺส ปน ภริยา สเพฺพหิ สมานํ อกตฺวา อตฺตโน ปญฺญาย ฐิตา ‘‘อติเรกตรํ กตฺวา สตฺถารํ ปูเชสฺสามี’’ติ อโนชปุปฺผวเณฺณน สหสฺสมูเลน สาฎเกน สทฺธิํ อโนชปุปฺผจโงฺกฎกํ คเหตฺวา อนุโมทนกาเล สตฺถารํ อโนชปุเปฺผหิ ปูเชตฺวา ตํ สาฎกํ สตฺถุ ปาทมูเล ฐเปตฺวา, ‘‘ภเนฺต, นิพฺพตฺตนิพฺพตฺตฎฺฐาเน อโนชปุปฺผวณฺณํเยว เม สรีรํ โหตุ, อโนชา เอว จ เม นามํ โหตู’’ติ ปตฺถนํ ปฎฺฐเปสิฯ สตฺถา ‘‘เอวํ โหตู’’ติ อนุโมทนํ อกาสิฯ เต สเพฺพปิ ยาวตายุกํ ฐตฺวา ตโต จุตา เทวโลเก นิพฺพตฺติตฺวา อิมสฺมิํ พุทฺธุปฺปาเท เทวโลกา จวิตฺวา เชฎฺฐกกุฎุมฺพิโก กุกฺกุฎวตีนคเร ราชกุเล นิพฺพตฺติตฺวา วยปฺปโตฺต มหากปฺปินราชา นาม อโหสิ, เสสา อมจฺจกุเล นิพฺพตฺติํสุฯ เชฎฺฐกกุฎุมฺพิกสฺส ภริยา มทฺทรเฎฺฐ สาคลนคเร ราชกุเล  นิพฺพตฺติ, อโนชปุปฺผวณฺณเมวสฺสา สรีรํ อโหสิ, เตฺววสฺสา นามํ กริํสุฯ สา  วยปฺปตฺตา มหากปฺปินรโญฺญ เคหํ คนฺตฺวา อโนชาเทวี นาม อโหสิฯ เสสิตฺถิโยปิ อมจฺจกุเลสุ นิพฺพตฺติตฺวา วยปฺปตฺตา เตสํเยว อมจฺจปุตฺตานํ เคหานิ อคมํสุฯ เต สเพฺพ รโญฺญ สมฺปตฺติสทิสํ สมฺปตฺติํ อนุภวิํสุฯ ยทา ราชา สพฺพาลงฺการปฎิมณฺฑิโต หตฺถิํ อภิรุหิตฺวา วิจริ, ตทา เตปิ ตเถว วิจรนฺติฯ ตสฺมิํ อเสฺสน วา รเถน วา วิจรเนฺต เตปิ ตเถว วิจรนฺติ? เอวํ เต เอกโต หุตฺวา กตานํ ปุญฺญานํ อานุภาเวน เอกโตว สมฺปตฺติํ อนุภวิํสุฯ รโญฺญ ปน พโล, พลวาหโน, ปุโปฺผ, ปุปฺผวาหโน, สุปโตฺตติ ปญฺจ อสฺสา โหนฺติฯ ราชา เตสุ สุปตฺตํ อสฺสํ สยํ อาโรหติ, อิตเร จตฺตาโร อสฺสาโรหานํ สาสนาหรณตฺถาย อทาสิฯ ราชา เต ปาโตว โภเชตฺวา ‘‘คจฺฉถ  เทฺว วา ตีณิ วา โยชนานิ อาหิณฺฑิตฺวา พุทฺธสฺส วา ธมฺมสฺส วา สงฺฆสฺส วา อุปฺปนฺนภาวํ ญตฺวา มยฺหํ สุขสาสนํ อาหรถา’’ติ เปเสสิฯ เต จตูหิ ทฺวาเรหิ นิกฺขมิตฺวา ตีณิ โยชนานิ อาหิณฺฑิตฺวา สาสนํ อลภิตฺวา ปจฺจาคจฺฉนฺติฯ</p>


<p>อเถกทิวสํ ราชา สุปตฺตํ อสฺสํ อารุยฺห อมจฺจสหสฺสปริวุโต อุยฺยานํ คจฺฉโนฺต กิลนฺตรูเป ปญฺจสตวาณิชเก นครํ ปวิสเนฺต ทิสฺวา ‘‘อิเม อทฺธานกิลนฺตา, อทฺธา อิเมสํ สนฺติกา เอกํ ภทฺทกํ สาสนํ โสสฺสามี’’ติ  เต ปโกฺกสาเปตฺวา ‘‘กุโต อาคจฺฉถา’’ติ ปุจฺฉิฯ ‘‘อตฺถิ, เทว, อิโต วีสติโยชนสตมตฺถเก สาวตฺถิ นาม นครํ, ตโต อาคจฺฉามา’’ติฯ ‘‘อตฺถิ ปน โว ปเทเส กิญฺจิ สาสนํ อุปฺปนฺน’’นฺติฯ ‘‘เทว, อญฺญํ กิญฺจิ นตฺถิ, สมฺมาสมฺพุโทฺธ ปน อุปฺปโนฺน’’ติฯ ราชา ตาวเทว ปญฺจวณฺณาย ปีติยา ผุฎฺฐสรีโร กิญฺจิ สลฺลเกฺขตุํ อสโกฺกโนฺต มุหุตฺตํ วีตินาเมตฺวา, ‘‘ตาตา, กิํ วเทถา’’ติ ปุจฺฉิฯ ‘‘พุโทฺธ, เทว, อุปฺปโนฺน’’ติฯ ราชา ทุติยมฺปิ ตติยมฺปิ ตเถว วีตินาเมตฺวา จตุเตฺถ วาเร ‘‘กิํ วเทถ, ตาตา’’ติ ปุจฺฉิตฺวา ‘‘พุโทฺธ, เทว, อุปฺปโนฺน’’ติ วุเตฺต, ‘‘ตาตา, โว สตสหสฺสํ ททามี’’ติ วตฺวา ‘‘อญฺญมฺปิ กิญฺจิ สาสนํ อตฺถี’’ติ ปุจฺฉิฯ ‘‘อตฺถิ, เทว, ธโมฺม อุปฺปโนฺน’’ติฯ ราชา ตมฺปิ สุตฺวา ปุริมนเยเนว ตโย วาเร วีตินาเมตฺวา จตุเตฺถ วาเร ‘‘ธโมฺม อุปฺปโนฺน’’ติ วุเตฺต ‘‘อิธาปิ โว สตสหสฺสํ ทมฺมี’’ติ วตฺวา ‘‘อปรมฺปิ สาสนํ อตฺถิ, ตาตา’’ติ ปุจฺฉิฯ ‘‘อตฺถิ, เทว, สงฺฆรตนํ อุปฺปนฺน’’นฺติฯ ราชา ตมฺปิ สุตฺวา ตโย วาเร วีตินาเมตฺวา จตุเตฺถ วาเร ‘‘สโงฺฆ’’ติ ปเท วุเตฺต ‘‘อิธาปิ โว สตสหสฺสํ ทมฺมี’’ติ วตฺวา อมจฺจสหสฺสํ โอโลเกตฺวา, ‘‘ตาตา, กิํ กริสฺสถา’’ติ ปุจฺฉิฯ ‘‘เทว, ตุเมฺห กิํ กริสฺสถา’’ติ? ‘‘อหํ, ตาตา, ‘พุโทฺธ อุปฺปโนฺน, ธโมฺม อุปฺปโนฺน, สโงฺฆ อุปฺปโนฺน’ติ สุตฺวา น ปุน นิวตฺติสฺสามิ, สตฺถารํ อุทฺทิสฺส คนฺตฺวา ตสฺส สนฺติเก ปพฺพชิสฺสามี’’ติฯ ‘‘มยมฺปิ, เทว , ตุเมฺหหิ สทฺธิํ ปพฺพชิสฺสามา’’ติฯ ราชา สุวณฺณปเฎฺฎ อกฺขรานิ ลิขาเปตฺวา วาณิชเก อาห  – ‘‘อโนชา นาม เทวี ตุมฺหากํ ตีณิ สตสหสฺสานิ ทสฺสติ, เอวญฺจ ปน นํ วเทยฺยาถ ‘รโญฺญ กิร เต อิสฺสริยํ วิสฺสฎฺฐํ, ยถาสุขํ สมฺปตฺติํ ปริภุญฺชาหี’ติ, สเจ ปน โว ‘ราชา กห’นฺติ ปุจฺฉติ, ‘สตฺถารํ อุทฺทิสฺส ปพฺพชิสฺสามีติ วตฺวา คโต’ติ อาโรเจยฺยาถา’’ติฯ อมจฺจาปิ อตฺตโน อตฺตโน ภริยานํ ตเถว สาสนํ ปหิณิํสุ ฯ ราชา วาณิชเก อุโยฺยเชตฺวา อสฺสํ อภิรุยฺห อมจฺจสหสฺสปริวุโต ตํ ขณํเยว นิกฺขมิฯ</p>


<p>สตฺถาปิ ตํ ทิวสํ ปจฺจูสกาเล โลกํ โวโลเกโนฺต มหากปฺปินราชานํ สปริวารํ ทิสฺวา ‘‘อยํ มหากปฺปิโน วาณิชกานํ สนฺติกา ติณฺณํ รตนานํ อุปฺปนฺนภาวํ สุตฺวา เตสํ วจนํ ตีหิ สตสหเสฺสหิ ปูเชตฺวา รชฺชํ ปหาย อมจฺจสหเสฺสหิ ปริวุโต มํ อุทฺทิสฺส ปพฺพชิตุกาโม เสฺว นิกฺขมิสฺสติฯ โส สปริวาโร สห ปฎิสมฺภิทาหิ อรหตฺตํ ปาปุณิสฺสติ, ปจฺจุคฺคมนมสฺส กริสฺสามี’’ติ ปุนทิวเส จกฺกวตฺตี วิย ขุทฺทกคามโภชกํ ปจฺจุคฺคจฺฉโนฺต สยเมว ปตฺตจีวรํ คเหตฺวา วีสโยชนสตํ มคฺคํ ปจฺจุคฺคนฺตฺวา จนฺทภาคาย นทิยา ตีเร นิโคฺรธรุกฺขมูเล ฉพฺพณฺณรสฺมิโย วิสฺสเชฺชโนฺต นิสีทิฯ ‘‘ราชาปิ อาคจฺฉโนฺต เอกํ นทิํ ปตฺวา ‘‘กา นาเมสา’’ติ ปุจฺฉิฯ ‘‘อปรจฺฉา นาม, เทวา’’ติฯ ‘‘กิมสฺสา ปริมาณํ, ตาตา’’ติ? ‘‘คมฺภีรโต  คาวุตํ, ปุถุลโต เทฺว คาวุตานิ, เทวา’’ติฯ ‘‘อตฺถิ ปเนตฺถ นาวา วา อุฬุโมฺป วา’’ติ? ‘‘นตฺถิ, เทวา’’ติฯ ‘‘นาวาทีนิ โอโลเกเนฺต อเมฺห ชาติ ชรํ อุปเนติ, ชรา มรณํฯ อหํ นิเพฺพมติโก หุตฺวา ตีณิ รตนานิ อุทฺทิสฺส นิกฺขโนฺต, เตสํ เม อานุภาเวน อิมํ อุทกํ อุทกํ วิย มา อโหสี’’ติ ติณฺณํ รตนานํ คุณํ อาวเชฺชตฺวา ‘‘อิติปิ โส ภควา อรหํ สมฺมาสมฺพุโทฺธ’’ติ พุทฺธานุสฺสติํ อนุสฺสรโนฺต สปริวาโร อสฺสสหเสฺสน อุทกปิฎฺฐิํ ปกฺขนฺทิฯ สินฺธวา ปิฎฺฐิปาสาเณ วิย ปกฺขนฺทิํสุฯ ขุรานํ อคฺคา เนว เตมิํสุฯ</p>


<p>โส ตํ อุตฺตริตฺวา ปุรโต คจฺฉโนฺต อปรมฺปิ นทิํ ทิสฺวา ‘‘อยํ กา นามา’’ติ ปุจฺฉิฯ ‘‘นีลวาหินี นาม, เทวา’’ติฯ ‘‘กิมสฺสา ปริมาณ’’นฺติ? ‘‘คมฺภีรโตปิ ปุถุลโตปิ อฑฺฒโยชนํ, เทวา’’ติฯ เสสํ ปุริมสทิสเมวฯ ตํ ปน นทิํ ทิสฺวา ‘‘สฺวากฺขาโต ภควตา ธโมฺม’’ติ ธมฺมานุสฺสติํ อนุสฺสรโนฺต ปกฺขนฺทิฯ ตมฺปิ อติกฺกมิตฺวา คจฺฉโนฺต อปรมฺปิ นทิํ ทิสฺวา ‘‘อยํ กา นามา’’ติ ปุจฺฉิฯ ‘‘จนฺทภาคา นาม, เทวา’’ติฯ ‘‘กิมสฺสา ปริมาณ’’นฺติ? ‘‘คมฺภีรโตปิ ปุถุลโตปิ โยชนํ, เทวา’’ติฯ เสสํ ปุริมสทิสเมวฯ อิมํ  ปน นทิํ ทิสฺวา ‘‘สุปฺปฎิปโนฺน  ภควโต สาวกสโงฺฆ’’ติ สงฺฆานุสฺสติํ อนุสฺสรโนฺต  ปกฺขนฺทิฯ ตํ ปน นทิํ อติกฺกมิตฺวา คจฺฉโนฺต สตฺถุ สรีรโต นิกฺขนฺตา ฉพฺพณฺณรสฺมิโย อทฺทสฯ นิโคฺรธรุกฺขสฺส สาขาวิฎปปลาสานิ โสวณฺณมยานิ วิย อเหสุํฯ ราชา จิเนฺตสิ – ‘‘อยํ ปน โอภาโส เนว จนฺทสฺส, น สูริยสฺส, น เทวมารพฺรหฺมนาคสุปณฺณาทีนํ อญฺญตรสฺส, อทฺธา อหํ สตฺถารํ อุทฺทิสฺส อาคจฺฉโนฺต มหาโคตมพุเทฺธน ทิโฎฺฐ ภวิสฺสามี’’ติฯ โส ตาวเทว อสฺสปิฎฺฐิโต โอตริตฺวา โอนตสรีโร รสฺมิอนุสาเรน สตฺถารํ อุปสงฺกมิตฺวา มโนสิลารเส นิมุชฺชโนฺต วิย พุทฺธรสฺมีนํ อโนฺต ปวิสิตฺวา สตฺถารํ วนฺทิตฺวา เอกมนฺตํ นิสีทิ สทฺธิํ อมจฺจสหเสฺสน, สตฺถา ตสฺส อนุปุพฺพิํ กถํ กเถสิฯ เทสนาวสาเน ราชา สปริวาโร โสตาปตฺติผเล ปติฎฺฐหิฯ อถ สเพฺพว อุฎฺฐหิตฺวา ปพฺพชฺชํ ยาจิํสุฯ สตฺถา ‘‘อาคมิสฺสติ นุ โข อิเมสํ กุลปุตฺตานํ อิทฺธิมยปตฺตจีวร’’นฺติ อุปธาเรโนฺต ‘‘อิเม กุลปุตฺตา ปเจฺจกพุทฺธสหสฺสสฺส จีวรสหสฺสํ อทํสุ, กสฺสปสมฺมาสมฺพุทฺธกาเล วีสติยา ภิกฺขุสหสฺสานมฺปิ วีสติจีวรสหสฺสานิปิ อทํสุฯ อนจฺฉริยํ อิเมสํ อิทฺธิมยปตฺตจีวราคมน’’นฺติ ญตฺวา ทกฺขิณหตฺถํ ปสาเรตฺวา  ‘‘เอถ, ภิกฺขโว, จรถ พฺรหฺมจริยํ สมฺมา ทุกฺขสฺส อนฺตกิริยายา’’ติ อาหฯ เต ตาวเทว อฎฺฐปริกฺขารธรา วสฺสสฎฺฐิกเตฺถรา วิย หุตฺวา เวหาสํ อพฺภุคฺคนฺตฺวา ปโจฺจโรหิตฺวา สตฺถารํ วนฺทิตฺวา นิสีทิํสุฯ</p>


<p>เตปิ วาณิชกา ราชกุลํ คนฺตฺวา รญฺญา ปหิตภาวํ อาโรจาเปตฺวา เทวิยา ‘‘อาคจฺฉนฺตู’’ติ วุเตฺต ปวิสิตฺวา วนฺทิตฺวา เอกมนฺตํ อฎฺฐํสุฯ อถ เน เทวี ปุจฺฉิ – ‘‘ตาตา, กิํ การณา อาคตาตฺถา’’ติ? ‘‘มยํ รญฺญา ตุมฺหากํ สนฺติกํ ปหิตา, ตีณิ กิร โน สตสหสฺสานิ เทถา’’ติฯ ‘‘ตาตา, อติพหุํ ภณถ, กิํ ตุเมฺหหิ รโญฺญ กตํ, กิสฺมิํ โว ราชา ปสโนฺน เอตฺตกํ ธนํ ทาเปสี’’ติ? ‘‘เทวิ, น อญฺญํ กิญฺจิ กตํ, รโญฺญ ปน เอกํ สาสนํ อาโรจยิมฺหา’’ติ? ‘‘สกฺกา ปน, ตาตา, มยฺหํ อาโรเจตุ’’นฺติฯ ‘‘สกฺกา, เทวี’’ติฯ ‘‘เตน หิ, ตาตา, วเทถา’’ติฯ ‘‘เทวิ พุโทฺธ โลเก อุปฺปโนฺน’’ติฯ สาปิ ‘‘ตํ สุตฺวา ปุริมนเยเนว ปีติยา ผุฎฺฐสรีรา ติกฺขตฺตุํ กิญฺจิ อสลฺลเกฺขตฺวา จตุเตฺถ วาเร ‘พุโทฺธ’ติ ปทํ สุตฺวา, ตาตา, อิมสฺมิํ ปเท รญฺญา กิํ ทินฺน’’นฺติ? ‘‘สตสหสฺสํ, เทวี’’ติฯ ‘‘ตาตา , อนนุจฺฉวิกํ รญฺญา กตํ เอวรูปํ สาสนํ สุตฺวา ตุมฺหากํ สตสหสฺสํ ททมาเนนฯ อหญฺหิ โว มม ทุคฺคตปณฺณากาเร ตีณิ สตสหสฺสานิ ทมฺมิ, อปรมฺปิ ตุเมฺหหิ รโญฺญ กิํ อาโรจิต’’นฺติ? เต อิทญฺจิทญฺจาติ  อิตรานิปิ เทฺว สาสนานิ อาโรจยิํสุฯ เทวี ปุริมนเยเนว ปีติยา ผุฎฺฐสรีรา ติกฺขตฺตุํ กิญฺจิ อสลฺลเกฺขตฺวา จตุเตฺถ วาเร ตเถว สุตฺวา ตีณิ ตีณิ สตสหสฺสานิ ทาเปสิ, เอวํ เต สพฺพานิปิ ทฺวาทส สตสหสฺสานิ ลภิํสุฯ</p>


<p>อถ  เน เทวี ปุจฺฉิ – ‘‘ราชา กหํ, ตาตา’’ติ? เทวิ, ‘‘สตฺถารํ อุทฺทิสฺส ‘ปพฺพชิสฺสามี’ติ คโต’’ติฯ ‘‘มยฺหํ เตน กิํ สาสนํ ทินฺน’’นฺติ? ‘‘สพฺพํ กิร เตน ตุมฺหากํ อิสฺสริยํ วิสฺสฎฺฐํ, ตุเมฺห กิร ยถารุจิยา สมฺปตฺติํ อนุภวถา’’ติฯ ‘‘อมจฺจา ปน กหํ, ตาตา’’ติ? เตปิ ‘‘‘รญฺญา สทฺธิํเยว ปพฺพชิสฺสามา’ติ คตา, เทวี’’ติฯ สา เตสํ ภริยาโย ปโกฺกสาเปตฺวา, อมฺมา, ตุมฺหากํ สามิกา ‘‘รญฺญา สทฺธิํ ปพฺพชิสฺสามา’’ติ คตา, ‘‘ตุเมฺห กิํ กริสฺสถา’’ติ? ‘‘กิํ ปน เตหิ อมฺหากํ สาสนํ ปหิตํ, เทวี’’ติ? ‘‘เตหิ กิร อตฺตโน สมฺปตฺติ ตุมฺหากํ วิสฺสฎฺฐา, ตุเมฺห กิร ตํ สมฺปตฺติํ ยถารุจิ ปริภุญฺชถา’’ติฯ ‘‘ตุเมฺห ปน, เทวิ, กิํ กริสฺสถา’’ติ? ‘‘อมฺมา, โส ตาว ราชา สาสนํ สุตฺวา มเคฺค ฐิตโกว ตีหิ สตสหเสฺสหิ ตีณิ รตนานิ ปูเชตฺวา เขฬปิณฺฑํ วิย สมฺปตฺติํ ปหาย ‘ปพฺพชิสฺสามี’ติ นิกฺขโนฺต, มยา ปน ติณฺณํ รตนานํ สาสนํ สุตฺวา ตีณิ รตนานิ นวหิ สตสหเสฺสหิ ปูชิตานิ, น โข ปเนสา สมฺปตฺติ นาม รโญฺญเยว ทุกฺขา, มยฺหมฺปิ ทุกฺขาเยวฯ โก รญฺญา ฉฑฺฑิตเขฬปิณฺฑํ ชาณุเกหิ ปติฎฺฐหิตฺวา มุเขน คณฺหิสฺสติ, น มยฺหํ สมฺปตฺติยา อโตฺถ, อหมฺปิ สตฺถารํ อุทฺทิสฺส คนฺตฺวา ปพฺพชิสฺสามี’’ติฯ ‘‘เทวิ, มยมฺปิ ตุเมฺหเหว สทฺธิํ ปพฺพชิสฺสามา’’ติฯ ‘‘สเจ สโกฺกถ, สาธุ, อมฺมา’’ติ? ‘‘สโกฺกม, เทวี’’ติฯ ‘‘สาธุ, อมฺมา, เตน  หิ เอถา’’ติ รถสหสฺสํ โยชาเปตฺวา รถํ อารุยฺห ตาหิ สทฺธิํ นิกฺขมิตฺวา อนฺตรามเคฺค ปฐมํ นทิํ ทิสฺวา ยถา รญฺญา ปุฎฺฐํ, ตเถว ปุจฺฉิตฺวา สพฺพปวตฺติํ สุตฺวา ‘‘รโญฺญ คตมคฺคํ โอโลเกถา’’ติ วตฺวา ‘‘สินฺธวานํ ปทวลญฺชํ น ปสฺสาม, เทวี’’ติ วุเตฺต ‘‘ราชา ตีณิ รตนานิ อุทฺทิสฺส นิกฺขโนฺต สจฺจกิริยํ กตฺวา คโต ภวิสฺสติฯ อหมฺปิ ตีณิ รตนานิ อุทฺทิสฺส นิกฺขนฺตา, เตสเมว อนุภาเวน อิทํ อุทกํ วิย มา อโหสี’’ติ  ติณฺณํ รตนานํ คุณํ อนุสฺสริตฺวา รถสหสฺสํ เปเสสิฯ อุทกํ ปิฎฺฐิปาสาณสทิสํ อโหสิฯ จกฺกานํ อคฺคคฺคเนมิวฎฺฎิโย เนว เตมิํสุฯ เอเตเนว อุปาเยน อิตรา เทฺว นทิโย อุตฺตริฯ</p>


<p>อถ สตฺถา ตสฺสาคมนภาวํ ญตฺวา ยถา อตฺตโน สนฺติเก นิสินฺนา ภิกฺขู น ปญฺญายนฺติ, เอวมกาสิฯ สาปิ คจฺฉนฺตี คจฺฉนฺตี สตฺถุ สรีรโต นิกฺขนฺตา ฉพฺพณฺณรสฺมิโย ทิสฺวา ตเถว จิเนฺตตฺวา สตฺถารํ อุปสงฺกมิตฺวา วนฺทิตฺวา เอกมนฺตํ ฐิตา ปุจฺฉิ – ‘‘ภเนฺต, มหากปฺปิโน ตุมฺหากํ อุทฺทิสฺส นิกฺขโนฺต อาคเตตฺถ มเญฺญ, กหํ โส, อมฺหากมฺปิ นํ ทเสฺสถา’’ติ? ‘‘นิสีทถ ตาว, อิเธว นํ ปสฺสิสฺสถา’’ติ ฯ ตา สพฺพาปิ ตุฎฺฐจิตฺตา ‘‘อิเธว กิร นิสินฺนา สามิเก ปสฺสิสฺสามา’’ติ นิสีทิํสุฯ สตฺถา ตาสํ อนุปุพฺพิํ กถํ กเถสิ, อโนชาเทวี เทสนาวสาเน สปริวารา โสตาปตฺติผลํ ปาปุณิฯ มหากปฺปินเตฺถโร ตาสํ วฑฺฒิตธมฺมเทสนํ  สุณโนฺต สปริวาโร สห ปฎิสมฺภิทาหิ อรหตฺตํ ปาปุณิฯ ตสฺมิํ ขเณ สตฺถา ตาสํ เต ภิกฺขู อรหตฺตปฺปเตฺต ทเสฺสสิฯ ตาสํ กิร อาคตกฺขเณเยว อตฺตโน สามิเก กาสาวธเร มุณฺฑกสีเส ทิสฺวา จิตฺตํ เอกคฺคํ น ภเวยฺย, เตน มคฺคผลานิ ปตฺตุํ น สกฺกุเณยฺยุํฯ ตสฺมา อจลสทฺธาย ปติฎฺฐิตกาเล ตาสํ เต ภิกฺขู อรหตฺตปฺปเตฺตเยว ทเสฺสสิฯ</p>


<p>ตาปิ เต ทิสฺวา ปญฺจปติฎฺฐิเตน วนฺทิตฺวา, ‘‘ภเนฺต, ตุมฺหากํ ตาว ปพฺพชิตกิจฺจํ มตฺถกํ ปตฺต’’นฺติ วตฺวา สตฺถารํ วนฺทิตฺวา เอกมนฺตํ ฐิตา ปพฺพชฺชํ ยาจิํสุฯ เอวํ กิร วุเตฺต ‘‘สตฺถา อุปฺปลวณฺณาย อาคมนํ จิเนฺตสี’’ติ เอกเจฺจ วทนฺติฯ สตฺถา ปน ตา อุปาสิกาโย อาห – ‘‘สาวตฺถิํ คนฺตฺวา ภิกฺขุนีอุปสฺสเย ปพฺพเชถา’’ติฯ ตา อนุปุเพฺพน ชนปทจาริกํ จรมานา อนฺตรามเคฺค มหาชเนน อภิหฎสกฺการสมฺมานา ปทสาว วีสโยชนสติกํ คนฺตฺวา ภิกฺขุนีอุปสฺสเย ปพฺพชิตฺวา อรหตฺตํ ปาปุณิํสุฯ สตฺถาปิ ภิกฺขุสหสฺสํ อาทาย อากาเสเนว เชตวนํ อคมาสิฯ ตตฺร สุทํ อายสฺมา มหากปฺปิโน รตฺติฎฺฐานทิวาฎฺฐานาทีสุ ‘‘อโห สุขํ , อโห สุข’’นฺติ อุทานํ อุทาเนโนฺต วิจรติฯ ภิกฺขู ภควโต อาโรเจสุํ – ‘‘ภเนฺต, มหากปฺปิโน ‘อโห สุขํ, อโห สุข’นฺติ อุทานํ อุทาเนโนฺต วิจรติ, อตฺตโน กามสุขํ รชฺชสุขํ อารพฺภ กเถสิ มเญฺญ’’ติฯ สตฺถา ตํ ปโกฺกสาเปตฺวา ‘‘สจฺจํ กิร ตฺวํ, กปฺปิน, กามสุขํ รชฺชสุขํ  อารพฺภ อุทานํ อุทาเนสี’’ติฯ ‘‘ภควา เม, ภเนฺต, ตํ อารพฺภ อุทานภาวํ วา อนุทานภาวํ วา ชานาตี’’ติ? สตฺถา ‘‘น, ภิกฺขเว, มม ปุโตฺต กามสุขํ รชฺชสุขํ อารพฺภ อุทานํ อุทาเนติ, ปุตฺตสฺส ปน เม ธมฺมปีติ นาม ธมฺมรติ นาม อุปฺปชฺชติ, โส อมตมหานิพฺพานํ อารพฺภ เอว อุทานํ อุทาเนสี’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ธมฺมปีติ สุขํ เสติ, วิปฺปสเนฺนน เจตสา;  
  
อริยปฺปเวทิเต ธเมฺม, สทา รมติ ปณฺฑิโต’’ติฯ  
</li>
  
<p>ตตฺถ ติ ธมฺมปายโก, ธมฺมํ ปิวโนฺตติ อโตฺถฯ ธโมฺม จ นาเมส น สกฺกา ภาชเนน ยาคุอาทีนิ วิย ปาตุํ? นววิธํ ปน โลกุตฺตรธมฺมํ นามกาเยน ผุสโนฺต อารมฺมณโต สจฺฉิกโรโนฺต ปริญฺญาภิสมยาทีหิ ทุกฺขาทีนิ อริยสจฺจานิ ปฎิวิชฺฌโนฺต  ธมฺมํ ปิวติ นามฯ ติ เทสนามตฺตเมเวตํ, จตูหิปิ อิริยาปเถหิ สุขํ วิหรตีติ อโตฺถฯ ติ อนาวิเลน นิรุปกฺกิเลเสนฯ ติ พุทฺธาทีหิ อริเยหิ ปเวทิเต  สติปฎฺฐานาทิเภเท โพธิปกฺขิยธเมฺมฯ ติ เอวรูโป ธมฺมปีติ วิปฺปสเนฺนน เจตสา วิหรโนฺต ปณฺฑิเจฺจน สมนฺนาคโต สทา รมติ อภิรมตีติฯ
</ol></p>


<p>เทสนาวสาเน พหู โสตาปนฺนาทโย อเหสุนฺติฯ</p>

</p>


<h3>๕. ปณฺฑิตสามเณรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ปณฺฑิตสามเณรํ อารพฺภ กเถสิฯ</p>


<p>อตีเต กิร กสฺสปสมฺมาสมฺพุโทฺธ วีสติขีณาสวสหสฺสปริวาโร พาราณสิํ อคมาสิฯ มนุสฺสา อตฺตโน พลํ สลฺลเกฺขตฺวา อฎฺฐปิ ทสปิ เอกโต หุตฺวา อคนฺตุกทานาทีนิ อทํสุฯ อเถกทิวสํ สตฺถา ภตฺตกิจฺจปริโยสาเน เอวํ อนุโมทนมกาสิ –</p>

ฯ โส  นิพฺพตฺตนิพฺพตฺตฎฺฐาเน โภคสมฺปทํ ลภติ, โน ปริวารสมฺปทํฯ เอกโจฺจ ปรํ สมาทเปติ, อตฺตนา น เทติฯ โส นิพฺพตฺตนิพฺพตฺตฎฺฐาเน ปริวารสมฺปทํ ลภติ, โน โภคสมฺปทํ เอกโจฺจ อตฺตนาปิ น เทติ, ปรมฺปิ น สมาทเปติฯ โส นิพฺพตฺตนิพฺพตฺตฎฺฐาเน เนว โภคสมฺปทํ ลภติ, น ปริวารสมฺปทํ, วิฆาสาโทว หุตฺวา ชีวติฯ เอกโจฺจ อตฺตนา จ เทติ, ปรญฺจ สมาทเปติฯ โส นิพฺพตฺตนิพฺพตฺตฎฺฐาเน โภคสมฺปทมฺปิ ลภติ ปริวารสมฺปทมฺปี’’ติฯ</p>


<p>ตํ สุตฺวา สมีเป ฐิโต เอโก ปณฺฑิตปุริโส จิเนฺตสิ – ‘‘อหํ ทานิ ตถา กริสฺสามิ, ยถา เม เทฺวปิ สมฺปตฺติโย ภวิสฺสนฺตี’’ติฯ โส สตฺถารํ วนฺทิตฺวา อาห – ‘‘ภเนฺต, สฺวาตนาย มยฺหํ ภิกฺขํ คณฺหถา’’ติฯ ‘‘กิตฺตเกหิ เต ภิกฺขูหิ อโตฺถ’’ติ? ‘‘กิตฺตโก ปน โว, ภเนฺต, ปริวาโร’’ติ? ‘‘วีสติ ภิกฺขุสหสฺสานี’’ติฯ ‘‘ภเนฺต, สเพฺพหิ สทฺธิํ สฺวาตนาย มยฺหํ ภิกฺขํ คณฺหถา’’ติฯ สตฺถา อธิวาเสสิฯ โส คามํ ปวิสิตฺวา, ‘‘อมฺมตาตา, สฺวาตนาย มยา พุทฺธปฺปมุโข ภิกฺขุสโงฺฆ นิมนฺติโต, ตุเมฺห ยตฺตกานํ ภิกฺขูนํ ทาตุํ  สกฺขิสฺสถ, ตตฺตกานํ ทานํ เทถา’’ติ อาโรเจตฺวา วิจรโนฺต อตฺตโน อตฺตโน พลํ สลฺลเกฺขตฺวา ‘‘มยํ ทสนฺนํ ทสฺสาม, มยํ วีสติยา, มยํ สตสฺส, มยํ ปญฺจสตาน’’นฺติ วุเตฺต สเพฺพสํ วจนํ อาทิโต ปฎฺฐาย ปเณฺณ อาโรเปสิฯ</p>


<p>เตน จ สมเยน ตสฺมิํ นคเร อติทุคฺคตภาเวเนว ‘‘มหาทุคฺคโต’’ติ  ปญฺญาโต เอโก ปุริโส อตฺถิฯ โส ตมฺปิ สมฺมุขาคตํ ทิสฺวา, สมฺม มหาทุคฺคต, มยา สฺวาตนาย พุทฺธปฺปมุโข ภิกฺขุสโงฺฆ นิมนฺติโต, เสฺว นครวาสิโน ทานํ ทสฺสนฺติ, ‘‘ตฺวํ กติ ภิกฺขู โภเชสฺสสี’’ติ? ‘‘สามิ, มยฺหํ กิํ ภิกฺขูหิ, ภิกฺขูหิ นาม สธนานํ อโตฺถ, มยฺหํ ปน เสฺว ยาคุอตฺถาย ตณฺฑุลนาฬิมตฺตมฺปิ นตฺถิ, อหํ ภติํ กตฺวา ชีวามิ, กิํ เม ภิกฺขูหี’’ติ? สมาทปเกน นาม พฺยเตฺตน ภวิตพฺพํฯ ตสฺมา โส เตน ‘‘นตฺถี’’ติ วุเตฺตปิ ตุณฺหีภูโต อหุตฺวา เอวมาห – ‘‘สมฺม มหาทุคฺคต, อิมสฺมิํ นคเร สุโภชนํ ภุญฺชิตฺวา สุขุมวตฺถํ นิวาเสตฺวา นานาภรณปฎิมณฺฑิตา สิริสยเน สยมานา พหู ชนา สมฺปตฺติํ อนุภวนฺติ, ตฺวํ ปน ทิวสํ ภติํ กตฺวา กุจฺฉิปูรณมตฺตมฺปิ น ลภสิ, เอวํ  สเนฺตปิ ‘อหํ ปุเพฺพ ปุญฺญํ อกตตฺตา กิญฺจิ น ลภามี’ติ น ชานาสี’’ติ? ‘‘ชานามิ, สามี’’ติฯ ‘‘อถ กสฺมา อิทานิ ปุญฺญํ น กโรสิ, ตฺวํ ยุวา พลสมฺปโนฺน, กิํ ตยา ภติํ กตฺวาปิ ยถาพลํ ทานํ ทาตุํ น วฎฺฎตี’’ติ? โส ตสฺมิํ กเถเนฺตเยว สํเวคปฺปโตฺต หุตฺวา ‘‘มยฺหมฺปิ เอกํ ภิกฺขุํ ปเณฺณ อาโรเปหิ, กิญฺจิเทว ภติํ กตฺวา เอกสฺส ภิกฺขํ ทสฺสามี’’ติ อาหฯ อิตโร ‘‘กิํ เอเกน ภิกฺขุนา ปเณฺณ อาโรปิเตนา’’ติ น อาโรเปสิ? มหาทุคฺคโตปิ  เคหํ คนฺตฺวา ภริยํ อาห – ‘‘ภเทฺท, นครวาสิโน เสฺว สงฺฆภตฺตํ กริสฺสนฺติ, อหมฺปิ สมาทปเกน ‘เอกสฺส ภิกฺขํ เทหี’ติ วุโตฺต, มยมฺปิ เสฺว เอกสฺส ภิกฺขํ ทสฺสามา’’ติฯ อถสฺส ภริยา ‘‘มยํ ทลิทฺทา, กสฺมา ตยา สมฺปฎิจฺฉิต’’นฺติ อวตฺวาว, ‘‘สามิ, ภทฺทกํ เต กตํ, มยํ ปุเพฺพปิ กิญฺจิ อทตฺวา อิทานิ ทุคฺคตา ชาตา, มยํ อุโภปิ ภติํ กตฺวา เอกสฺส ภิกฺขํ ทสฺสาม, สามี’’ติ วตฺวา อุโภปิ เคหา นิกฺขมิตฺวา ภติฎฺฐานํ อคมํสุฯ</p>


<p>มหาเสฎฺฐิ ตํ ทิสฺวา ‘‘กิํ, สมฺม มหาทุคฺคต, ภติํ กริสฺสสี’’ติ ปุจฺฉิฯ ‘‘อาม, อยฺยา’’ติฯ ‘‘กิํ กริสฺสสี’’ติ? ‘‘ยํ ตุเมฺห กาเรสฺสถ, ตํ กริสฺสามี’’ติฯ ‘‘เตน หิ มยํ เสฺว เทฺว ตีณิ ภิกฺขุสตานิ โภเชสฺสาม, เอหิ, ทารูนิ ผาเลหี’’ติ วาสิผรสุํ นีหริตฺวา ทาเปสิฯ มหาทุคฺคโต ทฬฺหํ กจฺฉํ พนฺธิตฺวา มหุสฺสาหปฺปโตฺต วาสิํ ปหาย ผรสุํ คณฺหโนฺต, ผรสุํ ปหาย วาสิํ คณฺหโนฺต ทารูนิ ผาเลติฯ อถ นํ เสฎฺฐิ อาห – ‘‘สมฺม, ตฺวํ อชฺช อติวิย อุสฺสาหปฺปโตฺต กมฺมํ กโรสิ, กิํ นุ โข การณ’’นฺติ? ‘‘สามิ, อหํ เสฺว  เอกํ ภิกฺขุํ โภเชสฺสามี’’ติฯ ตํ สุตฺวา เสฎฺฐิ ปสนฺนมานโส จิเนฺตสิ – ‘‘อโห อิมินา ทุกฺกรํ กตํ, ‘อหํ ทุคฺคโต’ติ ตุณฺหีภาวํ อนาปชฺชิตฺวา ‘ภติํ กตฺวา เอกํ ภิกฺขุํ โภเชสฺสามี’ติ วทตี’’ติฯ เสฎฺฐิภริยาปิ ตสฺส ภริยํ ทิสฺวา, ‘‘อมฺม, กิํ กมฺมํ กริสฺสสี’’ติ ปุจฺฉิตฺวา ‘‘ยํ ตุเมฺห  กาเรสฺสถ, ตํ กโรมี’’ติ วุเตฺต อุทุกฺขลสาลํ ปเวเสตฺวา สุปฺปมุสลาทีนิ ทาเปสิฯ สา นจฺจนฺตี วิย ตุฎฺฐปหฎฺฐา วีหิํ โกเฎฺฎติ เจว โอผุณาติ จฯ อถ นํ เสฎฺฐิภริยา ปุจฺฉิ – ‘‘อมฺม, ตฺวํ อติวิย ตุฎฺฐปหฎฺฐา กมฺมํ กโรสิ, กิํ นุ โข การณ’’นฺติ? ‘‘อเยฺย, อิมํ ภติํ กตฺวา มยมฺปิ เอกํ ภิกฺขุํ โภเชสฺสามา’’ติฯ ตํ สุตฺวา เสฎฺฐิภริยาปิ ตสฺสํ ‘‘อโห วตายํ ทุกฺกรการิกา’’ติ ปสีทิฯ เสฎฺฐิ มหาทุคฺคตสฺส ทารูนํ  ผาลิตกาเล ‘‘อยํ เต ภตี’’ติ สาลีนํ จตโสฺส นาฬิโย ทาเปตฺวา ‘‘อยํ เต ตุฎฺฐิทาโย’’ติ อปราปิ จตโสฺส นาฬิโย ทาเปสิฯ</p>


<p>โส เคหํ คนฺตฺวา ภริยํ อาห – ‘‘มยา ภติํ กตฺวา สาลิ ลโทฺธ, อยํ นิวาโป ภวิสฺสติ, ตยา ลทฺธาย ภติยา ทธิเตลกฎุกภณฺฑานิ คณฺหาหี’’ติฯ เสฎฺฐิภริยาปิ ปุน ตสฺสา เอกํ สปฺปิกโรฎิกเญฺจว ทธิภาชนญฺจ กฎุกภณฺฑญฺจ สุทฺธตณฺฑุฬินาฬิญฺจ ทาเปสิฯ อิติ จ อุภินฺนมฺปิ นว ตณฺฑุลนาฬิโย อเหสุํฯ เต ‘‘เทยฺยธโมฺม โน ลโทฺธ’’ติ ตุฎฺฐหฎฺฐา ปาโตว อุฎฺฐหิํสุฯ ภริยา มหาทุคฺคตํ อาห – ‘‘คจฺฉ, สามิ, ปณฺณํ ปริเยสิตฺวา อาหรา’’ติฯ โส อนฺตราปเณ ปณฺณํ อทิสฺวา นทีตีรํ คนฺตฺวา ‘‘อชฺช อยฺยานํ โภชนํ ทาตุํ ลภิสฺสามี’’ติ ปหฎฺฐมานโส คายโนฺต ปณฺณํ อุจฺจินติฯ มหาชาลํ ขิปิตฺวา ฐิโต เกวโฎฺฎ  ‘‘มหาทุคฺคตสฺส สเทฺทน ภวิตพฺพ’’นฺติ ตํ ปโกฺกสิตฺวา ปุจฺฉิ – ‘‘อติวิย ตุฎฺฐจิโตฺต คายสิ, กิํ นุ โข การณ’’นฺติ? ‘‘ปณฺณํ อุจฺจินามิ, สมฺมา’’ติฯ ‘‘กิํ กริสฺสสี’’ติ? ‘‘เอกํ ภิกฺขุํ โภเชสฺสามี’’ติฯ ‘‘อโห สุขิโต, ภิกฺขุ, โส ตว กิํ ปณฺณํ ขาทิสฺสตี’’ติ? ‘‘กิํ กโรมิ, สมฺม, อตฺตนา ลทฺธปเณฺณน โภเชสฺสามี’’ติ? ‘‘เตน หิ เอหี’’ติฯ ‘‘กิํ กโรมิ, สมฺมา’’ติ? ‘‘อิเม มเจฺฉ คเหตฺวา ปาทคฺฆนกานิ อฑฺฒคฺฆนกานิ กหาปณคฺฆนกานิ จ อุทฺทานานิ กโรหี’’ติฯ โส ตถา อกาสิฯ พทฺธพเทฺธ มเจฺฉ นครวาสิโน นิมนฺติตนิมนฺติตานํ ภิกฺขูนํ อตฺถาย หริํสุฯ ตสฺส มจฺฉุทฺทานานิ กโรนฺตเสฺสว ภิกฺขาจารเวลา ปาปุณิฯ โส เวลํ สลฺลเกฺขตฺวา ‘‘คมิสฺสามหํ, สมฺม, อยํ ภิกฺขูนํ อาคมนเวลา’’ติ อาหฯ ‘‘อตฺถิ ปน กิญฺจิ มจฺฉุทฺทาน’’นฺติ? ‘‘นตฺถิ, สมฺม, สพฺพานิ ขีณานี’’ติฯ ‘‘เตน หิ มยา อตฺตโน อตฺถาย วาลุกาย นิขณิตฺวา จตฺตาโร โรหิตมจฺฉา ฐปิตา, สเจ ภิกฺขุํ โภเชตุกาโมสิ, อิเม คเหตฺวา คจฺฉา’’ติ เต มเจฺฉ ตสฺส อทาสิฯ</p>


<p>ตํ  ทิวสํ ปน สตฺถา ปจฺจูสกาเล โลกํ โวโลเกโนฺต มหาทุคฺคตํ อตฺตโน ญาณชาลสฺส อโนฺต ปวิฎฺฐํ ทิสฺวา ‘‘กิํ นุ โข ภวิสฺสตี’’ติ อาวเชฺชโนฺต ‘‘มหาทุคฺคโต ‘เอกํ ภิกฺขุํ โภเชสฺสามี’ติ ภริยาย  สทฺธิํ หิโยฺย ภติํ อกาสิ, กตรํ นุ โข ภิกฺขุํ ลภิสฺสตี’’ติ จิเนฺตตฺวา ‘‘มนุสฺสา  ปเณฺณ อาโรปิตสญฺญาย ภิกฺขู คเหตฺวา อตฺตโน อตฺตโน เคเหสุ นิสีทาเปสฺสนฺติ, มหาทุคฺคโต มํ ฐเปตฺวา อญฺญํ ภิกฺขุํ น ลภิสฺสตี’’ติ อุปธาเรสิฯ พุทฺธา กิร ทุคฺคเตสุ อนุกมฺปํ กโรนฺติฯ ตสฺมา สตฺถา ปาโตว สรีรปฎิชคฺคนํ กตฺวา ‘‘มหาทุคฺคตํ สงฺคณฺหิสฺสามี’’ติ คนฺธกุฎิํ ปวิสิตฺวา นิสีทิฯ มหาทุคฺคเตปิ มเจฺฉ คเหตฺวา เคหํ ปวิสเนฺต สกฺกสฺส ปณฺฑุกมฺพลสิลาสนํ อุณฺหาการํ ทเสฺสสิฯ โส ‘‘กิํ นุ โข การณ’’นฺติ โอโลเกโนฺต ‘‘หิโยฺย, มหาทุคฺคโต ‘เอกสฺส ภิกฺขุโน ภิกฺขํ ทสฺสามี’ติ อตฺตโน ภริยาย สทฺธิํ ภติํ อกาสิ, กตรํ นุ โข ภิกฺขุํ ลภิสฺสตี’’ติ จิเนฺตตฺวา ‘‘นเตฺถตสฺส อโญฺญ ภิกฺขุ, สตฺถา ปน มหาทุคฺคตสฺส สงฺคหํ กริสฺสามี’’ติ คนฺธกุฎิยํ นิสิโนฺนฯ มหาทุคฺคโต อตฺตโน อุปกปฺปนกํ ยาคุภตฺตํ ปณฺณสูเปยฺยมฺปิ ตถาคตสฺส ทเทยฺย, ‘‘ยํนูนาหํ มหาทุคฺคตสฺส เคหํ คนฺตฺวา ภตฺตการกกมฺมํ กเรยฺย’’นฺติ อญฺญาตกเวเสน ตสฺส เคหสมีปํ คนฺตฺวา ‘‘อตฺถิ นุ โข กสฺสจิ กิญฺจิ ภติยา กาตพฺพ’’นฺติ ปุจฺฉิฯ มหาทุคฺคโต ตํ ทิสฺวา อาห – ‘‘สมฺม, กิํ กมฺมํ กริสฺสสี’’ติ? ‘‘อหํ, สามิ, สพฺพสิปฺปิโก, มยฺหํ อชานนสิปฺปํ นาม นตฺถิ, ยาคุภตฺตาทีนิปิ สมฺปาเทตุํ ชานามี’’ติฯ ‘‘สมฺม, มยํ ตว กเมฺมน อตฺถิกา, ตุยฺหํ ปน กิญฺจิ ทาตพฺพํ ภติํ น ปสฺสามา’’ติฯ ‘‘กิํ ปน เต กตฺตพฺพ’’นฺติ? ‘‘เอกสฺส  ภิกฺขุสฺส ภิกฺขํ ทาตุกาโมมฺหิ, ตสฺส ยาคุภตฺตสํวิธานํ อิจฺฉามี’’ติฯ ‘‘สเจ ภิกฺขุสฺส ภิกฺขํ ทสฺสสิ, น เม ภติยา อโตฺถ, กิํ มม ปุญฺญํ น วฎฺฎตี’’ติ? ‘‘เอวํ สเนฺต สาธุ, สมฺม, ปวิสา’’ติฯ โส ตสฺส เคหํ ปวิสิตฺวา เตลตณฺฑุลาทีนิ อาหราเปตฺวา ‘‘คจฺฉ, อตฺตโน ปตฺตภิกฺขุํ อาเนหี’’ติ ตํ อุโยฺยเชสิฯ ทานเวยฺยาวฎิโกปิ ปเณฺณ อาโรปิตนิยาเมเนว เตสํ เตสํ เคหานิ ภิกฺขู ปหิณิฯ</p>


<p>มหาทุคฺคโต ตสฺส สนฺติกํ คนฺตฺวา ‘‘มยฺหํ ปตฺตภิกฺขุํ เทหี’’ติ อาหฯ โส ตสฺมิํ ขเณ สติํ ลภิตฺวา ‘‘อหํ ตว ภิกฺขุํ ปมุโฎฺฐ’’ติ อาหฯ มหาทุคฺคโต ติขิณาย สตฺติยา กุจฺฉิยํ ปหโฎ วิย, ‘‘สามิ, กสฺมา มํ นาเสสิ, อหํ ตยา หิโยฺย สมาทปิโต ภริยาย สทฺธิํ ทิวสํ ภติํ กตฺวา อชฺช ปาโตว ปณฺณตฺถาย นทีตีเร อาหิณฺฑิตฺวา อาคโต, เทหิ เม เอกํ ภิกฺขุ’’นฺติ พาหา ปคฺคยฺห ปริเทวิฯ มนุสฺสา สนฺนิปติตฺวา  ‘‘กิเมตํ, มหาทุคฺคตา’’ติ ปุจฺฉิํสุฯ โส ตมตฺถํ อาโรเจสิฯ เต เวยฺยาวฎิกํ ปุจฺฉิํสุ – ‘‘สจฺจํ กิร, สมฺม, ตยา เอส ‘ภติํ กตฺวา เอกสฺส ภิกฺขุสฺส ภิกฺขํ เทหี’ติ สมาทปิโต’’ติ? ‘‘อาม , อยฺยา’’ติฯ ‘‘ภาริยํ เต กมฺมํ กตํ, โย ตฺวํ เอตฺตเก ภิกฺขู สํวิทหโนฺต เอตสฺส เอกํ ภิกฺขุํ นาทาสี’’ติฯ โส เตสํ วจเนน มงฺกุภูโต ตํ อาห – ‘‘สมฺม มหาทุคฺคต, มา มํ นาสยิ, อหํ  ตว การณา มหาวิเหสํ ปโตฺต, มนุสฺสา ปเณฺณ อาโรปิตนิยาเมน อตฺตโน อตฺตโน ปตฺตภิกฺขู นยิํสุ, อตฺตโน เคเห นิสินฺนภิกฺขุํ นีหริตฺวา เทโนฺต นาม นตฺถิ, สตฺถา ปน มุขํ โธวิตฺวา คนฺธกุฎิยเมว นิสิโนฺน, ราชยุวราชเสนาปติอาทโย สตฺถุ คนฺธกุฎิโต นิกฺขมนํ โอโลเกนฺตา นิสินฺนา สตฺถุ ปตฺตํ คเหตฺวา ‘คมิสฺสามา’ติฯ พุทฺธา นาม ทุคฺคเต อนุกมฺปํ กโรนฺติ, ตฺวํ วิหารํ คนฺตฺวา ‘ทุคฺคโตมฺหิ, ภเนฺต, มม สงฺคหํ กโรถา’ติ สตฺถารํ วนฺท, สเจ เต ปุญฺญํ อตฺถิ, อทฺธา ลจฺฉสี’’ติฯ</p>


<p>โส วิหารํ อคมาสิฯ อถ นํ อเญฺญสุ ทิวเสสุ วิหาเร วิฆาสาทภาเวน ทิฎฺฐตฺตา ราชยุวราชาทโย, ‘‘มหาทุคฺคต, น ตาว ภตฺตกาโล, กสฺมา ตฺวํ อาคจฺฉสี’’ติ อาหํสุฯ โส ‘‘ชานามิ, สามิ, ‘น ตาว ภตฺตกาโล’ติฯ สตฺถารํ ปน วนฺทิตุํ อาคจฺฉามี’’ติ วทโนฺต คนฺตฺวา คนฺธกุฎิยา อุมฺมาเร สีสํ ฐเปตฺวา ปญฺจปติฎฺฐิเตน วนฺทิตฺวา, ‘‘ภเนฺต, อิมสฺมิํ นคเร มยา ทุคฺคตตโร นตฺถิ, อวสฺสโย เม โหถ, กโรถ เม สงฺคห’’นฺติ อาหฯ สตฺถา คนฺธกุฎิทฺวารํ วิวริตฺวา ปตฺตํ นีหริตฺวา ตสฺส หเตฺถ ฐเปสิฯ โส จกฺกวตฺติสิริํ ปโตฺต วิย อโหสิ, ราชยุวราชาทโย อญฺญมญฺญสฺส มุขานิ โอโลกยิํสุฯ สตฺถารา ทินฺนปตฺตญฺหิ  โกจิ อิสฺสริยวเสน คเหตุํ สมโตฺถ นาม นตฺถิฯ เอวํ ปน วทิํสุ, ‘‘สมฺม มหาทุคฺคต, สตฺถุ ปตฺตํ อมฺหากํ เทหิ เอตฺตกํ นาม เต ธนํ ทสฺสาม, ตฺวํ ทุคฺคโต ธนํ คณฺหาหิ, กิํ เต ปเตฺตนา’’ติ? มหาทุคฺคโต ‘‘น กสฺสจิ ทสฺสามิ, น เม ธเนน อโตฺถ, สตฺถารํเยว โภเชสฺสามี’’ติ อาหฯ อวเสสา ตํ ยาจิตฺวา ปตฺตํ อลภิตฺวา นิวตฺติํสุฯ ราชา ปน ‘‘มหาทุคฺคโต ธเนน ปโลภิยมาโนปิ สตฺถุ ปตฺตํ น เทติ, สตฺถารา จ สยํ ทินฺนปตฺตํ โกจิ คเหตุํ น สโกฺกติ, อิมสฺส เทยฺยธโมฺม นาม กิตฺตโก ภวิสฺสติ, อิมินา เทยฺยธมฺมสฺส ทินฺนกาเล สตฺถารํ อาทาย เคหํ เนตฺวา มยฺหํ สมฺปาทิตํ อาหารํ ทสฺสามี’’ติ จิเนฺตตฺวา สตฺถารา สทฺธิํเยว  อคมาสิฯ สโกฺกปิ เทวราชา ยาคุขชฺชกภตฺตสูเปยฺยปณฺณาทีนิ สมฺปาเทตฺวา สตฺถุ นิสีทนารหํ อาสนํ ปญฺญเปตฺวา นิสีทิฯ</p>


<p>มหาทุคฺคโต สตฺถารํ เนตฺวา ‘‘ปวิสถ, ภเนฺต’’ติ อาหฯ วสนเคหญฺจสฺส นีจํ โหติ, อโนนเตน ปวิสิตุํ น สกฺกาฯ พุทฺธา จ นาม เคหํ ปวิสนฺตา น โอนมิตฺวา ปวิสนฺติฯ เคหญฺหิ ปวิสนกาเล มหาปถวี วา เหฎฺฐา โอคจฺฉติ, เคหํ วา อุทฺธํ คจฺฉติฯ อิทํ เตสํ สุทินฺนทานสฺส ผลํฯ ปุน นิกฺขมิตฺวา คตกาเล สพฺพํ ปากติกเมว โหติฯ ตสฺมา สตฺถา ฐิตโกว   เคหํ ปวิสิตฺวา สเกฺกน ปญฺญตฺตาสเน นิสีทิฯ สตฺถริ นิสิเนฺน ราชา อาห – ‘‘สมฺม มหาทุคฺคต, ตยา อมฺหากํ ยาจนฺตานมฺปิ สตฺถุ ปโตฺต น ทิโนฺน, ปสฺสาม ตาว, กีทิโส เต สตฺถุ สกฺกาโร กโต’’ติ? อถสฺส สโกฺก ยาคุขชฺชกาทีนิ วิวริตฺวา ทเสฺสสิฯ เตสํ วาสคโนฺธ สกลนครํ ฉาเทตฺวา อฎฺฐาสิฯ ราชา ยาคุอาทีนิ โอโลเกตฺวา ภควนฺตํ อาห – ‘‘ภเนฺต, ‘อหํ มหาทุคฺคตสฺส เทยฺยธโมฺม กิตฺตโก ภวิสฺสติ, อิมินา เทยฺยธเมฺม ทิเนฺน สตฺถารํ เคหํ เนตฺวา อตฺตโน สมฺปาทิตํ อาหารํ ทสฺสามี’ติ จิเนฺตตฺวา อาคโต, มยา เอวรูโป อาหาโร น ทิฎฺฐปุโพฺพ, มยิ อิธ ฐิเต มหาทุคฺคโต กิลเมยฺย, คจฺฉามห’’นฺติ สตฺถารํ วนฺทิตฺวา ปกฺกามิฯ สโกฺกปิ สตฺถารํ ยาคุอาทีนิ ทตฺวา สกฺกจฺจํ ปริวิสิฯ สตฺถาปิ กตภตฺตกิโจฺจ อนุโมทนํ กตฺวา อุฎฺฐายาสนา ปกฺกามิฯ</p>


<p>สโกฺก มหาทุคฺคตสฺส สญฺญํ อทาสิฯ โส ปตฺตํ คเหตฺวา สตฺถารํ อนุคจฺฉิฯ สโกฺก นิวตฺติตฺวา มหาทุคฺคตสฺส เคหทฺวาเร ฐิโต อากาสํ โอโลเกสิฯ ตาวเทว อากาสโต สตฺตรตนวสฺสํ วสฺสิตฺวา ตสฺส เคเห สพฺพภาชนานิ ปูเรตฺวา สกลํ เคหํ ปูเรสิฯ ตสฺส เคเห โอกาโส นาโหสิฯ ตสฺส ภริยา ทารเก หเตฺถสุ คเหตฺวา นีหริตฺวา พหิ อฎฺฐาสิฯ โส สตฺถารํ อนุคนฺตฺวา นิวโตฺต ทารเก พหิ ทิสฺวา ‘‘กิํ อิท’’นฺติ ปุจฺฉิฯ ‘‘สามิ, สกลํ โน เคหํ สตฺตหิ รตเนหิ ปุณฺณํ, ปวิสิตุํ โอกาโส นตฺถี’’ติฯ โส ‘‘อเชฺชว เม ทาเนน วิปาโก ทิโนฺน’’ติ จิเนฺตตฺวา รโญฺญ สนฺติกํ คนฺตฺวา  วนฺทิตฺวา, ‘‘กสฺมา อาคโตสี’’ติ วุเตฺต อาห –‘‘เทว, เคหํ เม สตฺตหิ รตเนหิ ปุณฺณํ, ตํ ธนํ คณฺหถา’’ติฯ ราชา ‘‘อโห พุทฺธานํ  ทินฺนทานํ, อเชฺชว มตฺถกํ ปตฺต’’นฺติ จิเนฺตตฺวา ตํ อาห – ‘‘กิํ เต ลทฺธุํ วฎฺฎตี’’ติ? ‘‘ธนหรณตฺถาย สกฎสหสฺสํ, เทวา’’ติฯ ราชา สกฎสหสฺสํ เปเสตฺวา ธนํ อาหราเปตฺวา ราชงฺคเณ โอกิราเปสิฯ ตาลปฺปมาโณ ราสิ อโหสิฯ ราชา นคเร สนฺนิปาตาเปตฺวา ‘‘อิมสฺมิํ นคเร อตฺถิ กสฺสจิ เอตฺตกํ ธน’’นฺติ ปุจฺฉิฯ ‘‘นตฺถิ, เทวา’’ติฯ ‘‘เอวํ มหาธนสฺส กิํ กาตุํ วฎฺฎตี’’ติ? ‘‘เสฎฺฐิฎฺฐานํ ทาตุํ วฎฺฎติ, เทวา’’ติฯ ราชา ตสฺส มหาสกฺการํ กตฺวา เสฎฺฐิฎฺฐานํ ทาเปสิฯ</p>


<p>อถสฺส ปุเพฺพ เอกสฺส เสฎฺฐิโน เคหฎฺฐานํ อาจิกฺขิตฺวา ‘‘เอตฺถ ชาเต คเจฺฉ หราเปตฺวา เคหํ อุฎฺฐาเปตฺวา วสาหี’’ติ อาหฯ ตสฺส ตํ ฐานํ โสเธตฺวา สมํ กตฺวา ภูมิยา ขญฺญมานาย อญฺญมญฺญํ อาหจฺจ นิธิกุมฺภิโย อุฎฺฐหิํสุฯ เตน รโญฺญ อาโรจิเต ‘‘ตว ปุเญฺญน นิพฺพตฺตา, ตฺวเมว คณฺหาหี’’ติ อาหฯ โส เคหํ กาเรตฺวา สตฺตาหํ พุทฺธปฺปมุขสฺส ภิกฺขุสงฺฆสฺส มหาทานํ อทาสิฯ ตโต ปรมฺปิ ยาวตายุกํ ติฎฺฐโนฺต ปุญฺญานิ กริตฺวา อายุปริโยสาเน เทวโลเก นิพฺพโตฺตฯ</p>


<p>เอกํ  พุทฺธนฺตรํ ทิพฺพสมฺปตฺติํ อนุภวิตฺวา อิมสฺมิํ พุทฺธุปฺปาเท ตโต จุโต  สาวตฺถิยํ สาริปุตฺตเตฺถรสฺสูปฎฺฐากกุเล เสฎฺฐิธีตุ กุจฺฉิยํ ปฎิสนฺธิํ คณฺหิฯ อถสฺสา มาตาปิตโร คพฺภสฺส ปติฎฺฐิตภาวํ ญตฺวา คพฺภปริหารํ อทํสุฯ ตสฺสา อปเรน สมเยน เอวรูโป โทหโฬ อุปฺปชฺชิ – ‘‘อโห วตาหํ ธมฺมเทสนาปติํ อาทิํ กตฺวา ปญฺจนฺนํ ภิกฺขุสตานํ โรหิตมจฺฉรเสน ทานํ ทตฺวา กาสายานิ วตฺถานิ นิวาเสตฺวา อาสนปริยเนฺต นิสินฺนา เตสํ ภิกฺขูนํ อุจฺฉิฎฺฐภตฺตํ ปริภุเญฺชยฺย’’นฺติฯ สา มาตาปิตูนํ อาโรเจตฺวา ตถา อกาสิ, โทหโฬ ปฎิปสฺสมฺภิฯ อถสฺสา ตโต อปเรสุปิ สตฺตสุ มงฺคเลสุ โรหิตมจฺฉรเสเนว ธมฺมเสนาปติเตฺถรปฺปมุขานิ ปญฺจ ภิกฺขุสตานิ โภเชสุํฯ สพฺพํ ติสฺสกุมารสฺส วตฺถุมฺหิ วุตฺตนิยาเมเนว เวทิตพฺพํฯ อยมสฺส ปน มหาทุคฺคตกาเล ทินฺนสฺส โรหิตมจฺฉรสทานเสฺสว นิสฺสโนฺทฯ นามคฺคหณทิวเส ปนสฺส, ‘‘ภเนฺต, ทาสสฺส โว สิกฺขาปทานิ เทถา’’ติ มาตรา วุเตฺต เถโร อาห – ‘‘โกนาโม อยํ ทารโก’’ติ? ‘‘ภเนฺต, อิมสฺส ทารกสฺส กุจฺฉิยํ ปฎิสนฺธิคฺคหณโต ปฎฺฐาย อิมสฺมิํ เคเห ชฬา เอฬมูคาปิ ปณฺฑิตา  ชาตา, ตสฺมา เม ปุตฺตสฺส เตฺวว นามํ ภวิสฺสตี’’ติฯ เถโร สิกฺขาปทานิ อทาสิฯ ชาตทิวสโต ปฎฺฐาย ปนสฺส ‘‘นาหํ มม ปุตฺตสฺส อชฺฌาสยํ ภินฺทิสฺสามี’’ติ มาตุ จิตฺตํ อุปฺปชฺชิฯ โส สตฺตวสฺสิกกาเล มาตรํ  อาห – ‘‘อมฺม, เถรสฺส สนฺติเก ปพฺพชิสฺสามี’’ติฯ ‘‘สาธุ, ตาต, ‘อหํ ตว อชฺฌาสยํ น ภินฺทิสฺสามิเจฺจว มนํ อุปฺปาเทสิ’’’นฺติ วตฺวา เถรํ นิมเนฺตตฺวา โภเชตฺวา, ‘‘ภเนฺต, ทาโส โว ปพฺพชิตุกาโม, อหํ อิมํ สายนฺหสมเย วิหารํ อาเนสฺสามี’’ติ เถรํ อุโยฺยเชตฺวา ญาตเก สนฺนิปาตาเปตฺวา ‘‘มม ปุตฺตสฺส คิหิกาเล กตฺตพฺพสกฺการํ อเชฺชว กริสฺสามา’’ติ มหนฺตํ สกฺการํ กาเรตฺวา ตํ อาทาย วิหารํ คนฺตฺวา ‘‘อิมํ, ภเนฺต, ปพฺพาเชถา’’ติ เถรสฺส อทาสิฯ</p>


<p>เถโร ปพฺพชฺชาย ทุกฺกรภาวํ อาจิกฺขิตฺวา ‘‘กริสฺสามหํ, ภเนฺต, ตุมฺหากํ โอวาท’’นฺติ วุเตฺต ‘‘เตน หิ เอหี’’ติ เกเส เตเมตฺวา ตจปญฺจกกมฺมฎฺฐานํ อาจิกฺขิตฺวา ปพฺพาเชสิฯ มาตาปิตโรปิสฺส สตฺตาหํ วิหาเรเยว วสนฺตา พุทฺธปฺปมุขสฺส ภิกฺขุสงฺฆสฺส โรหิตมจฺฉรเสเนว ทานํ ทตฺวา สตฺตเม ทิวเส สายํ เคหํ อคมํสุฯ เถโร อฎฺฐเม ทิวเส อโนฺตคามํ คจฺฉโนฺต ตํ อาทาย คจฺฉติ, ภิกฺขุสเงฺฆน สทฺธิํ นาคมาสิฯ กิํ การณา? น ตาวสฺส ปตฺตจีวรคฺคหณานิ วา อิริยาปโถ วา ปาสาทิโก โหติ, อปิจ วิหาเร เถรสฺส กตฺตพฺพวตฺตํ อตฺถิฯ เถโร หิ ภิกฺขุสเงฺฆ อโนฺตคามํ ปวิเฎฺฐ สกลวิหารํ วิจรโนฺต อสมฺมชฺชนฎฺฐานํ สมฺมชฺชิตฺวา ตุจฺฉภาชเนสุ ปานียปริโภชนียานิ อุปฎฺฐเปตฺวา ทุนฺนิกฺขิตฺตานิ มญฺจปีฐาทีนิ ปฎิสาเมตฺวา ปจฺฉา คามํ ปวิสติฯ อปิจ ‘‘อญฺญติตฺถิยา  ตุจฺฉวิหารํ ปวิสิตฺวา ‘ปสฺสถ  สมณสฺส โคตมสฺส สาวกานํ นิสินฺนฎฺฐานานี’ติ วตฺตุํ มา ลภิํสู’’ติ สกลวิหารํ ปฎิชคฺคิตฺวา ปจฺฉา คามํ ปวิสติฯ ตสฺมา ตํ ทิวสมฺปิ สามเณเรน ปตฺตจีวรํ คาหาเปตฺวา ทิวาตรํ ปิณฺฑาย ปาวิสิฯ</p>


<p>สามเณโร อุปชฺฌาเยน สทฺธิํ คจฺฉโนฺต อนฺตรามเคฺค มาติกํ ทิสฺวา, ‘‘ภเนฺต, อิทํ กิํ นามา’’ติ ปุจฺฉิฯ ‘‘มาติกา นาม, สามเณรา’’ติฯ ‘‘อิมาย กิํ กโรนฺตี’’ติ? ‘‘อิโต จิโต จ อุทกํ อาหริตฺวา อตฺตโน สสฺสกมฺมํ สมฺปาเทนฺตี’’ติฯ ‘‘กิํ ปน, ภเนฺต, อุทกสฺส จิตฺตํ อตฺถี’’ติ ? ‘‘นตฺถาวุโส’’ติฯ ‘‘เอวรูปํ อจิตฺตกํ อตฺตโน อิจฺฉิตฎฺฐานํ หรนฺติ, ภเนฺต’’ติ? ‘‘อามาวุโส’’ติฯ โส จิเนฺตสิ – ‘‘สเจ เอวรูปมฺปิ อจิตฺตกํ อตฺตโน อิจฺฉิติจฺฉิตฎฺฐานํ หริตฺวา กมฺมํ กโรนฺติ, กสฺมา สจิตฺตกาปิ จิตฺตํ อตฺตโน วเส วเตฺตตฺวา สมณธมฺมํ กาตุํ น สกฺขิสฺสนฺตี’’ติฯ อเถโส ปุรโต คจฺฉโนฺต อุสุกาเร สรทณฺฑกํ อคฺคิมฺหิ ตาเปตฺวา อกฺขิโกฎิยา โอโลเกตฺวา อุชุกํ กโรเนฺต ทิสฺวา, ‘‘อิเม, ภเนฺต, เก นามา’’ติ ปุจฺฉิฯ ‘‘อุสุการา นามาวุโส’’ติฯ ‘‘กิํ ปเนเต กโรนฺตี’’ติ? ‘‘อคฺคิมฺหิ ตาเปตฺวา สรทณฺฑกํ อุชุํ กโรนฺตี’’ติฯ ‘‘สจิตฺตโก, ภเนฺต, เอโส’’ติ? ‘‘อจิตฺตโก, อาวุโส’’ติ ฯ โส จิเนฺตสิ – ‘‘สเจ อจิตฺตกํ คเหตฺวา อคฺคิมฺหิ ตาเปตฺวา อุชุํ กโรนฺติ, กสฺมา สจิตฺตกาปิ อตฺตโน จิตฺตํ วเส วเตฺตตฺวา สมณธมฺมํ กาตุํ น สกฺขิสฺสนฺตี’’ติฯ อเถโส ปุรโต คจฺฉโนฺต ทารูนิ อรเนมินาภิอาทีนิ ตจฺฉเนฺต ทิสฺวา, ‘‘ภเนฺต, อิเม เก นามา’’ติ ปุจฺฉิฯ ‘‘ตจฺฉกา นามาวุโส’’ติฯ ‘‘กิํ ปเนเต กโรนฺตี’’ติ? ‘‘ทารูนิ คเหตฺวา ยานกาทีนํ จกฺกาทีนิ กโรนฺติ, อาวุโส’’ติฯ ‘‘เอตานิ ปน สจิตฺตกานิ, ภเนฺต’’ติ? ‘‘อจิตฺตกานิ, อาวุโส’’ติฯ อถสฺส เอตทโหสิ – ‘‘สเจ อจิตฺตกานิ กฎฺฐกลิงฺครานิ คเหตฺวา จกฺกาทีนิ กโรนฺติ, กสฺมา สจิตฺตกา อตฺตโน จิตฺตํ วเส วเตฺตตฺวา สมณธมฺมํ กาตุํ น สกฺขิสฺสนฺตี’’ติฯ โส อิมานิ การณานิ ทิสฺวา, ‘‘ภเนฺต, สเจ ตุมฺหากํ ปตฺตจีวเร ตุเมฺห คเณฺหยฺยาถ, อหํ นิวเตฺตยฺย’’นฺติฯ เถโร ‘‘อยํ อธุนา ปพฺพชิโต ทหรสามเณโร มํ อนุพนฺธมาโน เอวํ วเทตี’’ติ จิตฺตํ อนุปฺปาเทตฺวาว ‘‘อาหร, สามเณรา’’ติ วตฺวา อตฺตโน ปตฺตจีวรํ อคฺคเหสิฯ</p>


<p>สามเณโรปิ อุปชฺฌายํ วนฺทิตฺวา นิวตฺตโนฺต, ‘‘ภเนฺต, มยฺหํ อาหารํ อาหรโนฺต โรหิตมจฺฉรเสเนว อาหเรยฺยาถา’’ติ อาหฯ ‘‘กถํ ลภิสฺสามาวุโส’’ติ? ‘‘ภเนฺต, อตฺตโน ปุเญฺญน อลภนฺตา มม ปุเญฺญน ลภิสฺสถา’’ติ อาหฯ เถโร ‘‘ทหรสามเณรสฺส พหิ นิสินฺนกสฺส ปริปโนฺถปิ  ภเวยฺยา’’ติ กุญฺชิกํ ทตฺวา ‘‘มยฺหํ วสนคพฺภสฺส ทฺวารํ วิวริตฺวา อโนฺต  ปวิสิตฺวา นิสีเทยฺยาสี’’ติ อาหฯ โส ตถา กตฺวา อตฺตโน กรชกาเย ญาณํ โอตาเรตฺวา อตฺตภาวํ สมฺมสโนฺต นิสีทิฯ อถสฺส คุณเตเชน สกฺกสฺส อาสนํ อุณฺหาการํ ทเสฺสสิฯ โส ‘‘กิํ นุ โข การณ’’นฺติ  อุปธาเรโนฺต ‘‘ปณฺฑิตสามเณโร อุปชฺฌายสฺส ปตฺตจีวรํ ทตฺวา ‘สมณธมฺมํ กริสฺสามี’ติ นิวโตฺต, มยาปิ ตตฺถ คนฺตุํ วฎฺฎตี’’ติ จิเนฺตตฺวา จตฺตาโร มหาราเช อามเนฺตตฺวา ‘‘วิหารสฺส อุปวเน วสเนฺต สกุเณ ปลาเปตฺวา สมนฺตโต อารกฺขํ คณฺหถา’’ติ วตฺวา จนฺทเทวปุตฺตํ ‘‘จนฺทมณฺฑลํ อากฑฺฒิตฺวา คณฺหาหี’’ติ, สูริยเทวปุตฺตํ ‘‘สูริยมณฺฑลํ อากฑฺฒิตฺวา คณฺหาหี’’ติ วตฺวา สยํ คนฺตฺวา อาวิญฺฉนรชฺชุฎฺฐาเน อารกฺขํ คเหตฺวา อฎฺฐาสิ, วิหาเร ปุราณปณฺณสฺส ปตนฺตสฺสปิ สโทฺท นาโหสิ, สามเณรสฺส จิตฺตํ เอกคฺคํ อโหสิฯ โส อนฺตราภเตฺตเยว อตฺตภาวํ สมฺมสิตฺวา ตีณิ ผลานิ ปาปุณิฯ</p>


<p>เถโรปิ ‘‘สามเณโร วิหาเร นิสิโนฺน, ตสฺส อุปกปฺปนกํ โภชนํ อสุกกุเล นาม สกฺกา ลทฺธุ’’นฺติ เอกํ เปมคารวยุตฺตํ อุปฎฺฐากกุลํ อคมาสิฯ ตตฺถ จ มนุสฺสา ตํ ทิวสํ โรหิตมเจฺฉ ลภิตฺวา เถรเสฺสว อาคมนํ โอโลเกโนฺต นิสีทิํสุฯ เต เถรํ อาคจฺฉนฺตํ ทิสฺวา , ‘‘ภเนฺต, ภทฺทกํ โว กตํ อิธาคจฺฉเนฺตหี’’ติ อโนฺตเคเห ปเวเสตฺวา ยาคุขชฺชกาทีนิ ทตฺวา โรหิตมจฺฉรเสนสฺส ปิณฺฑปาตํ อทํสุฯ เถโร หรณาการํ ทเสฺสสิฯ มนุสฺสา ‘‘ปริภุญฺชถ, ภเนฺต, หรณกภตฺตมฺปิ ลภิสฺสถา’’ติ วตฺวา เถรสฺส ภตฺตกิจฺจาวสาเน ปตฺตํ โรหิตมจฺฉรสโภชนสฺส ปูเรตฺวา อทํสุฯ เถโร ‘‘สามเณโร เม ฉาโต’’ติ สีฆํ อคมาสิฯ สตฺถาปิ ตํ ทิวสํ กาลเสฺสว ภุญฺชิตฺวา วิหารํ คนฺตฺวา เอวํ อาวเชฺชสิ – ‘‘ปณฺฑิตสามเณโร อุปชฺฌายสฺส ปตฺตจีวรํ ทตฺวา ‘สมณธมฺมํ กริสฺสามี’ติ นิวโตฺต, นิปฺผชฺชิสฺสติ นุ โข อสฺส ปพฺพชิตกิจฺจ’’นฺติ อุปธาเรโนฺต ติณฺณํ ผลานํ ปตฺตภาวํ ญตฺวา ‘‘อรหตฺตสฺส อุปนิสฺสโย อตฺถิ, นตฺถี’’ติ อาวเชฺชโนฺต ‘‘อตฺถี’’ติ ทิสฺวา ‘‘ปุเรภตฺตเมว อรหตฺตํ ปตฺตุํ สกฺขิสฺสติ, น สกฺขิสฺสตี’’ติ อุปธาเรโนฺต ‘‘สกฺขิสฺสตี’’ติ อญฺญาสิฯ อถสฺส เอตทโหสิ – ‘‘สาริปุโตฺต สามเณรสฺส ภตฺตํ อาทาย สีฆํ อาคจฺฉติ, อนฺตรายมฺปิสฺส กเรยฺย ทฺวารโกฎฺฐเก อารกฺขํ คเหตฺวา นิสีทิสฺสามิ, อถ นํ ปญฺหํ ปุจฺฉิสฺสามิ, ตสฺมิํ ปเญฺห วิสฺสชฺชิยมาเน สามเณโร สห ปฎิสมฺภิทาหิ อรหตฺตํ ปาปุณิสฺสตี’’ติฯ ตโต คนฺตฺวา  ทฺวารโกฎฺฐเก ฐตฺวา สมฺปตฺตํ เถรํ จตฺตาโร ปเญฺห ปุจฺฉิ, ปุฎฺฐํ ปุฎฺฐํ ปญฺหํ วิสฺสเชฺชสิฯ</p>


<p>ตตฺริทํ ปุจฺฉาวิสฺสชฺชนํ – สตฺถา กิร นํ  อาห – ‘‘สาริปุตฺต, กิํ เต ลทฺธ’’นฺติ? ‘‘อาหาโร, ภเนฺต’’ติฯ ‘‘อาหาโร นาม กิํ อาหรติ, สาริปุตฺตา’’ติ? ‘‘เวทนํ, ภเนฺต’’ติฯ ‘‘เวทนํ กิํ อาหรติ, สาริปุตฺตา’’ติ? ‘‘รูปํ, ภเนฺต’’ติฯ ‘‘รูปํ ปน กิํ อาหรติ, สาริปุตฺตา’’ติ ? ‘‘ผสฺสํ, ภเนฺต’’ติฯ ตตฺรายํ อธิปฺปาโย – ‘‘ชิฆจฺฉิเตน หิ ปริภุโตฺต อาหาโร ตสฺส ขุทฺทํ ปริหริตฺวา สุขํ เวทนํ อาหรติฯ อาหารปริโภเคน สุขิตสฺส สุขาย เวทนาย อุปฺปชฺชมานาย สรีเร วณฺณสมฺปตฺติ โหติฯ เอวํ เวทนา รูปํ อาหรติฯ สุขิโต ปน อาหารชรูปวเสน อุปฺปนฺนสุขโสมนโสฺส ‘อิทานิ เม อสฺสาโท ชาโต’ติ นิปฺปชฺชโนฺต วา นิสีทโนฺต วา สุขสมฺผสฺสํ ปฎิลภตี’’ติฯ</p>


<p>เอวํ อิเมสุ จตูสุ ปเญฺหสุ วิสฺสชฺชิเกสุ สามเณโร สห ปฎิสมฺภิทาหิ อรหตฺตํ ปโตฺตฯ สตฺถาปิ เถรํ อาห – ‘‘คจฺฉ, สาริปุตฺต, ตว สามเณรสฺส ภตฺตํ เทหี’’ติฯ เถโร คนฺตฺวา ทฺวารํ อาโกเฎสิฯ สามเณโร นิกฺขมิตฺวา เถรสฺส หตฺถโต ปตฺตํ คเหตฺวา เอกมนฺตํ ฐเปตฺวา ตาลวเณฺฎน เถรํ พีชิฯ อถ นํ เถโร อาห – ‘‘สามเณร, ภตฺตกิจฺจํ กโรหี’’ติฯ ‘‘ตุเมฺห ปน, ภเนฺต’’ติฯ ‘‘กตํ มยา ภตฺตกิจฺจํ, ตฺวํ กโรหี’’ติฯ สตฺตวสฺสิกทารโก ปพฺพชิตฺวา อฎฺฐเม ทิวเส ตํ ขณํ วิกสิตปทุมุปฺปลสทิโส อรหตฺตํ ปโตฺต, ปจฺจเวกฺขิตฎฺฐานํ ปน ปจฺจเวกฺขโนฺต นิสีทิตฺวา  ภตฺตกิจฺจมกาสิฯ เตน ปตฺตํ โธวิตฺวา ปฎิสามิตกาเล จนฺทเทวปุโตฺต จนฺทมณฺฑลํ วิสฺสเชฺชสิ, สูริยเทวปุโตฺต สูริยมณฺฑลํฯ จตฺตาโร มหาราชาโน จตุทฺทิสํ อารกฺขํ วิสฺสเชฺชสุํ, สโกฺก เทวราชา อาวิญฺฉนเก อารกฺขํ วิสฺสเชฺชสิฯ สูริโย มชฺฌฎฺฐานโต คลิตฺวา คโตฯ</p>


<p>ภิกฺขู อุชฺฌายิํสุ, ‘‘ฉายา อธิกปฺปมาณา ชาตา, สูริโย มชฺฌฎฺฐานโต คลิตฺวา คโต, สามเณเรน จ อิทาเนว ภุตฺตํ, กิํ นุ โข เอต’’นฺติฯ สตฺถา ตํ ปวตฺติํ ญตฺวา อาคนฺตฺวา ปุจฺฉิ – ‘‘ภิกฺขเว, กิํ กเถถา’’ติ? ‘‘อิทํ นาม, ภเนฺต’’ติ? ‘‘อาม, ภิกฺขเว, ปุญฺญวโต สมณธมฺมํ กรณกาเล  จนฺทเทวปุโตฺต จนฺทมณฺฑลํ, สูริยเทวปุโตฺต สูริยมณฺฑลํ อากฑฺฒิตฺวา คณฺหิ, จตฺตาโร มหาราชาโน วิหาโรปวเน จตุทฺทิสํ อารกฺขํ คณฺหิํสุ, สโกฺก เทวราชา อาวิญฺฉนเก อารกฺขํ คณฺหิ, อหมฺปิ ‘พุโทฺธมฺหี’ติ อโปฺปสฺสุโกฺก นิสีทิตุํ นาลตฺถํ, คนฺตฺวา ทฺวารโกฎฺฐเก มม ปุตฺตสฺส อารกฺขํ อคฺคเหสิํ, เนตฺติเก จ มาติกาย อุทกํ หรเนฺต, อุสุกาเร จ อุสุํ อุชุํ กโรเนฺต, ตจฺฉเก จ ทารูนิ ตจฺฉเนฺต ทิสฺวา เอตฺตกํ อารมฺมณํ คเหตฺวา ปณฺฑิตา อตฺตานํ ทเมตฺวา อรหตฺตํ คณฺหนฺติเยวา’’ติ  วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘อุทกญฺหิ นยนฺติ เนตฺติกา, อุสุการา นมยนฺติ เตชนํ;  
  
ทารุํ นมยนฺติ ตจฺฉกา, อตฺตานํ ทมยนฺติ ปณฺฑิตา’’ติฯ  
</li>
  
<p>ตตฺถ  นฺติ ปถวิยา ถลฎฺฐานํ ขณิตฺวา อาวาฎฎฺฐานํ ปูเรตฺวา มาติกํ วา กตฺวา รุกฺขโทณิํ วา ฐเปตฺวา อตฺตนา อิจฺฉิติจฺฉิตฎฺฐานํ อุทกํฯ เนนฺตีติ นฺติ กณฺฑํฯ อิทํ วุตฺตํ โหติ – เนตฺติกา อตฺตโน รุจิยา อุทกํ ปิ ตาเปตฺวา เตชนํ  อุสุํ อุชุํ กโรนฺติฯ ปิ เนมิอาทีนํ อตฺถาย ตจฺฉนฺตา  อตฺตโน รุจิยา อุชุํ วา วงฺกํ วา กโรนฺติฯ เอวํ เอตฺตกํ อารมฺมณํ กตฺวา  โสตาปตฺติมคฺคาทีนิ อุปฺปาเทนฺตา  อรหตฺตปฺปตฺตา ปน เอกนฺตทนฺตา นาม โหนฺตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๖. ลกุณฺฑกภทฺทิยเตฺถรวตฺถุ</h3>
<p> ติ อิมํ ธมฺมเทสนํ สตฺถา เชตวเน วิหรโนฺต ลกุณฺฑกภทฺทิยเตฺถรํ อารพฺภ กเถสิฯ</p>


<p>ปุถุชฺชนา  กิร สามเณราทโย เถรํ ทิสฺวา สีเสปิ กเณฺณสุปิ นาสายปิ คเหตฺวา ‘‘กิํ, จูฬปิต, สาสนสฺมิํ น อุกฺกณฺฐสิ, อภิรมสี’’ติ วทนฺติฯ เถโร เตสุ เนว กุชฺฌติ, น ทุสฺสติฯ ธมฺมสภายํ กถํ สมุฎฺฐาเปสุํ ‘‘ปสฺสถาวุโส, ลกุณฺฑกภทฺทิยเตฺถรํ ทิสฺวา สามเณราทโย เอวเญฺจวญฺจ วิเหเฐนฺติ, โส เตสุ เนว กุชฺฌติ, น ทุสฺสตี’’ติฯ สตฺถา อาคนฺตฺวา ‘‘กิํ กเถถ, ภิกฺขเว’’ติ ปุจฺฉิตฺวา ‘‘อิมํ นาม, ภเนฺต’’ติ วุเตฺต ‘‘อาม, ภิกฺขเว, ขีณาสวา นาม เนว กุชฺฌนฺติ, น ทุสฺสนฺติฯ ฆนเสลสทิสา เหเต อจลา อกมฺปิยา’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘เสโล ยถา เอกฆโน, วาเตน น สมีรติ;  
  
เอวํ นินฺทาปสํสาสุ, น สมิญฺชนฺติ ปณฺฑิตา’’ติฯ  
</li>
  
<p>ตตฺถ ติ กิญฺจาปิ อิธ เทฺว โลกธมฺมา วุตฺตา, อโตฺถ ปน อฎฺฐนฺนมฺปิ วเสน เวทิตโพฺพฯ ยถา หิ  อสุสิโร  ปุรตฺถิมาทิเภเทน   น อิญฺชติ  น จลติ, เอวํ อฎฺฐสุปิ โลกธเมฺมสุ อโชฺฌตฺถรเนฺตสุ  ปฎิฆวเสน วา อนุนยวเสน วา น จลนฺติ น กมฺปนฺติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๗. กาณมาตุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต กาณมาตรํ อารพฺภ กเถสิฯ วตฺถุ วินเย (ปาจิ. ๒๓๐) อาคตเมวฯ</p>


<p>ตทา ปน กาณมาตรา อตุจฺฉหตฺถํ ธีตรํ ปติกุลํ เปเสตุํ ปเกฺกสุ ปูเวสุ จตุกฺขตฺตุํ จตุนฺนํ ภิกฺขูนํ ทินฺนกาเล สตฺถารา ตสฺมิํ วตฺถุสฺมิํ สิกฺขาปเท ปญฺญเตฺต กาณาย สามิเกน อญฺญาย ปชาปติยา อานีตาย กาณา ตํ ปวตฺติํ สุตฺวา ‘‘อิเมหิ เม ฆราวาโส นาสิโต’’ติ ทิฎฺฐทิเฎฺฐ ภิกฺขู อโกฺกสติ ปริภาสติฯ ภิกฺขู  ตํ วีถิํ ปฎิปชฺชิตุํ น วิสหิํสุฯ สตฺถา ตํ ปวตฺติํ ญตฺวา ตตฺถ อคมาสิฯ กาณมาตา สตฺถารํ วนฺทิตฺวา ปญฺญตฺตาสเน นิสีทาเปตฺวา ยาคุขชฺชกํ อทาสิฯ สตฺถา กตปาตราโส ‘‘กหํ กาณา’’ติ ปุจฺฉิฯ ‘‘เอสา, ภเนฺต, ตุเมฺห ทิสฺวา มงฺกุภูตา โรทนฺตี ฐิตา’’ติฯ ‘‘กิํ การณา’’ติ? ‘‘เอสา, ภเนฺต, ภิกฺขู  อโกฺกสติ ปริภาสติ, ตสฺมา ตุเมฺห ทิสฺวา มงฺกุภูตา โรทมานา ฐิตา’’ติฯ อถ นํ สตฺถา ปโกฺกสาเปตฺวา – ‘‘กาเณ, กสฺมา มํ ทิสฺวา มงฺกุภูตา นิลียิตฺวา โรทสี’’ติฯ อถสฺสา มาตา ตาย กตกิริยํ อาโรเจสิฯ อถ นํ สตฺถา อาห – ‘‘กิํ ปน กาณมาเต มม สาวกา ตยา ทินฺนกํ คณฺหิํสุ, อทินฺนก’’นฺติ? ‘‘ทินฺนกํ, ภเนฺต’’ติฯ ‘‘สเจ มม สาวกา ปิณฺฑาย จรนฺตา ตว เคหทฺวารํ ปตฺตา ตยา ทินฺนกํ คณฺหิํสุ, โก เตสํ โทโส’’ติ? ‘‘นตฺถิ, ภเนฺต, อยฺยานํ โทโส’’ฯ ‘‘เอติสฺสาเยว โทโส’’ติฯ สตฺถา กาณํ อาห – ‘‘กาเณ, มยฺหํ กิร สาวกา ปิณฺฑาย จรมานา เคหทฺวารํ อาคตา, อถ เนสํ ตว มาตรา ปูวา ทินฺนา, โก นาเมตฺถ มม สาวกานํ โทโส’’ติ? ‘‘นตฺถิ, ภเนฺต, อยฺยานํ โทโส, มยฺหเมว โทโส’’ติ สตฺถารํ วนฺทิตฺวา ขมาเปสิฯ</p>


<p>อถสฺสา สตฺถา อนุปุพฺพิํ กถํ กเถสิ, สา โสตาปตฺติผลํ ปาปุณิฯ สตฺถา อุฎฺฐายาสนา  วิหารํ คจฺฉโนฺต ราชงฺคเณน ปายาสิฯ ราชา ทิสฺวา ‘‘สตฺถา วิย ภเณ’’ติ ปุจฺฉิตฺวา ‘‘อาม, เทวา’’ติ วุเตฺต ‘‘คจฺฉถ, มม อาคนฺตฺวา วนฺทนภาวํ อาโรเจถา’’ติ เปเสตฺวา ราชงฺคเณ ฐิตํ สตฺถารํ อุปสงฺกมิตฺวา วนฺทิตฺวา ‘‘กหํ, ภเนฺต, คตาตฺถา’’ติ ปุจฺฉิฯ ‘‘กาณมาตาย เคหํ, มหาราชา’’ติฯ ‘‘กิํ การณา, ภเนฺต’’ติ? ‘‘กาณา กิร ภิกฺขู อโกฺกสติ ปริภาสติ, ตํการณา คโตมฺหี’’ติฯ ‘‘กิํ ปน โว, ภเนฺต, ตสฺสา อนโกฺกสนภาโว กโต’’ติ? ‘‘อาม, มหาราช, ภิกฺขูนญฺจ อนโกฺกสิกา กตา, โลกุตฺตรกุฎุมฺพสามินี จา’’ติ ฯ ‘‘โหตุ, ภเนฺต, ตุเมฺหหิ สา โลกุตฺตรกุฎุมฺพสามินี กตา, อหํ ปน นํ โลกิยกุฎุมฺพสามินิํ กริสฺสามี’’ติ วตฺวา ราชา สตฺถารํ วนฺทิตฺวา ปฎินิวโตฺต ปฎิจฺฉนฺนมหาโยคฺคํ ปหิณิตฺวา กาณํ ปโกฺกสาเปตฺวา สพฺพาภรเณหิ อลงฺกริตฺวา เชฎฺฐธีตุฎฺฐาเน ฐเปตฺวา ‘‘มม ธีตรํ โปเสตุํ  สมตฺถา คณฺหนฺตู’’ติ อาหฯ อเถโก สพฺพตฺถกมหามโตฺต ‘‘อหํ เทวสฺส ธีตรํ โปเสสฺสามี’’ติ ตํ อตฺตโน เคหํ เนตฺวา สพฺพํ อิสฺสริยํ ปฎิจฺฉาเปตฺวา ‘‘ยถารุจิ ปุญฺญานิ กโรหี’’ติ อาหฯ ตโต ปฎฺฐาย กาณา จตูสุ ทฺวาเรสุ ปุริเส ฐเปตฺวา อตฺตนา อุปฎฺฐาตเพฺพ ภิกฺขู จ ภิกฺขุนิโย จ ปริเยสมานาปิ น ลภติฯ กาณาย เคหทฺวาเร ปฎิยาเทตฺวา ฐปิตํ ขาทนียโภชนียํ มโหโฆ วิย ปวตฺตติฯ ภิกฺขู ธมฺมสภายํ กถํ สมุฎฺฐาเปสุํ ‘‘ปุเพฺพ, อาวุโส, จตฺตาโร มหลฺลกเตฺถรา กาณาย วิปฺปฎิสารํ กริํสุ, สา เอวํ วิปฺปฎิสารินี หุตฺวาปิ สตฺถารํ อาคมฺม สทฺธาสมฺปทํ ลภิฯ สตฺถารา ปุน ตสฺสา เคหทฺวารํ ภิกฺขูนํ อุปสงฺกมนารหํ กตํฯ อิทานิ อุปฎฺฐาตเพฺพ ภิกฺขู วา ภิกฺขุนิโย วา ปริเยสมานาปิ น ลภติ, อโห พุทฺธา นาม อจฺฉริยคุณา’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ  วุเตฺต ‘‘น, ภิกฺขเว, อิทาเนว เตหิ มหลฺลกภิกฺขูหิ กาณาย วิปฺปฎิสาโร กโต, ปุเพฺพปิ กริํสุเยวฯ น จ อิทาเนว มยา กาณา มม วจนการิกา กตา, ปุเพฺพปิ กตาเยวา’’ติ วตฺวา ตมตฺถํ โสตุกาเมหิ ภิกฺขูหิ ยาจิโต –</p>


<p>
‘‘ยเตฺถโก ลภเต พพฺพุ, ทุติโย ตตฺถ ชายติ;  
  
ตติโย จ จตุโตฺถ จ, อิทํ เต พพฺพุกา พิล’’นฺติฯ (ชา. ๑.๑.๑๓๗) –  
</p>
  
<p>อิทํ  วิตฺถาเรน กเถตฺวา ‘‘ตทา จตฺตาโร มหลฺลกภิกฺขู จตฺตาโร พิฬารา อเหสุํ, มูสิกา กาณา, มณิกาโร อหเมวา’’ติ ชาตกํ สโมธาเนตฺวา ‘‘เอวํ, ภิกฺขเว, อตีเตปิ กาณา ทุมฺมนา อาวิลจิตฺตา วิกฺขิตฺตจิตฺตา หุตฺวา มม วจเนน ปสนฺนอุทกรหโท วิย วิปฺปสนฺนจิตฺตา อโหสี’’ติ วตฺวา อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘ยถาปิ  
รหโท คมฺภีโร, วิปฺปสโนฺน อนาวิโล;  
  
เอวํ ธมฺมานิ สุตฺวาน, วิปฺปสีทนฺติ ปณฺฑิตา’’ติฯ  
</li>
  
<p>ตตฺถ  ติ โย จตุรงฺคินิยาปิ เสนาย โอคาหนฺติยา นขุภติ เอวรูโป อุทกณฺณโว, สพฺพากาเรน ปน จตุราสีติโยชนสหสฺสคมฺภีโร นีลมหาสมุโทฺท รหโท นามฯ ตสฺส หิ เหฎฺฐา จตฺตาลีสโยชนสหสฺสมเตฺต ฐาเน  อุทกํ มเจฺฉหิ จลติ, อุปริ ตาวตฺตเกเยว ฐาเน อุทกํ วาเตน จลติ, มเชฺฌ จตุโยชนสหสฺสมเตฺต ฐาเน อุทกํ นิจฺจลํ ติฎฺฐติฯ อยํ  รหโท นามฯ ติ เทสนาธมฺมานิฯ อิทํ วุตฺตํ โหติ – ยถา นาม รหโท อนากุลตาย  อจลตาย  เอวํ มม เทสนาธมฺมํ สุตฺวา โสตาปตฺติมคฺคาทิวเสน นิรุปกฺกิเลสจิตฺตตํ อาปชฺชนฺตา  อรหตฺตปฺปตฺตา ปน เอกนฺตวิปฺปสนฺนาว โหนฺตีติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๘. ปญฺจสตภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ปญฺจสเต ภิกฺขู อารพฺภ กเถสิฯ เทสนา เวรญฺชายํ สมุฎฺฐิตาฯ</p>


<p>ปฐมโพธิยญฺหิ ภควา เวรญฺชํ คนฺตฺวา เวรเญฺชน พฺราหฺมเณน นิมนฺติโต ปญฺจหิ ภิกฺขุสเตหิ สทฺธิํ วสฺสํ อุปคญฺฉิฯ เวรโญฺช พฺราหฺมโณ มาราวฎฺฎเนน อาวโฎฺฎ เอกทิวสมฺปิ สตฺถารํ อารพฺภ สติํ น อุปฺปาเทสิฯ เวรญฺชาปิ ทุพฺภิกฺขา อโหสิ, ภิกฺขู สนฺตรพาหิรํ  เวรญฺชํ ปิณฺฑาย จริตฺวา ปิณฺฑปาตํ อลภนฺตา กิลมิํสุฯ เตสํ อสฺสวาณิชกา ปตฺถปตฺถปุลกํ ภิกฺขํ ปญฺญาเปสุํฯ เต กิลมเนฺต ทิสฺวา มหาโมคฺคลฺลานเตฺถโร ปถโวชํ โภเชตุกาโม, อุตฺตรกุรุญฺจ ปิณฺฑาย ปเวเสตุกาโม อโหสิ, สตฺถา ตํ ปฎิกฺขิปิฯ ภิกฺขูนํ เอกทิวสมฺปิ ปิณฺฑปาตํ อารพฺภ ปริตฺตาโส นาโหสิ , อิจฺฉาจารํ วเชฺชตฺวา เอว วิหริํสุฯ สตฺถา ตตฺถ เตมาสํ วสิตฺวา เวรญฺชํ พฺราหฺมณํ อปโลเกตฺวา เตน กตสกฺการสมฺมาโน ตํ สรเณสุ ปติฎฺฐาเปตฺวา ตโต นิกฺขโนฺต อนุปุเพฺพน จาริกํ จรมาโน เอกสฺมิํ สมเย สาวตฺถิํ ปตฺวา  เชตวเน วิหาสิ, สาวตฺถิวาสิโน สตฺถุ อาคนฺตุกภตฺตานิ กริํสุฯ ตทา ปน ปญฺจสตมตฺตา วิฆาสาทา ภิกฺขู นิสฺสาย อโนฺตวิหาเรเยว วสนฺติฯ เต ภิกฺขูนํ ภุตฺตาวเสสานิ ปณีตโภชนานิ ภุญฺชิตฺวา นิทฺทายิตฺวา อุฎฺฐาย นทีตีรํ คนฺตฺวา นทนฺตา วคฺคนฺตา มลฺลมุฎฺฐิยุทฺธํ ยุชฺฌนฺตา กีฬนฺตา อโนฺตวิหาเรปิ พหิวิหาเรปิ อนาจารเมว จรนฺตา วิจรนฺติฯ ภิกฺขู ธมฺมสภายํ กถํ สมุฎฺฐาเปสุํ ‘‘ปสฺสถาวุโส , อิเม วิฆาสาทา ทุพฺภิกฺขกาเล เวรญฺชายํ กญฺจิ วิการํ น ทเสฺสสุํ, อิทานิ ปน เอวรูปานิ ปณีตโภชนานิ ภุญฺชิตฺวา อเนกปฺปการํ วิการํ ทเสฺสนฺตา วิจรนฺติฯ ภิกฺขู ปน เวรญฺชายมฺปิ อุปสนฺตรูปา วิหริตฺวา อิทานิปิ อุปสนฺตุปสนฺตาว วิหรนฺตี’’ติฯ สตฺถา ธมฺมสภํ คนฺตฺวา, ‘‘ภิกฺขเว, กิํ กเถถา’’ติ ปุจฺฉิตฺวา ‘‘อิทํ นามา’’ติ วุเตฺต ‘‘ปุเพฺพเปเต คทฺรภโยนิยํ นิพฺพตฺตา ปญฺจสตา คทฺรภา หุตฺวา ปญฺจสตานํ อาชานียสินฺธวานํ อลฺลรสมุทฺทิกปานกปีตาวเสสํ อุจฺฉิฎฺฐกสฎํ อุทเกน มทฺทิตฺวา มกจิปิโลติกาหิ ปริสฺสาวิตตฺตา ‘โวโลทก’นฺติ สงฺขฺยํ คตํ อปฺปรสํ นิหีนํ ปิวิตฺวา มธุมตฺตา วิย นทนฺตา วิจริํสูติ วตฺวา –</p>


<p>
‘‘วาโลทกํ อปฺปรสํ นิหีนํ,  
  
ปิตฺวา มโท ชายติ คทฺรภานํ;  
  
อิมญฺจ ปิตฺวาน รสํ ปณีตํ,  
  
มโท น สญฺชายติ สินฺธวานํฯ  
</p>
  
<p>
‘‘อปฺปํ  
ปิวิตฺวาน นิหีนชโจฺจ,  
  
โส มชฺชตี เตน ชนินฺท ปุโฎฺฐ;  
  
โธรยฺหสีลี จ กุลมฺหิ ชาโต,  
  
น มชฺชตี อคฺครสํ ปิวิตฺวา’’ติฯ (ชา. ๑.๒.๖๕);  
</p>
  
<p>อิทํ  วิตฺถาเรน กเถตฺวา ‘‘เอวํ, ภิกฺขเว, สปฺปุริสา โลกธมฺมํ วิวเชฺชตฺวา สุขิตกาเลปิ ทุกฺขิตกาเลปิ นิพฺพิการาว  โหนฺตี’’ติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘สพฺพตฺถ เว สปฺปุริสา จชนฺติ,  
  
น กามกามา ลปยนฺติ สโนฺต;  
  
สุเขน  
ผุฎฺฐา อถ วา ทุเขน,  
  
น อุจฺจาวจํ ปณฺฑิตา ทสฺสยนฺตี’’ติฯ  
</li>
  
<p>ตตฺถ ติ ปญฺจกฺขนฺธาทิเภเทสุ สพฺพธเมฺมสุฯ ติ สุปุริสาฯ ติ อรหตฺตมคฺคญาเณน อปกฑฺฒนฺตา ฉนฺทราคํ วิชหนฺติฯ ติ กาเม กามยนฺตา กามเหตุ กามการณาฯ ติ พุทฺธาทโย สโนฺต กามเหตุ เนว อตฺตนา  ลปยนฺติ, น ปรํ ลปาเปนฺติฯ เย หิ ภิกฺขาย ปวิฎฺฐา อิจฺฉาจาเร ฐิตา ‘‘กิํ, อุปาสก, สุขํ เต ปุตฺตทารสฺส, ราชโจราทีนํ วเสน ทฺวิปทจตุปฺปเทสุ นตฺถิ โกจิ อุปทฺทโว’’ติอาทีนิ วทนฺติ, ตาว เต ลปยนฺติ นามฯ ตถา ปน วตฺวา ‘‘อาม, ภเนฺต, สเพฺพสํ โน สุขํ, นตฺถิ โกจิ อุปทฺทโว, อิทานิ โน เคหํ ปหูตอนฺนปานํ, อิเธว วสถา’’ติ อตฺตานํ นิมนฺตาเปนฺตา ลปาเปนฺติ นามฯ สโนฺต ปน อิทํ อุภยมฺปิ น กโรนฺติฯ ติ เทสนามตฺตเมตํ, อฎฺฐหิ ปน โลกธเมฺมหิ ผุฎฺฐา ตุฎฺฐิภาวมงฺกุภาววเสน วา วณฺณภณนอวณฺณภณนวเสน วา  อาการํ ติฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๙. ธมฺมิกเตฺถรวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ธมฺมิกเตฺถรํ อารพฺภ กเถสิฯ</p>


<p>สาวตฺถิยํ กิเรโก อุปาสโก ธเมฺมน สเมน อคารํ อชฺฌาวสติฯ โส ปพฺพชิตุกาโม หุตฺวา เอกทิวสํ ภริยาย สทฺธิํ นิสีทิตฺวา  สุขกถํ กเถโนฺต อาห – ‘‘ภเทฺท, อิจฺฉามหํ ปพฺพชิตุ’’นฺติฯ ‘‘เตน หิ, สามิ, อาคเมหิ ตาว , ยาวาหํ กุจฺฉิคตํ ทารกํ วิชายามี’’ติฯ โส อาคเมตฺวา ทารกสฺส ปทสา คมนกาเล ปุน ตํ อาปุจฺฉิตฺวา ‘‘อาคเมหิ ตาว, สามิ, ยาวายํ วยปฺปโตฺต โหตี’’ติ วุเตฺต ‘‘กิํ เม อิมาย อปโลกิตาย วา อนปโลกิตาย วา, อตฺตโน ทุกฺขนิสฺสรณํ กริสฺสามี’’ติ นิกฺขมิตฺวา ปพฺพชิฯ โส กมฺมฎฺฐานํ คเหตฺวา ฆเฎโนฺต วายมโนฺต อตฺตโน ปพฺพชิตกิจฺจํ นิฎฺฐเปตฺวา เตสํ ทสฺสนตฺถาย ปุน สาวตฺถิํ คนฺตฺวา ปุตฺตสฺส ธมฺมกถํ กเถสิฯ โสปิ นิกฺขมิตฺวา ปพฺพชิ, ปพฺพชิตฺวา จ ปน น  จิรเสฺสว อรหตฺตํ ปาปุณิฯ ปุราณทุติยิกาปิสฺส ‘‘เยสํ อตฺถาย อหํ ฆราวาเส วเสยฺยํ, เต อุโภปิ ปพฺพชิตา, อิทานิ เม กิํ ฆราวาเสน, ปพฺพชิสฺสามี’’ติ นิกฺขมิตฺวา ปพฺพชิ, ปพฺพชิตฺวา จ ปน น จิรเสฺสว อรหตฺตํ ปาปุณิฯ อเถกทิวสํ ธมฺมสภายํ กถํ สมุฎฺฐาเปสุํ – ‘‘อาวุโส, ธมฺมิกอุปาสโก อตฺตโน ธเมฺม ปติฎฺฐิตตฺตา นิกฺขมิตฺวา ปพฺพชิตฺวา อรหตฺตํ ปโตฺต ปุตฺตทารสฺสาปิ ปติฎฺฐา ชาโต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘อิมาย นามา’’’ติ วุเตฺต, ‘‘ภิกฺขเว, ปณฺฑิเตน นาม เนว อตฺตเหตุ, น ปรเหตุ สมิทฺธิ อิจฺฉิตพฺพา, ธมฺมิเกเนว  ปน ธมฺมปฎิสรเณน ภวิตพฺพ’’นฺติ อนุสนฺธิํ ฆเฎตฺวา ธมฺมํ เทเสโนฺต อิมํ คาถมาห –</p>


<ol>
<li>
‘‘น อตฺตเหตุ น ปรสฺส เหตุ,  
  
น ปุตฺตมิเจฺฉ น ธนํ น รฎฺฐํ;  
  
น อิเจฺฉยฺย อธเมฺมน สมิทฺธิมตฺตโน,  
  
ส สีลวา ปญฺญวา ธมฺมิโก สิยา’’ติฯ  
</li>
  
<p>ตตฺถ ติ ปณฺฑิโต นาม อตฺตเหตุ วา ปรเหตุ วา ปาปํ น กโรติฯ ติ ปุตฺตํ วา  วา  วา ปาปกเมฺมน น อิเจฺฉยฺย, เอตานิปิ อิจฺฉโต ปาปกมฺมํ น กโรติเยวาติ อโตฺถฯ ติ ยา อตฺตโน สมิทฺธิ, ตมฺปิ สมิทฺธิการณาปิ ปาปํ น กโรตีติ อโตฺถฯติ โย เอวรูโป ปุคฺคโล , โส เอว สีลวา จ จ น อโญฺญติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๐. ธมฺมสฺสวนวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ธมฺมสฺสวนํ อารพฺภ กเถสิฯ</p>


<p>สาวตฺถิยํ กิร เอกวีถิวาสิโน มนุสฺสา สมคฺคา หุตฺวา  คณพเนฺธน ทานํ ทตฺวา สพฺพรตฺติํ  ธมฺมสฺสวนํ กาเรสุํ, สพฺพรตฺติํ ปน ธมฺมํ โสตุํ นาสกฺขิํสุฯ เอกเจฺจ กามรตินิสฺสิตา หุตฺวา, ปุน เคหเมว คตา, เอกเจฺจ โทสนิสฺสิตา หุตฺวา, เอกเจฺจ มานนิสฺสิตา หุตฺวา, เอกเจฺจ ถินมิทฺธสมงฺคิโน หุตฺวา ตเตฺถว นิสีทิตฺวา ปจลายนฺตา โสตุํ นาสกฺขิํสุฯ ปุนทิวเส ภิกฺขู ตํ ปวตฺติํ ญตฺวา ธมฺมสภายํ กถํ สมุฎฺฐาเปสุํฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต, ‘‘ภิกฺขเว, อิมา สตฺตา นาม เยภุเยฺยน ภวนิสฺสิตา, ภเวสุ เอว ลคฺคา วิหรนฺติ, ปารคามิโน นาม อปฺปกา’’ติ อนุสนฺธิํ ฆเฎตฺวา ธมฺมํ เทเสโนฺต อิมา คาถา อาห –</p>


<ol>
<li>
‘‘อปฺปกา เต มนุเสฺสสุ, เย ชนา ปารคามิโน;  
  
อถายํ อิตรา ปชา, ตีรเมวานุธาวติฯ  
</li>
  
<li>
‘‘เย จ โข สมฺมทกฺขาเต, ธเมฺม ธมฺมานุวตฺติโน;  
  
เต ชนา ปารเมสฺสนฺติ, มจฺจุเธยฺยํ สุทุตฺตร’’นฺติฯ  
</li>
  
<p>ตตฺถ ติ โถกา น พหูฯ ติ นิพฺพานปารคามิโนฯ ติ ยา ปนายํ อวเสสา ปชา สกฺกายทิฎฺฐิตีรเมว  อยเมว พหุตราติ  อโตฺถฯ ติ สมฺมา อกฺขาเต สุกถิเตฯ ติ เทสนาธเมฺมฯ ติ ตํ ธมฺมํ  สุตฺวา ตทนุจฺฉวิกํ ปฎิปทํ ปูเรตฺวา มคฺคผลสจฺฉิกรเณน ธมฺมานุวตฺติโนฯ ติ เต เอวรูปา ชนา นิพฺพานปารํ คมิสฺสนฺติฯ นฺติ กิเลสมารสงฺขาตสฺส มจฺจุสฺส นิวาสฎฺฐานภูตํ เตภูมิกวฎฺฎํฯ นฺติ เย ชนา ธมฺมานุวตฺติโน, เต เอตํ สุทุตฺตรํ ทุรติกฺกมํ มารเธยฺยํ ตริตฺวา อติกฺกมิตฺวา นิพฺพานปารํ คมิสฺสนฺตีติ อโตฺถฯ
</ol></p>


<p>เทสนาวสาเน พหู โสตาปตฺติผลาทีนิ ปาปุณิํสูติฯ</p>

</p>


<h3>๑๑. ปญฺจสตอาคนฺตุกภิกฺขุวตฺถุ</h3>
<p>ติ อิมํ ธมฺมเทสนํ สตฺถา เชตวเน วิหรโนฺต ปญฺจสเต อาคนฺตุเก ภิกฺขู อารพฺภ กเถสิฯ</p>


<p>โกสลรเฎฺฐ  กิร ปญฺจสตา ภิกฺขู วสฺสํ วสิตฺวา วุฎฺฐวสฺสา ‘‘สตฺถารํ ปสฺสิสฺสามา’’ติ เชตวนํ คนฺตฺวา สตฺถารํ วนฺทิตฺวา เอกมนฺตํ นิสีทิํสุฯ สตฺถา เตสํ จริยปฎิปกฺขํ นิสาเมตฺวา ธมฺมํ เทเสโนฺต อิมา คาถา อภาสิ –</p>


<ol>
<li>
‘‘กณฺหํ ธมฺมํ วิปฺปหาย, สุกฺกํ ภาเวถ ปณฺฑิโต;  
  
โอกา อโนกมาคมฺม, วิเวเก ยตฺถ ทูรมํฯ  
</li>
  
<li>
‘‘ตตฺราภิรติมิเจฺฉยฺย  
, หิตฺวา กาเม อกิญฺจโน;  
  
ปริโยทเปยฺย อตฺตานํ, จิตฺตเกฺลเสหิ ปณฺฑิโตฯ  
</li>
  
<li>
‘‘เยสํ สโมฺพธิยเงฺคสุ, สมฺมา จิตฺตํ สุภาวิตํ;  
  
อาทานปฎินิสฺสเคฺค, อนุปาทาย เย รตา;  
  
ขีณาสวา ชุติมโนฺต, เต โลเก ปรินิพฺพุตา’’ติฯ  
</li>
  
<p>ตตฺถ นฺติ กายทุจริตาทิเภทํ อกุสลํ ธมฺมํ  ชหิตฺวาฯ ติ  ภิกฺขุ อภินิกฺขมนโต ปฎฺฐาย ยาว อรหตฺตมคฺคา กายสุจริตาทิเภทํ สุกฺกํ ธมฺมํ ภาเวยฺยฯ กถํ?   ติ โอกํ วุจฺจติ อาลโย,  วุจฺจติ อนาลโย, อาลยโต นิกฺขมิตฺวา อนาลยสงฺขาตํ นิพฺพานํ ปฎิจฺจ อารพฺภ ตํ ปตฺถยมาโน ภาเวยฺยาติ อโตฺถฯ ติ ยสฺมิํ อนาลยสงฺขาเต วิเวเก นิพฺพาเน อิเมหิ สเตฺตหิ ทุรภิรมํ, ตตฺร อภิรติํ อิเจฺฉยฺยฯ ติ วตฺถุกามกิเลสกาเม หิตฺวา  หุตฺวา วิเวเก อภิรติํ อิเจฺฉยฺยาติ อโตฺถฯ ติ ปญฺจหิ นีวรเณหิ,  โวทาเปยฺย, ปริโสเธยฺยาติ อโตฺถฯ ติ สโมฺพชฺฌเงฺคสุฯ นฺติ เหตุนา นเยน จิตฺตํ สุฎฺฐุ ภาวิตํ วฑฺฒิตํฯ ติ  อาทานํ วุจฺจติ คหณํ, ตสฺส ปฎินิสฺสคฺคสงฺขาเต อคฺคหเณ จตูหิ อุปาทาเนหิ กิญฺจิ อนุปาทิยิตฺวา ติ อโตฺถฯ ติ อานุภาววโนฺต, อรหตฺตมคฺคญาณชุติยา ขนฺธาทิเภเท ธเมฺม โชเตตฺวา ฐิตาติ อโตฺถฯ ติ อิมสฺมิํ ขนฺธาทิโลเก  นาม อรหตฺตปตฺติโต ปฎฺฐาย กิเลสวฎฺฎสฺส เขปิตตฺตา สอุปาทิเสเสน, จริมจิตฺตนิโรเธน ขนฺธวฎฺฎสฺส เขปิตตฺตา อนุปาทิเสเสน จาติ ทฺวีหิ ปรินิพฺพาเนหิ ปรินิพฺพุตา, อนุปาทาโน วิย ปทีโป อปณฺณตฺติกภาวํ คตาติ อโตฺถฯ
</ol></p>


<p>เทสนาวสาเน  พหู โสตาปตฺติผลาทีนิ ปาปุณิํสูติฯ</p>

</p>

</p>

</p>





