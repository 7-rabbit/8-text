<h1>๔๕. วิภีตกวโคฺค</h1>
<h3>๑. วิภีตกมิญฺชิยเตฺถรอปทานํ</h3>
<ol>
<li>
‘‘กกุสโนฺธ  
  
  
มหาวีโร, สพฺพธมฺมาน ปารคู;  
  
คณมฺหา วูปกโฎฺฐ โส, อคมาสิ วนนฺตรํฯ  
</li>
  
<li>
‘‘พีชมิญฺชํ คเหตฺวาน, ลตาย อาวุณิํ อหํ;  
  
ภควา ตมฺหิ สมเย, ฌายเต ปพฺพตนฺตเรฯ  
</li>
  
<li>
‘‘ทิสฺวานหํ เทวเทวํ, วิปฺปสเนฺนน เจตสา;  
  
ทกฺขิเณยฺยสฺส วีรสฺส, พีชมิญฺชมทาสหํฯ  
</li>
  
<li>
‘‘อิมสฺมิํเยว กปฺปมฺหิ, ยํ มิญฺชมททิํ  
ผลมททิํ (สี. ปี.), พีชมททิํ (สฺยา.)  
ตทา;  
  
ทุคฺคติํ นาภิชานามิ, พีชมิญฺชสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสโวฯ  
</li>
  
<li>
‘‘สฺวาคตํ วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</li>
  
<li>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํ’’ฯ  
</li>
  
อิตฺถํ สุทํ อายสฺมา วิภีตกมิญฺชิโย  
วิเภทก… (สฺยา. ก.)  
เถโร อิมา  
</li>
  
<p>คาถาโย อภาสิตฺถาติฯ
</ol></p>

</p>


<h3>๒. โกลทายกเตฺถรอปทานํ</h3>
<ol>
<li>
‘‘อชิเนน  
  
  
นิวโตฺถหํ, วากจีรธโร ตทา;  
  
ขาริยา ปูรยิตฺวาน, โกลํหาสิํ มมสฺสมํ  
ขาริภารํ หริตฺวาน, โกลมาหริมสฺสมํ (สี. ปี.)  
ฯ  
</li>
  
<li>
‘‘ตมฺหิ  
กาเล สิขี พุโทฺธ, เอโก อทุติโย อหุ;  
  
มมสฺสมํ อุปาคจฺฉิ, ชานโนฺต สพฺพกาลิกํฯ  
</li>
  
<li>
‘‘สกํ จิตฺตํ ปสาเทตฺวา, วนฺทิตฺวาน จ สุพฺพตํ;  
  
อุโภ หเตฺถหิ ปคฺคยฺห, โกลํ พุทฺธสฺสทาสหํฯ  
</li>
  
<li>
‘‘เอกติํเส อิโต กเปฺป, ยํ ผลมททิํ ตทา;  
  
ทุคฺคติํ นาภิชานามิ, โกลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โกลทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๓. พิลฺลิยเตฺถรอปทานํ</h3>
<ol>
<li>
‘‘จนฺทภาคานทีตีเร  
, อสฺสโม สุกโต มม;  
  
พิลฺลรุเกฺขหิ  
เพลุวรุเกฺขหิ (สฺยา.)  
อากิโณฺณ, นานาทุมนิเสวิโตฯ  
</li>
  
<li>
‘‘สุคนฺธํ เพลุวํ ทิสฺวา, พุทฺธเสฎฺฐมนุสฺสริํ;  
  
ขาริภารํ ปูรยิตฺวา, ตุโฎฺฐ สํวิคฺคมานโสฯ  
</li>
  
<li>
‘‘กกุสนฺธํ อุปาคมฺม, พิลฺลปกฺกมทาสหํ;  
  
ปุญฺญเกฺขตฺตสฺส วีรสฺส, วิปฺปสเนฺนน เจตสาฯ  
</li>
  
<li>
‘‘อิมสฺมิํเยว กปฺปสฺมิํ, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา พิลฺลิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๔. ภลฺลาตทายกเตฺถรอปทานํ</h3>
<ol>
<li>
‘‘สุวณฺณวณฺณํ  
  
สมฺพุทฺธํ, ทฺวตฺติํสวรลกฺขณํ;  
  
วิปินเคฺคน  
ปวนเคฺคน (สี. สฺยา. ปี.)  
คจฺฉนฺตํ, สาลราชํว ผุลฺลิตํฯ  
</li>
  
<li>
‘‘ติณตฺถรํ ปญฺญาเปตฺวา, พุทฺธเสฎฺฐํ อยาจหํ;  
  
‘อนุกมฺปตุ มํ พุโทฺธ, ภิกฺขํ อิจฺฉามิ ทาตเว’ฯ  
</li>
  
<li>
‘‘อนุกมฺปโก การุณิโก, อตฺถทสฺสี มหายโส;  
  
มม สงฺกปฺปมญฺญาย, โอรูหิ มม อสฺสเมฯ  
</li>
  
<li>
‘‘โอโรหิตฺวาน สมฺพุโทฺธ, นิสีทิ ปณฺณสนฺถเร;  
  
ภลฺลาตกํ คเหตฺวาน, พุทฺธเสฎฺฐสฺสทาสหํฯ  
</li>
  
<li>
‘‘มม นิชฺฌายมานสฺส, ปริภุญฺชิ ตทา ชิโน;  
  
ตตฺถ จิตฺตํ ปสาเทตฺวา, อภิวนฺทิํ ตทา ชินํฯ  
</li>
  
<li>
‘‘อฎฺฐารเส กปฺปสเต, ยํ ผลมททิํ ตทา;  
  
ทุคฺคติํ นาภิชานามิ, ผลทานสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ  
สุทํ อายสฺมา ภลฺลาตทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๕. อุตฺตลิปุปฺผิยเตฺถรอปทานํ</h3>
<ol>
<li>
‘‘นิโคฺรเธ  
  
หริโตภาเส, สํวิรุฬฺหมฺหิ ปาทเป;  
  
อุตฺตลิมาลํ  
อุมฺมา มาลํ หิ (สฺยา.)  
ปคฺคยฺห, โพธิยา อภิโรปยิํฯ  
</li>
  
<li>
‘‘อิมสฺมิํเยว กปฺปมฺหิ, ยํ โพธิมภิปูชยิํ;  
  
ทุคฺคติํ นาภิชานามิ, โพธิปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อุตฺตลิปุปฺผิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๖. อมฺพาฎกิยเตฺถรอปทานํ</h3>
<ol>
<li>
‘‘สุปุปฺผิตํ  
สาลวนํ, โอคยฺห เวสฺสภู มุนิ;  
  
นิสีทิ คิริทุเคฺคสุ, อภิชาโตว เกสรีฯ  
</li>
  
<li>
‘‘ปสนฺนจิโตฺต  
สุมโน, อมฺพาฎกมปูชยิํ;  
  
ปุญฺญเกฺขตฺตํ อนุตฺตรํ  
มหาวีรํ (สี. สฺยา.)  
, ปสโนฺน เสหิ ปาณิภิฯ  
</li>
  
<li>
‘‘เอกติํเส อิโต กเปฺป, ยํ ปุปฺผมภิโรปยิํ;  
  
ทุคฺคติ นาภิชานามิ, พุทฺธปูชายิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา อมฺพาฎกิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๗. สีหาสนิกเตฺถรอปทานํ</h3>
<ol>
<li>
‘‘ปทุมุตฺตรสฺส  
  
ภควโต, สพฺพภูตหิเตสิโน;  
  
ปสนฺนจิโตฺต สุมโน, สีหาสนมทาสหํฯ  
</li>
  
<li>
‘‘เทวโลเก มนุเสฺส วา, ยตฺถ ยตฺถ วสามหํ;  
  
ลภามิ วิปุลํ พฺยมฺหํ, สีหาสนสฺสิทํ ผลํฯ  
</li>
  
<li>
‘‘โสณฺณมยา รูปิมยา, โลหิตงฺคมยา  
โลหิตงฺกมยา (สี. สฺยา. ปี.)  
พหู;  
  
มณิมยา จ ปลฺลงฺกา, นิพฺพตฺตนฺติ มมํ สทาฯ  
</li>
  
<li>
‘‘โพธิยา  
อาสนํ กตฺวา, ชลชุตฺตมนามิโน;  
  
อุเจฺจ กุเล ปชายามิ, อโห ธมฺมสุธมฺมตาฯ  
</li>
  
<li>
‘‘สตสหสฺสิโต กเปฺป, สีหาสนมกาสหํ;  
  
ทุคฺคติํ นาภิชานามิ, สีหาสนสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา สีหาสนิโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๘. ปาทปีฐิยเตฺถรอปทานํ</h3>
<ol>
<li>
‘‘สุเมโธ  
นาม สมฺพุโทฺธ, อโคฺค การุณิโก มุนิ;  
  
ตารยิตฺวา พหู สเตฺต, นิพฺพุโต โส มหายโสฯ  
</li>
  
<li>
‘‘สีหาสนสฺส สามนฺตา, สุเมธสฺส มเหสิโน;  
  
ปสนฺนจิโตฺต สุมโน, ปาทปีฐมการยิํฯ  
</li>
  
<li>
‘‘กตฺวาน กุสลํ กมฺมํ, สุขปากํ สุขุทฺรยํ;  
  
ปุญฺญกเมฺมน สํยุโตฺต, ตาวติํสมคจฺฉหํฯ  
</li>
  
<li>
‘‘ตตฺถ  
  
  
เม วสมานสฺส, ปุญฺญกมฺมสมงฺคิโน;  
  
ปทานิ อุทฺธรนฺตสฺส, โสณฺณปีฐา ภวนฺติ เมฯ  
</li>
  
<li>
‘‘ลาภา เตสํ สุลทฺธํ โว, เย ลภนฺติ อุปสฺสุติํ;  
  
นิพฺพุเต การํ กตฺวาน, ลภนฺติ วิปุลํ สุขํฯ  
</li>
  
<li>
‘‘มยาปิ สุกตํ กมฺมํ, วาณิชฺชํ สุปฺปโยชิตํ;  
  
ปาทปีฐํ กริตฺวาน, โสณฺณปีฐํ ลภามหํฯ  
</li>
  
<li>
‘‘ยํ ยํ ทิสํ ปกฺกมามิ, เกนจิ กิจฺจเยนหํ  
ปจฺจเยนหํ (สี. ปี.)  
;  
  
โสณฺณปีเฐ อกฺกมามิ  
โสณฺณปีเฐน กมามิ (ก.)  
, ปุญฺญกมฺมสฺสิทํ ผลํฯ  
</li>
  
<li>
‘‘ติํสกปฺปสหสฺสมฺหิ, ยํ กมฺมมกริํ ตทา;  
  
ทุคฺคติํ นาภิชานามิ, ปาทปีฐสฺสิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา ปาทปีฐิโย เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๙. เวทิการกเตฺถรอปทานํ</h3>
<ol>
<li>
‘‘ปทุมุตฺตรสฺส  
ภควโต, โพธิยา ปาทปุตฺตเม;  
  
เวทิกํ สุกตํ กตฺวา, สกํ จิตฺตํ ปสาทยิํฯ  
</li>
  
<li>
‘‘อโตฬารานิ  
อโถฬารานิ (สี. ปี.), อโคฺคฬารานิ (สฺยา.)  
ภณฺฑานิ, กตานิ อกตานิ จ;  
  
อนฺตลิกฺขา ปวสฺสนฺติ, เวทิกาย อิทํ ผลํฯ  
</li>
  
<li>
‘‘อุภโต พฺยูฬฺหสงฺคาเม, ปกฺขนฺทโนฺต ภยานเก;  
  
ภยเภรวํ น ปสฺสามิ, เวทิกาย อิทํ ผลํฯ  
</li>
  
<li>
‘‘มม  
  
สงฺกปฺปมญฺญาย, พฺยมฺหํ นิพฺพตฺตเต สุภํ;  
  
สยนานิ มหคฺฆานิ, เวทิกาย อิทํ ผลํฯ  
</li>
  
<li>
‘‘สตสหสฺสิโต  
กเปฺป, ยํ เวทิกมการยิํ;  
  
ทุคฺคติํ นาภิชานามิ, เวทิกาย อิทํ ผลํฯ  
</li>
  
<li>
‘‘กิเลสา ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา เวทิการโก เถโร อิมา คาถาโย  
  
<p>อภาสิตฺถาติฯ
</ol></p>

</p>


<h3>๑๐. โพธิฆรทายกเตฺถรอปทานํ</h3>
<ol>
<li>
‘‘สิทฺธตฺถสฺส  
ภควโต, ทฺวิปทินฺทสฺส ตาทิโน;  
  
ปสนฺนจิโตฺต สุมโน, โพธิฆรมการยิํฯ  
</li>
  
<li>
‘‘ตุสิตํ อุปปโนฺนมฺหิ, วสามิ รตเน ฆเร;  
  
น เม สีตํ วา อุณฺหํ วา, วาโต คเตฺต น สมฺผุเสฯ  
</li>
  
<li>
‘‘ปญฺจสฎฺฐิมฺหิโต กเปฺป, จกฺกวตฺตี อโหสหํ;  
  
กาสิกํ นาม นครํ, วิสฺสกเมฺมน  
วิสุกเมฺมน (สฺยา. ก.)  
มาปิตํฯ  
</li>
  
<li>
‘‘ทสโยชนอายามํ, อฎฺฐโยชนวิตฺถตํ;  
  
น ตมฺหิ นคเร อตฺถิ, กฎฺฐํ วลฺลี จ มตฺติกาฯ  
</li>
  
<li>
‘‘ติริยํ โยชนํ อาสิ, อทฺธโยชนวิตฺถตํ;  
  
มงฺคโล นาม ปาสาโท, วิสฺสกเมฺมน มาปิโตฯ  
</li>
  
<li>
‘‘จุลฺลาสีติสหสฺสานิ, ถมฺภา โสณฺณมยา อหุํ;  
  
มณิมยา จ นิยฺยูหา, ฉทนํ รูปิยํ อหุฯ  
</li>
  
<li>
‘‘สพฺพโสณฺณมยํ  
ฆรํ, วิสฺสกเมฺมน มาปิตํ;  
  
อชฺฌาวุตฺถํ มยา เอตํ, ฆรทานสฺสิทํ ผลํฯ  
</li>
  
<li>
‘‘เต สเพฺพ อนุโภตฺวาน, เทวมานุสเก ภเว;  
  
อชฺฌปโตฺตมฺหิ นิพฺพานํ, สนฺติปทมนุตฺตรํฯ  
</li>
  
<li>
‘‘ติํสกปฺปสหสฺสมฺหิ, โพธิฆรมการยิํ;  
  
ทุคฺคติํ  
นาภิชานามิ, ฆรทานสฺสิทํ ผลํฯ  
</li>
  
<li>
‘‘กิเลสา  
ฌาปิตา มยฺหํ…เป.… วิหรามิ อนาสโวฯ  
  
<li>
‘‘สฺวาคตํ วต เม อาสิ…เป.… กตํ พุทฺธสฺส สาสนํฯ  
  
<li>
‘‘ปฎิสมฺภิทา  
จตโสฺส…เป.… กตํ พุทฺธสฺส สาสนํ’’ฯ  
  
อิตฺถํ สุทํ อายสฺมา โพธิฆรทายโก เถโร อิมา คาถาโย  
  
<p>อภาสิตฺถาติฯ
</ol></p>

</p>

</p>


<p>ตสฺสุทฺทานํ –</p>


<p>
วิภีตกี โกลผลี, พิลฺลภลฺลาตกปฺปโท;  
  
อุตฺตลมฺพฎกี เจว, อาสนี ปาทปีฐโกฯ  
</p>
  
<p>
เวทิโก โพธิฆริโก, คาถาโย คณิตาปิ จ;  
  
เอกูนาสีติกา สพฺพา, อสฺมิํ วเคฺค ปกิตฺติตาฯ  
</p>
  
  
  
  
  