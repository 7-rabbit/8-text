<h1>๑๑. เกวฎฺฎสุตฺตวณฺณนา</h1>
<h3>เกวฎฺฎคหปติปุตฺตวตฺถุวณฺณนา</h3>
<p>     นฺติ เกวฎฺฎสุตฺตํฯ ตตฺรายํ อปุพฺพปทวณฺณนาฯ ติ ปาวาริกสฺส อมฺพวเนฯ ติ อิทํ ตสฺส คหปติปุตฺตสฺส นามํฯ โส กิร จตฺตาลีสโกฎิธโน คหปติมหาสาโล อติวิย สโทฺธ ปสโนฺน อโหสิฯ โส สทฺธาธิกตฺตาเยว ‘‘สเจ เอโก ภิกฺขุ อฑฺฒมาสนฺตเรน วา มาสนฺตเรน วา สํวจฺฉเรน วา อากาเส อุปฺปติตฺวา วิวิธานิ ปาฎิหาริยานิ ทเสฺสยฺย, สโพฺพ ชโน อติวิย ปสีเทยฺยฯ ยํนูนาหํ ภควนฺตํ ยาจิตฺวา ปาฎิหาริยกรณตฺถาย เอกํ ภิกฺขุํ อนุชานาเปยฺย’’นฺติ จิเนฺตตฺวา ภควนฺตํ อุปสงฺกมิตฺวา เอวมาหฯ</p>


<p>ตตฺถ ติ สมิทฺธา ติ นานาภณฺฑอุสฺสนฺนตาย วุทฺธิปฺปตฺตาฯ ติ อํสกูเฎน อํสกูฎํ ปหริตฺวา วิย วิจรเนฺตหิ มนุเสฺสหิ อากิณฺณาฯ ติ อาณาเปตุ ฐานนฺตเร ฐเปตุฯ ติ อุตฺตริมนุสฺสานํ ธมฺมโต, ทสกุสลสงฺขาตโต วา มนุสฺสธมฺมโต อุตฺตริฯ ติ ปกติยาปิ ปชฺชลิตปทีโป เตลเสฺนหํ ลภิตฺวา วิย อติเรกปฺปมาเณน อภิปฺปสีทิสฺสติฯ นฺติ ภควา ราชคหเสฎฺฐิวตฺถุสฺมิํ สิกฺขาปทํ ปญฺญเปสิ, ตสฺมา ‘‘น โข อห’’นฺติอาทิมาหฯ</p>


<p> ติ น คุณวินาสเนน ธํเสมิ, สีลเภทํ ปาเปตฺวา อนุปุเพฺพน อุจฺจฎฺฐานโต โอตาเรโนฺต นีจฎฺฐาเน  น ฐเปมิ, อถ โข อหํ พุทฺธสาสนสฺส วุทฺธิํ ปจฺจาสีสโนฺต กเถมีติ ทเสฺสติฯ ติ ยาวตติยํ พุทฺธานํ กถํ ปฎิพาหิตฺวา กเถตุํ วิสหโนฺต นาม นตฺถิฯ อยํ ปน ภควตา สทฺธิํ วิสฺสาสิโก วิสฺสาสํ วเฑฺฒตฺวา วลฺลโภ หุตฺวา อตฺถกาโมสฺมีติ ติกฺขตฺตุํ กเถสิฯ</p>


<h3>อิทฺธิปาฎิหาริยวณฺณนา</h3>
<p> อถ  ภควา อยํ อุปาสโก มยิ ปฎิพาหเนฺตปิ ปุนปฺปุนํ ยาจติเยวฯ ‘‘หนฺทสฺส ปาฎิหาริยกรเณ อาทีนวํ ทเสฺสมี’’ติ จิเนฺตตฺวา  ‘‘ตีณิ โข’’ติอาทิมาหฯ ตตฺถ นฺติ อมุํ อหํ ภิกฺขุํฯ ติ คนฺธาเรน นาม อิสินา กตา, คนฺธารรเฎฺฐ วา อุปฺปนฺนา วิชฺชาฯ ตตฺถ กิร พหู อิสโย วสิํสุ, เตสุ เอเกน กตา วิชฺชาติ อธิปฺปาโยฯ ติ อโฎฺฎ ปีฬิโต วิย โหมิฯ ติ ลชฺชามิฯ ติ คูถํ ทิสฺวา วิย ชิคุจฺฉํ อุปฺปาเทมิฯ</p>


<h3>อาเทสนาปาฎิหาริยวณฺณนา</h3>
<p> นฺติ อเญฺญสํ สตฺตานํฯ ทุติยํ ตเสฺสว เววจนํฯ ติ กเถติฯ นฺติ โสมนสฺสโทมนสฺสํ อธิเปฺปตํฯ ติ เอวํ ตว มโน โสมนสฺสิโต วา โทมนสฺสิโต วา กามวิตกฺกาทิสมฺปยุโตฺต วาฯ ทุติยํ ตเสฺสว เววจนํฯ นฺติ อิติ ตว จิตฺตํ, อิทญฺจิทญฺจ อตฺถํ จินฺตยมานํ ปวตฺตตีติ อโตฺถฯ ติ จินฺตามณีติ เอวํ ลทฺธนามา โลเก เอกา วิชฺชา อตฺถิฯ ตาย ปเรสํ จิตฺตํ ชานาตีติ ทีเปติฯ</p>


<h3>อนุสาสนีปาฎิหาริยวณฺณนา</h3>
<p> ติ เนกฺขมฺมวิตกฺกาทโย เอวํ ปวเตฺตนฺตา วิตเกฺกถฯ ติ เอวํ กามวิตกฺกาทโย ปวเตฺตนฺตา มา วิตกฺกยิตฺถฯ ติ เอวํ อนิจฺจสญฺญเมว, ทุกฺขสญฺญาทีสุ วา อญฺญตรํ มนสิ กโรถฯ   นฺติ ‘‘นิจฺจ’’นฺติอาทินา นเยน มา มนสิ กริตฺถฯ อิทนฺติ อิทํ ปญฺจกามคุณิกราคํ ปชหถฯ ติ อิทํ จตุมคฺคผลปฺปเภทํ โลกุตฺตรธมฺมเมว อุปสมฺปชฺช ปาปุณิตฺวา นิปฺผาเทตฺวา วิหรถฯ อิติ ภควา อิทฺธิวิธํ นฺติ ทเสฺสติ, ปรสฺส จิตฺตํ ญตฺวา กถนํ นฺติฯ สาวกานญฺจ พุทฺธานญฺจ สตตํ ธมฺมเทสนา </p>


<p>ตตฺถ  อิทฺธิปาฎิหาริเยน อนุสาสนีปาฎิหาริยํ มหาโมคฺคลฺลานสฺส อาจิณฺณํ, อาเทสนาปาฎิหาริเยน อนุสาสนีปาฎิหาริยํ ธมฺมเสนาปติสฺสฯ เทวทเตฺต สํฆํ ภินฺทิตฺวา ปญฺจ ภิกฺขุสตานิ คเหตฺวา คยาสีเส พุทฺธลีฬาย เตสํ ธมฺมํ เทสเนฺต หิ ภควตา เปสิเตสุ ทฺวีสุ อคฺคสาวเกสุ ธมฺมเสนาปติ เตสํ จิตฺตาจารํ ญตฺวา ธมฺมํ เทเสสิ , เถรสฺส ธมฺมเทสนํ สุตฺวา ปญฺจสตา ภิกฺขู โสตาปตฺติผเล ปติฎฺฐหิํสุฯ อถ เนสํ มหาโมคฺคลฺลาโน วิกุพฺพนํ ทเสฺสตฺวา ทเสฺสตฺวา ธมฺมํ เทเสสิ, ตํ สุตฺวา สเพฺพ อรหตฺตผเล ปติฎฺฐหิํสุฯ อถ เทฺวปิ มหานาคา ปญฺจ ภิกฺขุสตานิ คเหตฺวา เวหาสํ อพฺภุคฺคนฺตฺวา เวฬุวนเมวาคมิํสุฯ อนุสาสนีปาฎิหาริยํ ปน พุทฺธานํ สตตํ ธมฺมเทสนา, เตสุ อิทฺธิปาฎิหาริยอาเทสนาปาฎิหาริยานิ สอุปารมฺภานิ สโทสานิ, อทฺธานํ น ติฎฺฐนฺติ, อทฺธานํ อติฎฺฐนโต น นิยฺยนฺติฯ อนุสาสนีปาฎิหาริยํ อนุปารมฺภํ นิโทฺทสํ, อทฺธานํ ติฎฺฐติ, อทฺธานํ ติฎฺฐนโต นิยฺยาติฯ ตสฺมา ภควา อิทฺธิปาฎิหาริยญฺจ อาเทสนาปาฎิหาริยญฺจ ครหติ, อนุสาสนีปาฎิหาริยํเยว ปสํสติฯ</p>


<h3>ภูตนิโรเธสกวตฺถุวณฺณนา</h3>
<p> นฺติ อิทํ กสฺมา ภควตา อารทฺธํฯ อิทฺธิปาฎิหาริยอาเทสนาปาฎิหาริยานํ อนิยฺยานิกภาวทสฺสนตฺถํ, อนุสาสนีปาฎิหาริยเสฺสว นิยฺยานิกภาวทสฺสนตฺถํฯ อปิ จ สพฺพพุทฺธานํ มหาภูตปริเยสโก นาเมโก ภิกฺขุ โหติเยวฯ โย มหาภูเต ปริเยสโนฺต ยาว พฺรหฺมโลกา วิจริตฺวา วิสฺสเชฺชตารํ อลภิตฺวา อาคมฺม  พุทฺธเมว ปุจฺฉิตฺวา นิกฺกโงฺข โหติฯ ตสฺมา พุทฺธานํ มหนฺตภาวปฺปกาสนตฺถํ, อิทญฺจ การณํ ปฎิจฺฉนฺนํ, อถ นํ วิวฎํ กตฺวา เทเสโนฺตปิ ภควา ‘‘ภูตปุพฺพ’’นฺติอาทิมาหฯ</p>


<p>ตตฺถ ติ กิสฺมิํ ฐาเน กิํ อาคมฺม กิํ ปตฺตสฺส เต อนวเสสา อปฺปวตฺติวเสน นิรุชฺฌนฺติฯ มหาภูตกถา ปเนสา สพฺพากาเรน วิสุทฺธิมเคฺค วุตฺตา, ตสฺมา สา ตโตว คเหตพฺพาฯ</p>


<p> ติ ปาฎิเยโกฺก เทวโลกคมนมโคฺค นาม นตฺถิ, อิทฺธิวิธญาณเสฺสว ปเนตํ อธิวจนํฯ เตน เหส ยาว พฺรหฺมโลกาปิ กาเยน วสํ วเตฺตโนฺต เทวโลกํ ยาติฯ ตสฺมา ‘‘ตํ เทวยานิโย มโคฺค’’ติ วุตฺตํฯ ติ สมีเป ฐิตมฺปิ ภควนฺตํ อปุจฺฉิตฺวา ธมฺมตาย โจทิโต เทวตา มหานุภาวาติ มญฺญมาโน อุปสงฺกมิฯ ติ พุทฺธวิสเย ปญฺหํ  ปุจฺฉิตา เทวตา น ชานนฺติ , เตเนวมาหํสุฯ อถ โข โส ภิกฺขุ ‘‘มม อิมํ ปญฺหํ น กเถตุํ น ลพฺภา, สีฆํ กเถถา’’ติ ตา เทวตา อโชฺฌตฺถรติ, ปุนปฺปุนํ ปุจฺฉติ, ตา ‘‘อโชฺฌตฺถรติ โน อยํ ภิกฺขุ, หนฺท นํ หตฺถโต โมเจสฺสามา’’ติ จิเนฺตตฺวา ‘‘อตฺถิ โข ภิกฺขุ จตฺตาโร มหาราชาโน’’ติอาทิมาหํสุฯ ตตฺถ ติ อติกฺกมฺม กนฺตตราฯ ติ วณฺณยสอิสฺสริยาทีหิ อุตฺตมตรา เอเตน นเยน สพฺพวาเรสุ อโตฺถ เวทิตโพฺพฯ</p>


<p> อยํ ปน วิเสโส – สโกฺก กิร เทวราชา จิเนฺตสิ ‘‘อยํ ปโญฺห พุทฺธวิสโย, น สกฺกา อเญฺญน วิสฺสชฺชิตุํ, อยญฺจ ภิกฺขุ อคฺคิํ ปหาย ขโชฺชปนกํ ธมโนฺต วิย, เภริํ ปหาย อุทรํ วาเทโนฺต วิย จ, โลเก อคฺคปุคฺคลํ สมฺมาสมฺพุทฺธํ ปหาย เทวตา ปุจฺฉโนฺต วิจรติ, เปเสมิ นํ สตฺถุสนฺติก’’นฺติฯ ตโต ปุนเทว โส จิเนฺตสิ ‘‘สุทูรมฺปิ คนฺตฺวา สตฺถุ สนฺติเกว นิกฺกโงฺข ภวิสฺสติ ฯ อตฺถิ เจว ปุคฺคโล นาเมส, โถกํ ตาว อาหิณฺฑโนฺต กิลมตุ ปจฺฉา ชานิสฺสตี’’ติฯ ตโต ตํ ‘‘อหมฺปิ โข’’ติอาทิมาหฯ พฺรหฺมยานิโยปิ เทวยานิยสทิโสวฯ เทวยานิยมโคฺคติ วา พฺรหฺมยานิยมโคฺคติ วา ธมฺมเสตูติ วา เอกจิตฺตกฺขณิกอปฺปนาติ วา สนฺนิฎฺฐานิกเจตนาติ วา มหคฺคตจิตฺตนฺติ วา อภิญฺญาญาณนฺติ วา สพฺพเมตํ อิทฺธิวิธญาณเสฺสว นามํฯ</p>


<p> นฺติ อาคมนปุพฺพภาเค นิมิตฺตํ สูริยสฺส อุทยโต อรุณุคฺคํ วิยฯ ตสฺมา อิทาเนว พฺรหฺมา อาคมิสฺสติ, เอวํ มยํ ชานามาติ ทีปยิํสุฯ ติ ปากโฎ อโหสิฯ อถ โข โส พฺรหฺมา เตน ภิกฺขุนา ปุโฎฺฐ อตฺตโน อวิสยภาวํ ญตฺวา สจาหํ ‘‘น ชานามี’’ติ วกฺขามิ, อิเม มํ ปริภวิสฺสนฺติ, อถ ชานโนฺต วิย ยํ กิญฺจิ กเถสฺสามิ, อยํ เม ภิกฺขุ เวยฺยากรเณน อนารทฺธจิโตฺต วาทํ อาโรเปสฺสติฯ ‘‘อหมสฺมิ ภิกฺขุ พฺรหฺมา’’ติอาทีนิ ปน เม ภณนฺตสฺส น โกจิ วจนํ สทฺทหิสฺสติฯ ยํนูนาหํ วิเกฺขปํ กตฺวา อิมํ ภิกฺขุํ สตฺถุสนฺติกํเยว เปเสยฺยนฺติ จิเนฺตตฺวา ‘‘อหมสฺมิ ภิกฺขุ พฺรหฺมา’’ติอาทิมาหฯ</p>


<p>   ติ กสฺมา เอวมกาสิ? กุหกตฺตาฯ นฺติ เตลตฺถิโก วาลิกํ นิปฺปีฬิยมาโน วิย ยาว พฺรหฺมโลกา พหิทฺธา ปริเยสนํ อาปชฺชติฯ</p>


<p> นฺติ กากํ วา กุลลํ วาฯ ติ  อิทํ ภควา ยสฺมา ปเทเสเนส ปโญฺห ปุจฺฉิตโพฺพ, อยญฺจ โข ภิกฺขุ อนุปาทินฺนเกปิ คเหตฺวา นิปฺปเทสโต ปุจฺฉติ, ตสฺมา ปฎิเสเธติฯ อาจิณฺณํ กิเรตํ พุทฺธานํ, ปุจฺฉามูฬฺหสฺส ชนสฺส ปุจฺฉาย โทสํ ทเสฺสตฺวา ปุจฺฉํ สิกฺขาเปตฺวา ปุจฺฉาวิสฺสชฺชนํฯ กสฺมา? ปุจฺฉิตุํ อชานิตฺวา ปริปุจฺฉโนฺต ทุวิญฺญาปโย โหติฯ ปญฺหํ สิกฺขาเปโนฺต ปน ‘‘กตฺถ อาโป จา’’ติอาทิมาหฯ</p>


<p> ตตฺถ ติ น ปติฎฺฐาติ, อิเม จตฺตาโร  มหาภูตา กิํ อาคมฺม อปฺปติฎฺฐา ภวนฺตีติ อโตฺถฯ อุปาทินฺนํเยว สนฺธาย ปุจฺฉติฯ ติ สณฺฐานวเสน อุปาทารูปํ วุตฺตํฯ นฺติ ขุทฺทกํ วา มหนฺตํ วา, อิมินาปิ อุปาทารูเป วณฺณมตฺตเมว กถิตํฯ นฺติ สุภญฺจ อสุภญฺจ อุปาทารูปเมว กถิตํฯ กิํ ปน อุปาทารูปํ สุภนฺติ อสุภนฺติ อตฺถิ? นตฺถิฯ อิฎฺฐานิฎฺฐารมฺมณํ ปเนว กถิตํฯ ติ นามญฺจ ทีฆาทิเภทํ รูปญฺจฯ ติ นิรุชฺฌติ, กิํ อาคมฺม อเสสเมตํ นปฺปวตฺตตีติฯ</p>


<p>เอวํ ปุจฺฉิตพฺพํ สิยาติ ปุจฺฉํ ทเสฺสตฺวา อิทานิ วิสฺสชฺชนํ ทเสฺสโนฺต ตตฺร เวยฺยากรณํ ภวตีติ วตฺวา – ‘‘วิญฺญาณ’’นฺติอาทิมาหฯ</p>


<p> ตตฺถ วิญฺญาตพฺพนฺติ  นิพฺพานเสฺสตํ นามํ, ตเทตํ นิทสฺสนาภาวโต  อุปฺปาทโนฺต วา วยโนฺต วา ฐิตสฺส อญฺญถตฺตโนฺต วา เอตสฺส นตฺถีติ นฺติ ปเนตํ กิร ติตฺถสฺส นามํ, ตญฺหิ ปปนฺติ เอตฺถาติ ปปํ, ปการสฺส ปน ภกาโร กโตฯ สพฺพโต ปภมสฺสาติ  นิพฺพานสฺส กิร ยถา มหาสมุทฺทสฺส ยโต ยโต โอตริตุกามา โหนฺติ, ตํ ตเทว ติตฺถํ, อติตฺถํ นาม นตฺถิฯ เอวเมว อฎฺฐติํสาย กมฺมฎฺฐาเนสุ เยน เยน มุเขน นิพฺพานํ โอตริตุกามา โหนฺติ, ตํ ตเทว ติตฺถํ, นิพฺพานสฺส อติตฺถํ นาม นตฺถิฯ เตน วุตฺตํ ‘‘สพฺพโตปภ’’นฺติฯ ติ เอตฺถ  นิพฺพาเน อิทํ นิพฺพานํ อาคมฺม สพฺพเมตํ อาโปติอาทินา นเยน วุตฺตํ อุปาทินฺนก ธมฺมชาตํ นิรุชฺฌติ, อปฺปวตฺตํ โหตีติฯ</p>


<p>อิทานิสฺส นิรุชฺฌนูปายํ ทเสฺสโนฺต ‘‘วิญฺญาณสฺส นิโรเธน เอเตฺถตํ อุปรุชฺฌตี’’ติ อาหฯ ตตฺถ นฺติ จริมกวิญฺญาณมฺปิ อภิสงฺขารวิญฺญาณมฺปิ , จริมกวิญฺญาณสฺสาปิ หิ นิโรเธน เอเตฺถตํ อุปรุชฺฌติฯ วิชฺฌาตทีปสิขา วิย อปณฺณตฺติกภาวํ ยาติฯ อภิสงฺขารวิญฺญาณสฺสาปิ อนุปฺปาทนิโรเธน อนุปฺปาทวเสน อุปรุชฺฌติฯ ยถาห ‘‘โสตาปตฺติมคฺคญาเณน อภิสงฺขารวิญฺญาณสฺส นิโรเธน ฐเปตฺวา สตฺตภเว อนมตเคฺค สํสาเร เย  อุปฺปเชฺชยฺยุํ นามญฺจ รูปญฺจ เอเตฺถเต นิรุชฺฌนฺตี’’ติ สพฺพํ จูฬนิเทฺทเส วุตฺตนเยเนว เวทิตพฺพํฯ เสสํ สพฺพตฺถ อุตฺตานเมวาติฯ</p>

</p>

</p>





