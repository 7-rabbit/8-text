<h1>อฎฺฐวีสติโม ปริเจฺฉโท</h1>
<h3>๒๘. อตฺถปญฺญตฺติกถา</h3>
<ol>
<li>
ตตฺถ จ ปุพฺพาปริย-ปวตฺตกฺขนฺธสมฺมตา;  
  
วิญฺญตฺตินฺทฺริยวิปฺผาร-วิเสโสปนิพนฺธนาฯ  
</li>
  
<li>
เทวยกฺขมนุสฺสาทิ-นานาเภทา สลกฺขิกา;  
  
สตฺตปญฺญตฺติ นามายํ, สฺวายํ สโตฺตติ สมฺมโตฯ  
</li>
  
<li>
วฎฺฎตฺตยมุปาทาย,  
  
ขนฺธายตนวุตฺติยา;  
  
การโก เวทโก วายํ,  
  
สนฺธาวติ ภเว ภเวฯ  
</li>
  
<li>
ตสฺมา สํสารมาปโนฺน, สโตฺต นาม ส ปุคฺคโล;  
  
อหมตฺตาปรา อิตฺถี, ปุริโสติ จ กปฺปิโตฯ  
</li>
  
<li>
สฺวายํ  
ขนฺธาทิโต สโตฺต, อโญฺญติ จ น วุจฺจติ;  
  
ขนฺธาทิวินิมุตฺตสฺส, สตฺตเสฺสว อภาวโตฯ  
</li>
  
<li>
ขนฺธา ขนฺธานเมวายํ, สโตฺตติ จ น วุจฺจติ;  
  
ขนฺธโวหารโต ตสฺส, อญฺญโวหารสมฺภวาฯ  
</li>
  
<li>
อิเจฺจวํ  
ขนฺธนานเตฺต-กตฺตมุโตฺตปิ อตฺถโต;  
  
ตพฺพิเสสาวจริต-โวหาโร จ ตุ ทิสฺสติฯ  
</li>
  
<li>
เตนายํ ปุคฺคโล สโตฺต, ชายติชฺชิยฺยตีติ จ;  
  
มียตีติ จ ตสฺสายํ, สํสาโรติ ปวุจฺจติฯ  
</li>
  
<li>
มโต ชาโต จ น เสฺวว, ขนฺธเภโทปจารโต;  
  
นาปโร เสฺวว สนฺตานเภทาภาโวปจารโตฯ  
</li>
  
<li>
นานเตฺตกตฺตมิเจฺจวํ, ปุคฺคลโสฺสปจารโต;  
  
อุเจฺฉทสสฺสตตฺตํ วา, ตสฺมา โนเปติ ปุคฺคโลฯ  
</li>
  
<li>
อิจฺจายํ ปุคฺคโล นาม, สโตฺต สํสารการโก;  
  
ขนฺธาทิกมุปาทาย, ปญฺญโตฺตติ ปวุจฺจติฯ  
</li>
  
<li>
ตสฺมา ปุคฺคลสงฺขาตา, สํสาโรปนิพนฺธนา;  
  
สตฺตปญฺญตฺติ นามาติ, วิญฺญาตพฺพา วิภาวินาฯ  
</li>
  
<li>
อชฺฌตฺติกา จ เกสาทิโกฎฺฐาสา พาหิเรสุ จ;  
  
ภูมิปพฺพตปาสาณติณรุกฺขลตาทิกาฯ  
</li>
  
<li>
ภูตสมฺภารนิพฺพตฺติวิภาคปริกปฺปิตา;  
  
ตมุปาทาย  
สมฺภารปญฺญตฺตี  
ติ ปวุจฺจติฯ  
</li>
  
<li>
ภูตสมฺภารสณฺฐานวิภาคปริกปฺปิตา;  
  
สณฺฐานปญฺญตฺติ  
นาม, ถมฺภกุมฺภาทิกา มตาฯ  
</li>
  
<li>
ภูตสมฺภารสงฺฆาตวิเสสปริกปฺปิตา;  
  
สงฺฆาตปญฺญตฺติ  
นาม, รถเคหาทิกา มตาฯ  
</li>
  
<li>
ภูตสมฺภารวิเสสปริณามปกปฺปิตา;  
  
ปริณามปญฺญตฺตี  
ติ, ทธิภตฺตาทิกา มตาฯ  
</li>
  
<li>
อิตฺถมชฺฌตฺตพหิทฺธา  
, ธมฺมา สมฺภารสมฺภูตา;  
  
สนฺตานวุตฺติ สเงฺกตสิทฺธา ปญฺญตฺติ ปญฺจธาฯ  
</li>
  
<li>
ตถา  
ตถา สมุปฺปนฺนวิกปฺปาโภคสมฺมตา;  
  
วิกปฺปปญฺญตฺติ  
นาม, กาลากาสทิสาทิกาฯ  
</li>
  
<li>
ตํ ตํ นิมิตฺตมาคมฺม, ตโตปฎฺฐานกปฺปิตา;  
  
อุปฎฺฐานปญฺญตฺตี  
ติ, ปฎิภาคาทิกา มตาฯ  
</li>
  
<li>
วิเสสาการมตฺตาปิ, อตฺถนฺตรปกปฺปิตา;  
  
อาการปญฺญตฺติ  
นาม, วิญฺญตฺติลหุตาทิกาฯ  
</li>
  
<li>
ตํ ตํ การณมาคมฺม, ตถา โวหารกปฺปิตา;  
  
โวหารปญฺญตฺติ  
นาม, กถินาปตฺติอาทิกาฯ  
</li>
  
<li>
พาโล โย โส จ เม อตฺตา,  
  
โส ภวิสฺสามิ มํ จ ตุ;  
  
นิโจฺจ ธุโว สสฺสโตติ-  
  
อาทิกา ปน สพฺพถาฯ  
</li>
  
<li>
ตโพฺพหารนิมิตฺตานํ, อภาเวปิ ปวตฺติโต;  
  
อภินิเวสปญฺญตฺติ,  
นาม ติตฺถิยกปฺปิตาฯ  
</li>
  
<li>
อิเจฺจวํ โลกสาสนติตฺถายตนกปฺปิตา;  
  
สนฺตานมุตฺตสเงฺกตสิทฺธา อตฺถาปิ ปญฺจธาฯ  
</li>
  
<li>
สงฺกานวุตฺติสนฺตานมุตฺตเภทวสา ทฺวิธา;  
  
อตฺถปญฺญตฺติ นามายํ, ทสธา ปริทีปิตาฯ  
</li>
  
<li>
อิติ วุตฺตปฺปกาเรสุ, ปญฺญตฺตเตฺถสุ ปณฺฑิตา;  
  
ปญฺญตฺติมตฺตํ สนฺธาย, โวหรนฺติ ยถากถํฯ  
</li>
  
<li>
ตทเญฺญ ปน พาลา จ, ติตฺถิยาปิ อโกวิทา;  
  
ปญฺญตฺติมติธาวิตฺวา, คณฺหนฺติ ปรมตฺถโตฯ  
</li>
  
<li>
เต ตถา คหิตาการา, อญฺญาณคหิตา ชนา;  
  
มิจฺฉตฺตาภินิวิฎฺฐา จ, วฑฺฒนฺติ ภวพนฺธนํฯ  
</li>
  
<li>
ทุวิเธสุปิ  
  
อเตฺถสุ, ตสฺมา ปณฺฑิตชาติโก;  
  
ปรมตฺถปญฺญตฺตีสุ, วิภาคมิติ ลกฺขเยติฯ  
</li>
  
อิติ ปญฺญตฺติวิภาเค อตฺถปญฺญตฺติกถา นิฎฺฐิตาฯ  
</li>
  
อฎฺฐวีสติโม ปริเจฺฉโทฯ  
</li>
  
  
  
  
  