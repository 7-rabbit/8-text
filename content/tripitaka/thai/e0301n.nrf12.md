<h1>นิคม ปรมตฺถทีปนี</h1>
<p> จาริเตฺตน กุลาจาเรน โสภิเต ญาติ มิตฺต ธน โภคสมฺปตฺติยา วิสาเล กุเล อุทโย วฑฺฒิ ยสฺส โสติ ฯ เตนฯ สทฺธาย อภิวุฑฺฒานํ ปริสุทฺธานญฺจ อตฺตโน สีลสุตจาคาทิคุณานํ อุทโย วฑฺฒิ เอตสฺมินฺติ ฯ เตนฯ ติ นมฺปนามเกน อุปาสเกนฯ ติ ภุสํ นิธาย หทเย ถเปตฺวา อุปาทาย ปฎิจฺจฯ นฺติ ปเรสํ อตฺตโน มนฺทพุทฺธีนํ ปจฺฉิมชนานํ อนุกมฺปํ อนุทยํ การุญฺญํ ปณิธายาติ สมฺพโนฺธฯ นฺติ อภิยาจิตํฯ ติ เตน วิปุเลน อภิธมฺมตฺถ สงฺคหปกรณสฺส กรณปุเญฺญนฯ นฺติ เอวํ นามกํ วิหารํฯ วุตฺตญฺหิ ขุทฺทสิกฺขาฎีกายํสีหฬทีเป ตุมูลโสมวิหาเร สงฺฆสฺส ปากวตฺตํปิ ตาล ปณฺณํ วิกฺกิณิตฺวา กรียติฯ น หิ ตตฺถ ปเณฺณน อโตฺถ อตฺถิฯ สเพฺพปิ อิฎฺฐกจฺฉนฺนา ปาสาทาทโยติฯ เอโส กิร วิหาโร อาทิโต อภยคิริรโญฺญ อคฺคมเหสิภูตาย โสมเทวิยา การาปิตตฺตา ยาวชฺชตนาปิ โสมวิหาโรเตฺวว ปญฺญายิตฺถฯ ตุมูลสโทฺท ปน วิปุลสทฺทปริยาโยฯ</p>


<p>
อเถตฺถ  
วตฺตติ สโทฺท, ตุมูโล เภรโว มหา;  
  
หตฺถินาเค ปทินฺนมฺหิ, สิวีนํ รฎฺฐวฑฺฒเนติฯ  
</p>
  
<p>อาทีสุ</p>


<p>วิยฯ โสจ วิหาโร สฎฺฐิมเตฺตหิ มหาปริเวเณหิ สณฺฐิโต โหตีติ อติวิย วิปุโล มหโนฺต วิตฺถิโณฺณ โหติฯ ตสฺมา โส วิปุลตฺตา มหนฺตตฺตา วิตฺถิณฺณตฺตา ตุมูล โสโมติ วุจฺจติฯ ตํ ตุมูลโสมํฯ อตฺถโต มหาโสม วิหารนฺติ วุตฺตํ โหติฯ เอเตน เถโร อตฺตโน อาจริยวํสสฺส วสน วิหารํ กิเตฺตติฯ อตฺตโน วสนฎฺฐานํ ปน นามรูปปริเจฺฉเท กิตฺติตํฯ นฺติ ตสฺมิํ วิหาเร อาทิกมฺมิกภูต มหินฺทเตฺถราทีนํ ปุญฺญวนฺตเตฺถรานํ อชฺฌาวุฎฺฐภูตํฯ ทีปปสาทก มหามหินฺทเตฺถรสฺส หิ วํเส ชาตตฺตา ตสฺมิํ วิหาเร อาทิกมฺมิกภูโต มหาเถโรปิ มหินฺทเตฺถโรนามาติ ธาตุวํเส วุโตฺตฯ นฺติ อติวิย อุทิตํฯ นภมเชฺฌ ปุณฺณจนฺทมณฺฑลํ วิย สกลสีหฬทีเป อติวิย อุคฺคตนฺติ อโตฺถฯ อริยมคฺคปญฺญาวเสน ปริยตฺติเวสารชฺชาทิ ปญฺญาวเสนวา อวทาเตหิ ปริโยทาเตหิ คุเณหิ โสติตาติ ฯ เต เอว ลชฺชีปาปครหิโนฯ ติ อนุสฺสรนฺตุฯ ติ วิปุลานํ ปุญฺญานํ วฑฺฒิสงฺขาต มงฺคลตฺถายฯ ตตฺรายํ โยชนา, ปุเญฺญน เตน วิปุเลน ธญฺญาธิวาสํ อุทิโตทิตํ ตุมูลโสม วิหารญฺจ ตตฺถ นิปาสิโน มหินฺทเตฺถราทิเก ปญฺญาวทาต คุณโสภิเต ลชฺชิภูเต ภิกฺขูจ ปุญฺญวิภโวทยมงฺคลาย อายุกนฺตํ มญฺญนฺตุ ปจฺฉิมา ชนาติฯ อถวา, ตํวิหารํ อเญฺญ ปญฺญาวทาต คุณโสภิต ลชฺชี ภิกฺขู มญฺญนฺตูติ โยชนาฯ เอเตน เถโร ปจฺฉิมชนานํ ฉสุ อนุตฺตริยธเมฺมสุ อนุสฺสตานุตฺตริยสงฺขาตํ ปุญฺญวิเสสญฺจ มยํปิ ตาทิสคุณภาคิโน ภวิสฺสามาติ อุสฺสาหนุปายญฺจ ปฎิปาเทสีติฯ</p>


<h3>ปรมตฺถทีปนี นิคมกถา</h3>
<p>เอตฺตาวตาจ –</p>


<p>
นคเร  
ทีปรงฺค  
มฺหิ, คาเม ติ นามเก;  
  
อฎฺฐสุญฺญทฺวเยกมฺหิ, สาเก ชาเตน ยา มยาฯ  
</p>
  
<p>
มุํรฺวา  
คาเม อรญฺญมฺหิ,  
ลงฺฆตี  
ติ วิสฺสุตาลเย;  
  
วสตา มหโต ภิกฺขุ, คณสฺส หิตการินาฯ  
</p>
  
<p>
ปรมตฺถทีปนี  
นาม, สงฺขตา สารทสฺสินา;  
  
สาเรสีนํ หิตตฺถาย, สาราสารวิเวกินํฯ  
</p>
  
<p>
สุนิฎฺฐิตา อยํ ฎีกา, นิพฺภยา นิรุปทฺทวา;  
  
นวปญฺจทฺวเยกมฺหิ, สาเก โกมุทสารเทฯ  
</p>
  
<p>
ตถา กลฺยาณสงฺกปฺปา, สาธูนํ อมตปฺผลา;  
  
นิฎฺฐํ คจฺฉนฺตุ สเพฺพปิ, นิพฺภยา นิรุปทฺทวาฯ  
</p>
  
<p>
ยถา โลกมฺหิ โชตนฺติ, อุโภ จนฺทิมสูริยา;  
  
ตเถว ปรมเตฺถสุ, อยํ  
ปรมตฺถทีปนี  
ฯ  
</p>
  
<p>
ปาฬิยเตฺตสุ สา สุภา,  
สทฺทนิรุตฺติทีปนี  
;  
  
อุโภ โลกมฺหิ โชตนฺตุ, สทฺธโมฺม ยาว ติฎฺฐตีติฯ  
</p>
  
<p>ตตฺถ นคเร ทีปรงฺคมฺหีติ ทีปวาสิมหาชนํ รเญฺชตีติ ทีปรงฺคนฺติ ลทฺธนาเม นคเรฯ คาเม นามเกติ โรหิตมิคานํ นิวาสภูมิตเล ปติฎฺฐิตตฺตา เอวํนามเก มหาคาเมฯ สาเกติ กลิยุเคฯ ยา มยาติ ปรมตฺถทีปนีนาม ยาฎีกา มยา สงฺขตาติ สมฺพโนฺธฯ ลงฺฆตีติ วิสฺสุตาลเยติ เอวํวิสฺสุเต อรญฺญวิหาเรฯ สาเรสีนนฺติ สารคเวสีนํฯ สาราสารวิเวกินนฺติ อยํ สาโร อยํ อสาโรติ เอวํ สารญฺจ อสารญฺจวิเว เจตฺวา ชานิตุํ สมตฺถานํฯ สาเกติ กลิยุเคฯ โกมุทสาร เทติ กุมุทปุปฺผยุเตฺต สรทอุตุ ปริยาปเนฺนปจฺฉิ มกตฺติกมาเสฯ อมตปฺผลาติ นิพฺพานปโยชนาฯ สุภาติ อตฺถพฺยญฺชนสมฺปตฺติยา โสภณาฯ สทฺธโมฺมติ ติวิธํ สตฺถุสาสนํ วุจฺจตีติฯ</p>

</p>

</p>

</p>





