<h2>ขุทฺทกนิกาเย</h2>
<h2>พุทฺธวํส-อฎฺฐกถา</h2>
<h3>คนฺถารมฺภกถา</h3>
<p>
อนนฺตญาณํ  
  
  
กรุณาลยํ ลยํ, มลสฺส  
พุทฺธํ  
สุสมาหิตํ หิตํ;  
  
นมามิ  
ธมฺมํ  
ภวสํวรํ วรํ, คุณากรเญฺจว นิรงฺคณํ  
คณํ  
ฯ  
</p>
  
<p>
ปญฺญาย เสโฎฺฐ ชินสาวกานํ, ยํ ธมฺมเสนาปติ ธมฺมราชํ;  
  
อปุจฺฉิ สตฺถารมปารปารคุํ, นิรงฺคณํ ญาติคณสฺส มเชฺฌฯ  
</p>
  
<p>
สุพุทฺธวํเสนิธ  
พุทฺธวํโส,  
วิสุทฺธวํเสน วินายเกน;  
  
หตาวกาเสน ปกาสิโต โย, สมาธิวาเสน ตถาคเตนฯ  
</p>
  
<p>
ยาวชฺชกาลา  
อวินาสยนฺตา, ปาฬิกฺกมเญฺจว จ ปาฬิยตฺถํ;  
  
กถานุสนฺธิํ สุคตสฺส ปุตฺตา, ยถาสุตํเยว สมาหริํสุฯ  
</p>
  
<p>
ตเสฺสว  
สมฺพุทฺธวรนฺวยสฺส, สทา ชนานํ สวนามตสฺส;  
  
ปสาทปญฺญาชนนสฺส ยสฺมา, สํวณฺณนานุกฺกมโต ปวตฺตาฯ  
</p>
  
<p>
สกฺกจฺจสทฺธมฺมรเตน  
พุทฺธสีเหน  
สีลาทิคุโณทิเตน;  
  
อายาจิโตหํ สุจิรมฺปิ กาลํ, ตสฺมาสฺส สํวณฺณนมารภิสฺสํฯ  
</p>
  
<p>
สทา  
ชนานํ กลินาสนสฺส, จิรฎฺฐิตตฺถํ ชินสาสนสฺส;  
  
มมาปิ ปุโญฺญทยวุทฺธิยตฺถํ, ปสาทนตฺถญฺจ มหาชนสฺสฯ  
</p>
  
<p>
มหาวิหาราคตปาฬิมคฺคสนฺนิสฺสิตา สงฺกรโทสหีนา;  
  
สมาสโตยํ ปน พุทฺธวํสสํวณฺณนา เหสฺสติ สารภูตาฯ  
</p>
  
<p>
โสตพฺพรูปํ ปน  
พุทฺธวํสกถาย  
อญฺญํ อิธ นตฺถิ ยสฺมา;  
  
ปสาทนํ พุทฺธคุเณ รตานํ, ปวาหนํ ปาปมหามลสฺสฯ  
</p>
  
<p>
ตสฺมา หิ สกฺกจฺจสมาธิยุตฺตา, วิหาย วิเกฺขปมนญฺญจิตฺตา;  
  
สํวณฺณนํ วณฺณยโต สุวณฺณํ, นิธาย กณฺณํ มธุรํ สุณาถฯ  
</p>
  
<p>
สพฺพมฺปิ หิตฺวา ปน กิจฺจมญฺญํ, สกฺกจฺจ มเจฺจนิธ นิจฺจกาลํ;  
  
โสตุํ กเถตุมฺปิ พุเธน ยุตฺตา, กถา ปนายํ อติทุลฺลภาติฯ  
</p>
  
<p>ตตฺถ  ‘‘พุทฺธวํสสํวณฺณนา เหสฺสติ สารภูตา’’ติ วุตฺตตฺตา พุทฺธวํโส ตาว ววตฺถเปตโพฺพฯ ตตฺริทํ ววตฺถานํ – อิโต เหฎฺฐา กปฺปสตสหสฺสาธิเกสุ จตูสุ อสเงฺขฺยเยฺยสุ อุปฺปนฺนานํ ปญฺจวีสติยา พุทฺธานํ อุปฺปนฺนกปฺปาทิปริเจฺฉทวเสน ปเวณิวิตฺถารกถา ‘‘พุทฺธวํโส นามา’’ติ เวทิตโพฺพฯ</p>


<p>สฺวายํ กปฺปปริเจฺฉโท นามปริเจฺฉโท โคตฺตปริเจฺฉโท ชาติปริเจฺฉโท นครปริเจฺฉโท ปิตุปริเจฺฉโท  มาตุปริเจฺฉโท โพธิรุกฺขปริเจฺฉโท ธมฺมจกฺกปฺปวตฺตนปริเจฺฉโท อภิสมยปริเจฺฉโท สาวกสนฺนิปาตปริเจฺฉโท อคฺคสาวกปริเจฺฉโท อุปฎฺฐากปริเจฺฉโท อคฺคสาวิกาปริเจฺฉโท ปริวารภิกฺขุปริเจฺฉโท รํสิปริเจฺฉโท สรีรปฺปมาณปริเจฺฉโท โพธิสตฺตาธิการปริเจฺฉโท พฺยากรณปริเจฺฉโท โพธิสตฺตปธานปริเจฺฉโท อายุปริเจฺฉโท ปรินิพฺพานปริเจฺฉโทติ อิเมหิ ปาฬิยา อาคเตหิ พาวีสติยา ปริเจฺฉเทหิ ปริจฺฉิโนฺน ววตฺถิโตฯ</p>


<p>ปาฬิอนารุโฬฺห ปน เปตฺถ อาเนตโพฺพฯ โส อคารวาสปริเจฺฉโท ปาสาทตฺตยปริเจฺฉโท นาฎกิตฺถิปริเจฺฉโท อคฺคมเหสิปริเจฺฉโท ปุตฺตปริเจฺฉโท ยานปริเจฺฉโท อภินิกฺขมนปริเจฺฉโท  ปธานปริเจฺฉโท อุปฎฺฐากปริเจฺฉโท วิหารปริเจฺฉโทติ ทสธา ววตฺถิโต โหติฯ</p>


<p>
ตํ สมฺพหุลวารมฺปิ, ยถาฎฺฐาเน มยํ ปน;  
  
ทเสฺสตฺวาว คมิสฺสาม, ตตฺถ ตตฺถ สมาสโตฯ  
</p>
  
<p>โส เอวํ ววตฺถิโต ปน –</p>


<p>
เกนายํ เทสิโต กตฺถ, กสฺสตฺถาย จ เทสิโต;  
  
กิมตฺถาย กทา กสฺส, วจนํ เกน จาภโตฯ  
</p>
  
<p>
สพฺพเมตํ วิธิํ วตฺวา, ปุพฺพเมว สมาสโต;  
  
ปจฺฉาหํ พุทฺธวํสสฺส, กริสฺสามตฺถวณฺณนนฺติฯ  
</p>
  
<p>ตตฺถ ติ อยํ พุทฺธวํโส เกน เทสิโต? สพฺพธเมฺมสุ อปฺปฎิหตญาณจาเรน ทสพเลน จตุเวสารชฺชวิสารเทน ธมฺมราเชน  ธมฺมสฺสามินา ตถาคเตน สพฺพญฺญุนา สมฺมาสมฺพุเทฺธน เทสิโตฯ</p>


<p>ติ? กปิลวตฺถุมหานคเร นิโคฺรธารามมหาวิหาเร ปรมรุจิรสนฺทสฺสเน เทวมนุสฺสนยนนิปาตภูเต รตนจงฺกเม จงฺกมเนฺตน เทสิโตฯ</p>


<p>  ติ? ทฺวาสีติยา ญาติสหสฺสานํ อเนกโกฎีนญฺจ เทวมนุสฺสานํ อตฺถาย เทสิโตฯ</p>


<p>ติ? จตุโรฆนิตฺถรณตฺถาย เทสิโตฯ</p>


<p>ติ ภควา หิ ปฐมโพธิยํ วีสติวสฺสานิ อนิพทฺธวาโส หุตฺวา ยตฺถ ยตฺถ ผาสุกํ โหติ, ตตฺถ ตเตฺถว คนฺตฺวา วสิฯ กถํ?  วสฺสํ อิสิปตเน ธมฺมจกฺกํ (สํ. นิ. ๕.๑๐๘๑; มหาว. ๑๓ อาทโย; ปฎิ. ม. ๒.๓๐) ปวเตฺตตฺวา อฎฺฐารส พฺรหฺมโกฎิโย อมตปานํ ปาเยตฺวา พาราณสิํ อุปนิสฺสาย อิสิปตเน มิคทาเย วสิฯ  วสฺสํ ราชคหํ อุปนิสฺสาย เวฬุวเน มหาวิหาเรฯ ปิ ตเตฺถวฯ  เวสาลิํ อุปนิสฺสาย มหาวเน กูฎาคารสาลายํฯ  มกุลปพฺพเตฯ  ตาวติํสภวเนฯ  ภเคฺคสุ สํสุมารคิริํ อุปนิสฺสาย เภสกฬาวเนฯ  โกสมฺพิยํฯ  ปาลิเลยฺยกวนสเณฺฑฯ  นาฬายํ พฺราหฺมณคาเมฯ  เวรญฺชายํฯ  จาลิยปพฺพเตฯ  เชตวนมหาวิหาเรฯ  กปิลวตฺถุมหานคเรฯ  อาฬวกํ ทเมตฺวา จตุราสีติปาณสหสฺสานิ อมตปานํ ปาเยตฺวา อาฬวิยํฯ  ราชคเหเยวฯ  จาลิยปพฺพเตเยวฯ ตถา  ปน วสฺสํ ราชคเหเยว วสิฯ เตน  วุตฺตํ – ‘‘ภควา หิ ปฐมโพธิยํ วีสติวสฺสานิ อนิพทฺธวาโส หุตฺวา ยตฺถ ยตฺถ ผาสุกํ โหติ, ตตฺถ ตเตฺถว คนฺตฺวา วสี’’ติฯ ตโต ปฎฺฐาย ปน สาวตฺถิํเยว อุปนิสฺสาย เชตวนมหาวิหาเร จ ปุพฺพาราเม จ ธุวปริโภควเสน วสิฯ</p>


<p>ยทา ปน สตฺถา พุโทฺธ หุตฺวา พาราณสิยํ อิสิปตเน มิคทาเย ปฐมํ วสฺสํ วสิตฺวา วุฎฺฐวโสฺส ปวาเรตฺวา อุรุเวลํ คนฺตฺวา ตตฺถ ตโย มาเส วสโนฺต เตภาติกชฎิเล ทเมตฺวา ภิกฺขุสหเสฺสหิ กตปริวาโร  ผุสฺสมาสปุณฺณมายํ ราชคหํ คนฺตฺวา เทฺว มาเส ตเตฺถว วสิ, ตทา พาราณสิโต นิกฺขนฺตสฺส ปนสฺส ปญฺจ มาสา ชาตาฯ สกโล เหมโนฺต อติกฺกโนฺตฯ อุทายิเตฺถรสฺส อาคตทิวสโต สตฺตฎฺฐทิวสา วีติวตฺตาฯ โส ปน ผคฺคุนีปุณฺณมาสิยํ จิเนฺตสิ – ‘‘อติกฺกโนฺต เหมโนฺต, วสนฺตกาโล อนุปฺปโตฺต, สมโย ตถาคตสฺส กปิลปุรํ คนฺตุ’’นฺติฯ โส เอวํ จิเนฺตตฺวา กุลนครคมนตฺถาย สฎฺฐิมตฺตาหิ คาถาหิ คมนวณฺณํ วเณฺณสิฯ อถ สตฺถา จสฺส วจนํ สุตฺวา ญาติสงฺคหํ กาตุกาโม หุตฺวา องฺคมคธวาสีนํ กุลปุตฺตานํ ทสหิ สหเสฺสหิ กปิลวตฺถุวาสีนํ ทสหิ สหเสฺสหีติ สเพฺพเหว วีสติยา ขีณาสวสหเสฺสหิ ปริวุโต ราชคหโต นิกฺขมิตฺวา ทิวเส ทิวเส โยชนํ คจฺฉโนฺต ราชคหโต สฎฺฐิโยชนํ กปิลวตฺถุปุรํ  ทฺวีหิ มาเสหิ สมฺปาปุณิตฺวา ตตฺถ ญาตีนํ วนฺทาปนตฺถํ  อกาสิฯ ตทายํ พุทฺธวํโส เทสิโตฯ</p>


<p>นฺติ? สาวกปเจฺจกพุทฺธานํ อสาธารณํ สมฺมาสมฺพุทฺธเสฺสว วจนํฯ</p>


<p>ติ? อาจริยปรมฺปราย อาภโตฯ อยญฺหิ สาริปุตฺตเตฺถโร ภทฺทชี ติโสฺส โกสิยปุโตฺต สิคฺคโว โมคฺคลิปุโตฺต สุทโตฺต ธมฺมิโก ทาสโก โสณโก เรวโตติ เอวมาทีหิ ยาว ตติยสงฺคีติกาลา อาภโต, ตโต อุทฺธมฺปิ เตสํเยว สิสฺสานุสิเสฺสหีติ เอวํ ตาว อาจริยปรมฺปราย ยาวชฺชกาลา อาภโตติ เวทิตโพฺพฯ</p>


<p>เอตฺตาวตา –</p>


<p>
‘‘เกนายํ เทสิโต กตฺถ, กสฺสตฺถาย จ เทสิโต;  
  
กิมตฺถาย กทา กสฺส, วจนํ เกน จาภโต’’ติฯ –  
</p>
  
<p>อยํ คาถา วุตฺตตฺถา โหติฯ</p>


<h3>นิทานกถา</h3>
<h3>พาหิรนิทานํ</h3>
<p>เอวํ   อาภตสฺส ปนสฺส อิทานิ อตฺถวณฺณนา โหติ, สา ปนายํ อตฺถวณฺณนา ยสฺมา ทูเรนิทานํ อวิทูเรนิทานํ สนฺติเกนิทานนฺติ, อิมานิ ตีณิ นิทานานิ ทเสฺสตฺวาว วณฺณิตา สุวณฺณิตา นาม โหติฯ เย จ นํ สุณนฺติ, เตหิ สมุทาคมโต  ปฎฺฐาย วิญฺญาตตฺตา สุวิญฺญาตาว โหติ, ตสฺมา ตานิ นิทานานิ ทเสฺสตฺวาว วณฺณยิสฺสามฯ</p>


<p>ตตฺถ อาทิโต ปฎฺฐาย ตาว เตสํ นิทานานํ ปริเจฺฉโท เวทิตโพฺพฯ ตตฺรายํ สเงฺขปโต อตฺถทีปนา – ทสพลสฺส ปาทมูเล กตาภินีหารสฺส มหาสตฺตสฺส ยาว ตฺตภาวา จวิตฺวา ตุสิตภวเน นิพฺพตฺติ, ตาว ปวตฺตา กถา  นามฯ ตุสิตภวนโต จวิตฺวา ยาว โพธิมเณฺฑ สพฺพญฺญุตญฺญาณปฺปตฺติ, ตาว ปวตฺตา กถา  นามฯ ‘‘เอกํ สมยํ ภควา สาวตฺถิยํ วิหรติ เชตวเน อนาถปิณฺฑิกสฺส อาราเม’’ติ จ, ‘‘ราชคเห วิหรติ เวฬุวเน กลนฺทกนิวาเป’’ติ จ, ‘‘เวสาลิยํ วิหรติ มหาวเน กูฎาคารสาลาย’’นฺติ จ เอวํ มหาโพธิมเณฺฑ สพฺพญฺญุตญฺญาณปฺปตฺติโต ยาว ปรินิพฺพานมญฺจา เอตสฺมิํ อนฺตเร ภควา ยตฺถ ยตฺถ วิหาสิ, ตํ ตํ  นามาติ เวทิตพฺพํฯ เอตฺตาวตา สเงฺขเปเนว ติณฺณํ ทูราวิทูรสนฺติเกนิทานานํ วเสน  สมตฺตา โหตีติฯ</p>


<h2>อพฺภนฺตรนิทานํ</h2>