<h1>เอกาทสโม ปริเจฺฉโท</h1>
<h3>๑๑. ราสิสรูปกถา</h3>
<ol>
<li>
สพฺพํ  
สภาวสามญฺญ-วิเสเสน ยถารหํ;  
  
คตราสิวเสนาถ, อฎฺฐารสวิธํ กถํฯ  
</li>
  
<li>
ผสฺสปญฺจกราสี จ, ฌานินฺทฺริยมถาปเร;  
  
มคฺคพลเหตุกมฺม-ปถโลกิยราสโยฯ  
</li>
  
<li>
นิรวชฺชา  
ฉ ปสฺสทฺธิ-อาทิกา จ สตีมตา;  
  
ยุคนนฺธา จ สมถา, ตถา เยวาปนาติ จฯ  
</li>
  
<li>
ผโสฺส จ เวทนา สญฺญา, เจตนา จิตฺตเมว จ;  
  
ผสฺสปญฺจกราสี  
ติ, ปญฺจ ธมฺมา ปกาสิตาฯ  
</li>
  
<li>
วิตโกฺก จ วิจาโร จ, ปีติ เจกคฺคตา ตถา;  
  
สุขํ ทุกฺขมุเปกฺขาติ, สตฺต  
ฌานงฺค  
นามกาฯ  
</li>
  
<li>
สทฺธินฺทฺริยญฺจ วีริยํ, สติ เจว สมาธิ จ;  
  
ปญฺญา จตุพฺพิธา วุตฺตา, มโน ปญฺจาปิ เวทนาฯ  
</li>
  
<li>
ชีวิตินฺทฺริยเมกนฺติ, จกฺขาทีนิ จ สตฺตธา;  
  
พาวีสติ  
นฺทฺริยา  
นาม, ธมฺมา โสฬส เทสิตาฯ  
</li>
  
<li>
อาทิมเคฺค อนญฺญาต-ญฺญสฺสามีตินฺทฺริยํ ภเว;  
  
มเชฺฌ อญฺญินฺทฺริยํ อเนฺต, อญฺญาตาวินฺทฺริยนฺติ จฯ  
</li>
  
<li>
ปญฺญานุตฺตรจิเตฺตสุ, โหนฺติ ตีณินฺทฺริยานิปิ;  
  
ติเหตุเกสุ เสเสสุ, เอกํ ปญฺญินฺทฺริยํ มตํฯ  
</li>
  
<li>
สุขํ ทุกฺขินฺทฺริยเญฺจว, โสมนสฺสินฺทฺริยํ ตถา;  
  
โทมนสฺสมุเปกฺขาติ, ปญฺจธา เวทนา กถาฯ  
</li>
  
<li>
รูปารูปวสา เทฺวธา, ชีวิตินฺทฺริยเมกกํ;  
  
จกฺขุโสตฆานชิวฺหากายิตฺถิปุริสินฺทฺริยาฯ  
</li>
  
<li>
ตตฺถ ชีวิตรูปญฺจ, อเฎฺฐตฺถ น ตุ คยฺหเร;  
  
ตสฺมา นามินฺทฺริยาเนว, ทสปญฺจ วินิทฺทิเสฯ  
</li>
  
<li>
สมฺมาทิฎฺฐิ  
จ สงฺกโปฺป, วายาโม วิรติตฺตยํ;  
  
สมฺมาสติ สมาธิ จ, มิจฺฉาทิฎฺฐิ จ ธมฺมโตฯ  
</li>
  
<li>
  
มคฺคงฺคานิ  
นเวตานิ, ทฺวาทสาปิ ยโต ทฺวิธา;  
  
สมฺมามิจฺฉาติ สงฺกโปฺป, วายาโม จ สมาธิ จฯ  
</li>
  
<li>
โลกปาลทุกเญฺจว  
, หิโรตฺตปฺปมถาปรํ;  
  
อหิรีกมโนตฺตปฺปํ, ทุกํ โลกวินาสกํฯ  
</li>
  
<li>
ปญฺจ สทฺธาทโย เจติ,  
พลธมฺมา  
นเวริตา;  
  
กณฺหสุกฺกวเสนาปิ, ปฎิปเกฺข อกมฺปิยาฯ  
</li>
  
<li>
ฉ เหตู  
เหตุราสิมฺหิ,  
  
โลภาโลภาทิกา ติกา;  
  
โมมูเห กงฺขิตุทฺธจฺจา,  
  
ตตฺถ วุตฺตาติ อฎฺฐธาฯ  
</li>
  
<li>
มิจฺฉาทิฎฺฐิ อภิชฺฌา จ, พฺยาปาโท วิรติตฺตยํ;  
  
สมฺมาทิฎฺฐินภิชฺฌา จ, อพฺยาปาโท จ เจตนาฯ  
</li>
  
<li>
ทส  
กมฺมปถาเน  
ตฺถ, วุตฺตา วิรติเจตนา;  
  
โลกปาลวินาสา  
ติ, วุตฺตา โลกทุกา ทฺวิธาฯ  
</li>
  
<li>
  
ปสฺสทฺธิอาทิยุคฬา,  
นิรวชฺชา ฉ ราสโย;  
  
สติ จ สมฺปชญฺญญฺจ,  
อุปการทุกํ  
ภเวฯ  
</li>
  
<li>
  
ยุคนนฺธทุกํ  
นาม, สมโถ จ วิปสฺสนา;  
  
ปคฺคโห จ อวิเกฺขโป,  
สมถทฺทุก  
มีริตํฯ  
</li>
  
<li>
เย สรูเปน นิทฺทิฎฺฐา, จิตฺตุปฺปาเทสุ ตาทินา;  
  
เต ฐเปตฺวาวเสสา ตุ,  
เยวาปนก  
นามกาฯ  
</li>
  
<li>
ฉโนฺท จ อธิโมโกฺข จ, ตตฺรมชฺฌตฺตตา ตถา;  
  
อุทฺธจฺจํ มนสิกาโร, ปญฺจาปณฺณกนามกาฯ  
</li>
  
<li>
มาโน จ ถินมิทฺธญฺจ, อิสฺสา มจฺฉริยํ ตถา;  
  
กุกฺกุจฺจมปฺปมญฺญา จ, ติโสฺส วิรติโยปิ จฯ  
</li>
  
<li>
เอเต  
อนิยตา นาม, เอกาทส ยถารหํ;  
  
ตโต จ เสสา สเพฺพปิ, นิยตาติ ปกิตฺติตาฯ  
</li>
  
<li>
เกจิ  
ราสิํ น ภชนฺติ, เกจิ จานิยตา ยโต;  
  
ตสฺมา เยวาปนาเตว, ธมฺมา โสฬส เทสิตาฯ  
</li>
  
<li>
สตฺตติํสาวเสสา ตุ, ตตฺถ ตตฺถ ยถารหํ;  
  
สรูเปเนว นิทฺทิฎฺฐา, จิตฺตุปฺปาเทสุ สพฺพถาฯ  
</li>
  
<li>
เทสิตานุตฺตรุทฺธเจฺจ, นามโต วิรตุทฺธวา;  
  
ตถานุตฺตรจิเตฺตสุ, นิยตํ วิรติตฺตยํฯ  
</li>
  
<li>
จิตฺตํ วิตโกฺก สทฺธา จ,  
  
หิโรตฺตปฺปพลทฺวยํ;  
  
อโลโภ จ อโทโส จ,  
  
โลโภ โทโส จ ทิฎฺฐิ จฯ  
</li>
  
<li>
อหิรีกมโนตฺตปฺปํ,  
  
อุทฺธจฺจํ วิรติตฺตยํ;  
  
โสฬเสเต ยถาโยคํ,  
  
ทฺวีสุ ฐาเนสุ เทสิตาฯ  
</li>
  
<li>
เวทนา ตีสุ วีริยํ, สติ จ จตุราสิกา;  
  
สมาธิ ฉสุ ปญฺญา จ, สตฺตฎฺฐาเนสุ ทีปิตาฯ  
</li>
  
<li>
เอกวีส ปนิเจฺจเต, สวิภตฺติกนามกา;  
  
เสสา ทฺวตฺติํสติ ธมฺมา, สเพฺพปิ อวิภตฺติกาติฯ  
</li>
  
อิติ เจตสิกวิภาเค ราสิสรูปกถา นิฎฺฐิตาฯ  
</li>
  
เอกาทสโม ปริเจฺฉโทฯ  
</li>
  
  
  
  
  