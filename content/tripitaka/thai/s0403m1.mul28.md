<h1>๓. ราคเปยฺยาลํ</h1>
<p> ‘‘ราคสฺส , ภิกฺขเว, อภิญฺญาย ปญฺจ ธมฺมา ภาเวตพฺพาฯ กตเม ปญฺจ? อสุภสญฺญา, มรณสญฺญา, อาทีนวสญฺญา, อาหาเร ปฎิกูลสญฺญา, สพฺพโลเก อนภิรตสญฺญา  – ราคสฺส, ภิกฺขเว, อภิญฺญาย อิเม ปญฺจ ธมฺมา ภาเวตพฺพา’’ติฯ</p>


<p> ‘‘ราคสฺส, ภิกฺขเว, อภิญฺญาย ปญฺจ ธมฺมา ภาเวตพฺพาฯ กตเม ปญฺจ? อนิจฺจสญฺญา, อนตฺตสญฺญา, มรณสญฺญา, อาหาเร ปฎิกูลสญฺญา, สพฺพโลเก อนภิรตสญฺญา – ราคสฺส, ภิกฺขเว, อภิญฺญาย อิเม ปญฺจ ธมฺมา ภาเวตพฺพา’’ติฯ</p>


<p> ‘‘ราคสฺส , ภิกฺขเว, อภิญฺญาย ปญฺจ ธมฺมา ภาเวตพฺพาฯ กตเม ปญฺจ? อนิจฺจสญฺญา, อนิเจฺจ ทุกฺขสญฺญา, ทุเกฺข อนตฺตสญฺญา, ปหานสญฺญา, วิราคสญฺญา – ราคสฺส, ภิกฺขเว, อภิญฺญาย อิเม ปญฺจ ธมฺมา ภาเวตพฺพา’’ติฯ</p>


<p> ‘‘ราคสฺส, ภิกฺขเว, อภิญฺญาย ปญฺจ ธมฺมา ภาเวตพฺพาฯ กตเม ปญฺจ? สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํ – ราคสฺส, ภิกฺขเว, อภิญฺญาย อิเม ปญฺจ ธมฺมา ภาเวตพฺพา’’ติฯ</p>


<p> ‘‘ราคสฺส  , ภิกฺขเว, อภิญฺญาย ปญฺจ ธมฺมา ภาเวตพฺพาฯ กตเม ปญฺจ? สทฺธาพลํ, วีริยพลํ, สติพลํ, สมาธิพลํ, ปญฺญาพลํ – ราคสฺส, ภิกฺขเว, อภิญฺญาย อิเม ปญฺจ ธมฺมา ภาเวตพฺพา’’ติฯ</p>


<p> ‘‘ราคสฺส, ภิกฺขเว, ปริญฺญาย… ปริกฺขยาย… ปหานาย… ขยาย… วยาย… วิราคาย… นิโรธาย… จาคาย… ปฎินิสฺสคฺคาย ปญฺจ ธมฺมา ภาเวตพฺพาฯ โทสสฺส… โมหสฺส… โกธสฺส… อุปนาหสฺส… มกฺขสฺส… ปฬาสสฺส… อิสฺสาย… มจฺฉริยสฺส… มายาย… สาเฐยฺยสฺส… ถมฺภสฺส… สารมฺภสฺส… มานสฺส… อติมานสฺส  … มทสฺส… ปมาทสฺส อภิญฺญาย… ปริญฺญาย… ปริกฺขยาย… ปหานาย… ขยาย… วยาย… วิราคาย… นิโรธาย… จาคาย… ปฎินิสฺสคฺคาย ปญฺจ ธมฺมา ภาเวตพฺพาฯ</p>


<p>‘‘กตเม ปญฺจ? สทฺธาพลํ, วีริยพลํ, สติพลํ, สมาธิพลํ, ปญฺญาพลํ – ปมาทสฺส, ภิกฺขเว, ปฎินิสฺสคฺคาย อิเม ปญฺจ ธมฺมา ภาเวตพฺพา’’ติฯ</p>

</p>


<p>ตสฺสุทฺทานํ –</p>


<p>
อภิญฺญาย ปริญฺญาย ปริกฺขยาย,  
  
ปหานาย ขยาย วเยน จ;  
  
วิราคนิโรธา จาคญฺจ,  
  
ปฎินิสฺสโคฺค อิเม ทสาติฯ  
</p>
  
ปญฺจกนิปาโต นิฎฺฐิโตฯ  
</p>
  
<p>ตตฺริทํ วคฺคุทฺทานํ –</p>


<p>
เสขพลํ  
พลเญฺจว, ปญฺจงฺคิกญฺจ สุมนํ;  
  
มุณฺฑนีวรณญฺจ สญฺญญฺจ, โยธาชีวญฺจ อฎฺฐมํ;  
  
เถรํ กกุธผาสุญฺจ, อนฺธกวินฺททฺวาทสํ;  
  
คิลานราชติกณฺฑํ, สทฺธมฺมาฆาตุปาสกํ;  
  
อรญฺญพฺราหฺมณเญฺจว, กิมิลโกฺกสกํ ตถา;  
  
ทีฆาจาราวาสิกญฺจ, ทุจฺจริตูปสมฺปทนฺติฯ  
</p>
  
ปญฺจกนิปาตปาฬิ นิฎฺฐิตาฯ  
</p>
  
  
  
  
  