<h1>๑๑. นารทพุทฺธวํสวณฺณนา</h1>
<p>ปทุมพุเทฺธ  ปน ปรินิพฺพุเต ตสฺส สาสเน จ อนฺตรหิเต วสฺสสตสหสฺสายุกา มนุสฺสา อนุกฺกเมน ปริหายมานา ทสวสฺสายุกา อเหสุํฯ ปุน วฑฺฒิตฺวา อสเงฺขฺยยฺยายุกา หุตฺวา ปริหายมานา นวุติวสฺสสหสฺสายุกา อเหสุํฯ ตทา ทสพลธโร เตวิโชฺช จตุเวสารชฺชวิสารโท วิมุตฺติสารโท  นาม นรสตฺตุตฺตโม สตฺถา โลเก อุทปาทิฯ โส จตฺตาริ อสเงฺขฺยยฺยานิ กปฺปสตสหสฺสญฺจ ปารมิโย ปูเรตฺวา ตุสิตภวเน นิพฺพตฺติตฺวา ตโต จวิตฺวา ธญฺญวตี นาม นคเร สกวีริยวิชิตวาสุเทวสฺส สุเทวสฺส นาม รโญฺญ กุเล อคฺคมเหสิยา นิรูปมาย อโนมาย นาม เทวิยา กุจฺฉิสฺมิํ ปฎิสนฺธิํ อคฺคเหสิฯ โส ทสนฺนํ มาสานํ อจฺจเยน ธนญฺชยุยฺยาเน มาตุกุจฺฉิโต นิกฺขมิฯ นามคฺคหณทิวเส ปน นามกรเณ กยิรมาเน สกลชมฺพุทีเป มนุสฺสานํ อุปโภคกฺขมานิ อนุรูปานิ อาภรณานิ อากาสโต กปฺปรุกฺขาทีหิ ปติํสุฯ เตนสฺส นรานํ อรหานิ อาภรณานิ อทาสีติ ‘‘นารโท’’ติ นามํ อกํสุฯ</p>


<p>โส นววสฺสสหสฺสานิ อคารมเชฺฌ วสิฯ วิชิโต วิชิตาวี วิชิตาภิราโมติ ติณฺณํ อุตูนํ อนุจฺฉวิกา ตโย ปาสาทา อเหสุํฯ ตสฺส นารทกุมารสฺส กุลสีลาจารรูปสมฺปนฺนํ มโนนุกูลํ วิชิตเสนํ  นาม อติวิย ธญฺญํ ขตฺติยกญฺญํ อคฺคมเหสิํ อกํสุฯ ตํ อาทิํ กตฺวา วีสติสหสฺสาธิกํ อิตฺถีนํ สตสหสฺสํ อโหสิฯ ตสฺสา วิชิตเสนาย เทวิยา สพฺพโลกานนฺทกเร นนฺทุตฺตรกุมาเร นาม ชาเต โส จตฺตาริ นิมิตฺตานิ ทิสฺวา จตุรงฺคินิยา มหติยา เสนาย ปริวุโต นานาวิราคตนุวรวสนนิวสโน  อามุกฺกมุตฺตาหารมณิกุณฺฑโล วรเกยูรมกุฎกฎกธโร ปรมสุรภิคนฺธกุสุมสมลงฺกโต ปทสาว อุยฺยานํ คนฺตฺวา สพฺพาภรณานิ โอมุญฺจิตฺวา ภณฺฑาคาริกสฺส หเตฺถ ทตฺวา สยเมว วิมลนีลกุวลยทลสทิเสนาตินิสิเตนาสินา ปรมรุจิรรตนวิจิตฺตํ สเกสมกุฎํ ฉินฺทิตฺวา คคนตเล ขิปิฯ ตํ สโกฺก เทวราชา สุวณฺณจโงฺกฎเกน ปฎิคฺคเหตฺวา ตาวติํสภวนํ เนตฺวา ติโยชนุเพฺพธํ สิเนรุมุทฺธนิ สตฺตรตนมยํ เจติยํ อกาสิฯ</p>


<p>มหาปุริโส  ปน เทวทตฺตานิ กาสายานิ วตฺถานิ ปริทหิตฺวา ตเตฺถว อุยฺยาเน ปพฺพชิฯ ปุริสสตสหสฺสา จ ตํ อนุปพฺพชิํสุฯ โส สตฺตาหํ ตเตฺถว ปธานจริยํ จริตฺวา วิสาขปุณฺณมาย วิชิตเสนาย อคฺคมเหสิยา ทินฺนํ ปายาสํ ปริภุญฺชิตฺวา ตเตฺถว อุยฺยาเน ทิวาวิหารํ กตฺวา สุทสฺสนุยฺยานปาเลน ทินฺนา อฎฺฐ ติณมุฎฺฐิโย คเหตฺวา มหาโสณโพธิํ ปทกฺขิณํ กตฺวา อฎฺฐปณฺณาสหตฺถวิตฺถตํ ติณสนฺถรํ สนฺถริตฺวา นิสีทิตฺวา มารพลํ วิธมิตฺวา ตีสุ ยาเมสุ ติโสฺส วิชฺชา อุปฺปาเทตฺวา สพฺพญฺญุตญฺญาณํ ปฎิวิชฺฌิตฺวา – ‘‘อเนกชาติสํสารํ…เป.… ตณฺหานํ ขยมชฺฌคา’’ติ อุทานํ อุทาเนตฺวา สตฺตสตฺตาหานิ วีตินาเมตฺวา พฺรหฺมุโน ยาจิโต ปฎิญฺญํ ทตฺวา ธนญฺชยุยฺยาเน อตฺตนา สห ปพฺพชิเตหิ สตสหสฺสภิกฺขูหิ ปริวุโต ตตฺถ ธมฺมจกฺกํ ปวเตฺตสิฯ ตทา โกฎิสตสหสฺสานํ ธมฺมาภิสมโย อโหสิฯ เตน วุตฺตํ –</p>


<ol>
<li>
‘‘ปทุมสฺส อปเรน, สมฺพุโทฺธ ทฺวิปทุตฺตโม;  
  
นารโท นาม นาเมน, อสโม อปฺปฎิปุคฺคโลฯ  
</li>
  
<li>
‘‘โส พุโทฺธ จกฺกวตฺติสฺส, เชโฎฺฐ ทยิตโอรโส;  
  
อามุกฺกมาลาภรโณ, อุยฺยานํ อุปสงฺกมิฯ  
</li>
  
<li>
‘‘ตตฺถาสิ รุโกฺข ยสวิปุโล, อภิรูโป พฺรหฺมา สุจิ;  
  
ตมชฺฌปฺปตฺวา อุปนิสีทิ, มหาโสณสฺส เหฎฺฐโตฯ  
</li>
  
<li>
‘‘ตตฺถ ญาณวรุปฺปชฺชิ, อนนฺตํ วชิรูปมํ;  
  
เตน วิจินิ สงฺขาเร, อุกฺกุชฺชมวกุชฺชกํฯ  
</li>
  
<li>
‘‘ตตฺถ  
  
สพฺพกิเลสานิ, อเสสมภิวาหยิ;  
  
ปาปุณี เกวลํ โพธิํ, พุทฺธญาเณ จ จุทฺทสฯ  
</li>
  
<li>
‘‘ปาปุณิตฺวาน สโมฺพธิํ, ธมฺมจกฺกํ ปวตฺตยิ;  
  
โกฎิสตสหสฺสานํ, ปฐมาภิสมโย อหู’’ติฯ  
</li>
  
<p>ตตฺถ ติ จกฺกวตฺติรโญฺญฯ ติ ปุพฺพโชฯ ติ ทยิโต ปิโย  โอรโส ปุโตฺต, ทยิโต โอรสิ คเหตฺวา ลาลิโต ปุโตฺต ทยิตโอรโส นามฯ ติ อามุกฺกมุตฺตาหารเกยูรกฎกมกุฎกุณฺฑลมาโลฯ นฺติ พหินคเร ธนญฺชยุยฺยานํ นามารามํ อคมาสิฯ
</ol></p>


<p>ติ ตสฺมิํ อุยฺยาเน เอโก กิร รุโกฺข รตฺตโสโณ นาม อโหสิฯ โส กิร นวุติหตฺถุเพฺพโธ สมวฎฺฎกฺขโนฺธ สมฺปนฺนวิวิธวิฎปสาโข นีลพหลวิปุลปลาโส สนฺทจฺฉาโย เทวตาธิวุฎฺฐตฺตา วิคตวิวิธวิหคคณสญฺจาโร ธรณีตลติลกภูโต ตรุรชฺชํ วิย กุรุมาโน ปรมรมณียทสฺสโน รตฺตกุสุมสมลงฺกตสพฺพสาโข เทวมนุสฺสนยนรสายนภูโต อโหสิฯ ติ วิปุลยโส, สพฺพโลกวิขฺยาโต อตฺตโน สมฺปตฺติยา สพฺพตฺถ ปากโฎ วิสฺสุโตติ อโตฺถฯ เกจิ ‘‘ตตฺถาสิ รุโกฺข วิปุโล’’ติ ปฐนฺติฯ ติ มหโนฺต, เทวานํ ปาริจฺฉตฺตกสทิโสติ อโตฺถฯ ติ ตํ โสณรุกฺขํ ปตฺวา อธิปตฺวา อุปคมฺมาติ อโตฺถฯ ติ ตสฺส รุกฺขสฺส เหฎฺฐาฯ</p>


<p>ติ ญาณวรํ อุทปาทิฯ นฺติ อปฺปเมยฺยํ อปฺปมาณํฯ นฺติ วชิรสทิสํ ติขิณํ, อนิจฺจานุปสฺสนาทิกสฺส วิปสฺสนาญาณเสฺสตํ อธิวจนํฯ ติ เตน วิปสฺสนาญาเณน รูปาทิเก สงฺขาเร วิจินิฯ นฺติ สงฺขารานํ อุทยญฺจ วยญฺจ วิจินีติ อโตฺถฯ ตสฺมา ปจฺจยาการํ สมฺมสิตฺวา อานาปานจตุตฺถชฺฌานโต วุฎฺฐาย ปญฺจสุ ขเนฺธสุ อภินิวิสิตฺวา อุทยพฺพยวเสน สมปญฺญาส ลกฺขณานิ ทิสฺวา ยาว โคตฺรภุญาณํ วิปสฺสนํ วเฑฺฒตฺวา อริยมคฺคานุกฺกเมน สกเล พุทฺธคุเณ ปฎิลภีติ อโตฺถฯ</p>


<p>ติ   โสณรุเกฺขฯ ติ สเพฺพปิ กิเลเส, ลิงฺควิปริยาสํ กตฺวา วุตฺตํฯ เกจิ ‘‘ตตฺถ สพฺพกิเลเสหี’’ติ ปฐนฺติฯ นฺติ นิรวเสสํฯ ติ มโคฺคธินา จ กิเลโสธินา จ สเพฺพ กิเลเส อภิวาหยิ, วินาสมุปเนสีติ อโตฺถฯ ติ อรหตฺตมคฺคญาณํฯ ติ พุทฺธญาณานิ จุทฺทสฯ ตานิ กตมานีติ? มคฺคผลญาณานิ อฎฺฐ, ฉ อสาธารณญาณานีติ เอวมิมานิ จุทฺทส พุทฺธญาณานิ นาม, -สโทฺท สมฺปิณฺฑนโตฺถ, เตน อปรานิปิ จตโสฺส ปฎิสมฺภิทาญาณานิ จตุเวสารชฺชญาณานิ จตุโยนิปริเจฺฉทกญาณานิ ปญฺจคติปริเจฺฉทกญาณานิ ทสพลญาณานิ สกเล จ พุทฺธคุเณ ปาปุณีติ อโตฺถฯ</p>


<p>เอวํ พุทฺธตฺตํ ปตฺวา พฺรหฺมายาจนํ อธิวาเสตฺวา ธนญฺชยุยฺยาเน อตฺตนา สห ปพฺพชิเต สตสหสฺสภิกฺขู สมฺมุเข กตฺวา ธมฺมจกฺกํ ปวเตฺตสิฯ ตทา โกฎิสตสหสฺสสฺส ปฐมาภิสมโย  อโหสิฯ ตทา กิร มหาโทณนคเร โทโณ นาม นาคราชา คงฺคาตีเร ปฎิวสติ มหิทฺธิโก มหานุภาโว มหาชเนน สกฺกโต ครุกโต มานิโต ปูชิโตฯ โส ยสฺมิํ วิสเย ชนปทวาสิโน มนุสฺสา ตสฺส พลิกมฺมํ น กโรนฺติ, เตสํ วิสยํ อวเสฺสน วา อติวเสฺสน วา สกฺขรวเสฺสน วา วินาเสติฯ</p>


<p>อถ ตีรทสฺสโน นารโท สตฺถา โทณสฺส นาคราชสฺส วินยเน พหูนํ ปาณีนํ อุปนิสฺสยํ ทิสฺวา มหตา ภิกฺขุสเงฺฆน ปริวาริโต ตสฺส นาคราชสฺส นิวาสฎฺฐานมคมาสิฯ ตโต ตํ มนุสฺสา ทิสฺวา เอวมาหํสุ – ‘‘ภควา, เอตฺถ โฆรวิโส อุคฺคเตโช มหิทฺธิโก มหานุภาโว นาคราชา ปฎิวสติ, โส ตํ มา วิเหเฐสฺสติ น คนฺตพฺพ’’นฺติฯ ภควา ปน เตสํ วจนํ อสุณโนฺต วิย อคมาสิฯ คนฺตฺวา จ ตตฺถสฺส นาคราชสฺส สกฺการตฺถาย กเต ปรมสุรภิคเนฺธ ปุปฺผสนฺถเร นิสีทิฯ มหาชโน กิร ‘‘นารทสฺส จ มุนิราชสฺส โทณสฺส จ นาคราชสฺส ทฺวินฺนมฺปิ ยุทฺธํ ปสฺสิสฺสามา’’ติ สนฺนิปติฯ</p>


<p>อถ อหินาโค มุนินาคํ ตถา นิสินฺนํ ทิสฺวา มกฺขํ อสหมาโน สนฺทิสฺสมานกาโย หุตฺวา ปธูปายิฯ ทสพโลปิ ปธูปายิฯ ปุน นาคราชา ปชฺชลิ ฯ มุนิราชาปิ ปชฺชลิฯ อถ โส นาคราชา ทสพลสฺส สรีรโต นิกฺขนฺตาหิ ธูมชาลาหิ อติวิย กิลนฺตสรีโร ทุกฺขํ อสหมาโน ‘‘วิสเวเคน นํ มาเรสฺสามี’’ติ วิสํ วิสฺสเชฺชสิฯ วิสสฺส เวเคน สกโลปิ ชมฺพุทีโป วินเสฺสยฺยฯ ตํ ปน วิสํ ทสพลสฺส สรีเร เอกโลมมฺปิ กเมฺปตุํ นาสกฺขิฯ อถ โส นาคราชา – ‘‘กา นุ โข สมณสฺส ปวตฺตี’’ติ โอโลเกโนฺต สรทสมเย สูริยํ วิย จนฺทํ วิย จ ปริปุณฺณํ ฉพฺพณฺณาหิ พุทฺธรสฺมีหิ วิโรจมานํ วิปฺปสนฺนวทนโสภํ ภควนฺตํ ทิสฺวา – ‘‘อโห! มหิทฺธิโก วตายํ สมโณ, มยา ปน อตฺตโน พลํ อชานเนฺตน อปรทฺธ’’นฺติ จิเนฺตตฺวา ตาณํ คเวสี ภควนฺตํเยว  สรณมุปคญฺฉิฯ อถ นารโท มุนิราชา ตํ นาคราชํ วิเนตฺวา ตตฺถ สนฺนิปติตสฺส มหาชนสฺส จิตฺตปฺปสาทนตฺถํ ยมกปาฎิหาริยํ อกาสิฯ ตทา ปาณีนํ นวุติโกฎิสหสฺสานิ อรหเตฺต ปติฎฺฐหิํสุฯ โส ทุติโย อภิสมโย อโหสิฯ เตน วุตฺตํ –</p>


<ol>
<li>
‘‘มหาโทณํ นาคราชํ, วินยโนฺต มหามุนิ;  
  
ปาฎิเหรํ ตทากาสิ, ทสฺสยโนฺต สเทวเกฯ  
</li>
  
<li>
‘‘ตทา  
เทวมนุสฺสานํ, ตมฺหิ ธมฺมปฺปกาสเน;  
  
นวุติโกฎิสหสฺสานิ, ตริํสุ สพฺพสํสย’’นฺติฯ  
</li>
  
<p>ตตฺถ ติ อกาสิ ยมกปาฎิหาริยนฺติ อโตฺถฯ อยเมว วา ปาโฐฯ ‘‘ตทา เทวมนุสฺสา วา’’ติปิ ปาโฐฯ ตตฺถ นฺติ สามิอเตฺถ ปจฺจตฺตํฯ ตสฺมา เทวานํ มนุสฺสานญฺจ นวุติโกฎิสหสฺสานีติ อโตฺถฯ ติ อติกฺกมิํสุฯ
</ol></p>


<p>ยทา ปน อตฺตโน ปุตฺตํ นนฺทุตฺตรกุมารํ โอวทิ, ตทา อสีติยา โกฎิสหสฺสานํ ตติยาภิสมโย อโหสิฯ เตน วุตฺตํ –</p>


<ol>
<li>
‘‘ยมฺหิ กาเล มหาวีโร, โอวที สกมตฺรชํ;  
  
อสีติโกฎิสหสฺสานํ, ตติยาภิสมโย อหู’’ติฯ  
</li>
  
<p>ยทา ปน ถุลฺลโกฎฺฐิตนคเร ภทฺทสาโล จ วิชิตมิโตฺต จ เทฺว พฺราหฺมณสหายกา อมตรหทํ คเวสมานา ปริสติ นิสินฺนํ อติวิสารทํ นารทสมฺมาสมฺพุทฺธํ อทฺทสํสุฯ เต ภควโต กาเย ทฺวตฺติํสมหาปุริสลกฺขณานิ  ทิสฺวา – ‘‘อยํ โลเก วิวฎจฺฉโท สมฺมาสมฺพุโทฺธ’’ติ นิฎฺฐํ คนฺตฺวา ภควติ สญฺชาตสทฺธา สปริวารา ภควโต สนฺติเก ปพฺพชิํสุฯ เตสุ ปพฺพชิตฺวา อรหตฺตํ ปเตฺตสุ ภควา ภิกฺขูนํ โกฎิสตสหสฺสมเชฺฌ ปาติโมกฺขํ อุทฺทิสิ, โส ปฐโม สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, นารทสฺส มเหสิโน;  
  
โกฎิสตสหสฺสานํ, ปฐโม อาสิ สมาคโม’’ติฯ  
</li>
  
<p>ยสฺมิํ สมเย นารโท สมฺมาสมฺพุโทฺธ ญาติสมาคเม อตฺตโน ปณิธานโต ปฎฺฐาย พุทฺธวํสํ กเถสิ, ตทา นวุติโกฎิภิกฺขุสหสฺสานํ ทุติโย สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘ยทา พุโทฺธ พุทฺธคุณํ, สนิทานํ ปกาสยิ;  
  
นวุติโกฎิสหสฺสานิ, สมิํสุ วิมลา ตทา’’ติฯ  
</li>
  
<p>ตตฺถ  ติ วิคตมลา, ขีณาสวาติ อโตฺถฯ
</ol></p>


<p>ยทา  ปน มหาโทณนาคราชสฺส วินยเน ปสโนฺน เวโรจโน นาม นาคราชา คงฺคาย นทิยา ติคาวุตปฺปมาณํ สตฺตรตนมยํ มณฺฑปํ นิมฺมินิตฺวา สปริวารํ ภควนฺตํ ตตฺถ นิสีทาเปตฺวา สปริวาโร สชนปเท อตฺตโน ทานคฺคทสฺสนตฺถาย นิมเนฺตตฺวา นาคนาฎกานิ จ ตาฬาวจเร วิวิธเวสาลงฺการธเร สนฺนิปาเตตฺวา มหาสกฺกาเรน ภควโต สปริวารสฺส มหาทานํ อทาสิฯ โภชนาวสาเน ภควา มหาคงฺคํ โอตาเรโนฺต วิย อนุโมทนมกาสิฯ ตทา ภตฺตานุโมทเน ธมฺมํ สุตฺวา ปสนฺนานํ เอหิภิกฺขุปพฺพชฺชาย ปพฺพชิตานํ อสีติภิกฺขุสตสหสฺสานํ มเชฺฌ ปาติโมกฺขํ อุทฺทิสิ, โส ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘ยทา เวโรจโน นาโค, ทานํ ททาติ สตฺถุโน;  
  
ตทา สมิํสุ ชินปุตฺตา, อสีติสตสหสฺสิโย’’ติฯ  
</li>
  
<p>ตตฺถ ติ สตสหสฺสานํ อสีติโยฯ
</ol></p>


<p>ตทา  อมฺหากํ โพธิสโตฺต อิสิปพฺพชฺชํ ปพฺพชิตฺวา หิมวนฺตปเสฺส อสฺสมํ มาเปตฺวา ปญฺจสุ อภิญฺญาสุ อฎฺฐสุ สมาปตฺตีสุ จ จิณฺณวสี หุตฺวา ปฎิวสติฯ อถ ตสฺมิํ อนุกมฺปาย นารโท ภควา อสีติยา อรหนฺตโกฎีหิ ทสหิ จ อนาคามิผลเฎฺฐหิ อุปาสกสหเสฺสหิ ปริวุโต ตํ อสฺสมปทํ อคมาสิฯ ตาปโส ภควนฺตํ ทิสฺวาว ปมุทิตหทโย สปริวารสฺส ภควโต นิวาสตฺถาย อสฺสมํ มาเปตฺวา สกลรตฺติํ สตฺถุคุณํ กิเตฺตตฺวา ภควโต ธมฺมกถํ สุตฺวา ปุนทิวเส อุตฺตรกุรุํ คนฺตฺวา ตโต อาหารํ อาหริตฺวา สปริวารสฺส พุทฺธสฺส มหาทานํ อทาสิฯ เอวํ สตฺตาหํ มหาทานํ ทตฺวา หิมวนฺตโต อนคฺฆํ โลหิตจนฺทนํ อาหริตฺวา เตน โลหิตจนฺทเนน ภควนฺตํ ปูเชสิฯ ตทา นํ ทสพโล อมรนรปริวุโต ธมฺมกถํ กเถตฺวา – ‘‘อนาคเต โคตโม นาม พุโทฺธ ภวิสฺสตี’’ติ พฺยากาสิฯ เตน วุตฺตํ –</p>


<ol>
<li>
‘‘อหํ เตน สมเยน, ชฎิโล อุคฺคตาปโน;  
  
อนฺตลิกฺขจโร อาสิํ, ปญฺจาภิญฺญาสุ ปารคูฯ  
</li>
  
<li>
‘‘ตทาปาหํ อสมสมํ, สสงฺฆํ สปริชฺชนํ;  
  
อนฺนปาเนน ตเปฺปตฺวา, จนฺทเนนาภิปูชยิํฯ  
</li>
  
<li>
‘‘โสปิ  
มํ ตทา พฺยากาสิ, นารโท โลกนายโก;  
  
อปริเมยฺยิโต กเปฺป, พุโทฺธ โลเก ภวิสฺสติฯ  
</li>
  
<li>
‘‘ปธานํ ปทหิตฺวาน…เป.… เหสฺสาม สมฺมุขา อิมํฯ  
  
<li>
‘‘ตสฺสาปิ  
วจนํ สุตฺวา, ภิโยฺย หาเสตฺว มานสํ;  
  
อธิฎฺฐหิํ วตํ อุคฺคํ, ทสปารมิปูริยา’’ติฯ  
</li>
  
<p>ตตฺถ นฺติ ตทาปิ อหํฯ นฺติ อสมา นาม อตีตา พุทฺธา, เตหิ อสเมหิ สมํ ตุลฺยํ อสมสมํฯ อถ วา อสมา วิสมา, สมา อวิสมา สาธโว, เตสุ อสมสเมสุ สโม ‘‘อสมสมสโม’’ติ วตฺตเพฺพ เอกสฺส สมสทฺทสฺส โลปํ กตฺวา วุตฺตนฺติ เวทิตพฺพํ, อสมาวิสมสมนฺติ อโตฺถฯ นฺติ สอุปาสกชนํฯ ‘‘โสปิ มํ ตทา นรมรูนํ, มเชฺฌ พฺยากาสิ จกฺขุมา’’ติปิ ปาโฐ , โส อุตฺตานโตฺถวฯ นฺติ อุตฺตริมฺปิ หาเสตฺวา โตเสตฺวา หทยํฯ นฺติ อุคฺคํ วตํ อธิฎฺฐาสิํฯ ‘‘อุตฺตริํ วตมธิฎฺฐาสิํ, ทสปารมิปูริยา’’ติปิ ปาโฐฯ
</ol></p>


<p>ตสฺส ปน ภควโต นารทสฺส ธญฺญวตี นาม นครํ อโหสิ, สุเทโว นาม ขตฺติโย ปิตา, อโนมา นาม มาตา, ภทฺทสาโล จ ชิตมิโตฺต จ เทฺว อคฺคสาวกา, วาเสโฎฺฐ นาม อุปฎฺฐาโก, อุตฺตรา จ ผคฺคุนี จ เทฺว อคฺคสาวิกา, มหาโสณรุโกฺข โพธิ, สรีรํ อฎฺฐาสีติหตฺถุเพฺพธํ อโหสิฯ ตสฺส สรีรปฺปภา นิจฺจํ โยชนํ ผรติ, นวุติวสฺสสหสฺสานิ อายุ, ตสฺส ปน วิชิตเสนา นาม อคฺคมเหสี, นนฺทุตฺตรกุมาโร นามสฺส ปุโตฺต อโหสิ, วิชิโต วิชิตาวี วิชิตาภิราโมติ ตโย ปาสาทา อเหสุํฯ โส นววสฺสสหสฺสานิ อคารํ อชฺฌาวสิฯ โส ปทสาว มหาภินิกฺขมนํ นิกฺขมีติฯ เตน วุตฺตํ –</p>


<ol>
<li>
‘‘นครํ ธญฺญวตี นาม, สุเทโว นาม ขตฺติโย;  
  
อโนมา นาม ชนิกา, นารทสฺส มเหสิโนฯ  
</li>
  
<li>
‘‘ภทฺทสาโล ชิตมิโตฺต, อเหสุํ อคฺคสาวกา;  
  
วาเสโฎฺฐ นามุปฎฺฐาโก, นารทสฺส มเหสิโนฯ  
</li>
  
<li>
‘‘อุตฺตรา  
ผคฺคุนี เจว, อเหสุํ อคฺคสาวิกา;  
  
โพธิ ตสฺส ภควโต, มหาโสโณติ วุจฺจติฯ  
</li>
  
<li>
‘‘อฎฺฐาสีติรตนานิ, อจฺจุคฺคโต มหามุนิ;  
  
กญฺจนคฺฆิยสงฺกาโส, ทสสหสฺสี วิโรจติฯ  
</li>
  
<li>
‘‘ตสฺส พฺยามปฺปภา กายา, นิทฺธาวติ ทิโสทิสํ;  
  
นิรนฺตรํ ทิวารตฺติํ, โยชนํ ผรเต สทาฯ  
</li>
  
<li>
‘‘น  
เกจิ เตน สมเยน, สมนฺตา โยชเน ชนา;  
  
อุกฺกาปทีเป อุชฺชาเลนฺติ, พุทฺธรํสีหิ โอตฺถฎาฯ  
</li>
  
<li>
‘‘นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘ยถา  
อุฬูหิ คคนํ, วิจิตฺตํ อุปโสภติ;  
  
ตเถว สาสนํ ตสฺส, อรหเนฺตหิ โสภติฯ  
</li>
  
<li>
‘‘สํสารโสตํ ตรณาย, เสสเก ปฎิปนฺนเก;  
  
ธมฺมเสตุํ ทฬฺหํ กตฺวา, นิพฺพุโต โส นราสโภฯ  
</li>
  
<li>
‘‘โสปิ พุโทฺธ อสมสโม, เตปิ ขีณาสวา อตุลเตชา;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ วิวิธรตนวิจิตฺตกญฺจนมยคฺฆิกสทิสรูปโสโภฯ ติ ตสฺส ปภาย ทสสหสฺสีปิ โลกธาตุ วิโรจติ, วิราชตีติ อโตฺถฯ ตเมวตฺถํ ปกาเสโนฺต ภควา นฺติ อาหฯ ตตฺถ ติ พฺยามปฺปภา วิยาติ พฺยามปฺปภา, อมฺหากํ ภควโต พฺยามปฺปภา วิยาติ อโตฺถฯ
</ol></p>


<p>ติ เอตฺถ -กาโร ปฎิเสธโตฺถ, ตสฺส อุชฺชาเลนฺติ-สเทฺทน สมฺพโนฺธ ทฎฺฐโพฺพฯ ติ  ทณฺฑทีปิกาฯ อุกฺกา วา ปทีเป วา เกจิปิ ชนา  น ปชฺชาเลนฺติฯ กสฺมาติ เจ? พุทฺธสรีรปฺปภาย โอภาสิตตฺตาฯ ติ พุทฺธรสฺมีหิฯ ติ อธิคตาฯ</p>


<p>ติ ตาราหิ, ยถา ตาราหิ คคนตลํ วิจิตฺตํ โสภติ, ตเถว ตสฺส สาสนํ อรหเนฺตหิ วิจิตฺตํ อุปโสภตีติ อโตฺถฯ ติ สํสารสาครสฺส ตรณตฺถํฯ ติ อรหเนฺต ฐเปตฺวา กลฺยาณปุถุชฺชเนหิ สทฺธิํ เสเส เสกฺขปุคฺคเลติ อโตฺถฯ นฺติ มคฺคเสตุํ, เสสปุคฺคเล สํสารโต ตาเรตุํ ธมฺมเสตุํ ฐเปตฺวา กตสพฺพกิโจฺจ หุตฺวา ปรินิพฺพายีติ อโตฺถฯ เสสํ เหฎฺฐา วุตฺตตฺตา สพฺพตฺถ อุตฺตานเมวาติฯ</p>

</p>

</p>





