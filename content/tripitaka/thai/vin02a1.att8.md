<h1>๕. ปาฎิเทสนียกณฺฑํ (ภิกฺขุนีวิภงฺควณฺณนา)</h1>
<h3>ปาฎิเทสนียสิกฺขาปทวณฺณนา</h3>
<p>
ปาฎิเทสนียา  
นาม, ขุทฺทกานํ อนนฺตรา;  
  
เย ธมฺมา อฎฺฐ อารุฬฺหา, สเงฺขเปเนว สงฺคหํ;  
  
เตสํ ปวตฺตเต เอสา, สเงฺขเปเนว วณฺณนาฯ  
</p>
  
<p> ยานิ หิ เอตฺถ ปาฬิยํ สปฺปิเตลาทีนิ นิทฺทิฎฺฐานิ, ตานิเยว วิญฺญาเปตฺวา ภุญฺชนฺติยา ปาฎิเทสนียาฯ ปาฬิวินิมุตฺตเกสุ ปน สเพฺพสุ ทุกฺกฎํฯ เสสเมตฺถ อุตฺตานเมวฯ อฎฺฐวิธมฺปิ ปเนตํ ปาฎิเทสนียํ จตุสมุฎฺฐานํ – กายโต กายวาจโต กายจิตฺตโต กายวาจาจิตฺตโต จ สมุฎฺฐาติ, กิริยํ โนสญฺญาวิโมกฺขํ, อจิตฺตกํ, ปณฺณตฺติวชฺชํ, กายกมฺมํ, วจีกมฺมํ, ติจิตฺตํ, ติเวทนนฺติฯ</p>

</p>

</p>


<p>
เสขิยา ปน อุทฺทิฎฺฐา, เย ธมฺมา ปญฺจสตฺตติ;  
  
เตสํ อนนฺตราเยว, สตฺตาธิกรณวฺหยาฯ  
</p>
  
<p>
มหาวิภเงฺค  
โย วุโตฺต, เตสํ อตฺถวินิจฺฉโย;  
  
ภิกฺขุนีนํ วิภเงฺคปิ, ตาทิสํเยว ตํ วิทูฯ  
</p>
  
<p>
ยสฺมา  
  
ตสฺมา วิสุํ เตสํ, ธมฺมานํ อตฺถวณฺณนา;  
  
น วุตฺตา ตตฺถ ยา วุตฺตา, วุตฺตาเยว หิ สา อิธาติฯ  
</p>
  
สมนฺตปาสาทิกาย วินยสํวณฺณนาย  
</p>
  
ภิกฺขุนีวิภงฺควณฺณนา นิฎฺฐิตาฯ  
</p>
  
<p>
สพฺพาสวปหํ เอสา, นิฎฺฐิตา วณฺณนา ยถา;  
  
สพฺพาสวปหํ มคฺคํ, ปตฺวา ปสฺสนฺตุ นิพฺพุตินฺติฯ  
</p>
  
อุภโตวิภงฺคฎฺฐกถา นิฎฺฐิตาฯ  
</p>
  
  
  
  
  