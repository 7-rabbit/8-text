<h1>๔. จตุตฺถวโคฺค</h1>
<h3>(๓๓) ๑. คิหิสฺส อรหาติกถา</h3>
<p> คิหิสฺส   อรหาติ? อามนฺตาฯ อตฺถิ อรหโต คิหิสํโยชนนฺติ? น เหวํ วตฺตเพฺพ…เป.… นตฺถิ อรหโต คิหิสํโยชนนฺติ? อามนฺตาฯ หญฺจิ นตฺถิ อรหโต คิหิสํโยชนํ, โน จ วต เร วตฺตเพฺพ – ‘‘คิหิสฺส อรหา’’ติฯ</p>


<p>คิหิสฺส อรหาติ? อามนฺตาฯ นนุ อรหโต คิหิสํโยชนํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมนฺติ? อามนฺตาฯ หญฺจิ อรหโต คิหิสํโยชนํ ปหีนํ อุจฺฉินฺนมูลํ ตาลาวตฺถุกตํ อนภาวงฺกตํ อายติํ อนุปฺปาทธมฺมํ, โน จ วต เร วตฺตเพฺพ – ‘‘คิหิสฺส อรหา’’ติฯ</p>


<p>คิหิสฺส อรหาติ? อามนฺตาฯ อตฺถิ โกจิ คิหี คิหิสํโยชนํ  อปฺปหาย ทิเฎฺฐว ธเมฺม  ทุกฺขสฺสนฺตกโรติ ? นตฺถิฯ หญฺจิ นตฺถิ โกจิ คิหี คิหิสํโยชนํ อปฺปหาย ทิเฎฺฐว ธเมฺม ทุกฺขสฺสนฺตกโร, โน จ วต เร วตฺตเพฺพ – ‘‘คิหิสฺส อรหา’’ติฯ</p>


<p>คิหิสฺส อรหาติ? อามนฺตาฯ นนุ วจฺฉโคโตฺต ปริพฺพาชโก ภควนฺตํ เอตทโวจ – ‘‘อตฺถิ นุ โข, โภ โคตม, โกจิ คิหี คิหิสํโยชนํ อปฺปหาย กายสฺส เภทา ทุกฺขสฺสนฺตกโร’’ติ? ‘‘นตฺถิ โข, วจฺฉ, โกจิ คิหี คิหิสํโยชนํ อปฺปหาย กายสฺส เภทา ทุกฺขสฺสนฺตกโร’’ติฯ อเตฺถว สุตฺตโนฺตติ? อามนฺตา ฯ เตน หิ น วตฺตพฺพํ – ‘‘คิหิสฺส อรหา’’ติฯ</p>


<p>คิหิสฺส อรหาติ? อามนฺตาฯ อรหา เมถุนํ ธมฺมํ ปฎิเสเวยฺย, เมถุนํ อุปฺปาเทยฺย, ปุตฺตสมฺพาธสยนํ อชฺฌาวเสยฺย, กาสิกจนฺทนํ ปจฺจนุภเวยฺย, มาลาคนฺธวิเลปนํ ธาเรยฺย, ชาตรูปรชตํ สาทิเยยฺย, อเชฬกํ ปฎิคฺคเณฺหยฺย, กุกฺกุฎสูกรํ ปฎิคฺคเณฺหยฺย, หตฺถิควสฺสวฬวํ ปฎิคฺคเณฺหยฺย, ติตฺติรวฎฺฎกโมรกปิญฺชรํ  ปฎิคฺคเณฺหยฺย, จิตฺตวณฺฑวาลโมฬิํ  ธาเรยฺย, โอทาตานิ วตฺถานิ ทีฆทสานิ ธาเรยฺย, ยาวชีวํ อคาริยภูโต อสฺสาติ? น เหวํ วตฺตเพฺพ…เป.…ฯ</p>


<p>น  วตฺตพฺพํ – ‘‘คิหิสฺส อรหา’’ติ? อามนฺตาฯ นนุ ยโส กุลปุโตฺต, อุตฺติโย คหปติ, เสตุ มาณโว, คิหิพฺยญฺชเนน อรหตฺตํ ปโตฺตติ? อามนฺตาฯ หญฺจิ ยโส กุลปุโตฺต, อุตฺติโย คหปติ, เสตุ มาณโว, คิหิพฺยญฺชเนน อรหตฺตํ  ปโตฺต, เตน วต เร วตฺตเพฺพ – ‘‘คิหิสฺส อรหา’’ติฯ</p>

</p>


<h2>๔. จตุตฺถวโคฺค</h2>
<h3>(๓๔) ๒. อุปปตฺติกถา</h3>
<p> สห อุปปตฺติยา อรหาติ? อามนฺตาฯ สห อุปปตฺติยา โสตาปโนฺน โหตีติ? น เหวํ วตฺตเพฺพ…เป.…ฯ</p>


<p>สห  อุปปตฺติยา อรหาติ? อามนฺตา ฯ สห อุปปตฺติยา สกทาคามี โหตีติ? น เหวํ วตฺตเพฺพ…เป.…ฯ</p>


<p>สห อุปปตฺติยา อรหาติ? อามนฺตาฯ สห อุปปตฺติยา อนาคามี โหตีติ? น เหวํ วตฺตเพฺพ…เป.…ฯ</p>


<p>สห อุปปตฺติยา โสตาปโนฺน น โหตีติ? อามนฺตาฯ หญฺจิ สห อุปปตฺติยา โสตาปโนฺน น โหติ, โน จ วต เร วตฺตเพฺพ – ‘‘สห อุปปตฺติยา อรหา’’ติฯ</p>


<p>สห อุปปตฺติยา สกทาคามี น โหตีติ? อามนฺตาฯ หญฺจิ สห อุปปตฺติยา สกทาคามี น โหติ, โน จ วต เร วตฺตเพฺพ – ‘‘สห อุปปตฺติยา อรหา’’ติฯ</p>


<p>สห อุปปตฺติยา อนาคามี น โหตีติ? อามนฺตาฯ หญฺจิ  สห อุปปตฺติยา อนาคามี น โหติ, โน จ วต เร วตฺตเพฺพ – ‘‘สห อุปปตฺติยา อรหา’’ติฯ</p>


<p> สห อุปปตฺติยา อรหาติ? อามนฺตาฯ สาริปุโตฺต เถโร สห อุปปตฺติยา อรหาติ? น เหวํ วตฺตเพฺพฯ มหาโมคฺคลฺลาโน เถโร  …เป.… มหากสฺสโป เถโร…เป.… มหากจฺจาโน เถโร…เป.… มหาโกฎฺฐิโก เถโร…เป.… มหาปนฺถโก เถโร สห อุปปตฺติยา อรหาติ? น เหวํ วตฺตเพฺพ…เป.…ฯ</p>


<p>สาริปุโตฺต เถโร น สห อุปปตฺติยา อรหาติ? อามนฺตาฯ หญฺจิ สาริปุโตฺต เถโร น สห อุปปตฺติยา อรหา, โน จ วต เร วตฺตเพฺพ – ‘‘สห อุปปตฺติยา อรหา’’ติฯ</p>


<p>มหาโมคฺคลฺลาโน เถโร…เป.… มหากสฺสโป เถโร…เป.… มหากจฺจาโน เถโร…เป.… มหาโกฎฺฐิโก เถโร…เป.… มหาปนฺถโก เถโร น สห อุปปตฺติยา อรหาติ? อามนฺตาฯ หญฺจิ  มหาปนฺถโก เถโร น สห อุปปตฺติยา อรหา, โน จ วต เร วตฺตเพฺพ – ‘‘สห อุปปตฺติยา อรหา’’ติฯ</p>


<p> สห  อุปปตฺติยา อรหาติ? อามนฺตาฯ อุปปเตฺตสิเยน จิเตฺตน อรหตฺตํ สจฺฉิกโรติ โลกิเยน สาสเวน…เป.… สํกิเลสิเยนาติ ? น เหวํ วตฺตเพฺพ…เป.…ฯ</p>


<p>สห อุปปตฺติยา อรหาติ? อามนฺตาฯ อุปปเตฺตสิยํ จิตฺตํ นิยฺยานิกํ ขยคามี โพธคามี อปจยคามี อนาสวํ…เป.… อสํกิเลสิยนฺติ? น เหวํ วตฺตเพฺพ…เป.…ฯ</p>


<p>นนุ อุปปเตฺตสิยํ จิตฺตํ อนิยฺยานิกํ น ขยคามิ น โพธคามิ น อปจยคามิ สาสวํ…เป.… สํกิเลสิยนฺติ? อามนฺตาฯ หญฺจิ อุปปเตฺตสิยํ จิตฺตํ อนิยฺยานิกํ น ขยคามิ น โพธคามิ น อปจยคามิ สาสวํ…เป.… สํกิเลสิยํ, โน จ วต เร วตฺตเพฺพ – ‘‘สห อุปปตฺติยา อรหา’’ติฯ</p>


<p>สห อุปปตฺติยา อรหาติ? อามนฺตาฯ อุปปเตฺตสิเยน จิเตฺตน ราคํ ปชหติ, โทสํ ปชหติ, โมหํ ปชหติ, อโนตฺตปฺปํ ปชหตีติ? น เหวํ วตฺตเพฺพ…เป.…ฯ</p>


<p>สห อุปปตฺติยา อรหาติ? อามนฺตาฯ อุปปเตฺตสิยํ จิตฺตํ มโคฺค… สติปฎฺฐานํ…เป.… สมฺมปฺปธานํ… อิทฺธิปาโท… อินฺทฺริยํ… พลํ… โพชฺฌโงฺคติ? น เหวํ วตฺตเพฺพ…เป.…ฯ</p>


<p>สห อุปปตฺติยา อรหาติ? อามนฺตาฯ อุปปเตฺตสิเยน จิเตฺตน ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น  เหวํ วตฺตเพฺพ …เป.… สห อุปปตฺติยา อรหาติ? อามนฺตาฯ จุติจิตฺตํ  มคฺคจิตฺตํ อุปปเตฺตสิยํ จิตฺตํ ผลจิตฺตนฺติ? น เหวํ วตฺตเพฺพ…เป.…ฯ</p>

</p>


<h2>๔. จตุตฺถวโคฺค</h2>
<h3>(๓๕) ๓. อนาสวกถา</h3>
<p> อรหโต   สเพฺพ ธมฺมา อนาสวาติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ, สกทาคามิมโคฺค สกทาคามิผลํ, อนาคามิมโคฺค อนาคามิผลํ, อรหตฺตมโคฺค อรหตฺตผลํ, สติปฎฺฐานํ สมฺมปฺปธานํ อิทฺธิปาโท อินฺทฺริยํ พลํ โพชฺฌโงฺคติ? น เหวํ วตฺตเพฺพ…เป.…ฯ</p>


<p>อรหโต สเพฺพ ธมฺมา อนาสวาติ? อามนฺตาฯ อรหโต จกฺขุํ อนาสวนฺติ? น เหวํ วตฺตเพฺพ…เป.…ฯ อรหโต จกฺขุํ อนาสวนฺติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ…เป.… โพชฺฌโงฺคติ? น เหวํ วตฺตเพฺพ…เป.…ฯ</p>


<p>อรหโต โสตํ…เป.… อรหโต ฆานํ… อรหโต ชิวฺหา… อรหโต กาโย อนาสโวติ? น เหวํ วตฺตเพฺพ …เป.… อรหโต กาโย อนาสโวติ? อามนฺตาฯ มโคฺค ผลํ นิพฺพานํ, โสตาปตฺติมโคฺค โสตาปตฺติผลํ…เป.… โพชฺฌโงฺคติ? น เหวํ วตฺตเพฺพ…เป.…ฯ</p>


<p>อรหโต กาโย อนาสโวติ? อามนฺตาฯ อรหโต กาโย ปคฺคหนิคฺคหุปโค เฉทนเภทนุปโค กาเกหิ คิเชฺฌหิ กุลเลหิ สาธารโณติ? อามนฺตาฯ อนาสโว  ธโมฺม ปคฺคหนิคฺคหุปโค เฉทนเภทนุปโค กาเกหิ คิเชฺฌหิ กุลเลหิ สาธารโณติ? น เหวํ วตฺตเพฺพ …เป.…ฯ</p>


<p>อรหโต กาเย วิสํ กเมยฺย, สตฺถํ กเมยฺย, อคฺคิ กเมยฺยาติ? อามนฺตาฯ อนาสเว ธเมฺม วิสํ กเมยฺย, สตฺถํ กเมยฺย, อคฺคิ กเมยฺยาติ? น เหวํ วตฺตเพฺพ…เป.…ฯ</p>


<p>ลพฺภา  อรหโต กาโย อทฺทุพนฺธเนน พนฺธิตุํ, รชฺชุพนฺธเนน พนฺธิตุํ, สงฺขลิกพนฺธเนน พนฺธิตุํ, คามพนฺธเนน พนฺธิตุํ, นิคมพนฺธเนน พนฺธิตุํ, นครพนฺธเนน พนฺธิตุํ, ชนปทพนฺธเนน พนฺธิตุํ , กณฺฐปญฺจเมหิ พนฺธเนหิ พนฺธิตุนฺติ? อามนฺตาฯ ลพฺภา อนาสโว ธโมฺม อทฺทุพนฺธเนน พนฺธิตุํ, รชฺชุพนฺธเนน พนฺธิตุํ, สงฺขลิกพนฺธเนน พนฺธิตุํ, คามนิคมนครชนปทพนฺธเนน พนฺธิตุํ, กณฺฐปญฺจเมหิ พนฺธเนหิ พนฺธิตุนฺติ? น เหวํ วตฺตเพฺพ…เป.…ฯ</p>


<p> ยทิ อรหา ปุถุชฺชนสฺส จีวรํ เทติ, อนาสวํ หุตฺวา สาสวํ โหตีติ? น เหวํ วตฺตเพฺพ…เป.… อนาสวํ หุตฺวา สาสวํ โหตีติ? อามนฺตาฯ ตเญฺญว อนาสวํ ตํ สาสวนฺติ? น เหวํ วตฺตเพฺพ…เป.… ตเญฺญว อนาสวํ ตํ สาสวนฺติ? อามนฺตาฯ มโคฺค อนาสโว หุตฺวา สาสโว โหตีติ? น เหวํ วตฺตเพฺพ…เป.… ผลํ… สติปฎฺฐานํ… สมฺมปฺปธานํ… อิทฺธิปาโท… อินฺทฺริยํ… พลํ… โพชฺฌโงฺค อนาสโว หุตฺวา สาสโว โหตีติ? น  เหวํ วตฺตเพฺพ…เป.…ฯ</p>


<p>ยทิ อรหา ปุถุชฺชนสฺส ปิณฺฑปาตํ เทติ, เสนาสนํ เทติ , คิลานปจฺจยเภสชฺชปริกฺขารํ เทติ, อนาสโว หุตฺวา สาสโว โหตีติ? น เหวํ วตฺตเพฺพ…เป.… อนาสโว หุตฺวา สาสโว โหตีติ? อามนฺตาฯ ตเญฺญว อนาสวํ ตํ สาสวนฺติ? น เหวํ วตฺตเพฺพ…เป.… ตเญฺญว อนาสวํ ตํ สาสวนฺติ? อามนฺตาฯ มโคฺค อนาสโว หุตฺวา สาสโว โหตีติ? น เหวํ วตฺตเพฺพ…เป.… ผลํ… สติปฎฺฐานํ… สมฺมปฺปธานํ… อิทฺธิปาโท… อินฺทฺริยํ… พลํ… โพชฺฌโงฺค อนาสโว หุตฺวา สาสโว โหตีติ? น เหวํ วตฺตเพฺพ…เป.…ฯ</p>


<p>ยทิ ปุถุชฺชโน อรหโต จีวรํ เทติ, สาสวํ หุตฺวา อนาสวํ โหตีติ? น เหวํ วตฺตเพฺพ…เป.… สาสวํ หุตฺวา อนาสวํ โหตีติ? อามนฺตาฯ ตเญฺญว สาสวํ ตํ อนาสวนฺติ? น เหวํ วตฺตเพฺพ…เป.… ตเญฺญว สาสวํ ตํ อนาสวนฺติ? อามนฺตาฯ ราโค สาสโว หุตฺวา อนาสโว โหตีติ? น เหวํ วตฺตเพฺพ…เป.… โทโส…เป.… โมโห…เป.… อโนตฺตปฺปํ สาสวํ หุตฺวา อนาสวํ โหตีติ? น เหวํ วตฺตเพฺพ…เป.…ฯ</p>


<p>ยทิ ปุถุชฺชโน อรหโต ปิณฺฑปาตํ เทติ, เสนาสนํ เทติ, คิลานปจฺจยเภสชฺชปริกฺขารํ เทติ, สาสโว หุตฺวา อนาสโว โหตีติ? น เหวํ วตฺตเพฺพ…เป.… สาสโว หุตฺวา อนาสโว โหตีติ? อามนฺตาฯ ตเญฺญว  สาสวํ ตํ อนาสวนฺติ? น เหวํ วตฺตเพฺพ…เป.… ตเญฺญว สาสวํ  ตํ อนาสวนฺติ? อามนฺตาฯ ราโค สาสโว หุตฺวา อนาสโว  โหตีติ ? น เหวํ วตฺตเพฺพ…เป.… โทโส…เป.… โมโห…เป.… อโนตฺตปฺปํ สาสวํ หุตฺวา อนาสวํ โหตีติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘อรหโต สเพฺพ ธมฺมา อนาสวา’’ติ? อามนฺตาฯ นนุ อรหา อนาสโวติ? อามนฺตาฯ หญฺจิ อรหา อนาสโว, เตน วต เร วตฺตเพฺพ – ‘‘อรหโต สเพฺพ ธมฺมา อนาสวา’’ติฯ</p>

</p>


<h2>๔. จตุตฺถวโคฺค</h2>
<h3>(๓๖) ๔. สมนฺนาคตกถา</h3>
<p> อรหา จตูหิ ผเลหิ สมนฺนาคโตติ? อามนฺตาฯ อรหา จตูหิ ผเสฺสหิ จตูหิ เวทนาหิ จตูหิ สญฺญาหิ จตูหิ เจตนาหิ จตูหิ จิเตฺตหิ จตูหิ สทฺธาหิ จตูหิ วีริเยหิ จตูหิ สตีหิ จตูหิ สมาธีหิ จตูหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามี ตีหิ ผเลหิ สมนฺนาคโตติ? อามนฺตาฯ อนาคามี ตีหิ ผเสฺสหิ…เป.… ตีหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>สกทาคามี ทฺวีหิ ผเลหิ สมนฺนาคโตติ? อามนฺตาฯ สกทาคามี ทฺวีหิ ผเสฺสหิ…เป.… ทฺวีหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อรหา  โสตาปตฺติผเลน สมนฺนาคโตติ? อามนฺตาฯ อรหา  โสตาปโนฺน สตฺตกฺขตฺตุปรโม, โกลโงฺกโล, เอกพีชีติ? น เหวํ วตฺตเพฺพ…เป.… อรหา สกทาคามิผเลน สมนฺนาคโตติ? อามนฺตาฯ อรหา สกทาคามีติ? น เหวํ วตฺตเพฺพ  …เป.… อรหา อนาคามิผเลน สมนฺนาคโตติ? อามนฺตาฯ อรหา อนาคามี, อนฺตราปรินิพฺพายี, อุปหจฺจปรินิพฺพายี, อสงฺขารปรินิพฺพายี, สสงฺขารปรินิพฺพายี, อุทฺธํโสโต อกนิฎฺฐคามีติ? น เหวํ วตฺตเพฺพ…เป.…ฯ</p>


<p>อนาคามี โสตาปตฺติผเลน สมนฺนาคโตติ? อามนฺตาฯ อนาคามี โสตาปโนฺน สตฺตกฺขตฺตุปรโม, โกลโงฺกโล, เอกพีชีติ? น เหวํ วตฺตเพฺพ …เป.… อนาคามี สกทาคามิผเลน สมนฺนาคโตติ? อามนฺตาฯ อนาคามี สกทาคามีติ? น เหวํ วตฺตเพฺพ…เป.…ฯ</p>


<p>สกทาคามี โสตาปตฺติผเลน สมนฺนาคโตติ? อามนฺตาฯ สกทาคามี โสตาปโนฺน สตฺตกฺขตฺตุปรโม, โกลโงฺกโล, เอกพีชีติ? น เหวํ วตฺตเพฺพ…เป.…ฯ</p>


<p> โสตาปตฺติผเลน สมนฺนาคโต ‘‘โสตาปโนฺน’’ติ วตฺตโพฺพติ? อามนฺตาฯ อรหา โสตาปตฺติผเลน สมนฺนาคโตติ? อามนฺตาฯ เสฺวว อรหา, โส โสตาปโนฺนติ? น เหวํ วตฺตเพฺพ…เป.…ฯ</p>


<p>สกทาคามิผเลน สมนฺนาคโต ‘‘สกทาคามี’’ติ วตฺตโพฺพติ? อามนฺตา ฯ อรหา สกทาคามิผเลน สมนฺนาคโตติ? อามนฺตาฯ เสฺวว อรหา, โส สกทาคามีติ? น เหวํ วตฺตเพฺพ…เป.…ฯ</p>


<p>อนาคามิผเลน สมนฺนาคโต ‘‘อนาคามี’’ติ วตฺตโพฺพติ? อามนฺตา ฯ อรหา อนาคามิผเลน สมนฺนาคโตติ? อามนฺตาฯ เสฺวว อรหา, โส อนาคามีติ? น เหวํ วตฺตเพฺพ…เป.…ฯ</p>


<p>โสตาปตฺติผเลน สมนฺนาคโต ‘‘โสตาปโนฺน’’ติ วตฺตโพฺพติ? อามนฺตาฯ อนาคามี โสตาปตฺติผเลน สมนฺนาคโตติ? อามนฺตาฯ เสฺวว อนาคามี, โส โสตาปโนฺนติ? น เหวํ วตฺตเพฺพ…เป.…ฯ</p>


<p>สกทาคามิผเลน  สมนฺนาคโต ‘‘สกทาคามี’’ติ วตฺตโพฺพติ? อามนฺตาฯ อนาคามี สกทาคามิผเลน สมนฺนาคโตติ? อามนฺตาฯ เสฺวว อนาคามี, โส สกทาคามีติ? น เหวํ วตฺตเพฺพ…เป.…ฯ</p>


<p>โสตาปตฺติผเลน สมนฺนาคโต ‘‘โสตาปโนฺน’’ติ วตฺตโพฺพติ? อามนฺตาฯ สกทาคามี โสตาปตฺติผเลน สมนฺนาคโตติ? อามนฺตาฯ เสฺวว สกทาคามี, โส โสตาปโนฺนติ? น เหวํ วตฺตเพฺพ…เป.…ฯ</p>


<p> อรหา โสตาปตฺติผเลน สมนฺนาคโตติ? อามนฺตาฯ นนุ อรหา โสตาปตฺติผลํ วีติวโตฺตติ? อามนฺตาฯ หญฺจิ อรหา โสตาปตฺติผลํ วีติวโตฺต, โน จ วต เร วตฺตเพฺพ – ‘‘อรหา โสตาปตฺติผเลน สมนฺนาคโต’’ติฯ</p>


<p>อรหา  โสตาปตฺติผลํ วีติวโตฺต เตน สมนฺนาคโตติ? อามนฺตาฯ อรหา  โสตาปตฺติมคฺคํ วีติวโตฺต, สกฺกายทิฎฺฐิํ วิจิกิจฺฉํ สีลพฺพตปรามาสํ, อปายคมนียํ ราคํ, อปายคมนียํ โทสํ, อปายคมนียํ โมหํ วีติวโตฺต เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อรหา สกทาคามิผเลน สมนฺนาคโตติ? อามนฺตาฯ นนุ  อรหา สกทาคามิผลํ วีติวโตฺตติ? อามนฺตาฯ หญฺจิ อรหา สกทาคามิผลํ วีติวโตฺต, โน จ วต เร วตฺตเพฺพ – ‘‘อรหา สกทาคามิผเลน สมนฺนาคโต’’ติฯ</p>


<p>อรหา สกทาคามิผลํ วีติวโตฺต เตน สมนฺนาคโตติ? อามนฺตาฯ อรหา สกทาคามิมคฺคํ วีติวโตฺต, โอฬาริกํ กามราคํ, โอฬาริกํ พฺยาปาทํ วีติวโตฺต เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อรหา อนาคามิผเลน สมนฺนาคโตติ? อามนฺตาฯ นนุ อรหา อนาคามิผลํ วีติวโตฺตติ? อามนฺตาฯ หญฺจิ อรหา อนาคามิผลํ วีติวโตฺต, โน จ วต เร วตฺตเพฺพ – ‘‘อรหา อนาคามิผเลน สมนฺนาคโต’’ติฯ</p>


<p>อรหา  อนาคามิผลํ วีติวโตฺต เตน สมนฺนาคโตติ? อามนฺตาฯ อรหา อนาคามิมคฺคํ วีติวโตฺต, อณุสหคตํ กามราคํ, อณุสหคตํ พฺยาปาทํ วีติวโตฺต เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามี โสตาปตฺติผเลน สมนฺนาคโตติ? อามนฺตาฯ นนุ อนาคามี โสตาปตฺติผลํ วีติวโตฺตติ? อามนฺตาฯ หญฺจิ อนาคามี โสตาปตฺติผลํ วีติวโตฺต, โน จ วต เร วตฺตเพฺพ – ‘‘อนาคามี โสตาปตฺติผเลน สมนฺนาคโต’’ติฯ</p>


<p>อนาคามี โสตาปตฺติผลํ วีติวโตฺต เตน สมนฺนาคโตติ? อามนฺตา  ฯ อนาคามี โสตาปตฺติมคฺคํ วีติวโตฺต, สกฺกายทิฎฺฐิํ…เป.… อปายคมนียํ โมหํ วีติวโตฺต เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามี สกทาคามิผเลน สมนฺนาคโตติ? อามนฺตาฯ นนุ อนาคามี สกทาคามิผลํ วีติวโตฺตติ? อามนฺตาฯ หญฺจิ อนาคามี สกทาคามิผลํ วีติวโตฺต, โน จ วต เร วตฺตเพฺพ – ‘‘อนาคามี สกทาคามิผเลน สมนฺนาคโต’’ติฯ</p>


<p>อนาคามี  สกทาคามิผลํ วีติวโตฺต เตน สมนฺนาคโตติ? อามนฺตาฯ อนาคามี สกทาคามิมคฺคํ วีติวโตฺต, โอฬาริกํ กามราคํ, โอฬาริกํ พฺยาปาทํ วีติวโตฺต เตน สมนฺนาคโตติ? น เหวํ วตฺตเพฺพ…เป.…ฯ</p>


<p>สกทาคามี โสตาปตฺติผเลน สมนฺนาคโตติ? อามนฺตาฯ นนุ สกทาคามี โสตาปตฺติผลํ วีติวโตฺตติ? อามนฺตาฯ หญฺจิ สกทาคามี โสตาปตฺติผลํ วีติวโตฺต, โน จ วต เร วตฺตเพฺพ – ‘‘สกทาคามี โสตาปตฺติผเลน สมนฺนาคโต’’ติฯ</p>


<p>สกทาคามี โสตาปตฺติผลํ วีติวโตฺต เตน สมนฺนาคโตติ? อามนฺตาฯ สกทาคามี โสตาปตฺติมคฺคํ วีติวโตฺต, สกฺกายทิฎฺฐิํ…เป.… อปายคมนียํ โมหํ วีติวโตฺต เตน สมนฺนาคโตติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘อรหา จตูหิ ผเลหิ สมนฺนาคโต’’ติ? อามนฺตา ฯ นนุ อรหตา จตฺตาริ ผลานิ ปฎิลทฺธานิ, เตหิ จ อปริหีโนติ? อามนฺตา ฯ หญฺจิ อรหตา จตฺตาริ ผลานิ ปฎิลทฺธานิ เตหิ จ อปริหีโน, เตน วต เร วตฺตเพฺพ – ‘‘อรหา จตูหิ ผเลหิ สมนฺนาคโต’’ติฯ</p>


<p>น วตฺตพฺพํ – ‘‘อนาคามี ตีหิ ผเลหิ สมนฺนาคโต’’ติ? อามนฺตาฯ นนุ อนาคามินา ตีณิ ผลานิ ปฎิลทฺธานิ, เตหิ จ อปริหีโนติ? อามนฺตาฯ หญฺจิ อนาคามินา ตีณิ ผลานิ ปฎิลทฺธานิ เตหิ จ อปริหีโน, เตน วต เร วตฺตเพฺพ – ‘‘อนาคามี ตีหิ ผเลหิ สมนฺนาคโต’’ติฯ</p>


<p>น วตฺตพฺพํ – ‘‘สกทาคามี ทฺวีหิ ผเลหิ สมนฺนาคโต’’ติ? อามนฺตาฯ นนุ สกทาคามินา เทฺว ผลานิ ปฎิลทฺธานิ, เตหิ จ อปริหีโนติ? อามนฺตาฯ หญฺจิ สกทาคามินา เทฺว ผลานิ ปฎิลทฺธานิ เตหิ จ อปริหีโน, เตน วต เร วตฺตเพฺพ – ‘‘สกทาคามี ทฺวีหิ ผเลหิ สมนฺนาคโต’’ติฯ</p>


<p>อรหตา จตฺตาริ ผลานิ ปฎิลทฺธานิ เตหิ จ อปริหีโนติ, อรหา จตูหิ ผเลหิ สมนฺนาคโตติ? อามนฺตาฯ อรหตา จตฺตาโร มคฺคา ปฎิลทฺธา เตหิ จ อปริหีโนติ, อรหา จตูหิ มเคฺคหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามินา ตีณิ ผลานิ ปฎิลทฺธานิ เตหิ จ อปริหีโนติ, อนาคามี ตีหิ ผเลหิ สมนฺนาคโตติ? อามนฺตาฯ อนาคามินา  ตโย  มคฺคา ปฎิลทฺธา เตหิ จ อปริหีโนติ, อนาคามี ตีหิ มเคฺคหิ สมนฺนาคโตติ? น เหวํ วตฺตเพฺพ…เป.…ฯ</p>


<p>สกทาคามินา เทฺว ผลานิ ปฎิลทฺธานิ เตหิ จ อปริหีโนติ, สกทาคามี ทฺวีหิ ผเลหิ สมนฺนาคโตติ? อามนฺตาฯ สกทาคามินา  เทฺว มคฺคา ปฎิลทฺธา, เตหิ จ อปริหีโนติ, สกทาคามี ทฺวีหิ มเคฺคหิ สมนฺนาคโตติ? น เหวํ วตฺตเพฺพ…เป.…ฯ</p>

</p>


<h2>๔. จตุตฺถวโคฺค</h2>
<h3>(๓๗) ๕. อุเปกฺขาสมนฺนาคตกถา</h3>
<p> อรหา  ฉหิ อุเปกฺขาหิ สมนฺนาคโตติ? อามนฺตาฯ อรหา ฉหิ ผเสฺสหิ, ฉหิ เวทนาหิ, ฉหิ สญฺญาหิ…เป.… ฉหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อรหา ฉหิ อุเปกฺขาหิ สมนฺนาคโตติ? อามนฺตาฯ อรหา จกฺขุนา รูปํ ปสฺสโนฺต โสเตน สทฺทํ สุณาติ, ฆาเนน คนฺธํ ฆายติ, ชิวฺหาย รสํ สายติ, กาเยน โผฎฺฐพฺพํ ผุสติ, มนสา ธมฺมํ วิชานาติ…เป.… มนสา ธมฺมํ วิชานโนฺต จกฺขุนา รูปํ ปสฺสติ, โสเตน สทฺทํ สุณาติ, ฆาเนน คนฺธํ ฆายติ, ชิวฺหาย รสํ สายติ, กาเยน โผฎฺฐพฺพํ ผุสตีติ? น เหวํ วตฺตเพฺพ…เป.…ฯ</p>


<p>อรหา ฉหิ อุเปกฺขาหิ สมนฺนาคโตติ? อามนฺตาฯ สตตํ  สมิตํ อโพฺพกิณฺณํ ฉหิ อุเปกฺขาหิ สมนฺนาคโต สโมหิโต , ฉ อุเปกฺขาโย ปจฺจุปฎฺฐิตาติ? น เหวํ วตฺตเพฺพ…เป.…ฯ</p>


<p>น วตฺตพฺพํ – ‘‘อรหา ฉหิ อุเปกฺขาหิ สมนฺนาคโต’’ติ? อามนฺตาฯ นนุ อรหา ฉฬงฺคุเปโกฺขติ? อามนฺตาฯ หญฺจิ อรหา ฉฬงฺคุเปโกฺข, เตน วต เร วตฺตเพฺพ – ‘‘อรหา ฉหิ อุเปกฺขาหิ สมนฺนาคโต’’ติ…เป.…ฯ</p>

</p>


<h2>๔. จตุตฺถวโคฺค</h2>
<h3>(๓๘) ๖. โพธิยา พุโทฺธติกถา</h3>
<p> โพธิยา   พุโทฺธติ? อามนฺตาฯ โพธิยา นิรุทฺธาย วิคตาย ปฎิปสฺสทฺธาย อพุโทฺธ โหตีติ? น เหวํ วตฺตเพฺพ…เป.…ฯ</p>


<p>โพธิยา  พุโทฺธติ? อามนฺตาฯ อตีตาย โพธิยา พุโทฺธติ? น เหวํ วตฺตเพฺพ…เป.… อตีตาย โพธิยา พุโทฺธติ? อามนฺตาฯ ตาย โพธิยา โพธิกรณียํ กโรตีติ? น เหวํ วตฺตเพฺพ…เป.…ฯ</p>


<p>ตาย โพธิยา โพธิกรณียํ กโรตีติ? อามนฺตาฯ ตาย โพธิยา ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>โพธิยา พุโทฺธติ? อามนฺตาฯ อนาคตาย โพธิยา พุโทฺธติ ? น เหวํ วตฺตเพฺพ…เป.…ฯ</p>


<p>อนาคตาย โพธิยา พุโทฺธติ? อามนฺตาฯ ตาย โพธิยา โพธิกรณียํ กโรตีติ? น เหวํ วตฺตเพฺพ…เป.…ฯ</p>


<p>ตาย โพธิยา โพธิกรณียํ กโรตีติ? อามนฺตาฯ ตาย โพธิยา ทุกฺขํ ปริชานาติ…เป.… มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนาย โพธิยา พุโทฺธ, ตาย โพธิยา โพธิกรณียํ กโรตีติ? อามนฺตาฯ อตีตาย โพธิยา พุโทฺธ, ตาย โพธิยา โพธิกรณียํ กโรตีติ? น  เหวํ วตฺตเพฺพ…เป.…ฯ</p>


<p>ปจฺจุปฺปนฺนาย โพธิยา พุโทฺธ, ตาย โพธิยา ทุกฺขํ ปริชานาติ, สมุทยํ ปชหติ, นิโรธํ สจฺฉิกโรติ, มคฺคํ ภาเวตีติ? อามนฺตาฯ อตีตาย โพธิยา พุโทฺธ, ตาย โพธิยา ทุกฺขํ ปริชานาติ…เป.… มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนาย โพธิยา พุโทฺธ, ตาย โพธิยา โพธิกรณียํ กโรตีติ? อามนฺตาฯ อนาคตาย โพธิยา พุโทฺธ, ตาย โพธิยา โพธิกรณียํ กโรตีติ? น เหวํ วตฺตเพฺพ…เป.…ฯ</p>


<p>ปจฺจุปฺปนฺนาย  โพธิยา พุโทฺธ, ตาย โพธิยา ทุกฺขํ ปริชานาติ…เป.… มคฺคํ ภาเวตีติ ? อามนฺตาฯ อนาคตาย โพธิยา พุโทฺธ, ตาย โพธิยา ทุกฺขํ ปริชานาติ…เป.… มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>อตีตาย  โพธิยา พุโทฺธ, น จ ตาย โพธิยา โพธิกรณียํ กโรตีติ? อามนฺตาฯ ปจฺจุปฺปนฺนาย โพธิยา พุโทฺธ, น จ ตาย โพธิยา โพธิกรณียํ กโรตีติ? น เหวํ วตฺตเพฺพ…เป.…ฯ</p>


<p>อตีตาย โพธิยา พุโทฺธ, น จ ตาย โพธิยา ทุกฺขํ ปริชานาติ…เป.… มคฺคํ ภาเวตีติ? อามนฺตาฯ ปจฺจุปฺปนฺนาย โพธิยา พุโทฺธ, น จ ตาย โพธิยา ทุกฺขํ ปริชานาติ…เป.… มคฺคํ ภาเวตีติ? น เหวํ วตฺตเพฺพ…เป.…ฯ</p>


<p>อนาคตาย โพธิยา พุโทฺธ, น จ ตาย โพธิยา โพธิกรณียํ กโรตีติ? อามนฺตาฯ ปจฺจุปฺปนฺนาย โพธิยา พุโทฺธ, น จ ตาย โพธิยา โพธิกรณียํ กโรตีติ? น  เหวํ วตฺตเพฺพ…เป.…ฯ</p>


<p>อนาคตาย โพธิยา พุโทฺธ, น จ ตาย โพธิยา ทุกฺขํ ปริชานาติ…เป.… มคฺคํ ภาเวตีติ? อามนฺตาฯ ปจฺจุปฺปนฺนาย โพธิยา พุโทฺธ, น จ ตาย โพธิยา ทุกฺขํ ปริชานาติ…เป.… มคฺคํ ภาเวตีติ? น เหวํ วตฺตเพฺพ…เป.…ฯ</p>


<p> อตีตาย โพธิยา พุโทฺธ, อนาคตาย โพธิยา พุโทฺธ, ปจฺจุปฺปนฺนาย โพธิยา พุโทฺธติ? อามนฺตาฯ ตีหิ โพธีหิ พุโทฺธติ? น เหวํ วตฺตเพฺพ…เป.…ฯ</p>


<p>ตีหิ โพธีหิ พุโทฺธติ? อามนฺตาฯ สตตํ สมิตํ อโพฺพกิณฺณํ ตีหิ โพธีหิ สมนฺนาคโต สโมหิโต, ติโสฺส โพธิโย ปจฺจุปฎฺฐิตาติ? น เหวํ วตฺตเพฺพ…เป.…ฯ</p>


<p>น  วตฺตพฺพํ – ‘‘โพธิยา พุโทฺธ’’ติ? อามนฺตาฯ นนุ โพธิปฎิลาภา พุโทฺธติ? อามนฺตาฯ หญฺจิ โพธิปฎิลาภา พุโทฺธ, เตน วต เร วตฺตเพฺพ – ‘‘โพธิยา พุโทฺธ’’ติฯ</p>


<p>โพธิปฎิลาภา  พุโทฺธติ, โพธิยา พุโทฺธติ? อามนฺตาฯ โพธิปฎิลาภา โพธีติ? น เหวํ วตฺตเพฺพ…เป.…ฯ</p>

</p>


<h2>๔. จตุตฺถวโคฺค</h2>
<h3>(๓๙) ๗. ลกฺขณกถา</h3>
<p> ลกฺขณสมนฺนาคโต  โพธิสโตฺตติ? อามนฺตาฯ ปเทสลกฺขเณหิ สมนฺนาคโต ปเทสโพธิสโตฺตติ? น เหวํ วตฺตเพฺพ…เป.…ฯ</p>


<p>ลกฺขณสมนฺนาคโต โพธิสโตฺตติ? อามนฺตา ฯ ติภาคลกฺขเณหิ สมนฺนาคโต ติภาคโพธิสโตฺตติ? น เหวํ วตฺตเพฺพ…เป.…ฯ</p>


<p>ลกฺขณสมนฺนาคโต โพธิสโตฺตติ? อามนฺตาฯ อุปฑฺฒลกฺขเณหิ สมนฺนาคโต อุปฑฺฒโพธิสโตฺตติ? น เหวํ วตฺตเพฺพ…เป.…ฯ</p>


<p>ลกฺขณสมนฺนาคโต โพธิสโตฺตติ? อามนฺตาฯ จกฺกวตฺติสโตฺต ลกฺขณสมนฺนาคโต, จกฺกวตฺติสโตฺต โพธิสโตฺตติ? น เหวํ วตฺตเพฺพ…เป.…ฯ</p>


<p>จกฺกวตฺติสโตฺต ลกฺขณสมนฺนาคโต, จกฺกวตฺติสโตฺต โพธิสโตฺตติ? อามนฺตาฯ ยาทิโส โพธิสตฺตสฺส ปุพฺพโยโค ปุพฺพจริยา ธมฺมกฺขานํ  ธมฺมเทสนา, ตาทิโส จกฺกวตฺติสตฺตสฺส ปุพฺพโยโค ปุพฺพจริยา ธมฺมกฺขานํ ธมฺมเทสนาติ? น เหวํ วตฺตเพฺพ…เป.…ฯ</p>


<p> ยถา โพธิสตฺตสฺส ชายมานสฺส เทวา ปฐมํ ปฎิคฺคณฺหนฺติ ปจฺฉา มนุสฺสา , เอวเมวํ  จกฺกวตฺติสตฺตสฺส ชายมานสฺส เทวา ปฐมํ ปฎิคฺคณฺหนฺติ ปจฺฉา มนุสฺสาติ? น เหวํ วตฺตเพฺพ…เป.…ฯ</p>


<p>ยถา โพธิสตฺตสฺส ชายมานสฺส จตฺตาโร นํ เทวปุตฺตา ปฎิคฺคเหตฺวา มาตุ ปุรโต ฐเปนฺติ – ‘‘อตฺตมนา, เทวิ, โหหิ! มเหสโกฺข เต ปุโตฺต อุปฺปโนฺน’’ติ, เอวเมวํ จกฺกวตฺติสตฺตสฺส ชายมานสฺส จตฺตาโร นํ เทวปุตฺตา ปฎิคฺคเหตฺวา มาตุ ปุรโต ฐเปนฺติ – ‘‘อตฺตมนา, เทวิ, โหหิ! มเหสโกฺข เต ปุโตฺต อุปฺปโนฺน’’ติ? น เหวํ วตฺตเพฺพ…เป.…ฯ</p>


<p>ยถา โพธิสตฺตสฺส ชายมานสฺส เทฺว อุทกสฺส ธารา อนฺตลิกฺขา ปาตุภวนฺติ – เอกา สีตสฺส, เอกา อุณฺหสฺส – เยน โพธิสตฺตสฺส อุทกกิจฺจํ กโรนฺติ มาตุ จ, เอวเมวํ จกฺกวตฺติสตฺตสฺส  ชายมานสฺส เทฺว อุทกสฺส ธารา อนฺตลิกฺขา ปาตุภวนฺติ – เอกา สีตสฺส, เอกา อุณฺหสฺส – เยน  จกฺกวตฺติสตฺตสฺส อุทกกิจฺจํ กโรนฺติ มาตุ จาติ? น เหวํ วตฺตเพฺพ…เป.…ฯ</p>


<p>ยถา สมฺปติชาโต โพธิสโตฺต สเมหิ ปาเทหิ ปติฎฺฐหิตฺวา อุตฺตเรน อภิมุโข สตฺตปทวีติหาเรน คจฺฉติ เสตมฺหิ ฉเตฺต อนุธาริยมาเน, สพฺพา จ ทิสา วิโลเกติ, อาสภิญฺจ วาจํ ภาสติ – ‘‘อโคฺคหมสฺมิ  โลกสฺส, เชโฎฺฐหมสฺมิ โลกสฺส, เสโฎฺฐหมสฺมิ โลกสฺส, อยมนฺติมา ชาติ, นตฺถิ ทานิ ปุนพฺภโว’’ติ, เอวเมวํ สมฺปติชาโต จกฺกวตฺติสโตฺต สเมหิ ปาเทหิ ปติฎฺฐหิตฺวา อุตฺตเรน อภิมุโข สตฺตปทวีติหาเรน คจฺฉติ เสตมฺหิ ฉเตฺต อนุธาริยมาเน, สพฺพา จ ทิสา วิโลเกติ, อาสภิญฺจ วาจํ ภาสติ – ‘‘อโคฺคหมสฺมิ โลกสฺส, เชโฎฺฐหมสฺมิ โลกสฺส, เสโฎฺฐหมสฺมิ โลกสฺส, อยมนฺติมา ชาติ, นตฺถิ ทานิ ปุนพฺภโว’’ติ? น เหวํ วตฺตเพฺพ…เป.…ฯ</p>


<p>ยถา โพธิสตฺตสฺส ชายมานสฺส มหโต อาโลกสฺส มหโต โอภาสสฺส มหโต ภูมิจาลสฺส ปาตุภาโว โหติ, เอวเมวํ จกฺกวตฺติสตฺตสฺส ชายมานสฺส มหโต อาโลกสฺส มหโต โอภาสสฺส มหโต ภูมิจาลสฺส ปาตุภาโว โหตีติ? น เหวํ วตฺตเพฺพ…เป.…ฯ</p>


<p>ยถา  โพธิสตฺตสฺส ปกติกาโย สมนฺตา พฺยามํ โอภาสติ, เอวเมวํ จกฺกวตฺติสตฺตสฺส ปกติกาโย สมนฺตา พฺยามํ โอภาสตีติ? น เหวํ วตฺตเพฺพ…เป.…ฯ</p>


<p>ยถา โพธิสโตฺต มหาสุปินํ ปสฺสติ, เอวเมวํ จกฺกวตฺติสโตฺต มหาสุปินํ ปสฺสตีติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘ลกฺขณสมนฺนาคโต โพธิสโตฺต’’ติ? อามนฺตาฯ นนุ วุตฺตํ ภควตา – ‘‘ทฺวตฺติํสิมานิ, ภิกฺขเว, มหาปุริสสฺส มหาปุริสลกฺขณานิ, เยหิ สมนฺนาคตสฺส  มหาปุริสสฺส เทฺวว คติโย ภวนฺติ อนญฺญา ! สเจ อคารํ อชฺฌาวสติ, ราชา โหติ จกฺกวตฺตี ธมฺมิโก ธมฺมราชา  จาตุรโนฺต วิชิตาวี ชนปทตฺถาวริยปฺปโตฺต สตฺตรตนสมนฺนาคโตฯ ตสฺสิมานิ สตฺต รตนานิ ภวนฺติ, เสยฺยถิทํ – จกฺกรตนํ, หตฺถิรตนํ, อสฺสรตนํ , มณิรตนํ, อิตฺถิรตนํ, คหปติรตนํ, ปริณายกรตนเมว สตฺตมํฯ ปโรสหสฺสํ โข ปนสฺส ปุตฺตา ภวนฺติ สูรา วีรงฺครูปา ปรเสนปฺปมทฺทนาฯ โส อิมํ ปถวิํ สาครปริยนฺตํ อทเณฺฑน อสเตฺถน ธเมฺมน อภิวิชิย อชฺฌาวสติฯ สเจ โข ปน อคารสฺมา อนคาริยํ ปพฺพชติ, อรหํ โหติ สมฺมาสมฺพุโทฺธ โลเก วิวฎฺฎจฺฉโท’’ติ ฯ อเตฺถว สุตฺตโนฺตติ? อามนฺตาฯ เตน หิ ลกฺขณสมนฺนาคโต โพธิสโตฺตติฯ</p>

</p>


<h2>๔. จตุตฺถวโคฺค</h2>
<h3>(๔๐) ๘. นิยาโมกฺกนฺติกถา</h3>
<p> โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ ? อามนฺตาฯ โพธิสโตฺต กสฺสปสฺส ภควโต สาวโกติ? น เหวํ วตฺตเพฺพ…เป.…ฯ</p>


<p>โพธิสโตฺต  กสฺสปสฺส ภควโต สาวโกติ? อามนฺตาฯ สาวโก หุตฺวา พุโทฺธ โหตีติ? น เหวํ วตฺตเพฺพ…เป.…ฯ</p>


<p>สาวโก หุตฺวา พุโทฺธ โหตีติ? อามนฺตาฯ อนุสฺสวิโยติ? น  เหวํ วตฺตเพฺพ…เป.…ฯ</p>


<p>อนุสฺสวิโยติ ? อามนฺตาฯ นนุ ภควา สยมฺภูติ? อามนฺตาฯ หญฺจิ ภควา สยมฺภู, โน จ วต เร วตฺตเพฺพ – ‘‘อนุสฺสวิโย’’ติฯ</p>


<p>โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ? อามนฺตาฯ ภควตา โพธิยา มูเล ตีเณว สามญฺญผลานิ อภิสมฺพุทฺธานีติ? น เหวํ วตฺตเพฺพ…เป.…ฯ</p>


<p>นนุ ภควตา โพธิยา มูเล จตฺตาริ สามญฺญผลานิ อภิสมฺพุทฺธานีติ? อามนฺตาฯ หญฺจิ ภควตา โพธิยา มูเล จตฺตาริ สามญฺญผลานิ อภิสมฺพุทฺธานิ, โน จ วต เร วตฺตเพฺพ – ‘‘โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย’’ติฯ</p>


<p> โพธิสโตฺต  กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ? อามนฺตาฯ โพธิสโตฺต ทุกฺกรการิยํ อกาสีติ? อามนฺตาฯ ทสฺสนสมฺปโนฺน ปุคฺคโล ทุกฺกรการิยํ กเรยฺยาติ? น เหวํ วตฺตเพฺพ…เป.…ฯ</p>


<p>โพธิสโตฺต อปรนฺตปํ  อกาสิ, อญฺญํ สตฺถารํ อุทฺทิสีติ? อามนฺตาฯ ทสฺสนสมฺปโนฺน ปุคฺคโล อญฺญํ สตฺถารํ อุทฺทิเสยฺยาติ? น เหวํ วตฺตเพฺพ…เป.…ฯ</p>


<p>อายสฺมา อานโนฺท ภควโต ปาวจเน โอกฺกนฺตนิยาโม จริตพฺรหฺมจริโย, อายสฺมา อานโนฺท ภควโต สาวโกติ? อามนฺตาฯ โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย , โพธิสโตฺต กสฺสปสฺส ภควโต สาวโกติ? น  เหวํ วตฺตเพฺพ…เป.…ฯ</p>


<p>จิโตฺต  คหปติ หตฺถโก อาฬวโก ภควโต ปาวจเน โอกฺกนฺตนิยาโม จริตพฺรหฺมจริโย, จิโตฺต คหปติ หตฺถโก อาฬวโก ภควโต สาวโกติ? อามนฺตาฯ โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย, โพธิสโตฺต กสฺสปสฺส ภควโต สาวโกติ? น เหวํ วตฺตเพฺพ…เป.…ฯ</p>


<p>โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย, น จ กสฺสปสฺส ภควโต สาวโกติ? อามนฺตาฯ อายสฺมา อานโนฺท ภควโต ปาวจเน โอกฺกนฺตนิยาโม จริตพฺรหฺมจริโย, น จ ภควโต สาวโกติ? น เหวํ วตฺตเพฺพ…เป.…ฯ</p>


<p>โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย, น จ กสฺสปสฺส ภควโต สาวโกติ? อามนฺตาฯ จิโตฺต คหปติ หตฺถโก อาฬวโก ภควโต ปาวจเน โอกฺกนฺตนิยาโม จริตพฺรหฺมจริโย, น จ ภควโต สาวโกติ? น เหวํ วตฺตเพฺพ…เป.…ฯ</p>


<p>โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย, น จ กสฺสปสฺส ภควโต สาวโกติ? อามนฺตาฯ สาวโก ชาติํ วีติวโตฺต อสาวโก โหตีติ? น เหวํ วตฺตเพฺพ…เป.…ฯ</p>


<p> น  วตฺตพฺพํ – ‘‘โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย’’ติ? อามนฺตาฯ นนุ วุตฺตํ ภควตา  – ‘‘กสฺสเป อหํ, อานนฺท, ภควติ พฺรหฺมจริยํ อจริํ อายติํ สโมฺพธายา’’ติ! อเตฺถว สุตฺตโนฺตติ? อามนฺตา ฯ เตน หิ น วตฺตพฺพํ – ‘‘โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย’’ติฯ</p>


<p>โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ? อามนฺตาฯ นนุ วุตฺตํ ภควตา –</p>


<p>
‘‘สพฺพาภิภู สพฺพวิทูหมสฺมิ,  
  
สเพฺพสุ ธเมฺมสุ อนุปลิโตฺต;  
  
สพฺพญฺชโห  
ตณฺหกฺขเย วิมุโตฺต,  
  
สยํ อภิญฺญาย กมุทฺทิเสยฺยํฯ  
</p>
  
<p>
‘‘น เม อาจริโย อตฺถิ, สทิโส เม น วิชฺชติ;  
  
สเทวกสฺมิํ โลกสฺมิํ, นตฺถิ เม ปฎิปุคฺคโลฯ  
</p>
  
<p>
‘‘อหญฺหิ อรหา โลเก, อหํ สตฺถา อนุตฺตโร;  
  
เอโกมฺหิ สมฺมาสมฺพุโทฺธ, สีติภูโตสฺมิ นิพฺพุโตฯ  
</p>
  
<p>
‘‘ธมฺมจกฺกํ ปวเตฺตตุํ, คจฺฉามิ กาสินํ ปุรํ;  
  
อนฺธีภูตสฺมิํ  
อนฺธภูตสฺมิํ (สี. สฺยา. กํ. ปี.)  
โลกสฺมิํ, อาหญฺฉํ  
อาหญฺญิํ (ก.)  
อมตทุนฺทุภิ’’นฺติ  
ทุทฺรภินฺติ (ก.)  
ฯ  
</p>
  
<p>‘‘ยถา โข ตฺวํ, อาวุโส, ปฎิชานาสิ, อรหสิ อนนฺตชิโน’’ติ?</p>


<p>
‘‘มาทิสา เว ชินา โหนฺติ, เย ปตฺตา อาสวกฺขยํ;  
  
ชิตา เม ปาปกา ธมฺมา, ตสฺมาหํ อุปก ชิโน’’ติ  
มหาว. ๑๑; ม. นิ. ๑.๒๘๕; ๒.๓๔๑  
ฯ  
</p>
  
<p>อเตฺถว สุตฺตโนฺตติ? อามนฺตาฯ เตน  หิ น วตฺตพฺพํ – ‘‘โพธิสโตฺต กสฺสปสฺส  ภควโต ปาวจเน โอกฺกนฺตนิยาโม จริตพฺรหฺมจริโย’’ติฯ</p>


<p>โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโยติ? อามนฺตาฯ นนุ วุตฺตํ ภควตา – ‘‘‘อิทํ ทุกฺขํ อริยสจฺจ’นฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา  อุทปาทิ, วิชฺชา อุทปาทิ, อาโลโก อุทปาทิฯ ‘ตํ โข ปนิทํ ทุกฺขํ อริยสจฺจํ ปริเญฺญยฺย’นฺติ เม, ภิกฺขเว…เป.… ปริญฺญาตนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ…เป.… อาโลโก อุทปาทิฯ ‘อิทํ ทุกฺขสมุทยํ อริยสจฺจ’นฺติ เม, ภิกฺขเว…เป.… ‘ตํ โข ปนิทํ ทุกฺขสมุทยํ  อริยสจฺจํ ปหาตพฺพ’นฺติ เม, ภิกฺขเว…เป.… ปหีนนฺติ เม, ภิกฺขเว…เป.… ‘อิทํ ทุกฺขนิโรธํ  อริยสจฺจ’นฺติ เม, ภิกฺขเว…เป.… ‘ตํ โข ปนิทํ ทุกฺขนิโรธํ  อริยสจฺจํ สจฺฉิกาตพฺพ’นฺติ เม, ภิกฺขเว…เป.… สจฺฉิกตนฺติ เม, ภิกฺขเว…เป.… ‘อิทํ ทุกฺขนิโรธคามินี ปฎิปทา อริยสจฺจ’นฺติ เม, ภิกฺขเว…เป.… ‘ตํ โข ปนิทํ ทุกฺขนิโรธคามินี ปฎิปทา อริยสจฺจํ ภาเวตพฺพ’นฺติ เม, ภิกฺขเว…เป.… ภาวิตนฺติ เม, ภิกฺขเว, ปุเพฺพ อนนุสฺสุเตสุ ธเมฺมสุ จกฺขุํ อุทปาทิ, ญาณํ อุทปาทิ, ปญฺญา อุทปาทิ, วิชฺชา อุทปาทิ, อาโลโก อุทปาที’’ติ ฯ อเตฺถว สุตฺตโนฺตติ? อามนฺตาฯ เตน หิ น วตฺตพฺพํ – ‘‘โพธิสโตฺต กสฺสปสฺส ภควโต ปาวจเน โอกฺกนฺตนิยาโม จริตพฺรหฺมจริโย’’ติฯ</p>

</p>


<h2>๔. จตุตฺถวโคฺค</h2>
<h3>(๔๑) ๙. อปราปิ สมนฺนาคตกถา</h3>
<p> อรหตฺตสจฺฉิกิริยาย  ปฎิปโนฺน ปุคฺคโล ตีหิ ผเลหิ สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล จตูหิ ผเสฺสหิ  จตูหิ เวทนาหิ จตูหิ สญฺญาหิ จตูหิ เจตนาหิ จตูหิ จิเตฺตหิ จตูหิ สทฺธาหิ จตูหิ วีริเยหิ จตูหิ สตีหิ จตูหิ สมาธีหิ จตูหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามิผลสจฺฉิกิริยาย ปฎิปโนฺน ปุคฺคโล ทฺวีหิ ผเลหิ สมนฺนาคโตติ? อามนฺตาฯ อนาคามิผลสจฺฉิกิริยาย ปฎิปโนฺน ปุคฺคโล ตีหิ ผเสฺสหิ ตีหิ เวทนาหิ…เป.… ตีหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>สกทาคามิผลสจฺฉิกิริยาย  ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ สกทาคามิผลสจฺฉิกิริยาย ปฎิปโนฺน ปุคฺคโล ทฺวีหิ ผเสฺสหิ ทฺวีหิ เวทนาหิ…เป.… ทฺวีหิ ปญฺญาหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อรหตฺตสจฺฉิกิริยาย  ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล โสตาปโนฺน สตฺตกฺขตฺตุปรโม, โกลโงฺกโล, เอกพีชีติ? น เหวํ วตฺตเพฺพ…เป.…ฯ</p>


<p>อรหตฺตสจฺฉิกิริยาย  ปฎิปโนฺน ปุคฺคโล สกทาคามิผเลน สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล สกทาคามีติ? น เหวํ วตฺตเพฺพ…เป.…ฯ</p>


<p>อรหตฺตสจฺฉิกิริยาย ปฎิปโนฺน ปุคฺคโล อนาคามิผเลน สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล อนาคามี อนฺตราปรินิพฺพายี, อุปหจฺจปรินิพฺพายี, อสงฺขารปรินิพฺพายี, สสงฺขารปรินิพฺพายี, อุทฺธํโสโต อกนิฎฺฐคามีติ? น เหวํ วตฺตเพฺพ…เป.…ฯ</p>


<p>อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตา ฯ อนาคามิผลสจฺฉิกิริยาย ปฎิปโนฺน ปุคฺคโล โสตาปโนฺน สตฺตกฺขตฺตุปรโม, โกลโงฺกโล, เอกพีชีติ? น เหวํ วตฺตเพฺพ…เป.…ฯ</p>


<p>อนาคามิผลสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโตติ? อามนฺตาฯ อนาคามิผลสจฺฉิกิริยาย ปฎิปโนฺน ปุคฺคโล สกทาคามีติ? น เหวํ วตฺตเพฺพ…เป.…ฯ</p>


<p>สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ สกทาคามิผลสจฺฉิกิริยาย ปฎิปโนฺน ปุคฺคโล โสตาปโนฺน สตฺตกฺขตฺตุปรโม, โกลโงฺกโล, เอกพีชีติ? น เหวํ วตฺตเพฺพ…เป.…ฯ</p>


<p> โสตาปตฺติผเลน สมนฺนาคโต โสตาปโนฺนติ วตฺตโพฺพติ? อามนฺตา ฯ อรหตฺตสจฺฉิกิริยาย ปฎิปโนฺน ปุคฺคโล โสตาปตฺติผเลน  สมนฺนาคโตติ? อามนฺตาฯ เสฺวว อรหตฺตสจฺฉิกิริยาย ปฎิปโนฺน ปุคฺคโล, โส โสตาปโนฺนติ? น เหวํ วตฺตเพฺพ…เป.…ฯ</p>


<p>สกทาคามิผเลน  สมนฺนาคโต สกทาคามีติ วตฺตโพฺพติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโตติ? อามนฺตาฯ เสฺวว อรหตฺตสจฺฉิกิริยาย ปฎิปโนฺน ปุคฺคโล, โส สกทาคามีติ? น เหวํ วตฺตเพฺพ…เป.…ฯ</p>


<p>อนาคามิผเลน สมนฺนาคโต อนาคามีติ วตฺตโพฺพติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล อนาคามิผเลน สมนฺนาคโตติ? อามนฺตา ฯ เสฺวว อรหตฺตสจฺฉิกิริยาย ปฎิปโนฺน ปุคฺคโล, โส อนาคามีติ? น เหวํ วตฺตเพฺพ…เป.…ฯ</p>


<p>โสตาปตฺติผเลน สมนฺนาคโต โสตาปโนฺนติ วตฺตโพฺพติ? อามนฺตาฯ อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ เสฺวว อนาคามิผลสจฺฉิกิริยาย ปฎิปโนฺน ปุคฺคโล, โส โสตาปโนฺนติ? น เหวํ วตฺตเพฺพ…เป.…ฯ</p>


<p>สกทาคามิผเลน สมนฺนาคโต สกทาคามีติ วตฺตโพฺพติ? อามนฺตาฯ อนาคามิผลสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโตติ? อามนฺตาฯ เสฺวว อนาคามิผลสจฺฉิกิริยาย ปฎิปโนฺน ปุคฺคโล, โส สกทาคามีติ? น เหวํ วตฺตเพฺพ…เป.…ฯ</p>


<p>โสตาปตฺติผเลน สมนฺนาคโต โสตาปโนฺนติ วตฺตโพฺพติ? อามนฺตา ฯ สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ เสฺวว สกทาคามิผลสจฺฉิกิริยาย ปฎิปโนฺน ปุคฺคโล, โส โสตาปโนฺนติ? น เหวํ วตฺตเพฺพ…เป.…ฯ</p>


<p> อรหตฺตสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ นนุ อรหตฺตสจฺฉิกิริยาย ปฎิปโนฺน ปุคฺคโล โสตาปตฺติผลํ วีติวโตฺตติ? อามนฺตาฯ หญฺจิ อรหตฺตสจฺฉิกิริยาย ปฎิปโนฺน ปุคฺคโล โสตาปตฺติผลํ วีติวโตฺต, โน จ วต เร วตฺตเพฺพ – ‘‘อรหตฺตสจฺฉิกิริยาย  ปฎิปโนฺน ปุคฺคโล โสตาปตฺติผเลน สมนฺนาคโต’’ติฯ</p>


<p>อรหตฺตสจฺฉิกิริยาย   ปฎิปโนฺน ปุคฺคโล โสตาปตฺติผลํ วีติวโตฺต, เตน สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล โสตาปตฺติมคฺคํ วีติวโตฺต, สกฺกายทิฎฺฐิํ วิจิกิจฺฉํ สีลพฺพตปรามาสํ อปายคมนียํ ราคํ อปายคมนียํ โทสํ อปายคมนียํ โมหํ วีติวโตฺต, เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อรหตฺตสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโตติ? อามนฺตาฯ นนุ อรหตฺตสจฺฉิกิริยาย ปฎิปโนฺน ปุคฺคโล สกทาคามิผลํ วีติวโตฺตติ? อามนฺตาฯ หญฺจิ อรหตฺตสจฺฉิกิริยาย ปฎิปโนฺน ปุคฺคโล สกทาคามิผลํ วีติวโตฺต, โน จ วต เร วตฺตเพฺพ – ‘‘อรหตฺตสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโต’’ติฯ</p>


<p>อรหตฺตสจฺฉิกิริยาย  ปฎิปโนฺน ปุคฺคโล สกทาคามิผลํ วีติวโตฺต, เตน สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล สกทาคามิมคฺคํ วีติวโตฺต, โอฬาริกํ กามราคํ โอฬาริกํ พฺยาปาทํ วีติวโตฺต, เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อรหตฺตสจฺฉิกิริยาย ปฎิปโนฺน ปุคฺคโล อนาคามิผเลน สมนฺนาคโตติ? อามนฺตาฯ นนุ อรหตฺตสจฺฉิกิริยาย ปฎิปโนฺน ปุคฺคโล อนาคามิผลํ วีติวโตฺตติ? อามนฺตาฯ หญฺจิ อรหตฺตสจฺฉิกิริยาย ปฎิปโนฺน ปุคฺคโล อนาคามิผลํ วีติวโตฺต, โน จ วต เร วตฺตเพฺพ – ‘‘อรหตฺตสจฺฉิกิริยาย ปฎิปโนฺน ปุคฺคโล อนาคามิผเลน สมนฺนาคโต’’ติฯ</p>


<p>อรหตฺตสจฺฉิกิริยาย  ปฎิปโนฺน ปุคฺคโล อนาคามิผลํ วีติวโตฺต, เตน สมนฺนาคโตติ? อามนฺตาฯ อรหตฺตสจฺฉิกิริยาย ปฎิปโนฺน ปุคฺคโล อนาคามิมคฺคํ วีติวโตฺต, อณุสหคตํ กามราคํ อณุสหคตํ พฺยาปาทํ วีติวโตฺต, เตน สมนฺนาคโตติ? น เหวํ วตฺตเพฺพ…เป.…ฯ</p>


<p> อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ นนุ อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติผลํ วีติวโตฺตติ? อามนฺตาฯ หญฺจิ อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติผลํ  วีติวโตฺต, โน  จ วต เร วตฺตเพฺพ – ‘‘อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโต’’ติฯ</p>


<p>อนาคามิผลสจฺฉิกิริยาย  ปฎิปโนฺน ปุคฺคโล โสตาปตฺติผลํ วีติวโตฺต, เตน สมนฺนาคโตติ? อามนฺตาฯ อนาคามิผลสจฺฉิกิริยาย ปฎิปโนฺน ปุคฺคโล โสตาปตฺติมคฺคํ วีติวโตฺต, สกฺกายทิฎฺฐิํ…เป.… อปายคมนียํ โมหํ วีติวโตฺต, เตน สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามิผลสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโตติ? อามนฺตาฯ นนุ อนาคามิผลสจฺฉิกิริยาย ปฎิปโนฺน ปุคฺคโล สกทาคามิผลํ วีติวโตฺตติ? อามนฺตาฯ หญฺจิ อนาคามิผลสจฺฉิกิริยาย ปฎิปโนฺน ปุคฺคโล สกทาคามิผลํ วีติวโตฺต, โน จ วต เร วตฺตเพฺพ – ‘‘อนาคามิผลสจฺฉิกิริยาย ปฎิปโนฺน ปุคฺคโล สกทาคามิผเลน สมนฺนาคโต’’ติฯ</p>


<p>อนาคามิผลสจฺฉิกิริยาย ปฎิปโนฺน ปุคฺคโล สกทาคามิผลํ วีติวโตฺต, เตน สมนฺนาคโตติ? อามนฺตา ฯ อนาคามิผลสจฺฉิกิริยาย ปฎิปโนฺน ปุคฺคโล สกทาคามิมคฺคํ วีติวโตฺต, โอฬาริกํ กามราคํ โอฬาริกํ พฺยาปาทํ วีติวโตฺต, เตน สมนฺนาคโตติ? น เหวํ วตฺตเพฺพ…เป.…ฯ</p>


<p> สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโตติ? อามนฺตาฯ นนุ สกทาคามิผลสจฺฉิกิริยาย  ปฎิปโนฺน ปุคฺคโล โสตาปตฺติผลํ วีติวโตฺตติ? อามนฺตาฯ หญฺจิ สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผลํ วีติวโตฺต, โน จ วต เร วตฺตเพฺพ – ‘‘สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโต’’ติฯ</p>


<p>สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผลํ วีติวโตฺต, เตน สมนฺนาคโตติ? อามนฺตาฯ สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติมคฺคํ วีติวโตฺต , สกฺกายทิฎฺฐิํ…เป.… อปายคมนียํ โมหํ วีติวโตฺต, เตน สมนฺนาคโตติ? น เหวํ วตฺตเพฺพ…เป.…ฯ</p>


<p> น วตฺตพฺพํ – ‘‘อรหตฺตสจฺฉิกิริยาย ปฎิปโนฺน ปุคฺคโล ตีหิ ผเลหิ สมนฺนาคโต’’ติ? อามนฺตาฯ นนุ อรหตฺตสจฺฉิกิริยาย ปฎิปเนฺนน ปุคฺคเลน ตีณิ ผลานิ ปฎิลทฺธานิ, เตหิ จ อปริหีโนติ? อามนฺตาฯ หญฺจิ อรหตฺตสจฺฉิกิริยาย ปฎิปเนฺนน ปุคฺคเลน ตีณิ ผลานิ ปฎิลทฺธานิ เตหิ  จ อปริหีโน, เตน วต เร วตฺตเพฺพ – ‘‘อรหตฺตสจฺฉิกิริยาย ปฎิปโนฺน ปุคฺคโล ตีหิ ผเลหิ สมนฺนาคโต’’ติฯ</p>


<p>น วตฺตพฺพํ – ‘‘อนาคามิผลสจฺฉิกิริยาย ปฎิปโนฺน ปุคฺคโล ทฺวีหิ ผเลหิ สมนฺนาคโต’’ติ? อามนฺตาฯ นนุ อนาคามิผลสจฺฉิกิริยาย ปฎิปเนฺนน ปุคฺคเลน  เทฺว ผลานิ ปฎิลทฺธานิ, เตหิ จ อปริหีโนติ? อามนฺตาฯ หญฺจิ อนาคามิผลสจฺฉิกิริยาย ปฎิปเนฺนน ปุคฺคเลน เทฺว ผลานิ ปฎิลทฺธานิ เตหิ จ อปริหีโน, เตน วต  เร วตฺตเพฺพ – ‘‘อนาคามิผลสจฺฉิกิริยาย ปฎิปโนฺน ปุคฺคโล ทฺวีหิ ผเลหิ สมนฺนาคโต’’ติฯ</p>


<p>น วตฺตพฺพํ – ‘‘สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโต’’ติ? อามนฺตาฯ นนุ สกทาคามิผลสจฺฉิกิริยาย ปฎิปเนฺนน ปุคฺคเลน โสตาปตฺติผลํ ปฎิลทฺธํ, เตน จ อปริหีโนติ? อามนฺตาฯ หญฺจิ สกทาคามิผลสจฺฉิกิริยาย ปฎิปเนฺนน ปุคฺคเลน โสตาปตฺติผลํ ปฎิลทฺธํ เตน จ อปริหีโน, เตน วต เร วตฺตเพฺพ – ‘‘สกทาคามิผลสจฺฉิกิริยาย ปฎิปโนฺน ปุคฺคโล โสตาปตฺติผเลน สมนฺนาคโต’’ติฯ</p>


<p> อรหตฺตสจฺฉิกิริยาย ปฎิปเนฺนน ปุคฺคเลน ตีณิ ผลานิ ปฎิลทฺธานิ เตหิ จ อปริหีโนติ, อรหตฺตสจฺฉิกิริยาย ปฎิปโนฺน ปุคฺคโล ตีหิ ผเลหิ สมนฺนาคโตติ? อามนฺตาฯ อรหตฺตสจฺฉิกิริยาย ปฎิปเนฺนน ปุคฺคเลน จตฺตาโร มคฺคา ปฎิลทฺธา เตหิ จ อปริหีโนติ, อรหตฺตสจฺฉิกิริยาย ปฎิปโนฺน ปุคฺคโล จตูหิ มเคฺคหิ สมนฺนาคโตติ? น เหวํ วตฺตเพฺพ…เป.…ฯ</p>


<p>อนาคามิผลสจฺฉิกิริยาย ปฎิปเนฺนน ปุคฺคเลน เทฺว ผลานิ ปฎิลทฺธานิ เตหิ จ อปริหีโนติ , อนาคามิผลสจฺฉิกิริยาย ปฎิปโนฺน ปุคฺคโล ทฺวีหิ ผเลหิ สมนฺนาคโตติ? อามนฺตาฯ อนาคามิผลสจฺฉิกิริยาย ปฎิปเนฺนน ปุคฺคเลน ตโย มคฺคา ปฎิลทฺธา เตหิ จ อปริหีโนติ, อนาคามิผลสจฺฉิกิริยาย ปฎิปโนฺน ปุคฺคโล ตีหิ  มเคฺคหิ สมนฺนาคโตติ? น เหวํ วตฺตเพฺพ…เป.…ฯ</p>


<p>สกทาคามิผลสจฺฉิกิริยาย ปฎิปเนฺนน ปุคฺคเลน โสตาปตฺติผลํ ปฎิลทฺธํ เตน จ อปริหีโนติ, สกทาคามิผลสจฺฉิกิริยาย  ปฎิปโนฺน ปุคฺคโล  โสตาปตฺติผเลน สมนฺนาคโตติ? อามนฺตาฯ สกทาคามิผลสจฺฉิกิริยาย ปฎิปเนฺนน ปุคฺคเลน เทฺว มคฺคา ปฎิลทฺธา เตหิ จ อปริหีโนติ, สกทาคามิผลสจฺฉิกิริยาย ปฎิปโนฺน ปุคฺคโล ทฺวีหิ มเคฺคหิ สมนฺนาคโตติ? น เหวํ วตฺตเพฺพ…เป.…ฯ</p>

</p>


<h2>๔. จตุตฺถวโคฺค</h2>
<h3>(๔๒) ๑๐. สพฺพสํโยชนปฺปหานกถา</h3>
<p> สพฺพสํโยชนานํ ปหานํ อรหตฺตนฺติ? อามนฺตาฯ อรหตฺตมเคฺคน สเพฺพ สํโยชนา ปหียนฺตีติ? น เหวํ วตฺตเพฺพ…เป.…ฯ</p>


<p>อรหตฺตมเคฺคน สเพฺพ สํโยชนา ปหียนฺตีติ? อามนฺตาฯ อรหตฺตมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ปชหตีติ? น เหวํ วตฺตเพฺพ…เป.…ฯ</p>


<p>อรหตฺตมเคฺคน สกฺกายทิฎฺฐิํ วิจิกิจฺฉํ สีลพฺพตปรามาสํ ปชหตีติ? อามนฺตาฯ นนุ ติณฺณํ สํโยชนานํ ปหานํ โสตาปตฺติผลํ วุตฺตํ ภควตาติ? อามนฺตาฯ หญฺจิ ติณฺณํ สํโยชนานํ ปหานํ โสตาปตฺติผลํ วุตฺตํ ภควตา, โน จ วต เร วตฺตเพฺพ – ‘‘อรหตฺตมเคฺคน สเพฺพ สํโยชนา ปหียนฺตี’’ติฯ</p>


<p> อรหตฺตมเคฺคน   สเพฺพ สํโยชนา ปหียนฺตีติ? อามนฺตาฯ อรหตฺตมเคฺคน โอฬาริกํ กามราคํ โอฬาริกํ พฺยาปาทํ ปชหตีติ? น เหวํ วตฺตเพฺพ…เป.…ฯ</p>


<p> อรหตฺตมเคฺคน  โอฬาริกํ กามราคํ โอฬาริกํ พฺยาปาทํ ปชหตีติ? อามนฺตาฯ นนุ กามราคพฺยาปาทานํ ตนุภาวํ สกทาคามิผลํ วุตฺตํ ภควตาติ? อามนฺตาฯ หญฺจิ กามราคพฺยาปาทานํ ตนุภาวํ สกทาคามิผลํ วุตฺตํ ภควตา, โน จ วต เร วตฺตเพฺพ – ‘‘อรหตฺตมเคฺคน สเพฺพ สํโยชนา ปหียนฺตี’’ติฯ</p>


<p>อรหตฺตมเคฺคน  สเพฺพ สํโยชนา ปหียนฺตีติ? อามนฺตาฯ อรหตฺตมเคฺคน อณุสหคตํ กามราคํ อณุสหคตํ พฺยาปาทํ ปชหตีติ? น เหวํ วตฺตเพฺพ…เป.…ฯ</p>


<p> อรหตฺตมเคฺคน อณุสหคตํ กามราคํ อณุสหคตํ พฺยาปาทํ ปชหตีติ? อามนฺตาฯ นนุ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตาติ? อามนฺตาฯ หญฺจิ กามราคพฺยาปาทานํ อนวเสสปฺปหานํ อนาคามิผลํ วุตฺตํ ภควตา, โน จ วต เร วตฺตเพฺพ – ‘‘อรหตฺตมเคฺคน สเพฺพ สํโยชนา ปหียนฺตี’’ติฯ</p>


<p>อรหตฺตมเคฺคน สเพฺพ สํโยชนา ปหียนฺตีติ? อามนฺตาฯ นนุ รูปราคอรูปราคมานอุทฺธจฺจอวิชฺชาย อนวเสสปฺปหานํ  อรหตฺตํ วุตฺตํ ภควตาติ? อามนฺตาฯ หญฺจิ รูปราคอรูปราคมานอุทฺธจฺจอวิชฺชาย อนวเสสปฺปหานํ อรหตฺตํ วุตฺตํ ภควตา, โน จ วต เร วตฺตเพฺพ – ‘‘อรหตฺตมเคฺคน สเพฺพ สํโยชนา ปหียนฺตี’’ติฯ</p>


<p> น วตฺตพฺพํ – ‘‘สพฺพสํโยชนานํ ปหานํ อรหตฺต’’นฺติ? อามนฺตาฯ นนุ อรหโต สเพฺพ สํโยชนา ปหีนาติ? อามนฺตา ฯ หญฺจิ อรหโต สเพฺพ สํโยชนา ปหีนา, เตน วต เร วตฺตเพฺพ – ‘‘สพฺพสํโยชนานํ ปหานํ อรหตฺต’’นฺติฯ</p>

</p>

</p>


<p>ตสฺสุทฺทานํ –</p>


<p>คิหิสฺส  อรหา, สห อุปปตฺติยา อรหา, อรหโต สเพฺพ ธมฺมา อนาสวา, อรหา จตูหิ ผเลหิ สมนฺนาคโต, เอวเมวํ ฉหิ อุเปกฺขาหิ, โพธิยา พุโทฺธ, สลกฺขณสมนฺนาคโต, โพธิสโตฺต โอกฺกนฺตนิยาโม จริตพฺรหฺมจริโย, ปฎิปนฺนโก ผเลน สมนฺนาคโต, สพฺพสํโยชนานํ ปหานํ อรหตฺตนฺติฯ</p>





