<h1>๑๑. ติกวโคฺค</h1>
<h3>๑. ราคสุตฺตํ</h3>
<p> ‘‘ตโยเม   , ภิกฺขเว, ธมฺมาฯ กตเม ตโย? ราโค, โทโส, โมโหฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? ราคสฺส  ปหานาย อสุภา ภาเวตพฺพา, โทสสฺส ปหานาย เมตฺตา ภาเวตพฺพา, โมหสฺส ปหานาย ปญฺญา ภาเวตพฺพาฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ ปฐมํฯ</p>


<h3>๒. ทุจฺจริตสุตฺตํ</h3>
<p> ‘‘ตโยเม, ภิกฺขเว, ธมฺมาฯ กตเม ตโย? กายทุจฺจริตํ, วจีทุจฺจริตํ, มโนทุจฺจริตํฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? กายทุจฺจริตสฺส ปหานาย กายสุจริตํ ภาเวตพฺพํ, วจีทุจฺจริตสฺส ปหานาย วจีสุจริตํ ภาเวตพฺพํ, มโนทุจฺจริตสฺส ปหานาย มโนสุจริตํ ภาเวตพฺพํฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ ทุติยํฯ</p>


<h3>๓. วิตกฺกสุตฺตํ</h3>
<p> ‘‘ตโยเม, ภิกฺขเว, ธมฺมาฯ กตเม ตโย? กามวิตโกฺก, พฺยาปาทวิตโกฺก, วิหิํสาวิตโกฺกฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? กามวิตกฺกสฺส ปหานาย เนกฺขมฺมวิตโกฺก ภาเวตโพฺพ, พฺยาปาทวิตกฺกสฺส  ปหานาย อพฺยาปาทวิตโกฺก ภาเวตโพฺพ, วิหิํสาวิตกฺกสฺส ปหานาย  อวิหิํสาวิตโกฺก ภาเวตโพฺพฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ ตติยํฯ</p>


<h3>๔. สญฺญาสุตฺตํ</h3>
<p> ‘‘ตโยเม , ภิกฺขเว, ธมฺมาฯ กตเม ตโย? กามสญฺญา, พฺยาปาทสญฺญา, วิหิํสาสญฺญาฯ อิเม  โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? กามสญฺญาย ปหานาย เนกฺขมฺมสญฺญา ภาเวตพฺพา, พฺยาปาทสญฺญาย ปหานาย อพฺยาปาทสญฺญา ภาเวตพฺพา, วิหิํสาสญฺญาย ปหานาย อวิหิํสาสญฺญา ภาเวตพฺพาฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ จตุตฺถํฯ</p>


<h3>๕. ธาตุสุตฺตํ</h3>
<p> ‘‘ตโยเม, ภิกฺขเว, ธมฺมาฯ กตเม ตโย? กามธาตุ, พฺยาปาทธาตุ, วิหิํสาธาตุฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? กามธาตุยา ปหานาย เนกฺขมฺมธาตุ ภาเวตพฺพา, พฺยาปาทธาตุยา ปหานาย อพฺยาปาทธาตุ ภาเวตพฺพา, วิหิํสาธาตุยา ปหานาย อวิหิํสาธาตุ ภาเวตพฺพาฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ ปญฺจมํฯ</p>


<h3>๖. อสฺสาทสุตฺตํ</h3>
<p> ‘‘ตโยเม, ภิกฺขเว, ธมฺมาฯ กตเม ตโย? อสฺสาททิฎฺฐิ, อตฺตานุทิฎฺฐิ, มิจฺฉาทิฎฺฐิฯ อิเม โข, ภิกฺขเว, ตโย ธมฺมาฯ อิเมสํ โข , ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? อสฺสาททิฎฺฐิยา ปหานาย อนิจฺจสญฺญา ภาเวตพฺพา, อตฺตานุทิฎฺฐิยา ปหานาย อนตฺตสญฺญา ภาเวตพฺพา, มิจฺฉาทิฎฺฐิยา ปหานาย สมฺมาทิฎฺฐิ ภาเวตพฺพา ฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ ฉฎฺฐํฯ</p>


<h3>๗. อรติสุตฺตํ</h3>
<p> ‘‘ตโยเม , ภิกฺขเว, ธมฺมาฯ กตเม ตโย? อรติ, วิหิํสา , อธมฺมจริยาฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ  ธมฺมานํ ปหานาย ตโย ธมฺมา ภาเวตพฺพาฯ กตเม ตโย? อรติยา ปหานาย มุทิตา ภาเวตพฺพา, วิหิํสาย ปหานาย อวิหิํสา ภาเวตพฺพา, อธมฺมจริยาย ปหานาย ธมฺมจริยา ภาเวตพฺพาฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ สตฺตมํฯ</p>


<h3>๘. สนฺตุฎฺฐิตาสุตฺตํ</h3>
<p> ‘‘ตโยเม, ภิกฺขเว, ธมฺมาฯ กตเม ตโย? อสนฺตุฎฺฐิตา, อสมฺปชญฺญํ, มหิจฺฉตาฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? อสนฺตุฎฺฐิตาย ปหานาย สนฺตุฎฺฐิตา ภาเวตพฺพา, อสมฺปชญฺญสฺส ปหานาย สมฺปชญฺญํ ภาเวตพฺพํ, มหิจฺฉตาย ปหานาย อปฺปิจฺฉตา ภาเวตพฺพาฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ อฎฺฐมํฯ</p>


<h3>๙. โทวจสฺสตาสุตฺตํ</h3>
<p> ‘‘ตโยเม, ภิกฺขเว, ธมฺมาฯ กตเม ตโย? โทวจสฺสตา, ปาปมิตฺตตา, เจตโส วิเกฺขโปฯ อิเม โข, ภิกฺขเว, ตโย ธมฺมาฯ อิเมสํ  โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? โทวจสฺสตาย  ปหานาย โสวจสฺสตา ภาเวตพฺพา, ปาปมิตฺตตาย ปหานาย กลฺยาณมิตฺตตา ภาเวตพฺพา, เจตโส วิเกฺขปสฺส ปหานาย อานาปานสฺสติ ภาเวตพฺพาฯ อิเมสํ โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ นวมํฯ</p>


<h3>๑๐. อุทฺธจฺจสุตฺตํ</h3>
<p> ‘‘ตโยเม , ภิกฺขเว, ธมฺมาฯ กตเม ตโย? อุทฺธจฺจํ, อสํวโร, ปมาโทฯ อิเม โข, ภิกฺขเว, ตโย ธมฺมาฯ อิเมสํ โข, ภิกฺขเว, ติณฺณํ ธมฺมานํ ปหานาย ตโย ธมฺมา ภาเวตพฺพาฯ กตเม ตโย? อุทฺธจฺจสฺส ปหานาย สมโถ ภาเวตโพฺพ, อสํวรสฺส ปหานาย สํวโร ภาเวตโพฺพ, ปมาทสฺส ปหานาย อปฺปมาโท ภาเวตโพฺพฯ อิเมสํ  โข, ภิกฺขเว, ติณฺณํ ธมฺมานํ ปหานาย อิเม ตโย ธมฺมา ภาเวตพฺพา’’ติฯ ทสมํฯ</p>

</p>


<p>ตสฺสุทฺทานํ –</p>


<p>
ราคทุจฺจริตวิตกฺก, สญฺญา ธาตูติ วุจฺจติ;  
  
อสฺสาทอรติตุฎฺฐิ, ทุเว จ อุทฺธเจฺจน วโคฺคติฯ  
</p>
  
  
  
  
  