<h1>๑๐. อารุปฺปนิเทฺทสวณฺณนา</h1>
<h3>ปฐมารุปฺปวณฺณนา</h3>
<p> ติ   ‘‘จตฺตาโร อารุปฺปา’’ติ เอวํ อุทฺทิเฎฺฐสุ, นิทฺธารเณ เจตํ ภุมฺมํฯ เตเนวาห ติฯ ตตฺถ รูปวิเวเกน อรูปํ, อรูปเมว อารุปฺปํ ฌานํ, อิธ ปน ตทตฺถํ กมฺมฎฺฐานํ อธิเปฺปตํฯ ตํ ภาเวตุกาโม จตุตฺถชฺฌานํ อุปฺปาเทตีติ สมฺพโนฺธฯ นฺติ รูปเหตุฯ เหตุอโตฺถ หิ เอตฺถ -สโทฺท ‘‘กามาธิกรณ’’นฺติอาทีสุ (ม. นิ. ๑.๑๖๘-๑๖๙) วิยฯ ทณฺฑนเฎฺฐน ทโณฺฑ, มุคฺคราทิฯ ปรปีฬาธิปฺปาเยน ตสฺส อาทานํ ฯ สตฺตานํ สสนเฎฺฐน  อาวุธํฯ ภณฺฑนํ ฯ วิโรโธ ฯ นานาวาโท นฺติ ยถาวุตฺตํ ทณฺฑาทานาทิกํฯ ติ อนวเสสโตฯ  อรูปภาเว, อารุเปฺป วา ภเวฯ ติ ทิฎฺฐาทีนวานํ รูปานํเยว, น อรูปานนฺติ อธิปฺปาโยฯ ติ วิกฺขมฺภนวเสน นิพฺพินฺทนตฺถายฯ ติ วิรชฺชนตฺถายฯ ติ นิรุชฺฌนตฺถายฯ สพฺพเมตํ สมติกฺกมํ สนฺธาย วุตฺตํฯ นฺติ -สเทฺทน อทินฺนาทานาทิกํ สพฺพํ รูปเหตุกํ อนตฺถํ สงฺคณฺหาติ, น อิธ ปาฬิยํ อาคตเมวาติ ทฎฺฐพฺพํฯ ติ ยถาวุตฺตาทีนวาธิกรณภาวโยคฺยํ ทเสฺสตุํ วุตฺตํ, โอฬาริกรูเปติ อโตฺถฯ นฺติ โทสํฯ ติ รูปสฺสฯ ติ วณฺณวิเสโส เอวาติ ตตฺถ ปวตฺตํ ปฎิภาคนิมิตฺตํ อุคฺฆาเฎตฺวา สิยา อากาสนิมิตฺตํ อุคฺคเหตุํ, น ปน ปริจฺฉินฺนากาสกสิณํ อุคฺฆาเฎตฺวาฯ ตสฺส หิ อุคฺฆาฎนา นาม รูปนิมิเตฺตเนว สิยาติ อาห ติฯ เกจิ ปน ‘‘อาโลกกสิณมฺปิ ฐเปตฺวา อฎฺฐสู’’ติ วทนฺติ, ตสฺส ปน ฐปเน การณํ น ทิสฺสติ, กรชรูปํ อติกฺกนฺตํ โหติ ตสฺส อนาลมฺพนโตฯ</p>


<p>ยทิ เอวํ กสฺมา ‘‘จตุตฺถชฺฌานวเสนา’’ติ วุตฺตํฯ นนุ ปฐมชฺฌานาทีนิปิ ตสฺส อนาลมฺพนวเสเนว ปวตฺตนฺติ ปฎิภาคนิมิตฺตารมฺมณตฺตา? สจฺจเมตํ, โอฬาริกงฺคปฺปหานโต ปน สนฺตสภาเวน  อาเนญฺชปฺปเตฺตน จตุตฺถชฺฌาเนน อติกฺกนฺตํ สุฎฺฐุ อติกฺกนฺตํ นาม โหตีติ ติ วุตฺตํ ฯ เกจิ ‘‘อสฺสาสปสฺสาสานํ นิรุชฺฌนโต, กามธาตุสมติกฺกมนโต จา’’ติ วทนฺติ, ตํ อการณํ, อิตเรสํ จิตฺตสมุฎฺฐานรูปานํ สมฺภวโต, เหฎฺฐิมชฺฌานานญฺจ อกามธาตุสํวตฺตนียโตฯ ติ กรชรูปปฎิภาคเมว นิมิตฺตคฺคาหสมฺภวโตฯ สทิสญฺจ นาม ตํ น โหติ, ตสฺมา กิํ ตสฺส สมติกฺกมเนนาติ อนุโยคํ สนฺธาย ติอาทิ วุตฺตํฯ ตตฺถ นฺติ กเถตุกมฺยตาปุจฺฉาฯ ติ โอปมฺมเตฺถ นิปาโตฯ นฺติ กาฬวณฺณาทินา กตปริกมฺมาย เลขาย จิตฺตํฯ นฺติ วิวรํฯ ติ ทูรโต ทิสฺวาฯ นฺติ สทิสรูปสณฺฐานสรปฺปโยคํฯ</p>


<p>ติ ‘‘มม จกฺขุ โสภนํ, มม กาโย ถิโร, มม ปริกฺขารา สุนฺทรา’’ติ เอวํ อารมฺมณกรณวเสนฯ ติ อตฺตโน อตฺตภาวรูเปน เจว อารมฺมณรูเปน จ สมนฺนาคตกาโลฯ ติ กสิณรูปสฺสปิฯ สามิอเตฺถ หิ อิทํ อุปโยควจนํฯ ภยสนฺตาสอทสฺสนกามตา วิย สมติกฺกมิตุกามตาติ โยชนาฯ อิทญฺจ ยถาวุตฺตานํ นิพฺพิทาวิราคนิโรธานํ สาธารณวจนํฯ เต หิ ตโย อเปกฺขิตฺวา ภยสนฺตาสอทสฺสนกามตา วุตฺตาฯ เอโก กิร สุนโข วเน สูกเรน ปหฎมโตฺต ปลาโต, โส อรูปทสฺสนเวลาย ภตฺตปจนอุกฺขลิํ ทูรโต ทิสฺวา สูกรสญฺญาย ภีโต อุตฺตสโนฺต ปลายิ, ปิสาจภีรุโก ปุริโส รตฺติภาเค อปริจิเต เทเส มตฺถกจฺฉินฺนํ ตาลกฺขนฺธํ ทิสฺวา ปิสาจสญฺญาย ภีโต อุตฺตสโนฺต มุจฺฉิโต ปปติ, ตํ สนฺธาย วุตฺตํ ติฯ</p>


<p> นฺติ ยถาวุตฺตํ โอปมฺมตฺถํ นิคเมโนฺต อาหฯ ติ โยคาวจโรฯ ตสฺมิํ ฌาเน อาทีนวํ ปสฺสตีติ สมฺพโนฺธฯ นฺติ กสิณรูปํฯ ติ อรูปชฺฌานโตฯ ตานิ หิ ‘‘เย เต สนฺตา วิโมกฺขา อติกฺกมฺม รูเป อารุปฺปา’’ติอาทีสุ (อ. นิ. ๘.๗๒; ๑๐.๙) สนฺตวิโมกฺขาติ อาคตาฯ สนฺตตาสิทฺธิ จสฺส อนุสฺสุติโต ทฎฺฐพฺพาฯ ติ -กาเรน เยน ปกาเรน เอตํ รูปาวจรจตุตฺถชฺฌานํ ทุวงฺคิกํ, เอวํ อารุปฺปานิปีติ  อุเปกฺขาจิเตฺตกคฺคตาวเสน ทุวงฺคิกตฺตํ ทเสฺสติ, น ตติยชฺฌาเน วิย ทุวงฺคิกตามตฺตํฯ นนุ เจตฺถาปิ ทุวงฺคิกตามตฺตเมว ภูมิเภทโตติ? นายํ โทโส อุปโมปเมยฺยภาวสฺส ภินฺนาธิกรณโตฯ</p>


<p>ติ ตสฺมิํ รูปาวจรจตุตฺถชฺฌาเนฯ นฺติ อเปกฺขํฯ ติ อาทีนวทสฺสเนน  ตสฺมิํ ฌาเน เขเปตฺวา, อนเปโกฺข หุตฺวาติ อโตฺถฯ สนฺตโต มนสิกรเณเนว ปณีตโต, สุขุมโต จ มนสิกาโร สิโทฺธ โหตีติ อาห ติฯ ติ ปเคว วฑฺฒิตํ, ตทา วฑฺฒนวเสน วา ปตฺถริตฺวาฯ ติ กสิณรูเปนฯ นฺติ รูปาวจรจตุตฺถชฺฌานสฺส อารมฺมณภูตํ ปถวีกสิณาทิกสิณรูปํ อปเนติฯ อุคฺฆาฎนวิธิํ ปน ทเสฺสโนฺต ติอาทิมาหฯ ตตฺถ ติ ปฎิสํหรติฯ ติ เอกํเสนฯ ติ เนว อุฎฺฐหติฯ ติ น วินิวฎฺฎติฯ ติ อิมสฺส กสิณรูปสฺสฯ นฺติ มนสิ อกรณํ อจินฺตนํฯ ติ ‘‘อากาโส อากาโส’’ติ ภาวนามนสิการญฺจ นิสฺสายฯ อิทํ วุตฺตํ โหติ – รูปาวจรจตุตฺถชฺฌานสฺส อารมฺมณภูตํ กสิณรูปํ น สเพฺพน สพฺพํ มนสิ กโรโต, เตน จ ผุโฎฺฐกาสํ ‘‘อากาโส อากาโส’’ติ มนสิ กโรโต ยทา ตํ ภาวนานุภาเวน อากาสํ หุตฺวา อุปฎฺฐาติ, ตทา โส กสิณํ อุคฺฆาเฎติ นาม, ตญฺจ เตน อุคฺฆาฎิตํ นาม โหตีติฯ เตนาห ติฯ นฺติ ติวิธเมฺปตํ  ปริยายภาวโตฯ</p>


<p>ติ กสฺมา วุตฺตํ? นนุ รูปาวจรปฐมชฺฌานสฺส อุปจารกฺขเณเยว นีวรณานิ วิกฺขมฺภิตานิ, ตโต ปฎฺฐาย จสฺส น เนสํ ปริยุฎฺฐานํฯ ยทิ สิยา, ฌานโต ปริหาเยยฺย? ยํ ปเนเก วทนฺติ ‘‘อเตฺถว สุขุมานิ อรูปชฺฌานวิกฺขมฺภเนยฺยานิ นีวรณานิ, ตานิ สนฺธาเยตํ วุตฺต’’นฺติ, ตํ เตสํ มติมตฺตํฯ น หิ มหคฺคตกุสเลสุ โลกุตฺตรกุสเลสุ วิย โอธิโส ปหานํ นาม อตฺถิฯ โย ปน รูปาวจเรหิ อารุปฺปานํ อุฬารผลตาทิวิเสโส, โส ภาวนาวิเสเสน สนฺตตรปณีตตรภาเวน เตสุเยว ปุริมปุริเมหิ ปจฺฉิมปจฺฉิมานํ  วิยาติ ทฎฺฐพฺพํฯ ‘‘วิกฺขมฺภนฺตี’’ติ ปน วจนํ วณฺณภณนวเสน วุตฺตํฯ ตถา หิ อญฺญตฺถาปิ เหฎฺฐา ปหีนานํ อุปริ ปหานํ วุจฺจติฯ เย ปน ‘‘สเพฺพ กุสลา ธมฺมา สเพฺพสํ อกุสลานํ ปฎิปกฺขาติ กตฺวา เอวํ วุตฺต’’นฺติ วทนฺติ, เตหิ ทุติยชฺฌานูปจาราทีสุ นีวรณวิกฺขมฺภนาวจนสฺส การณํ วตฺตพฺพํฯ ติ อากาสนิมิตฺตารมฺมณา สติ สมฺมา สูปฎฺฐิตา หุตฺวา ติฎฺฐติฯ สติสีเสน เจตฺถ อุปจารชฺฌานานุคุณานํ สทฺธาปญฺจมานํ สกิจฺจโยคํ ทเสฺสติฯ ติ อุปจารชฺฌาเนนฯ ติ รูปาวจรจตุตฺถชฺฌานํ สนฺธาย สมฺปิณฺฑนํฯ ตํ หิ อุเปกฺขาเวทนาสมฺปยุตฺตํฯ นฺติ ‘‘เสสานิ กามาวจรานี’’ติอาทิฯ ยํ อิธ วตฺตพฺพมวุตฺตํ, ตํ ปน  (วิสุทฺธิ. ๑.๕๑ อาทโย) วุตฺตนยานุสาเรน  เวทิตพฺพนฺติ อาห ติฯ</p>


<p>เอวํ ยํ ตตฺถ อวิสิฎฺฐํ, ตํ อติทิสิตฺวา อิทานิ วิสิฎฺฐํ ทเสฺสตุํ ติอาทิมาหฯ นฺติ โอคุณฺฐนสิวิกาทิยานานํ มุขํ ยานมุขํ, ปุโตฬิยา ขุทฺทกทฺวารสฺส มุขํ ปุโตฬิมุขํ, กุมฺภิมุขนฺติ ปเจฺจกํ มุข-สโทฺท สมฺพนฺธิตโพฺพฯ  ยานมุขาทิปริจฺฉินฺนํฯ ติ ปริกมฺมภูเตน มนสิกาเรน อุปจารชฺฌาเนนฯ ปริกมฺมํ อนุโลมํ อุปจาโรติ จ อนตฺถนฺตรเญฺหตํฯ  อรูปาวจรชฺฌานจกฺขุนาฯ</p>


<p> ติ รูปนิมิตฺตํ ทณฺฑาทานสมฺภวทสฺสนาทินา สเพฺพน รูปธเมฺมสุ, ปถวีกสิณาทิรูปนิมิเตฺตสุ, ตทารมฺมณชฺฌาเนสุ จ โทสทสฺสนากาเรน, เตสุ เอว วา รูปาทีสุ นิกนฺติปฺปหานอนาวชฺชิตุกามตาทินาฯ  อุตฺตรปทโลเปน ‘‘รูปูปปตฺติยา มคฺคํ ภาเวตี’’ติอาทีสุ (ธ. ส. ๑๖๐; วิภ. ๖๒๕) ยถา รูปภโว รูปํฯ ติ หิ รูปชฺฌานลาภีติ อโตฺถฯ  กสิณรูปํ  ปุริมปทโลเปน ยถา ‘‘เทวทโตฺต ทโตฺต’’ติฯ ติ กสิณรูปานิ ฌานจกฺขุนา ปสฺสตีติ อโตฺถฯ ติ ยสฺมา อุตฺตรปทโลเปน, ปุริมปทโลเปน จ ยถากฺกมํ รูปชฺฌานกสิณรูเปสุ รูปโวหาโร ทิสฺสติ, ตสฺมาฯ รูเป รูปชฺฌาเน ตํสหคตา สญฺญา ติ -สเทฺทน ยถาวุตฺตํ รูปาวจรชฺฌานํ สมฺปิเณฺฑติ, เตน  ปาฬิยํ ‘‘รูปสญฺญาน’’นฺติ สรูเปกเสเสน นิเทฺทโส กโตติ ทเสฺสติฯ ติ ชิคุจฺฉนโตฯ ติ ตปฺปฎิพนฺธฉนฺทราควิกฺขมฺภเนน นิโรธนโตฯ วุตฺตเมวตฺถํ ปากฎตรํ กาตุํ ติอาทิ วุตฺตํฯ ตสฺส สพฺพากาเรน วิราคา อนวเสสานํ นิโรธาติ เอวํ วา เอตฺถ โยชนา กาตพฺพาฯ</p>


<p>ติ อิทํ ยสฺมา อิมานิ ฌานานิ อารมฺมณาติกฺกเมน ปตฺตพฺพานิ, น องฺคาติกฺกเมนาติ กตฺวา วุตฺตํฯ ยสฺมา ปเนตฺถ สญฺญาสมติกฺกโม อารมฺมณสมติกฺกเมน วินา น โหติ, ตสฺมา ‘‘สมติกฺกนฺตาสุ จ สญฺญาสุ อารมฺมณํ สมติกฺกนฺตเมว โหตี’’ติ อาหฯ อวตฺวา วุโตฺตติ สมฺพโนฺธฯ ติอาทีสุ  กุสลสญฺญาวเสน สมาปนฺนคฺคหณํ, วิปากสญฺญาวเสน อุปปนฺนคฺคหณํ, กิริยาสญฺญาวเสน ทิฎฺฐธมฺมสุขวิหารคฺคหณํฯ อรหโต หิ ฌานานิ วิเสสโต ทิฎฺฐธมฺมสุขวิหาโรฯ ยทิ สญฺญาสมติกฺกมสฺส อนุนิปฺผาทิอารมฺมณสมติกฺกโม วิภเงฺค จ อวุโตฺต, อถ กสฺมา อิธ คหิโตติ อนุโยคํ สนฺธายาห ติอาทิฯ  ‘‘ตทารมฺมณสฺส เจตํ อธิวจน’’นฺติอาทินา วิภเงฺค วิย สญฺญาสมติกฺกมเมว อวตฺวาติ อธิปฺปาโยฯ</p>


<p> ติ ปฎิหนเนน วิสยีวิสยสโมธาเนนฯ ติอาทีสุ ปุริมํ ปุริมํ ปจฺฉิมสฺส ปจฺฉิมสฺส อตฺถวจนํ, ตสฺมา ปฎิฆสญฺญานํ อตฺถงฺคโม ฌานสมงฺคิกาเล อนุปฺปตฺตีติ ตสฺส อิเธว คหเณ การณํ อนุโยคมุเขน ทเสฺสตุํ ติอาทิ วุตฺตํฯ  ปฎิปชฺชนกานํฯ  ปฎิฆสญฺญานํฯ  ปฐมารุปฺปกถายํฯ  อตฺถงฺคมวเสนฯ</p>


<p>กิํ วา ปสํสากิตฺตเนน, ปฎิฆสญฺญานํ ปน อตฺถงฺคโม อิเธว วตฺตพฺพตฺตา วุโตฺตติ ทเสฺสตุํ ติอาทิ วุตฺตํฯ ตตฺถ สภาวธมฺมสฺส อภาโว นาม ปฎิปเกฺขน ปหีนตาย วา ปจฺจยาภาเวน วาฯ เตสุ รูปชฺฌานสมงฺคิโน ปฎิฆสญฺญานํ อภาโว ปจฺจยาภาวมเตฺตน, น ปฎิปกฺขาธิคเมนาติ ทเสฺสโนฺต อาห ติอาทิฯ ตตฺถ ติ ปฎิฆสญฺญา ฯ นฺติ รูปาวจรชฺฌานํฯ ติ สมาปชฺชิตฺวา วิหรนฺตสฺสฯ กิญฺจาปิ น สนฺตีติ โยชนาฯ ติ น ตทา ปฎิฆสญฺญา ปหีนภาเวน น สนฺติ นามฯ ตตฺถ การณมาห ติฯ นนุ จ ปฎิฆสญฺญาปิ อรูปธมฺมา เอวาติ โจทนํ สนฺธายาห ติฯ ติ อรูปภาวนมาหฯ นฺติ อวธาเรตุํฯ ติ อรูปชฺฌาเนฯ อาเนญฺชาภิสงฺขารวจนาทีหิ ฯ ‘‘เย เต สนฺตา วิโมกฺขา อติกฺกมฺม รูเป อารุปฺปา’’ติอาทินา (อ. นิ. ๘.๗๒; ๑๐.๙) ฯ</p>


<p> โทสทสฺสนปุพฺพกปฎิปกฺขภาวนาวเสน ปฎิฆสญฺญานํ สุปฺปหีนตฺตา มหตาปิ สเทฺทน อรูปสมาปตฺติโต น วุฎฺฐาติฯ ตถา ปน น สุปฺปหีนตฺตา สพฺพรูปาวจรสมาปตฺติโต วุฎฺฐานํ สิยา, ปฐมชฺฌานํ ปน อปฺปกมฺปิ สทฺทํ น สหตีติ ตํ สมาปนฺนสฺส สโทฺท กณฺฎโกติ  วุตฺตํฯ อารุปฺปภาวนาย อภาเว จุติโต อุทฺธํ อุปฺปตฺติรหานํ รูปสญฺญาปฎิฆสญฺญานํ ยาว อตฺตโน วิปากปฺปวตฺติ, ตาว อนุปฺปตฺติธมฺมตาปาทเนน สมติกฺกโม, อตฺถงฺคโม จ วุโตฺตฯ นานตฺตสญฺญาสุ ปน ยา ตสฺมิํ ภเว น อุปฺปชฺชนฺติ เอกนฺตรูปนิสฺสิตา, ตา อโนกาสตาย น อุปฺปชฺชนฺติ, น อารุปฺปภาวนาย นิวาริตตฺตา, อนิวาริตตฺตา จ กาจิ อุปฺปชฺชนฺติฯ ตสฺมา ตาสํ อมนสิกาโร อนาวชฺชนํ อปจฺจเวกฺขณํ, ชวนปฎิปาทเกน วา ภวงฺคมนสฺส อโนฺต อกรณํ อปฺปเวสนํ วุตฺตํฯ</p>


<p>เตน จ นานตฺตสญฺญามนสิการเหตูนํ รูปานํ สมติกฺกมา สมาธิสฺส ถิรภาวํ ทเสฺสตุํ ติอาทิ วุตฺตํฯ อปิจ อิเมหิ ตีหิ ปเทหิ อากาสานญฺจายตนสมาปตฺติยา วโณฺณ กถิโต โสตูนํ อุสฺสาหชนนตฺถํ, ปโลภนตฺถญฺจฯ เย หิ อกุสลา เอวํคาหิโน ‘‘สพฺพสฺสาทรหิเต อากาเส ปวตฺติตสญฺญาย โก อานิสํโส’’ติ, เต ตโต มิจฺฉาคาหโต นิวเตฺตตุํ ตีหิ ปเทหิ ฌานสฺส อานิสํโส กถิโตฯ ตํ หิ สุตฺวา เตสํ เอวํ ภวิสฺสติ ‘‘เอวํ สนฺตา กิรายํ สมาปตฺติ เอวํ ปณีตา, หนฺทสฺสา นิพฺพตฺตนตฺถํ อุสฺสาหํ กริสฺสามี’’ติฯ</p>


<p> ติ  อากาสสฺสฯ อุปฺปาโท เอว อโนฺต  ตถา ฯ สภาวธโมฺม หิ อหุตฺวา สมฺภวโต, หุตฺวา จ วินสฺสนโต อุทยวยปริจฺฉิโนฺนฯ อากาโส ปน อสภาวธมฺมตฺตา ตทุภยาภาวโต อนโนฺต วุโตฺตฯ อชฎากาสปริจฺฉินฺนากาสานํ อิธ อนธิเปฺปตตฺตา ติ อาหฯ กสิณํ อุคฺฆาฎียติ เอเตนาติ กสิณุคฺฆาโฎ, ตเทว ติ รูปวิเวกมตฺตคฺคหเณน ปริเจฺฉทสฺส อคฺคหณโต อนนฺตผรณากาเรน ปวตฺตปริกมฺมมนสิการวเสนาปิฯ ติ อคฺคหิตปริเจฺฉทตาย อนนฺตํ กตฺวา ปริกมฺมสมฺผสฺสปุพฺพเกน ฌานสมฺผเสฺสน ผุสติฯ ยถา ภิสคฺคเมว เภสชฺชํ, เอวํ  สํโยคปรสฺส ต-การสฺส จ-การํ กตฺวาฯ ฌานสฺส ปวตฺติฎฺฐานภาวโต อารมฺมณํ อธิฎฺฐานเฎฺฐน ติ วุตฺตํ, อธิฎฺฐานเฎฺฐ อายตน-สทฺทสฺส ทสฺสนโตฯ การณากรสญฺชาติเทสนิวาสเตฺถปิ อายตน-สโทฺท อิธ ยุชฺชเตวฯ</p>


<h3>วิญฺญาณญฺจายตนกถาวณฺณนา</h3>
<p> จิโณฺณ  จริโต ปคุณิกโต อาวชฺชนาทิลกฺขโณ วสีภาโว เอเตนาติ จิณฺณวสีภาโว, เตน ฯ รูปาวจรสญฺญํ อนติกฺกมิตฺวา อนธิคนฺตพฺพโต, ตํสหคตสญฺญามนสิการสมุทาจารสฺส หานภาคิยภาวาวหโต, ตํสมติกฺกเมเนว ตทเญฺญสํ สมติกฺกมิตพฺพานํ สมติกฺกมสิทฺธิโต จ วุตฺตํ ติฯ วีถิปฎิปนฺนาย ภาวนาย อุปรูปริวิเสสาวหภาวโต, ปณีตภาวสิทฺธิโต จ ปฐมารุปฺปโต ทุติยารุปฺปํ สนฺตตรสภาวนฺติ อาห ติ วกฺขติ หิ ‘‘สุปฺปณีตตรา โหนฺติ, ปจฺฉิมา ปจฺฉิมา อิธา’’ติ (วิสุทฺธิ. ๑.๒๙๐)ฯ นฺติ เกวลํ ‘‘อนนฺตํ อนนฺต’’นฺติ  น ภาเวตพฺพํ, ‘‘อนนฺตํ วิญฺญาณํ, อนนฺตํ วิญฺญาณ’’นฺติ ปน มนสิ กาตพฺพํ, ‘‘วิญฺญาณํ วิญฺญาณ’’นฺติ วาฯ</p>


<p>ติ ตสฺมิํ ปฐมารุปฺปวิญฺญาณสงฺขาเต วิญฺญาณนิมิเตฺตฯ ติ ภาวนาจิตฺตํ ปวเตฺตนฺตสฺสฯ ติ  กสิณุคฺฆาฎิมากาสํ ผริตฺวา ปวเตฺต ปฐมารุปฺปวิญฺญาเณ อารมฺมณภูเตฯ ติ อปฺปนาวเสน ปวตฺตติฯ สภาวธเมฺมปิ อารมฺมณสมติกฺกมภาวนาภาวโต อิทํ อปฺปนาปฺปตฺตํ โหติ จตุตฺถารุปฺปํ วิยฯ ติ เอตฺถ ทุติยารุปฺปชฺฌาเน ปุริมภาเค ตีณิ, จตฺตาริ วา ชวนานิ กามาวจรานิ อุเปกฺขาเวทนาสมฺปยุตฺตาเนว โหนฺติฯ ‘‘จตุตฺถํ ปญฺจมํ วา อรูปาวจร’’นฺติอาทินา (วิสุทฺธิ. ๑.๒๗๖) ปฐมารุปฺปชฺฌาเน วุเตฺตน นเยน, อถ วา ติ สภาวธเมฺมปิ อารมฺมเณ ฌานสฺส อปฺปนานโย อารมฺมณาติกฺกมภาวนาวเสน อารุปฺปํ อปฺปนํ ปาปุณาติ, ‘‘อปฺปนาปฺปตฺตเสฺสว หิ ฌานสฺส อารมฺมณสมติกฺกมนมตฺตํ ตตฺถ โหตี’’ติ  (วิสุทฺธิ. ๑.๑๗๗) วุตฺตนเยน เวทิตโพฺพติ อโตฺถฯ</p>


<p> ติ สพฺพากาเรน ปฐมารุเปฺป ‘‘อาสนฺนรูปชฺฌานปจฺจตฺถิกตา, อสนฺตสภาวตา’’ติ เอวมาทินา สเพฺพน โทสทสฺสนากาเรน, ตตฺถ วา นิกนฺติปหานอนาวชฺชิตุกามตาทิอากาเรน, สพฺพํ วา กุสลวิปากกิริยาเภทโต อนวเสสนฺติ อโตฺถฯ สฺวายมโตฺถ เหฎฺฐา วุตฺตนเยน ญาตุํ สกฺกาติ อาห ติฯ ฌานสฺส อากาสานญฺจายตนตา พาหิรตฺถสมาสวเสน เหฎฺฐา วุตฺตาติ อาห นฺติ ฯ อารมฺมณสฺส ปน สมานาธิกรณสมาสวเสนาติ สนฺทเสฺสตุํ ติอาทิ วุตฺตํฯ ตตฺถ ติ อิทํ ‘‘นาสฺส อโนฺต’’ติอาทินา วุตฺตปทสิทฺธิํ สนฺธาย วุตฺตํฯ ยถา อธิฎฺฐานเฎฺฐน, เอวํ สญฺชาติเทสเฎฺฐนปิ อายตน-สเทฺทน อิธ อโตฺถ ยุชฺชตีติ ทเสฺสตุํ ติอาทิ วุตฺตํฯ ตตฺถ สญฺชายติ เอตฺถาติ สญฺชาติ, สญฺชาติ เอว เทโส  อปฺปวตฺติกรเณนฯ  อมนสิกรเณนฯ  วา อุภยตา โยเชตพฺพาฯ ฌานสฺสปิ หิ อนาวชฺชนํ, ชวนปฎิปาทเกน วา ภวงฺคมนสฺส อโนฺต อกรณํ อมนสิกรณํ, อารมฺมณสฺส จ อารมฺมณกรณวเสน อปฺปวตฺตนํ นฺติ อตฺถสฺส สมฺภวโต  สามญฺญนิเทฺทเสน, เอกเสสนเยน วาฯ</p>


<p>ปุเพฺพ  อนนฺตสฺส อากาสสฺส อารมฺมณกรณวเสน ปฐมารุปฺปวิญฺญาณํ อตฺตโน ผรณากาเรเนว ‘‘อนนฺต’’นฺติ มนสิ กาตพฺพตฺตา ‘‘อนนฺตํ วิญฺญาณ’’นฺติ วุตฺตนฺติ ปุน นฺติ วุตฺตํ, สพฺพโส มนสิกรณวเสนาติ อธิปฺปาโยฯ เตนาห ติฯ  อยเมวโตฺถ วุโตฺตติ ทเสฺสโนฺต นฺติอาทิมาหฯ ตสฺสา ปาฬิยา เอวํ วา อโตฺถ เวทิตโพฺพ – ตํเยว อากาสํ ผุฎํ วิญฺญาณํ วิญฺญาณญฺจายตนวิญฺญาเณน มนสิ กโรตีติฯ อยํ ปนโตฺถ ยุโตฺต วิย ทิสฺสติ, ตํเยว อากาสํ วิญฺญาเณน ผุฎํ เตน คหิตาการํ มนสิ กโรติฯ เอวํ ตํ วิญฺญาณํ อนนฺตํ ผรตีติฯ ยํ หิ อากาสํ ปฐมารุปฺปสมงฺคี วิญฺญาเณน อนนฺตํ ผรติ, ตํ ผรณาการสหิตเมว วิญฺญาณํ มนสิ กโรโนฺต ทุติยารุปฺปสมงฺคี อนนฺตํ ผรตีติ วุจฺจติฯ</p>


<p>มนสิการวเสน อนนฺตผรณากาเรน อิธ อนนฺตตา, น อากาสสฺส วิย อุปฺปาทนฺตาทิอภาเวนาติ นฺติ เอตฺตกเมวาหฯ ติ อิมินา ‘‘วิญฺญาณานญฺจ’’นฺติ เอตสฺส ปทสฺส อเตฺถ วิญฺญาณญฺจ-สโทฺท นิรุโฬฺหติ ทเสฺสติ, ยถาวุตฺตํ วา วิญฺญาณํ ทุติยารุปฺปชฺฌาเนน อญฺจียติ วุตฺตากาเรน อาลมฺพียตีติ วิญฺญาณญฺจนฺติ เอวเมฺปตฺถ อโตฺถ ทฎฺฐโพฺพฯ เสสํ วุตฺตตฺถเมวาติ อาห ติฯ</p>


<h3>อากิญฺจญฺญายตนกถาวณฺณนา</h3>
<p> ตติยารุปฺปกมฺมฎฺฐาเน ยํ เหฎฺฐา วุตฺตสทิสํ, ตํ วุตฺตนยานุสาเรน เวทิตพฺพํ, อปุพฺพเมว  วณฺณยิสฺสามฯ ตตฺถ ติ ยํ อารพฺภ วิญฺญาณญฺจายตนํ ปวตฺตํ, ตเสฺสวฯ กิํ ปน ตนฺติ อาห ติฯ เอเตน ตโต อญฺญํ ตติยารุปฺปชฺฌานสฺส อารมฺมณํ นตฺถีติ ทเสฺสติฯ ติ อิมินา ตสฺส อนารมฺมณภูตํ ทุติยารุปฺปวิญฺญาณํ นิวเตฺตติฯ ติ นตฺถิตาฯ ติ ริตฺตตาฯ ติ วิเวโกฯ ตีหิ ปเทหิ ปฐมารุปฺปวิญฺญาณสฺส อปคมเมว วทติฯ ‘‘มนสิ กาตโพฺพ’’ติ วตฺวา  มนสิการวิธิํ ทเสฺสตุํ นฺติอาทิ วุตฺตํฯ ตตฺถ ติ สเพฺพน สพฺพํ มนสิ อกตฺวา อจิเนฺตตฺวาฯ -สโทฺท อนิยมโตฺถ, เตน ตีสุ ปกาเรสุ เอเกนปิ อตฺถสิทฺธีติ ทเสฺสติฯ</p>


<p>ติ ตสฺมิํ ปฐมารุปฺปวิญฺญาณสฺส อภาวสงฺขาเต ฌานุปฺปตฺตินิมิเตฺตฯ ติ อากาสํ ผริตฺวา ปวเตฺตฯ ‘‘อากาสผุเฎ’’ติ วา ปาโฐฯ ติ สุญฺญภาเว, วิวิตฺตภาเว, นตฺถิภาเว จาติ เยน อากาเรน ภาวิตํ, ตสฺส คหณตฺถํ วุตฺตํฯ อถ วา ติ สุญฺญวิวิตฺตตาสงฺขาเต นตฺถิภาเว, เตน วินาสาภาวเมว ทเสฺสติ, น ปุเร อภาวาทิเกฯ</p>


<p>ติ อากิญฺจญฺญายตนชฺฌานสมฺปยุเตฺต อปฺปนาวเสน ปวเตฺต จิเตฺต, ตสฺมิํ วา ปฐมารุปฺปสฺส อปคมสงฺขาเต นตฺถิภาเว ยถาวุเตฺต อปฺปนาจิเตฺต อุปฺปเนฺนฯ โส ภิกฺขุ อภาวเมว ปสฺสโนฺต วิหรตีติ สมฺพโนฺธฯ ปุริโส กตฺถจิ คนฺตฺวา อาคนฺตฺวา สุญฺญเมว ปสฺสติ, นตฺถิภาวเมว ปสฺสตีติ โยชนาฯ นฺติ ตํ สนฺนิปาตฎฺฐานํฯ ติ อิมินา อารมฺมณกรณาภาเวน ตสฺส อนฺตรธานํ น นฎฺฐตฺตาติ ทเสฺสติฯ ตตฺริทํ โอปมฺมสํสนฺทนํ – ยถา โส ปุริโส ตตฺถ สนฺนิปติตํ ภิกฺขุสงฺฆํ ทิสฺวา คโต, ตโต สเพฺพสุ ภิกฺขูสุ เกนจิเทว กรณีเยน อปคเตสุ อาคนฺตฺวา ตํ ฐานํ ภิกฺขูหิ สุญฺญเมว ปสฺสติ, น ภิกฺขูนํ ตโตปิ อปคตการณํ, เอวมยํ โยคาวจโร ปุเพฺพ วิญฺญาณญฺจายตนชฺฌานจกฺขุนา ปฐมารุปฺปวิญฺญาณํ ทิสฺวา ปจฺฉา นตฺถีติ ปริกมฺมมนสิกาเรน ตสฺมิํ อปคเต ตติยารุปฺปชฺฌานจกฺขุนา ตสฺส นตฺถิภาวเมว ปสฺสโนฺต วิหรติ, น ตสฺส อปคมนการณํ วีมํสติ ฌานสฺส ตาทิสาโภคาภาวโตติฯ ติ เอตฺถ ยํ วตฺตพฺพํ, ตํ เหฎฺฐา วุตฺตนยานุสาเรน เวทิตพฺพํฯ</p>


<p> นตฺถิตา  ปริยายาสุญฺญวิวิตฺตภาวาติ ‘‘นตฺถี’’ติ ปทสฺส อตฺถํ วทเนฺตน สุญฺญวิวิตฺตปทานิปิ คหิตานิฯ อาเมฑิตวจนํ ปน ภาวนาการทสฺสนํฯ วิภเงฺคปิ อิมสฺส ปทสฺส อยเมวโตฺถ วุโตฺตติ ทเสฺสตุํ ติอาทิ วุตฺตํฯ ตตฺถ ติ ยํ ปุเพฺพ ‘‘อนนฺตํ วิญฺญาณ’’นฺติ มนสิ กตํ ปฐมารุปฺปวิญฺญาณํ, ตํเยวาติ อโตฺถ ฯ ตํเยว หิ อารมฺมณภูตํ ปฐเมน วิย รูปนิมิตฺตํ ตติเยนารุเปฺปนาภาเวตีติฯ นฺติ ภงฺคานุปสฺสนมาหฯ สา หิ สงฺขตธมฺมานํ ภงฺคาภาวเมว ปสฺสนฺตี ‘‘วิญฺญาณมฺปิ อภาเวตี’’ติอาทินา วตฺตพฺพตํ ลภตีติ อธิปฺปาเยนาห นฺติฯ ติ ปาฐสฺสฯ ปุน ติ วิญฺญาณสฺสฯ ติ อภาวํ กโรติฯ ยถา ญาณสฺส น อุปติฎฺฐติ, เอวํ กโรติ อมนสิกรณโตฯ ตโต เอว  วิคตภาวํ กโรติ, วินาเสติ วา ยถา น ทิสฺสติ, ตถา กรณโตฯ เตเนว  ติโรภาวํ คเมติฯ ติ อิมิสฺสา ปาฬิยา เอวมโตฺถ, น อิโต อญฺญถา อยุชฺชมานกตฺตาติ อธิปฺปาโยฯ</p>


<p>ติ ปฐมารุปฺปวิญฺญาณาภาวสฺสฯ นฺติ กิญฺจิปิฯ สภาวธมฺมสฺส อปฺปาวเสสตา นาม ภโงฺค เอว สิยาติ อาห ติฯ สติ หิ ภงฺคมเตฺตปิ ตสฺส สกิญฺจนตา สิยาฯ นฺติ จ วิญฺญาณสฺส กิญฺจิ ปการํ อคฺคเหตฺวา สเพฺพน สพฺพํ วิภาวนมาหฯ เสสํ วุตฺตนยเมวฯ</p>


<h3>เนวสญฺญานาสญฺญายตนกถาวณฺณนา</h3>
<p> ติ ยถา เนวสญฺญานาสญฺญายตนสมาปตฺติ สงฺขาราวเสสสุขุมภาวปฺปตฺติยา สวิเสสา สนฺตา, เอวมยํ อากิญฺจญฺญายตนสมาปตฺติ โน จ สนฺตา ตทภาวโตฯ ยา อยํ ขเนฺธสุ ปจฺจยยาปนียตาย, โรคมูลตาย จ โรคสริกฺขตา, ทุกฺขตาสูลโยคาทินา คณฺฑสริกฺขตา, ปีฬาชนนาทินา สลฺลสริกฺขตา จ, สา สญฺญาย สติ โหติ, นาสตีติ วุตฺตํ นฺติฯ สา เจตฺถ ปฎุกิจฺจา ปญฺจโวการภวโต โอฬาริกสญฺญา เวทิตพฺพาฯ น เกวลํ สญฺญา เอว, อถ โข เวทนาเจตนาทีนมฺปิ สงฺคโห ทฎฺฐโพฺพฯ สญฺญาสีเสน ปน นิเทฺทโส กโตฯ นฺติ เอตํ อสนฺตภาวกรโรคาทิสริกฺขสญฺญาวิรหโต สนฺตํฯ ตโต เอว ฯ กิํ ปน ตนฺติ อาห ติ ? ตทปเทเสน  ตํสมฺปยุตฺตชฺฌานมาห นฺติฯ เอตฺถ โรคาทิสริกฺขสญฺญาทิสพฺภาโวปิ อาทีนโว ทฎฺฐโพฺพ, น อาสนฺนวิญฺญาณญฺจายตนปจฺจตฺถิกตาวฯ ติ จตุตฺถารุเปฺปฯ ติ สา เอวฯ ติ ปวตฺติตา นิพฺพตฺติตา วฬญฺชิตาฯ</p>


<p>ติ ตสฺมิํ ตติยารุปฺปสมาปตฺติสงฺขาเต ฌานนิมิเตฺตฯ นฺติ จิตฺตํ ‘‘มโน เอว มานส’’นฺติ กตฺวา, ภาวนามนสิการํ วาฯ ตํ หิ มนสิ ภวนฺติ มานสนฺติ วุจฺจติฯ ฌานสมฺปยุตฺตธมฺมานมฺปิ ฌานานุคุณตาย สมาปตฺติปริยาโย ลพฺภตีติ อาห ติ, อารมฺมณภูเตสูติ อธิปฺปาโยฯ</p>


<p> ยถาวุตฺตํ อากิญฺจญฺญํ อารมฺมณปจฺจยภาวโต อายตนํ การณมสฺสาติ  อากิญฺจญฺญเมว อารมฺมณปจฺจยภูตํ ฌานสฺส การณนฺติ นฺติ เอวํ วา อโตฺถ ทฎฺฐโพฺพฯ เสสเมตฺถ เหฎฺฐา วุตฺตนยานุสาเรน เวทิตพฺพํฯ</p>


<p>ติ ยาทิสาย สญฺญาย อตฺถิภาเวนฯ ยา หิ สา ปฎุสญฺญากิจฺจสฺส อภาวโต สญฺญาติปิ น วตฺตพฺพา, สญฺญาสภาวานาติวตฺตนโต อสญฺญาติปิ น วตฺตพฺพา, ตสฺสา วิชฺชมานตฺตาติ อโตฺถฯ นฺติ ตํ ฌานํฯ นฺติ เอตฺถ นฺติ ตํ สสาปฎิปทํ, ยถาวุตฺตสญฺญํ, ตสฺสา จ อธิคมุปายนฺติ อโตฺถฯ ติ หิ ปุคฺคลาธิฎฺฐาเนน ธมฺมํ อุทฺธรเนฺตน สญฺญาวนฺตมุเขน สญฺญา อุทฺธฎา, อญฺญถา เนวสญฺญานาสญฺญายตนนฺติ อุทฺธริตพฺพํ สิยาฯ สา ปน ปฎิปทา ยตฺถ ปวตฺตติ, ยถา จ ปวตฺตติ, ตํ ทเสฺสตุํ ติ วุตฺตํฯ อากิญฺจญฺญายตนํ หิ จตุตฺถารุปฺปภาวนาย ปวตฺติฎฺฐานํ, สงฺขาราวเสสสมาปตฺติ ปวตฺติอากาโรติฯ ติ ยา นามฯ ติ วิญฺญาณสฺส สุญฺญตมฺปิ, เอวํ สุขุมมฺปีติ อธิปฺปาโยฯ ติ สนฺตํ อารมฺมณํ เอติสฺสาติ สนฺตารมฺมณา, ตพฺภาโว สนฺตารมฺมณตา, ตาย, น ฌานสนฺตตายฯ น หิ ตติยารุปฺปสมาปตฺติ จตุตฺถารุปฺปชฺฌานโต สนฺตาฯ</p>


<p>โจทโก  ‘‘ยํ สนฺตโต มนสิ กโรติ, น ตตฺถ อาทีนวทสฺสนํ ภเวยฺยฯ อสติ จ อาทีนวทสฺสเน สมติกฺกโม เอว น สิยา’’ติ ทเสฺสโนฺต   ติ อาหฯ อิตโร ติ ปริหารมาห, เตน อาทีนวทสฺสนมฺปิ อเตฺถวาติ ทเสฺสติฯ ติอาทินา วุตฺตเมวตฺถํ ปากฎตรํ กโรติฯ ตตฺถ ยสฺมิํ ฌาเน อภิรติ, ตตฺถ อาวชฺชนสมาปชฺชนาทิปฎิปตฺติยา ภวิตพฺพํฯ สา ปนสฺส ตติยารุเปฺป สพฺพโส นตฺถิ, เกวลํ อญฺญาภาวโต อารมฺมณกรณมตฺตเมวาติ ทเสฺสโนฺต ติอาทิมาหฯ</p>


<p>ติ เตสํ สิปฺปีนํ ชีวิกํ ติณายปิ อมญฺญมาโน เต วีติวตฺตติเยวฯ ติ โยคาวจโรฯ นฺติ ตติยารุปฺปสมาปตฺติํฯ ติ ‘‘สนฺตา วตายํ สมาปตฺตี’’ติอาทินา วุเตฺตน นเยน สนฺตโต มนสิ กโรโนฺตฯ นฺติ ยาย เนวสญฺญีนาสญฺญี นาม โหติ, สงฺขาราวเสสสมาปตฺติํ ภาเวตีติ วุจฺจติ, ตํ สญฺญํ ปาปุณาตีติ โยชนาฯ สญฺญาสีเสน หิ เทสนาฯ นฺติ อุกฺกํสคตสุขุมภาวํฯ นฺติ อุกฺกํสคตสุขุมตาย สงฺขารานํ เสสตามตฺตํ สมาปตฺติํฯ เตนาห นฺติฯ อนฺตมติจฺจ ฯ ยโต สุขุมตมํ นาม นตฺถิ, ตถาปรมุกฺกํสคตสุขุมสงฺขารนฺติ อโตฺถฯ ปฐมชฺฌานูปจารโต ปฎฺฐาย หิ ตจฺฉนฺติยา วิย ปวตฺตมานาย ภาวนาย อนุกฺกเมน สงฺขารา ตตฺถ อนฺติมโกฎฺฐาสตํ ปาปิตา, ตโต ปรํ นิโรโธ เอว, น สงฺขารปฺปวตฺตีติฯ เตน วุจฺจติ ติฯ</p>


<p>  จตุกฺขนฺธํฯ ติ กุสลาทิวิเสสวิสิฎฺฐปรมตฺถโตฯ วิเสสโต อธิปญฺญาสิกฺขาย อธิฎฺฐานภูตํ อิธาธิเปฺปตนฺติ อาห ติฯ ติ ยทิปิ จตุตฺถารุปฺปวิปากสญฺญาย จตุตฺถารุปฺปกุสลสญฺญา โอฬาริกา, ตถา วิปสฺสนามคฺคผลสญฺญาหิ, ตถาปิ โอฬาริกสุขุมตา นาม อุปาทายุปาทาย คเหตพฺพาติ ปญฺจโวการภวปริยาปนฺนาย วิย จตุโวกาเรปิ เหฎฺฐา ตีสุ ภูมีสุ สญฺญาย วิย โอฬาริกาย อภาวโตฯ ติ สงฺขาราวเสสสุขุมภาวปฺปตฺติยา สุขุมาย สญฺญาย ภาวโต วิชฺชมานตฺตาฯ ติ เอตฺถ  -กาโร อภาวโตฺถ, นฺติ เอตฺถ -กาโร อญฺญโตฺถ, -กาโร อภาวโตฺถว, อสญฺญํ อนสญฺญญฺจาติ อโตฺถฯ ติ เอกเทสภาเวน อโนฺตคธตฺตาฯ ติ จตุตฺถารุเปฺปฯ ทุติเย อตฺถวิกเปฺป ติ เอตฺถ -กาโร อญฺญโตฺถฯ ตถา ติ เอตฺถ -กาโร, -กาโร จ อญฺญโตฺถ เอวาติ เตน ทฺวเยน สญฺญาภาโว เอว ทสฺสิโตติ ธมฺมายตนปริยาปนฺนตาย  อายตนภาโว วุโตฺตวาติ ติ วุตฺตํ นิสฺสยปจฺจยภาวโตฯ</p>


<p>กิํ ปน การณํ, เยเนตฺถ สญฺญาว เอทิสี ชาตาติ อนุโยคํ สนฺธายาห นฺติอาทิฯ สญฺญาสีเสนายํ เทสนา กตา ‘‘นานตฺตกายา นานตฺตสญฺญิโน’’ติอาทีสุ (ที. นิ. ๓.๓๔๑, ๓๕๙; อ. นิ. ๙.๒๔) วิยาติ ทฎฺฐพฺพํฯ เอวํ ติ กญฺจิ วิเสสํ อุปาทาย สภาวโต อตฺถีติ วตฺตพฺพเสฺสว ธมฺมสฺส กญฺจิ วิเสสํ อุปาทาย นตฺถีติ วตฺตพฺพตาสงฺขาโต อโตฺถฯ</p>


<p>อติโถกมฺปิ ยํ  อกปฺปิยภาวํ อุปาทาย, ตเทว  นาฬิปูรณํ อุปาทายฯ เตนาห ติอาทิฯ</p>


<p>ยทิ อารมฺมณสญฺชานนํ สญฺญากิจฺจํ, ตํ สญฺญา สมานา กถมยํ กาตุํ น สโกฺกตีติ อาห ติอาทิฯ สงฺขาราวเสสสุขุมภาวปฺปตฺติยา เอว เหสา ปฎุสญฺญากิจฺจํ กาตุํ น สโกฺกติ, ตโต เอว จ ญาณสฺส สุคยฺหาปิ น โหติฯ เตนาห ติฯ ติ อกตวิปสฺสนาภินิเวโส อปฺปวตฺติตสมฺมสนจาโรฯ ติ ปกติยา วิปสฺสโกฯ ขนฺธาทิมุเขน วิปสฺสนํ อภินิวิสิตฺวา ทฺวาราลมฺพเนหิ สทฺธิํ ทฺวารปฺปวตฺตธมฺมานํ วิปสฺสโก สกฺกุเณยฺย ตพฺพิสยอุทยพฺพยญาณํ อุปฺปาเทตุํ, ยถา ปน สโกฺกติ, ตํ ทเสฺสตุํ ติอาทิ วุตฺตํฯ ติ จตุตฺถารุปฺปจิตฺตุปฺปาทปริยาปเนฺน ผสฺสาทิธเมฺม อวินิพฺภุชฺช เอกโต คเหตฺวา กลาปโต สมูหโต สมฺมสนวเสน นยวิปสฺสนาสงฺขาตกลาปสมฺมสนวเสนฯ ผสฺสาทิธเมฺม วินิพฺภุชฺชิตฺวา วิสุํ วิสุํ สรูปโต คเหตฺวา อนิจฺจาทิวเสน สมฺมสนํ  ฯ  ยถา ธมฺมเสนาปตินาปิ นาม อนุปทํ น วิปสฺสเนยฺยาติ อโตฺถฯ</p>


<p>ติ อญฺญตรสฺส เถรสฺสฯ ติ เอตฺถ อยมปรา อุปมา – เอโก กิร พฺราหฺมโณ อญฺญตรํ ปุริสํ มนุญฺญํ มตฺติกภาชนํ คเหตฺวา ฐิตํ ทิสฺวา ยาจิ ‘‘เทหิ เม อิมํ ภาชน’’นฺติฯ โส สุราสิตฺตตํ สนฺธาย ‘‘นาโยฺย สกฺกา ทาตุํ, สุรา เอตฺถ อตฺถี’’ติ อาหฯ พฺราหฺมโณ  อตฺตโน สมีเป ฐิตํ ปุริสํ อุทฺทิสฺส อาห ‘‘เตน หิ อิมสฺส ปาตุํ เทหี’’ติฯ อิตโร ‘‘นตฺถโยฺย’’ติ อาหฯ ตตฺถ ยถา พฺราหฺมณสฺส อโยคฺยภาวํ อุปาทาย ‘‘อตฺถี’’ติปิ วตฺตพฺพํ, ปาตพฺพตาย ตตฺถ อภาวโต ‘‘นตฺถี’’ติปิ วตฺตพฺพํ ชาตํ, เอวํ อิธาปีติ ทฎฺฐพฺพํฯ</p>


<p>กสฺมา ปเนตฺถ ยถา เหฎฺฐา ‘‘อนโนฺต อากาโส, อนนฺตํ วิญฺญาณํ, นตฺถิ กิญฺจี’’ติ ตตฺถ ตตฺถ ภาวนากาโร คหิโต, เอวํ โกจิ ภาวนากาโร น คหิโตติ? เกจิ ตาว อาหุ – ‘‘ภาวนากาโร นาม โสปจารสฺส ฌานสฺส ยถาสกํ อารมฺมเณ ปวตฺติอากาโร, อารมฺมณเญฺจตฺถ อากิญฺจญฺญายตนธมฺมาฯ เต ปน คยฺหมานา เอกสฺส วา ปุพฺพงฺคมธมฺมสฺส วเสน คเหตพฺพา สิยุํ, สเพฺพ เอว วาฯ ตตฺถ ปฐมปเกฺข วิญฺญาณสฺส คหณํ อาปนฺนนฺติ ‘วิญฺญาณํ วิญฺญาณ’นฺติ มนสิกาเร จตุตฺถารุปฺปสฺส วิญฺญาณญฺจายตนภาโว อาปชฺชติฯ ทุติยปเกฺข ปน สพฺพโส อากิญฺจญฺญายตนธมฺมารมฺมณตาย ฌานสฺส ‘อากิญฺจญฺญํ อากิญฺจญฺญ’นฺติ มนสิกาเร อากิญฺจญฺญายตนตา วา สิยา, อภาวารมฺมณตา วาฯ สพฺพถา เนวสญฺญานาสญฺญายตนภาโว น ลพฺภตี’’ติฯ ตทิทมการณํ ตถา ฌานสฺส อปฺปวตฺตนโตฯ น หิ จตุตฺถารุปฺปภาวนา วิญฺญาณมากิญฺจญฺญํ วา อามสนฺตี ปวตฺตติ, กิญฺจรหิ? ตติยารุปฺปสฺส สนฺตตํฯ</p>


<p>ยทิ เอวํ, กสฺมา ปาฬิยํ ‘‘สนฺต’’นฺติ น คหิตนฺติ? กิญฺจาปิ น คหิตตํ  (ที. นิ. ๒.๑๒๙; สํ. นิ. ๒.๑๕๒),  (วิภ. ๖๐๖ อาทโย) ปน คหิตเมวฯ ยถาห – ‘‘ตเญฺญว อากิญฺจญฺญายตนํ สนฺตโต มนสิ กโรติ, สงฺขาราวเสสสมาปตฺติํ ภาเวตี’’ติ (วิภ. ๖๑๙)ฯ อถ กสฺมา  วิย สุเตฺต ภาวนากาโร น คหิโตติ? เวเนยฺยชฺฌาสยโต, เทสนาวิลาสโต จฯ เย หิ เวเนยฺยา ยถา เหฎฺฐา ตีสุ  อารุเปฺปสุ ‘‘อนโนฺต อากาโส, อนนฺตํ วิญฺญาณํ, นตฺถิ กิญฺจี’’ติ ภาวนากาโร คหิโต, เอวํ อคฺคหิเต เอว ตสฺมิํ ตมตฺถํ ปฎิวิชฺฌนฺติ, เตสํ วเสน สุเตฺต ตถา เทสนา กตา, สุตฺตนฺตคติกาว อภิธเมฺม  (วิภ. ๖๐๕ อาทโย) อุเทฺทสเทสนาฯ เย ปน เวเนยฺยา วิภชิตฺวา วุเตฺตเยว ตสฺมิํ ตมตฺถํ ปฎิวิชฺฌนฺติ, เตสํ วเสน  ภาวนากาโร วุโตฺตฯ ธมฺมิสฺสโร ปน ภควา สมฺมาสมฺพุโทฺธ ธมฺมานํ เทเสตพฺพปฺปการํ ชานโนฺต กตฺถจิ ภาวนาการํ คณฺหาติ, กตฺถจิ ภาวนาการํ น คณฺหาติฯ สา จ เทสนา ยาวเทว เวเนยฺยวินยตฺถาติ อยเมตฺถ เทสนาวิลาโสฯ สุตฺตนฺตเทสนา วา ปริยายกถาติ ตตฺถ ภาวนากาโร  น คหิโต, อภิธมฺมเทสนา ปน นิปฺปริยายกถาติ ตตฺถ ภาวนากาโร คหิโตติ เอวเมฺปตฺถ ภาวนาการสฺส คหเณ, อคฺคหเณ จ การณํ เวทิตพฺพํฯ</p>


<p>อปเร ปน ภณนฺติ – ‘‘จตุตฺถารุเปฺป วิเสสทสฺสนตฺถํ  ภาวนาการสฺส อคฺคหณํ, สฺวายํ วิเสโส อนุปุพฺพภาวนาชนิโตฯ สา จ อนุปุพฺพภาวนา ปหานกฺกโมปชนิตา ปหาตพฺพสมติกฺกเมน ฌานานํ อธิคนฺตพฺพโตฯ ตถา หิ กามาทิวิเวกวิตกฺกวิจารวูปสมปีติวิราคโสมนสฺสตฺถงฺคมมุเขน รูปาวจรชฺฌานานิ เทสิตานิ, รูปสญฺญาทิสมติกฺกมมุเขน อรูปชฺฌานานิฯ น เกวลญฺจ ฌานานิเยว, อถ โข สพฺพมฺปิ สีลํ, สพฺพาปิ ปญฺญา ปฎิปกฺขธมฺมปฺปหานวเสเนว สมฺปาเทตพฺพโต ปหาตพฺพธมฺมสมติกฺกมทสฺสนมุเขเนว เทสนา อารุฬฺหาฯ ตถา หิ ‘‘ปาณาติปาตํ ปหาย ปาณาติปาตา ปฎิวิรโต’’ติอาทินา (ที. นิ. ๑.๘, ๑๙๔) สีลสํวโร, ‘‘จกฺขุนา รูปํ ทิสฺวา น นิมิตฺตคฺคาหี โหติ นานุพฺยญฺชนคฺคาหี’’ติอาทินา (ที. นิ. ๑.๒๑๓; ม. นิ. ๑.๔๑๑, ๔๒๑; ๓.๑๕, ๗๕) อินฺทฺริยสํวโร, ‘‘เนว ทวาย น มทายา’’ติอาทินา (ม. นิ. ๑.๒๓, ๔๒๒; ๒.๒๔; ๓.๗๕; สํ. นิ. ๒.๖๓; อ. นิ. ๖.๕๘; มหานิ. ๒๐๖; วิภ. ๕๑๘) โภชเน มตฺตญฺญุตา, ‘‘อิธ ภิกฺขุ มิจฺฉาชีวํ ปหาย สมฺมาอาชีเวน ชีวิกํ กเปฺปตี’’ติอาทินา (สํ. นิ. ๕.๘) อาชีวปาริสุทฺธิ, ‘‘อภิชฺฌํ โลเก ปหาย วิคตาภิเชฺฌน เจตสา’’ติอาทินา (ที. นิ. ๑.๒๑๗; ม. นิ. ๑.๔๑๒, ๔๒๕; ๓.๑๖, ๗๕) ชาคริยานุโยโค, ‘‘อนิจฺจสญฺญา ภาเวตพฺพา อสฺมิมานสมุคฺฆาตาย, อนิจฺจสญฺญิโน, เมฆิย, อนตฺตสญฺญา  สณฺฐาติ, อนตฺตสญฺญี อสฺมิมานสมุคฺฆาตํ คจฺฉติ, อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรตี’’ติอาทินา ปญฺญา ปฎิปกฺขธมฺมปฺปหานวเสเนว เทสิตาฯ ตสฺมา ฌานานิ เทเสโนฺต ภควา ‘‘วิวิเจฺจว กาเมหี’’ติอาทินา (ที. นิ. ๑.๒๒๖; สํ. นิ. ๒.๑๕๒; อ. นิ. ๔.๑๒๓) ปหาตพฺพธมฺมสมติกฺกมทสฺสนมุเขเนว เทเสสิฯ เตน วุตฺตํ ‘‘กามาทิวิเวกวิตกฺกวิจารวูปสมปีติวิราคโสมนสฺสตฺถงฺคมมุเขน รูปาวจรชฺฌานานิ เทสิตานิ, รูปสญฺญาทิสมติกฺกมมุเขน อรูปชฺฌานานี’’ติฯ ตตฺถ ยถา รูปาวจรํ ปฐมํ ฌานํ ภาวนาวิเสสาธิคเตหิ วิตกฺกาทีหิ วิย สทฺธาทีหิปิ ติกฺขวิสทสูรสภาเวหิ ธเมฺมหิ สมนฺนาคตตฺตา กามจฺฉนฺทาทีนํ นีวรณานํ, ตเทกฎฺฐานญฺจ ปาปธมฺมานํ วิกฺขมฺภนโต อุตฺตริมนุสฺสธมฺมภาวปฺปตฺตํ  กามาวจรธเมฺมหิ สณฺหสุขุมํ, สนฺตํ, ปณีตญฺจ โหติ; ทุติยชฺฌานาทีนิ ปน ภาวนาวิเสเสน โอฬาริกงฺคปฺปหานโต ตโต สาติสยํ สณฺหสุขุมสณฺหสุขุมตราทิภาวปฺปตฺตานิ โหนฺติฯ ตถา อรูปาวจรํ ปฐมชฺฌานํ รูปวิราคภาวนาภาเวน ปวตฺตมานํ อารมฺมณสนฺตตายปิ องฺคสนฺตตายปิ ปากติกปริตฺตธเมฺมหิ วิย สพฺพรูปาวจรธเมฺมหิ สนฺตสุขุมภาวปฺปตฺตํ โหติฯ อารมฺมณสนฺตภาเวนาปิ หิ ตทารมฺมณธมฺมา สนฺตสภาวา โหนฺติ, เสยฺยถาปิ โลกุตฺตรธมฺมารมฺมณา ธมฺมาฯ</p>


<p>สติปิ ธมฺมโต, มหคฺคตภาเวนาปิ จ อเภเท รูปาวจรจตุตฺถโต อารุปฺปํ องฺคโตปิ สนฺตเมว, ยตสฺส สนฺตวิโมกฺขตา วุตฺตาฯ ทุติยารุปฺปาทีนิ ปน ปฐมารุปฺปาทิโต องฺคโต, อารมฺมณโต จ สนฺตสนฺตตรสนฺตตมภาวปฺปตฺตานิ ตถา ภาวนาวิเสสสมาโยคโต, สฺวายํ ภาวนาวิเสโส ปฐมชฺฌานูปจารโต ปฎฺฐาย ตํตํปหาตพฺพสมติกฺกมนวเสน ตสฺส ตสฺส ฌานสฺส สนฺตสุขุมภาวํ อาปาเทโนฺต จตุตฺถารุเปฺป สงฺขาราวเสสสุขุมภาวํ ปาเปติฯ ยโต จตุตฺถารุปฺปํ ยถา อนุปทธมฺมวิปสฺสนาวเสน วิปสฺสนาย อารมฺมณภาวํ อุปคนฺตฺวา ปกติวิปสฺสกสฺสาปิ นิพฺพิทุปฺปตฺติยา ปจฺจโย น โหติ สงฺขาราวเสสสุขุมภาวปฺปตฺติโต, ตถา สยํ ตติยารุปฺปธเมฺมสุ ปวตฺตมานํ เต ยาถาวโต วิภาเวตุํ น สโกฺกติ, ยถา ตทญฺญชฺฌานานิ อตฺตโน อารมฺมณํฯ เกวลํ ปน อารพฺภ ปวตฺติมตฺตเมวสฺส ตตฺถ โหติ , ตยิทํ อารมฺมณภาเวนาปิ นาม วิภูตาการตาย ฐาตุํ อปฺปโหนฺตํ อารมฺมณกรเณ กิํ ปโหติฯ ตสฺมา ตทสฺส อวิภูตกิจฺจตํ ทิสฺวา สตฺถา เหฎฺฐา ตีสุ ฐาเนสุ ภาวนาการํ วตฺวา ตาทิโส อิธ น ลพฺภตีติ ทีเปตุํ จตุตฺถารุปฺปเทสนายํ  ภาวนาการํ ปริยายเทสนตฺตา น กเถสิฯ</p>


<p>ยสฺมา ปน สารมฺมณสฺส ธมฺมสฺส อารมฺมเณ ปวตฺติอากาโร อเตฺถวาติ อติสุขุมภาวปฺปตฺตํ ตํ ทเสฺสตุํ ‘‘ตํเยว อากิญฺจญฺญายตนํ สนฺตโต มนสิ กโรตี’’ติ (วิภ. ๖๑๙)  วุตฺตํ ยถาธมฺมสาสนภาวโต, ปุพฺพภาควเสน วา  ‘‘สนฺตโต มนสิ กโรตี’’ติ วุตฺตํ ตทา โยคิโน ตสฺส วิภูตภาวโตฯ อปฺปนาวเสน ปน  ภาวนากาโร น คหิโต อวิภูตภาวโตฯ กมฺมฎฺฐานํ หิ กิญฺจิ อาทิโต อวิภูตํ โหติ, ยถา ตํ? พุทฺธานุสฺสติอาทิฯ กิญฺจิ มเชฺฌ, ยถา ตํ? อานาปานสฺสติฯ กิญฺจิ อุภยตฺถ, ยถา ตํ? อุปสมานุสฺสติอาทิฯ จตุตฺถารุปฺปกมฺมฎฺฐานํ ปน ปริโยสาเน อวิภูตํ ภาวนาย มตฺถกปฺปตฺติยํ  อารมฺมณสฺส อวิภูตภาวโตฯ ตสฺมา จตุตฺถารุเปฺป อิมํ วิเสสํ ทเสฺสตุํ สตฺถารา  ภาวนากาโร น คหิโต, น สเพฺพน สพฺพํ อภาวโตติ นิฎฺฐเมตฺถ คนฺตพฺพํฯ</p>


<h3>ปกิณฺณกกถาวณฺณนา</h3>
<p> ติ ทฺวตฺติํสมหาปุริสลกฺขณอสีติอนุพฺยญฺชนพฺยามปฺปภาเกตุมาลาทีหิ รูปคุเณหิ อเญฺญหิ อสาธารณรูปกาโย, สภาวโตฺถ วา -สโทฺท ‘‘ยํ โลเก ปิยรูปํ สาตรูป’’นฺติอาทีสุ (ที. นิ. ๒.๔๐๐; ม. นิ. ๑.๑๓๓; วิภ. ๒๐๓) วิยฯ ตสฺมา ติ อสทิสสภาโว, เตน ทสพลจตุเวสารชฺชาทิคุณวิเสสสมาโยคทีปนโต สตฺถุ ธมฺมกายสมฺปตฺติยาปิ อสทิสตา ทสฺสิตา โหติฯ ติ เอวํ วุตฺตปฺปกาเรนฯ นฺติ อารุเปฺปฯ ติ ปุเพฺพ วิย อสาธารณํ ตตฺถ ตตฺถ ฌาเน ปตินิยตเมว อตฺถํ อคฺคเหตฺวา สาธารณภาวโต ตตฺถ ตเตฺถว ปกิณฺณกํ วิสฎํ อตฺถํ คเหตฺวา ปวตฺตา ปกิณฺณกกถาปิ วิชานิตพฺพาฯ</p>


<p> ติ  กสิณรูปสงฺขาตสฺส ปฎิภาคนิมิตฺตสฺส อติกฺกมนโตฯ ติ กสิณุคฺฆาฎิมากาสสฺส อติกฺกมนโตฯ ติ ปฐมารุปฺปวิญฺญาณสฺส อติกฺกมนโต, น ทุติยารุปฺปวิญฺญาณาติกฺกมนโตฯ ตทติกฺกมโต หิ ตเสฺสว วิภาวนํ โหติฯ ทุติยารุปฺปวิญฺญาณวิภาวเน หิ ตเทว อติกฺกนฺตํ สิยา, น ตสฺส อารมฺมณํ, น จ อารมฺมเณ โทสํ ทิสฺวา อนารมฺมณสฺส วิภาวนาติกฺกโม ยุชฺชติฯ ญฺจ ‘‘วิญฺญาณญฺจายตนํ สโต สมาปชฺชติ…เป.… สโต วุฎฺฐหิตฺวา ตํเยว วิญฺญาณํ อภาเวตี’’ติ วุตฺตํ, น วุตฺตํ ‘‘ตํเยว วิญฺญาณญฺจายตนํ อภาเวตี’’ติ, ‘‘ตํเยว อภาเวตี’’ติ วาฯ ‘‘อนนฺตํ วิญฺญาณนฺติ วิญฺญาณญฺจายตนํ อุปสมฺปชฺชา’’ติ เอตฺถ ปน ทฺวยํ วุตฺตํ อารมฺมณญฺจ วิญฺญาณํ, วิญฺญาณญฺจายตนญฺจฯ ตสฺมิํ ทฺวเย เยน เกนจิ, ยโต วา วุฎฺฐิโต, เตเนว ปธานนิทฺทิเฎฺฐน ตํ-สทฺทสฺส สมฺพเนฺธ อาปเนฺน ‘‘อยญฺจ อารมฺมณาติกฺกมภาวนา’’ติ วิญฺญาณญฺจายตนสฺส นิวตฺตนตฺถํ วิญฺญาณวจนํฯ ตสฺมา ปฐมารุปฺปวิญฺญาณเสฺสว อภาวนาติกฺกโม วุโตฺตฯ</p>


<p>   ติ องฺคาติกฺกเม อสติปิฯ ติ สุฎฺฐุ ปณีตตรา, สุนฺทรา ปณีตตรา จาติ วา อโตฺถฯ สติปิ จตุนฺนํ ปาสาทตลานํ, สาฎิกานญฺจ ตพฺภาวโต, ปมาณโต จ สมภาเว อุปรูปริ ปน กามคุณานํ, สุขสมฺผสฺสาทีนญฺจ วิเสเสน ปณีตตราทิภาโว วิย เอตาสํ จตุนฺนํ สมาปตฺตีนํ อารุปฺปภาวโต, องฺคโต จ สติปิ สมภาเว ภาวนาวิเสสสิโทฺธ ปน สาติสโย อุปรูปริ ปณีตตราทิภาโวติ อิมมตฺถํ ทเสฺสติ ติอาทินาฯ</p>


<p> ติ นิสฺสาย ฐิโตฯ ติ น สมฺมา ฐิตา, ทุกฺขํ วา ฐิตาฯ นฺติ เตน นิสฺสิตํ, ฐานนฺติ อโตฺถฯ นฺติ วา ตํ  นิสฺสาย ฐิตํ ปุริสนฺติ อโตฺถฯ มณฺฑปลคฺคญฺหิ อนิสฺสาย เตน วินาภูเต วิวิเตฺต พหิ โอกาเส ฐานํ วิย อากาสลคฺควิญฺญาณสฺส วิเวเก ตทปคเม ตติยารุปฺปสฺส ฐานนฺติฯ</p>


<p>   นฺติ ‘‘อาสนฺนวิญฺญาณญฺจายตนปจฺจตฺถิกรูปาสนฺนากาสารมฺมณวิญฺญาณาปคมารมฺมณํ, โน จ สนฺต’’นฺติ จ ทิฎฺฐาทีนวมฺปิ ตํ อากิญฺจญฺญายตนํ อิทํ เนวสญฺญานาสญฺญายตนชฺฌานํ อญฺญสฺส ตาทิสสฺส อารมฺมณภาวโยคฺยสฺส อภาเวน อลาเภน อารมฺมณํ กโรติ เอวฯ นฺติ อิทํ ชนสฺส อคติกภาวทสฺสนตฺถํ วุตฺตํฯ นฺติ ชีวิกํฯ ติ ชีวติฯ</p>


<p> ติอาทีสุ อยํ สเงฺขปโตฺถ – ยถา โกจิ ปุริโส อเนกโปริสํ ทีฆนิเสฺสณิํ อารุโฬฺห ตสฺส อุปริมปเท ฐิโต ตสฺสา นิเสฺสณิยา พาหุเมว โอลุพฺภติ อญฺญสฺส อลาภโต, ยถา จ ปํสุปพฺพตสฺส, มิสฺสกปพฺพตสฺส วา อคฺคโกฎิํ อารุโฬฺห ตสฺส มตฺถกเมว โอลุพฺภติ, ยถา จ  สิลาปพฺพตํ อารุโฬฺห ปริปฺผนฺทมาโน อญฺญาภาวโต อตฺตโน ชณฺณุกเมว โอลุพฺภติ,  เอตํ จตุตฺถารุปฺปชฺฌานํ ตํ ตติยารุปฺปํ โอลุพฺภิตฺวา ปวตฺตตีติฯ ยํ ปเนตฺถ อตฺถโต อวิภตฺตํ, ตํ อุตฺตานเมวฯ</p>

</p>

</p>





