<h1>๑๘. สิทฺธตฺถพุทฺธวํโส</h1>
<ol>
<li>
ธมฺมทสฺสิสฺส  
อปเรน, สิทฺธโตฺถ นาม นายโก;  
  
นิหนิตฺวา ตมํ สพฺพํ, สูริโย อพฺภุคฺคโต ยถาฯ  
</li>
  
<li>
โสปิ ปตฺวาน สโมฺพธิํ, สนฺตาเรโนฺต สเทวกํ;  
  
อภิวสฺสิ ธมฺมเมเฆน, นิพฺพาเปโนฺต สเทวกํฯ  
</li>
  
<li>
ตสฺสาปิ อตุลเตชสฺส, อเหสุํ อภิสมยา ตโย;  
  
โกฎิสตสหสฺสานํ, ปฐมาภิสมโย อหุฯ  
</li>
  
<li>
ปุนาปรํ ภีมรเถ  
หิมรเฎฺฐ (ก.)  
, ยทา อาหนิ ทุนฺทุภิํ;  
  
ตทา นวุติโกฎีนํ, ทุติยาภิสมโย อหุฯ  
</li>
  
<li>
ยทา พุโทฺธ ธมฺมํ เทเสสิ, เวภาเร โส ปุรุตฺตเม;  
  
ตทา นวุติโกฎีนํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, ตสฺมิมฺปิ ทฺวิปทุตฺตเม;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
โกฎิสตานํ  
  
นวุตีนํ  
นวุติยา (สฺยา. กํ.)  
, อสีติยาปิ จ โกฎินํ;  
  
เอเต อาสุํ ตโย ฐานา, วิมลานํ สมาคเมฯ  
</li>
  
<li>
อหํ  
เตน สมเยน, มงฺคโล นาม ตาปโส;  
  
อุคฺคเตโช ทุปฺปสโห, อภิญฺญาพลสมาหิโตฯ  
</li>
  
<li>
ชมฺพุโต ผลมาเนตฺวา  
ผลมาหตฺวา (สี. สฺยา.)  
สิทฺธตฺถสฺส อทาสหํ;  
  
ปฎิคฺคเหตฺวา สมฺพุโทฺธ, อิทํ วจนมพฺรวิฯ  
</li>
  
<li>
‘‘ปสฺสถ อิมํ ตาปสํ, ชฎิลํ อุคฺคตาปนํ;  
  
จตุนฺนวุติโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
เวภารํ นาม นครํ, อุเทโน นาม ขตฺติโย;  
  
สุผสฺสา นาม ชนิกา, สิทฺธตฺถสฺส มเหสิโนฯ  
</li>
  
<li>
ทสวสฺสสหสฺสานิ  
, อคารํ อชฺฌ โส วสิ;  
  
โกกาสุปฺปลโกกนทา, ตโย ปาสาทมุตฺตมาฯ  
</li>
  
<li>
ติโสฬสสหสฺสานิ, นาริโย สมลงฺกตา;  
  
โสมนสฺสา นาม สา นารี, อนุปโม นาม อตฺรโชฯ  
</li>
  
<li>
นิมิเตฺต จตุโร ทิสฺวา, สิวิกายาภินิกฺขมิ;  
  
อนูนทสมาสานิ, ปธานํ ปทหี ชิโนฯ  
</li>
  
<li>
พฺรหฺมุนา ยาจิโต สโนฺต, สิทฺธโตฺถ โลกนายโก;  
  
วตฺติ  
จกฺกํ มหาวีโร, มิคทาเย นรุตฺตโมฯ  
</li>
  
<li>
สมฺพโล จ สุมิโตฺต จ, อเหสุํ อคฺคสาวกา;  
  
เรวโต นามุปฎฺฐาโก, สิทฺธตฺถสฺส มเหสิโนฯ  
</li>
  
<li>
สีวลา จ สุรามา จ, อเหสุํ อคฺคสาวิกา;  
  
โพธิ ตสฺส ภควโต, กณิกาโรติ วุจฺจติฯ  
</li>
  
<li>
สุปฺปิโย จ สมุโทฺท จ, อเหสุํ อคฺคุปฎฺฐกา;  
  
รมฺมา เจว สุรมฺมา จ, อเหสุํ อคฺคุปฎฺฐิกาฯ  
</li>
  
<li>
โส  
พุโทฺธ สฎฺฐิรตนํ, อโหสิ นภมุคฺคโต;  
  
กญฺจนคฺฆิยสงฺกาโส, ทสสหสฺสี วิโรจติฯ  
</li>
  
<li>
โสปิ พุโทฺธ อสมสโม, อตุโล อปฺปฎิปุคฺคโล;  
  
วสฺสสตสหสฺสานิ, โลเก อฎฺฐาสิ จกฺขุมาฯ  
</li>
  
<li>
วิปุลํ  
ปภํ ทสฺสยิตฺวา, ปุปฺผาเปตฺวาน สาวเก;  
  
วิลาเสตฺวา สมาปตฺยา, นิพฺพุโต โส สสาวโกฯ  
</li>
  
<li>
สิทฺธโตฺถ  
มุนิวโร พุโทฺธ, อโนมารามมฺหิ นิพฺพุโต;  
  
ตเตฺถวสฺส ถูปวโร, จตุโยชนมุคฺคโตติฯ  
</li>
  
สิทฺธตฺถสฺส ภควโต วํโส โสฬสโมฯ  
</li>
  
  
  
  
  