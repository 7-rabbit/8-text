<h1>ปณาม ปฎิญฺญา</h1>
<p>
วตฺถุตฺตยํ  
นมสิตฺวา, อาเจเร กวิปุงฺคเว;  
  
กสฺสํ ทฺวาทสมาสานํ, พนฺธํ ตมฺมาสวสิกํฯ  
</p>
  
<ol>
<li>
จิตฺตสมฺมตมาโส  
หิ, อเตวเญฺญหิ โสภติ;  
  
รมฺมกมาโส รมฺมมาโส, เตเนว โวหาโร ภวิฯ  
</li>
  
<li>
ตสฺมิํ สุจิตฺตมาสมฺหิ, นาคทุมา สุปุปฺผเร;  
  
ปุปฺผนฺติ อสนทุมา, วายนฺติ กานเน หิ เวฯ  
</li>
  
<li>
สงฺกนฺต มหุสฺสโวปิ, ตมฺหิ มาสมฺหิ วตฺตเต;  
  
คโนฺธทเกหิ อโญฺญญฺญํ, สิญฺจมานา สุโมทเรฯ  
</li>
  
ยถาปิ  
รมฺมโก มาโส, คิมฺหานํ โหติ พฺราหฺมณ;  
  
อเต‘ว’เญฺญหิ มาเสหิ, ทุมปุเปฺผหิ โสภติฯ  
</li>
  
สมฺพุโทฺธ จิตฺตมาสสฺส, กาฬปเกฺข อุโปสเถ;  
  
ปาโตเยว สมาทาย, ปวรํ ปตฺตจีวรํ;  
  
อนุกมฺปาย นาคานํ, นาคทีปมุปาคมิฯ  
</li>
  
<li>
เวสาขวฺหยมาโส ตุ, สุวิสิโฎฺฐ สุปากโฎ;  
  
โลกคฺคนาถํ ปฎิจฺจ, สเนฺตหิ อภิลกฺขิโตฯ  
</li>
  
<li>
ตมฺหิ  
เวสาขมาสมฺหิ, จมฺปกาปิ สุปุปฺผเร;  
  
โพธิํ ทเกหิ สิญฺจิตฺวา, สชฺชนา สมฺปโมทเรฯ  
</li>
  
<li>
วเนสุว โปตกาปิ, ปกฺขนฺทนฺติ ทิโสทิสํ;  
  
วิกูชนฺตา สภาสาย, ชนโสตรสายนํฯ  
</li>
  
ทุติเย  
ทิวเส ภตฺต-กาเล อาโรจิเต ชิโน;  
  
รเมฺม เวสาขมาสมฺหิ, ปุณฺณามายํ มุนิสฺสโรฯ  
</li>
  
<li>
เชฎฺฐสมฺมตมาโสปิ, โสคตชนพฺภนฺตเร;  
  
วิขฺยาโต ลกฺขโญฺญ เจว, เชเฎฺฐน สํยุโต หิ เวฯ  
</li>
  
<li>
ตสฺมิํหิ เชฎฺฐมาสมฺหิ, สุมนา วนมลฺลิกา;  
  
ปุปฺผนฺติ จ ปวายนฺติ, สพฺพชนมโนหราฯ  
</li>
  
<li>
ปริกฺขณาสุสภาปิ, อภวิ มฺรนมามณฺฑเล;  
  
เขตเล เชฎฺฐโชติปิ, ปชฺชลิ ตสฺมิญฺหิ เวฯ  
</li>
  
<li>
อาสาโฬฺห นาม มาโสปิ, อตีว วิสิโฎฺฐ ภวิ;  
  
ปฎิสนฺธิํ คณฺหิ พุโทฺธ, ตสฺมิญฺหิ มุนิ สุธีฯ  
</li>
  
<li>
นิกฺขมิปิ จ สมฺพุโทฺธ, ธมฺมจกฺกํ ปวตฺตยิ;  
  
อุปสมฺปทกมฺมมฺปิ, กโรนฺติ ตสฺมิํปิ หิฯ  
</li>
  
<li>
ปุนฺนาคทุมา ปุปฺผนฺติ, ปวายนฺติ ทิโสทิสํ;  
  
อาทิโจฺจ ติฎฺฐติ ตมฺหิ, อุตฺตรายานโกฎิยํฯ  
</li>
  
<li>
สีเห  
สาวณมาสมฺหิ, สลากทานมุตฺตมํ;  
  
เทนฺติ สาธโว มานุสา, สทฺทหนฺตา วตฺถุตฺตยํฯ  
</li>
  
<li>
ปุปฺผนฺติ กเฎรุหาปิ, ตมฺหิ สาวณมาสเก;  
  
เข สวณนกฺขตฺตมฺปิ, อตีว โชตยี หิ เวฯ  
</li>
  
<li>
วสฺสพฺภนฺตรภูเต จ, สมณา สุคโตรสา;  
  
มาเส วาจนอุคฺคณฺห-กมฺมํกํสุ สุขาสยาฯ  
</li>
  
<li>
กญฺญาราสิสมฺมเตหิ  
, โปฎฺฐปาทสุมาสเก;  
  
นทีสุ ทกปูริตา, กฎปตฺถตสาทิสาฯ  
</li>
  
<li>
นาวามหาอุสฺสวมฺปิ, กโรนฺติ มานุชา ตทา;  
  
กีฬนฺติ สมฺปโมทนฺติ, วิชิเต นร นาริโยฯ  
</li>
  
<li>
กญฺจนยมทุมาปิ, วิกสนฺติ ตทา หิ เว;  
  
เมโฆ โถกํ โถกํ หิมํ, วสฺสติ ปตติปิ จฯ  
</li>
  
<li>
วสฺสิเก  
อสฺสยุชิมฺหิ, วิกสนฺติ อเนกธา;  
  
ปทุมาทิทกชานิ, ปุปฺผานิ มนุญฺญานิ เวฯ  
</li>
  
<li>
มหาปทีปปนฺตีหิ, สกลมฺรนมาภูตเล;  
  
ปูเชนฺติ โลกคฺคนาถํ, สาธโว โสคตาชนาฯ  
</li>
  
<li>
ตโปธนา วิจรนฺติ, วสฺสํวุฎฺฐา ทิโสทิสํ;  
  
สาธโว ทานโสณฺฑาว, สีตายนฺติ สุขนฺติ จฯ  
</li>
  
<li>
กตฺติกมาสเสเฎฺฐปิ  
, สมฺปโมทนฺติ มานุชา;  
  
โกสีตกีปุปฺผานิ จ, วิกสนฺติ วายนฺติ จฯ  
</li>
  
<li>
กถินมหาทานมฺปิ, ททนฺติ สาธโว ชนา;  
  
ตทา จนฺทกิรโณปิ, อตีว ปโชฺชโต อหุฯ  
</li>
  
<li>
อโหสิ หิมปาโต จ, อุตฺตรวาโต ปวายติ;  
  
กตฺติกโชติฉโณปิ, อโหสิ ตสฺมิญฺหิ เวฯ  
</li>
  
<li>
ธนุราสีมาคสิร  
, มาเส เหมนฺตสมฺมเต;  
  
สตฺติธรสุปูชาวฺห, สภาปิ สมฺปวตฺติตาฯ  
</li>
  
<li>
เทวสมฺมตปุปฺผานิ, มนุญฺญรุจิรานิปิ;  
  
ปุปฺผนฺติ ตมฺหิ มาสมฺหิ, หิมปาโต อโหสิ จฯ  
</li>
  
<li>
วีหโย โหนฺติ ปกฺกา จ, เขเตฺตสุ มฺรนมาภูตเล;  
  
มิคสิรนกฺขตฺตมฺปิ, โชเตติ อากาสงฺคเณฯ  
</li>
  
<li>
มกาเร  
ผุสฺสมาเสปิ, ปุปฺผนฺติ ปวายนฺติ จ;  
  
สุนีลวลฺลิปุปฺผานิ, ชนมโนหรานิปิฯ  
</li>
  
<li>
เสนาพฺยูหมฺปิ  
กโรนฺติ, ภูปาลา มฺรนมารฎฺฐิกา;  
  
สปริสา อุทิกฺขนฺติ, หตฺถิอสฺสาทิอาทโยฯ  
</li>
  
<li>
ตมฺหิสี อติสีตลมฺปิ, ทกฺขิณายนโกฎิยํ;  
  
อฎฺฐาปุณฺณมทินมฺหิ, สูริโย โลกมานิโตฯ  
</li>
  
โพธิโต นวเม มาเส, ผุสฺสปุณฺณมิยํ ชิโน;  
  
ลํกาทีปํ วิโสเธตุํ, ลงฺกาทีปมุปาคมิฯ  
</li>
  
<li>
กุเมฺภสุ  
มาฆมาเสหิ, ตูลทุมา สุปุปฺผเร;  
  
ปุมฺตาลา มธุรรสํ, มานุชานํ ททนฺติ จฯ  
</li>
  
<li>
ยาคุมหาอุสฺสโวปิ, ปากโฎ มฺรนมาภูตเล;  
  
อวเสสสุ เมโฆปิ, ถนยํ อภิวสฺสติฯ  
</li>
  
<li>
นรนารี มนุญฺญานิ, ปทรานิ ปณฺฑานิ จ;  
  
ปุจิมนฺททุมา นว-ปตฺตานิ ธาเรนฺติปิ จฯ  
</li>
  
<li>
มิเน  
ผคฺคุณมาสมฺหิ, สุรภิคนฺธิกา สุภา;  
  
ปุปฺผนฺติ วนมฺหิ ทุมา, นวปเตฺตหิ โสภเรฯ  
</li>
  
<li>
ทกฺขิณเทสโต ตมฺหิ, วาโต ปวายติ หิ เว;  
  
วาฬุกปิเฎฺฐ วาลุก-ถูเป กตฺวาน ปูชยฺยุํฯ  
</li>
  
<li>
ปถมคิมฺห มาสมฺหิ, นานาทุมาติ ปุปฺผเร;  
  
เตน สพฺพมฺปิ วิปินํ, วิจิตฺตํ ทสฺสนิยญฺหิ เวฯ  
</li>
  
วิสุเต โชติปาลมฺหิ, วิสุตมฺหิ นิเกตเน;  
  
วสตา เนกคนฺถานํ, เลขเกน กโต อยํฯ  
</li>
  
  
  
  
  