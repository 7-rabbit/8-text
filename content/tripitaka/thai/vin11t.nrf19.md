<h1>วสฺสูปนายิกกฺขนฺธกกถาวณฺณนา</h1>
<p> วสฺสูปนายิกา วุตฺตาติ เสโสฯ ติ เอตฺถ -สโทฺท นิทสฺสเนฯ ติ วสฺสูปคมนาฯ อาลโย, วจีเภโท วา กาตโพฺพ อุปคจฺฉตาติ อิมินา วสฺสูปคมนปฺปกาโร ทสฺสิโตฯ อุปคจฺฉตา อาลโย กตฺตโพฺพ, วจีเภโท วา กตฺตโพฺพติ สมฺพโนฺธฯ อุปคจฺฉเนฺตน จ เสนาสเน อสติ ‘‘อิธ วสฺสํ วสิสฺสามี’’ติ จิตฺตุปฺปาทมตฺตํ วา กาตพฺพํ, เสนาสเน สติ ‘‘อิมสฺมิํ วิหาเร อิมํ เตมาสํ วสฺสํ อุเปมี’’ติ จ ‘‘อิธ วสฺสํ อุเปมี’’ติ จ วจีเภโท วา กาตโพฺพติ อโตฺถฯ</p>


<p> ชานํ วสฺสูปคมนํ อนุปคจฺฉโต วาปีติ โยชนาฯ นฺติ เอตฺถ ‘‘ปุริมํ วา ปจฺฉิมํ วา’’ติ เสโสฯ ติ เอตฺถ ‘‘จาริก’’นฺติ เสโสฯ ปุริมํ วา  ปจฺฉิมํ วา  อวสิตฺวาว จาริกํ จรนฺตสฺสาปิ ทุกฺกฎนฺติ โยชนาฯ นฺติ อจฺจนฺตสํโยเค อุปโยควจนํฯ ยถาห – ‘‘น, ภิกฺขเว, วสฺสํ อุปคนฺตฺวา ปุริมํ วา เตมาสํ ปจฺฉิมํ วา เตมาสํ อวสิตฺวา จาริกา ปกฺกมิตพฺพา, โย ปกฺกเมยฺย, อาปตฺติ ทุกฺกฎสฺสา’’ติ (มหาว. ๑๘๕)ฯ</p>


<p>   ติ เอตฺถ ‘‘สุเทฺธ’’ติ เสโสฯ ยถาห – ‘‘รุกฺขสุสิเรติ เอตฺถ สุเทฺธ รุกฺขสุสิเรเยว น วฎฺฎติ, มหนฺตสฺส ปน รุกฺขสุสิรสฺส อโนฺต ปทรจฺฉทนํ กุฎิกํ  กตฺวา ปวิสนทฺวารํ โยเชตฺวา อุปคนฺตุํ วฎฺฎตี’’ติฯ ติ อิมินา รุเกฺขกเทโส วิฎโปปิ สงฺคหิโต, โสปิ สุโทฺธว น วฎฺฎติฯ ยถาห – ‘‘รุกฺขวิฎภิยาติ เอตฺถาปิ สุเทฺธ วิฎปมเตฺต น วฎฺฎติ, มหาวิฎเป ปน อฎฺฎกํ พนฺธิตฺวา ตตฺถ ปทรจฺฉทนํ กุฎิกํ กตฺวา อุปคนฺตุํ วฎฺฎตี’’ติ (มหาว. อฎฺฐ. ๒๐๓)ฯ</p>


<p>‘‘ฉเตฺตติ เอตฺถาปิ จตูสุ ถเมฺภสุ ฉตฺตํ ฐเปตฺวา อาวรณํ กตฺวา ทฺวารํ โยเชตฺวา อุปคนฺตุํ วฎฺฎติ, ฉตฺตกุฎิกา นาเมสา โหติฯ ติ เอตฺถาปิ มหเนฺตน กปเลฺลน ฉเตฺต วุตฺตนเยน กุฎิํ กตฺวาว อุปคนฺตุํ วฎฺฎตี’’ติ วจนโต เอวมกตาสุ สุทฺธฉตฺตจาฎีสุ นิวารณํ เวทิตพฺพํฯ ติ ฎงฺกิตมญฺจาทโย วุตฺตาฯ ยถาห – ‘‘ฉวกุฎิกา นาม ฎงฺกิตมญฺจาทิเภทา กุฎิ, ตตฺถ อุปคนฺตุํ  วฎฺฎตี’’ติ (มหาว. อฎฺฐ. ๒๐๓)ฯ</p>


<p>สุสาเน ปน อญฺญํ กุฎิกํ กตฺวา อุปคนฺตุํ วฎฺฎติฯ ‘‘ฉวสรีรํ ฌาเปตฺวา ฉาริกาย, อฎฺฐิกานญฺจ อตฺถาย กุฎิกา กรียตี’’ติ  ฉวกุฎิ วุตฺตาฯ ‘‘ฎงฺกิตมโญฺจติ กสิกุฎิกาปาสาณฆรนฺติ ลิขิต’’นฺติ (วชิร. ฎี. มหาวคฺค ๒๐๓) ฯ จตุนฺนํ ปาสาณานํ อุปริ ปาสาณํ อตฺถริตฺวา กโต เคโหปิ ติ วุจฺจติฯ ทีเฆ มญฺจปาเท มเชฺฌ วิชฺฌิตฺวา อฎนิโย ปเวเสตฺวา มญฺจํ กโรนฺตีติ ตสฺส อิทํ อุปริ, อิทํ เหฎฺฐาติ นตฺถิ, ปริวเตฺตตฺวา อตฺถโตปิ ตาทิโสว โหติ, ตํ สุสาเน, เทวฎฺฐาเน จ ฐเปนฺติ, อยมฺปิ  นามฯ</p>


<p> ‘‘สติ ปจฺจยเวกเลฺล, สรีราผาสุตาย วา’’ติ อวเสสนฺตรายานํ วกฺขมานตฺตา ติ อิมินา ราชนฺตรายาทิ ทสวิโธ คเหตโพฺพฯ</p>


<p> ‘‘อนุชานามิ , ภิกฺขเว, สตฺตนฺนํ สตฺตาหกรณีเยน อปฺปหิเตปิ คนฺตุํ, ปเคว ปหิเต ภิกฺขุสฺส ภิกฺขุนิยา สิกฺขมานาย สามเณรสฺส สามเณริยา มาตุยา จ ปิตุสฺส จา’’ติ (มหาว. ๑๙๘) วุตฺตนยํ ทเสฺสตุมาห นฺติอาทิฯ</p>


<p>มาตาปิตูนํ  ทสฺสนตฺถํ, ปญฺจนฺนํ สหธมฺมิกานํ ทสฺสนตฺถํ วา เนสํ อเตฺถ สติ วา เนสํ อนฺตเร คิลานํ ทฎฺฐุํ วา ตทุปฎฺฐากานํ ภตฺตาทิํ ปริเยสนตฺถํ วา เนสํ ภตฺตาทิํ ปริเยสนตฺถํ วา ตถา เนสํ ปญฺจนฺนํ สหธมฺมิกานํ อญฺญตรํ  อุกฺกณฺฐิตํ อหํ คนฺตฺวา วูปกาเสสฺสํ วา วูปกาสาเปสฺสามิ วา ธมฺมกถมสฺส กริสฺสามีติ วา  ปญฺจนฺนํ สหธมฺมิกานํ อญฺญตรสฺส  อุปฺปนฺนํ ทิฎฺฐิํ วิเวเจสฺสามิ วา วิเวจาเปสฺสามิ วา ธมฺมกถมสฺส กริสฺสามีติ วา ตถา อุปฺปนฺนํ กุกฺกุจฺจํ วิโนเทสฺสามีติ วา วิโนทาเปสฺสามีติ วา ธมฺมกถมสฺส กริสฺสามีติ วา เอวํ วินยญฺญุนา ภิกฺขุนา สตฺตาหกิเจฺจน อเปสิเตปิ คนฺตพฺพํ, ปเคว ปหิเตติ โยชนาฯ</p>


<p>ติ เอตฺถ -สเทฺทน เภสชฺชปริเยสนาทิํ สงฺคณฺหาติฯ ยถาห – ‘‘คิลานภตฺตํ วา ปริเยสิสฺสามิ, คิลานุปฎฺฐากภตฺตํ วา ปริเยสิสฺสามิ, คิลานเภสชฺชํ วา ปริเยสิสฺสามิ, ปุจฺฉิสฺสามิ วา อุปฎฺฐหิสฺสามิ วา’’ติฯ นฺติ ยตฺถ อนภิรติ อุปฺปนฺนา, ตโต อญฺญตฺถ คเหตฺวา คมิสฺสามีติ อโตฺถฯ</p>


<p>ติ เอตฺถ -สเทฺทน ‘‘อิธ ปน, ภิกฺขเว, ภิกฺขุ ครุธมฺมํ อชฺฌาปโนฺน โหติ ปริวาสารโห, โส เจ ภิกฺขูนํ สนฺติเก ทูตํ ปหิเณยฺย ‘อหญฺหิ ครุธมฺมํ อชฺฌาปโนฺน ปริวาสารโห, อาคจฺฉนฺตุ ภิกฺขู, อิจฺฉามิ  ภิกฺขูนํ อาคต’นฺติฯ คนฺตพฺพํ, ภิกฺขเว, สตฺตาหกรณีเยน อปฺปหิเตปิ, ปเคว ปหิเต ‘ปริวาสทานํ อุสฺสุกฺกํ กริสฺสามิ วา อนุสฺสาเวสฺสามิ วา คณปูรโก วา ภวิสฺสามี’’ติอาทินยํ (มหาว. ๑๙๓) สงฺคณฺหาติฯ เอวํ สตฺตาหกิเจฺจน คจฺฉเนฺตน อโนฺตอุปจารสีมาย ฐิเตเนว ‘‘อโนฺตสตฺตาเห อาคจฺฉิสฺสามี’’ติ อาโภคํ กตฺวา คนฺตพฺพํฯ สเจ อาโภคํ อกตฺวา อุปจารสีมํ อติกฺกมติ, ฉินฺนวโสฺส โหตีติ วทนฺติฯ</p>


<p> ‘‘อยํ ปเนตฺถ ปาฬิมุตฺตกรตฺติเจฺฉทวินิจฺฉโย’’ติ คตํ รตฺติเจฺฉทวินิจฺฉยํ ทเสฺสตุมาห ติอาทิฯ ติ อิมสฺมิํ สตฺตาหกิจฺจาธิกาเรฯ อยํ ปาฬิมุตฺตกวินิจฺฉโย ทฎฺฐโพฺพติ อโตฺถฯ</p>


<p> นฺติอาทินา นิมนฺตนาการํ วกฺขติฯ นฺติ ปฐมํฯ ติ  สตฺตาหกิเจฺจน คนฺตุํ วฎฺฎติฯ ยถาห – ‘‘สเจ เอกสฺมิํ มหาวาเส ปฐมํเยว กติกา กตา โหติ ‘อสุกทิวสํ นาม สนฺนิปติตพฺพ’นฺติ, นิมนฺติโตเยว นาม โหติ, คนฺตุํ วฎฺฎตี’’ติ (มหาว. อฎฺฐ. ๑๙๙)ฯ ‘‘อุปาสเกหิ ‘อิมสฺมิํ นาม ทิวเส ทานาทีนิ กโรม, สเพฺพ เอว สนฺนิปตนฺตู’ติ กติกายปิ กตาย คนฺตุํ วฎฺฎติ, นิมนฺติโตเยว นาม โหตี’’ติ เกจิฯ</p>


<p> นฺติ อตฺตโน จีวรภณฺฑํฯ ติ สตฺตาหกิเจฺจน คนฺตุํ น วฎฺฎติฯ ติ จีวรโธวนาทิกเมฺมน ปหิณนฺติฯ อาจริยุปชฺฌายานํ อาณตฺติเยน เกนจิ อนวชฺชกิเจฺจน สตฺตาหกรณีเยน คนฺตุํ วฎฺฎตีติ อิมินาว ทีปิตํ โหติฯ</p>


<p> ติ  ปาฬิวาจนานิ สนฺธายฯ -สเทฺทน ปริปุจฺฉาทิํ สงฺคณฺหาติฯ นฺติ อคิลานานมฺปิ อาจริยุปชฺฌายานํฯ ติ สตฺตาหกรณีเยน คนฺตุํ ลภติฯ ติ ปกรณโต ภิกฺขุํเยว คณฺหาติฯ</p>


<p> ติ นิทสฺสนมตฺตํ, อุปชฺฌาเยน นิวาริเตปิ เอเสว นโยฯ ‘‘สเจ ปน นํ อาจริโย ‘อชฺช มา คจฺฉา’ติ วทติ, วฎฺฎตี’’ติ (มหาว. อฎฺฐ. ๑๙๙) นยํ ทเสฺสตุมาห ติฯ ติ วสฺสเจฺฉทนิมิตฺตํฯ ‘‘รตฺติเจฺฉเท’’ติ สพฺพตฺถ วสฺสเจฺฉโทติ สนฺนิฎฺฐานํ กตฺวา วทนฺติ, เอวํ สตฺตาหกรณีเยน คตํ นํ อโนฺตสตฺตาเหเยว ปุน อาคจฺฉนฺตํ สเจ อาจริโย วา อุปชฺฌาโย วา ‘‘อชฺช มา คจฺฉา’’ติ วทติ, สตฺตาหาติกฺกเมปิ อนาปตฺตีติ อธิปฺปาโย, วสฺสเจฺฉโท ปน โหติเยวาติ ทฎฺฐพฺพํ สตฺตาหสฺส พหิทฺธา วีตินามิตตฺตาฯ</p>


<p> ติ มาตาปิตูหิ อญฺญสฺส ญาติชนสฺสฯ ติ อิมินา เสสญาติเกหิ ‘‘มยํ คิลานา ภทนฺตานํ อาคมนํ อิจฺฉามา’’ติ จ ‘‘อุปฎฺฐากกุเลหิ ทานํ ทสฺสาม, ธมฺมํ โสสฺสาม, ภิกฺขูนํ ทสฺสนํ อิจฺฉามา’’ติ จ เอวํ กตฺตพฺพํ นิทฺทิสิตฺวา ทูเต วา เปสิเต สตฺตาหกรณีเยน คจฺฉโต รตฺติเจฺฉโท จ ทุกฺกฎญฺจ น โหตีติ วุตฺตํ โหติฯ ยถาห ‘‘อิธ ปน, ภิกฺขเว, ภิกฺขุสฺส ญาตโก คิลาโน โหติ…เป.… คนฺตพฺพํ, ภิกฺขเว, สตฺตาหกรณีเยน ปหิเต, น เตฺวว อปฺปหิเต’’ติ (มหาว. ๑๙๙) จ  ‘‘อิธ ปน, ภิกฺขเว, อุปาสเกน สงฺฆํ อุทฺทิสฺส วิหาโร การาปิโต โหติ…เป.… อิจฺฉามิ ทานญฺจ  ทาตุํ ธมฺมญฺจ โสตุํ ภิกฺขู จ ปสฺสิตุนฺติฯ คนฺตพฺพํ, ภิกฺขเว, สตฺตาหกรณีเยน ปหิเต, น เตฺวว อปฺปหิเต’’ติ (มหาว. ๑๘๘) จฯ</p>


<p> ‘‘อหํ คามกํ คนฺตฺวา อเชฺชว อาคมิสฺสามี’’ติ  อาคจฺฉโนฺต สเจ ปาปุณิตุํ น สโกฺกเตว, วฎฺฎตีติ โยชนาฯ ติ เอตฺถ ‘‘อเชฺชว อาคมิสฺสามี’’ติ คนฺตฺวา อาคจฺฉนฺตสฺส อนฺตรามเคฺค สเจ อรุณุคฺคมนํ โหติ, วสฺสเจฺฉโทปิ น โหติ, รตฺติเจฺฉททุกฺกฎญฺจ นตฺถีติ อธิปฺปาโยฯ</p>


<p> ติ (มหาว. อฎฺฐ. ๒๐๓) โคปาลกานํ นิวาสนฎฺฐาเนฯ ติ ชงฺฆสตฺถสกฎสตฺถานํ สนฺนิวิโฎฺฐกาเสฯ ติ เตหิ สทฺธิํ คจฺฉนฺตเสฺสว นตฺถิ อาปตฺติ, เตหิ วิยุญฺชิตฺวา คมเน ปน อาปตฺติเยว, ปวาเรตุญฺจ น ลภติฯ</p>


<p>วชาทีสุ วสฺสํ อุปคจฺฉเนฺตน วสฺสูปนายิกทิวเส เตน ภิกฺขุนา อุปาสกา วตฺตพฺพา ‘‘กุฎิกา ลทฺธุํ วฎฺฎตี’’ติฯ สเจ กริตฺวา เทนฺติ, ตตฺถ ปวิสิตฺวา ‘‘อิธ วสฺสํ อุเปมี’’ติ ติกฺขตฺตุํ วตฺตพฺพํฯ โน เจ เทนฺติ, สาลาสเงฺขเปน ฐิตสกฎสฺส เหฎฺฐา อุปคนฺตพฺพํฯ ตมฺปิ อลภเนฺตน อาลโย กาตโพฺพฯ สเตฺถ ปน กุฎิกาทีนํ อภาเว ‘‘อิธ วสฺสํ อุเปมี’’ติ วจีเภทํ กตฺวา อุปคนฺตุํ น วฎฺฎติ, อาลยกรณมตฺตเมว วฎฺฎติฯ  นาม ‘‘อิธ วสฺสํ วสิสฺสามี’’ติ จิตฺตุปฺปาทมตฺตํฯ</p>


<p>สเจ มคฺคปฺปฎิปเนฺนเยว สเตฺถ ปวารณทิวโส โหติ, ตเตฺถว ปวาเรตพฺพํฯ อถ สโตฺถ อโนฺตวเสฺสเยว ภิกฺขุนา ปตฺถิตฎฺฐานํ ปตฺวา อติกฺกมติฯ ปตฺถิตฎฺฐาเน  วสิตฺวา ตตฺถ ภิกฺขูหิ สทฺธิํ ปวาเรตพฺพํฯ อถาปิ สโตฺถ อโนฺตวเสฺสเยว อนฺตรา เอกสฺมิํ คาเม ติฎฺฐติ วา วิปฺปกิรติ วา, ตสฺมิํเยว คาเม ภิกฺขูหิ สทฺธิํ วสิตฺวา ปวาเรตพฺพํ, อปฺปวาเรตฺวา ตโต ปรํ คนฺตุํ น วฎฺฎติฯ</p>


<p>นาวาย วสฺสํ อุปคจฺฉเนฺตนาปิ กุฎิยํเยว อุปคนฺตพฺพํฯ ปริเยสิตฺวา อลภเนฺต อาลโย กาตโพฺพ ฯ สเจ อโนฺตเตมาสํ นาวา สมุเทฺทเยว โหติ, ตเตฺถว ปวาเรตพฺพํฯ อถ นาวา กูลํ ลภติ, สยญฺจ ปรโต คนฺตุกาโม โหติ, คนฺตุํ น วฎฺฎติฯ นาวาย ลทฺธคาเมเยว วสิตฺวา ภิกฺขูหิ สทฺธิํ ปวาเรตพฺพํฯ สเจปิ นาวา อนุตีรเมว อญฺญตฺถ คจฺฉติ, ภิกฺขุ จ ปฐมํ ลทฺธคาเมเยว วสิตุกาโม, นาวา คจฺฉตุ, ภิกฺขุนา ตเตฺถว วสิตฺวา ภิกฺขูหิ สทฺธิํ ปวาเรตพฺพํฯ</p>


<p>อิติ วเช, สเตฺถ, นาวายนฺติ ตีสุ ฐาเนสุ นตฺถิ วสฺสเจฺฉเท อาปตฺติ, ปวาเรตุญฺจ ลภติฯ</p>


<p> ติ ปิณฺฑปาตาทีนํ ปจฺจยานํ อูนเตฺต สติฯ ติ สรีรสฺส อผาสุตาย อาพาเธ วา สติฯ ติ วสฺสเจฺฉทํ กตฺวาปิ ยถาผาสุกฎฺฐานํ คเจฺฉยฺยฯ -สเทฺทน วสฺสํ อเฉตฺวา วสฺสเจฺฉทการเณ สติ สตฺตาหกรณีเยน คนฺตุมฺปิ วฎฺฎตีติ ทีเปติฯ</p>


<p> ติ ราชนฺตรายาทีสุ เยน เกนจิ อนฺตราเยนฯ  ภิกฺขุ วสฺสํ โนปคโต, เตนาปิ ฉินฺนวเสฺสน วาปิ  วสฺสูปนายิกา อุปคนฺตพฺพาติ โยชนาฯ</p>


<p> นฺติ  อจฺจนฺตสํโยเค อุปโยควจนํฯ ติ อิมินา สมฺพโนฺธฯ อุปคนฺตฺวาปิ วา พหิทฺธา เอว สตฺตาหํ วีตินาเมติ เจฯ โย คจฺฉติ, โย จ วีตินาเมติ, ติ อนุปคตตฺตา, ฉินฺนวสฺสตฺตา จ ปุริมาปิ วสฺสูปนายิกา น วิชฺชติ น ลภติฯ อิเมสํ ทฺวินฺนํ ยถากฺกมํ อุปจาราติกฺกเม, สตฺตาหาติกฺกเม จ อาปตฺติ เวทิตพฺพาฯ</p>


<p>นฺติ ‘‘อิธ วสฺสํ วสถา’’ติ วุเตฺต ‘‘สาธู’’ติ ปฎิสฺสุณิตฺวา ตสฺส วิสํวาเท อสจฺจาปเน อาปตฺติ โหติฯ กตมาติ อาห นฺติฯ น เกวลํ เอตเสฺสว วิสํวาเท อาปตฺติ โหติ, อถ โข อิตเรสมฺปิ ปฎิสฺสวานํ วิสํวาเท อาปตฺติ เวทิตพฺพาฯ ยถาห – ‘‘ปฎิสฺสเว จ อาปตฺติ ทุกฺกฎสฺสาติ เอตฺถ น เกวลํ ‘อิมํ เตมาสํ อิธ วสฺสํ วสถา’ติ เอตเสฺสว ปฎิสฺสวสฺส วิสํวาเท อาปตฺติ, ‘อิมํ  เตมาสํ ภิกฺขํ คณฺหถ, อุโภปิ มยํ อิธ วสฺสํ วสิสฺสาม, เอกโตว อุทฺทิสาเปสฺสามา’ติ เอวมาทินาปิ ตสฺส ตสฺส ปฎิสฺสวสฺส วิสํวาเท ทุกฺกฎ’’นฺติ (มหาว. อฎฺฐ. ๒๐๗)ฯ ตญฺจ โข ปฎิสฺสวกาเล สุทฺธจิตฺตสฺส ปจฺฉา วิสํวาทนปจฺจยา โหติฯ ปฐมํ อสุทฺธจิตฺตสฺส ปน ปฎิสฺสเว ปาจิตฺติยํ, วิสํวาเทน ทุกฺกฎนฺติ ปาจิตฺติเยน สทฺธิํ ทุกฺกฎํ ยุชฺชติฯ</p>


<p> ‘‘วสฺสํ อุปคนฺตฺวา ปน อรุณํ อนุฎฺฐาเปตฺวา ตทเหว สตฺตาหกรณีเยน ปกฺกมนฺตสฺสาปิ อโนฺตสตฺตาเห นิวตฺตนฺตสฺส อนาปตฺตี’’ติ (มหาว. อฎฺฐ. ๒๐๗) วจนโต, ‘‘โก วาโท วสิตฺวา พหิ คจฺฉโต’’ติ วกฺขมานตฺตา  จ นฺติ ปาโฐ คเหตโพฺพฯ กตฺถจิ โปตฺถเกสุ ‘‘อุฎฺฐาเปตฺวา ปนารุณ’’นฺติ ปาโฐ ทิสฺสติ, โส น คเหตโพฺพฯ</p>


<p> ติ ทฺวีหตีหํ วสิตฺวาฯ ยถา วสฺสํ วสิตฺวา อรุณํ อนุฎฺฐาเปตฺวาว สตฺตาหกรณีเยน คจฺฉโต อนาปตฺติ, ตถา คตฎฺฐานโต อโนฺตสตฺตาเห อาคนฺตฺวา ปุนปิ อรุณํ อนุฎฺฐาเปตฺวาว สตฺตาหกรณีเยน คจฺฉโต อนาปตฺติฯ ‘‘สตฺตาหวาเรน อรุโณ อุฎฺฐาเปตโพฺพ’’ติ (มหาว. อฎฺฐ. ๒๐๑)  สตฺตมารุเณน ปฎิพทฺธทิวสํ สตฺตเมน อรุเณเนว สงฺคเหตฺวา สตฺตมอรุณพฺภนฺตเร อนาคนฺตฺวา อฎฺฐมํ อรุณํ พหิ อุฎฺฐาเปนฺตสฺส รตฺติเจฺฉททสฺสนปรํ, น สตฺตมอรุณเสฺสว ตตฺถ อุฎฺฐาเปตพฺพภาวทสฺสนปรนฺติ คเหตพฺพํ  สีหฬคณฺฐิปเทสุ จ ตถา วินิจฺฉิตตฺตาฯ</p>


<p> ‘‘โนเปติ อสติยา’’ติ ปทเจฺฉโท, ติ ‘‘อิมสฺมิํ วิหาเร อิมํ เตมาสํ วสฺสํ อุเปมี’’ติ วจีเภเทน น อุปคจฺฉติฯ</p>


<p> วุตฺตเมวตฺถํ สมเตฺถตุมาห ติฯ</p>


<p> ‘‘อิมสฺมิํ วิหาเร อิมํ เตมาสํ วสฺสํ อุเปมี’’ติ ติกฺขตฺตุํ วจเน  เอว วสฺสํ อุปคโต สิยาติ โยชนาฯ นฺติ อิทํ อุกฺกํสวเสน วุตฺตํ, สกิํ, ทฺวิกฺขตฺตุํ วา นิจฺฉาริเตปิ วสฺสูปคโต นาม โหตีติฯ ยถาห – ‘‘อิมสฺมิํ วิหาเร อิมํ  เตมาสํ วสฺสํ อุเปมีติ สกิํ วา ทฺวตฺติกฺขตฺตุํ วา วาจํ นิจฺฉาเรตฺวาว วสฺสํ อุปคนฺตพฺพ’’นฺติ (มหาว. อฎฺฐ. ๑๘๔)ฯ</p>


<p> นวมิโต  ปฎฺฐาย คนฺตุํ วฎฺฎติ, อาคจฺฉตุ วา มา วา, อนาปตฺตี’’ติ (มหาว. อฎฺฐ. ๒๐๗) นยํ ทเสฺสตุมาห ติอาทิฯ นวมิํ ปภุติ อาทิํ กตฺวา, นวมิโต ปฎฺฐายาติ วุตฺตํ โหติฯ ติ สตฺตาหกรณีเยเนว คนฺตุํ วฎฺฎติ, ตสฺมา ปวารณทิวเสปิ ตทเหว อาคนฺตุํ อสกฺกุเณยฺยฎฺฐานํ ปวารณตฺถาย คจฺฉเนฺตน ลพฺภมาเนน สตฺตาหกรณีเยน คนฺตุํ วฎฺฎติฯ ‘‘ปวาเรตฺวา ปน คนฺตุํ วฎฺฎติ ปวารณาย ตํทิวสสนฺนิสฺสิตตฺตา’’ติ (วชิร. ฎี. มหาวคฺค ๒๐๗) หิ ฯ โส ปจฺฉา อาคจฺฉตุ วา มา วา, โทโส น วิชฺชตีติ โยชนาฯ</p>

</p>





