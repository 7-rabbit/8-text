<h1>ถุปวํโส</h1>
<p>
ยสฺมิํ สยิํสุ ชินธาตุวรา สมนฺตา  
  
ฉพฺพณฺณ รํสิ วิสเรหิ สมุชฺชลนฺตา,  
  
นิมฺมาย โลกหิตเหตุ ชินสฺส รูปํ  
  
ตํ ถุปมพฺภุต ตมํ สิรสา นมิตฺวา;  
  
<p>
จกฺขามหํ สกล โลก หิตาวหสฺส  
  
ถุปสฺส สพฺพ ชน นณฺทน การณสฺส,  
  
วํสํ สุราสุร นริณฺทวเรหิ นิจฺจํ  
  
สมฺปูชิตสฺส รตนุชฺชล ถูปิกสฺส;  
</p>
  
<p>
กิญฺจาปิ โส ยติชเนน ปุราตเนน  
  
อตฺวาย สีหฬชนสฺส กโต ปุราปิ,  
  
วาเกฺกน สิหฬภเวน’ภิสงฺขมตฺตา  
  
อตฺถํ น สาธหติ สพฺพชนสฺส สมฺมา;  
</p>
  
<p>
ยสฺมา จ มาคธ นิรุตฺติกโตปิ ถูป-  
  
วํโส วิรุทฺธนย สทฺท สมากุโล โส,  
  
วตฺตพฺพเมว จ พหุมฺปิ ยโต น วุตฺตํ  
  
ตมฺหา อหํ ปุนปิ วํสมิ’มํ วทามิ;  
</p>
  
<p>
สุณาถ สาธโว สเพฺพ ปริปุณฺณมนากุลํ  
  
วุจฺจมานํ มยา สาธุ วํสํ ถูปสฺส สตฺถุโนติ;  
</p>
  
<p>ตตฺถ ถูปสฺส วํสํ วกฺขามีติ เอตฺถ ตถาคโต อรหํ สมฺมา สมฺพุโทฺธ ถูปารโห, ปเจฺจกพุโทฺธ ถูปารโห, ตถาคตสฺส สาวโก ถูปารโห, ราชา จกฺกวตฺติ ถูปารโหติ วจนโต ถูปารหานํ พุทฺธาทีนํ ธาตุโย ปติฎฺฐาเปตฺวา กต เจติยํ อพฺภุนน ตเฎฺฐน  ถูโปติ วุจฺจติ, อิธ ปน กญฺจน มาลิก มหาถูโป อธิเปฺปโต, โส กสฺส ธาตุโย ปติฎฺฐาเปตฺวา กโตติ เจ? โยทีปงฺกราทีนํ จตุวีสติยา พุทฺธานํ สนฺติเก ลทฺธวฺยากรโณ สมติํสปารมิโย ปูเรตฺวา ปรมาภิสโมฺพธิํ ปตฺวา ธมฺมจกฺกปฺปวตฺตนโต ปฎฺฐาย ยาว สุหทฺท ปริพฺพาชก วินยาน สพฺพ พุทฺธกิจฺจานิ นิฎฺฐาเปตฺวา อนุปาทิเยสาย นิพฺพานธาตุยา ปรินิพฺพุโต ตสฺส ภควโต อรหโต สมฺมา สมฺพุทฺธสฺส ธาตุโย ปติฎฺฐาเปตฺวา กโต อยเมตฺถ สเงฺขโป, วิตฺถาโร ปน เวทิตโพฺพ?</p>


<p> อิโต กิร กปฺปสตสหสฺสาธิกานํ จตุนฺนํ อสเงฺขยฺยานํ มตฺถเก อมรวตี นาม นครํ อโหสิฯ ตตฺถ สุเมโธ นาม พฺราหฺมโณ ปฎิวสติฯ โส อญฺญํ กมฺมํ อกตฺวา พฺรหฺมณสิปฺปเมว อุคฺคณฺหิ ตสฺส ทหรกาเลเยว มาตาปิตโร กาลมกํสุฯ อถสฺส ราสิวฑฺฒนโก อมโจฺจ อาย โปตฺถกํ อาหริตฺวา สุวณฺณ รชต มณิมุตฺตาทิ ภริเต คเพฺภ วิวริตฺวา เอตฺตกํ เต กุมาร มาตุ สนฺตกํ, เอตฺตกํ ปิตุสนฺตกํ, เอตฺตกํ อยฺยก ปยฺยกานนฺติ ยาว สตฺตมา กุลปริวฎฺฎา ธกํ อาจิกฺขิตฺวา เอตมฺปฎิชคฺคาหีติ อาหฯ โส สาธูติ สมฺปฎิจฺฉิตฺวา อคารํ อชฺฌาวสโนฺต เอกทิวสํ จิเนฺตสิฯ</p>


<p> ปุนพฺภเว ปฎิสณฺธิคหณํ ตาม ทุกฺขํ, ตถา นิพฺพตฺต นิพฺพตฺตฎฺฐาเน สรีรเภทนํ อหญฺจ ชานิธโมฺม ชราธโมฺม วฺยาธิธโมฺม มรณธโมฺมฯ เอวํ ภูเตน มยา อชาติ อชรํ อวฺยาธิํ อมรณํ สุขํ สีตลํ นิพฺพานํ คเวสิตุํ วฎฺฎตีติ เนกฺขมฺมการณํ จิเนฺตตฺวา ปุน จิเนฺตสิ อิมํ ธนํ สพฺพํ มยฺหํ ปิตุ ปิตามหาทโย ปรโลกํ คจฺฉนฺตา เอก กหาปณมฺปิ คเหตฺวา นคตา มยา ปน คเหตฺวา คมนการณํ กาตุํ วฎฺฎตีติ นคเร เภริํ จราเปตฺวา มหาชนสฺส ทานํ ทตฺวา หิมวนฺตสฺส ปวิสิตฺวา ตาปส ปพฺพชฺชํ ปพฺพชิตฺวา สตฺตาหพฺภนฺตเรเยว อภิญฺญา จ สมาปตฺติโย จ นิพฺพเตฺตตฺว สมาปตฺติสุเขน วีตินาเมสิฯ</p>


<p>ตทา ทีปงฺกโร นาม สตฺถา ปรยาภิสโมฺพธิํ ปตฺวา สตฺต สตฺตาหํ โพธิสมีเปเจว วิตินาเมตฺวา สุนณฺทาราเม ธมฺมจกฺกํ ปวเตฺตตฺวา โกฎิสตฺตานํ เทวมนุสฺสานํ ธมฺมมตํ ปาเยตฺวา จาตุทฺทีปิก มหาเมโฆ วิย ธมฺมวสฺสํ วเสฺสโนฺต จตูหิ ขีณาสย สตสหเสฺสหิ ปริวุโต อนุปุเพฺพน จารกํ จรมาโน รมฺม นครํ ปตฺวา สุทสฺสน มหาวิหาเร ปฎิวสติ ตทา รมฺมนครวาสิโน สปฺปิ ผณิตาทีนิ เภสชฺชานิ คเหตฺวา ปุปฺผ ธูป คณฺธหตฺถา เยน พุโทฺธ เตนปสงฺกมิตฺวา สตฺถารํ วณฺทิตฺวา ปุปฺผาทีหิ ปูเชตฺวา เอกมนฺตํ นิสีทิตฺวา ธมฺมํ สุตฺวา สฺวาตนาย ภควนฺตํ นิมเนฺตตฺวา อุฎฺฐายาสนา ทสพลํ ปทกฺขีนํ กตฺวา ปกฺกมิํสุฯ</p>


<p>เต  ปุน ทิวเส อสทิส มหาทานํ สเชฺชตฺวา ทสพลสฺส อาคมน มคฺคํ โสเธนฺติฯ ตสฺมิํ กาเล สุเมธตาปโส อตฺตโน อสฺสม ปทโต อุคฺคนฺตฺวา รมฺมนครวาสีนํ เตสํ มนุสฺสานํ อุปริภาเคน อากาเสน คจฺฉนฺตา เต หฎฺฐปหเฎฺฐ มคฺคํ โสเธเนฺต ทิสฺวา กินฺนุ โข การณนฺติ จิเนฺตโนฺต สเพฺพสํ ปสฺสนฺตานํเยว อากาสโต โอรุ เอกมเนฺต ฐตฺถายห เต มนุเสฺส ปุจฺฉิฯ’หโมฺภ กสฺส ปน อิมํ มคฺคํ โสเธถา’ติ เต อาหํสุ ภเนฺต สุเมธ ตุเมฺห กิํ นํ ชานาถ, ทีปงฺกโร นาม สตฺถา ปรมาภิสโมฺพธิํ ปตฺวา ปวตฺตวร ธมฺมจโกฺก ชนปท จาริกํ จรมาโน อนุกฺกเมน อมฺหากํ นครํ ปตฺวา สุทสฺสน มหาวิหาเร ปฎิวสติฯ มยํ ตํ ภควนฺตํ นิมนฺตยิมฺห ตสฺส ภควโต อาคมนมคฺคํ โสเธมาติฯ ตํ สุตฺวา สุเมธปณฺฑิโต จิเนฺตสิฯ พุโทฺธติ โข ปเนส โฆโสปิ ทุลฺลโภ, ปเคว พุทฺธุปฺปาโท เตน หิ มยาปิ อิเมหิ มนุเสฺสหิ สทฺธิํ ทสพลสฺส อาคมนมคฺคํ โสเธตุํ วฎฺฎตีติ โส เต มนุเสฺส อาห, สเจ โภ ตุเมฺห อิมํ มคฺค พุทฺธสฺส โสเธถ - สยหมฺปิ เอกํ โอกาสํ สมฺปฎิจฺฉตฺวา อยํ สุเมธปณฺฑิโต มหิทฺธิโก มหานุภาโวติ ชานนฺตา ทุพฺพิโสธนํ อุทกสมฺภินฺนํ อติวิสมํ เอกํ โอกาสํ สลฺลเกฺขตฺวา อิมํ หกาสํ ตุเมฺห โสเธถฯ อลงฺกโรถาติ อทํสุฯ</p>


<p>สุเมธปณฺฑิโต พุทฺธารมฺมณ ปีติํ อุปฺปาเทตฺวา จิเนฺตสิฯ อหมฺปนิมํ โอกาสํ อิทฺธียา ปรมทสฺสนีย กาตุํ ปโหมิ เอวํ กโต ปน มํ น ปริโตเสติ อชฺช ปน มยา กายเวยฺยาวจฺจํ กาตุํ วฎฺฎติติ ปํสุํ อาหริตฺวา ตํ ปเหสํ ปูเรนิ, ตสฺส ปน ตสฺมิํ ปเทเส อโสธิเต ชยสุมน กุสุม สทิสิ วณฺณํ ทุปฎฺฎจีวรํ ติมณฺฑลํ ปฎิจฺฉาเทตฺวา นิวาเสตฺวา ตสฺสุปริ ยุณฺณมาปเงฺคน กุสุมกลาปํ ปรกฺขิปโนฺต วิย วิชฺชุลฺลตา สสฺสีรีกํ กายพณฺธนํ พณฺธิตฺวา กนก คิริสิขร มตฺถเก ลาขารสํ ปริสิญฺจเนฺต วิย สุวณฺณเจติยํ ปวาฬชาเลน ปริกฺขิปโนฺต วิย สุวณฺณงฺฆกํ รตฺตกมฺพเลน ปฎิมุญฺจโนฺต วิย สรท สมย รชนิกรํ รตฺตวลาหเกน ปฎิจฺฉาเทโนฺต วิย จ ลาขารเสน ตินฺน กิํ สุกกฺสุมวณฺณํ รตฺตวร ปสุกูล จีวรํ ปาริปิตฺวา คณฺธกูคิทฺว รโต กนกคุหาโต สีโห วิย นิกฺขมิตฺวา ชฬภิญฺญานํเยว จตูหิ ขีณาสว สตสหเสฺสหิ ปริวุโต อมรคณ ปริวุโต ทสสตนยโน วิย พฺรหฺมคณปริวุโต มหา พฺรหฺมา วิย จ อปริมิต สมย สมุปจิตาย กุสลพลชนิตาย อโนปมยา พุทฺธลีลาย ตาราคณปริวุโต  สรท สมย รชนิกโร วิย คคนตลํ อลงฺคต ปฎิยตฺตํ มคฺคํ ปฎิปชฺชิฯ</p>


<p> สุเมธตาปโสปิ เตน อลงฺกต ปฎิยเตฺตน มเคฺคน อาคจฺฉนฺตสฺส ทีปงฺกรสฺส ภควโต ทฺวตฺติํส วรลกฺขณ ปติมณฺฑิตํ อสติยา อนุพฺยญฺชเนหิ อนุพฺยญฺชิตํ พฺยามปฺปหาปริเกฺขป สสฺสีรีกํ อิณฺทนีลมณิสํกาโสอากาเส นานปฺปการา วิชฺชุลฺลตา วิย ฉพฺพณฺณพุทฺธรํสิโย วิสฺสเชฺชนฺตํ รูปคฺคปฺปตฺตํ อตฺตภาวํ โอโลเกตฺวา อชฺช มยา ทสพลสฺส ชีวิตปริจฺจาคํ กาตุํ วฎฺฎติ มา ภควา กลเล อกฺกมิ มณิมยํ ลกเสตุํ อกฺกมโนฺต วิย สทฺธิํ จตูหิ ขีณาสว สตสหเสฺสหิ มม ปิฎฺฐิํ อกฺกมโนฺต คจฺฉตุ ตํ เม ภวิสฺสติ ทีฆรตฺตํ หิตาย สุขายาติ เกเส โมเจตฺวา อชินชฎา วากจีรานิ กเลล ปตฺถริตฺวา ตเตฺถว กลลปิเฎฺฐ นิปชฺชิ นิปโนฺน จ สเจ อหํ อิเจฺฉยฺยํ สพฺพกิเลเส ฌาเปตฺวา สงฺฆนวโก หุตฺวา รมฺมนครํ ปวิเสยฺยํ อญฺญาตกเวเสน ปน เม กิเลเส ณฺธเปตฺวา นิพฺพานปตฺติยา กิจฺจํ นตฺถิ, ยํนูนาหํ ทีปงฺกร ทสพโล วิย ปรมาภิสโมฺพธิํ ปตฺวา ธมฺมนาวํ อาโรเปตฺวา มหาชนํ สํสารสาครา อุตฺตาเรตฺวา ปจฺฉา ปรินิพฺพาเยยฺยํฯ อิทํ เม ปติรุปนฺติ จิเนฺตตฺวา อฎฺฐธเมฺม สโมธาเนตฺวา พุทฺธภาวาย อภินีหารํ กตฺวา นิปชฺชฯ</p>


<p>ทีปงฺกโรปิ ภควา อาคตฺตฺวา สุเมธปณฺฑิตสฺส สีสสาเค ฐตฺวา กลลปิเฎฺฐ นิปนฺนํ ตาปสํ ทิสฺวา อยํ ตาปโส พุทฺธตฺถาย อภินีหารํ กตฺวา นิปโนฺต, อิชฺฌิสฺสติ นุ โข เอตสฺส ปตฺถนา อุทาหุ โนติ อุปธาเรโนฺต - อนาคเต โคตโม นาม พุโทฺธ ภวิสฺสตีติ ญตฺวา ฐิตโกว ปริส มเชฺฌ วฺยากาสิ, ปสฺสถ โน ตุเมฺห ภิกฺขเว อิมํ อุคฺคตปํ ตาปสํ กลลปิเฎฺฐ นิปนฺนนฺติฯ เอวํ ภเนฺต, อยํ ยิทฺธตฺถาย อภินีหารํ กตฺวา นิปโนฺน สมิชฺฌิสฺสติ อิมสฺส ปตฺถตา กปฺปสต สหสฺสาธิกานํ จตุนฺตํ อสเงฺขยฺยานํ มตฺถเก โคตโม นาม พุโทฺธ ภวิสฺสตีติ สพฺพํ วฺยากาสิฯ</p>


<p>วุตฺตเญฺหตํ พุทฺธวํเสฯ</p>


<p>
ทีปงฺกโร โลกวิทู - อาหุตีนํ ปฎิคฺคโห,  
  
อุสฺสีสเก มํ ฐตฺวาน - อิทํ วจนมพฺรวิ;  
</p>
  
<p>ปสฺสถ อิมํ ตาปสํ - ชฎิล อุคฺคตาปสํ อปริเมเยฺย อิโต กเปฺป - อยํ พุโทฺธ ภวิสฺสติฯ อหุ กปิลวหยา รมฺมา - นิกฺขมิตฺวา ตถาคโตฯ ปธานํ ปทหิตฺวาน - กตฺวา ทุกฺกร การิกํ</p>


<p>พุเทฺธ โลเก - เกจิฯ</p>


<p>
อชปาล  
รุกฺขมูลสฺมิํ - นิสีทิตฺวา ตถาคโต,  
  
ตตฺถ ปายาสมคฺคยฺห - เนรญฺชรมุเปเหติ;  
</p>
  
<p>
เนรญฺชราย ตีรมฺหิ - ปายาสาทาย โส ชิโน,  
  
ปฎิยตฺตวรมเคฺคน - โพธิมูลญฺหิ เอหีติ;  
</p>
  
<p>
ตโต ปทกฺขิณํ กตฺวา - โพธิมณฺฑํ อนุตฺตโร  
  
อสฺสตฺถรากฺขมูลมฺหิ - วุชฺฌิสฺสติ มหายโส;  
</p>
  
<p>อิมสฺสชนิกา มาตา - มายา นาม ภวิสฺสติ, ปิตา สุโทฺธทโน นาม - อยํ เหสฺสติ โคตโมฯ อนาสวา วีตราคา - สนฺตจิตฺตา สมาหิตา,</p>


<p>
โกลิโต อุปติโสฺส จ - อคฺคา เหสฺสนฺติ สาวกา;  
  
อานโณฺท นามุปฎฺฐาโก - อุปฎฺฐิสฺสตี’มํ ชินํ;  
</p>
  
<p>
เขมา อุปฺปลวณฺณา จ - อคฺคา เหสฺสนฺติ สาวิกา;  
  
อนาสวา วีตราคา - สนฺตจิตฺตา สมาหิตา;  
</p>
  
<p>โพธิ ตสฺส ภควโต อสฺสโตฺถติ ปวุจฺจตี’’ติฯ</p>





