<h1>โพธิ อาคมนกถา</h1>
<p> อนุลาเทวี ปญฺจหิ กญฺญาสเตหิ ปญฺจหิ อเนฺตปุริสา สเตหีติ มาตุคามสหเสฺสน สทฺธิํ สงฺฆมิตฺตเตฺถริยา สนฺติเก ปพฺพชิตฺวา นจิรเสฺสว สปริวารา อรหเตฺต ปติฎฺฐาสิฯ อริโฎฺฐปิ โข รโญฺญ ภาคิเนโยฺย ปญฺจหิ ปุริส สเตหิ สทฺธิํ เถรสฺส สนฺติเก ปพฺพชิตฺวา สปริวาโร นจิรเสฺสว อรหเตฺต ปติฎฺฐาสิฯ อเถกทิวสํ ราชา โพธิํ วณฺทิตฺวา เถเรน สทฺธิํ ถูปารามํ คจฺฉติฯ ตสฺส โลหปาสาทฎฺฐานํ สมฺปตฺตสฺส ปุริสา ปุปฺผานิ อาหริํสุ ราชา เถรสฺส ปุปฺผานิ อทาสิฯ เถโร ปุเปฺผหิ โลหปาสาทฎฺฐานํ ปูเชสิ ปุเปฺผสุ ภูมิยา ปติต มเตฺตสุ มหาภูมิจาโล อโหสิ?</p>


<p>ราชา กสฺมา ภเนฺต ภูมิ จลิตานิ ปุจฺฉิฯ อิมสฺมิํ มหาราช โอกาเส อนาคเต สงฺฆสฺส อุโปสถาคารํ ภวิสฺสติฯ ตเสฺสตํ ปุพฺพนิมิตฺตนฺติ อาหฯ ปุน ตสฺส มหาเจติยฎฺฐานํ สมฺปตฺตสฺส จมฺปก ปุปฺผานิ อภิหริํสุฯ ตานิปิ ราชา เถรสฺส อทาสิฯ เถโร มหาเจติยฎฺฐานํ ปุเปฺผหิ ปูเชตฺวา วณฺทิ ตาวเทว มหาปถวี สํกมฺปิฯ ราชา ภเนฺต กสฺมา ปถวี กมฺปิตฺถาติ ปุจฺฉิฯ มหาราช อิมสฺมิํ ฐาเน อนาคเต พุทฺธสฺส ภควโต อสทิโส มหาถูโป ภวิสฺสติฯ ตเสฺสตํ ปุพฺพนิมิตฺตนฺติ อาหฯ อหเมว กโรมิ ภเนฺตติฯ อลํ มหาราช ตุมฺหากํ อญฺญํ พหุํ กมฺมํ อตฺถิฯ ตุมฺหากํ ปน นนฺตา ทุฎฺฐคามณี อภโย นาม กาเรสฺสตีติฯ</p>


<p>อถ ราชา สเจ ภเนฺต มยฺหํ นนฺตา กริสฺสติฯ กตํเยว มยาติ ทฺวาทสหตฺถํ ปาสาณตฺถมฺหํ อาหราเปตฺวา เทวานมฺปิยติสฺส รโญฺญ นตฺตา ทุฎฺฐคามณิ อภโย นาม อิมสฺมิํ ปเทเส ถูปํ กโรตีติ อกฺขรานิ ลิขาเปตฺวา ปติฎฺฐาเปสีติ อถ เทวานมฺปิยติสฺสราชา เจติยปปฺปเต นิหิตา สมฺมาสมฺพุทฺธ ภุตฺต ปตฺต ปูเรตฺวา อาหฎา ธาตุโยหตฺถิกฺขเณฺธน อาหราเปตฺวา สกลตมฺพปณฺณิทีเป  โยชเน โยชเน ถูปํ กาเรตฺวา ธาตุโย ปติฎฺฐาเปสิ ภควโต ปตฺตํ ปน ราช เคเหยว ฐเปตฺวา ปูชมกาสีติฯ</p>


<p>
นิธาเปตฺวาน สมฺพุทฺธ-ธาตุโย ปตฺตมตฺตกา,  
  
การาเปสิ มหาราช-ถูเป โยชน โยชเนติ;  
</p>
  
  
  
  
  