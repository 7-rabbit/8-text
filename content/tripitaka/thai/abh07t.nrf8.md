<h1>๙. กมฺมฎฺฐานปริเจฺฉโท</h1>
<p> สมถวิปสฺสนานํ, ภาวนานมิโต ปรํฯ</p>


กมฺมฎฺฐานํ ปวกฺขามิ, ทุวิธมฺปิ ยถากฺกมํฯ  
</p>
  
<h3>สมถกมฺมฎฺฐานํ</h3>
<p> ตตฺถ  ตาว ทส กสิณานิ, ทส อสุภา, ทส อนุสฺสติโย, จตโสฺส อปฺปมญฺญาโย, เอกา สญฺญา, เอกํ ววตฺถานํ, จตฺตาโร อารุปฺปา เจติ สตฺตวิเธน สมถกมฺมฎฺฐานสงฺคโหฯ</p>


<h3>จริตเภโท</h3>
<p> ราคจริตา   โทสจริตา โมหจริตา สทฺธาจริตา พุทฺธิจริตา วิตกฺกจริตา เจติ ฉพฺพิเธน จริตสงฺคโหฯ</p>


<h3>ภาวนาเภโท</h3>
<p> ปริกมฺมภาวนา อุปจารภาวนา อปฺปนาภาวนา เจติ ติโสฺส ภาวนาฯ</p>


<h3>นิมิตฺตเภโท</h3>
<p> ปริกมฺมนิมิตฺตํ อุคฺคหนิมิตฺตํ ปฎิภาคนิมิตฺตเญฺจติ ตีณิ นิมิตฺตานิ จ เวทิตพฺพานิฯ</p>


<p> กถํ? ปถวีกสิณํ อาโปกสิณํ เตโชกสิณํ วาโยกสิณํ นีลกสิณํ ปีตกสิณํ โลหิตกสิณํ โอทาตกสิณํ อากาสกสิณํ อาโลกกสิณเญฺจติ อิมานิ  นามฯ</p>


<p> อุทฺธุมาตกํ วินีลกํ วิปุพฺพกํ วิจฺฉิทฺทกํ วิกฺขายิตกํ วิกฺขิตฺตกํ หตวิกฺขิตฺตกํ โลหิตกํ ปุฬวกํ อฎฺฐิกเญฺจติ อิเม  นามฯ</p>


<p> พุทฺธานุสฺสติ ธมฺมานุสฺสติ สํฆานุสฺสติ สีลานุสฺสติ จาคานุสฺสติ เทวตานุสฺสติ อุปสมานุสฺสติ มรณานุสฺสติ กายคตาสติ อานาปานสฺสติ เจติ อิมา  นามฯ</p>


<p> เมตฺตา กรุณา มุทิตา อุเปกฺขา เจติ อิมา  นาม, พฺรหฺมวิหาโรติ จ ปวุจฺจติฯ</p>


<p> อาหาเรปฎิกูลสญฺญา  นามฯ</p>


<p> จตุธาตุววตฺถานํ   นามฯ</p>


<p> อากาสานญฺจายตนาทโย   นามาติ สพฺพถาปิ สมถนิเทฺทเส จตฺตาลีส กมฺมฎฺฐานานิ ภวนฺติฯ</p>


<h3>สปฺปายเภโท</h3>
<p> จริตาสุ ปน ทส อสุภา กายคตาสติสงฺขาตา โกฎฺฐาสภาวนา จ ราคจริตสฺส สปฺปายาฯ</p>


<p> จตโสฺส อปฺปมญฺญาโย นีลาทีนิ จ จตฺตาริ กสิณานิ โทสจริตสฺสฯ</p>


<p> อานาปานํ โมหจริตสฺส วิตกฺกจริตสฺส จ,</p>


<p> พุทฺธานุสฺสติอาทโย ฉ สทฺธาจริตสฺสฯ</p>


<p> มรณอุปสมสญฺญาววตฺถานานิ พุทฺธิจริตสฺสฯ</p>


<p> เสสานิ ปน สพฺพานิปิ กมฺมฎฺฐานานิ สเพฺพสมฺปิ สปฺปายานิ, ตตฺถาปิ กสิเณสุ ปุถุลํ โมหจริตสฺส, ขุทฺทกํ วิตกฺกจริตเสฺสวาติฯ</p>

</p>


<h3>ภาวนาเภโท</h3>
<p>  สพฺพตฺถาปิ ปริกมฺมภาวนา ลพฺภเตว, พุทฺธานุสฺสติอาทีสุ อฎฺฐสุ สญฺญาววตฺถาเนสุ จาติ ทสสุกมฺมฎฺฐาเนสุ อุปจารภาวนาว สมฺปชฺชติ, นตฺถิ อปฺปนาฯ</p>


<p> เสเสสุ ปน สมติํสกมฺมฎฺฐาเนสุ อปฺปนาภาวนาปิ สมฺปชฺชติฯ</p>


<p> ตตฺถาปิ  ทส กสิณานิ อานาปานญฺจ ปญฺจกชฺฌานิกานิฯ</p>


<p> ทส  อสุภา กายคตาสติ จ ปฐมชฺฌานิกาฯ</p>


<p> เมตฺตาทโย ตโย จตุกฺกชฺฌานิกาฯ</p>


<p> อุเปกฺขา ปญฺจมชฺฌานิกาติ ฉพฺพีสติ รูปาวจรชฺฌานิกานิ กมฺมฎฺฐานานิฯ</p>


<p> จตฺตาโร ปน อารุปฺปา อารุปฺปชฺฌานิกาติฯ</p>

</p>


<h3>โคจรเภโท</h3>
<p>  ปน ปริกมฺมนิมิตฺตํ อุคฺคหนิมิตฺตญฺจ สพฺพตฺถาปิ ยถารหํ ปริยาเยน ลพฺภเนฺตวฯ</p>


<p> ปฎิภาคนิมิตฺตํ ปน กสิณาสุภโกฎฺฐาสอานาปาเนเสฺวว ลพฺภติ, ตตฺถ หิ ปฎิภาคนิมิตฺตมารพฺภ อุปจารสมาธิ อปฺปนาสมาธิ จ ปวตฺตนฺติฯ</p>


<p> กถํ? อาทิกมฺมิกสฺส หิ ปถวีมณฺฑลาทีสุ นิมิตฺตํ อุคฺคณฺหนฺตสฺส ตมารมฺมณํ ปริกมฺมนิมิตฺตนฺติ ปวุจฺจติ, สา จ ภาวนา ปริกมฺมภาวนา นามฯ</p>


<p> ยทา ปน ตํ นิมิตฺตํ จิเตฺตน สมุคฺคหิตํ โหติ, จกฺขุนา ปสฺสนฺตเสฺสว มโนทฺวารสฺส อาปาถมาคตํ, ตทา ตเมวารมฺมณํ อุคฺคหนิมิตฺตํ นาม, สา จ ภาวนา สมาธิยติฯ</p>


<p> ตถา สมาหิตสฺส ปเนตสฺส ตโต ปรํ ตสฺมิํ อุคฺคหนิมิเตฺต ปริกมฺมสมาธินา ภาวนมนุยุญฺชนฺตสฺส ยทา ตปฺปฎิภาคํ วตฺถุธมฺมวิมุจฺจิตํ ปญฺญตฺติสงฺขาตํ ภาวนามยมารมฺมณํ จิเตฺต สนฺนิสนฺนํ สมปฺปิตํ โหติ, ตทา ตํ ปฎิภาคนิมิตฺตํ สมุปฺปนฺนนฺติ ปวุจฺจติฯ</p>


<p> ตโต  ปฎฺฐาย ปริปนฺถวิปฺปหีนา กามาวจรสมาธิสงฺขาตา อุปจารภาวนา นิปฺผนฺนา นาม โหติฯ</p>


<p> ตโต  ปรํ ตเมว ปริภาคนิมิตฺตํ อุปจารสมาธินา สมาเสวนฺตสฺส รูปาวจรปฐมชฺฌานมเปฺปติฯ</p>


<p> ตโต ปรํ ตเมว ปฐมชฺฌานํ อาวชฺชนํ สมาปชฺชนํ อธิฎฺฐานํ วุฎฺฐานํ ปจฺจเวกฺขณา เจติ อิมาหิ ปญฺจหิ วสิตาหิ วสีภูตํ กตฺวา วิตกฺกาทิกโมฬาริกงฺคํ ปหานาย วิจาราทิสุขุมงฺคุปตฺติยา ปทหโต ยถากฺกมํ ทุติยชฺฌานาทโย ยถารหมเปฺปนฺติฯ</p>


<p> อิเจฺจวํ ปถวีกสิณาทีสุ ทฺวาวีสติกมฺมฎฺฐาเนสุ ปฎิภาคนิมิตฺตมุปลพฺภติฯ</p>


<p> อวเสเสสุ ปน อปฺปมญฺญา สตฺตปญฺญตฺติยํ ปวตฺตนฺติฯ</p>


<p> อากาสวชฺชิตกสิเณสุ ปน ยํ กิญฺจิ กสิณํ อุคฺฆาเฎตฺวา ลทฺธมากาสํ อนนฺตวเสน ปริกมฺมํ กโรนฺตสฺส ปฐมารุปฺปมเปฺปติฯ</p>


<p> ตเมว ปฐมารุปฺปวิญฺญาณํ อนนฺตวเสน ปริกมฺมํ กโรนฺตสฺส ทุติยารุปฺปมเปฺปติฯ</p>


<p> ตเมว ปฐมารุปฺปวิญฺญาณาภาวํ ปน ‘‘นตฺถิ กิญฺจี’’ติ ปริกมฺมํ กโรนฺตสฺส ตติยารุปฺปมเปฺปติฯ</p>


<p> ตติยารุปฺปํ ‘‘สนฺตเมตํ, ปณีตเมต’’นฺติ ปริกมฺมํ กโรนฺตสฺส จตุตฺถารุปฺปมเปฺปติฯ</p>


<p> อวเสเสสุ จ ทสสุ กมฺมฎฺฐาเนสุ พุทฺธคุณาทิกมารมฺมณมารพฺภ ปริกมฺมํ กตฺวา ตสฺมิํ นิมิเตฺต สาธุกมุคฺคหิเต ตเตฺถว ปริกมฺมญฺจ สมาธิยติ, อุปจาโร จ สมฺปชฺชติฯ</p>


<p> อภิญฺญาวเสน  ปวตฺตมานํ ปน รูปาวจรปญฺจมชฺฌานํ อภิญฺญาปาทกปญฺจมชฺฌานา วุฎฺฐหิตฺวา อธิเฎฺฐยฺยาทิกมาวเชฺชตฺวา ปริกมฺมํ กโรนฺตสฺส รูปาทีสุ อารมฺมเณสุ ยถารหมเปฺปติฯ</p>


<p> อภิญฺญา  จ นาม –</p>


<p>
อิทฺธิวิธํ ทิพฺพโสตํ, ปรจิตฺตวิชานนา;  
  
ปุเพฺพนิวาสานุสฺสติ, ทิพฺพจกฺขูติ ปญฺจธาฯ  
</p>
  
อยเมตฺถ โคจรเภโทฯ  
</p>
  
นิฎฺฐิโต จ สมถกมฺมฎฺฐานนโยฯ  
</p>
  
<h2>วิปสฺสนากมฺมฎฺฐานํ</h2>
<h3>วิสุทฺธิเภโท</h3>
<p>  ปน สีลวิสุทฺธิ จิตฺตวิสุทฺธิ ทิฎฺฐิวิสุทฺธิ กงฺขาวิตรณวิสุทฺธิ มคฺคามคฺคญาณทสฺสนวิสุทฺธิ ปฎิปทาญาณทสฺสนวิสุทฺธิ ญาณทสฺสนวิสุทฺธิ เจติ สตฺตวิเธน วิสุทฺธิสงฺคโหฯ</p>


<p> อนิจฺจลกฺขณํ ทุกฺขลกฺขณํ อนตฺตลกฺขณเญฺจติ ตีณิ ลกฺขณานิฯ</p>


<p> อนิจฺจานุปสฺสนา ทุกฺขานุปสฺสนา อนตฺตานุปสฺสนา เจติ ติโสฺส อนุปสฺสนาฯ</p>


<p> สมฺมสนญาณํ อุทยพฺพยญาณํ ภงฺคญาณํ ภยญาณํ อาทีนวญาณํ นิพฺพิทาญาณํ มุจฺจิตุกมฺยตาญาณํ ปฎิสงฺขาญาณํ สงฺขารุเปกฺขาญาณํ อนุโลมญาณเญฺจติ ทส วิปสฺสนาญาณานิฯ</p>


<p> สุญฺญโต วิโมโกฺข, อนิมิโตฺต วิโมโกฺข, อปฺปณิหิโต วิโมโกฺข เจติ ตโย วิโมกฺขาฯ</p>


<p> สุญฺญตานุปสฺสนา  อนิมิตฺตานุปสฺสนา อปฺปณิหิตานุปสฺสานา เจติ ตีณิ วิโมกฺขมุขานิ จ เวทิตพฺพานิฯ</p>


<p> กถํ ? ปาติโมกฺขสํวรสีลํ อินฺทฺริยสํวรสีลํ อาชีวปาริสุทฺธิสีลํ ปจฺจยสนฺนิสฺสิตสีลเญฺจติ จตุปาริสุทฺธิสีลํ  นามฯ</p>


<p> อุปจารสมาธิ อปฺปนาสมาธิ เจติ ทุวิโธปิ สมาธิ  นามฯ</p>


<p> ลกฺขณรสปจฺจุปฎฺฐานปทฎฺฐานวเสน นามรูป ปริคฺคโห  นามฯ</p>


<p> เตสเมว จ นามรูปานํ ปจฺจยปริคฺคโห  นามฯ</p>


<p> ตโต ปรํ ปน ตถาปริคฺคหิเตสุ สปฺปจฺจเยสุ เตภูมกสงฺขาเรสุ อตีตาทิเภทภิเนฺนสุ ขนฺธาทินยมารพฺภ กลาปวเสน สงฺขิปิตฺวา ‘‘อนิจฺจํ ขยเฎฺฐน, ทุกฺขํ ภยเฎฺฐน, อนตฺตา อสารกเฎฺฐนา’’ติ อทฺธานวเสน สนฺตติวเสน ขณวเสน วา สมฺมสนญาเณน ลกฺขณตฺตยํ สมฺมสนฺตสฺส เตเสฺวว ปจฺจยวเสน ขณวเสน จ อุทยพฺพยญาเณน อุทยพฺพยํ สมนุปสฺสนฺตสฺส จ –</p>


<p>
‘‘โอภาโส ปีติ ปสฺสทฺธิ, อธิโมโกฺข จ ปคฺคโห;  
  
สุขํ ญาณมุปฎฺฐานมุเปกฺขา จ นิกนฺติ เจ’’ติฯ –  
</p>
  
<p>โอภาสาทิวิปสฺสนุปกฺกิเลสปริปนฺถปริคฺคหวเสน มคฺคามคฺคลกฺขณววตฺถานํ  นามฯ</p>


<p> ตถา ปริปนฺถวิมุตฺตสฺส ปน ตสฺส อุทยพฺพยญาณโต ปฎฺฐาย ยา วานุโลมา ติลกฺขณํ วิปสฺสนาปรมฺปราย ปฎิปชฺชนฺตสฺส นว วิปสฺสนาญาณานิ  นามฯ</p>


<p> ตเสฺสวํ ปฎิปชฺชนฺตสฺส  ปน วิปสฺสนาปริปากมาคมฺม ‘‘อิทานิ อปฺปนา อุปฺปชฺชิสฺสตี’’ติ ภวงฺคํ โวจฺฉิชฺชิตฺวา อุปฺปนฺนมโนทฺวาราวชฺชนานนฺตรํ เทฺว ตีณิ วิปสฺสนาจิตฺตานิ ยํ กิญฺจิ อนิจฺจาทิลกฺขณมารพฺภ ปริกโมฺมปจารานุโลมนาเมน ปวตฺตนฺติฯ</p>


<p> ยา  สิขาปฺปตฺตา, สา สานุโลมา สงฺขารุเปกฺขา วุฎฺฐานคามินิวิปสฺสนาติ จ ปวุจฺจติฯ</p>


<p> ตโต ปรํ โคตฺรภุจิตฺตํ นิพฺพานมาลมฺพิตฺวา ปุถุชฺชนโคตฺตมภิภวนฺตํ, อริยโคตฺตมภิสโมฺภนฺตญฺจ ปวตฺตติฯ</p>


<p> ตสฺสานนฺตรเมว มโคฺค ทุกฺขสจฺจํ ปริชานโนฺต สมุทยสจฺจํ ปชหโนฺต, นิโรธสจฺจํ สจฺฉิกโรโนฺต, มคฺคสจฺจํ ภาวนาวเสน อปฺปนาวีถิโมตรติฯ</p>


<p> ตโต ปรํ เทฺว ตีณิ ผลจิตฺตานิ ปวตฺติตฺวา ภวงฺคปาโตว โหติ, ปุน ภวงฺคํ โวจฺฉินฺทิตฺวา ปจฺจเวกฺขณญาณานิ ปวตฺตนฺติฯ</p>


<p> มคฺคํ ผลญฺจ นิพฺพานํ, ปจฺจเวกฺขติ ปณฺฑิโตฯ</p>


หีเน กิเลเส เสเส จ, ปจฺจเวกฺขติ วาน วาฯ  
</p>
  
<p>
ฉพฺพิสุทฺธิกเมเนวํ, ภาเวตโพฺพ จตุพฺพิโธ;  
  
ญาณทสฺสนวิสุทฺธิ,  
นาม มโคฺค ปวุจฺจติฯ  
</p>
  
อยเมตฺถ วิสุทฺธิเภโทฯ  
</p>
  
<h3>วิโมกฺขเภโท</h3>
<p> ตตฺถ อนตฺตานุปสฺสนา อตฺตาภินิเวสํ มุญฺจนฺตี สุญฺญตานุปสฺสนา นาม วิโมกฺขมุขํ โหติฯ</p>


<p> อนิจฺจานุปสฺสนา  วิปลฺลาสนิมิตฺตํ มุญฺจนฺตี อนิมิตฺตานุปสฺสนา นามฯ</p>


<p> ทุกฺขานุปสฺสนา  ตณฺหาปณิธิํ มุญฺจนฺตี อปฺปณิหิตานุปสฺสนา นามฯ</p>


<p> ตสฺมา ยทิ วุฎฺฐานคามินิวิปสฺสนา อนตฺตโต วิปสฺสติ, สุญฺญโต วิโมโกฺข นาม โหติ มโคฺคฯ</p>


<p> ยทิ อนิจฺจโต วิปสฺสติ, อนิมิโตฺต วิโมโกฺข นามฯ</p>


<p> ยทิ ทุกฺขโต วิปสฺสติ, อปฺปณิหิโต วิโมโกฺข นามาติ จ มโคฺค วิปสฺสนาคมนวเสน ตีณิ นามานิ ลภติ, ตถา ผลญฺจ มคฺคาคมนวเสน มคฺควีถิยํฯ</p>


<p> ผลสมาปตฺติวีถิยํ ปน ยถาวุตฺตนเยน วิปสฺสนฺตานํ ยถาสกผลมุปฺปชฺชมานมฺปิ วิปสฺสนาคมนวเสเนว สุญฺญตาทิวิโมโกฺขติ จ ปวุจฺจติ, อารมฺมณวเสน ปน สรสวเสน จ นามตฺตยํ สพฺพตฺถ สเพฺพสมฺปิ สมเมว จฯ</p>

</p>


<h3>ปุคฺคลเภโท</h3>
<p> เอตฺถ ปน โสตาปตฺติมคฺคํ ภาเวตฺวา ทิฎฺฐิวิจิกิจฺฉาปหาเนน ปหีนาปายคมโน สตฺตกฺขตฺตุปรโม  นาม โหติฯ</p>


<p> สกทาคามิมคฺคํ ภาเวตฺวา ราคโทสโมหานํ ตนุกรตฺตา  นาม โหติ สกิเทว อิมํ โลกํ อาคนฺตฺวาฯ</p>


<p> อนาคามิมคฺคํ  ภาเวตฺวา กามราคพฺยาปาทานมนวเสสปฺปหาเนน  นาม โหติ อนาคนฺตฺวา อิตฺถตฺตํฯ</p>


<p> อรหตฺตมคฺคํ ภาเวตฺวา อนวเสสกิเลสปฺปหาเนน  นาม โหติ ขีณาสโว โลเก อคฺคทกฺขิเณโยฺยติฯ</p>

</p>


<h3>สมาปตฺติเภโท</h3>
<p>   ปเนตฺถ สเพฺพสมฺปิ ยถาสกผลวเสน สาธารณาวฯ</p>


<p>  ปน อนาคามีนเญฺจว อรหนฺตานญฺจ ลพฺภติ, ตตฺถ ยถากฺกมํ ปฐมชฺฌานาทิมหคฺคตสมาปตฺติํ สมาปชฺชิตฺวา วุฎฺฐาย ตตฺถ คเต สงฺขารธเมฺม ตตฺถ ตเตฺถว วิปสฺสโนฺต ยาว อากิญฺจญฺญายตนํ คนฺตฺวา ตโต ปรํ อธิเฎฺฐยฺยาทิกํ ปุพฺพกิจฺจํ กตฺวา เนวสญฺญานาสญฺญายตนํ สมาปชฺชติ, ตสฺส ทฺวินฺนํ อปฺปนาชวนานํ ปรโต โวจฺฉิชฺชติ จิตฺตสนฺตติ, ตโต นิโรธสมาปโนฺน นาม โหติฯ</p>


<p> วุฎฺฐานกาเล ปน อนาคามิโน อนาคามิผลจิตฺตํ, อรหโต อรหตฺตผลจิตฺตํ เอกวารเมว ปวตฺติตฺวา ภวงฺคปาโต โหติ, ตโต ปรํ ปจฺจเวกฺขณญาณํ ปวตฺตติฯ</p>

</p>

</p>


<h3>อุโยฺยชนํ</h3>
<p> ภาเวตพฺพํ  ปนิเจฺจวํ, ภาวนาทฺวยมุตฺตมํฯ</p>


ปฎิปตฺติรสสฺสาทํ, ปตฺถยเนฺตน สาสเนติฯ  
</p>
  
อิติ อภิธมฺมตฺถสงฺคเห กมฺมฎฺฐานสงฺคหวิภาโค นาม  
</p>
  
นวโม ปริเจฺฉโทฯ  
</p>
  
<h3>นิคมนํ</h3>
<p>
(ก) จาริตฺตโสภิตวิสาลกุโลทเยน  
,  
  
สทฺธาภิวุฑฺฒปริสุทฺธคุโณทเยน;  
  
นมฺป  
วฺหเยน ปณิธาย ปรานุกมฺปํ,  
  
ยํ ปตฺถิตํ ปกรณํ ปรินิฎฺฐิตํ ตํฯ  
</p>
  
<p>
(ข) ปุเญฺญน เตน วิปุเลน ตุ  
มูลโสมํ  
;  
  
ธญฺญาธิวาสมุทิโตทิตมายุกนฺตํ;  
  
ปญฺญาวทาตคุณโสภิตลชฺชิภิกฺขู,  
  
มญฺญนฺตุ ปุญฺญวิภโวทยมงฺคลายฯ  
</p>
  
อิติ อนุรุทฺธาจริเยน รจิตํ  
</p>
  
อภิธมฺมตฺถสงฺคหํ  
นาม ปกรณํฯ  
</p>
  
ฯ นโม ตสฺส ภควโต อรหโต สมฺมาสมฺพุทฺธสฺสฯ  
</p>
  
<h2>อภิธมฺมตฺถวิภาวินีฎีกา</h2>
<h3>คนฺถารมฺภกถา</h3>
<p>
(ก) วิสุทฺธกรุณาญาณํ  
  
, พุทฺธํ สมฺพุทฺธปูชิตํ;  
  
ธมฺมํ สทฺธมฺมสมฺภูตํ, นตฺวา สํฆํ นิรงฺคณํฯ  
</p>
  
<p>
(ข) สาริปุตฺตํ มหาเถรํ, ปริยตฺติวิสารทํ;  
  
วนฺทิตฺวา สิรสา ธีรํ, ครุํ คารวภาชนํฯ  
</p>
  
<p>
(ค) วณฺณยิสฺสํ สมาเสน, อภิธมฺมตฺถสงฺคหํ;  
  
อาภิธมฺมิกภิกฺขูนํ, ปรํ ปีติวิวฑฺฒนํฯ  
</p>
  
<p>
(ฆ) โปราเณหิ  
อเนกาปิ, กตา ยา ปน วณฺณนา;  
  
น ตาหิ สกฺกา สพฺพตฺถ, อโตฺถ วิญฺญาตเว อิธฯ  
</p>
  
<p>
(ง) ตสฺมา ลีนปทาเนตฺถ, สาธิปฺปายมหาปยํ;  
  
วิภาเวโนฺต สมาเสน, รจยิสฺสามิ วณฺณนนฺติฯ  
</p>
  
<h3>คนฺถารมฺภกถาวณฺณนา</h3>
<p> ปรมวิจิตฺตนยสมนฺนาคตํ สกสมยสมยนฺตรคหนวิคฺคาหณสมตฺถํ สุวิมลวิปุลปญฺญาเวยฺยตฺติยชนนํ ปกรณมิทมารภโนฺตยมาจริโย ปฐมํ ตาว รตนตฺตยปณามาภิเธยฺย กรณปฺปการปกรณาภิธานปโยชนานิ ทเสฺสตุํ นฺตฺยาทิมาหฯ</p>


<p>เอตฺถ  หิ ‘‘สมฺมาสมฺพุทฺธ…เป.… อภิวาทิยา’’ติ อิมินา  วุโตฺต, อภิธมฺมตฺถสงฺคห’’นฺติ เอเตน  อภิธมฺมตฺถานํ อิธ สงฺคเหตพฺพภาวทสฺสเนน เตสํ อิมินา สมุทิเตน ปฎิปาเทตพฺพภาวทีปนโต, เอกตฺถ สงฺคยฺห กถนาการทีปนโต, อตฺถานุคตสมญฺญาปริทีปนโต จฯ  ปน สงฺคหปเทน สามตฺถิยโต ทสฺสิตเมว อภิธมฺมตฺถานํ เอกตฺถ สงฺคเห สติ ตทุคฺคหปริปุจฺฉาทิวเสน เตสํ สรูปาวโพธสฺส, ตมฺมูลิกาย จ ทิฎฺฐธมฺมิกสมฺปรายิกตฺถสิทฺธิยา อนายาเสน สํสิชฺฌนโตฯ</p>


<p>ตตฺถ รตนตฺตยปณามปฺปโยชนํ ตาว พหุธา ปปเญฺจนฺติ อาจริยา, วิเสสโต ปน อนฺตรายนิวารณํ ปจฺจาสีสนฺติฯ ตถา หิ วุตฺตํ สงฺคหกาเรหิ ‘‘ตสฺสานุภาเวน หตนฺตราโย’’ติ (ปารา. อฎฺฐ. ๑.คนฺถารมฺภกถา)ฯ รตนตฺตยปณาโม หิ อตฺถโต ปณามกิริยาภินิปฺผาทิกา กุสลเจตนา, สา จ วนฺทเนยฺยวนฺทกานํ เขตฺตชฺฌาสยสมฺปทาหิ ทิฎฺฐธมฺมเวทนียภูตา ยถาลทฺธสมฺปตฺตินิมิตฺตกสฺส กมฺมสฺส อนุพลปฺปทานวเสน ตนฺนิพฺพตฺติตวิปากสนฺตติยา อนฺตรายกรานิ อุปปีฬกอุปเจฺฉทกกมฺมานิ ปฎิพาหิตฺวา ตนฺนิทานานํ ยถาธิเปฺปตสิทฺธิวิพนฺธกานํ โรคาทิอนฺตรายานมปฺปวตฺติํ สาเธติฯ ตสฺมา ปกรณารเมฺภ รตนตฺตยปณามกรณํ ยถารทฺธปกรณสฺส อนนฺตราเยน ปริสมาปนตฺถเญฺจว โสตูนญฺจ วนฺทนาปุพฺพงฺคมาย ปฎิปตฺติยา อนนฺตราเยน อุคฺคหณธารณาทิสํสิชฺฌนตฺถญฺจฯ อภิเธยฺยกถนํ ปน วิทิตาภิเธยฺยเสฺสว คนฺถสฺส วิญฺญูหิ อุคฺคหณาทิวเสน  ปฎิปชฺชิตพฺพภาวโตฯ กรณปฺปการปฺปโยชนสนฺทสฺสนานิ จ โสตุชนสมุสฺสาหชนนตฺถํฯ อภิธานกถนํ ปน โวหารสุขตฺถนฺติ อยเมตฺถ ฯ อยํ ปน   – สสทฺธมฺมคณุตฺตมํ อตุลํ สมฺมาสมฺพุทฺธํ อภิวาทิย อภิธมฺมตฺถสงฺคหํ ภาสิสฺสนฺติ สมฺพโนฺธฯ</p>


<p>ตตฺถ สมฺมา สามญฺจ สพฺพธเมฺม อภิสมฺพุโทฺธติ  ภควาฯ โส หิ สงฺขตาสงฺขตเภทํ สกลมฺปิ ธมฺมชาตํ ยาถาวสรสลกฺขณปฎิเวธวเสน สมฺมา สยํ วิจิโตปจิตปารมิตาสมฺภูเตน สยมฺภูญาเณน สามํ พุชฺฌิ อญฺญาสิฯ ยถาห ‘‘สยํ อภิญฺญาย กมุทฺทิเสยฺย’’นฺติ (มหาว. ๑๑; ม. นิ. ๑.๒๘๕; ๒.๓๔๑; ธ. ป. ๓๕๓), อถ วา พุธธาตุสฺส ชาครณวิกสนเตฺถสุปิ ปวตฺตนโต สมฺมา สามญฺจ ปฎิพุโทฺธ อนญฺญปฎิโพธิโต หุตฺวา สยเมว สวาสนสโมฺมหนิทฺทาย อจฺจนฺตํ วิคโต, ทินกรกิรณสมาคเมน ปรมรุจิรสิริโสภคฺคปฺปตฺติยา วิกสิตมิว ปทุมํ อคฺคมคฺคญาณสมาคเมน อปริมิตคุณคณาลงฺกตสพฺพญฺญุตญฺญาณปฺปตฺติยา สมฺมา สยเมว วิกสิโต วิกาสมนุปฺปโตฺตตฺยโตฺถฯ ยถาวุตฺตวจนตฺถโยเคปิ สมฺมาสมฺพุทฺธสทฺทสฺส ภควติ สมญฺญาวเสน ปวตฺตตฺตา ‘‘อตุล’’นฺติ อิมินา วิเสเสติฯ ตุลาย สมฺมิโต ตุโลฺย, โสเยว ตุโล ยการโลปวเสนฯ อถ วา สมฺมิตเตฺถ อการปจฺจยวเสน ตุลาย สมฺมิโต ตุโล, น ตุโล  สีลาทีหิ คุเณหิ เกนจิ อสทิโส, นตฺถิ เอตสฺส วา ตุโล สทิโสติ  สเทวเก โลเก อคฺคปุคฺคลภาวโตฯ ยถาห ‘‘ยาวตา, ภิกฺขเว, สตฺตา อปทา วา ทฺวิปทา วา จตุปฺปทา วา…เป.… ตถาคโต เตสํ อคฺคมกฺขายตี’’ติอาทิ (อ. นิ. ๔.๓๔; ๕.๓๒; อิติวุ. ๙๐)ฯ</p>


<p>เอตฺตาวตา จ เหตุผลสตฺตูปการสมฺปทาวเสน ตีหากาเรหิ ภควโต โถมนา กตา โหติฯ ตตฺถ  นาม มหากรุณาสมาโยโค โพธิสมฺภารสมฺภรณญฺจ ฯ  ปน ญาณปหานอานุภาวรูปกายสมฺปทาวเสน จตุพฺพิธาฯ ตตฺถ สพฺพญฺญุตญฺญาณปทฎฺฐานํ มคฺคญาณํ, ตมฺมูลกานิ จ ทสพลาทิญาณานิ ฯ สวาสนสกลสํกิเลสานมจฺจนฺตมนุปฺปาทธมฺมตาปาทนํ ฯ ยถิจฺฉิตนิปฺผาทเน อาธิปจฺจํ ฯ สกลโลกนยนาภิเสกภูตา ปน ลกฺขณานุพฺยญฺชนปฺปฎิมณฺฑิตา อตฺตภาวสมฺปตฺติ  นามฯ  ปน อาสยปโยควเสน ทุวิโธฯ ตตฺถ เทวทตฺตาทีสุ วิโรธิสเตฺตสุปิ  นิจฺจํ หิตชฺฌาสยตา, อปริปากคตินฺทฺริยานํ อินฺทฺริยปริปากกาลาคมนญฺจ  นามฯ ตทญฺญสตฺตานํ ปน ลาภสกฺการาทินิรเปกฺขจิตฺตสฺส ยานตฺตยมุเขน สพฺพทุกฺขนิยฺยานิกธมฺมเทสนา  นามฯ</p>


<p>ตตฺถ ปุริมา เทฺว ผลสมฺปทา ‘‘สมฺมาสมฺพุทฺธ’’นฺติ อิมินา ทสฺสิตา, อิตรา ปน เทฺว, ตถา สตฺตูปการสมฺปทา จ ‘‘อตุล’’นฺติ เอเตน, ตทุปายภูตา ปน เหตุสมฺปทา ทฺวีหิปิ สามตฺถิยโต ทสฺสิตา ตถาวิธเหตุพฺยติเรเกน ตทุภยสมฺปตฺตีนมสมฺภวโต, อเหตุกเตฺต จ สพฺพตฺถ ตาสํ สมฺภวปฺปสงฺคโตฯ</p>


<p>ตเทวํ ติวิธาวตฺถาสงฺคหิตโถมนาปุพฺพงฺคมํ พุทฺธรตนํ วนฺทิตฺวา อิทานิ เสสรตนานมฺปิ ปณามมารภโนฺต อาห นฺติฯ คุณีภูตานมฺปิ หิ ธมฺมสํฆานํ อภิวาเทตพฺพภาโว สหโยเคน วิญฺญายติ ยถา ‘‘สปุตฺตทาโร อาคโตติ ปุตฺตทารสฺสาปิ อาคมน’’นฺติฯ</p>


<p>ตตฺถ อตฺตานํ ธาเรเนฺต จตูสุ อปาเยสุ, วฎฺฎทุเกฺขสุ จ อปตมาเน กตฺวา ธาเรตีติ ธโมฺม, จตุมคฺคผลนิพฺพานวเสน นววิโธ, ปริยตฺติยา สห ทสวิโธ วา ธโมฺมฯ ธารณญฺจ ปเนตสฺส อปายาทินิพฺพตฺตกกิเลสวิทฺธํสนํ, ตํ อริยมคฺคสฺส กิเลสสมุเจฺฉทกภาวโต, นิพฺพานสฺส จ  อารมฺมณภาเวน ตสฺส ตทตฺถสิทฺธิเหตุตาย นิปฺปริยายโต ลพฺภติ, ผลสฺส ปน กิเลสานํ ปฎิปฺปสฺสมฺภนวเสน มคฺคานุกูลปฺปวตฺติโต, ปริยตฺติยา จ ตทธิคมเหตุตายาติ อุภินฺนมฺปิ ปริยายโตติ ทฎฺฐพฺพํฯ สตํ สปฺปุริสานํ อริยปุคฺคลานํ, สโนฺต วา สํวิชฺชมาโน น ติตฺถิยปริกปฺปิโต อตฺตา วิย ปรมตฺถโต อวิชฺชมาโน สโนฺต วา ปสโตฺถ สฺวากฺขาตตาทิคุณโยคโต น พาหิรกธโมฺม วิย เอกนฺตนินฺทิโต ธโมฺมติ สทฺธโมฺม, คโณ จ โส อฎฺฐนฺนํ อริยปุคฺคลานํ สมูหภาวโต อุตฺตโม จ สุปฺปฎิปนฺนตาทิคุณวิเสสโยคโต, คณานํ, คเณสุ วา เทวมนุสฺสาทิ สมูเหสุ อุตฺตโม ยถาวุตฺตคุณวเสนาติ คณุตฺตโม, สห สทฺธเมฺมน, คณุตฺตเมน จาติ สสทฺธมฺมคณุตฺตโม, ตํ ฯ</p>


<p>ติ วิเสสโต วนฺทิตฺวา, ภยลาภกุลาจาราทิวิรเหน สกฺกจฺจํ อาทเรน กายวจีมโนทฺวาเรหิ วนฺทิตฺวาตฺยโตฺถฯ นฺติ กเถสฺสามิฯ นิพฺพตฺติตปรมตฺถภาเวน อภิ วิสิฎฺฐา  ธมฺมา เอตฺถาติอาทินา อภิธโมฺม, ธมฺมสงฺคณีอาทิสตฺตปกรณํ อภิธมฺมปิฎกํ, ตตฺถ วุตฺตา อตฺถา อภิธมฺมตฺถา, เต สงฺคยฺหนฺติ เอตฺถ, เอเตนาติ วา ฯ</p>


<h3>ปรมตฺถธมฺมวณฺณนา</h3>
<p> เอวํ ตาว ยถาธิเปฺปตปฺปโยชนนิมิตฺตํ รตนตฺตยปณามาทิกํ วิธาย อิทานิ เยสํ อภิธมฺมตฺถานํ สงฺคหณวเสน อิทํ ปกรณํ ปฎฺฐปียติ, เต ตาว สเงฺขปโต อุทฺทิสโนฺต อาห ตฺยาทิฯ  ตสฺมิํ อภิธเมฺม  กุสลาทิวเสน, ขนฺธาทิวเสน จ  อภิธมฺมตฺถา  สมฺมุติํ ฐเปตฺวา นิพฺพตฺติตปรมตฺถวเสน  วิญฺญาณกฺขโนฺธ,  เวทนาทิกฺขนฺธตฺตยํ, รูปํ  ภูตุปาทายเภทภิโนฺน รูปกฺขโนฺธ,  มคฺคผลานมารมฺมณภูโต อสงฺขตธโมฺมติ เอวํ  จตูหากาเรหิ ฐิตาติ โยชนาฯ ตตฺถ ปรโม อุตฺตโม อวิปรีโต อโตฺถ, ปรมสฺส วา อุตฺตมสฺส ญาณสฺส อโตฺถ โคจโรติ ฯ</p>


<p>จิเนฺตตีติ  อารมฺมณํ วิชานาตีติ อโตฺถฯ ยถาห ‘‘วิสยวิชานนลกฺขณํ จิตฺต’’นฺติ (ธ. ส. อฎฺฐ. ๑ ธมฺมุเทสวารผสฺสปญฺจมกราสิวณฺณนา)ฯ สติปิ หิ นิสฺสยสมนนฺตราทิปจฺจเยน วินา อารมฺมเณน จิตฺตมุปฺปชฺชตีติ ตสฺส ตํลกฺขณตา วุตฺตา, เอเตน นิรารมฺมณวาทิมตํ ปฎิกฺขิตฺตํ โหติฯ จิเนฺตนฺติ วา เอเตน กรณภูเตน สมฺปยุตฺตธมฺมาติ ฯ อถ วา จินฺตนมตฺตํ ฯ ยถาปจฺจยํ หิ ปวตฺติมตฺตเมว ยทิทํ สภาวธโมฺม นามฯ เอวญฺจ กตฺวา สเพฺพสมฺปิ ปรมตฺถธมฺมานํ ภาวสาธนเมว นิปฺปริยายโต ลพฺภติ, กตฺตุกรณวเสน ปน นิพฺพจนํ ปริยายกถาติ ทฎฺฐพฺพํฯ สกสกกิเจฺจสุ หิ ธมฺมานํ อตฺตปฺปธานตาสมาโรปเนน กตฺตุภาโว จ, ตทนุกูลภาเวน สหชาตธมฺมสมูเห กตฺตุภาวสมาโรปเนน ปฎิปาเทตพฺพธมฺมสฺส กรณตฺตญฺจ ปริยายโตว ลพฺภติ, ตถานิทสฺสนํ ปน ธมฺมสภาววินิมุตฺตสฺส กตฺตาทิโน อภาวปริทีปนตฺถนฺติ เวทิตพฺพํฯ วิจิตฺตกรณาทิโตปิ จิตฺตสทฺทตฺถํ ปปเญฺจนฺติฯ อยํ ปเนตฺถ สงฺคโห –</p>


<p>
‘‘วิจิตฺตกรณา จิตฺตํ, อตฺตโน จิตฺตตาย วา;  
  
<p>
จิตํ กมฺมกิเลเสหิ, จิตํ ตายติ วา ตถา;  
  
จิโนติ อตฺตสนฺตานํ, วิจิตฺตารมฺมณนฺติ จา’’ติฯ  
</p>
  
<p>เจตสิ  ภวํ ตทายตฺตวุตฺติตายาติ ฯ น หิ ตํ จิเตฺตน วินา อารมฺมณคฺคหณสมตฺถํ อสติ จิเตฺต สเพฺพน สพฺพํ อนุปฺปชฺชนโต, จิตฺตํ ปน เกนจิ เจตสิเกน วินาปิ  อารมฺมเณ ปวตฺตตีติ ตํ เจตสิกเมว จิตฺตายตฺตวุตฺติกํ นามฯ เตนาห ภควา ‘‘มโนปุพฺพงฺคมา ธมฺมา’’ติ (ธ. ป. ๑-๒), เอเตน สุขาทีนํ อเจตนตฺตนิจฺจตฺตาทโย วิปฺปฎิปตฺติโยปิ ปฎิกฺขิตฺตา โหนฺติฯ เจตสิ นิยุตฺตํ วา ฯ</p>


<p>รุปฺปตีติ  สีตุณฺหาทิวิโรธิปจฺจเยหิ วิการมาปชฺชติ, อาปาทียตีติ วา อโตฺถฯ เตนาห ภควา ‘‘สีเตนปิ รุปฺปติ, อุเณฺหนปิ รุปฺปตี’’ตฺยาทิ (สํ. นิ. ๓.๗๙), รุปฺปนเญฺจตฺถ สีตาทิวิโรธิปจฺจยสมวาเย วิสทิสุปฺปตฺติเยวฯ ยทิ เอวํ อรูปธมฺมานมฺปิ รูปโวหาโร อาปชฺชตีติ? นาปชฺชติ สีตาทิคฺคหณสามตฺถิยโต วิภูตตรเสฺสว รุปฺปนสฺสาธิเปฺปตตฺตาฯ อิตรถา หิ ‘‘รุปฺปตี’’ติ อวิเสสวจเนเนว ปริยตฺตนฺติ กิํ สีตาทิคฺคหเณน, ตํ ปน สีตาทินา ผุฎฺฐสฺส รุปฺปนํ วิภูตตรํ, ตสฺมา ตเทเวตฺถาธิเปฺปตนฺติ ญาปนตฺถํ สีตาทิคฺคหณํ กตํฯ ยทิ เอวํ กถํ พฺรหฺมโลเก รูปโวหาโร, น หิ ตตฺถ อุปฆาตกา สีตาทโย อตฺถีติ? กิญฺจาปิ อุปฆาตกา นตฺถิ, อนุคฺคาหกา ปน อตฺถิ, ตสฺมา ตํวเสเนตฺถ รุปฺปนํ สมฺภวตีติ, อถ วา ตํสภาวานติวตฺตนโต ตตฺถ รูปโวหาโรติ อลมติปฺปปเญฺจนฯ</p>


<p>ภวาภวํ วินนโต สํสิพฺพนโต วานสงฺขาตาย ตณฺหาย นิกฺขนฺตํ, นิพฺพาติ วา เอเตน ราคคฺคิอาทิโกติ ฯ</p>





