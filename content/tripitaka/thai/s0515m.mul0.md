<h2>ขุทฺทกนิกาเย</h2>
<h2>มหานิเทฺทสปาฬิ</h2>
<h2>๑. อฎฺฐกวโคฺค</h2>
<h1>๑. กามสุตฺตนิเทฺทโส</h1>
<ol>
<li>
  
กามํ  
  
  
  
  
  
กามยมานสฺส, ตสฺส เจ ตํ สมิชฺฌติ;  
  
อทฺธา ปีติมโน โหติ, ลทฺธา มโจฺจ ยทิจฺฉติฯ  
</li>
  
<p>ติ ติ อุทฺทานโต เทฺว กามา – วตฺถุกามา จ กิเลสกามา จฯ กตเม  มนาปิกา รูปา มนาปิกา สทฺทา มนาปิกา คนฺธา มนาปิกา รสา มนาปิกา โผฎฺฐพฺพา; อตฺถรณา ปาวุรณา  ทาสิทาสา อเชฬกา กุกฺกุฎสูกรา หตฺถิควาสฺสวฬวา เขตฺตํ วตฺถุ หิรญฺญํ สุวณฺณํ คามนิคมราชธานิโย รฎฺฐญฺจ ชนปโท จ โกโส จ โกฎฺฐาคารญฺจ, ยํ กิญฺจิ รชนียํ วตฺถุ – วตฺถุกามาฯ
</ol></p>


<p>อปิ  จ อตีตา กามา อนาคตา กามา ปจฺจุปฺปนฺนา กามา; อชฺฌตฺตา กามา พหิทฺธา กามา อชฺฌตฺตพหิทฺธา กามา; หีนา กามา มชฺฌิมา กามา ปณีตา กามา; อาปายิกา กามา มานุสิกา กามา ทิพฺพา กามา ปจฺจุปฎฺฐิตา กามา; นิมฺมิตา กามา อนิมฺมิตา กามา ปรนิมฺมิตา กามา; ปริคฺคหิตา กามา, อปริคฺคหิตา  กามา, มมายิตา  กามา, อมมายิตา กามา; สเพฺพปิ กามาวจรา ธมฺมา, สเพฺพปิ รูปาวจรา ธมฺมา, สเพฺพปิ อรูปาวจรา  ธมฺมา, ตณฺหาวตฺถุกา ตณฺหารมฺมณา กามนียเฎฺฐน รชนียเฎฺฐน มทนียเฎฺฐน กามา – อิเม วุจฺจนฺติ วตฺถุกามาฯ</p>


<p>กตเม  ฉโนฺท กาโม ราโค กาโม ฉนฺทราโค กาโม; สงฺกโปฺป กาโม ราโค กาโม สงฺกปฺปราโค กาโม; โย กาเมสุ กามจฺฉโนฺท กามราโค กามนนฺที กามตณฺหา กามเสฺนโห กามปริฬาโห กามมุจฺฉา กามโชฺฌสานํ กาโมโฆ กามโยโค กามุปาทานํ กามจฺฉนฺทนีวรณํฯ</p>


<p>
‘‘อทฺทสํ กาม เต มูลํ, สงฺกปฺปา กาม ชายสิ;  
  
น ตํ สงฺกปฺปยิสฺสามิ, เอวํ กาม น โหหิสี’’ติ  
น เหหิสีติ (สฺยา.)  
ฯ –  
</p>
  
<p>อิเม วุจฺจนฺติ กิเลสกามาฯ ติ กามยมานสฺส อิจฺฉมานสฺส สาทิยมานสฺส ปตฺถยมานสฺส ปิหยมานสฺส อภิชปฺปมานสฺสาติ – กามํ กามยมานสฺสฯ</p>


<p>ติฯ ติ ตสฺส ขตฺติยสฺส วา พฺราหฺมณสฺส วา เวสฺสสฺส วา สุทฺทสฺส วา คหฎฺฐสฺส วา ปพฺพชิตสฺส วา เทวสฺส วา มนุสฺสสฺส วาฯ นฺติ วตฺถุกามา วุจฺจนฺติ – มนาปิกา รูปา มนาปิกา สทฺทา มนาปิกา คนฺธา มนาปิกา รสา มนาปิกา โผฎฺฐพฺพาฯ ติ อิชฺฌติ สมิชฺฌติ ลภติ ปฎิลภติ อธิคจฺฉติ วินฺทตีติ – ตสฺส เจ ตํ สมิชฺฌติฯ</p>


<p>  ติฯ ติ เอกํสวจนํ นิสฺสํสยวจนํ นิกฺกงฺขาวจนํ อเทฺวชฺฌวจนํ อเทฺวฬฺหกวจนํ นิโยควจนํ อปณฺณกวจนํ อวตฺถาปนวจนเมตํ  – อทฺธาติฯ ติ ยา ปญฺจกามคุณปฎิสญฺญุตฺตา ปีติ ปามุชฺชํ อาโมทนา ปโมทนา หาโส ปหาโส วิตฺติ ตุฎฺฐิ โอทคฺยํ อตฺตมนตา อภิผรณตา จิตฺตสฺสฯ ติ ยํ จิตฺตํ มโน มานสํ หทยํ ปณฺฑรํ มโน มนายตนํ มนินฺทฺริยํ วิญฺญาณํ วิญฺญาณกฺขโนฺธ ตชฺชา มโนวิญฺญาณธาตุ, อยํ  วุจฺจติ มโนฯ อยํ มโน อิมาย ปีติยา สหคโต โหติ สหชาโต สํสโฎฺฐ สมฺปยุโตฺต เอกุปฺปาโท เอกนิโรโธ เอกวตฺถุโก เอการมฺมโณฯ ติ ปีติมโน โหติ ตุฎฺฐมโน หฎฺฐมโน ปหฎฺฐมโน  อตฺตมโน อุทคฺคมโน มุทิตมโน ปโมทิตมโน โหตีติ – อทฺธา ปีติมโน โหติฯ</p>


<p>ติฯ ติ ลภิตฺวา ปฎิลภิตฺวา อธิคนฺตฺวา วินฺทิตฺวาฯ ติ สโตฺต นโร มานโว โปโส ปุคฺคโล ชีโว ชาคุ  ชนฺตุ อินฺทคุ  มนุโชฯ ติ ยํ อิจฺฉติ ยํ สาทิยติ ยํ ปเตฺถติ ยํ ปิเหติ ยํ อภิชปฺปติ, รูปํ วา สทฺทํ วา คนฺธํ วา รสํ วา โผฎฺฐพฺพํ วาติ, ลทฺธา มโจฺจ ยทิจฺฉติฯ</p>


<p>เตนาห ภควา –</p>


<p>
‘‘กามํ กามยมานสฺส, ตสฺส เจ ตํ สมิชฺฌติ;  
  
อทฺธา ปีติมโน โหติ, ลทฺธา มโจฺจ ยทิจฺฉตี’’ติฯ  
</p>
  
<ol>
<li>
  
ตสฺส  
  
  
เจ กามยานสฺส, ฉนฺทชาตสฺส ชนฺตุโน;  
  
เต กามา ปริหายนฺติ, สลฺลวิโทฺธว รุปฺปติฯ  
</li>
  
<p>  ติฯ ติ ตสฺส ขตฺติยสฺส วา พฺราหฺมณสฺส วา เวสฺสสฺส วา สุทฺทสฺส วา คหฎฺฐสฺส วา ปพฺพชิตสฺส วา เทวสฺส วา มนุสฺสสฺส วาฯ ติ กาเม อิจฺฉมานสฺส สาทิยมานสฺส ปตฺถยมานสฺส ปิหยมานสฺส อภิชปฺปมานสฺสฯ อถ วา กามตณฺหาย ยายติ นิยฺยติ วุยฺหติ สํหรียติฯ ยถา หตฺถิยาเนน วา อสฺสยาเนน วา โคยาเนน วา อชยาเนน วา เมณฺฑยาเนน วา โอฎฺฐยาเนน วา ขรยาเนน วา ยายติ นิยฺยติ วุยฺหติ สํหรียติ; เอวเมวํ กามตณฺหาย ยายติ นิยฺยติ วุยฺหติ สํหรียตีติ – ตสฺส เจ กามยานสฺสฯ
</ol></p>


<p>ติฯ ติ โย กาเมสุ กามจฺฉโนฺท กามราโค กามนนฺที กามตณฺหา กามเสฺนโห กามปริฬาโห กามมุจฺฉา กามโชฺฌสานํ กาโมโฆ กามโยโค กามุปาทานํ กามจฺฉนฺทนีวรณํ, ตสฺส โส กามจฺฉโนฺท ชาโต โหติ สญฺชาโต นิพฺพโตฺต อภินิพฺพโตฺต ปาตุภูโตฯ ติ สตฺตสฺส นรสฺส มานวสฺส โปสสฺส ปุคฺคลสฺส ชีวสฺส ชาคุสฺส ชนฺตุสฺส อินฺทคุสฺส มนุชสฺสาติ – ฉนฺทชาตสฺส ชนฺตุโนฯ</p>


<p>  ติ – เต วา กามา ปริหายนฺติ, โส  วา กาเมหิ ปริหายติฯ กถํ เต กามา ปริหายนฺติ? ตสฺส ติฎฺฐนฺตเสฺสว  เต โภเค ราชาโน วา หรนฺติ, โจรา วา หรนฺติ, อคฺคิ วา ทหติ, อุทกํ วา วหติ, อปฺปิยา วา ทายาทา หรนฺติ, นิหิตํ วา นาธิคจฺฉติ, ทุปฺปยุตฺตา วา กมฺมนฺตา ภิชฺชนฺติ, กุเล วา  กุลงฺคาโร อุปฺปชฺชติ, โย เต โภเค วิกิรติ วิธมติ  วิทฺธํเสติ อนิจฺจตาเยว อฎฺฐมีฯ เอวํ เต กามา หายนฺติ ปริหายนฺติ ปริธํเสนฺติ ปริปตนฺติ อนฺตรธายนฺติ วิปฺปลุชฺชนฺติฯ กถํ โส กาเมหิ ปริหายติ? ติฎฺฐเนฺตว เต โภเค โส จวติ มรติ วิปฺปลุชฺชติฯ เอวํ โส กาเมหิ หายติ ปริหายติ ปริธํเสติ ปริปตติ อนฺตรธายติ วิปฺปลุชฺชติฯ</p>


<p>
โจรา หรนฺติ ราชาโน, อคฺคิ ทหติ นสฺสติ;  
  
อถ อเนฺตน ชหติ  
อโถ อเนฺตน เหติ (สฺยา.), อสหเนฺตน ทหติ (ก.)  
, สรีรํ สปริคฺคหํ;  
  
เอตทญฺญาย เมธาวี, ภุเญฺชถ จ ทเทถ จฯ  
</p>
  
<p>ทตฺวา จ ภุตฺวา จ ยถานุภาวํ, อนินฺทิโต สคฺคมุเปติ ฐานนฺติ, เต กามา ปริหายนฺติฯ</p>


<p>ติฯ ยถา อโยมเยน วา สเลฺลน วิโทฺธ, อฎฺฐิมเยน วา สเลฺลน ทนฺตมเยน วา สเลฺลน วิสาณมเยน วา  สเลฺลน กฎฺฐมเยน วา สเลฺลน วิโทฺธ รุปฺปติ กุปฺปติ ฆฎฺฎียติ ปีฬียติ, พฺยาธิโต โทมนสฺสิโต โหติ, เอวเมว วตฺถุกามานํ วิปริณามญฺญถาภาวา อุปฺปชฺชนฺติ โสกปริเทวทุกฺขโทมนสฺสุปายาสาฯ โส กามสเลฺลน จ โสกสเลฺลน จ วิโทฺธ, รุปฺปติ กุปฺปติ ฆฎฺฎียติ ปีฬียติ พฺยาธิโต โทมนสฺสิโต โหตีติ – สลฺลวิโทฺธว รุปฺปติฯ</p>


<p>เตนาห ภควา –</p>


<p>
‘‘ตสฺส เจ กามยานสฺส, ฉนฺทชาตสฺส ชนฺตุโน;  
  
เต กามา ปริหายนฺติ, สลฺลวิโทฺธว รุปฺปตี’’ติฯ  
</p>
  
<ol>
<li>
  
โย  
  
  
กาเม ปริวเชฺชติ, สปฺปเสฺสว ปทา สิโร;  
  
โสมํ วิสตฺติกํ โลเก, สโต สมติวตฺตติฯ  
</li>
  
<p>  ติฯ ติ โย ยาทิโส ยถายุโตฺต ยถาวิหิโต ยถาปกาโร ยํฐานปฺปโตฺต ยํธมฺมสมนฺนาคโต ขตฺติโย วา พฺราหฺมโณ วา เวโสฺส วา สุโทฺท วา คหโฎฺฐ วา ปพฺพชิโต  วา เทโว วา มนุโสฺส วาฯ ติฯ ติ อุทฺทานโต เทฺว กามา – วตฺถุกามา จ กิเลสกามา จ…เป.… อิเม วุจฺจนฺติ วตฺถุกามา…เป.… อิเม วุจฺจนฺติ กิเลสกามาฯ ติ ทฺวีหิ การเณหิ กาเม ปริวเชฺชติ – วิกฺขมฺภนโต วา สมุเจฺฉทโต วาฯ กถํ วิกฺขมฺภนโต กาเม ปริวเชฺชติ? ‘‘อฎฺฐิกงฺกลูปมา กามา อปฺปสฺสาทเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘มํสเปสูปมา  กามา พหุสาธารณเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘ติณุกฺกูปมา กามา อนุทหนเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘องฺคารกาสูปมา กามา มหาปริฬาหเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘สุปินกูปมา กามา อิตฺตรปจฺจุปฎฺฐานเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘ยาจิตกูปมา กามา ตาวกาลิกเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘รุกฺขผลูปมา กามา สมฺภญฺชนปริภญฺชนเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘อสิสูนูปมา กามา อธิกุฎฺฎนเฎฺฐนา’’ติ  ปสฺสโนฺต วิกฺขมฺภนโต กาเม ปริวเชฺชติ, ‘‘สตฺติสูลูปมา กามา วินิวิชฺฌนเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติ, ‘‘สปฺปสิรูปมา กามา สปฺปฎิภยเฎฺฐนา’’ติ  ปสฺสโนฺต วิกฺขมฺภนโต กาเม ปริวเชฺชติ, ‘‘อคฺคิกฺขนฺธูปมา กามา มหาภิตาปนเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชติฯ
</ol></p>


<p>พุทฺธานุสฺสติํ ภาเวโนฺตปิ วิกฺขมฺภนโต กาเม ปริวเชฺชติ, ธมฺมานุสฺสติํ ภาเวโนฺตปิ…เป.… สงฺฆานุสฺสติํ ภาเวโนฺตปิ… สีลานุสฺสติํ ภาเวโนฺตปิ… จาคานุสฺสติํ ภาเวโนฺตปิ… เทวตานุสฺสติํ ภาเวโนฺตปิ… อานาปานสฺสติํ  ภาเวโนฺตปิ… มรณสฺสติํ ภาเวโนฺตปิ… กายคตาสติํ ภาเวโนฺตปิ… อุปสมานุสฺสติํ ภาเวโนฺตปิ วิกฺขมฺภนโต กาเม ปริวเชฺชติฯ</p>


<p>ปฐมํ ฌานํ ภาเวโนฺตปิ วิกฺขมฺภนโต กาเม  ปริวเชฺชติ, ทุติยํ ฌานํ ภาเวโนฺตปิ…เป.… ตติยํ ฌานํ ภาเวโนฺตปิ… จตุตฺถํ ฌานํ ภาเวโนฺตปิ… อากาสานญฺจายตนสมาปตฺติํ ภาเวโนฺตปิ… วิญฺญาณญฺจายตนสมาปตฺติํ ภาเวโนฺตปิ… อากิญฺจญฺญายตนสมาปตฺติํ ภาเวโนฺตปิ … เนวสญฺญานาสญฺญายตนสมาปตฺติํ ภาเวโนฺตปิ วิกฺขมฺภนโต กาเม ปริวเชฺชติฯ เอวํ วิกฺขมฺภนโต กาเม ปริวเชฺชติฯ</p>


<p>กถํ  สมุเจฺฉทโต กาเม ปริวเชฺชติ? โสตาปตฺติมคฺคํ ภาเวโนฺตปิ อปายคมนีเย กาเม สมุเจฺฉทโต ปริวเชฺชติ, สกทาคามิมคฺคํ ภาเวโนฺตปิ โอฬาริเก กาเม สมุเจฺฉทโต ปริวเชฺชติ, อนาคามิมคฺคํ ภาเวโนฺตปิ อนุสหคเต กาเม สมุเจฺฉทโต ปริวเชฺชติ, อรหตฺตมคฺคํ ภาเวโนฺตปิ สเพฺพน สพฺพํ สพฺพถา สพฺพํ อเสสํ นิเสฺสสํ สมุเจฺฉทโต กาเม ปริวเชฺชติฯ เอวํ สมุเจฺฉทโต กาเม ปริวเชฺชตีติ – โย กาเม ปริวเชฺชติฯ</p>


<p>ติฯ  วุจฺจติ อหิฯ เกนเฎฺฐน สโปฺป? สํสปฺปโนฺต คจฺฉตีติ สโปฺป; ภุชโนฺต  คจฺฉตีติ ภุชโค; อุเรน คจฺฉตีติ อุรโค; ปนฺนสิโร คจฺฉตีติ ปนฺนโค; สิเรน สุปตีติ  สรีสโป ; พิเล สยตีติ พิลาสโย; คุหายํ สยตีติ คุหาสโย; ทาฐา ตสฺส อาวุโธติ ทาฐาวุโธ; วิสํ ตสฺส โฆรนฺติ โฆรวิโส; ชิวฺหา ตสฺส ทุวิธาติ ทฺวิชิโวฺห; ทฺวีหิ ชิวฺหาหิ  รสํ สายตีติ ทฺวิรสญฺญูฯ ยถา ปุริโส ชีวิตุกาโม อมริตุกาโม สุขกาโม ทุกฺขปฎิกฺกูโล ปาเทน สปฺปสิรํ วเชฺชยฺย วิวเชฺชยฺย ปริวเชฺชยฺย อภินิวเชฺชยฺย; เอวเมว สุขกาโม ทุกฺขปฎิกฺกูโล กาเม วเชฺชยฺย วิวเชฺชยฺย ปริวเชฺชยฺย อภินิวเชฺชยฺยาติ – สปฺปเสฺสว ปทา สิโรฯ</p>


<p>ติฯ ติ โย กาเม ปริวเชฺชติฯ วิสตฺติกา วุจฺจติ ตณฺหาฯ โย ราโค สาราโค อนุนโย อนุโรโธ นนฺที นนฺทิราโค, จิตฺตสฺส สาราโค อิจฺฉา มุจฺฉา อโชฺฌสานํ เคโธ ปลิเคโธ  สโงฺค ปโงฺก, เอชา มายา ชนิกา สญฺชนนี สิพฺพินี ชาลินี สริตา วิสตฺติกา, สุตฺตํ วิสตา อายูหินี  ทุติยา ปณิธิ ภวเนตฺติ, วนํ วนโถ สนฺธโว เสฺนโห อเปกฺขา ปฎิพนฺธุ, อาสา อาสีสนา อาสีสิตตฺตํ, รูปาสา สทฺทาสา คนฺธาสา รสาสา โผฎฺฐพฺพาสา, ลาภาสา ชนาสา ปุตฺตาสา ชีวิตาสา, ชปฺปา ปชปฺปา อภิชปฺปา ชปฺปนา ชปฺปิตตฺตํ โลลุปฺปํ โลลุปฺปายนา โลลุปฺปายิตตฺตํ ปุจฺฉญฺชิกตา สาธุกมฺยตา, อธมฺมราโค วิสมโลโภ นิกนฺติ  นิกามนา ปตฺถนา ปิหนา สมฺปตฺถนา, กามตณฺหา ภวตณฺหา  วิภวตณฺหา, รูปตณฺหา อรูปตณฺหา นิโรธตณฺหา, รูปตณฺหา สทฺทตณฺหา คนฺธตณฺหา รสตณฺหา โผฎฺฐพฺพตณฺหา ธมฺมตณฺหา , โอโฆ โยโค คโนฺถ อุปาทานํ อาวรณํ นีวรณํ ฉทนํ พนฺธนํ, อุปกฺกิเลโส อนุสโย ปริยุฎฺฐานํ ลตา เววิจฺฉํ, ทุกฺขมูลํ ทุกฺขนิทานํ ทุกฺขปฺปภโว มารปาโส มารพฬิสํ มารวิสโย, ตณฺหานที ตณฺหาชาลํ ตณฺหาคทฺทุลํ ตณฺหาสมุโทฺท อภิชฺฌา โลโภ อกุสลมูลํฯ</p>


<p>ติฯ เกนเฎฺฐน วิสตฺติกา? วิสตาติ วิสตฺติกา; วิสาลาติ วิสตฺติกา; วิสฎาติ  วิสตฺติกา; วิสกฺกตีติ วิสตฺติกา; วิสํหรตีติ วิสตฺติกา; วิสํวาทิกาติ วิสตฺติกา; วิสมูลาติ วิสตฺติกา; วิสผลาติ วิสตฺติกา; วิสปริโภโคติ วิสตฺติกา; วิสาลา วา ปน สา ตณฺหา รูเป สเทฺท คเนฺธ รเส โผฎฺฐเพฺพ, กุเล คเณ อาวาเส ลาเภ ยเส, ปสํสาย สุเข จีวเร ปิณฺฑปาเต เสนาสเน คิลานปจฺจยเภสชฺชปริกฺขาเร, กามธาตุยา รูปธาตุยา อรูปธาตุยา, กามภเว รูปภเว อรูปภเว, สญฺญาภเว อสญฺญาภเว เนวสญฺญานาสญฺญาภเว, เอกโวการภเว จตุโวการภเว ปญฺจโวการภเว, อตีเต อนาคเต ปจฺจุปฺปเนฺน, ทิฎฺฐสุตมุตวิญฺญาตเพฺพสุ ธเมฺมสุ วิสฎา วิตฺถตาติ วิสตฺติกาฯ</p>


<p>ติ อปายโลเก มนุสฺสโลเก เทวโลเก, ขนฺธโลเก ธาตุโลเก อายตนโลเกฯ ติ จตูหิ การเณหิ สโต – กาเย กายานุปสฺสนาสติปฎฺฐานํ  ภาเวโนฺต สโต, เวทนาสุ…เป.… จิเตฺต… ธเมฺมสุ ธมฺมานุปสฺสนาสติปฎฺฐานํ ภาเวโนฺต สโตฯ</p>


<p>อปเรหิปิ จตูหิ การเณหิ สโต – อสติปริวชฺชนาย สโต, สติกรณียานํ ธมฺมานํ กตตฺตา สโต, สติปริพนฺธานํ ธมฺมานํ หตตฺตา สโต, สตินิมิตฺตานํ ธมฺมานํ อสมฺมุฎฺฐตฺตา  สโตฯ</p>


<p>อปเรหิปิ จตูหิ การเณหิ สโต – สติยา สมนฺนาคตตฺตา สโต, สติยา วสิตตฺตา สโต, สติยา ปาคุญฺญตาย สโต, สติยา อปโจฺจโรหณตาย  สโตฯ</p>


<p>อปเรหิปิ  จตูหิ การเณหิ สโต – สตฺตตฺตา สโต, สนฺตตฺตา สโต, สมิตตฺตา สโต, สนฺตธมฺมสมนฺนาคตตฺตา สโตฯ พุทฺธานุสฺสติยา สโต, ธมฺมานุสฺสติยา สโต, สงฺฆานุสฺสติยา สโต, สีลานุสฺสติยา สโต, จาคานุสฺสติยา สโต, เทวตานุสฺสติยา สโต, อานาปานสฺสติยา สโต, มรณสฺสติยา สโต, กายคตาสติยา สโต, อุปสมานุสฺสติยา สโตฯ ยา สติ อนุสฺสติ ปฎิสฺสติ สติ สรณตา ธารณตา อปิลาปนตา อสมฺมุสฺสนตา สติ สตินฺทฺริยํ สติพลํ สมฺมาสติ สติสโมฺพชฺฌโงฺค เอกายนมโคฺค, อยํ วุจฺจติ สติฯ อิมาย สติยา อุเปโต โหติ สมุเปโต อุปคโต สมุปคโต อุปปโนฺน สมุปปโนฺน สมนฺนาคโต, โส วุจฺจติ สโตฯ</p>


<p>ติฯ โลเก วา สา วิสตฺติกา, โลเก วา ตํ  วิสตฺติกํ สโต ตรติ อุตฺตรติ ปตรติ สมติกฺกมติ วีติวตฺตตีติ – โสมํ วิสตฺติกํ โลเก, สโต สมติวตฺตติฯ</p>


<p>เตนาห ภควา –</p>


<p>
‘‘โย กาเม  
ปริวเชฺชติ, สปฺปเสฺสว ปทา สิโร;  
  
โสมํ วิสตฺติกํ โลเก, สโต สมติวตฺตตี’’ติฯ  
</p>
  
<ol>
<li>
  
เขตฺตํ วตฺถุํ หิรญฺญํ วา, ควาสฺสํ ทาสโปริสํ;  
  
ถิโย พนฺธู ปุถุ กาเม, โย นโร อนุคิชฺฌติฯ  
</li>
  
<p>  ติฯ นฺติ สาลิเกฺขตฺตํ วีหิเกฺขตฺตํ มุคฺคเกฺขตฺตํ มาสเกฺขตฺตํ ยวเกฺขตฺตํ โคธุมเกฺขตฺตํ ติลเกฺขตฺตํฯ นฺติ ฆรวตฺถุํ โกฎฺฐกวตฺถุํ ปุเรวตฺถุํ ปจฺฉาวตฺถุํ อารามวตฺถุํ วิหารวตฺถุํฯ นฺติ หิรญฺญํ วุจฺจติ กหาปโณติ – เขตฺตํ วตฺถุํ หิรญฺญํ วาฯ
</ol></p>


<p>นฺติฯ นฺติ ควา  วุจฺจนฺติฯ ติ ปสุกาทโย วุจฺจนฺติฯ ติ จตฺตาโร ทาสา – อโนฺตชาตโก ทาโส, ธนกฺกีตโก ทาโส, สามํ วา ทาสพฺยํ อุเปติ, อกามโก วา ทาสวิสยํ อุเปติฯ</p>


<p>
‘‘อามาย  
ทาสาปิ ภวนฺติ เหเก, ธเนน กีตาปิ ภวนฺติ ทาสา;  
  
สามญฺจ เอเก อุปยนฺติ ทาสฺยํ, ภยาปนุณฺณาปิ ภวนฺติ ทาสา’’ติฯ  
</p>
  
<p>ติ ตโย ปุริสา – ภตกา, กมฺมกรา, อุปชีวิโนติ – ควาสฺสํ ทาสโปริสํฯ</p>


<p>ติฯ ติ อิตฺถิปริคฺคโห วุจฺจติฯ ติ  จตฺตาโร พนฺธู – ญาติพนฺธวาปิ พนฺธุ, โคตฺตพนฺธวาปิ พนฺธุ, มนฺตพนฺธวาปิ พนฺธุ, สิปฺปพนฺธวาปิ พนฺธุฯ ติ พหู กาเมฯ เอเต ปุถุ กามา มนาปิกา รูปา…เป.… มนาปิกา โผฎฺฐพฺพาติ – ถิโย พนฺธู ปุถุ กาเมฯ</p>


<p>ติฯ ติ โย ยาทิโส ยถายุโตฺต ยถาวิหิโต ยถาปกาโร ยํฐานปฺปโตฺต ยํธมฺมสมนฺนาคโต ขตฺติโย วา พฺราหฺมโณ วา เวโสฺส วา สุโทฺท วา คหโฎฺฐ  วา ปพฺพชิโต  ปฺวา เทโว วา มนุโสฺส วาฯ ติ สโตฺต นโร มานโว โปโส ปุคฺคโล ชีโว ชาคุ ชนฺตุ อินฺทคุ มนุโชฯ ติ กิเลสกาเมน วตฺถุกาเมสุ คิชฺฌติ อนุคิชฺฌติ ปลิคิชฺฌติ ปลิพชฺฌตีติ – โย นโร อนุคิชฺฌติฯ</p>


<p>เตนาห ภควา –</p>


<p>
‘‘เขตฺตํ วตฺถุํ หิรญฺญํ วา, ควาสฺสํ ทาสโปริสํ;  
  
ถิโย พนฺธู ปุถุ กาเม, โย นโร อนุคิชฺฌตี’’ติฯ  
</p>
  
<ol>
<li>
  
อพลา นํ พลียนฺติ, มทฺทเนฺต นํ ปริสฺสยา;  
  
ตโต นํ ทุกฺขมเนฺวติ, นาวํ ภินฺนมิโวทกํฯ  
</li>
  
<p>ติฯ ติ อพลา กิเลสา ทุพฺพลา อปฺปพลา อปฺปถามกา หีนา นิหีนา ( )  โอมกา ลามกา ฉตุกฺกา ปริตฺตาฯ เต กิเลสา ตํ ปุคฺคลํ สหนฺติ ปริสหนฺติ อภิภวนฺติ อโชฺฌตฺถรนฺติ ปริยาทิยนฺติ มทฺทนฺตีติ, เอวมฺปิ อพลา นํ พลียนฺติฯ อถ วา, อพลํ ปุคฺคลํ ทุพฺพลํ อปฺปพลํ อปฺปถามกํ หีนํ  นิหีนํ โอมกํ ลามกํ ฉตุกฺกํ ปริตฺตํ, ยสฺส นตฺถิ สทฺธาพลํ วีริยพลํ สติพลํ สมาธิพลํ ปญฺญาพลํ หิริพลํ โอตฺตปฺปพลํ ฯ เต กิเลสา ตํ ปุคฺคลํ สหนฺติ ปริสหนฺติ อภิภวนฺติ อโชฺฌตฺถรนฺติ ปริยาทิยนฺติ มทฺทนฺตีติ – เอวมฺปิ อพลา นํ พลียนฺตีติฯ
</ol></p>


<p>ติฯ เทฺว ปริสฺสยา – ปากฎปริสฺสยา จ ปฎิจฺฉนฺนปริสฺสยา จฯ กตเม ? สีหา พฺยคฺฆา ทีปี อจฺฉา ตรจฺฉา โกกา มหิํสา  หตฺถี อหิวิจฺฉิกา สตปที, โจรา  วา อสฺสุ มานวา วา กตกมฺมา วา อกตกมฺมา วา, จกฺขุโรโค โสตโรโค ฆานโรโค ชิวฺหาโรโค กายโรโค สีสโรโค กณฺณโรโค มุขโรโค ทนฺตโรโค, กาโส สาโส ปินาโส ฑาโห ชโร, กุจฺฉิโรโค มุจฺฉา ปกฺขนฺทิกา สูลา วิสูจิกา, กุฎฺฐํ คโณฺฑ กิลาโส โสโส อปมาโร, ททฺทุ กณฺฑุ กจฺฉุ รขสา  วิตจฺฉิกา โลหิตปิตฺตํ, มธุเมโห อํสา ปิฬกา ภคนฺทลา, ปิตฺตสมุฎฺฐานา อาพาธา เสมฺหสมุฎฺฐานา อาพาธา วาตสมุฎฺฐานา อาพาธา สนฺนิปาติกา อาพาธา อุตุปริณามชา อาพาธา วิสมปริหารชา อาพาธา, โอปกฺกมิกา อาพาธา กมฺมวิปากชา อาพาธา, สีตํ อุณฺหํ ชิฆจฺฉา ปิปาสา อุจฺจาโร ปสฺสาโว ฑํสมกสวาตาตปสรีสปสมฺผสฺสา อิติ วา – อิเม วุจฺจนฺติ ปากฎปริสฺสยาฯ</p>


<p>กตเม  ? กายทุจฺจริตํ วจีทุจฺจริตํ มโนทุจฺจริตํ , กามจฺฉนฺทนีวรณํ พฺยาปาทนีวรณํ ถินมิทฺธนีวรณํ อุทฺธจฺจกุกฺกุจฺจนีวรณํ วิจิกิจฺฉานีวรณํ, ราโค โทโส โมโห โกโธ อุปนาโห มโกฺข ปฬาโส อิสฺสา มจฺฉริยํ, มายา สาเฐยฺยํ ถโมฺภ สารโมฺภ มาโน อติมาโน มโท ปมาโท, สเพฺพ กิเลสา สเพฺพ ทุจฺจริตา สเพฺพ ทรถา สเพฺพ ปริฬาหา สเพฺพ สนฺตาปา สพฺพากุสลาภิสงฺขารา – อิเม วุจฺจนฺติ ปฎิจฺฉนฺนปริสฺสยาฯ</p>


<p>ติ เกนเฎฺฐน ปริสฺสยา? ปริสหนฺตีติ ปริสฺสยา, ปริหานาย สํวตฺตนฺตีติ ปริสฺสยา, ตตฺราสยาติ ปริสฺสยาฯ กถํ ปริสหนฺตีติ ปริสฺสยา? เต ปริสฺสยา ตํ ปุคฺคลํ สหนฺติ ปริสหนฺติ อภิภวนฺติ อโชฺฌตฺถรนฺติ ปริยาทิยนฺติ มทฺทนฺติฯ เอวํ ปริสหนฺตีติ ปริสฺสยาฯ กถํ ปริหานาย สํวตฺตนฺตีติ ปริสฺสยา? เต ปริสฺสยา กุสลานํ ธมฺมานํ อนฺตรายาย ปริหานาย สํวตฺตนฺติฯ กตเมสํ  กุสลานํ ธมฺมานํ? สมฺมาปฎิปทาย อนุโลมปฎิปทาย อปจฺจนีกปฎิปทาย  อวิรุทฺธปฎิปทาย อนฺวตฺถปฎิปทาย ธมฺมานุธมฺมปฎิปทาย, สีเลสุ ปริปูริการิตาย อินฺทฺริเยสุ คุตฺตทฺวารตาย โภชเน มตฺตญฺญุตาย, ชาคริยานุโยคสฺส สติสมฺปชญฺญสฺส, จตุนฺนํ สติปฎฺฐานานํ ภาวนานุโยคสฺส จตุนฺนํ สมฺมปฺปธานานํ ภาวนานุโยคสฺส จตุนฺนํ อิทฺธิปาทานํ ภาวนานุโยคสฺส, ปญฺจนฺนํ อินฺทฺริยานํ ภาวนานุโยคสฺส ปญฺจนฺนํ พลานํ ภาวนานุโยคสฺส, สตฺตนฺนํ โพชฺฌงฺคานํ ภาวนานุโยคสฺส  อริยสฺส อฎฺฐงฺคิกสฺส มคฺคสฺส ภาวนานุโยคสฺส – อิเมสํ กุสลานํ ธมฺมานํ อนฺตรายาย ปริหานาย สํวตฺตนฺติฯ เอวํ ปริหานาย สํวตฺตนฺตีติ – ปริสฺสยาฯ</p>


<p>กถํ ตตฺราสยาติ ปริสฺสยา? ตเตฺถเต ปาปกา อกุสลา ธมฺมา อุปฺปชฺชนฺติ อตฺตภาวสนฺนิสฺสยาฯ ยถา พิเล พิลาสยา ปาณา สยนฺติ, ทเก ทกาสยา ปาณา สยนฺติ, วเน วนาสยา ปาณา สยนฺติ, รุเกฺข รุกฺขาสยา ปาณา สยนฺติ, เอวเมว ตเตฺถเต ปาปกา อกุสลา ธมฺมา อุปฺปชฺชนฺติ อตฺตภาวสนฺนิสฺสยาฯ เอวมฺปิ ตตฺราสยาติ – ปริสฺสยาฯ</p>


<p>วุตฺตเญฺหตํ ภควตา –</p>


<p>‘‘สาเนฺตวาสิโก, ภิกฺขเว, ภิกฺขุ สาจริยโก ทุกฺขํ น ผาสุ วิหรติฯ กถญฺจ, ภิกฺขเว, ภิกฺขุ สาเนฺตวาสิโก สาจริยโก ทุกฺขํ น ผาสุ วิหรติ? อิธ, ภิกฺขเว, ภิกฺขุโน จกฺขุนา รูปํ ทิสฺวา อุปฺปชฺชนฺติ เย ปาปกา อกุสลา ธมฺมา สรสงฺกปฺปา สโญฺญชนิยา, ตฺยสฺส อโนฺต วสนฺติ อนฺวาสวนฺติ ปาปกา อกุสลา ธมฺมาติ – ตสฺมา สาเนฺตวาสิโกติ  วุจฺจติฯ เต นํ สมุทาจรนฺติฯ สมุทาจรนฺติ นํ ปาปกา อกุสลา ธมฺมาติ – ตสฺมา สาจริยโกติ วุจฺจติฯ</p>


<p>‘‘ปุน จปรํ , ภิกฺขเว, ภิกฺขุโน โสเตน สทฺทํ สุตฺวา, ฆาเนน คนฺธํ ฆายิตฺวา, ชิวฺหาย รสํ สายิตฺวา, กาเยน โผฎฺฐพฺพํ ผุสิตฺวา, มนสา ธมฺมํ วิญฺญาย อุปฺปชฺชนฺติ เย ปาปกา อกุสลา ธมฺมา สรสงฺกปฺปา สโญฺญชนิยา, ตฺยสฺส อโนฺต วสนฺติ อนฺวาสวนฺติ ปาปกา  อกุสลา ธมฺมาติ – ตสฺมา สาเนฺตวาสิโกติ วุจฺจติฯ เต นํ สมุทาจรนฺติฯ สมุทาจรนฺติ นํ ปาปกา อกุสลา ธมฺมาติ – ตสฺมา สาจริยโกติ วุจฺจติฯ เอวํ โข, ภิกฺขเว, ภิกฺขุ สาเนฺตวาสิโก สาจริยโก ทุกฺขํ น ผาสุ วิหรตี’’ติฯ เอวมฺปิ ตตฺราสยาติ – ปริสฺสยาฯ</p>


<p>วุตฺตเญฺหตํ  ภควตา –</p>


<p>‘‘ตโยเม, ภิกฺขเว, อนฺตรามลา – อนฺตราอมิตฺตา อนฺตราสปตฺตา อนฺตราวธกา อนฺตราปจฺจตฺถิกาฯ กตเม ตโย? โลโภ, ภิกฺขเว, อนฺตรามลํ  อนฺตราอมิโตฺต อนฺตราสปโตฺต อนฺตราวธโก อนฺตราปจฺจตฺถิโกฯ โทโส…เป.… โมโห, ภิกฺขเว, อนฺตรามลํ อนฺตราอมิโตฺต อนฺตราสปโตฺต อนฺตราวธโก อนฺตราปจฺจตฺถิโกฯ อิเม โข, ภิกฺขเว, ตโย อนฺตรามลา – อนฺตราอมิตฺตา อนฺตราสปตฺตา อนฺตราวธกา อนฺตราปจฺจตฺถิกาฯ</p>


<p>
‘‘อนตฺถชนโน โลโภ, โลโภ จิตฺตปฺปโกปโน;  
  
ภยมนฺตรโต ชาตํ, ตํ ชโน นาวพุชฺฌติฯ  
</p>
  
<p>
‘‘ลุโทฺธ อตฺถํ น ชานาติ, ลุโทฺธ ธมฺมํ น ปสฺสติ;  
  
อนฺธนฺตมํ  
อนฺธตมํ (สฺยา. ก.)  
ตทา โหติ, ยํ โลโภ สหเต นรํฯ  
</p>
  
<p>
‘‘อนตฺถชนโน  
โทโส, โทโส จิตฺตปฺปโกปโน;  
  
ภยมนฺตรโต ชาตํ, ตํ ชโน นาวพุชฺฌติฯ  
</p>
  
<p>
‘‘กุโทฺธ อตฺถํ น ชานาติ, กุโทฺธ ธมฺมํ น ปสฺสติ;  
  
อนฺธนฺตมํ  
ตทา โหติ, ยํ โทโส สหเต นรํฯ  
</p>
  
<p>
‘‘อนตฺถชนโน  
โมโห, โมโห จิตฺตปฺปโกปโน;  
  
ภยมนฺตรโต ชาตํ, ตํ ชโน นาวพุชฺฌติฯ  
</p>
  
<p>
‘‘มูโฬฺห อตฺถํ น ชานาติ, มูโฬฺห ธมฺมํ น ปสฺสติ;  
  
อนฺธนฺตมํ ตทา โหติ, ยํ โมโห สหเต นร’’นฺติฯ  
</p>
  
<p>เอวมฺปิ ตตฺราสยาติ – ปริสฺสยาฯ</p>


<p>วุตฺตมฺปิ เหตํ ภควตา – ‘‘ตโย โข, มหาราช, ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ, อหิตาย ทุกฺขาย อผาสุวิหารายฯ กตเม ตโย? โลโภ โข, มหาราช, ปุริสสฺส ธโมฺม อชฺฌตฺตํ อุปฺปชฺชมาโน อุปฺปชฺชติ, อหิตาย ทุกฺขาย อผาสุวิหารายฯ โทโส โข, มหาราช…เป.… โมโห โข, มหาราช, ปุริสสฺส ธโมฺม อชฺฌตฺตํ อุปฺปชฺชมาโน อุปฺปชฺชติ, อหิตาย ทุกฺขาย อผาสุวิหารายฯ อิเม โข, มหาราช, ตโย ปุริสสฺส ธมฺมา อชฺฌตฺตํ อุปฺปชฺชมานา อุปฺปชฺชนฺติ, อหิตาย ทุกฺขาย อผาสุวิหารายฯ</p>


<p>
‘‘โลโภ  
โทโส จ โมโห จ, ปุริสํ ปาปเจตสํ;  
  
หิํสนฺติ อตฺตสมฺภูตา, ตจสารํว สมฺผล’’นฺติฯ  
</p>
  
<p>เอวมฺปิ ตตฺราสยาติ – ปริสฺสยาฯ</p>


<p>วุตฺตมฺปิ  เจตํ ภควตา –</p>


<p>
‘‘ราโค จ โทโส จ อิโตนิทานา, อรติ รติ โลมหํโส อิโตชา;  
  
อิโต สมุฎฺฐาย มโนวิตกฺกา, กุมารกา ธงฺกมิโวสฺสชนฺตี’’ติ  
ธงฺกมิโวสฺสชฺชนฺติ (สฺยา.)  
ฯ  
</p>
  
<p>เอวมฺปิ ตตฺราสยาติ – ปริสฺสยาฯ ติฯ เต ปริสฺสยา ตํ ปุคฺคลํ สหนฺติ ปริสหนฺติ อภิภวนฺติ อโชฺฌตฺถรนฺติ ปริยาทิยนฺติ มทฺทนฺตีติ – มทฺทเนฺต นํ ปริสฺสยาฯ</p>


<p>  ติฯ ติ ตโต ตโต ปริสฺสยโต ตํ ปุคฺคลํ ทุกฺขํ อเนฺวติ อนุคจฺฉติ อนฺวายิกํ โหติ, ชาติทุกฺขํ อเนฺวติ อนุคจฺฉติ อนฺวายิกํ โหติ, ชราทุกฺขํ  อเนฺวติ อนุคจฺฉติ อนฺวายิกํ โหติ, พฺยาธิทุกฺขํ อเนฺวติ อนุคจฺฉติ อนฺวายิกํ โหติ, มรณทุกฺขํ อเนฺวติ อนุคจฺฉติ อนฺวายิกํ โหติ, โสกปริเทวทุกฺขโทมนสฺสุปายาสทุกฺขํ อเนฺวติ อนุคจฺฉติ อนฺวายิกํ โหติ, เนรยิกํ ทุกฺขํ, ติรจฺฉานโยนิกํ ทุกฺขํ, เปตฺติวิสยิกํ ทุกฺขํ อเนฺวติ อนุคจฺฉติ อนฺวายิกํ โหติ, มานุสิกํ ทุกฺขํ… คโพฺภกฺกนฺติมูลกํ ทุกฺขํ… คเพฺภ ฐิติมูลกํ ทุกฺขํ… คพฺภา วุฎฺฐานมูลกํ ทุกฺขํ… ชาตสฺสูปนิพนฺธกํ ทุกฺขํ… ชาตสฺส ปราเธยฺยกํ ทุกฺขํ… อตฺตูปกฺกมํ ทุกฺขํ… ปรูปกฺกมํ ทุกฺขํ อเนฺวติ อนุคจฺฉติ อนฺวายิกํ โหติ, ทุกฺขทุกฺขํ อเนฺวติ อนุคจฺฉติ อนฺวายิกํ โหติ, สงฺขารทุกฺขํ… วิปริณามทุกฺขํ … จกฺขุโรโค โสตโรโค ฆานโรโค ชิวฺหาโรโค กายโรโค สีสโรโค กณฺณโรโค มุขโรโค ทนฺตโรโค, กาโส สาโส ปินาโส ฑาโห ชโร, กุจฺฉิโรโค มุจฺฉา ปกฺขนฺทิกา สูลา วิสูจิกา, กุฎฺฐํ คโณฺฑ กิลาโส โสโส อปมาโร, ททฺทุ กณฺฑุ กจฺฉุ รขสา วิตจฺฉิกา โลหิตปิตฺตํ, มธุเมโห อํสา ปิฬกา ภคนฺทลา ปิตฺตสมุฎฺฐานา อาพาธา เสมฺหสมุฎฺฐานา อาพาธา วาตสมุฎฺฐานา อาพาธา สนฺนิปาติกา อาพาธา  อุตุปริณามชา อาพาธา วิสมปริหารชา อาพาธา, โอปกฺกมิกา อาพาธา กมฺมวิปากชา อาพาธา, สีตํ อุณฺหํ ชิฆจฺฉา ปิปาสา อุจฺจาโร ปสฺสาโว ฑํสมกสวาตาตปสรีสปสมฺผสฺสทุกฺขํ… มาตุมรณํ ทุกฺขํ… ปิตุมรณํ ทุกฺขํ… ภาตุมรณํ ทุกฺขํ… ภคินิมรณํ ทุกฺขํ… ปุตฺตมรณํ ทุกฺขํ… ธีตุมรณํ ทุกฺขํ … ญาติพฺยสนํ ทุกฺขํ… โภคพฺยสนํ ทุกฺขํ… โรคพฺยสนํ ทุกฺขํ… สีลพฺยสนํ ทุกฺขํ… ทิฎฺฐิพฺยสนํ ทุกฺขํ อเนฺวติ อนุคจฺฉติ อนฺวายิกํ โหตีติ – ตโต นํ ทุกฺขมเนฺวติฯ</p>


<p>นฺติฯ ยถา ภินฺนํ นาวํ ทกเมสิํ  ตโต ตโต อุทกํ อเนฺวติ อนุคจฺฉติ อนฺวายิกํ โหติ, ปุรโตปิ อุทกํ อเนฺวติ อนุคจฺฉติ อนฺวายิกํ โหติ, ปจฺฉโตปิ… เหฎฺฐโตปิ… ปสฺสโตปิ อุทกํ อเนฺวติ อนุคจฺฉติ อนฺวายิกํ โหติ; เอวเมว ตโต ตโต ปริสฺสยโต ตํ ปุคฺคลํ ทุกฺขํ อเนฺวติ อนุคจฺฉติ อนฺวายิกํ โหติ, ชาติทุกฺขํ อเนฺวติ อนุคจฺฉติ อนฺวายิกํ โหติ…เป.… ทิฎฺฐิพฺยสนํ ทุกฺขํ อเนฺวติ อนุคจฺฉติ อนฺวายิกํ โหตีติ – นาวํ  ภินฺนมิโวทกํฯ</p>


<p>เตนาห ภควา –</p>


<p>
‘‘อพลา นํ พลียนฺติ, มทฺทเนฺต นํ ปริสฺสยา;  
  
ตโต นํ ทุกฺขมเนฺวติ, นาวํ ภินฺนมิโวทก’’นฺติฯ  
</p>
  
<ol>
<li>
  
ตสฺมา  
  
  
ชนฺตุ สทา สโต, กามานิ ปริวชฺชเย;  
  
เต ปหาย ตเร โอฆํ, นาวํ สิตฺวาว ปารคูฯ  
</li>
  
<p>ติฯ ติ ตสฺมา ตํการณา ตํเหตุ ตปฺปจฺจยา ตํนิทานา เอตํ อาทีนวํ สมฺปสฺสมาโน กาเมสูติ – ตสฺมาฯ ติ สโตฺต นโร มานโว โปโส ปุคฺคโล ชีโว ชาคุ ชนฺตุ อินฺทคุ มนุโชฯ ติ สทา สพฺพทา สพฺพกาลํ นิจฺจกาลํ ธุวกาลํ สตตํ สมิตํ อโพฺพกิณฺณํ โปงฺขานุโปงฺขํ อุทกูมิกชาตํ อวีจิ สนฺตติ สหิตํ ผสฺสิตํ , ปุเรภตฺตํ ปจฺฉาภตฺตํ  ปุริมยามํ มชฺฌิมยามํ ปจฺฉิมยามํ, กาเฬ ชุเณฺห วเสฺส เหมเนฺต คิเมฺห, ปุริเม วโยขเนฺธ มชฺฌิเม วโยขเนฺธ ปจฺฉิเม วโยขเนฺธฯ ติ จตูหิ การเณหิ สโต – กาเย กายานุปสฺสนาสติปฎฺฐานํ ภาเวโนฺต สโต, เวทนาสุ… จิเตฺต… ธเมฺมสุ ธมฺมานุปสฺสนาสติปฎฺฐานํ ภาเวโนฺต สโตฯ อปเรหิ จตูหิ  การเณหิ สโต…เป.… โส วุจฺจติ สโตติ – ตสฺมา ชนฺตุ สทา สโตฯ
</ol></p>


<p>ติฯ ติ อุทฺทานโต เทฺว กามา – วตฺถุกามา จ กิเลสกามา จ…เป.… อิเม วุจฺจนฺติ วตฺถุกามา…เป.… อิเม  วุจฺจนฺติ กิเลสกามาฯ ติ ทฺวีหิ การเณหิ กาเม ปริวเชฺชยฺย – วิกฺขมฺภนโต วา สมุเจฺฉทโต วาฯ กถํ วิกฺขมฺภนโต กาเม ปริวเชฺชยฺย? ‘‘อฎฺฐิกงฺกลูปมา กามา อปฺปสฺสาทเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชยฺย, ‘‘มํสเปสูปมา กามา พหุสาธารณเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชยฺย, ‘‘ติณุกฺกูปมา กามา อนุทหนเฎฺฐนา’’ติ ปสฺสโนฺต วิกฺขมฺภนโต กาเม ปริวเชฺชยฺย…เป.… เนวสญฺญานาสญฺญายตนสมาปตฺติํ ภาเวโนฺต วิกฺขมฺภนโต กาเม ปริวเชฺชยฺยฯ เอวํ วิกฺขมฺภนโต กาเม ปริวเชฺชยฺย…เป.… เอวํ สมุเจฺฉทโต กาเม ปริวเชฺชยฺยาติ – กามานิ ปริวชฺชเยฯ</p>


<p>นฺติฯ ติ วตฺถุกาเม ปริชานิตฺวา กิเลสกาเม ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คมิตฺวา; กามจฺฉนฺทนีวรณํ ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คมิตฺวา; พฺยาปาทนีวรณํ…เป.… ถินมิทฺธนีวรณํ… อุทฺธจฺจกุกฺกุจฺจนีวรณํ… วิจิกิจฺฉานีวรณํ ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คมิตฺวา กาโมฆํ ภโวฆํ ทิโฎฺฐฆํ อวิโชฺชฆํ ตเรยฺย อุตฺตเรยฺย ปตเรยฺย สมติกฺกเมยฺย วีติวเตฺตยฺยาติ – เต ปหาย ตเร โอฆํฯ</p>


<p>   ติฯ ยถา ครุกํ นาวํ ภาริกํ อุทกํ สิตฺวา  โอสิญฺจิตฺวา ฉเฑฺฑตฺวา ลหุกาย นาวาย ขิปฺปํ ลหุํ อปฺปกสิเรเนว  ปารํ คเจฺฉยฺย; เอวเมว วตฺถุกาเม ปริชานิตฺวา กิเลสกาเม ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คมิตฺวา; กามจฺฉนฺทนีวรณํ… พฺยาปาทนีวรณํ… ถินมิทฺธนีวรณํ… อุทฺธจฺจกุกฺกุจฺจนีวรณํ… วิจิกิจฺฉานีวรณํ ปหาย ปชหิตฺวา วิโนเทตฺวา พฺยนฺติํ กริตฺวา อนภาวํ คมิตฺวา ขิปฺปํ ลหุํ อปฺปกสิเรเนว ปารํ คเจฺฉยฺยฯ ปารํ วุจฺจติ อมตํ นิพฺพานํฯ โย โส สพฺพสงฺขารสมโถ สพฺพูปธิปฎินิสฺสโคฺค ตณฺหกฺขโย วิราโค นิโรโธ นิพฺพานํ ฯ ติ – ปารํ อธิคเจฺฉยฺย, ปารํ ผุเสยฺย, ปารํ สจฺฉิกเรยฺยฯ ติ โยปิ ปารํ คนฺตุกาโม โสปิ ปารคู; โยปิ ปารํ คจฺฉติ โสปิ ปารคู; โยปิ ปารํ คโต, โสปิ ปารคูฯ</p>


<p>วุตฺตมฺปิ เหตํ ภควตา –</p>


<p>ติโณฺณ ปารงฺคโต ถเล ติฎฺฐติ พฺราหฺมโณติฯ พฺราหฺมโณติ โข, ภิกฺขเว, อรหโต เอตํ อธิวจนํฯ โส อภิญฺญาปารคู ปริญฺญาปารคู ปหานปารคู ภาวนาปารคู สจฺฉิกิริยาปารคู สมาปตฺติปารคูฯ อภิญฺญาปารคู สพฺพธมฺมานํ, ปริญฺญาปารคู สพฺพทุกฺขานํ, ปหานปารคู สพฺพกิเลสานํ, ภาวนาปารคู จตุนฺนํ อริยมคฺคานํ, สจฺฉิกิริยาปารคู นิโรธสฺส, สมาปตฺติปารคู สพฺพสมาปตฺตีนํฯ โส วสิปฺปโตฺต ปารมิปฺปโตฺต อริยสฺมิํ สีลสฺมิํ, วสิปฺปโตฺต ปารมิปฺปโตฺต อริยสฺมิํ สมาธิสฺมิํ, วสิปฺปโตฺต ปารมิปฺปโตฺต อริยาย ปญฺญาย, วสิปฺปโตฺต ปารมิปฺปโตฺต อริยาย วิมุตฺติยาฯ โส ปารํ คโต ปารปฺปโตฺต อนฺตคโต อนฺตปฺปโตฺต โกฎิคโต  โกฎิปฺปโตฺต ปริยนฺตคโต ปริยนฺตปฺปโตฺต โวสานคโต โวสานปฺปโตฺต ตาณคโต ตาณปฺปโตฺต เลณคโต เลณปฺปโตฺต สรณคโต สรณปฺปโตฺต อภยคโต อภยปฺปโตฺต อจฺจุตคโต อจฺจุตปฺปโตฺต อมตคโต อมตปฺปโตฺต นิพฺพานคโต นิพฺพานปฺปโตฺตฯ โส วุฎฺฐวาโส จิณฺณจรโณ คตโทฺธ คตทิโส คตโกฎิโก ปาลิตพฺรหฺมจริโย อุตฺตมทิฎฺฐิปฺปโตฺต ภาวิตมโคฺค ปหีนกิเลโส  ปฎิวิทฺธากุโปฺป สจฺฉิกตนิโรโธ, ทุกฺขํ ตสฺส ปริญฺญาตํ, สมุทโย ปหีโน, มโคฺค ภาวิโต, นิโรโธ สจฺฉิกโต, อภิเญฺญยฺยํ อภิญฺญาตํ, ปริเญฺญยฺยํ ปริญฺญาตํ, ปหาตพฺพํ ปหีนํ, ภาเวตพฺพํ ภาวิตํ, สจฺฉิกาตพฺพํ สจฺฉิกตํฯ</p>


<p>โส อุกฺขิตฺตปลิโฆ สํกิณฺณปริโกฺข อพฺพุเฬฺหสิโก นิรคฺคโฬ อริโย ปนฺนทฺธโช ปนฺนภาโร วิสญฺญุโตฺต ปญฺจงฺควิปฺปหีโน ฉฬงฺคสมนฺนาคโต เอการโกฺข จตุราปเสฺสโน ปนุณฺณปเจฺจกสโจฺจ สมวยสเฎฺฐสโน อนาวิลสงฺกโปฺป ปสฺสทฺธกายสงฺขาโร สุวิมุตฺตจิโตฺต สุวิมุตฺตปโญฺญ เกวลี วุสิตวา อุตฺตมปุริโส ปรมปุริโส ปรมปตฺติปฺปโตฺตฯ โส เนวาจินติ  นาปจินติ , อปจินิตฺวา ฐิโตฯ เนว ปชหติ น อุปาทิยติ, ปชหิตฺวา ฐิโตฯ เนว สํสิพฺพติ  น อุสฺสิเนติ, วิสินิตฺวา  ฐิโตฯ เนว วิธูเปติ น สนฺธูเปติ, วิธูเปตฺวา ฐิโตฯ อเสเกฺขน สีลกฺขเนฺธน สมนฺนาคตตฺตา ฐิโตฯ อเสเกฺขน สมาธิกฺขเนฺธน… อเสเกฺขน ปญฺญากฺขเนฺธน… อเสเกฺขน วิมุตฺติกฺขเนฺธน… อเสเกฺขน วิมุตฺติญาณทสฺสนกฺขเนฺธน สมนฺนาคตตฺตา  ฐิโตฯ สจฺจํ สมฺปฎิปาทิยิตฺวา ฐิโตฯ เอชํ สมติกฺกมิตฺวา ฐิโตฯ กิเลสคฺคิํ ปริยาทิยิตฺวา ฐิโต, อปริคมนตาย ฐิโต, กฎํ สมาทาย ฐิโต, มุตฺติปฎิเสวนตาย ฐิโต, เมตฺตาย ปาริสุทฺธิยา ฐิโต, กรุณาย… มุทิตาย… อุเปกฺขาย ปาริสุทฺธิยา ฐิโต, อจฺจนฺตปาริสุทฺธิยา ฐิโต, อกมฺมยตาย  ปาริสุทฺธิยา ฐิโต, วิมุตฺตตฺตา ฐิโต, สนฺตุสฺสิตตฺตา ฐิโต, ขนฺธปริยเนฺต ฐิโต, ธาตุปริยเนฺต ฐิโต, อายตนปริยเนฺต ฐิโต, คติปริยเนฺต ฐิโต, อุปปตฺติปริยเนฺต ฐิโต, ปฎิสนฺธิปริยเนฺต ฐิโต, (ภวปริยเนฺต ฐิโต, สํสารปริยเนฺต ฐิโต  วฎฺฎปริยเนฺต ฐิโต, อนฺติเม ภเว ฐิโต,)  อนฺติเม สมุสฺสเย ฐิโต, อนฺติมเทหธโร อรหาฯ</p>


<p>
‘‘ตสฺสายํ ปจฺฉิมโก ภโว, จริโมยํ สมุสฺสโย;  
  
ชาติมรณสํสาโร, นตฺถิ ตสฺส ปุนพฺภโว’’ติฯ  
</p>
  
<p>นาวํ สิตฺวาว ปารคูติฯ เตนาห ภควา –</p>


<p>
‘‘ตสฺมา ชนฺตุ สทา สโต, กามานิ ปริวชฺชเย;  
  
เต ปหาย ตเร โอฆํ, นาวํ สิตฺวาว ปารคู’’ติฯ  
</p>
  
กามสุตฺตนิเทฺทโส ปฐโมฯ  
</p>
  
  
  
  
  