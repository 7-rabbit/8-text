<h1>๖. สุมนพุทฺธวํโส</h1>
<ol>
<li>
มงฺคลสฺส อปเรน, สุมโน นาม นายโก;  
  
สพฺพธเมฺมหิ อสโม, สพฺพสตฺตานมุตฺตโมฯ  
</li>
  
<li>
ตทา อมตเภริํ โส, อาหนี เมขเล ปุเร;  
  
ธมฺมสงฺขสมายุตฺตํ, นวงฺคํ ชินสาสนํฯ  
</li>
  
<li>
นิชฺชินิตฺวา กิเลเส โส, ปตฺวา สโมฺพธิมุตฺตมํ;  
  
มาเปสิ นครํ สตฺถา, สทฺธมฺมปุรวรุตฺตมํฯ  
</li>
  
<li>
นิรนฺตรํ อกุฎิลํ, อุชุํ วิปุลวิตฺถตํ;  
  
มาเปสิ โส มหาวีถิํ, สติปฎฺฐานวรุตฺตมํฯ  
</li>
  
<li>
ผเล  
จตฺตาริ สามเญฺญ, จตโสฺส ปฎิสมฺภิทา;  
  
ฉฬภิญฺญาฎฺฐสมาปตฺตี, ปสาเรสิ ตตฺถ วีถิยํฯ  
</li>
  
<li>
เย อปฺปมตฺตา อขิลา, หิริวีริเยหุปาคตา;  
  
เต เต อิเม คุณวเร, อาทิยนฺติ ยถา สุขํฯ  
</li>
  
<li>
เอวเมเตน โยเคน, อุทฺธรโนฺต มหาชนํ;  
  
โพเธสิ ปฐมํ สตฺถา, โกฎิสตสหสฺสิโยฯ  
</li>
  
<li>
ยมฺหิ กาเล มหาวีโร, โอวที ติตฺถิเย คเณ;  
  
โกฎิสหสฺสาภิสมิํสุ  
โกฎิสตสหสฺสานิ (สฺยา. กํ.), โกฎิสตสหสฺสานํ (ก.)  
, ทุติเย ธมฺมเทสเนฯ  
</li>
  
<li>
ยทา เทวา มนุสฺสา จ, สมคฺคา เอกมานสา;  
  
นิโรธปญฺหํ ปุจฺฉิํสุ, สํสยญฺจาปิ มานสํฯ  
</li>
  
<li>
ตทาปิ  
  
ธมฺมเทสเน, นิโรธปริทีปเน;  
  
นวุติโกฎิสหสฺสานํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, สุมนสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
วสฺสํวุตฺถสฺส  
ภควโต, อภิฆุเฎฺฐ ปวารเณ;  
  
โกฎิสตสหเสฺสหิ, ปวาเรสิ ตถาคโตฯ  
</li>
  
<li>
ตโตปรํ สนฺนิปาเต, วิมเล กญฺจนปพฺพเต;  
  
นวุติโกฎิสหสฺสานํ, ทุติโย อาสิ สมาคโมฯ  
</li>
  
<li>
ยทา สโกฺก เทวราชา, พุทฺธทสฺสนุปาคมิ;  
  
อสีติโกฎิสหสฺสานํ, ตติโย อาสิ สมาคโมฯ  
</li>
  
<li>
อหํ  
เตน สมเยน, นาคราชา มหิทฺธิโก;  
  
อตุโล นาม นาเมน, อุสฺสนฺนกุสลสญฺจโยฯ  
</li>
  
<li>
ตทาหํ นาคภาวนา, นิกฺขมิตฺวา สญาติภิ;  
  
นาคานํ ทิพฺพตุริเยหิ, สสงฺฆํ ชินมุปฎฺฐหิํฯ  
</li>
  
<li>
โกฎิสตสหสฺสานํ, อนฺนปาเนน ตปฺปยิํ;  
  
ปเจฺจกทุสฺสยุคํ ทตฺวา, สรณํ ตมุปาคมิํฯ  
</li>
  
<li>
โสปิ มํ พุโทฺธ พฺยากาสิ, สุมโน โลกนายโก;  
  
‘‘อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
นครํ เมขลํ นาม  
เมขลํ นาม นครํ (สี. สฺยา.)  
, สุทโตฺต นาม ขตฺติโย;  
  
สิริมา นาม ชนิกา, สุมนสฺส มเหสิโนฯ  
</li>
  
<li>
นววสฺสสหสฺสานิ  
, อคารํ อชฺฌ โส วสิ;  
  
จโนฺท สุจโนฺท วฎํโส จ, ตโย ปาสาทมุตฺตมาฯ  
</li>
  
<li>
เตสฎฺฐิสตสหสฺสานิ, นาริโย สมลงฺกตา;  
  
วฎํสิกา นาม นารี, อนูปโม นาม อตฺรโชฯ  
</li>
  
<li>
นิมิเตฺต  
จตุโร ทิสฺวา, หตฺถิยาเนน นิกฺขมิ;  
  
อนูนทสมาสานิ, ปธานํ ปทหี ชิโนฯ  
</li>
  
<li>
พฺรหฺมุนา  
ยาจิโต สโนฺต, สุมโน โลกนายโก;  
  
วตฺติ จกฺกํ มหาวีโร, เมขเล ปุรมุตฺตเมฯ  
</li>
  
<li>
สรโณ ภาวิตโตฺต จ, อเหสุํ อคฺคสาวกา;  
  
อุเทโน นามุปฎฺฐาโก, สุมนสฺส มเหสิโนฯ  
</li>
  
<li>
โสณา จ อุปโสณา จ, อเหสุํ อคฺคสาวิกา;  
  
โสปิ พุโทฺธ อมิตยโส, นาคมูเล อพุชฺฌถฯ  
</li>
  
<li>
วรุโณ เจว สรโณ จ, อเหสุํ อคฺคุปฎฺฐกา;  
  
จาลา จ อุปจาลา จ, อเหสุํ อคฺคุปฎฺฐิกาฯ  
</li>
  
<li>
อุจฺจตฺตเนน  
อุจฺจตเรน (ก.)  
โส พุโทฺธ, นวุติหตฺถมุคฺคโต;  
  
กญฺจนคฺฆิยสงฺกาโส, ทสสหสฺสี วิโรจติฯ  
</li>
  
<li>
นวุติวสฺสสหสฺสานิ, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
ตารณีเย  
ตารยิตฺวา, โพธนีเย จ โพธยิ;  
  
ปรินิพฺพายิ สมฺพุโทฺธ, อุฬุราชาว อตฺถมิฯ  
</li>
  
<li>
เต  
จ ขีณาสวา ภิกฺขู, โส จ พุโทฺธ อสาทิโส;  
  
อตุลปฺปภํ ทสฺสยิตฺวา, นิพฺพุตา เย มหายสาฯ  
</li>
  
<li>
ตญฺจ ญาณํ อตุลิยํ, ตานิ จ อตุลานิ รตนานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
สุมโน ยสธโร พุโทฺธ, องฺคารามมฺหิ นิพฺพุโต;  
  
ตเตฺถว ตสฺส ชินถูโป, จตุโยชนมุคฺคโตติฯ  
</li>
  
สุมนสฺส ภควโต วํโส จตุโตฺถฯ  
</li>
  
  
  
  
  