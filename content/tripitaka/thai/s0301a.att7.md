<h1>๗. พฺราหฺมณสํยุตฺตํ</h1>
<h2>๑. อรหนฺตวโคฺค</h2>
<h3>๑. ธนญฺชานีสุตฺตวณฺณนา</h3>
<p> พฺราหฺมณสํยุตฺตสฺส    ปฐเม ติ ธนญฺชานิโคตฺตาฯ อุกฺกฎฺฐโคตฺตา กิเรสาฯ เสสพฺราหฺมณา กิร พฺรหฺมุโน มุขโต ชาตา, ธนญฺชานิโคตฺตา มตฺถกํ ภินฺทิตฺวา นิกฺขนฺตาติ เตสํ ลทฺธิฯ ติ กสฺมา อุทาเนสิ? โส กิร พฺราหฺมโณ มิจฺฉาทิฎฺฐิโก ‘‘พุโทฺธ ธโมฺม สโงฺฆ’’ติ วุเตฺต กเณฺณ ปิทหติ, ถโทฺธ ขทิรขาณุสทิโสฯ พฺราหฺมณี ปน โสตาปนฺนา อริยสาวิกาฯ พฺราหฺมโณ ทานํ เทโนฺต ปญฺจสตานํ พฺราหฺมณานํ อโปฺปทกํ ปายาสํ เทติ, พฺราหฺมณี พุทฺธปฺปมุขสฺส สงฺฆสฺส นานารสโภชนํฯ พฺราหฺมณสฺส ทานทิวเส พฺราหฺมณี ตสฺส วสวตฺติตาย ปหีนมเจฺฉรตาย จ สหตฺถา ปริวิสติฯ พฺราหฺมณิยา ปน ทานทิวเส พฺราหฺมโณ ปาโตว ฆรา นิกฺขมิตฺวา ปลายติฯ อเถกทิวสํ พฺราหฺมโณ พฺราหฺมณิยา สทฺธิํ อสมฺมเนฺตตฺวา ปญฺจสเต พฺราหฺมเณ นิมเนฺตตฺวา พฺราหฺมณิํ อาห – ‘‘เสฺว โภติ อมฺหากํ ฆเร ปญฺจสตา พฺราหฺมณา ภุญฺชิสฺสนฺตี’’ติฯ มยา กิํ กาตพฺพํ พฺราหฺมณาติ? ตยา อญฺญํ กิญฺจิ กาตพฺพํ นตฺถิ, สพฺพํ ปจนปริเวสนํ อเญฺญ กริสฺสนฺติฯ ยํ ปน ตฺวํ ฐิตาปิ นิสินฺนาปิ ขิปิตฺวาปิ อุกฺกาสิตฺวาปิ ‘‘นโม พุทฺธสฺสา’’ติ ตสฺส มุณฺฑกสฺส สมณกสฺส นมกฺการํ กโรสิ, ตํ เสฺว เอกทิวสมตฺตํ มา อกาสิฯ ตํ หิ สุตฺวา พฺราหฺมณา อนตฺตมนา โหนฺติ, มา มํ พฺราหฺมเณหิ ภินฺทสีติฯ ตฺวํ พฺราหฺมเณหิ  วา ภิชฺช เทเวหิ วา, อหํ ปน สตฺถารํ อนุสฺสริตฺวา น สโกฺกมิ อนมสฺสมานา สณฺฐาตุนฺติฯ โภติ กุลสติเก คาเม คามทฺวารมฺปิ ตาว ปิทหิตุํ วายมนฺติ, ตฺวํ ทฺวีหงฺคุเลหิ ปิทหิตพฺพํ มุขํ พฺราหฺมณานํ โภชนกาลมตฺตํ ปิทหิตุํ น สโกฺกสีติฯ เอวํ ปุนปฺปุนํ กเถตฺวาปิ โส นิวาเรตุํ อสโกฺกโนฺต อุสฺสีสเก ฐปิตํ มณฺฑลคฺคขคฺคํ  คเหตฺวา – ‘‘โภติ สเจ เสฺว พฺราหฺมเณสุ นิสิเนฺนสุ ตํ  มุณฺฑสมณกํ นมสฺสสิ, อิมินา ตํ ขเคฺคน ปาทตลโต ปฎฺฐาย ยาว เกสมตฺถกา กฬีรํ วิย โกเฎฺฎตฺวา ราสิํ กริสฺสามี’’ติ อิมํ คาถํ อภาสิ –</p>


<p>
‘‘อิมินา มณฺฑลเคฺคน, ปาทโต ยาว มตฺถกา;  
  
กฬีรมิว เฉชฺชามิ, ยทิ มิจฺฉํ น กาหสิฯ  
</p>
  
<p>
‘‘สเจ พุโทฺธติ ภณสิ, สเจ ธโมฺมติ ภาสสิ;  
  
สเจ สโงฺฆติ กิเตฺตสิ, ชีวนฺตี เม นิเวสเน’’ติฯ  
</p>
  
<p>อริยสาวิกา ปน ปถวี วิย ทุปฺปกมฺปา, สิเนรุ วิย ทุปฺปริวตฺติยาฯ สา เตน นํ เอวมาห –</p>


<p>
‘‘สเจ เม องฺคมงฺคานิ, กามํ เฉชฺชสิ พฺราหฺมณ;  
  
เนวาหํ วิรมิสฺสามิ, พุทฺธเสฎฺฐสฺส สาสนาฯ  
</p>
  
<p>
‘‘นาหํ โอกฺกา วรธรา, สกฺกา โรธยิตุํ ชินา;  
  
ธีตาหํ พุทฺธเสฎฺฐสฺส, ฉินฺท วา มํ วธสฺสุ วา’’ติฯ  
</p>
  
<p>เอวํ ธนญฺชานิคชฺชิตํ นาม คชฺชนฺตี ปญฺจ คาถาสตานิ อภาสิฯ พฺราหฺมโณ พฺราหฺมณิํ ปรามสิตุํ วา ปหริตุํ วา อสโกฺกโนฺต ‘‘โภติ ยํ เต รุจฺจติ, ตํ กโรหี’’ติ วตฺวา ขคฺคํ สยเน ขิปิฯ ปุนทิวเส เคหํ หริตุปลิตฺตํ การาเปตฺวา ลาชาปุณฺณฆฎมาลาคนฺธาทีหิ ตตฺถ ตตฺถ อลงฺการาเปตฺวา ปญฺจนฺนํ พฺราหฺมณสตานํ นวสปฺปิสกฺขรมธุยุตฺตํ อโปฺปทกปายาสํ ปฎิยาทาเปตฺวา กาลํ อาโรจาเปสิฯ</p>


<p>พฺราหฺมณีปิ ปาโตว คโนฺธทเกน สยํ นฺหายิตฺวา สหสฺสคฺฆนกํ อหตวตฺถํ นิวาเสตฺวา ปญฺจสตคฺฆนกํ เอกํสํ กตฺวา สพฺพาลงฺการปฎิมณฺฑิตา  สุวณฺณกฎจฺฉุํ คเหตฺวา ภตฺตเคฺค พฺราหฺมเณ  ปริวิสมานา เตหิ สทฺธิํ เอกปนฺติยํ นิสินฺนสฺส ตสฺส พฺราหฺมณสฺส ภตฺตํ อุปสํหรนฺตี ทุนฺนิกฺขิเตฺต ทารุภเณฺฑ ปกฺขลิฯ ปกฺขลนฆฎฺฎนาย ทุกฺขา เวทนา อุปฺปชฺชิฯ ตสฺมิํ สมเย ทสพลํ สริฯ สติสมฺปนฺนตาย ปน ปายาสปาติํ อฉเฑฺฑตฺวา สณิกํ โอตาเรตฺวา ภูมิยํ สณฺฐเปตฺวา ปญฺจนฺนํ พฺราหฺมณสตานํ มเชฺฌ สิรสิ อญฺชลิํ ฐเปตฺวา เยน เวฬุวนํ, เตนญฺชลิํ ปณาเมตฺวา อิมํ อุทานํ อุทาเนสิฯ</p>


<p>ตสฺมิญฺจ  สมเย เตสุ พฺราหฺมเณสุ เกจิ ภุตฺตา โหนฺติ, เกจิ ภุญฺชมานา, เกจิ หเตฺถ โอตาริตมตฺตา, เกสญฺจิ โภชนํ ปุรโต ฐปิตมตฺตํ โหติฯ เต ตํ สทฺทํ สุตฺวาว สิเนรุมเตฺตน มุคฺคเรน สีเส ปหฎา วิย กเณฺณสุ สูเลน วิทฺธา วิย ทุกฺขโทมนสฺสํ ปฎิสํเวทิยมานา ‘‘อิมินา อญฺญลทฺธิเกน มยํ ฆรํ ปเวสิตา’’ติ กุชฺฌิตฺวา หเตฺถ ปิณฺฑํ ฉเฑฺฑตฺวา มุเขน คหิตํ นิฎฺฐุภิตฺวา ธนุํ ทิสฺวา กากา วิย พฺราหฺมณํ อโกฺกสมานา ทิสาวิทิสา ปกฺกมิํสุฯ พฺราหฺมโณ เอวํ ภิชฺชิตฺวา คจฺฉเนฺต พฺราหฺมเณ ทิสฺวา พฺราหฺมณิํ สีสโต ปฎฺฐาย โอโลเกตฺวา, ‘‘อิทเมว ภยํ สมฺปสฺสมานา มยํ หิโยฺย ปฎฺฐาย โภติํ ยาจนฺตา น ลภิมฺหา’’ติ นานปฺปกาเรหิ พฺราหฺมณิํ อโกฺกสิตฺวา, เอตํ ‘‘เอวเมวํ ปนา’’ติอาทิวจนํ อโวจฯ</p>


<p>ติ ‘‘สมโณ โคตโม คามนิคมรฎฺฐปูชิโต, น สกฺกา คนฺตฺวา ยํ วา ตํ วา วตฺวา สนฺตเชฺชตุํ, เอกเมว นํ ปญฺหํ ปุจฺฉิสฺสามี’’ติ คจฺฉโนฺตว ติ คาถํ อภิสงฺขริตฺวา – ‘‘สเจ ‘อสุกสฺส นาม วธํ โรเจมี’ติ วกฺขติ, อถ นํ ‘เย ตุยฺหํ น รุจฺจนฺติ, เต มาเรตุกาโมสิ, โลกวธาย อุปฺปโนฺน, กิํ ตุยฺหํ สมณภาเวนา’ติ? นิคฺคเหสฺสามิฯ สเจ ‘น กสฺสจิ วธํ โรเจมี’ติ วกฺขติ, อถ นํ ‘ตฺวํ ราคาทีนมฺปิ วธํ น อิจฺฉสิฯ กสฺมา สมโณ หุตฺวา อาหิณฺฑสี’ติ? นิคฺคเหสฺสามีฯ อิติ อิมํ อุภโตโกฎิกํ ปญฺหํ สมโณ โคตโม เนว คิลิตุํ น อุคฺคิลิตุํ สกฺขิสฺสตี’’ติ จิเนฺตตฺวา อุปสงฺกมิ ฯ ติ อตฺตโน ปณฺฑิตตาย กุทฺธภาวํ อทเสฺสตฺวา มธุรกถํ กเถโนฺต สโมฺมทิฯ ปโญฺห เทวตาสํยุเตฺต กถิโตฯ เสสมฺปิ เหฎฺฐา วิตฺถาริตเมวาติฯ ปฐมํฯ</p>


<h3>๒. อโกฺกสสุตฺตวณฺณนา</h3>
<p> ทุติเย  ติ ภารทฺวาโชว โส, ปญฺจมเตฺตหิ ปน คาถา สเตหิ ตถาคตํ อโกฺกสโนฺต อาคโตติฯ ‘‘อโกฺกสกภารทฺวาโช’’ติ ตสฺส สงฺคีติกาเรหิ นามํ คหิตํฯ ติ ‘‘สมเณน โคตเมน มยฺหํ เชฎฺฐกภาตรํ ปพฺพาเชเนฺตน  ชานิ กตา, ปโกฺข ภิโนฺน’’ติ โกเธน กุปิโต โทมนเสฺสน จ อนตฺตมโน หุตฺวาติ อโตฺถฯ ติ ‘‘โจโรสิ, พาโลสิ, มูโฬฺหสิ, เถโนสิ, โอโฎฺฐสิ, เมโณฺฑสิ, โคโณสิ, คทฺรโภสิ, ติรจฺฉานคโตสิ, เนรยิโกสี’’ติ ทสหิ อโกฺกสวตฺถูหิ อโกฺกสติฯ ติ ‘‘โหตุ มุณฺฑกสมณก, ‘อทโณฺฑ อห’นฺติ กโรสิ, อิทานิ เต ราชกุลํ คนฺตฺวา ทณฺฑํ อาโรเปสฺสามี’’ติอาทีนิ วทโนฺต ปริภาสติ นามฯ</p>


<p>ติ เอกโต ภุญฺชติฯ ติ กตสฺส ปฎิการํ กโรติฯ นฺติ กสฺมา เอวมาห? ‘‘ตเวเวตํ, พฺราหฺมณ, ตเวเวตํ, พฺราหฺมณา’’ติ กิรสฺส สุตฺวาฯ ‘‘อิสโย นาม กุปิตา สปนํ เทนฺติ กิสวจฺฉาทโย วิยา’’ติ อนุสฺสววเสน ‘‘สปติ มํ มเญฺญ สมโณ โคตโม’’ติ ภยํ อุปฺปชฺชิฯ ตสฺมา เอวมาหฯ</p>


<p>ติ นิพฺพิเสวนสฺสฯ ติ ตาทิลกฺขณํ ปตฺตสฺสฯ ติ ตเสฺสว ปุคฺคลสฺส เตน โกเธน ปาปํ โหติฯ ติ สติยา สมนฺนาคโต หุตฺวา อธิวาเสติฯ นฺติ อุภินฺนํ ติกิจฺฉนฺตํฯ อยเมว วา ปาโฐฯ โย ปุคฺคโล สโต อุปสมฺมติ, อุภินฺนมตฺถํ จรติ ติกิจฺฉติ สาเธติ, ตํ ปุคฺคลํ ชนา พาโลติ มญฺญนฺติฯ กีทิสา ชนา? ติ ปญฺจกฺขนฺธธมฺมสฺส วา จตุสจฺจธมฺมสฺส วาฯ ติ ตสฺมิํ ธเมฺม อกุสลา อนฺธพาลปุถุชฺชนาฯ ทุติยํฯ</p>


<h3>๓. อสุรินฺทกสุตฺตวณฺณนา</h3>
<p> ตติเย  ติ อโกฺกสกภารทฺวาชสฺส กนิโฎฺฐฯ ติ เตเนว การเณน กุโทฺธฯ ติ อเสฺสว ตํ ชยํ โหติ, โส ชโย โหตีติ อโตฺถ ฯ กตมสฺสาติ? ยา ติติกฺขา วิชานโต อธิวาสนาย คุณํ วิชานนฺตสฺส ติติกฺขา อธิวาสนา, อยํ ตสฺส วิชานโตว ชโยฯ พาโล  ปน ผรุสํ ภณโนฺต ‘‘มยฺหํ ชโย’’ติ เกวลํ ชยํ มญฺญติฯ ตติยํฯ</p>


<h3>๔. พิลงฺคีกสุตฺตวณฺณนา</h3>
<p> จตุเตฺถ ติ ภารทฺวาโชว โส, นานปฺปการํ ปน สุทฺธญฺจ สมฺภารยุตฺตญฺจ กญฺชิกํ กาเรตฺวา วิกฺกิณาเปโนฺต พหุธนํ สงฺขรีติ ‘‘พิลงฺคิกภารทฺวาโช’’ติ ตสฺส สงฺคีติกาเรหิ นามํ คหิตํฯ ติ ‘‘ตโย เม เชฎฺฐกภาตโร อิมินา ปพฺพาชิตา’’ติ อติวิย กุโทฺธ กิญฺจิ วตฺตุํ อสโกฺกโนฺต ตุณฺหีภูโต อฎฺฐาสิฯ คาถา ปน เทวตาสํยุเตฺต กถิตาวฯ จตุตฺถํฯ</p>


<h3>๕. อหิํสกสุตฺตวณฺณนา</h3>
<p> ปญฺจเม ติ ภารทฺวาโชเวส, อหิํสกปญฺหํ ปน ปุจฺฉิ, เตนเสฺสตํ สงฺคีติกาเรหิ นามํ คหิตํฯ นาเมน วา เอส อหิํสโก, โคเตฺตน ภารทฺวาโชฯ นฺติ อหิํสโก อหํ, อิติ เม ภวํ โคตโม ชานาตูติ อาหฯ ติ ตถา เจ อสฺส, ภเวยฺยาสีติ อโตฺถฯ ติ น วิเหเฐติ น ทุกฺขาเปติฯ ปญฺจมํฯ</p>


<h3>๖. ชฎาสุตฺตวณฺณนา</h3>
<p> ฉเฎฺฐ ติ ภารทฺวาโชเวส, ชฎาปญฺหสฺส ปน ปุจฺฉิตตฺตา สงฺคีติกาเรหิ เอวํ วุโตฺตฯ เสสํ เทวตาสํยุเตฺต กถิตเมวฯ ฉฎฺฐํฯ</p>


<h3>๗. สุทฺธิกสุตฺตวณฺณนา</h3>
<p> สตฺตเม  ติ อยมฺปิ ภารทฺวาโชว, สุทฺธิกปญฺหสฺส ปน ปุจฺฉิตตฺตา  สงฺคีติกาเรหิ เอวํ วุโตฺตฯ นฺติ สีลสมฺปโนฺนปิ ตโปกมฺมํ กโรโนฺตฯ ติ เอตฺถ ติ ตโย เวทาฯ นฺติ โคตฺตจรณํฯ ติ โส เตวิโชฺช พฺราหฺมโณ สุชฺฌติ, อยํ ปน อญฺญา นามิกา  ปชา น สุชฺฌตีติ วทติฯ นฺติ พหุมฺปิ ปลปํ ชปฺปโนฺต, ‘‘พฺราหฺมโณว สุชฺฌตี’’ติ เอวํ วจนสหสฺสมฺปิ ภณโนฺตติ อโตฺถฯ ติ อโนฺต กิเลสปูติสภาเวน ปูติโกฯ ติ กิลิเฎฺฐหิ กายกมฺมาทีหิ สมนฺนาคโตฯ สตฺตมํฯ</p>


<h3>๘. อคฺคิกสุตฺตวณฺณนา</h3>
<p> อฎฺฐเม ติ อยมฺปิ ภารทฺวาโชว, อคฺคิ ปริจรณวเสน ปนสฺส สงฺคีติกาเรหิ เอตํ นามํ คหิตํฯ ติ สํโยชิโต โหติฯ ติ กสฺมา ตตฺถ อฎฺฐาสิ? ภควา กิร ปจฺจูสสมเย โลกํ โอโลเกโนฺต อิมํ พฺราหฺมณํ ทิสฺวา จิเนฺตสิ – ‘‘อยํ พฺราหฺมโณ เอวรูปํ อคฺคปายาสํ คเหตฺวา ‘มหาพฺรหฺมานํ โภเชมี’ติ อคฺคิมฺหิ ฌาเปโนฺต อผลํ กโรติ อปายมคฺคํ โอกฺกมติ, อิมํ ลทฺธิํ อวิสฺสชฺชโนฺต อปายปูรโกว ภวิสฺสติ, คจฺฉามิสฺส ธมฺมเทสนาย, มิจฺฉาทิฎฺฐิํ ภินฺทิตฺวา ปพฺพาเชตฺวา จตฺตาโร มเคฺค เจว จตฺตาริ จ ผลานิ เทมี’’ติ, ตสฺมา ปุพฺพณฺหสมเย ราชคหํ ปวิสิตฺวา ตตฺถ อฎฺฐาสิฯ</p>


<p>ติ ตีหิ เวเทหิฯ ติ ยาว สตฺตมา ปิตามหยุคา ปริสุทฺธาย ชาติยา สมนฺนาคโตฯ ติ พหุ นานปฺปกาเร คเนฺถ สุตวาฯ ติ โส เตวิโชฺช พฺราหฺมโณ อิมํ ปายาสํ ภุญฺชิตุํ ยุโตฺต, ตุมฺหากํ ปเนส ปายาโส อยุโตฺตติ วทติฯ</p>


<p>ติ ปุเพฺพนิวาสญาเณน ชานิ ปฎิวิชฺฌิฯ นฺติ ทิเพฺพน จกฺขุนา สคฺคมฺปิ อปายมฺปิ ปสฺสติฯ นฺติ อรหตฺตํฯ ติ ชานิตฺวา โวสิตโวสาโนฯ   นฺติ อวีจิโต ยาว ภวคฺคา โภตา โคตเมน สทิโส ชาติสมฺปโนฺน ขีณาสวพฺราหฺมโณ นตฺถิ, ภวํเยว พฺราหฺมโณติฯ</p>


<p>เอวญฺจ ปน วตฺวา สุวณฺณปาติํ ปูเรตฺวา ทสพลสฺส ปายาสํ อุปนาเมสิฯ สตฺถา อุปฺปตฺติํ ทีเปตฺวา  โภชนํ ปฎิกฺขิปโนฺต ติอาทิมาหฯ ตตฺถ นฺติ คาถาหิ อภิคีตํฯ นฺติ อภุญฺชิตพฺพํ ฯ อิทํ วุตฺตํ โหติ – ตฺวํ, พฺราหฺมณ, มยฺหํ เอตฺตกํ กาลํ ภิกฺขาจารวเตฺตน ฐิตสฺส กฎจฺฉุมตฺตมฺปิ ทาตุํ นาสกฺขิ, อิทานิ ปน มยา ตุยฺหํ กิลญฺชมฺหิ ติเล วิตฺถาเรเนฺตน วิย สเพฺพ พุทฺธคุณา ปกาสิตา, อิติ คายเนน คายิตฺวา ลทฺธํ วิย อิทํ โภชนํ โหติ, ตสฺมา อิทํ คาถาภิคีตํ เม อโภชเนยฺยนฺติฯ ติ, พฺราหฺมณ, อตฺถญฺจ ธมฺมญฺจ สมฺปสฺสนฺตานํ ‘‘เอวรูปํ โภชนํ ภุญฺชิตพฺพ’’นฺติ เอส ธโมฺม น โหติฯ สุธาโภชนมฺปิ  คาถาหิ คายิตฺวา ลทฺธํ พุทฺธา นีหรนฺติเยวฯ ติ, พฺราหฺมณ, ธเมฺม สติ ธมฺมํ อเปกฺขิตฺวา ธเมฺม ปติฎฺฐาย ชีวิตํ กเปฺปนฺตานํ เอสา วุตฺติ อยํ อาชีโว – เอวรูปํ นีหริตฺวา ธมฺมลทฺธเมว ภุญฺชิตพฺพนฺติฯ</p>


<p>อถ พฺราหฺมโณ จิเนฺตสิ – อหํ ปุเพฺพ สมณสฺส โคตมสฺส คุเณ วา อคุเณ วา น ชานามิฯ อิทานิ ปนสฺสาหํ คุเณ ญตฺวา มม เคเห อสีติโกฎิมตฺตํ ธนํ สาสเน วิปฺปกิริตุกาโม ชาโต, อยญฺจ ‘‘มยา ทินฺนปจฺจยา อกปฺปิยา’’ติ วทติฯ อปฺปฎิคฺคโยฺห อหํ สมเณน โคตเมนาติฯ อถ ภควา สพฺพญฺญุตญฺญาณํ เปเสตฺวา ตสฺส จิตฺตาจารํ วีมํสโนฺต, ‘‘อยํ สเพฺพปิ อตฺตนา ทินฺนปจฺจเย ‘อกปฺปิยา’ติ สลฺลเกฺขติฯ ยํ หิ โภชนํ อารพฺภ กถา อุปฺปนฺนา, เอตเทว น วฎฺฎติ, เสสา นิโทฺทสา’’ติ พฺราหฺมณสฺส จตุนฺนํ ปจฺจยานํ ทานทฺวารํ ทเสฺสโนฺต ติอาทิมาหฯ ตตฺถ นฺติ หตฺถกุกฺกุจฺจาทีนํ วเสน วูปสนฺตกุกฺกุจฺจํฯ ติ เทสนามตฺตเมตํ ฯ อยํ ปนโตฺถ – อเญฺญหิ ตยา ‘‘ปริจฺจชิสฺสามี’’ติ สลฺลกฺขิเตหิ จีวราทีหิ ปจฺจเยหิ อุปฎฺฐหสฺสุฯ ติ เอตํ ตถาคตสาสนํ นาม ปุญฺญเปกฺขสฺส ปุญฺญตฺถิกสฺส ตุยฺหํ อเปฺปปิ พีเช พหุสสฺสผลทายกํ สุเขตฺตํ วิย ปฎิยตฺตํ โหติฯ อฎฺฐมํฯ</p>


<h3>๙. สุนฺทริกสุตฺตวณฺณนา</h3>
<p> นวเม ติ สุนฺทริกาย นทิยา ตีเร อคฺคิชุหเณน เอวํลทฺธนาโมฯ ติ เอวํนามิกาย นทิยาฯ   ติ อาหุติํ ปกฺขิปเนน ชาเลติ ฯ ติ อคฺยายตนํ สมฺมชฺชนุปเลปนพลิกมฺมาทินา ปยิรุปาสติฯ ติ โส กิร พฺราหฺมโณ อคฺคิมฺหิ หุตาวเสสํ ปายาสํ ทิสฺวา จิเนฺตสิ – ‘‘อคฺคิมฺหิ ตาว ปกฺขิตฺตปายาโส มหาพฺรหฺมุนา ภุโตฺต, อยํ ปน อวเสโส อตฺถิ, ตํ ยทิ พฺรหฺมุโน มุขโต ชาตสฺส พฺราหฺมณสฺส ทเทยฺยํ, เอวํ เม ปิตรา สห ปุโตฺตปิ สนฺตปฺปิโต ภเวยฺย, สุวิโสธิโต จสฺส พฺรหฺมโลกคามิมโคฺค’’ติฯ โส พฺราหฺมณสฺส ทสฺสนตฺถํ อุฎฺฐายาสนา จตุทฺทิสา อนุวิโลเกสิ, ‘‘โก นุ โข อิมํ หพฺยเสสํ ภุเญฺชยฺยา’’ติ?</p>


<p>ติ ตสฺมิํ วนสเณฺฑ เชฎฺฐกรุกฺขสฺส มูเลฯ นฺติ สห สีเสน ปารุตกายํ นิสินฺนํฯ กสฺมา ปน ภควา ตตฺถ นิสีทิ? ภควา กิร ปจฺจูสสมเย โลกํ โอโลเกโนฺต อิมํ พฺราหฺมณํ ทิสฺวา จิเนฺตสิ – อยํ พฺราหฺมโณ เอวรูปํ อคฺคปายาสํ คเหตฺวา ‘‘มหาพฺรหฺมานํ โภเชมี’’ติ อคฺคิมฺหิ ฌาเปโนฺต อผลํ กโรติ…เป.… จตฺตาโร มเคฺค เจว จตฺตาริ จ ผลานิ เทมีติฯ ตสฺมา กาลเสฺสว วุฎฺฐาย สรีรปฎิชคฺคนํ กตฺวา ปตฺตจีวรํ อาทาย คนฺตฺวา วุตฺตนเยน ตสฺมิํ รุกฺขมูเล นิสีทิฯ อถ กสฺมา สสีสํ ปารุปีติ? หิมปาตสฺส จ สีตวาตสฺส จ ปฎิพาหณตฺถํ, ปฎิพโลว เอตํ ตถาคโต อธิวาเสตุํฯ สเจ ปน อปารุปิตฺวา  นิสีเทยฺย, พฺราหฺมโณ ทูรโตว สญฺชานิตฺวา นิวเตฺตยฺย, เอวํ สติ กถา นปฺปวเตฺตยฺยฯ อิติ ภควา – ‘‘พฺราหฺมเณ อาคเต สีสํ วิวริสฺสามิ, อถ มํ โส ทิสฺวา กถํ ปวเตฺตสฺสติ, ตสฺสาหํ กถานุสาเรน ธมฺมํ เทเสสฺสามี’’ติ กถาปวตฺตนตฺถํ เอวมกาสิฯ</p>


<p>ติ พฺราหฺมโณ – ‘‘อยํ สสีสํ ปารุปิตฺวา สพฺพรตฺติํ ปธานมนุยุโตฺตฯ อิมสฺส ทกฺขิโณทกํ ทตฺวา อิมํ หพฺยเสสํ ทสฺสามี’’ติ, พฺราหฺมณสญฺญี หุตฺวา อุปสงฺกมิฯ นฺติ สีเส วิวริตมเตฺต นีจเกสนฺตํ ทิสฺวา ‘‘มุโณฺฑ’’ติ อาหฯ ตโต สุฎฺฐุตรํ โอโลเกโนฺต ปวตฺตมตฺตมฺปิ สิขํ อทิสฺวา หีเฬโนฺต ‘‘มุณฺฑโก’’ติ อาหฯ ติ ยตฺถ ฐิโต อทฺทส, ตมฺหาว ปเทสาฯ ติ เกนจิ การเณน มุณฺฑิตสีสาปิ โหนฺติฯ</p>


<p>  ติ ยทิ ทานสฺส มหปฺผลตํ ปจฺจาสีสสิ, ชาติํ มา ปุจฺฉฯ อการณํ หิ ทกฺขิเณยฺยภาวสฺส ชาติฯ ติ อปิจ โข สีลาทิคุณเภทํ จรณํ ปุจฺฉฯ เอตํ หิ ทกฺขิเณยฺยภาวสฺส การณํฯ อิทานิสฺส ตมตฺถํ วิภาเวโนฺต ติอาทิมาห ฯ ตตฺรายํ อธิปฺปาโย – อิธ กฎฺฐา อคฺคิ ชายติ, น จ โส สาลาทิกฎฺฐา ชาโตว อคฺคิกิจฺจํ กโรติ, สาปาน-โทณิอาทิกฎฺฐา ชาโต น กโรติ, อตฺตโน ปน อจฺจิยาทิคุณสมฺปตฺติยา ยโต วา ตโต วา ชาโต กโรติเยวฯ เอวํ น พฺราหฺมณกุลาทีสุ ชาโตว ทกฺขิเณโยฺย โหติ, จณฺฑาลกุลาทีสุ ชาโต น โหติ, อปิจ โข นีจกุลิโนปิ อุจฺจกุลิโนปิ ขีณาสว-มุนิ ธิติมา หิรีนิเสโธ อาชานีโย โหติฯ อิมาย ธิติหิริปโมกฺขาย คุณสมฺปตฺติยา ชาติมา อุตฺตมทกฺขิเณโยฺย โหติฯ โส หิ ธิติยา คุเณ ธาเรติ, หิริยา โทเส นิเสเธตีติฯ อปิเจตฺถ ติ โมนธเมฺมน สมนฺนาคโตฯ ติ วีริยวาฯ ติ การณาการณชานนโกฯ ติ หิริยา ปาปานิ นิเสเธตฺวา ฐิโตฯ</p>


<p>ติ  ปรมตฺถสเจฺจน ทโนฺตฯ ติ อินฺทฺริยทเมน อุเปโตฯ ติ จตุนฺนํ มคฺคเวทานํ อนฺตํ, จตูหิ วา มคฺคเวเทหิ กิเลสานํ อนฺตํ คโตฯ ติ มคฺคพฺรหฺมจริยวาสํ วุโตฺถฯ ติ อุปนีตยโญฺญ ปฎิยาทิตยโญฺญ จฯ ติ เยน ยโญฺญ ปฎิยาทิโต, โส ตํ ปรมตฺถพฺราหฺมณํ อวฺหเยยฺยฯ ‘‘อินฺทมวฺหยาม, โสมมวฺหยาม, วรุณมวฺหยาม, อีสานมวฺหยาม, ยามมวฺหยามา’’ติ อิทํ ปน อวฺหานํ นิรตฺถกํฯ ติ อวฺหยโนฺต จ ‘‘กาโล, ภเนฺต, นิฎฺฐิตํ ภตฺต’’นฺติ อโนฺตมชฺฌนฺหิกกาเลเยว ตํ อุปวฺหเยยฺยฯ ติ โย เอวํ กาเล ขีณาสวํ อามเนฺตตฺวา ตตฺถ จตุปจฺจยทกฺขิณํ ปติฎฺฐเปติ, โส ทกฺขิเณเยฺย ชุหติ นาม, น อเจตเน อคฺคิมฺหิ ปกฺขิปโนฺตฯ</p>


<p>อิติ พฺราหฺมโณ ภควโต กถํ สุณโนฺต ปสีทิตฺวา อิทานิ อตฺตโน ปสาทํ อาวิกโรโนฺต นฺติอาทิมาหฯ ตสฺสโตฺถ – อทฺธา มม ยิทํ อิทานิ สุยิฎฺฐญฺจ สุหุตญฺจ ภวิสฺสติ, ปุเพฺพ ปน อคฺคิมฺหิ ฌาปิตํ นิรตฺถกํ อโหสีติฯ ติ ‘‘อหํ พฺราหฺมโณ, อหํ พฺราหฺมโณ’’ติ วทโนฺต  อนฺธพาลปุถุชฺชโนฯ นฺติ หุตเสสํฯ นฺติอาทิ ปุริมสุเตฺต วุตฺตนเยเนว เวทิตพฺพํฯ</p>


<p>นฺติ น โข อหํฯ กสฺมา ปเนวมาหาติ? ตสฺมิํ กิร โภชเน อุปหฎมเตฺตว ‘‘สตฺถา  ภุญฺชิสฺสตี’’ติ สญฺญาย จตูสุ มหาทีเปสุ ทฺวีสุ ปริตฺตทีปสหเสฺสสุ เทวตา ปุปฺผผลาทีนิ เจว สปฺปินวนีตเตลมธุผาณิตาทีนิ จ อาทาย มธุปฎลํ ปีเฬตฺวา มธุํ คณฺหนฺติโย วิย ทิพฺพานุภาเวน นิพฺพตฺติโตชเมว คเหตฺวา ปกฺขิปิํสุฯ เตน ตํ สุขุมตฺตํ คตํ, มนุสฺสานญฺจ โอฬาริกํ วตฺถูติ เตสํ ตาว โอฬาริกวตฺถุตาย สมฺมา ปริณามํ น คจฺฉติฯ โคยูเส ปน ติลพีชานิ ปกฺขิปิตฺวา ปกฺกตฺตา โอฬาริกมิสฺสกํ ชาตํ, เทวานญฺจ สุขุมํ วตฺถูติ เตสํ สุขุมวตฺถุตาย สมฺมา ปริณามํ น คจฺฉติฯ สุกฺขวิปสฺสกขีณาสวสฺสาปิ กุจฺฉิยํ น ปริณมติฯ อฎฺฐสมาปตฺติลาภีขีณาสวสฺส ปน สมาปตฺติพเลน  ปริณาเมยฺยฯ ภควโต ปน ปากติเกเนว กมฺมชเตเชน ปริณาเมยฺยฯ</p>


<p>ติ อหริเตฯ สเจ หิ หริเตสุ ติเณสุ ปกฺขิเปยฺย, สินิทฺธปายาเสน ติณานิ ปูตีนิ ภเวยฺยุํฯ พุทฺธา จ ภูตคามสิกฺขาปทํ น วีติกฺกมนฺติ, ตสฺมา เอวมาหฯ ยตฺถ ปน คลปฺปมาณานิ มหาติณานิ, ตาทิเส ฐาเน ปกฺขิปิตุํ วฎฺฎติฯ ติ สปฺปาณกสฺมิํ หิ ปริตฺตเก อุทเก ปกฺขิเตฺต ปาณกา มรนฺติ, ตสฺมา เอวมาหฯ ยํ ปน คมฺภีรํ มหาอุทกํ โหติ, ปาติสเตปิ ปาติสหเสฺสปิ ปกฺขิเตฺต น อาลุฬติ, ตถารูเป อุทเก วฎฺฎติฯ ติ สุวณฺณปาติยา สทฺธิํเยว นิมุชฺชาเปสิฯ ติ เอวรูปํ สทฺทํ กโรติฯ กิํ ปเนส ปายาสสฺส อานุภาโว, อุทาหุ ตถาคตสฺสาติ? ตถาคตสฺสฯ อยํ หิ พฺราหฺมโณ ตํ ปายาสํ โอปิลาเปตฺวา อุมฺมคฺคํ อารุยฺห สตฺถุ สนฺติกํ อนาคนฺตฺวาว คเจฺฉยฺย, อถ ภควา – ‘‘เอตฺตกํ อจฺฉริยํ ทิสฺวา มม สนฺติกํ อาคมิสฺสติฯ อถสฺสาหํ ธมฺมเทสนาย มิจฺฉาทิฎฺฐิคหณํ ภินฺทิตฺวา สาสเน โอตาเรตฺวา อมตปานํ ปาเยสฺสามี’’ติ อธิฎฺฐานพเลน เอวมกาสิฯ</p>


<p>  ติ ทารุํ ฌาปยมาโนฯ นฺติ เอตํ ทารุชฺฌาปนํ นาม อริยธมฺมโต พหิทฺธาฯ ยทิ เอเตน สุทฺธิ ภเวยฺย, เย ทวฑาหกาทโย พหูนิ ทารูนิ ฌาเปนฺติ, เต ปฐมตรํ สุเชฺฌยฺยุํฯ ติ ขนฺธาทีสุ กุสลาฯ นฺติ นิยกชฺฌเตฺต อตฺตโน สนฺตานสฺมิํเยว ญาณโชติํ ชาเลมิฯ ติ อาวชฺชนปฎิพเทฺธน สพฺพญฺญุตญฺญาเณน นิจฺจํ ปชฺชลิตคฺคิฯ ติ นิจฺจํ สมฺมา ฐปิตจิโตฺตฯ ติ โพธิมเณฺฑ จริตํ พฺรหฺมจริยํ คเหตฺวา เอวํ วทติฯ</p>


<p>  ติ ยถา ขาริภาโร ขเนฺธน วยฺหมาโน อุปริ ฐิโตปิ อกฺกนฺตกฺกนฺตฎฺฐาเน ปถวิยา สทฺธิํ ผุเสติ, เอวเมว ชาติโคตฺตกุลาทีนิ มานวตฺถูนิ นิสฺสาย อุสฺสาปิโต มาโนปิ ตตฺถ ตตฺถ อิสฺสํ อุปฺปาเทโนฺต จตูสุ อปาเยสุ สํสีทาเปติฯ เตนาห ‘‘มาโน หิ เต, พฺราหฺมณ, ขาริภาโร’’ติ ฯ ติ ตว ญาณคฺคิสฺส อุปกฺกิเลสเฎฺฐน โกโธ ธุโมฯ เตน หิ เต อุปกฺกิลิโฎฺฐ ญาณคฺคิ น วิโรจติฯ นฺติ นิโรชเฎฺฐน มุสาวาโท ฉาริกา นามฯ ยถา หิ ฉาริกาย ปฎิจฺฉโนฺน อคฺคิ น โชเตติ, เอวํ เต มุสาวาเทน ปฎิจฺฉนฺนํ ญาณนฺติ ทเสฺสติฯ ติ ยถา ตุยฺหํ สุวณฺณรชตโลหกฎฺฐมตฺติกาสุ อญฺญตรมยา ยาคยชนตฺถาย สุชา โหติ, เอวํ มยฺหํ ธมฺมยาคํ ยชนตฺถาย ปหูตชิวฺหา สุชาติ วทติฯ นฺติ ยถา ตุยฺหํ นทีตีเร โชติฎฺฐานํ, เอวํ มยฺหํ ธมฺมยาคสฺส ยชนฎฺฐานเตฺถน สตฺตานํ หทยํ โชติฎฺฐานํฯ ติ จิตฺตํฯ</p>


<p>ติ ยถา ตฺวํ อคฺคิํ ปริจริตฺวา ธูมฉาริกเสทกิลิฎฺฐสรีโร สุนฺทริกํ นทิํ โอตริตฺวา นฺหายสิ, เอวํ มยฺหํ สุนฺทริกาสทิเสน พาหิเรน รหเทน อโตฺถ นตฺถิ, อฎฺฐงฺคิกมคฺคธโมฺม ปน มยฺหํ รหโท, ตตฺราหํ ปาณสตมฺปิ ปาณสหสฺสมฺปิ จตุราสีติปาณสหสฺสานิปิ เอกปฺปหาเรน นฺหาเปมิฯ ติ ตสฺส ปน เม ธมฺมรหทสฺส จตุปาริสุทฺธิสีลํ ติตฺถนฺติ ทเสฺสติฯ ติ ยถา ตุยฺหํ สุนฺทริกา นที จตูหิ ปญฺจหิ เอกโต นฺหายเนฺตหิ เหฎฺฐุปริยวาลิกา อาลุฬา โหติ , น เอวํ มยฺหํ รหโท, อเนกสตสหเสฺสสุปิ ปาเณสุ โอตริตฺวา นฺหายเนฺตสุ โส อนาวิโล วิปฺปสโนฺนว โหติฯ ติ ปณฺฑิเตหิ ปณฺฑิตานํ ปสโฎฺฐฯ อุตฺตมเตฺถน วา โส สพฺภีติ วุจฺจติ, ปณฺฑิเตหิ ปสตฺถตฺตา สตํ ปสโตฺถฯ นฺติ นิพฺพานปารํ คจฺฉนฺติฯ</p>


<p>อิทานิ อริยมคฺครหทสฺส องฺคานิ อุทฺธริตฺวา ทเสฺสโนฺต ติอาทิมาหฯ ตตฺถ นฺติ วจีสจฺจํฯ ติ อิมินา ทิฎฺฐิสงฺกปฺปวายามสติสมาธโย ทเสฺสติฯ ติ อิมินา กมฺมนฺตาชีวา คหิตาฯ นฺติ วา อิมินา มคฺคสจฺจํ คหิตํฯ สา อตฺถโต สมฺมาทิฎฺฐิฯ วุตฺตเญฺหตํ – ‘‘สมฺมาทิฎฺฐิ มโคฺค เจว เหตุ จา’’ติ (ธ. ส. ๑๐๓๙)ฯ สมฺมาทิฎฺฐิยา ปน คหิตาย ตคฺคติกตฺตา สมฺมาสงฺกโปฺป คหิโตว โหติฯ ติ อิมินา วายามสติสมาธโยฯ ติ อิมินา วาจากมฺมนฺตาชีวาฯ เอวมฺปิ อฎฺฐงฺคิโก มโคฺค ทสฺสิโต  โหติฯ อถ วา นฺติ ปรมตฺถสจฺจํ , ตํ อตฺถโต นิพฺพานํฯ ติปเทน ทิฎฺฐิ สงฺกโปฺป วายาโม สติ สมาธีติ ปญฺจงฺคานิ คหิตานิฯ ติ วาจา กมฺมโนฺต อาชีโวติ ตีณิฯ เอวมฺปิ อฎฺฐงฺคิโก มโคฺค ทสฺสิโต โหติฯ นฺติ เอตํ พฺรหฺมจริยํ นามฯ ติ สสฺสตุเจฺฉเท วเชฺชตฺวา มเชฺฌ นิสฺสิตาฯ ติ เสฎฺฐปตฺติฯ ติ เอตฺถ ต-กาโร ปทสนฺธิกโร, ส ตฺวํ อุชุภูเตสุ ขีณาสเวสุ นโม กโรหีติ อโตฺถฯ ติ โย เอวํ ปฎิปชฺชติ, ตมหํ ปุคฺคลํ ‘‘ธมฺมสารี เอโส ธมฺมสาริยา ปฎิจฺฉโนฺน’’ติ จ ‘‘กุสลธเมฺมหิ อกุสลธเมฺม สาเรตฺวา ฐิโต’’ติ วาติ วทามีติฯ นวมํฯ</p>


<h3>๑๐. พหุธีตรสุตฺตวณฺณนา</h3>
<p> ทสเม ติ ปจฺจูสสมเย โลกํ โอโลเกโนฺต ตสฺส พฺราหฺมณสฺส อรหตฺตสฺส อุปนิสฺสยํ ทิสฺวา ‘‘คจฺฉามิสฺส สงฺคหํ กริสฺสามี’’ติ คนฺตฺวา ตสฺมิํ วนสเณฺฑ วิหรติฯ ติ กสิตฺวา วิสฺสฎฺฐา อฎวิมุขา จรมานา พฺราหฺมเณ ภุญฺชิตุํ คเต ปลาตา โหนฺติฯ นฺติ สมนฺตโต อูรุพทฺธาสนํฯ ติ พนฺธิตฺวา ฯ ติ อุปริมํ สรีรํ อุชุกํ ฐเปตฺวา, อฎฺฐารส ปิฎฺฐิกณฺฎเก โกฎิยา โกฎิํ ปฎิปาเทตฺวาฯ ติ กมฺมฎฺฐานาภิมุขํ สติํ ฐปยิตฺวา, มุขสมีเป วา กตฺวาติ อโตฺถฯ เตเนว วิภเงฺค วุตฺตํ – ‘‘อยํ สติ อุปฎฺฐิตา โหติ สูปฎฺฐิตา นาสิกเคฺค วา มุขนิมิเตฺต วา, เตน วุจฺจติ ปริมุขํ สติํ อุปฎฺฐเปตฺวา’’ติ (วิภ. ๕๓๗)ฯ อถ วา ติ ปริคฺคหโฎฺฐฯ นฺติ นิยฺยานโฎฺฐฯ ติ อุปฎฺฐานโฎฺฐฯ เตน วุจฺจติ ปริมุขํ สติํ อุปฎฺฐเปตฺวา’’ติ เอวํ ปฎิสมฺภิทายํ (ปฎิ. ม. ๑.๑๖๔) วุตฺตนเยนเปตฺถ อโตฺถ ทฎฺฐโพฺพฯ ตตฺรายํ สเงฺขโป – ‘‘ปริคฺคหิตนิยฺยานํ สติํ กตฺวา’’ติฯ เอวํ นิสีทโนฺต จ ปน ฉพฺพณฺณา ฆนพุทฺธรสฺมิโย วิสฺสเชฺชตฺวา นิสีทิฯ ติ โทมนสฺสาภิภูโต อาหิณฺฑโนฺต, ‘‘สุเขน วตายํ สมโณ นิสิโนฺน’’ติ จิเนฺตตฺวา อุปสงฺกมิฯ</p>


<p>  ติ อชฺช ฉทิวสมตฺตกา ปฎฺฐาย น ทิสฺสนฺติฯ ติ ลามกา ติลขาณุกาฯ เตน กิร ติลเขเตฺต วปิเต ตทเหว เทโว วสฺสิตฺวา ติเล ปํสุมฺหิ โอสีทาเปสิ , ปุปฺผํ วา ผลํ วา คเหตุํ นาสกฺขิํสุฯ เยปิ วฑฺฒิํสุ, เตสํ อุปริ ปาณกา ปติตฺวา ปณฺณานิ ขาทิํสุ, เอกปณฺณทุปณฺณา ขาณุกา อวสิสฺสิํสุฯ พฺราหฺมโณ เขตฺตํ โอโลเกตุํ คโต เต ทิสฺวา – ‘‘วฑฺฒิยา เม ติลา คหิตา, เตปิ นฎฺฐา’’ติ โทมนสฺสชาโต อโหสิ, ตํ คเหตฺวา อิมํ คาถมาหฯ</p>


<p>ติ อุสฺสาเหน กณฺณนงฺคุฎฺฐาทีนิ อุกฺขิปิตฺวา วิจรนฺตา อุปฺปตนฺติฯ ตสฺส กิร อนุปุเพฺพน โภเคสุ ปริกฺขีเณสุ ปกฺขิปิตพฺพสฺส อภาเวน ตุจฺฉโกฎฺฐา อเหสุํฯ ตสฺส อิโต จิโต จ สตฺตหิ ฆเรหิ อาคตา มูสิกา เต ตุจฺฉโกเฎฺฐ ปวิสิตฺวา อุยฺยานกีฬํ กีฬนฺตา วิย นจฺจนฺติ, ตํ คเหตฺวา เอวมาหฯ</p>


<p>ติ อุปฺปาฎกปาณเกหิ สญฺฉโนฺนฯ ตสฺส กิร พฺราหฺมณสฺส สยนตฺถาย สนฺถตํ ติณปณฺณสนฺถารํ โกจิ อนฺตรนฺตรา ปฎิชคฺคโนฺต นตฺถิฯ โส ทิวสํ อรเญฺญ กมฺมํ กตฺวา สายํ อาคนฺตฺวา ตสฺมิํ นิปชฺชติฯ อถสฺส อุปฺปาฎกปาณกา สรีรํ เอกจฺฉนฺนํ กโรนฺตา ขาทนฺติ, ตํ คเหตฺวา เอวมาหฯ</p>


<p>ติ  มตปติกาฯ ยาว กิร ตสฺส พฺราหฺมณสฺส เคเห วิภวมตฺตา อโหสิ, ตาว ตา วิธวาปิ หุตฺวา ปติกุเลสุ วสิตุํ ลภิํสุฯ ยทา ปน โส นิทฺธโน ชาโต, ตทา ตา ‘‘ปิตุฆรํ คจฺฉถา’’ติ สสฺสุสสุราทีหิ นิกฺกฑฺฒิตา ตโต ตเสฺสว ฆรํ อาคนฺตฺวา วสนฺติโย พฺราหฺมณสฺส โภชนกาเล ‘‘คจฺฉถ อยฺยเกน สทฺธิํ ภุญฺชถา’’ติ ปุเตฺต เปเสนฺติ, เตหิ ปาติยํ หเตฺถสุ โอตาริเตสุ พฺราหฺมโณ หตฺถสฺส โอกาสํ น ลภติฯ ตํ คเหตฺวา อิมํ คาถมาหฯ</p>


<p>ติ กฬารปิงฺคลาฯ ติ กาฬเสตาทิวเณฺณหิ ติลเกหิ อาหตคตฺตาฯ ติ นิทฺทํ โอกฺกนฺตํ ปาเทน ปหริตฺวา ปโพเธติฯ อยํ กิร พฺราหฺมโณ มูสิกสเทฺทน อุพฺพาโฬฺห อุปฺปาฎเกหิ จ ขชฺชมาโน สพฺพรตฺติํ  นิทฺทํ อลภิตฺวา ปจฺจูสกาเล นิทฺทายติฯ อถ นํ อกฺขีสุ นิมฺมิลิตมเตฺตเสฺวว – ‘‘กิํ กโรสิ, พฺราหฺมณ, ปจฺฉา จ ปุเพฺพ จ คหิตสฺส อิณสฺส? วฑฺฒิ มตฺถกํ ปตฺตา, สตฺต ธีตโร โปเสตพฺพาฯ อิทานิ อิณายิกา อาคนฺตฺวา  เคหํ ปริวาเรสฺสนฺติ, คจฺฉ กมฺมํ กโรหี’’ติ ปาเทน ปหริตฺวา ปโพเธติฯ ตํ คเหตฺวา อิมํ คาถมาหฯ</p>


<p>ติ เยสํ อเนน หตฺถโต อิณํ คหิตํฯ โส กิร กสฺสจิ หตฺถโต เอกํ กหาปณํ กสฺสจิ เทฺว กสฺสจิ ทส…เป.… กสฺสจิ สตนฺติ เอวํ พหูนํ หตฺถโต อิณํ อคฺคเหสิฯ เต ทิวา พฺราหฺมณํ อปสฺสนฺตา ‘‘เคหโต ตํ นิกฺขนฺตเมว คณฺหิสฺสามา’’ติ พลวปจฺจูเส คนฺตฺวา โจเทนฺติฯ ตํ คเหตฺวา อิมํ คาถมาหฯ</p>


<p>ภควา เตน พฺราหฺมเณน อิมาหิ สตฺตหิ คาถาหิ ทุเกฺข กถิเต ‘‘ยํ ยํ, พฺราหฺมณ, ตยา ทุกฺขํ กถิตํ, สพฺพเมตํ มยฺหํ นตฺถี’’ติ ทเสฺสโนฺต ปฎิคาถาหิ พฺราหฺมณสฺส ธมฺมเทสนํ วเฑฺฒสิฯ พฺราหฺมโณ ตา คาถา สุตฺวา ภควติ ปสโนฺน สรเณสุ ปติฎฺฐาย ปพฺพชิตฺวา อรหตฺตํ ปาปุณิฯ ตํ ทเสฺสตุํ ติอาทิ วุตฺตํฯ ตตฺถ ติ ลภิฯ</p>


<p>ตญฺจ ปน พฺราหฺมณํ ภควา ปพฺพาเชตฺวา อาทาย เชตวนํ คนฺตฺวา ปุนทิวเส เตน เถเรน ปจฺฉาสมเณน โกสลรโญฺญ เคหทฺวารํ อคมาสิ ฯ ราชา ‘‘สตฺถา อาคโต’’ติ สุตฺวา ปาสาทา โอรุยฺห วนฺทิตฺวา หตฺถโต ปตฺตํ คเหตฺวา ตถาคตํ อุปริปาสาทํ อาโรเปตฺวา วราสเน นิสีทาเปตฺวา คโนฺธทเกน ปาเท โธวิตฺวา สตปากเตเลน มเกฺขตฺวา ยาคุํ อาหราเปตฺวา รชตทณฺฑํ สุวณฺณกฎจฺฉุํ คเหตฺวา สตฺถุ อุปนาเมสิฯ สตฺถา ปตฺตํ ปิทหิฯ ราชา ตถาคตสฺส ปาเทสุ ปติตฺวา, ‘‘สเจ เม, ภเนฺต, โทโส อตฺถิ, ขมถา’’ติ อาหฯ นตฺถิ, มหาราชาติฯ อถ กสฺมา ยาคุํ น คณฺหถาติ? ปลิโพโธ อตฺถิ, มหาราชาติฯ กิํ ปน, ภเนฺต, ยาคุํ อคณฺหเนฺตเหว ลภิตโพฺพ เอส ปลิโพโธ, ปฎิพโล อหํ ปลิโพธํ ทาตุํ, คณฺหถ, ภเนฺตติฯ สตฺถา อคฺคเหสิฯ มหลฺลกเตฺถโรปิ ทีฆรตฺตํ ฉาโต ยาวทตฺถํ ยาคุํ ปิวิฯ ราชา ขาทนียโภชนียํ ทตฺวา ภตฺตกิจฺจาวสาเน ภควนฺตํ  วนฺทิตฺวา อาห – ‘‘ภควา ตุเมฺห ปเวณิยา อาคเต โอกฺกากวํเส อุปฺปชฺชิตฺวา จกฺกวตฺติสิริํ ปหาย ปพฺพชิตฺวา โลเก อคฺคตํ ปโตฺต, โก นาม, ภเนฺต, ตุมฺหากํ ปลิโพโธ’’ติ? มหาราช, เอตสฺส มหลฺลกเตฺถรสฺส ปลิโพโธ อมฺหากํ ปลิโพธสทิโสวาติฯ</p>


<p>ราชา  เถรํ วนฺทิตฺวา – ‘‘โก, ภเนฺต, ตุมฺหากํ ปลิโพโธ’’ติ ปุจฺฉิ? อิณปลิโพโธ, มหาราชาติฯ กิตฺตโก, ภเนฺตติ? คเณหิ, มหาราชาติฯ รโญฺญ ‘‘เอกํ เทฺว สตํ สหสฺส’’นฺติ คเณนฺตสฺส องฺคุลิโย นปฺปโหนฺติฯ อเถกํ ปุริสํ ปโกฺกสิตฺวา, ‘‘คจฺฉ, ภเณ, นคเร เภริํ จราเปหิ ‘สเพฺพ พหุธีติกพฺราหฺมณสฺส อิณายิกา ราชงฺคเณ สนฺนิปตนฺตู’’ติฯ มนุสฺสา เภริํ สุตฺวา สนฺนิปติํสุฯ ราชา เตสํ หตฺถโต ปณฺณานิ อาหราเปตฺวา สเพฺพสํ อนูนํ ธนมทาสิฯ ตตฺถ สุวณฺณเมว สตสหสฺสคฺฆนกํ อโหสิฯ ปุน ราชา ปุจฺฉิ – ‘‘อโญฺญปิ อตฺถิ, ภเนฺต, ปลิโพโธ’’ติฯ อิณํ นาม, มหาราช, ทตฺวา มุจฺจิตุํ สกฺกา, เอตา ปน สตฺต ทาริกา มหาปลิโพธา มยฺหนฺติฯ ราชา ยานานิ เปเสตฺวา ตสฺส ธีตโร อาหราเปตฺวา อตฺตโน ธีตโร กตฺวา ตํ ตํ กุลฆรํ เปเสตฺวา, ‘‘อโญฺญปิ, ภเนฺต, อตฺถิ ปลิโพโธ’’ติ ปุจฺฉิ? พฺราหฺมณี, มหาราชาติฯ ราชา ยานํ เปเสตฺวา, ตสฺส พฺราหฺมณิํ อาหราเปตฺวา, อยฺยิกฎฺฐาเน ฐเปตฺวา ปุน ปุจฺฉิ – ‘‘อโญฺญปิ, ภเนฺต, อตฺถิ ปลิโพโธ’’ติ? นตฺถิ , มหาราชาติ วุเตฺต ราชาปิ จีวรทุสฺสานิ ทาเปตฺวา, ‘‘ภเนฺต, มม สนฺตกํ ตุมฺหากํ ภิกฺขุภาวํ ชานาถา’’ติ อาหฯ อาม, มหาราชาติฯ อถ นํ ราชา อาห – ‘‘ภเนฺต, จีวรปิณฺฑปาตาทโยปิ สเพฺพ ปจฺจยา อมฺหากํ สนฺตกา ภวิสฺสนฺติฯ ตุเมฺห ตถาคตสฺส มนํ คเหตฺวา สมณธมฺมํ กโรถา’’ติฯ เถโร ตเถว อปฺปมโตฺต สมณธมฺมํ กโรโนฺต นจิรเสฺสว อาสวกฺขยํ ปโตฺตติฯ ทสมํฯ</p>

</p>


<h2>๒. อุปาสกวโคฺค</h2>
<h3>๑. กสิภารทฺวาชสุตฺตวณฺณนา</h3>
<p> ทุติยวคฺคสฺส  ปฐเม ติ เอวํนามเก ชนปเทฯ นฺติ ราชคหํ ปริวาเรตฺวา ฐิตสฺส คิริโน ทกฺขิณภาเค ชนปโท อตฺถิ, ตสฺมิํ ชนปเท, ตตฺถ วิหารสฺสาปิ ตเทว นามํฯ ติ เอกนาฬาติ ตสฺส คามสฺส นามํฯ พฺราหฺมณา  ปเนตฺถ สมฺพหุลา ปฎิวสนฺติ, พฺราหฺมณโภโค เอว วา โสฯ ตสฺมา ‘‘พฺราหฺมณคาโม’’ติ วุจฺจติฯ</p>


<p>ติ ยํ สมยํ ภควา มคธรเฎฺฐ เอกนาฬํ พฺราหฺมณคามํ อุปนิสฺสาย ทกฺขิณคิริมหาวิหาเร พฺราหฺมณสฺส อินฺทฺริยปริปากํ อาคมยมาโน วิหรติ, เตน สมเยนฯ ติ โส พฺราหฺมโณ กสิํ นิสฺสาย ชีวติ, ภารทฺวาโชติ จสฺส โคตฺตํฯ ติ ปญฺจ ปมาณานิ, อนูนานิ อนธิกานิ ปญฺจนงฺคลสตานีติ วุตฺตํ โหติฯ ติ โยชิตานิ, พลีพทฺทานํ ขเนฺธสุ ฐเปตฺวา ยุเค โยเตฺตหิ โยชิตานีติ อโตฺถฯ</p>


<p>ติ วปฺปนกาเล พีชนิเกฺขปสมเยฯ ตตฺถ เทฺว วปฺปานิ กลลวปฺปญฺจ ปํสุวปฺปญฺจฯ ปํสุวปฺปํ อิธ อธิเปฺปตํ, ตญฺจ โข ปฐมทิวเส มงฺคลวปฺปํฯ ตตฺถายํ อุปกรณสมฺปทา – ตีณิ พลิพทฺทสหสฺสานิ อุปฎฺฐาปิตานิ โหนฺติ, สเพฺพสํ สุวณฺณมยานิ สิงฺคานิ ปฎิมุกฺกานิ, รชตมยา ขุรา, สเพฺพ  เสตมาลาหิ เจว คนฺธปญฺจงฺคุลีหิ จ อลงฺกตา ปริปุณฺณปญฺจงฺคา สพฺพลกฺขณสมฺปนฺนา, เอกเจฺจ กาฬา อญฺชนวณฺณา, เอกเจฺจ เสตา ผลิกวณฺณา, เอกเจฺจ รตฺตา ปวาฬวณฺณา, เอกเจฺจ กมฺมาสา มสารคลฺลวณฺณาฯ เอวํ ปญฺจสตา กสฺสกา สเพฺพ อหตเสตวตฺถา คนฺธมาลาลงฺกตา ทกฺขิณอํสกูเฎสุ ปติฎฺฐิตปุปฺผจุมฺพฎกา หริตาลมโนสิลาลญฺชนุชฺชลคตฺตา ทส ทส นงฺคลา เอเกกคุมฺพา หุตฺวา คจฺฉนฺติฯ นงฺคลานํ สีสญฺจ ยุคญฺจ ปโตทา จ สุวณฺณขจิตา ฯ ปฐมนงฺคเล อฎฺฐ พลีพทฺทา ยุตฺตา, เสเสสุ จตฺตาโร จตฺตาโร, อวเสสา กิลนฺตปริวตฺตนตฺถํ อานีตาฯ เอเกกคุเมฺพ เอเกกพีชสกฎํ เอเกโก กสติ, เอเกโก วปฺปติฯ</p>


<p>พฺราหฺมโณ ปน ปเคว มสฺสุกมฺมํ การาเปตฺวา นฺหายิตฺวา สุคนฺธคเนฺธหิ วิลิโตฺต ปญฺจสตคฺฆนกํ วตฺถํ นิวาเสตฺวา สหสฺสคฺฆนกํ เอกํสํ กริตฺวา เอเกกิสฺสา องฺคุลิยา เทฺว เทฺวติ วีสติ องฺคุลิมุทฺทิกาโย กเณฺณสุ สีหกุณฺฑลานิ สีเส พฺรหฺมเวฐนํ ปฎิมุญฺจิตฺวา สุวณฺณมาลํ กเณฺฐ กตฺวา พฺราหฺมณคณปริวุโต กมฺมนฺตํ โวสาสติฯ อถสฺส พฺราหฺมณี อเนกสตภาชเนสุ ปายาสํ ปจาเปตฺวา มหาสกเฎสุ อาโรเปตฺวา คโนฺธทเกน นฺหายิตฺวา สพฺพาลงฺการวิภูสิตา พฺราหฺมณีคณปริวุตา กมฺมนฺตํ อคมาสิฯ เคหมฺปิสฺส หริตุปลิตฺตํ วิปฺปกิณฺณลาชํ  ปุณฺณฆฎกทลิธชปฎากาหิ อลงฺกตํ คนฺธปุปฺผาทีหิ สุกตพลิกมฺมํ, เขตฺตญฺจ เตสุ เตสุ ฐาเนสุ สมุสฺสิตทฺธชปฎากํ อโหสิฯ ปริชนกมฺมกาเรหิ สทฺธิํ โอสฎปริสา อฑฺฒเตยฺยสหสฺสา อโหสิ, สเพฺพ อหตวตฺถา, สเพฺพสํ ปายาสโภชนเมว ปฎิยตฺตํฯ</p>


<p>อถ พฺราหฺมโณ สุวณฺณปาติํ โธวาเปตฺวา ปายาสสฺส ปูเรตฺวา สปฺปิมธุผาณิเตหิ อภิสงฺขริตฺวา นงฺคลพลิกมฺมํ การาเปสิฯ พฺราหฺมณี ปญฺจนฺนํ กสฺสกสตานํ สุวณฺณรชตกํสตมฺพโลหมยานิ ภาชนานิ ทาเปตฺวา สุวณฺณกฎจฺฉุํ คเหตฺวา ปายาเสน ปริวิสนฺตี คจฺฉติฯ พฺราหฺมโณ ปน พลิกมฺมํ กาเรตฺวา รตฺตพนฺธิกาโย อุปาหนาโย อาโรหิตฺวา รตฺตสุวณฺณทณฺฑกํ คเหตฺวา, ‘‘อิธ ปายาสํ เทถ, อิธ สปฺปิํ  เทถ, อิธ สกฺขรํ เทถา’’ติ โวสาสมาโน วิจรติฯ อยํ ตาว กมฺมเนฺต ปวตฺติฯ</p>


<p>วิหาเร ปน ยตฺถ ยตฺถ พุทฺธา วสนฺติ, ตตฺถ ตตฺถ เนสํ เทวสิกํ ปญฺจ กิจฺจานิ ภวนฺติ, เสยฺยถิทํ – ปุเรภตฺตกิจฺจํ ปจฺฉาภตฺตกิจฺจํ ปุริมยามกิจฺจํ มชฺฌิมยามกิจฺจํ ปจฺฉิมยามกิจฺจนฺติฯ</p>


<p>ตตฺริทํ ปุเรภตฺตกิจฺจํ  – ภควา หิ ปาโตว อุฎฺฐาย อุปฎฺฐากานุคฺคหตฺถํ สรีรผาสุกตฺถญฺจ มุขโธวนาทิปริกมฺมํ กตฺวา ยาว ภิกฺขาจารเวลา, ตาว วิวิตฺตาสเน วีตินาเมตฺวา ภิกฺขาจารเวลาย นิวาเสตฺวา กายพนฺธนํ พนฺธิตฺวา จีวรํ ปารุปิตฺวา ปตฺตมาทาย กทาจิ เอกโก กทาจิ ภิกฺขุสงฺฆปริวุโต คามํ วา นิคมํ วา ปิณฺฑาย ปวิสติ กทาจิ ปกติยา, กทาจิ อเนเกหิ ปาฎิหาริเยหิ วตฺตมาเนหิฯ เสยฺยถิทํ – ปิณฺฑาย ปวิสโต โลกนาถสฺส ปุรโต ปุรโต คนฺตฺวา มุทุคติโย วาตา ปถวิํ โสเธนฺติ, วลาหกา อุทกผุสิตานิ มุญฺจนฺตา มเคฺค เรณุํ วูปสเมตฺวา อุปริ วิตานํ หุตฺวา ติฎฺฐนฺติ, อปเร วาตา ปุปฺผานิ อุปหริตฺวา มเคฺค โอกิรนฺติฯ อุนฺนตา ภูมิปฺปเทสา โอนมนฺติ, โอนตา อุนฺนมนฺติฯ ปาทนิเกฺขปสมเย สมาว ภูมิ โหติ, สุขสมฺผสฺสานิ ปทุมปุปฺผานิ วา ปาเท สมฺปฎิจฺฉนฺติฯ อินฺทขีลสฺส อโนฺต ฐปิตมเตฺต ทกฺขิณปาเท สรีรา ฉพฺพณฺณรสฺมิโย นิกฺขมิตฺวา สุวณฺณรสสิญฺจนานิ วิย จิตฺรปฎปริกฺขิตฺตานิ วิย จ ปาสาทกูฎาคาราทีนิ กโรนฺติโย อิโต จิโต จ วิธาวนฺติฯ หตฺถิอสฺสวิหงฺคาทโย สกสกฎฺฐาเนสุ ฐิตาเยว มธุเรนากาเรน สทฺทํ กโรนฺติ , ตถา เภริวีณาทีนิ ตูริยานิ มนุสฺสานญฺจ กายูปคานิ อาภรณานิฯ เตน สญฺญาเณน มนุสฺสา ชานนฺติ ‘‘อชฺช ภควา อิธ ปิณฺฑาย ปวิโฎฺฐ’’ติฯ เต สุนิวตฺถา สุปารุตา คนฺธปุปฺผาทีนิ อาทาย ฆรา นิกฺขมิตฺวา อนฺตรวีถิํ ปฎิปชฺชิตฺวา ภควนฺตํ คนฺธปุปฺผาทีหิ สกฺกจฺจํ ปูเชตฺวา วนฺทิตฺวา – ‘‘อมฺหากํ, ภเนฺต, ทส ภิกฺขู, อมฺหากํ วีสติ, อมฺหากํ ภิกฺขุสตํ เทถา’’ติ ยาจิตฺวา ภควโตปิ ปตฺตํ คเหตฺวา อาสนํ ปญฺญาเปตฺวา สกฺกจฺจํ ปิณฺฑปาเตน ปฎิมาเนนฺติฯ</p>


<p>ภควา  กตภตฺตกิโจฺจ เตสํ สนฺตานานิ โอโลเกตฺวา ตถา ธมฺมํ เทเสติ, ยถา เกจิ สรณคมเน ปติฎฺฐหนฺติ, เกจิ ปญฺจสุ สีเลสุ, เกจิ โสตาปตฺติสกทาคามิอนาคามิผลานํ อญฺญตรสฺมิํ, เกจิ ปพฺพชิตฺวา อคฺคผเล อรหเตฺตติ ฯ เอวํ มหาชนํ อนุคฺคเหตฺวา อุฎฺฐายาสนา วิหารํ คจฺฉติฯ ตตฺถ คนฺธมณฺฑลมาเฬ ปญฺญตฺตวรพุทฺธาสเน นิสีทติ ภิกฺขูนํ ภตฺตกิจฺจปริโยสานํ อาคมยมาโนฯ ตโต ภิกฺขูนํ ภตฺตกิจฺจปริโยสาเน อุปฎฺฐาโก ภควโต นิเวเทติฯ อถ ภควา คนฺธกุฎิํ ปวิสติฯ อิทํ ตาว ฯ</p>


<p>อถ ภควา เอวํ กตปุเรภตฺตกิโจฺจ คนฺธกุฎิยา อุปฎฺฐาเน นิสีทิตฺวา ปาเท ปกฺขาเลตฺวา ปาทปีเฐ ฐตฺวา ภิกฺขุสงฺฆํ โอวทติ –  ตตฺถ เกจิ ภควนฺตํ กมฺมฎฺฐานํ ปุจฺฉนฺติฯ ภควา เตสํ อตฺตโน จริยานุรูปํ กมฺมฎฺฐานํ เทติฯ ตโต สเพฺพปิ ภควนฺตํ วนฺทิตฺวา อตฺตโน อตฺตโน รตฺติฎฺฐานทิวาฎฺฐานานิ คจฺฉนฺติ, เกจิ อรญฺญํ, เกจิ รุกฺขมูลํ, เกจิ ปพฺพตาทีนํ อญฺญตรํ, เกจิ จาตุมหาราชิกภวนํ…เป.… เกจิ วสวตฺติภวนนฺติฯ ตโต ภควา คนฺธกุฎิํ ปวิสิตฺวา สเจ อากงฺขติ, ทกฺขิเณน ปเสฺสน สโต สมฺปชาโน มุหุตฺตํ สีหเสยฺยํ กเปฺปติฯ อถ สมสฺสาสิตกาโย อุฎฺฐหิตฺวา ทุติยภาเค โลกํ โวโลเกติฯ ตติยภาเค ยํ คามํ วา นิคมํ วา อุปนิสฺสาย วิหรติ, ตตฺถ มหาชโน ปุเรภตฺตํ ทานํ ทตฺวา ปจฺฉาภตฺตํ สุนิวโตฺถ สุปารุโต คนฺธปุปฺผาทีนิ อาทาย วิหาเร สนฺนิปตติฯ ตโต ภควา สมฺปตฺตปริสาย อนุรูเปน ปาฎิหาริเยน คนฺตฺวา ธมฺมสภายํ ปญฺญตฺตวรพุทฺธาสเน  นิสชฺช ธมฺมํ เทเสติ กาลยุตฺตํ สมยยุตฺตํฯ อถ กาลํ วิทิตฺวา ปริสํ อุโยฺยเชติ, มนุสฺสา ภควนฺตํ วนฺทิตฺวา ปกฺกมนฺติฯ อิทํ ฯ</p>


<p>โส เอวํ นิฎฺฐิตปจฺฉาภตฺตกิโจฺจ สเจ คตฺตานิ โอสิญฺจิตุกาโม โหติ, พุทฺธาสนา วุฎฺฐาย นฺหานโกฎฺฐกํ ปวิสิตฺวา อุปฎฺฐาเกน ปฎิยาทิตอุทเกน คตฺตานิ อุตุํ คาหาเปติ ฯ อุปฎฺฐาโกปิ พุทฺธาสนํ อาเนตฺวา ปโปฺผเฎตฺวา คนฺธกุฎิปริเวเณ ปญฺญาเปติฯ ภควา สุรตฺตทุปฎฺฎํ นิวาเสตฺวา กายพนฺธนํ พนฺธิตฺวา อุตฺตราสงฺคํ กตฺวา ตตฺถ อาคนฺตฺวา นิสีทติ  เอกโกว มุหุตฺตํ ปฎิสลฺลีโนฯ อถ ภิกฺขู ตโต ตโต อาคมฺม ภควโต อุปฎฺฐานํ คจฺฉนฺติฯ ตตฺถ เอกเจฺจ ปญฺหํ ปุจฺฉนฺติ, เอกเจฺจ กมฺมฎฺฐานํ, เอกเจฺจ ธมฺมสฺสวนํ ยาจนฺติฯ ภควา เตสํ อธิปฺปายํ สมฺปาเทโนฺต ปุริมยามํ วีตินาเมติฯ อิทํ ฯ</p>


<p>ปุริมยามกิจฺจปริโยสาเน ปน ภิกฺขูสุ ภควนฺตํ วนฺทิตฺวา ปกฺกมเนฺตสุ สกลทสสหสฺสิโลกธาตุเทวตาโย โอกาสํ ลภมานา ภควนฺตํ อุปสงฺกมิตฺวา ปญฺหํ ปุจฺฉนฺติ ยถาภิสงฺขตํ อนฺตมโส จตุรกฺขรมฺปิฯ ภควา ตาสํ ตาสํ เทวตานํ ปญฺหํ วิสฺสเชฺชโนฺต มชฺฌิมยามํ วีตินาเมติฯ อิทํ ฯ</p>


<p>ปจฺฉิมยามํ ปน ตโย โกฎฺฐาเส กตฺวา ปุเรภตฺตโต ปฎฺฐาย นิสชฺชาปีฬิตสฺส สรีรสฺส กิลาสุภาวโมจนตฺถํ เอกํ โกฎฺฐาสํ จงฺกเมน วีตินาเมติฯ ทุติยโกฎฺฐาเส คนฺธกุฎิํ ปวิสิตฺวา ทกฺขิเณน ปเสฺสน สโต สมฺปชาโน สีหเสยฺยํ กเปฺปติฯ ตติยโกฎฺฐาเส ปจฺจุฎฺฐาย นิสีทิตฺวา ปุริมพุทฺธานํ สนฺติเก ทานสีลาทิวเสน กตาธิการปุคฺคลทสฺสนตฺถํ พุทฺธจกฺขุนา โลกํ โอโลเกติฯ อิทํ ฯ</p>


<p>ตทาปิ เอวํ โอโลเกโนฺต กสิภารทฺวาชํ พฺราหฺมณํ อรหตฺตสฺส อุปนิสฺสยสมฺปนฺนํ ทิสฺวา – ‘‘ตตฺถ มยิ คเต กถา ปวตฺติสฺสติ, กถาวสาเน ธมฺมเทสนํ สุตฺวา เอโส พฺราหฺมโณ สปุตฺตทาโร ตีสุ สรเณสุ ปติฎฺฐาย อสีติโกฎิธนํ มม สาสเน วิปฺปกิริตฺวา อปรภาเค นิกฺขมฺม ปพฺพชิตฺวา อรหตฺตํ ปาปุณิสฺสตี’’ติ ญตฺวา ตตฺถ คนฺตฺวา กถํ สมุฎฺฐาเปตฺวา ธมฺมํ เทเสสิฯ เอตมตฺถํ ทเสฺสตุํ ติอาทิ วุตฺตํฯ</p>


<p>ตตฺถ  นฺติ ภุมฺมเตฺถ อุปโยควจนํ, ปุพฺพณฺหสมเยติ อโตฺถฯ ติ ปริทหิตฺวาฯ วิหารจีวรปริวตฺตนวเสเนตํ วุตฺตํฯ ติ ปตฺตํ หเตฺถหิ, จีวรํ กาเยน อาทิยิตฺวา, สมฺปฎิจฺฉิตฺวา  ธาเรตฺวาติ อโตฺถฯ ภควโต กิร ปิณฺฑาย ปวิสิตุกามสฺส ภมโร วิย วิกสิตปทุมทฺวยมชฺฌํ, อินฺทนีลมณิวณฺณเสลมยปโตฺต หตฺถทฺวยมชฺฌํ อาคจฺฉติฯ ตํ เอวมาคตํ ปตฺตํ หเตฺถหิ สมฺปฎิจฺฉิตฺวา จีวรญฺจ ปริมณฺฑลํ ปารุตํ กาเยน ธาเรตฺวาติ วุตฺตํ โหติฯ ติ  เยน มเคฺคน กมฺมโนฺต คนฺตโพฺพ, เตน เอกโกว อุปสงฺกมิฯ กสฺมา ปน นํ ภิกฺขู นานุพนฺธิํสูติ? ยทา หิ ภควา เอกโกว กตฺถจิ คนฺตุกาโม โหติ, ยาว ภิกฺขาจารเวลา ทฺวารํ ปิทหิตฺวา อโนฺตคนฺธกุฎิยํ นิสีทติฯ ภิกฺขู ตาย สญฺญาย ชานนฺติ ‘‘อชฺช ภควา เอกโกว ปิณฺฑาย จริตุกาโม, อทฺธา กญฺจิ เอว วิเนตพฺพปุคฺคลํ อทฺทสา’’ติฯ เต อตฺตโน ปตฺตจีวรํ คเหตฺวา คนฺธกุฎิํ ปทกฺขิณํ กตฺวา วนฺทิตฺวา ภิกฺขาจารํ คจฺฉนฺติฯ ตทา จ ภควา เอวมกาสิ, ตสฺมา ภิกฺขู นานุพนฺธิํสูติฯ</p>


<p>ติ เตสํ สุวณฺณภาชนาทีนิ คเหตฺวา นิสินฺนานํ ปญฺจสตานํ กสฺสกานํ ปริวิสนา วิปฺปกตา โหติฯ ติ ยตฺถ ฐิตํ พฺราหฺมโณ ปสฺสติ, ตถารูเป ทสฺสนูปจาเร กถาสวนผาสุเก อุจฺจฎฺฐาเน อฎฺฐาสิฯ ฐตฺวา จ รชตสุวณฺณรสปิญฺชรํ จนฺทิมสูริยานํ ปภํ อติโรจมานํ สมนฺตโต สรีรปฺปภํ มุญฺจิ, ยาย อโชฺฌตฺถฎตฺตา พฺราหฺมณสฺส กมฺมนฺตสาลาภิตฺติรุกฺขกสิตมตฺติกปิณฺฑาทโย สุวณฺณมยา วิย อเหสุํฯ อถ มนุสฺสา ภุญฺชนฺตา จ กสนฺตา จ สพฺพกิจฺจานิ ปหาย อสีติอนุพฺยญฺชนปริวารํ ทฺวตฺติํสมหาปุริสลกฺขณปฎิมณฺฑิตํ สรีรํ พฺยามปฺปภาปริเกฺขปวิภูสิตํ พาหุยุคลํ ชงฺคมํ วิย ปทุมสรํ, รสฺมิชาลสมุชฺชลิตตาราคณมิว คคนตลํ, วิชฺชุลตาวินทฺธมิว จ กนกสิขรํ สิริยา ชลมานํ สมฺมาสมฺพุทฺธํ เอกมนฺตํ ฐิตํ ทิสฺวา หตฺถปาเท โธวิตฺวา อญฺชลิํ ปคฺคยฺห สมฺปริวาเรตฺวา อฎฺฐํสุฯ เอวํ เตหิ สมฺปริวาริตํ อทฺทสา โข กสิภารทฺวาโช พฺราหฺมโณ ภควนฺตํ ปิณฺฑาย ฐิตํ, ทิสฺวาน ภควนฺตํ เอตทโวจ – ติฯ</p>


<p>กสฺมา  ปนายํ เอวมาห, กิํ สมนฺตปาสาทิเก ปสาทนีเย อุตฺตมทมถสมถมนุปฺปเตฺตปิ ตถาคเต อปฺปสาเทน, อุทาหุ อฑฺฒติยานํ ชนสหสฺสานํ ปายาสํ ปฎิยาเทตฺวาปิ กฎจฺฉุภิกฺขาย มเจฺฉเรนาติ? อุภยถาปิ โน, ภควโต ปนสฺส ทสฺสเนน อติตฺตํ นิกฺขิตฺตกมฺมนฺตํ ชนํ ทิสฺวา ‘‘กมฺมภงฺคํ  เม กาตุํ อาคโต’’ติ อนตฺตมนตา อโหสิ, ตสฺมา  เอวมาหฯ ภควโต จ ลกฺขณสมฺปตฺติํ ทิสฺวา – ‘‘สจายํ กมฺมเนฺต อปฺปโยชยิสฺส, สกลชมฺพุทีเป มนุสฺสานํ สีเส จูฬามณิ วิย อภวิสฺส, โก นามสฺส อโตฺถ น สมฺปชฺชิสฺสติ, เอวเมวํ อลสตาย กมฺมเนฺต อปฺปโยเชตฺวา วปฺปมงฺคลาทีสุ ปิณฺฑาย จรตี’’ติปิสฺส อนตฺตมนตา อโหสิฯ เตนาห – ‘‘อหํ โข, สมณ, กสามิ จ วปามิ จ, กสิตฺวา จ วปิตฺวา จ ภุญฺชามี’’ติฯ</p>


<p>อยํ กิรสฺส อธิปฺปาโย – มยฺหมฺปิ ตาว กมฺมนฺตา น พฺยาปชฺชนฺติ, น จมฺหิ ยถา ตฺวํ เอวํ ลกฺขณสมฺปโนฺน, ตฺวมฺปิ กสิตฺวา จ วปิตฺวา จ ภุญฺชสฺสุ, โก เต อโตฺถ น สมฺปเชฺชยฺย เอวํ ลกฺขณสมฺปนฺนสฺสาติฯ อปิจายํ อโสฺสสิ – ‘‘สกฺยราชกุเล กิร กุมาโร อุปฺปโนฺน, โส จกฺกวตฺติรชฺชํ ปหาย ปพฺพชิโต’’ติฯ ตสฺมา อิทานิ ‘‘อยํ โส’’ติ ญตฺวา ‘‘จกฺกวตฺติรชฺชํ ปหาย กิลโนฺตสี’’ติ อุปารมฺภํ อาโรเปโนฺต เอวมาหฯ อปิจ ติกฺขปโญฺญ เอส พฺราหฺมโณ, น ภควนฺตํ อปสาเทโนฺต ภณติ, ภควโต ปน รูปสมฺปตฺติํ ทิสฺวา ปุญฺญสมฺปตฺติํ สมฺภาวยมาโน กถาปวตฺตนตฺถมฺปิ เอวมาหฯ อถ ภควา เวเนยฺยวเสน สเทวเก โลเก อคฺคกสฺสกวปฺปกภาวํ อตฺตโน ทเสฺสโนฺต ติอาทิมาหฯ</p>


<p>อถ พฺราหฺมโณ จิเนฺตสิ – ‘‘อยํ สมโณ’’ ‘อหมฺปิ กสามิ จ วปามิ จา’ติ ภณติฯ น จสฺส โอฬาริกานิ ยุคนงฺคลาทีนิ กสิภณฺฑานิ ปสฺสามิ, กิํ นุ โข มุสา ภณตี’’ติ? ภควนฺตํ ปาทตลโต ปฎฺฐาย ยาว เกสคฺคา โอโลกยมาโน, องฺควิชฺชาย กตาธิการตฺตา ทฺวตฺติํสวรลกฺขณสมฺปตฺติมสฺส ญตฺวา, ‘‘อฎฺฐานเมตํ ยํ เอวรูโป มุสา ภเณยฺยา’’ติ สญฺชาตพหุมาโน  ภควติ สมณวาทํ ปหาย โคเตฺตน ภควนฺตํ สมุทาจรมาโน ติอาทิมาหฯ ภควา ปน ยสฺมา ปุพฺพธมฺมสภาคตาย กถนํ นาม พุทฺธานํ อานุภาโว, ตสฺมา พุทฺธานุภาวํ ทีเปโนฺต นฺติอาทิมาหฯ</p>


<p>กา ปเนตฺถ ปุพฺพธมฺมสภาคตา? นนุ พฺราหฺมเณน ภควา นงฺคลาทิกสิสมฺภารสมาโยคํ ปุโฎฺฐ อปุจฺฉิตสฺส พีชสฺส สภาคตาย อาห ‘‘สทฺธา พีช’’นฺติ, เอวญฺจ สติ กถาปิ อนนุสนฺธิกา โหติ? น หิ พุทฺธานํ อนนุสนฺธิกกถา  นาม อตฺถิ, นปิ ปุพฺพธมฺมสฺส อสภาคตาย  กเถนฺติฯ เอวํ ปเนตฺถ อนุสนฺธิ เวทิตพฺพา – พฺราหฺมเณน หิ ภควา ยุคนงฺคลาทิกสิสมฺภารวเสน กสิํ ปุจฺฉิโตฯ โส ตสฺส อนุกมฺปาย ‘‘อิทํ อปุจฺฉิต’’นฺติ อปริหาเปตฺวา สมูลํ สอุปการํ สสมฺภารํ สผลํ กสิํ ปญฺญาเปตุํ มูลโต ปฎฺฐาย ทเสฺสโนฺต ‘‘สทฺธา พีช’’นฺติอาทิมาหฯ ตตฺถ พีชํ กสิยา มูลํ, ตสฺมิํ สติ กตฺตพฺพโต, อสติ อกตฺตพฺพโต, ตปฺปมาเณน จ กตฺตพฺพโตฯ พีเช หิ สติ กสิํ กโรนฺติ, น อสติฯ พีชปฺปมาเณน จ กุสลา กสฺสกา เขตฺตํ กสนฺติ, น อูนํ ‘‘มา โน สสฺสํ ปริหายี’’ติ, น อธิกํ ‘‘มา โน โมโฆ วายาโม อโหสี’’ติฯ ยสฺมา จ พีชเมว มูลํ, ตสฺมา ภควา มูลโต ปฎฺฐาย กสิสมฺภารํ ทเสฺสโนฺต ตสฺส พฺราหฺมณสฺส กสิยา ปุพฺพธมฺมสฺส พีชสฺส สภาคตาย อตฺตโน กสิยา ปุพฺพธมฺมํ ทเสฺสโนฺต อาห ‘‘สทฺธา พีช’’นฺติฯ เอวเมตฺถ ปุพฺพธมฺมสภาคตาปิ เวทิตพฺพาฯ</p>


<p>ปุจฺฉิตํเยว วตฺวา อปุจฺฉิตํ ปจฺฉา กิํ น วุตฺตนฺติ เจ? ตสฺส อุปการภาวโต จ ธมฺมสมฺพนฺธสมตฺถภาวโต จฯ อยํ หิ พฺราหฺมโณ ปญฺญวา, มิจฺฉาทิฎฺฐิกุเล ปน ชาตตฺตา สทฺธารหิโต, สทฺธารหิโต จ ปญฺญวา ปเรสํ สทฺธาย อตฺตโน อวิสเย อปฎิปชฺชมาโน วิเสสํ นาธิคจฺฉติ, กิเลสกาลุสฺสิยปรามฎฺฐาปิ จสฺส ทุพฺพลา สทฺธา พลวติยา ปญฺญาย สหสา วตฺตมานา อตฺถสิทฺธิํ น กโรติ หตฺถินา สทฺธิํ เอกธุเร ยุโตฺต โคโณ  วิยฯ อิติสฺส สทฺธา อุปการิกาติ ตํ พฺราหฺมณํ สทฺธาย ปติฎฺฐาเปเนฺตน ปจฺฉาปิ วตฺตโพฺพ อยมโตฺถ เทสนากุสลตาย ปุเพฺพ วุโตฺตฯ พีชสฺส จ อุปการิกา วุฎฺฐิ, สา ตทนนฺตรํเยว วุจฺจมานา สมตฺถา โหติฯ เอวํ ธมฺมสมฺพนฺธสมตฺถภาวโต ปจฺฉาปิ วตฺตโพฺพ อยมโตฺถ, อโญฺญ จ เอวรูโป อีสาโยตฺตาทิ ปุเพฺพ วุโตฺตติ เวทิตโพฺพฯ</p>


<p>ตตฺถ สมฺปสาทลกฺขณา สทฺธา, โอกปฺปนลกฺขณา วาฯ นฺติ ปญฺจวิธํ พีชํ มูลพีชํ ขนฺธพีชํ ผลุพีชํ อคฺคพีชํ พีชพีชเมว ปญฺจมนฺติฯ ตํ สพฺพมฺปิ วิรุหณเฎฺฐน พีชเนฺตว สงฺขํ คจฺฉติฯ</p>


<p>ตตฺถ  ยถา พฺราหฺมณสฺส กสิยา มูลภูตํ พีชํ เทฺว กิจฺจานิ กโรติ, เหฎฺฐา มูเลน ปติฎฺฐาติ, อุปริ องฺกุรํ อุฎฺฐาเปติ, เอวํ ภควโต กสิยา มูลภูตา สทฺธา เหฎฺฐา สีลมูเลน ปติฎฺฐาติ , อุปริ สมถวิปสฺสนงฺกุรํ อุฎฺฐาเปติฯ ยถา จ ตํ มูเลน ปถวิรสํ อาโปรสํ คเหตฺวา นาเฬน ธญฺญปริปากคหณตฺถํ วฑฺฒติ, เอวมยํ สีลมูเลน สมถวิปสฺสนารสํ คเหตฺวา อริยมคฺคนาเฬน อริยผลธญฺญปริปากคหณตฺถํ วฑฺฒติฯ ยถา จ ตํ สุภูมิยํ ปติฎฺฐหิตฺวา มูลงฺกุรปณฺณนาฬกณฺฑปสเวหิ วุทฺธิํ วิรูฬฺหิํ เวปุลฺลํ ปตฺวา ขีรํ ชเนตฺวา อเนกสาลิผลภริตํ สาลิสีสํ นิปฺผาเทติ, เอวเมสา จิตฺตสนฺตาเน ปติฎฺฐหิตฺวา ฉหิ วิสุทฺธีหิ วุทฺธิํ วิรูฬฺหิํ เวปุลฺลํ ปตฺวา ญาณทสฺสนวิสุทฺธิขีรํ ชเนตฺวา อเนกปฎิสมฺภิทาภิญฺญาภริตํ อรหตฺตผลํ นิปฺผาเทติฯ เตน วุตฺตํ ‘‘สทฺธา พีช’’นฺติฯ</p>


<p>กสฺมา ปน อเญฺญสุ ปโรปญฺญาสาย กุสลธเมฺมสุ เอกโต อุปฺปชฺชมาเนสุ สทฺธาว ‘‘พีช’’นฺติ วุตฺตาติ เจ? พีชกิจฺจกรณโตฯ ยถา หิ เตสุ วิญฺญาณํเยว วิชานนกิจฺจํ กโรติ, เอวํ สทฺธา พีชกิจฺจํฯ สา จ สพฺพกุสลานํ มูลภูตาฯ ยถาห – ‘‘สทฺธาชาโต อุปสงฺกมติ, อุปสงฺกมโนฺต ปยิรุปาสติ…เป.… ปญฺญาย จ นํ อติวิชฺฌ ปสฺสตี’’ติ (ม. นิ. ๒.๑๘๓)ฯ</p>


<p>อกุสลธเมฺม  เจว กายญฺจ ตปตีติ ฯ อินฺทฺริยสํวรวีริยธุตงฺคทุกฺกรการิกานํ เอตํ อธิวจนํ, อิธ ปน อินฺทฺริยสํวโร อธิเปฺปโตฯ ติ วสฺสวุฎฺฐิ วาตวุฎฺฐีติอาทิ อเนกวิธา, อิธ วสฺสวุฎฺฐิ อธิเปฺปตาฯ ยถา หิ พฺราหฺมณสฺส วสฺสวุฎฺฐิสมนุคฺคหิตํ พีชํ พีชมูลกญฺจ สสฺสํ วิรุหติ น มิลายติ นิปฺผตฺติํ คจฺฉติ, เอวํ ภควโต อินฺทฺริยสํวรสมนุคฺคหิตา สทฺธา, สทฺธามูลา จ สีลาทโย ธมฺมา วิรุหนฺติ, น มิลายนฺติ นิปฺผตฺติํ คจฺฉนฺติฯ เตนาห ‘‘ตโป วุฎฺฐี’’ติฯ</p>


<p>ติ เอตฺถ วุโตฺต เม-สโทฺท ปุริมปเทสุปิ โยเชตโพฺพ ‘‘สทฺธา เม พีชํ, ตโป เม วุฎฺฐี’’ติ เตน กิํ ทีเปติ? ยถา, พฺราหฺมณ, ตยา วปิเต เขเตฺต สเจ วุฎฺฐิ อตฺถิ, อิเจฺจตํ กุสลํฯ โน เจ อตฺถิ, อุทกมฺปิ ตาว ทาตพฺพํ โหติฯ ตถา มยา หิริอีเส ปญฺญายุคนงฺคเล มโนโยเตฺตน เอกาพเทฺธ กเต วีริยพลีพเทฺท โยเชตฺวา สติปาจเนน วิชฺฌิตฺวา อตฺตโน จิตฺตสนฺตานเขตฺตมฺหิ สทฺธาพีเช วปิเต  วุฎฺฐิยา อภาโว นาม นตฺถิ, อยํ ปน เม นิจฺจกาลํ อินฺทฺริยสํวรตโป วุฎฺฐีติฯ</p>


<p>ติ  กามาวจราทิเภทโต อเนกวิธาฯ อิธ ปน สห วิปสฺสนาย มคฺคปญฺญา อธิเปฺปตาฯ นฺติ ยุคญฺจ นงฺคลญฺจ ยุคนงฺคลํฯ ยถา หิ พฺราหฺมณสฺส ยุคนงฺคลํ, เอวํ ภควโต ทุวิธาปิ วิปสฺสนา ปญฺญา จฯ ตตฺถ ยถา ยุคํ อีสาย อุปนิสฺสยํ โหติ, ปุรโต จ อีสาพทฺธํ โหติ, โยตฺตานํ นิสฺสยํ โหติ, พลีพทฺทานํ เอกโต คมนํ ธาเรติ, เอวํ ปญฺญา หิริปฺปมุขานํ ธมฺมานํ อุปนิสฺสยา โหติฯ ยถาห – ‘‘ปญฺญุตฺตรา สเพฺพ กุสลา ธมฺมา’’ติ (อ. นิ. ๘.๘๓; ๑๐.๕๘) จ, ‘‘ปญฺญา หิ เสฎฺฐา กุสลา วทนฺติ, นกฺขตฺตราชาริว ตารกาน’’นฺติ (ชา. ๒.๑๗.๘๑) จฯ กุสลานํ ธมฺมานํ ปุพฺพงฺคมเฎฺฐน ปุรโต จ โหติฯ ยถาห – ‘‘สีลํ สิรี จาปิ สตญฺจ ธโมฺม, อนฺวายิกา ปญฺญวโต ภวนฺตี’’ติ หิริวิปฺปโยเคน อนุปฺปตฺติโต ปน อีสาพโทฺธ โหติฯ มโนสงฺขาตสฺส สมาธิโยตฺตสฺส นิสฺสยปจฺจยโต โยตฺตานํ  นิสฺสโย โหติฯ อจฺจารทฺธาติลีนภาวปฎิเสธนโต วีริยพลีพทฺทานํ เอกโต คมนํ ธาเรติ, ยถา จ นงฺคลํ ผาลยุตฺตํ กสนกาเล ปถวิฆนํ ภินฺทติ, มูลสนฺตานกานิ ปทาเลติ, เอวํ สติยุตฺตา ปญฺญา วิปสฺสนากาเล ธมฺมานํ สนฺตติสมูหกิจฺจารมฺมณฆนํ ภินฺทติ, สพฺพกิเลสมูลสนฺตานกานิ ปทาเลติฯ สา จ โข โลกุตฺตราว, อิตรา ปน โลกิกาปิ สิยาฯ เตนาห ‘‘ปญฺญา เม ยุคนงฺคล’’นฺติฯ</p>


<p>หิรียติ ปาปเกหิ ธเมฺมหีติ ฯ ตคฺคหเณน ตาย อวิปฺปยุตฺตํ โอตฺตปฺปมฺปิ คหิตเมว โหติฯ ติ ยุคนงฺคลสนฺธาริกา รุกฺขลฎฺฐิฯ ยถา หิ พฺราหฺมณสฺส อีสา ยุคนงฺคลํ ธาเรติ, เอวํ ภควโตปิ หิรี โลกิยโลกุตฺตรปญฺญาสงฺขาตํ ยุคนงฺคลํ ธาเรติ หิริอภาเว ปญฺญาย อภาวโตฯ ยถา จ อีสาปฎิพทฺธยุคนงฺคลํ กิจฺจกรํ โหติ อจลํ อสิถิลํ, เอวํ หิริปฎิพทฺธา จ ปญฺญา กิจฺจการี โหติ อจลา อสิถิลา อโพฺพกิณฺณา อหิริเกนฯ เตนาห ‘‘หิรี อีสา’’ติฯ มุนาตีติ  จิตฺตเสฺสตํ นามํฯ อิธ ปน มโนสีเสน ตํสมฺปยุโตฺต สมาธิ อธิเปฺปโตฯ นฺติ รชฺชุพนฺธนํฯ ตํ ติวิธํ อีสาย สห ยุคสฺส  พนฺธนํ, ยุเคน สห พลีพทฺทานํ พนฺธนํ, สารถินา สห พลีพทฺทานํ เอกาพนฺธนนฺติฯ ตตฺถ ยถา พฺราหฺมณสฺส โยตฺตํ อีสายุคพลีพเทฺท เอกาพเทฺธ กตฺวา สกกิเจฺจ ปฎิปาเทติ, เอวํ ภควโต สมาธิ สเพฺพว เต หิริปญฺญาวีริยธเมฺม เอการมฺมเณ อวิเกฺขปสภาเวน พนฺธิตฺวา สกกิเจฺจ ปฎิปาเทติฯ เตนาห ‘‘มโน โยตฺต’’นฺติฯ</p>


<p>จิรกตาทิมตฺถํ  สรตีติ ฯ ผาเลตีติ ฯ ปาเชนฺติ เอเตนาติ ฯ ตํ อิธ ‘‘ปาจน’’นฺติ วุตฺตํฯ ปโตทเสฺสตํ นามํฯ ผาโล จ ปาจนญฺจ ผาลปาจนํฯ ยถา หิ พฺราหฺมณสฺส ผาลปาจนํ, เอวํ ภควโต วิปสฺสนาสมฺปยุตฺตา มคฺคสมฺปยุตฺตา จ สติฯ ตตฺถ ยถา ผาโล นงฺคลํ  อนุรกฺขติ, ปุรโต จสฺส คจฺฉติ, เอวํ สติ กุสลากุสลานํ ธมฺมานํ คติโย สมเนฺวสมานา อารมฺมเณ วา อุปฎฺฐาปยมานา ปญฺญานงฺคลํ รกฺขติฯ เตเนเวสา ‘‘สตารเกฺขน เจตสา วิหรตี’’ติอาทีสุ (อ. นิ. ๑๐.๒๐) วิย อารกฺขาติ วุตฺตาฯ อปฺปมุสฺสนวเสน จสฺสา ปุรโต โหติฯ สติปริจิเต หิ ธเมฺม ปญฺญา ปชานาติ, โน ปมุเฎฺฐฯ ยถา จ ปาจนํ พลีพทฺทานํ วิชฺฌนภยํ ทเสฺสนฺตํ สํสีทิตุํ น เทติ, อุปฺปถคมนํ วาเรติ, เอวํ สติ วีริยพลีพทฺทานํ อปายภยํ ทเสฺสนฺตี โกสชฺชสํสีทนํ น เทติ, กามคุณสงฺขาเต อโคจเร จารํ นิวาเรตฺวา กมฺมฎฺฐาเน นิโยเชนฺตี อุปฺปถคมนํ วาเรติฯ เตนาห ‘‘สติ เม ผาลปาจน’’นฺติฯ</p>


<p>ติ ติวิเธน กายสุจริเตน คุโตฺตฯ ติ จตุพฺพิเธน วจีสุจริเตน คุโตฺตฯ เอตฺตาวตา ปาติโมกฺขสํวรสีลํ วุตฺตํฯ ติ เอตฺถ อาหารมุเขน สพฺพปจฺจยานํ คหิตตฺตา จตุพฺพิเธปิ ปจฺจเย ยโต สํยโต นิรุปกฺกิเลโสติ อโตฺถฯ อิมินา อาชีวปาริสุทฺธิสีลํ วุตฺตํฯ ติ อุทเร ยโต สํยโต มิตโภชี, อาหาเร มตฺตญฺญูติ วุตฺตํ โหติฯ อิมินา โภชเน มตฺตญฺญุตามุเขน ปจฺจยปฎิเสวนสีลํ วุตฺตํฯ เตน กิํ ทีเปติ? ยถา ตฺวํ, พฺราหฺมณ, พีชํ วปิตฺวา สสฺสปริปาลนตฺถํ กณฺฎกวติํ วา รุกฺขวติํ วา ปาการปริเกฺขปํ วา กโรสิ, เตน เต โคมหิํสมิคคณา ปเวสํ อลภนฺตา สสฺสํ น วิลุมฺปนฺติ, เอวมหมฺปิ ตํ สทฺธาพีชํ วปิตฺวา นานปฺปการกุสลสสฺสปริปาลนตฺถํ กายวจีอาหารคุตฺติมยํ ติวิธํ ปริเกฺขปํ กโรมิ , เตน เม ราคาทิอกุสลธมฺมโคมหิํสมิคคณา ปเวสํ อลภนฺตา นานปฺปการกํ กุสลสสฺสํ น วิลุมฺปนฺตีติฯ</p>


<p>นฺติ เอตฺถ ทฺวีหากาเรหิ อวิสํวาทนํ นฺติ เฉทนํ ลุนนํ อุปฺปาฎนํ ฯ กรณเตฺถ เจตํ อุปโยควจนํ เวทิตพฺพํฯ อยํ เหตฺถ อโตฺถ ‘‘สเจฺจน กโรมิ นิทฺทาน’’นฺติฯ กิํ วุตฺตํ โหติ – ‘‘ยถา ตฺวํ พาหิรํ กสิํ กตฺวา สสฺสทูสกานํ ติณานํ หเตฺถน วา อสิเตน วา นิทฺทานํ กโรสิ, เอวํ อหมฺปิ อชฺฌตฺติกํ กสิํ กตฺวา กุสลสสฺสทูสกานํ  วิสํวาทนติณานํ สเจฺจน นิทฺทานํ กโรมี’’ติฯ ยถาภูตญาณํ วา เอตฺถ นฺติ เวทิตพฺพํฯ เตน อตฺตสญฺญาทีนํ ติณานํ นิทฺทานํ กโรมีติ ทเสฺสติฯ อถ วา นฺติ เฉทกํ ลาวกํ อุปฺปาฎกนฺติ อโตฺถฯ ยถา ตฺวํ ทาสํ วา กมฺมกรํ วา นิทฺทานํ กโรสิ, ‘‘นิเทฺทหิ ติณานี’’ติ ติณานํ เฉทกํ ลาวกํ อุปฺปาฎกํ กโรสิ, เอวมหํ สจฺจํ กโรมีติ ทเสฺสติ, อถ วา นฺติ ทิฎฺฐิสจฺจํฯ ตมหํ นิทฺทานํ กโรมิ, ฉินฺทิตพฺพํ ลุนิตพฺพํ อุปฺปาเฎตพฺพํ กโรมีติฯ อิติ อิเมสุ ทฺวีสุ วิกเปฺปสุ อุปโยเคเนวโตฺถ ยุชฺชติฯ</p>


<p>นฺติ เอตฺถ ยํ ตํ ‘‘กายิโก อวีติกฺกโม วาจสิโก อวีติกฺกโม’’ติ สีลเมว ‘‘โสรจฺจ’’นฺติ วุตฺตํ, น ตํ อธิเปฺปตํฯ ‘‘กายคุโตฺต’’ติอาทินา หิ ตํ วุตฺตเมวฯ อรหตฺตผลํ ปน อธิเปฺปตํฯ ตํ หิ สุนฺทเร นิพฺพาเน รตตฺตา ‘‘โสรจฺจ’’นฺติ วุจฺจติฯ นฺติ โยควิสฺสชฺชนํฯ อิทํ วุตฺตํ โหติ – ยถา ตว ปโมจนํ ปุนปิ สายเนฺห วา ทุติยทิวเส วา อนาคตสํวจฺฉเร วา โยเชตพฺพโต อปฺปโมจนเมว โหติ, น มม เอวํฯ น หิ มม อนฺตรา โมจนํ นาม อตฺถิฯ อหํ หิ ทีปงฺกรทสพลกาลโต ปฎฺฐาย ปญฺญานงฺคเล วีริยพลีพเทฺท โยเชตฺวา กปฺปสตสหสฺสาธิกานิ จตฺตาริ อสเงฺขฺยยฺยานิ มหากสิํ กสโนฺต ตาว น มุญฺจิํ, ยาว น สมฺมาสโมฺพธิํ อภิสมฺพุชฺฌิํฯ ยทา จ เม สพฺพํ ตํ กาลํ เขเปตฺวา โพธิมูเล อปราชิตปลฺลเงฺก นิสินฺนสฺส สพฺพคุณปริวารํ อรหตฺตผลํ อุทปาทิ, ตทา มยา ตํ  สพฺพุสฺสุกฺกปฎิปฺปสฺสทฺธิยา ปมุตฺตํ, น ทานิ ปุน โยเชตพฺพํ ภวิสฺสตีติฯ เอตมตฺถํ สนฺธายาห ‘‘โสรจฺจํ เม ปโมจน’’นฺติฯ</p>


<p>  นฺติ เอตฺถ นฺติ กายิกเจตสิโก วีริยารโมฺภฯ นฺติ ธุรายํ โธรยฺหํ, ธุราวหนฺติ อโตฺถฯ ยถา หิ พฺราหฺมณสฺส ธุรายํ โธรยฺหากฑฺฒิตํ นงฺคลํ ภูมิฆนํ ภินฺทติ, มูลสนฺตานกานิ จ ปทาเลติ, เอวํ ภควโต วีริยากฑฺฒิตํ ปญฺญานงฺคลํ ยถา วุตฺตํ ฆนํ ภินฺทติ, กิเลสสนฺตานกานิ จ ปทาเลติฯ เตนาห ‘‘วีริยํ เม ธุรโธรยฺห’’นฺติฯ อถ วา ปุริมธุราวหตฺตา ธุรา, มูลธุราวหตฺตา โธรยฺหา, ธุรา จ โธรยฺหา จ ธุรโธรยฺหาฯ อิติ ยถา พฺราหฺมณสฺส เอเกกสฺมิํ นงฺคเล จตุพลีพทฺทปเภทํ ธุรโธรยฺหํ วหนฺตํ อุปฺปนฺนุปฺปนฺนํ ติณมูลฆาตเญฺจว สสฺสสมฺปตฺติญฺจ สาเธติ, เอวํ ภควโต จตุสมฺมปฺปธานวีริยเภทํ ธุรโธรยฺหํ วหนฺตํ อุปฺปนฺนุปฺปนฺนํ อกุสลฆาตเญฺจว กุสลสมฺปตฺติญฺจ สาเธติฯ เตนาห ‘‘วีริยํ เม ธุรโธรยฺห’’นฺติฯ</p>


<p>นฺติ  เอตฺถ โยเคหิ เขมตฺตา นิพฺพานํ โยคเกฺขมํ นาม, ตํ อธิกิจฺจ วาหียติ, อภิมุขํ วา วาหียตีติ อธิวาหนํ, โยคเกฺขมสฺส อธิวาหนํ โยคเกฺขมาธิวาหนนฺติฯ อิทํ วุตฺตํ โหติ – ยถา ตว ธุรโธรยฺหํ ปุรตฺถิมาทีสุ อญฺญตรทิสาภิมุขํ วาหียติ, ตถา มม ธุรโธรยฺหํ นิพฺพานาภิมุขํ วาหียตีติฯ เอวํ วาหียมานํว ฯ ยถา ตว นงฺคลํ วหนฺตํ ธุรโธรยฺหํ เขตฺตโกฎิํ ปตฺวา ปุน นิวตฺตติ, เอวํ อนิวตฺตนฺตํ ทีปงฺกรกาลโต ปฎฺฐาย คจฺฉเตวฯ ยสฺมา วา เตน เตน มเคฺคน ปหีนา กิเลสา น ปุนปฺปุนํ ปหาตพฺพา โหนฺติ, ยถา ตว นงฺคเลน ฉินฺนานิ ติณานิ ปุน อปรสฺมิํ สมเย ฉินฺทิตพฺพานิ โหนฺติ, ตสฺมาปิ เอวํ ปฐมมคฺควเสน ทิเฎฺฐกเฎฺฐ  กิเลเส, ทุติยวเสน โอฬาริเก, ตติยวเสน อณุสหคเต, จตุตฺถวเสน สพฺพกิเลเส ปชหนฺตํ คจฺฉติ อนิวตฺตนฺตํฯ อถ วา นฺติ นิวตฺตนรหิตํ หุตฺวา คจฺฉตีติ อโตฺถฯ นฺติ ตํ ธุรโธรยฺหํฯ เอวเมตฺถ อโตฺถ เวทิตโพฺพฯ เอวํ คจฺฉนฺตญฺจ ยถา ตว ธุรโธรยฺหํ น ตํ ฐานํ คจฺฉติ, ยตฺถ คนฺตฺวา กสฺสโก อโสโก วิรโช หุตฺวา น โสจติฯ เอตํ ปน ตํ ฐานํ คจฺฉติ ฯ ยตฺถ สติปาจเนน เอตํ วีริยธุรโธรยฺหํ โจเทโนฺต คนฺตฺวา มาทิโส กสฺสโก อโสโก วิรโช หุตฺวา น โสจติ, ตํ สพฺพโสกสลฺลสมุคฺฆาตภูตํ นิพฺพานํ นาม อสงฺขตํ ฐานํ คจฺฉตีติฯ</p>


<p>อิทานิ  นิคมนํ กโรโนฺต ติ คาถมาหฯ ตสฺสายํ สเงฺขปโตฺถ – ยสฺส, พฺราหฺมณ, เอสา สทฺธาพีชา ตโปวุฎฺฐิยา อนุคฺคหิตา กสี ปญฺญามยํ ยุคนงฺคลํ หิริมยญฺจ อีสํ มโนมเยน โยเตฺตน เอกาพทฺธํ กตฺวา ปญฺญานงฺคเลน สติผาลํ อาโกเฎตฺวา สติปาจนํ คเหตฺวา กายวจีอาหารคุตฺติยา โคเปตฺวา สจฺจํ นิทฺทานํ กตฺวา โสรจฺจปโมจนํ วีริยธุรโธรยฺหํ โยคเกฺขมาภิมุขํ อนิวตฺตนฺตํ วาหเนฺตน กฎฺฐา กสี กมฺมปริโยสานํ จตุพฺพิธํ สามญฺญผลํ ปาปิตา,  สา เอสา กสี อมตปฺผลา โหติฯ อมตํ วุจฺจติ นิพฺพานํ, นิพฺพานานิสํสา โหตีติ อโตฺถฯ สา โข ปเนสา กสี น มเมเวกสฺส อมตปฺผลา โหติ, อถ โข โย โกจิ ขตฺติโย วา พฺราหฺมโณ วา เวโสฺส วา สุโทฺท วา คหโฎฺฐ วา ปพฺพชิโต วา เอตํ กสิํ กสติ, โส สโพฺพปิ เอตํ กสิตฺวาน สพฺพทุกฺขา ปมุจฺจตีติฯ</p>


<p>เอวํ ภควา พฺราหฺมณสฺส อรหตฺตนิกูเฎน นิพฺพานปริโยสานํ กตฺวา เทสนํ นิฎฺฐาเปสิฯ ตโต  พฺราหฺมโณ คมฺภีรตฺถํ เทสนํ สุตฺวา – ‘‘มม กสิผลํ ภุญฺชิตฺวา ปุนปิ ทิวเสเยว ฉาโต โหติ, อิมสฺส ปน กสี อมตปฺผลา, ตสฺส ผลํ ภุญฺชิตฺวา สพฺพทุกฺขา ปมุจฺจตี’’ติ ญตฺวา ปสโนฺน ปสนฺนาการํ กโรโนฺต ติอาทิมาหฯ ตํ สพฺพํ ตโต ปรญฺจ วุตฺตตฺถเมวาติฯ ปฐมํฯ</p>


<h3>๒. อุทยสุตฺตวณฺณนา</h3>
<p> ทุติเย  ติ อตฺตโน อตฺถาย สมฺปาทิเตน สูปพฺยญฺชเนน โอทเนน ปูเรตฺวา อทาสิฯ ภควา กิร ปจฺจูสสมเย โลกํ โอโลเกโนฺตว ตํ พฺราหฺมณํ ทิสฺวา, ปาโตว สรีรปฎิชคฺคนํ กตฺวา, คนฺธกุฎิํ ปวิสิตฺวา, ทฺวารํ ปิธาย, นิสิโนฺน ตสฺส โภชนํ อุปสํหริยมานํ ทิสฺวา, เอกโกว ปตฺตํ อํสกูเฎ ลเคฺคตฺวา, คนฺธกุฎิโต นิกฺขมฺม, นครทฺวาเร ปตฺตํ นีหริตฺวา, อโนฺตนครํ ปวิสิตฺวา, ปฎิปาฎิยา คจฺฉโนฺต พฺราหฺมณสฺส ทฺวารโกฎฺฐเก อฎฺฐาสิฯ พฺราหฺมโณ ภควนฺตํ ทิสฺวา, อตฺตโน สชฺชิตํ โภชนํ อทาสิฯ ตํ สนฺธาเยตํ วุตฺตํฯ ติ ทุติยทิวเสปิฯ ติ ตติยทิวเสปิฯ ตานิ กิร ตีณิ ทิวสานิ นิรนฺตรํ  พฺราหฺมณสฺส ฆรทฺวารํ คจฺฉนฺตสฺส ภควโต อนฺตรา อโญฺญ โกจิ อุฎฺฐาย ปตฺตํ คเหตุํ สมโตฺถ นาม นาโหสิ, มหาชโน โอโลเกโนฺตว อฎฺฐาสิฯ</p>


<p>ติ พฺราหฺมโณ ตีณิ ทิวสานิ ปตฺตํ ปูเรตฺวา เทโนฺตปิ น สทฺธาย อทาสิ, ‘‘ฆรทฺวารํ อาคนฺตฺวา ฐิตสฺส ปพฺพชิตสฺส ภิกฺขามตฺตมฺปิ อทตฺวา ภุญฺชตี’’ติ อุปารมฺภภเยน อทาสิฯ ททโนฺต จ เทฺว ทิวสานิ ทตฺวา กิญฺจิ อวตฺวาว นิวโตฺตฯ ภควาปิ กิญฺจิ อวตฺวาว ปกฺกโนฺตฯ ตติยทิวเส ปน อธิวาเสตุํ อสโกฺกโนฺต เอตํ ‘‘ปกฎฺฐโก’’ติอาทิวจนํ อโวจฯ ภควาปิ เอตํ วจนํ นิจฺฉาราปนตฺถเมว ยาว ตติยมคมาสิฯ ตตฺถ ติ รสคิโทฺธฯ</p>


<p>นฺติ สตฺถา พฺราหฺมณสฺส วจนํ สุตฺวา, ‘‘พฺราหฺมณ, ตฺวํ ตีณิ ทิวสานิ ปิณฺฑปาตํ ทตฺวา โอสกฺกสิ, ปุนปฺปุนํ กาตพฺพา นาม โลกสฺมิํ โสฬส ธมฺมา’’ติ วตฺวา เต ธเมฺม ทเสฺสตุํ อิมํ เทสนํ อารภิฯ ตตฺถ ติ เอกสฺมิํ สสฺสวาเร วุตฺตํ  ‘‘อลเมตฺตาวตา’’ติ อโนสกฺกิตฺวา อปราปเรสุปิ สสฺสวาเรสุ จ วปนฺติเยวฯ ติ น เอกทิวสํ วสฺสิตฺวา ติฎฺฐติ, ปุนปฺปุนทิวเสสุปิ ปุนปฺปุนสํวจฺฉเรสุปิ วสฺสติเยว, เอวํ ชนปทา อิทฺธา โหนฺติฯ เอเตนุปาเยน สพฺพตฺถ นโย เวทิตโพฺพฯ</p>


<p>ติ  อิมสฺมิํ ปเท สตฺถา เทสนากุสลตาย อตฺตานมฺปิ ปกฺขิปิตฺวา ทเสฺสติฯ ติ ขีรการกา โคโทหกาฯ น หิ เต เอกวารเมว ถนํ อญฺฉนฺติ, ปุนปฺปุนํ อญฺฉนฺตา เธนุํ ทุหนฺตีติ อโตฺถฯ ติ อยํ สโตฺต เตน อิริยาปเถน กิลมติ เจว ผนฺทติ จฯ นฺติ โสณสิงฺคาลาทีนมฺปิ ติรจฺฉานคตานํ กุจฺฉิํฯ นฺติ สุสานํ, มตํ มตํ สตฺตํ ตตฺถ ปุนปฺปุนํ หรนฺตีติ อโตฺถฯ ติ อปุนพฺภวาย มโคฺค นาม นิพฺพานํ, ตํ ลภิตฺวาติ อโตฺถฯ</p>


<p>ติ เอวํ ภควตา อนฺตรวีถิยํ ฐตฺวาว โสฬส ปุนปฺปุนธเมฺม เทเสเนฺตน วุเตฺตฯ ติ เทสนาปริโยสาเน ปสโนฺน สทฺธิํ  ปุตฺตทารมิตฺตญาติวเคฺคน ภควโต ปาเท วนฺทิตฺวา เอตํ ‘‘อภิกฺกนฺตํ โภ’’ติอาทิวจนํ อโวจฯ ทุติยํฯ</p>


<h3>๓. เทวหิตสุตฺตวณฺณนา</h3>
<p> ตติเย ติ อุทรวาเตหิฯ ภควโต กิร ฉพฺพสฺสานิ ทุกฺกรการิกํ กโรนฺตสฺส ปสตมุคฺคยูสาทีนิ อาหารยโต ทุโพฺภชเนน เจว ทุกฺขเสยฺยาย จ อุทรวาโต กุปฺปิฯ อปรภาเค สโมฺพธิํ ปตฺวา ปณีตโภชนํ ภุญฺชนฺตสฺสาปิ อนฺตรนฺตรา โส อาพาโธ อตฺตานํ ทเสฺสติเยวฯ ตํ สนฺธาเยตํ วุตฺตํฯ ติ ปฐมโพธิยํ อนิพทฺธุปฎฺฐากกาเล อุปฎฺฐาโก โหติฯ ตสฺมิํ กิร กาเล สตฺถุอสีติมหาเถเรสุ อุปฎฺฐาโก อภูตปุโพฺพ นาม นตฺถิฯ นาคสมาโล อุปวาโน สุนกฺขโตฺต จุโนฺท สมณุเทฺทโส สาคโต โพธิ เมฆิโยติ อิเม ปน ปาฬิยํ อาคตุปฎฺฐากาฯ อิมสฺมิํ ปน กาเล อุปวานเตฺถโร ปาโตว อุฎฺฐาย ปริเวณสมฺมชฺชนํ ทนฺตกฎฺฐทานํ นฺหาโนทกปริยาทนํ ปตฺตจีวรํ คเหตฺวา อนุคมนนฺติ สพฺพํ ภควโต อุปฎฺฐานมกาสิฯ ติ ปฐมโพธิยํ กิร วีสติ วสฺสานิ นิทฺธูมํ  อรญฺญเมว โหติ, ภิกฺขุสงฺฆสฺส อุทกตาปนมฺปิ น ภควตา อนุญฺญาตํฯ โส จ พฺราหฺมโณ อุทฺธนปาฬิํ พนฺธาเปตฺวา  มหาจาฎิโย อุทฺธนมาโรเปตฺวา อุโณฺหทกํ กาเรตฺวา, นฺหานียจุณฺณาทีหิ สทฺธิํ ตํ วิกฺกิณโนฺต ชีวิกํ กเปฺปติฯ นฺหายิตุกามา ตตฺถ คนฺตฺวา มูลํ ทตฺวา นฺหายิตฺวา คเนฺธ วิลิมฺปิตฺวา มาลํ ปิฬนฺธิตฺวา ปกฺกมนฺติฯ ตสฺมา เถโร ตตฺถ อุปสงฺกมิฯ</p>


<p>ติ กิํ อิจฺฉโนฺตฯ นฺติ กิํ คเวสโนฺตฯ นฺติ อิทํ เถโร ทสพลสฺส วณฺณํ กเถตุมารภิฯ คิลานเภสชฺชตฺถํ คเตน กิร คิลานสฺส วโณฺณ กเถตโพฺพติ วตฺตเมตํฯ วณฺณํ หิ สุตฺวา มนุสฺสา สกฺกจฺจํ เภสชฺชํ ทาตพฺพํ มญฺญนฺติฯ สปฺปายเภสชฺชํ ลทฺธา คิลาโน ขิปฺปเมว วุฎฺฐาติฯ กเถเนฺตน จ ฌานวิโมกฺขสมาปตฺติมคฺคผลานิ อารพฺภ กเถตุํ น วฎฺฎติฯ ‘‘สีลวา ลชฺชี กุกฺกุจฺจโก พหุสฺสุโต อาคมธโร วํสานุรกฺขโก’’ติ เอวํ ปน อาคมนียปฎิปทํเยว กเถตุํ วฎฺฎติฯ นฺติ อสีติมหาเถรา สเทวเกน โลเกน  ปูเชตพฺพาติ ปูชเนยฺยาฯ เตเยว สกฺกาตพฺพาติ ฯ เตสํเยว อปจิติ กตฺตพฺพาติ ฯ ภควา เตสํ ปูชิโต สกฺกโต อปจิโต จ, อิจฺจสฺส ตํ คุณํ ปกาเสโนฺต เถโร เอวมาหฯ ติ หริตุํฯ</p>


<p>นฺติ มหนฺตํ นิจฺฉาริกํ คุฬปิณฺฑํฯ โส กิร ‘‘กิํ สมณสฺส โคตมสฺส อผาสุก’’นฺติ? ปุจฺฉิตฺวา, ‘‘อุทรวาโต’’ติ สุตฺวา, ‘‘เตน หิ มยเมตฺถ เภสชฺชํ ชานาม, อิโต โถเกน อุทเกน อิทํ ผาณิตํ อาโลเฬตฺวา นฺหานปริโยสาเน ปาตุํ เทถ, อิติ อุโณฺหทเกน พหิ ปริเสโท ภวิสฺสติ, อิมินา อโนฺตติ เอวํ สมณสฺส โคตมสฺส ผาสุกํ ภวิสฺสตี’’ติ วตฺวา เถรสฺส ปเตฺต ปกฺขิปิตฺวา อทาสิฯ</p>


<p>ติ ตสฺมิํ กิร อาพาเธ ปฎิปฺปสฺสเทฺธ ‘‘เทวหิเตน ตถาคตสฺส เภสชฺชํ ทินฺนํ, เตเนว โรโค วูปสโนฺต, อโห ทานํ ปรมทานํ พฺราหฺมณสฺสา’’ติ กถา วิตฺถาริตา ชาตาฯ ตํ สุตฺวา กิตฺติกาโม พฺราหฺมโณ ‘‘เอตฺตเกนปิ  ตาว เม อยํ กิตฺติสโทฺท อพฺภุคฺคโต’’ติ โสมนสฺสชาโต อตฺตนา กตภาวํ ชานาเปตุกาโม ตาวตเกเนว ทสพเล วิสฺสาสํ อาปชฺชิตฺวา อุปสงฺกมิฯ</p>


<p> ทเทยฺยฯ ติ เกน การเณน ยชนฺตสฺสฯ ติ สมิชฺฌติ มหปฺผโล โหติฯ ติ โย อเวทิ อญฺญาสิ, วิทิตํ ปากฎมกาสิ ‘‘โยเวตี’’ติปิ  ปาโฐ, โย อเวติ ชานาตีติ อโตฺถฯ ติ ทิพฺพจกฺขุนา ปสฺสติฯ นฺติ อรหตฺตํฯ ติ ชานิตฺวา โวสิโต โวสานํ กตกิจฺจตํ ปโตฺตฯ ติ อิมินา ขีณาสเว ยชนากาเรน ยชนฺตสฺสฯ ตติยํฯ</p>


<h3>๔. มหาสาลสุตฺตวณฺณนา</h3>
<p> จตุเตฺถ ติ ชิโณฺณ ชิณฺณปาวุรโณฯ ติ กสฺมา อุปสงฺกมิ? ตสฺส กิร ฆเร อฎฺฐสตสหสฺสธนํ อโหสิฯ โส จตุนฺนํ ปุตฺตานํ อาวาหํ กตฺวา จตฺตาริ สตสหสฺสานิ อทาสิ ฯ อถสฺส พฺราหฺมณิยา กาลงฺกตาย ปุตฺตา สมฺมนฺตยิํสุ – ‘‘สเจ อญฺญํ พฺราหฺมณิํ อาเนสฺสติ, ตสฺสา กุจฺฉิยํ นิพฺพตฺตวเสน กุลํ ภิชฺชิสฺสติฯ หนฺท นํ มยํ สงฺคณฺหามา’’ติฯ เต จตฺตาโรปิ ปณีเตหิ ฆาสจฺฉาทนาทีหิ อุปฎฺฐหนฺตา หตฺถปาทสมฺพาหนาทีนิ กโรนฺตา สงฺคณฺหิตฺวา เอกทิวสํ ทิวา นิทฺทายิตฺวา วุฎฺฐิตสฺส หตฺถปาเท สมฺพาหมานา ปาฎิเยกฺกํ ฆราวาเส อาทีนวํ วตฺวา – ‘‘มยํ ตุเมฺห อิมินา นีหาเรน ยาวชีวํ อุปฎฺฐหิสฺสาม, เสสธนมฺปิ โน เทถา’’ติ ยาจิํสุฯ พฺราหฺมโณ ปุน เอเกกสฺส สตสหสฺสํ สตสหสฺสํ ทตฺวา อตฺตโน นิวตฺถปารุปนมตฺตํ ฐเปตฺวา สพฺพํ อุปโภคปริโภคํ จตฺตาโร โกฎฺฐาเส กตฺวา นิยฺยาเทสิฯ ตํ เชฎฺฐปุโตฺต กติปาหํ อุปฎฺฐหิฯ</p>


<p>อถ นํ เอกทิวสํ นฺหตฺวา อาคจฺฉนฺตํ ทฺวารโกฎฺฐเก ฐตฺวา สุณฺหา เอวมาห – ‘‘กิํ ตยา เชฎฺฐปุตฺตสฺส สตํ วา สหสฺสํ วา อติเรกํ ทินฺนมตฺถิ? นนุ สเพฺพสํ เทฺว เทฺว สตสหสฺสานิ ทินฺนานิ, กิํ เสสปุตฺตานํ ฆรสฺส มคฺคํ น ชานาสี’’ติ? โส ‘‘นสฺส วสลี’’ติ  กุชฺฌิตฺวา อญฺญสฺส ฆรํ อคมาสิ, ตโตปิ กติปาหจฺจเยน อิมินาว อุปาเยน ปลาปิโต อญฺญสฺสาติ เอวํ เอกฆเรปิ ปเวสนํ อลภมาโน ปณฺฑรงฺคปพฺพชฺชํ ปพฺพชิตฺวา ภิกฺขาย จรโนฺต กาลานมจฺจเยน ชราชิโณฺณ ทุโพฺภชนทุกฺขเสยฺยาหิ มิลาตสรีโร ภิกฺขาจารโต อาคมฺม, ปีฐกาย นิปโนฺน นิทฺทํ โอกฺกมิตฺวา วุฎฺฐาย นิสิโนฺน อตฺตานํ โอโลเกตฺวา ปุเตฺตสุ ปติฎฺฐํ อปสฺสโนฺต จิเนฺตสิ – ‘‘สมโณ กิร โคตโม อพฺภากุฎิโก อุตฺตานมุโข สุขสมฺภาโส ปฎิสนฺถารกุสโล, สกฺกา สมณํ โคตมํ อุปสงฺกมิตฺวา ปฎิสนฺถารํ ลภิตุ’’นฺติ นิวาสนปาวุรณํ สณฺฐเปตฺวา ภิกฺขาภาชนมาทาย เยน ภควา เตนุปสงฺกมิฯ</p>


<p>  ติ สพฺพํ มม สนฺตกํ คเหตฺวา มยฺหํ นิทฺธนภาวํ ญตฺวา อตฺตโน ภริยาหิ สทฺธิํ มนฺตยิตฺวา มํ ฆรา นิกฺกฑฺฒาเปนฺติฯ</p>


<p>นฺติ นนฺทิชาโต ตุโฎฺฐ ปมุทิโต อโหสิํฯ นฺติ วุฑฺฒิํ ปตฺถยิํฯ นฺติ ยถา สุนขา วคฺควคฺคา หุตฺวา ภุสฺสนฺตา  ภุสฺสนฺตา สูกรํ วาเรนฺติ, ปุนปฺปุนํ มหารวํ รวาเปนฺติ, เอวํ ทาเรหิ สทฺธิํ มํ พหุํ วตฺวา วิรวนฺตํ ปลาเปนฺตีติ อโตฺถฯ</p>


<p>ติ อสปฺปุริสาฯ ติ ลามกาฯ ติ ภาสนฺติฯ ติ ปุตฺตเวเสนฯ นฺติ ตโย วเย คตํ อติกฺกนฺตํ ปจฺฉิมวเย ฐิตํ มํฯ ติ ปริจฺจชนฺติฯ</p>


<p>ติ นิปฺปริโภโคฯ ติ อโสฺส หิ ยาวเทว ตรุโณ โหติ ชวสมฺปโนฺน, ตาวสฺส นานารสํ ขาทนํ ททนฺติ, ชิณฺณํ นิโพฺภคํ ตโต อปเนนฺติ, อนฺติมวเย ตํ วตฺตํ น ลภติ, คาวีหิ สทฺธิํ อฎวิยํ สุกฺขติณานิ ขาทโนฺต จรติฯ ยถา โส อโสฺส, เอวํ ชิณฺณกาเล วิลุตฺตสพฺพธนตฺตา นิโพฺภโค มาทิโสปิ พาลกานํ ปิตา เถโร ปรฆเรสุ ภิกฺขติฯ</p>


<p>ติ นิปาโตฯ อิทํ วุตฺตํ โหติ – เย มม ปุตฺตา อนสฺสวา อปฺปติสฺสา อวสวตฺติโน, เตหิ ทโณฺฑว กิร เสโยฺย สุนฺทรตโรติฯ อิทานิสฺส เสยฺยภาวํ ทเสฺสตุํ นฺติอาทิ วุตฺตํฯ</p>


<p>ติ อคฺคโต โหติ, ตํ ปุรโต กตฺวา คนฺตุํ สุขํ โหตีติ อโตฺถ ฯ ติ อุทกํ โอตรณกาเล คมฺภีเร อุทเก ปติฎฺฐํ ลภติฯ</p>


<p>ติ อุคฺคณฺหิตฺวา วา วาจุคฺคตา กตฺวาฯ ติ ตถารูเป พฺราหฺมณานํ สมาคมทิวเส สพฺพาลงฺการปฎิมณฺฑิเตสุ ปุเตฺตสุ ตํ สภํ โอคาเหตฺวา พฺราหฺมณานํ มเชฺฌ มหารเห อาสเน นิสิเนฺนสุฯ ติ ‘อยํ เม กาโล’ติ สภาย มเชฺฌ ปวิสิตฺวา หตฺถํ อุกฺขิปิตฺวา , ‘‘โภ อหํ ตุมฺหากํ คาถา ภาสิตุกาโม, ภาสิเต สุณิสฺสถา’’ติ วตฺวา – ‘‘ภาส, พฺราหฺมณ, สุโณมา’’ติ วุโตฺต ฐิตโกว อภาสิฯ ‘‘เตน จ สมเยน มนุสฺสานํ วตฺตํ โหติ โย มาตาปิตูนํ สนฺตกํ ขาทโนฺต มาตาปิตโร น โปเสติ, โส มาเรตโพฺพ’’ติฯ ตสฺมา เต พฺราหฺมณปุตฺตา ปิตุปาเทสุ นิปติตฺวา ‘‘ชีวิตํ โน ตาต, เทหี’’ติ ยาจิํสุฯ โส ปิตุหทยสฺส ปุตฺตานํ มุทุตฺตา ‘‘มา เม, โภ, พาลเก วินาสยิตฺถ, โปสิสฺสนฺติ ม’’นฺติ อาหฯ</p>


<p>อถสฺส  ปุเตฺต มนุสฺสา อาหํสุ – ‘‘สเจ, โภ, อชฺช ปฎฺฐาย ปิตรํ น สมฺมา ปฎิชคฺคิสฺสถ, ฆาเตสฺสาม โว’’ติฯ เต ภีตา ฆรํ เนตฺวา ปฎิชคฺคิํสุฯ ตํ ทเสฺสตุํ นฺติอาทิ วุตฺตํฯ ตตฺถ ติ ปีเฐ นิสีทาเปตฺวา สยํ อุกฺขิปิตฺวา นยิํสุฯ ติ สรีรํ เตเลน อพฺภญฺชิตฺวา อุพฺพเฎฺฎตฺวา คนฺธจุณฺณาทีหิ นฺหาเปสุํฯ พฺราหฺมณิโยปิ ปโกฺกสาเปตฺวา, ‘‘อชฺช ปฎฺฐาย อมฺหากํ ปิตรํ สมฺมา ปฎิชคฺคถฯ สเจ ปมาทํ อาปชฺชิสฺสถ, ฆรโต โว นิกฺกฑฺฒิสฺสามา’’ติ วตฺวา, ปณีตโภชนํ โภเชสุํฯ</p>


<p>พฺราหฺมโณ สุโภชนญฺจ สุขเสยฺยญฺจ อาคมฺม กติปาหจฺจเยน สญฺชาตพโล ปีณิตินฺทฺริโย อตฺตภาวํ โอโลเกตฺวา, ‘‘อยํ เม สมฺปตฺติ สมณํ โคตมํ นิสฺสาย ลทฺธา’’ติ ปณฺณาการํ อาทาย ภควโต สนฺติกํ อคมาสิฯ ตํ ทเสฺสตุํ ติอาทิ วุตฺตํฯ ตตฺถ ติ ทุสฺสยุคํ ปาทมูเล ฐเปตฺวา เอตํ อโวจฯ สรณคมนาวสาเน จาปิ ภควนฺตํ เอวมาห – ‘‘โภ โคตม, มยฺหํ ปุเตฺตหิ จตฺตาริ ธุรภตฺตานิ ทินฺนานิ , ตโต อหํ เทฺว ตุมฺหากํ ทมฺมิ, เทฺว สยํ ปริภุญฺชิสฺสามี’’ติฯ กลฺยาณํ, พฺราหฺมณ, ปาฎิเยกฺกํ ปน มา นิยฺยาเทหิ, อมฺหากํ รุจฺจนฎฺฐานเมว คมิสฺสามาติฯ ‘‘เอวํ, โภ’’ติ โข พฺราหฺมโณ ภควนฺตํ วนฺทิตฺวา ฆรํ คนฺตฺวา ปุเตฺต อามเนฺตสิ ‘‘ตาตา, สมโณ โคตโม มยฺหํ สหาโย, ตสฺส เทฺว ธุรภตฺตานิ ทินฺนานิ, ตุเมฺห ตสฺมิํ สมฺปเตฺต มา ปมชฺชถา’’ติฯ สาธุ, ตาตาติฯ ปุนทิวเส ภควา ปุพฺพณฺหสมเย ปตฺตจีวรํ อาทาย เชฎฺฐปุตฺตสฺส นิเวสนทฺวารํ คโตฯ โส สตฺถารํ ทิสฺวาว หตฺถโต ปตฺตํ คเหตฺวา ฆรํ ปเวเสตฺวา มหารเห ปลฺลเงฺก นิสีทาเปตฺวา ปณีตโภชนมทาสิฯ สตฺถา ปุนทิวเส อิตรสฺส, ปุนทิวเส อิตรสฺสาติ ปฎิปาฎิยา สเพฺพสํ ฆรานิ อคมาสิฯ สเพฺพ ตเถว สกฺการํ อกํสุฯ</p>


<p>อเถกทิวสํ  เชฎฺฐปุตฺตสฺส ฆเร มงฺคลํ ปจฺจุปฎฺฐิตํฯ โส ปิตรํ อาห – ‘‘ตาต, กสฺส มงฺคลํ เทมา’’ติฯ อเมฺห อญฺญํ น ชานาม? นนุ สมโณ โคตโม มยฺหํ สหาโยติ? เตน หิ ตุเมฺห ปญฺจหิ ภิกฺขุสเตหิ สทฺธิํ สฺวาตนาย สมณํ โคตมํ นิมเนฺตถาติฯ พฺราหฺมโณ ตถา อกาสิ ฯ ภควา อธิวาเสตฺวา ปุนทิวเส ภิกฺขุสงฺฆปริวุโต ตสฺส เคหทฺวารํ อคมาสิฯ โส หริตุปลิตฺตํ สพฺพาลงฺการปฎิมณฺฑิตํ เคหํ สตฺถารํ ปเวเสตฺวา พุทฺธปฺปมุขํ ภิกฺขุสงฺฆํ ปญฺญตฺตาสเนสุ นิสีทาเปตฺวา อโปฺปทกปายาสเญฺจว ขชฺชกวิกติญฺจ อทาสิฯ อนฺตรภตฺตสฺมิํเยว พฺราหฺมณสฺส จตฺตาโรปิ ปุตฺตา สตฺถุ สนฺติเก นิสีทิตฺวา อาหํสุ – ‘‘โภ โคตม, มยํ อมฺหากํ ปิตรํ ปฎิชคฺคาม นปฺปมชฺชาม, ปสฺสถสฺส อตฺตภาว’’นฺติฯ สตฺถา ‘‘กลฺยาณํ โว กตํ, มาตาปิตุโปสกํ นาม โปราณกปณฺฑิตานํ อาจิณฺณเมวา’’ติ วตฺวา มหานาคชาตกํ (ชา. ๑.๑๑.๑ อาทโย; จริยา. ๒.๑ อาทโย) นาม กเถตฺวา, จตฺตาริ สจฺจานิ ทีเปตฺวา ธมฺมํ เทเสสิฯ เทสนาปริโยสาเน พฺราหฺมโณ สทฺธิํ จตูหิ ปุเตฺตหิ จตูหิ จ สุณฺหาหิ เทสนานุสาเรน ญาณํ เปเสตฺวา โสตาปตฺติผเล ปติฎฺฐิโตฯ ตโต ปฎฺฐาย สตฺถา น สพฺพกาลํ เตสํ เคหํ อคมาสีติฯ จตุตฺถํฯ</p>


<h3>๕. มานตฺถทฺธสุตฺตวณฺณนา</h3>
<p> ปญฺจเม  ติ วาตภริตภสฺตา วิย มาเนน ถโทฺธฯ นฺติ สิปฺปุคฺคหณกาเล อาจริโย อนภิวาเทนฺตสฺส สิปฺปํ น เทติ, อญฺญสฺมิํ ปน กาเล ตํ น อภิวาเทติ, อตฺถิภาวมฺปิสฺส น ชานาติฯ ติ เอวํ กิรสฺส อโหสิ – ‘‘ยสฺมา อยํ สมโณ มาทิเส ชาติสมฺปนฺนพฺราหฺมเณ สมฺปเตฺต ปฎิสนฺถารมตฺตมฺปิ น กโรติ, ตสฺมา น กิญฺจิ ชานาตี’’ติฯ</p>


<p>ติ อภูตปุพฺพาย ตุฎฺฐิยา สมนฺนาคตาฯ ติ เกสุ ภเวยฺยฯ ติ เก อสฺส ปุคฺคลสฺสฯ ติ อปจิติํ ทเสฺสตุํ ยุตฺตา ภเวยฺยุํฯ ติ อิมาย คาถาย เทสนากุสลตฺตา อตฺตานํ อโนฺตกตฺวา ปูชเนยฺยํ ทเสฺสติฯ ปญฺจมํฯ</p>


<h3>๖. ปจฺจนีกสุตฺตวณฺณนา</h3>
<p> ฉเฎฺฐ  ‘‘สพฺพํ เสต’’นฺติ วุเตฺต ‘‘สพฺพํ กณฺห’’นฺติอาทินา นเยน ปจฺจนีกํ กโรนฺตเสฺสวสฺส สาตํ สุขํ โหตีติ ฯ   นฺติ โย กรณุตฺตริยลกฺขณํ สารมฺภํ วิเนตฺวา สุณาตีติ อโตฺถฯ ฉฎฺฐํฯ</p>


<h3>๗. นวกมฺมิกสุตฺตวณฺณนา</h3>
<p> สตฺตเม ติ โส กิร อรเญฺญ รุกฺขํ ฉินฺทาเปตฺวา ตเตฺถว ปาสาทกูฎาคาราทีนิ โยเชตฺวา นครํ อาหริตฺวา วิกฺกิณาติ, อิติ นวกมฺมํ นิสฺสาย ชีวตีติ นวกมฺมิโก, โคเตฺตน ภารทฺวาโชติ ติ ฉพฺพณฺณรสฺมิโย วิสฺสเชฺชตฺวา นิสินฺนํ ภควนฺตํ ทิสฺวาน อสฺส เอตํ อโหสิฯ นฺติ อิมสฺมิํ วนสเณฺฑฯ นฺติ มยฺหํ กิเลสวนํ อุจฺฉินฺนมูลํฯ ติ นิกฺกิเลสวโนฯ ติ เอกโก อภิรมามิฯ ติ ปนฺตเสนาสเนสุ เจว ภาวนาย จ อุกฺกณฺฐิตํ ชหิตฺวาฯ สตฺตมํฯ</p>


<h3>๘. กฎฺฐหารสุตฺตวณฺณนา</h3>
<p> อฎฺฐเม  ติ เวยฺยาวจฺจํ กตฺวา สิปฺปุคฺคณฺหนกา ธมฺมเนฺตวาสิกาฯ นฺติ ฉพฺพณฺณรสฺมิโย วิสฺสเชฺชตฺวา นิสินฺนํฯ ติ คมฺภีรสภาเวฯ</p>


<p>ติ ตตฺรฎฺฐกสวิญฺญาณกอวิญฺญาณกเภรเวหิ พหุเภรเวฯ ติ อนุปวิสิตฺวาฯ ติอาทีนิ กายวิเสสนานิ, เอวรูเปน กาเยนาติ อโตฺถฯ ติ อติสุนฺทรํ วต ฌานํ ฌายสีติ วทติฯ</p>


<p>ติ วนํ อวสฺสิโต พุทฺธมุนิฯ นฺติ อิทํ ตุมฺหากํ เอวํ วเน นิสินฺนการณํ มยฺหํ อเจฺฉรรูปํ ปฎิภาติฯ ติ ตุฎฺฐจิโตฺตฯ ติ วนมฺหิ วสิฯ</p>


<p>นฺติ  มญฺญามิ อหํฯ นฺติ โลกาธิปติมหาพฺรหฺมุนา สหภาวํฯ ติ อิจฺฉมาโนฯ นฺติ อิทํ พฺรหฺมโลกเมว สนฺธายาหฯ ติ อหํ ตาว พฺรหฺมโลกํ อากงฺขมาโนติ มญฺญามิฯ ยทิ เอวํ น โหติ, อถ เม อาจิกฺข, กสฺมา ภวนฺติ? ปุจฺฉติฯ ติ เสฎฺฐปตฺติยา ฯ อิธ อิทํ ตโป กสฺมา กโรสีติ อปเรนปิ อากาเรน ปุจฺฉติฯ</p>


<p>ติ ตณฺหาฯ ติ อภินนฺทนวเสน ตณฺหาว วุตฺตาฯ ติ อเนกสภาเวสุ อารมฺมเณสุฯ ติ นานปฺปการา ตณฺหา เสสกิเลสา วาฯ ติ นิจฺจกาลํ อวสฺสิตาฯ ติ อวิชฺชามูลา หุตฺวา ชาตาฯ ติ ตณฺหาว ‘‘อิทมฺปิ มยฺหํ, อิทมฺปิ มยฺห’’นฺติ ปชปฺปาปนวเสน ปชปฺปิตา นามาติ วุตฺตาฯ ติ สพฺพา ตณฺหา มยา อคฺคมเคฺคน วิคตนฺตา นิรนฺตา กตาฯ ติ สทฺธิํ อญฺญาณมูเลนฯ</p>


<p>ติ อนุปคมโนฯ ติ อิมินา สพฺพญฺญุตญฺญาณํ ทีเปติฯ นฺติ อรหตฺตํ สนฺธายาหฯ นฺติ เสฎฺฐํ ฯ ติ ทฺวีหิ ฌาเนหิ ฌายามิฯ ติ วิคตสารโชฺชฯ อฎฺฐมํฯ</p>


<h3>๙. มาตุโปสกสุตฺตวณฺณนา</h3>
<p> นวเม ติ อิโต ปฎิคนฺตฺวาฯ นวมํฯ</p>


<h3>๑๐. ภิกฺขกสุตฺตวณฺณนา</h3>
<p> ทสเม ติ อิมสฺมิํ ภิกฺขุภาเวฯ นฺติ ทุคฺคนฺธํ อกุสลธมฺมํฯ ติ อคฺคมเคฺคน ชหิตฺวาฯ ติ ญาเณนฯ ติ โส เว ภินฺนกิเลสตฺตา ภิกฺขุ นาม วุจฺจติฯ ทสมํฯ</p>


<h3>๑๑. สงฺคารวสุตฺตวณฺณนา</h3>
<p> เอกาทสเม  ติ อิจฺฉติ ปเตฺถติฯ ติ อายาจมาโน อาหฯ เถรสฺส กิเรส คิหิสหาโย, ตสฺมา เถโร ‘‘อยํ วราโก มํ สหายํ ลภิตฺวาปิ มิจฺฉาทิฎฺฐิํ คเหตฺวา มา อปายปูรโก อโหสี’’ติ อายาจติฯ อปิเจส มหาปริวาโร, ตสฺมิํ  ปสเนฺน ปญฺจกุลสตานิ อนุวตฺติสฺสนฺตีติ มญฺญมาโนปิ อายาจติฯ นฺติ อตฺถานิสํสํ อตฺถการณํฯ นฺติ ปาณาติปาตาทิอกุสลํฯ ติ คลปฺปมาณํ อุทกํ โอตริตฺวา ปวาเหมิ ปลาเปมิฯ ติ คาถา วุตฺตตฺถาวฯ เอกาทสมํฯ</p>


<h3>๑๒. โขมทุสฺสสุตฺตวณฺณนา</h3>
<p> ทฺวาทสเม ติ โขมทุสฺสานํ อุสฺสนฺนตฺตา เอวํลทฺธนามํฯ นฺติ สาลายํฯ ติ ผุสิตานิ มุญฺจติ วสฺสติฯ สตฺถา กิร ตํ สภํ อุปสงฺกมิตุกาโม – ‘‘มยิ เอวเมวํ อุปสงฺกมเนฺต อผาสุกธาตุกํ โหติ, เอกํ การณํ ปฎิจฺจ อุปสงฺกมิสฺสามี’’ติ อธิฎฺฐานวเสน วุฎฺฐิํ อุปฺปาเทสิฯ นฺติ สุขนิสิเนฺน กิร อสญฺจาเลตฺวา เอกปเสฺสน ปวิสนํ เตสํ สภาธโมฺม  นาม, น มหาชนํ จาเลตฺวา อุชุกเมว ปวิสนํฯ ภควา จ อุชุกเมว อาคจฺฉติ, เตน เต กุปิตา ภควนฺตํ หีเฬนฺตา ‘‘เก จ มุณฺฑกา สมณกา, เก จ สภาธมฺมํ ชานิสฺสนฺตี’’ติ อาหํสุฯ ติ ปณฺฑิตา สปฺปุริสาฯ ติ เอเต ราคาทโย ชหิตฺวา ราคาทิวินยาย ธมฺมํ ภณนฺติ, ตสฺมา เต สโนฺต นามาติฯ ทฺวาทสมํฯ</p>

</p>

</p>


<p>สํยุตฺตนิกาย-อฎฺฐกถาย</p>

</p>





