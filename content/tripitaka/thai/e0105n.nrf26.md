<h1>วิมุตฺติมคฺคปกรณํ</h1>
<p>โก โส  นาม? วิสุทฺธิมโคฺค วิย สีลสมาธิปญฺญานํ วิสุํ วิสุํ วิภชิตฺวา ทีปโก เอโก ปฎิปตฺติคโนฺถฯ ตตฺถ หิ –</p>


<p>
‘‘สีลํ สมาธิ ปญฺญา จ, วิมุตฺติ จ อนุตฺตรา;  
  
อนุพุทฺธา อิเม ธมฺมา, โคตเมน ยสสฺสินา’’ติ  
ที. นิ. ๒.๑๘๖; อ. นิ. ๔.๑  
–  
</p>
  
<p>อิมํ  คาถํ ปฐมํ ทเสฺสตฺวา ตทตฺถวณฺณนาวเสน สีลสมาธิปญฺญาวิมุตฺติโย วิสุํ วิสุํ วิภชิตฺวา ทีปิตาฯ โส ปน คโนฺถ อิทานิ เยว ทิโฎฺฐ, จินภาสาย จ ปริวตฺติโต (๑๐๔๘-พุ-ว)  นาม ภิกฺขุนาฯ เกน ปน โส กุโต จ ตตฺถ อานีโตติ น ปากฎเมตํฯ ตสฺส ปน สงฺฆปาลสฺส อาจริโย  นาม มหายานิโก ภิกฺขุ มชฺฌิมอินฺทิยเทสิโก, โส อินฺทิยรฎฺฐโต จินรฎฺฐํ คจฺฉโนฺต ปฐมํ สีหฬทีปํ คนฺตฺวา ตโต (๙๗๘-พุ-ว) จินรฎฺฐํ คโตฯ ตทา โส เตน อานีโต ภเวยฺย ฯ</p>


<p>ตสฺมิญฺหิ วิมุตฺติมเคฺค ปุพฺพาจิณฺณนิทานทสฺสนํ ธาตุนิทานทสฺสนญฺจ ยเถว วิสุทฺธิมเคฺค เอกเจฺจวาโท, ตเถวาคตํฯ โทสนิทานทสฺสเน ปน ‘‘เสมฺหาธิโก ราคจริโต,  วาตาธิโก โมหจริโตฯ เสมฺหาธิโก วา โมหจริโต, วาตาธิโก ราคจริโต’’ติ ติณฺณมฺปิ ราคโทสโมหานํ โทสนิยโม วุโตฺตฯ อาจริยพุทฺธโฆเสน ทิฎฺฐวิมุตฺติมคฺคโปตฺถเก ปน ‘‘ปิตฺตาธิโก โทสจริโต’’ติ ปาโฐ อูโน ภเวยฺยฯ</p>


<p>อญฺญานิปิ พหูนิ วิสุทฺธิมเคฺค ปฎิกฺขิตฺตานิ ตตฺถ วิมุตฺติมเคฺค คเหตพฺพภาเวน ทิสฺสนฺติฯ กถํ?</p>


<p> (๑, ๘-ปิเฎฺฐ) ‘‘อเญฺญ ปน สิรโฎฺฐ สีลโตฺถ, สีตลโตฺถ สีลโตฺถติ เอวมาทินาปิ นเยเนตฺถ อตฺถํ วณฺณยนฺตี’’ติ ปฎิกฺขิโตฺต อโตฺถปิ ตตฺถ คเหตพฺพภาเวน ทิสฺสติฯ</p>


<p>ตถา  (๑, ๗๘-ปิเฎฺฐ) ‘‘เยสมฺปิ กุสลตฺติกวินิมุตฺตํ ธุตงฺคํ, เตสํ อตฺถโต ธุตงฺคเมว นตฺถิ, อสนฺตํ กสฺส ธุนนโต ธุตงฺคํ นาม ภวิสฺสติ, ธุตคุเณ สมาทาย วตฺตตีติ วจนวิโรโธปิ จ เนสํ อาปชฺชติ, ตสฺมา ตํ น คเหตพฺพ’’นฺติ ปฎิกฺขิตฺตํ มฺปิ ตตฺถ ทิสฺสติฯ มหาฎีกายํ (๑-๑๐๔) ปน ‘‘เยสนฺติ  สนฺธายาห, เต หิ ธุตงฺคํ นาม ปญฺญตฺตีติ วทนฺตี’’ติ วณฺณิตํฯ</p>


<p>ตถา  (๑, ๑๔๔) ‘‘ปฎิปทาวิสุทฺธิ นาม สสมฺภาริโก อุปจาโร, อุเปกฺขานุพฺรูหนา นาม อปฺปนา, สมฺปหํสนา นาม  ปจฺจเวกฺขณาติ เอวเมเก วณฺณยนฺตี’’ติอาทินา ปฎิกฺขิตฺตเอเกวาโทปิ ตตฺถ ทิสฺสติฯ มหาฎีกายํ (๑, ๑๗๒) ปน ‘‘เอเกติ อภยคิริวาสิโน’’ติ วณฺณิตํฯ</p>


<p>ตถา  (๒, ๘๐-ปิเฎฺฐ) ‘‘พลรูปํ สมฺภวรูปํ ชาติรูปํ โรครูปํ เอกจฺจานํ มเตน มิทฺธรูป’’นฺติ เอวํ อญฺญานิปิ รูปานิ อาหริตฺวา โปราณฎฺฐกถายํ เตสํ ปฎิกฺขิตฺตภาโว ปกาสิโตฯ มหาฎีกายํ ‘‘เอกจฺจานนฺติ อภยคิริวาสีน’’นฺติ วณฺณิตํฯ เตสุ ชาติรูปํ มิทฺธรูปญฺจ  ทสฺสิตํฯ น เกวลํ ทสฺสนมตฺตเมว, อถ โข มิทฺธรูปสฺส อตฺถิภาโวปิ ‘‘มิทฺธํ นาม ติวิธํ อาหารชํ อุตุชํ จิตฺตชญฺจาติฯ เตสุ  โหติ, เสสา ปน เทฺว อรหโตปิ ภเวยฺยุ’’นฺติอาทินา สาธิโตฯ</p>


<p>เอตฺตาวตา จ วิมุตฺติมเคฺค วิสุทฺธิมเคฺคน อสมานตฺถานํ วุตฺตภาโว จ อภยคิริวาสีหิ ตสฺส คนฺถสฺส ปฎิคฺคหิตภาโว จ สกฺกา ญาตุํฯ อญฺญานิปิ ปน อีทิสานิ อสมานวจนานิ พหูนิ ตตฺถ สํวิชฺชนฺติเยว, ตานิ ปน สพฺพานิ น สกฺกา อิธ ทเสฺสตุํฯ</p>


<p>เยภุเยฺยน ปนสฺส กรณปฺปกาโร วิสุทฺธิมคฺคสฺส วิย โหติฯ ยา ยา หิ ปาฬิ อภิธมฺมวิภงฺคโต วา ปฎิสมฺภิทามคฺคโต วา อญฺญสุตฺตเนฺตหิ วา อาเนตฺวา สาธกภาเวน วิสุทฺธิมเคฺค ทสฺสิยติ, ตตฺถปิ สา สา ปาฬิ เยภุเยฺยน ทิสฺสเตวฯ ตาสุ กญฺจิมตฺตํ อุทฺธริตฺวา อนุมินนตฺถาย ทสฺสยิสฺสามฯ</p>


<p>ยา วิสุทฺธิมเคฺค (๑, ๔๗-ปิเฎฺฐ) ‘‘ปญฺจ สีลานิ ปาณาติปาตสฺส ปหานํ สีล’’นฺติอาทิกา ปฎิสมฺภิทามคฺคปาฬิ ทสฺสิตา, สา วิมุตฺติมเคฺคปิ ทิสฺสเตวฯ</p>


<p>ยญฺจ วิสุทฺธิมเคฺค (๑, ๑๓๗-ปิเฎฺฐ) ‘‘สมาธิ กามจฺฉนฺทสฺส ปฎิปโกฺข…เป.… วิจาโร วิจิกิจฺฉายา’’ติ วจนํ  วุตฺตนฺติ ทสฺสิตํ, ตญฺจ ตตฺถปิ ตเถว ทเสฺสตฺวา  วุตฺต’’นฺติ นิทฺทิฎฺฐํฯ ติ นามญฺจ เปฎโกปเทสเมว สนฺธาย วุตฺตํ ภเวยฺยฯ ตตฺถ หิ วิวิเจฺจว กาเมหีติ ปาฐสํวณฺณนายํ ‘‘อโลภสฺส ปาริปูริยา กาเมหิ วิเวโก สมฺปชฺชติ, อโทสสฺสฯ อโมหสฺส ปาริปูริยา อกุสเลหิ ธเมฺมหิ วิเวโก  สมฺปชฺชตี’’ติ ปาฐสฺส ติเปฎเก วุตฺตภาโว ทสฺสิโตฯ โส จ ปาโฐ เปฎโกปเทเส (๒๖๒-ปิเฎฺฐ) ‘‘ตตฺถ อโลภสฺส ปาริปูริยา วิวิโตฺต โหติ กาเมหี’’ติอาทินา ทิสฺสติฯ</p>


<p>ยถา จ วิสุทฺธิมเคฺค (๑, ๒๕๘-ปิเฎฺฐ) ‘‘อยมฺปิ โข ภิกฺขเว อานาปานสฺสติสมาธิ ภาวิโต’’ติอาทิกา ปาฬิ มหาวคฺคสํยุตฺตกโต อาเนตฺวา ทสฺสิตา, ตเถว ตตฺถปิฯ</p>


<p>ยถา จ วิสุทฺธิมเคฺค (๑, ๒๗๒-ปิเฎฺฐ) ‘‘อสฺสาสาทิมชฺฌปริโยสานํ สติยา อนุคจฺฉโต’’ติอาทิ ปาฬิ จ (๑, ๒๗๓-ปิเฎฺฐ) กกจูปมปาฬิ จ ปฎิสมฺภิทามคฺคโต อาเนตฺวา ทสฺสิตา, ตเถว ตตฺถปิฯ</p>


<p>ยถา จ วิสุทฺธิมเคฺค (๒, ๖๙-ปิเฎฺฐ) ‘‘กตมา จินฺตามยา ปญฺญา’’ติอาทิกา จ ปาฬิ ‘‘ตตฺถ กตมํ อายโกสลฺล’’นฺติอาทิกา จ ปาฬิ (๒, ๗๑-ปิเฎฺฐ) ‘‘ทุเกฺข ญาณํ อตฺถปฎิสมฺภิทา’’ติอาทิกา จ ปาฬิ อภิธมฺมวิภงฺคโต อาเนตฺวา ทสฺสิตา, ตเถว ตตฺถปิฯ สพฺพาปิ จ ตตฺถ วุตฺตา เอกวิธทุวิธาทิปญฺญาปเภทกถา วิสุทฺธิมเคฺค วุตฺตกถาย เยภุเยฺยน สมานาเยวฯ</p>


<p>
‘‘เยน จกฺขุปสาเทน, รูปานิ มนุปสฺสติ;  
  
ปริตฺตํ สุขุมํ เอตํ, อูกาสิรสมูปม’’นฺติ  
วิสุทฺธิ. ๒.๔๓๖; ธ. ส. อฎฺฐ. ๕๙๖  
–  
</p>
  
<p>อยมฺปิ คาถา วิมุตฺติมเคฺคปิ อายสฺมตา สาริปุตฺตเตฺถเรน ภาสิตภาเวเนว ทสฺสิตาฯ นฺติ ปทํ ปน นฺติ ตตฺถ ทิสฺสติ, ตญฺจ ปรมฺปรเลขกานํ ปมาทเลขมตฺตเมว สิยาฯ</p>


<p>จตูสุ สเจฺจสุ วิสุทฺธิมเคฺค วิย วจนตฺถโต ลกฺขณโต อนูนาธิกโต กมโต อโนฺตคธานํ ปเภทโต อุปมาโต จ วินิจฺฉโย ทสฺสิโต, โส จ เยภุเยฺยน วิสุทฺธิมเคฺคน  สมาโนเยวฯ</p>


<p>ยถา จ วิสุทฺธิมเคฺค (๒, ๒๔๒-๒๔๕) สมฺมสนญาณกถายํ ปญฺจนฺนํ ขนฺธานํ อตีตาทิเอกาทสวิเธน จ อนิจฺจาทิลกฺขณตฺตเยน จ วิสุํ วิสุํ สมฺมสนนโย ทสฺสิโต, ตเถว ตตฺถปิฯ จกฺขาทิชรามรณปริโยสาเนสุ ปน ธเมฺมสุ ธมฺมวิจารปริโยสานานํ สฎฺฐิยา เอว ธมฺมานํ อนิจฺจาทิลกฺขณตฺตเยน สมฺมสนนโย ตตฺถ ทสฺสิโตฯ</p>


<p>วิสุทฺธิมเคฺค  ปน ทิฎฺฐิวิสุทฺธินิเทฺทเส (๒, ๒๓๐-๒๓๒-ปิเฎฺฐสุ) วุตฺตา ‘‘ยมกํ นามรูปญฺจ…เป.… อุโภ ภิชฺชนฺติ ปจฺจยา’’ติ คาถา จ, ‘‘น จกฺขุโต ชายเร’’ติอาทิกา ฉ คาถาโย จ, ‘‘น สเกน พเลน ชายเร’’ติอาทิกา ฉ คาถาโย จ วิมุตฺติมเคฺค ภงฺคานุปสฺสนาญาณกถายํ ทสฺสิตาฯ ตาสุ อปฺปมตฺตโกเยว ปาฐเภโท ทิสฺสติฯ</p>


<p>วิสุทฺธิมเคฺค (๒, ๒๖๑-๒-ปิเฎฺฐสุ) อรูปสตฺตเกสุ อริยวํสกถานเยน วุโตฺต กลาปโต จ ยมกโต จ สมฺมสนนโย วิมุตฺติมเคฺค เอเตฺถว ภงฺคานุปสฺสนาญาณกถายํ ทสฺสิโตฯ</p>


<p>วิมุตฺติมเคฺค พุทฺธานุสฺสติกถายํ โลกวิทูติ ปทสฺส อตฺถวณฺณนายํ สตฺตโลกสงฺขารโลกวเสน  ทสฺสิตา, น ปน โอกาสโลโก ยถา วิสุทฺธิมเคฺค (๑, ๑๙๙-๒๐๐-ปิเฎฺฐสุ)ฯ</p>


<p>เอตฺตาวตา จ วิมุตฺติมโคฺค นาม คโนฺถ กีทิโสติ สกฺกา อนุมินิตุํฯ โส ปน ยถา น มหาวิหารวาสีนํ คโนฺถ โหติ, เอวํ มหายานิกานมฺปิ น โหติเยว เถรวาทปิฎกเมว นิสฺสาย กตภาวโตฯ ยสฺมา ปน ตตฺถ น กิญฺจิปิ สีหฬทีปิกํ นามํ วา เถรวาโท วา ทิสฺสติ, ตสฺมา โส สีหฬทีเป กตคโนฺถปิ น โหติฯ อินฺทิยรฎฺฐิกํ ปน นามญฺจ โวหาโร จ ตตฺถ พหูสุ ฐาเนสุ ทิสฺสติ, ตสฺมา อินฺทิยรเฎฺฐ กตคโนฺถว ภเวยฺยฯ ยสฺมา จสฺส เปฎโกปเทสํ นิสฺสิตภาโว พหูสุ ฐาเนสุ ทิสฺสติ, วิเสสโต ปน มิทฺธรูปสฺส อตฺถิภาโว จ, อรหโตปิ ตสฺส อตฺถิภาโว จ ตเมว นิสฺสาย ทสฺสียติ,  จ เปฎเกติ ปทสฺส  อตฺถวณฺณนายํ ‘‘สุตฺตนฺตปิฎกตฺถาย อฎฺฐกถา เปฎกํ  คโนฺถ’’ติ วณฺณิโตฯ ตสฺมา เอโส วิมุตฺติมโคฺค มหิสาสกนิกายิเกน กโต ภเวยฺยาติ อมฺหากํ มติฯ</p>





