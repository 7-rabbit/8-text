<h1>๒๐. วีสติโม ปริเจฺฉโท</h1>
<h3>มคฺคามคฺคญาณทสฺสนวิสุทฺธินิเทฺทสวณฺณนา</h3>
<p> อิทานิ กงฺขาวิตรณวิสุทฺธิยา อนนฺตรํ อุทฺทิฎฺฐาย มคฺคามคฺคญาณทสฺสนวิสุทฺธิยา นิเทฺทสกฺกโม อนุปฺปโตฺต, สา ปน ยสฺมา โอภาสาทิอุปกฺกิเลสสมฺภเว สติ โหติ, โอภาสาทโย จ อุทยพฺพยญาเณ สมฺภวนฺติ, อุทยพฺพยญาณญฺจ ติลกฺขณวิปสฺสนาย สติ อุปฺปชฺชติ, ตสฺส จ กลาปสมฺมสนํ อาทิฯ ตญฺหิ อตีตาทิเภทภินฺนานํ ธมฺมานํ สงฺขิปิตฺวา ววตฺถานวเสน ปวตฺตนโต อาทิกมฺมิกสฺส สุกรสมฺมสนํ, ตสฺมา ปฐมํ ตเตฺถว อภิโยคํ กโรเนฺตน กมโต ตํ สมฺปาเทตพฺพนฺติ ทเสฺสตุํ ติอาทิ อารทฺธํฯ อถ วา ทฺวินฺนํ วิสุทฺธีนมนฺตเร กลาปสมฺมสนํ โหติ, ตญฺจ โข ทฺวีสุ เอกาย วิสุทฺธิยา สงฺคเหตพฺพํ, มคฺคามคฺคญาณสฺส จ อาทิภูตตฺตา ตเตฺถวสฺส สงฺคโห ยุโตฺตติ เอเตฺถว นํ สงฺคหิตุกามตาย วุตฺตํ ติอาทิฯ เกจิ ปน กลาปสมฺมสนํ นาม เอกวิสุทฺธิยมฺปิ น อโนฺตคธนฺติ ตํ อนามสิตฺวาว วิปสฺสนาจารํ วเณฺณนฺติฯ ติ อตีตาทิเภทภินฺนานํ  ธมฺมานํ สงฺขิปิตฺวา ววตฺถานวเสน กลาปโต, กลาปานํ วา สมฺมสเนน มคฺคามคฺคญาณทสฺสนวิปสฺสนาย ฯ อถ วา  ภุมฺมเตฺถ กรณนิเทฺทสวเสน กลาปสมฺมสเน โยโค กรณีโยติ อโตฺถฯ ‘‘กลาปสมฺมสเนเนว โยโค กรณีโย’’ติ วตฺวาปิ ตํ ปน  (วิสุทฺธิ. ๒.๖๙๒) คเหตพฺพนฺติ คนฺถวิตฺถารปริหารตฺถํ อิธ น ทสฺสิตนฺติฯ</p>


<p> ติ สนฺตติปจฺจุปฺปนฺนสฺส, ขณปจฺจุปฺปนฺนสฺส วาฯ อาทิโต ปน ขณปจฺจุปฺปนฺนสฺส อุทยวยํ ทุปฺปริคฺคหํ, ตสฺมา สนฺตติปจฺจุปฺปนฺนวเสน ปฐมํ อุทยพฺพยานุปสฺสนํ กาตพฺพํฯ ติ ทฺวินฺนํ ปจฺจุปฺปนฺนานํ วเสน ปฐมาภินิพฺพตฺติ จ ขณนิพฺพตฺติ จฯ ติ วินาโสฯ</p>


<p> นฺติ ยา อุทยสฺส จ วยสฺส จ อนุปสฺสนา, สา ญาณนฺติ  สมฺมาสมฺพุเทฺธน เทสิตํฯ ตตฺรายํ ปาฬิ –</p>

</p>


<p>เอตฺถ ปน อุทยทสฺสนํ ยาวเทว ขยทสฺสนนฺติ วยทสฺสนสฺส ปธานตํ ทเสฺสตุํ ‘‘วิปริณามานุปสฺสเน ปญฺญา’’ติ วตฺวา ตํ ปน วยทสฺสนํ อุทยทสฺสนปุพฺพกนฺติ วุตฺตํ ‘‘อุทยพฺพยานุปสฺสเน ญาณ’’นฺติฯ</p>


<p>   ติ ชนนโต ปุเพฺพ อนุปฺปนฺนสฺสาติ วุตฺตํ โหติฯ  ยโต อาคเจฺฉยฺย อุปฺปชฺชมานํ อลทฺธตฺตภาวสฺส สเพฺพน สพฺพํ อวิชฺชมานตฺตาฯ เตนาห ติอาทิฯ ยถา อนาคเต อทฺธาเน อิเม ธมฺมา สเพฺพน สพฺพํ นตฺถิ, เอวํ อตีเตปิ อทฺธานนฺติ ทเสฺสโนฺต ติอาทิํ วตฺวา อวิชฺชมานานํเยว รูปารูปธมฺมานํ เหตุปจฺจยสมวาเย อุปฺปาโท, อุปฺปชฺชิตฺวา จ สพฺพโส อภาวูปคโมติ อิมมตฺถํ สมุทายคตํ ตเทกเทสภูตาย อุปมาย วิภาเวตุํ อิมสฺมิํ ฐาเน   (วิสุทฺธิ. ๒.๗๒๓) วีณูปมา อาคตาฯ สา อิธาปิ อาหริตฺวา วตฺตพฺพาติ อธิปฺปาเยน ติอาทิมาหฯ ติ อวิชฺชมานานํเยว อุปฺปาโท, อุปฺปนฺนานญฺจ ปรโต อภาโวติ อิมสฺส อตฺถสฺส ปกาสเนฯ ติ วีณาวเสน อาคตา อุปมาฯ สา ปเนวํ ทฎฺฐพฺพา – ยถา วีณาย วาทิยมานาย อุปฺปนฺนสฺส สทฺทสฺส เนว อุปฺปตฺติโต ปุเพฺพ สนฺนิจโย อตฺถิ, น อุปฺปชฺชมาโน สนฺนิจยโต อาคโตฯ น นิรุชฺฌมานสฺส ทิสาวิทิสาคมนํ อตฺถิ, น นิรุโทฺธ กตฺถจิ สนฺนิจิโต ติฎฺฐติ, อถ โข วีณญฺจ วีณวาทนญฺจ ปุริสสฺส จ ตชฺชํ วายามํ ปฎิจฺจ อหุตฺวา สโมฺภติ, หุตฺวา ปฎิเวติ, เอวํ สเพฺพปิ รูปารูปธมฺมา อหุตฺวา สโมฺภนฺติ, หุตฺวา ปฎิเวนฺตีติฯ</p>


<p> เอวํ สเงฺขปโต อุทยพฺพยมนสิการวิธิํ ทเสฺสตฺวา ปุน ยานิ เอตเสฺสว อุทยพฺพยญาณสฺส วิภเงฺค ‘‘อวิชฺชาสมุทยา รูปสมุทโย’’ติ (ปฎิ. ม. ๑.๕๐) ปจฺจยสมุทยเฎฺฐน รูปกฺขนฺธสฺส อุทยํ ปสฺสติ, ‘‘ตณฺหาสมุทยา…เป.… กมฺมสมุทยา…เป.…  อาหารสมุทยา รูปสมุทโย’’ติ (ปฎิ. ม. ๑.๕๐) ปจฺจยสมุทยเฎฺฐน รูปกฺขนฺธสฺส อุทยํ ปสฺสติ, นิพฺพตฺติลกฺขณํ ปสฺสโนฺตปิ รูปกฺขนฺธสฺส อุทยํ ปสฺสติ, รูปกฺขนฺธสฺส อุทยํ ปสฺสโนฺต อิมานิ ปญฺจ ลกฺขณานิ ปสฺสติฯ ‘‘อวิชฺชานิโรธา รูปนิโรโธ’’ติ (ปฎิ. ม. ๑.๕๐) ปจฺจยนิโรธเฎฺฐน รูปกฺขนฺธสฺส วยํ ปสฺสติ, ‘‘ตณฺหานิโรธา…เป.… กมฺมนิโรธา…เป.… อาหารนิโรธา รูปนิโรโธ’’ติ (ปฎิ. ม. ๑.๕๐) ปจฺจยนิโรธเฎฺฐน รูปกฺขนฺธสฺส วยํ ปสฺสติ, วิปริณามลกฺขณํ ปสฺสโนฺตปิ รูปกฺขนฺธสฺส วยํ ปสฺสติ, รูปกฺขนฺธสฺส วยํ ปสฺสโนฺต อิมานิ ปญฺจ ลกฺขณานิ ปสฺสติฯ ตถา ‘‘อวิชฺชาสมุทยา เวทนาสมุทโย’’ติ (ปฎิ. ม. ๑.๕๐) ปจฺจยสมุทยเฎฺฐน เวทนากฺขนฺธสฺส อุทยํ ปสฺสติ, ‘‘ตณฺหาสมุทยา…เป.… กมฺมสมุทยา…เป.… ผสฺสสมุทยา เวทนาสมุทโย’’ติ (ปฎิ. ม. ๑.๕๐) ปจฺจยสมุทยเฎฺฐน เวทนากฺขนฺธสฺส อุทยํ ปสฺสติ, นิพฺพตฺติลกฺขณํ ปสฺสโนฺต เวทนากฺขนฺธสฺส อุทยํ ปสฺสติ, เวทนากฺขนฺธสฺส อุทยํ ปสฺสโนฺต อิมานิ ปญฺจ ลกฺขณานิ ปสฺสติฯ ‘‘อวิชฺชานิโรธา…เป.… ตณฺหานิโรธา…เป.… กมฺมนิโรธา…เป.… ผสฺสนิโรธา เวทนานิโรโธ’’ติ (ปฎิ. ม. ๑.๕๐) ปจฺจยนิโรธเฎฺฐน เวทนากฺขนฺธสฺส วยํ ปสฺสติ, วิปริณามลกฺขณํ ปสฺสโนฺตปิ เวทนากฺขนฺธสฺส วยํ ปสฺสติ, เวทนากฺขนฺธสฺส วยํ ปสฺสโนฺต อิมานิ ปญฺจ ลกฺขณานิ ปสฺสติ, เวทนากฺขนฺธสฺส วิย สญฺญาสงฺขารวิญฺญาณกฺขนฺธานํ ฯ อยํ ปน วิเสโส – วิญฺญาณกฺขนฺธสฺส ผสฺสฎฺฐาเน ‘‘นามรูปสมุทยา นามรูปนิโรธา’’ติฯ</p>


<p>เอวํ  ทส ทส กตฺวา สมปญฺญาส ลกฺขณานิ วุตฺตานิ, เตสํ วเสนปิ ‘‘เอวมฺปิ รูปสมุทโย, เอวมฺปิ รูปวโย, เอวมฺปิ รูปํ อุเทติ, เอวมฺปิ รูปํ เวตี’’ติ ปจฺจยโต เจว ขณโต จ วิตฺถาเรน จ มนสิการวิธิํ ทเสฺสตุํ ติอาทิ อารทฺธํฯ ตตฺถ ติ อวิชฺชาย อุปฺปาทา , อตฺถิภาวาติ อโตฺถฯ นิโรธวิรุโทฺธ หิ อุปฺปาโท อตฺถิภาโว โหติ, ตสฺมา ปุริมภวสิทฺธาย อวิชฺชาย สติ อิมสฺมิํ ภเว รูปสมุทโย รูปสฺส อุปฺปาโท โหตีติ อโตฺถฯ -สทฺทสงฺคหิเตสุ ‘‘ตณฺหาสมุทยา รูปสมุทโย, กมฺมสมุทยา รูปสมุทโย, อาหารสมุทยา รูปสมุทโย’’ติ จ, ตถา วยทสฺสเน ‘‘อวิชฺชานิโรธา รูปนิโรโธ, ตณฺหานิโรธา… กมฺมนิโรธา… อาหารนิโรธา รูปนิโรโธ’’ติ จ อาทีสุ อวิชฺชาทีหิ ตีหิ อตีตกาลิกานิ เตสํ สหการีการณภูตานิ อุปาทานาทีนิปิ คหิตาเนวาติ เวทิตพฺพํฯ</p>


<p>ปวตฺติปจฺจเยสุ กพฬีการาหารสฺส พลวตาย โส เอว คหิโต ‘‘อาหารสมุทยา’’ติฯ ตสฺมิํ ปน คหิเต ปวตฺติปจฺจยตาสามเญฺญน อุตุจิตฺตานิปิ คหิตาเนว โหนฺตีติ จตุสมุฎฺฐานิกรูปสฺส ปจฺจยโต อุทยทสฺสนํ วิภาวิตเมวาติ ทฎฺฐพฺพํฯ อวิชฺชาตณฺหูปนิสฺสยสหิเตเนว กมฺมุนา รูปกายสฺส นิพฺพตฺติ, อสติ จ อวิชฺชูปนิสฺสยาย ภวนิกนฺติยา ชาติยา อสมฺภโวเยวาติฯ ยถา รูปสฺส อวิชฺชาตณฺหูปนิสฺสยตา, เอวํ เวทนาทีนมฺปิ ทฎฺฐพฺพาฯ อาหาโร ปน อุปฺปนฺนสฺส รูปสฺส โปสโก กพฬีการาหารสฺส อธิเปฺปตตฺตา, กามํ ยถาธิฎฺฐานตฺตา วา เทสนายฯ อุกฺกฎฺฐนิเทฺทเสน วา อาหารคฺคหณํฯ ติ อคฺคมคฺคญาเณน อวิชฺชาย อนุปฺปาทนิโรธโต อนาคตสฺส รูปสฺส อนุปฺปาทนิโรโธ โหติ ปจฺจยาภาเว อภาวโตฯ ‘‘ตณฺหานิโรธา กมฺมนิโรโธ’’ติ เอตฺถาปิ เอเสว นโยฯ ติ ปวตฺติปจฺจยสฺส กพฬีการาหารสฺส อภาเวฯ ติ ตํสมุฎฺฐานรูปสฺส อภาโว โหตีติฯ เสสํ เหฎฺฐา วุตฺตนยานุสาเรน เวทิตพฺพํ ฯ อยํ ปน วิเสโส – ‘‘ผุโฎฺฐ เวเทติ, ผุโฎฺฐ สญฺชานาติ, ผุโฎฺฐ เจเตตีติ (สํ. นิ. ๔.๙๓), ผสฺสปจฺจยา เวทนา, จกฺขุสมฺผสฺสชา เวทนา, สญฺญา เจตนา’’ติ วจนโต ผโสฺส เวทนาสญฺญาสงฺขารกฺขนฺธานํ ปวตฺติปจฺจโย, ตนฺนิโรธา จ เตสํ นิโรโธ, มหาปทานมหานิทานสุเตฺตสุ , อภิธเมฺม จ อญฺญมญฺญปจฺจยวาเร ‘‘นามรูปปจฺจยา วิญฺญาณ’’นฺติ (ที. นิ. ๒.๕๗, ๙๗; กถา. ๗๑๙) วจนโต นามรูปํ วิญฺญาณสฺส ปวตฺติปจฺจโย, ตนฺนิโรธา จ ตสฺส นิโรโธติ วุตฺตํ ‘‘ผสฺสสมุทยา เวทนาสมุทโย’’ติอาทิฯ</p>


<p> ติ รูปกฺขนฺธสฺส อุทยทสฺสเน อวิชฺชา ตณฺหา กมฺมํ อาหาโรติ อิเมสํ ปจฺจยานํ อตฺถิตาสงฺขตลกฺขณานิ เจว รูปสฺส นิพฺพตฺติลกฺขณญฺจาติ อิมานิ ปญฺจ ลกฺขณานิ, วยทสฺสเน อวิชฺชาทีนํ จตุนฺนํ ปจฺจยานํ อนุปฺปาทนิโรโธ, รูปสฺส ขณนิโรโธ จาติ อิมานิ ปญฺจ ลกฺขณานีติ รูปกฺขนฺธสฺส ทส ลกฺขณานิ, ตถา เวทนากฺขนฺธาทีนํ จตุนฺนํ จตฺตาลีส ลกฺขณานีติ เอวํ สมปญฺญาส ลกฺขณานิ โหนฺติฯ เตนาห ติฯ ลกฺขณโฎฺฐ ปน เตสํ จตุนฺนํ ปจฺจยานํ อตฺถิตา, อนุปฺปาทนิโรโธ จาติ อฎฺฐ ลกฺขียติ เอเตหิ รูปาทีนํ อุทโย จ วโย จาติ ลกฺขณานิฯ จตุนฺนญฺหิ ปจฺจยานํ อตฺถิตาหิ รูปาทิอุทโย ลกฺขียติ, อนุปฺปาทนิโรธอจฺจนฺตนิโรเธหิ วโย, นิพฺพตฺติวิปริณามานิ ปน สงฺขตลกฺขณาเนวาติฯ ติ รูปาทิเก ธเมฺม อุทยพฺพยวเนฺต สมนุปสฺสติฯ เอตฺถ จ เกจิ ตาว อาหุ ‘‘อรูปกฺขนฺธานํ อุทยพฺพยทสฺสนํ อทฺธาสนฺตติวเสน, น ขณวเสนา’’ติ, เตสํ มเตน ขณโต อุทยพฺพยทสฺสนเมว น สิยาฯ อปเร ปนาหุ ‘‘ปจฺจยโต อุทยพฺพยทสฺสเนน อตีตาทิวิภาคํ อนามสิตฺวา สพฺพสาธารณโต  อวิชฺชาทิปจฺจยา เวทนาย สมฺภวํ ลพฺภมานตํ ปสฺสติ, น อุปฺปาทํฯ อวิชฺชาทิอภาเว จ ตสฺสา อสมฺภวํ อลพฺภมานตํ ปสฺสติ, น ภงฺคกฺขณโตฯ อุทยพฺพยสฺส ทสฺสเน ปจฺจุปฺปนฺนานํ อุปฺปาทํ, ภงฺคญฺจ ปสฺสตี’’ติ, ตํ อยุตฺตํฯ สนฺตติวเสน หิ รูปารูปธเมฺม อุทยพฺพยโต มนสิ กโรนฺตสฺส อนุกฺกเมน ภาวนาย พลปฺปตฺตกาเล ญาณสฺส ติกฺขวิสทภาวปฺปตฺติยา ขณโต อุทยพฺพยา อุปฎฺฐหนฺตีติฯ</p>


<p> อยญฺหิ ปฐมํ ปจฺจยโต อุทยพฺพยํ มนสิ กโรโนฺต ปจฺฉา อวิชฺชาทิเก ปจฺจยธเมฺม วิสฺสเชฺชตฺวา อุทยพฺพยวเนฺต ขเนฺธ คเหตฺวา เตสํ ปจฺจยโต อุทยพฺพยทสฺสนมุเขน ขณโตปิ อุทยพฺพยํ มนสิ กโรติฯ ตสฺส ยทา ญาณํ ติกฺขํ วิสทํ หุตฺวา ปวตฺตติ, ตทา รูปารูปธมฺมา ขเณ ขเณ อุปฺปชฺชนฺตา, ภิชฺชนฺตา จ หุตฺวา อุปฎฺฐหนฺติฯ เตน วุตฺตํ ติอาทิฯ ตตฺถ ติ เอวํ วุตฺตนเยน อวิชฺชาสมุทยา…เป.… ตณฺหาสมุทยา…เป.… กมฺม…เป.… อาหารสมุทยาปิ รูปสฺส สมฺภโว ฯ ติ เอวํ วุตฺตนเยเนว อวิชฺชานิโรธา…เป.… ตณฺหานิโรธา…เป.… กมฺม…เป.… อาหารนิโรธา รูปสฺส วโย อนุปฺปาโทติ อยํ ปจฺจยโต วิตฺถาเรน มนสิกาโรฯ ติ เอวํ สมุทยโต กมฺมสมุฎฺฐานรูปมฺปิ อาหารอุตุจิตฺตสมุฎฺฐานรูปมฺปิ อุเทติ อุปฺปชฺชติ นิพฺพตฺตติฯ ติ กมฺมสมุฎฺฐานรูปมฺปิ อาหารอุตุจิตฺตสมุฎฺฐานรูปมฺปิ เอวํ เวติ นิรุชฺฌตีติ อยํ ขณโต วิตฺถาเรน มนสิกาโรฯ เตน วุตฺตํ นฺติฯ ติ อิติ อิเม ธมฺมา อหุตฺวา สโมฺภนฺติ, หุตฺวา ปฎิเวนฺติฯ ยถา ปจฺจุปฺปเนฺน, เอวํ อตีตานาคเตปีติ นยวเสน อตีตาทิธมฺมานํ เทฺวธา อุทยพฺพยํ ปสฺสโต สจฺจปฎิจฺจสมุปฺปาทนยลกฺขณเภทา  ปากฎา โหนฺติฯ ตเสฺสวํ ปากฎีภูตสพฺพธมฺมสภาวสฺส ‘‘เอวํ กิร นามิเม ธมฺมา อนุปฺปนฺนปุพฺพา อุปฺปชฺชนฺติ, อุปฺปนฺนา นิรุชฺฌนฺตี’’ติ นิจฺจนวาว หุตฺวา สงฺขารา อุปฎฺฐหนฺติฯ น เกวลญฺจ นิจฺจนวาว, อุทเก ทณฺฑเกน กตเลขา วิย, อารเคฺค ฐปิตสาสโป วิย, วิชฺชุสญฺจาโร วิย จ ปริตฺตกาลฎฺฐายิโน อุปฎฺฐหนฺติฯ เตนาห ติอาทิฯ อุทเก ทณฺฑราชิอาทโยว กิญฺจาปิ อุตฺตรุตฺตริ อติปริตฺตฎฺฐายิภาวนิทสฺสนตฺถํ ทสฺสิตา, ตถาปิ ทนฺธนิโรธา เอว นิทสฺสิตา, ตโตปิ ลหุตรนิโรธตฺตา สงฺขารานํฯ ตถา หิ คมนสฺสาทานํ เทวปุตฺตานํ เหฎฺฐุปริเยน ปริมุขํ ธาวนฺตานํ สิรสิ, ปาเท จ พทฺธขุรธาราสนฺนิปาตโตปิ สีฆตโร รูปนิโรโธ วุโตฺต, ปเคว อรูปธมฺมานํฯ น เกวลํ ปริตฺตตรกาลฎฺฐายิโนว อุปฎฺฐหนฺติ, อถ โข อสาราปิ ขายนฺตีติ อาห ติอาทิฯ ตตฺถ มณฺฑลากาเรน อาวิชฺฌิยมานํ อลาตเมว ฯ มโนฺตสธปฺปภาวิตา อินฺทชาลาทิกา มายาฯ</p>


<p> ติ ยฺวายํ กลาปสมฺมสนนิโยชนโต ปฎฺฐาย ยาว อุทยพฺพยปฎิเวธาย ภาวนา วิธิ อารโทฺธ, เอตฺตาวตา ภาวนาวิธาเนน กลาปสมฺมสนมฺปิ อุทยพฺพยญาณุปฺปาทเสฺสว ปริกมฺมนฺติฯ อุทยพฺพยทสฺสนํ ญาณนฺติ สมฺพโนฺธฯ นฺติ วยธมฺมเมว อุปฺปชฺชติ, อุปฺปนฺนญฺจ วยํ อุเปตีติ อิมินา อากาเรน สมปญฺญาส ลกฺขณานิ ปฎิวิชฺฌิตฺวา ฐิตํฯ อธุนา อุปฺปนฺนํ น ตาว พลปฺปตฺตนฺติ อาห นฺติฯ กลาปสมฺมสนาทิวเสน ปวตฺตสมฺมสนํ นิปฺปริยาเยน วิปสฺสนาสมญฺญํ ลภติฯ อุทยพฺพยานุปสฺสนาทิวเสน ปวตฺตเมว ลภตีติ อาห ติอาทิฯ</p>


<p> อถสฺส  อิมาย ตรุณวิปสฺสนาย วิปสฺสนฺตสฺส ทส วิปสฺสนุปกฺกิเลสา อุปฺปชฺชนฺตีติ ทเสฺสโนฺต อาห  ติอาทิฯ ติ อุทยพฺพยานุปสฺสนาสงฺขาตาย ตรุณวิปสฺสนาย, น ภงฺคานุปสฺสนาทิสงฺขาตาย ตรุณวิปสฺสนาย, นาปิ นิพฺพิทานุปสฺสนาทิสงฺขาตาย พลววิปสฺสนายาติ อโตฺถฯ น หิ ตทา วิปสฺสนุปกฺกิเลสา อุปฺปชฺชนฺตีติฯ ติ จ วิปสฺสกเสฺสวาติ เอว-กาโร ลุตฺตนิทฺทิโฎฺฐฯ เตเนว วกฺขติ ‘‘สมฺปตฺตปฎิเวธสฺสา’’ติอาทิฯ ทิฎฺฐิคฺคาหาทิวตฺถุภาเวน วิปสฺสนํ อุปกฺกิเลสนฺตีติ ฯ สมฺปโตฺต จตุสจฺจผลปฎิเวโธ เยน โส  โส จ โสตาปนฺนาทีนํ อญฺญตโร โหตีติ อาห ติฯ ติ อยํ วกฺขมานสมุจฺจยโตฺถฯ อิทญฺจ อุกฺกฎฺฐนิเทฺทสวเสน วุตฺตํ พลววิปสฺสนาปตฺตสฺสาปิ อนุปฺปชฺชนโตฯ ติ วา พลวิปสฺสนาปตฺตํ สนฺธาย วุตฺตํฯ โสปิ หิ ปฎิเวธปฺปตฺติยา อาสนฺนารหเทเส ฐิตตฺตา สมฺปตฺตปฎิเวโธ นาม โหติฯ เอวญฺจ สติ ติ วุตฺตสมุจฺจยโตฺถ โหติฯ อถ วา -สโทฺท วุตฺตสมุจฺจยโตฺถฯ -สโทฺท อวุตฺตสมุจฺจยโตฺถฯ เตน นิกฺขิตฺตกมฺมฎฺฐานํ สงฺคณฺหาติฯ วิปสฺสนํ อารภิตฺวา อนฺตรา โวสานํ อาปนฺนสฺสาปิ วิปสฺสนุปกฺกิเลสา น อุปฺปชฺชนฺติฯ ติ สีลวิปตฺติอาทิวเสน ยถา ตถา วิปฺปฎิปนฺนกสฺส, ครหิตพฺพปฎิปนฺนสฺสาติ อโตฺถฯ อถ วา ติ วิปสฺสนาภาวนาสงฺขาตาย สมฺมาปฎิปตฺติยา อภาเวน วิรหิตปฎิปตฺติกสฺสฯ</p>


<p> วิปสฺสนาปฎิปตฺติเยว หิ สสมฺภารา ปุพฺพภาเค สมฺมาปฎิปตฺติ, ตทญฺญา วิปฺปฎิปตฺติ, เตเนวสฺส วิสุทฺธิปเกฺข ติ วุตฺตํฯ สา จ นิกฺขิตฺตธุรสฺสาปิ โหตีติ อิมสฺมิํ ปเกฺข นิกฺขิตฺตกมฺมฎฺฐาโนปิ อิมินาว สงฺคหิโต โหตีติฯ ติ เหฎฺฐา วุตฺตวิธาเนน สมฺมา เอว ปฎิปนฺนสฺส, น วิปฺปฎิปนฺนสฺส วา นิกฺขิตฺตธุรสฺส  วาฯ ติ ยุเตฺตน โยเคน, ญาเณน วา ภาวนมนุยุญฺชนสีลสฺสฯ สา ปน ยุตฺตโยคิตา สมถวเสนาปิ โหตีติ ตนฺนิวตฺตนตฺถมาห ติฯ ติ เอตฺถาปิ เอว-กาโร สมฺพนฺธิตโพฺพ, เตน น นุปฺปชฺชนฺตีติ อโตฺถฯ อญฺญถา มคฺคามคฺคญาณเสฺสว อสมฺภวโตฯ ติ อนุสฺสุติยํฯ สา ปเนสา อนุสฺสุติ ปาฬิวเสเนว อาคตาติ ทฎฺฐพฺพํฯ ยถาห –</p>

, โอภาโส ธโมฺมติ โอภาสํ อาวเชฺชติ, ตโต วิเกฺขโป อุทฺธจฺจํ, เตน อุทฺธเจฺจน วิคฺคหิตมานโส อนิจฺจโต อุปฎฺฐานํ ยถาภูตํ นปฺปชานาติฯ ทุกฺขโต…เป.… อนตฺตโต อุปฎฺฐานํ ยถาภูตํ นปฺปชานาติฯ ตถา อนิจฺจโต มนสิกโรโต ญาณํ อุปฺปชฺชติ…เป.… ปีติ ปสฺสทฺธิ สุขํ อธิโมโกฺข ปคฺคโห อุปฎฺฐานํ อุเปกฺขา นิกนฺติ อุปฺปชฺชติ, นิกนฺติ ธโมฺมติ นิกนฺติํ อาวเชฺชติ, ตโต วิเกฺขโป อุทฺธจฺจํ, เตน อุทฺธเจฺจน วิคฺคหิตมานโส อนิจฺจโต อุปฎฺฐานํ ยถาภูตํ นปฺปชานาติฯ ทุกฺขโต…เป.… อนตฺตโต อุปฎฺฐานํ ยถาภูตํ นปฺปชานาตี’’ติ (ปฎิ. ม. ๒.๖)ฯ</p>


<p> อิทานิ เตสํ โอภาสาทีนํ สรูปวิภาวนตฺถํ เตสุ อุปฺปเนฺนสุ วิปสฺสนาย อุปกฺกิลิสฺสนาการญฺจ ทเสฺสตุํ ติอาทิ วุตฺตํฯ ติ วิปสฺสนาจิตฺตสมุฎฺฐิตํ, สสนฺตติปติตอุตุสมุฎฺฐานญฺจ ภาสุรํ รูปํฯ ตตฺถ วิปสฺสนาจิตฺตสมุฎฺฐานํ โยคิโน สรีรฎฺฐเมว ปภสฺสรํ หุตฺวา ติฎฺฐติ, อิตรํ สรีรํ มุญฺจิตฺวา ญาณานุภาวานุรูปํ  สมนฺตโต ผรติ, ตํ ตเสฺสว ปญฺญายติ, เตน ผุโฎฺฐกาเส รูปคตมฺปิ ปสฺสติฯ ปสฺสโนฺต จ จกฺขุวิญฺญาเณน ปสฺสติ, อุทาหุ มโนวิญฺญาเณนาติ วีมํสิตพฺพเมตนฺติ วทนฺติฯ เตฺถเรน ปน ‘‘ทิพฺพจกฺขุลาภิโน วิย ตํ มโนวิญฺญาณวิเญฺญยฺยเมวาติ ยุตฺตํ วิย ทิสฺสตี’’ติ (วิสุทฺธิ. มหา. ๒.๗๓๓) วุตฺตํฯ</p>


<p> ติ ‘‘น วต เม อิโต ปุเพฺพ เอวรูโป โอภาโส อุปฺปนฺนปุโพฺพ, อทฺธา อริยมคฺคํ ปโตฺตสฺมิ, ผลํ สจฺฉากาสิ’’นฺติ อมคฺคํเยว ‘‘มโคฺค’’ติ คณฺหาติฯ ติ ตสฺส อมคฺคํเยว ‘‘มโคฺค’’ติ คณฺหนฺตสฺสฯ ติ ปฎิปาฎิยา ปวตฺตมานา วิปสฺสนาว  โยคิโน ‘‘มคฺคํ ปโตฺตสฺมี’’ติ อธิมาเนน วิสฺสฎฺฐตฺตาฯ วิปสฺสนาวีถินฺติปิ ปาโฐ, ตเสฺสวํ คณฺหโต วิปสฺสนา ตโตเยว วีถิํ อุกฺกนฺตา นาม โหตีติ อโตฺถฯ ติ โส ภิกฺขุ อตฺตนา อารทฺธํ วิปสฺสนํ วิสฺสเชฺชตฺวา โอภาสเมว โลภวเสน วา ทิฎฺฐิวเสน วา อสฺสาเทโนฺต นิสีทติฯ โส โข ปนายํ โอภาโส กสฺสจิ ภิกฺขุโน ปลฺลงฺกฎฺฐานมตฺตเมว โอภาเสโนฺต อุปฺปชฺชติ, กสฺสจิ อโนฺตคพฺภํ, กสฺสจิ พหิคพฺภํ, กสฺสจิ สกลวิหารํ คาวุตํ อฑฺฒโยชนํ โยชนํ ทฺวิโยชนํ ติโยชนํ, กสฺสจิ ปถวีตลโต  ปฎฺฐาย ยาว อกนิฎฺฐพฺรหฺมโลกา เอกาโลกํ กุรุมาโน, ยถา สมุทฺทมฺหิ โยชนมเตฺต มจฺฉกจฺฉปา ปญฺญายนฺติ, เอวํ อุปฺปชฺชนฺติฯ ภควโต ปน ทสสหสฺสิโลกธาตุํ โอภาเสโนฺต อุทปาทิฯ</p>


<p> ติ วิปสฺสนาจิตฺตสมฺปยุตฺตา ปีติฯ ขุทฺทิกาทิกา เหฎฺฐา วณฺณิตาเยว, อยญฺจ ปญฺจวิธา ปีติ อุทยพฺพยานุปสฺสนาย  วีถิปฎิปนฺนาย อนุกฺกเมน อุปฺปชฺชติฯ มตฺถกปฺปเตฺตน ปน อุทยพฺพยญาเณน สทฺธิํ ผรณาปีติเยว โหติฯ อุปจารปฺปนกฺขณโต อญฺญทาปิ หิ ผรณาปีติ โหติเยวาติฯ เตน วุตฺตํ  ‘‘สกลสรีรํ ปูรยมานา อุปฺปชฺชตี’’ติ (วิสุทฺธิ. ๒.๗๓๔; ธ. ส. อฎฺฐ. ๑.ธมฺมุเทฺทสวาร ฌานงฺคราสิวณฺณนา)ฯ</p>


<p> ติ ยสฺสายํ ปสฺสทฺธิ อุปฺปนฺนา, ตสฺส โยคิโน รตฺติฎฺฐาเน วา ทิวาฎฺฐาเน วา นิสินฺนสฺส กายจิตฺตานิ ปสฺสทฺธาเนว โหนฺติ, เนว ทรโถ โหตีติ อโตฺถฯ ปสฺสทฺธิอาทีนิ ฉ ยุคฬานิ อญฺญมญฺญโยคีนีติ ปสฺสทฺธิยา อุปฺปนฺนาย อิตราปิ อุปฺปนฺนาเยว โหนฺตีติ กิจฺจทสฺสนมุเขน ตา สพฺพาปิ ทเสฺสโนฺต ติอาทิมาหฯ เอตฺถ จ -คฺคหเณน รูปกายสฺสาปิ คหณํ เวทิตพฺพํ, น เวทนาทิกฺขนฺธตฺตยเสฺสวฯ กายปสฺสทฺธิอาทโย หิ รูปกายสฺสาปิ ทรถาทินิมฺมทฺทกาติฯ ติ น เกวลํ กมฺมญฺญาเนว สุวิสทานิ อุชุกานิเยว โหนฺติ, อวินาภาวิตาย ปน ตทุภยํ วิสุํ น วุตฺตํฯ กายจิตฺตานํ ปสฺสทฺธาทิภาโว จ เตสํ อปสฺสทฺธาทิเหตุภูตานํ อุทฺธจฺจาทิถินมิทฺธาทิทิฎฺฐิมานาทิเสสนีวรณาทิอสฺสทฺธิยาทิมายาสาเฐยฺยาทิสํกิเลสธมฺมานํ วิทฺธํสนวเสเนว ตทา วิปสฺสนาจิตฺตุปฺปาทสฺส ปวตฺตนโตฯ</p>


<p> มนุสฺสานํ อยนฺติ มานุสี, มนุสฺสโยคฺยกามสุขรติฯ ตาทิเสหิ มนุสฺสวิเสเสหิ อนุภวิตพฺพตานติวตฺตนโต ทิพฺพรติปิ สงฺคหิตา, มานุสีสทิสตาย, กามสุขภาเวน ทิพฺพา รติ วา มานุสี, ตสฺสา อติกฺกนฺตตาย น มานุสีติ อมานุสี, ตํ ฯ นฺติ ยํ กิญฺจิ วิวิตฺตํ เสนาสนํ, วิปสฺสนํ เอว วา, สาปิ หิ  นิจฺจภาวาทิสุญฺญตาย, โยคิโน สุขสนฺนิสฺสยตาย จ ‘‘สุญฺญาคาร’’นฺติ วตฺตพฺพตํ ลภติฯ จิตฺตสฺส อนุปสมกรานํ กิเลสานํ วิคเมน  สํสาเร ภยสฺส อิกฺขเนน   ญาเยน รูปารูปธมฺมานํ อุทยพฺพยานุปสฺสนาทิวเสน เต  สมฺมสโต สมฺมารทฺธวิปสฺสนานํ มนุสฺสานํ วิสยตาย  วิปสฺสนาปีติสุขสญฺญิตา  โหตีติ อยเมตฺถ คาถาย สเงฺขปโตฺถฯ ทุติยคาถา ปน อุทยพฺพยญาณเมว สนฺธาย วุตฺตาฯ ตตฺถ ติ รูปโต, อรูปโต วาฯ</p>


<p> ติ ญาณสทฺธาทโย สตฺตฯ ติ ‘‘ญาณนฺติ วิปสฺสนาญาณํ, สทฺธาติ วิปสฺสนาจิตฺตสมฺปยุตฺตา สทฺธา’’ติอาทินา วุตฺตนยานุสาเรน วิปสฺสนาวเสเนว เญยฺยาฯ ตตฺถ ญาณํ รูปารูปธเมฺม อุทยพฺพยานุปสฺสนาวเสน ตุลยนฺตสฺส ตีเรนฺตสฺส วิสฺสฎฺฐอินฺทวชิรมิว อวิคตเวคํ ติขิณํ สูรํ อติวิสทํ อุปฺปชฺชติฯ ตถา หิ เตน โยคี ‘‘มคฺคํ ปโตฺตสฺมี’’ติ มญฺญติฯ สทฺธาติ กิเลสกาลุสิยาปคเมน จิตฺตเจตสิกานํ อติสยปสาทภูตา พลวตี สทฺธา, น ปน กมฺมผลํ, รตนตฺตยํ วา สทฺทหนวเสน ปวตฺตาฯ สติปิ สูปฎฺฐิตา อจลา ปพฺพตราชสทิสา อุปฺปชฺชติฯ อิมิสฺสา จ อุปฺปนฺนาย โส ยํ ยํ ฐานํ ปจฺจเวกฺขติ, ตํ ตํ ฐานมสฺส อนุปวิสิตฺวา โอกฺขนฺทิตฺวา ปกฺขนฺทิตฺวา ปริภณฺฑภูตสฺส ยถากมฺมูปคญาณสฺส อุปฎฺฐหเนฺต ปรโลกวิสยตฺตา วณฺณายตนวิสยมตีตนฺติ ทิพฺพจกฺขุโน ปรโลโก วิย สติยา อุปฎฺฐาติฯ สุขํ ปน สกลสรีรํ อภิสนฺทมานํ อติปณีตํ อุปฺปชฺชติฯ ตสฺมิญฺหิ อุปฺปเนฺน ตํสมุฎฺฐิเตหิ อติปณีเตหิ รูเปหิ สโพฺพ กาโย ปริผุโฎ, ปริพฺรูหิโต จ โหติฯ อุเปกฺขา ปน วิปสฺสนุเปกฺขา  เจว อาวชฺชนุเปกฺขา จฯ ตตฺถ วิจินิตวิจยตฺตา สงฺขารานํ วิจินเน มชฺฌตฺตภาเวน ฐิตา วิปสฺสนุเปกฺขาฯ สา ปน อตฺถโต ตถาปวตฺตา ตตฺรมชฺฌตฺตุเปกฺขาวฯ มโนทฺวาราวชฺชนจิตฺตสมฺปยุตฺตา เวทนา อาวชฺชเน อชฺฌุเปกฺขนวเสน ปวตฺติยา อาวชฺชนุเปกฺขาติ วุจฺจติฯ ทุวิธา ปเนสา ตทา อุปฺปชฺชติฯ ตถา หิ ตสฺมิํ สมเย สพฺพสงฺขารานํ อุทยพฺพเย มชฺฌตฺตภูตา วิปสฺสนุเปกฺขา พลวตี อุปฺปชฺชติ, มโนทฺวาเร อาวชฺชนุเปกฺขาปิฯ สา หิสฺส ตํ ตํ ฐานํ อาวชฺชนฺตสฺส วิสฺสฎฺฐอินฺทวชิรมิว, ปตฺตปุเฎ ปกฺขนฺทตตฺตนาราโจ วิย จ สูรา ติขิณา หุตฺวา ปวตฺตติฯ วีริยมฺปิ อสิถิลมนจฺจารทฺธํ สมฺปยุตฺตธเมฺม กิเลสปกฺขโต โกสชฺชปกฺขโต ปคฺคณฺหนฺตํ สุปคฺคหิตมุปฺปชฺชติ, นิกนฺติ จ โอภาสาทิปฎิมณฺฑิตาย วิปสฺสนาย อาลยํ กุรุมานา ภาวนาย สาติสยปฺปวตฺติยา สุขุมา สนฺตาการา อุปฺปชฺชติฯ ยา กิเลโสติ ปริคฺคหิตุมฺปิ น ยุตฺตาฯ ยถา จ โอภาเส, เอวํ เอเตสุปิ อญฺญสฺมิํ อุปฺปเนฺน โยคาวจโร ‘‘น วต เม อิโต ปุเพฺพ เอวรูปา ปีติ อุปฺปนฺนปุพฺพา, เอวรูปา ปสฺสทฺธิ ญาณํ สทฺธา สติ สุขํ อุเปกฺขา วีริยํ นิกนฺติ อุปฺปนฺนปุพฺพา, อทฺธา มคฺคผลปฺปโตฺตสฺมี’’ติ คณฺหาติ, ตเสฺสวํ คณฺหโต วิปสฺสนา วีถิอุกฺกนฺตา นาม โหติฯ โส เตเยว  อสฺสาเทโนฺต นิสีทติฯ อิเม จ ปน วิปสฺสนุปกฺกิเลสา เยภุเยฺยน สมถวิปสฺสนาลาภิโน อุปฺปชฺชนฺติฯ โส สมาปตฺติวิกฺขมฺภิตานํ กิเลสานํ อสมุทาจารโต ‘‘อรหา อห’’นฺติ จิตฺตํ อุปฺปาเทตีติฯ</p>


<p> ติ นิปฺปริยายโต ทิฎฺฐิมานตณฺหา อิธ อุปกฺกิเลสา เตสํ วตฺถุโต อุปฺปตฺติฎฺฐานตาย, น สภาวโต อกุสลตฺตาฯ ยถา ปน โอภาสาทโย, เอวํ นิกนฺติปิ ทิฎฺฐิคฺคาหาทีนํ ฐานํ โหตีติ  วตฺถุภาโวปิสฺสา ยุชฺชเตวฯ ติ ตํ ตํ โอภาสาทิกํ อาวชฺชมานสฺส ทิฎฺฐิมานตณฺหาวเสน ‘‘มม โอภาโส’’ติอาทิคฺคาหํ ปวเตฺตนฺตสฺส ภาวนา วีถิํ โอกฺกมิตฺวา ปริวฎฺฎติฯ อปฺปํ สุตเมตสฺสาติ ฯ</p>


<p> พหุสฺสุโต ปน โอภาสาทีสุ อุปฺปเนฺนสุ ‘‘อยํ โข เม โอภาโส อุปฺปโนฺน, โส โข ปนายํ อนิโจฺจ สงฺขโต ปฎิจฺจสมุปฺปโนฺน ขยธโมฺม วยธโมฺม วิราคธโมฺม นิโรธธโมฺม’’ติ วา, สเจ โอภาโส อตฺตา ภเวยฺย, อตฺตาติ คเหตุํ วเฎฺฎยฺย, อนตฺตา จ ปนายํ อตฺตาติ คหิโต, ตสฺมา ‘‘โส อวสวตฺตนเฎฺฐน อนตฺตา, หุตฺวา อภาวเฎฺฐน อนิโจฺจ, อุทยพฺพยปฎิปีฬนเฎฺฐน ทุโกฺข’’ติอาทินา สมนุปสฺสติ, โส เอวํ สมนุปสฺสโนฺต อุปกฺกิเลสชฎํ วิชเฎตฺวา โอภาสาทโย ธมฺมา น มโคฺค, อุปกฺกิเลสวินิมุตฺตํ ปน วีถิปฎิปนฺนํ วิปสฺสนาญาณํ มโคฺคติ มคฺคญฺจ อมคฺคญฺจ ววตฺถเปติฯ เตน วุตฺตํ ติอาทิฯ นฺติ มคฺคามคฺคญาณํ, มคฺคามคฺคญาณทสฺสนวิสุทฺธีติ วุตฺตํ โหติฯ มคฺคามคฺคญาณทสฺสนวิสุทฺธิปตฺติยา จ เตน โยคินา ติณฺณํ สจฺจานญฺจ ววตฺถานํ กตํ โหติฯ กถํ? ทิฎฺฐิวิสุทฺธิยา ตาว นามรูปววตฺถาปเนน ทุกฺขสจฺจววตฺถานํ กตํ โหติ, กงฺขาวิตรณวิสุทฺธิยา ปจฺจยปริคฺคเหน สมุทยสจฺจสฺส ววตฺถานํฯ อภิธมฺมนยสฺมิญฺหิ สพฺพกิเลสา, กมฺมญฺจ สมุทยสจฺจํ, อิมิสฺสํ มคฺคามคฺคญาณทสฺสนวิสุทฺธิยํ สมฺมา มคฺคสฺส อวธารเณน มคฺคสจฺจํฯ ตทุปายภูตสฺส หิ มคฺคสฺส อวธารเณน ตํ อวธาริตเมวาติ เอวํ โลกิเยเนว ตาว ญาเณน ติณฺณํ สจฺจานํ ววตฺถานํ กตํ โหติฯ</p>

</p>

</p>

</p>





