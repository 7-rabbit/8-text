<h2>องฺคุตฺตรนิกาเย</h2>
<h2>เอกกนิปาต-อฎฺฐกถา</h2>
<h3>คนฺถารมฺภกถา</h3>
<p>
‘‘กรุณาสีตลหทยํ  
  
  
, ปญฺญาปโชฺชตวิหตโมหตมํ;  
  
สนรามรโลกครุํ, วเนฺท  
สุคตํ  
คติวิมุตฺตํฯ  
</p>
  
<p>
‘‘พุโทฺธปิ พุทฺธภาวํ, ภาเวตฺวา เจว สจฺฉิกตฺวา จ;  
  
ยํ อุปคโต คตมลํ, วเนฺท ตมนุตฺตรํ  
ธมฺมํ  
ฯ  
</p>
  
<p>
‘‘สุคตสฺส โอรสานํ, ปุตฺตานํ มารเสนมถนานํ;  
  
อฎฺฐนฺนมฺปิ สมูหํ, สิรสา วเนฺท  
อริยสงฺฆํ  
ฯ  
</p>
  
<p>
‘‘อิติ  
เม ปสนฺนมติโน, รตนตฺตยวนฺทนามยํ ปุญฺญํ;  
  
ยํ สุวิหตนฺตราโย, หุตฺวา ตสฺสานุภาเวนฯ  
</p>
  
<p>
‘‘เอกกทุกาทิปฎิมณฺฑิตสฺส  
องฺคุตฺตราคมวรสฺส  
;  
  
ธมฺมกถิกปุงฺควานํ, วิจิตฺตปฎิภานชนนสฺสฯ  
</p>
  
<p>
‘‘อตฺถปฺปกาสนตฺถํ,  
อฎฺฐกถา  
อาทิโต วสิสเตหิ;  
  
ปญฺจหิ ยา สงฺคีตา, อนุสงฺคีตา จ ปจฺฉาปิฯ  
</p>
  
<p>
‘‘สีหฬทีปํ ปน อาภตาถ วสินา มหามหิเนฺทน;  
  
ฐปิตา สีหฬภาสาย, ทีปวาสีนมตฺถายฯ  
</p>
  
<p>
‘‘อปเนตฺวาน  
  
ตโตหํ, สีหฬภาสํ มโนรมํ ภาสํ;  
  
ตนฺตินยานุจฺฉวิกํ, อาโรเปโนฺต วิคตโทสํฯ  
</p>
  
<p>
‘‘สมยํ อวิโลเมโนฺต, เถรานํ เถรวํสทีปานํ;  
  
สุนิปุณวินิจฺฉยานํ, มหาวิหาเร นิวาสีนํฯ  
</p>
  
<p>
‘‘หิตฺวา ปุนปฺปุนาคตมตฺถํ, อตฺถํ ปกาสยิสฺสามิ;  
  
สุชนสฺส จ ตุฎฺฐตฺถํ, จิรฎฺฐิตตฺถญฺจ ธมฺมสฺสฯ  
</p>
  
<p>
‘‘สาวตฺถิปภูตีนํ, นครานํ วณฺณนา กตา เหฎฺฐา;  
  
ทีฆสฺส มชฺฌิมสฺส จ, ยา เม อตฺถํ วทเนฺตนฯ  
</p>
  
<p>
‘‘วิตฺถารวเสน สุทํ, วตฺถูนิ จ ตตฺถ ยานิ วุตฺตานิ;  
  
เตสมฺปิ น อิธ ภิโยฺย, วิตฺถารกถํ กริสฺสามิฯ  
</p>
  
<p>
‘‘สุตฺตานํ  
ปน อตฺถา, น วินา วตฺถูหิ เย ปกาสนฺติ;  
  
เตสํ ปกาสนตฺถํ, วตฺถูนิปิ ทสฺสยิสฺสามิฯ  
</p>
  
<p>
‘‘สีลกถา ธุตธมฺมา, กมฺมฎฺฐานานิ เจว สพฺพานิ;  
  
จริยาวิธานสหิโต, ฌานสมาปตฺติวิตฺถาโรฯ  
</p>
  
<p>
‘‘สพฺพา จ อภิญฺญาโย, ปญฺญาสงฺกลนนิจฺฉโย เจว;  
  
ขนฺธาธาตายตนินฺทฺริยานิ, อริยานิ เจว จตฺตาริฯ  
</p>
  
<p>
‘‘สจฺจานิ ปจฺจยาการเทสนา สุปริสุทฺธนิปุณนยา;  
  
อวิมุตฺตตนฺติมคฺคา, วิปสฺสนาภาวนา เจวฯ  
</p>
  
<p>
‘‘อิติ ปน สพฺพํ ยสฺมา,  
วิสุทฺธิมเคฺค  
มยา สุปริสุทฺธํ;  
  
วุตฺตํ ตสฺมา ภิโยฺย, น ตํ อิธ วิจารยิสฺสามิฯ  
</p>
  
<p>
‘‘มเชฺฌ  
วิสุทฺธิมโคฺค,  
เอส จตุนฺนมฺปิ อาคมานญฺหิ;  
  
ฐตฺวา ปกาสยิสฺสติ, ตตฺถ ยถาภาสิตมตฺถํฯ  
</p>
  
<p>
‘‘อิเจฺจว  
กโต ตสฺมา, ตมฺปิ คเหตฺวาน สทฺธิเมตาย;  
  
อฎฺฐกถาย วิชานถ, องฺคุตฺตรนิสฺสิตํ อตฺถ’’นฺติฯ  
</p>
  
<h2>สํเขปกถา</h2>