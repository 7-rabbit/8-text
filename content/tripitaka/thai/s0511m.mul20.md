<h1>๒๑. วิปสฺสีพุทฺธวํโส</h1>
<ol>
<li>
ผุสฺสสฺส  
จ อปเรน, สมฺพุโทฺธ ทฺวิปทุตฺตโม;  
  
วิปสฺสี นาม นาเมน, โลเก อุปฺปชฺชิ จกฺขุมาฯ  
</li>
  
<li>
อวิชฺชํ สพฺพํ ปทาเลตฺวา, ปโตฺต สโมฺพธิมุตฺตมํ;  
  
ธมฺมจกฺกํ ปวเตฺตตุํ, ปกฺกามิ พนฺธุมตีปุรํฯ  
</li>
  
<li>
ธมฺมจกฺกํ ปวเตฺตตฺวา, อุโภ โพเธสิ นายโก;  
  
คณนาย น วตฺตโพฺพ, ปฐมาภิสมโย อหุฯ  
</li>
  
<li>
ปุนาปรํ อมิตยโส, ตตฺถ สจฺจํ ปกาสยิ;  
  
จตุราสีติสหสฺสานํ, ทุติยาภิสมโย อหุฯ  
</li>
  
<li>
จตุราสีติสหสฺสานิ  
, สมฺพุทฺธํ อนุปพฺพชุํ;  
  
เตสมารามปตฺตานํ, ธมฺมํ เทเสสิ จกฺขุมาฯ  
</li>
  
<li>
สพฺพากาเรน  
ภาสโต, สุตฺวา อุปนิสาทิโน  
อุปนิสฺสา ชิโน (สฺยา. กํ.)  
;  
  
เตปิ ธมฺมวรํ คนฺตฺวา, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, วิปสฺสิสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
อฎฺฐสฎฺฐิสตสหสฺสานํ, ปฐโม อาสิ สมาคโม;  
  
ภิกฺขุสตสหสฺสานํ, ทุติโย อาสิ สมาคโมฯ  
</li>
  
<li>
อสีติภิกฺขุสหสฺสานํ, ตติโย อาสิ สมาคโม;  
  
ตตฺถ ภิกฺขุคณมเชฺฌ, สมฺพุโทฺธ อติโรจติฯ  
</li>
  
<li>
อหํ  
เตน สมเยน, นาคราชา มหิทฺธิโก;  
  
อตุโล นาม นาเมน, ปุญฺญวโนฺต ชุตินฺธโรฯ  
</li>
  
<li>
เนกานํ นาคโกฎีนํ, ปริวาเรตฺวานหํ ตทา;  
  
วชฺชโนฺต ทิพฺพตุริเยหิ, โลกเชฎฺฐํ อุปาคมิํฯ  
</li>
  
<li>
อุปสงฺกมิตฺวา สมฺพุทฺธํ, วิปสฺสิํ โลกนายกํ;  
  
มณิมุตฺตรตนขจิตํ, สพฺพาภรณวิภูสิตํ;  
</li>
  
นิมเนฺตตฺวา ธมฺมราชสฺส, สุวณฺณปีฐมทาสหํฯ  
</li>
  
<li>
โสปิ มํ พุโทฺธ พฺยากาสิ, สงฺฆมเชฺฌ นิสีทิย;  
  
‘‘เอกนวุติโต กเปฺป, อยํ พุโทฺธ ภวิสฺสติฯ  
</li>
  
<li>
‘‘อหุ  
กปิลวฺหยา รมฺมา, นิกฺขมิตฺวา ตถาคโต;  
  
ปธานํ ปทหิตฺวาน, กตฺวา ทุกฺกรการิกํฯ  
</li>
  
<li>
‘‘อชปาลรุกฺขมูลสฺมิํ  
, นิสีทิตฺวา ตถาคโต;  
  
ตตฺถ ปายาสํ ปคฺคยฺห, เนรญฺชรมุเปหิติฯ  
</li>
  
<li>
‘‘เนรญฺชราย ตีรมฺหิ, ปายาสํ อท โส ชิโน;  
  
ปฎิยตฺตวรมเคฺคน, โพธิมูลมุเปหิติฯ  
</li>
  
<li>
‘‘ตโต ปทกฺขิณํ กตฺวา, โพธิมณฺฑํ อนุตฺตโร;  
  
อสฺสตฺถมูเล สโมฺพธิํ, พุชฺฌิสฺสติ มหายโสฯ  
</li>
  
<li>
‘‘อิมสฺส ชนิกา มาตา, มายา นาม ภวิสฺสติ;  
  
ปิตา สุโทฺธทโน นาม, อยํ เหสฺสติ โคตโมฯ  
</li>
  
<li>
‘‘อนาสวา  
วีตราคา, สนฺตจิตฺตา สมาหิตา;  
  
โกลิโต อุปติโสฺส จ, อคฺคา เหสฺสนฺติ สาวกา;  
  
อานโนฺท นามุปฎฺฐาโก, อุปฎฺฐิสฺสติมํ ชินํฯ  
</li>
  
<li>
‘‘เขมา อุปฺปลวณฺณา จ, อคฺคา เหสฺสนฺติ สาวิกา;  
  
อนาสวา วีตราคา, สนฺตจิตฺตา สมาหิตา;  
  
โพธิ ตสฺส ภควโต, อสฺสโตฺถติ ปวุจฺจติฯ  
</li>
  
<li>
‘‘จิโตฺต จ หตฺถาฬวโก, อคฺคา เหสฺสนฺตุปฎฺฐกา;  
  
นนฺทมาตา จ อุตฺตรา, อคฺคา เหสฺสนฺตุปฎฺฐิกา;  
  
อายุ วสฺสสตํ ตสฺส, โคตมสฺส ยสสฺสิโนฯ  
</li>
  
<li>
‘‘อิทํ  
  
สุตฺวาน วจนํ…เป.… เหสฺสาม สมฺมุขา อิมํ’’ฯ  
  
<li>
ตสฺสาหํ วจนํ สุตฺวา, ภิโยฺย จิตฺตํ ปสาทยิํ;  
  
อุตฺตริํ วตมธิฎฺฐาสิํ, ทสปารมิปูริยาฯ  
</li>
  
<li>
นครํ พนฺธุมตี นาม, พนฺธุมา นาม ขตฺติโย;  
  
มาตา พนฺธุมตี นาม, วิปสฺสิสฺส มเหสิโนฯ  
</li>
  
<li>
อฎฺฐวสฺสสหสฺสานิ, อคารํ อชฺฌ โส วสิ;  
  
นโนฺท สุนโนฺท สิริมา, ตโย ปาสาทมุตฺตมาฯ  
</li>
  
<li>
ติจตฺตารีสสหสฺสานิ, นาริโย สมลงฺกตา;  
  
สุทสฺสนา นาม สา นารี, สมวตฺตกฺขโนฺธ นาม อตฺรโชฯ  
</li>
  
<li>
นิมิเตฺต จตุโร ทิสฺวา, รถยาเนน นิกฺขมิ;  
  
อนูนอฎฺฐมาสานิ, ปธานํ ปทหี ชิโนฯ  
</li>
  
<li>
พฺรหฺมุนา  
ยาจิโต สโนฺต, วิปสฺสี โลกนายโก;  
  
วตฺติ จกฺกํ มหาวีโร, มิคทาเย นรุตฺตโมฯ  
</li>
  
<li>
ขโณฺฑ จ ติสฺสนาโม จ, อเหสุํ อคฺคสาวกา;  
  
อโสโก นามุปฎฺฐาโก, วิปสฺสิสฺส มเหสิโนฯ  
</li>
  
<li>
จนฺทา จ จนฺทมิตฺตา จ, อเหสุํ อคฺคสาวิกา;  
  
โพธิ ตสฺส ภควโต, ปาฎลีติ ปวุจฺจติฯ  
</li>
  
<li>
ปุนพฺพสุมิโตฺต นาโค จ, อเหสุํ อคฺคุปฎฺฐกา;  
  
สิริมา อุตฺตรา เจว, อเหสุํ อคฺคุปฎฺฐิกาฯ  
</li>
  
<li>
อสีติหตฺถมุเพฺพโธ  
, วิปสฺสี โลกนายโก;  
  
ปภา นิทฺธาวติ ตสฺส, สมนฺตา สตฺตโยชเนฯ  
</li>
  
<li>
อสีติวสฺสสหสฺสานิ, อายุ พุทฺธสฺส ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
พหุเทวมนุสฺสานํ, พนฺธนา ปริโมจยิ;  
  
มคฺคามคฺคญฺจ อาจิกฺขิ, อวเสสปุถุชฺชเนฯ  
</li>
  
<li>
อาโลกํ  
ทสฺสยิตฺวาน, เทเสตฺวา อมตํ ปทํ;  
  
ชลิตฺวา อคฺคิกฺขโนฺธว, นิพฺพุโต โส สสาวโกฯ  
</li>
  
<li>
อิทฺธิวรํ ปุญฺญวรํ, ลกฺขณญฺจ กุสุมิตํ;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
วิปสฺสี  
ชินวโร พุโทฺธ, สุมิตฺตารามมฺหิ นิพฺพุโต;  
  
ตเตฺถวสฺส ถูปวโร, สตฺตโยชนมุสฺสิโตติฯ  
</li>
  
วิปสฺสิสฺส ภควโต วํโส เอกูนวีสติโมฯ  
</li>
  
  
  
  
  