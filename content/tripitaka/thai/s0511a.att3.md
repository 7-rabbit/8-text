<h1>๓. ทีปงฺกรพุทฺธวํสวณฺณนา</h1>
<p>รมฺมนครวาสิโนปิ  เต อุปาสกา พุทฺธปฺปมุขสฺส ภิกฺขุสงฺฆสฺส มหาทานํ ทตฺวา ปุน ภควนฺตํ ภุตฺตาวิํ โอนีตปตฺตปาณิํ มาลาคนฺธาทีหิ ปูเชตฺวา วนฺทิตฺวา ทานานุโมทนํ โสตุกามา อุปนิสีทิํสุฯ อถ สตฺถา เตสํ ปรมมธุรํ หทยงฺคมํ ทานานุโมทนมกาสิ –</p>


<p>
‘‘ทานํ นาม สุขาทีนํ, นิทานํ ปรมํ มตํ;  
  
นิพฺพานํ ปน โสปานํ, ปติฎฺฐาติ ปวุจฺจติฯ  
</p>
  
<p>
‘‘ทานํ ตาณํ มนุสฺสานํ, ทานํ พนฺธุ ปรายนํ;  
  
ทานํ ทุกฺขาธิปนฺนานํ, สตฺตานํ ปรมา คติฯ  
</p>
  
<p>
‘‘ทุกฺขนิตฺถรณเฎฺฐน  
, ทานํ นาวาติ ทีปิตํ;  
  
ภยรกฺขณโต ทานํ, นครนฺติ จ วณฺณิตํฯ  
</p>
  
<p>
‘‘ทานํ  
ทุราสทเฎฺฐน, วุตฺตมาสิวิโสติ จ;  
  
ทานํ โลภมลาทีหิ, ปทุมํ อนุปลิตฺตโตฯ  
</p>
  
<p>
‘‘นตฺถิ ทานสโม โลเก, ปุริสสฺส อวสฺสโย;  
  
ปฎิปชฺชถ ตสฺมา ตํ, กิริยาชฺฌาสเยน จฯ  
</p>
  
<p>
‘‘สคฺคโลกนิทานานิ, ทานานิ มติมา อิธ;  
  
โก หิ นาม นโร โลเก, น ทเทยฺย หิเต รโตฯ  
</p>
  
<p>
‘‘สุตฺวา เทเวสุ สมฺปตฺติํ, โก นโร ทานสมฺภวํ;  
  
น ทชฺชา สุขปฺปทํ ทานํ, ทานํ จิตฺตปฺปโมทนํฯ  
</p>
  
<p>
‘‘ทาเนน  
ปฎิปเนฺนน, อจฺฉราปริวาริโต;  
  
รมเต สุจิรํ กาลํ, นนฺทเน สุรนนฺทเนฯ  
</p>
  
<p>
‘‘ปีติมุฬารํ วินฺทติ ทาตา, คารวมสฺมิํ คจฺฉติ โลเก;  
  
กิตฺติมนนฺตํ ยาติ จ ทาตา, วิสฺสสนีโย โหติ จ ทาตาฯ  
</p>
  
<p>
‘‘ทตฺวา ทานํ ยาติ นโร โส, โภคสมิทฺธิํ ทีฆญฺจายุ;  
  
สุสฺสรตมฺปิ จ วินฺทติ รูปํ, สเคฺค สทฺธิํ กีฬติ เทเวหิ;  
  
วิมาเนสุ ฐตฺวา นานา, มตฺตมยูราภิรุเตสุฯ  
</p>
  
<p>
‘‘โจราริราโชทกปาวกานํ, ธนํ อสาธารณเมว ทานํ;  
  
ททาติ ตํ สาวกญาณภูมิํ, ปเจฺจกภูมิํ ปน พุทฺธภูมิ’’นฺติฯ –  
</p>
  
<p>เอวมาทินา นเยน ทานานุโมทนํ กตฺวา ทานานิสํสํ ปกาเสตฺวา ตทนนฺตรํ สีลกถํ กเถสิฯ สีลํ นาเมตํ อิธโลกปรโลกสมฺปตฺตีนํ มูลํฯ</p>


<p>
‘‘สีลํ สุขานํ ปรมํ นิทานํ, สีเลน สีลี ติทิวํ ปยาติ;  
  
สีลญฺหิ สํสารมุปาคตสฺส, ตาณญฺจ เลณญฺจ ปรายนญฺจฯ  
</p>
  
<p>
‘‘อวสฺสโย  
สีลสโม ชนานํ, กุโต ปนโญฺญ อิธ วา ปรตฺถ;  
  
สีลํ คุณานํ ปรมา ปติฎฺฐา, ยถา ธรา ถาวรชงฺคมานํฯ  
</p>
  
<p>
‘‘สีลํ กิเรว กลฺยาณํ, สีลํ โลเก อนุตฺตรํ;  
  
อริยวุตฺติสมาจาโร, เยน วุจฺจติ สีลวา’’ฯ (ชา. ๑.๓.๑๑๘);  
</p>
  
<p>สีลาลงฺการสโม  อลงฺกาโร นตฺถิ, สีลคนฺธสโม คโนฺธ นตฺถิ, สีลสมํ กิเลสมลวิโสธนํ นตฺถิ, สีลสมํ ปริฬาหูปสมํ นตฺถิ, สีลสมํ กิตฺติชนนํ นตฺถิ, สีลสมํ สคฺคาโรหณโสปานํ นตฺถิ, นิพฺพานนครปฺปเวสเน จ สีลสมํ ทฺวารํ นตฺถิฯ ยถาห –</p>


<p>
‘‘โสภเนฺตวํ  
น ราชาโน, มุตฺตามณิวิภูสิตา;  
  
ยถา โสภนฺติ ยติโน, สีลภูสนภูสิตาฯ  
</p>
  
<p>
‘‘สีลคนฺธสโม คโนฺธ, กุโต นาม ภวิสฺสติ;  
  
โย สมํ อนุวาเต จ, ปฎิวาเต จ วายติฯ (วิสุทฺธิ. ๑.๙);  
</p>
  
<p>
‘‘น ปุปฺผคโนฺธ ปฎิวาตเมติ, น จนฺทนํ ตคฺครมลฺลิกา วา;  
  
สตญฺจ คโนฺธ ปฎิวาตเมติ, สพฺพา ทิสา สปฺปุริโส ปวายติฯ  
</p>
  
<p>
‘‘จนฺทนํ ตครํ วาปิ, อุปฺปลํ อถ วสฺสิกี;  
  
เอเตสํ คนฺธชาตานํ, สีลคโนฺธ อนุตฺตโรฯ (ธ. ป. ๕๔-๕๕; มิ. ป. ๕.๔.๑);  
</p>
  
<p>
‘‘น คงฺคา ยมุนา จาปิ, สรภู วา สรสฺวตี;  
  
นินฺนคา วาจิรวตี, มหี วาปิ มหานทีฯ  
</p>
  
<p>
‘‘สกฺกุณนฺติ วิโสเธตุํ, ตํ มลํ อิธ ปาณินํ;  
  
วิโสธยติ สตฺตานํ, ยํ เว สีลชลํ มลํฯ  
</p>
  
<p>
‘‘น ตํ สชลทา วาตา, น จาปิ หริจนฺทนํ;  
  
เนว หารา น มณโย, น จนฺทกิรณงฺกุราฯ  
</p>
  
<p>
‘‘สมยนฺตีธ  
สตฺตานํ, ปริฬาหํ สุรกฺขิตํ;  
  
ยํ สเมติ อิทํ อริยํ, สีลํ อจฺจนฺตสีตลํฯ  
</p>
  
<p>
‘‘อตฺตานุวาทาทิภยํ, วิทฺธํสยติ สพฺพทา;  
  
ชเนติ กิตฺติหาสญฺจ, สีลํ สีลวโต สทาฯ  
</p>
  
<p>
‘‘สคฺคาโรหณโสปานํ, อญฺญํ สีลสมํ กุโต;  
  
ทฺวารํ วา ปน นิพฺพาน, นครสฺส ปเวสเนฯ  
</p>
  
<p>
‘‘คุณานํ  
มูลภูตสฺส, โทสานํ พลฆาติโน;  
  
อิติ สีลสฺส ชานาถ, อานิสํสมนุตฺตร’’นฺติฯ (วิสุทฺธิ. ๑.๙);  
</p>
  
<p>เอวํ ภควา สีลานิสํสํ ทเสฺสตฺวา – ‘‘อิทํ ปน สีลํ นิสฺสาย อยํ สโคฺค ลภตี’’ติ ทสฺสนตฺถํ ตทนนฺตรํ สคฺคกถํ กเถสิฯ อยํ สโคฺค นาม อิโฎฺฐ กโนฺต มนาโป เอกนฺตสุโข นิจฺจเมตฺถ กีฬา นิจฺจํ สมฺปตฺติโย ลภนฺติฯ จาตุมหาราชิกา เทวา นวุติวสฺสสตสหสฺสานิ ทิพฺพสุขํ ทิพฺพสมฺปตฺติํ ปฎิลภนฺติฯ ตาวติํสา ติโสฺส วสฺสโกฎิโย สฎฺฐิ จ วสฺสสตสหสฺสานีติ เอวมาทิสคฺคคุณปฎิสํยุตฺตกถํ กเถสิฯ เอวํ สคฺคกถาย  ปโลเภตฺวา ปุน – ‘‘อยมฺปิ สโคฺค อนิโจฺจ อธุโว น ตตฺถ ฉนฺทราโค กาตโพฺพ’’ติ กามานํ อาทีนวํ โอการํ สํกิเลสํ เนกฺขเมฺม อานิสํสญฺจ ปกาเสตฺวา อมตปริโยสานํ ธมฺมกถํ กเถสิฯ เอวํ ตสฺส มหาชนสฺส ธมฺมํ เทเสตฺวา เอกเจฺจ สรเณสุ จ เอกเจฺจ ปญฺจสีเลสุ จ เอกเจฺจ โสตาปตฺติผเล จ เอกเจฺจ สกทาคามิผเล เอกเจฺจ อนาคามิผเล เอกเจฺจ จตูสุปิ ผเลสุ เอกเจฺจ ตีสุ วิชฺชาสุ เอกเจฺจ ฉสุ อภิญฺญาสุ เอกเจฺจ อฎฺฐสุ สมาปตฺตีสุ ปติฎฺฐาเปตฺวา อุฎฺฐายาสนา รมฺมนครโต นิกฺขมิตฺวา สุทสฺสนมหาวิหารเมว ปาวิสิฯ เตน วุตฺตํ –</p>


<ol>
<li>
‘‘ตทา เต โภชยิตฺวาน, สสงฺฆํ โลกนายกํ;  
  
อุปคจฺฉุํ สรณํ ตสฺส, ทีปงฺกรสฺส สตฺถุโนฯ  
</li>
  
<li>
‘‘สรณาคมเน กญฺจิ, นิเวเสติ ตถาคโต;  
  
กญฺจิ ปญฺจสุ สีเลสุ, สีเล ทสวิเธ ปรํฯ  
</li>
  
<li>
‘‘กสฺสจิ  
เทติ สามญฺญํ, จตุโร ผลมุตฺตเม;  
  
กสฺสจิ อสเม ธเมฺม, เทติ โส ปฎิสมฺภิทาฯ  
</li>
  
<li>
‘‘กสฺสจิ วรสมาปตฺติโย, อฎฺฐ เทติ นราสโภ;  
  
ติโสฺส กสฺสจิ วิชฺชาโย, ฉฬภิญฺญา ปเวจฺฉติฯ  
</li>
  
<li>
‘‘เตน โยเคน ชนกายํ, โอวทติ มหามุนิ;  
  
เตน วิตฺถาริกํ อาสิ, โลกนาถสฺส สาสนํฯ  
</li>
  
<li>
‘‘มหาหนุสภกฺขโนฺธ  
, ทีปงฺกรสนามโก;  
  
พหู ชเน ตารยติ, ปริโมเจติ ทุคฺคติํฯ  
</li>
  
<li>
‘‘โพธเนยฺยํ ชนํ ทิสฺวา, สตสหเสฺสปิ โยชเน;  
  
ขเณน อุปคนฺตฺวาน, โพเธติ ตํ มหามุนี’’ติฯ  
</li>
  
<p>ตตฺถ ติ รมฺมนครวาสิโน อุปาสกาฯ นฺติ เอตฺถ สรณํ สรณคมนํ สรณสฺส คนฺตา จ เวทิตพฺพาฯ สรติ หิํสติ วินาเสตีติ  กิํ ตํ? รตนตฺตยํฯ ตํ ปน สรณคตานํ เตเนว สรณคมเนน ภยํ สนฺตาสํ ทุกฺขํ ทุคฺคติํ ปริกฺกิเลสํ หนติ หิํสติ วินาเสตีติ สรณนฺติ วุจฺจตีติฯ วุตฺตเญฺหตํ –
</ol></p>


<p>
‘‘เย เกจิ พุทฺธํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>
‘‘เย  
เกจิ ธมฺมํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>
‘‘เย เกจิ สงฺฆํ สรณํ คตาเส, น เต คมิสฺสนฺติ อปายภูมิํ;  
  
ปหาย มานุสํ เทหํ, เทวกายํ ปริปูเรสฺสนฺตี’’ติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>  นาม รตนตฺตยปรายนาการปฺปวโตฺต จิตฺตุปฺปาโทฯ  นาม ตํสมงฺคีปุคฺคโลฯ เอวํ ตาว สรณํ สรณคมนํ สรณสฺส คนฺตา จาติ อิทํ ตยํ เวทิตพฺพํฯ</p>


<p>ติ ตํ ทีปงฺกรํ, อุปโยคเตฺถ สามิวจนํ ทฎฺฐพฺพํฯ ‘‘อุปคจฺฉุํ สรณํ ตตฺถา’’ติปิ ปาโฐฯ ติ สตฺถารํฯ ติ กญฺจิ ปุคฺคลํ สรณคมเน นิเวเสตีติ อโตฺถฯ กิญฺจาปิ ปจฺจุปฺปนฺนวเสน วุตฺตํ, อตีตกาลวเสน ปน อโตฺถ คเหตโพฺพฯ เอส นโย เสเสสุปิฯ ‘‘กสฺสจิ สรณาคมเน’’ติปิ ปาโฐ, ตสฺสปิ โสเยวโตฺถฯ กญฺจิ ปญฺจสุ สีเลสูติ  กญฺจิ ปุคฺคลํ ปญฺจสุ วิรติสีเลสุ นิเวเสสีติ อโตฺถฯ ‘‘กสฺสจิ ปญฺจสุ สีเลสู’’ติปิ ปาโฐ, โสเยวโตฺถฯ นฺติ อปรํ ปุคฺคลํ ทสวิเธ สีเล นิเวเสสีติ อโตฺถฯ ‘‘กสฺสจิ กุสเล ทสา’’ติปิ ปาโฐ, ตสฺส กญฺจิ ปุคฺคลํ ทส กุสลธเมฺม สมาทเปสีติ อโตฺถฯ นฺติ เอตฺถ ปรมตฺถโต สามญฺญนฺติ มโคฺค วุจฺจติฯ ยถาห –</p>

</p>


<p>ติ จตฺตาริ อุตฺตมานิ ผลานีติ อโตฺถฯ -กาโร ปทสนฺธิกโรฯ ลิงฺควิปริยาเสน วุตฺตํฯ ยโถปนิสฺสยํ จตฺตาโร มเคฺค จตฺตาริ จ สามญฺญผลานิ กสฺสจิ อทาสีติ อโตฺถฯ ติ กสฺสจิ อสทิเส จตฺตาโร ปฎิสมฺภิทาธเมฺม อทาสิฯ</p>


<p>ติ กสฺสจิ ปน นีวรณวิคเมน ปธานภูตา อฎฺฐ สมาปตฺติโย อทาสิฯ ติ กสฺสจิ ปุคฺคลสฺส อุปนิสฺสยวเสน ทิพฺพจกฺขุญาณปุเพฺพนิวาสานุสฺสติญาณอาสวกฺขยญาณานํ วเสน ติโสฺส วิชฺชาโยฯ ติ ฉ อภิญฺญาโย กสฺสจิ อทาสิฯ</p>


<p>ติ เตน นเยน เตนานุกฺกเมน จฯ นฺติ ชนสมูหํฯ ติ โอวทิฯ กาลวิปริยาเสน วุตฺตนฺติ เวทิตพฺพํฯ อิโต อุปริปิ อีทิเสสุ วจเนสุ อตีตกาลวเสเนว อโตฺถ คเหตโพฺพ ฯ ติ เตน ทีปงฺกรสฺส ภควโต โอวาเทน อนุสาสนิยา วิตฺถาริกํ วิตฺถตํ วิสาลีภูตํ สาสนํ อโหสิฯ</p>


<p>ติ  มหาปุริสานํ กิร เทฺวปิ หนูนิ ปริปุณฺณานิ ทฺวาทสิยา ปกฺขสฺส จนฺทสทิสาการานิ โหนฺตีติ มหนฺตานิ หนูนิ ยสฺส โส มหาหนุ, สีหหนูติ วุตฺตํ โหติฯ ติ อุสภเสฺสว ขโนฺธ ยสฺส ภวติ, โส อุสภกฺขโนฺธฯ สุวฎฺฎิตสุวณฺณาลิงฺคสทิสรุจิรกฺขโนฺธ สมวฎฺฎจารุกฺขโนฺธติ อโตฺถฯ ติ ทีปงฺกรสนาโม ฯ ติ พหู พุทฺธเวเนเยฺย ชเน ตาเรสิฯ ติ ปริโมเจสิฯ นฺติ ทุคฺคติโตฯ นิสฺสกฺกเตฺถ อุปโยควจนํฯ</p>


<p>อิทานิ ตารณปริโมจนกรณาการทสฺสนตฺถํ นฺติ คาถา วุตฺตาฯ ตตฺถ นฺติ โพธเนยฺยํ ปชํ, อยเมว วา ปาโฐฯ ติ พุทฺธจกฺขุนา วา สมนฺตจกฺขุนา วา ทิสฺวาฯ ติ อเนกสตสหเสฺสปิ โยชเน ฐิตํฯ อิทํ ปน ทสสหสฺสิยํเยว สนฺธาย วุตฺตนฺติ ทฎฺฐพฺพํฯ</p>


<p>ทีปงฺกโร กิร สตฺถา พุทฺธตฺตํ ปตฺวา โพธิมูเล สตฺตสตฺตาหํ วีตินาเมตฺวา อฎฺฐเม สตฺตาเห มหาพฺรหฺมุโน ธมฺมเชฺฌสนํ ปฎิญฺญาย สุนนฺทาราเม ธมฺมจกฺกํ ปวเตฺตตฺวา โกฎิสตํ เทวมนุสฺสานํ ธมฺมามตํ ปาเยสิฯ อยํ ปฐโม อภิสมโย อโหสิฯ</p>


<p>อถ สตฺถา อตฺตโน ปุตฺตสฺส สมวฎฺฎกฺขนฺธสฺส อุสภกฺขนฺธสฺส นาม ญาณปริปากํ ญตฺวา ตํ อตฺรชํ ปมุขํ กตฺวา  ธมฺมํ เทเสตฺวา เทวมนุสฺสานํ นวุติโกฎิโย ธมฺมามตํ ปาเยสิฯ อยํ ทุติโย อภิสมโย อโหสิฯ</p>


<p>ปุน ภควา อมรวตีนครทฺวาเร มหาสิรีสรุกฺขมูเล ยมกปาฎิหาริยํ กตฺวา มหาชนสฺส พนฺธนาโมกฺขํ กตฺวา เทวคณปริวุโต ทิวสกราติเรกชุติวิสรภวเน ตาวติํสภวเน ปาริจฺฉตฺตกมูเล ปรมสีตเล ปณฺฑุกมฺพลสิลาตเล นิสีทิตฺวา สพฺพเทวคณปีติสญฺชนนิํ อตฺตโน  ชนนิํ สุเมธาเทวิํ ปมุขํ กตฺวา สพฺพโลกวิทิตวิสุทฺธิเทโว เทวเทโว ทีปงฺกโร ภควา สพฺพสตฺตหิตกรํ ปรมาติเรกคมฺภีรสุขุมํ พุทฺธิวิสทกรํ สตฺตปฺปกรณํ อภิธมฺมปิฎกํ เทเสตฺวา นวุติเทวโกฎิสหสฺสานํ ธมฺมามตํ ปาเยสิฯ อยํ ตติโย อภิสมโย อโหสิฯ เตน วุตฺตํ –</p>


<ol>
<li>
‘‘ปฐมาภิสมเย พุโทฺธ, โกฎิสตมโพธยิ;  
  
ทุติยาภิสมเย นาโถ, นวุติโกฎิมโพธยิฯ  
</li>
  
<li>
‘‘ยทา จ เทวภวนมฺหิ, พุโทฺธ ธมฺมมเทสยิ;  
  
นวุติโกฎิสหสฺสานํ, ตติยาภิสมโย อหู’’ติฯ  
</li>
  
<p>ทีปงฺกรสฺส   ปน ภควโต ตโย สาวกสนฺนิปาตา อเหสุํฯ ตตฺถ สุนนฺทาราเม โกฎิสตสหสฺสานํ ปฐโม สนฺนิปาโต อโหสิฯ เตน วุตฺตํ –
</ol></p>


<ol>
<li>
‘‘สนฺนิปาตา ตโย อาสุํ, ทีปงฺกรสฺส สตฺถุโน;  
  
โกฎิสตสหสฺสานํ, ปฐโม อาสิ สมาคโม’’ติฯ  
</li>
  
<p>อถาปเรน สมเยน ทสพโล จตูหิ ภิกฺขุสตสหเสฺสหิ ปริวุโต คามนิคมนครปฎิปาฎิยา มหาชนานุคฺคหํ กโรโนฺต จาริกํ จรมาโน อนุกฺกเมน เอกสฺมิํ ปเทเส มหาชนกตสกฺการํ สพฺพโลกวิสฺสุตํ อมนุสฺสปริคฺคหิตํ อติภยานกํ โอลมฺพามฺพุธรปริจุมฺพิตกูฎํ วิวิธสุรภิตรุกุสุมวาสิตกูฎํ นานามิคคณวิจริตกูฎํ  นาม ปรมรมณียํ ปพฺพตํ สมฺปาปุณิฯ โส กิร ปพฺพโต นารเทน นาม ยเกฺขน ปริคฺคหิโต อโหสิฯ ตตฺถ ปน ตสฺส ยกฺขสฺส อนุสํวจฺฉรํ มหาชโน มนุสฺสพลิํ อุปสํหรติฯ
</ol></p>


<p>อถ ทีปงฺกโร กิร ภควา ตสฺส มหาชนสฺส อุปนิสฺสยสมฺปตฺติํ ทิสฺวา ตโต ภิกฺขุสงฺฆํ จาตุทฺทิสํ เปเสตฺวา อทุติโย อสหาโย มหากรุณาพลวสงฺคตหทโย ตญฺจ ยกฺขํ วิเนตุํ ตํ นารทปพฺพตํ อภิรุหิฯ อถ โส มนุสฺสภโกฺข สกหิตนิรเปโกฺข ปรวธทโกฺข ยโกฺข มกฺขํ อสหมาโน โกธปเรตมานโส ทสพลํ ภิํสาเปตฺวา ปลาเปตุกาโม ตํ ปพฺพตํ จาเลสิฯ โส กิร ปพฺพโต เตน  จาลิยมาโน ภควโต อานุภาเวน ตเสฺสว มตฺถเก ปตมาโน วิย อโหสิฯ</p>


<p>ตโต โส ภีโต – ‘‘หนฺท นํ อคฺคินา ฌาเปสฺสามี’’ติ มหนฺตํ อติภีมทสฺสนํ อคฺคิกฺขนฺธํ นิพฺพเตฺตสิฯ โส อคฺคิกฺขโนฺธ ปฎิวาเต ขิโตฺต วิย อตฺตโนว ทุกฺขํ ชเนสิ, น ปน ภควโต จีวเร อํสุมตฺตมฺปิ ทฑฺฒุํ สมโตฺถ อโหสิฯ ยโกฺข ปน ‘‘สมโณ ทโฑฺฒ, น ทโฑฺฒ’’ติ โอโลเกโนฺต ทสพลํ สรทสมยวิมลกรนิกรํ สพฺพชนรติกรํ รชนิกรมิว สีตลชลตลคตกมลกณฺณิกาย นิสินฺนํ วิย ภควนฺตํ ทิสฺวา จิเนฺตสิ – ‘‘อโห อยํ สมโณ มหานุภาโว, ยํ ยํ อิมสฺสาหํ อนตฺถํ กโรมิ, โส โส มมูปริเยว ปตติ, อิมํ ปน สมณํ มุญฺจิตฺวา อญฺญํ เม ปฎิสรณํ ปรายนํ นตฺถิ, ปถวิยํ อุปกฺขลิตา ปถวิํเยว นิสฺสาย อุฎฺฐหนฺติ, หนฺทาหํ อิมํเยว สมณํ สรณํ คมิสฺสามี’’ติฯ</p>


<p>อเถวํ  ปน โส จิเนฺตตฺวา ภควโต จกฺกาลงฺกตตเลสุ ปาเทสุ สิรสา นิปติตฺวา – ‘‘อจฺจโย มํ, ภเนฺต, อจฺจคมา’’ติ วตฺวา ภควนฺตํ สรณมคมาสิฯ อถสฺส ภควา อนุปุพฺพิกถํ กเถสิฯ โส เทสนาปริโยสาเน ทสหิ ยกฺขสหเสฺสหิ สทฺธิํ โสตาปตฺติผเล ปติฎฺฐหิฯ ตสฺมิํ กิร ทิวเส สกลชมฺพุทีปตลวาสิโน มนุสฺสา  ตสฺส พลิกมฺมตฺถํ เอเกกคามโต เอเกกํ ปุริสํ อาหริํสุฯ อญฺญญฺจ พหุติลตณฺฑุลกุลตฺถมุคฺคมาสาทิํ สปฺปินวนีตเตลมธุผาณิตาทิญฺจ อาหริํสุฯ อถ โส ยโกฺข ตํ ทิวสํ อาภตตณฺฑุลาทิกํ สพฺพํ เตสํเยว ทตฺวา เต พลิกมฺมตฺถาย อานีตมนุเสฺส ทสพลสฺส นิยฺยาเตสิฯ</p>


<p>อถ สตฺถา เต มนุเสฺส เอหิภิกฺขุปพฺพชฺชาย ปพฺพาเชตฺวา อโนฺตสตฺตาเหเยว สเพฺพ อรหเตฺต ปติฎฺฐาเปตฺวา มาฆปุณฺณมาย โกฎิสตภิกฺขุมชฺฌคโต จตุรงฺคสมนฺนาคเต สนฺนิปาเต ปาติโมกฺขมุทฺทิสิฯ จตุรงฺคานิ นาม สเพฺพว เอหิภิกฺขู โหนฺติ, สเพฺพ ฉฬภิญฺญา โหนฺติ, สเพฺพ อนามนฺติตาว อาคตา, ปนฺนรสูโปสถทิวโส จาติ อิมานิ จตฺตาริ องฺคานิ นามฯ อยํ ทุติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘ปุน  
นารทกูฎมฺหิ, ปวิเวกคเต ชิเน;  
  
ขีณาสวา วีตมลา, สมิํสุ สตโกฎิโย’’ติฯ  
</li>
  
<p>ตตฺถ ติ คณํ ปหาย คเตฯ ติ สนฺนิปติํสุฯ
</ol></p>


<p>ยทา ปน ทีปงฺกโร โลกนายโก สุทสฺสนนามเก ปพฺพเต วสฺสาวาสมุปคญฺฉิ, ตทา กิร ชมฺพุทีปวาสิโน มนุสฺสา อนุสํวจฺฉรํ คิรคฺคสมชฺชํ กโรนฺติฯ ตสฺมิํ กิร สมเชฺช สนฺนิปติตา มนุสฺสา ทสพลํ ทิสฺวา ธมฺมกถํ สุตฺวา ตตฺร ปสีทิตฺวา ปพฺพชิํสุฯ มหาปวารณทิวเส สตฺถา เตสํ อชฺฌาสยานุกูลํ วิปสฺสนากถํ กเถสิฯ ตํ สุตฺวา เต สเพฺพ สงฺขาเร สมฺมสิตฺวา วิปสฺสนานุปุเพฺพน มคฺคานุปุเพฺพน จ อรหตฺตํ ปาปุณิํสุฯ อถ สตฺถา นวุติโกฎิสหเสฺสหิ สทฺธิํ ปวาเรสิฯ อยํ ตติโย สนฺนิปาโต อโหสิฯ เตน วุตฺตํ –</p>


<ol>
<li>
‘‘ยมฺหิ กาเล มหาวีโร, สุทสฺสนสิลุจฺจเย;  
  
นวุติโกฎิสหเสฺสหิ, ปวาเรสิ มหามุนิฯ  
</li>
  
‘‘อหํ  
เตน สมเยน, ชฎิโล อุคฺคตาปโน;  
  
อนฺตลิกฺขมฺหิ จรโณ, ปญฺจาภิญฺญาสุ ปารคู’’ติฯ (ธ. ส. อฎฺฐ. นิทานกถา);  
</li>
  
<p>อยํ คาถา  ธมฺมสงฺคหฎฺฐกถาย นิทานวณฺณนาย  ลิขิตาฯ อิมสฺมิํ ปน พุทฺธวํเส นตฺถิฯ นตฺถิภาโวเยว ปนสฺสา ยุตฺตตโรฯ กสฺมาติ เจ? เหฎฺฐา สุเมธกถาสุ กถิตตฺตาติฯ
</ol></p>


<p>ทีปงฺกเร กิร ภควติ ธมฺมํ เทเสเนฺต ทสสหสฺสานญฺจ วีสติสหสฺสานญฺจ ธมฺมาภิสมโย อโหสิเยวฯ เอกสฺส ปน ทฺวินฺนํ ติณฺณํ จตุนฺนนฺติ จ อาทิวเสน อภิสมยานํ อโนฺต นตฺถิฯ ตสฺมา ทีปงฺกรสฺส ภควโต สาสนํ วิตฺถาริกํ พาหุชญฺญํ อโหสิฯ เตน วุตฺตํ –</p>


<ol>
<li>
‘‘ทสวีสสหสฺสานํ  
, ธมฺมาภิสมโย อหุ;  
  
เอกทฺวินฺนํ อภิสมยา, คณนาโต อสงฺขิยา’’ติฯ  
</li>
  
<p>ตตฺถ นฺติ ทสสหสฺสานํ วีสติสหสฺสานญฺจฯ ติ จตุสจฺจธมฺมปฺปฎิเวโธฯ นฺติ เอกสฺส เจว ทฺวินฺนญฺจ , ติณฺณํ จตุนฺนํ…เป.… ทสนฺนนฺติอาทินา นเยน อสเงฺขฺยยฺยาติ อโตฺถฯ เอวํ อสเงฺขฺยยฺยาภิสมยตฺตา จ  มหนฺตปฺปตฺตํ พหูหิ ปณฺฑิเตหิ เทวมนุเสฺสหิ นิยฺยานิกนฺติ  ชานิตพฺพํ อธิสีลสิกฺขาทีหิ  สมาธิอาทีหิ  อโหสิฯ เตน วุตฺตํ –
</ol></p>


<ol>
<li>
‘‘วิตฺถาริกํ พาหุชญฺญํ, อิทฺธํ ผีตํ อหู ตทา;  
  
ทีปงฺกรสฺส ภควโต, สาสนํ สุวิโสธิต’’นฺติฯ  
</li>
  
<p>ตตฺถ นฺติ สุฎฺฐุ ภควตา โสธิตํ วิสุทฺธํ กตํฯ ทีปงฺกรํ กิร สตฺถารํ สพฺพกาลํ ฉฬภิญฺญานํ มหิทฺธิกานํ ภิกฺขูนํ จตฺตาริ สตสหสฺสานิ ปริวาเรนฺติฯ เตน จ สมเยน เย เสกฺขา กาลกิริยํ กโรนฺติ, เต ครหิตา ภวนฺติ, สเพฺพ ขีณาสวา หุตฺวาว ปรินิพฺพายนฺตีติ อธิปฺปาโยฯ ตสฺมา หิ ตสฺส ภควโต สาสนํ สุปุปฺผิตํ สุสมิทฺธํ ขีณาสเวหิ ภิกฺขูหิ อติวิย โสภิตฺถฯ เตน วุตฺตํ –
</ol></p>


<ol>
<li>
‘‘จตฺตาริ  
สตสหสฺสานิ, ฉฬภิญฺญา มหิทฺธิกา;  
  
ทีปงฺกรํ โลกวิทุํ, ปริวาเรนฺติ สพฺพทาฯ  
</li>
  
<li>
‘‘เย เกจิ เตน สมเยน, ชหนฺติ มานุสํ ภวํ;  
  
อปฺปตฺตมานสา เสขา, ครหิตา ภวนฺติ เตฯ  
</li>
  
<li>
‘‘สุปุปฺผิตํ ปาวจนํ, อรหเนฺตหิ ตาทิหิ;  
  
ขีณาสเวหิ วิมเลหิ, อุปโสภติ สพฺพทา’’ติฯ  
</li>
  
<p>ตตฺถ ติ คณนาย ทสฺสิตา เอวํ ทสฺสิตคณนา อิเม ภิกฺขูติ ทสฺสนตฺถํ ติ วุตฺตนฺติ เอวมโตฺถ คเหตโพฺพฯ อถ วา ติ ฉฬภิญฺญานํ มหิทฺธิกานนฺติ สามิอเตฺถ ปจฺจตฺตวจนํ ทฎฺฐพฺพํฯ ติ นิจฺจกาลํ ทสพลํ ปริวาเรนฺติ, ภควนฺตํ มุญฺจิตฺวา กตฺถจิ น คจฺฉนฺตีติ อธิปฺปาโยฯ ติ ตสฺมิํ สมเยฯ อยํ ปน -สโทฺท สมวายาทีสุ นวสุ อเตฺถสุ ทิสฺสติฯ ยถาห –
</ol></p>


<p>
‘‘สมวาเย  
  
ขเณ กาเล, สมูเห เหตุทิฎฺฐิสุ;  
  
ปฎิลาเภ ปหาเน จ, ปฎิเวเธ จ ทิสฺสตี’’ติฯ (ที. นิ. อฎฺฐ. ๑.๑; ม. นิ. อฎฺฐ. ๑.มูลปริยายสุตฺตวณฺณนา; สํ. นิ. อฎฺฐ. ๑.๑.๑; อ. นิ. อฎฺฐ. ๑.๑.๑; ธ. ส. อฎฺฐ. ๑ กามาวจรกุสลปทภาชนีย; ขุ. ปา. อฎฺฐ. มํคลสุตฺตวณฺณนา, เอวมิจฺจาทิปาฐวณฺณนา; ปฎิ. ม. อฎฺฐ. ๒.๑.๑๘๔);  
</p>
  
<p>อิธ โส กาเล ทฎฺฐโพฺพ; ตสฺมิํ กาเลติ อโตฺถฯ นฺติ มนุสฺสภาวํฯ ติ อปฺปตฺตํ อนธิคตํ มานสํ เยหิ เต อปฺปตฺตมานสาฯ มานสนฺติ ราคสฺส จ จิตฺตสฺส จ อรหตฺตสฺส จ อธิวจนํฯ ‘‘อนฺตลิกฺขจโร ปาโส, ยฺวายํ จรติ มานโส’’ติ (สํ. นิ. ๑.๑๕๑; มหาว. ๓๓) หิ เอตฺถ ปน ราโค ‘‘มานโส’’ติ วุโตฺตฯ ‘‘จิตฺตํ มโน มานสํ หทยํ ปณฺฑร’’นฺติ (ธ. ส. ๖; วิภ. ๑๘๔; มหานิ. ๑; จูฬนิ. ปารายนานุคีติคาถานิเทฺทส ๑๑๔) เอตฺถ จิตฺตํฯ ‘‘อปฺปตฺตมานโส เสโข, กาลํ กยิรา ชเนสุตา’’ติ  (สํ. นิ. ๑.๑๕๙) เอตฺถ อรหตฺตํฯ อิธาปิ อรหตฺตเมว อธิเปฺปตํ (ธ. ส. อฎฺฐ. ๕ กามาวจรกุสลนิเทฺทสวารกถา; มหานิ. อฎฺฐ. ๑)ฯ ตสฺมา อปฺปตฺตอรหตฺตผลาติ อโตฺถฯ ติ เกนเฎฺฐน เสขา? เสขธมฺมปฎิลาภเฎฺฐน เสขาฯ วุตฺตเญฺหตํ – ‘‘กิตฺตาวตา นุ โข, ภเนฺต, เสโข โหตีติ? อิธ, ภิกฺขเว, ภิกฺขุ เสขาย สมฺมาทิฎฺฐิยา สมนฺนาคโต โหติ…เป.… เสเขน สมฺมาสมาธินา สมนฺนาคโต โหติฯ เอตฺตาวตา โข, ภิกฺขเว, ภิกฺขุ เสโข โหตี’’ติ (สํ. นิ. ๕.๑๓)ฯ อปิ จ สิกฺขนฺตีติ เสขาฯ วุตฺตเญฺหตํ – ‘‘สิกฺขติ, สิกฺขตีติ โข, ภิกฺขุ, ตสฺมา เสโขติ วุจฺจติฯ กิญฺจ สิกฺขติ? อธิสีลมฺปิ สิกฺขติ อธิจิตฺตมฺปิ อธิปญฺญมฺปิ สิกฺขตีติ โข, ภิกฺขุ, ตสฺมา เสโขติ วุจฺจตี’’ติ (อ. นิ. ๓.๘๖)ฯ</p>


<p>นฺติ สุฎฺฐุ วิกสิตํฯ นฺติ ปสตฺถํ วจนํ, วุทฺธิปฺปตฺตํ วา วจนํ ปวจนํ, ปวจนเมว ปาวจนํ, สาสนนฺติ อโตฺถฯ ติ อภิราชติ อติวิโรจติฯ ติ สพฺพกาลํฯ ‘‘อุปโสภติ สเทวเก’’ติปิ ปาโฐฯ</p>


<p>ตสฺส ทีปงฺกรสฺส ภควโต รมฺมวตี นาม นครํ อโหสิ, สุเทโว นาม ขตฺติโย ปิตา, สุเมธา นาม เทวี มาตา, สุมงฺคโล จ ติโสฺส จาติ เทฺว อคฺคสาวกา, สาคโต นาม อุปฎฺฐาโก, นนฺทา จ สุนนฺทา จาติ เทฺว อคฺคสาวิกา, โพธิ ตสฺส ภควโต ปิปฺผลิรุโกฺข อโหสิ, อสีติหตฺถุเพฺพโธ, สตสหสฺสวสฺสานิ อายูติฯ กิํ ปนิเมสํ ชาตนคราทีนํ ทสฺสเน ปโยชนนฺติ เจ? วุจฺจเต – ยสฺส ยทิ เนว ชาตนครํ น ปิตา น มาตา ปญฺญาเยยฺย, อิมสฺส ปน เนว ชาตนครํ  น ปิตา น มาตา ปญฺญายติ, เทโว วา สโกฺก วา ยโกฺข วา มาโร วา พฺรหฺมา วา เอส มเญฺญ, เทวานมฺปิ อีทิสํ ปาฎิหาริยํ อนจฺฉริยนฺติ  มญฺญมานา น โสตพฺพํ น สทฺทหิตพฺพํ มเญฺญยฺยุํ, ตโต อภิสมโย น ภเวยฺย, อสติ อภิสมเย นิรตฺถโก พุทฺธุปฺปาโท ภเวยฺย, อนิยฺยานิกํ สาสนํฯ ตสฺมา สพฺพพุทฺธานํ ชาตนคราทิโก ปริเจฺฉโท ทเสฺสตโพฺพฯ เตน วุตฺตํ –</p>


<ol>
<li>
‘‘นครํ รมฺมวตี นาม, สุเทโว นาม ขตฺติโย;  
  
สุเมธา นาม ชนิกา, ทีปงฺกรสฺส สตฺถุโนฯ  
</li>
  
<li>
‘‘สุมงฺคโล จ ติโสฺส จ, อเหสุํ อคฺคสาวกา;  
  
สาคโต นามุปฎฺฐาโก, ทีปงฺกรสฺส สตฺถุโนฯ  
</li>
  
<li>
‘‘นนฺทา  
เจว สุนนฺทา จ, อเหสุํ อคฺคสาวิกา;  
  
โพธิ ตสฺส ภควโต, ปิปฺผลีติ ปวุจฺจติฯ  
</li>
  
<li>
‘‘อสีติหตฺถมุเพฺพโธ, ทีปงฺกโร มหามุนิ;  
  
โสภติ ทีปรุโกฺขว, สาลราชาว ผุลฺลิโตฯ  
</li>
  
<li>
‘‘สตสหสฺสวสฺสานิ, อายุ ตสฺส มเหสิโน;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
‘‘โชตยิตฺวาน สทฺธมฺมํ, สนฺตาเรตฺวา มหาชนํ;  
  
ชลิตฺวา อคฺคิกฺขโนฺธว, นิพฺพุโต โส สสาวโกฯ  
</li>
  
<li>
‘‘สา จ อิทฺธิ โส จ ยโส, ตานิ จ ปาเทสุ จกฺกรตนานิ;  
  
สพฺพํ ตมนฺตรหิตํ, นนุ ริตฺตา สพฺพสงฺขารา’’ติฯ  
</li>
  
<p>ตตฺถ ติ สุเทโว นามสฺส ขตฺติโย ปิตา อโหสีติ อโตฺถฯ ติ ชเนตฺติฯ ติ ปิลกฺขกปีตนรุโกฺข โพธิฯ ติ อสีติหตฺถํ อุจฺจคฺคโตฯ ติ สมฺปชฺชลิตทีปมาลากุโล ทีปรุโกฺข วิย อาโรหปริณาหสณฺฐานปาริปูริสมฺปโนฺน ทฺวตฺติํสวรลกฺขณานุพฺยญฺชนสมลงฺกตสรีโร วิปฺผุริตรํสิชาลาวิสรตาราคณสมุชฺชลมิว คคนตลํ ภควา  ธรมานกาเล ติ โสภิตฺถฯ ติ ปุปฺผิโต สพฺพผาลิผุโลฺล สาลราชรุโกฺข วิย จ สพฺพผาลิผุโลฺล โยชนสตุเพฺพโธ ปาริจฺฉโตฺต วิย จ อสีติหตฺถุเพฺพโธ ภควา อติวิย โสภติฯ
</ol></p>


<p>ติ วสฺสสตสหสฺสานิ ตสฺส อายูติ อโตฺถฯ ติ ตาวตกํ กาลํ ติฎฺฐมาโนฯ นฺติ  ชนสมูหํฯ นฺติ ตารยิตฺวา มหาชนํฯ ‘‘สนฺตาเรตฺวา สเทวก’’นฺติปิ ปาโฐ, ตสฺส สเทวกํ โลกนฺติ อโตฺถฯ ติ สา จ สมฺปตฺติ อานุภาโวฯ ติ โส จ ปริวาโรฯ นฺติ ตํ สพฺพํ วุตฺตปฺปการํ สมฺปตฺติชาตํ อนฺตรหิตํ อปคตนฺติ อโตฺถฯ ติ สเพฺพ ปน สงฺขตธมฺมา นนุ ริตฺตา ตุจฺฉา, นิจฺจสาราทิรหิตาติ อโตฺถฯ</p>


<p>เอตฺถ  ปน นคราทิปริเจฺฉโท ปาฬิยมาคโตวฯ สมฺพหุลวาโร ปน นาคโต, โส อาเนตฺวา ทีเปตโพฺพฯ เสยฺยถิทํ – ปุตฺตปริเจฺฉโท, ภริยาปริเจฺฉโท, ปาสาทปริเจฺฉโท, อคารวาสปริเจฺฉโท, นาฎกิตฺถิปริเจฺฉโท, อภินิกฺขมนปริเจฺฉโท, ปธานปริเจฺฉโท, วิหารปริเจฺฉโท, อุปฎฺฐากปริเจฺฉโทติฯ เอเตสมฺปิ ทีปเน การณํ เหฎฺฐา วุตฺตเมวฯ ตสฺส ปน ทีปงฺกรสฺส ภริยานํ ติสตสหสฺสํ อโหสิฯ ตสฺส อคฺคมเหสี ปทุมา นาม, ตสฺส ปน ปุโตฺต อุสภกฺขโนฺธ นามฯ เตน วุตฺตํ –</p>


<p>
‘‘ภริยา ปทุมา นาม, วิพุทฺธปทุมานนา;  
  
อตฺรโช อุสภกฺขโนฺธ, ทีปงฺกรสฺส สตฺถุโนฯ  
</p>
  
<p>
‘‘หํสา โกญฺจา มยูราขฺยา, ปาสาทาปิ ตโย มตา;  
  
ทสวสฺสสหสฺสานิ, อคารํ อวสี กิรฯ  
</p>
  
<p>
‘‘หตฺถิยาเนน นิกฺขโนฺต, นนฺทาราเม ชิโน วสี;  
  
นโนฺท นามสฺสุปฎฺฐาโก, โลกานนฺทกโร กิรา’’ติฯ  
</p>
  
<p>สพฺพพุทฺธานํ ปน ปญฺจ เวมตฺตานิ โหนฺติ อายุเวมตฺตํ ปมาณเวมตฺตํ กุลเวมตฺตํ ปธานเวมตฺตํ รสฺมิเวมตฺตนฺติฯ ตตฺถ  นาม เกจิ ทีฆายุกา  โหนฺติ เกจิ อปฺปายุกาฯ ตถา หิ ทีปงฺกรสฺส ปน ภควโต วสฺสสตสหสฺสํ อายุปฺปมาณํ อโหสิ, อมฺหากํ ภควโต วสฺสสตํฯ</p>


<p> นาม เกจิ ทีฆา โหนฺติ เกจิ รสฺสาฯ ตถา หิ ทีปงฺกโร อสีติหตฺถปฺปมาโณ อโหสิ, อมฺหากํ ปน ภควา อฎฺฐารสหตฺถปฺปมาโณฯ</p>


<p> นาม เกจิ ขตฺติยกุเล นิพฺพตฺตนฺติ เกจิ พฺราหฺมณกุเลฯ ตถา หิ ทีปงฺกราทโย ขตฺติยกุเล นิพฺพตฺติํสุ, กกุสนฺธโกณาคมนาทโย พฺราหฺมณกุเลฯ</p>


<p>ปธานเวมตฺตํ นาม เกสญฺจิ ปธานํ อิตฺตรเมว โหติ ยถา กสฺสปสฺส ภควโต , เกสญฺจิ อทฺธนิยํ อมฺหากํ ภควโต วิยฯ</p>


<p>  นาม มงฺคลสฺส ภควโต สรีรสฺมิ ทสสหสฺสิโลกธาตุํ ผริตฺวา อฎฺฐาสิ, อมฺหากํ ภควโต พฺยามมตฺตํฯ ตตฺร รสฺมิเวมตฺตํ อชฺฌาสยปฎิพทฺธํ โหติฯ โย ยตฺตกํ อิจฺฉสิ, ตสฺส ตตฺตกํ สรีรปฺปภา ผรติฯ มงฺคลสฺส ปน ‘‘ทสสหสฺสิโลกธาตุํ ผรตู’’ติ อชฺฌาสโย อโหสิฯ ปฎิวิทฺธคุเณสุ ปน กสฺสจิ เวมตฺตํ นาม นตฺถิ (ที. นิ. อฎฺฐ. ๒.๑๒ อาทโย)ฯ</p>


<p>ตถา สพฺพพุทฺธานํ จตฺตาริ อวิชหิตฎฺฐานานิ นาม โหนฺติฯ  อวิชหิโต เอกสฺมิํเยว ฐาเน โหติฯ  อิสิปตเน มิคทาเย อวิชหิตเมว โหติฯ เทโวโรหณกาเล สงฺกสฺสนครทฺวาเร  อวิชหิโตว โหติฯ เชตวเน คนฺธกุฎิยา จตฺตาริ  อวิชหิตาเนว โหนฺติฯ วิหาโรปิ อวิชหิโตวฯ โส ปน ขุทฺทโก วา มหโนฺต วา โหติฯ</p>


<p>อปรํ ปน อมฺหากํเยว ภควโต สหชาตปริเจฺฉทญฺจ นกฺขตฺตปริเจฺฉทญฺจ วิเสสํฯ อมฺหากํ สพฺพญฺญุโพธิสเตฺตน กิร สทฺธิํ ราหุลมาตา อานนฺทเตฺถโร ฉโนฺน กณฺฑโก อสฺสราชา นิธิกุมฺภา มหาโพธิรุโกฺข กาฬุทายีติ อิมานิ ฯ มหาปุริโส กิร อุตฺตราสาฬฺหนกฺขเตฺตเนว มาตุกุจฺฉิํ โอกฺกมิ, มหาภินิกฺขมนํ นิกฺขมิ , ธมฺมจกฺกํ ปวเตฺตสิ, ยมกปาฎิหาริยํ อกาสิฯ วิสาขนกฺขเตฺตน ชาโต จ อภิสมฺพุโทฺธ จ ปรินิพฺพุโต จ, มาฆนกฺขเตฺตน ตสฺส สาวกสนฺนิปาโต เจว อายุสงฺขารโวสชฺชนญฺจ อโหสิ, อสฺสยุชนกฺขเตฺตน เทโวโรหณนฺติ เอตฺตกํ อาหริตฺวา ทีเปตพฺพํฯ อยํ สมฺพหุลวารปริเจฺฉโทฯ เสสคาถา สอุตฺตานา เอวาติฯ</p>


<p>อิติ ภควา ทีปงฺกโร ยาวตายุกํ ฐตฺวา สพฺพพุทฺธกิจฺจํ กตฺวา อนุกฺกเมน อนุปาทิเสสาย นิพฺพานธาตุยา ปรินิพฺพายิฯ</p>


<p>ยสฺมิํ กิร กเปฺป ทีปงฺกรทสพโล อุทปาทิ, ตสฺมิํ อเญฺญปิ ตณฺหงฺกโร, เมธงฺกโร, สรณงฺกโรติ ตโย พุทฺธา อเหสุํฯ เตสํ สนฺติเก โพธิสตฺตสฺส พฺยากรณํ นตฺถิฯ ตสฺมา เต อิธ น ทสฺสิตาฯ  ปน ตมฺหา กปฺปา อาทิโต ปฎฺฐายุปฺปนฺนุปฺปเนฺน สพฺพพุเทฺธ ทเสฺสตุํ อิทํ วุตฺตํ –</p>


<p>
‘‘ตณฺหงฺกโร เมธงฺกโร, อโถปิ สรณงฺกโร;  
  
ทีปงฺกโร จ สมฺพุโทฺธ, โกณฺฑโญฺญ ทฺวิปทุตฺตโมฯ  
</p>
  
<p>
‘‘มงฺคโล  
จ สุมโน จ, เรวโต โสภิโต มุนิ;  
  
อโนมทสฺสี ปทุโม, นารโท ปทุมุตฺตโรฯ  
</p>
  
<p>
‘‘สุเมโธ จ สุชาโต จ, ปิยทสฺสี มหายโส;  
  
อตฺถทสฺสี ธมฺมทสฺสี, สิทฺธโตฺถ โลกนายโกฯ  
</p>
  
<p>
‘‘ติโสฺส ผุโสฺส จ สมฺพุโทฺธ, วิปสฺสี สิขิ เวสฺสภู;  
  
กกุสโนฺธ โกณาคมโน, กสฺสโป จาปิ นายโกฯ  
</p>
  
<p>
‘‘เอเต  
อเหสุํ สมฺพุทฺธา, วีตราคา สมาหิตา;  
  
สตรํสีว อุปฺปนฺนา, มหาตมวิโนทนา;  
  
ชลิตฺวา อคฺคิกฺขนฺธาว, นิพฺพุตา เต สสาวกา’’ติฯ (อป. อฎฺฐ. ๑.ทูเรนิทานกถา; จริยา. อฎฺฐ. นิทานกถา; ชา. อฎฺฐ. ๑.ทูเรนิทานกถา);  
</p>
  
เอตฺตาวตา นาติสเงฺขปวิตฺถารวเสน กตาย  
</p>
  
มธุรตฺถวิลาสินิยา พุทฺธวํส-อฎฺฐกถาย  
</p>
  
ทีปงฺกรพุทฺธวํสวณฺณนา นิฎฺฐิตาฯ  
</p>
  
นิฎฺฐิโต ปฐโม พุทฺธวํโสฯ  
</p>
  
  
  
  
  