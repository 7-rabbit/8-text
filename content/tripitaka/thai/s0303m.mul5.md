<h1>๖. กิเลสสํยุตฺตํ</h1>
<h3>๑. จกฺขุสุตฺตํ</h3>
<p> สาวตฺถินิทานํ    ฯ ‘‘โย, ภิกฺขเว, จกฺขุสฺมิํ ฉนฺทราโค, จิตฺตเสฺสโส อุปกฺกิเลโสฯ โย โสตสฺมิํ ฉนฺทราโค, จิตฺตเสฺสโส อุปกฺกิเลโสฯ โย ฆานสฺมิํ ฉนฺทราโค, จิตฺตเสฺสโส อุปกฺกิเลโสฯ โย ชิวฺหาย ฉนฺทราโค, จิตฺตเสฺสโส อุปกฺกิเลโสฯ โย กายสฺมิํ ฉนฺทราโค, จิตฺตเสฺสโส อุปกฺกิเลโสฯ โย มนสฺมิํ ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ, เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ, อภิญฺญา สจฺฉิกรณีเยสุ ธเมฺมสู’’ติฯ ปฐมํฯ</p>


<h3>๒. รูปสุตฺตํ</h3>
<p> สาวตฺถินิทานํฯ ‘‘โย, ภิกฺขเว, รูเปสุ ฉนฺทราโค, จิตฺตเสฺสโส อุปกฺกิเลโสฯ โย สเทฺทสุ… โย คเนฺธสุ… โย รเสสุ… โย โผฎฺฐเพฺพสุ… โย ธเมฺมสุ ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ, เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ, อภิญฺญา สจฺฉิกรณีเยสุ ธเมฺมสู’’ติฯ ทุติยํฯ</p>


<h3>๓. วิญฺญาณสุตฺตํ</h3>
<p> สาวตฺถินิทานํฯ ‘‘โย, ภิกฺขเว, จกฺขุวิญฺญาณสฺมิํ ฉนฺทราโค, จิตฺตเสฺสโส อุปกฺกิเลโสฯ โย โสตวิญฺญาณสฺมิํ… โย ฆานวิญฺญาณสฺมิํ… โย ชิวฺหาวิญฺญาณสฺมิํ… โย  กายวิญฺญาณสฺมิํ… โย มโนวิญฺญาณสฺมิํ ฉนฺทราโค, จิตฺตเสฺสโส อุปกฺกิเลโสฯ ยโต โข , ภิกฺขเว, ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ, เนกฺขมฺมนินฺนญฺจสฺส จิตฺตํ  โหติฯ เนกฺขมฺมปริภาวิตํ จิตฺตํ กมฺมนิยํ ขายติ, อภิญฺญา สจฺฉิกรณีเยสุ ธเมฺมสู’’ติฯ ตติยํฯ</p>


<h3>๔. สมฺผสฺสสุตฺตํ</h3>
<p> สาวตฺถินิทานํ ฯ ‘‘โย, ภิกฺขเว, จกฺขุสมฺผสฺสสฺมิํ ฉนฺทราโค, จิตฺตเสฺสโส อุปกฺกิเลโสฯ โย โสตสมฺผสฺสสฺมิํ… โย ฆานสมฺผสฺสสฺมิํ… โย ชิวฺหาสมฺผสฺสสฺมิํ… โย กายสมฺผสฺสสฺมิํ… โย มโนสมฺผสฺสสฺมิํ ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน…เป.… อภิญฺญา สจฺฉิกรณีเยสุ ธเมฺมสู’’ติฯ จตุตฺถํฯ</p>


<h3>๕. สมฺผสฺสชสุตฺตํ</h3>
<p> สาวตฺถินิทานํฯ ‘‘โย, ภิกฺขเว, จกฺขุสมฺผสฺสชาย เวทนาย ฉนฺทราโค, จิตฺตเสฺสโส อุปกฺกิเลโสฯ โย โสตสมฺผสฺสชาย เวทนาย… โย ฆานสมฺผสฺสชาย เวทนาย… โย ชิวฺหาสมฺผสฺสชาย เวทนาย… โย กายสมฺผสฺสชาย เวทนาย… โย มโนสมฺผสฺสชาย เวทนาย ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน…เป.… อภิญฺญา สจฺฉิกรณีเยสุ ธเมฺมสู’’ติฯ ปญฺจมํฯ</p>


<h3>๖. สญฺญาสุตฺตํ</h3>
<p> สาวตฺถินิทานํฯ ‘‘โย, ภิกฺขเว, รูปสญฺญาย ฉนฺทราโค, จิตฺตเสฺสโส อุปกฺกิเลโสฯ โย สทฺทสญฺญาย… โย คนฺธสญฺญาย… โย รสสญฺญาย… โย โผฎฺฐพฺพสญฺญาย… โย ธมฺมสญฺญาย ฉนฺทราโค, จิตฺตเสฺสโส อุปกฺกิเลโส ฯ ยโต โข, ภิกฺขเว, ภิกฺขุโน…เป.… อภิญฺญา สจฺฉิกรณีเยสุ ธเมฺมสู’’ติฯ ฉฎฺฐํฯ</p>


<h3>๗. สเญฺจตนาสุตฺตํ</h3>
<p> สาวตฺถินิทานํฯ ‘‘โย, ภิกฺขเว, รูปสเญฺจตนาย ฉนฺทราโค, จิตฺตเสฺสโส อุปกฺกิเลโสฯ โย สทฺทสเญฺจตนาย… โย คนฺธสเญฺจตนาย… โย  รสสเญฺจตนาย… โย โผฎฺฐพฺพสเญฺจตนาย… โย ธมฺมสเญฺจตนาย ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน…เป.… อภิญฺญา สจฺฉิกรณีเยสุ ธเมฺมสู’’ติฯ สตฺตมํฯ</p>


<h3>๘. ตณฺหาสุตฺตํ</h3>
<p> สาวตฺถินิทานํ ฯ ‘‘โย, ภิกฺขเว, รูปตณฺหาย ฉนฺทราโค, จิตฺตเสฺสโส อุปกฺกิเลโสฯ โย สทฺทตณฺหาย… โย คนฺธตณฺหาย… โย รสตณฺหาย… โย โผฎฺฐพฺพตณฺหาย… โย ธมฺมตณฺหาย ฉนฺทราโค , จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน…เป.… อภิญฺญา สจฺฉิกรณีเยสุ ธเมฺมสู’’ติฯ อฎฺฐมํฯ</p>


<h3>๙. ธาตุสุตฺตํ</h3>
<p> สาวตฺถินิทานํฯ ‘‘โย, ภิกฺขเว, ปถวีธาตุยา ฉนฺทราโค, จิตฺตเสฺสโส อุปกฺกิเลโสฯ โย อาโปธาตุยา… โย เตโชธาตุยา… โย วาโยธาตุยา… โย อากาสธาตุยา… โย วิญฺญาณธาตุยา ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน อิเมสุ ฉสุ ฐาเนสุ เจตโส อุปกฺกิเลโส ปหีโน โหติ, เนกฺขมฺมนินฺนญฺจสฺส จิตฺตํ  โหติฯ เนกฺขมฺมปริภาวิตํ จิตฺตํ กมฺมนิยํ ขายติ, อภิญฺญา สจฺฉิกรณีเยสุ ธเมฺมสู’’ติฯ นวมํฯ</p>


<h3>๑๐. ขนฺธสุตฺตํ</h3>
<p> สาวตฺถินิทานํฯ ‘‘โย, ภิกฺขเว, รูปสฺมิํ ฉนฺทราโค, จิตฺตเสฺสโส อุปกฺกิเลโส…เป.… โย วิญฺญาณสฺมิํ ฉนฺทราโค, จิตฺตเสฺสโส อุปกฺกิเลโสฯ ยโต โข, ภิกฺขเว, ภิกฺขุโน อิเมสุ ปญฺจสุ ฐาเนสุ เจตโส อุปกฺกิเลโส ปหีโน โหติ, เนกฺขมฺมนินฺนญฺจสฺส จิตฺตํ โหติฯ เนกฺขมฺมปริภาวิตํ จิตฺตํ กมฺมนิยํ ขายติ, อภิญฺญา สจฺฉิกรณีเยสุ ธเมฺมสู’’ติฯ ทสมํฯ</p>

</p>


<p>ตสฺสุทฺทานํ –</p>


<p>
จกฺขุ  
รูปญฺจ วิญฺญาณํ, ผโสฺส จ เวทนาย จ;  
  
สญฺญา จ เจตนา ตณฺหา, ธาตุ ขเนฺธน เต ทสาติฯ  
</p>
  
  
  
  
  