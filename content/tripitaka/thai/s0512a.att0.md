<h2>ขุทฺทกนิกาเย</h2>
<h2>จริยาปิฎก-อฎฺฐกถา</h2>
<h3>คนฺถารมฺภกถา</h3>
<p>
จริยา  
  
  
สพฺพโลกสฺส, หิตา ยสฺส มเหสิโน;  
  
อจิเนฺตยฺยานุภาวํ ตํ, วเนฺท  
โลกคฺคนายกํ  
ฯ  
</p>
  
<p>
วิชฺชาจรณสมฺปนฺนา, เยน นียนฺติ โลกโต;  
  
วเนฺท ตมุตฺตมํ  
ธมฺมํ,  
สมฺมาสมฺพุทฺธปูชิตํฯ  
</p>
  
<p>
สีลาทิคุณสมฺปโนฺน, ฐิโต มคฺคผเลสุ โย;  
  
วเนฺท  
อริยสงฺฆํ  
ตํ, ปุญฺญเกฺขตฺตํ อนุตฺตรํฯ  
</p>
  
<p>
วนฺทนาชนิตํ  
ปุญฺญํ, อิติ ยํ รตนตฺตเย;  
  
หตนฺตราโย สพฺพตฺถ, หุตฺวาหํ ตสฺส เตชสาฯ  
</p>
  
<p>
อิมสฺมิํ ภทฺทกปฺปสฺมิํ, สมฺภตา ยา สุทุกฺกรา;  
  
อุกฺกํสปารมิปฺปตฺตา, ทานปารมิตาทโยฯ  
</p>
  
<p>
ตาสํ สโมฺพธิจริยานํ, อานุภาววิภาวนํ;  
  
สเกฺกสุ นิโคฺรธาราเม, วสเนฺตน มเหสินาฯ  
</p>
  
<p>
ยํ ธมฺมเสนาปติโน, สพฺพสาวกเกตุโน;  
  
โลกนาเถน  
จริยา-ปิฎกํ  
นาม เทสิตํฯ  
</p>
  
<p>
ยํ ขุทฺทกนิกายสฺมิํ, สงฺคายิํสุ มเหสโย;  
  
ธมฺมสงฺคาหกา สตฺถุ, เหตุสมฺปตฺติทีปนํฯ  
</p>
  
<p>
ตสฺส  
สโมฺพธิสมฺภาร-วิภาคนยโยคโต;  
  
กิญฺจาปิ ทุกฺกรา กาตุํ,  
อตฺถสํวณฺณนา  
มยาฯ  
</p>
  
<p>
สห สํวณฺณนํ ยสฺมา, ธรเต สตฺถุ สาสนํ;  
  
ปุพฺพาจริยสีหานํ, ติฎฺฐเตว วินิจฺฉโยฯ  
</p>
  
<p>
ตสฺมา ตํ อวลมฺพิตฺวา, โอคาหิตฺวา จ สพฺพโส;  
  
ชาตกานุปนิสฺสาย, โปราณฎฺฐกถานยํฯ  
</p>
  
<p>
นิสฺสิตํ  
วาจนามคฺคํ, สุวิสุทฺธมนากุลํ;  
  
มหาวิหารวาสีนํ,  
นิปุณตฺถวินิจฺฉยํฯ  
</p>
  
<p>
นีตเนยฺยตฺถเภทา จ, ปารมี ปริทีปยํ;  
  
กริสฺสามิ ตํ  
จริยา-ปิฎกสฺสตฺถวณฺณนํ  
ฯ  
</p>
  
<p>
อิติ  
อากงฺขมานสฺส, สทฺธมฺมสฺส จิรฎฺฐิติํ;  
  
วิภชนฺตสฺส ตสฺสตฺถํ, นิสามยถ สาธโวติฯ  
</p>
  
<p>ตตฺถ นฺติ เกนเฎฺฐน จริยาปิฎกํ? อตีตาสุ ชาตีสุ สตฺถุ จริยานุภาวปฺปกาสินี ปริยตฺตีติ กตฺวา, ปริยตฺติอโตฺถ หิ อยํ ปิฎกสโทฺท, ‘‘มา ปิฎกสมฺปทาเนนา’’ติอาทีสุ (อ. นิ. ๓.๖๖) วิยฯ อถ วา ยสฺมา สา ปริยตฺติ ตเสฺสว สตฺถุ ปุริมชาตีสุ จริยานํ อานุภาวปฺปกาสเนน ภาชนภูตา, ตสฺมาปิ ‘‘จริยาปิฎก’’นฺติ วุจฺจติ, ภาชนโตฺถปิ หิ ปิฎกสโทฺท นิทฺทิโฎฺฐ ‘‘อถ ปุริโส อาคเจฺฉยฺย, กุทาลปิฎกํ อาทายา’’ติอาทีสุ (ม. นิ. ๑.๒๒๘; อ. นิ. ๓.๗๐) วิยฯ ตํ ปเนตํ  วินยปิฎกํ, สุตฺตนฺตปิฎกํ, อภิธมฺมปิฎกนฺติ ตีสุ ปิฎเกสุ ปริยาปนฺนํฯ ทีฆนิกาโย, มชฺฌิมนิกาโย, สํยุตฺตนิกาโย, องฺคุตฺตรนิกาโย, ขุทฺทกนิกาโยติ ปญฺจสุ นิกาเยสุ ปริยาปนฺนํฯ สุตฺตํ, เคยฺยํ, เวยฺยากรณํ, คาถา, อุทานํ, อิติวุตฺตกํ, ชาตกํ, อพฺภุตธมฺมํ, เวทลฺลนฺติ นวสุ สาสนเงฺคสุ สงฺคหํฯ</p>


<p>
‘‘ทฺวาสีติ พุทฺธโต คณฺหิํ, เทฺวสหสฺสานิ ภิกฺขุโต;  
  
จตุราสีติ สหสฺสานิ, เย เม ธมฺมา ปวตฺติโน’’ติฯ (เถรคา. ๑๐๒๗) –  
</p>
  
<p>เอวํ  ธมฺมภณฺฑาคาริเกน ปฎิญฺญาเตสุ จตุราสีติยา ธมฺมกฺขนฺธสหเสฺสสุ กติปยธมฺมกฺขนฺธสงฺคหํฯ วคฺคโต อกิตฺติวโคฺค, หตฺถินาควโคฺค, ยุธญฺชยวโคฺคติ วคฺคตฺตยสงฺคหํฯ จริยโต อกิตฺติวเคฺค ทส, หตฺถินาควเคฺค ทส, ยุธญฺชยวเคฺค ปญฺจทสาติ ปญฺจติํสจริยาสงฺคหํฯ ตีสุ วเคฺคสุ  อาทิ, จริยาสุ ฯ ตสฺสาปิ –</p>


<p>
‘‘กเปฺป จ สตสหเสฺส, จตุโร จ อสงฺขิเย;  
  
เอตฺถนฺตเร ยํ จริตํ, สพฺพํ ตํ โพธิปาจน’’นฺติฯ –  
</p>
  
<p>อยํ คาถา อาทิฯ ตสฺส อิโต ปภุติ อนุกฺกเมน อตฺถสํวณฺณนา โหติฯ</p>

</p>


<h3>นิทานกถา</h3>
<p>สา  ปนายํ อตฺถสํวณฺณนา ยสฺมา ทูเรนิทานํ, อวิทูเรนิทานํ, สนฺติเกนิทานนฺติ อิมานิ ตีณิ นิทานานิ  ทเสฺสตฺวา วุจฺจมานา สุณเนฺตหิ สมุทาคมโต ปฎฺฐาย สุฎฺฐุ วิญฺญาตา นาม โหติฯ ตสฺมา เตสํ นิทานานํ อยํ วิภาโค เวทิตโพฺพฯ</p>


<p>ทสพลสฺส ปาทมูลสฺมิญฺหิ กตาภินีหารสฺส มหาโพธิสตฺตสฺส ยาว ตุสิตภวเน นิพฺพตฺติ, ตาว ปวโตฺต กถามโคฺค  นามฯ ตุสิตภวนโต ปฎฺฐาย ยาว โพธิมเณฺฑ สพฺพญฺญุตญฺญาณปฺปตฺติ, ตาว ปวโตฺต กถามโคฺค  นามฯ มหาโพธิมณฺฑโต ปน ปฎฺฐาย ยาว ปจฺจุปฺปนฺนวตฺถุ, ตาว ปวโตฺต กถามโคฺค  นามฯ อิเมสุ ตีสุ นิทาเนสุ ยสฺมา ทูเรนิทานอวิทูเรนิทานานิ สพฺพสาธารณานิ, ตสฺมา ตานิ  (ชา. อฎฺฐ. ๑.ทูเรนิทานกถา) วิตฺถาริตนเยเนว วิตฺถารโต เวทิตพฺพานิฯ สนฺติเกนิทาเน ปน อตฺถิ วิเสโสติ ติณฺณมฺปิ นิทานานํ อยมาทิโต ปฎฺฐาย สเงฺขปกถาฯ</p>


<p>ทีปงฺกรสฺส  ภควโต ปาทมูเล กตาภินีหาโร โพธิสตฺตภูโต โลกนาโถ อตฺตโน อภินีหารานุรูปํ สมตฺติํสปารมิโย ปูเรตฺวา, สพฺพญฺญุตญฺญาณสมฺภารํ มตฺถกํ ปาเปตฺวา, ตุสิตภวเน นิพฺพโตฺต พุทฺธภาวาย อุปฺปตฺติกาลํ อาคมยมาโน, ตตฺถ ยาวตายุกํ ฐตฺวา ตโต จุโต สกฺยราชกุเล ปฎิสนฺธิํ คเหตฺวา อนเนฺตน ปริหาเรน มหเนฺตน สิริโสภเคฺคน วฑฺฒมาโน อนุกฺกเมน โยพฺพนํ ปตฺวา เอกูนติํเส วยสฺมิํ กตมหาภินิกฺขมโน, ฉพฺพสฺสานิ มหาปธานํ ปทหิตฺวา, เวสาขปุณฺณมายํ โพธิรุกฺขมูเล นิสิโนฺน สูริเย อนตฺถงฺคมิเตเยว มารพลํ วิธมิตฺวา ปุริมยาเม ปุเพฺพนิวาสํ อนุสฺสริตฺวา, มชฺฌิมยาเม ทิพฺพจกฺขุํ วิโสเธตฺวา, ปจฺฉิมยาเม ทิยฑฺฒกิเลสสหสฺสํ เขเปตฺวา, อนุตฺตรํ สมฺมาสโมฺพธิมภิสมฺพุชฺฌิฯ</p>


<p>ตโต ตเตฺถว สตฺตสตฺตาเห วีตินาเมตฺวา, อาสาฬฺหิปุณฺณมายํ พาราณสิํ คนฺตฺวา อิสิปตเน มิคทาเย ปฺปมุขา อฎฺฐารส พฺรหฺมโกฎิโย ธมฺมามตํ ปาเยโนฺต, ธมฺมจกฺกํ (สํ. นิ. ๕.๑๐๘๑; มหาว. ๑๓ อาทโย; ปฎิ. ม. ๒.๓๐) ปวเตฺตตฺวา, ทิเก เวเนเยฺย อรหเตฺต ปติฎฺฐาเปตฺวา, เต สเพฺพว สฎฺฐิ อรหเนฺต โลกานุคฺคหาย วิสฺสเชฺชตฺวา, อุรุเวลํ คจฺฉโนฺต กปฺปาสิกวนสเณฺฑ ติํส  โสตาปตฺติผลาทีสุ ปติฎฺฐาเปตฺวา, อุรุเวลํ คนฺตฺวา อฑฺฒุฑฺฒานิ ปาฎิหาริยสหสฺสานิ  ทเสฺสตฺวา อุรุเวลกสฺสปาทโย สหสฺสชฎิลปริวาเร   วิเนตฺวา, เตหิ ปริวุโต ราชคหนครูปจาเร ลฎฺฐิวนุยฺยาเน นิสิโนฺน ปฺปมุเข ทฺวาทสนหุเต พฺราหฺมณคหปติเก สาสเน โอตาเรตฺวา, มคธราเชน การิเต เวฬุวนวิหาเร วิหรติฯ</p>


<p>อเถวํ ภควติ เวฬุวเน วิหรเนฺต สาริปุตฺตโมคฺคลฺลาเนสุ อคฺคสาวกฎฺฐาเน ฐปิเตสุ สาวกสนฺนิปาเต ชาเต, สุโทฺธทนมหาราชา ‘‘ปุโตฺต กิร เม ฉพฺพสฺสานิ ทุกฺกรการิกํ จริตฺวา ปรมาภิสโมฺพธิํ ปตฺวา ปวตฺติตวรธมฺมจโกฺก ราชคหํ นิสฺสาย เวฬุวเน วิหรตี’’ติ สุตฺวา ทสปุริสสหสฺสปริวาเร, อนุกฺกเมน ทส อมเจฺจ เปเสสิ ‘‘ปุตฺตํ เม อิธาเนตฺวา ทเสฺสถา’’ติฯ เตสุ ราชคหํ คนฺตฺวา สตฺถุ ธมฺมเทสนาย อรหเตฺต ปติฎฺฐิเตสุ กาฬุทายิเตฺถเรน รโญฺญ อธิปฺปาเย อาโรจิเต ภควา วีสติสหสฺสขีณาสวปริวุโต ราชคหโต นิกฺขมิตฺวา สฎฺฐิโยชนํ  กปิลวตฺถุํ ทฺวีหิ มาเสหิ สมฺปาปุณิฯ สกฺยราชาโน ‘‘อมฺหากํ ญาติเสฎฺฐํ ปสฺสิสฺสามา’’ติ สนฺนิปติตฺวา นิโคฺรธารามํ ภควโต จ ภิกฺขุสงฺฆสฺส จ วสนโยคฺคํ กาเรตฺวา, คนฺธปุปฺผาทิหตฺถา ปจฺจุคฺคมนํ กตฺวา, สตฺถารํ นิโคฺรธารามํ ปเวเสสุํฯ ตตฺร ภควา วีสติสหสฺสขีณาสวปริวุโต ปญฺญตฺตวรพุทฺธาสเน นิสีทิฯ สากิยา มานตฺถทฺธา สตฺถุ ปณิปาตํ นากํสุฯ ภควา เตสํ อชฺฌาสยํ โอโลเกตฺวา มานํ ภญฺชิตฺวา เต ธมฺมเทสนาย ภาชเน กาตุํ อภิญฺญาปาทกํ จตุตฺถชฺฌานํ สมาปชฺชิตฺวา วุฎฺฐาย อากาสํ อพฺภุคฺคนฺตฺวา เตสํ สีเส ปาทปํสุํ โอกิรมาโน วิย, กณฺฑมฺพรุกฺขมูเล กตปาฎิหาริยสทิสํ ยมกปาฎิหาริยํ อกาสิฯ ราชา ตํ อจฺฉริยํ ทิสฺวา ‘‘อยํ โลเก อคฺคปุคฺคโล’’ติ วนฺทิฯ รญฺญา ปน วนฺทิเต เต ฐาตุํ นาม น สโกฺกนฺติ, สเพฺพปิ สากิยา วนฺทิํสุฯ</p>


<p>ตทา กิร ภควา ยมกปาฎิหาริยํ กโรโนฺต โลกวิวรณปาฎิหาริยมฺปิ อกาสิ – ยสฺมิํ วตฺตมาเน มนุสฺสา มนุสฺสโลเก ยถาฐิตา ยถานิสินฺนาว จาตุมหาราชิกโต ปฎฺฐาย ยาว อกนิฎฺฐภวนา สเพฺพ เทเว ตตฺถ ตตฺถ อตฺตโน ภวเน กีฬเนฺต ทิพฺพานุภาเวน โชตเนฺต มหติํ ทิพฺพสมฺปตฺติํ อนุภวเนฺต สนฺตานิ สมาปตฺติสุขานิ  อนุภวเนฺต อญฺญมญฺญํ ธมฺมํ สากจฺฉเนฺต จ พุทฺธานุภาเวน อตฺตโน มํสจกฺขุนาว ปสฺสนฺติฯ ตถา เหฎฺฐาปถวิยํ อฎฺฐสุ มหานิรเยสุ, โสฬสสุ จ อุสฺสทนิรเยสุ, โลกนฺตรนิรเย จาติ ตตฺถ ตตฺถ มหาทุกฺขํ อนุภวมาเน สเตฺต ปสฺสนฺติฯ ทสสหสฺสิโลกธาตุยํ เทวา มหจฺจเทวานุภาเวน ตถาคตํ อุปสงฺกมิตฺวา อจฺฉริยพฺภุตจิตฺตชาตา ปญฺชลิกา นมสฺสมานา ปยิรุปาสนฺติ, พุทฺธคุณปฎิสํยุตฺตา คาถาโย อุทาหรนฺตา โถเมนฺติ อโปฺผเฎนฺติ หสนฺติ ปีติโสมนสฺสํ ปเวเทนฺติฯ ยํ สนฺธาย วุตฺตํ –</p>


<p>
‘‘ภุมฺมา  
มหาราชิกา ตาวติํสา, ยามา จ เทวา ตุสิตา จ นิมฺมิตา;  
  
ปรนิมฺมิตา เยปิ จ พฺรหฺมกายิกา, อานนฺทิตา วิปุลมกํสุ โฆส’’นฺติฯ (พุ. วํ. ๑.๖)  
</p>
  
<p>ตทา  หิ ทสพโล ‘‘อตุลํ อตฺตโน พุทฺธพลํ ทเสฺสสฺสามี’’ติ มหากรุณาย สมุสฺสาหิโต อากาเส ทสสหสฺสจกฺกวาฬสมาคเม จงฺกมํ มาเปตฺวา, ทฺวาทสโยชนวิตฺถเต สพฺพรตนมเย จงฺกเม ฐิโต ยถาวุตฺตํ เทวมนุสฺสนยนวิหงฺคานํ เอกนิปาตภูตมจฺฉริยํ อนญฺญสาธารณํ พุทฺธานํ สมาธิญาณานุภาวทีปนํ ปาฎิหาริยํ ทเสฺสตฺวา, ปุน ตสฺมิํ จงฺกเม จงฺกมโนฺต เวเนยฺยานํ อชฺฌาสยานุรูปํ อจิเนฺตยฺยานุภาวาย อโนปมาย พุทฺธลีฬาย ธมฺมํ เทเสสิฯ เตน วุตฺตํ –</p>


<p>
‘‘น เหเต ชานนฺติ สเทวมานุสา, พุโทฺธ อยํ กีทิสโก นรุตฺตโม;  
  
อิทฺธิพลํ ปญฺญาพลญฺจ กีทิสํ, พุทฺธพลํ โลกหิตสฺส กีทิสํฯ  
</p>
  
<p>
‘‘น เหเต ชานนฺติ สเทวมานุสา, พุโทฺธ อยํ เอทิสโก นรุตฺตโม;  
  
อิทฺธิพลํ ปญฺญาพลญฺจ เอทิสํ, พุทฺธพลํ โลกหิตสฺส เอทิสํฯ  
</p>
  
<p>
‘‘หนฺทาหํ ทสฺสยิสฺสามิ, พุทฺธพลมนุตฺตรํ;  
  
จงฺกมํ มาปยิสฺสามิ, นเภ รตนมณฺฑิต’’นฺติฯ (พุ. วํ. ๑.๓-๕);  
</p>
  
<p>เอวํ ตถาคเต อตฺตโน พุทฺธานุภาวทีปนํ ปาฎิหาริยํ  ทเสฺสตฺวา ธมฺมํ เทเสเนฺต อายสฺมา ธมฺมเสนาปติ สาริปุโตฺต ราชคเห คิชฺฌกูฎปพฺพเต ฐิโต ทิพฺพจกฺขุนา ปสฺสิตฺวา, เตน พุทฺธานุภาวสนฺทสฺสเนน อจฺฉริยพฺภุตจิตฺตชาโต ‘‘หนฺทาหํ ภิโยฺยโสมตฺตาย พุทฺธานุภาวํ โลกสฺส ปากฎํ กริสฺสามี’’ติ สญฺชาตปริวิตโกฺก อตฺตโน ปริวารภูตานํ ปญฺจนฺนํ ภิกฺขุสตานํ ตมตฺถํ อาโรเจตฺวา อิทฺธิยา อากาเสน ตาวเทว อาคนฺตฺวา สปริวาโร ภควนฺตํ อุปสงฺกมิตฺวา ปญฺจปติฎฺฐิเตน วนฺทิตฺวา ทสนขสโมธานสมุชฺชลมญฺชลิํ สิรสิ ปคฺคยฺห ตถาคตสฺส มหาภินีหารํ ปารมิปริปูรณญฺจ ปุจฺฉิฯ ภควา ตํ กายสกฺขิํ กตฺวา ตตฺถ สนฺนิปติตมนุสฺสานเญฺจว ทสสหสฺสจกฺกวาฬเทวพฺรหฺมานญฺจ อตฺตโน พุทฺธานุภาวํ ปริทีปยโนฺต  เทเสสิฯ เตน วุตฺตํ –</p>


<p>
‘‘สาริปุโตฺต  
  
มหาปโญฺญ, สมาธิชฺฌานโกวิโท;  
  
ปญฺญาย ปารมิปฺปโตฺต, ปุจฺฉติ โลกนายกํฯ  
</p>
  
<p>
‘‘กีทิโส เต มหาวีร, อภินีหาโร นรุตฺตม;  
  
กมฺหิ กาเล ตยา ธีร, ปตฺถิตา โพธิมุตฺตมาฯ  
</p>
  
<p>
‘‘ทานํ สีลญฺจ เนกฺขมฺมํ, ปญฺญา วีริยญฺจ กีทิสํ;  
  
ขนฺติ สจฺจมธิฎฺฐานํ, เมตฺตุเปกฺขา จ กีทิสาฯ  
</p>
  
<p>
‘‘ทส ปารมี ตยา ธีร, กีทิสี โลกนายก;  
  
กถํ อุปปารมี ปุณฺณา, ปรมตฺถปารมี กถํฯ  
</p>
  
<p>
‘‘ตสฺส ปุโฎฺฐ วิยากาสิ, กรวีกมธุรคิโร;  
  
นิพฺพาปยโนฺต หทยํ, หาสยโนฺต สเทวก’’นฺติฯ (พุ. วํ. ๑.๗๔-๗๘);  
</p>
  
<p>เอวํ ภควตา พุทฺธวํเส เทสิเต อายสฺมา ธมฺมเสนาปติ ‘‘อโห พุทฺธานํ เหตุสมฺปทา, อโห สมุทาคมสมฺปตฺติ, อโห มหาภินีหารสมิชฺฌนา, ทุกฺกรํ วต ภควตา กตํ เอตฺตกํ กาลํ เอวํ ปารมิโย ปูเรเนฺตน, เอวํวิธสฺส โพธิสมฺภารสมฺภรณสฺส อนุจฺฉวิกเมว เจตํ ผลํ, ยทิทํ สพฺพญฺญุตา พเลสุ จ วสีภาโว เอวํมหิทฺธิกตา เอวํมหานุภาวตา’’ติ พุทฺธคุณารมฺมณํ ญาณํ เปเสสิฯ โส อนญฺญสาธารณํ ภควโต สีลํ สมาธิ ปญฺญา วิมุตฺติ วิมุตฺติญาณทสฺสนํ หิริโอตฺตปฺปํ  สทฺธาวีริยํ สติสมฺปชญฺญํ สีลวิสุทฺธิ ทิฎฺฐิวิสุทฺธิ สมถวิปสฺสนา ตีณิ กุสลมูลานิ ตีณิ สุจริตานิ ตโย สมฺมาวิตกฺกา ติโสฺส อนวชฺชสญฺญาโย ติโสฺส ธาตุโย จตฺตาโร สติปฎฺฐานา จตฺตาโร สมฺมปฺปธานา จตฺตาโร อิทฺธิปาทา จตฺตาโร อริยมคฺคา จตฺตาริ อริยผลานิ จตโสฺส ปฎิสมฺภิทา จตุโยนิปริเจฺฉทกญาณานิ จตฺตาโร อริยวํสา จตฺตาริ เวสารชฺชญาณานิ ปญฺจ ปธานิยงฺคานิ ปญฺจงฺคิโก สมฺมาสมาธิ ปญฺจินฺทฺริยานิ ปญฺจ พลานิ ปญฺจ นิสฺสรณิยา ธาตุโย ปญฺจ วิมุตฺตายตนญาณานิ ปญฺจ วิมุตฺติปริปาจนียา ธมฺมา ฉ สารณียา ธมฺมา ฉ อนุสฺสติฎฺฐานานิ ฉ คารวา ฉ นิสฺสรณิยา ธาตุโย ฉ สตตวิหารา ฉ อนุตฺตริยานิ ฉ นิเพฺพธภาคิยา สญฺญา ฉ อภิญฺญา  ฉ อสาธารณญาณานิ สตฺต อปริหานิยา ธมฺมา สตฺต อริยธนานิ สตฺต โพชฺฌงฺคา สตฺต สปฺปุริสธมฺมา สตฺต นิทฺทสวตฺถูนิ สตฺต สญฺญา สตฺต ทกฺขิเณยฺยปุคฺคลเทสนา สตฺต ขีณาสวพลเทสนา  อฎฺฐ ปญฺญาปฎิลาภเหตุเทสนา อฎฺฐ สมฺมตฺตานิ อฎฺฐ โลกธมฺมาติกฺกมา อฎฺฐ อารมฺภวตฺถูนิ อฎฺฐ อกฺขณเทสนา อฎฺฐ มหาปุริสวิตกฺกา อฎฺฐ อภิภายตนเทสนา อฎฺฐ วิโมกฺขา นว โยนิโสมนสิการมูลกา ธมฺมา นว ปาริสุทฺธิปธานิยงฺคานิ นว สตฺตาวาสเทสนา นว อาฆาตปฺปฎิวินยา นว ปญฺญา นว นานตฺตเทสนา นว อนุปุพฺพวิหารา ทส นาถกรณา ธมฺมา ทส กสิณายตนานิ ทส กุสลกมฺมปถา ทส สมฺมตฺตานิ ทส อริยวาสา ทส อเสกฺขา ธมฺมา ทส รตนานิ ทส ตถาคตพลานิ เอกาทส เมตฺตานิสํสา ทฺวาทส ธมฺมจกฺกาการา เตรส ธุตงฺคคุณา จุทฺทส พุทฺธญาณานิ ปญฺจทส วิมุตฺติปริปาจนียา ธมฺมา โสฬสวิธา อานาปานสฺสตี โสฬส อปรมฺปริยา ธมฺมา อฎฺฐารส พุทฺธธมฺมา เอกูนวีสติ ปจฺจเวกฺขณญาณานิ จตุจตฺตาลีส ญาณวตฺถูนิ ปญฺญาส อุทยพฺพยญาณานิ ปโรปณฺณาส กุสลธมฺมา สตฺตสตฺตติ ญาณวตฺถูนิ จตุวีสติโกฎิสตสหสฺสสมาปตฺติสญฺจาริตมหาวชิรญาณํ อนนฺตนยสมนฺตปฎฺฐานปวิจยปจฺจเวกฺขณเทสนาญาณานิ ตถา อนนฺตาสุ โลกธาตูสุ อนนฺตานํ สตฺตานํ อาสยาทิวิภาวนญาณานิ จาติ เอวมาทิเก อจิเนฺตยฺยานุภาเว พุทฺธคุเณ ธมฺมนฺวยโต อนุคจฺฉโนฺต อนุสฺสรโนฺต เนว อนฺตํ, น ปมาณํ ปสฺสิฯ เถโร หิ อตฺตโนปิ นาม คุณานํ อนฺตํ วา ปมาณํ วา อาวเชฺชโนฺต น  ปสฺสติ, โส ภควโต คุณานํ ปมาณํ กิํ ปสฺสิสฺสติ? ยสฺส ยสฺส หิ ปญฺญา มหตี ญาณํ วิสทํ, โส โส พุทฺธคุเณ มหนฺตโต สทฺทหติ, อิติ เถโร ภควโต คุณานํ ปมาณํ วา ปริเจฺฉทํ วา อปสฺสโนฺต ‘‘มาทิสสฺส นาม สาวกปารมิญาเณ ฐิตสฺส พุทฺธคุณา ญาเณน ปริจฺฉินฺทิตุํ น สกฺกา, ปเคว อิตเรสํฯ อโห อจิเนฺตยฺยา อปริเมยฺยเภทา มหานุภาวา สพฺพญฺญุคุณา, เกวลํ ปเนเต เอกสฺส พุทฺธญาณเสฺสว สพฺพโส โคจรา, นาเญฺญสํฯ กเถตุํ ปน สมฺมาสมฺพุเทฺธหิปิ วิตฺถารโต น สกฺกาเยวา’’ติ นิฎฺฐมคมาสิฯ วุตฺตเญฺหตํ –</p>


<p>
‘‘พุโทฺธปิ  
พุทฺธสฺส ภเณยฺย วณฺณํ, กปฺปมฺปิ เจ อญฺญมภาสมาโน;  
  
ขีเยถ กโปฺป จิรทีฆมนฺตเร, วโณฺณ น ขีเยถ ตถาคตสฺสา’’ติฯ (ที. นิ. อฎฺฐ. ๑.๓๐๔; ๓.๑๔๑; อุทา. อฎฺฐ. ๕๓);  
</p>
  
<p>เอวํ พุทฺธานํ คุณมหนฺตตํ นิสฺสาย อุปฺปนฺนพลวปีติโสมนโสฺส ปุน จิเนฺตสิ – ‘‘เอวรูปานํ นาม พุทฺธคุณานํ เหตุภูตา พุทฺธการกา ธมฺมา ปารมิโย อโห มหานุภาวาฯ กตมาสุ นุ โข ชาตีสุ ปารมิตา ปริปาจิตา, กถํ วา ปริปากํ คตา, หนฺทาหํ อิมมตฺถํ ปุจฺฉโนฺต เอวมฺปิ สมุทาคมโต ปฎฺฐาย พุทฺธานุภาวํ อิมสฺส สเทวกสฺส โลกสฺส ปากฎตรํ กริสฺสามี’’ติฯ โส เอวํ จิเนฺตตฺวา ภควนฺตํ อิมํ ปญฺหํ อปุจฺฉิ – ‘‘กตมาสุ นุ โข, ภเนฺต , ชาตีสุ อิเม พุทฺธการกา ธมฺมา ปริปาจิตา, กถํ วา ปริปากํ คตา’’ติ? อถสฺส ภควา ตสฺมิํ รตนจงฺกเม ติสนฺธิปลฺลงฺกํ อาภุชิตฺวา ยุคนฺธรปพฺพเต พาลสูริโย วิย วิโรจมาโน นิสิโนฺน ‘‘สาริปุตฺต, มยฺหํ พุทฺธการกา ธมฺมา สมาทานโต ปฎฺฐาย นิรนฺตรํ สกฺกจฺจการิตาย วีริยูปตฺถเมฺภน จ สเพฺพสุ กเปฺปสุ ภวโต ภวํ ชาติโต ชาติํ ปริปจฺจนฺตาเยว อเหสุํ, อิมสฺมิํ ปน ภทฺทกเปฺป อิมาสุ ชาตีสุ เต ปริปกฺกา ชาตา’’ติ ทเสฺสโนฺต ‘‘กเปฺป จ สตสหเสฺส’’ติอาทินา จริยาปิฎกํ พุทฺธาปทานิยนฺติ ทุติยาภิธานํ ธมฺมปริยายํ อภาสิฯ อปเร ปน ‘‘รตนจงฺกเม จงฺกมโนฺต เทวาติเทโว เทวพฺรหฺมาทีหิ ปูชิยมาโน นิโคฺรธาราเม โอตริตฺวา วีสติสหสฺสขีณาสวปริวุโต  ปญฺญตฺตวรพุทฺธาสเน นิสิโนฺน ภควา วุตฺตนเยเนว อายสฺมตา สาริปุเตฺตน ปุจฺฉิโต จริยาปิฎกํ เทเสสี’’ติ วทนฺติฯ เอตฺตาวตา ทูเรนิทานอวิทูเรนิทานานิ สเงฺขปโต ทเสฺสตฺวา จริยาปิฎกสฺส สนฺติเกนิทานํ วิตฺถารโต นิทฺทิฎฺฐนฺติ เวทิตพฺพํฯ ทูเรนิทานํ ปน อสเงฺขฺยยฺยวิภาวนายํ อาวิ ภวิสฺสตีติฯ</p>


<p> อิทานิ ติอาทินยปฺปวตฺตาย จริยาปิฎกปาฬิยา อตฺถสํวณฺณนา โหติฯ ตตฺรายํ  -สโทฺท สอุปสโคฺค อนุปสโคฺค  จ วิตกฺกวิธานปฎิภาคปญฺญตฺติกาลปรมายุสมณโวหารสมนฺตภาวาภิสทฺทหน- เฉทนวินิโยควินยกิริยาเลสนฺตรกปฺปตณฺหาทิฎฺฐิอสเงฺขฺยยฺยกปฺปมหากปฺปาทีสุ ทิสฺสติฯ ตถา เหส ‘‘เนกฺขมฺมสงฺกโปฺป อพฺยาปาทสงฺกโปฺป’’ติอาทีสุ (ม. นิ. ๓.๑๓๗) วิตเกฺก อาคโตฯ ‘‘จีวเร วิกปฺปํ อาปเชฺชยฺยา’’ติอาทีสุ (ปารา. ๖๔๒) วิธาเน, อธิกวิธานํ อาปเชฺชยฺยาติ อโตฺถฯ ‘‘สตฺถุกเปฺปน วต กิร, โภ, สาวเกน สทฺธิํ มนฺตยมานา น ชานิมฺหา’’ติอาทีสุ (ม. นิ. ๑.๒๖๐) ปฎิภาเคฯ สตฺถุสทิเสนาติ อยญฺหิ ตตฺถ อโตฺถฯ ‘‘อิธายสฺมา, กโปฺป’’ติอาทีสุ (สุ. นิ. ๑๐๙๘) ปญฺญตฺติยํฯ ‘‘เยน สุทํ นิจฺจกปฺปํ วิหรามี’’ติอาทีสุ (ม. นิ. ๑.๓๘๗) กาเลฯ ‘‘อากงฺขมาโน, อานนฺท, ตถาคโต กปฺปํ วา ติเฎฺฐยฺย กปฺปาวเสสํ วา’’ติอาทีสุ (ที. นิ. ๒.๑๗๘; อุทา. ๕๑) ปรมายุมฺหิฯ อายุกโปฺป หิ อิธ กโปฺปติ อธิเปฺปโตฯ ‘‘อนุชานามิ, ภิกฺขเว, ปญฺจหิ สมณกเปฺปหิ ผลํ ปริภุญฺชิตุ’’นฺติอาทีสุ (จูฬว. ๒๕๐) สมณโวหาเรฯ ‘‘เกวลกปฺปํ เชตวนํ โอภาเสตฺวา’’ติอาทีสุ (ขุ. ปา. ๕.๑; สุ. นิ. มงฺคลสุตฺต) สมนฺตภาเวฯ ‘‘สทฺธา สทฺทหนา โอกปฺปนา อภิปฺปสาโท’’ติอาทีสุ (ธ. ส. ๑๒) อภิสทฺทหเน, สทฺธายนฺติ อโตฺถฯ ‘‘อลงฺกโต กปฺปิตเกสมสฺสู’’ติอาทีสุ (วิ. ว. ๑๐๙๔; ชา. ๒.๒๒.๑๓๖๘) เฉทเนฯ ‘‘เอวเมว อิโต ทินฺนํ, เปตานํ อุปกปฺปตี’’ติอาทีสุ (ขุ. ปา. ๗.๗; เป. ว. ๒๐) วินิโยเคฯ ‘‘กปฺปกเตน อกปฺปกตํ สํสิพฺพิตํ  โหตี’’ติอาทีสุ (ปาจิ. ๓๗๑) วินยกิริยายํฯ ‘‘อตฺถิ กโปฺป นิปชฺชิตุํ, หนฺทาหํ นิปชฺชามี’’ติอาทีสุ เลเสฯ ‘‘อาปายิโก เนรยิโก กปฺปโฎฺฐ สงฺฆเภทโก…เป.… กปฺปํ นิรยมฺหิ ปจฺจตี’’ติ (อิติวุ. ๑๘; จูฬว. ๓๕๔; กถา. ๖๕๗, ๘๖๒) จ อาทีสุ อนฺตรกเปฺปฯ</p>


<p>
‘‘น กปฺปยนฺติ น ปุเรกฺขโรนฺติ, ธมฺมาปิ เตสํ น ปฎิจฺฉิตาเส;  
  
น  
พฺราหฺมโณ สีลวเตน เนโยฺย, ปารงฺคโต น ปเจฺจติ ตาที’’ติฯ –  
</p>
  
<p>อาทีสุ (สุ. นิ. ๘๐๙) ตณฺหาทิฎฺฐีสุฯ ตถา หิ วุตฺตํ  ‘‘กปฺปาติ อุทฺทานโต เทฺว กปฺปา ตณฺหากโปฺป ทิฎฺฐิกโปฺป’’ติ (มหานิ. ๒๘)ฯ ‘‘อเนเกปิ สํวฎฺฎกเปฺป อเนเกปิ วิวฎฺฎกเปฺป’’ติอาทีสุ  (ที. นิ. ๑.๒๔๔; ม. นิ. ๑.๖๘) อสเงฺขฺยยฺยกเปฺปฯ ‘‘จตฺตาริมานิ, ภิกฺขเว, กปฺปสฺส อสเงฺขฺยยฺยานี’’ติอาทีสุ (อ. นิ. ๔.๑๕๖) มหากเปฺปฯ อิธาปิ มหากเปฺปเยว ทฎฺฐโพฺพ (ที. นิ. อฎฺฐ. ๑.๒๙; ๓.๒๗๕; สํ. นิ. อฎฺฐ. ๑.๑.๑; อ. นิ. อฎฺฐ. ๒.๓.๑๒๘; ขุ. ปา. อฎฺฐ. ๕.เอวมิจฺจาทิปาฐวณฺณนา)ฯ</p>


<p>ตตฺรายํ  – กปฺปียตีติ กโปฺป, เอตฺตกานิ วสฺสานีติ วา เอตฺตกานิ วสฺสสตานีติ วา เอตฺตกานิ วสฺสสหสฺสานีติ วา เอตฺตกานิ วสฺสสตสหสฺสานีติ วา สํวจฺฉรวเสน คเณตุํ อสกฺกุเณยฺยตฺตา เกวลํ สาสปราสิอุปมาทีหิ กเปฺปตโพฺพ ปริกเปฺปตพฺพปริมาโณติ อโตฺถฯ วุตฺตเญฺหตํ –</p>

</p>


<p>สฺวายํ  มหากโปฺป สํวฎฺฎาทิวเสน จตุอสเงฺขฺยยฺยกปฺปสงฺคโหฯ วุตฺตมฺปิ เจตํ –</p>

</p>


<p>ตตฺถ ตโย สํวฎฺฎา – เตโชสํวโฎฺฎ, อาโปสํวโฎฺฎ, วาโยสํวโฎฺฎติฯ ติโสฺส สํวฎฺฎสีมา – อาภสฺสรา, สุภกิณฺหา, เวหปฺผลาติฯ ยทา หิ กโปฺป เตเชน สํวฎฺฎติ, อาภสฺสรโต เหฎฺฐา อคฺคินา ฑยฺหติฯ ยทา อาเปน สํวฎฺฎติ, สุภกิณฺหโต เหฎฺฐา อุทเกน วิลียติฯ ยทา วายุนา สํวฎฺฎติ, เวหปฺผลโต เหฎฺฐา วาเตน วิทฺธํสติฯ วิตฺถารโต ปน โกฎิสตสหสฺสจกฺกวาฬํ วินสฺสติ, ยํ พุทฺธานํ  อาณาเกฺขตฺตนฺติ วุจฺจติฯ เตสุ ตีสุ สํวเฎฺฎสุ ยถากฺกมํ กปฺปวินาสกมหาเมฆโต ยาว ชาลาย วา อุทกสฺส วา วาตสฺส วา อุปเจฺฉโท อิทํ เอกํ  อสเงฺขฺยยฺยํ  นามฯ กปฺปวินาสกชาลาทิปเจฺฉทโต ยาว โกฎิสตสหสฺสจกฺกวาฬปริปูรโก สมฺปตฺติมหาเมโฆ อุฎฺฐหติ, อิทํ ทุติยํ อสเงฺขฺยยฺยํ  นามฯ</p>


<p>สมฺปตฺติมหาเมฆโต ยาว จนฺทิมสูริยปาตุภาโว, อิทํ ตติยํ อสเงฺขฺยยฺยํ  นามฯ จนฺทิมสูริยปาตุภาวโต ยาว ปุน กปฺปวินาสกมหาเมโฆ, อิทํ จตุตฺถํ อสเงฺขฺยยฺยํ  นามฯ อิเมสุ จตุสฎฺฐิอนฺตรกปฺปสงฺคหํ วิวฎฺฎฎฺฐายีฯ เตน สมานกาลปริเจฺฉทา วิวฎฺฎาทโย เวทิตพฺพาฯ ‘‘วีสติอนฺตรกปฺปสงฺคห’’นฺติ เอเกฯ อิติ อิมานิ จตฺตาริ อสเงฺขฺยยฺยานิ เอโก มหากโปฺป โหติฯ เตน วุตฺตํ ‘‘สฺวายํ มหากโปฺป สํวฎฺฎาทิวเสน จตุอสเงฺขฺยยฺยกปฺปสงฺคโห’’ติฯ</p>


<p>ติ จ อจฺจนฺตสํโยควเสน อุปโยคพหุวจนํฯ ติ กปฺปสทฺทสมฺพเนฺธน จายํ ปุลฺลิงฺคนิเทฺทโส, อิธาปิ อจฺจนฺตสํโยควเสเนว พหุวจนํฯ สมานาธิกรณเญฺหตํ ปททฺวยํฯ ติ เอตฺถาปิ เอเสว นโยฯ กสฺส ปน อสงฺขิเยติ อญฺญสฺส อวุตฺตตฺตา กปฺปสฺส จ วุตฺตตฺตา ปกรณโต กปฺปานนฺติ อยมโตฺถ วิญฺญายเตวฯ น หิ วุตฺตํ วเชฺชตฺวา อวุตฺตสฺส กสฺสจิ คหณํ ยุตฺตนฺติฯ -สโทฺท สมฺปิณฺฑนโตฺถ, มหากปฺปานํ จตุโร อสเงฺขฺยเยฺย สตสหเสฺส จ มหากเปฺปติ อยเญฺหตฺถ อโตฺถฯ ติ เอตฺถ สงฺขาตุํ น สกฺกาติ อสงฺขิยา, คณนํ อติกฺกนฺตาติ อโตฺถฯ ‘‘อสเงฺขฺยยฺยนฺติ เอโก คณนวิเสโส’’ติ เอเกฯ เต หิ เอกโต ปฎฺฐาย มหาพลกฺขปริโยสานานิ เอกูนสฎฺฐิฎฺฐานานิ วเชฺชตฺวา ทสมหาพลกฺขานิ อสเงฺขฺยยฺยํ นาม, สฎฺฐิมฎฺฐานนฺตรนฺติ วทนฺติฯ ตํ น ยุชฺชติ, สงฺขฺยาฐานนฺตรํ นาม คณนวิเสโส, ตสฺส อสเงฺขฺยยฺยภาวาภาวโต  เอกํ ฐานนฺตรํ อสเงฺขฺยยฺยญฺจาติ วิรุทฺธเมตํฯ นนุ จ อสงฺขฺยภาเวน อสเงฺขฺยยฺยเตฺตปิ ตสฺส จตุพฺพิธภาโว น ยุชฺชตีติ? โน น ยุชฺชติฯ จตูสุ ฐาเนสุ อสเงฺขฺยยฺยภาวสฺส อิจฺฉิตตฺตาฯ ตตฺรายมาทิโต ปฎฺฐาย วิภาวนา –</p>


<p>อตีเต กิร เอกสฺมิํ กเปฺป ตณฺหงฺกโร เมธงฺกโร สรณงฺกโร  ทีปงฺกโรติ จตฺตาโร สมฺมาสมฺพุทฺธา อนุกฺกเมน โลเก อุปฺปชฺชิํสุฯ เตสุ ทีปงฺกรสฺส ภควโต กาเล อมรวตี นาม นครํ อโหสิฯ ตตฺถ  สุเมโธ นาม พฺราหฺมโณ ปฎิวสติ อุภโต สุชาโต มาติโต จ ปิติโต จ, สํสุทฺธคหณิโก ยาว สตฺตมา กุลปริวฎฺฎา อกฺขิโตฺต อนุปกฺกุโฎฺฐ ชาติวาเทน, อภิรูโป ทสฺสนีโย ปาสาทิโก ปรมาย วณฺณโปกฺขรตาย สมนฺนาคโตฯ โส อญฺญํ กมฺมํ อกตฺวา พฺราหฺมณสิปฺปเมว อุคฺคณฺหิฯ ตสฺส ทหรกาเลเยว มาตาปิตโร กาลมกํสุฯ อถสฺส ราสิวฑฺฒโก อมโจฺจ อายโปตฺถกํ อาหริตฺวา สุวณฺณรชตมณิมุตฺตาทิภริเต สารคเพฺภ วิวริตฺวา ‘‘เอตฺตกํ เต, กุมาร, มาตุสนฺตกํ, เอตฺตกํ เต ปิตุสนฺตกํ, เอตฺตกํ เต อยฺยกปยฺยกาน’’นฺติ ยาว สตฺตมา กุลปริวฎฺฎา ธนํ อาจิกฺขิตฺวา ‘‘เอตํ ธนํ ปฎิปชฺชาหี’’ติ อาหฯ  จิเนฺตสิ – ‘‘อิมํ เอวํ พหุํ ธนํ สํหริตฺวา มยฺหํ มาตาปิตาทโย ปรโลกํ คจฺฉนฺตา เอกกหาปณมฺปิ คเหตฺวา น คตา, มยา ปน คเหตฺวา คมนการณํ กาตุํ วฎฺฎตี’’ติฯ โส รโญฺญ อาโรเจตฺวา นคเร เภริํ จราเปตฺวา มหาชนสฺส ทานํ ทตฺวา หิมวนฺตปฺปเทสํ คนฺตฺวา ตาปสปพฺพชฺชํ ปพฺพชิตฺวา สตฺตาเหเนว อฎฺฐ สมาปตฺติโย ปญฺจ จ อภิญฺญาโย นิพฺพเตฺตตฺวา สมาปตฺติวิหาเรหิ วิหรติฯ</p>


<p>ตสฺมิญฺจ กาเล ทสพโล ปรมาภิสโมฺพธิํ ปตฺวา ปวตฺติตวรธมฺมจโกฺก จตูหิ ขีณาสวสตสหเสฺสหิ ปริวุโต อนุปุเพฺพน จาริกํ จรมาโน นครํ นาม ปตฺวา ตสฺส อวิทูเร มหาวิหาเร ปฎิวสติฯ รมฺมวตีนครวาสิโน ‘‘สตฺถา กิร อมฺหากํ นครํ ปตฺวา สุทสฺสนมหาวิหาเร ปฎิวสตี’’ติ สุตฺวา คนฺธมาลาทิหตฺถา สตฺถารํ อุปสงฺกมิตฺวา วนฺทิตฺวา คนฺธมาลาทีหิ ปูเชตฺวา เอกมนฺตํ นิสินฺนา ธมฺมเทสนํ สุตฺวา สฺวาตนาย นิมเนฺตตฺวา อุฎฺฐายาสนา ปกฺกมิํสุฯ เต ปุนทิวเส มหาทานํ สเชฺชตฺวา นครํ อลงฺกริตฺวา ทสพลสฺส อาคมนมคฺคํ หฎฺฐตุฎฺฐา โสเธนฺติฯ</p>


<p>ตสฺมิญฺจ กาเล ตาปโส อากาเสน คจฺฉโนฺต  เต หฎฺฐตุเฎฺฐ มนุเสฺส ทิสฺวา ‘‘อโมฺภ, กสฺส ตุเมฺห อิมํ มคฺคํ โสเธถา’’ติ ปุจฺฉิ? เตหิ ‘‘สมฺมาสมฺพุทฺธสฺส อาคมนมคฺคํ โสเธมา’’ติ วุเตฺต อตีเตสุ พุเทฺธสุ กตาธิการตฺตา ‘‘พุโทฺธ’’ติ วจนํ สุตฺวา อุปฺปนฺนปีติโสมนโสฺส  ตาวเทว อากาสโต โอรุยฺห ‘‘มยฺหมฺปิ โอกาสํ เทถ, อหมฺปิ โสเธสฺสามี’’ติ  เตหิ ทสฺสิตํ โอกาสํ ‘‘กิญฺจาปิ อหํ อิมํ อิทฺธิยา สตฺตรตนวิจิตฺตํ กตฺวา อลงฺกริตุํ ปโหมิ, อชฺช ปน มยา กายเวยฺยาวจฺจํ กาตุํ วฎฺฎติ, กายารหํ ปุญฺญํ คณฺหิสฺสามี’’ติ จิเนฺตตฺวา ติณกจวราทโย นีหริตฺวา ปํสุํ อาหริตฺวา สมํ กโรโนฺต โสเธติฯ อนิฎฺฐิเตเยว ปน ตสฺส ปเทสสฺส โสธเน ทีปงฺกโร ภควา มหานุภาวานํ ฉฬภิญฺญานํ ขีณาสวานํ จตูหิ สตสหเสฺสหิ ปริวุโต ตํ มคฺคํ ปฎิปชฺชิฯ สุเมธปณฺฑิโต ‘‘สมฺมาสมฺพุโทฺธ พุทฺธสาวกา จ มา จิกฺขลฺลํ อกฺกมนฺตู’’ติ อตฺตโน วากจีรญฺจ จมฺมขณฺฑญฺจ ชฎากลาปญฺจ ปสาเรตฺวา สยญฺจ เยน ภควา เตน สีสํ กตฺวา อวกุโชฺช นิปชฺชิฯ เอวญฺจ จิเนฺตสิ – ‘‘สจาหํ อิจฺฉิสฺสามิ, อิมสฺส ภควโต สาวโก หุตฺวา อเชฺชว กิเลเส ฆาเตสฺสามิฯ กิํ มยฺหํ เอกเกเนว สํสารมโหฆโต นิตฺถรเณน? ยํนูนาหมฺปิ เอวรูโป สมฺมาสมฺพุโทฺธ หุตฺวา สเทวกํ โลกํ สํสารมหณฺณวโต ตาเรยฺย’’นฺติฯ อิติ โส อฎฺฐงฺคสมนฺนาคตมหาภินีหารวเสน จิตฺตํ ปณิเธสิฯ อถ ภควา อาคนฺตฺวา ตสฺส อุสฺสีสเก ฐตฺวา จิตฺตาจารํ สมิชฺฌนภาวญฺจสฺส ญตฺวา ‘‘อยํ อิโต กปฺปสตสหสฺสาธิกานํ จตุนฺนํ อสเงฺขฺยยฺยานํ มตฺถเก โคตโม นาม สมฺมาสมฺพุโทฺธ ภวิสฺสตี’’ติ สพฺพํ อิมํ ภควโต ปวตฺติํ พฺยากริตฺวา ปกฺกามิฯ</p>


<p>ตโต อปเรปิ โกณฺฑญฺญภควนฺตํ อาทิํ กตฺวา อนุกฺกเมน อุปฺปนฺนา ยาว กสฺสปทสพลปริโยสานา สมฺมาสมฺพุทฺธา มหาสตฺตํ ‘‘พุโทฺธ ภวิสฺสตี’’ติ พฺยากริํสุฯ อิติ อมฺหากํ โพธิสตฺตสฺส ปารมิโย ปูเรนฺตเสฺสว จตุวีสติ สมฺมาสมฺพุทฺธา อุปฺปนฺนาฯ ยสฺมิํ ปน กเปฺป ทีปงฺกรทสพโล อุทปาทิ, ตสฺมิํ อเญฺญปิ ตโย พุทฺธา อเหสุํฯ เตสํ สนฺติเก โพธิสตฺตสฺส พฺยากรณํ นาโหสิ, ตสฺมา เต อิธ  น คหิตาฯ  ปน ตมฺหา กปฺปา ปฎฺฐาย สพฺพพุเทฺธ ทเสฺสตุํ อิทํ วุตฺตํ –</p>


<p>
‘‘ตณฺหงฺกโร เมธงฺกโร, อโถปิ สรณงฺกโร;  
  
ทีปงฺกโร จ สมฺพุโทฺธ, โกณฺฑโญฺญ ทฺวิปทุตฺตโมฯ  
</p>
  
<p>
‘‘มงฺคโล จ สุมโน จ, เรวโต โสภิโต มุนิ;  
  
อโนมทสฺสี ปทุโม, นารโท ปทุมุตฺตโรฯ  
</p>
  
<p>
‘‘สุเมโธ  
  
จ สุชาโต จ, ปิยทสฺสี มหายโส;  
  
อตฺถทสฺสี ธมฺมทสฺสี, สิทฺธโตฺถ โลกนายโกฯ  
</p>
  
<p>
‘‘ติโสฺส ผุโสฺส จ สมฺพุโทฺธ, วิปสฺสี สิขิ เวสฺสภู;  
  
กกุสโนฺธ โกณาคมโน, กสฺสโป จาปิ นายโกฯ  
</p>
  
<p>
‘‘เอเต อเหสุํ สมฺพุทฺธา, วีตราคา สมาหิตา;  
  
สตรํสีว อุปฺปนฺนา, มหาตมวิโนทนา;  
  
ชลิตฺวา อคฺคิกฺขนฺธาว, นิพฺพุตา เต สสาวกา’’ติฯ (ชา. อฎฺฐ. ๑.ทูเรนิทานกถา; อป. อฎฺฐ. ๑.ทูเรนิทานกถา);  
</p>
  
<p>ตตฺถ ทีปงฺกรทสพลสฺส จ โกณฺฑญฺญทสพลสฺส จ อนฺตเร มหากปฺปานํ เอกํ อสเงฺขฺยยฺยํ พุทฺธสุโญฺญ โลโก อโหสิ, ตถา ภควโต โกณฺฑญฺญสฺส จ ภควโต มงฺคลสฺส จ อนฺตเร, ตถา ภควโต โสภิตสฺส จ ภควโต อโนมทสฺสิสฺส จ อนฺตเร, ตถา ภควโต นารทสฺส จ ภควโต ปทุมุตฺตรสฺส จ อนฺตเรฯ วุตฺตเญฺหตํ  (พุ. วํ. ๒๘.๓, ๔, ๖, ๙) –</p>


<p>
‘‘ทีปงฺกรสฺส ภควโต, โกณฺฑญฺญสฺส จ สตฺถุโน;  
  
เอเตสํ อนฺตรา กปฺปา, คณนาโต อสงฺขิยาฯ  
</p>
  
<p>
‘‘โกณฺฑญฺญสฺส อปเรน, มงฺคโล นาม นายโก;  
  
เตสมฺปิ อนฺตรา กปฺปา, คณนาโต อสงฺขิยาฯ  
</p>
  
<p>
‘‘โสภิตสฺส อปเรน, อโนมทสฺสี มหายโส;  
  
เตสมฺปิ อนฺตรา กปฺปา, คณนาโต อสงฺขิยาฯ  
</p>
  
<p>
‘‘นารทสฺส ภควโต, ปทุมุตฺตรสฺส สตฺถุโน;  
  
เตสมฺปิ อนฺตรา กปฺปา, คณนาโต อสงฺขิยา’’ติฯ  
</p>
  
<p>เอวํ คณนาตีตตาย อสเงฺขฺยยฺยเตฺตปิ จตูสุ ฐาเนสุ มหากปฺปานํ คณนาติกฺกเมน ‘‘จตุโร จ อสงฺขิเย’’ติ วุตฺตํ, น สงฺขฺยาวิเสเสนาติ เวทิตพฺพํฯ ยสฺมา ปน ปทุมุตฺตรทสพลสฺส จ สุเมธทสพลสฺส จ อนฺตเร ติํสกปฺปสหสฺสานิ, สุชาตทสพลสฺส จ ปิยทสฺสีทสพลสฺส จ อนฺตเร นวสหสฺสาธิกานํ กปฺปานํ สฎฺฐิสหสฺสานิ ทฺวาสีตุตฺตรานิ อฎฺฐ จ  สตานิ, ธมฺมทสฺสีทสพลสฺส จ สิทฺธตฺถทสพลสฺส จ อนฺตเร วีสติ กปฺปา, สิทฺธตฺถทสพลสฺส  จ ติสฺสทสพลสฺส จ อนฺตเร เอโก กโปฺป , ภควโต วิปสฺสิสฺส จ ภควโต สิขิสฺส จ อนฺตเร สฎฺฐิ กปฺปา, ภควโต จ เวสฺสภุสฺส ภควโต จ กกุสนฺธสฺส อนฺตเร ติํส กปฺปา, อิติ ปทุมุตฺตรทสพลสฺส อุปฺปนฺนกปฺปโต ปฎฺฐาย เหฎฺฐา เตสํ เตสํ พุทฺธานํ อุปฺปนฺนกเปฺปหิ อิมินา จ ภทฺทกเปฺปน สทฺธิํ สตสหสฺสมหากปฺปาฯ เต สนฺธาย วุตฺตํ ‘‘กเปฺป จ สตสหเสฺส’’ติฯ อิมสฺมิํ ปนเตฺถ วิตฺถาริยมาเน สพฺพํ พุทฺธวํสปาฬิํ อาหริตฺวา สํวเณฺณตพฺพํ โหตีติ อติวิตฺถารภีรุกสฺส มหาชนสฺส จิตฺตํ อนุรกฺขนฺตา น วิตฺถารยิมฺหฯ อตฺถิเกหิ  (พุ. วํ. ๑.๑ อาทโย) คเหตโพฺพฯ โยปิ เจตฺถ วตฺตโพฺพ กถามโคฺค, โสปิ  (ธ. ส. อฎฺฐ. สุเมธกถา) ธมฺมสงฺคหวณฺณนาย  (ชา. อฎฺฐ. ๑.ทูเรนิทานกถา) จ วุตฺตนเยเนว เวทิตโพฺพฯ</p>


<p>ติ เอตฺถ สโทฺท –</p>


<p>
‘‘นทีตีเรสุ สณฺฐาเน, สภาสุ รถิยาสุ จ;  
  
ชนา สงฺคมฺม มเนฺตนฺติ, มญฺจ ตญฺจ กิมนฺตร’’นฺติฯ (สํ. นิ. ๑.๒๒๘) –  
</p>
  
<p>อาทีสุ การเณ อาคโตฯ ‘‘อทฺทสา โข มํ, ภเนฺต, อญฺญตรา อิตฺถี วิชฺชนฺตริกาย ภาชนํ โธวนฺตี’’ติอาทีสุ (ม. นิ. ๒.๑๔๙) ขเณ, วิชฺชุนิจฺฉรณกฺขเณติ อโตฺถฯ ‘‘ยสฺสนฺตรโต น สนฺติ โกปา’’ติอาทีสุ (อุทา. ๒๐) จิเตฺตฯ ‘‘อนฺตรา จ คยํ อนฺตรา จ โพธิ’’นฺติอาทีสุ (ม. นิ. ๑.๒๘๕; มหาว. ๑๑) วิวเรฯ ‘‘น อุปชฺฌายสฺส ภณมานสฺส อนฺตรนฺตรา กถา โอปาเตตพฺพา’’ติอาทีสุ (มหาว. ๖๖) เวมเชฺฌฯ อิธาปิ เวมเชฺฌเยว ทฎฺฐโพฺพ (ที. นิ. อฎฺฐ. ๑.๑; อ. นิ. อฎฺฐ. ๒.๔.๓๖), ตสฺมา เอตสฺมิํ อนฺตเร เวมเชฺฌติ อโตฺถฯ อิทํ วุตฺตํ โหติ – ยสฺมิํ มหากเปฺป อมฺหากํ ภควา สุเมธปณฺฑิโต หุตฺวา ทีปงฺกรสฺส ภควโต ปาทมูเล –</p>


<p>
‘‘มนุสฺสตฺตํ ลิงฺคสมฺปตฺติ, เหตุ สตฺถารทสฺสนํ;  
  
ปพฺพชฺชา คุณสมฺปตฺติ, อธิกาโร จ ฉนฺทตา’’ติฯ (พุ. วํ. ๒.๕๙) –  
</p>
  
<p>เอวํ  วุเตฺตหิ อฎฺฐหิ อเงฺคหิ สมนฺนาคตํ มหาภินีหารํ อกาสิ, สมตฺติํส ปารมิโย ปวิจินิ สมาทิยิ, สเพฺพปิ พุทฺธการเก ธเมฺม สมฺปาเทตุํ  อารภิ, ยมฺหิ เจตสฺมิํ ภทฺทกเปฺป สพฺพโส ปูริตปารมี หุตฺวา อนุตฺตรํ สมฺมาสโมฺพธิํ อภิสมฺพุชฺฌิฯ อิเมสํ ทฺวินฺนํ มหากปฺปานํ อนฺตเร ยถาวุตฺตปริเจฺฉเท กาลวิเสเสติฯ กถํ  ปเนตํ วิญฺญายตีติ? ‘‘กเปฺป จ สตสหเสฺส, จตุโร จ อสงฺขิเย’’ติ อิทญฺหิ มหากปฺปานํ ปริเจฺฉทโต อปริเจฺฉทโต จ สงฺขฺยาทสฺสนํฯ สา โข ปนายํ สงฺขฺยา สเงฺขฺยยฺยสฺส อาทิปริโยสานคฺคหณํ วินา น สมฺภวตีติ ยตฺถ โพธิสมฺภารานมารโมฺภ ยตฺถ จ เต ปริโยสิตา ตทุภยมฺปิ อวธิภาเวน ‘‘เอตฺถนฺตเร’’ติ เอตฺถ อตฺถโต ทสฺสิตนฺติ วิญฺญายติฯ อวธิ จ ปนายํ อภิวิธิวเสน เวทิตโพฺพ, น มริยาทาวเสน, อารโมฺภสานกปฺปานํ เอกเทเสน อโนฺตคธตฺตาฯ นนุ จ นิปฺปเทเสน เตสํ อปริยาทานโต อภิวิธิ จ อิธ น สมฺภวตีติ? น อิทเมวํ ตเทกเทเสปิ ตโพฺพหารโตฯ โย หิ ตเทกเทสภูโต กโปฺป, โส นิปฺปเทสโต ปริยาทิโนฺนติฯ</p>


<p>นฺติ เอตฺถ นฺติ จริยา, สมตฺติํสปารมิสงฺคหา ทานสีลาทิปฎิปตฺติ, ญาตตฺถจริยาโลกตฺถจริยาพุทฺธตฺถจริยานํ ตทโนฺตคธตฺตาฯ ตถา ยา จิมา อฎฺฐ จริยา, เสยฺยถิทํ – ปณิธิสมฺปนฺนานํ จตูสุ อิริยาปเถสุ  อินฺทฺริเยสุ คุตฺตทฺวารานํ อชฺฌตฺติกายตเนสุ  อปฺปมาทวิหารีนํ จตูสุ สติปฎฺฐาเนสุ  อธิจิตฺตมนุยุตฺตานํ จตูสุ ฌาเนสุ  พุทฺธิสมฺปนฺนานํ จตูสุ อริยสเจฺจสุ  สมฺมา ปฎิปนฺนานํ จตูสุ อริยมเคฺคสุ  อธิคตผลานํ จตูสุ สามญฺญผเลสุ  ติณฺณํ พุทฺธานํ สพฺพสเตฺตสุ ติฯ ตตฺถ ปเทสโต ทฺวินฺนํ โพธิสตฺตานํ ปเจฺจกพุทฺธพุทฺธสาวกานญฺจ โลกตฺถจริยา, มหาโพธิสตฺตานํ ปน สมฺมาสมฺพุทฺธานญฺจ นิปฺปเทสโตฯ วุตฺตเญฺหตํ  (จูฬนิ. ขคฺควิสาณสุตฺตนิเทฺทส ๑๒๑; ปฎิ. ม. ๑.๑๙๗) ‘‘จริยาติ อฎฺฐ จริยาโย อิริยาปถจริยา อายตนจริยา’’ติ วิตฺถาโรฯ ‘‘อธิมุจฺจโนฺต สทฺธาย จรติ, ปคฺคณฺหโนฺต วีริเยน จรติ, อุปฎฺฐหโนฺต สติยา จรติ, อวิกฺขิปโนฺต สมาธินา จรติ, ปชานโนฺต ปญฺญาย จรติ, วิชานโนฺต วิญฺญาเณน จรติ, เอวมฺปิ ปฎิปนฺนสฺส กุสลา ธมฺมา อายตนฺตีติ อายตนจริยาย จรติ, เอวมฺปิ ปฎิปโนฺน วิเสสมธิคจฺฉตีติ วิเสสจริยาย จรตี’’ติ ยา  อิมา อปราปิ อฎฺฐ จริยา วุตฺตา, ตาสํ สพฺพาสํ ปารมิตาเสฺวว สโมโรโธ เวทิตโพฺพฯ เตน วุตฺตํ ‘‘จริตนฺติ จริยา, สมตฺติํสปารมิสงฺคหา  ทานสีลาทิปฎิปตฺตี’’ติฯ เหตุจริยาย เอว ปน อิธาธิเปฺปตตฺตา มคฺคจริยาปตฺติจริยานํ อิธ อนวโรโธ เวทิตโพฺพฯ เตน วุตฺตํ ‘‘สพฺพํ ตํ โพธิปาจน’’นฺติฯ</p>


<p>ตตฺถ  -สโทฺท สพฺพสพฺพํ อายตนสพฺพํ สกฺกายสพฺพํ ปเทสสพฺพนฺติ จตูสุ อเตฺถสุ ทิสฺสติฯ ตถา หิ ‘‘สเพฺพ ธมฺมา สพฺพากาเรน พุทฺธสฺส ภควโต ญาณมุเข อาปาถมาคจฺฉนฺตี’’ติอาทีสุ (มหานิ. ๑๕๖; จูฬนิ. โมฆราชมาณวปุจฺฉานิเทฺทส ๘๕) สพฺพสพฺพสฺมิํฯ ‘‘สพฺพํ โว, ภิกฺขเว, เทเสสฺสามิ ตํ สุณาถ, กิญฺจ, ภิกฺขเว, สพฺพํ จกฺขุเญฺจว รูปา จ…เป.… มโน เจว ธมฺมา จา’’ติ (สํ. นิ. ๔.๒๓) เอตฺถ อายตนสพฺพสฺมิํฯ ‘‘สพฺพํ สพฺพโต สญฺชานาตี’’ติอาทีสุ (ม. นิ. ๑.๖) สกฺกายสพฺพสฺมิํฯ ‘‘สเพฺพสมฺปิ โว, สาริปุตฺต, สุภาสิตํ ปริยาเยนา’’ติอาทีสุ (ม. นิ. ๑.๓๔๕) ปเทสสพฺพสฺมิํฯ อิธาปิ ปเทสสพฺพสฺมิํ เอว เวทิตโพฺพ, โพธิสมฺภารภูตสฺส จริตสฺส อธิเปฺปตตฺตาฯ</p>


<p>ติ รุโกฺขปิ อริยมโคฺคปิ นิพฺพานมฺปิ สพฺพญฺญุตญฺญาณมฺปิฯ ‘‘โพธิรุกฺขมูเล ปฐมาภิสมฺพุโทฺธ’’ติ (มหาว. ๑; อุทา. ๑) จ ‘‘อนฺตรา จ คยํ อนฺตรา จ โพธิ’’นฺติ (ม. นิ. ๑.๒๘๕; มหาว. ๑๑) จ อาคตฎฺฐาเน พุชฺฌติ เอตฺถาติ รุโกฺข โพธิฯ ‘‘โพธิ วุจฺจติ จตูสุ มเคฺคสุ ญาณ’’นฺติ (จูฬนิ. ขคฺควิสาณสุตฺตนิเทฺทส ๑๒๑) อาคตฎฺฐาเน จตฺตาริ อริยสจฺจานิ พุชฺฌติ เอเตนาติ อริยมโคฺค โพธิฯ ‘‘ปตฺวาน โพธิํ อมตํ อสงฺขต’’นฺติ อาคตฎฺฐาเน พุชฺฌติ เอตสฺมิํ นิมิตฺตภูเตติ นิพฺพานํ โพธิฯ ‘‘ปโปฺปติ โพธิํ วรภูริเมธโส’’ติ (ที. นิ. ๓.๒๑๗) อาคตฎฺฐาเน สเพฺพ ธเมฺม สพฺพากาเรน พุชฺฌติ เอเตนาติ สพฺพญฺญุตญฺญาณํ โพธิฯ อิธาปิ สพฺพญฺญุตญฺญาณํ อธิเปฺปตํฯ อรหตฺตมคฺคสพฺพญฺญุตญฺญาณานิ วา อิธ โพธีติ เวทิตพฺพานิ (ปารา. อฎฺฐ. ๑.๑๑), มหาโพธิยา อธิเปฺปตตฺตา ภควโตฯ อาสวกฺขยญาณปทฎฺฐานญฺหิ สพฺพญฺญุตญฺญาณํ สพฺพญฺญุตญฺญาณปทฎฺฐานญฺจ อาสวกฺขยญาณํ ‘‘มหาโพธี’’ติ วุจฺจติฯ เอตฺถายํ สเงฺขปโตฺถ – ยถาวุตฺตกาลปริเจฺฉเท ยํ มม ทานาสีลาทิปฎิปตฺติสงฺขาตํ จริตํ, ตํ สพฺพํ อนวเสสํ มหาโพธิยา ปาจนํ สาธกํ นิพฺพตฺตกนฺติฯ เอเตน โพธิสมฺภารานํ นิรนฺตรภาวนํ ทเสฺสติฯ อถ วา  นฺติ เอตฺถนฺตเร ยถาวุตฺตกาลปริเจฺฉเท ยํ จริตํ, ตํ สพฺพํ สกลเมว อนวเสสํ โพธิสมฺภารภูตเมวฯ เอเตน สพฺพสมฺภารภาวนํ ทเสฺสติฯ</p>


<p>ตโสฺส หิ    สพฺพสมฺภารภาวนา นิรนฺตรภาวนา จิรกาลภาวนา สกฺกจฺจภาวนา จาติฯ ตาสุ ‘‘กเปฺป จ สตสหเสฺส, จตุโร จ อสงฺขิเย’’ติ อิมินา  วุตฺตาฯ โย เจตฺถ อจฺจนฺตสํโยโค, เตน ปฐเม อตฺถวิกเปฺป สพฺพคฺคหเณน จ  ทุติเย อตฺถวิกเปฺป สพฺพํ จริต’’นฺติ อิมินา  โพธิปาจน’’นฺติ  อิมินา  วุตฺตา โหติ, ยถา ตํ จริตํ สมฺมาสโมฺพธิํ ปาเจติ เอวํภูตภาวทีปนโตฯ ตถา หิ ตํ ‘‘โพธิปาจน’’นฺติ วตฺตพฺพตํ อรหติ, น อญฺญถาติฯ กถํ ปเนตฺถ โพธิจริยาย นิรนฺตรภาโว เวทิตโพฺพ? ยทิ จิตฺตนิรนฺตรตาย ตํ น ยุชฺชติ, น หิ มหาโพธิสตฺตานํ มหาภินีหารโต อุทฺธํ โพธิสมฺภารสมฺภรณจิตฺตโต อญฺญํ จิตฺตํ นปฺปวตฺตตีติ สกฺกา วตฺตุํฯ อถ กิริยมยจิตฺตปฺปวตฺติํ สนฺธาย วุเจฺจยฺย, เอวมฺปิ น ยุชฺชติ, น หิ สพฺพานิ เตสํ กิริยมยจิตฺตานิ โพธิสมฺภารสมฺภรณวเสเนว ปวตฺตนฺติฯ เอเตเนว ปโยคนิรนฺตรตาปิ ปฎิกฺขิตฺตาติ ทฎฺฐพฺพาฯ ชาตินิรนฺตรตาย ปน นิรนฺตรภาวนา เวทิตพฺพาฯ ยสฺสญฺหิ ชาติยํ มหาโพธิสเตฺตน มหาปณิธานํ นิพฺพตฺติตํ, ตโต ปฎฺฐาย ยาว จริมตฺตภาวา น สา นาม ชาติ อุปลพฺภติ, ยา สเพฺพน สพฺพํ โพธิสมฺภารสมฺภตา น สิยา อนฺตมโส ทานปารมิมตฺตํ อุปาทายฯ อยญฺหิ นิยติปตฺถิตานํ โพธิสตฺตานํ ธมฺมตาฯ ยาว จ เต กมฺมาทีสุ วสีภาวํ น ปาปุณนฺติ, ตาว สปฺปเทสมฺปิ สมฺภาเรสุ ปโยคมาปชฺชนฺติฯ ยทา ปน สพฺพโส กมฺมาทีสุ วสีภาวปฺปตฺตา โหนฺติ, อถ ตโต ปฎฺฐาย นิปฺปเทสโต เอว โพธิสมฺภาเรสุ สมีหนํ สาตจฺจกิริยา จ สมฺปชฺชติฯ สกฺกจฺจการิตา ปน สพฺพกาลํ โหติ, เอวํ เยน เยน โพธิสตฺตานํ ตตฺถ ตตฺถ ยถาธิปฺปายํ สมิชฺฌนํ สมฺปชฺชตีติฯ เอวเมตาย คาถาย โพธิสมฺภาเรสุ สพฺพสมฺภารภาวนา จิรกาลภาวนา นิรนฺตรภาวนา สกฺกจฺจภาวนา จาติ จตโสฺสปิ ภาวนา ปกาสิตาติ เวทิตพฺพาฯ</p>


<p>ตตฺร ยสฺมา โพธิสตฺตจริตํ โพธิสมฺภารา โพธิจริยา อคฺคยานํ ปารมิโยติ อตฺถโต เอกํ, พฺยญฺชนเมว นานํ, ยสฺมา จ ปรโต วิภาเคน  วกฺขมานานํ  ทานปารมิอาทีนํ จริตนฺติ อิทํ อวิเสสวจนํ, ตสฺมา สพฺพโพธิสมฺภาเรสุ โกสลฺลชนนตฺถํ ปารมิโย อิธ สํวเณฺณตพฺพาฯ ตา ปรโต  สพฺพากาเรน สํวณฺณยิสฺสามฯ</p>


<p> อิติ ภควา อตฺตโน โพธิสตฺตภูมิยํ จริตํ อารมฺภโต ปฎฺฐาย ยาว ปริโยสานา มหาโพธิยา ปริปาจนเมวาติ อวิเสสโต ทเสฺสตฺวา อิทานิ ตสฺส ปรมุกฺกํสคมเนน อติสยโต โพธิปริปาจนภาวํ ทเสฺสตุํ อิมสฺมิํ ภทฺทกเปฺป กติปยา ปุพฺพจริยา วิภาคโต วิภาเวโนฺต ติอาทิมาหฯ</p>


<p>ตตฺถ ติ อิโต ปุริเม ปุริมตเร วา สพฺพสฺมิํ อติกฺกเนฺต ยถาวุตฺตปริเจฺฉเท มหากเปฺป, กปฺปานํ สตสหสฺสาธิเกสุ จตูสุ อสเงฺขฺยเยฺยสูติ อโตฺถฯ นฺติ จิณฺณํ ทานาทิปฎิปตฺติํฯ ติ มุญฺจิตฺวา อคฺคเหตฺวา, อวตฺวาติ อโตฺถฯ ติ ภเว จ อภเว  จ, ‘‘อิติภวาภวกถ’’นฺติ (ที. นิ. ๑.๑๗) เอตฺถ หิ วุทฺธิหานิโย ภวาภวาติ วุตฺตาฯ ‘‘อิติภวาภวตญฺจ วีติวโตฺต’’ติ (อุทา. ๒๐) เอตฺถ สมฺปตฺติวิปตฺติวุทฺธิหานิสสฺสตุเจฺฉทปุญฺญปาปานิภวาภวาติ อธิเปฺปตานิฯ ‘‘อิติภวาภวเหตุ วา, ภิกฺขเว, ภิกฺขุโน ตณฺหา อุปฺปชฺชมานา อุปฺปชฺชตี’’ติ (อ. นิ. ๔.๙; อิติวุ. ๑๐๕) เอตฺถ ปน ปณีตปณีตตรานิ สปฺปินวนีตาทิเภสชฺชานิ ภวาภวาติ อธิเปฺปตานิฯ สมฺปตฺติภเวสุ ปณีตตรา ปณีตตมา ภวาภวาติปิ วทนฺติ เอว, ตสฺมา อิธาปิ โส เอว อโตฺถ เวทิตโพฺพ, ขุทฺทเก เจว มหเนฺต จ ภวสฺมินฺติ วุตฺตํ โหติฯ ติ อิมสฺมิํ ภทฺทกเปฺปฯ นฺติ กถยิสฺสํฯ ติ ธมฺมเสนาปติํ สวเน นิโยเชติฯ ติ มม สนฺติเก, มม ภาสโตติ อโตฺถฯ</p>

</p>





