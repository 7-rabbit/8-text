<h1>๔. ติกทุกปฎฺฐานวณฺณนา</h1>
<p>ปิ  ติ ปญฺหามตฺตุทฺธารวเสเนว เทสนา กตาฯ ตตฺถ ยถา เหฎฺฐา เหตุทุเกน สทฺธิํ กุสลปทํ โยเชตฺวา สพฺพปจฺจยวเสน สพฺพวาเรสุ สเงฺขปโต เทสนา กตา, เอวมิธ กุสลตฺติเกน สทฺธิํ เหตุปทํ โยเชตฺวา สพฺพปจฺจยวเสน สพฺพวาเรสุ สเงฺขปโต เทสนา กตาฯ ยถา จ เหตุปทํ, เอวํ นเหตุปทมฺปิ กุสลตฺติเกน สทฺธิํ โยเชตฺวา กุสลตฺติกเหตุทุกํ นิฎฺฐาปิตํฯ ตโต ปรํ นฺติอาทินา นเยน เวทนาตฺติกเหตุทุกาทีนิ เอกวีสติ ติกทุกานิ ทสฺสิตานิฯ</p>


<p>เอวํ พาวีสติยา ติเกหิ สทฺธิํ เหตุทุกํ โยเชตฺวา ปุน เตหิเยว สทฺธิํ สเหตุกทุกาทโย สรณทุกปริโยสานา ลพฺภมานวเสน สพฺพทุกา โยชิตาฯ อิธาปิ ยํ ยํ ปทํ โยชนํ น คจฺฉติ, ตํ ตํ ปาฬิยํเยว ปฎิกฺขิตฺตํฯ เอวํ ทุกสตํ คเหตฺวา ทฺวาวีสติยา ติเกสุ  ปกฺขิปิตฺวา ติกทุกปฎฺฐานํ นาม เทสิตํฯ ตตฺราปิ เยน เยน นเยน ปาฬิ สงฺขิตฺตา, โส โส นโย วิตฺถารโต เวทิตโพฺพฯ</p>

</p>





