<h1>๑๙. เอกูนวีสติโม ปริเจฺฉโท</h1>
<h3>กงฺขาวิตรณวิสุทฺธินิเทฺทโส</h3>
<ol>
<li>
เอตสฺส  
  
นามรูปสฺส, ชานิตฺวา เหตุปจฺจเย;  
  
กงฺขา ตีสุ ปนทฺธาสุ, วิตริตฺวา ฐิตํ ปนฯ  
</li>
  
<li>
กงฺขาวิตรณํ นาม, ญาณํ ตํ สมุทีริตํ;  
  
ตํ สมฺปาเทตุกาเมน, อตฺถกาเมน ภิกฺขุนาฯ  
</li>
  
<li>
นามรูปสฺส โก เหตุ, โกนุ วา ปจฺจโย ภเว;  
  
อาวชฺชิตฺวา ตมิเจฺจวํ, รูปกายสฺส ตาวเทฯ  
</li>
  
<li>
เกสา โลมา นขา ทนฺตา, ตโจ มํสํ นหารุ จ;  
  
อฎฺฐิมิญฺชญฺจ วกฺกญฺจ, หทยํ ยกนมฺปิ จฯ  
</li>
  
<li>
อิเจฺจวมาทิพาตฺติํส-โกฎฺฐาสปจฺจยสฺส หิ;  
  
ปริคฺคณฺหติ กายสฺส, มนสา เหตุปจฺจเยฯ  
</li>
  
<li>
อวิชฺชา  
ตณฺหุปาทานํ, กมฺมํ เหตุ จตุพฺพิโธ;  
  
เอตสฺส รูปกายสฺส, อาหาโร ปจฺจโย มโตฯ  
</li>
  
<li>
ชนโก เหตุ อกฺขาโต,  
  
ปจฺจโย อนุปาลโก;  
  
เหตฺวงฺกุรสฺส พีชํ ตุ,  
  
ปจฺจยา ปถวาทโยฯ  
</li>
  
<li>
อิติเม ปญฺจ ธมฺมา หิ, เหตุปจฺจยตํ คตา;  
  
อวิชฺชาทโย ตโย ตตฺถ, มาตาว อุปนิสฺสยาฯ  
</li>
  
<li>
ชนกํ ปน กมฺมํ ตุ, ปุตฺตสฺส หิ ปิตา วิย;  
  
ธาตี วิย กุมารสฺส, อาหาโร ธารโก ภเวฯ  
</li>
  
<li>
อิเจฺจวํ  
รูปกายสฺส, โส ปจฺจยปริคฺคหํ;  
  
กตฺวา ปุนปิ ‘‘จกฺขุญฺจ, รูปมาโลกเมว จฯ  
</li>
  
<li>
ปฎิจฺจ จกฺขุวิญฺญาณํ, โหติ’’อิเจฺจวมาทินา;  
  
นเยน นามกายสฺส, ปจฺจยํ ปริคณฺหติฯ  
</li>
  
<li>
โส เอวํ นามรูปสฺส, วุตฺติํ ทิสฺวาน ปจฺจยา;  
  
ยถา เอตรหิทํ ตุ, อตีเตปิ ตเถวิทํฯ  
</li>
  
<li>
ปจฺจยา จ ปวตฺติตฺถ, ตเถวานาคเตปิ จ;  
  
ปวตฺติสฺสติ อทฺธาสุ, ตีเสฺววํ อนุปสฺสติฯ  
</li>
  
<li>
ตเสฺสวํ  
ปสฺสโต ยา สา, ปุพฺพเนฺต ปญฺจธา ตถา;  
  
อปรเนฺต สิยา กงฺขา, ปญฺจธา สมุทีริตาฯ  
</li>
  
<li>
ปจฺจุปฺปเนฺนปิ อทฺธาเน, ฉพฺพิธา ปริกิตฺติตา;  
  
สพฺพา จานวเสสาว, โยคิโน สา ปหิยฺยติฯ  
</li>
  
<li>
เอโก กมฺมวิปากานํ, วเสนาปิ จ ปณฺฑิโต;  
  
เอตสฺส นามรูปสฺส, ปจฺจยํ ปริคณฺหติฯ  
</li>
  
<li>
กมฺมํ จตุพฺพิธํ ทิฎฺฐ-ธมฺมเวทนิยํ ตถา;  
  
อุปปชฺชาปราปริยา-โหสิกมฺมวสา ปนฯ  
</li>
  
<p>ตตฺถ  เอกชวนวีถิยํ สตฺตสุ จิเตฺตสุ กุสลา วา อกุสลา วา ปฐมชวนเจตนา  นามฯ ตํ อิมสฺมิํเยว อตฺตภาเว วิปากํ เทติ, ตถา อสโกฺกนฺตํ ปน ‘‘อโหสิกมฺมํ นาโหสิ กมฺมวิปาโก, น ภวิสฺสติ กมฺมวิปาโก, นตฺถิ กมฺมวิปาโก’’ติ อิมสฺส ติกสฺส วเสน อโหสิกมฺมํ นาม โหติฯ อตฺถสาธิกา ปน สตฺตมชวนเจตนา  นามฯ ตมนนฺตเร อตฺตภาเว วิปากํ เทติ, ตถา อสโกฺกนฺตํ วุตฺตนเยน อโหสิกมฺมํ นาม โหติฯ อุภินฺนมนฺตเร ปญฺจชวนเจตนา  นามฯ ตมนาคเต ยทา โอกาสํ ลภติ, ตทา วิปากํ เทติ, สติ สํสารปฺปวตฺติยา อโหสิกมฺมํ นาม น โหติฯ
</ol></p>


<ol>
<li>
อปรํ  
จตุพฺพิธํ กมฺมํ, ครุกํ พหุลมฺปิ จ;  
  
อาสนฺนญฺจ กฎตฺตา จ, กมฺมนฺติ สมุทีริตํฯ  
</li>
  
<li>
อญฺญํ จตุพฺพิธํ กมฺมํ, ชนกํ อุปถมฺภกํ;  
  
ตถูปปีฬกํ กมฺม-มุปฆาตกเมว จฯ  
</li>
  
<p>ตตฺถ  นาม กุสลํ วา อกุสลํ วา กมฺมํ ปฎิสนฺธิยมฺปิ ปวเตฺตปิ รูปารูปวิปากกฺขเนฺธ ชเนติฯ  ปน วิปากํ ชเนตุํ น สโกฺกติ, อเญฺญน กเมฺมน ทินฺนาย ปฎิสนฺธิยา ชนิเต วิปาเก อุปฺปชฺชนกสุขทุกฺขํ อุปตฺถเมฺภติ, อทฺธานํ ปวเตฺตติฯ  ปน อเญฺญน กเมฺมน ทินฺนาย ปฎิสนฺธิยา ชนิเต วิปาเก อุปฺปชฺชนกสุขทุกฺขํ ปีเฬติ พาธติ, อทฺธานํ ปวตฺติตุํ น เทติฯ  ปน สยํ กุสลมฺปิ อกุสลมฺปิ สมานํ  อญฺญํ ทุพฺพลกมฺมํ ฆาเตตฺวา ตสฺส วิปากํ ปฎิพาหิตฺวา อตฺตโน วิปากสฺส โอกาสํ กโรติฯ เอวํ ปน กเมฺมน โอกาเส กเต ตํวิปากมุปฺปนฺนํ นาม โหติฯ อิติ อิมํ ทฺวาทสวิธํ กมฺมํ กมฺมวเฎฺฎ ปกฺขิปิตฺวา  เอวเมโก กมฺมวิปากวเสน นามรูปสฺส ปจฺจยปริคฺคหํ กโรติฯ
</ol></p>


<p>อิติ เอวํ กมฺมวิปากวฎฺฎวเสน นามรูปสฺส ปวตฺติํ ทิสฺวา ‘‘ยถา อิทํ เอตรหิ, เอวมตีเตปิ อทฺธาเน กมฺมวิปากวเสน ปจฺจยโต ปวตฺติตฺถ, อนาคเตปิ ปวตฺติสฺสตี’’ติ อิติ กมฺมเญฺจว วิปาโก จาติ กมฺมวิปากวเสน โลโก ปวตฺตตีติ ตํ สมนุปสฺสติฯ ตเสฺสวํ สมนุปสฺสโต สพฺพา โสฬสวิธา กงฺขา ปหิยฺยติฯ</p>


<ol>
<li>
เหตุผลสฺส สมฺพนฺธวเสเนว ปวตฺตติ;  
  
เกวลํ นามรูปนฺติ, สมฺมา สมนุปสฺสติฯ  
</li>
  
<li>
เอวํ การณโต อุทฺธํ, การณํ น จ ปสฺสติ;  
  
ปากปวตฺติโต อุทฺธํ, น ปากปฎิเวทกํฯ  
</li>
  
<p>เตนาหุ โปราณา –
</ol></p>


<ol>
<li>
‘‘กมฺมสฺส การโก นตฺถิ, วิปากสฺส จ เวทโก;  
  
สุทฺธธมฺมา ปวตฺตนฺติ, เอเวตํ สมฺมทสฺสนํฯ  
</li>
  
<li>
เอวํ  
กเมฺม วิปาเก จ, วตฺตมาเน สเหตุเก;  
  
พีชรุกฺขาทิกานํว, ปุพฺพา โกฎิ น นายติฯ  
</li>
  
<li>
อนาคเตปิ สํสาเร, อปฺปวตฺติ น ทิสฺสติ;  
  
เอตมตฺถมนญฺญาย, ติตฺถิยา อสยํวสีฯ  
</li>
  
<li>
สตฺตสญฺญํ คเหตฺวาน, สสฺสตุเจฺฉททสฺสิโน;  
  
ทฺวาสฎฺฐิทิฎฺฐิํ คณฺหนฺติ, อญฺญมญฺญวิโรธิโนฯ  
</li>
  
<li>
ทิฎฺฐิพนฺธนพทฺธา เต, ตณฺหาโสเตน วุยฺหเร;  
  
ตณฺหาโสเตน วุยฺหนฺตา, น เต ทุกฺขา ปมุจฺจเรฯ  
</li>
  
<li>
เอวเมตํ อภิญฺญาย, ภิกฺขุ พุทฺธสฺส สาวโก;  
  
คมฺภีรํ นิปุณํ สุญฺญํ, ปจฺจยํ ปฎิวิชฺฌติฯ  
</li>
  
<li>
กมฺมํ  
นตฺถิ วิปากมฺหิ, ปาโก กเมฺม น วิชฺชติ;  
  
อญฺญมญฺญํ อุโภ สุญฺญา, น จ กมฺมํ วินา ผลํฯ  
</li>
  
<li>
ยถา น สูริเย อคฺคิ, น มณิมฺหิ น โคมเย;  
  
น เตสํ พหิ โส อตฺถิ, สมฺภาเรหิ จ ชายติฯ  
</li>
  
<li>
ตถา น อโนฺต กมฺมสฺส, วิปาโก อุปลพฺภติ;  
  
พหิทฺธาปิ น กมฺมสฺส, น กมฺมํ ตตฺถ วิชฺชติฯ  
</li>
  
<li>
ผเลน  
สุญฺญํ ตํ กมฺมํ, ผลํ กเมฺม น วิชฺชติ;  
  
กมฺมญฺจ โข อุปาทาย, ตโต นิพฺพตฺตเต ผลํฯ  
</li>
  
<li>
น เหตฺถ เทโว พฺรหฺมา วา,  
  
สํสารสฺสตฺถิ การโก;  
  
สุทฺธธมฺมา ปวตฺตนฺติ,  
  
เหตุสมฺภารปจฺจยา’’ติฯ  
</li>
  
<li>
เอวํ นานปฺปกาเรหิ, นามรูปสฺส ปจฺจยํ;  
  
ปริคฺคเหตฺวา อทฺธาสุ, ตริตฺวา กงฺขมุฎฺฐิตํฯ  
</li>
  
<li>
  
กงฺขาวิตรณํ  
  
นาม, ญาณํ ตํ สมุทีริตํ;  
  
ธมฺมฎฺฐิติ ยถาภูตํ, ตํ สมฺมาทสฺสนนฺติปิฯ  
</li>
  
<li>
อิมินา ปน ญาเณน,  
  
สํยุโตฺต พุทฺธสาสเน;  
  
โหติ ลทฺธปติโฎฺฐว,  
  
โสตาปโนฺน หิ จูฬโกฯ  
</li>
  
<li>
ตสฺมา สปโญฺญ ปน อตฺถกาโม,  
  
โย นามรูปสฺส เหตุปจฺจยานิ;  
  
ปริคฺคหํ สาธุ กโรติ ธีโร,  
  
ขิปฺปํ ส นิพฺพานปุรํ อุเปติฯ  
</li>
  
อิติ อภิธมฺมาวตาเร กงฺขาวิตรณวิสุทฺธินิเทฺทโส นาม  
</li>
  
เอกูนวีสติโม ปริเจฺฉโทฯ  
</li>
  
  
  
  
  