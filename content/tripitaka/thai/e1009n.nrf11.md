<h1>ปกิณฺณก-นิเทฺทส</h1>
<ol>
<li>
กุมุทํ  
โก ปโพธยิ,  
  
นาโถ รวินฺทุ ปณฺฑิโต;  
  
กมลํ โก กุมุทํ โก,  
  
นรปํ โก ปโพธยิฯ  
</li>
  
<li>
จิเตฺตน  
นิยฺยติ โลโก,  
  
จิเตฺตน ปริกสฺสติ;  
  
จิตฺตสฺส เอก-ธมฺมสฺส,  
  
สเพฺพว วสมนฺวคูฯ  
</li>
  
<li>
สมโณ  
ราชานุราชา,  
  
เสนาปติ มหา-มโตฺต;  
  
ธมฺมโฎฺฐ ปณฺฑิโต ทิสฺวา,  
  
ปจฺจกฺขตฺถํ น การิยาฯ  
</li>
  
<li>
ทีโป  
นว-ทิสํ เตโช,  
  
น เหฎฺฐา จ ตถา สกํ;  
  
ปร-วชฺชํ วิทู ปเสฺส,  
  
สก-วชฺชํปิ ปสฺสตุฯ  
</li>
  
<li>
ส-ผลํ  
ปณฺฑิโต โลเก,  
  
ส-การณํ วจํ ภเณ;  
  
อ-การณํผลํ พาโล,  
  
อิทํ อุภย-ลกฺขณํฯ  
</li>
  
<li>
ตสฺส  
วาจาย ชาเนยฺย,  
  
กุฎิลํ พาล-ปณฺฑิตํ;  
  
วาจา-รูปํ มิตฺตํ กเร,  
  
วาจา-รูปํ ธุวํ ชเหฯ  
</li>
  
<li>
ทุจฺจินฺติตสฺส  
จินฺตา จ,  
  
ทุพฺภาสิตสฺส ภาสนา;  
  
ทุกฺกมฺมสฺส กตญฺจาติ,  
  
เอตํ พาลสฺส ลกฺขณํฯ  
</li>
  
<li>
สุ-จินฺติตสฺส  
จินฺตา จ,  
  
สุ-ภาสิตสฺส ภาสนา;  
  
สุ-กมฺมสฺส กตญฺจาติ,  
  
เอตํ ธีรสฺส ลกฺขณํฯ  
</li>
  
<li>
อ-นยํ  
นยติ ทุเมฺมโธ,  
  
อ-ธุรายํ นิ-ยุญฺชติ;  
  
ทุนฺนโย เสยฺยโส โหติ,  
  
สมฺมา วุโตฺต ปกุปฺปติ;  
  
วินยํ โส น ชานาติ,  
  
สาธุ ตสฺส อ-ทสฺสนํฯ  
</li>
  
<li>
นยํ  
นยติ เมธาวี,  
  
อ-ธุรายํ น ยุญฺชติ;  
  
สุ-นโย เสยฺยโส โหติ,  
  
สมฺมา วุโตฺต น กุปฺปติ;  
  
วินยํ โส ปชานาติ,  
  
สาธุ เตน สมาคโมฯ  
</li>
  
<li>
อ-นายกา  
วินสฺสนฺติ,  
  
นสฺสนฺติ พหุ-นายกา;  
  
ถี-นายกา วินสฺสนฺติ,  
  
นสฺสนฺติ สุสุ-นายกาฯ  
</li>
  
<li>
เชโฎฺฐ  
กเมฺมสุ นีจานํ,  
  
ชานํชานํว อาจเร;  
  
อ-ชาเนวํ กเร ชานํ,  
  
นีโจ เอติ ภยํ ปิยํฯ  
</li>
  
<li>
กมฺมํ  
ทุชฺชน-สารุปฺปํ,  
  
ทุธา สุชน-สารุปฺปํ;  
  
ทุชฺชนํ เตสุ ทุกฺกเมฺม,  
  
สุ-กเมฺม สุชนํ อิเจฺฉฯ  
</li>
  
<li>
ปณฺฑิโต  
เวรี พาโล จ,  
  
ทุชฺชโย พาล-เวริโต;  
  
ปณฺฑิตํ-เวรี ปมาเทน,  
  
น ตํ ชโย หิ สพฺพทาฯ  
</li>
  
<li>
คุยฺหสฺส  
หิ คุยฺหเมว สาธุ,  
  
น หิ คุยฺหสฺส ปสตฺถมาวิ-กมฺมํ;  
  
อ-นิปฺผนฺนตาย สเหยฺย ธีโร,  
  
นิปฺผนฺนโตฺถว ยถา-สุขํ ภเณยฺยฯ  
</li>
  
<li>
คุยฺหมตฺถํ  
น วิวเรยฺย,  
  
รเกฺขยฺย นํ ยถา นิธิํ;  
  
น หี ปาตุกโต สาธุ,  
  
คุโยฺห อโตฺถ ปชานตาฯ  
</li>
  
<li>
ถิยา  
คุยฺหํ น สํเสยฺย,  
  
อ-มิตฺตสฺส จ ปณฺฑิโต;  
  
โย จามิเสน สํหีโร,  
  
หทย-เตฺถโน จ โย นโรฯ  
</li>
  
<li>
วิวิจฺจ  
ภาเสยฺย ทิวา รหสฺสํ,  
  
รตฺติํ คิรํ นาติ-เวลํ ปมุเญฺจ;  
  
อุปสฺสุติกา หิ สุณนฺติ มนฺตํ,  
  
ตสฺมา หิ มโนฺต ขิปฺปมุเปติ เภทํฯ  
</li>
  
<li>
น  
ปกาสติ คุยฺหํ โย,  
  
โส คุยฺหํ ปฎิคุยฺหติ;  
  
ภเยสุ น ชเห กิเจฺจ,  
  
สุ-มิโตฺตนุจโร ภเวฯ  
</li>
  
<li>
กโรติ  
ทุกฺกรํ สาธุํ,  
  
อุชุํ ขมติ ทุกฺขมํ;  
  
ทุทฺททํ สามํ ททาติ,  
  
โย สุ-มิโตฺต หเว ภเวฯ  
</li>
  
<li>
ปิย-วาจา  
สทา มิโตฺต,  
  
ปิย-วตฺถุํ น ยาจนา;  
  
อิจฺฉาคเตน ทาเนน,  
  
สุ-ทโฬฺห สุ-ปฺปิโย หเว;  
  
ตทงฺคโต จ หีเนน,  
  
อ-ปฺปิโย ภิชฺชโน ภเวฯ  
</li>
  
<li>
เทหีติ  
ยาจเน หิรี,  
  
สิรี จ กาย-เทวตา;  
  
ปลายนฺติ สิริจฺฉิโต,  
  
น ยาเจ ปร-สนฺตกํฯ  
</li>
  
<li>
สฺวาโน  
ลทฺธาน นิมฺมํสํ,  
  
อฎฺฐิํ ตุโฎฺฐ ปโมทติ;  
  
สกนฺติกํ มิคํ สีโห,  
  
หิตฺวา หตฺถิํนุธาวติฯ  
</li>
  
<li>
เอวํ  
ฉนฺทานุรูเปน,  
  
ชโน อาสีสเต ผลํ;  
  
มหา ฉนฺทา มหนฺตํว,  
  
หีนํว หีน-ฉนฺทกาฯ  
</li>
  
<li>
นานา-ฉนฺทา  
มหาราช,  
  
เอกาคาเร วสามเส;  
  
อหํ คาม-วรํ อิเจฺฉ,  
  
พฺราหฺมณี จ ควํ สตํฯ  
</li>
  
<li>
ปุโตฺต  
จ อาชญฺญ-รถํ,  
  
กญฺญา จ มณิ-กุณฺฑลํ;  
  
ยา เจสา ปุณฺณกา ชมฺมี,  
  
อุชุกฺขลํภิ-กงฺขติฯ  
</li>
  
<li>
ฐานํ  
มิเตฺต ธเน กเมฺม,  
  
สตุสฺสาเห สุ-ลพฺภิตํ;  
  
ตํ ทฬฺหํ ทุกฺกรํ กเร,  
  
ปญฺญา-สติ-สมาธินาฯ  
</li>
  
<li>
เภสเชฺช  
วิหิเต สุทฺธ,  
  
พุทฺธาทิ-รตนตฺตเย;  
  
ปสาทมาจเร นิจฺจํ,  
  
สชฺชเน ส-คุเณปิ จฯ  
</li>
  
<li>
ราชา  
รเฎฺฐน ธาตุโส,  
  
พาโล ปาเปหิ ทุมฺมโน,  
  
อลงฺกาเรน อิตฺถีปิ,  
  
กาเมหิ จ น ตปฺปติฯ  
</li>
  
<li>
อปฺปิโจฺฉ  
จ ธุตเงฺคน,  
  
อารโทฺธ วีริเยน หิ;  
  
วิสารโท ปริสาย,  
  
ปริจฺจาเคน ทายโก;  
  
สวเนน สุ-ธมฺมํปิ,  
  
น ตปฺปติว ปณฺฑิโตฯ  
</li>
  
<li>
เชฎฺฐสฺส  
สิตํ หสิตํ,  
  
มชฺฌสฺส มธุรสฺสรํ;  
  
โลเก อํส-สิโร-กมฺปํ,  
  
ชมฺมสฺส อป-หสฺสิตํ;  
  
เอเตสํ อติ-หสฺสิตํ,  
  
หาโส โหติ ยถากฺกมํฯ  
</li>
  
<li>
นตฺถิ  
ทุเฎฺฐ นโย อตฺถิ,  
  
น ธโมฺม น สุ-ภาสิตํ;  
  
นิกฺกมํ ทุเฎฺฐ ยุเญฺชยฺย,  
  
โส หิ สพฺภิํ น รญฺชติฯ  
</li>
  
<li>
ทุลฺลภํ  
ปกติํ วาจํ,  
  
ทุลฺลโภ เขมโก สุโต;  
  
ทุลฺลภา สทิสี ชายา,  
  
ทุลฺลโภ ส-ชโน ปิโยฯ  
</li>
  
<li>
ธโช  
รถสฺส ปญฺญาณํ,  
  
ธูโม ปญฺญาณมคฺคิโน;  
  
ราชา รฎฺฐสฺส ปญฺญาณํ,  
  
ภตฺตา ปญฺญาณมิตฺถิยาฯ  
</li>
  
<li>
ทุนฺนาริยา  
กุลํ สุทฺธํ,  
  
ปุโตฺต นสฺสติ ลาลนา;  
  
สมิทฺธิ อ-นยา พนฺธุ,  
  
ปวาสา มทนา หิรีฯ  
</li>
  
<li>
มาตา  
ปิตา จ ปุตฺตานํ,  
  
โนวาเท พหุ-สาสนฺนํ;  
  
ปณฺฑิตา มาตโร อปฺปํ,  
  
วเทยฺยุํ วชฺช-ทีปนํฯ  
</li>
  
<li>
ลาฬเย  
ปญฺฉ-วสฺสานิ,  
  
ทส-วสฺสานิ ตาฬเย;  
  
ปเตฺต ตุ โสฬเส วเสฺส,  
  
ปุตฺตํ มิตฺตํวทาจเรฯ  
</li>
  
<li>
ลาลเน  
ธีตรํ โทสา,  
  
ปาลเน พหโว คุณา;  
  
ธีตุยา กิริยํ นิจฺจํ,  
  
ปสฺสนฺตุ สุฎฺฐุ มาตโรฯ  
</li>
  
อิติ  
ปกิณฺณก-นิเทฺทโส นาม  
</li>
  
สตฺตมา ปริเจฺฉโทฯ  
</li>
  
  
  
  
  