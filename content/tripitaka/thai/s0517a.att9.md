<h1>๘. วิปลฺลาสกถา</h1>
<h2>วิปลฺลาสกถาวณฺณนา</h2>
<p> อิทานิ  ตสฺส กมฺมสฺส ปจฺจยภูเต วิปลฺลาเส ทเสฺสเนฺตน กถิตาย สุตฺตนฺตปุพฺพงฺคมาย วิปลฺลาสกถาย อปุพฺพตฺถานุวณฺณนาฯ สุตฺตเนฺต ตาว ติ สญฺญาย วิปลฺลตฺถภาวา วิปรีตภาวา, วิปรีตสญฺญาติ อโตฺถฯ เสสทฺวเยสุปิ เอเสว นโยฯ จิตฺตกิจฺจสฺส ทุพฺพลฎฺฐาเน ทิฎฺฐิวิรหิตาย อกุสลสญฺญาย สกกิจฺจสฺส พลวกาเล ฯ ทิฎฺฐิวิรหิตเสฺสว อกุสลจิตฺตสฺส สกกิจฺจสฺส  พลวกาเล ฯ ทิฎฺฐิสมฺปยุเตฺต จิเตฺต ฯ ตสฺมา สพฺพทุพฺพโล สญฺญาวิปลฺลาโส, ตโต พลวตโร จิตฺตวิปลฺลาโส, สพฺพพลวตโร ทิฎฺฐิวิปลฺลาโสฯ อชาตพุทฺธิทารกสฺส กหาปณทสฺสนํ วิย หิ สญฺญา อารมฺมณสฺส อุปฎฺฐานาการมตฺตคฺคหณโตฯ คามิกปุริสสฺส กหาปณทสฺสนํ วิย จิตฺตํ ลกฺขณปฎิเวธสฺสาปิ สมฺปาปนโตฯ กมฺมารสฺส มหาสณฺฑาเสน อโยคหณํ วิย ทิฎฺฐิ อภินิวิสฺส ปรามสนโตฯ ติ อนิเจฺจ วตฺถุสฺมิํ ‘‘นิจฺจํ อิท’’นฺติ เอวํ คเหตฺวา อุปฺปชฺชนกสญฺญา สญฺญาวิปลฺลาโสฯ อิมินา นเยน สพฺพปเทสุ อโตฺถ เวทิตโพฺพฯ ติ จตูสุ วตฺถูสุ ทฺวาทสนฺนํ วิปลฺลาสคฺคาหานํ อภาวา ยาถาวคฺคหณํ วุตฺตํฯ</p>


<p>คาถาสุ ติ อนตฺตนิ อตฺตาติ เอวํสญฺญิโนติ อโตฺถฯ ติ น เกวลํ สญฺญิโนว, สญฺญาย วิย อุปฺปชฺชมานาย มิจฺฉาทิฎฺฐิยาปิ หตาฯ ติ สญฺญาทิฎฺฐีหิ วิย  อุปฺปชฺชมาเนน ขิเตฺตน วิพฺภเนฺตน จิเตฺตน สมนฺนาคตาฯ ติ เทสนามตฺตเมตํ, วิปรีตสญฺญาจิตฺตทิฎฺฐิโนติ อโตฺถฯ อถ วา สญฺญาปุพฺพงฺคมตฺตา ทิฎฺฐิยา ปฐมํ จตูหิ ปเทหิ สญฺญาวิปลฺลาโส วุโตฺต, ตโต ติ ทิฎฺฐิวิปลฺลาโส, ติ จิตฺตวิปลฺลาโสฯ ติ ตีหิ วิปลฺลาสคฺคาเหหิ ปกติสญฺญาวิรหิตา โมหํ คตา ‘‘มุจฺฉิโต วิสเวเคน, วิสญฺญี สมปชฺชถา’’ติเอตฺถ (ชา. ๒.๒๒.๓๒๘) วิยฯ ติ เต ชนา สตฺตา มารสฺส  โยเค ยุตฺตา นาม โหนฺติฯ ติ จตูหิ โยเคหิ อีตีหิ เขมํ นิพฺพานํ อปฺปตฺตาฯ นฺติ เตเยว ปุคฺคลา สํสารํ สํสรนฺติฯ กสฺมา?  หิ เต, ตสฺมา สํสรนฺตีติ อโตฺถฯ ติ จตุสจฺจพุทฺธา สพฺพญฺญุโนฯ กาลตฺตยสาธารณวเสน พหุวจนํฯ นฺติ โอกาสโลเกฯ ติ โลกสฺส ปญฺญาโลกํ กราฯ ติ วิปลฺลาสปฺปหานํ ธมฺมํ โชเตนฺติฯ นฺติ ทุกฺขวูปสมํ นิพฺพานํ คจฺฉนฺตํฯ ติ เตสํ พุทฺธานํ ธมฺมํ สุตฺวานฯ ติ ภพฺพภูตา ปญฺญวโนฺตฯ ติ วิปลฺลาสวชฺชิตํ สกจิตฺตํ ปฎิลภิตฺวาฯ ปฎิอลทฺธูติ ปทเจฺฉโทฯ อถ วา ปฎิลภิํสุ ปฎิอลทฺธุนฺติ  ปทเจฺฉโทฯ นฺติ อนิจฺจวเสเนว อทฺทสํสุฯ ติ อนตฺตานํ อนตฺตาติ อทฺทกฺขุํฯ อถ วา อนตฺตนิ วตฺถุสฺมิํ อตฺตา นตฺถีติ อทฺทกฺขุํฯ ติ คหิตสมฺมาทสฺสนาฯ นฺติ สกลํ วฎฺฎทุกฺขํ สมติกฺกนฺตาฯ</p>


<p>ปหีนาปหีนปุจฺฉาย ติ โสตาปนฺนสฺสฯ ติ โมหกาลุสฺสิยสฺส อปฺปหีนตฺตา สญฺญามตฺตํ วา จิตฺตมตฺตํ วา อุปฺปชฺชติ, อนาคามิสฺสปิ อุปฺปชฺชติ, กิํ ปน โสตาปนฺนสฺสฯ อิเม เทฺว อรหโตเยว ปหีนาฯ ติ สกทาคามิสฺสปิ อุปฺปชฺชติ, กิํ ปน โสตาปนฺนสฺสฯ อิเม เทฺว อนาคามิสฺส ปหีนาติ อฎฺฐกถายํ วุตฺตํฯ ตสฺมา อิทํ ทฺวยํ โสตาปนฺนสกทาคามิโน สนฺธาย วุตฺตนฺติ เวทิตพฺพํฯ อนาคามิโน กามราคสฺส ปหีนตฺตา ‘‘อสุเภ สุภ’’นฺติ สญฺญาจิตฺตวิปลฺลาสานญฺจ ปหานํ วุตฺตนฺติ เวทิตพฺพํฯ   ติอาทีหิ ปเทหิ ปหีนาปหีเน นิคเมตฺวา ทเสฺสติฯ ตตฺถ ‘‘อนิเจฺจ นิจฺจ’’นฺติ, ‘‘อนตฺตนิ อตฺตา’’ติ อิเมสุ ทฺวีสุ วตฺถูสุ ฉ วิปลฺลาสา ปหีนาฯ ‘‘ทุเกฺข สุข’’นฺติ, ‘‘อสุเภ สุภ’’นฺติ อิเมสุ ทฺวีสุ วตฺถูสุ เทฺว ทิฎฺฐิวิปลฺลาสา ปหีนาฯ เกสุจิ โปตฺถเกสุ เทฺวติ ปฐมํ ลิขิตํ, ปจฺฉา ฉาติฯ ติ จตฺตาริ เอกโต กตฺวา วุตฺตํฯ ติ ทฺวีสุ ฉ, ทฺวีสุ เทฺวติ อฎฺฐฯ ติ ทุกฺขาสุภวตฺถูสุ เอเกกสฺมิํ เทฺว เทฺว สญฺญาจิตฺตวิปลฺลาสาติ จตฺตาโรฯ เกสุจิ โปตฺถเกสุ ‘‘ฉ ทฺวีสู’’ติ วุตฺตฎฺฐาเนสุปิ เอวเมว ลิขิตนฺติฯ</p>

</p>





