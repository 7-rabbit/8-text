<h1>๒. จูฬวโคฺค</h1>
<h3>๑. รตนสุตฺตวณฺณนา</h3>
<p>    ติ รตนสุตฺตํฯ กา อุปฺปตฺติ? อตีเต กิร เวสาลิยํ ทุพฺภิกฺขาทโย อุปทฺทวา อุปฺปชฺชิํสุฯ เตสํ วูปสมนตฺถาย ลิจฺฉวโย ราชคหํ คนฺตฺวา, ยาจิตฺวา, ภควนฺตํ เวสาลิมานยิํสุฯ เอวํ อานีโต ภควา เตสํ อุปทฺทวานํ วูปสมนตฺถาย อิทํ สุตฺตมภาสิฯ อยเมตฺถ สเงฺขโปฯ โปราณา ปนสฺส เวสาลิวตฺถุโต ปภุติ อุปฺปตฺติํ วณฺณยนฺติฯ สา เอวํ เวทิตพฺพา – พาราณสิรโญฺญ กิร อคฺคมเหสิยา กุจฺฉิมฺหิ คโพฺภ สณฺฐาสิฯ สา ตํ ญตฺวา รโญฺญ นิเวเทสิฯ ราชา คพฺภปริหารํ อทาสิฯ สา สมฺมา ปริหริยมานคพฺภา คพฺภปริปากกาเล วิชายนฆรํ ปาวิสิฯ ปุญฺญวตีนํ ปจฺจูสสมเย คพฺภวุฎฺฐานํ โหติ, สา จ ตาสํ อญฺญตรา, เตน ปจฺจูสสมเย อลตฺตกปฎลพนฺธุชีวกปุปฺผสทิสํ มํสเปสิํ วิชายิฯ ตโต ‘‘อญฺญา เทวิโย สุวณฺณพิมฺพสทิเส ปุเตฺต วิชายนฺติ, อคฺคมเหสี มํสเปสินฺติ รโญฺญ ปุรโต มม อวโณฺณ อุปฺปเชฺชยฺยา’’ติ จิเนฺตตฺวา เตน อวณฺณภเยน ตํ มํสเปสิํ เอกสฺมิํ ภาชเน ปกฺขิปิตฺวา อเญฺญน ปฎิกุชฺชิตฺวา ราชมุทฺทิกาย ลเญฺฉตฺวา คงฺคาย โสเต ปกฺขิปาเปสิฯ มนุเสฺสหิ ฉฑฺฑิตมเตฺต เทวตา อารกฺขํ สํวิทหิํสุฯ สุวณฺณปฎฺฎิกเญฺจตฺถ ชาติหิงฺคุลเกน ‘‘พาราณสิรโญฺญ อคฺคมเหสิยา ปชา’’ติ ลิขิตฺวา พนฺธิํสุฯ ตโต ตํ ภาชนํ อูมิภยาทีหิ อนุปทฺทุตํ คงฺคาย โสเตน ปายาสิฯ</p>


<p>เตน จ สมเยน อญฺญตโร ตาปโส โคปาลกุลํ นิสฺสาย คงฺคาย ตีเร วสติฯ โส ปาโตวคงฺคํ โอติโณฺณ ตํ ภาชนํ อาคจฺฉนฺตํ ทิสฺวา ปํสุกูลสญฺญาย อคฺคเหสิฯ ตโต ตตฺถ ตํ อกฺขรปฎฺฎิกํ ราชมุทฺทิกาลญฺฉนญฺจ ทิสฺวา มุญฺจิตฺวา ตํ มํสเปสิํ อทฺทสฯ ทิสฺวานสฺส เอตทโหสิ – ‘‘สิยา คโพฺภ, ตถา หิสฺส ทุคฺคนฺธปูติภาโว นตฺถี’’ติ ตํ อสฺสมํ เนตฺวา สุเทฺธ โอกาเส ฐเปสิฯ อถ อฑฺฒมาสจฺจเยน เทฺว มํสเปสิโย อเหสุํฯ ตาปโส ทิสฺวา สาธุกตรํ ฐเปสิฯ ตโต ปุน อทฺธมาสจฺจเยน เอกเมกิสฺสา เปสิยา หตฺถปาทสีสานมตฺถาย ปญฺจ ปญฺจ ปิฬกา  อุฎฺฐหิํสุฯ อถ ตโต อทฺธมาสจฺจเยน เอกา  มํสเปสิ สุวณฺณพิมฺพสทิโส ทารโก; เอกา ทาริกา อโหสิฯ เตสุ ตาปสสฺส ปุตฺตสิเนโห อุปฺปชฺชิ, องฺคุฎฺฐโต จสฺส ขีรํ นิพฺพตฺติ, ตโต ปภุติ จ ขีรภตฺตํ ลภติฯ โส ภตฺตํ ภุญฺชิตฺวา ขีรํ ทารกานํ มุเข อาสิญฺจติฯ เตสํ ยํ ยํ อุทรํ ปวิสติ, ตํ สพฺพํ มณิภาชนคตํ วิย ทิสฺสติฯ เอวํ นิจฺฉวี อเหสุํฯ อปเร ปน อาหุ – ‘‘สิพฺพิตฺวา ฐปิตา วิย เนสํ อญฺญมญฺญํ ลีนา ฉวิ อโหสี’’ติฯ เอวํ เต นิจฺฉวิตาย วา ลีนจฺฉวิตาย วา ติ ปญฺญายิํสุฯ</p>


<p>ตาปโส ทารเก โปเสโนฺต อุสฺสูเร คามํ ปิณฺฑาย ปวิสติ, อติทิวา ปฎิกฺกมติฯ ตสฺส ตํ พฺยาปารํ ญตฺวา โคปาลกา อาหํสุ – ‘‘ภเนฺต, ปพฺพชิตานํ ทารกโปสนํ ปลิโพโธ, อมฺหากํ ทารเก เทถ, มยํ โปเสสฺสาม, ตุเมฺห อตฺตโน กมฺมํ กโรถา’’ติฯ ตาปโส ‘‘สาธู’’ติ ปฎิสฺสุณิฯ โคปาลกา ทุติยทิวเส มคฺคํ สมํ กตฺวา, ปุเปฺผหิ โอกิริตฺวา; ธชปฎากา อุสฺสาเปตฺวา ตูริเยหิ วชฺชมาเนหิ อสฺสมํ อาคตาฯ ตาปโส ‘‘มหาปุญฺญา ทารกา, อปฺปมาเทน วเฑฺฒถ, วเฑฺฒตฺวา จ อญฺญมญฺญํ อาวาหวิวาหํ กโรถ, ปญฺจโครเสน ราชานํ โตเสตฺวา ภูมิภาคํ คเหตฺวา นครํ มาเปถ, ตตฺร กุมารํ อภิสิญฺจถา’’ติ วตฺวา ทารเก อทาสิฯ เต ‘‘สาธู’’ติ ปฎิสฺสุณิตฺวา ทารเก เนตฺวา โปเสสุํฯ</p>


<p>ทารกา วฑฺฒิมนฺวาย กีฬนฺตา วิวาทฎฺฐาเนสุ อเญฺญ โคปาลทารเก หเตฺถนปิ ปาเทนปิ ปหรนฺติ, เต โรทนฺติฯ ‘‘กิสฺส โรทถา’’ติ จ มาตาปิตูหิ วุตฺตา ‘‘อิเม นิมฺมาตาปิติกา ตาปสโปสิตา อเมฺห อตีว ปหรนฺตี’’ติ วทนฺติฯ ตโต เตสํ มาตาปิตโร ‘‘อิเม ทารกา อเญฺญ ทารเก วิเหเฐนฺติ ทุกฺขาเปนฺติ, น อิเม สงฺคเหตพฺพา, วเชฺชตพฺพา อิเม’’ติ อาหํสุฯ ตโต ปภุติ กิร โส ปเทโส ‘‘วชฺชี’’ติ วุจฺจติ โยชนสตํ ปริมาเณนฯ อถ ตํ ปเทสํ โคปาลกา ราชานํ โตเสตฺวา อคฺคเหสุํฯ ตเตฺถว นครํ มาเปตฺวา โสฬสวสฺสุเทฺทสิกํ กุมารํ อภิสิญฺจิตฺวา ราชานํ อกํสุฯ ตาย จสฺส ทาริกาย สทฺธิํ วาเรยฺยํ กตฺวา กติกํ อกํสุ – ‘‘น พาหิรโต ทาริกา อาเนตพฺพา, อิโต ทาริกา น กสฺสจิ ทาตพฺพา’’ติฯ เตสํ ปฐมสํวาเสน เทฺว ทารกา ชาตา ธีตา จ ปุโตฺต จ, เอวํ โสฬสกฺขตฺตุํ เทฺว เทฺว ชาตาฯ ตโต เตสํ  ทารกานํ ยถากฺกมํ วฑฺฒนฺตานํ อารามุยฺยานนิวาสนฎฺฐานปริวารสมฺปตฺติํ คเหตุํ อปฺปโหนฺตํ ตํ นครํ ติกฺขตฺตุํ คาวุตนฺตเรน คาวุตนฺตเรน ปากาเรน ปริกฺขิปิํสุฯ ตสฺส ปุนปฺปุนํ วิสาลีกตตฺตา เตฺวว นามํ ชาตํฯ อิทํ </p>


<p>อยํ ปน เวสาลี ภควโต อุปฺปนฺนกาเล อิทฺธา เวปุลฺลปฺปตฺตา อโหสิฯ ตตฺถ หิ ราชูนํเยว สตฺต สหสฺสานิ สตฺต จ สตานิ สตฺต จ ราชาโน อเหสุํ, ตถา ยุวราชเสนาปติภณฺฑาคาริกปฺปภุตีนํฯ ยถาห –</p>

 โข ปน สมเยน เวสาลี อิทฺธา เจว โหติ ผีตา จ พหุชนา อากิณฺณมนุสฺสา สุภิกฺขา จ, สตฺต จ ปาสาทสหสฺสานิ, สตฺต จ ปาสาทสตานิ, สตฺต จ ปาสาทา, สตฺต จ กูฎาคารสหสฺสานิ, สตฺต จ กูฎาคารสตานิ, สตฺต จ กูฎาคารานิ, สตฺต จ อารามสหสฺสานิ, สตฺต จ อารามสตานิ, สตฺต จ อารามา, สตฺต จ โปกฺขรณิสหสฺสานิ, สตฺต จ โปกฺขรณิสตานิ, สตฺต จ โปกฺขรณิโย’’ติ (มหาว. ๓๒๖)ฯ</p>


<p>สา อปเรน สมเยน ทุพฺภิกฺขา อโหสิ ทุพฺพุฎฺฐิกา ทุสฺสสฺสาฯ ปฐมํ ทุคฺคตมนุสฺสา มรนฺติ, เต พหิทฺธา ฉเฑฺฑนฺติฯ มตมนุสฺสานํ กุณปคเนฺธน อมนุสฺสา นครํ ปวิสิํสุฯ ตโต พหุตรา มียนฺติ, ตาย ปฎิกูลตาย จ สตฺตานํ อหิวาตกโรโค อุปฺปชฺชิฯ อิติ ตีหิ ทุพฺภิกฺขอมนุสฺสโรคภเยหิ อุปทฺทุตาย เวสาลิยา นครวาสิโน อุปสงฺกมิตฺวา ราชานมาหํสุ – ‘‘มหาราช, อิมสฺมิํ นคเร ติวิธํ ภยมุปฺปนฺนํ, อิโต ปุเพฺพ ยาว สตฺตมา ราชกุลปริวฎฺฎา เอวรูปํ อนุปฺปนฺนปุพฺพํ, ตุมฺหากํ มเญฺญ อธมฺมิกเตฺตน เอตรหิ อุปฺปนฺน’’นฺติฯ ราชา สเพฺพ สนฺถาคาเร สนฺนิปาตาเปตฺวา, ‘‘มยฺหํ อธมฺมิกภาวํ วิจินถา’’ติ อาหฯ เต สพฺพํ ปเวณิํ วิจินนฺตา น กิญฺจิ อทฺทสํสุฯ</p>


<p>ตโต รโญฺญ โทสํ อทิสฺวา ‘‘อิทํ ภยํ อมฺหากํ กถํ วูปสเมยฺยา’’ติ จิเนฺตสุํฯ ตตฺถ เอกเจฺจ ฉ สตฺถาโร อปทิสิํสุ – ‘‘เอเตหิ โอกฺกนฺตมเตฺต วูปสมิสฺสตี’’ติฯ เอกเจฺจ อาหํสุ – ‘‘พุโทฺธ กิร โลเก อุปฺปโนฺน, โส ภควา สพฺพสตฺตหิตาย ธมฺมํ เทเสติ มหิทฺธิโก  มหานุภาโว, เตน โอกฺกนฺตมเตฺต สพฺพภยานิ วูปสเมยฺยุ’’นฺติฯ เตน เต อตฺตมนา หุตฺวา ‘‘กหํ ปน โส ภควา เอตรหิ วิหรติ, อเมฺหหิ วา เปสิเต อาคเจฺฉยฺยา’’ติ อาหํสุฯ อถาปเร อาหํสุ – ‘‘พุทฺธา นาม อนุกมฺปกา, กิสฺส นาคเจฺฉยฺยุํ, โส ปน ภควา เอตรหิ ราชคเห วิหรติ, ราชา จ พิมฺพิสาโร ตํ อุปฎฺฐหติ, กทาจิ โส อาคนฺตุํ น ทเทยฺยา’’ติฯ ‘‘เตน หิ ราชานํ สญฺญาเปตฺวา อาเนสฺสามา’’ติ เทฺว ลิจฺฉวิราชาโน มหตา พลกาเยน ปหูตํ ปณฺณาการํ ทตฺวา รโญฺญ สนฺติกํ เปเสสุํ – ‘‘พิมฺพิสารํ สญฺญาเปตฺวา ภควนฺตํ อาเนถา’’ติฯ เต คนฺตฺวา รโญฺญ ปณฺณาการํ ทตฺวา ตํ ปวตฺติํ นิเวเทตฺวา ‘‘มหาราช, ภควนฺตํ อมฺหากํ นครํ เปเสหี’’ติ อาหํสุฯ ราชา น สมฺปฎิจฺฉิ – ‘‘ตุเมฺห เอว ชานาถา’’ติ อาหฯ เต ภควนฺตํ อุปสงฺกมิตฺวา วนฺทิตฺวา เอวมาหํสุ – ‘‘ภเนฺต, อมฺหากํ นคเร ตีณิ ภยานิ อุปฺปนฺนานิฯ สเจ ภควา อาคเจฺฉยฺย, โสตฺถิ โน ภเวยฺยา’’ติฯ ภควา อาวเชฺชตฺวา ‘‘เวสาลิยํ รตนสุเตฺต วุเตฺต สา รกฺขา โกฎิสตสหสฺสจกฺกวาฬานิ ผริสฺสติ, สุตฺตปริโยสาเน จตุราสีติยา ปาณสหสฺสานํ ธมฺมาภิสมโย ภวิสฺสตี’’ติ อธิวาเสสิฯ อถ ราชา พิมฺพิสาโร ภควโต อธิวาสนํ สุตฺวา ‘‘ภควตา เวสาลิคมนํ อธิวาสิต’’นฺติ นคเร โฆสนํ การาเปตฺวา ภควนฺตํ  อุปสงฺกมิตฺวา อาห – ‘‘กิํ, ภเนฺต, สมฺปฎิจฺฉิตฺถ เวสาลิคมน’’นฺติ? ‘‘อาม, มหาราชา’’ติฯ ‘‘เตน หิ, ภเนฺต, อาคเมถ, ยาว มคฺคํ ปฎิยาเทมี’’ติฯ</p>


<p>อถ โข ราชา พิมฺพิสาโร ราชคหสฺส จ คงฺคาย จ อนฺตรา ปญฺจโยชนํ ภูมิํ สมํ กตฺวา, โยชเน โยชเน วิหารํ มาเปตฺวา, ภควโต คมนกาลํ ปฎิเวเทสิฯ ภควา ปญฺจหิ ภิกฺขุสเตหิ ปริวุโต ปายาสิฯ ราชา ปญฺจโยชนํ มคฺคํ ปญฺจวเณฺณหิ ปุเปฺผหิ ชาณุมตฺตํ โอกิราเปตฺวา ธชปฎากาปุณฺณฆฎกทลิอาทีนิ อุสฺสาเปตฺวา ภควโต เทฺว เสตจฺฉตฺตานิ, เอเกกสฺส จ ภิกฺขุสฺส เอกเมกํ อุกฺขิปาเปตฺวา สทฺธิํ อตฺตโน ปริวาเรน ปุปฺผคนฺธาทีหิ ปูชํ กโรโนฺต เอเกกสฺมิํ วิหาเร ภควนฺตํ วสาเปตฺวา มหาทานานิ ทตฺวา ปญฺจหิ ทิวเสหิ คงฺคาตีรํ เนสิฯ ตตฺถ สพฺพาลงฺกาเรหิ นาวํ อลงฺกโรโนฺต เวสาลิกานํ สาสนํ เปเสสิ – ‘‘อาคโต ภควา, มคฺคํ ปฎิยาเทตฺวา สเพฺพ ภควโต ปจฺจุคฺคมนํ  กโรถา’’ติฯ เต ‘‘ทิคุณํ ปูชํ กริสฺสามา’’ติ เวสาลิยา จ คงฺคาย จ อนฺตรา ติโยชนํ ภูมิํ สมํ กตฺวา ภควโต จตฺตาริ, เอเกกสฺส จ ภิกฺขุโน เทฺว เทฺว เสตจฺฉตฺตานิ สเชฺชตฺวา ปูชํ กุรุมานา คงฺคาตีเร อาคนฺตฺวา อฎฺฐํสุฯ</p>


<p>พิมฺพิสาโร เทฺว นาวาโย สงฺฆาเฎตฺวา, มณฺฑปํ กตฺวา, ปุปฺผทามาทีหิ อลงฺกริตฺวา ตตฺถ สพฺพรตนมยํ พุทฺธาสนํ ปญฺญาเปสิฯ ภควา ตสฺมิํ นิสีทิฯ ปญฺจสตา ภิกฺขูปิ นาวํ อภิรุหิตฺวา ยถานุรูปํ นิสีทิํสุฯ ราชา ภควนฺตํ อนุคจฺฉโนฺต คลปฺปมาณํ อุทกํ โอโรหิตฺวา ‘‘ยาว, ภเนฺต, ภควา อาคจฺฉติ, ตาวาหํ อิเธว คงฺคาตีเร วสิสฺสามี’’ติ วตฺวา นิวโตฺตฯ อุปริ เทวตา ยาว อกนิฎฺฐภวนา ปูชมกํสุ, เหฎฺฐา คงฺคานิวาสิโน กมฺพลสฺสตราทโย นาคา ปูชมกํสุฯ เอวํ มหติยา ปูชาย ภควา โยชนมตฺตํ อทฺธานํ คงฺคาย คนฺตฺวา เวสาลิกานํ สีมนฺตรํ ปวิโฎฺฐฯ</p>


<p>ตโต ลิจฺฉวิราชาโน เตน พิมฺพิสาเรน กตปูชาย ทิคุณํ กโรนฺตา คลปฺปมาเณ อุทเก ภควนฺตํ ปจฺจุคฺคจฺฉิํสุฯ เตเนว ขเณน เตน มุหุเตฺตน วิชฺชุปฺปภาวินทฺธนฺธการวิสฎกูโฎ คฬคฬายโนฺต จตูสุ ทิสาสุ มหาเมโฆ วุฎฺฐาสิฯ อถ ภควตา ปฐมปาเท คงฺคาตีเร นิกฺขิตฺตมเตฺต โปกฺขรวสฺสํ วสฺสิฯ เย เตเมตุกามา, เต เอว เตเมนฺติ, อเตเมตุกามา น เตเมนฺติฯ สพฺพตฺถ ชาณุมตฺตํ อูรุมตฺตํ กฎิมตฺตํ คลปฺปมาณํ อุทกํ วหติ, สพฺพกุณปานิ อุทเกน คงฺคํ ปเวสิตานิ ปริสุโทฺธ ภูมิภาโค อโหสิฯ</p>


<p>ลิจฺฉวิราชาโน ภควนฺตํ อนฺตรา โยชเน โยชเน วาสาเปตฺวา มหาทานานิ ทตฺวา ตีหิ ทิวเสหิ ทิคุณํ ปูชํ กโรนฺตา เวสาลิํ นยิํสุฯ เวสาลิํ สมฺปเตฺต ภควติ สโกฺก เทวานมิโนฺท  เทวสงฺฆปุรกฺขโต อาคจฺฉิ, มเหสกฺขานํ เทวานํ สนฺนิปาเตน อมนุสฺสา เยภุเยฺยน ปลายิํสุฯ ภควา นครทฺวาเร ฐตฺวา อานนฺทเตฺถรํ อามเนฺตสิ – ‘‘อิมํ อานนฺท, รตนสุตฺตํ อุคฺคเหตฺวา พลิกมฺมูปกรณานิ คเหตฺวา ลิจฺฉวิกุมาเรหิ สทฺธิํ เวสาลิยา ตีสุ ปาการนฺตเรสุ วิจรโนฺต ปริตฺตํ กโรหี’’ติ รตนสุตฺตํ อภาสิฯ เอวํ ‘‘เกน ปเนตํ สุตฺตํ, กทา, กตฺถ, กสฺมา จ วุตฺต’’นฺติ เอเตสํ ปญฺหานํ วิสฺสชฺชนา วิตฺถาเรน เวสาลิวตฺถุโต ปภุติ โปราเณหิ วณฺณิยติฯ</p>


<p>เอวํ  ภควโต เวสาลิํ อนุปฺปตฺตทิวเสเยว เวสาลินครทฺวาเร เตสํ อุปทฺทวานํ ปฎิฆาตตฺถาย วุตฺตมิทํ รตนสุตฺตํ อุคฺคเหตฺวา อายสฺมา อานโนฺท ปริตฺตตฺถาย ภาสมาโน ภควโต ปเตฺตน อุทกํ อาทาย สพฺพนครํ อพฺภุกฺกิรโนฺต อนุวิจริฯ ‘‘ยํ กิญฺจี’’ติ วุตฺตมเตฺตเยว จ เถเรน เย ปุเพฺพ อปลาตา สงฺการกูฎภิตฺติปฺปเทสาทินิสฺสิตา อมนุสฺสา, เต จตูหิ ทฺวาเรหิ ปลายิํสุ, ทฺวารานิ อโนกาสานิ อเหสุํฯ ตโต เอกเจฺจ ทฺวาเรสุ โอกาสํ อลภมานา ปาการํ ภินฺทิตฺวา ปลาตาฯ อมนุเสฺสสุ คตมเตฺตสุ มนุสฺสานํ คเตฺตสุ โรโค วูปสโนฺต, เต นิกฺขมิตฺวา สพฺพคนฺธปุปฺผาทีหิ เถรํ ปูเชสุํฯ มหาชโน นครมเชฺฌ สนฺถาคารํ สพฺพคเนฺธหิ ลิมฺปิตฺวา วิตานํ กตฺวา สพฺพาลงฺกาเรหิ อลงฺกริตฺวา ตตฺถ พุทฺธาสนํ ปญฺญาเปตฺวา ภควนฺตํ อาเนสิฯ</p>


<p>ภควา สนฺถาคารํ ปวิสิตฺวา ปญฺญเตฺต อาสเน นิสีทิฯ ภิกฺขุสโงฺฆปิ โข ราชาโน มนุสฺสา จ ปติรูเป โอกาเส นิสีทิํสุฯ สโกฺกปิ เทวานมิโนฺท ทฺวีสุ เทวโลเกสุ เทวปริสาย สทฺธิํ อุปนิสีทิ อเญฺญ จ เทวาฯ อานนฺทเตฺถโรปิ สพฺพํ เวสาลิํ อนุวิจรโนฺต อารกฺขํ กตฺวา เวสาลินครวาสีหิ สทฺธิํ อาคนฺตฺวา เอกมนฺตํ นิสีทิฯ ตตฺถ ภควา สเพฺพสํ ตเทว รตนสุตฺตํ อภาสีติฯ</p>


<p> ตตฺถ ติ ปฐมคาถายํ ติ ยาทิสานิ อเปฺปสกฺขานิ วา มเหสกฺขานิ วาฯ ติ อิมสฺมิํ ปเทเส, ตสฺมิํ ขเณ สนฺนิปติตฎฺฐานํ สนฺธายาหฯ ติ กิญฺจาปิ ภูตสโทฺท ‘‘ภูตสฺมิํ ปาจิตฺติย’’นฺติ เอวมาทีสุ (ปาจิ. ๖๙) วิชฺชมาเน, ‘‘ภูตมิทนฺติ, ภิกฺขเว, สมนุปสฺสถา’’ติ เอวมาทีสุ (ม. นิ. ๑.๔๐๑) ขนฺธปญฺจเก, ‘‘จตฺตาโร โข, ภิกฺขุ, มหาภูตา เหตู’’ติ เอวมาทีสุ (ม. นิ. ๓.๘๖) จตุพฺพิเธ ปถวีธาตฺวาทิรูเป, ‘‘โย จ กาลฆโส ภูโต’’ติ เอวมาทีสุ (ชา. ๑.๒.๑๙๐) ขีณาสเว, ‘‘สเพฺพว นิกฺขิปิสฺสนฺติ, ภูตา โลเก สมุสฺสย’’นฺติ เอวมาทีสุ (ที. นิ. ๒.๒๒๐) สพฺพสเตฺต, ‘‘ภูตคามปาตพฺยตายา’’ติ เอวมาทีสุ (ปาจิ. ๙๐) รุกฺขาทิเก, ‘‘ภูตํ ภูตโต สญฺชานาตี’’ติ เอวมาทีสุ (ม. นิ. ๑.๓) จาตุมหาราชิกานํ เหฎฺฐา สตฺตนิกายํ อุปาทาย วตฺตติฯ อิธ ปน อวิเสสโต อมนุเสฺสสุ ทฎฺฐโพฺพฯ</p>


<p>ติ   สนฺนิปติตานิฯ ติ ภูมิยํ นิพฺพตฺตานิฯ ติ วิกปฺปเนฯ เตน ยานีธ ภุมฺมานิ วา ภูตานิ สมาคตานีติ อิมเมกํ วิกปฺปํ กตฺวา ปุน ทุติยํ วิกปฺปํ กาตุํ ติ อาหฯ อนฺตลิเกฺข วา ยานิ ภูตานิ นิพฺพตฺตานิ, ตานิ สพฺพานิ อิธ สมาคตานีติ อโตฺถฯ เอตฺถ จ ยามโต ยาว อกนิฎฺฐํ, ตาว นิพฺพตฺตานิ ภูตานิ อากาเส ปาตุภูตวิมาเนสุ นิพฺพตฺตตฺตา ‘‘อนฺตลิเกฺข ภูตานี’’ติ เวทิตพฺพานิฯ ตโต เหฎฺฐา สิเนรุโต ปภุติ ยาว ภูมิยํ รุกฺขลตาทีสุ อธิวตฺถานิ ปถวิยญฺจ นิพฺพตฺตานิ ภูตานิ, ตานิ สพฺพานิ ภูมิยํ ภูมิปฎิพเทฺธสุ จ รุกฺขลตาปพฺพตาทีสุ นิพฺพตฺตตฺตา ‘‘ภุมฺมานิ ภูตานี’’ติ เวทิตพฺพานิฯ</p>


<p>เอวํ ภควา สพฺพาเนว อมนุสฺสภูตานิ ‘‘ภุมฺมานิ วา ยานิ ว อนฺตลิเกฺข’’ติ ทฺวีหิ ปเทหิ วิกเปฺปตฺวา ปุน เอเกน ปเทน ปริคฺคเหตฺวา ติ อาหฯ ติ อนวเสสาฯ ติ อวธารเณ, เอกมฺปิ อนปเนตฺวาติ อธิปฺปาโยฯ ติ อมนุสฺสาฯ ติ สุขิตมนา, ปีติโสมนสฺสชาตา ภวนฺตูติ อโตฺถฯ ติ กิจฺจนฺตรสนฺนิโยชนตฺถํ วาโกฺยปาทาเน นิปาตทฺวยํฯ นฺติ อฎฺฐิํ กตฺวา, มนสิ กตฺวา, สพฺพเจตโส สมนฺนาหริตฺวา ทิพฺพสมฺปตฺติโลกุตฺตรสุขาวหํ มม เทสนํ สุณนฺตุฯ</p>


<p>เอวเมตฺถ ภควา ‘‘ยานีธ ภูตานิ สมาคตานี’’ติ อนิยมิตวจเนน ภูตานิ ปริคฺคเหตฺวา ปุน ‘‘ภุมฺมานิ วา ยานิ ว อนฺตลิเกฺข’’ติ ทฺวิธา วิกเปฺปตฺวา ตโต ‘‘สเพฺพว ภูตา’’ติ ปุน เอกชฺฌํ กตฺวา ‘‘สุมนา ภวนฺตู’’ติ อิมินา วจเนน อาสยสมฺปตฺติยํ นิโยเชโนฺต ‘‘สกฺกจฺจ สุณนฺตุ ภาสิต’’นฺติ ปโยคสมฺปตฺติยํ, ตถา โยนิโสมนสิการสมฺปตฺติยํ ปรโตโฆสสมฺปตฺติยญฺจ, ตถา อตฺตสมฺมาปณิธิสปฺปุริสูปนิสฺสยสมฺปตฺตีสุ สมาธิปญฺญาเหตุสมฺปตฺตีสุ จ นิโยเชโนฺต คาถํ สมาเปสิฯ</p>


<p> ติ ทุติยคาถาฯ ตตฺถ ติ การณวจนํฯ ติ อามนฺตนวจนํฯ ติ สุณาถฯ ติ อนวเสสา ฯ กิํ วุตฺตํ โหติ? ยสฺมา ตุเมฺห ทิพฺพฎฺฐานานิ ตตฺถ อุปโภคสมฺปทญฺจ ปหาย ธมฺมสฺสวนตฺถํ อิธ สมาคตา, น นฎนจฺจนาทิทสฺสนตฺถํ, ตสฺมา หิ ภูตา นิสาเมถ สเพฺพติฯ อถ วา ‘‘สุมนา ภวนฺตุ สกฺกจฺจ สุณนฺตู’’ติ วจเนน เตสํ สุมนภาวํ สกฺกจฺจํ โสตุกมฺยตญฺจ ทิสฺวา อาห – ยสฺมา ตุเมฺห สุมนภาเวน อตฺตสมฺมาปณิธิโยนิโสมนสิการาสยสุทฺธีหิ สกฺกจฺจํ โสตุกมฺยตาย สปฺปุริสูปนิสฺสยปรโตโฆสปทฎฺฐานโต ปโยคสุทฺธีหิ จ ยุตฺตา, ตสฺมา หิ ภูตา นิสาเมถ สเพฺพติฯ อถ วา ยํ ปุริมคาถาย อเนฺต ‘‘ภาสิต’’นฺติ วุตฺตํ, ตํ การณภาเวน อปทิสโนฺต อาห – ‘‘ยสฺมา มม ภาสิตํ นาม อติทุลฺลภํ อฎฺฐกฺขณปริวชฺชิตสฺส ขณสฺส  ทุลฺลภตฺตา, อเนกานิสํสญฺจ ปญฺญากรุณาคุเณน ปวตฺตตฺตา, ตญฺจาหํ วตฺตุกาโม ‘สุณนฺตุ ภาสิต’นฺติ อโวจํฯ ตสฺมา หิ ภูตา นิสาเมถ สเพฺพ’’ติ อิทํ อิมินา คาถาปเทน วุตฺตํ โหติฯ</p>


<p>เอวเมตํ การณํ นิโรเปโนฺต อตฺตโน ภาสิตนิสามเน นิโยเชตฺวา นิสาเมตพฺพํ วตฺตุมารโทฺธ ติฯ ตสฺสโตฺถ – ยายํ ตีหิ อุปทฺทเวหิ อุปทฺทุตา มานุสี ปชา, ตสฺสา มานุสิยา ปชาย มิตฺตภาวํ หิตชฺฌาสยตํ ปจฺจุปฎฺฐาเปถาติฯ เกจิ ปน ‘‘มานุสิยํ ปช’’นฺติ ปฐนฺติ, ตํ ภุมฺมตฺถาสมฺภวา น ยุชฺชติฯ ยมฺปิ จเญฺญ อตฺถํ วณฺณยนฺติ, โสปิ น ยุชฺชติฯ อธิปฺปาโย ปเนตฺถ – นาหํ พุโทฺธติ อิสฺสริยพเลน วทามิ, อปิจ ปน ตุมฺหากญฺจ อิมิสฺสา จ มานุสิยา ปชาย หิตตฺถํ วทามิ – ‘‘เมตฺตํ กโรถ มานุสิยา ปชายา’’ติฯ เอตฺถ จ –</p>


<p>
‘‘เย สตฺตสณฺฑํ ปถวิํ วิเชตฺวา, ราชิสโย ยชมานา อนุปริยคา;  
  
อสฺสเมธํ ปุริสเมธํ, สมฺมาปาสํ วาชเปยฺยํ นิรคฺคฬํฯ  
</p>
  
‘‘เมตฺตสฺส จิตฺตสฺส สุภาวิตสฺส, กลมฺปิ เต นานุภวนฺติ โสฬสิํฯ  
</p>
  
<p>
‘‘เอกมฺปิ  
เจ ปาณมทุฎฺฐจิโตฺต, เมตฺตายติ กุสลี เตน โหติ;  
  
สเพฺพ จ ปาเณ มนสานุกมฺปี, ปหูตมริโย ปกโรติ ปุญฺญ’’นฺติฯ (อ. นิ. ๘.๑) –  
</p>
  
<p>เอวมาทีนํ สุตฺตานํ เอกาทสานิสํสานญฺจ วเสน เย เมตฺตํ กโรนฺติ, เตสํ เมตฺตา หิตาติ เวทิตพฺพาฯ</p>


‘‘เทวตานุกมฺปิโต โปโส, สทา ภทฺรานิ ปสฺสตี’’ติฯ (ที. นิ. ๒.๑๕๓; อุทา. ๗๖; มหาว. ๒๘๖) –  
</p>
  
<p>เอวมาทีนํ วเสน เยสุ กรียติ, เตสมฺปิ หิตาติ เวทิตพฺพาฯ</p>


<p>เอวํ อุภเยสมฺปิ หิตภาวํ ทเสฺสโนฺต ‘‘เมตฺตํ กโรถ มานุสิยา ปชายา’’ติ วตฺวา อิทานิ อุปการมฺปิ ทเสฺสโนฺต อาห ติฯ ตสฺสโตฺถ – เย มนุสฺสา จิตฺตกมฺมกฎฺฐกมฺมาทีหิปิ เทวตา กตฺวา เจติยรุกฺขาทีนิ  จ อุปสงฺกมิตฺวา เทวตา อุทฺทิสฺส ทิวา พลิํ กโรนฺติ, กาฬปกฺขาทีสุ จ รตฺติํ พลิํ กโรนฺติฯ สลากภตฺตาทีนิ วา ทตฺวา อารกฺขเทวตา อุปาทาย ยาว พฺรหฺมเทวตานํ ปตฺติทานนิยฺยาตเนน ทิวา พลิํ กโรนฺติ, ฉตฺตาโรปนทีปมาลา สพฺพรตฺติกธมฺมสฺสวนาทีนิ การาเปตฺวา ปตฺติทานนิยฺยาตเนน จ รตฺติํ พลิํ กโรนฺติ, เต กถํ น รกฺขิตพฺพาฯ ยโต เอวํ ทิวา จ รโตฺต จ ตุเมฺห อุทฺทิสฺส กโรนฺติ เย พลิํ, ฯ ตสฺมา พลิกมฺมการณาปิ เต มนุเสฺส รกฺขถ โคปยถ, อหิตํ เตสํ อปเนถ, หิตํ อุปเนถ อปฺปมตฺตา หุตฺวา ตํ กตญฺญุภาวํ หทเย กตฺวา นิจฺจมนุสฺสรนฺตาติฯ</p>


<p> เอวํ เทวตาสุ มนุสฺสานํ อุปการกภาวํ ทเสฺสตฺวา เตสํ อุปทฺทววูปสมนตฺถํ พุทฺธาทิคุณปฺปกาสเนน จ เทวมนุสฺสานํ ธมฺมสฺสวนตฺถํ นฺติอาทินา นเยน สจฺจวจนํ ปยุชฺชิตุมารโทฺธฯ ตตฺถ ติ อนิยมิตวเสน อนวเสสํ ปริยาทิยติ ยํกิญฺจิ ตตฺถ ตตฺถ โวหารูปคํ ฯ นฺติ ธนํฯ ตญฺหิ วิตฺติํ ชเนตีติ วิตฺตํฯ ติ มนุสฺสโลกํ นิทฺทิสติ, ติ ตโต ปรํ อวเสสโลกํฯ เตน จ ฐเปตฺวา มนุเสฺส สพฺพโลกคฺคหเณ ปเตฺต ‘‘สเคฺคสุ วา’’ติ ปรโต วุตฺตตฺตา ฐเปตฺวา มนุเสฺส จ สเคฺค จ อวเสสานํ นาคสุปณฺณาทีนํ คหณํ เวทิตพฺพํฯ เอวํ อิเมหิ ทฺวีหิ ปเทหิ ยํ มนุสฺสานํ โวหารูปคํ อลงฺการปริโภคูปคญฺจ ชาตรูปรชตมุตฺตามณิเวฬุริยปวาฬโลหิตงฺกมสารคลฺลาทิกํ, ยญฺจ มุตฺตามณิวาลุกตฺถตาย ภูมิยา รตนมยวิมาเนสุ อเนกโยชนสตวิตฺถเตสุ ภวเนสุ อุปฺปนฺนานํ นาคสุปณฺณาทีนํ วิตฺตํ, ตํ นิทฺทิฎฺฐํ โหติฯ</p>


<p>ติ กามาวจรรูปาวจรเทวโลเกสุฯ เต หิ โสภเนน กเมฺมน อชียนฺติ คมฺมนฺตีติ สคฺคา, สุฎฺฐุ วา อคฺคาติปิ สคฺคาฯ นฺติ ยํ สสฺสามิกํ วา อสฺสามิกํ วาฯ นฺติ รติํ นยติ, วหติ, ชนยติ, วเฑฺฒตีติ รตนํ, ยํกิญฺจิ จิตฺตีกตํ มหคฺฆํ อตุลํ ทุลฺลภทสฺสนํ อโนมสตฺตปริโภคญฺจ, ตเสฺสตํ อธิวจนํฯ ยถาห –</p>


<p>
‘‘จิตฺตีกตํ มหคฺฆญฺจ, อตุลํ ทุลฺลภทสฺสนํ;  
  
อโนมสตฺตปริโภคํ, รตนํ เตน วุจฺจตี’’ติฯ  
</p>
  
<p>นฺติ อุตฺตมํ, เสฎฺฐํ, อตปฺปกํฯ เอวํ อิมินา คาถาปเทน ยํ สเคฺคสุ อเนกโยชนสตปฺปมาณสพฺพรตนมยวิมาเนสุ สุธมฺมเวชยนฺตปฺปภุตีสุ สสฺสามิกํ, ยญฺจ พุทฺธุปฺปาทวิรเหน อปายเมว ปริปูเรเนฺตสุ สเตฺตสุ สุญฺญวิมานปฎิพทฺธํ อสฺสามิกํ, ยํ วา ปนญฺญมฺปิ ปถวีมหาสมุทฺทหิมวนฺตาทินิสฺสิตํ อสฺสามิกํ รตนํ, ตํ นิทฺทิฎฺฐํ โหติฯ</p>


<p>  ติ -อิติ ปฎิเสเธ, -อิติ อวธารเณฯ นฺติ ตุลฺยํฯ ติ วิชฺชติฯ ติ พุเทฺธนฯ กิํ วุตฺตํ โหติ? ยํ เอตํ วิตฺตญฺจ รตนญฺจ ปกาสิตํ, เอตฺถ เอกมฺปิ พุทฺธรตเนน สทิสํ รตนํ เนวตฺถิฯ ยมฺปิ หิ ตํ  เสยฺยถิทํ – รโญฺญ จกฺกวตฺติสฺส จกฺกรตนํ มณิรตนญฺจ, ยมฺหิ อุปฺปเนฺน มหาชโน น อญฺญตฺถ จิตฺตีการํ กโรติ, น โกจิ ปุปฺผคนฺธาทีนิ คเหตฺวา ยกฺขฎฺฐานํ วา ภูตฎฺฐานํ วา คจฺฉติ, สโพฺพปิ ชโน จกฺกรตนมณิรตนเมว จิตฺติํ กโรติ ปูเชติ, ตํ ตํ วรํ ปเตฺถติ, ปตฺถิตปตฺถิตญฺจสฺส เอกจฺจํ สมิชฺฌติ, ตมฺปิ  รตนํ พุทฺธรตเนน สมํ นตฺถิฯ ยทิ หิ จิตฺตีกตเฎฺฐน รตนํ, ตถาคโตว รตนํฯ ตถาคเต หิ อุปฺปเนฺน เย เกจิ มเหสกฺขา เทวมนุสฺสา, น เต อญฺญตฺร จิตฺตีการํ กโรนฺติ, น กญฺจิ อญฺญํ ปูเชนฺติฯ ตถา หิ พฺรหฺมา สหมฺปติ สิเนรุมเตฺตน รตนทาเมน ตถาคตํ ปูเชสิ, ยถาพลญฺจ อเญฺญ เทวา มนุสฺสา จ พิมฺพิสารโกสลราชอนาถปิณฺฑิกาทโยฯ ปรินิพฺพุตมฺปิ จ ภควนฺตํ อุทฺทิสฺส ฉนฺนวุติโกฎิธนํ วิสฺสเชฺชตฺวา อโสกมหาราชา สกลชมฺพุทีเป จตุราสีติ วิหารสหสฺสานิ ปติฎฺฐาเปสิ, โก ปน วาโท อเญฺญสํ จิตฺตีการานํฯ อปิจ กสฺสญฺญสฺส ปรินิพฺพุตสฺสาปิ ชาติโพธิธมฺมจกฺกปฺปวตฺตนปรินิพฺพานฎฺฐานานิ ปฎิมาเจติยาทีนิ วา อุทฺทิสฺส เอวํ จิตฺตีการครุกาโร วตฺตติ ยถา ภควโตฯ เอวํ จิตฺตีกตเฎฺฐนาปิ ตถาคตสมํ รตนํ นตฺถิฯ</p>


<p>ตถา ยมฺปิ ตํ  เสยฺยถิทํ – กาสิกํ วตฺถํฯ ยถาห – ‘‘ชิณฺณมฺปิ, ภิกฺขเว, กาสิกํ วตฺถํ วณฺณวนฺตเญฺจว โหติ สุขสมฺผสฺสญฺจ มหคฺฆญฺจา’’ติ, ตมฺปิ พุทฺธรตเนน สมํ นตฺถิฯ ยทิ หิ มหคฺฆเฎฺฐน รตนํ, ตถาคโตว รตนํฯ ตถาคโต หิ เยสํ ปํสุกมฺปิ ปฎิคฺคณฺหาติ, เตสํ ตํ มหปฺผลํ โหติ มหานิสํสํ, เสยฺยถาปิ อโสกสฺส รโญฺญฯ อิทมสฺส มหคฺฆตายฯ เอวํ มหคฺฆตาวจเน เจตฺถ โทสาภาวสาธกํ อิทํ ตาว สุตฺตปทํ เวทิตพฺพํ –</p>

</p>


<p>เอวํ มหคฺฆเฎฺฐนาปิ ตถาคตสมํ รตนํ นตฺถิฯ</p>


<p>ตถา ยมฺปิ ตํ ฯ เสยฺยถิทํ – รโญฺญ จกฺกวตฺติสฺส  อุปฺปชฺชติ อินฺทนีลมณิมยนาภิ สตฺตรตนมยสหสฺสารํ ปวาฬมยเนมิ, รตฺตสุวณฺณมยสนฺธิ, ยสฺส  ทสนฺนํ ทสนฺนํ อรานํ อุปริ เอกํ มุณฺฑารํ โหติ  วาตํ คเหตฺวา สทฺทกรณตฺถํ, เยน กโต สโทฺท สุกุสลปฺปตาฬิตปญฺจงฺคิกตูริยสโทฺท วิย โหติฯ ยสฺส นาภิยา อุโภสุ ปเสฺสสุ เทฺว สีหมุขานิ โหนฺติ, อพฺภนฺตรํ สกฎจกฺกเสฺสว สุสิรํ, ตสฺส กตฺตา วา กาเรตา วา นตฺถิ, กมฺมปจฺจเยน อุตุโต สมุฎฺฐาติฯ ยํ ราชา ทสวิธํ จกฺกวตฺติวตฺตํ ปูเรตฺวา ตทหุโปสเถ ปนฺนรเส ปุณฺณมทิวเส สีสํนฺหาโต อุโปสถิโก อุปริปาสาทวรคโต สีลานิ โสเธโนฺต นิสิโนฺน ปุณฺณจนฺทํ วิย สูริยํ วิย จ อุเฎฺฐนฺตํ ปสฺสติ, ยสฺส ทฺวาทสโยชนโต สโทฺท สุยฺยติ, โยชนโต วโณฺณ ทิสฺสติ, ยํ มหาชเนน ‘‘ทุติโย มเญฺญ จโนฺท สูริโย วา อุฎฺฐิโต’’ติ อติวิย โกตูหลชาเตน ทิสฺสมานํ นครสฺส อุปริ อาคนฺตฺวา รโญฺญ อเนฺตปุรสฺส ปาจีนปเสฺส นาติอุจฺจํ นาตินีจํ หุตฺวา มหาชนสฺส คนฺธปุปฺผาทีหิ ปูเชตุํ ยุตฺตฎฺฐาเน อกฺขาหตํ วิย ติฎฺฐติฯ</p>


<p>ตเทว อนุพนฺธมานํ  อุปฺปชฺชติ, สพฺพเสโต รตฺตปาโท สตฺตปฺปติโฎฺฐ อิทฺธิมา เวหาสงฺคโม อุโปสถกุลา วา ฉทฺทนฺตกุลา วา อาคจฺฉติฯ อุโปสถกุลา อาคจฺฉโนฺต หิ สพฺพเชโฎฺฐ อาคจฺฉติ, ฉทฺทนฺตกุลา สพฺพกนิโฎฺฐ สิกฺขิตสิโกฺข ทมถูเปโตฯ โส ทฺวาทสโยชนํ ปริสํ คเหตฺวา สกลชมฺพุทีปํ อนุสํยายิตฺวา ปุเรปาตราสเมว สกํ ราชธานิํ อาคจฺฉติฯ</p>


<p>ตมฺปิ อนุพนฺธมานํ  อุปฺปชฺชติ, สพฺพเสโต รตฺตปาโท กากสีโส มุญฺชเกโส วลาหกสฺส ราชกุลา อาคจฺฉติฯ เสสเมตฺถ หตฺถิรตนสทิสเมวฯ</p>


<p>ตมฺปิ อนุพนฺธมานํ  อุปฺปชฺชติฯ โส โหติ มณิ เวฬุริโย สุโภ ชาติมา อฎฺฐํโส สุปริกมฺมกโต อายามโต จกฺกนาภิสทิโส, เวปุลฺลปพฺพตา อาคจฺฉติ, โส จตุรงฺคสมนฺนาคเตปิ อนฺธกาเร รโญฺญ ธชคฺคโต โยชนํ โอภาเสติ, ยโสฺสภาเสน มนุสฺสา ‘‘ทิวา’’ติ มญฺญมานา กมฺมเนฺต ปโยเชนฺติ, อนฺตมโส กุนฺถกิปิลฺลิกํ อุปาทาย ปสฺสนฺติฯ</p>


<p>ตมฺปิ  อนุพนฺธมานํ  อุปฺปชฺชติฯ ปกติอคฺคมเหสี วา โหติ, อุตฺตรกุรุโต วา อาคจฺฉติ มทฺทราชกุลโต วา, อติทีฆาทิฉโทสวิวชฺชิตา อติกฺกนฺตา มานุสํ วณฺณํ อปฺปตฺตา ทิพฺพํ วณฺณํ, ยสฺสา รโญฺญ สีตกาเล อุณฺหานิ คตฺตานิ โหนฺติ, อุณฺหกาเล สีตานิ, สตธา โผฎิตตูลปิจุโน วิย สมฺผโสฺส โหติ, กายโต จนฺทนคโนฺธ วายติ, มุขโต อุปฺปลคโนฺธ, ปุพฺพุฎฺฐายิตาทิอเนกคุณสมนฺนาคตา จ โหติฯ</p>


<p>ตมฺปิ อนุพนฺธมานํ  อุปฺปชฺชติ รโญฺญ ปกติกมฺมกโร เสฎฺฐิ, ยสฺส จกฺกรตเน  อุปฺปนฺนมเตฺต ทิพฺพํ จกฺขุ ปาตุภวติ, เยน สมนฺตโต โยชนมเตฺต นิธิํ ปสฺสติ สสฺสามิกมฺปิ อสฺสามิกมฺปิฯ โส ราชานํ อุปสงฺกมิตฺวา ปวาเรติ ‘‘อโปฺปสฺสุโกฺก ตฺวํ, เทว, โหหิ, อหํ เต ธเนน ธนกรณียํ กริสฺสามี’’ติฯ</p>


<p>ตมฺปิ อนุพนฺธมานํ  อุปฺปชฺชติ รโญฺญ ปกติเชฎฺฐปุโตฺต, จกฺกรตเน อุปฺปนฺนมเตฺต อติเรกปญฺญาเวยฺยตฺติเยน สมนฺนาคโต โหติ, ทฺวาทสโยชนาย ปริสาย เจตสา จิตฺตํ ปริชานิตฺวา นิคฺคหปคฺคหสมโตฺถ โหติฯ โส ราชานํ อุปสงฺกมิตฺวา ปวาเรติ – ‘‘อโปฺปสฺสุโกฺก ตฺวํ, เทว, โหหิ, อหํ เต รชฺชํ อนุสาสิสฺสามี’’ติฯ ยํ วา ปนญฺญมฺปิ เอวรูปํ อตุลเฎฺฐน รตนํ, ยสฺส น สกฺกา ตุลยิตฺวา ตีรยิตฺวา อโคฺฆ กาตุํ ‘‘สตํ วา สหสฺสํ วา อคฺฆติ โกฎิํ วา’’ติฯ ตตฺถ เอกรตนมฺปิ พุทฺธรตเนน สมํ นตฺถิฯ ยทิ หิ อตุลเฎฺฐน รตนํ, ตถาคโตว รตนํฯ ตถาคโต หิ น สกฺกา สีลโต วา สมาธิโต วา ปญฺญาทีนํ วา อญฺญตรโต เกนจิ ตุลยิตฺวา ตีรยิตฺวา ‘‘เอตฺตกคุโณ วา อิมินา สโม วา สปฺปฎิภาโค วา’’ติ ปริจฺฉินฺทิตุํฯ เอวํ อตุลเฎฺฐนาปิ ตถาคตสมํ รตนํ นตฺถิฯ</p>


<p>ตถา ยมฺปิ ตํ ฯ เสยฺยถิทํ – ทุลฺลภปาตุภาโว ราชา จกฺกวตฺติ จกฺกาทีนิ จ ตสฺส รตนานิ, ตมฺปิ พุทฺธรตเนน สมํ นตฺถิฯ ยทิ หิ ทุลฺลภทสฺสนเฎฺฐน รตนํ, ตถาคโตว รตนํ, กุโต จกฺกวตฺติอาทีนํ รตนตฺตํ, ยานิ เอกสฺมิํเยว กเปฺป อเนกานิ อุปฺปชฺชนฺติฯ ยสฺมา ปน อสเงฺขฺยเยฺยปิ กเปฺป ตถาคตสุโญฺญ โลโก  โหติ, ตสฺมา ตถาคโต เอว กทาจิ กรหจิ อุปฺปชฺชนโต ทุลฺลภทสฺสโนฯ วุตฺตํ เจตํ ภควตา ปรินิพฺพานสมเย –</p>

</p>


<p>เอวํ ทุลฺลภทสฺสนเฎฺฐนปิ ตถาคตสมํ รตนํ นตฺถิฯ</p>


<p>ตถา ยมฺปิ ตํ ฯ เสยฺยถิทํ – รโญฺญ จกฺกวตฺติสฺส จกฺกรตนาทิฯ ตญฺหิ โกฎิสตสหสฺสธนานมฺปิ สตฺตภูมิกปาสาทวรตเล วสนฺตานมฺปิ จณฺฑาลเวนเนสาทรถการปุกฺกุสาทีนํ นีจกุลิกานํ โอมกปุริสานํ สุปินเนฺตปิ ปริโภคตฺถาย น  นิพฺพตฺตติฯ อุภโต สุชาตสฺส ปน รโญฺญ ขตฺติยเสฺสว ปริปูริตทสวิธจกฺกวตฺติวตฺตสฺส ปริโภคตฺถาย นิพฺพตฺตนโต อโนมสตฺตปริโภคํเยว โหติ, ตมฺปิ พุทฺธรตเนน สมํ นตฺถิฯ ยทิ หิ อโนมสตฺตปริโภคเฎฺฐน รตนํ, ตถาคโตว รตนํฯ ตถาคโต หิ โลเก อโนมสตฺตสมฺมตานมฺปิ อนุปนิสฺสยสมฺปนฺนานํ วิปรีตทสฺสนานํ ปูรณกสฺสปาทีนํ ฉนฺนํ สตฺถารานํ อเญฺญสญฺจ เอวรูปานํ สุปินเนฺตปิ อปริโภโค, อุปนิสฺสยสมฺปนฺนานํ ปน จตุปฺปทายปิ คาถาย ปริโยสาเน อรหตฺตมธิคนฺตุํ สมตฺถานํ นิเพฺพธิกญาณทสฺสนานํ พาหิยทารุจีริยปฺปภุตีนํ อเญฺญสญฺจ มหากุลปฺปสุตานํ มหาสาวกานํ ปริโภโคฯ เต หิ ตํ ทสฺสนานุตฺตริยสวนานุตฺตริยปาริจริยานุตฺตริยาทีนิ สาเธนฺตา ตถา ตถา ปริภุญฺชนฺติฯ เอวํ อโนมสตฺตปริโภคเฎฺฐนาปิ ตถาคตสมํ รตนํ นตฺถิฯ</p>


<p>ยมฺปิ ตํ อวิเสสโต ฯ เสยฺยถิทํ – รโญฺญ จกฺกวตฺติสฺส จกฺกรตนํฯ ตญฺหิ ทิสฺวา ราชา จกฺกวตฺติ อตฺตมโน โหติ, เอวมฺปิ ตํ รโญฺญ รติํ ชเนติฯ ปุน จปรํ ราชา จกฺกวตฺติ วาเมน หเตฺถน สุวณฺณภิงฺการํ คเหตฺวา ทกฺขิเณน หเตฺถน จกฺกรตนํ อพฺภุกฺกิรติ ‘‘ปวตฺตตุ  ภวํ จกฺกรตนํ, อภิวิชินาตุ ภวํ จกฺกรตน’’นฺติฯ ตโต จกฺกรตนํ ปญฺจงฺคิกํ วิย ตูริยํ มธุรสฺสรํ นิจฺฉรนฺตํ อากาเสน ปุรตฺถิมํ ทิสํ คจฺฉติ, อนฺวเทว ราชา จกฺกวตฺติ จกฺกานุภาเวน ทฺวาทสโยชนวิตฺถิณฺณาย จตุรงฺคินิยา เสนาย นาติอุจฺจํ นาตินีจํ อุจฺจรุกฺขานํ เหฎฺฐาภาเคน, นีจรุกฺขานํ อุปริภาเคน, รุเกฺขสุ ปุปฺผผลปลฺลวาทิปณฺณาการํ คเหตฺวา อาคตานํ หตฺถโต ปณฺณาการญฺจ คณฺหโนฺต ‘‘เอหิ โข มหาราชา’’ติเอวมาทินา ปรมนิปจฺจกาเรน อาคเต ปฎิราชาโน ‘‘ปาโณ น หนฺตโพฺพ’’ติอาทินา นเยน อนุสาสโนฺต คจฺฉติฯ ยตฺถ ปน ราชา ภุญฺชิตุกาโม วา ทิวาเสยฺยํ วา กเปฺปตุกาโม โหติ, ตตฺถ จกฺกรตนํ อากาสา โอตริตฺวา อุทกาทิสพฺพกิจฺจกฺขเม สเม ภูมิภาเค อกฺขาหตํ วิย ติฎฺฐติฯ ปุน รโญฺญ คมนจิเตฺต อุปฺปเนฺน ปุริมนเยเนว สทฺทํ กโรนฺตํ คจฺฉติ, ยํ สุตฺวา ทฺวาทสโยชนิกาปิ ปริสา อากาเสน คจฺฉติฯ จกฺกรตนํ อนุปุเพฺพน ปุรตฺถิมํ สมุทฺทํ อโชฺฌคาหติ, ตสฺมิํ อโชฺฌคาหเนฺต อุทกํ โยชนปฺปมาณํ อปคนฺตฺวา ภิตฺตีกตํ วิย ติฎฺฐติฯ มหาชโน ยถากามํ สตฺต รตนานิ คณฺหาติฯ ปุน ราชา สุวณฺณภิงฺการํ คเหตฺวา ‘‘อิโต ปฎฺฐาย มม รชฺช’’นฺติ อุทเกน อพฺภุกฺกิริตฺวา นิวตฺตติฯ เสนา ปุรโต โหติ, จกฺกรตนํ ปจฺฉโต, ราชา มเชฺฌฯ จกฺกรตนสฺส โอสกฺกิโตสกฺกิตฎฺฐานํ อุทกํ ปริปูรติฯ เอเตเนว อุปาเยน ทกฺขิณปจฺฉิมอุตฺตเรปิ สมุเทฺท คจฺฉติฯ</p>


<p>เอวํ จตุทฺทิสํ อนุสํยายิตฺวา จกฺกรตนํ ติโยชนปฺปมาณํ อากาสํ อาโรหติฯ ตตฺถ ฐิโต ราชา จกฺกรตนานุภาเวน วิชิตํ ปญฺจสตปริตฺตทีปปฎิมณฺฑิตํ สตฺตโยชนสหสฺสปริมณฺฑลํ ปุพฺพวิเทหํ, ตถา อฎฺฐโยชนสหสฺสปริมณฺฑลํ อุตฺตรกุรุํ, สตฺตโยชนสหสฺสปริมณฺฑลํเยว  อปรโคยานํ, ทสโยชนสหสฺสปริมณฺฑลํ ชมฺพุทีปญฺจาติ เอวํ จตุมหาทีปทฺวิสหสฺสปริตฺตทีปปฎิมณฺฑิตํ เอกํ จกฺกวาฬํ สุผุลฺลปุณฺฑรีกวนํ วิย โอโลเกติฯ เอวํ โอโลกยโต จสฺส อนปฺปิกา รติ อุปฺปชฺชติฯ เอวมฺปิ ตํ จกฺกรตนํ รโญฺญ รติํ ชเนติ, ตมฺปิ พุทฺธรตนสมํ นตฺถิฯ ยทิ หิ รติชนนเฎฺฐน รตนํ, ตถาคโตว รตนํฯ กิํ กริสฺสติ เอตํ จกฺกรตนํ? ตถาคโต หิ ยสฺสา ทิพฺพาย รติยา จกฺกรตนาทีหิ สเพฺพหิปิ ชนิตา จกฺกวตฺติรติ สงฺขมฺปิ กลมฺปิ กลภาคมฺปิ น  อุเปติ, ตโตปิ รติโต อุตฺตริตรญฺจ ปณีตตรญฺจ อตฺตโน โอวาทปฺปติกรานํ อสเงฺขฺยยฺยานมฺปิ เทวมนุสฺสานํ ปฐมชฺฌานรติํ, ทุติยตติยจตุตฺถปญฺจมชฺฌานรติํ, อากาสานญฺจายตนรติํ, วิญฺญาณญฺจายตนอากิญฺจญฺญายตนเนวสญฺญานาสญฺญายตนรติํ, โสตาปตฺติมคฺครติํ, โสตาปตฺติผลรติํ, สกทาคามิอนาคามิอรหตฺตมคฺคผลรติญฺจ ชเนติฯ เอวํ รติชนนเฎฺฐนาปิ ตถาคตสมํ รตนํ นตฺถีติฯ</p>


<p>อปิจ รตนํ นาเมตํ ทุวิธํ โหติ สวิญฺญาณกํ อวิญฺญาณกญฺจฯ ตตฺถ อวิญฺญาณกํ จกฺกรตนํ มณิรตนํ, ยํ วา ปนญฺญมฺปิ อนินฺทฺริยพทฺธํ สุวณฺณรชตาทิ, สวิญฺญาณกํ หตฺถิรตนาทิ ปริณายกรตนปริโยสานํ, ยํ วา ปนญฺญมฺปิ เอวรูปํ อินฺทฺริยพทฺธํฯ เอวํ ทุวิเธ เจตฺถ สวิญฺญาณกรตนํ อคฺคมกฺขายติฯ กสฺมา? ยสฺมา อวิญฺญาณกํ สุวณฺณรชตมณิมุตฺตาทิรตนํ, สวิญฺญาณกานํ หตฺถิรตนาทีนํ อลงฺการตฺถาย อุปนียติฯ</p>


<p>สวิญฺญาณกรตนมฺปิ ทุวิธํ ติรจฺฉานคตรตนํ, มนุสฺสรตนญฺจฯ ตตฺถ มนุสฺสรตนํ อคฺคมกฺขายติฯ กสฺมา? ยสฺมา ติรจฺฉานคตรตนํ มนุสฺสรตนสฺส โอปวยฺหํ โหติฯ มนุสฺสรตนมฺปิ ทุวิธํ อิตฺถิรตนํ, ปุริสรตนญฺจฯ ตตฺถ ปุริสรตนํ อคฺคมกฺขายติฯ กสฺมา? ยสฺมา อิตฺถิรตนํ ปุริสรตนสฺส ปริจาริกตฺตํ อาปชฺชติฯ ปุริสรตนมฺปิ ทุวิธํ อคาริกรตนํ, อนคาริกรตนญฺจฯ ตตฺถ อนคาริกรตนํ อคฺคมกฺขายติฯ กสฺมา? ยสฺมา อคาริกรตเนสุ อโคฺค จกฺกวตฺตีปิ สีลาทิคุณยุตฺตํ อนคาริกรตนํ ปญฺจปติฎฺฐิเตน วนฺทิตฺวา อุปฎฺฐหิตฺวา ปยิรุปาสิตฺวา จ ทิพฺพมานุสิกา สมฺปตฺติโย ปาปุณิตฺวา อเนฺต นิพฺพานสมฺปตฺติํ ปาปุณาติฯ</p>


<p>เอวํ อนคาริกรตนมฺปิ ทุวิธํ – อริยปุถุชฺชนวเสนฯ อริยรตนมฺปิ ทุวิธํ เสกฺขาเสกฺขวเสนฯ อเสกฺขรตนมฺปิ ทุวิธํ สุกฺขวิปสฺสกสมถยานิกวเสน, สมถยานิกรตนมฺปิ ทุวิธํ สาวกปารมิปฺปตฺตํ, อปฺปตฺตญฺจฯ ตตฺถ สาวกปารมิปฺปตฺตํ อคฺคมกฺขายติฯ กสฺมา? คุณมหนฺตตายฯ สาวกปารมิปฺปตฺตรตนโตปิ ปเจฺจกพุทฺธรตนํ อคฺคมกฺขายติฯ กสฺมา? คุณมหนฺตตายฯ สาริปุตฺตโมคฺคลฺลานสทิสาปิ หิ อเนกสตา สาวกา  เอกสฺส ปเจฺจกพุทฺธสฺส คุณานํ สตภาคมฺปิ น อุเปนฺติฯ ปเจฺจกพุทฺธรตนโตปิ สมฺมาสมฺพุทฺธรตนํ อคฺคมกฺขายติฯ กสฺมา? คุณมหนฺตตายฯ สกลมฺปิ หิ ชมฺพุทีปํ ปูเรตฺวา ปลฺลเงฺกน ปลฺลงฺกํ ฆเฎฺฎนฺตา นิสินฺนา ปเจฺจกพุทฺธา เอกสฺส สมฺมาสมฺพุทฺธสฺส คุณานํ เนว สงฺขํ น กลํ น  กลภาคํ อุเปนฺติฯ วุตฺตมฺปิ เจตํ ภควตา – ‘‘ยาวตา, ภิกฺขเว, สตฺตา อปทา วา…เป.… ตถาคโต เตสํ อคฺคมกฺขายตี’’ติอาทิ (สํ. นิ. ๕.๑๓๙; อ. นิ. ๔.๓๔; ๕.๓๒; อิติวุ. ๙๐)ฯ เอวํ เกนจิปิ ปริยาเยน ตถาคตสมํ รตนํ นตฺถิฯ เตนาห ภควา ติฯ</p>


<p>เอวํ ภควา พุทฺธรตนสฺส อเญฺญหิ รตเนหิ อสมตํ วตฺวา อิทานิ เตสํ สตฺตานํ อุปฺปนฺนอุปทฺทววูปสมนตฺถํ เนว ชาติํ น โคตฺตํ น โกลปุตฺติยํ น วณฺณโปกฺขรตาทิํ นิสฺสาย, อปิจ โข อวีจิมุปาทาย ภวคฺคปริยเนฺต โลเก สีลสมาธิกฺขนฺธาทีหิ คุเณหิ พุทฺธรตนสฺส อสทิสภาวํ นิสฺสาย สจฺจวจนํ ปยุญฺชติ ติฯ</p>


<p>ตสฺสโตฺถ –  อิธ วา หุรํ วา สเคฺคสุ วา ยํกิญฺจิ อตฺถิ วิตฺตํ วา รตนํ วา, เตน สทฺธิํ เตหิ เตหิ คุเณหิ อสมตฺตา ฯ ยทิ เอตํ สจฺจํ,  อิเมสํ ปาณีนํ  โสภนานํ อตฺถิตา โหตุ, อโรคตา นิรุปทฺทวตาติฯ เอตฺถ จ ยถา ‘‘จกฺขุํ โข, อานนฺท, สุญฺญํ อเตฺตน วา อตฺตนิเยน วา’’ติเอวมาทีสุ (สํ. นิ. ๔.๘๕) อตฺตภาเวน วา อตฺตนิยภาเวน วาติ อโตฺถฯ อิตรถา หิ จกฺขุ อตฺตา วา อตฺตนิยํ วาติ อปฺปฎิสิทฺธเมว สิยาฯ เอวํ นฺติ รตนตฺตํ ปณีตํ, รตนภาโว ปณีโตติ อยมโตฺถ เวทิตโพฺพฯ อิตรถา หิ พุโทฺธ เนว รตนนฺติ สิเชฺฌยฺยฯ น หิ ยตฺถ รตนํ อตฺถิ, ตํ รตนนฺติ สิชฺฌติฯ ยตฺถ ปน จิตฺตีกตาทิอตฺถสงฺขาตํ เยน วา เตน วา วิธินา สมฺพนฺธคตํ รตนตฺตํ อตฺถิ, ยสฺมา ตํ รตนตฺตมุปาทาย รตนนฺติ ปญฺญาปียติ, ตสฺมา ตสฺส รตนตฺตสฺส อตฺถิตาย รตนนฺติ สิชฺฌติฯ อถ วา นฺติ อิมินาปิ การเณน พุโทฺธว รตนนฺติ เอวเมฺปตฺถ อโตฺถ เวทิตโพฺพฯ วุตฺตมตฺตาย จ ภควตา อิมาย คาถาย ราชกุลสฺส โสตฺถิ ชาตา, ภยํ วูปสนฺตํฯ อิมิสฺสา คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ พุทฺธคุเณน สจฺจํ วตฺวา อิทานิ นิพฺพานธมฺมคุเณน วตฺตุมารโทฺธ นฺติฯ ตตฺถ ยสฺมา นิพฺพานสจฺฉิกิริยาย ราคาทโย ขีณา โหนฺติ ปริกฺขีณา, ยสฺมา วา ตํ เตสํ อนุปฺปาทนิโรธกฺขยมตฺตํ, ยสฺมา จ  ตํ ราคาทิวิยุตฺตํ สมฺปโยคโต จ อารมฺมณโต จ, ยสฺมา วา ตมฺหิ สจฺฉิกเต ราคาทโย อจฺจนฺตํ วิรตฺตา โหนฺติ วิคตา วิทฺธสฺตา , ตสฺมา นฺติ จ นฺติ จ วุจฺจติฯ ยสฺมา ปนสฺส น อุปฺปาโท ปญฺญายติ, น วโย น ฐิตสฺส อญฺญถตฺตํ, ตสฺมา ตํ น ชายติ น ชียติ น มียตีติ กตฺวา นฺติ วุจฺจติ, อุตฺตมเฎฺฐน ปน อตปฺปกเฎฺฐน จ นฺติฯ ติ ยํ อชฺฌคา วินฺทิ, ปฎิลภิ, อตฺตโน ญาณพเลน สจฺฉากาสิฯ ติ สกฺยกุลปฺปสุตตฺตา สโกฺย, โมเนยฺยธมฺมสมนฺนาคตตฺตา มุนิ, สโกฺย เอว มุนิ สกฺยมุนิฯ ติ อริยมคฺคสมาธินา สมาหิตจิโตฺตฯ ติ เตน ขยาทินามเกน สกฺยมุนินา อธิคเตน ธเมฺมน สมํ กิญฺจิ ธมฺมชาตํ นตฺถิฯ ตสฺมา สุตฺตนฺตเรปิ วุตฺตํ ‘‘ยาวตา, ภิกฺขเว, ธมฺมา สงฺขตา วา อสงฺขตา วา, วิราโค เตสํ ธมฺมานํ อคฺคมกฺขายตี’’ติอาทิ (อ. นิ. ๔.๓๔; อิติวุ. ๙๐)ฯ</p>


<p>เอวํ ภควา นิพฺพานธมฺมสฺส อเญฺญหิ ธเมฺมหิ อสมตํ วตฺวา อิทานิ เตสํ สตฺตานํ อุปฺปนฺนอุปทฺทววูปสมนตฺถํ ขยวิราคามตปณีตตาคุเณหิ นิพฺพานธมฺมรตนสฺส อสทิสภาวํ นิสฺสาย สจฺจวจนํ ปยุญฺชติ ติฯ ตสฺสโตฺถ ปุริมคาถาย วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ นิพฺพานธมฺมคุเณน สจฺจํ วตฺวา อิทานิ มคฺคธมฺมคุเณน วตฺตุมารโทฺธ ติฯ ตตฺถ ‘‘พุชฺฌิตา สจฺจานี’’ติอาทินา (มหานิ. ๑๙๒; จูฬนิ. ปารายนตฺถุติคาถานิเทฺทส ๙๗; ปฎิ. ม. ๑.๑๖๒) นเยน พุโทฺธ, อุตฺตโม ปสํสนีโย จาติ เสโฎฺฐ, พุโทฺธ จ โส เสโฎฺฐ จาติ ฯ อนุพุทฺธปเจฺจกพุทฺธสงฺขาเตสุ วา พุเทฺธสุ เสโฎฺฐติ พุทฺธเสโฎฺฐฯ โส พุทฺธเสโฎฺฐ  ‘‘อฎฺฐงฺคิโก จ มคฺคานํ, เขมํ นิพฺพานปฺปตฺติยา’’ติ (ม. นิ. ๒.๒๑๕) จ ‘‘อริยํ โว, ภิกฺขเว, สมฺมาสมาธิํ เทเสสฺสามิ สอุปนิสํ สปริกฺขาร’’นฺติ (ม. นิ. ๓.๑๓๖) จ เอวมาทินา นเยน ตตฺถ ตตฺถ ปสํสิ ปกาสยิฯ นฺติ กิเลสมลสมุเจฺฉทกรณโต อจฺจนฺตโวทานํฯ ติ ยญฺจ อตฺตโน ปวตฺติสมนนฺตรํ นิยเมเนว ผลทานโต ‘‘อานนฺตริกสมาธี’’ติ อาหุฯ น หิ มคฺคสมาธิญฺหิ อุปฺปเนฺน ตสฺส ผลุปฺปตฺตินิเสธโก โกจิ อนฺตราโย อตฺถิฯ ยถาห –</p>

 ปุคฺคโล โสตาปตฺติผลสจฺฉิกิริยาย ปฎิปโนฺน อสฺส, กปฺปสฺส จ อุฑฺฑยฺหนเวลา อสฺส, เนว ตาว กโปฺป อุฑฺฑเยฺหยฺย, ยาวายํ ปุคฺคโล น โสตาปตฺติผลํ สจฺฉิกโรติ, อยํ วุจฺจติ ปุคฺคโล ฐิตกปฺปีฯ สเพฺพปิ มคฺคสมงฺคิโน ปุคฺคลา ฐิตกปฺปิโน’’ติ (ปุ. ป. ๑๗)ฯ</p>


<p>  ติ เตน พุทฺธเสฎฺฐปริวณฺณิเตน สุจินา อานนฺตริกสมาธินา สโม รูปาวจรสมาธิ วา อรูปาวจรสมาธิ วา โกจิ น วิชฺชติฯ กสฺมา? เตสํ ภาวิตตฺตา ตตฺถ ตตฺถ พฺรหฺมโลเก อุปฺปนฺนสฺสาปิ ปุน นิรยาทีสุ อุปฺปตฺติสมฺภวโต, อิมสฺส จ อรหตฺตสมาธิสฺส ภาวิตตฺตา อริยปุคฺคลสฺส สพฺพุปฺปตฺติสมุคฺฆาตสมฺภวโตฯ ตสฺมา สุตฺตนฺตเรปิ วุตฺตํ ‘‘ยาวตา, ภิกฺขเว, ธมฺมา สงฺขตา, อริโย อฎฺฐงฺคิโก มโคฺค เตสํ อคฺคมกฺขายตี’’ติอาทิ (อ. นิ. ๔.๓๔; อิติวุ. ๙๐)ฯ</p>


<p>เอวํ ภควา อานนฺตริกสมาธิสฺส อเญฺญหิ สมาธีหิ อสมตํ วตฺวา อิทานิ ปุริมนเยเนว มคฺคธมฺมรตนสฺส อสทิสภาวํ นิสฺสาย สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ มคฺคธมฺมคุเณนาปิ สจฺจํ วตฺวา อิทานิ สงฺฆคุเณนาปิ วตฺตุมารโทฺธ ติฯ ตตฺถ ติ อนิยเมตฺวา อุเทฺทโสฯ ติ สตฺตาฯ ติ เตสํ คณนปริเจฺฉโทฯ เต หิ จตฺตาโร จ ปฎิปนฺนา จตฺตาโร จ ผเล ฐิตาติ อฎฺฐ โหนฺติฯ ติ สปฺปุริเสหิ พุทฺธปเจฺจกพุทฺธสาวเกหิ อเญฺญหิ จ เทวมนุเสฺสหิ ปสตฺถาฯ กสฺมา? สหชาตสีลาทิคุณโยคาฯ เตสญฺหิ จมฺปกวกุลกุสุมาทีนํ สหชาตวณฺณคนฺธาทโย วิย สหชาตสีลสมาธิอาทโย คุณาฯ เตน เต วณฺณคนฺธาทิสมฺปนฺนานิ วิย ปุปฺผานิ เทวมนุสฺสานํ สตํ ปิยา มนาปา ปสํสนียา จ โหนฺติฯ เตน วุตฺตํ ‘‘เย ปุคฺคลา อฎฺฐสตํ ปสตฺถา’’ติฯ</p>


<p>อถ วา ติ อนิยเมตฺวา อุเทฺทโสฯ ติ สตฺตาฯ นฺติ เตสํ คณนปริเจฺฉโทฯ เต หิ เอกพีชี โกลํโกโล สตฺตกฺขตฺตุปรโมติ  ตโย โสตาปนฺนา, กามรูปารูปภเวสุ อธิคตปฺผลา ตโย สกทาคามิโน, เต สเพฺพปิ จตุนฺนํ ปฎิปทานํ วเสน จตุวีสติ, อนฺตราปรินิพฺพายี, อุปหจฺจปรินิพฺพายี, สสงฺขารปรินิพฺพายี, อสงฺขารปรินิพฺพายี, อุทฺธํโสโต อกนิฎฺฐคามีติ, อวิเหสุ ปญฺจ, ตถา อตปฺปสุทสฺสสุทสฺสีสุฯ อกนิเฎฺฐสุ ปน อุทฺธํโสตวชฺชา จตฺตาโรติ จตุวีสติ อนาคามิโน, สุกฺขวิปสฺสโก สมถยานิโกติ เทฺว อรหโนฺต, จตฺตาโร มคฺคฎฺฐาติ จตุปญฺญาสฯ เต สเพฺพปิ สทฺธาธุรปญฺญาธุรานํ วเสน ทิคุณา หุตฺวา อฎฺฐสตํ โหนฺติฯ เสสํ วุตฺตนยเมวฯ</p>


<p>ติ เต สเพฺพปิ อฎฺฐ วา อฎฺฐสตํ วาติ วิตฺถารวเสน อุทฺทิฎฺฐปุคฺคลา, สเงฺขปวเสน โสตาปตฺติมคฺคโฎฺฐ ผลโฎฺฐติ เอกํ ยุคํ, เอวํ ยาว อรหตฺตมคฺคโฎฺฐ ผลโฎฺฐติ เอกํ ยุคนฺติ จตฺตาริ ยุคานิ โหนฺติฯ ติ เอตฺถ ติ ปุเพฺพ อนิยเมตฺวา  อุทฺทิฎฺฐานํ นิยเมตฺวา นิเทฺทโสฯ เย ปุคฺคลา วิตฺถารวเสน อฎฺฐ วา อฎฺฐสตํ วา, สเงฺขปวเสน จตฺตาริ ยุคานิ โหนฺตีติ วุตฺตา, สเพฺพปิ เต ทกฺขิณํ อรหนฺตีติ ทกฺขิเณยฺยาฯ ทกฺขิณา นาม กมฺมญฺจ กมฺมวิปากญฺจ สทฺทหิตฺวา ‘‘เอส เม อิทํ เวชฺชกมฺมํ วา ชงฺฆเปสนิกํ วา กริสฺสตี’’ติ เอวมาทีนิ อนเปกฺขิตฺวา ทียมาโน เทยฺยธโมฺม, ตํ อรหนฺติ นาม สีลาทิคุณยุตฺตา ปุคฺคลาฯ อิเม จ ตาทิสา, เตน วุจฺจนฺติ เต ‘‘ทกฺขิเณยฺยา’’ติฯ</p>


<p>ติ ภควา โสภเนน คมเนน ยุตฺตตฺตา, โสภนญฺจ ฐานํ คตตฺตา, สุฎฺฐุ จ คตตฺตา สุฎฺฐุ เอว จ คทตฺตา สุคโต, ตสฺส สุคตสฺสฯ สเพฺพปิ เต วจนํ สุณนฺตีติ สาวกาฯ กามญฺจ อเญฺญปิ สุณนฺติ, น ปน สุตฺวา กตฺตพฺพกิจฺจํ กโรนฺติฯ อิเม ปน สุตฺวา กตฺตพฺพํ ธมฺมานุธมฺมปฎิปตฺติํ กตฺวา มคฺคผลานิ ปตฺตา, ตสฺมา ‘‘สาวกา’’ติ วุจฺจนฺติฯ ติ เอเตสุ สุคตสาวเกสุ อปฺปกานิปิ ทานานิ ทินฺนานิ ปฎิคฺคาหกโต ทกฺขิณาวิสุทฺธิภาวํ อุปคตตฺตา มหปฺผลานิ โหนฺติฯ ตสฺมา สุตฺตนฺตเรปิ วุตฺตํ –</p>

</p>


<p>เอวํ  ภควา สเพฺพสมฺปิ มคฺคฎฺฐผลฎฺฐานํ วเสน สงฺฆรตนสฺส คุณํ วตฺวา อิทานิ ตเมว คุณํ นิสฺสาย สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ มคฺคฎฺฐผลฎฺฐานํ วเสน สงฺฆคุเณน สจฺจํ วตฺวา อิทานิ ตโต เอกจฺจิยานํ ผลสมาปตฺติสุขมนุภวนฺตานํ ขีณาสวปุคฺคลานํเยว คุเณน วตฺตุมารโทฺธ ติฯ ตตฺถ ติ อนิยมิตุเทฺทสวจนํฯ ติ สุฎฺฐุ ปยุตฺตา, อเนกวิหิตํ อเนสนํ ปหาย สุทฺธาชีวิตํ นิสฺสาย วิปสฺสนาย อตฺตานํ ปยุญฺชิตุมารทฺธาติ อโตฺถฯ อถ วา ติ ปริสุทฺธกายวจีปโยคสมนฺนาคตาฯ เตน เตสํ สีลกฺขนฺธํ ทเสฺสติฯ ติ ทเฬฺหน มนสา, ถิรสมาธิยุเตฺตน เจตสาติ อโตฺถฯ เตน เตสํ สมาธิกฺขนฺธํ ทเสฺสติฯ ติ กาเย จ ชีวิเต จ อนเปกฺขา หุตฺวา ปญฺญาธุเรน วีริเยน สพฺพกิเลเสหิ กตนิกฺกมนาฯ เตน เตสํ วีริยสมฺปนฺนํ ปญฺญากฺขนฺธํ ทเสฺสติฯ</p>


<p>ติ  โคตฺตโต โคตมสฺส ตถาคตเสฺสว สาสนมฺหิฯ เตน อิโต พหิทฺธา นานปฺปการมฺปิ อมรตปํ กโรนฺตานํ สุปฺปโยคาทิคุณาภาวโต กิเลเสหิ นิกฺกมนาภาวํ ทีเปติฯ ติ ปุเพฺพ อุทฺทิฎฺฐานํ นิเทฺทสวจนํฯ ติ เอตฺถ ปตฺตพฺพาติ ปตฺติ, ปตฺตพฺพา นาม ปตฺตุํ อรหา, ยํ ปตฺวา อจฺจนฺตโยคเกฺขมิโน โหนฺติ, อรหตฺตผลเสฺสตํ อธิวจนํ, ตํ ปตฺติํ ปตฺตาติ ปตฺติปตฺตาฯ นฺติ นิพฺพานํฯ ติ อารมฺมณวเสน วิคาหิตฺวาฯ ติ ลภิตฺวาฯ ติ อพฺยเยน กากณิกมตฺตมฺปิ พฺยยํ อกตฺวาฯ นฺติ ปฎิปฺปสฺสทฺธกิเลสทรถํ ผลสมาปตฺติํฯ ติ อนุภวมานาฯ กิํ วุตฺตํ โหติ? เย อิมสฺมิํ โคตมสาสนมฺหิ สีลสมฺปนฺนตฺตา สุปฺปยุตฺตา, สมาธิสมฺปนฺนตฺตา มนสา ทเฬฺหน, ปญฺญาสมฺปนฺนตฺตา นิกฺกามิโน, เต อิมาย สมฺมาปฎิปทาย อมตํ วิคยฺห มุธา ลทฺธา ผลสมาปตฺติสญฺญิตํ นิพฺพุติํ ภุญฺชมานา ปตฺติปตฺตา นาม โหนฺตีติฯ</p>


<p>เอวํ ภควา ผลสมาปตฺติสุขมนุภวนฺตานํ ขีณาสวปุคฺคลานํเยว วเสน สงฺฆรตนสฺส คุณํ วตฺวา อิทานิ ตเมว คุณํ นิสฺสาย สจฺจวจนํ ปยุญฺชติ  ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ ขีณาสวปุคฺคลานํ คุเณน สงฺฆาธิฎฺฐานํ สจฺจํ วตฺวา อิทานิ พหุชนปจฺจเกฺขน โสตาปนฺนเสฺสว คุเณน วตฺตุมารโทฺธ ติฯ ตตฺถ ติ อุปมาวจนํฯ ติ นครทฺวารนิวารณตฺถํ อุมฺมารพฺภนฺตเร อฎฺฐ วา ทส วา หเตฺถ ปถวิํ ขณิตฺวา อาโกฎิตสฺส สารทารุมยถมฺภเสฺสตํ อธิวจนํฯ นฺติ ภูมิํฯ ติ อโนฺต ปวิสิตฺวา นิสฺสิโตฯ ติ ภเวยฺยฯ ติ จตูหิ ทิสาหิ อาคตวาเตหิฯ ติ กเมฺปตุํ วา จาเลตุํ วา อสกฺกุเณโยฺยฯ นฺติ ตถาวิธํฯ นฺติ อุตฺตมปุริสํฯ ติ ภณามิฯ ติ โย จตฺตาริ อริยสจฺจานิ ปญฺญาย อโชฺฌคาเหตฺวา ปสฺสติฯ ตตฺถ อริยสจฺจานิ วิสุทฺธิมเคฺค วุตฺตนเยเนว เวทิตพฺพานิฯ</p>


<p>อยํ ปเนตฺถ สเงฺขปโตฺถ – ยถา หิ อินฺทขีโล คมฺภีรเนมตาย ปถวิสฺสิโต จตุพฺภิ วาเตหิ อสมฺปกมฺปิโย สิยา, อิมมฺปิ สปฺปุริสํ ตถูปมเมว วทามิ, โย อริยสจฺจานิ อเวจฺจ ปสฺสติฯ กสฺมา? ยสฺมา โสปิ อินฺทขีโล วิย จตูหิ วาเตหิ สพฺพติตฺถิยวาทวาเตหิ อสมฺปกมฺปิโย โหติ, ตมฺหา ทสฺสนา เกนจิ กเมฺปตุํ วา จาเลตุํ วา อสกฺกุเณโยฺยฯ ตสฺมา สุตฺตนฺตเรปิ วุตฺตํ –</p>

, ภิกฺขเว, อโยขีโล วา อินฺทขีโล วา คมฺภีรเนโม สุนิขาโต อจโล อสมฺปกมฺปี, ปุรตฺถิมาย เจปิ ทิสาย อาคเจฺฉยฺย ภุสา วาตวุฎฺฐิ, เนว นํ สงฺกเมฺปยฺย น สมฺปกเมฺปยฺย น สมฺปจาเลยฺยฯ ปจฺฉิมาย…เป.… ทกฺขิณาย… อุตฺตราย เจปิ…เป.… น สมฺปจาเลยฺยฯ ตํ กิสฺส เหตุ? คมฺภีรตฺตา, ภิกฺขเว, เนมสฺส สุนิขาตตฺตา อินฺทขีลสฺสฯ เอวเมว โข, ภิกฺขเว, เย จ โข เกจิ สมณา วา พฺราหฺมณา วา ‘อิทํ ทุกฺขนฺติ…เป.… ปฎิปทา’ติ ยถาภูตํ ปชานนฺติ, เต น อญฺญสฺส สมณสฺส  วา พฺราหฺมณสฺส วา มุขํ โอโลเกนฺติ ‘อยํ นูน ภวํ ชานํ ชานาติ ปสฺสํ ปสฺสตี’ติฯ ตํ กิสฺส เหตุ? สุทิฎฺฐตฺตา, ภิกฺขเว, จตุนฺนํ อริยสจฺจาน’’นฺติ (สํ. นิ. ๕.๑๑๐๙)ฯ</p>


<p>เอวํ ภควา พหุชนปจฺจกฺขสฺส โสตาปนฺนเสฺสว วเสน สงฺฆรตนสฺส คุณํ วตฺวา อิทานิ ตเมว คุณํ นิสฺสาย สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ อวิเสสโต โสตาปนฺนสฺส คุเณน สงฺฆาธิฎฺฐานํ สจฺจํ วตฺวา อิทานิ เย เต ตโย โสตาปนฺนา เอกพีชี โกลํโกโล สตฺตกฺขตฺตุปรโมติฯ ยถาห –</p>

</p>


<p>เตสํ สพฺพกนิฎฺฐสฺส สตฺตกฺขตฺตุปรมสฺส คุเณน วตฺตุมารโทฺธ ติฯ ตตฺถ ติ เอตํ วุตฺตนยเมวฯ ติ ปญฺญาโอภาเสน สจฺจปฎิจฺฉาทกํ กิเลสนฺธการํ วิธมิตฺวา อตฺตโน ปกาสานิ ปากฎานิ กโรนฺติฯ ติ อปฺปเมยฺยปญฺญตาย สเทวกสฺสปิ โลกสฺส ญาเณน อลพฺภเนยฺยปติฎฺฐปเญฺญน, สพฺพญฺญุนาติ วุตฺตํ โหติฯ ติ สมาสพฺยาสสากลฺยเวกลฺยาทีหิ เตหิ เตหิ นเยหิ สุฎฺฐุ เทสิตานิฯ ติ เต วิภาวิตอริยสจฺจา ปุคฺคลา กิญฺจาปิ เทวรชฺชจกฺกวตฺติรชฺชาทิปฺปมาทฎฺฐานํ อาคมฺม ภุสํ ปมตฺตา โหนฺติ, ตถาปิ โสตาปตฺติมคฺคญาเณน อภิสงฺขารวิญฺญาณสฺส นิโรธา ฐเปตฺวา สตฺต  ภเว อนมตเคฺค สํสาเร เย อุปฺปเชฺชยฺยุํ นามญฺจ รูปญฺจ , เตสํ นิรุทฺธตฺตา อตฺถงฺคตตฺตา น อฎฺฐมํ ภวํ อาทิยนฺติ, สตฺตมภเว เอว ปน วิปสฺสนํ อารภิตฺวา อรหตฺตํ ปาปุณนฺตีติฯ</p>


<p>เอวํ ภควา สตฺตกฺขตฺตุปรมวเสน สงฺฆรตนสฺส คุณํ วตฺวา อิทานิ ตเมว คุณํ นิสฺสาย สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ สตฺตกฺขตฺตุปรมสฺส อฎฺฐมํ ภวํ อนาทิยนคุเณน สงฺฆาธิฎฺฐานํ สจฺจํ วตฺวา อิทานิ ตเสฺสว สตฺต ภเว อาทิยโตปิ อเญฺญหิ อปฺปหีนภวาทาเนหิ ปุคฺคเลหิ วิสิเฎฺฐน คุเณน วตฺตุมารโทฺธ ติฯ ตตฺถ ติ สทฺธิํเยวฯ ติ ‘‘น เต ภวํ อฎฺฐมมาทิยนฺตี’’ติ วุเตฺตสุ อญฺญตรสฺสฯ ติ โสตาปตฺติมคฺคสมฺปตฺติยาฯ โสตาปตฺติมโคฺค หิ นิพฺพานํ ทิสฺวา กตฺตพฺพกิจฺจสมฺปทาย สพฺพปฐมํ นิพฺพานทสฺสนโต ‘‘ทสฺสน’’นฺติ วุจฺจติฯ ตสฺส อตฺตนิ ปาตุภาโว ทสฺสนสมฺปทา, ตาย ทสฺสนสมฺปทาย สห เอวฯ ติ เอตฺถ อิติ ปทปูรณมเตฺต นิปาโตฯ ‘‘อิทํสุ เม, สาริปุตฺต, มหาวิกฎโภชนสฺมิํ โหตี’’ติเอวมาทีสุ (ม. นิ. ๑.๑๕๖) วิยฯ ยโต สหาวสฺส ทสฺสนสมฺปทาย ตโย ธมฺมา ชหิตา ภวนฺติ ปหีนา ภวนฺตีติ อยเมเวตฺถ อโตฺถฯ</p>


<p>อิทานิ ชหิตธมฺมทสฺสนตฺถํ อาห ติฯ ตตฺถ สติ กาเย วิชฺชมาเน อุปาทานกฺขนฺธปญฺจกสงฺขาเต กาเย วีสติวตฺถุกา ทิฎฺฐิ  สตี วา ตตฺถ กาเย ทิฎฺฐีติปิ สกฺกายทิฎฺฐิ, ยถาวุตฺตปฺปกาเร กาเย วิชฺชมานา ทิฎฺฐีติ อโตฺถฯ สติเยว วา กาเย ทิฎฺฐีติปิ สกฺกายทิฎฺฐิ, ยถาวุตฺตปฺปกาเร กาเย วิชฺชมาเน รูปาทิสงฺขาโต อตฺตาติ เอวํ ปวตฺตา ทิฎฺฐีติ อโตฺถฯ ตสฺสา จ ปหีนตฺตา สพฺพทิฎฺฐิคตานิ ปหีนานิเยว โหนฺติฯ สา หิ เนสํ มูลํฯ สพฺพกิเลสพฺยาธิวูปสมนโต ปญฺญา ‘‘จิกิจฺฉิต’’นฺติ วุจฺจติ, ตํ ปญฺญาจิกิจฺฉิตํ อิโต วิคตํ, ตโต วา ปญฺญาจิกิจฺฉิตา อิทํ วิคตนฺติ  ‘‘สตฺถริ กงฺขตี’’ติอาทินา (ธ. ส. ๑๐๐๘; วิภ. ๙๑๕) นเยน  วุตฺตาย อฎฺฐวตฺถุกาย วิมติยา เอตํ อธิวจนํฯ ตสฺสา ปหีนตฺตา สพฺพวิจิกิจฺฉิตานิ ปหีนานิ โหนฺติฯ ตญฺหิ เนสํ มูลํฯ ‘‘อิโต พหิทฺธา สมณพฺราหฺมณานํ สีเลน สุทฺธิ วเตน สุทฺธี’’ติเอวมาทีสุ (ธ. ส. ๑๒๒๒; วิภ. ๙๓๘) อาคตํ โคสีลกุกฺกุรสีลาทิกํ สีลํ โควตกุกฺกุรวตาทิกญฺจ วตํ นฺติ วุจฺจติฯ ตสฺส ปหีนตฺตา สพฺพมฺปิ นคฺคิยมุณฺฑิกาทิ อมรตปํ ปหีนํ โหติฯ ตญฺหิ ตสฺส มูลํฯ เตน สพฺพาวสาเน วุตฺตํ ติฯ ทุกฺขทสฺสนสมฺปทาย  เจตฺถ สกฺกายทิฎฺฐิ, สมุทยทสฺสนสมฺปทาย วิจิกิจฺฉิตํ, มคฺคทสฺสนนิพฺพานทสฺสนสมฺปทาย สีลพฺพตํ ปหียตีติ วิญฺญาตพฺพํฯ</p>


<p> เอวมสฺส กิเลสวฎฺฎปฺปหานํ ทเสฺสตฺวา อิทานิ ตสฺมิํ กิเลสวเฎฺฎ สติ เยน วิปากวเฎฺฎน ภวิตพฺพํ, ตปฺปหานา ตสฺสาปิ ปหานํ ทีเปโนฺต อาห ติฯ ตตฺถ จตฺตาโร อปายา นาม นิรยติรจฺฉานเปตฺติวิสยอสุรกายา, เตหิ เอส สตฺต ภเว อุปาทิยโนฺตปิ วิปฺปมุโตฺตติ อโตฺถฯ</p>


<p>เอวมสฺส วิปากวฎฺฎปฺปหานํ ทเสฺสตฺวา อิทานิ ยํ อิมสฺส วิปากวฎฺฎสฺส มูลภูตํ กมฺมวฎฺฎํ, ตสฺสาปิ ปหานํ ทเสฺสโนฺต อาห นฺติฯ ตตฺถ ติ โอฬาริกฎฺฐานานิ, ตานิ เอส ฉ อภโพฺพ กาตุํฯ ตานิ จ ‘‘อฎฺฐานเมตํ, ภิกฺขเว, อนวกาโส, ยํ ทิฎฺฐิสมฺปโนฺน ปุคฺคโล มาตรํ ชีวิตา โวโรเปยฺยา’’ติอาทินา (อ. นิ. ๑.๒๗๑; ม. นิ. ๓.๑๒๘; วิภ. ๘๐๙) นเยน เอกกนิปาเต วุตฺตานิ มาตุฆาตปิตุฆาตอรหนฺตฆาตโลหิตุปฺปาทสงฺฆเภทอญฺญสตฺถารุเทฺทสกมฺมานิ เวทิตพฺพานิฯ ตานิ หิ กิญฺจาปิ ทิฎฺฐิสมฺปโนฺน อริยสาวโก กุนฺถกิปิลฺลิกมฺปิ ชีวิตา น โวโรเปติ, อปิจ โข ปน ปุถุชฺชนภาวสฺส วิครหณตฺถํ วุตฺตานิฯ ปุถุชฺชโน หิ อทิฎฺฐิสมฺปนฺนตฺตา เอวํมหาสาวชฺชานิ อภิฐานานิปิ กโรติ, ทสฺสนสมฺปโนฺน ปน อภโพฺพ ตานิ กาตุนฺติฯ อภพฺพคฺคหณเญฺจตฺถ ภวนฺตเรปิ อกรณทสฺสนตฺถํฯ ภวนฺตเรปิ หิ เอส อตฺตโน อริยสาวกภาวํ อชานโนฺตปิ ธมฺมตาย เอว เอตานิ วา ฉ, ปกติปาณาติปาตาทีนิ วา ปญฺจ เวรานิ อญฺญสตฺถารุเทฺทเสน สห ฉ ฐานานิ น กโรติ, ยานิ สนฺธาย เอกเจฺจ ‘‘ฉฉาภิฐานานี’’ติ ปฐนฺติฯ มตมจฺฉคฺคาหาทโย เจตฺถ อริยสาวกคามทารกานํ นิทสฺสนํฯ</p>


<p>เอวํ  ภควา สตฺต ภเว อาทิยโตปิ อริยสาวกสฺส อเญฺญหิ อปฺปหีนภวาทาเนหิ ปุคฺคเลหิ วิสิฎฺฐคุณวเสน สงฺฆรตนสฺส คุณํ วตฺวา อิทานิ ตเมว คุณํ นิสฺสาย สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ สตฺต ภเว อาทิยโตปิ อเญฺญหิ อปฺปหีนภวาทาเนหิ ปุคฺคเลหิ วิสิฎฺฐคุณวเสน สงฺฆาธิฎฺฐานํ สจฺจํ วตฺวา อิทานิ ‘‘น เกวลํ ทสฺสนสมฺปโนฺน ฉ อภิฐานานิ อภโพฺพ กาตุํ, กิํ ปน อปฺปมตฺตกมฺปิ ปาปํ กมฺมํ กตฺวา ตสฺส ปฎิจฺฉาทนายปิ อภโพฺพ’’ติ ปมาทวิหาริโนปิ ทสฺสนสมฺปนฺนสฺส กตปฎิจฺฉาทนาภาวคุเณน วตฺตุมารโทฺธ นฺติฯ</p>


<p>ตสฺสโตฺถ  – โส ทสฺสนสมฺปโนฺน กิญฺจาปิ สติสโมฺมเสน ปมาทวิหารํ อาคมฺม ยํ ตํ ภควตา โลกวชฺชสญฺจิจฺจานติกฺกมนํ สนฺธาย วุตฺตํ ‘‘ยํ มยา สาวกานํ สิกฺขาปทํ ปญฺญตฺตํ, ตํ มม สาวกา ชีวิตเหตุปิ นาติกฺกมนฺตี’’ติ (จูฬว. ๓๘๕; อ. นิ. ๘.๑๙; อุทา. ๔๕), ตํ ฐเปตฺวา อญฺญํ กุฎิการสหเสยฺยาทิํ วา ปณฺณตฺติวชฺชวีติกฺกมสงฺขาตํ พุทฺธปฎิกุฎฺฐํ  ปทโสธมฺมอุตฺตริฉปฺปญฺจวาจาธมฺมเทสนาสมฺผปฺปลาปผรุสวจนาทิํ วา  วา กตฺถจิ โลภโทสุปฺปาทนชาตรูปาทิสาทิยนํ จีวราทิปริโภเคสุ อปจฺจเวกฺขณาทิํ วา ปาปกมฺมํ กโรติฯ  น โส ตํ ‘‘อิทํ อกปฺปิยมกรณีย’’นฺติ ชานิตฺวา มุหุตฺตมฺปิ ปฎิจฺฉาเทติ, ตงฺขณเญฺญว ปน สตฺถริ วา วิญฺญูสุ วา สพฺรหฺมจารีสุ อาวิ กตฺวา ยถาธมฺมํ ปฎิกโรติ, ‘‘น ปุน กริสฺสามี’’ติ เอวํ สํวริตพฺพํ วา สํวรติฯ กสฺมา? ยสฺมา  เอวรูปํ ปาปกมฺมํ กตฺวา ตสฺส ปฎิจฺฉาทาย ทิฎฺฐนิพฺพานปทสฺส ทสฺสนสมฺปนฺนสฺส ปุคฺคลสฺส อภพฺพตา วุตฺตาติ อโตฺถฯ</p>


<p>กถํ –</p>

, เอวเมว โข, ภิกฺขเว, ฆมฺมตา เอสา ทิฎฺฐิสมฺปนฺนสฺส ปุคฺคลสฺส, กิญฺจาปิ ตถารูปิํ อาปตฺติํ อาปชฺชติ, ยถารูปาย อาปตฺติยา วุฎฺฐานํ ปญฺญายติ, อถ โข นํ ขิปฺปเมว สตฺถริ วา วิญฺญูสุ วา สพฺรหฺมจารีสุ เทเสติ วิวรติ อุตฺตานีกโรติ, เทเสตฺวา วิวริตฺวา อุตฺตานีกตฺวา อายติํ สํวรํ อาปชฺชตี’’ติ (ม. นิ. ๑.๔๙๖)ฯ</p>


<p>เอวํ ภควา ปมาทวิหาริโนปิ ทสฺสนสมฺปนฺนสฺส กตปฎิจฺฉาทนาภาวคุเณน สงฺฆรตนสฺส คุณํ วตฺวา อิทานิ ตเมว คุณํ นิสฺสาย สจฺจวจนํ ปยุญฺชติ ‘‘อิทมฺปิ สเงฺฆ’’ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ สงฺฆปริยาปนฺนานํ ปุคฺคลานํ เตน เตน คุณปฺปกาเรน สงฺฆาธิฎฺฐานํ สจฺจํ วตฺวา อิทานิ ยฺวายํ ภควตา รตนตฺตยคุณํ ทีเปเนฺตน อิธ สเงฺขเปน อญฺญตฺร จ วิตฺถาเรน ปริยตฺติธโมฺม เทสิโต, ตมฺปิ นิสฺสาย ปุน พุทฺธาธิฎฺฐานํ สจฺจํ วตฺตุมารโทฺธ ติฯ ตตฺถ อาสนฺนสนฺนิเวสววตฺถิตานํ รุกฺขานํ สมูโห วนํ, มูลสารเผคฺคุตจสาขาปลาเสหิ ปวุโฑฺฒ คุโมฺพ ปคุโมฺพ, วเน ปคุโมฺพ  สฺวายํ ‘‘วนปฺปคุเมฺพ’’ติ วุโตฺต ฯ เอวมฺปิ หิ วตฺตุํ ลพฺภติ ‘‘อตฺถิ สวิตกฺกสวิจาเร, อตฺถิ อวิตกฺกวิจารมเตฺต, สุเข ทุเกฺข ชีเว’’ติอาทีสุ วิยฯ ติ โอปมฺมวจนํฯ ผุสฺสิตานิ อคฺคานิ อสฺสาติ  สพฺพสาขาปสาขาสุ สญฺชาตปุโปฺผติ อโตฺถฯ โส ปุเพฺพ วุตฺตนเยเนว ‘‘ผุสฺสิตเคฺค’’ติ วุโตฺตฯ ติ เย จตฺตาโร คิมฺหมาสา, เตสํ จตุนฺนํ คิมฺหานํ เอกสฺมิํ มาเสฯ กตมสฺมิํ มาเส อิติ เจ?  จิตฺรมาเสติ อโตฺถฯ โส หิ ‘‘ปฐมคิโมฺห’’ติ จ ‘‘พาลวสโนฺต’’ติ จ วุจฺจติฯ ตโต ปรํ ปทตฺถโต ปากฎเมวฯ</p>


<p>อยํ ปเนตฺถ ปิณฺฑโตฺถ – ยถา ปฐมคิมฺหนามเก พาลวสเนฺต นานาวิธรุกฺขคหเน วเน สุปุปฺผิตคฺคสาโข ตรุณรุกฺขคจฺฉปริยายนาโม ปคุโมฺพ อติวิย สสฺสิริโก โหติ, เอวเมวํ ขนฺธายตนาทีหิ สติปฎฺฐานสมฺมปฺปธานาทีหิ  สีลสมาธิกฺขนฺธาทีหิ วา นานปฺปกาเรหิ อตฺถปฺปเภทปุเปฺผหิ อติวิย สสฺสิริกตฺตา ตถูปมํ นิพฺพานคามิมคฺคทีปนโต นิพฺพานคามิํ ปริยตฺติธมฺมวรํ เนว ลาภเหตุ น สกฺการาทิเหตุ, เกวลญฺหิ มหากรุณาย อพฺภุสฺสาหิตหทโย สตฺตานํ ปรมํหิตาย อเทสยีติฯ ติ เอตฺถ จ คาถาพนฺธสุขตฺถํ อนุนาสิโก, อยํ ปนโตฺถ ‘‘ปรมหิตาย นิพฺพานาย อเทสยี’’ติฯ</p>


<p>เอวํ ภควา อิมํ สุปุปฺผิตคฺควนปฺปคุมฺพสทิสํ ปริยตฺติธมฺมํ วตฺวา อิทานิ ตเมว นิสฺสาย พุทฺธาธิฎฺฐานํ สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพ, เกวลํ ปน อิทมฺปิ ยถาวุตฺตปฺปการปริยตฺติธมฺมสงฺขาตํ พุเทฺธ รตนํ ปณีตนฺติ โยเชตพฺพํฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ ภควา ปริยตฺติธเมฺมน พุทฺธาธิฎฺฐานํ สจฺจํ วตฺวา อิทานิ โลกุตฺตรธเมฺมน วตฺตุมารโทฺธ ติฯ ตตฺถ ติ ปณีตาธิมุตฺติเกหิ อิจฺฉิโต ‘‘อโห วต มยมฺปิ เอวรูปา อสฺสามา’’ติ, วรคุณโยคโต วา วโร, อุตฺตโม เสโฎฺฐติ อโตฺถฯ ติ นิพฺพานญฺญูฯ นิพฺพานญฺหิ สพฺพธมฺมานํ อุตฺตมเฎฺฐน วรํ, ตเญฺจส โพธิมูเล สยํ ปฎิวิชฺฌิตฺวา อญฺญาสิฯ ติ ปญฺจวคฺคิยภทฺทวคฺคิยชฎิลาทีนํ อเญฺญสญฺจ เทวมนุสฺสานํ นิเพฺพธภาคิยวาสนาภาคิยวรธมฺมทายีติ อโตฺถฯ ติ วรสฺส มคฺคสฺส อาหฎตฺตา วราหโรติ วุจฺจติฯ โส หิ ภควา ทีปงฺกรโต ปภุติ สมติํส ปารมิโย ปูเรโนฺต ปุพฺพเกหิ สมฺมาสมฺพุเทฺธหิ อนุยาตํ ปุราณํ มคฺควรํ อาหริ, เตน วราหโรติ วุจฺจติฯ อปิจ สพฺพญฺญุตญฺญาณปฎิลาเภน วโร, นิพฺพานสจฺฉิกิริยาย วรญฺญู, สตฺตานํ วิมุตฺติสุขทาเนน วรโท, อุตฺตมปฎิปทาหรเณน วราหโร, เอเตหิ โลกุตฺตรคุเณหิ อธิกสฺส กสฺสจิ อภาวโต ฯ</p>


<p>อปโร  นโย – วโร อุปสมาธิฎฺฐานปริปูรเณน, วรญฺญู ปญฺญาธิฎฺฐานปริปูรเณน, วรโท จาคาธิฎฺฐานปริปูรเณน, วราหโร สจฺจาธิฎฺฐานปริปูรเณน, วรํ มคฺคสจฺจมาหรีติฯ ตถา วโร ปุญฺญุสฺสเยน, วรญฺญู ปญฺญุสฺสเยน, วรโท พุทฺธภาวตฺถิกานํ ตทุปายสมฺปทาเนน, วราหโร  ปเจฺจกพุทฺธภาวตฺถิกานํ ตทุปายาหรเณน, อนุตฺตโร ตตฺถ ตตฺถ อสทิสตาย, อตฺตนา วา อนาจริยโก หุตฺวา ปเรสํ อาจริยภาเวน,  สาวกภาวตฺถิกานํ ตทตฺถาย สฺวาขาตตาทิคุณยุตฺตสฺส วรธมฺมสฺส เทสนโตฯ เสสํ วุตฺตนยเมวาติฯ</p>


<p>เอวํ ภควา นววิเธน โลกุตฺตรธเมฺมน อตฺตโน คุณํ วตฺวา อิทานิ ตเมว คุณํ นิสฺสาย พุทฺธาธิฎฺฐานํ สจฺจวจนํ ปยุญฺชติ ติฯ ตสฺสโตฺถ ปุเพฺพ วุตฺตนเยเนว เวทิตโพฺพฯ เกวลํ ปน ยํ วรํ นวโลกุตฺตรธมฺมํ เอส อญฺญาสิ, ยญฺจ อทาสิ, ยญฺจ อาหริ, ยญฺจ อเทสยิ, อิทมฺปิ พุเทฺธ รตนํ ปณีตนฺติ เอวํ โยเชตพฺพํฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p> เอวํ ภควา ปริยตฺติธมฺมํ โลกุตฺตรธมฺมญฺจ นิสฺสาย ทฺวีหิ คาถาหิ พุทฺธาธิฎฺฐานํ สจฺจํ วตฺวา อิทานิ เย ตํ ปริยตฺติธมฺมํ อโสฺสสุํ สุตานุสาเรน จ ปฎิปชฺชิตฺวา นวปฺปการมฺปิ โลกุตฺตรธมฺมํ อธิคมิํสุ, เตสํ อนุปาทิเสสนิพฺพานปฺปตฺติคุณํ นิสฺสาย ปุน สงฺฆาธิฎฺฐานํ สจฺจํ วตฺตุมารโทฺธ นฺติฯ ตตฺถ นฺติ สมุจฺฉินฺนํฯ นฺติ ปุราตนํฯ นฺติ สมฺปติ วตฺตมานํฯ นฺติ อวิชฺชมานปาตุภาวํฯ ติ วิคตราคจิตฺตาฯ นฺติ อนาคตมทฺธานํ ปุนพฺภเวฯ ติ เยสํ ขีณํ ปุราณํ นวํ นตฺถิสมฺภวํ, เย จ อายติเก ภวสฺมิํ วิรตฺตจิตฺตา, เต ขีณาสวา ภิกฺขูฯ ติ อุจฺฉินฺนพีชาฯ ติ วิรูฬฺหิฉนฺทวิรหิตาฯ ติ วิชฺฌายนฺติฯ ติ ธิติสมฺปนฺนาฯ ติ อยํ ปทีโป วิยฯ</p>


<p>กิํ วุตฺตํ โหติ? ยํ ตํ สตฺตานํ อุปฺปชฺชิตฺวา นิรุทฺธมฺปิ ปุราณํ อตีตกาลิกํ กมฺมํ ตณฺหาสิเนหสฺส อปฺปหีนตฺตา ปฎิสนฺธิอาหรณสมตฺถตาย อขีณํเยว โหติ, ตํ ปุราณํ กมฺมํ เยสํ อรหตฺตมเคฺคน ตณฺหาสิเนหสฺส โสสิตตฺตา อคฺคินา ทฑฺฒพีชมิว อายติํ วิปากทานาสมตฺถตาย ขีณํฯ ยญฺจ เนสํ พุทฺธปูชาทิวเสน อิทานิ ปวตฺตมานํ กมฺมํ นวนฺติ วุจฺจติ, ตญฺจ ตณฺหาปหาเนเนว ฉินฺนมูลปาทปปุปฺผมิว อายติํ ผลทานาสมตฺถตาย เยสํ นตฺถิสมฺภวํ, เย จ ตณฺหาปหาเนเนว อายติเก ภวสฺมิํ วิรตฺตจิตฺตา, เต ขีณาสวา ภิกฺขู ‘‘กมฺมํ เขตฺตํ วิญฺญาณํ  พีช’’นฺติ (อ. นิ. ๓.๗๗) เอตฺถ วุตฺตสฺส ปฎิสนฺธิวิญฺญาณสฺส กมฺมกฺขเยเนว ขีณตฺตา ขีณพีชาฯ โยปิ ปุเพฺพ ปุนพฺภวสงฺขาตาย วิรูฬฺหิยา ฉโนฺท อโหสิ, ตสฺสาปิ สมุทยปฺปหาเนเนว ปหีนตฺตา ปุเพฺพ วิย จุติกาเล อสมฺภเวน อวิรูฬฺหิฉนฺทา  ธิติสมฺปนฺนตฺตา ธีรา จริมวิญฺญาณนิโรเธน ยถายํ ปทีโป นิพฺพุโต, เอวํ นิพฺพนฺติ, ปุน ‘‘รูปิโน วา อรูปิโน วา’’ติ เอวมาทิํ ปญฺญตฺติปถํ อเจฺจนฺตีติฯ ตสฺมิํ กิร สมเย นครเทวตานํ ปูชนตฺถาย ชาลิเตสุ ปทีเปสุ เอโก ปทีโป วิชฺฌายิ, ตํ ทเสฺสโนฺต อาห – ‘‘ยถายํ ปทีโป’’ติฯ</p>


<p>เอวํ ภควา เย ตํ ปุริมาหิ ทฺวีหิ คาถาหิ วุตฺตํ ปริยตฺติธมฺมํ อโสฺสสุํ, สุตานุสาเรเนว ปฎิปชฺชิตฺวา นวปฺปการมฺปิ โลกุตฺตรธมฺมํ อธิคมิํสุ, เตสํ อนุปาทิเสสนิพฺพานปฺปตฺติคุณํ วตฺวา อิทานิ ตเมว คุณํ นิสฺสาย สงฺฆาธิฎฺฐานํ สจฺจวจนํ ปยุญฺชโนฺต เทสนํ สมาเปสิ ติฯ ตสฺสโตฺถ ปุเพฺพ วุตฺตนเยเนว เวทิตโพฺพ, เกวลํ ปน อิทมฺปิ ยถาวุเตฺตน ปกาเรน ขีณาสวภิกฺขูนํ นิพฺพานสงฺขาตํ สเงฺฆ รตนํ ปณีตนฺติ เอวํ โยเชตพฺพํฯ อิมิสฺสาปิ คาถาย อาณา โกฎิสตสหสฺสจกฺกวาเฬสุ อมนุเสฺสหิ ปฎิคฺคหิตาติฯ</p>


<p>เทสนาปริโยสาเน ราชกุลสฺส โสตฺถิ อโหสิ, สพฺพูปทฺทวา วูปสมิํสุ จตุราสีติยา ปาณสหสฺสานํ ธมฺมาภิสมโย อโหสิฯ</p>


<p> อถ สโกฺก เทวานมิโนฺท ‘‘ภควตา รตนตฺตยคุณํ นิสฺสาย สจฺจวจนํ ปยุญฺชมาเนน นาครสฺส โสตฺถิ กตา, มยาปิ นาครสฺส โสตฺถิตฺถํ รตนตฺตยคุณํ นิสฺสาย กิญฺจิ วตฺตพฺพ’’นฺติ จิเนฺตตฺวา อวสาเน คาถาตฺตยํ อภาสิ ติฯ ตตฺถ ยสฺมา พุโทฺธ ยถา โลกหิตตฺถาย อุสฺสุกฺกํ อาปเนฺนหิ อาคนฺตพฺพํ, ตถา อาคตโต, ยถา จ เอเตหิ คนฺตพฺพํ, ตถา คตโต, ยถา วา เอเตหิ อาชานิตพฺพํ, ตถา อาชานนโต, ยถา จ ชานิตพฺพํ, ตถา ชานนโต, ยญฺจ ตเถว โหติ, ตสฺส คทนโต จ ‘‘ตถาคโต’’ติ วุจฺจติฯ ยสฺมา จ โส เทวมนุเสฺสหิ ปุปฺผคนฺธาทินา พหินิพฺพเตฺตน อุปกรเณน, ธมฺมานุธมฺมปฺปฎิปตฺตาทินา จ อตฺตนิ นิพฺพเตฺตน อติวิย ปูชิโต, ตสฺมา สโกฺก เทวานมิโนฺท สพฺพเทวปริสํ อตฺตนา สทฺธิํ สมฺปิเณฺฑตฺวา  อาห ติฯ</p>


<p>ยสฺมา ปน ธเมฺม มคฺคธโมฺม ยถา ยุคนนฺธ สมถวิปสฺสนาพเลน คนฺตพฺพํ กิเลสปกฺขํ สมุจฺฉินฺทเนฺตน, ตถา คโตติ ตถาคโตฯ นิพฺพานธโมฺมปิ ยถา คโต ปญฺญาย ปฎิวิโทฺธ สพฺพทุกฺขวิฆาตาย สมฺปชฺชติ, พุทฺธาทีหิ ตถา อวคโต, ตสฺมา ‘‘ตถาคโต’’ติ วุจฺจติฯ ยสฺมา จ สโงฺฆปิ ยถา อตฺตหิตาย ปฎิปเนฺนหิ คนฺตพฺพํ เตน เตน มเคฺคน, ตถา คโต, ตสฺมา ‘‘ตถาคโต’’ เตฺวว วุจฺจติฯ ตสฺมา อวเสสคาถาทฺวเยปิ ติ วุตฺตํฯ เสสํ วุตฺตนยเมวาติฯ</p>


<p>เอวํ  สโกฺก เทวานมิโนฺท อิมํ คาถาตฺตยํ ภาสิตฺวา ภควนฺตํ ปทกฺขิณํ กตฺวา เทวปุรเมว คโต สทฺธิํ เทวปริสายฯ ภควา ปน ตเทว รตนสุตฺตํ ทุติยทิวเสปิ เทเสสิ, ปุน จตุราสีติยา ปาณสหสฺสานํ ธมฺมาภิสมโย อโหสิฯ เอวํ ภควา ยาว สตฺตมํ ทิวสํ เทเสสิ, ทิวเส ทิวเส ตเถว ธมฺมาภิสมโย อโหสิฯ ภควา อฑฺฒมาสเมว เวสาลิยํ วิหริตฺวา ราชูนํ ‘‘คจฺฉามา’’ติ ปฎิเวเทสิฯ ตโต ราชาโน ทิคุเณน สกฺกาเรน ปุน ตีหิ ทิวเสหิ ภควนฺตํ คงฺคาตีรํ นยิํสุฯ คงฺคายํ นิพฺพตฺตา นาคราชาโน จิเนฺตสุํ – ‘‘มนุสฺสา ตถาคตสฺส สกฺการํ กโรนฺติ, มยํ กิํ น กริสฺสามา’’ติ สุวณฺณรชตมณิมยา นาวาโย มาเปตฺวา สุวณฺณรชตมณิมเย เอว ปลฺลเงฺก ปญฺญาเปตฺวา ปญฺจวณฺณปทุมสญฺฉนฺนํ อุทกํ กริตฺวา ‘‘อมฺหากํ อนุคฺคหํ กโรถา’’ติ ภควนฺตํ อุปคตาฯ ภควา อธิวาเสตฺวา รตนนาวมารูโฬฺห ปญฺจ จ ภิกฺขุสตานิ สกํ สกํ นาวํฯ นาคราชาโน ภควนฺตํ สทฺธิํ ภิกฺขุสเงฺฆน นาคภวนํ ปเวเสสุํฯ ตตฺร สุทํ ภควา สพฺพรตฺติํ นาคปริสาย ธมฺมํ เทเสสิฯ ทุติยทิวเส ทิเพฺพหิ ขาทนียโภชนีเยหิ มหาทานํ อทํสุฯ ภควา อนุโมทิตฺวา นาคภวนา นิกฺขมิฯ</p>


<p>ภูมฎฺฐา เทวา ‘‘มนุสฺสา จ นาคา จ ตถาคตสฺส สกฺการํ กโรนฺติ, มยํ กิํ น กริสฺสามา’’ติ จิเนฺตตฺวา วนคุมฺพรุกฺขปพฺพตาทีสุ ฉตฺตาติฉตฺตานิ อุกฺขิปิํสุฯ เอเตเนว อุปาเยน ยาว อกนิฎฺฐพฺรหฺมภวนํ, ตาว มหาสกฺการวิเสโส  นิพฺพตฺติฯ พิมฺพิสาโรปิ ลิจฺฉวีหิ อาคตกาเล กตสกฺการโต ทิคุณมกาสิ, ปุเพฺพ วุตฺตนเยเนว ปญฺจหิ ทิวเสหิ ภควนฺตํ ราชคหํ อาเนสิฯ</p>


<p>ราชคหมนุปฺปเตฺต ภควติ ปจฺฉาภตฺตํ มณฺฑลมาเฬ สนฺนิปติตานํ ภิกฺขูนํ อยมนฺตรกถา อุทปาทิ – ‘‘อโห พุทฺธสฺส ภควโต อานุภาโว, ยํ อุทฺทิสฺส คงฺคาย โอรโต จ ปารโต จ อฎฺฐโยชโน ภูมิภาโค นินฺนญฺจ ถลญฺจ สมํ กตฺวา วาลุกาย โอกิริตฺวา ปุเปฺผหิ สญฺฉโนฺน, โยชนปฺปมาณํ คงฺคาย อุทกํ นานาวเณฺณหิ ปทุเมหิ สญฺฉนฺนํ, ยาว อกนิฎฺฐภวนา ฉตฺตาติฉตฺตานิ อุสฺสิตานี’’ติฯ ภควา ตํ ปวตฺติํ ญตฺวา คนฺธกุฎิโต นิกฺขมิตฺวา ตงฺขณานุรูเปน ปาฎิหาริเยน คนฺตฺวา มณฺฑลมาเฬ ปญฺญตฺตวรพุทฺธาสเน นิสีทิฯ นิสชฺช โข ภควา ภิกฺขู อามเนฺตสิ – ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ? ภิกฺขู สพฺพํ อาโรเจสุํฯ ภควา เอตทโวจ – ‘‘น, ภิกฺขเว, อยํ ปูชาวิเสโส มยฺหํ พุทฺธานุภาเวน นิพฺพโตฺต, น นาคเทวพฺรหฺมานุภาเวน, อปิจ โข ปุเพฺพ อปฺปมตฺตกปริจฺจาคานุภาเวน นิพฺพโตฺต’’ติฯ ภิกฺขู อาหํสุ – ‘‘น มยํ, ภเนฺต, ตํ อปฺปมตฺตกํ ปริจฺจาคํ ชานาม, สาธุ โน ภควา ตถา กเถตุ, ยถา มยํ ตํ ชาเนยฺยามา’’ติฯ</p>


<p>ภควา อาห – ภูตปุพฺพํ, ภิกฺขเว, ตกฺกสิลายํ สโงฺข นาม พฺราหฺมโณ อโหสิฯ ตสฺส  ปุโตฺต สุสีโม นาม มาณโว โสฬสวสฺสุเทฺทสิโก วเยน, โส เอกทิวสํ ปิตรํ อุปสงฺกมิตฺวา อภิวาเทตฺวา เอกมนฺตํ อฎฺฐาสิฯ ตํ ปิตา อาห – ‘‘กิํ, ตาต สุสีมา’’ติ? โส อาห – ‘‘อิจฺฉามหํ, ตาต, พาราณสิํ คนฺตฺวา สิปฺปํ อุคฺคเหตุ’’นฺติฯ ‘‘เตน หิ, ตาต สุสีม, อสุโก นาม พฺราหฺมโณ มม สหายโก, ตสฺส สนฺติกํ คนฺตฺวา อุคฺคณฺหาหี’’ติ กหาปณสหสฺสํ อทาสิฯ โส ตํ คเหตฺวา มาตาปิตโร อภิวาเทตฺวา อนุปุเพฺพน พาราณสิํ คนฺตฺวา อุปจารยุเตฺตน วิธินา อาจริยํ อุปสงฺกมิตฺวา อภิวาเทตฺวา อตฺตานํ นิเวเทสิฯ อาจริโย ‘‘มม สหายกสฺส ปุโตฺต’’ติ มาณวํ สมฺปฎิจฺฉิตฺวา สพฺพํ ปาหุเนยฺยมกาสิฯ โส อทฺธานกิลมถํ ปฎิวิโนเทตฺวา ตํ กหาปณสหสฺสํ อาจริยสฺส ปาทมูเล ฐเปตฺวา สิปฺปํ อุคฺคเหตุํ โอกาสํ ยาจิฯ อาจริโย โอกาสํ กตฺวา อุคฺคณฺหาเปสิฯ</p>


<p>โส  ลหุญฺจ คณฺหโนฺต พหุญฺจ คณฺหโนฺต คหิตคหิตญฺจ สุวณฺณภาชเน ปกฺขิตฺตมิว สีหเตลํ อวินสฺสมานํ ธาเรโนฺต ทฺวาทสวสฺสิกํ สิปฺปํ กติปยมาเสเนว ปริโยสาเปสิฯ โส สชฺฌายํ กโรโนฺต อาทิมชฺฌํเยว ปสฺสติ, โน ปริโยสานํฯ อถ อาจริยํ อุปสงฺกมิตฺวา อาห – ‘‘อิมสฺส สิปฺปสฺส อาทิมชฺฌเมว ปสฺสามิ, ปริโยสานํ น ปสฺสามี’’ติฯ อาจริโย อาห – ‘‘อหมฺปิ, ตาต, เอวเมวา’’ติฯ ‘‘อถ โก, อาจริย, อิมสฺส สิปฺปสฺส ปริโยสานํ ชานาตี’’ติ? ‘‘อิสิปตเน, ตาต, อิสโย อตฺถิ, เต ชาเนยฺยุ’’นฺติฯ เต อุปสงฺกมิตฺวา ‘‘ปุจฺฉามิ, อาจริยา’’ติฯ ‘‘ปุจฺฉ, ตาต, ยถาสุข’’นฺติฯ โส อิสิปตนํ คนฺตฺวา ปเจฺจกพุเทฺธ อุปสงฺกมิตฺวา ปุจฺฉิ – ‘‘อาทิมชฺฌปริโยสานํ ชานาถา’’ติ? ‘‘อามาวุโส, ชานามา’’ติฯ ‘‘ตํ มมฺปิ สิกฺขาเปถา’’ติฯ ‘‘เตน, หาวุโส, ปพฺพชาหิ, น สกฺกา อปพฺพชิเตน สิกฺขิตุ’’นฺติฯ ‘‘สาธุ, ภเนฺต, ปพฺพาเชถ วา มํ, ยํ วา อิจฺฉถ, ตํ กตฺวา ปริโยสานํ ชานาเปถา’’ติฯ เต ตํ ปพฺพาเชตฺวา กมฺมฎฺฐาเน นิโยเชตุํ อสมตฺถา ‘‘เอวํ เต นิวาเสตพฺพํ, เอวํ ปารุปิตพฺพ’’นฺติอาทินา นเยน อาภิสมาจาริกํ สิกฺขาเปสุํฯ โส ตตฺถ สิกฺขโนฺต อุปนิสฺสยสมฺปนฺนตฺตา น จิเรเนว ปเจฺจกโพธิํ อภิสมฺพุชฺฌิฯ สกลพาราณสิยํ ‘‘สุสีมปเจฺจกพุโทฺธ’’ติ ปากโฎ อโหสิ ลาภคฺคยสคฺคปฺปโตฺต สมฺปนฺนปริวาโรฯ โส อปฺปายุกสํวตฺตนิกสฺส กมฺมสฺส กตตฺตา น จิเรเนว ปรินิพฺพายิฯ ตสฺส ปเจฺจกพุทฺธา จ มหาชนกาโย จ สรีรกิจฺจํ กตฺวา ธาตุโต คเหตฺวา นครทฺวาเร ถูปํ ปติฎฺฐาเปสุํฯ</p>


<p>อถ โข สโงฺข พฺราหฺมโณ ‘‘ปุโตฺต เม จิรคโต, น จสฺส ปวตฺติํ ชานามี’’ติ ปุตฺตํ ทฎฺฐุกาโม ตกฺกสิลาย นิกฺขมิตฺวา อนุปุเพฺพน พาราณสิํ ปตฺวา มหาชนกายํ สนฺนิปติตํ ทิสฺวา ‘‘อทฺธา พหูสุ เอโกปิ เม ปุตฺตสฺส ปวตฺติํ ชานิสฺสตี’’ติ จิเนฺตโนฺต อุปสงฺกมิตฺวา ปุจฺฉิ – ‘‘สุสีโม นาม มาณโว อิธ อาคโต อตฺถิ, อปิ นุ ตสฺส ปวตฺติํ ชานาถา’’ติ? เต ‘‘อาม, พฺราหฺมณ, ชานาม, อสฺมิํ นคเร พฺราหฺมณสฺส สนฺติเก ติณฺณํ เวทานํ ปารคู หุตฺวา ปเจฺจกพุทฺธานํ  สนฺติเก ปพฺพชิตฺวา ปเจฺจกพุโทฺธ หุตฺวา อนุปาทิเสสาย นิพฺพานธาตุยา ปรินิพฺพายิ, อยมสฺส ถูโป ปติฎฺฐาปิโต’’ติ อาหํสุฯ โส ภูมิํ หเตฺถน  ปหริตฺวา, โรทิตฺวา จ ปริเทวิตฺวา จ ตํ เจติยงฺคณํ คนฺตฺวา ติณานิ อุทฺธริตฺวา อุตฺตรสาฎเกน วาลุกํ อาเนตฺวา, ปเจฺจกพุทฺธเจติยงฺคเณ อากิริตฺวา, กมณฺฑลุโต อุทเกน สมนฺตโต ภูมิํ ปริโปฺผสิตฺวา วนปุเปฺผหิ ปูชํ กตฺวา อุตฺตรสาฎเกน ปฎากํ อาโรเปตฺวา ถูปสฺส อุปริ อตฺตโน ฉตฺตํ พนฺธิตฺวา ปกฺกามีติฯ</p>


<p>เอวํ อตีตํ ทเสฺสตฺวา ตํ ชาตกํ ปจฺจุปฺปเนฺนน อนุสเนฺธโนฺต ภิกฺขูนํ ธมฺมกถํ กเถสิ – ‘‘สิยา โข ปน โว, ภิกฺขเว, เอวมสฺส อโญฺญ นูน เตน สมเยน สโงฺข พฺราหฺมโณ อโหสี’’ติ, น โข ปเนตํ เอวํ ทฎฺฐพฺพํ, อหํ เตน สมเยน สโงฺข พฺราหฺมโณ อโหสิํ, มยา สุสีมสฺส ปเจฺจกพุทฺธสฺส เจติยงฺคเณ ติณานิ อุทฺธฎานิ, ตสฺส เม กมฺมสฺส นิสฺสเนฺทน อฎฺฐโยชนมคฺคํ วิคตขาณุกณฺฎกํ กตฺวา สมํ สุทฺธมกํสุ, มยา ตตฺถ วาลุกา โอกิณฺณา, ตสฺส เม นิสฺสเนฺทน อฎฺฐโยชนมเคฺค วาลุกํ โอกิริํสุฯ มยา ตตฺถ วนกุสุเมหิ ปูชา กตา, ตสฺส เม นิสฺสเนฺทน นวโยชนมเคฺค ถเล จ อุทเก จ นานาปุเปฺผหิ ปุปฺผสนฺถรํ อกํสุฯ มยา ตตฺถ กมณฺฑลุทเกน ภูมิ ปริโปฺผสิตา, ตสฺส เม นิสฺสเนฺทน เวสาลิยํ โปกฺขรวสฺสํ วสฺสิฯ มยา ตสฺมิํ เจติเย ปฎากา อาโรปิตา, ฉตฺตญฺจ พทฺธํ, ตสฺส เม นิสฺสเนฺทน ยาว อกนิฎฺฐภวนา ปฎากา จ อาโรปิตา, ฉตฺตาติฉตฺตานิ จ อุสฺสิตานิฯ อิติ โข, ภิกฺขเว, อยํ มยฺหํ ปูชาวิเสโส เนว พุทฺธานุภาเวน นิพฺพโตฺต, น นาคเทวพฺรหฺมานุภาเวน, อปิจ โข อปฺปมตฺตกปริจฺจาคานุภาเวน นิพฺพโตฺต’’ติฯ ธมฺมกถาปริโยสาเน อิมํ คาถมภาสิ –</p>


<p>
‘‘มตฺตาสุขปริจฺจาคา, ปเสฺส เจ วิปุลํ สุขํ;  
  
จเช มตฺตาสุขํ ธีโร, สมฺปสฺสํ วิปุลํ สุข’’นฺติฯ (ธ. ป. ๒๙๐);  
</p>
  
ปรมตฺถโชติกาย ขุทฺทก-อฎฺฐกถาย  
</p>
  
สุตฺตนิปาต-อฎฺฐกถาย รตนสุตฺตวณฺณนา นิฎฺฐิตาฯ  
</p>
  
<h3>๒. อามคนฺธสุตฺตวณฺณนา</h3>
<p>   ติ อามคนฺธสุตฺตํฯ กา อุปฺปตฺติ? อนุปฺปเนฺน ภควติ อามคโนฺธ นาม พฺราหฺมโณ ปญฺจหิ มาณวกสเตหิ สทฺธิํ ตาปสปพฺพชฺชํ ปพฺพชิตฺวา หิมวนฺตํ ปวิสิตฺวา ปพฺพตนฺตเร อสฺสมํ การาเปตฺวา วนมูลผลาหาโร หุตฺวา ตตฺถ ปฎิวสติ, น กทาจิ มจฺฉมํสํ ขาทติฯ อถ เตสํ ตาปสานํ โลณมฺพิลาทีนิ อปริภุญฺชนฺตานํ ปณฺฑุโรโค อุปฺปชฺชิฯ ตโต เต ‘‘โลณมฺพิลาทิเสวนตฺถาย มนุสฺสปถํ คจฺฉามา’’ติ ปจฺจนฺตคามํ สมฺปตฺตาฯ ตตฺถ มนุสฺสา เตสุ ปสีทิตฺวา นิมเนฺตตฺวา โภเชสุํ, กตภตฺตกิจฺจานํ เนสํ มญฺจปีฐปริโภคภาชนปาทมกฺขนาทีนิ อุปเนตฺวา ‘‘เอตฺถ, ภเนฺต, วสถ, มา อุกฺกณฺฐิตฺถา’’ติ วสนฎฺฐานํ ทเสฺสตฺวา ปกฺกมิํสุฯ ทุติยทิวเสปิ เนสํ ทานํ ทตฺวา ปุน ฆรปฎิปาฎิยา เอเกกทิวสํ ทานมทํสุฯ ตาปสา จตุมาสํ ตตฺถ วสิตฺวา โลณมฺพิลาทิเสวนาย ถิรภาวปฺปตฺตสรีรา หุตฺวา ‘‘มยํ, อาวุโส, คจฺฉามา’’ติ  มนุสฺสานํ อาโรเจสุํฯ มนุสฺสา เตสํ เตลตณฺฑุลาทีนิ อทํสุฯ เต ตานิ อาทาย อตฺตโน อสฺสมเมว อคมํสุฯ ตญฺจ คามํ ตเถว สํวจฺฉเร สํวจฺฉเร อาคมิํสุฯ มนุสฺสาปิ เตสํ อาคมนกาลํ วิทิตฺวา ทานตฺถาย ตณฺฑุลาทีนิ สเชฺชตฺวาว อจฺฉนฺติ, อาคเต จ เน ตเถว สมฺมาเนนฺติฯ</p>


<p>อถ ภควา โลเก อุปฺปชฺชิตฺวา ปวตฺติตวรธมฺมจโกฺก อนุปุเพฺพน สาวตฺถิํ คนฺตฺวา ตตฺถ วิหรโนฺต เตสํ ตาปสานํ อุปนิสฺสยสมฺปตฺติํ ทิสฺวา ตโต นิกฺขมฺม ภิกฺขุสงฺฆปริวุโต จาริกํ จรมาโน อนุปุเพฺพน ตํ คามํ อนุปฺปโตฺตฯ มนุสฺสา ภควนฺตํ ทิสฺวา มหาทานานิ อทํสุฯ ภควา เตสํ ธมฺมํ เทเสสิฯ เต ตาย ธมฺมเทสนาย อเปฺปกเจฺจ โสตาปนฺนา, เอกเจฺจ สกทาคามิโน, เอกเจฺจ อนาคามิโน อเหสุํ, เอกเจฺจ ปพฺพชิตฺวา อรหตฺตํ ปาปุณิํสุฯ ภควา ปุนเทว สาวตฺถิํ ปจฺจาคมาสิฯ อถ เต ตาปสา ตํ คามํ อาคมิํสุฯ มนุสฺสา ตาปเส ทิสฺวา น ปุพฺพสทิสํ โกตูหลมกํสุฯ ตาปสา ตํ ปุจฺฉิํสุ – ‘‘กิํ, อาวุโส, อิเม มนุสฺสา น ปุพฺพสทิสา, กิํ นุ โข อยํ คาโม ราชทเณฺฑน อุปทฺทุโต, อุทาหุ ทุพฺภิเกฺขน, อุทาหุ อเมฺหหิ สีลาทิคุเณหิ สมฺปนฺนตโร โกจิ ปพฺพชิโต อิมํ คามมนุปฺปโตฺต’’ติ? เต อาหํสุ – ‘‘น, ภเนฺต, ราชทเณฺฑน, น ทุพฺภิเกฺขนายํ คาโม อุปทฺทุโต, อปิจ พุโทฺธ โลเก  อุปฺปโนฺน, โส ภควา พหุชนหิตาย ธมฺมํ เทเสโนฺต อิธาคโต’’ติฯ</p>


<p>ตํ  สุตฺวา อามคนฺธตาปโส ‘‘พุโทฺธติ, คหปตโย, วเทถา’’ติ? ‘‘พุโทฺธติ, ภเนฺต, วทามา’’ติ ติกฺขตฺตุํ วตฺวา ‘‘โฆโสปิ โข เอโส ทุลฺลโภ โลกสฺมิํ, ยทิทํ พุโทฺธ’’ติ อตฺตมโน อตฺตมนวาจํ นิจฺฉาเรตฺวา ปุจฺฉิ – ‘‘กิํ นุ โข โส พุโทฺธ อามคนฺธํ ภุญฺชติ, น ภุญฺชตี’’ติ? ‘‘โก, ภเนฺต, อามคโนฺธ’’ติ? ‘‘อามคโนฺธ นาม มจฺฉมํสํ, คหปตโย’’ติฯ ‘‘ภควา, ภเนฺต, มจฺฉมํสํ ปริภุญฺชตี’’ติฯ ตํ สุตฺวา ตาปโส วิปฺปฎิสารี อโหสิ – ‘‘มาเหว โข ปน พุโทฺธ สิยา’’ติ ฯ ปุน จิเนฺตสิ – ‘‘พุทฺธานํ ปาตุภาโว นาม ทุลฺลโภ, คนฺตฺวา พุทฺธํ ทิสฺวา ปุจฺฉิตฺวา ชานิสฺสามี’’ติฯ ตโต เยน ภควา คโต, ตํ มคฺคํ มนุเสฺส ปุจฺฉิตฺวา วจฺฉคิทฺธินี คาวี วิย ตุริตตุริโต สพฺพตฺถ เอกรตฺติวาเสน สาวตฺถิํ อนุปฺปตฺวา เชตวนเมว ปาวิสิ สทฺธิํ สกาย ปริสายฯ ภควาปิ ตสฺมิํ สมเย ธมฺมเทสนตฺถาย อาสเน นิสิโนฺน เอว โหติฯ ตาปสา ภควนฺตํ อุปสงฺกมฺม ตุณฺหีภูตา อนภิวาเทตฺวาว เอกมนฺตํ นิสีทิํสุฯ ภควา ‘‘กจฺจิ โว อิสโย ขมนีย’’นฺติอาทินา นเยน เตหิ สทฺธิํ ปฎิสโมฺมทิฯ เตปิ ‘‘ขมนียํ, โภ โคตมา’’ติอาทิมาหํสุฯ ตโต อามคโนฺธ ภควนฺตํ ปุจฺฉิ – ‘‘อามคนฺธํ, โภ โคตม, ภุญฺชสิ, น ภุญฺชสี’’ติ? ‘‘โก โส, พฺราหฺมณ, อามคโนฺธ นามา’’ติ? ‘‘มจฺฉมํสํ, โภ โคตมา’’ติฯ ภควา ‘‘น, พฺราหฺมณ, มจฺฉมํสํ อามคโนฺธฯ อปิจ โข อามคโนฺธ นาม สเพฺพ กิเลสา ปาปกา อกุสลา ธมฺมา’’ติ วตฺวา ‘‘น, พฺราหฺมณ, อิทานิ ตฺวเมว อามคนฺธํ ปุจฺฉิ, อตีเตปิ ติโสฺส นาม พฺราหฺมโณ กสฺสปํ ภควนฺตํ ปุจฺฉิฯ เอวญฺจ โส ปุจฺฉิ, เอวญฺจสฺส ภควา พฺยากาสี’’ติ ติเสฺสน จ พฺราหฺมเณน กสฺสเปน จ ภควตา วุตฺตคาถาโย เอว อาเนตฺวา ตาหิ คาถาหิ พฺราหฺมณํ สญฺญาเปโนฺต อาห – ‘‘สามากจิงฺคูลกจีนกานิ จา’’ติฯ อยํ ตาว อิมสฺส สุตฺตสฺส อิธ อุปฺปตฺติฯ</p>


<p>อตีเต ปน กสฺสโป กิร โพธิสโตฺต อฎฺฐาสเงฺขฺยยฺยานิ กปฺปสตสหสฺสญฺจ ปารมิโย ปูเรตฺวา พาราณสิยํ พฺรหฺมทตฺตสฺส พฺราหฺมณสฺส ธนวตี นาม พฺราหฺมณี, ตสฺสา กุจฺฉิมฺหิ ปฎิสนฺธิํ อคฺคเหสิฯ อคฺคสาวโกปิ ตํ ทิวสํเยว เทวโลกา จวิตฺวา อนุปุโรหิตพฺราหฺมณสฺส ปชาปติยา กุจฺฉิมฺหิ นิพฺพตฺติฯ เอวํ เตสํ เอกทิวสเมว ปฎิสนฺธิคฺคหณญฺจ  คพฺภวุฎฺฐานญฺจ อโหสิ, เอกทิวสเมว  เอเตสํ เอกสฺส กสฺสโป, เอกสฺส ติโสฺสติ นามมกํสุฯ เต สหปํสุกีฬนกา เทฺว สหายา อนุปุเพฺพน วุฑฺฒิํ อคมิํสุฯ ติสฺสสฺส ปิตา ปุตฺตํ อาณาเปสิ – ‘‘อยํ, ตาต, กสฺสโป นิกฺขมฺม ปพฺพชิตฺวา พุโทฺธ ภวิสฺสติ, ตฺวมฺปิสฺส สนฺติเก ปพฺพชิตฺวา ภวนิสฺสรณํ กเรยฺยาสี’’ติฯ โส ‘‘สาธู’’ติ ปฎิสฺสุณิตฺวา โพธิสตฺตสฺส สนฺติกํ คนฺตฺวา ‘‘อุโภปิ, สมฺม, ปพฺพชิสฺสามา’’ติ อาหฯ โพธิสโตฺต ‘‘สาธู’’ติ ปฎิสฺสุณิฯ ตโต วุฑฺฒิํ  อนุปฺปตฺตกาเลปิ ติโสฺส โพธิสตฺตํ อาห – ‘‘เอหิ, สมฺม, ปพฺพชิสฺสามา’’ติ โพธิสโตฺต น นิกฺขมิฯ ติโสฺส ‘‘น ตาวสฺส ญาณํ ปริปากํ คต’’นฺติ สยํ นิกฺขมฺม อิสิปพฺพชฺชํ ปพฺพชิตฺวา อรเญฺญ ปพฺพตปาเท อสฺสมํ การาเปตฺวา วสติฯ โพธิสโตฺตปิ อปเรน สมเยน ฆเร ฐิโตเยว อานาปานสฺสติํ ปริคฺคเหตฺวา จตฺตาริ ฌานานิ อภิญฺญาโย จ อุปฺปาเทตฺวา ปาสาเทน โพธิมณฺฑสมีปํ คนฺตฺวา ‘‘ปุน ปาสาโท ยถาฐาเนเยว ปติฎฺฐาตู’’ติ อธิฎฺฐาสิ, โส สกฎฺฐาเนเยว ปติฎฺฐาสิฯ อปพฺพชิเตน กิร โพธิมณฺฑํ อุปคนฺตุํ น สกฺกาติฯ โส ปพฺพชิตฺวา โพธิมณฺฑํ ปตฺวา นิสีทิตฺวา สตฺต ทิวเส ปธานโยคํ กตฺวา สตฺตหิ ทิวเสหิ สมฺมาสโมฺพธิํ สจฺฉากาสิฯ</p>


<p>ตทา อิสิปตเน วีสติสหสฺสา ปพฺพชิตา ปฎิวสนฺติฯ อถ กสฺสโป ภควา เต อามเนฺตตฺวา ธมฺมจกฺกํ ปวเตฺตสิฯ สุตฺตปริโยสาเน สเพฺพว อรหโนฺต อเหสุํฯ โส สุทํ ภควา วีสติภิกฺขุสหสฺสปริวุโต ตเตฺถว อิสิปตเน วสติฯ กิกี จ นํ กาสิราชา จตูหิ ปจฺจเยหิ อุปฎฺฐาติฯ อเถกทิวสํ พาราณสิวาสี เอโก ปุริโส ปพฺพเต จนฺทนสาราทีนิ คเวสโนฺต ติสฺสสฺส ตาปสสฺส อสฺสมํ ปตฺวา ตํ อภิวาเทตฺวา เอกมนฺตํ อฎฺฐาสิฯ ตาปโส ตํ ทิสฺวา ‘‘กุโต  อาคโตสี’’ติ ปุจฺฉิฯ ‘‘พาราณสิโต, ภเนฺต’’ติฯ ‘‘กา ตตฺถ ปวตฺตี’’ติ? ‘‘ตตฺถ, ภเนฺต, กสฺสโป นาม สมฺมาสมฺพุโทฺธ อุปฺปโนฺน’’ติฯ ตาปโส ทุลฺลภวจนํ สุตฺวา ปีติโสมนสฺสชาโต ปุจฺฉิ – ‘‘กิํ โส อามคนฺธํ ภุญฺชติ, น ภุญฺชตี’’ติ? ‘‘โก ภเนฺต, อามคโนฺธ’’ติ? ‘‘มจฺฉมํสํ อาวุโส’’ติฯ ‘‘ภควา, ภเนฺต, มจฺฉมํสํ ภุญฺชตี’’ติฯ ตํ สุตฺวา ตาปโส วิปฺปฎิสารี หุตฺวา ปุน จิเนฺตสิ – ‘‘คนฺตฺวา ตํ ปุจฺฉิสฺสามิ, สเจ ‘อามคนฺธํ ปริภุญฺชามี’ติ วกฺขติ, ตโต นํ ‘ตุมฺหากํ, ภเนฺต, ชาติยา จ กุลสฺส จ โคตฺตสฺส จ อนนุจฺฉวิกเมต’นฺติ นิวาเรตฺวา ตสฺส สนฺติเก ปพฺพชิตฺวา ภวนิสฺสรณํ กริสฺสามี’’ติ สลฺลหุกํ อุปกรณํ  คเหตฺวา สพฺพตฺถ เอกรตฺติวาเสน สายนฺหสมเย พาราณสิํ ปตฺวา อิสิปตนเมว ปาวิสิฯ ภควาปิ ตสฺมิํ สมเย ธมฺมเทสนตฺถาย อาสเน นิสิโนฺนเยว โหติฯ ตาปโส ภควนฺตํ อุปสงฺกมฺม อนภิวาเทตฺวา ตุณฺหีภูโต เอกมนฺตํ อฎฺฐาสิฯ ภควา ตํ ทิสฺวา ปุเพฺพ วุตฺตนเยเนว ปฎิสโมฺมทิฯ โสปิ ‘‘ขมนียํ, โภ กสฺสปา’’ติอาทีนิ วตฺวา เอกมนฺตํ นิสีทิตฺวา ภควนฺตํ ปุจฺฉิ – ‘‘อามคนฺธํ, โภ กสฺสป, ภุญฺชสิ, น ภุญฺชสี’’ติ? ‘‘นาหํ, พฺราหฺมณ, อามคนฺธํ ภุญฺชามี’’ติฯ ‘‘สาธุ, สาธุ, โภ กสฺสป, ปรกุณปํ อขาทโนฺต สุนฺทรมกาสิ, ยุตฺตเมตํ โภโต กสฺสปสฺส ชาติยา จ กุลสฺส จ โคตฺตสฺส จา’’ติฯ ตโต ภควา ‘‘อหํ กิเลเส สนฺธาย ‘อามคนฺธํ น ภุญฺชามี’ติ วทามิ, พฺราหฺมโณ มจฺฉมํสํ ปเจฺจติ, ยํนูนาหํ เสฺว คามํ ปิณฺฑาย อปวิสิตฺวา กิกีรโญฺญ เคหา อาภตํ  ปิณฺฑปาตํ ปริภุเญฺชยฺยํ, เอวํ อามคนฺธํ อารพฺภ กถา ปวตฺติสฺสติฯ ตโต พฺราหฺมณํ ธมฺมเทสนาย สญฺญาเปสฺสามี’’ติ ทุติยทิวเส กาลเสฺสว สรีรปริกมฺมํ กตฺวา คนฺธกุฎิํ ปาวิสิฯ ภิกฺขู คนฺธกุฎิทฺวารํ ปิหิตํ ทิสฺวา ‘‘น  ภควา อชฺช ภิกฺขูหิ สทฺธิํ ปวิสิตุกาโม’’ติ ญตฺวา คนฺธกุฎิํ ปทกฺขิณํ กตฺวา ปิณฺฑาย ปวิสิํสุฯ</p>


<p>ภควาปิ คนฺธกุฎิโต นิกฺขมฺม ปญฺญตฺตาสเน นิสีทิฯ ตาปโสปิ โข ปตฺตสากํ ปจิตฺวา ขาทิตฺวา ภควโต สนฺติเก นิสีทิฯ กิกี กาสิราชา ภิกฺขู ปิณฺฑาย จรเนฺต ทิสฺวา ‘‘กุหิํ ภควา, ภเนฺต’’ติ ปุจฺฉิตฺวา ‘‘วิหาเร, มหาราชา’’ติ จ สุตฺวา นานาพฺยญฺชนรสมเนกมํสวิกติสมฺปนฺนํ โภชนํ ภควโต ปาเหสิฯ อมจฺจา วิหารํ เนตฺวา ภควโต อาโรเจตฺวา ทกฺขิโณทกํ ทตฺวา ปริวิสนฺตา ปฐมํ นานามํสวิกติสมฺปนฺนํ ยาคุํ อทํสุ, ตาปโส ทิสฺวา ‘‘ขาทติ นุ โข โน’’ติ จิเนฺตโนฺต อฎฺฐาสิฯ ภควา ตสฺส ปสฺสโตเยว ยาคุํ ปิวโนฺต มํสขณฺฑํ มุเข ปกฺขิปิฯ ตาปโส ทิสฺวา กุโทฺธฯ ปุน ยาคุปีตสฺส นานารสพฺยญฺชนํ โภชนมทํสุ, ตมฺปิ คเหตฺวา ภุญฺชนฺตํ ทิสฺวา อติวิย กุโทฺธ ‘‘มจฺฉมํสํ ขาทโนฺตเยว ‘น ขาทามี’ติ ภณตี’’ติฯ อถ ภควนฺตํ กตภตฺตกิจฺจํ หตฺถปาเท โธวิตฺวา นิสินฺนํ อุปสงฺกมฺม ‘‘โภ กสฺสป, มุสา ตฺวํ ภณสิ, เนตํ ปณฺฑิตกิจฺจํฯ มุสาวาโท หิ ครหิโต พุทฺธานํ, เยปิ เต ปพฺพตปาเท วนมูลผลาทีหิ ยาเปนฺตา อิสโย วสนฺติ, เตปิ มุสา น ภณนฺตี’’ติ วตฺวา ปุน อิสีนํ คุเณ คาถาย วเณฺณโนฺต อาห ติฯ</p>


<p> ตตฺถ  ติ ธุนิตฺวา วา สีสานิ อุจฺจินิตฺวา วา คยฺหูปคา ติณธญฺญชาติฯ ตถา  กณวีรปุปฺผสณฺฐานสีสา โหนฺติฯ ติ อฎวิปพฺพตปาเทสุ อโรปิตชาตา จีนมุคฺคาฯ นฺติ ยํกิญฺจิ หริตปณฺณํฯ นฺติ ยํกิญฺจิ กนฺทมูลํฯ นฺติ ยํกิญฺจิ รุกฺขวลฺลิผลํฯ มูลคฺคหเณน วา กนฺทมูลํ, ผลคฺคหเณน รุกฺขวลฺลิผลํ, ควิปฺผลคฺคหเณน  อุทเก ชาตสิงฺฆาตกกเสรุกาทิผลํ เวทิตพฺพํฯ นฺติ ทูเตยฺยปหิณคมนาทิมิจฺฉาชีวํ ปหาย วเน อุญฺฉาจริยาย ลทฺธํฯ นฺติ สโนฺต อริยาฯ ติ ภุญฺชมานาฯ ติ เต เอวํ อมมา อปริคฺคหา เอตานิ สามากาทีนิ ภุญฺชมานา อิสโย ยถา ตฺวํ สาทุรสาทิเก กาเม ปตฺถยโนฺต อามคนฺธํ ภุญฺชโนฺตเยว ‘‘นาหํ, พฺราหฺมณ, อามคนฺธํ ภุญฺชามี’’ติ ภณโนฺต อลิกํ ภณสิ, ตถา น กามกามา อลิกํ ภณนฺติ, กาเม กามยนฺตา มุสา น ภณนฺตีติ อิสีนํ ปสํสาย ภควโต นินฺทํ ทีเปติฯ</p>


<p> เอวํ  อิสีนํ ปสํสาปเทเสน ภควนฺตํ นินฺทิตฺวา อิทานิ อตฺตนา อธิเปฺปตํ นินฺทาวตฺถุํ ทเสฺสตฺวา นิปฺปริยาเยเนว ภควนฺตํ นินฺทโนฺต อาห ติ ตตฺถ ท-กาโร ปทสนฺธิกโรฯ อยํ ปนโตฺถ – ยํ กิญฺจิเทว สสมํสํ วา ติตฺติรมํสํ วา โธวนเจฺฉทนาทินา ปุพฺพปริกเมฺมน  ปจนวาสนาทินา ปจฺฉาปริกเมฺมน  น มาตรา น ปิตรา, อปิจ โข ปน ‘‘ทกฺขิเณโยฺย อย’’นฺติ มญฺญมาเนหิ ธมฺมกาเมหิ  สกฺการกรเณน  ปณีตมลงฺกตํ, อุตฺตมรสตาย โอชวนฺตตาย ถามพลภรณสมตฺถตาย จ  อาหารยมาโน, น เกวลญฺจ ยํกิญฺจิ มํสเมว, อปิจ โข ปน อิทมฺปิ  วิจิตกาฬกํ สาลิตณฺฑุโลทนํ  โส ตฺวํ ยํกิญฺจิ มํสํ ภุญฺชมาโน อิทญฺจ สาลีนมนฺนํ ปริภุญฺชมาโน ภุญฺชสิ, กสฺสป, อามคนฺธนฺติ ภควนฺตํ โคเตฺตน อาลปติฯ</p>


<p> เอวํ  อาหารโต ภควนฺตํ นินฺทิตฺวา อิทานิ มุสาวาทํ อาโรเปตฺวา นินฺทโนฺต อาห ติฯ ตสฺสโตฺถ  – ปุเพฺพ มยา ปุจฺฉิโต สมาโน  เอวํ เอกํเสเนว ตฺวํ ภาสสิ  พฺราหฺมณคุณวิรหิตชาติมตฺตพฺราหฺมณาติ ปริภาสโนฺต ภณติฯ นฺติ สาลิตณฺฑุโลทนํฯ ติ ภุญฺชมาโนฯ ติ ตทา ภควโต อภิหฎํ สกุณมํสํ นิทฺทิสโนฺต ภณติฯ</p>


<p>เอวํ ภณโนฺต เอว จ ภควโต เหฎฺฐา ปาทตลา ปภุติ ยาว อุปริ เกสคฺคา สรีรมุโลฺลเกโนฺต ทฺวตฺติํสวรลกฺขณาสีติอนุพฺยญฺชนสมฺปทํ พฺยามปฺปภาปริเกฺขปญฺจ ทิสฺวา ‘‘เอวรูโป มหาปุริสลกฺขณาทิปฎิมณฺฑิตกาโย น มุสา ภณิตุํ อรหติฯ อยํ หิสฺส ภวนฺตเรปิ สจฺจวาจานิสฺสเนฺทเนว อุณฺณา ภมุกนฺตเร ชาตา โอทาตา มุทุ ตูลสนฺนิภา, เอเกกานิ จ โลมกูเปสุ โลมานิฯ สฺวายํ กถมิทานิ มุสา ภณิสฺสติฯ อทฺธา อโญฺญ อิมสฺส อามคโนฺธ ภวิสฺสติ, ยํ สนฺธาย เอตทโวจ – ‘นาหํ, พฺราหฺมณ, อามคนฺธํ ภุญฺชามี’ติ, ยํนูนาหํ เอตํ ปุเจฺฉยฺย’’นฺติ จิเนฺตตฺวา สญฺชาตพหุมาโน โคเตฺตเนว อาลปโนฺต อิมํ คาถาเสสํ อาห –</p>


‘‘ปุจฺฉามิ ตํ กสฺสป เอตมตฺถํ, กถํปกาโร ตว อามคโนฺธ’’ติฯ  
</p>
  
<p> อถสฺส ภควา อามคนฺธํ วิสฺสเชฺชตุํ ติ เอวมาทิมาหฯ ตตฺถ ติ  ปาณวโธฯ นฺติ เอตฺถ สตฺตานํ ทณฺฑาทีหิ อาโกฎนํ วโธ, หตฺถปาทาทีนํ เฉทนํ เฉโท, รชฺชุอาทีหิ พโนฺธ พนฺธนํฯ ติ เถยฺยญฺจ มุสาวาโท จฯ ติ ‘‘ทสฺสามิ, กริสฺสามี’’ติอาทินา นเยน อาสํ  อุปฺปาเทตฺวา นิราสากรณํฯ ติ อสุวณฺณํ สุวณฺณนฺติ คาหาปนาทีนิฯ นฺติ นิรตฺถกมเนกคนฺถปริยาปุณนํฯ ติ ปรปริคฺคหิตาสุ จาริตฺตาปชฺชนํฯ นฺติ เอส ปาณาติปาตาทิอกุสลธมฺมสมุทาจาโร อามคโนฺธ วิสฺสคโนฺธ  กุณปคโนฺธฯ กิํ การณา? อมนุญฺญตฺตา กิเลสอสุจิมิสฺสกตฺตา สพฺภิ ชิคุจฺฉิตตฺตา ปรมทุคฺคนฺธภาวาวหตฺตา จฯ เย หิ อุสฺสนฺนกิเลสา สตฺตา, เต เตหิ อติทุคฺคนฺธา โหนฺติ, นิกฺกิเลสานํ มตสรีรมฺปิ ทุคฺคนฺธํ น โหติ, ตสฺมา เอสามคโนฺธฯ มํสโภชนํ ปน อทิฎฺฐมสุตมปริสงฺกิตญฺจ อนวชฺชํ, ตสฺมา น หิ มํสโภชนํ อามคโนฺธติฯ</p>


<p> เอวํ ธมฺมาธิฎฺฐานาย เทสนาย เอเกน นเยน อามคนฺธํ วิสฺสเชฺชตฺวา อิทานิ ยสฺมา เต เต สตฺตา เตหิ เตหิ อามคเนฺธหิ สมนฺนาคตา, น เอโก เอว สเพฺพหิ, น จ สเพฺพ เอเกเนว, ตสฺมา เนสํ เต เต อามคเนฺธ ปกาเสตุํ ติอาทินา นเยน ปุคฺคลาธิฎฺฐานาย ตาว เทสนาย อามคเนฺธ วิสฺสเชฺชโนฺต เทฺว คาถาโย อภาสิฯ</p>


<p>ตตฺถ ติ เย เกจิ อิธ โลเก กามปฎิเสวนสงฺขาเตสุ กาเมสุ มาติมาตุจฺฉาทีสุปิ มริยาทาวิรเหน ภินฺนสํวรตาย อสํยตา ปุถุชฺชนาฯ ติ ชิวฺหาวิเญฺญเยฺยสุ รเสสุ คิทฺธา คธิตา มุจฺฉิตา อโชฺฌสนฺนา อนาทีนวทสฺสาวิโน อนิสฺสรณปญฺญา รเส ปริภุญฺชนฺติฯ ติ ตาย รสคิทฺธิยา รสปฎิลาภตฺถาย นานปฺปการมิจฺฉาชีวสงฺขาตอสุจิภาวมิสฺสิตาฯ ติ ‘‘นตฺถิ ทินฺน’’นฺติอาทิทสวตฺถุกมิจฺฉาทิฎฺฐิสมนฺนาคตาฯ ติ  วิสเมน กายกมฺมาทินา สมนฺนาคตาฯ ติ ทุวิญฺญาปยา สนฺทิฎฺฐิปรามาสีอาธานคฺคาหีทุปฺปฎินิสฺสคฺคิตาสมนฺนาคตาฯ ติ เอส เอตาย คาถาย ปุคฺคเล อธิฎฺฐาย นิทฺทิโฎฺฐ ‘‘กาเมสุ อสํยตตา รสคิทฺธตา อาชีววิปตฺตินตฺถิกทิฎฺฐิกายทุจฺจริตาทิวิสมตา ทุรนฺนยภาวตา’’ติ อปโรปิ ปุเพฺพ วุเตฺตเนวเตฺถน ฉพฺพิโธ อามคโนฺธ เวทิตโพฺพฯ นฺติ มํสโภชนํ ปน ยถาวุเตฺตเนวเตฺถน น อามคโนฺธติฯ</p>


<p> ทุติยคาถายปิ ติ เย ลูขา นิรสา, อตฺตกิลมถานุยุตฺตาติ อโตฺถฯ ติ กกฺขฬา โทวจสฺสตายุตฺตาฯ ติ  ปุรโต มธุรํ ภณิตฺวา ปรมฺมุเข อวณฺณภาสิโน ฯ เอเต หิ อภิมุขํ โอโลเกตุมสโกฺกนฺตา ปรมฺมุขานํ ปิฎฺฐิมํสขาทกา วิย โหนฺติ, เตน ‘‘ปิฎฺฐิมํสิกา’’ติ วุจฺจนฺติฯ ติ มิตฺตทูหกา, ทารธนชีวิเตสุ วิสฺสาสมาปนฺนานํ มิตฺตานํ ตตฺถ มิจฺฉาปฎิปชฺชนกาติ วุตฺตํ โหติฯ ติ กรุณาวิรหิตา สตฺตานํ อนตฺถกามาฯ ติ ‘‘อิเธกโจฺจ ชาติยา วา…เป.… อญฺญตรญฺญตเรน วตฺถุนา ปเร อติมญฺญติ, โย เอวรูโป มาโน เกตุกมฺยตา จิตฺตสฺสา’’ติ (วิภ. ๘๘๐) เอวํ วุเตฺตน อติมาเนน สมนฺนาคตาฯ ติ อทานปกติกา, อทานาธิมุตฺตา อสํวิภาครตาติ อโตฺถฯ ติ ตาย จ ปน อทานสีลตาย ยาจิตาปิ สนฺตา กสฺสจิ กิญฺจิ น เทนฺติ, อทินฺนปุพฺพกกุเล มนุสฺสสทิสา นิชฺฌามตณฺหิกเปตปรายณา โหนฺติฯ เกจิ ปน ‘‘อาทานสีลา’’ติปิ ปฐนฺติ, เกวลํ คหณสีลา, กสฺสจิ ปน กิญฺจิ น เทนฺตีติฯ นฺติ เอส เอตาย คาถาย ปุคฺคเล อธิฎฺฐาย นิทฺทิโฎฺฐ ‘‘ลูขตา, ทารุณตา , ปิฎฺฐิมํสิกตา, มิตฺตทูภิตา, นิกฺกรุณตา, อติมานิตา, อทานสีลตา, อทาน’’นฺติ อปโรปิ ปุเพฺพ วุเตฺตเนวเตฺถน อฎฺฐวิโธ อามคโนฺธ เวทิตโพฺพ, น หิ มํสโภชนนฺติฯ</p>


<p> เอวํ ปุคฺคลาธิฎฺฐานาย เทสนาย เทฺว คาถาโย วตฺวา ปุน ตสฺส ตาปสสฺส อาสยานุปริวตฺตนํ วิทิตฺวา ธมฺมาธิฎฺฐานาเยว เทสนาย เอกํ คาถํ อภาสิฯ ตตฺถ  อุรคสุเตฺต วุตฺตนเยเนว เวทิตโพฺพฯ ติ ‘‘ชาติมโท, โคตฺตมโท, อาโรคฺยมโท’’ติอาทินา (วิภ. ๘๓๒) นเยน วิภเงฺค วุตฺตปฺปเภโท จิตฺตสฺส มชฺชนภาโวฯ ติ ถทฺธภาโวฯ ติ ปจฺจนีกฎฺฐาปนา, ธเมฺมน นเยน วุตฺตสฺส ปฎิวิรุชฺฌิตฺวา ฐานํฯ ติ ‘‘อิเธกโจฺจ กาเยน ทุจฺจริตํ จริตฺวา’’ติอาทินา (วิภ. ๘๙๔) นเยน วิภเงฺค วิภตฺตา กตปาปปฎิจฺฉาทนตาฯ ติ ปรลาภสกฺการาทีสุ อิสฺสาฯ ติ สมุสฺสิตํ ภสฺสํ, อตฺตุกฺกํสนตาติ วุตฺตํ โหติฯ ติ ‘‘อิเธกโจฺจ ชาติยา วา…เป.… อญฺญตรญฺญตเรน วตฺถุนา ปุพฺพกาลํ ปเรหิ  สทิสํ อตฺตานํ ทหติ, อปรกาลํ อตฺตานํ เสยฺยํ ทหติ, ปเร หีเน ทหติ, โย เอวรูโป มาโน…เป.… เกตุกมฺยตา จิตฺตสฺสา’’ติ (วิภ. ๘๘๐) วิภเงฺค วิภโตฺตฯ ติ อสปฺปุริเสหิ สนฺถโวฯ นฺติ เอส โกธาทิ นววิโธ อกุสลราสิ ปุเพฺพ วุเตฺตเนวเตฺถน อามคโนฺธติ เวทิตโพฺพ, น หิ มํสโภชนนฺติฯ</p>


<p> เอวํ ธมฺมาธิฎฺฐานาย เทสนาย นววิธํ อามคนฺธํ ทเสฺสตฺวา ปุนปิ ปุเพฺพ วุตฺตนเยเนว ปุคฺคลาธิฎฺฐานาย เทสนาย อามคเนฺธ วิสฺสเชฺชโนฺต ติโสฺส คาถาโย อภาสิฯ ตตฺถ   ติ เย ปาปสมาจารตาย ‘‘ปาปสีลา’’ติ  โลเก ปากฎาฯ ติ วสลสุเตฺต วุตฺตนเยน อิณํ คเหตฺวา ตสฺส อปฺปทาเนน อิณฆาตา, เปสุเญฺญน สูจกา จฯ ติ ธมฺมฎฺฎฎฺฐาเน ฐิตา ลญฺชํ คเหตฺวา สามิเก ปราเชนฺตา กูเฎน โวหาเรน สมนฺนาคตตฺตา โวหารกูฎา, ธมฺมฎฺฐปฎิรูปกตฺตา ปาฎิรูปิกาฯ อถ วา ติ สาสเนฯ ติ ทุสฺสีลาฯ เต หิ ยสฺมา เนสํ อิริยาปถสมฺปทาทีหิ สีลวนฺตปฎิรูปํ อตฺถิ, ตสฺมา ปฎิรูปา, ปฎิรูปา เอว ปาฎิรูปิกาฯ นฺติ เย อิธ โลเก นราธมา มาตาปิตูสุ พุทฺธปเจฺจกพุทฺธาทีสุ จ มิจฺฉาปฎิปตฺติสญฺญิตํ กิพฺพิสํ กโรนฺติฯ นฺติ เอส เอตาย คาถาย ปุคฺคเล อธิฎฺฐาย นิทฺทิโฎฺฐ ‘‘ปาปสีลตา, อิณฆาตตา, สูจกตา, โวหารกูฎตา, ปาฎิรูปิกตา, กิพฺพิสการิตา’’ติ อปโรปิ ปุเพฺพ วุเตฺตเนวเตฺถน ฉพฺพิโธ อามคโนฺธ เวทิตโพฺพ, น หิ มํสโภชนนฺติฯ</p>


<p> ติ เย ชนา อิธโลเก ปาเณสุ ยถากามจาริตาย สตมฺปิ สหสฺสมฺปิ มาเรตฺวา อนุทฺทยามตฺตสฺสาปิ อกรเณน อสํยตาฯ ติ ปเรสํ สนฺตกํ อาทาย ธนํ วา ชีวิตํ วา ตโต ‘‘มา เอวํ กโรถา’’ติ ยาจนฺตานํ วา นิวาเรนฺตานํ วา ปาณิเลฑฺฑุทณฺฑาทีหิ วิเหสํ อุยฺยุตาฯ ปเร วา สเตฺต สมาทาย ‘‘อชฺช ทส, อชฺช วีส’’นฺติ เอวํ สมาทิยิตฺวา เตสํ วธพนฺธนาทีหิ วิเหสมุยฺยุตาฯ ติ นิสฺสีลา จ ทุราจารตฺตา , ลุทฺทา จ กุรูรกมฺมนฺตา โลหิตปาณิตาย, มจฺฉฆาตกมิคพนฺธกสากุณิกาทโย อิธาธิเปฺปตาฯ ติ ผรุสวาจาฯ ติ ‘‘อิทานิ น กริสฺสาม, วิรมิสฺสาม เอวรูปา’’ติ เอวํ อาทรวิรหิตา ฯ นฺติ เอส เอตาย คาถาย ปุคฺคเล อธิฎฺฐาย นิทฺทิโฎฺฐ ‘‘ปาณาติปาโต วธเฉทพนฺธน’’นฺติอาทินา นเยน ปุเพฺพ วุโตฺต จ อวุโตฺต จ ‘‘ปาเณสุ อสํยตตา ปเรสํ วิเหสตา ทุสฺสีลตา ลุทฺทตา ผรุสตา อนาทโร’’ติ ฉพฺพิโธ อามคโนฺธ เวทิตโพฺพ, น หิ มํสโภชนนฺติฯ ปุเพฺพ วุตฺตมฺปิ หิ โสตูนํ โสตุกามตาย อวธารณตาย ทฬฺหีกรณตายาติ เอวมาทีหิ การเณหิ ปุน วุจฺจติฯ เตเนว จ ปรโต วกฺขติ ‘‘อิเจฺจตมตฺถํ ภควา ปุนปฺปุนํ, อกฺขาสิ นํ เวทยิ มนฺตปารคู’’ติฯ</p>


<p> ติ เอเตสุ ปาเณสุ เคเธน คิทฺธา, โทเสน วิรุทฺธา, โมเหน อาทีนวํ อปสฺสนฺตา ปุนปฺปุนํ อชฺฌาจารปฺปตฺติยา อติปาติโน, เอเตสุ วา ‘‘ปาณาติปาโต วธเฉทพนฺธน’’นฺติอาทินา นเยน วุเตฺตสุ ปาปกเมฺมสุ ยถาสมฺภวํ เย เคธวิโรธาติปาตสงฺขาตา ราคโทสโมหา, เตหิ คิทฺธา วิรุทฺธา อติปาติโน จฯ ติ อกุสลกรเณ  นิจฺจํ อุยฺยุตา, กทาจิ ปฎิสงฺขาย อปฺปฎิวิรตาฯ ติ อสฺมา โลกา ปรํ คนฺตฺวาฯ ติ เย โลกนฺตริกนฺธการสงฺขาตํ นีจกุลตาทิเภทํ วา ตมํ วชนฺติ, เย จ ปตนฺติ สตฺตา อวีจิอาทิเภทํ นิรยํ อวํสิรา อโธคตสีสาฯ ติ เตสํ สตฺตานํ ตมวชนนิรยปตนเหตุ เอส เคธวิโรธาติปาตเภโท สพฺพามคนฺธมูลภูโต ยถาวุเตฺตนเตฺถน ติวิโธ อามคโนฺธฯ นฺติ มํสโภชนํ ปน น อามคโนฺธติฯ</p>


<p> เอวํ ภควา ปรมตฺถโต อามคนฺธํ วิสฺสเชฺชตฺวา ทุคฺคติมคฺคภาวญฺจสฺส ปกาเสตฺวา อิทานิ ยสฺมิํ มจฺฉมํสโภชเน ตาปโส อามคนฺธสญฺญี ทุคฺคติมคฺคสญฺญี  จ หุตฺวา ตสฺส อโภชเนน สุทฺธิกาโม หุตฺวา ตํ น ภุญฺชติ, ตสฺส จ อญฺญสฺส จ ตถาวิธสฺส โสเธตุํ อสมตฺถภาวํ ทเสฺสโนฺต นฺติ อิมํ ฉปฺปทํ คาถมาหฯ ตตฺถ สพฺพปทานิ  อนฺติมปาเทน โยเชตพฺพานิ – น มจฺฉมํสํ โสเธติ มจฺจํ อวิติณฺณกงฺขํ, น อาหุติยญฺญมุตูปเสวนา โสเธติ มจฺจํ อวิติณฺณกงฺขนฺติ เอวํฯ เอตฺถ จ นฺติ อขาทิยมานํ มจฺฉมํสํ น โสเธติ, ตถา นฺติ เอวํ โปราณา วเณฺณนฺติฯ เอวํ ปน สุนฺทรตรํ สิยา ‘‘น มจฺฉมํสานํ อนาสกตฺตํ น มจฺฉมํสานานาสกตฺตํ, มจฺฉมํสานํ อนาสกตฺตํ น โสเธติ, มจฺจ’’นฺติ อถาปิ สิยา, เอวํ สเนฺต อนาสกตฺตํ โอหียตีติ? ตญฺจ น, อมรตเปน สงฺคหิตตฺตาฯ ‘‘เย วาปิ โลเก อมรา พหู ตปา’’ติ เอตฺถ หิ สโพฺพปิ วุตฺตาวเสโส อตฺตกิลมโถ สงฺคหํ คจฺฉตีติฯ นฺติ อเจลกตฺตํฯ นฺติ มุณฺฑภาโวฯ นฺติ ชฎา จ รโชชลฺลญฺจฯ ติ ขรานิ อชินจมฺมานิฯ ติ อคฺคิปาริจาริยาฯ ติ อมรภาวปตฺถนตาย ปวตฺตกายกิเลสาฯ ติ อุกฺกุฎิกปฺปธานาทิเภทโต อเนเกฯ ติ สรีรสนฺตาปาฯ ติ เวทาฯ ติ อคฺคิโหมกมฺมํฯ ติ อสฺสเมธาทิยญฺญา จ อุตูปเสวนา จฯ อุตูปเสวนา นาม คิเมฺห อาตปฎฺฐานเสวนา, วเสฺส รุกฺขมูลเสวนา, เหมเนฺต ชลปฺปเวสเสวนาฯ นฺติ กิเลสสุทฺธิยา วา ภวสุทฺธิยา วา อวิติณฺณวิจิกิจฺฉํ มจฺจํ น โสเธนฺติฯ กงฺขามเล หิ สติ น วิสุโทฺธ โหติ, ตฺวญฺจ สกโงฺขเยวาติฯ เอตฺถ จ ‘‘อวิติณฺณกงฺข’’นฺติ เอตํ ‘‘น มจฺฉมํส’’นฺติอาทีนิ  สุตฺวา ‘‘กิํ นุ โข มจฺฉมํสานํ อโภชนาทินา สิยา วิสุทฺธิมโคฺค’’ติ ตาปสสฺส กงฺขาย อุปฺปนฺนาย ภควตา วุตฺตํ สิยาติ โน อธิปฺปาโยฯ ยา จสฺส ‘‘โส มจฺฉมํสํ ภุญฺชตี’’ติ สุตฺวาว พุเทฺธ กงฺขา อุปฺปนฺนา, ตํ สนฺธาเยตํ วุตฺตนฺติ เวทิตพฺพํฯ</p>


<p> เอวํ  มจฺฉมํสานาสกตฺตาทีนํ โสเธตุํ อสมตฺถภาวํ ทเสฺสตฺวา อิทานิ โสเธตุํ สมเตฺถ ธเมฺม ทเสฺสโนฺต ติ อิมํ คาถมาหฯ ตตฺถ ติ ฉสุ อินฺทฺริเยสุฯ ติ อินฺทฺริยสํวรคุตฺติยา สมนฺนาคโตฯ เอตฺตาวตา อินฺทฺริยสํวรปริวารสีลํ ทเสฺสติฯ ติ ญาตปริญฺญาย ฉฬินฺทฺริยานิ วิทิตฺวา ปากฎานิ กตฺวา จเรยฺย, วิหเรยฺยาติ วุตฺตํ โหติฯ เอตฺตาวตา วิสุทฺธสีลสฺส นามรูปปริเจฺฉทํ ทเสฺสติฯ ติ อริยมเคฺคน อภิสเมตพฺพจตุสจฺจธเมฺม ฐิโตฯ เอเตน โสตาปตฺติภูมิํ ทเสฺสติฯ   ติ อุชุภาเว จ มุทุภาเว จ รโตฯ เอเตน สกทาคามิภูมิํ ทเสฺสติฯ สกทาคามี หิ กายวงฺกาทิกรานํ จิตฺตถทฺธภาวกรานญฺจ ราคโทสานํ ตนุภาวา อชฺชวมทฺทเว รโต โหติฯ ติ ราคโทสสงฺคาติโคฯ เอเตน อนาคามิภูมิํ ทเสฺสติฯ ติ สพฺพสฺส วฎฺฎทุกฺขสฺส เหตุปฺปหาเนน ปหีนสพฺพทุโกฺขฯ เอเตน อรหตฺตภูมิํ ทเสฺสติฯ ติ โส เอวํ อนุปุเพฺพน อรหตฺตํ ปโตฺต ธิติสมฺปทาย ธีโร ทิฎฺฐสุเตสุ ธเมฺมสุ เกนจิ กิเลเสน น ลิปฺปติฯ น เกวลญฺจ ทิฎฺฐสุเตสุ, มุตวิญฺญาเตสุ จ น ลิปฺปติ, อญฺญทตฺถุ ปรมวิสุทฺธิปฺปโตฺต โหตีติ อรหตฺตนิกูเฎน เทสนํ นิฎฺฐาเปสิฯ</p>


<p> อิโต ปรํ นฺติ เทฺว คาถา สงฺคีติกาเรหิ วุตฺตาฯ ตาสมโตฺถ –  กสฺสโป  อเนกาหิ คาถาหิ ธมฺมาธิฎฺฐานาย ปุคฺคลาธิฎฺฐานาย จ เทสนาย ยาว ตาปโส อญฺญาสิ, ตาว โส   กเถสิ วิตฺถาเรสิฯ ติ โสปิ ตญฺจ อตฺถํ มนฺตปารคู, เวทปารคู, ติโสฺส พฺราหฺมโณ เวทยิ อญฺญาสิฯ กิํ การณา? ยสฺมา อตฺถโต จ ปทโต จ เทสนานยโต จ ฯ กีทิโส?  อามคนฺธกิเลสาภาวา นิรามคโนฺธ, ตณฺหาทิฎฺฐินิสฺสยาภาวา อสิโต, พาหิรทิฎฺฐิวเสน ‘‘อิทํ เสโยฺย อิทํ วร’’นฺติ เกนจิ เนตุํ อสกฺกุเณยฺยตฺตา ทุรนฺนโยฯ เอวํ ปกาสิตวโต จสฺส  สุกถิตํ ธมฺมเทสนํ สุตฺวา  นิกฺกิเลสโยคํ,  สพฺพวฎฺฎทุกฺขปฺปนูทนํ,  นีจจิโตฺต หุตฺวา  ติโสฺส พฺราหฺมโณ ตถาคตสฺส ปาเท ปญฺจปติฎฺฐิตํ กตฺวา วนฺทิฯ ติ ตเตฺถว จ นํ อาสเน นิสินฺนํ กสฺสปํ ภควนฺตํ ติโสฺส ตาปโส ปพฺพชฺชมโรจยิตฺถ, อยาจีติ วุตฺตํ โหติฯ ตํ ภควา ‘‘เอหิ ภิกฺขู’’ติ อาหฯ โส ตงฺขณํเยว อฎฺฐปริกฺขารยุโตฺต หุตฺวา อากาเสนาคนฺตฺวา วสฺสสติกเตฺถโร วิย ภควนฺตํ วนฺทิตฺวา กติปาเหเนว สาวกปารมิญาณํ ปฎิวิชฺฌิตฺวา  นาม อคฺคสาวโก อโหสิ, ปุน ทุติโย  นามฯ เอวํ ตสฺส ภควโต ติสฺสภารทฺวาชํ นาม สาวกยุคํ อโหสิฯ</p>


<p>อมฺหากํ   ปน ภควา ยา จ ติเสฺสน พฺราหฺมเณน อาทิโต ติโสฺส คาถา วุตฺตา, ยา จ กสฺสเปน ภควตา มเชฺฌ นว, ยา จ ตทา สงฺคีติกาเรหิ อเนฺต เทฺว, ตา สพฺพาปิ จุทฺทส คาถา อาเนตฺวา ปริปุณฺณํ กตฺวา อิมํ อามคนฺธสุตฺตํ อาจริยปฺปมุขานํ ปญฺจนฺนํ ตาปสสตานํ อามคนฺธํ พฺยากาสิฯ ตํ สุตฺวา โส พฺราหฺมโณ ตเถว นีจมโน  หุตฺวา ภควโต ปาเท วนฺทิตฺวา ปพฺพชฺชํ ยาจิ สทฺธิํ ปริสายฯ ‘‘เอถ ภิกฺขโว’’ติ ภควา อโวจฯ เต ตเถว เอหิภิกฺขุภาวํ ปตฺวา อากาเสนาคนฺตฺวา ภควนฺตํ วนฺทิตฺวา กติปาเหเนว สเพฺพว อคฺคผเล อรหเตฺต ปติฎฺฐหิํสูติฯ</p>

</p>

</p>


<h3>๓. หิริสุตฺตวณฺณนา</h3>
<p>  นฺติ หิริสุตฺตํฯ กา อุปฺปตฺติ? อนุปฺปเนฺน ภควติ สาวตฺถิยํ อญฺญตโร พฺราหฺมณมหาสาโล อโฑฺฒ อโหสิ อสีติโกฎิธนวิภโวฯ ตสฺส เอกปุตฺตโก อโหสิ ปิโย มนาโปฯ โส ตํ เทวกุมารํ วิย นานปฺปกาเรหิ สุขูปกรเณหิ สํวเฑฺฒโนฺต ตํ สาปเตยฺยํ ตสฺส อนิยฺยาเตตฺวาว กาลมกาสิ สทฺธิํ พฺราหฺมณิยาฯ ตโต ตสฺส มาณวสฺส มาตาปิตูนํ อจฺจเยน ภณฺฑาคาริโก สารคพฺภํ วิวริตฺวา สาปเตยฺยํ นิยฺยาเตโนฺต อาห – ‘‘อิทํ เต, สามิ, มาตาปิตูนํ สนฺตกํ, อิทํ อยฺยกปยฺยกานํ สนฺตกํ, อิทํ สตฺตกุลปริวเฎฺฎน อาคต’’นฺติฯ มาณโว ธนํ ทิสฺวา จิเนฺตสิ – ‘‘อิทํ ธนํเยว ทิสฺสติ, เยหิ ปน อิทํ สญฺจิตํ, เต น ทิสฺสนฺติ, สเพฺพว มจฺจุวสํ คตาฯ คจฺฉนฺตา จ น อิโต กิญฺจิ อาทาย อคมํสุ, เอวํ นาม โภเค ปหาย คนฺตโพฺพ ปรโลโก, น สกฺกา กิญฺจิ อาทาย คนฺตุํ อญฺญตฺร สุจริเตนฯ ยํนูนาหํ อิมํ ธนํ ปริจฺจชิตฺวา สุจริตธนํ คเณฺหยฺยํ, ยํ สกฺกา อาทาย คนฺตุ’’นฺติฯ โส ทิวเส ทิวเส สตสหสฺสํ วิสฺสเชฺชโนฺต ปุน จิเนฺตสิ – ‘‘ปหูตมิทํ ธนํ, กิํ อิมินา เอวมปฺปเกน ปริจฺจาเคน, ยํนูนาหํ  มหาทานํ ทเทยฺย’’นฺติฯ โส รโญฺญ อาโรเจสิ – ‘‘มหาราช, มม ฆเร เอตฺตกํ ธนํ อตฺถิ, อิจฺฉามิ เตน มหาทานํ ทาตุํฯ สาธุ, มหาราช, นคเร โฆสนํ การาเปถา’’ติฯ ราชา ตถา การาเปสิฯ โส อาคตาคตานํ ภาชนานิ ปูเรตฺวา สตฺตหิ ทิวเสหิ สพฺพธนมทาสิ , ทตฺวา จ จิเนฺตสิ – ‘‘เอวํ มหาปริจฺจาคํ กตฺวา อยุตฺตํ ฆเร วสิตุํ, ยํนูนาหํ ปพฺพเชยฺย’’นฺติฯ ตโต ปริชนสฺส เอตมตฺถํ อาโรเจสิฯ เต ‘‘มา, ตฺวํ สามิ, ‘ธนํ ปริกฺขีณ’นฺติ จินฺตยิ, มยํ อปฺปเกเนว กาเลน นานาวิเธหิ อุปาเยหิ ธนสญฺจยํ กริสฺสามา’’ติ วตฺวา นานปฺปกาเรหิ ตํ ยาจิํสุฯ โส เตสํ ยาจนํ อนาทิยิตฺวาว ตาปสปพฺพชฺชํ ปพฺพชิฯ</p>


<p>ตตฺถ อฎฺฐวิธา ตาปสา – สปุตฺตภริยา, อุญฺฉาจาริกา, สมฺปตฺตกาลิกา, อนคฺคิปกฺกิกา, อสฺมมุฎฺฐิกา, ทนฺตลุยฺยกา, ปวตฺตผลิกา, วณฺฎมุตฺติกา จาติ (ที. นิ. อฎฺฐ. ๑.๒๘๐)ฯ ตตฺถ ติ ปุตฺตทาเรน สทฺธิํ ปพฺพชิตฺวา กสิวณิชฺชาทีหิ ชีวิกํ กปฺปยมานา เกณิยชฎิลาทโยฯ ติ นครทฺวาเร อสฺสมํ การาเปตฺวา ตตฺถ ขตฺติยพฺราหฺมณกุมาราทโย  สิปฺปาทีนิ สิกฺขาเปตฺวา หิรญฺญสุวณฺณํ ปฎิกฺขิปิตฺวา ติลตณฺฑุลาทิกปฺปิยภณฺฑปฎิคฺคาหกา, เต สปุตฺตภริเยหิ เสฎฺฐตราฯ ติ อาหารเวลาย สมฺปตฺตํ อาหารํ คเหตฺวา ยาเปนฺตา, เต อุญฺฉาจาริเกหิ เสฎฺฐตราฯ ติ อคฺคินา อปกฺกปตฺตผลานิ ขาทิตฺวา ยาเปนฺตา, เต สมฺปตฺตกาลิเกหิ เสฎฺฐตราฯ ติ มุฎฺฐิปาสาณํ คเหตฺวา อญฺญํ วา กิญฺจิ วาสิสตฺถกาทิํ คเหตฺวา วิจรนฺตา ยทา ฉาตา โหนฺติ, ตทา สมฺปตฺตรุกฺขโต ตจํ คเหตฺวา ขาทิตฺวา อุโปสถงฺคานิ อธิฎฺฐาย จตฺตาโร พฺรหฺมวิหาเร ภาเวนฺติ, เต อนคฺคิปกฺกิเกหิ เสฎฺฐตราฯ ติ มุฎฺฐิปาสาณาทีนิปิ อคเหตฺวา จรนฺตา ขุทากาเล สมฺปตฺตรุกฺขโต ทเนฺตหิ อุปฺปาเฎตฺวา ตจํ ขาทิตฺวา อุโปสถงฺคานิ อธิฎฺฐาย พฺรหฺมวิหาเร ภาเวนฺติ, เต อสฺมมุฎฺฐิเกหิ เสฎฺฐตราฯ ติ ชาตสฺสรํ  วา วนสณฺฑํ วา นิสฺสาย วสนฺตา ยํ ตตฺถ สเร ภิสมุฬาลาทิ, ยํ วา วนสเณฺฑ ปุปฺผกาเล ปุปฺผํ, ผลกาเล ผลํ, ตเมว ขาทนฺติฯ ปุปฺผผเล อสติ อนฺตมโส ตตฺถ รุกฺขปปฎิกมฺปิ ขาทิตฺวา วสนฺติ, น เตฺวว อาหารตฺถาย อญฺญตฺร คจฺฉนฺติฯ อุโปสถงฺคาธิฎฺฐานํ  พฺรหฺมวิหารภาวนํ จ กโรนฺติ, เต ทนฺตลุยฺยเกหิ เสฎฺฐตราฯ  นาม วณฺฎมุตฺตานิ ภูมิยํ ปติตานิ ปณฺณานิเยว ขาทนฺติ, เสสํ ปุริมสทิสเมว, เต สพฺพเสฎฺฐาฯ</p>


<p>อยํ ปน พฺราหฺมณกุลปุโตฺต ‘‘ตาปสปพฺพชฺชาสุ อคฺคปพฺพชฺชํ ปพฺพชิสฺสามี’’ติ วณฺฎมุตฺติกปพฺพชฺชเมว ปพฺพชิตฺวา หิมวเนฺต เทฺว ตโย ปพฺพเต อติกฺกมฺม อสฺสมํ การาเปตฺวา ปฎิวสติฯ อถ ภควา โลเก อุปฺปชฺชิตฺวา ปวตฺติตวรธมฺมจโกฺก อนุปุเพฺพน สาวตฺถิํ คนฺตฺวา สาวตฺถิยํ วิหรติ เชตวเน อนาถปิณฺฑิกสฺส อาราเมฯ เตน โข ปน สมเยน สาวตฺถิวาสี เอโก ปุริโส ปพฺพเต จนฺทนสาราทีนิ คเวสโนฺต ตสฺส อสฺสมํ ปตฺวา อภิวาเทตฺวา เอกมนฺตํ อฎฺฐาสิฯ โส ตํ ทิสฺวา ‘‘กุโต อาคโตสี’’ติ ปุจฺฉิฯ ‘‘สาวตฺถิโต, ภเนฺต’’ติฯ ‘‘กา ตตฺถ ปวตฺตี’’ติ? ‘‘ตตฺถ, ภเนฺต, มนุสฺสา อปฺปมตฺตา ทานาทีนิ ปุญฺญานิ กโรนฺตี’’ติฯ ‘‘กสฺส โอวาทํ สุตฺวา’’ติ? ‘‘พุทฺธสฺส ภควโต’’ติฯ ตาปโส พุทฺธสทฺทสฺสวเนน วิมฺหิโต ‘‘พุโทฺธติ ตฺวํ, โภ ปุริส, วเทสี’’ติ อามคเนฺธ วุตฺตนเยเนว ติกฺขตฺตุํ ปุจฺฉิตฺวา ‘‘โฆโสปิ โข เอโส ทุลฺลโภ’’ติ อตฺตมโน ภควโต สนฺติกํ คนฺตุกาโม หุตฺวา จิเนฺตสิ – ‘‘น ยุตฺตํ พุทฺธสฺส สนฺติกํ ตุจฺฉเมว คนฺตุํ, กิํ นุ โข คเหตฺวา คเจฺฉยฺย’’นฺติฯ ปุน จิเนฺตสิ – ‘‘พุทฺธา นาม อามิสครุกา น โหนฺติ, หนฺทาหํ ธมฺมปณฺณาการํ คเหตฺวา คจฺฉามี’’ติ จตฺตาโร ปเญฺห อภิสงฺขริ  –</p>


<p>
‘‘กีทิโส  
มิโตฺต น เสวิตโพฺพ, กีทิโส มิโตฺต เสวิตโพฺพ;  
  
กีทิโส ปโยโค ปยุญฺชิตโพฺพ, กิํ รสานํ อคฺค’’นฺติฯ  
</p>
  
<p>โส เต ปเญฺห คเหตฺวา มชฺฌิมเทสาภิมุโข ปกฺกมิตฺวา อนุปุเพฺพน สาวตฺถิํ ปตฺวา เชตวนํ ปวิโฎฺฐฯ ภควาปิ ตสฺมิํ สมเย ธมฺมเทสนตฺถาย อาสเน นิสิโนฺนเยว โหติฯ โส ภควนฺตํ ทิสฺวา อวนฺทิตฺวาว เอกมนฺตํ อฎฺฐาสิฯ ภควา ‘‘กจฺจิ, อิสิ, ขมนีย’’นฺติอาทินา นเยน สโมฺมทิฯ โสปิ ‘‘ขมนียํ, โภ โคตมา’’ติอาทินา นเยน ปฎิสโมฺมทิตฺวา ‘‘ยทิ พุโทฺธ ภวิสฺสติ, มนสา ปุจฺฉิเต ปเญฺห วาจาย เอว วิสฺสเชฺชสฺสตี’’ติ มนสา เอว ภควนฺตํ เต ปเญฺห ปุจฺฉิฯ ภควา พฺราหฺมเณน ปุโฎฺฐ อาทิปญฺหํ  ตาว วิสฺสเชฺชตุํ นฺติ อารภิตฺวา อฑฺฒเตยฺยา คาถาโย อาหฯ</p>


<p> ตาสํ อโตฺถ – นฺติ หิริํ อติกฺกมนฺตํ อหิริกํ นิลฺลชฺชํฯ นฺติ อสุจิมิว ปสฺสมานํฯ อหิริโก หิ หิริํ ชิคุจฺฉติ อสุจิมิว ปสฺสติ, เตน นํ น ภชติ น อลฺลียติฯ เตน วุตฺตํ ‘‘วิชิคุจฺฉมาน’’นฺติฯ นฺติ ‘‘อหํ, สมฺม, ตว สหาโย หิตกาโม สุขกาโม, ชีวิตมฺปิ เม ตุยฺหํ อตฺถาย ปริจฺจตฺต’’นฺติ เอวมาทินา นเยน ภาสมานํฯ นฺติ เอวํ ภาสิตฺวาปิ จ สยฺหานิ กาตุํ สกฺกานิปิ ตสฺส กมฺมานิ อนาทิยนฺตํ กรณตฺถาย อสมาทิยนฺตํฯ อถ วา จิเตฺตน ตตฺถ อาทรมตฺตมฺปิ อกโรนฺตํ, อปิจ โข ปน อุปฺปเนฺนสุ กิเจฺจสุ พฺยสนเมว ทเสฺสนฺตํฯ ติ ตํ เอวรูปํ ‘‘มิตฺตปฎิรูปโก เอโส, เนโส เม มิโตฺต’’ติ เอวํ ปณฺฑิโต ปุริโส วิชาเนยฺยฯ</p>


<p> นฺติ ยํ อตฺถํ ทสฺสามิ, กริสฺสามีติ จ ภาสติ, เตน อนนุคตํฯ ติ โย อตีตานาคเตหิ ปเทหิ ปฎิสนฺถรโนฺต นิรตฺถเกน สงฺคณฺหโนฺต  เกวลํ พฺยญฺชนจฺฉายามเตฺตเนว ปิยํ มิเตฺตสุ วาจํ ปวเตฺตติฯ ติ เอวรูปํ ยํ ภาสติ, ตํ อกโรนฺตํ, เกวลํ วาจาย ภาสมานํ ‘‘วจีปรโม นาเมส อมิโตฺต มิตฺตปฎิรูปโก’’ติ เอวํ ปริจฺฉินฺทิตฺวา ปณฺฑิตา ชานนฺติฯ</p>


<p> ติ โย เภทเมว อาสงฺกมาโน กตมธุเรน อุปจาเรน สทา อปฺปมโตฺต วิหรติ, ยํกิญฺจิ อสฺสติยา อมนสิกาเรน  กตํ, อญฺญาณเกน วา อกตํ, ‘‘ยทา มํ ครหิสฺสติ, ตทา นํ เอเตน ปฎิโจเทสฺสามี’’ติ เอวํ รนฺธเมว อนุปสฺสติ, น โส มิโตฺต เสวิตโพฺพติฯ</p>


<p>เอวํ ภควา ‘‘กีทิโส มิโตฺต น เสวิตโพฺพ’’ติ อิมํ อาทิปญฺหํ วิสฺสเชฺชตฺวา ทุติยํ วิสฺสเชฺชตุํ ติ อิมํ อุปฑฺฒคาถมาหฯ ตสฺสโตฺถ   มิเตฺต มิโตฺต ตสฺส หทยมนุปวิสิตฺวา สยเนน ยถา นาม ปิตุ  ‘‘อิมสฺส มยิ อุรสิ สยเนฺต ทุกฺขํ วา อนตฺตมนตา วา ภเวยฺยา’’ติอาทีหิ อปริสงฺกมาโน นิพฺพิสโงฺก หุตฺวา  เอวเมวํ ทารธนชีวิตาทีสุ วิสฺสาสํ กโรโนฺต มิตฺตภาเวน นิพฺพิสโงฺก เสติฯ  การณสตํ การณสหสฺสมฺปิ วตฺวา  เสวิตโพฺพติฯ</p>


<p> เอวํ ภควา ‘‘กีทิโส มิโตฺต เสวิตโพฺพ’’ติ เอวํ ทุติยปญฺหํ วิสฺสเชฺชตฺวา ตติยํ วิสฺสเชฺชตุํ ‘‘ปามุชฺชกรณ’’นฺติ คาถมาหฯ ตสฺสโตฺถ – ปามุชฺชํ กโรตีติ นฺติ การณํฯ กิํ ปน ตนฺติ? วีริยํฯ ตญฺหิ ธมฺมูปสญฺหิตํ ปีติปาโมชฺชสุขมุปฺปาทนโต ปามุชฺชกรณนฺติ วุจฺจติฯ ยถาห ‘‘สฺวาขาเต, ภิกฺขเว, ธมฺมวินเย โย อารทฺธวีริโย, โส สุขํ วิหรตี’’ติ (อ. นิ. ๑.๓๑๙)ฯ ปสํสํ อาวหตีติ ฯ อาทิโต ทิพฺพมานุสกสุขานํ , ปริโยสาเน นิพฺพานสุขสฺส อาวหนโต ผลูปจาเรน ฯ ผลํ ปฎิกงฺขมาโน ติ วเฑฺฒติฯ นฺติ ปุริสานุจฺฉวิกํ ภารํ อาทาย วิหรโนฺต เอตํ สมฺมปฺปธานวีริยสงฺขาตํ ฐานํ ภาเวติ, อีทิโส ปโยโค เสวิตโพฺพติฯ</p>


<p> เอวํ ภควา ‘‘กีทิโส ปโยโค ปยุญฺชิตโพฺพ’’ติ ตติยปญฺหํ วิสฺสเชฺชตฺวา จตุตฺถํ วิสฺสเชฺชตุํ นฺติ คาถมาหฯ ตตฺถ ติ กิเลสวิเวกโต ชาตตฺตา อคฺคผลํ วุจฺจติ, ตสฺส รโสติ อสฺสาทนเฎฺฐน ตํสมฺปยุตฺตํ สุขํฯ  กิเลสูปสมเนฺต ชาตตฺตา นิพฺพานสงฺขาตอุปสมารมฺมณตฺตา วา ตเทว,  อริยธมฺมโต อนเปตาย นิพฺพานสงฺขาเต ธเมฺม อุปฺปนฺนาย ปีติยา รสตฺตา ตเทวฯ ตํ ปวิเวกรสํ อุปสมสฺส จ รสํ ปิตฺวา ตเทว  ปิวิตฺวาปิ กิเลสปริฬาหาภาเวน นิทฺทโร, ปิวโนฺตปิ ปหีนปาปตฺตา นิปฺปาโป โหติ, ตสฺมา เอตํ รสานมคฺคนฺติฯ เกจิ ปน ‘‘ฌานนิพฺพานปจฺจเวกฺขณานํ กายจิตฺตอุปธิวิเวกานญฺจ วเสน ปวิเวกรสาทโย ตโย เอว เอเต ธมฺมา’’ติ โยเชนฺติ , ปุริมเมว สุนฺทรํฯ เอวํ ภควา จตุตฺถปญฺหํ วิสฺสเชฺชโนฺต อรหตฺตนิกูเฎน  เทสนํ นิฎฺฐาเปสิฯ เทสนาปริโยสาเน พฺราหฺมโณ ภควโต สนฺติเก ปพฺพชิตฺวา กติปาเหเนว ปฎิสมฺภิทาปฺปโตฺต อรหา อโหสีติฯ</p>

</p>

</p>

</p>

</p>


<h2>ขุทฺทกนิกาเย</h2>
<h2>สุตฺตนิปาต-อฎฺฐกถา</h2>
<h2>(ทุติโย ภาโค)</h2>
<h2>๒. จูฬวโคฺค</h2>
<h3>๔. มงฺคลสุตฺตวณฺณนา</h3>
<p>    นฺติ มงฺคลสุตฺตํฯ กา อุปฺปตฺติ? ชมฺพุทีเป กิร ตตฺถ ตตฺถ นครทฺวารสนฺถาคารสภาทีสุ มหาชนา สนฺนิปติตฺวา หิรญฺญสุวณฺณํ ทตฺวา นานปฺปการํ สีตาหรณาทิพาหิรกกถํ กถาเปนฺติ, เอเกกา กถา จตุมาสจฺจเยน นิฎฺฐาติฯ ตตฺถ เอกทิวสํ มงฺคลกถา สมุฎฺฐาสิ – ‘‘กิํ นุ โข มงฺคลํ, กิํ ทิฎฺฐํ มงฺคลํ, สุตํ มงฺคลํ, มุตํ มงฺคลํ, โก มงฺคลํ ชานาตี’’ติ?</p>


<p>อถ  ทิฎฺฐมงฺคลิโก นาเมโก ปุริโส อาห – ‘‘อหํ มงฺคลํ ชานามิ, ทิฎฺฐํ โลเก มงฺคลํ, ทิฎฺฐํ นาม อภิมงฺคลสมฺมตํ รูปํฯ เสยฺยถิทํ – อิเธกโจฺจ กาลเสฺสว วุฎฺฐาย จาตกสกุณํ วา ปสฺสติ, เพลุวลฎฺฐิํ วา คพฺภินิํ วา กุมารเก วา อลงฺกตปฎิยเตฺต ปุณฺณฆฎํ วา อลฺลโรหิตมจฺฉํ วา อาชญฺญํ วา อาชญฺญรถํ วา อุสภํ วา คาวิํ วา กปิลํ วา, ยํ วา ปนญฺญมฺปิ กิญฺจิ เอวรูปํ อภิมงฺคลสมฺมตํ รูปํ ปสฺสติ, อิทํ วุจฺจติ ทิฎฺฐมงฺคล’’นฺติฯ ตสฺส วจนํ เอกเจฺจ อคฺคเหสุํ, เอกเจฺจ นาคฺคเหสุํฯ เย นาคฺคเหสุํ, เต เตน สห วิวทิํสุฯ</p>


<p>อถ  สุตมงฺคลิโก นาเมโก ปุริโส อาห – ‘‘จกฺขุ นาเมตํ, โภ, สุจิมฺปิ อสุจิมฺปิ ปสฺสติ, ตถา สุนฺทรมฺปิ อสุนฺทรมฺปิ, มนาปมฺปิ อมนาปมฺปิฯ ยทิ เตน ทิฎฺฐํ มงฺคลํ สิยา, สพฺพมฺปิ มงฺคลํ สิยา, ตสฺมา น ทิฎฺฐํ มงฺคลํ, อปิจ โข ปน สุตํ มงฺคลํ, สุตํ นาม อภิมงฺคลสมฺมโต สโทฺทฯ เสยฺยถิทํ – อิเธกโจฺจ กาลเสฺสว วุฎฺฐาย วฑฺฒาติ วา วฑฺฒมานาติ วา ปุณฺณาติ วา ผุสฺสาติ วา สุมนาติ วา สิรีติ วา สิริวฑฺฒาติ วา อชฺช สุนกฺขตฺตํ สุมุหุตฺตํ สุทิวสํ สุมงฺคลนฺติ เอวรูปํ วา ยํกิญฺจิ อภิมงฺคลสมฺมตํ สทฺทํ สุณาติ, อิทํ วุจฺจติ สุตมงฺคล’’นฺติฯ ตสฺสปิ วจนํ เอกเจฺจ อคฺคเหสุํ, เอกเจฺจ นาคฺคเหสุํฯ เย นาคฺคเหสุํ, เต เตน สห วิวทิํสุฯ</p>


<p>อถ มุตมงฺคลิโก นาเมโก ปุริโส อาห – ‘‘โสตมฺปิ หิ นาเมตํ โภ สาธุมฺปิ อสาธุมฺปิ มนาปมฺปิ อมนาปมฺปิ สุณาติฯ ยทิ เตน สุตํ มงฺคลํ สิยา, สพฺพมฺปิ มงฺคลํ สิยา, ตสฺมา น สุตํ มงฺคลํ, อปิจ โข ปน มุตํ มงฺคลํ, มุตํ นาม อภิมงฺคลสมฺมตํ คนฺธรสโผฎฺฐพฺพํฯ เสยฺยถิทํ – อิเธกโจฺจ กาลเสฺสว วุฎฺฐาย ปทุมคนฺธาทิปุปฺผคนฺธํ วา ฆายติ, ผุสฺสทนฺตกฎฺฐํ วา ขาทติ, ปถวิํ วา อามสติ, หริตสสฺสํ วา อลฺลโคมยํ วา กจฺฉปํ วา ติลวาหํ วา ปุปฺผํ วา ผลํ วา อามสติ, ผุสฺสมตฺติกาย วา สมฺมา ลิมฺปติ, ผุสฺสสาฎกํ วา นิวาเสติ, ผุสฺสเวฐนํ วา ธาเรติ, ยํ วา ปนญฺญมฺปิ กิญฺจิ เอวรูปํ อภิมงฺคลสมฺมตํ คนฺธํ วา ฆายติ, รสํ วา สายติ, โผฎฺฐพฺพํ วา ผุสติ, อิทํ วุจฺจติ มุตมงฺคล’’นฺติฯ ตสฺสปิ วจนํ เอกเจฺจ อคฺคเหสุํ, เอกเจฺจ นาคฺคเหสุํฯ</p>


<p>ตตฺถ น ทิฎฺฐมงฺคลิโก สุตมุตมงฺคลิเก อสกฺขิ สญฺญาเปตุํฯ น เตสํ อญฺญตโร อิตเร เทฺวฯ เตสุ จ มนุเสฺสสุ เย ทิฎฺฐมงฺคลิกสฺส วจนํ คณฺหิํสุ, เต ‘‘ทิฎฺฐํเยว มงฺคล’’นฺติ คตาฯ เย สุตมุตมงฺคลิกานํ วจนํ คณฺหิํสุ, เต ‘‘สุตํเยว มุตํเยว มงฺคล’’นฺติ คตาฯ เอวมยํ มงฺคลกถา สกลชมฺพุทีเป ปากฎา ชาตาฯ</p>


<p>อถ สกลชมฺพุทีเป มนุสฺสา คุมฺพคุมฺพา หุตฺวา ‘‘กิํ นุ โข มงฺคล’’นฺติ มงฺคลานิ จินฺตยิํสุ ฯ เตสํ มนุสฺสานํ อารกฺขเทวตา ตํ กถํ สุตฺวา ตเถว มงฺคลานิ จินฺตยิํสุฯ ตาสํ เทวตานํ ภุมฺมเทวตา มิตฺตา โหนฺติ, อถ ตโต สุตฺวา ภุมฺมเทวตาปิ ตเถว มงฺคลานิ จินฺตยิํสุฯ ตาสมฺปิ เทวตานํ อากาสฎฺฐเทวตา มิตฺตา โหนฺติ, อากาสฎฺฐเทวตานํ จาตุมหาราชิกเทวตาฯ เอเตเนว อุปาเยน ยาว สุทสฺสีเทวตานํ  อกนิฎฺฐเทวตา มิตฺตา โหนฺติ, อถ ตโต สุตฺวา อกนิฎฺฐเทวตาปิ ตเถว คุมฺพคุมฺพา หุตฺวา มงฺคลานิ จินฺตยิํสุฯ เอวํ ทสสหสฺสจกฺกวาเฬสุ สพฺพตฺถ มงฺคลจินฺตา อุทปาทิฯ อุปฺปนฺนา จ สา ‘‘อิทํ มงฺคลํ อิทํ มงฺคล’’นฺติ วินิจฺฉิยมานาปิ อปฺปตฺตา เอว วินิจฺฉยํ ทฺวาทส วสฺสานิ อฎฺฐาสิฯ สเพฺพ มนุสฺสา จ เทวา จ พฺรหฺมาโน จ ฐเปตฺวา อริยสาวเก ทิฎฺฐสุตมุตวเสน ติธา ภินฺนาฯ เอโกปิ ‘‘อิทเมว มงฺคล’’นฺติ ยถาภุจฺจโต นิฎฺฐงฺคโต นาโหสิ, มงฺคลโกลาหลํ โลเก อุปฺปชฺชิฯ</p>


<p> – กปฺปโกลาหลํ, จกฺกวตฺติโกลาหลํ, พุทฺธโกลาหลํ, มงฺคลโกลาหลํ, โมเนยฺยโกลาหลนฺติฯ ตตฺถ กามาวจรเทวา มุตฺตสิรา วิกิณฺณเกสา รุทมฺมุขา อสฺสูนิ หเตฺถหิ ปุญฺฉมานา รตฺตวตฺถนิวตฺถา อติวิย วิรูปเวสธาริโน หุตฺวา, ‘‘วสฺสสตสหสฺสสฺส อจฺจเยน กปฺปุฎฺฐานํ ภวิสฺสติฯ อยํ โลโก วินสฺสิสฺสติ, มหาสมุโทฺท สุสฺสิสฺสติ, อยญฺจ มหาปถวี สิเนรุ จ ปพฺพตราชา อุฑฺฒยฺหิสฺสติ วินสฺสิสฺสติ, ยาว พฺรหฺมโลกา โลกวินาโส ภวิสฺสติฯ เมตฺตํ, มาริสา, ภาเวถ, กรุณํ มุทิตํ อุเปกฺขํ, มาริสา, ภาเวถ, มาตรํ อุปฎฺฐหถ, ปิตรํ อุปฎฺฐหถ, กุเล เชฎฺฐาปจายิโน โหถ, ชาครถ มา ปมาทตฺถา’’ติ มนุสฺสปเถ วิจริตฺวา อาโรเจนฺติฯ อิทํ  นามฯ</p>


<p>กามาวจรเทวาเยว ‘‘วสฺสสตสฺสจฺจเยน จกฺกวตฺติราชา โลเก อุปฺปชฺชิสฺสตี’’ติ มนุสฺสปเถ วิจริตฺวา อาโรเจนฺติฯ อิทํ  นามฯ</p>


<p>สุทฺธาวาสา ปน เทวา พฺรหฺมาภรเณน อลงฺกริตฺวา พฺรหฺมเวฐนํ สีเส กตฺวา ปีติโสมนสฺสชาตา พุทฺธคุณวาทิโน ‘‘วสฺสสหสฺสสฺส อจฺจเยน พุโทฺธ โลเก อุปฺปชฺชิสฺสตี’’ติ มนุสฺสปเถ วิจริตฺวา อาโรเจนฺติฯ อิทํ  นามฯ</p>


<p>สุทฺธาวาสา เอว เทวา มนุสฺสานํ จิตฺตํ ญตฺวา ‘‘ทฺวาทสนฺนํ วสฺสานํ อจฺจเยน สมฺมาสมฺพุโทฺธ มงฺคลํ กเถสฺสตี’’ติ มนุสฺสปเถ วิจริตฺวา อาโรเจนฺติฯ อิทํ  นามฯ</p>


<p>สุทฺธาวาสา  เอว เทวา ‘‘สตฺตนฺนํ วสฺสานํ อจฺจเยน อญฺญตโร ภิกฺขุ ภควตา สทฺธิํ สมาคมฺม โมเนยฺยปฎิปทํ ปุจฺฉิสฺสตี’’ติ มนุสฺสปเถ วิจริตฺวา อาโรเจนฺติฯ อิทํ   นามฯ อิเมสุ ปญฺจสุ โกลาหเลสุ ทิฎฺฐมงฺคลาทิวเสน ติธา ภิเนฺนสุ เทวมนุเสฺสสุ อิทํ มงฺคลโกลาหลํ โลเก อุปฺปชฺชิฯ</p>


<p>อถ เทเวสุ จ มนุเสฺสสุ จ วิจินิตฺวา วิจินิตฺวา มงฺคลานิ อลภมาเนสุ ทฺวาทสนฺนํ วสฺสานํ อจฺจเยน ตาวติํสกายิกา เทวตา สงฺคมฺม สมาคมฺม เอวํ สมจิเนฺตสุํ – ‘‘เสยฺยถาปิ นาม, มาริสา, ฆรสามิโก อโนฺตฆรชนานํ, คามสามิโก คามวาสีนํ, ราชา สพฺพมนุสฺสานํ, เอวเมวํ อยํ สโกฺก เทวานมิโนฺท อมฺหากํ อโคฺค จ เสโฎฺฐ จ ยทิทํ ปุเญฺญน เตเชน อิสฺสริเยน ปญฺญาย ทฺวินฺนํ เทวโลกานํ อธิปติฯ ยํนูน มยํ สกฺกํ เทวานมินฺทํ เอตมตฺถํ ปุเจฺฉยฺยามา’’ติฯ ตา สกฺกสฺส สนฺติกํ คนฺตฺวา สกฺกํ เทวานมินฺทํ ตงฺขณานุรูปนิวาสนาภรณสสฺสิริกสรีรํ อฑฺฒเตยฺยโกฎิอจฺฉราคณปริวุตํ ปาริจฺฉตฺตกมูเล ปณฺฑุกมฺพลวราสเน นิสินฺนํ อภิวาเทตฺวา เอกมนฺตํ ฐตฺวา เอตทโวจุํ – ‘‘ยเคฺฆ, มาริส, ชาเนยฺยาสิ, เอตรหิ มงฺคลปญฺหา สมุฎฺฐิตา, เอเก ทิฎฺฐํ มงฺคลนฺติ วทนฺติ, เอเก สุตํ มงฺคลนฺติ วทนฺติ, เอเก มุตํ มงฺคลนฺติ วทนฺติฯ ตตฺถ มยญฺจ อเญฺญ จ อนิฎฺฐงฺคตา, สาธุ วต โน ตฺวํ ยาถาวโต พฺยากโรหี’’ติฯ เทวราชา ปกติยาปิ ปญฺญวา ‘‘อยํ มงฺคลกถา กตฺถ ปฐมํ สมุฎฺฐิตา’’ติ อาหฯ ‘‘มยํ เทว จาตุมหาราชิกานํ อสฺสุมฺหา’’ติ อาหํสุฯ ตโต จาตุมหาราชิกา อากาสฎฺฐเทวตานํ, อากาสฎฺฐเทวตา ภุมฺมเทวตานํ, ภุมฺมเทวตา มนุสฺสารกฺขเทวตานํ, มนุสฺสารกฺขเทวตา ‘‘มนุสฺสโลเก สมุฎฺฐิตา’’ติ อาหํสุฯ</p>


<p>อถ เทวานมิโนฺท ‘‘สมฺมาสมฺพุโทฺธ กตฺถ วสตี’’ติ ปุจฺฉิฯ ‘‘มนุสฺสโลเก, เทวา’’ติ อาหํสุฯ ‘‘ตํ ภควนฺตํ โกจิ ปุจฺฉี’’ติ อาหฯ ‘‘น โกจิ เทวา’’ติฯ ‘‘กิํ นุ โข นาม ตุเมฺห มาริสา อคฺคิํ ฉเฑฺฑตฺวา ขโชฺชปนกํ อุชฺชาเลถ, เย อนวเสสมงฺคลเทสกํ ตํ ภควนฺตํ อติกฺกมิตฺวา มํ ปุจฺฉิตพฺพํ มญฺญถ? อาคจฺฉถ, มาริสา, ตํ ภควนฺตํ ปุจฺฉาม, อทฺธา สสฺสิริกํ ปญฺหพฺยากรณํ ลภิสฺสามา’’ติ เอกํ เทวปุตฺตํ อาณาเปสิ – ‘‘ตฺวํ ภควนฺตํ ปุจฺฉา’’ติฯ โส เทวปุโตฺต ตงฺขณานุรูเปน  อลงฺกาเรน อตฺตานํ อลงฺกริตฺวา วิชฺชุริว วิโชฺชตมาโน เทวคณปริวุโต เชตวนมหาวิหารํ อาคนฺตฺวา ภควนฺตํ อภิวาเทตฺวา เอกมนฺตํ ฐตฺวา มงฺคลปญฺหํ ปุจฺฉโนฺต คาถาย อชฺฌภาสิฯ ภควา ตสฺส ตํ ปญฺหํ วิสฺสเชฺชโนฺต อิมํ สุตฺตมภาสิฯ</p>


<p>ตตฺถ นฺติอาทีนมโตฺถ สเงฺขปโต กสิภารทฺวาชสุตฺตวณฺณนายํ วุโตฺต, วิตฺถารํ ปน อิจฺฉเนฺตหิ ปปญฺจสูทนิยา มชฺฌิมฎฺฐกถายํ วุตฺตนเยน คเหตโพฺพฯ กสิภารทฺวาชสุเตฺต  ‘‘มคเธสุ วิหรติ ทกฺขิณาคิริสฺมิํ เอกนาฬายํ พฺราหฺมณคาเม’’ติ วุตฺตํ, อิธ ‘‘สาวตฺถิยํ วิหรติ  เชตวเน อนาถปิณฺฑิกสฺส อาราเม’’ติฯ ตสฺมา ‘‘สาวตฺถิย’’นฺติ อิมํ ปทํ อาทิํ กตฺวา อิธ อปุพฺพปทวณฺณนํ กริสฺสามฯ</p>


<p>เสยฺยถิทํ, นฺติ เอวํนามเก นคเรฯ ตํ กิร สวตฺถสฺส นาม อิสิโน นิวาสฎฺฐานํ อโหสิฯ ตสฺมา ยถา กุสมฺพสฺส นิวาโส โกสมฺพี, กากณฺฑสฺส นิวาโส กากณฺฑีติ, เอวํ อิตฺถิลิงฺควเสน ‘‘สาวตฺถี’’ติ วุจฺจติฯ โปราณา ปน วณฺณยนฺติ – ยสฺมา ตสฺมิํ ฐาเน สตฺถสมาโยเค ‘‘กิํภณฺฑมตฺถี’’ติ ปุจฺฉิเต ‘‘สพฺพมตฺถี’’ติ อาหํสุ, ตสฺมา ตํ วจนมุปาทาย ‘‘สาวตฺถี’’ติ วุจฺจติฯ ตสฺสํ สาวตฺถิยํฯ เอเตนสฺส โคจรคาโม ทีปิโต โหติฯ เชโต นาม ราชกุมาโร, เตน โรปิตสํวฑฺฒิตตฺตา ตสฺส เชตสฺส วนนฺติ เชตวนํ, ตสฺมิํ ฯ อนาถานํ ปิโณฺฑ เอตสฺมิํ อตฺถีติ อนาถปิณฺฑิโก, ตสฺส ฯ อนาถปิณฺฑิเกน คหปตินา จตุปณฺณาสโกฎิปริจฺจาเคน นิฎฺฐาปิตาราเมติ อโตฺถฯ เอเตนสฺส ปพฺพชิตานุรูปนิวาโสกาโส ทีปิโต โหติฯ</p>


<p>ติ อวิเจฺฉทเตฺถ, ติ อธิการนฺตรนิทสฺสนเตฺถ นิปาโตฯ เตน อวิจฺฉิเนฺนเยว ตตฺถ ภควโต วิหาเร ‘‘อิทมธิการนฺตรํ อุทปาที’’ติ ทเสฺสติฯ กิํ ตนฺติ? ติอาทิฯ ตตฺถ ติ อนิยมิตนิเทฺทโสฯ สา หิ นามโคตฺตโต อปากฎา, ตสฺมา ‘‘อญฺญตรา’’ติ วุตฺตาฯ เทโว เอว เทวตา, อิตฺถิปุริสสาธารณเมตํฯ อิธ ปน ปุริโส เอว โส เทวปุโตฺต, กินฺตุ สาธารณนามวเสน ‘‘เทวตา’’ติ วุโตฺตฯ</p>


<p>  ติ เอตฺถ  ขยสุนฺทราภิรูปอพฺภนุโมทนาทีสุ ทิสฺสติฯ ตตฺถ ‘‘อภิกฺกนฺตา, ภเนฺต, รตฺติ, นิกฺขโนฺต ปฐโม ยาโม, จิรนิสิโนฺน ภิกฺขุสโงฺฆฯ อุทฺทิสตุ, ภควา ภิกฺขูนํ ปาติโมกฺข’’นฺติ เอวมาทีสุ (จูฬว. ๓๘๓; อ. นิ. ๘.๒๐; อุทา. ๔๕) ขเย ทิสฺสติฯ ‘‘อยํ อิเมสํ จตุนฺนํ ปุคฺคลานํ อภิกฺกนฺตตโร จ ปณีตตโร จา’’ติ เอวมาทีสุ (อ. นิ. ๔.๑๐๐) สุนฺทเรฯ</p>


<p>
‘‘โก เม วนฺทติ ปาทานิ, อิทฺธิยา ยสสา ชลํ;  
  
อภิกฺกเนฺตน วเณฺณน, สพฺพา โอภาสยํ ทิสา’’ติฯ (วิ. ว. ๘๕๗) –  
</p>
  
<p>เอวมาทีสุ อภิรูเปฯ ‘‘อภิกฺกนฺตํ, โภ โคตม, อภิกฺกนฺตํ, โภ โคตมา’’ติ เอวมาทีสุ (อ. นิ. ๒.๑๖; ปารา. ๑๕) อพฺภนุโมทเนฯ อิธ ปน ขเยฯ เตน อภิกฺกนฺตาย รตฺติยา, ปริกฺขีณาย รตฺติยาติ วุตฺตํ โหติฯ</p>


<p>ติ  เอตฺถ สโทฺท อภิรูเป, สโทฺท ปน ฉวิถุติกุลวคฺคการณสณฺฐานปฺปมาณรูปายตนาทีสุ ทิสฺสติฯ ตตฺถ ‘‘สุวณฺณวโณฺณสิ ภควา’’ติ เอวมาทีสุ (ม. นิ. ๒.๓๙๙; สุ. นิ. ๕๕๓) ฉวิยํฯ ‘‘กทา สญฺญูฬฺหา ปน เต, คหปติ, อิเม สมณสฺส โคตมสฺส วณฺณา’’ติ เอวมาทีสุ (ม. นิ. ๒.๗๗) ถุติยํฯ ‘‘จตฺตาโรเม, โภ โคตม, วณฺณา’’ติ เอวมาทีสุ (ที. นิ. ๓.๑๑๕) กุลวเคฺคฯ ‘‘อถ เกน นุ วเณฺณน, คนฺธเตฺถโนติ วุจฺจตี’’ติ เอวมาทีสุ (สํ. นิ. ๑.๒๓๔) การเณฯ ‘‘มหนฺตํ หตฺถิราชวณฺณํ อภินิมฺมินิตฺวา’’ติ เอวมาทีสุ (สํ. นิ. ๑.๑๓๘) สณฺฐาเนฯ ‘‘ตโย ปตฺตสฺส วณฺณา’’ติ เอวมาทีสุ ปมาเณฯ ‘‘วโณฺณ คโนฺธ รโส โอชา’’ติ เอวมาทีสุ รูปายตเนฯ โส อิธ ฉวิยํ ทฎฺฐโพฺพฯ เตน อภิกฺกนฺตวณฺณา อภิรูปจฺฉวีติ วุตฺตํ โหติฯ</p>


<p>นฺติ เอตฺถ สโทฺท อนวเสสเยภุยฺยอพฺยามิสฺสอนติเรกทฬฺหตฺถวิสํโยคาทิอเนกโตฺถฯ ตถา หิสฺส ‘‘เกวลปริปุณฺณํ ปริสุทฺธํ พฺรหฺมจริย’’นฺติ เอวมาทีสุ (ที. นิ. ๑.๒๕๕; ปารา. ๑) อนวเสสตา อโตฺถฯ ‘‘เกวลกปฺปา จ องฺคมาคธา ปหูตํ ขาทนียํ โภชนียํ อาทาย อุปสงฺกมิสฺสนฺตี’’ติ  เอวมาทีสุ (มหาว. ๔๓) เยภุยฺยตาฯ ‘‘เกวลสฺส ทุกฺขกฺขนฺธสฺส สมุทโย โหตี’’ติ เอวมาทีสุ (วิภ. ๒๒๕) อพฺยามิสฺสตาฯ ‘‘เกวลํ สทฺธามตฺตกํ นูน อยมายสฺมา’’ติ เอวมาทีสุ (มหาว. ๒๔๔) อนติเรกตาฯ ‘‘อายสฺมโต ภเนฺต อนุรุทฺธสฺส พาหิโก นาม สทฺธิวิหาริโก เกวลกปฺปํ สงฺฆเภทาย ฐิโต’’ติ เอวมาทีสุ (อ. นิ. ๔.๒๔๓) ทฬฺหตฺถตาฯ ‘‘เกวลี วุสิตวา อุตฺตมปุริโสติ วุจฺจตี’’ติ เอวมาทีสุ (สํ. นิ. ๓.๕๗) วิสํโยโคฯ อิธ ปนสฺส อนวเสสโต อโตฺถ อธิเปฺปโตฯ</p>


<p>สโทฺท ปนายํ อภิสทฺทหนโวหารกาลปญฺญตฺติเฉทนวิกปฺปเลสสมนฺตภาวาทิอเนกโตฺถฯ ตถา หิสฺส ‘‘โอกปฺปนิยเมตํ โภโต โคตมสฺส, ยตา ตํ อรหโต สมฺมาสมฺพุทฺธสฺสา’’ติ เอวมาทีสุ (ม. นิ. ๑.๓๘๗) อภิสทฺทหนมโตฺถฯ ‘‘อนุชานามิ, ภิกฺขเว, ปญฺจหิ สมณกเปฺปหิ ผลํ ปริภุญฺชิตุ’’นฺติ เอวมาทีสุ (จูฬว. ๒๕๐) โวหาโรฯ ‘‘เยน สุทํ นิจฺจกปฺปํ วิหรามี’’ติ เอวมาทีสุ (ม. นิ. ๑.๓๘๗) กาโลฯ ‘‘อิจฺจายสฺมา กโปฺป’’ติ เอวมาทีสุ (สุ. นิ. ๑๐๙๘; จูฬนิ. กปฺปมาณวปุจฺฉา ๑๑๗) ปญฺญตฺติฯ ‘‘อลงฺกโต กปฺปิตเกสมสฺสู’’ติ เอวมาทีสุ (ชา. ๒.๒๒.๑๓๖๘) เฉทนํฯ ‘‘กปฺปติ ทฺวงฺคุลกโปฺป’’ติ เอวมาทีสุ (จูฬว. ๔๔๖) วิกโปฺปฯ ‘‘อตฺถิ กโปฺป นิปชฺชิตุ’’นฺติ เอวมาทีสุ (อ. นิ. ๘.๘๐) เลโสฯ ‘‘เกวลกปฺปํ เวฬุวนํ โอภาเสตฺวา’’ติ เอวมาทีสุ (สํ. นิ. ๑.๙๔) สมนฺตภาโวฯ อิธ ปนสฺส สมนฺตภาโว อโตฺถติ อธิเปฺปโตฯ ยโต นฺติ เอตฺถ อนวเสสํ สมนฺตโต เชตวนนฺติ เอวมโตฺถ ทฎฺฐโพฺพฯ</p>


<p>ติ  อาภาย ผริตฺวา, จนฺทิมา วิย สูริโย วิย จ เอโกภาสํ เอกปโชฺชตํ กริตฺวาติ อโตฺถฯ</p>


<p>ติ ภุมฺมเตฺถ กรณวจนํ, ยโต ยตฺถ ภควา, ตตฺถ อุปสงฺกมีติ เอวเมตฺถ อโตฺถ ทฎฺฐโพฺพฯ เยน วา การเณน ภควา เทวมนุเสฺสหิ อุปสงฺกมิตโพฺพ, เตเนว การเณน อุปสงฺกมีติ เอวเมฺปตฺถ อโตฺถ ทฎฺฐโพฺพฯ เกน จ การเณน ภควา อุปสงฺกมิตโพฺพ? นานปฺปการคุณวิเสสาธิคมาธิปฺปาเยน สาทุผลูปโภคาธิปฺปาเยน ทิชคเณหิ นิจฺจผลิตมหารุโกฺข วิยฯ อุปสงฺกมีติ จ คตาติ  วุตฺตํ โหติฯ ติ อุปสงฺกมนปริโยสานทีปนํฯ อถ วา เอวํ คตา ตโต อาสนฺนตรํ ฐานํ ภควโต สมีปสงฺขาตํ คนฺตฺวาติปิ วุตฺตํ โหติฯ ติ ภควนฺตํ วนฺทิตฺวา ปณมิตฺวา นมสฺสิตฺวาฯ</p>


<p>นฺติ ภาวนปุํสกนิเทฺทโส, เอโกกาสํ เอกปสฺสนฺติ วุตฺตํ โหติฯ ภุมฺมเตฺถ วา อุปโยควจนํฯ ติ นิสชฺชาทิปฎิเกฺขโป, ฐานํ กเปฺปสิ, ฐิตา อโหสีติ อโตฺถฯ</p>


<p>กถํ ฐิตา ปน สา เอกมนฺตํ ฐิตา อหูติ?</p>


<p>
‘‘น ปจฺฉโต น ปุรโต, นาปิ อาสนฺนทูรโต;  
  
น กเจฺฉ โนปิ ปฎิวาเต, น จาปิ โอณตุณฺณเต;  
  
อิเม โทเส วิวเชฺชตฺวา, เอกมนฺตํ ฐิตา อหู’’ติฯ  
</p>
  
<p>กสฺมา ปนายํ อฎฺฐาสิ เอว, น นิสีทีติ? ลหุํ นิวตฺติตุกามตายฯ เทวตา หิ กญฺจิเทว อตฺถวสํ ปฎิจฺจ สุจิปุริโส วิย วจฺจฎฺฐานํ มนุสฺสโลกํ อาคจฺฉนฺติฯ ปกติยา ปเนตาสํ โยชนสตโต ปภุติ มนุสฺสโลโก ทุคฺคนฺธตาย ปฎิกูโล โหติ, น ตตฺถ อภิรมนฺติฯ เตน สา อาคตกิจฺจํ กตฺวา ลหุํ นิวตฺติตุกามตาย น นิสีทิฯ ยสฺส จ คมนาทิอิริยาปถปริสฺสมสฺส วิโนทนตฺถํ นิสีทนฺติ, โส เทวานํ ปริสฺสโม นตฺถิ, ตสฺมาปิ น นิสีทิฯ เย จ มหาสาวกา ภควนฺตํ ปริวาเรตฺวา ฐิตา, เต ปติมาเนสิ, ตสฺมาปิ น นิสีทิฯ อปิจ ภควติ คารเวเนว น นิสีทิฯ เทวานญฺหิ นิสีทิตุกามานํ อาสนํ นิพฺพตฺตติ, ตํ อนิจฺฉมานา นิสชฺชาย จิตฺตมฺปิ อกตฺวา เอกมนฺตํ อฎฺฐาสิฯ</p>


<p>ติ เอวํ อิเมหิ การเณหิ เอกมนฺตํ ฐิตา โข สา เทวตาฯ ติ ภควนฺตํ คาถาย อกฺขรปทนิยมิตคนฺถิเตน วจเนน อภาสีติ อโตฺถฯ</p>


<p> ตตฺถ  ติ อนิยมิตสงฺขฺยานิเทฺทโสฯ เตน อเนกสตา อเนกสหสฺสา อเนกสตสหสฺสาติ วุตฺตํ โหติฯ ทิพฺพนฺตีติ  ปญฺจหิ กามคุเณหิ กีฬนฺติ, อตฺตโน วา สิริยา โชตนฺตีติ อโตฺถฯ อปิจ ติวิธา เทวา สมฺมุติอุปปตฺติวิสุทฺธิวเสนฯ ยถาห –</p>

 ตโย เทวา สมฺมุติเทวา, อุปปตฺติเทวา, วิสุทฺธิเทวาฯ ตตฺถ สมฺมุติเทวา นาม ราชาโน, เทวิโย, ราชกุมาราฯ อุปปตฺติเทวา นาม จาตุมหาราชิเก เทเว อุปาทาย ตทุตฺตริเทวาฯ วิสุทฺธิเทวา นาม อรหโนฺต วุจฺจนฺตี’’ติ (จูฬนิ. โธตกมาณวปุจฺฉานิเทฺทส ๓๒, ปารายนานุคีติคาถานิเทฺทส ๑๑๙)ฯ</p>


<p>เตสุ อิธ อุปปตฺติเทวา อธิเปฺปตาฯ มนุโน อปจฺจาติ ฯ โปราณา ปน ภณนฺติ – มนสฺส อุสฺสนฺนตาย มนุสฺสาฯ เต ชมฺพุทีปกา, อปรโคยานกา, อุตฺตรกุรุกา, ปุพฺพวิเทหกาติ จตุพฺพิธาฯ อิธ ชมฺพุทีปกา อธิเปฺปตาฯ มงฺคลนฺติ อิเมหิ สตฺตาติ  อิทฺธิํ วุทฺธิญฺจ ปาปุณนฺตีติ อโตฺถฯ นฺติ จิเนฺตสุํฯ ติ อิจฺฉมานา ปตฺถยมานา ปิหยมานาฯ นฺติ โสตฺถิภาวํ, สเพฺพสํ ทิฎฺฐธมฺมิกสมฺปรายิกานํ โสภนานํ สุนฺทรานํ กลฺยาณานํ ธมฺมานมตฺถิตนฺติ วุตฺตํ โหติฯ ติ เทเสหิ ปกาเสหิ อาจิกฺข วิวร วิภช อุตฺตานีกโรหิฯ นฺติ อิทฺธิการณํ วุทฺธิการณํ สพฺพสมฺปตฺติการณํฯ นฺติ วิสิฎฺฐํ ปวรํ สพฺพโลกหิตสุขาวหนฺติ อยํ คาถาย อนุปุพฺพปทวณฺณนาฯ</p>


<p>อยํ ปน ปิณฺฑโตฺถ – โส เทวปุโตฺต ทสสหสฺสจกฺกวาเฬสุ เทวตา มงฺคลปญฺหํ โสตุกามตาย อิมสฺมิํ เอกจกฺกวาเฬ สนฺนิปติตฺวา เอกวาลคฺคโกฎิโอกาสมเตฺต ทสปิ วีสมฺปิ ติํสมฺปิ จตฺตาลีสมฺปิ ปญฺญาสมฺปิ สฎฺฐิปิ สตฺตติปิ อสีติปิ สุขุมตฺตภาเว นิมฺมินิตฺวา สพฺพเทวมารพฺรหฺมาโน สิริยา จ เตชสา จ อธิคยฺห วิโรจมานํ ปญฺญตฺตวรพุทฺธาสเน นิสินฺนํ ภควนฺตํ ปริวาเรตฺวา ฐิตา ทิสฺวา ตสฺมิํ จ สมเย อนาคตานมฺปิ สกลชมฺพุทีปกานํ มนุสฺสานํ เจตสา เจโตปริวิตกฺกมญฺญาย สพฺพเทวมนุสฺสานํ วิจิกิจฺฉาสลฺลสมุทฺธรณตฺถํ อาห – ‘‘พหู เทวา มนุสฺสา จ, มงฺคลานิ อจินฺตยุํ, อากงฺขมานา โสตฺถานํ อตฺตโน โสตฺถิภาวํ อิจฺฉนฺตา, พฺรูหิ มงฺคลมุตฺตมํ, เตสํ เทวานํ อนุมติยา มนุสฺสานญฺจ อนุคฺคเหน มยา ปุโฎฺฐ สมาโน ยํ สเพฺพสเมว อมฺหากํ เอกนฺตหิตสุขาวหนโต อุตฺตมํ มงฺคลํ, ตํ โน อนุกมฺปํ อุปาทาย พฺรูหิ ภควา’’ติฯ</p>


<p> เอวเมตํ  เทวปุตฺตสฺส วจนํ สุตฺวา ภควา นฺติ คาถมาหฯ ตตฺถ ติ อภชนา อปยิรุปาสนาฯ นฺติ พลนฺติ อสฺสสนฺตีติ พาลา, อสฺสสิตปสฺสสิตมเตฺตน ชีวนฺติ, น ปญฺญาชีวิเตนาติ อธิปฺปาโยฯ เตสํ พาลานํ นฺติ  ปณฺฑนฺตีติ ปณฺฑิตา, สนฺทิฎฺฐิกสมฺปรายิเกสุ อเตฺถสุ ญาณคติยา คจฺฉนฺตีติ อธิปฺปาโยฯ เตสํ ปณฺฑิตานํฯ ติ ภชนา ปยิรุปาสนา ตํสหายตา ตํสมฺปวงฺกตาฯ ติ สกฺการครุการมานนวนฺทนาฯ นฺติ ปูชารหานํฯ นฺติ ยา จ พาลานํ อเสวนา, ยา จ ปณฺฑิตานํ เสวนา, ยา จ ปูชเนยฺยานํ ปูชา, ตํ สพฺพํ สมฺปิเณฺฑตฺวา อาห เอตํ มงฺคลมุตฺตมนฺติฯ ยํ ตยา ปุฎฺฐํ ‘‘พฺรูหิ มงฺคลมุตฺตม’’นฺติ, เอตฺถ ตาว เอตํ มงฺคลมุตฺตมนฺติ คณฺหาหีติ วุตฺตํ โหติฯ อยเมติสฺสา คาถาย ปทวณฺณนาฯ</p>


<p>อตฺถวณฺณนา ปนสฺสา เอวํ เวทิตพฺพา – เอวเมตํ เทวปุตฺตสฺส วจนํ สุตฺวา ภควา อิมํ คาถมาหฯ ตตฺถ ยสฺมา จตุพฺพิธา กถา ปุจฺฉิตกถา, อปุจฺฉิตกถา, สานุสนฺธิกถา, อนนุสนฺธิกถาติฯ ตตฺถ ‘‘ปุจฺฉามิ ตํ, โคตม, ภูริปญฺญํ, กถํกโร สาวโก สาธุ โหตี’’ติ (สุ. นิ. ๓๗๘) จ, ‘‘กถํ นุ ตฺวํ, มาริส, โอฆมตรี’’ติ (สํ. นิ. ๑.๑) จ เอวมาทีสุ ปุจฺฉิเตน กถิกา ปุจฺฉิตกถาฯ ‘‘ยํ ปเร สุขโต อาหุ, ตทริยา อาหุ ทุกฺขโต’’ติ เอวมาทีสุ (สุ. นิ. ๗๖๗) อปุจฺฉิเตน อตฺตชฺฌาสยวเสเนว กถิตา อปุจฺฉิตกถาฯ สพฺพาปิ พุทฺธานํ กถา ‘‘สนิทานาหํ, ภิกฺขเว, ธมฺมํ เทเสมี’’ติ (อ. นิ. ๓.๑๒๖; กถา. ๘๐๖) วจนโต สานุสนฺธิกถาฯ อนนุสนฺธิกถา อิมสฺมิํ สาสเน นตฺถิฯ เอวเมตาสุ กถาสุ อยํ เทวปุเตฺตน ปุจฺฉิเตน ภควตา กถิตตฺตา ปุจฺฉิตกถาฯ ปุจฺฉิตกถายญฺจ ยถา เฉโก ปุริโส กุสโล มคฺคสฺส, กุสโล อมคฺคสฺส, มคฺคํ ปุโฎฺฐ ปฐมํ วิชหิตพฺพํ อาจิกฺขิตฺวา ปจฺฉา คเหตพฺพํ อาจิกฺขติ – ‘‘อสุกสฺมิํ นาม ฐาเน เทฺวธาปโถ โหติ, ตตฺถ วามํ มุญฺจิตฺวา ทกฺขิณํ คณฺหถา’’ติ, เอวํ เสวิตพฺพาเสวิตเพฺพสุ อเสวิตพฺพํ อาจิกฺขิตฺวา เสวิตพฺพํ อาจิกฺขติฯ ภควา จ มคฺคกุสลปุริสสทิโสฯ ยถาห –</p>

</p>


<p>โส  หิ กุสโล อิมสฺส โลกสฺส, กุสโล ปรสฺส โลกสฺส, กุสโล มจฺจุเธยฺยสฺส, กุสโล อมจฺจุเธยฺยสฺส, กุสโล มารเธยฺยสฺส, กุสโล อมารเธยฺยสฺสาติฯ ตสฺมา ปฐมํ อเสวิตพฺพํ อาจิกฺขิตฺวา เสวิตพฺพํ อาจิกฺขโนฺต อาห – ‘‘อเสวนา จ พาลานํ, ปณฺฑิตานญฺจ เสวนา’’ติฯ วิชหิตพฺพมโคฺค วิย หิ ปฐมํ พาลา น เสวิตพฺพา น ปยิรุปาสิตพฺพา, ตโต คเหตพฺพมโคฺค วิย ปณฺฑิตา เสวิตพฺพา ปยิรุปาสิตพฺพาติฯ</p>


<p>กสฺมา ปน ภควตา มงฺคลํ กเถเนฺตน ปฐมํ พาลานํ อเสวนา ปณฺฑิตานญฺจ เสวนา กถิตาติ? วุจฺจเต – ยสฺมา อิมํ ทิฎฺฐาทีสุ มงฺคลทิฎฺฐิํ พาลเสวนาย เทวมนุสฺสา คณฺหิํสุ, สา  จ อมงฺคลํ, ตสฺมา เนสํ ตํ อิธโลกตฺถปรโลกตฺถภญฺชกํ อกลฺยาณมิตฺตสํสคฺคํ ครหเนฺตน อุภยโลกตฺถสาธกญฺจ กลฺยาณมิตฺตสํสคฺคํ ปสํสเนฺตน ภควตา ปฐมํ พาลานํ อเสวนา ปณฺฑิตานญฺจ เสวนา กถิตาติฯ</p>


<p>ตตฺถ  นาม เย เกจิ ปาณาติปาตาทิอกุสลกมฺมปถสมนฺนาคตา สตฺตาฯ เต ตีหากาเรหิ ชานิตพฺพาฯ ยถาห – ‘‘ตีณิมานิ, ภิกฺขเว, พาลสฺส พาลลกฺขณานี’’ติ (อ. นิ. ๓.๓; ม. นิ. ๓.๒๔๖) สุตฺตํฯ อปิจ ปูรณกสฺสปาทโย ฉ สตฺถาโร เทวทตฺตโกกาลิกกฎโมทกติสฺสขณฺฑเทวิยาปุตฺตสมุทฺททตฺตจิญฺจมาณวิกาทโย อตีตกาเล จ ทีฆวิทสฺส ภาตาติ อิเม อเญฺญ จ เอวรูปา สตฺตา พาลาติ เวทิตพฺพาฯ</p>


<p>เต อคฺคิปทิตฺตมิว องฺคารํ อตฺตนา ทุคฺคหิเตน อตฺตานญฺจ อตฺตโน วจนการเก จ วินาเสนฺติ, ยถา ทีฆวิทสฺส ภาตา จตุพุทฺธนฺตรํ สฎฺฐิโยชนมเตฺตน อตฺตภาเวน อุตฺตาโน ปติโต มหานิรเย ปจฺจติ, ยถา จ ตสฺส ทิฎฺฐิํ อภิรุจิกานิ ปญฺจ กุลสตานิ ตเสฺสว สหพฺยตํ อุปปนฺนานิ นิรเย ปจฺจนฺติฯ วุตฺตํ เหตํ –</p>

 ภยานิ อุปฺปชฺชนฺติ, สพฺพานิ ตานิ พาลโต อุปฺปชฺชนฺติ, โน ปณฺฑิตโตฯ เย เกจิ อุปทฺทวา อุปฺปชฺชนฺติ…เป.… เย เกจิ อุปสคฺคา…เป.… โน ปณฺฑิตโตฯ อิติ โข, ภิกฺขเว, สปฺปฎิภโย พาโล, อปฺปฎิภโย ปณฺฑิโตฯ สอุปทฺทโว พาโล, อนุปทฺทโว ปณฺฑิโต, สอุปสโคฺค พาโล, อนุปสโคฺค ปณฺฑิโต’’ติ (อ. นิ. ๓.๑)ฯ</p>


<p>อปิจ ปูติมจฺฉสทิโส พาโล, ปูติมจฺฉพนฺธปตฺตปุฎสทิโส โหติ ตทุปเสวี, ฉฑฺฑนียตํ ชิคุจฺฉนียตญฺจ อาปชฺชติ วิญฺญูนํฯ วุตฺตเญฺจตํ –</p>


<p>
‘‘ปูติมจฺฉํ กุสเคฺคน, โย นโร อุปนยฺหติ;  
  
กุสาปิ ปูตี วายนฺติ, เอวํ พาลูปเสวนา’’ติฯ (อิติวุ. ๗๖; ชา. ๑.๑๕.๑๘๓; ๒.๒๒.๑๒๕๗);  
</p>
  
<p>อกิตฺติปณฺฑิโต จาปิ สเกฺกน เทวานมิเนฺทน วเร ทิยฺยมาเน เอวมาห –</p>


<p>
‘‘พาลํ  
น ปเสฺส น สุเณ, น จ พาเลน สํวเส;  
  
พาเลนลฺลาปสลฺลาปํ, น กเร น จ โรจเยฯ  
</p>
  
<p>
‘‘กินฺนุ เต อกรํ พาโล, วท กสฺสป การณํ;  
  
เกน กสฺสป พาลสฺส, ทสฺสนํ นาภิกงฺขสิฯ  
</p>
  
<p>
‘‘อนยํ นยติ ทุเมฺมโธ, อธุรายํ นิยุญฺชติ;  
  
<p>
ทุนฺนโย เสยฺยโส โหติ, สมฺมา วุโตฺต ปกุปฺปติ;  
  
วินยํ โส น ชานาติ, สาธุ ตสฺส อทสฺสน’’นฺติฯ (ชา. ๑.๑๓.๙๐-๙๒);  
</p>
  
<p>เอวํ ภควา สพฺพากาเรน พาลูปเสวนํ ครหโนฺต พาลานํ อเสวนํ ‘‘มงฺคล’’นฺติ วตฺวา อิทานิ ปณฺฑิตเสวนํ ปสํสโนฺต ‘‘ปณฺฑิตานญฺจ เสวนา มงฺคล’’นฺติ อาหฯ ตตฺถ  นาม เย เกจิ ปาณาติปาตาเวรมณิอาทิทสกุสลกมฺมปถสมนฺนาคตา สตฺตา, เต ตีหากาเรหิ ชานิตพฺพาฯ ยถาห – ‘‘ตีณิมานิ, ภิกฺขเว, ปณฺฑิตสฺส ปณฺฑิตลกฺขณานี’’ติ (อ. นิ. ๓.๓; ม. นิ. ๓.๒๕๓) วุตฺตํฯ อปิจ พุทฺธปเจฺจกพุทฺธอสีติมหาสาวกา อเญฺญ จ ตถาคตสฺส สาวกา สุเนตฺตมหาโควินฺทวิธุรสรภงฺคมโหสธสุตโสมนิมิราช- อโยฆรกุมารอกิตฺติปณฺฑิตาทโย จ ปณฺฑิตาติ เวทิตพฺพาฯ</p>


<p>เต  ภเย วิย รกฺขา, อนฺธกาเร วิย ปทีโป, ขุปฺปิปาสาทิทุกฺขาภิภเว วิย อนฺนปานาทิปฎิลาโภ, อตฺตโน วจนกรานํ สพฺพภยอุปทฺทวูปสคฺควิทฺธํสนสมตฺถา โหนฺติฯ ตถา หิ ตถาคตํ อาคมฺม อสเงฺขฺยยฺยา อปริมาณา เทวมนุสฺสา อาสวกฺขยํ ปตฺตา, พฺรหฺมโลเก ปติฎฺฐิตา, เทวโลเก ปติฎฺฐิตา, สุคติโลเก อุปฺปนฺนาฯ สาริปุตฺตเตฺถเร จิตฺตํ ปสาเทตฺวา จตูหิ ปจฺจเยหิ เถรํ อุปฎฺฐหิตฺวา อสีติ กุลสหสฺสานิ สเคฺค นิพฺพตฺตานิฯ ตถา มหาโมคฺคลฺลานมหากสฺสปปฺปภุตีสุ สพฺพมหาสาวเกสุ, สุเนตฺตสฺส สตฺถุโน สาวกา อเปฺปกเจฺจ พฺรหฺมโลเก อุปฺปชฺชิํสุ, อเปฺปกเจฺจ ปรนิมฺมิตวสวตฺตีนํ เทวานํ สหพฺยตํ…เป.… อเปฺปกเจฺจ คหปติมหาสาลกุลานํ สหพฺยตํ อุปปชฺชิํสุฯ วุตฺตเญฺจตํ –</p>

</p>

 ตครมาลาทิคนฺธภณฺฑสทิโส ปณฺฑิโต, ตครมาลาทิคนฺธภณฺฑปลิเวฐนปตฺตสทิโส โหติ ตทุปเสวี, ภาวนียตํ มนุญฺญตญฺจ อาปชฺชติ วิญฺญูนํฯ วุตฺตเญฺจตํ –</p>


<p>
‘‘ตครญฺจ ปลาเสน, โย นโร อุปนยฺหติ;  
  
ปตฺตาปิ สุรภี วายนฺติ, เอวํ ธีรูปเสวนา’’ติฯ (อิติวุ. ๗๖; ชา. ๑.๑๕.๑๘๔; ๒.๒๒.๑๒๕๘);  
</p>
  
<p>อกิตฺติปณฺฑิโต จาปิ สเกฺกน เทวานมิเนฺทน วเร ทิยฺยมาเน เอวมาห –</p>


<p>
‘‘ธีรํ ปเสฺส สุเณ ธีรํ, ธีเรน สห สํวเส;  
  
ธีเรนลฺลาปสลฺลาปํ, ตํ กเร ตญฺจ โรจเยฯ  
</p>
  
<p>
‘‘กินฺนุ เต อกรํ ธีโร, วท กสฺสป การณํ;  
  
เกน กสฺสป ธีรสฺส, ทสฺสนํ อภิกงฺขสิฯ  
</p>
  
<p>
‘‘นยํ นยติ เมธาวี, อธุรายํ น ยุญฺชติ;  
  
สุนโย เสยฺยโส โหติ, สมฺมา วุโตฺต น กุปฺปติ;  
  
วินยํ โส ปชานาติ, สาธุ เตน สมาคโม’’ติฯ (ชา. ๑.๑๓.๙๔-๙๖);  
</p>
  
<p>เอวํ ภควา สพฺพากาเรน ปณฺฑิตเสวนํ ปสํสโนฺต, ปณฺฑิตานํ เสวนํ ‘‘มงฺคล’’นฺติ วตฺวา อิทานิ ตาย พาลานํ อเสวนาย ปณฺฑิตานํ  เสวนาย จ อนุปุเพฺพน ปูชเนยฺยภาวํ อุปคตานํ ปูชํ ปสํสโนฺต นฺติ อาหฯ ตตฺถ  นาม สพฺพโทสวิรหิตตฺตา สพฺพคุณสมนฺนาคตตฺตา จ พุทฺธา ภควโนฺต, ตโต ปจฺฉา ปเจฺจกพุทฺธา อริยสาวกา จฯ เตสญฺหิ ปูชา อปฺปกาปิ ทีฆรตฺตํ หิตาย สุขาย โหติ, สุมนมาลาการมลฺลิกาทโย เจตฺถ นิทสฺสนํฯ</p>


<p>ตเตฺถกํ นิทสฺสนมตฺตํ ภณามฯ ภควา กิร เอกทิวสํ ปุพฺพณฺหสมยํ นิวาเสตฺวา ปตฺตจีวรมาทาย ราชคหํ ปิณฺฑาย ปาวิสิฯ อถ โข สุมนมาลากาโร รโญฺญ มาคธสฺส เสนิยสฺส พิมฺพิสารสฺส ปุปฺผานิ คเหตฺวา คจฺฉโนฺต อทฺทส ภควนฺตํ นครทฺวารํ อนุปฺปตฺตํ ปาสาทิกํ ปสาทนียํ ทฺวตฺติํสมหาปุริสลกฺขณาสีตานุพฺยญฺชนปฎิมณฺฑิตํ พุทฺธสิริยา ชลนฺตํฯ ทิสฺวานสฺส เอตทโหสิ – ‘‘ราชา ปุปฺผานิ คเหตฺวา สตํ วา สหสฺสํ วา ทเทยฺย, ตญฺจ อิธโลกมตฺตเมว สุขํ ภเวยฺย, ภควโต ปน ปูชา อปฺปเมยฺยอสเงฺขฺยยฺยผลา ทีฆรตฺตํ หิตสุขาวหา  โหติฯ หนฺทาหํ อิเมหิ ปุเปฺผหิ ภควนฺตํ ปูเชมี’’ติ ปสนฺนจิโตฺต เอกํ ปุปฺผมุฎฺฐิํ คเหตฺวา ภควโต ปฎิมุขํ ขิปิ, ปุปฺผานิ อากาเสน คนฺตฺวา ภควโต อุปริ มาลาวิตานํ หุตฺวา อฎฺฐํสุฯ มาลากาโร ตํ อานุภาวํ ทิสฺวา ปสนฺนตรจิโตฺต ปุน เอกํ ปุปฺผมุฎฺฐิํ ขิปิ, ตานิ คนฺตฺวา มาลากญฺจุโก หุตฺวา อฎฺฐํสุฯ เอวํ อฎฺฐ ปุปฺผมุฎฺฐิโย ขิปิ, ตานิ คนฺตฺวา ปุปฺผกูฎาคารํ หุตฺวา อฎฺฐํสุฯ ภควา อโนฺตกูฎาคาเร วิย อโหสิ, มหาชนกาโย สนฺนิปติฯ ภควา มาลาการํ ปสฺสโนฺต สิตํ ปาตฺวากาสิฯ อานนฺทเตฺถโร ‘‘น พุทฺธา อเหตุ อปฺปจฺจยา สิตํ ปาตุกโรนฺตี’’ติ สิตการณํ ปุจฺฉิฯ ภควา อาห – ‘‘เอโส, อานนฺท, มาลากาโร อิมิสฺสา ปูชาย อานุภาเวน สตสหสฺสกเปฺป เทเวสุ จ มนุเสฺสสุ จ สํสริตฺวา ปริโยสาเน สุมนิสฺสโร นาม ปเจฺจกพุโทฺธ ภวิสฺสตี’’ติฯ วจนปริโยสาเน จ ธมฺมเทสนตฺถํ อิมํ คาถํ อภาสิ –</p>


<p>
‘‘ตญฺจ กมฺมํ กตํ สาธุ, ยํ กตฺวา นานุตปฺปติ;  
  
ยสฺส ปตีโต สุมโน, วิปากํ ปฎิเสวตี’’ติฯ (ธ. ป. ๖๘);  
</p>
  
<p>คาถาปริโยสาเน จตุราสีติยา ปาณสหสฺสานํ ธมฺมาภิสมโย อโหสิ, เอวํ อปฺปกาปิ เตสํ ปูชา ทีฆรตฺตํ หิตาย สุขาย  โหตีติ เวทิตพฺพาฯ สา จ อามิสปูชาว โก ปน วาโท ปฎิปตฺติปูชายฯ ยโต เย กุลปุตฺตา สรณคมเนน สิกฺขาปทปฎิคฺคหเณน อุโปสถงฺคสมาทาเนน จตุปาริสุทฺธิสีลาทีหิ จ อตฺตโน คุเณหิ ภควนฺตํ ปูเชนฺติ, โก เตสํ ปูชาย ผลํ วณฺณยิสฺสติฯ เต หิ ตถาคตํ ปรมาย ปูชาย ปูเชนฺตีติ วุตฺตาฯ ยถาห –</p>

</p>


<p>เอเตนานุสาเรน ปเจฺจกพุทฺธอริยสาวกานมฺปิ ปูชาย หิตสุขาวหตา เวทิตพฺพาฯ</p>


<p>อปิจ คหฎฺฐานํ กนิฎฺฐสฺส เชโฎฺฐ ภาตาปิ ภคินีปิ ปูชเนยฺยา, ปุตฺตสฺส มาตาปิตโร, กุลวธูนํ สามิกสสฺสุสสุราติ เอวเมฺปตฺถ ปูชเนยฺยา เวทิตพฺพาฯ เอเตสมฺปิ หิ ปูชา กุสลธมฺมสงฺขาตตฺตา อายุอาทิวฑฺฒิเหตุตฺตา จ มงฺคลเมวฯ วุตฺตเญฺหตํ –</p>

 ธมฺมํ สมาทาย วตฺติสฺสนฺติฯ เต เตสํ กุสลานํ ธมฺมานํ สมาทานเหตุ อายุนาปิ วฑฺฒิสฺสนฺติ, วเณฺณนปิ วฑฺฒิสฺสนฺตี’’ติอาทิฯ</p>


<p>เอวเมติสฺสา คาถาย พาลานํ อเสวนา ปณฺฑิตานํ เสวนา ปูชเนยฺยานํ ปูชาติ ตีณิ มงฺคลานิ วุตฺตานิฯ ตตฺถ พาลานํ อเสวนา พาลเสวนปจฺจยภยาทิปริตฺตาเณน อุภยโลกหิตเหตุตฺตา ปณฺฑิตานํ เสวนา ปูชเนยฺยานํ ปูชา จ ตาสํ ผลวิภูติวณฺณนายํ วุตฺตนเยเนว นิพฺพานสุคติเหตุตฺตา ‘‘มงฺคล’’นฺติ เวทิตพฺพาฯ อิโต ปรํ ตุ มาติกํ อทเสฺสตฺวา เอว ยํ ยตฺถ มงฺคลํ, ตํ ววตฺถเปสฺสาม, ตสฺส จ มงฺคลตฺตํ วิภาวยิสฺสามาติฯ</p>


<p>นิฎฺฐิตา อเสวนา จ พาลานนฺติ อิมิสฺสา คาถาย อตฺถวณฺณนาฯ</p>


<p> เอวํ  ภควา ‘‘พฺรูหิ มงฺคลมุตฺตม’’นฺติ เอกํ อเชฺฌสิโตปิ อปฺปํ ยาจิโต พหุทายโก อุฬารปุริโส วิย เอกาย คาถาย ตีณิ มงฺคลานิ วตฺวา ตโต อุตฺตริปิ เทวตานํ โสตุกามตาย มงฺคลานญฺจ อตฺถิตาย เยสํ เยสํ ยํ ยํ อนุกูลํ, เต เต สเตฺต ตตฺถ ตตฺถ มงฺคเล นิโยเชตุกามตาย จ ติอาทีหิ คาถาหิ ปุนปิ อเนกานิ มงฺคลานิ วตฺตุมารโทฺธฯ</p>


<p>ตตฺถ ปฐมคาถาย ตาว ติ อนุจฺฉวิโกฯ ติ คาโมปิ นิคโมปิ นครมฺปิ ชนปโทปิ โย โกจิ สตฺตานํ นิวาโสกาโสฯ ติ ตตฺถ นิวาโสฯ ติ ปุรา อตีตาสุ ชาตีสุฯ ติ อุปจิตกุสลตาฯ ติ จิตฺตํ วุจฺจติ, สกโล วา อตฺตภาโวฯ ติ ตสฺส อตฺตโน สมฺมา ปณิธานํ นิยุญฺชนํ, ฐปนนฺติ วุตฺตํ โหติฯ เสสํ วุตฺตนยเมวาติ อยเมตฺถ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา  นาม ยตฺถ จตโสฺส ปริสา วิหรนฺติ, ทานาทีนิ ปุญฺญกิริยาวตฺถูนิ วตฺตนฺติ, นวงฺคํ สตฺถุ สาสนํ ทิปฺปติฯ ตตฺถ นิวาโส สตฺตานํ ปุญฺญกิริยาย ปจฺจยตฺตา ‘‘มงฺคล’’นฺติ วุจฺจติฯ สีหฬทีปปวิฎฺฐเกวฎฺฎาทโย เจตฺถ นิทสฺสนํฯ</p>


<p>อปโร นโย – ปติรูปเทโส นาม ภควโต โพธิมณฺฑปฺปเทโส, ธมฺมจกฺกปฺปวตฺติตปฺปเทโส, ทฺวาทสโยชนาย ปริสาย มเชฺฌ สพฺพติตฺถิยมตํ ภินฺทิตฺวา ยมกปาฎิหาริยทสฺสิตกณฺฑมฺพรุกฺขมูลปฺปเทโส, เทโวโรหนปฺปเทโส, โย วา ปนโญฺญปิ สาวตฺถิราชคหาทิพุทฺธาทิวาสปฺปเทโสฯ ตตฺถ นิวาโส สตฺตานํ ฉอนุตฺตริยปฎิลาภปจฺจยโต ‘‘มงฺคล’’นฺติ วุจฺจติฯ</p>


<p>อปโร  นโย – ปุรตฺถิมาย ทิสาย กชงฺคลํ นาม นิคโม, ตสฺส อปเรน มหาสาลา, ตโต ปรํ ปจฺจนฺติมา ชนปทา, โอรโต มเชฺฌฯ ทกฺขิณปุรตฺถิมาย ทิสาย สลฺลวตี นาม นที, ตโต ปรํ ปจฺจนฺติมา ชนปทา, โอรโต มเชฺฌฯ ทกฺขิณาย ทิสาย เสตกณฺณิกํ นาม นิคโม, ตโต ปรํ ปจฺจนฺติมา ชนปทา, โอรโต มเชฺฌฯ ปจฺฉิมาย ทิสาย ถูณํ นาม พฺราหฺมณคาโม, ตโต ปรํ ปจฺจนฺติมา ชนปทา, โอรโต มเชฺฌฯ อุตฺตราย ทิสาย อุสิรทฺธโช นาม ปพฺพโต, ตโต ปรํ ปจฺจนฺติมา ชนปทา , โอรโต มเชฺฌ (มหาว. ๒๕๙)ฯ อยํ มชฺฌิมปฺปเทโส อายาเมน ตีณิ โยชนสตานิ, วิตฺถาเรน อฑฺฒเตยฺยานิ, ปริเกฺขเปน นวโยชนสตานิ โหนฺติ, เอโส ปติรูปเทโส นามฯ</p>


<p>เอตฺถ จตุนฺนํ มหาทีปานํ ทฺวิสหสฺสานํ ปริตฺตทีปานญฺจ อิสฺสริยาธิปจฺจการกา จกฺกวตฺตี อุปฺปชฺชนฺติ, เอกํ อสเงฺขฺยยฺยํ กปฺปสตสหสฺสญฺจ ปารมิโย ปูเรตฺวา สาริปุตฺตมหาโมคฺคลฺลานาทโย มหาสาวกา อุปฺปชฺชนฺติ, เทฺว อสเงฺขฺยยฺยานิ กปฺปสตสหสฺสญฺจ ปารมิโย ปูเรตฺวา ปเจฺจกพุทฺธา, จตฺตาริ อฎฺฐ โสฬส วา อสเงฺขฺยยฺยานิ กปฺปสตสหสฺสญฺจ ปารมิโย ปูเรตฺวา สมฺมาสมฺพุทฺธา จ อุปฺปชฺชนฺติฯ ตตฺถ สตฺตา จกฺกวตฺติรโญฺญ โอวาทํ คเหตฺวา ปญฺจสุ สีเลสุ ปติฎฺฐาย สคฺคปรายณา โหนฺติ, ตถา ปเจฺจกพุทฺธานํ โอวาเท ปติฎฺฐายฯ สมฺมาสมฺพุทฺธสาวกานํ ปน โอวาเท ปติฎฺฐาย สคฺคปรายณา นิพฺพานปรายณา จ โหนฺติฯ ตสฺมา ตตฺถ วาโส อิมาสํ สมฺปตฺตีนํ ปจฺจยโต ‘‘มงฺคล’’นฺติ วุจฺจติฯ</p>


<p> นาม อตีตชาติยํ พุทฺธปเจฺจกพุทฺธขีณาสเว อารพฺภ อุปจิตกุสลตา, สาปิ มงฺคลํฯ กสฺมา? พุทฺธปเจฺจกพุเทฺธ สมฺมุขโต ทเสฺสตฺวา พุทฺธานํ วา พุทฺธสาวกานํ วา สมฺมุขา สุตาย จตุปฺปทิกายปิ คาถาย ปริโยสาเน อรหตฺตํ ปาเปตีติ กตฺวาฯ โย จ มนุโสฺส ปุเพฺพ กตาธิกาโร อุสฺสนฺนกุสลมูโล โหติ, โส เตเนว กุสลมูเลน วิปสฺสนํ อุปฺปาเทตฺวา อาสวกฺขยํ ปาปุณาติ ยถา ราชา มหากปฺปิโน อคฺคมเหสี จฯ เตน วุตฺตํ ‘‘ปุเพฺพ จ กตปุญฺญตา มงฺคล’’นฺติฯ</p>


<p> นาม อิเธกโจฺจ อตฺตานํ ทุสฺสีลํ สีเล ปติฎฺฐาเปติ, อสฺสทฺธํ สทฺธาสมฺปทาย ปติฎฺฐาเปติ, มจฺฉริํ จาคสมฺปทาย ปติฎฺฐาเปติฯ อยํ วุจฺจติ ‘‘อตฺตสมฺมาปณิธี’’ติฯ เอโส จ มงฺคลํฯ กสฺมา? ทิฎฺฐธมฺมิกสมฺปรายิกเวรปฺปหานวิวิธานิสํสาธิคมเหตุโตติฯ</p>


<p>เอวํ  อิมิสฺสาปิ คาถาย ปติรูปเทสวาโส, ปุเพฺพ จ กตปุญฺญตา, อตฺตสมฺมาปณิธีติ ตีณิเยว มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา  ปติรูปเทสวาโส จาติ อิมิสฺสา คาถาย อตฺถวณฺณนาฯ</p>


<p> อิทานิ ติ เอตฺถ นฺติ พหุสฺสุตภาโวฯ นฺติ ยํกิญฺจิ หตฺถโกสลฺลํฯ ติ กายวาจาจิตฺตวินยนํฯ ติ สุฎฺฐุ สิกฺขิโตฯ ติ สุฎฺฐุ ภาสิตาฯ ติ อนิยมนิเทฺทโสฯ ติ คิรา พฺยปฺปโถฯ เสสํ วุตฺตนยเมวาติฯ อยเมตฺถ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา –  นาม ยํ ตํ ‘‘สุตธโร โหติ สุตสนฺนิจโย’’ติ (ม. นิ. ๑.๓๓๙; อ. นิ. ๔.๒๒) จ ‘‘อิธ, ภิกฺขเว, เอกจฺจสฺส ปุคฺคลสฺส พหุกํ สุตํ โหติ สุตฺตํ เคยฺยํ เวยฺยากรณ’’นฺติ (อ. นิ. ๔.๖) จ เอวมาทินา นเยน สตฺถุสาสนธรตฺตํ วณฺณิตํ, ตํ อกุสลปฺปหานกุสลาธิคมเหตุโต อนุปุเพฺพน ปรมตฺถสจฺจสจฺฉิกิริยเหตุโต จ ‘‘มงฺคล’’นฺติ วุจฺจติฯ วุตฺตเญฺหตํ ภควตา –</p>

</p>


<p>อปรมฺปิ วุตฺตํ –</p>

</p>


<p>อปิจ อคาริกพาหุสจฺจมฺปิ ยํ อนวชฺชํ, ตํ อุภยโลกหิตสุขาวหนโต ‘‘มงฺคล’’นฺติ เวทิตพฺพํฯ</p>


<p>  นาม อคาริกสิปฺปญฺจ อนคาริกสิปฺปญฺจฯ ตตฺถ อคาริกสิปฺปํ นาม ยํ ปรูปโรธวิรหิตํ อกุสลวิวชฺชิตํ มณิการสุวณฺณการกมฺมาทิ, ตํ อิธโลกตฺถาวหนโต มงฺคลํฯ อนคาริกสิปฺปํ นาม จีวรวิจารณสิพฺพนาทิ สมณปริกฺขาราภิสงฺขรณํ, ยํ ตํ ‘‘อิธ, ภิกฺขเว, ภิกฺขุ ยานิ ตานิ สพฺรหฺมจารีนํ อุจฺจาวจานิ กิํกรณียานิ, ตตฺถ ทโกฺข โหตี’’ติอาทินา นเยน ตตฺถ ตตฺถ สํวณฺณิตํ, ยํ ‘‘นาถกรโณ ธโมฺม’’ติ (ที. นิ. ๓.๓๔๕; อ. นิ. ๑๐.๑๗) จ  วุตฺตํ, ตํ อตฺตโน จ ปเรสญฺจ อุภยโลกหิตสุขาวหนโต ‘‘มงฺคล’’นฺติ เวทิตพฺพํฯ</p>


<p> นาม อคาริกวินโย จ อนคาริกวินโย จฯ ตตฺถ อคาริกวินโย นาม ทสอกุสลกมฺมปถวิรมณํ, โส ตตฺถ อสํกิเลสาปชฺชเนน อาจารคุณววตฺถาเนน จ สุสิกฺขิโต อุภยโลกหิตสุขาวหนโต มงฺคลํฯ อนคาริกวินโย นาม สตฺตาปตฺติกฺขเนฺธ อนาปชฺชนํ, โสปิ วุตฺตนเยเนว สุสิกฺขิโตฯ จตุปาริสุทฺธิสีลํ วา อนคาริกวินโยฯ โส ยถา ตตฺถ ปติฎฺฐาย อรหตฺตํ ปาปุณาติ, เอวํ สิกฺขเนน สุสิกฺขิโต โลกิยโลกุตฺตรสุขาธิคมเหตุโต ‘‘มงฺคล’’นฺติ เวทิตโพฺพฯ</p>


<p> นาม มุสาวาทาทิโทสวิรหิตา วาจาฯ ยถาห – ‘‘จตูหิ, ภิกฺขเว, อเงฺคหิ สมนฺนาคตา วาจา สุภาสิตา โหตี’’ติฯ อสมฺผปฺปลาปา วาจา เอว วา สุภาสิตาฯ ยถาห –</p>


<p>
‘‘สุภาสิตํ อุตฺตมมาหุ สโนฺต,  
  
ธมฺมํ ภเณ นาธมฺมํ ตํ ทุติยํ;  
  
ปิยํ ภเณ นาปฺปิยํ ตํ ตติยํ,  
  
สจฺจํ ภเณ นาลิกํ ตํ จตุตฺถ’’นฺติฯ (สํ. นิ. ๑.๒๑๓; สุ. นิ. ๔๕๒);  
</p>
  
<p>อยมฺปิ อุภยโลกหิตสุขาวหนโต ‘‘มงฺคล’’นฺติ เวทิตพฺพาฯ ยสฺมา จ อยํ วินยปริยาปนฺนา เอว, ตสฺมา วินยคฺคหเณน เอตํ อสงฺคณฺหิตฺวา วินโย สงฺคเหตโพฺพฯ อถวา กิํ อิมินา ปริสฺสเมน ปเรสํ ธมฺมเทสนาวาจา อิธ ‘‘สุภาสิตา วาจา’’ติ เวทิตพฺพาฯ สา  หิ ยถา ปติรูปเทสวาโส, เอวํ สตฺตานํ อุภยโลกหิตสุขนิพฺพานาธิคมปจฺจยโต ‘‘มงฺคล’’นฺติ วุจฺจติฯ อาห จ –</p>


<p>
‘‘ยํ พุโทฺธ ภาสติ วาจํ, เขมํ นิพฺพานปตฺติยา;  
  
ทุกฺขสฺสนฺตกิริยาย, สา เว วาจานมุตฺตมา’’ติฯ (สํ. นิ. ๑.๒๑๓; สุ. นิ. ๔๕๖);  
</p>
  
<p>เอวํ อิมิสฺสา คาถาย พาหุสจฺจํ, สิปฺปํ, วินโย สุสิกฺขิโต, สุภาสิตา วาจาติ จตฺตาริ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา  พาหุสจฺจญฺจาติ อิมิสฺสา คาถาย อตฺถวณฺณนาฯ</p>


<p> อิทานิ นฺติ เอตฺถ มาตุ จ ปิตุ จาติ ฯ นฺติ อุปฎฺฐหนํฯ ปุตฺตานญฺจ ทารานญฺจาติ ฯ สงฺคณฺหนํ ฯ น อากุลา ฯ กมฺมานิ เอว ฯ เสสํ วุตฺตนยเมวาติ อยํ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา –  นาม ชนิกา วุจฺจติ, ตถา ฯ  นาม ปาทโธวนสมฺพาหนอุจฺฉาทนนฺหาปเนหิ จตุปจฺจยสมฺปทาเนน จ อุปการกรณํฯ ตตฺถ ยสฺมา มาตาปิตโร พหูปการา ปุตฺตานํ อตฺถกามา อนุกมฺปกา, ยํ ปุตฺตเก พหิ กีฬิตฺวา ปํสุมกฺขิตสรีรเก อาคเต ทิสฺวา ปํสุกํ ปุญฺฉิตฺวา มตฺถกํ อุปสิงฺฆายนฺตา ปริจุมฺพนฺตา จ สิเนหํ อุปฺปาเทนฺติ, วสฺสสตมฺปิ มาตาปิตโร สีเสน ปริหรนฺตา ปุตฺตา เตสํ ปฎิการํ กาตุํ อสมตฺถาฯ ยสฺมา จ เต อาปาทกา โปสกา อิมสฺส โลกสฺส ทเสฺสตาโร พฺรหฺมสมฺมตา ปุพฺพาจริยสมฺมตา, ตสฺมา เตสํ อุปฎฺฐานํ อิธ ปสํสํ เปจฺจ สคฺคสุขญฺจ อาวหติ, เตน ‘‘มงฺคล’’นฺติ วุจฺจติฯ วุตฺตเญฺหตํ ภควตา –</p>


<p>
‘‘พฺรหฺมาติ มาตาปิตโร, ปุพฺพาจริยาติ วุจฺจเร;  
  
อาหุเนยฺยา จ ปุตฺตานํ, ปชาย อนุกมฺปกาฯ  
</p>
  
<p>
‘‘ตสฺมา หิ เน นมเสฺสยฺย, สกฺกเรยฺย จ ปณฺฑิโต;  
  
อเนฺนน อถ ปาเนน, วเตฺถน สยเนน จฯ  
</p>
  
<p>
‘‘อุจฺฉาทเนน  
นฺหาปเนน, ปาทานํ โธวเนน จ;  
  
ตาย นํ ปาริจริยาย, มาตาปิตูสุ ปณฺฑิตา;  
  
อิเธว นํ ปสํสนฺติ, เปจฺจ สเคฺค ปโมทตี’’ติฯ (อ. นิ. ๓.๓๑; อิติวุ. ๑๐๖; ชา. ๒.๒๐.๑๘๑-๑๘๓);  
</p>
  
<p>อปโร นโย – อุปฎฺฐานํ นาม ภรณกิจฺจกรณกุลวํสฎฺฐปนาทิปญฺจวิธํ, ตํ ปาปนิวารณาทิปญฺจวิธทิฎฺฐธมฺมิกหิตเหตุโต ‘‘มงฺคล’’นฺติ เวทิตพฺพํฯ วุตฺตเญฺหตํ ภควตา –</p>

ฯ อิเมหิ โข, คหปติปุตฺต, ปญฺจหิ ฐาเนหิ ปุเตฺตน ปุรตฺถิมา ทิสา มาตาปิตโร ปจฺจุปฎฺฐิตา ปญฺจหิ ฐาเนหิ ปุตฺตํ อนุกมฺปนฺติ, ปาปา นิวาเรนฺติ, กลฺยาเณ นิเวเสนฺติ, สิปฺปํ สิกฺขาเปนฺติ, ปติรูเปน ทาเรน สํโยเชนฺติ, สมเย ทายชฺชํ นิยฺยาเทนฺตี’’ติ (ที. นิ. ๓.๒๖๗)ฯ</p>


<p>อปิจ โย มาตาปิตโร ตีสุ วตฺถูสุ ปสาทุปฺปาทเนน สีลสมาทาปเนน ปพฺพชฺชาย วา อุปฎฺฐหติ, อยํ มาตาปิตุอุปฎฺฐากานํ อโคฺค, ตสฺส ตํ มาตาปิตุอุปฎฺฐานํ มาตาปิตูหิ กตสฺส อุปการสฺส ปจฺจุปการภูตํ อเนเกสํ ทิฎฺฐธมฺมิกานํ สมฺปรายิกานญฺจ อตฺถานํ ปทฎฺฐานโต ‘‘มงฺคล’’นฺติ วุจฺจติฯ</p>


<p>ติ เอตฺถ อตฺตนา ชนิตา ปุตฺตาปิ ธีตโรปิ ‘‘ปุตฺตา’’ เตฺวว สงฺขฺยํ คจฺฉนฺติฯ ติ วีสติยา ภริยานํ ยา กาจิ ภริยาฯ ปุตฺตา จ ทารา จ ปุตฺตทารํ, ตสฺส ปุตฺตทารสฺสฯ ติ สมฺมานนาทีหิ อุปการกรณํฯ ตํ สุสํวิหิตกมฺมนฺตตาทิทิฎฺฐธมฺมิกหิตเหตุโต ‘‘มงฺคล’’นฺติ เวทิตพฺพํฯ วุตฺตเญฺหตํ ภควตา – ‘‘ปจฺฉิมา ทิสา ปุตฺตทารา เวทิตพฺพา’’ติ (ที. นิ. ๓.๒๖๖) เอตฺถ อุทฺทิฎฺฐํ ปุตฺตทารํ ภริยาสเทฺทน สงฺคณฺหิตฺวา –</p>

 โข, คหปติปุตฺต, ฐาเนหิ สามิเกน ปจฺฉิมา ทิสา ภริยา ปจฺจุปฎฺฐาตพฺพา, สมฺมานนาย อนวมานนาย อนติจริยาย อิสฺสริยโวสฺสเคฺคน อลงฺการานุปฺปทาเนนฯ อิเมหิ โข, คหปติปุตฺต, ปญฺจหิ ฐาเนหิ สามิเกน ปจฺฉิมา ทิสา ภริยา ปจฺจุปฎฺฐิตา ปญฺจหิ ฐาเนหิ สามิกํ อนุกมฺปติ, สุสํวิหิตกมฺมนฺตา จ โหติ, สงฺคหิตปริชนา จ, อนติจารินี จ, สมฺภตญฺจ อนุรกฺขติ, ทกฺขา จ โหติ อนลสา สพฺพกิเจฺจสู’’ติ (ที. นิ. ๓.๒๖๙)ฯ</p>


<p>อยํ วา อปโร นโย – ติ ธมฺมิกาหิ ทานปิยวาจอตฺถจริยาหิ สงฺคณฺหนํฯ เสยฺยถิทํ – อุโปสถทิวเสสุ ปริพฺพยทานํ, นกฺขตฺตทิวเสสุ นกฺขตฺตทสฺสาปนํ, มงฺคลทิวเสสุ มงฺคลกรณํ, ทิฎฺฐธมฺมิกสมฺปรายิเกสุ อเตฺถสุ โอวาทานุสาสนนฺติฯ ตํ วุตฺตนเยเนว ทิฎฺฐธมฺมิกหิตเหตุโต สมฺปรายิกหิตเหตุโต เทวตาหิปิ นมสฺสนียภาวเหตุโต จ ‘‘มงฺคล’’นฺติ เวทิตพฺพํฯ ยถาห สโกฺก เทวานมิโนฺท –</p>


<p>
‘‘เย คหฎฺฐา ปุญฺญกรา, สีลวโนฺต อุปาสกา;  
  
ธเมฺมน ทารํ โปเสนฺติ, เต นมสฺสามิ มาตลี’’ติฯ (สํ. นิ. ๑.๒๖๔);  
</p>
  
<p>   นาม กาลญฺญุตาย ปติรูปการิตาย อนลสตาย อุฎฺฐานวีริยสมฺปทาย อพฺยสนียตาย จ กาลาติกฺกมนอปฺปติรูปกรณากรณสิถิลกรณาทิอากุลภาววิรหิตา กสิโครกฺขวณิชฺชาทโย กมฺมนฺตาฯ เอเต อตฺตโน วา ปุตฺตทารสฺส วา ทาสกมฺมกรานํ วา พฺยตฺตตาย เอวํ ปโยชิตา ทิเฎฺฐว ธเมฺม ธนธญฺญวุฑฺฒิปฎิลาภเหตุโต ‘‘มงฺคล’’นฺติ วุตฺตาฯ วุตฺตเญฺจตํ ภควตา –</p>


<p>
‘‘ปติรูปการี ธุรวา, อุฎฺฐาตา วินฺทเต ธน’’นฺติฯ (สุ. นิ. ๑๘๙; สํ. นิ. ๑.๒๔๖) จ;  
  
‘‘น ทิวา โสปฺปสีเลน, รตฺติมุฎฺฐานเทสฺสินา;  
  
นิจฺจํ มเตฺตน โสเณฺฑน, สกฺกา อาวสิตุํ ฆรํฯ  
</p>
  
<p>
‘‘อติสีตํ อติอุณฺหํ, อติสายมิทํ อหุ;  
  
อิติ วิสฺสฎฺฐกมฺมเนฺต, อตฺถา อเจฺจนฺติ มาณเวฯ  
</p>
  
<p>
‘‘โยธ  
สีตญฺจ อุณฺหญฺจ, ติณา ภิโยฺย น มญฺญติ;  
  
กรํ ปุริสกิจฺจานิ, โส สุขา น วิหายตี’’ติฯ จ (ที. นิ. ๓.๒๕๓);  
</p>
  
<p>
‘‘โภเค สํหรมานสฺส, ภมรเสฺสว อิรียโต;  
  
โภคา สนฺนิจยํ ยนฺติ, วมฺมิโกวูปจียตี’’ติฯ (ที. นิ. ๓.๒๖๕) –  
</p>
  
<p>จ เอวมาทิฯ</p>


<p>เอวํ อิมิสฺสาปิ คาถาย มาตุปฎฺฐานํ, ปิตุปฎฺฐานํ, ปุตฺตทารสฺส สงฺคโห, อนากุลา จ กมฺมนฺตาติ จตฺตาริ มงฺคลานิ วุตฺตานิ, ปุตฺตทารสฺส สงฺคหํ วา ทฺวิธา กตฺวา ปญฺจ, มาตาปิตุอุปฎฺฐานํ วา เอกเมว กตฺวา ตีณิฯ มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา มาตาปิตุอุปฎฺฐานนฺติ อิมิสฺสา คาถาย อตฺถวณฺณนาฯ</p>


<p> อิทานิ ติ เอตฺถ ทียเต อิมินาติ ทานํ, อตฺตโน สนฺตกํ ปรสฺส ปฎิปาทียตีติ วุตฺตํ โหติฯ ธมฺมสฺส จริยา, ธมฺมา วา อนเปตา จริยา ฯ ญายเนฺต  ‘‘อมฺหากํ อิเม’’ติ ฯ น อวชฺชานิ  อนินฺทิตานิ อครหิตานีติ วุตฺตํ โหติฯ เสสํ วุตฺตนยเมวาติ อยํ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา –  นาม ปรํ อุทฺทิสฺส สุพุทฺธิปุพฺพิกา อนฺนาทิทสทานวตฺถุปริจฺจาคเจตนา ตํสมฺปยุโตฺต วา อโลโภฯ อโลเภน หิ ตํ วตฺถุํ ปรสฺส ปฎิปาเทติฯ เตน วุตฺตํ ‘‘ทียเต อิมินาติ ทาน’’นฺติฯ ตํ พหุชนปิยมนาปตาทีนํ ทิฎฺฐธมฺมิกสมฺปรายิกานํ ผลวิเสสานํ อธิคมเหตุโต ‘‘มงฺคล’’นฺติ วุตฺตํฯ ‘‘ทายโก สีห ทานปติ พหุโน ชนสฺส ปิโย โหติ มนาโป’’ติ เอวมาทีนิ เจตฺถ สุตฺตานิ (อ. นิ. ๕.๓๔) อนุสฺสริตพฺพานิฯ</p>


<p>อปโร นโย – ทานํ นาม ทุวิธํ อามิสทานญฺจ, ธมฺมทานญฺจฯ ตตฺถ อามิสทานํ วุตฺตปฺปการเมวฯ อิธโลกปรโลกทุกฺขกฺขยสุขาวหสฺส ปน สมฺมาสมฺพุทฺธปฺปเวทิตสฺส ธมฺมสฺส ปเรสํ หิตกามตาย เทสนา ธมฺมทานํฯ อิเมสญฺจ ทฺวินฺนํ ทานานํ เอตเทว อคฺคํฯ ยถาห –</p>


<p>
‘‘สพฺพทานํ  
ธมฺมทานํ ชินาติ,  
  
สพฺพรสํ ธมฺมรโส ชินาติ;  
  
สพฺพรติํ ธมฺมรตี ชินาติ,  
  
ตณฺหกฺขโย สพฺพทุกฺขํ ชินาตี’’ติฯ (ธ. ป. ๓๕๔);  
</p>
  
<p>ตตฺถ อามิสทานสฺส มงฺคลตฺตํ วุตฺตเมวฯ ธมฺมทานํ ปน ยสฺมา อตฺถปฎิสํเวทิตาทีนํ คุณานํ ปทฎฺฐานํ, ตสฺมา ‘‘มงฺคล’’นฺติ วุจฺจติฯ วุตฺตเญฺหตํ ภควตา –</p>

</p>


<p> นาม ทสกุสลกมฺมปถจริยาฯ ยถาห – ‘‘ติวิธํ โข, คหปตโย, กาเยน ธมฺมจริยาสมจริยา โหตี’’ติ เอวมาทิฯ สา ปเนสา ธมฺมจริยา สคฺคโลกูปปตฺติเหตุโต ‘‘มงฺคล’’นฺติ เวทิตพฺพาฯ วุตฺตเญฺหตํ ภควตา – ‘‘ธมฺมจริยาสมจริยาเหตุ โข, คหปตโย, เอวมิเธกเจฺจ สตฺตา กายสฺส เภทา ปรํ มรณา สุคติํ สคฺคํ โลกํ อุปปชฺชนฺตี’’ติ (ม. นิ. ๑.๔๔๑)ฯ</p>


<p>  นาม มาติโต วา ปิติโต วา ยาว สตฺตมา ปิตามหยุคา สมฺพนฺธาฯ เตสํ โภคปาริชุเญฺญน วา พฺยาธิปาริชุเญฺญน วา อภิหตานํ อตฺตโน สมีปํ อาคตานํ ยถาพลํ ฆาสจฺฉาทนธนธญฺญาทีหิ สงฺคโห ปสํสาทีนํ ทิฎฺฐธมฺมิกานํ สุคติคมนาทีนญฺจ สมฺปรายิกานํ วิเสสาธิคมานํ เหตุโต ‘‘มงฺคล’’นฺติ วุจฺจติฯ</p>


<p> นาม อุโปสถงฺคสมาทานเวยฺยาวจฺจกรณอารามวนโรปนเสตุกรณาทีนิ กายวจีมโนสุจริตกมฺมานิฯ ตานิ หิ นานปฺปการหิตสุขาธิคมเหตุโต ‘‘มงฺคล’’นฺติ วุจฺจติฯ ‘‘ฐานํ โข ปเนตํ, วิสาเข, วิชฺชติ ยํ อิเธกโจฺจ อิตฺถี วา ปุริโส วา อฎฺฐงฺคสมนฺนาคตํ อุโปสถํ อุปวสิตฺวา กายสฺส เภทา ปรํ มรณา จาตุมหาราชิกานํ เทวานํ สหพฺยตํ อุปปเชฺชยฺยา’’ติ เอวมาทีนิ เจตฺถ สุตฺตานิ (อ. นิ. ๘.๔๓) อนุสฺสริตพฺพานิฯ</p>


<p>เอวํ  อิมิสฺสา คาถาย ทานํ, ธมฺมจริยา, ญาตกานํ สงฺคโห, อนวชฺชานิ กมฺมานีติ จตฺตาริ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา ทานญฺจาติ อิมิสฺสา คาถาย อตฺถวณฺณนาฯ</p>


<p> อิทานิ ติ เอตฺถ ติ อารมณํฯ ติ วิรมณํ, วิรมนฺติ วา เอตาย สตฺตาติ วิรติฯ ติ อกุสลาฯ มทนียเฎฺฐน มชฺชํ, มชฺชสฺส ปานํ มชฺชปานํ, ตโต ฯ สํยมนํ ฯ อปฺปมชฺชนํ ฯ ติ กุสเลสุฯ เสสํ วุตฺตนยเมวาติ อยํ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา – อารติ นาม ปาเป อาทีนวทสฺสาวิโน มนสา เอว อนภิรติฯ  นาม กมฺมทฺวารวเสน กายวาจาหิ วิรมณํฯ สา เจสา วิรติ นาม สมฺปตฺตวิรติ สมาทานวิรติ สมุเจฺฉทวิรตีติ ติวิธา โหติฯ ตตฺถ ยา กุลปุตฺตสฺส อตฺตโน ชาติํ วา กุลํ วา โคตฺตํ วา ปฎิจฺจ ‘‘น เม เอตํ ปติรูปํ, ยฺวาหํ อิมํ ปาณํ หเนยฺยํ, อทินฺนํ อาทิเยยฺย’’นฺติอาทินา นเยน สมฺปตฺตวตฺถุโต วิรติ, อยํ  นามฯ สิกฺขาปทสมาทานวเสน ปน ปวตฺตา  นาม, ยสฺสา ปวตฺติโต ปภุติ กุลปุโตฺต ปาณาติปาตาทีนิ น สมาจรติฯ อริยมคฺคสมฺปยุตฺตา  นาม, ยสฺสา ปวตฺติโต ปภุติ อริยสาวกสฺส ปญฺจ ภยานิ เวรานิ วูปสนฺตานิ โหนฺติฯ  นาม ยํ ตํ ‘‘ปาณาติปาโต โข, คหปติปุตฺต, กมฺมกิเลโส อทินฺนาทานํ…เป.… กาเมสุมิจฺฉาจาโร…เป.… มุสาวาโท’’ติ เอวํ วิตฺถาเรตฺวา –</p>


<p>
‘‘ปาณาติปาโต  
อทินฺนาทานํ, มุสาวาโท จ วุจฺจติ;  
  
ปรทารคมนเญฺจว, นปฺปสํสนฺติ ปณฺฑิตา’’ติฯ (ที. นิ. ๓.๒๔๕) –  
</p>
  
<p>เอวํ คาถาย สงฺคหิตํ กมฺมกิเลสสงฺขาตํ จตุพฺพิธํ อกุสลํ, ตโต ปาปาฯ สพฺพาเปสา อารติ จ วิรติ จ ทิฎฺฐธมฺมิกสมฺปรายิกภยเวรปฺปหานาทินานปฺปการวิเสสาธิคมเหตุโต ‘‘มงฺคล’’นฺติ วุจฺจติฯ ‘‘ปาณาติปาตา ปฎิวิรโต โข, คหปติปุตฺต, อริยสาวโก’’ติอาทีนิ เจตฺถ สุตฺตานิ อนุสฺสริตพฺพานิฯ</p>


<p>   นาม ปุเพฺพ วุตฺตสุราเมรยมชฺชปมาทฎฺฐานา เวรมณิยาเวตํ อธิวจนํฯ ยสฺมา ปน มชฺชปายี อตฺถํ น ชานาติ, ธมฺมํ น ชานาติ, มาตุปิ อนฺตรายํ กโรติ, ปิตุ พุทฺธปเจฺจกพุทฺธตถาคตสาวกานมฺปิ อนฺตรายํ กโรติ, ทิเฎฺฐว ธเมฺม ครหํ, สมฺปราเย ทุคฺคติํ, อปราปริยาเย อุมฺมาทญฺจ ปาปุณาติฯ มชฺชปานา ปน สํยโต เตสํ โทสานํ วูปสมํ ตพฺพิปรีตคุณสมฺปทญฺจ ปาปุณาติฯ ตสฺมา อยํ มชฺชปานา สํยโม ‘‘มงฺคล’’นฺติ เวทิตโพฺพฯ</p>


<p>กุสเลสุ  นาม ‘‘กุสลานํ วา ธมฺมานํ ภาวนาย อสกฺกจฺจกิริยตา อสาตจฺจกิริยตา อนฎฺฐิตกิริยตา โอลีนวุตฺติตา นิกฺขิตฺตฉนฺทตา นิกฺขิตฺตธุรตา อนาเสวนา อภาวนา อพหุลีกมฺมํ อนธิฎฺฐานํ อนนุโยโค ปมาโทฯ โย เอวรูโป ปมาโท ปมชฺชนา ปมชฺชิตตฺตํ, อยํ วุจฺจติ ปมาโท’’ติ (วิภ. ๘๔๖) เอตฺถ วุตฺตสฺส ปมาทสฺส ปฎิปกฺขนเยน อตฺถโต กุสเลสุ ธเมฺมสุ สติยา อวิปฺปวาโส เวทิตโพฺพฯ โส นานปฺปการกุสลาธิคมเหตุโต อมตาธิคมเหตุโต จ ‘‘มงฺคล’’นฺติ วุจฺจติฯ ตตฺถ ‘‘อปฺปมตฺตสฺส อาตาปิโน’’ติ (ม. นิ. ๒.๑๘-๑๙; อ. นิ. ๕.๒๖) จ ‘‘อปฺปมาโท อมตปท’’นฺติ (ธ. ป. ๒๑) จ เอวมาทิ สตฺถุสาสนํ อนุสฺสริตพฺพํฯ</p>


<p>เอวํ อิมิสฺสา คาถาย ปาปา วิรติ, มชฺชปานา สํยโม, กุสเลสุ ธเมฺมสุ อปฺปมาโทติ ตีณิ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา อารตี วิรตีติ อิมิสฺสา คาถาย อตฺถวณฺณนาฯ</p>


<p> อิทานิ ติ เอตฺถ ติ ครุภาโวฯ ติ นีจวุตฺติตาฯ ติ สโนฺตโสฯ กตสฺส ชานนตา ฯ ติ ขเณน สมเยนฯ ธมฺมสฺส สวนํ ฯ เสสํ วุตฺตนยเมวาติ อยํ ปทวณฺณนาฯ</p>


<p>อตฺถวณฺณนา  ปน เอวํ เวทิตพฺพา –  นาม ครุการปโยคารเหสุ พุทฺธปเจฺจกพุทฺธตถาคตสาวกอาจริยุปชฺฌายมาตาปิตุเชฎฺฐภาติกภคินิอาทีสุ ยถานุรูปํ ครุกาโร ครุกรณํ สคารวตาฯ สฺวายํ คารโว ยสฺมา สุคติคมนาทีนํ เหตุฯ ยถาห –</p>

 ครุํ กโรติ, มาเนตพฺพํ มาเนติ, ปูเชตพฺพํ ปูเชติฯ โส เตน กเมฺมน เอวํ สมเตฺตน เอวํ สมาทิเนฺนน กายสฺส เภทา ปรํ มรณา สุคติํ สคฺคํ โลกํ อุปปชฺชติฯ โน เจ กายสฺส เภทา…เป.… อุปปชฺชติ, สเจ มนุสฺสตฺตํ อาคจฺฉติ, ยตฺถ ยตฺถ ปจฺจาชายติ, อุจฺจากุลีโน โหตี’’ติ (ม. นิ. ๓.๒๙๕)ฯ</p>


<p>ยถา จาห – ‘‘สตฺติเม, ภิกฺขเว, อปริหานิยา ธมฺมาฯ กตเม สตฺต? สตฺถุคารวตา’’ติอาทิ (อ. นิ. ๗.๓๒-๓๓)ฯ ตสฺมา ‘‘มงฺคล’’นฺติ วุจฺจติฯ</p>


<p> นาม นีจมนตา นิวาตวุตฺติตา, ยาย สมนฺนาคโต ปุคฺคโล นิหตมาโน นิหตทโปฺป ปาทปุญฺฉนโจฬกสโม ฉินฺนวิสาณุสภสโม อุทฺธฎทาฐสปฺปสโม จ หุตฺวา สโณฺห สขิโล สุขสมฺภาโส โหติ, อยํ นิวาโตฯ สฺวายํ ยสาทิคุณปฎิลาภเหตุโต ‘‘มงฺคล’’นฺติ วุจฺจติฯ อาห จ – ‘‘นิวาตวุตฺติ อตฺถโทฺธ, ตาทิโส ลภเต ยส’’นฺติ เอวมาทิ (ที. นิ. ๓.๒๗๓)ฯ</p>


<p> นาม อิตรีตรปจฺจยสโนฺตโส, โส ทฺวาทสวิโธ โหติฯ เสยฺยถิทํ – จีวเร ยถาลาภสโนฺตโส, ยถาพลสโนฺตโส, ยถาสารุปฺปสโนฺตโสติ ติวิโธฯ เอวํ ปิณฺฑปาตาทีสุฯ</p>


<p>ตสฺสายํ ปเภทวณฺณนา – อิธ ภิกฺขุ จีวรํ ลภติ สุนฺทรํ วา อสุนฺทรํ วา, โส เตเนว ยาเปติ, อญฺญํ น ปเตฺถติ, ลภโนฺตปิ น คณฺหาติ, อยมสฺส จีวเร ฯ อถ ปน อาพาธิโก โหติ, ครุํ จีวรํ ปารุปโนฺต โอณมติ วา กิลมติ วาฯ โส สภาเคน ภิกฺขุนา สทฺธิํ ตํ ปริวเตฺตตฺวา ลหุเกน ยาเปโนฺตปิ สนฺตุโฎฺฐว โหติ, อยมสฺส จีวเร ฯ อปโร ภิกฺขุ ปณีตปจฺจยลาภี โหติ, โส ปฎฺฎจีวราทีนํ อญฺญตรํ มหคฺฆํ จีวรํ ลภิตฺวา ‘‘อิทํ เถรานํ จิรปพฺพชิตานํ พหุสฺสุตานญฺจ อนุรูป’’นฺติ เตสํ ทตฺวา อตฺตนา สงฺการกูฎา วา อญฺญโต วา กุโตจิ นนฺตกานิ อุจฺจินิตฺวา สงฺฆาฎิํ กตฺวา ธาเรโนฺตปิ สนฺตุโฎฺฐว โหติ, อยมสฺส จีวเร ฯ</p>


<p>อิธ  ปน ภิกฺขุ ปิณฺฑปาตํ ลภติ ลูขํ วา ปณีตํ วา, โส เตเนว ยาเปติ, อญฺญํ น ปเตฺถติ, ลภโนฺตปิ น คณฺหาติ, อยมสฺส ปิณฺฑปาเต ฯ อถ ปน อาพาธิโก  โหติ, ลูขํ ปิณฺฑปาตํ ภุญฺชิตฺวา พาฬฺหํ โรคาตงฺกํ ปาปุณาติ, โส สภาคสฺส ภิกฺขุโน ตํ ทตฺวา ตสฺส หตฺถโต สปฺปิมธุขีราทีนิ ภุญฺชิตฺวา สมณธมฺมํ กโรโนฺตปิ สนฺตุโฎฺฐว โหติ, อยมสฺส ปิณฺฑปาเต ฯ อปโร ภิกฺขุ ปณีตํ ปิณฺฑปาตํ ลภติ, โส ‘‘อยํ ปิณฺฑปาโต เถรานํ จิรปพฺพชิตานํ อเญฺญสญฺจ ปณีตปิณฺฑปาตํ วินา อยาเปนฺตานํ สพฺรหฺมจารีนํ อนุรูโป’’ติ เตสํ ทตฺวา อตฺตนา ปิณฺฑาย จริตฺวา มิสฺสกาหารํ ภุญฺชโนฺตปิ สนฺตุโฎฺฐว โหติ, อยมสฺส ปิณฺฑปาเต ฯ</p>


<p>อิธ ปน ภิกฺขุโน เสนาสนํ ปาปุณาติ, โส เตเนว สนฺตุสฺสติ, ปุน อญฺญํ สุนฺทรตรมฺปิ ปาปุณนฺตํ น คณฺหาติ, อยมสฺส เสนาสเน ฯ อถ ปน อาพาธิโก โหติ, นิวาตเสนาสเน วสโนฺต อติวิย ปิตฺตโรคาทีหิ อาตุรียติ, โส สภาคสฺส ภิกฺขุโน ตํ ทตฺวา ตสฺส ปาปุณนเก สวาตสีตลเสนาสเน วสิตฺวา สมณธมฺมํ กโรโนฺตปิ สนฺตุโฎฺฐว โหติ, อยมสฺส เสนาสเน ฯ อปโร ภิกฺขุ สุนฺทรํ เสนาสนํ ปตฺตมฺปิ น สมฺปฎิจฺฉติ ‘‘สุนฺทรเสนาสนํ ปมาทฎฺฐานํ, ตตฺร นิสินฺนสฺส ถินมิทฺธํ โอกฺกมติ, นิทฺทาภิภูตสฺส จ ปุน ปฎิพุชฺฌโต กามวิตกฺกา สมุทาจรนฺตี’’ติ, โส ตํ ปฎิกฺขิปิตฺวา อโพฺภกาสรุกฺขมูลปณฺณกุฎีสุ ยตฺถ กตฺถจิ นิวสโนฺตปิ สนฺตุโฎฺฐว โหติ, อยมสฺส เสนาสเน ฯ</p>


<p>อิธ ปน ภิกฺขุ เภสชฺชํ ลภติ หรีตกํ วา อามลกํ วา, โส เตเนว ยาเปติ, อเญฺญหิ ลทฺธํ สปฺปิมธุผาณิตาทิมฺปิ น ปเตฺถติ, ลภโนฺตปิ น คณฺหาติ, อยมสฺส คิลานปจฺจเย ฯ อถ ปน อาพาธิโก เตเลน อตฺถิโก ผาณิตํ ลภติ, โส ตํ สภาคสฺส ภิกฺขุโน ทตฺวา ตสฺส หตฺถโต เตเลน เภสชฺชํ กตฺวา สมณธมฺมํ กโรโนฺตปิ สนฺตุโฎฺฐว โหติ, อยมสฺส คิลานปจฺจเย ฯ อปโร ภิกฺขุ เอกสฺมิํ ภาชเน ปูติมุตฺตหรีตกํ  ฐเปตฺวา เอกสฺมิํ จตุมธุรํ ‘‘คณฺหถ, ภเนฺต, ยทิจฺฉสี’’ติ วุจฺจมาโน สจสฺส เตสํ ทฺวินฺนํ อญฺญตเรนปิ พฺยาธิ วูปสมฺมติ, อถ ‘‘ปูติมุตฺตหรีตกํ นาม พุทฺธาทีหิ วณฺณิตํ, อยญฺจ ปูติมุตฺตเภสชฺชํ นิสฺสาย ปพฺพชฺชา, ตตฺถ เต ยาวชีวํ อุสฺสาโห กรณีโย’’ติ (มหาว. ๑๒๘) วุตฺตนฺติ จิเนฺตโนฺต จตุมธุรเภสชฺชํ ปฎิกฺขิปิตฺวา มุตฺตหรีตเกน เภสชฺชํ กโรโนฺตปิ ปรมสนฺตุโฎฺฐว โหติ, อยมสฺส คิลานปจฺจเย ฯ</p>


<p>เอวํ ปเภโท สโพฺพเปโส สโนฺตโส สนฺตุฎฺฐีติ วุจฺจติฯ สา อตฺริจฺฉตาปาปิจฺฉตามหิจฺฉตาทีนํ ปาปธมฺมานํ ปหานาธิคมเหตุโต สุคติเหตุโต อริยมคฺคสมฺภารภาวโต จาตุทฺทิสาทิภาวเหตุโต จ ‘‘มงฺคล’’นฺติ เวทิตพฺพาฯ อาห จ –</p>


<p>
‘‘จาตุทฺทิโส  
อปฺปฎิโฆ จ โหติ,  
  
สนฺตุสฺสมาโน อิตรีตเรนา’’ติฯ (สุ. นิ. ๔๒; จูฬนิ. ขคฺควิสาณสุตฺตนิเทฺทส ๑๒๘) เอวมาทิ;  
</p>
  
<p> นาม อปฺปสฺส วา พหุสฺส วา เยน เกนจิ กตสฺส อุปการสฺส ปุนปฺปุนํ อนุสฺสรณภาเวน ชานนตาฯ อปิจ เนรยิกาทิทุกฺขปริตฺตาณโต ปุญฺญานิ เอว ปาณีนํ พหูปการานิ, ตโต เตสมฺปิ อุปการานุสฺสรณตา ‘‘กตญฺญุตา’’ติ เวทิตพฺพาฯ สา สปฺปุริเสหิ ปสํสนียตาทินานปฺปการวิเสสาธิคมเหตุโต ‘‘มงฺคล’’นฺติ วุตฺตาฯ อาห จ – ‘‘เทฺวเม, ภิกฺขเว, ปุคฺคลา ทุลฺลภา โลกสฺมิํฯ กตเม เทฺว? โย จ ปุพฺพการี, โย จ กตญฺญู กตเวที’’ติ (อ. นิ. ๒.๑๒๐)ฯ</p>


<p> นาม ยสฺมิํ กาเล อุทฺธจฺจสหคตํ จิตฺตํ โหติ, กามวิตกฺกาทีนํ วา อญฺญตเรน อภิภูตํ, ตสฺมิํ กาเล เตสํ วิโนทนตฺถํ ธมฺมสฺสวนํฯ อปเร อาหุ – ปญฺจเม ปญฺจเม ทิวเส ธมฺมสฺสวนํ กาเลน ธมฺมสฺสวนํ นามฯ ยถาห อายสฺมา อนุรุโทฺธ ‘‘ปญฺจาหิกํ โข ปน มยํ, ภเนฺต, สพฺพรตฺติํ ธมฺมิยา กถาย สนฺนิสีทามา’’ติ (ม. นิ. ๑.๓๒๗; มหาว. ๔๖๖)ฯ</p>


<p>อปิจ ยสฺมิํ กาเล กลฺยาณมิเตฺต อุปสงฺกมิตฺวา สกฺกา โหติ อตฺตโน กงฺขาปฎิวิโนทกํ ธมฺมํ โสตุํ, ตสฺมิํ กาเลปิ ธมฺมสฺสวนํ ‘‘กาเลน ธมฺมสฺสวน’’นฺติ เวทิตพฺพํฯ ยถาห – ‘‘เต กาเลน กาลํ อุปสงฺกมิตฺวา  ปริปุจฺฉติ ปริปญฺหตี’’ติอาทิ (ที. นิ. ๓.๓๕๘)ฯ ตเทตํ กาเลน ธมฺมสฺสวนํ นีวรณปฺปหานจตุรานิสํสอาสวกฺขยาทินานปฺปการวิเสสาธิคมเหตุโต ‘‘มงฺคล’’นฺติ เวทิตพฺพํฯ วุตฺตเญฺหตํ –</p>

</p>

</p>

 อนุปุเพฺพน อาสวานํ ขยํ ปาเปนฺติฯ กตเม จตฺตาโร? กาเลน ธมฺมสฺสวน’’นฺติ จ เอวมาทีนิ (อ. นิ. ๔.๑๔๗)ฯ</p>


<p>เอวํ อิมิสฺสา คาถาย คารโว, นิวาโต, สนฺตุฎฺฐิ, กตญฺญุตา, กาเลน ธมฺมสฺสวนนฺติ ปญฺจ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา คารโว จ นิวาโต จาติ อิมิสฺสา คาถาย อตฺถวณฺณนาฯ</p>


<p> อิทานิ ติ เอตฺถ ขมนํ ขนฺติฯ ปทกฺขิณคฺคาหิตาย สุขํ วโจ อสฺมินฺติ สุวโจ, สุวจสฺส กมฺมํ โสวจสฺสํ, โสวจสฺสสฺส ภาโว โสวจสฺสตาฯ กิเลสานํ สมิตตฺตา นฺติ เปกฺขนํฯ ธมฺมสฺส สากจฺฉา ฯ เสสํ วุตฺตนยเมวาติ อยํ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา  นาม อธิวาสนกฺขนฺติ, ยาย สมนฺนาคโต ภิกฺขุ ทสหิ อโกฺกสวตฺถูหิ อโกฺกสเนฺต, วธพนฺธาทีหิ วา วิหิํสเนฺต ปุคฺคเล อสุณโนฺต วิย จ อปสฺสโนฺต วิย จ นิพฺพิกาโร โหติ ขนฺติวาที วิยฯ ยถาห –</p>


<p>
‘‘อหู อตีตมทฺธานํ, สมโณ ขนฺติทีปโน;  
  
ตํ ขนฺติยาเยว ฐิตํ, กาสิราชา อเฉทยี’’ติฯ (ชา. ๑.๔.๕๑);  
</p>
  
<p>ภทฺทกโต  วา มนสิ กโรติ ตโต อุตฺตริ อปราธาภาเวน อายสฺมา ปุณฺณเตฺถโร วิยฯ ยถาห –</p>

</p>


<p>ยาย จ สมนฺนาคโต อิสีนมฺปิ ปสํสนีโย โหติฯ ยถาห สรภโงฺค อิสิ –</p>


<p>
‘‘โกธํ วธิตฺวา น กทาจิ โสจติ,  
  
มกฺขปฺปหานํ อิสโย วณฺณยนฺติ;  
  
สเพฺพสํ  
วุตฺตํ ผรุสํ ขเมถ,  
  
เอตํ ขนฺติํ อุตฺตมมาหุ สโนฺต’’ติฯ (ชา. ๒.๑๗.๖๔);  
</p>
  
<p>เทวตานมฺปิ ปสํสนีโย โหติฯ ยถาห สโกฺก เทวานมิโนฺท –</p>


<p>
‘‘โย หเว พลวา สโนฺต, ทุพฺพลสฺส ติติกฺขติ;  
  
ตมาหุ ปรมํ ขนฺติํ, นิจฺจํ ขมติ ทุพฺพโล’’ติฯ (สํ. นิ. ๑.๒๕๐-๒๕๑);  
</p>
  
<p>พุทฺธานมฺปิ ปสํสนีโย โหติฯ ยถาห ภควา –</p>


<p>
‘‘อโกฺกสํ วธพนฺธญฺจ, อทุโฎฺฐ โย ติติกฺขติ;  
  
ขนฺตีพลํ พลานีกํ, ตมหํ พฺรูมิ พฺราหฺมณ’’นฺติฯ (ธ. ป. ๓๙๙);  
</p>
  
<p>สา ปเนสา ขนฺติ เอเตสญฺจ อิธ วณฺณิตานํ อเญฺญสญฺจ คุณานํ อธิคมเหตุโต ‘‘มงฺคล’’นฺติ เวทิตพฺพาฯ</p>


<p> นาม สหธมฺมิกํ วุจฺจมาเน วิเกฺขปํ วา ตุณฺหีภาวํ วา คุณโทสจินฺตนํ วา อนาปชฺชิตฺวา อติวิย อาทรญฺจ คารวญฺจ นีจมนตญฺจ ปุรกฺขตฺวา ‘‘สาธู’’ติ วจนกรณตาฯ สา สพฺรหฺมจารีนํ สนฺติกา โอวาทานุสาสนีปฎิลาภเหตุโต โทสปฺปหานคุณาธิคมเหตุโต จ ‘‘มงฺคล’’นฺติ วุจฺจติฯ</p>


<p>   นาม อุปสมิตกิเลสานํ ภาวิตกายวจีจิตฺตปญฺญานํ อุตฺตมทมถสมถสมนฺนาคตานํ ปพฺพชิตานํ อุปสงฺกมนุปฎฺฐานอนุสฺสรณสวนทสฺสนํ, สพฺพมฺปิ โอมกเทสนาย ‘‘ทสฺสน’’นฺติ วุตฺตํฯ ตํ ‘‘มงฺคล’’นฺติ เวทิตพฺพํฯ กสฺมา? พหูปการตฺตาฯ อาห จ – ‘‘ทสฺสนมฺปหํ, ภิกฺขเว, เตสํ ภิกฺขูนํ พหูปการํ วทามี’’ติอาทิ (อิติวุ. ๑๐๔)ฯ ยโต หิตกาเมน กุลปุเตฺตน สีลวเนฺต ภิกฺขู ฆรทฺวารํ สมฺปเตฺต ทิสฺวา ยทิ เทยฺยธโมฺม อตฺถิ, ยถาพลํ เทยฺยธเมฺมน ปติมาเนตพฺพาฯ ยทิ นตฺถิ, ปญฺจปติฎฺฐิตํ กตฺวา วนฺทิตพฺพาฯ ตสฺมิํ อสมฺปชฺชมาเน อญฺชลิํ ปคฺคเหตฺวา นมสฺสิตพฺพา, ตสฺมิมฺปิ อสมฺปชฺชมาเน ปสนฺนจิเตฺตน ปิยจกฺขูหิ สมฺปสฺสิตพฺพาฯ เอวํ ทสฺสนมูลเกนาปิ หิ ปุเญฺญน อเนกานิ ชาติสหสฺสานิ จกฺขุมฺหิ โรโค วา ทาโห วา อุสฺสทา วา ปิฬกา วา น โหนฺติ, วิปฺปสนฺนปญฺจวณฺณสสฺสิริกานิ โหนฺติ จกฺขูนิ รตนวิมาเน อุคฺฆาฎิตมณิกวาฎสทิสานิ , สตสหสฺสกปฺปมตฺตํ เทเวสุ จ มนุเสฺสสุ จ สพฺพสมฺปตฺตีนํ ลาภี โหติฯ อนจฺฉริยเญฺจตํ, ยํ มนุสฺสภูโต สปฺปญฺญชาติโก สมฺมา ปวตฺติเตน สมณทสฺสนมเยน ปุเญฺญน เอวรูปํ วิปากสมฺปตฺติํ อนุภเวยฺย, ยตฺถ ติรจฺฉานคตานมฺปิ เกวลํ สทฺธามตฺตกชนิตสฺส สมณทสฺสนสฺส เอวํ วิปากสมฺปตฺติํ วณฺณยนฺติ –</p>


<p>
‘‘อุลูโก มณฺฑลกฺขิโก,  
  
เวทิยเก จิรทีฆวาสิโก;  
  
สุขิโต วต โกสิโย อยํ,  
  
กาลุฎฺฐิตํ ปสฺสติ พุทฺธวรํฯ  
</p>
  
<p>
‘‘มยิ จิตฺตํ ปสาเทตฺวา, ภิกฺขุสเงฺฆ อนุตฺตเร;  
  
กปฺปานํ สตสหสฺสานิ, ทุคฺคติํ โส น คจฺฉติฯ  
</p>
  
<p>
‘‘เทวโลกา จวิตฺวาน, กุสลกเมฺมน โจทิโต;  
  
ภวิสฺสติ อนนฺตญาโณ, โสมนโสฺสติ วิสฺสุโต’’ติฯ (ม. นิ. อฎฺฐ. ๑.๑๔๔; ขุ. ปา. อฎฺฐ. ๕.๑๐);  
</p>
  
<p> นาม ปโทเส วา ปจฺจูเส วา เทฺว สุตฺตนฺติกา ภิกฺขู อญฺญมญฺญํ สุตฺตนฺตํ สากจฺฉนฺติ, วินยธรา วินยํ, อาภิธมฺมิกา อภิธมฺมํ , ชาตกภาณกา ชาตกํ, อฎฺฐกถิกา อฎฺฐกถํ, ลีนุทฺธตวิจิกิจฺฉาปเรตจิตฺตวิโสธนตฺถํ วา ตมฺหิ ตมฺหิ กาเล สากจฺฉนฺติ, อยํ กาเลน ธมฺมสากจฺฉาฯ สา อาคมพฺยตฺติอาทีนํ คุณานํ เหตุโต ‘‘มงฺคล’’นฺติ วุจฺจตีติฯ</p>


<p>เอวํ อิมิสฺสา คาถาย ขนฺติ, โสวจสฺสตา, สมณทสฺสนํ, กาเลน ธมฺมสากจฺฉาติ จตฺตาริ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา ขนฺตี จาติ อิมิสฺสา คาถาย อตฺถวณฺณนาฯ</p>


<p> อิทานิ ติ เอตฺถ ปาปเก อกุสเล ธเมฺม ตปตีติ ฯ พฺรหฺมํ จริยํ, พฺรหฺมานํ วา จริยํ  เสฎฺฐจริยนฺติ วุตฺตํ โหติฯ อริยสจฺจานํ ทสฺสนํ ฯ อริยสจฺจานิ ทสฺสนนฺติปิ เอเก, ตํ น สุนฺทรํฯ นิกฺขนฺตํ วานโตติ นิพฺพานํ, สจฺฉิกรณํ  สจฺฉิกิริยา, นิพฺพานสฺส สจฺฉิกิริยา ฯ เสสํ วุตฺตนยเมวาติ อยํ ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา –  นาม อภิชฺฌาโทมนสฺสาทีนํ ตปนโต อินฺทฺริยสํวโร, โกสชฺชสฺส วา ตปนโต วีริยํฯ เตน หิ สมนฺนาคโต ปุคฺคโล อาตาปีติ วุจฺจติฯ สฺวายํ อภิชฺฌาทิปฺปหานฌานาทิปฎิลาภเหตุโต ‘‘มงฺคล’’นฺติ เวทิตโพฺพฯ</p>


<p> นาม เมถุนวิรติสมณธมฺมสาสนมคฺคานํ อธิวจนํฯ ตถา หิ ‘‘อพฺรหฺมจริยํ ปหาย พฺรหฺมจารี โหตี’’ติ (ที. นิ. ๑.๑๙๔; ม. นิ. ๑.๒๙๒) เอวมาทีสุ เมถุนวิรติ พฺรหฺมจริยนฺติ วุจฺจติฯ ‘‘ภควติ โน, อาวุโส, พฺรหฺมจริยํ วุสฺสตี’’ติ เอวมาทีสุ (ม. นิ. ๑.๒๕๗) สมณธโมฺมฯ ‘‘น ตาวาหํ, ปาปิม, ปรินิพฺพายิสฺสามิ, ยาว เม อิทํ พฺรหฺมจริยํ น อิทฺธเญฺจว ภวิสฺสติ ผีตญฺจ วิตฺถาริกํ พาหุชญฺญ’’นฺติ เอวมาทีสุ (ที. นิ. ๒.๑๖๘; สํ. นิ. ๕.๘๒๒; อุทา. ๕๑) สาสนํฯ ‘‘อยเมว โข, ภิกฺขุ, อริโย อฎฺฐงฺคิโก มโคฺค พฺรหฺมจริยํฯ เสยฺยถิทํ, สมฺมาทิฎฺฐี’’ติ เอวมาทีสุ (สํ. นิ. ๕.๖) มโคฺคฯ อิธ ปน อริยสจฺจทสฺสเนน ปรโต มคฺคสฺส คหิตตฺตา อวเสสํ สพฺพมฺปิ วฎฺฎติฯ ตเญฺจตํ อุปรูปริ นานปฺปการวิเสสาธิคมเหตุโต ‘‘มงฺคล’’นฺติ เวทิตพฺพํฯ</p>


<p>   นาม กุมารปเญฺห วุตฺตตฺถานํ จตุนฺนํ อริยสจฺจานํ อภิสมยวเสน มคฺคทสฺสนํฯ ตํ สํสารทุกฺขวีติกฺกมเหตุโต ‘‘มงฺคล’’นฺติ วุจฺจติฯ</p>


<p> นาม อิธ อรหตฺตผลํ ‘‘นิพฺพาน’’นฺติ อธิเปฺปตํฯ ตมฺปิ หิ ปญฺจคติวานเนน วานสญฺญิตาย ตณฺหาย นิกฺขนฺตตฺตา ‘‘นิพฺพาน’’นฺติ วุจฺจติฯ ตสฺส ปตฺติ วา ปจฺจเวกฺขณา วา ‘‘สจฺฉิกิริยา’’ติ วุจฺจติฯ อิตรสฺส ปน นิพฺพานสฺส อริยสจฺจานํ ทสฺสเนเนว สจฺฉิกิริยา สิทฺธา, เตเนตํ อิธ น อธิเปฺปตํฯ เอวเมสา นิพฺพานสจฺฉิกิริยา ทิฎฺฐธมฺมสุขวิหาราทิเหตุโต ‘‘มงฺคล’’นฺติ เวทิตพฺพาฯ</p>


<p>เอวํ อิมิสฺสาปิ คาถาย ตโป, พฺรหฺมจริยํ, อริยสจฺจาน ทสฺสนํ, นิพฺพานสจฺฉิกิริยาติ จตฺตาริ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา ตโป จาติ อิมิสฺสา คาถาย อตฺถวณฺณนาฯ</p>


<p> อิทานิ  ติ เอตฺถ ติ ผุสิตสฺส ฉุปิตสฺส สมฺปตฺตสฺสฯ โลเก ธมฺมา  ยาว โลกปฺปวตฺติ, ตาว อนิวตฺตกา ธมฺมาติ วุตฺตํ โหติฯ นฺติ มโน มานสํฯ ติ นวสฺส วา มชฺฌิมสฺส วา เถรสฺส วาฯ น ติ น จลติ, น เวธติฯ นฺติ นิโสฺสกํ อพฺพูฬฺหโสกสลฺลํฯ นฺติ วิคตรชํ วิทฺธํสิตรชํฯ นฺติ อภยํ นิรุปทฺทวํฯ เสสํ วุตฺตนยเมวาติ อยํ ตาว ปทวณฺณนาฯ</p>


<p>อตฺถวณฺณนา ปน เอวํ เวทิตพฺพา –  ยสฺส ลาภาลาภาทีหิ อฎฺฐหิ โลกธเมฺมหิ ผุฎฺฐสฺส อโชฺฌตฺถฎสฺส จิตฺตํ น กมฺปติ, น จลติ, น เวธติ, ตสฺส ตํ จิตฺตํ เกนจิ อกมฺปนียโลกุตฺตรภาวาวหนโต ‘‘มงฺคล’’นฺติ เวทิตพฺพํฯ</p>


<p>กสฺส ปน เอเตหิ ผุฎฺฐสฺส จิตฺตํ น กมฺปติ? อรหโต ขีณาสวสฺส, น อญฺญสฺส กสฺสจิฯ วุตฺตเญฺหตํ –</p>


<p>
‘‘เสโล ยถา เอกคฺฆโน, วาเตน น สมีรติ;  
  
เอวํ รูปา รสา สทฺทา, คนฺธา ผสฺสา จ เกวลาฯ  
</p>
  
<p>
‘‘อิฎฺฐา  
ธมฺมา อนิฎฺฐา จ, น ปเวเธนฺติ ตาทิโน;  
  
ฐิตํ จิตฺตํ วิปฺปมุตฺตํ, วยญฺจสฺสานุปสฺสตี’’ติฯ (อ. นิ. ๖.๕๕; มหาว. ๒๔๔);  
</p>
  
<p> นาม ขีณาสวเสฺสว จิตฺตํฯ ตญฺหิ โย ‘‘โสโก โสจนา โสจิตตฺตํ อโนฺตโสโก อโนฺตปริโสโก เจตโส ปรินิชฺฌายิตตฺต’’นฺติอาทินา (วิภ. ๒๓๗) นเยน วุจฺจติ โสโก, ตสฺส อภาวโต อโสกํฯ เกจิ นิพฺพานํ วทนฺติ, ตํ ปุริมปเทน นานุสนฺธิยติฯ ยถา จ อโสกํ, เอวํ วิรชํ เขมนฺติปิ ขีณาสวเสฺสว จิตฺตํฯ ตญฺหิ ราคโทสโมหรชานํ วิคตตฺตา  จตูหิ จ โยเคหิ เขมตฺตา ฯ ยโต เอตํ เตน เตนากาเรน ตมฺหิ ตมฺหิ ปวตฺติกฺขเณ คเหตฺวา นิทฺทิฎฺฐวเสน ติวิธมฺปิ อปฺปวตฺตกฺขนฺธตาทิโลกุตฺตมภาวาวหนโต อาหุเนยฺยาทิภาวาวหนโต จ ‘‘มงฺคล’’นฺติ เวทิตพฺพํฯ</p>


<p>เอวํ อิมิสฺสา คาถาย อฎฺฐโลกธเมฺมหิ อกมฺปิตจิตฺตํ, อโสกจิตฺตํ, วิรชจิตฺตํ, เขมจิตฺตนฺติ จตฺตาริ มงฺคลานิ วุตฺตานิ, มงฺคลตฺตญฺจ เนสํ ตตฺถ ตตฺถ วิภาวิตเมวาติฯ</p>


<p>นิฎฺฐิตา ผุฎฺฐสฺส โลกธเมฺมหีติ อิมิสฺสา คาถาย อตฺถวณฺณนาฯ</p>


<p> เอวํ  ภควา ‘‘อเสวนา จ พาลาน’’นฺติอาทีหิ ทสหิ คาถาหิ อฎฺฐติํส มงฺคลานิ กเถตฺวา อิทานิ เอตาเนว อตฺตนา วุตฺตมงฺคลานิ ถุนโนฺต ติ อิมํ อวสานคาถมภาสิฯ</p>


<p>ตสฺสายํ อตฺถวณฺณนา – ติ เอตานิ อีทิสานิ มยา วุตฺตปฺปการานิ พาลานํ อเสวนาทีนิฯ ติ กตฺวาฯ กตฺวาน กตฺวา กริตฺวาติ หิ อตฺถโต อนญฺญํฯ ติ สพฺพตฺถ ขนฺธกิเลสาภิสงฺขารเทวปุตฺตมารปฺปเภเทสุ จตูสุ ปจฺจตฺถิเกสุ เอเกนปิ อปราชิตา หุตฺวา, สยเมว เต จตฺตาโร มาเร ปราเชตฺวาติ วุตฺตํ โหติฯ มกาโร เจตฺถ ปทสนฺธิกรณมโตฺตติ วิญฺญาตโพฺพฯ</p>


<p>ติ เอตาทิสานิ มงฺคลานิ กตฺวา จตูหิ มาเรหิ อปราชิตา หุตฺวา สพฺพตฺถ อิธโลกปรโลเกสุ ฐานจงฺกมนาทีสุ จ โสตฺถิํ คจฺฉนฺติ, พาลเสวนาทีหิ เย อุปฺปเชฺชยฺยุํ อาสวา วิฆาตปริฬาหา , เตสํ อภาวา โสตฺถิํ คจฺฉนฺติ, อนุปทฺทุตา อนุปสฎฺฐา เขมิโน อปฺปฎิภยา คจฺฉนฺตีติ วุตฺตํ โหติฯ อนุนาสิโก เจตฺถ คาถาพนฺธสุขตฺถํ วุโตฺตติ เวทิตโพฺพฯ</p>


<p>นฺติ อิมินา คาถาปาเทน ภควา เทสนํ นิฎฺฐาเปสิฯ กถํ? เอวํ เทวปุตฺต เย เอตาทิสานิ กโรนฺติ, เต ยสฺมา สพฺพตฺถ โสตฺถิํ คจฺฉนฺติ, ตสฺมา ตํ พาลานํ อเสวนาทิ อฎฺฐติํสวิธมฺปิ เตสํ เอตาทิสการกานํ มงฺคลํ อุตฺตมํ เสฎฺฐํ ปวรนฺติ คณฺหาหีติฯ</p>


<p>เอวญฺจ ภควตา นิฎฺฐาปิตาย เทสนาย ปริโยสาเน โกฎิสตสหสฺสเทวตา อรหตฺตํ ปาปุณิํสุ, โสตาปตฺติสกทาคามิอนาคามิผลปฺปตฺตานํ คณนา อสเงฺขฺยยฺยา อโหสิฯ อถ ภควา ทุติยทิวเส อานนฺทเตฺถรํ อามเนฺตสิ – ‘‘อิมํ, อานนฺท, รตฺติํ อญฺญตรา เทวตา มํ อุปสงฺกมิตฺวา มงฺคลปญฺหํ ปุจฺฉิฯ อถสฺสาหํ อฎฺฐติํส มงฺคลานิ อภาสิํ, อุคฺคณฺห, อานนฺท, อิมํ มงฺคลปริยายํ, อุคฺคเหตฺวา ภิกฺขู วาเจหี’’ติฯ เถโร อุคฺคเหตฺวา ภิกฺขู วาเจสิฯ ตยิทํ อาจริยปรมฺปราภตํ ยาวชฺชตนา ปวตฺตติ, เอวมิทํ พฺรหฺมจริยํ อิทฺธเญฺจว ผีตญฺจ วิตฺถาริกํ พาหุชญฺญํ ปุถุภูตํ ยาว เทวมนุเสฺสหิ สุปฺปกาสิตนฺติ เวทิตพฺพํฯ</p>


<p>อิทานิ เอเตเสฺวว มงฺคเลสุ ญาณปริจยปาฎวตฺถํ อยํ อาทิโต ปภุติ โยชนา – เอวมิเม อิธโลกปรโลกโลกุตฺตรสุขกามา สตฺตา พาลชนเสวนํ ปหาย, ปณฺฑิเต นิสฺสาย, ปูชเนเยฺย ปูเชนฺตา, ปติรูปเทสวาเสน ปุเพฺพ กตปุญฺญตาย จ กุสลปฺปวตฺติยํ โจทิยมานา, อตฺตานํ สมฺมา ปณิธาย, พาหุสจฺจสิปฺปวินเยหิ อลงฺกตตฺตภาวา, วินยานุรูปํ สุภาสิตํ ภาสมานา , ยาว คิหิภาวํ น วิชหนฺติ, ตาว มาตาปิตุอุปฎฺฐาเนน โปราณํ อิณมูลํ วิโสธยมานา, ปุตฺตทารสงฺคเหน นวํ อิณมูลํ ปโยชยมานา, อนากุลกมฺมนฺตตาย ธนธญฺญาทิสมิทฺธิํ ปาปุณนฺตา, ทาเนน โภคสารํ ธมฺมจริยาย ชีวิตสารญฺจ คเหตฺวา, ญาติสงฺคเหน สกชนหิตํ อนวชฺชกมฺมนฺตตาย ปรชนหิตญฺจ กโรนฺตา, ปาปวิรติยา ปรูปฆาตํ มชฺชปานสํยเมน อตฺตูปฆาตญฺจ วิวเชฺชตฺวา, ธเมฺมสุ อปฺปมาเทน กุสลปกฺขํ วเฑฺฒตฺวา, วฑฺฒิตกุสลตาย คิหิพฺยญฺชนํ โอหาย ปพฺพชิตภาเว ฐิตาปิ พุทฺธพุทฺธสาวกุปชฺฌาจริยาทีสุ คารเวน นิวาเตน จ วตฺตสมฺปทํ อาราเธตฺวา, สนฺตุฎฺฐิยา ปจฺจยเคธํ  ปหาย, กตญฺญุตาย สปฺปุริสภูมิยํ ฐตฺวา, ธมฺมสฺสวเนน จิตฺตลีนตํ ปหาย, ขนฺติยา สพฺพปริสฺสเย อภิภวิตฺวา, โสวจสฺสตาย สนาถมตฺตานํ กตฺวา, สมณทสฺสเนน ปฎิปตฺติปโยคํ ปสฺสนฺตา, ธมฺมสากจฺฉาย กงฺขาฎฺฐานิเยสุ ธเมฺมสุ กงฺขํ ปฎิวิโนเทตฺวา, อินฺทฺริยสํวรตเปน สีลวิสุทฺธิํ สมณธมฺมพฺรหฺมจริเยน จิตฺตวิสุทฺธิํ ตโต ปรา จ จตโสฺส วิสุทฺธิโย สมฺปาเทนฺตา, อิมาย ปฎิปทาย อริยสจฺจทสฺสนปริยายํ ญาณทสฺสนวิสุทฺธิํ ปตฺวา อรหตฺตผลสงฺขาตํ นิพฺพานํ สจฺฉิกโรนฺติฯ ยํ สจฺฉิกตฺวา สิเนรุปพฺพโต วิย วาตวุฎฺฐีหิ อฎฺฐหิ โลกธเมฺมหิ อวิกมฺปมานจิตฺตา อโสกา วิรชา เขมิโน โหนฺติฯ เย จ เขมิโน, เต สพฺพตฺถ เอเกนาปิ อปราชิตา โหนฺติ, สพฺพตฺถ จ โสตฺถิํ คจฺฉนฺติฯ เตนาห ภควา –</p>


<p>
‘‘เอตาทิสานิ กตฺวาน, สพฺพตฺถมปราชิตา;  
  
สพฺพตฺถ โสตฺถิํ คจฺฉนฺติ, ตํ เตสํ มงฺคลมุตฺตม’’นฺติฯ  
</p>
  
อิติ ปรมตฺถโชติกาย ขุทฺทก-อฎฺฐกถาย  
</p>
  
สุตฺตนิปาต-อฎฺฐกถาย มงฺคลสุตฺตวณฺณนา นิฎฺฐิตาฯ  
</p>
  
<h3>๕. สูจิโลมสุตฺตวณฺณนา</h3>
<p>   นฺติ สูจิโลมสุตฺตํฯ กา อุปฺปตฺติ? อตฺถวณฺณนานเยเนวสฺส อุปฺปตฺติ อาวิ ภวิสฺสติฯ อตฺถวณฺณนายญฺจ ‘‘เอวํ เม สุต’’นฺติอาทิ วุตฺตตฺถเมวฯ ติ เอตฺถ ปน กา คยา, โก ฎงฺกิตมโญฺจ, กสฺมา จ ภควา ตสฺส ยกฺขสฺส ภวเน วิหรตีติ? วุจฺจเต – ติ คาโมปิ ติตฺถมฺปิ วุจฺจติ, ตทุภยมฺปิ อิธ วฎฺฎติฯ คยาคามสฺส หิ อวิทูเร เทเส วิหรโนฺตปิ ‘‘คยายํ วิหรตี’’ติ วุจฺจติ, ตสฺส จ คามสฺส สมีเป อวิทูเร ทฺวารสนฺติเก โส ฎงฺกิตมโญฺจฯ คยาติเตฺถ วิหรโนฺตปิ ‘‘คยายํ วิหรตี’’ติ วุจฺจติ, คยาติเตฺถ จ โส ฎงฺกิตมโญฺจฯ ติ จตุนฺนํ ปาสาณานํ อุปริ วิตฺถตํ ปาสาณํ อาโรเปตฺวา กโต ปาสาณมโญฺจ ฯ ตํ นิสฺสาย ยกฺขสฺส ภวนํ อาฬวกสฺส ภวนํ วิยฯ ยสฺมา วา ปน ภควา ตํ ทิวสํ ปจฺจูสสมเย มหากรุณาสมาปตฺติโต วุฎฺฐาย พุทฺธจกฺขุนา โลกํ โวโลเกโนฺต สูจิโลมสฺส จ ขรโลมสฺส จาติ ทฺวินฺนมฺปิ ยกฺขานํ โสตาปตฺติผลูปนิสฺสยํ อทฺทส, ตสฺมา ปตฺตจีวรํ อาทาย อโนฺตอรุเณเยว นานาทิสาหิ สนฺนิปติตสฺส ชนสฺส เขฬสิงฺฆาณิกาทินานปฺปการาสุจินิสฺสนฺทกิลินฺนภูมิภาคมฺปิ ตํ ติตฺถปฺปเทสํ อาคนฺตฺวา ตสฺมิํ ฎงฺกิตมเญฺจ นิสีทิ สูจิโลมสฺส ยกฺขสฺส ภวเนฯ เตน วุตฺตํ ‘‘เอกํ สมยํ ภควา คยายํ วิหรติ ฎงฺกิตมเญฺจ สูจิโลมสฺส ยกฺขสฺส ภวเน’’ติฯ</p>


<p>ติ ยํ สมยํ ภควา ตตฺถ วิหรติ, เตน สมเยนฯ ติฯ เก เต ยกฺขา, กสฺมา จ อติกฺกมนฺตีติ? วุจฺจเต – เตสุ ตาว เอโก อตีเต สงฺฆสฺส เตลํ อนาปุจฺฉา คเหตฺวา อตฺตโน สรีรํ มเกฺขสิฯ โส เตน กเมฺมน นิรเย ปจฺจิตฺวา คยาโปกฺขรณิตีเร ยกฺขโยนิยํ นิพฺพโตฺตฯ ตเสฺสว จสฺส กมฺมสฺส วิปากาวเสเสน วิรูปานิ องฺคปจฺจงฺคานิ อเหสุํ , อิฎฺฐกจฺฉทนสทิสญฺจ ขรสมฺผสฺสํ จมฺมํฯ โส กิร ยทา ปรํ ภิํสาเปตุกาโม โหติ, ตทา ฉทนิฎฺฐกสทิสานิ จมฺมกปาลานิ อุกฺขิปิตฺวา ภิํสาเปติฯ เอวํ โส ขรสมฺผสฺสตฺตา เตฺวว นามํ ลภิฯ</p>


<p>อิตโร  กสฺสปสฺส ภควโต กาเล อุปาสโก หุตฺวา มาสสฺส อฎฺฐ ทิวเส วิหารํ คนฺตฺวา ธมฺมํ สุณาติฯ โส เอกทิวสํ ธมฺมสฺสวเน โฆสิเต สงฺฆารามทฺวาเร อตฺตโน เขตฺตํ เกลายโนฺต อุโคฺฆสนํ สุตฺวา ‘‘สเจ นฺหายามิ, จิรํ ภวิสฺสตี’’ติ กิลิฎฺฐคโตฺตว อุโปสถาคารํ ปวิสิตฺวา มหเคฺฆ ภุมฺมตฺถรเณ อนาทเรน นิปชฺชิตฺวา สุปิฯ ภิกฺขุ เอวายํ, น อุปาสโกติ สํยุตฺตภาณกาฯ โส เตน จ อเญฺญน กเมฺมน จ นิรเย ปจฺจิตฺวา คยาโปกฺขรณิยา ตีเร ยกฺขโยนิยํ นิพฺพโตฺตฯ โส ตสฺส กมฺมสฺส วิปากาวเสเสน ทุทฺทสิโก อโหสิ, สรีเร จสฺส สูจิสทิสานิ โลมานิ อเหสุํฯ โส หิ ภิํสาเปตพฺพเก สเตฺต สูจีหิ วิชฺฌโนฺต วิย ภิํสาเปติฯ เอวํ โส สูจิสทิสโลมตฺตา เตฺวว นามํ ลภิฯ เต อตฺตโน โคจรตฺถาย ภวนโต  นิกฺขมิตฺวา มุหุตฺตํ คนฺตฺวา คตมเคฺคเนว นิวตฺติตฺวา อิตรํ ทิสาภาคํ คจฺฉนฺตา ภควโต อวิทูเร อติกฺกมนฺติฯ</p>


<p>ติ กสฺมา เต เอวมาหํสุ? ขโร สมณกปฺปํ ทิสฺวา อาหฯ สูจิโลโม ปน ‘‘โย ภายติ น โส สมโณ, สมณปฎิรูปกตฺตา ปน สมณโก โหตี’’ติ เอวํลทฺธิโกฯ ตสฺมา ตาทิสํ ภควนฺตํ มญฺญมาโน ติ สหสาว วตฺวาปิ ปุน วีมํสิตุกาโม อาห – ติฯ ‘‘อถ โข’’ติ เอวํ วตฺวา ตโตฯ ติ อิโต ปภุติ ยาว  ตาว อุตฺตานตฺถเมว เกวลเญฺจตฺถ นฺติ อตฺตโน กายํ ภควโต อุปนาเมสีติ เอวํ สมฺพโนฺธ เวทิตโพฺพฯ</p>


<p>ตโต อภายนฺตํ ภควนฺตํ  ทิสฺวา ติอาทิมาหฯ กิํ การณา? โส หิ จิเนฺตสิ – ‘‘อิมินาปิ นาม เม เอวํ ขเรน อมนุสฺสสมฺผเสฺสน มนุโสฺส สมาโน อยํ น ภายติ, หนฺทาหํ เอตํ พุทฺธวิสเย ปญฺหํ ปุจฺฉามิ, อทฺธา อยํ ตตฺถ น สมฺปายิสฺสติ, ตโต นํ เอวํ วิเหเฐสฺสามี’’ติฯ ภควา ตํ สุตฺวา ‘‘น ขฺวาหํ ตํ อาวุโส’’ติอาทิมาหฯ ตํ สพฺพํ อาฬวกสุเตฺต วุตฺตนเยเนว สพฺพากาเรหิ เวทิตพฺพํฯ</p>


<p> ติฯ ตตฺถ ราคโทสา วุตฺตนยา เอวฯ ติ กิํนิทานา กิํเหตุกาฯ ติ ปจฺจตฺตวจนสฺส โต-อาเทโส เวทิตโพฺพ, สมาเส จสฺส โลปาภาโวฯ อถ วา ติ ชาตา อุปฺปนฺนาติ อโตฺถ, ตสฺมา กุโตนิทานา, กุโตชาตา, กุโตอุปฺปนฺนาติ วุตฺตํ โหติฯ ติ ยายํ ‘‘ปเนฺตสุ วา เสนาสเนสุ อญฺญตรญฺญตเรสุ วา อธิกุสเลสุ ธเมฺมสุ อรติ  อรติตา อนภิรติ อนภิรมณา อุกฺกณฺฐิตา ปริตสฺสิตา’’ติ (วิภ. ๘๕๖) เอวํ วิภตฺตา อรติ, ยา จ ปญฺจสุ กามคุเณสุ รติ, โย จ โลมหํสสมุฎฺฐาปนโต ‘‘โลมหํโส’’เตฺวว สงฺขฺยํ คโต จิตฺตุตฺราโสฯ อิเม ตโย ธมฺมา กุโตชา กุโตชาตาติ ปุจฺฉติ ฯ ติ กุโต อุปฺปชฺชิตฺวาฯ ติ กุสลจิตฺตํ, ติ อุรคสุเตฺต วุตฺตา นว กามวิตกฺกาทโยฯ ติ ยถา คามทารกา กีฬนฺตา กากํ สุเตฺตน ปาเท พนฺธิตฺวา โอสฺสชนฺติ ขิปนฺติ, เอวํ กุสลมนํ อกุสลวิตกฺกา กุโต สมุฎฺฐาย โอสฺสชนฺตีติ ปุจฺฉติฯ</p>


<p> อถสฺส ภควา เต ปเญฺห วิสฺสเชฺชโนฺต ติ ทุติยคาถมภาสิฯ ตตฺถ ติ อตฺตภาวํ สนฺธายาหฯ อตฺตภาวนิทานา หิ ราคโทสาฯ อรติรติโลมหํสา จ อตฺตภาวโต ชาตา, กามวิตกฺกาทิอกุสลวิตกฺกา จ อตฺตภาวโตเยว  สมุฎฺฐาย กุสลมโน โอสฺสชนฺติ, เตน ตทญฺญํ ปกติอาทิการณํ ปฎิกฺขิปโนฺต อาห – ติฯ สทฺทสิทฺธิ เจตฺถ ปุริมคาถาย วุตฺตนเยเนว เวทิตพฺพาฯ</p>


<p> เอวํ เต ปเญฺห วิสฺสเชฺชตฺวา อิทานิ ยฺวายํ ‘‘อิโตนิทานา’’ติอาทีสุ ‘‘อตฺตภาวนิทานา อตฺตภาวโต ชาตา อตฺตภาวโต สมุฎฺฐายา’’ติ อโตฺถ วุโตฺต, ตํ สาเธโนฺต อาห – ติฯ เอเต หิ สเพฺพปิ ราคาทโย วิตกฺกปริโยสานา ตณฺหาเสฺนเหน ชาตา, ตถา ชายนฺตา จ ปญฺจุปาทานกฺขนฺธเภเท อตฺตภาวปริยาเย อตฺตนิ สมฺภูตาฯ เตนาห – ‘‘เสฺนหชา อตฺตสมฺภูตา’’ติฯ อิทานิ ตทตฺถโชติกํ อุปมํ กโรติ ติฯ ตตฺถ ขเนฺธสุ ชาตา  ปาโรหานเมตํ อธิวจนํฯ กิํ วุตฺตํ โหติ? ยถา นิโคฺรธสฺส ขนฺธชา นาม ปาโรหา อาโปรสสิเนเห สติ ชายนฺติ, ชายนฺตา จ ตสฺมิํเยว นิโคฺรเธ เตสุ เตสุ สาขปฺปเภเทสุ สมฺภวนฺติ, เอวเมเตปิ ราคาทโย อชฺฌตฺตตณฺหาเสฺนเห สติ ชายนฺติ, ชายนฺตา จ ตสฺมิํเยว อตฺตภาเว เตสุ เตสุ จกฺขาทิเภเทสุ ทฺวารารมฺมณวตฺถูสุ สมฺภวนฺติฯ ตสฺมา เวทิตพฺพเมตํ ‘‘อตฺตภาวนิทานา อตฺตภาวชา อตฺตภาวสมุฎฺฐานา จ เอเต’’ติฯ</p>


<p>อวเสสทิยฑฺฒคาถาย ปน อยํ สพฺพสงฺคาหิกา อตฺถวณฺณนา – เอวํ อตฺตสมฺภูตา จ เอเต ฯ ราโคปิ หิ ปญฺจกามคุณิกาทิวเสน, โทโสปิ อาฆาตวตฺถาทิวเสน, อรติอาทโยปิ ตสฺส ตเสฺสว เภทสฺส วเสนาติ สพฺพถา สเพฺพปิเม กิเลสา ปุถู อเนกปฺปการา  หุตฺวา วตฺถุทฺวารารมฺมณาทิวเสน เตสุ เตสุ วตฺถุกาเมสุ ตถา ตถา วิสตฺตา ลคฺคา ลคฺคิตา  สํสิพฺพิตฺวา ฐิตาฯ กิมิว?  ยถา วเน วิตตา มาลุวา เตสุ เตสุ รุกฺขสฺส สาขปสาขาทิเภเทสุ วิสตฺตา โหติ ลคฺคา ลคฺคิตา สํสิพฺพิตฺวา ฐิตา, เอวํ ปุถุปฺปเภเทสุ วตฺถุกาเมสุ วิสตฺตํ กิเลสคณํ  ฯ</p>


<p>ตตฺถ นฺติ ภาวนปุํสกนิเทฺทโส, เตน กิํ ทีเปติ? เย สตฺตา นํ กิเลสคณํ ‘‘ยโตนิทานํ อุปฺปชฺชตี’’ติ เอวํ ชานนฺติ, เต นํ ‘‘ตณฺหาเสฺนหเสฺนหิเต อตฺตภาเว อุปฺปชฺชตี’’ติ ญตฺวา ตํ ตณฺหาเสฺนหํ อาทีนวานุปสฺสนาทิภาวนาญาณคฺคินา วิโสเสนฺตา วิโนเทนฺติ ปชหนฺติ พฺยนฺตีกโรนฺติ จ, เอตํ อมฺหากํ สุภาสิตํ สุโณหิ ยกฺขาติฯ เอวเมตฺถ อตฺตภาวชานเนน ทุกฺขปริญฺญํ ตณฺหาเสฺนหราคาทิกิเลสคณวิโนทเนน สมุทยปฺปหานญฺจ ทีเปติฯ</p>


<p>เย จ นํ วิโนเทนฺติ, ฯ เอเตน มคฺคภาวนํ นิโรธสจฺฉิกิริยญฺจ ทีเปติฯ เย หิ นํ กิเลสคณํ วิโนเทนฺติ, เต อวสฺสํ มคฺคํ ภาเวนฺติฯ น หิ มคฺคภาวนํ วินา กิเลสวิโนทนํ อตฺถิฯ เย จ มคฺคํ ภาเวนฺติ, เต ทุตฺตรํ ปกติญาเณน กาโมฆาทิํ จตุพฺพิธมฺปิ โอฆมิมํ ตรนฺติฯ มคฺคภาวนา หิ โอฆตรณํฯ นฺติ อิมินา ทีเฆน อทฺธุนา สุปินเนฺตนปิ อวีติกฺกนฺตปุพฺพํฯ ติ นิพฺพานายฯ เอวมิมํ จตุสจฺจทีปิกํ คาถํ สุณนฺตา ‘‘สุตฺวา ธมฺมํ ธาเรนฺติ, ธตานํ ธมฺมานํ อตฺถมุปปริกฺขนฺตี’’ติอาทิกํ กถํ สุภาวินิยา ปญฺญาย อนุกฺกมมานา เต เทฺวปิ สหายกา ยกฺขา คาถาปริโยสาเนเยว โสตาปตฺติผเล ปติฎฺฐหิํสุ, ปาสาทิกา จ อเหสุํ สุวณฺณวณฺณา ทิพฺพาลงฺการวิภูสิตาติฯ</p>

</p>

</p>


<h3>๖. กปิลสุตฺต-(ธมฺมจริยสุตฺต)-วณฺณนา</h3>
<p>นฺติ   กปิลสุตฺตํฯ กา อุปฺปตฺติ? เหมวตสุเตฺต วุตฺตนเยเนว ปรินิพฺพุเต กสฺสเป ภควติ เทฺว กุลปุตฺตา ภาตโร นิกฺขมิตฺวา สาวกานํ สนฺติเก ปพฺพชิํสุฯ เชโฎฺฐ โสธโน นาม, กนิโฎฺฐ กปิโล นามฯ เตสํ มาตา สาธนี นาม, กนิฎฺฐภคินี ตาปนา นามฯ ตาปิ ภิกฺขุนีสุ  ปพฺพชิํสุฯ ตโต เต เทฺวปิ เหมวตสุเตฺต วุตฺตนเยเนว ‘‘สาสเน กติ ธุรานี’’ติ ปุจฺฉิตฺวา สุตฺวา จ เชโฎฺฐ ‘‘วาสธุรํ ปูเรสฺสามี’’ติ ปญฺจ วสฺสานิ อาจริยุปชฺฌายานํ สนฺติเก วสิตฺวา ปญฺจวโสฺส หุตฺวา ยาว อรหตฺตํ, ตาว กมฺมฎฺฐานํ สุตฺวา อรญฺญํ ปวิสิตฺวา วายมโนฺต อรหตฺตํ ปาปุณิฯ กปิโล ‘‘อหํ ตาว ตรุโณ, วุฑฺฒกาเล วาสธุรํ ปริปูเรสฺสามี’’ติ คนฺถธุรํ อารภิตฺวา เตปิฎโก อโหสิฯ ตสฺส ปริยตฺติํ นิสฺสาย ปริวาโร, ปริวารํ นิสฺสาย ลาโภ จ อุทปาทิฯ</p>


<p>โส พาหุสจฺจมเทน มโตฺต ปณฺฑิตมานี อนญฺญาเตปิ อญฺญาตมานี หุตฺวา ปเรหิ วุตฺตํ กปฺปิยมฺปิ อกปฺปิยํ, อกปฺปิยมฺปิ กปฺปิยํ, สาวชฺชมฺปิ อนวชฺชํ, อนวชฺชมฺปิ สาวชฺชนฺติ ภณติฯ โส เปสเลหิ ภิกฺขูหิ, ‘‘มา, อาวุโส กปิล, เอวํ อวจา’’ติอาทินา นเยน โอวทิยมาโน ‘‘ตุเมฺห กิํ ชานาถ ริตฺตมุฎฺฐิสทิสา’’ติอาทีหิ วจเนหิ ขุํเสโนฺต วเมฺภโนฺตเยว จรติฯ ภิกฺขู ตสฺส ภาตุโน โสธนเตฺถรสฺสาปิ เอตมตฺถํ อาโรเจสุํฯ โสปิ นํ อุปสงฺกมิตฺวา อาห – ‘‘อาวุโส กปิล, สาสนสฺส อายุ นาม ตุมฺหาทิสานํ สมฺมาปฎิปตฺติฯ มา, อาวุโส กปิล, กปฺปิยมฺปิ อกปฺปิยํ, อกปฺปิยมฺปิ กปฺปิยํ, สาวชฺชมฺปิ อนวชฺชํ, อนวชฺชมฺปิ สาวชฺชนฺติ วเทหี’’ติฯ โส ตสฺสปิ วจนํ นาทิยิฯ ตโต นํ โสธนเตฺถโร ทฺวตฺติกฺขตฺตุํ วตฺวา –</p>


<p>
‘‘เอกวาจมฺปิ ทฺวิวาจํ, ภเณยฺย อนุกมฺปโก;  
  
ตตุตฺตริํ น ภาเสยฺย, ทาโสวยฺยสฺส สนฺติเก’’ติฯ (ชา. ๒.๑๙.๓๔) –  
</p>
  
<p>ปริวเชฺชตฺวา ‘‘ตฺวเมว, อาวุโส, สเกน กเมฺมน ปญฺญายิสฺสสี’’ติ ปกฺกามิฯ ตโต ปภุติ นํ เปสลา ภิกฺขู ฉเฑฺฑสุํฯ</p>


<p>โส   ทุราจาโร หุตฺวา ทุราจารปริวุโต วิหรโนฺต เอกทิวสํ ‘‘อุโปสถํ โอสาเรสฺสามี’’ติ สีหาสนํ อภิรุยฺห จิตฺรพีชนิํ คเหตฺวา นิสิโนฺน ‘‘วตฺตติ, อาวุโส, เอตฺถ ภิกฺขูนํ ปาติโมโกฺข’’ติ ติกฺขตฺตุํ อาหฯ อเถโก ภิกฺขุปิ ‘‘มยฺหํ  วตฺตตี’’ติ น อโวจฯ น จ ตสฺส เตสํ วา ปาติโมโกฺข วตฺตติฯ ตโต โส ‘‘ปาติโมเกฺข สุเตปิ อสุเตปิ วินโย นาม นตฺถี’’ติ อาสนา วุฎฺฐาสิฯ เอวํ กสฺสปสฺส ภควโต สาสนํ โอสกฺกาเปสิ วินาเสสิฯ อถ โสธนเตฺถโร ตทเหว ปรินิพฺพายิฯ โสปิ กปิโล เอวํ ตํ สาสนํ โอสกฺกาเปตฺวา กาลกโต อวีจิมหานิรเย นิพฺพตฺติ, สาปิสฺส มาตา จ ภคินี จ ตเสฺสว ทิฎฺฐานุคติํ อาปชฺชิตฺวา เปสเล ภิกฺขู อโกฺกสมานา ปริภาสมานา กาลํ กตฺวา นิรเย นิพฺพตฺติํสุฯ</p>


<p>ตสฺมิํเยว จ กาเล ปญฺจสตา ปุริสา คามฆาตาทีนิ กตฺวา โจริกาย ชีวนฺตา ชนปทมนุเสฺสหิ อนุพทฺธา ปลายมานา อรญฺญํ ปวิสิตฺวา ตตฺถ กิญฺจิ คหนํ วา ปฎิสรณํ วา อปสฺสนฺตา อวิทูเร ปาสาเณ วสนฺตํ อญฺญตรํ อารญฺญิกํ ภิกฺขุํ ทิสฺวา วนฺทิตฺวา ‘‘อมฺหากํ, ภเนฺต, ปฎิสรณํ โหถา’’ติ ภณิํสุฯ เถโร ‘‘ตุมฺหากํ สีลสทิสํ ปฎิสรณํ นตฺถิ, สเพฺพ ปญฺจ สีลานิ สมาทิยถา’’ติ อาหฯ เต ‘‘สาธู’’ติ สมฺปฎิจฺฉิตฺวา สีลานิ สมาทิยิํสุฯ เถโร ‘‘ตุเมฺห สีลวโนฺต, อิทานิ อตฺตโน ชีวิตํ วินาเสเนฺตสุปิ มา มโน ปทูสยิตฺถา’’ติ อาหฯ เต ‘‘สาธู’’ติ สมฺปฎิจฺฉิํสุฯ อถ เต ชานปทา สมฺปตฺตา อิโต จิโต จ มคฺคมานา เต โจเร ทิสฺวา สเพฺพว ชีวิตา โวโรเปสุํฯ เต กาลํ กตฺวา กามาวจรเทวโลเก นิพฺพตฺติํสุฯ เตสุ เชฎฺฐกโจโร เชฎฺฐกเทวปุโตฺต อโหสิ, อิตเร ตเสฺสว ปริวาราฯ</p>


<p>เต อนุโลมปฎิโลมํ สํสรนฺตา เอกํ พุทฺธนฺตรํ เทวโลเก เขเปตฺวา อมฺหากํ ภควโต กาเล เทวโลกโต จวิตฺวา เชฎฺฐกเทวปุโตฺต สาวตฺถิทฺวาเร เกวฎฺฎคาโม อตฺถิ, ตตฺถ ปญฺจสตกุลเชฎฺฐสฺส เกวฎฺฎสฺส ปชาปติยา กุจฺฉิมฺหิ ปฎิสนฺธิํ อคฺคเหสิ, อิตเร อวเสสเกวฎฺฎปชาปตีนํฯ เอวํ เตสํ เอกทิวสํเยว ปฎิสนฺธิคฺคหณญฺจ คพฺภวุฎฺฐานญฺจ อโหสิฯ อถ เกวฎฺฎเชโฎฺฐ ‘‘อตฺถิ นุ โข อิมสฺมิํ คาเม อเญฺญปิ ทารกา อชฺช ชาตา’’ติ วิจินโนฺต เต ทารเก ทิสฺวา ‘‘อิเม เม  ปุตฺตสฺส สหายกา ภวิสฺสนฺตี’’ติ สเพฺพสํ โปสาวนิกํ อทาสิฯ เต สเพฺพ สหายกา  สหปํสุํ กีฬนฺตา อนุปุเพฺพน วยปฺปตฺตา อเหสุํฯ ยโสโช เตสํ อโคฺค อโหสิฯ</p>


<p>กปิโลปิ  ตทา นิรเย ปกฺกาวเสเสน อจิรวติยา สุวณฺณวโณฺณ ทุคฺคนฺธมุโข มโจฺฉ หุตฺวา นิพฺพตฺติฯ อเถกทิวสํ สเพฺพปิ เกวฎฺฎทารกา ชาลานิ คเหตฺวา ‘‘มเจฺฉ พนฺธิสฺสามา’’ติ นทิํ คนฺตฺวา ชาลานิ ปกฺขิปิํสุฯ เตสํ ชาลํ โส มโจฺฉ ปาวิสิฯ ตํ ทิสฺวา สโพฺพ เกวฎฺฎคาโม อุจฺจาสทฺทมหาสโทฺท อโหสิ – ‘‘อมฺหากํ ปุตฺตา ปฐมํ มเจฺฉ พนฺธนฺตา สุวณฺณมจฺฉํ พนฺธิํสุ, วุฑฺฒิ เนสํ ทารกานํ, อิทานิ จ โน ราชา ปหูตํ ธนํ ทสฺสตี’’ติฯ อถ เต ปญฺจสตาปิ ทารกสหายกา มจฺฉํ นาวาย ปกฺขิปิตฺวา นาวํ อุกฺขิปิตฺวา รโญฺญ สนฺติกํ อคมํสุฯ ราชา ทิสฺวา ‘‘กิํ เอตํ ภเณ’’ติ อาหฯ ‘‘มโจฺฉ เทวา’’ติฯ ราชา สุวณฺณวณฺณํ มจฺฉํ ทิสฺวา ‘‘ภควา เอตสฺส วณฺณการณํ ชานิสฺสตี’’ติ มจฺฉํ คาหาเปตฺวา ภควโต สนฺติกํ อคมาสิฯ มจฺฉสฺส มุขวิวรณกาเล เชตวนํ อติวิย ทุคฺคนฺธํ โหติฯ</p>


<p>ราชา ภควนฺตํ ปุจฺฉิ – ‘‘กสฺมา, ภเนฺต, มโจฺฉ สุวณฺณวโณฺณ ชาโต, กสฺมา จสฺส มุขโต ทุคฺคโนฺธ วายตี’’ติ? อยํ, มหาราช, กสฺสปสฺส ภควโต ปาวจเน กปิโล นาม ภิกฺขุ อโหสิ, พหุสฺสุโต อาคตาคโมฯ อตฺตโน วจนํ อคณฺหนฺตานํ ภิกฺขูนํ อโกฺกสกปริภาสโกฯ ตสฺส จ ภควโต สาสนวินาสโกฯ ยํ โส ตสฺส ภควโต สาสนํ วินาเสสิ, เตน กเมฺมน อวีจิมหานิรเย นิพฺพตฺติ, วิปากาวเสเสน จ อิทานิ มโจฺฉ ชาโตฯ ยํ ทีฆรตฺตํ พุทฺธวจนํ วาเจสิ, พุทฺธสฺส วณฺณํ กเถสิ, ตสฺส นิสฺสเนฺทน อีทิสํ วณฺณํ ปฎิลภิฯ ยํ ภิกฺขูนํ อโกฺกสกปริภาสโก อโหสิ, เตนสฺส มุขโต ทุคฺคโนฺธ วายติฯ ‘‘อุลฺลปาเปมิ นํ มหาราชา’’ติ? ‘‘อาม ภควา’’ติฯ อถ ภควา  มจฺฉํ อาลปิ – ‘‘ตฺวํสิ กปิโล’’ติ? ‘‘อาม ภควา, อหํ กปิโล’’ติฯ ‘‘กุโต อาคโตสี’’ติ? ‘‘อวีจิมหานิรยโต ภควา’’ติฯ ‘‘โสธโน กุหิํ คโต’’ติ? ‘‘ปรินิพฺพุโต ภควา’’ติฯ ‘‘สาธนี กุหิํ คตา’’ติ? ‘‘มหานิรเย นิพฺพตฺตา ภควา’’ติฯ ‘‘ตาปนา กุหิํ คตา’’ติ? ‘‘มหานิรเย นิพฺพตฺตา ภควา’’ติฯ ‘‘อิทานิ ตฺวํ กุหิํ คมิสฺสสี’’ติ? ‘‘มหานิรยํ ภควา’’ติฯ ตาวเทว วิปฺปฎิสาราภิภูโต นาวํ สีเสน ปหริตฺวา กาลกโต มหานิรเย นิพฺพตฺติฯ มหาชโน สํวิโคฺค อโหสิ โลมหฎฺฐชาโตฯ อถ  ภควา ตตฺถ สมฺปตฺตคหฎฺฐปพฺพชิตปริสาย ตงฺขณานุรูปํ ธมฺมํ เทเสโนฺต อิมํ สุตฺตมภาสิฯ</p>


<p> ตตฺถ นฺติ กายสุจริตาทิ ธมฺมจริยํฯ นฺติ มคฺคพฺรหฺมจริยํฯ นฺติ เอตํ อุภยมฺปิ โลกิยโลกุตฺตรํ สุจริตํ สคฺคโมกฺขสุขสมฺปาปกตฺตา วสุตฺตมนฺติ อาหุ อริยาฯ วสุตฺตมํ นาม อุตฺตมรตนํ, อนุคามิกํ อตฺตาธีนํ ราชาทีนํ อสาธารณนฺติ อธิปฺปาโยฯ</p>


<p>เอตฺตาวตา  ‘‘คหฎฺฐสฺส วา ปพฺพชิตสฺส วา สมฺมาปฎิปตฺติเยว ปฎิสรณ’’นฺติ ทเสฺสตฺวา อิทานิ ปฎิปตฺติวิรหิตาย ปพฺพชฺชาย อสารกตฺตทสฺสเนน กปิลํ อเญฺญ จ ตถารูเป ครหโนฺต ติ เอวมาทิมาหฯ</p>


<p>ตตฺรายํ อตฺถวณฺณนา – โย หิ โกจิ คิหิพฺยญฺชนานิ อปเนตฺวา ภณฺฑุกาสาวาทิคหณมตฺตํ อุปสงฺกมเนน   ปุเพฺพ วุตฺตตฺถํ  โหติ ผรุสวจโน, นานปฺปการาย วิเหสาย อภิรตตฺตา  หิโรตฺตปฺปาภาเวน มคสทิสตฺตา  ตสฺส เอวรูปสฺส ชีวิตํ อติปาปํ อติหีนํฯ กสฺมา? ยสฺมา อิมาย มิจฺฉาปฎิปตฺติยา ราคาทิมเนกปฺปการํ ฯ</p>


<p> น เกวลญฺจ อิมินาว การเณนสฺส ชีวิตํ ปาปิโย, อปิจ โข ปน อยํ เอวรูโป มุขรชาติกตฺตา  สุภาสิตสฺส อตฺถวิชานนสโมฺมหเนน   ‘‘มา, อาวุโส กปิล, เอวํ อวจ, อิมินาปิ ปริยาเยน ตํ คณฺหาหี’’ติ เอวมาทินา นเยน เปสเลหิ ภิกฺขูหิ ฯ โย ธโมฺม พุเทฺธน เทสิโต, ตํ นานปฺปกาเรน อตฺตโน วุจฺจมานมฺปิ น ชานาติฯ เอวมฺปิสฺส ชีวิตํ ปาปิโยฯ</p>


<p> ตถา โส เอวรูโป วิเหสาภิรตตฺตา  ภาวิตเตฺต ขีณาสวภิกฺขู โสธนเตฺถรปภุติเก ‘‘น ตุเมฺห วินยํ ชานาถ, น สุตฺตํ น อภิธมฺมํ, วุฑฺฒปพฺพชิตา’’ติอาทินา นเยน วิเหสโนฺต ฯ อุปโยคปฺปวตฺติยญฺหิ อิทํ สามิวจนํฯ อถ วา ยถาวุเตฺตเนว นเยน ‘‘วิเหสํ ภาวิตตฺตานํ กโรโนฺต’’ติ ปาฐเสโส เวทิตโพฺพฯ เอวํ นิปฺปริยายเมว สามิวจนํ สิชฺฌติฯ ติ ภาวิตตฺตวิเหสเน อาทีนวทสฺสนปฎิจฺฉาทิกาย อวิชฺชาย ปุรกฺขโต เปสิโต ปโยชิโต เสสปพฺพชิตานํ ภาวิตตฺตานํ วิเหสภาเวน ปวตฺตํ ทิเฎฺฐว ธเมฺม จิตฺตวิพาธเนน  อายติญฺจ นิรยสมฺปาปเนน  น ชานาติฯ</p>


<p> อชานโนฺต จ เตน มเคฺคน จตุพฺพิธาปายเภทํ ฯ ตตฺถ จ วินิปาเต  เอเกกนิกาเย สตกฺขตฺตุํ สหสฺสกฺขตฺตุมฺปิ มาตุกุจฺฉิโต มาตุกุจฺฉิํ จนฺทิมสูริเยหิปิ อวิทฺธํสนียา อสุรกายตมา ตมญฺจ สมาปโนฺนฯ    อิโต ปรโลกํ คนฺตฺวา อยํ กปิลมโจฺฉ วิย นานปฺปการํ </p>


<p> กิํ การณา?ยถา วจฺจกุฎิคูถกูโป คณวสฺสิโก อเนกวสฺสิโก พหูนิ วสฺสานิ มุขโต คูเถน ปูริยมาโน สมฺปุโณฺณ อสฺส, โส อุทกกุมฺภสเตหิ  อุทกกุมฺภสหเสฺสหิ โธวิยมาโนปิ ทุคฺคนฺธทุพฺพณฺณิยานปคมา ทุพฺพิโสโธ โหติ, เอวเมว  ทีฆรตฺตํ สํกิลิฎฺฐกมฺมโนฺต คูถกูโป วิย คูเถน ปาเปน สมฺปุณฺณตฺตา สมฺปุโณฺณ ปุคฺคโล, โส , จิรกาลํ ตสฺส องฺคณสฺส วิปากํ ปจฺจนุโภโนฺตปิ น สุชฺฌติฯ ตสฺมา วสฺสคณนาย อปริมาณมฺปิ กาลํ ส เว ตาทิสโก ภิกฺขุ เปจฺจ ทุกฺขํ นิคจฺฉตีติฯ อถ วา อยํ อิมิสฺสา คาถาย สมฺพโนฺธ – ยํ วุตฺตํ ‘‘ส เว ตาทิสโก ภิกฺขุ, เปจฺจ ทุกฺขํ นิคจฺฉตี’’ติ, ตตฺร สิยา ตุมฺหากํ ‘‘สกฺกา ปนายํ ตถา กาตุํ, ยถา เปจฺจ ทุกฺขํ น นิคเจฺฉยฺยา’’ติฯ น สกฺกาฯ กสฺมา? ยสฺมา ติฯ</p>


<p> ยโต  ปฎิกเจฺจว  ยํ เอวรูปํ ปญฺจกามคุณนิสฺสิตํ ชาเนยฺยาถ อภูตคุณปตฺถนาการปฺปวตฺตาย ปาปิกาย อิจฺฉาย สมนฺนาคตตฺตา  กามวิตกฺกาทีหิ สมนฺนาคตตฺตา  กายิกวีติกฺกมาทินา เวฬุทานาทิเภเทน จ ปาปาจาเรน สมนฺนาคตตฺตา  เวสิยาทิปาปโคจรโต ฯ ตตฺถ ติ วิวเชฺชยฺยาถ มา ภเชยฺยาถ, มา จสฺส อภินิพฺพชฺชนมเตฺตเนว อโปฺปสฺสุกฺกตํ อาปเชฺชยฺยาถ, อปิจ โข ปน  ตํ กจวรภูตํ ปุคฺคลํ กจวรมิว อนเปกฺขา นิทฺธมถ, กสฎภูตญฺจ นํ ขตฺติยาทีนํ มเชฺฌ ปวิฎฺฐํ ปภินฺนปคฺฆริตกุฎฺฐํ จณฺฑาลํ วิย อปกสฺสถ, หเตฺถ วา สีเส วา คเหตฺวา นิกฺกฑฺฒถฯ เสยฺยถาปิ  อายสฺมา มหาโมคฺคลฺลาโน ตํ ปุคฺคลํ ปาปธมฺมํ พาหาย คเหตฺวา พหิทฺวารโกฎฺฐกา นิกฺขาเมตฺวา สูจิฆฎิกํ อทาสิ, เอวํ อปกสฺสถาติ ทเสฺสติฯ กิํ การณา? สงฺฆาราโม นาม สีลวนฺตานํ กโต, น ทุสฺสีลานํฯ</p>


<p> ยโต เอตเทว  ยถา หิ ปลาปา อโนฺต ตณฺฑุลรหิตาปิ พหิ ถุเสหิ วีหี วิย ทิสฺสนฺติ, เอวํ ปาปภิกฺขู อโนฺต สีลาทิวิรหิตาปิ พหิ กาสาวาทิปริกฺขาเรน ภิกฺขู วิย ทิสฺสนฺติฯ ตสฺมา ‘‘ปลาปา’’ติ วุจฺจนฺติฯ เต ปลาเป วาเหถ, โอปุนาถ, วิธมถ ปรมตฺถโต อสฺสมเณ เวสมเตฺตน สมณมานิเน ฯ เอวํ ฯ ตตฺถ ติ กเปฺปถ, กโรถาติ วุตฺตํ โหติฯ ติ อญฺญมญฺญํ สคารวา สปฺปติสฺสาฯ ติ อเถวํ ตุเมฺห สุทฺธา สุเทฺธหิ สํวาสํ กเปฺปนฺตา, ทิฎฺฐิสีลสามญฺญตาย สมคฺคา, อนุปุเพฺพน ปริปากคตาย ปญฺญาย นิปกา, สพฺพเสฺสวิมสฺส วฎฺฎทุกฺขาทิโน ทุกฺขสฺส อนฺตํ กริสฺสถาติ อรหตฺตนิกูเฎเนว เทสนํ นิฎฺฐเปสิฯ</p>


<p>เทสนาปริโยสาเน เต ปญฺจสตา เกวฎฺฎปุตฺตา สํเวคมาปชฺชิตฺวา ทุกฺขสฺสนฺตกิริยํ ปตฺถยมานา ภควโต สนฺติเก ปพฺพชิตฺวา นจิรเสฺสว ทุกฺขสฺสนฺตํ  กตฺวา ภควตา สทฺธิํ อาเนญฺชวิหารสมาปตฺติธมฺมปริโภเคน เอกปริโภคา อเหสุํฯ สา จ เนสํ เอวํ ภควตา สทฺธิํ เอกปริโภคตา อุทาเน วุตฺตยโสชสุตฺตวเสเนว เวทิตพฺพาติฯ</p>

</p>

</p>


<h3>๗. พฺราหฺมณธมฺมิกสุตฺตวณฺณนา</h3>
<p>  นฺติ พฺราหฺมณธมฺมิกสุตฺตํฯ กา อุปฺปตฺติ? อยเมว ยาสฺส นิทาเน ‘‘อถ โข สมฺพหุลา’’ติอาทินา นเยน วุตฺตาฯ ตตฺถ  ติ พหู อเนเกฯ ติ โกสลรฎฺฐวาสิโนฯ ติ ชาติยา พฺราหฺมณา มหาสารตาย มหาสาลาฯ เยสํ กิร นิทหิตฺวา ฐปิตํเยว อสีติโกฎิสงฺขฺยํ ธนมตฺถิ, เต ‘‘พฺราหฺมณมหาสาลา’’ติ วุจฺจนฺติฯ อิเม จ ตาทิสา, เตน วุตฺตํ ‘‘พฺราหฺมณมหาสาลา’’ติฯ ติ ชชฺชรีภูตา ชราย ขณฺฑิจฺจาทิภาวมาปาทิตาฯ ติ องฺคปจฺจงฺคานํ วุฑฺฒิมริยาทํ ปตฺตาฯ ติ ชาติมหลฺลกตาย สมนฺนาคตา, จิรกาลปฺปสุตาติ วุตฺตํ โหติฯ ติ อทฺธานํ คตา, เทฺว ตโย ราชปริวเฎฺฎ อตีตาติ อธิปฺปาโยฯ ติ ปจฺฉิมวยํ สมฺปตฺตาฯ อปิจ ติ โปราณา, จิรกาลปฺปวตฺตกุลนฺวยาติ วุตฺตํ โหติฯ ติ สีลาจาราทิคุณวุฑฺฒิยุตฺตาฯ ติ วิภวมหนฺตตาย สมนฺนาคตา มหทฺธนา มหาโภคาฯ ติ มคฺคปฎิปนฺนา พฺราหฺมณานํ วตจริยาทิมริยาทํ อวีติกฺกมฺม จรมานาฯ ติ ชาติวุฑฺฒภาวมฺปิ อนฺติมวยํ อนุปฺปตฺตาติ เอวเมฺปตฺถ โยชนา เวทิตพฺพาฯ เสสเมตฺถ ปากฎเมวฯ</p>


<p>ติ ขมนียาทีนิ ปุจฺฉนฺตา อญฺญมญฺญํ สมปฺปวตฺตโมทา อเหสุํฯ ยาย จ ‘‘กจฺจิ โภโต โคตมสฺส ขมนียํ, กจฺจิ ยาปนียํ, อปฺปาพาธํ, อปฺปาตงฺกํ, พลํ, ลหุฎฺฐานํ, ผาสุวิหาโร’’ติอาทิกาย กถาย สโมฺมทิํสุ, ตํ ปีติปาโมชฺชสงฺขาตสโมฺมทชนนโต สโมฺมทิตุํ อรหโต จ  อตฺถพฺยญฺชนมธุรตาย สุจิรมฺปิ  กาลํ สาเรตุํ นิรนฺตรํ ปวเตฺตตุํ อรหโต สริตพฺพภาวโต จ ฯ สุยฺยมานสุขโต จ สโมฺมทนียํ, อนุสฺสริยมานสุขโต สารณียํ, ตถา พฺยญฺชนปริสุทฺธตาย สโมฺมทนียํ, อตฺถปริสุทฺธตาย สารณียนฺติ เอวํ อเนเกหิ ปริยาเยหิ สโมฺมทนียํ  สารณียํ   ปริโยสาเปตฺวา นิฎฺฐาเปตฺวา เยนเตฺถน อาคตา, ตํ ปุจฺฉิตุกามา ฯ ตํ –</p>


<p>
‘‘น ปจฺฉโต น ปุรโต, นาปิ อาสนฺนทูรโต;  
  
น ปเสฺส นาปิ ปฎิวาเต, น จาปิ โอณตุณฺณเต’’ติฯ –  
</p>
  
<p>อาทินา  นเยน มงฺคลสุตฺตวณฺณนายํ วุตฺตเมวฯ</p>


<p>เอวํ  – ‘‘กิํ ต’’นฺติ? ติอาทิฯ ตํ สพฺพํ อุตฺตานตฺถเมวฯ เกวลเญฺหตฺถ ติ เทสกาลาทิธเมฺม ฉเฑฺฑตฺวา โย พฺราหฺมณธโมฺม, ตสฺมิํเยวฯ ติ ยสฺมา มํ ตุเมฺห ยาจิตฺถ, ตสฺมา พฺราหฺมณา สุณาถ, โสตํ โอทหถ, สาธุกํ มนสิ กโรถ, โยนิโส มนสิ กโรถฯ ตถา ปโยคสุทฺธิยา สุณาถ, อาสยสุทฺธิยา สาธุกํ มนสิ กโรถฯ อวิเกฺขเปน สุณาถ, ปคฺคเหน สาธุกํ มนสิ กโรถาติอาทินา นเยน เอเตสํ ปทานํ ปุเพฺพ อวุโตฺตปิ อธิปฺปาโย เวทิตโพฺพฯ อถ ภควตา วุตฺตํ ตํ วจนํ สมฺปฎิจฺฉนฺตา  ภควโต วจนํ อภิมุขา หุตฺวา อโสฺสสุํฯ อถ วา ปฎิสฺสุณิํสุฯ ‘‘สุณาถ สาธุกํ มนสิ กโรถา’’ติ วุตฺตมตฺถํ กตฺตุกามตาย ปฎิชานิํสูติ วุตฺตํ โหติฯ อถ เตสํ เอวํ ปฎิสฺสุตวตํ ภควา เอตทโวจ – ‘‘กิํ ต’’นฺติ? ติอาทิฯ</p>


<p> ตตฺถ ปฐมคาถาย ตาว ติ สีลสํยเมน สํยตจิตฺตาฯ ติ อินฺทฺริยสํวรตปยุตฺตาฯ นฺติ มนฺตเชฺฌนพฺรหฺมวิหารภาวนาทิํ อตฺตโน อตฺถํ อกํสุฯ เสสํ ปากฎเมวฯ</p>


<p> ทุติยคาถาทีสุปิ อยํ สเงฺขปวณฺณนา – นฺติ โปราณานํ พฺราหฺมณานํ ปสู น อาสุํ, น เต ปสุปริคฺคหมกํสุฯ นฺติ หิรญฺญญฺจ  พฺราหฺมณานํ อนฺตมโส ชตุมาสโกปิ นาโหสิ , ตถา วีหิสาลิยวโคธูมาทิ ปุพฺพณฺณาปรณฺณเภทํ ธานิยมฺปิ เตสํ นาโหสิฯ เต หิ นิกฺขิตฺตชาตรูปรชตา อสนฺนิธิการกาว หุตฺวา เกวลํ  อตฺตโน มนฺตเชฺฌนสงฺขาเตเนว ธเนน ธเญฺญน จ สมนฺนาคตา อเหสุํฯ โย จายํ เมตฺตาทิวิหาโร เสฎฺฐตฺตา อนุคามิกตฺตา จ พฺรหฺมนิธีติ วุจฺจติ, ตญฺจ  สทา ตสฺส ภาวนานุโยเคนฯ</p>


<p> เอวํ วิหารีนํ  ยํ เอเตสํ ปกตํ เอเต พฺราหฺมเณ อุทฺทิสฺส กตํ อโหสิฯ นฺติ ‘‘พฺราหฺมณานํ ทสฺสามา’’ติ สเชฺชตฺวา เตหิ เตหิ ทายเกหิ อตฺตโน อตฺตโน ฆรทฺวาเร ฐปิตภตฺตํฯ นฺติ สทฺธาย ปกตํ, สทฺธาเทยฺยนฺติ วุตฺตํ โหติฯ นฺติ เอสนฺตีติ เอสา, เตสํ เอสานํ, เอสมานานํ ปริเยสมานานนฺติ วุตฺตํ โหติฯ ติ  ทาตพฺพํฯ นฺติ ตํ อมญฺญิํสุ, ตํ ทฺวาเร สเชฺชตฺวา ฐปิตํ ภตฺตํ สทฺธาเทยฺยํ ปริเยสมานานํ เอเตสํ พฺราหฺมณานํ ทาตพฺพํ อมญฺญิํสุ ทายกา ชนา, น ตโต ปรํฯ อนตฺถิกา หิ เต อเญฺญน อเหสุํ, เกวลํ ฆาสจฺฉาทนปรมตาย สนฺตุฎฺฐาติ อธิปฺปาโยฯ</p>


<p> ติ นานาวิธราครเตฺตหิ วเตฺถหิ วิจิตฺรตฺถรณตฺถเตหิ,  เอกภูมิกทฺวิภูมิกาทิปาสาทวเรหิฯ ติ เอวรูเปหิ อุปกรเณหิฯ  เอเกกปฺปเทสภูตา ชนปทา จ เกจิ เกจิ สกลรฎฺฐา จ ‘‘นโม พฺราหฺมณาน’’นฺติ สายํ ปาตํ พฺราหฺมเณ เทเว วิย นมสฺสิํสุฯ</p>


<p> เต เอวํ นมสฺสิยมานา โลเกน  อาสุํ, น เกวลญฺจ อวชฺฌา,  วิหิํสิตุมฺปิ อนภิภวนียตฺตา อเชยฺยา จ อเหสุํฯ กิํ การณา?  ยสฺมา ธเมฺมน รกฺขิตาฯ เต หิ ปญฺจ วรสีลธเมฺม รกฺขิํสุ, ‘‘ธโมฺม หเว รกฺขติ ธมฺมจาริ’’นฺติ (ชา. ๑.๑๐.๑๐๒; ๑.๑๕.๓๘๕) ธมฺมรกฺขิตา หุตฺวา อวชฺฌา อเชยฺยา จ อเหสุนฺติ  อธิปฺปาโยฯ ติ เต พฺราหฺมเณ กุลานํ ทฺวาเรสุ สพฺพโส พาหิเรสุ จ อพฺภนฺตเรสุ จ สพฺพทฺวาเรสุ ยสฺมา เตสุ ปิยสมฺมเตสุ วรสีลสมนฺนาคเตสุ  มาตาปิตูสุ วิย อติวิสฺสตฺถา มนุสฺสา อเหสุํ, ตสฺมา ‘‘อิทํ นาม ฐานํ ตยา น ปวิสิตพฺพ’’นฺติ น โกจิ นิวาเรสิฯ</p>


<p> เอวํ ธมฺมรกฺขิตา กุลทฺวาเรสุ อนิวาริตา จรนฺตา อฎฺฐ จ จตฺตาลีสญฺจาติ  กุมารภาวโต ปภุติ จรเณน ฯ เยปิ พฺราหฺมณจณฺฑาลา อเหสุํ, โก ปน วาโท พฺรหฺมสมาทีสูติ เอวเมตฺถ อธิปฺปาโย เวทิตโพฺพฯ เอวํ พฺรหฺมจริยํ จรนฺตา เอว หิ  น อพฺรหฺมจาริโน หุตฺวาฯ ตตฺถ ติ มนฺตเชฺฌนํฯ วุตฺตเญฺจตํ ‘‘โส อฎฺฐจตฺตาลีส วสฺสานิ โกมารํ พฺรหฺมจริยํ จรติ มเนฺต อธียมาโน’’ติ (อ. นิ. ๕.๑๙๒)ฯ ติ สีลรกฺขณํฯ ‘‘วิชฺชาจรณปริเยฎฺฐุ’’นฺติปิ ปาโฐ, วิชฺชาจรณํ ปริเยสิตุํ อจรุนฺติ อโตฺถฯ</p>


<p> ยถาวุตฺตญฺจ กาลํ พฺรหฺมจริยํ จริตฺวา ตโต ปรํ ฆราวาสํ กเปฺปนฺตาปิ  ขตฺติยํ วา เวสฺสาทีสุ อญฺญตรํ วา, เย อเหสุํ เทวสมา วา มริยาทา วาติ อธิปฺปาโยฯ ตถา สตํ วา สหสฺสํ วา ทตฺวา  เสยฺยถาปิ เอตรหิ เอกเจฺจ กิณนฺติฯ เต หิ ธเมฺมน ทารํ ปริเยสนฺติฯ กถํ? อฎฺฐจตฺตาลีสํ วสฺสานิ พฺรหฺมจริยํ  จริตฺวา พฺราหฺมณา กญฺญาภิกฺขํ อาหิณฺฑนฺติ – ‘‘อหํ อฎฺฐจตฺตาลีส วสฺสานิ จิณฺณพฺรหฺมจริโย, ยทิ วยปฺปตฺตา ทาริกา อตฺถิ, เทถ เม’’ติฯ ตโต ยสฺส วยปฺปตฺตา ทาริกา โหติ, โส ตํ อลงฺกริตฺวา นีหริตฺวา ทฺวาเร ฐิตเสฺสว พฺราหฺมณสฺส หเตฺถ อุทกํ อาสิญฺจโนฺต ‘‘อิมํ เต, พฺราหฺมณ, ภริยํ โปสาวนตฺถาย ทมฺมี’’ติ  วตฺวา เทติฯ</p>


<p>กสฺมา ปน เต เอวํ จิรํ พฺรหฺมจริยํ จริตฺวาปิ ทารํ ปริเยสนฺติ, น ยาวชีวํ พฺรหฺมจาริโน โหนฺตีติ? มิจฺฉาทิฎฺฐิวเสนฯ เตสญฺหิ เอวํทิฎฺฐิ โหติ – ‘‘โย ปุตฺตํ น อุปฺปาเทติ, โส กุลวํสเจฺฉทกโร โหติ, ตโต นิรเย ปจฺจตี’’ติฯ จตฺตาโร กิร อภายิตพฺพํ ภายนฺติ คณฺฑุปฺปาโท กิกี กุนฺตนี พฺราหฺมณาติฯ คณฺฑุปฺปาทา กิร มหาปถวิยา ขยภเยน  มตฺตโภชิโน โหนฺติ, น พหุํ มตฺติกํ ขาทนฺติฯ กิกี สกุณิกา อากาสปตนภเยน อณฺฑสฺส อุปริ อุตฺตานา เสติฯ กุนฺตนี สกุณิกา ปถวิกมฺปนภเยน ปาเทหิ ภูมิํ น สุฎฺฐุ อกฺกมติฯ พฺราหฺมณา กุลวํสูปเจฺฉทภเยน ทารํ ปริเยสนฺติฯ อาห เจตฺถ –</p>


<p>
‘‘คณฺฑุปฺปาโท กิกี เจว, กุนฺตี พฺราหฺมณธมฺมิโก;  
  
เอเต อภยํ ภายนฺติ, สมฺมูฬฺหา จตุโร ชนา’’ติฯ  
</p>
  
<p>เอวํ ธเมฺมน ทารํ ปริเยสิตฺวาปิ จ  สมฺปิเยเนว อญฺญมญฺญํ เปเมเนว กาเยน จ จิเตฺตน จ มิสฺสีภูตา สงฺฆฎิตา สํสฎฺฐา หุตฺวา สํวาสํ สมโรจยุํ, น อปฺปิเยน น นิคฺคเหน จาติ วุตฺตํ โหติฯ</p>


<p> เอวํ สมฺปิเยเนว สํวาสํ กโรนฺตาปิ จ ติ, โย โส อุตุสมโย, ยมฺหิ สมเย พฺราหฺมณี พฺราหฺมเณน อุปคนฺตพฺพา, อญฺญตฺร ตมฺหา สมยา ฐเปตฺวา ตํ สมยํ อุตุโต วิรตํ  ภริยํ, ยาว ปุน โส สมโย อาคจฺฉติ, ตาว อฎฺฐตฺวา อนฺตราเยวฯ นฺติ เมถุนาย ธมฺมายฯ สมฺปทานวจนปตฺติยา กิเรตํ อุปโยควจนํฯ ติ เนว คจฺฉนฺติฯ ติ เย โหนฺติ เทวสมา จ มริยาทา จาติ อธิปฺปาโยฯ</p>


<p> อวิเสเสน ปน สเพฺพปิ พฺรหฺมจริยญฺจ…เป.… อวณฺณยุํฯ ตตฺถ นฺติ เมถุนวิรติฯ นฺติ เสสานิ จตฺตาริ สิกฺขาปทานิฯ นฺติ อุชุภาโว, อตฺถโต อสฐตา  อมายาวิตา จฯ นฺติ  มุทุภาโว, อตฺถโต อตฺถทฺธตา อนติมานิตา จฯ ติ อินฺทฺริยสํวโรฯ นฺติ สุรตภาโว สุขสีลตา อปฺปฎิกูลสมาจารตาฯ ติ ปาณิอาทีหิ อวิเหสิกชาติกตา สกรุณภาโวฯ ติ อธิวาสนกฺขนฺติฯ อิเจฺจเต คุเณ อวณฺณยุํฯ เยปิ นาสกฺขิํสุ สพฺพโส ปฎิปตฺติยา อาราเธตุํ, เตปิ ตตฺถ สารทสฺสิโน หุตฺวา วาจาย วณฺณยิํสุ ปสํสิํสุฯ</p>


<p> เอวํ วเณฺณนฺตานญฺจ  โย เอเตสํ พฺราหฺมณานํ  พฺรหฺมสโม นาม อุตฺตโม พฺราหฺมโณ  อโหสิ, ทเฬฺหน ปรกฺกเมน สมนฺนาคตตฺตา ฯ ติ วิภาวเน วา-สโทฺท, เตน โส เอวรูโป พฺราหฺมโณติ ตเมว วิภาเวติฯ นฺติ เมถุนสมาปตฺติํฯ ติ สุปิเนปิ น อคมาสิฯ</p>


<p> ตโต ฯ อิมาย คาถาย นวมคาถาย วุตฺตคุเณเยว อาทิอนฺตวเสน นิทฺทิสโนฺต เทวสเม พฺราหฺมเณ ปกาเสติฯ เต หิ วิญฺญุชาติกา ปณฺฑิตา ตสฺส พฺรหฺมสมสฺส พฺราหฺมณสฺส วตฺตํ อนุสิกฺขนฺติ ปพฺพชฺชาย ฌานภาวนาย จ, เต จ อิเม พฺรหฺมจริยาทิคุเณ ปฎิปตฺติยา เอว วณฺณยนฺตีติฯ เต สเพฺพปิ พฺราหฺมณา ปญฺจกนิปาเต โทณสุเตฺต (อ. นิ. ๕.๑๙๒) วุตฺตนเยเนว เวทิตพฺพาฯ</p>


<p> อิทานิ มริยาเท พฺราหฺมเณ ทเสฺสโนฺต อาห – นฺติฯ ตสฺสโตฺถ – เตสุ เย โหนฺติ มริยาทา, เต พฺราหฺมณา สเจ ยญฺญํ กเปฺปตุกามา โหนฺติ, อถ อามกธญฺญปฎิคฺคหณา ปฎิวิรตตฺตา นานปฺปการกํ  มญฺจปีฐาทิเภทํ  โขมาทิเภทํ  โคสปฺปิติลเตลาทิเภทํ  ‘‘อุทฺทิสฺส อริยา ติฎฺฐนฺติ, เอสา อริยาน ยาจนา’’ติ เอวํ วุเตฺตน อุทฺทิสฺสฐานสงฺขาเตน ธเมฺมน ยาจิตฺวา, อถ โย ยํ อิจฺฉติ ทาตุํ, เตน ตํ ทินฺนตณฺฑุลาทิํ  สํกฑฺฒิตฺวาฯ ‘‘สมุทาเนตฺวา’’ติปิ ปาโฐ, เอโกเยวโตฺถฯ นฺติ ตโต คเหตฺวา ทานมกํสุ ฯ</p>


<p> กโรนฺตา จ เอวเมตสฺมิํ  ทานสงฺขาเต  เต, น เต คาวิโย หนิํสุฯ คาวีมุเขน เจตฺถ สพฺพปาณา วุตฺตาติ เวทิตพฺพาฯ กิํการณา น หนิํสูติ? พฺรหฺมจริยาทิคุณยุตฺตตฺตาฯ อปิจ วิเสสโต ฯ ตตฺถ ติ ยาสุ ปิตฺตาทีนํ เภสชฺชภูตา ปญฺจ โครสา ชายนฺติฯ</p>


<p> ติอาทีสุ  ยสฺมา ปญฺจ โครเส ปริภุญฺชนฺตานํ ขุทา วูปสมฺมติ, พลํ วฑฺฒติ, ฉวิวโณฺณ วิปฺปสีทติ, กายิกมานสิกํ สุขํ อุปฺปชฺชติ , ตสฺมา อนฺนทา พลทา วณฺณทา สุขทา เจตาติ เวทิตพฺพาฯ เสสเมตฺถ อุตฺตานตฺถเมวฯ</p>


<p> เอวํ เต ยเญฺญสุ คาโว อหนนฺตา ปุญฺญปฺปภาวานุคฺคหิตสรีรา ฯ ตตฺถ  มุทุตลุณหตฺถปาทาทิตาย,  อาโรหปริณาหสมฺปตฺติยา,  สุวณฺณวณฺณตาย สณฺฐานยุตฺตตาย จ,  ลาภปริวารสมฺปทายฯ ติ สเกหิ จาริเตฺตหิฯ ติ กิเจฺจสุ ‘‘อิทํ กาตพฺพํ’’, อกิเจฺจสุ ‘‘อิทํ น กาตพฺพ’’นฺติ อุสฺสุกฺกมาปนฺนา หุตฺวาติ อโตฺถฯ เอวํ เต โปราณา พฺราหฺมณา เอวรูปา หุตฺวา ทสฺสนียา ปสาทนียา โลกสฺส ปรมทกฺขิเณยฺยา อิมาย ปฎิปตฺติยา  ตาว วิคตอีติภยุปทฺทวา หุตฺวา นานปฺปการกํ  ปาปุณิ, สุขํ วา เอธิตฺถ สุขํ วุฑฺฒิํ อคมาสิฯ ติ สตฺตโลกํ นิทเสฺสติฯ</p>


<p> กาลจฺจเยน ปน สมฺภินฺนมริยาทภาวํ อาปชฺชิตุกามานํ ฯ ตตฺถ ติ วิปรีตสญฺญาฯ นฺติ ลามกเฎฺฐน ปริตฺตเฎฺฐน อปฺปสฺสาทเฎฺฐน อณุภูตโต กามคุณโต อุปฺปนฺนํ ฌานสามญฺญนิพฺพานสุขานิ อุปนิธาย สงฺขฺยมฺปิ อนุปคมเนน อณุํ กามสุขํ, โลกุตฺตรสุขํ วา อุปนิธาย อณุภูตโต อตฺตนา ปฎิลทฺธโลกิยสมาปตฺติสุขโต อณุํ อปฺปกโตปิ อปฺปกํ กามสุขํ ทิสฺวาติ อธิปฺปาโยฯ ติ รโญฺญ จฯ นฺติ สมฺปตฺติํฯ ติ อสฺสาชานียสํยุเตฺตฯ ติ ทารุกมฺมโลหกเมฺมน สุนิฎฺฐิเตฯ ติ สีหจมฺมาทีหิ อลงฺกรณวเสน  จิตฺรสิพฺพเนฯ ติ ฆรวตฺถูนิฯ ติ ตตฺถ ปติฎฺฐาปิตฆรานิฯ ติ อายามวิตฺถารวเสน วิภตฺตานิฯ ติ องฺคณทฺวารปาสาทกูฎาคาราทิวเสน โกฎฺฐาสํ โกฎฺฐาสํ กตฺวา มิตานิฯ กิํ วุตฺตํ โหติ? เตสํ พฺราหฺมณานํ อณุโต อณุสญฺญิตํ กามสุขญฺจ รโญฺญ พฺยาการญฺจ อลงฺกตนาริโย จ วุตฺตปฺปกาเร รเถ จ นิเวสเน นิเวเส จ ทิสฺวา ทุเกฺขสุเยว เอเตสุ วตฺถูสุ ‘‘สุข’’นฺติ ปวตฺตตฺตา ปุเพฺพ ปวตฺตเนกฺขมฺมสญฺญาวิปลฺลาสสงฺขาตา วิปรีตสญฺญา อาสิฯ</p>


<p> เต  เอวํ วิปรีตสญฺญา หุตฺวา ฯ ตตฺถ นฺติ โคยูเถหิ ปริกิณฺณํฯ นฺติ วรนารีคณสํยุตฺตํฯ นฺติ วิปุลํ ฯ นฺติ มนุสฺสานํ นิเวสนาทิโภควตฺถุํฯ ติ ‘‘อโห วติทํ อมฺหากํ อสฺสา’’ติ ตณฺหํ วเฑฺฒตฺวา อภิปตฺถยมานา ฌายิํสุฯ</p>


<p> เอวํ อภิชฺฌายนฺตา จ ‘‘เอเต มนุสฺสา สุนฺหาตา สุวิลิตฺตา กปฺปิตเกสมสฺสู อามุตฺตมณิอาภรณา ปญฺจหิ กามคุเณหิ ปริจาเรนฺติ, มยํ ปน เอวํ เตหิ นมสฺสิยมานาปิ เสทมลกิลิฎฺฐคตฺตา ปรูฬฺหกจฺฉนขโลมา โภครหิตา ปรมการุญฺญตํ ปตฺตา วิหรามฯ เอเต จ หตฺถิกฺขนฺธอสฺสปิฎฺฐิสิวิกาสุวณฺณรถาทีหิ วิจรนฺติ, มยํ ปาเทหิฯ เอเต ทฺวิภูมิกาทิปาสาทตเลสุ วสนฺติ, มยํ อรญฺญรุกฺขมูลาทีสุฯ เอเต จ โคนกาทีหิ อตฺถรเณหิ อตฺถตาสุ วรเสยฺยาสุ สยนฺติ, มยํ ตฎฺฎิกาจมฺมขณฺฑาทีนิ อตฺถริตฺวา ภูมิยํฯ เอเต นานารสานิ โภชนานิ ภุญฺชนฺติ, มยํ อุญฺฉาจริยาย ยาเปมฯ กถํ นุ โข มยมฺปิ เอเตหิ สทิสา ภเวยฺยามา’’ติ จิเนฺตตฺวา ‘‘ธนํ อิจฺฉิตพฺพํ, น สกฺกา ธนรหิเตหิ อยํ สมฺปตฺติ ปาปุณิตุ’’นฺติ จ อวธาเรตฺวา เวเท ภินฺทิตฺวา ธมฺมยุเตฺต ปุราณมเนฺต นาเสตฺวา อธมฺมยุเตฺต กูฎมเนฺต คเนฺถตฺวา ธนตฺถิกา โอกฺกากราชานมุปสงฺกมฺม โสตฺถิวจนาทีนิ ปยุญฺชิตฺวา ‘‘อมฺหากํ, มหาราช, พฺราหฺมณวํเส ปเวณิยา อาคตํ โปราณมนฺตปทํ อตฺถิ, ตํ มยํ อาจริยมุฎฺฐิตาย  น กสฺสจิ ภณิมฺหา, ตํ มหาราชา โสตุมรหตี’’ติ จ วตฺวา อสฺสเมธาทิยญฺญํ วณฺณยิํสุฯ วณฺณยิตฺวา จ ราชานํ อุสฺสาเหนฺตา ‘‘ยช, มหาราช, เอวํ ปหูตธนธโญฺญ ตฺวํ, นตฺถิ เต ยญฺญสมฺภารเวกลฺลํ, เอวญฺหิ เต ยชโต สตฺตกุลปริวฎฺฎา สเคฺค อุปฺปชฺชิสฺสนฺตี’’ติ อโวจุํฯ เตน เนสํ ตํ ปวตฺติํ ทเสฺสโนฺต อาห ภควา ฯ</p>


<p>ตตฺถ ติ ตสฺมิํ, ยํ โภคมภิชฺฌายิํสุ, ตนฺนิมิตฺตนฺติ วุตฺตํ โหติฯ นิมิตฺตเตฺถ หิ เอตํ ภุมฺมวจนํฯ นฺติ ตทา อุปาคมุํฯ ติ ปหูตธนธโญฺญ ภวิสฺสสิ, อภิสมฺปรายนฺติ อธิปฺปาโยฯ อาสํสายญฺหิ อนาคเตปิ วตฺตมานวจนํ อิจฺฉนฺติ สทฺทโกวิทาฯ ติ  ยชาหิฯ นฺติ ชาตรูปาทิรตนเมว วิตฺติการณโต วิตฺตํ, สมิทฺธิการณโต ธนนฺติ วุตฺตํฯ อถ วา นฺติ วิตฺติการณภูตเมว อาภรณาทิ อุปกรณํ, ยํ ‘‘ปหูตวิตฺตูปกรโณ’’ติอาทีสุ (ที. นิ. ๑.๓๓๑) อาคจฺฉติฯ นฺติ หิรญฺญสุวณฺณาทิฯ กิํ วุตฺตํ โหติ? เต พฺราหฺมณา มเนฺต คเนฺถตฺวา ตทา โอกฺกากํ อุปาคมุํฯ กินฺติ? ‘‘มหาราช, พหู เต วิตฺตญฺจ ธนญฺจ, ยชสฺสุ, อายติมฺปิ ปหูตธนธโญฺญ ภวิสฺสสี’’ติฯ</p>


<p> เอวํ การณํ วตฺวา สญฺญาเปเนฺตหิ ฯ ตตฺถ ติ  ญาปิโตฯ ติ มหารเถสุ ขตฺติเยสุ อกมฺปิยเฎฺฐน อุสภสทิโสฯ นฺติอาทีสุ อสฺสเมตฺถ เมธนฺตีติ  ทฺวีหิ ปริยเญฺญหิ ยชิตพฺพสฺส เอกวีสติยูปสฺส ฐเปตฺวา ภูมิญฺจ ปุริเส จ อวเสสสพฺพวิภวทกฺขิณสฺส ยญฺญเสฺสตํ อธิวจนํฯ ปุริสเมตฺถ เมธนฺตีติ  จตูหิ ปริยเญฺญหิ ยชิตพฺพสฺส สทฺธิํ ภูมิยา อสฺสเมเธ วุตฺตวิภวทกฺขิณสฺส ยญฺญเสฺสตํ อธิวจนํฯ สมฺมเมตฺถ ปาสนฺตีติ  ทิวเส ทิวเส สมฺมํ ขิปิตฺวา ตสฺส ปติโตกาเส เวทิํ กตฺวา สํหาริเมหิ ยูปาทีหิ สรสฺสตินทิยา นิมุโคฺคกาสโต ปภุติ ปฎิโลมํ คจฺฉเนฺตน  ยชิตพฺพสฺส สตฺรยาคเสฺสตํ อธิวจนํฯ วาชเมตฺถ ปิวนฺตีติ ฯ เอเกน ปริยเญฺญน สตฺตรสหิ ปสูหิ ยชิตพฺพสฺส เพลุวยูปสฺส สตฺตรสกทกฺขิณสฺส ยญฺญเสฺสตํ อธิวจนํฯ นตฺถิ เอตฺถ อคฺคฬาติ  นวหิ ปริยเญฺญหิ ยชิตพฺพสฺส สทฺธิํ ภูมิยา จ ปุริเสหิ จ อสฺสเมเธ วุตฺตวิภวทกฺขิณสฺส สพฺพเมธปริยายนามสฺส อสฺสเมธวิกปฺปเสฺสตํ อธิวจนํฯ เสสเมตฺถ ปากฎเมวฯ</p>


<p> อิทานิ ยํ วุตฺตํ ‘‘พฺราหฺมณานมทา ธน’’นฺติ, ตํ ทเสฺสโนฺต ติ คาถาทฺวยมาหฯ โส หิ ราชา ‘‘ทีฆรตฺตํ ลูขาหาเรน กิลนฺตา ปญฺจ โครเส ปริภุญฺชนฺตู’’ติ เนสํ สปุงฺควานิ โคยูถาเนว อทาสิ, ตถา ‘‘ทีฆรตฺตํ ถณฺฑิลสายิตาย ถูลสาฎกนิวาสเนน  เอกเสยฺยาย ปาทจาเรน รุกฺขมูลาทิวาเสน จ กิลนฺตา โคนกาทิอตฺถตวรสยนาทีสุ สุขํ อนุโภนฺตู’’ติ เนสํ มหคฺฆานิ สยนาทีนิ จ อทาสิฯ เอวเมตํ นานปฺปการกํ อญฺญญฺจ หิรญฺญสุวณฺณาทิธนํ อทาสิฯ เตนาห ภควา – ‘‘คาโว สยนญฺจ วตฺถญฺจ…เป.… พฺราหฺมณานมทา ธน’’นฺติฯ</p>


<p> เอวํ ตสฺส รโญฺญ สนฺติกา ฯ กิํ วุตฺตํ โหติ? ตสฺส รโญฺญ สนฺติกา  พฺราหฺมณา เตสุ ยาเคสุ  ลภิตฺวา ทีฆรตฺตํ ทิวเส ทิวเส เอวเมว ฆาสจฺฉาทนํ ปริเยสิตฺวา นานปฺปการกํ วตฺถุกาม  ฯ ตโต  ขีราทิปญฺจโครสสฺสาทวเสน รสตณฺหาย โอติณฺณจิตฺตานํ ‘‘ขีราทีนิปิ ตาว คุนฺนํ สาทูนิ, อทฺธา อิมาสํ มํสํ สาทุตรํ ภวิสฺสตี’’ติ เอวํ มํสํ ปฎิจฺจ ฯ ตโต จิเนฺตสุํ – ‘‘สเจ มยํ มาเรตฺวา ขาทิสฺสาม, คารยฺหา ภวิสฺสาม, ยํนูน มเนฺต คเนฺถยฺยามา’’ติฯ อถ ปุนปิ เวทํ ภินฺทิตฺวา ตทนุรูเป  เต พฺราหฺมณา ตนฺนิมิตฺตํ  กูฎมเนฺต คเนฺถตฺวา โอกฺกากราชานํ ปุน อุปาคมิํสุฯ อิมมตฺถํ ภาสมานา นฺติฯ</p>


<p>กิํ  วุตฺตํ โหติ? อมฺหากํ, มหาราช, มเนฺตสุ เอตทาคตํ  หตฺถโธวนาทิสพฺพกิเจฺจสุ ปาณีนํ อุปโยคํ คจฺฉติ, นตฺถิ เตสํ ตโตนิทานํ ปาปํฯ กสฺมา? ยสฺมา  อุปกรณตฺถาย อุปฺปโนฺนติ อธิปฺปาโยฯ ยถา จายํ มหาปถวี คมนฎฺฐานาทิสพฺพกิเจฺจสุ กหาปณสงฺขาตํ  สุวณฺณรชตาทิเภทํ  ยวโคธูมาทิเภทํ  สํโวหาราทิสพฺพกิเจฺจสุ อุปโยคํ คจฺฉติ,  สพฺพกิเจฺจสุ อุปโยคคมนตฺถาย อุปฺปนฺนาฯ ตสฺมา เอตา หนิตฺวา นานปฺปการเก ยาเค นฺติฯ</p>


<p> เอวํ ปุริมนเยเนว  ยํ ตโต ปุเพฺพ กญฺจิ สตฺตํ ฯ ตทา กิร พฺราหฺมณา ยญฺญาวาฎํ คาวีนํ ปูเรตฺวา มงฺคลอุสภํ พนฺธิตฺวา รโญฺญ มูลํ เนตฺวา ‘‘มหาราช, โคเมธยญฺญํ ยชสฺสุ, เอวํ เต พฺรหฺมโลกสฺส มโคฺค วิสุโทฺธ ภวิสฺสตี’’ติ  อาหํสุฯ ราชา กตมงฺคลกิโจฺจ ขคฺคํ คเหตฺวา ปุงฺคเวน สห อเนกสตสหสฺสา คาโว มาเรสิฯ พฺราหฺมณา ยญฺญาวาเฎ มํสานิ ฉินฺทิตฺวา ขาทิํสุ, ปีตโกทาตรตฺตกมฺพเล จ ปารุปิตฺวา มาเรสุํฯ ตทุปาทาย กิร คาโว ปารุเต ทิสฺวา อุพฺพิชฺชนฺติฯ เตนาห ภควา – ‘‘น ปาทา…เป.… ฆาตยี’’ติฯ</p>


<p> ติ เอวํ ตสฺมิํ ราชินิ คาวิโย ฆาเตตุมารเทฺธ อถ ตทนนฺตรเมว ตํ โคฆาตกํ ทิสฺวา เอเต จาตุมหาราชิกาทโย  จ, ติ พฺราหฺมเณสุ ลทฺธโวหารา พฺรหฺมาโน จ, สโกฺก  จ, ปพฺพตปาทนิวาสิโน ทานวยกฺขสญฺญิตา  จ ติ เอวํ วาจํ นิจฺฉาเรนฺตา ‘‘ธิ มนุสฺสา, ธิ มนุสฺสา’’ติ จ วทนฺตา ฯ เอวํ ภูมิโต ปภุติ โส สโทฺท มุหุเตฺตน ยาว พฺรหฺมโลกา อคมาสิ, เอกธิกฺการปริปุโณฺณ โลโก อโหสิฯ กิํ การณํ?  ยสฺมา คาวิมฺหิ สตฺถํ นิปตีติ วุตฺตํ โหติฯ</p>


<p> น เกวลญฺจ เทวาทโย ปกฺกนฺทุํ, อยมโญฺญปิ โลเก อนโตฺถ  อุทปาทิ – เย หิ เต  กิญฺจิ กิญฺจิเทว ปตฺถนตณฺหา จ ขุทา จ ปริปากชรา จาติ วุตฺตํ โหติฯ เต  จกฺขุโรคาทินา เภเทน อฎฺฐนวุติภาวํ ปาปุณิํสูติ อโตฺถฯ</p>


<p> อิทานิ ภควา ตํ ปสุสมารมฺภํ นินฺทโนฺต อาห ติฯ ตสฺสโตฺถ   ปสุสมารมฺภสงฺขาโต กายทณฺฑาทีนํ ติณฺณํ  อญฺญตรทณฺฑภูโต ธมฺมโต อเปตตฺตา  ปวโตฺต อาสิ, โส จ โข ตโต ปภุติ ปวตฺตตฺตา  ยสฺส โอกฺกมนโต ปภุติ เกนจิ ปาทาทินา อหิํสนโต  คาโว ฯ ยา ฆาเตนฺตา  จวนฺติ ปริหายนฺติ  ยญฺญยาชิโน ชนาติฯ</p>


<p> ติ เอวํ เอโส ลามกธโมฺม หีนธโมฺม, อธโมฺมติ วุตฺตํ โหติฯ ยสฺมา วา เอตฺถ ทานธโมฺมปิ อปฺปโก อตฺถิ , ตสฺมา ตํ สนฺธายาห ‘‘อณุธโมฺม’’ติฯ ติ ตาว จิรกาลโต ปภุติ ปวตฺตตฺตา โปราโณฯ วิญฺญูหิ ปน ครหิตตฺตา ติ เวทิตโพฺพฯ ยสฺมา จ วิญฺญุครหิโต, ตสฺมา ฯ กถํ? ‘‘อพฺพุทํ พฺราหฺมเณหิ อุปฺปาทิตํ, คาโว วธิตฺวา มํสํ ขาทนฺตี’’ติ เอวมาทีนิ วตฺวาติ อยเมตฺถ อนุสฺสโวฯ</p>


<p> ติ เอวํ โปราเณ พฺราหฺมณธเมฺม นเฎฺฐฯ ‘‘วิยาวเตฺต’’ติปิ ปาโฐ, วิปริวตฺติตฺวา อญฺญถา ภูเตติ อโตฺถฯ ติ ปุเพฺพ สมคฺคา วิหรนฺตา สุทฺทา จ เวสฺสา จ เต วิภินฺนาฯ ติ ขตฺติยาปิ พหู อญฺญมญฺญํ ภินฺนาฯ ติ ภริยา จ ฆราวาสตฺถํ อิสฺสริยพเล ฐปิตา ปุตฺตพลาทีหิ อุเปตา หุตฺวา ปติํ อวมญฺญถ, ปริภวิ อวมญฺญิ น สกฺกจฺจํ อุปฎฺฐาสิฯ</p>


<p> เอวํ อญฺญมญฺญํ วิภินฺนา สมานา นฺติฯ ขตฺติยา จ พฺราหฺมณา จ เย จเญฺญ เวสฺสสุทฺทา ยถา สงฺกรํ นาปชฺชนฺติ, เอวํ อตฺตโน อตฺตโน โคเตฺตน รกฺขิตตฺตา ฯ เต สเพฺพปิ ตํ  ‘‘อหํ ขตฺติโย, อหํ พฺราหฺมโณ’’ติ เอตํ สพฺพมฺปิ นาเสตฺวา  ปญฺจกามคุณสงฺขาตานํ  อาสตฺตํ ปาปุณิํสุ, กามเหตุ น กิญฺจิ อกตฺตพฺพํ นากํสูติ วุตฺตํ โหติฯ</p>


<p>เอวเมตฺถ ภควา ‘‘อิสโย ปุพฺพกา’’ติอาทีหิ นวหิ คาถาหิ โปราณานํ พฺราหฺมณานํ วณฺณํ ภาสิตฺวา ‘‘โย เนสํ ปรโม’’ติ คาถาย พฺรหฺมสมํ, ‘‘ตสฺส วตฺตมนุสิกฺขนฺตา’’ติ คาถาย เทวสมํ, ‘‘ตณฺฑุลํ สยน’’นฺติอาทิกาหิ จตูหิ คาถาหิ มริยาทํ, ‘‘เตสํ อาสิ วิปลฺลาโส’’ติอาทีหิ สตฺตรสหิ คาถาหิ สมฺภินฺนมริยาทํ, ตสฺส วิปฺปฎิปตฺติยา เทวาทีนํ ปกฺกนฺทนาทิทีปนตฺถญฺจ ทเสฺสตฺวา เทสนํ นิฎฺฐาเปสิฯ พฺราหฺมณจณฺฑาโล ปน อิธ อวุโตฺตเยวฯ กสฺมา? ยสฺมา วิปตฺติยา อการณํฯ พฺราหฺมณธมฺมสมฺปตฺติยา หิ พฺรหฺมสมเทวสมมริยาทา การณํ   โหนฺติ, วิปตฺติยา สมฺภินฺนมริยาโทฯ อยํ ปน โทณสุเตฺต (อ. นิ. ๕.๑๙๒) วุตฺตปฺปกาโร พฺราหฺมณจณฺฑาโล พฺราหฺมณธมฺมวิปตฺติยาปิ อการณํฯ กสฺมา? วิปเนฺน ธเมฺม อุปฺปนฺนตฺตาฯ ตสฺมา ตํ อทเสฺสตฺวาว เทสนํ นิฎฺฐาเปสิฯ เอตรหิ ปน โสปิ พฺราหฺมณจณฺฑาโล ทุลฺลโภฯ เอวมยํ พฺราหฺมณานํ ธโมฺม วินโฎฺฐฯ เตเนวาห โทโณ พฺราหฺมโณ – ‘‘เอวํ สเนฺต มยํ, โภ โคตม, พฺราหฺมณจณฺฑาลมฺปิ น ปูเรมา’’ติฯ เสสเมตฺถ วุตฺตนยเมวฯ</p>

</p>

</p>


<h3>๘. ธมฺมสุตฺต-(นาวาสุตฺต)-วณฺณนา</h3>
<p>   นฺติ ธมฺมสุตฺตํ, ‘‘นาวาสุตฺต’’นฺติปิ วุจฺจติฯ กา อุปฺปตฺติ? อิทํ สุตฺตํ อายสฺมนฺตํ สาริปุตฺตเตฺถรํ อารพฺภ วุตฺตํฯ อยเมตฺถ สเงฺขโป, วิตฺถาโร ปน ทฺวินฺนํ อคฺคสาวกานํ อุปฺปตฺติโต ปภุติ เวทิตโพฺพฯ เสยฺยถิทํ – อนุปฺปเนฺน  กิร ภควติ เทฺว อคฺคสาวกา เอกํ อสเงฺขฺยยฺยํ กปฺปสตสหสฺสญฺจ ปารมิโย ปูเรตฺวา เทวโลเก นิพฺพตฺตาฯ เตสํ ปฐโม จวิตฺวา ราชคหสฺส อวิทูเร อุปติสฺสคาโม นาม พฺราหฺมณานํ โภคคาโม อตฺถิ, ตตฺถ สฎฺฐิอธิกปญฺจโกฎิสตธนวิภวสฺส คามสามิโน พฺราหฺมณสฺส รูปสารี นาม พฺราหฺมณี, ตสฺสา กุจฺฉิยํ ปฎิสนฺธิํ อคฺคเหสิฯ ทุติโย ตเสฺสวาวิทูเร โกลิตคาโม นาม พฺราหฺมณานํ โภคคาโม อตฺถิฯ ตตฺถ ตถารูปวิภวเสฺสว คามสามิโน พฺราหฺมณสฺส โมคฺคลฺลานี นาม พฺราหฺมณี, ตสฺสา กุจฺฉิยํ ตํ ทิวสเมว ปฎิสนฺธิํ อคฺคเหสิฯ เอวํ เตสํ เอกทิวสเมว ปฎิสนฺธิคฺคหณญฺจ คพฺภวุฎฺฐานญฺจ อโหสิฯ เอกทิวเสเยว จ เนสํ เอกสฺส อุปติสฺสคาเม ชาตตฺตา  เอกสฺส โกลิตคาเม ชาตตฺตา ติ นามมกํสุฯ</p>


<p>เต  สหปํสุํ กีฬนฺตา สหายกา อนุปุเพฺพน วุฑฺฒิํ ปาปุณิํสุ, เอกเมกสฺส จ ปญฺจปญฺจมาณวกสตานิ ปริวารา อเหสุํฯ เต อุยฺยานํ วา นทีติตฺถํ วา คจฺฉนฺตา สปริวาราเยว คจฺฉนฺติฯ เอโก ปญฺจหิ สุวณฺณสิวิกาสเตหิ, ทุติโย ปญฺจหิ อาชญฺญรถสเตหิฯ ตทา จ ราชคเห กาลานุกาลํ คิรคฺคสมโชฺช นาม โหติฯ สายนฺหสมเย นครเวมเชฺฌ ยตฺถ สกลองฺคมคธวาสิโน อภิญฺญาตา ขตฺติยกุมาราทโย สนฺนิปติตฺวา สุปญฺญเตฺตสุ มญฺจปีฐาทีสุ นิสินฺนา สมชฺชวิภูติํ ปสฺสนฺติฯ อถ เต สหายกา เตน ปริวาเรน สทฺธิํ ตตฺถ คนฺตฺวา ปญฺญตฺตาสเนสุ นิสีทิํสุฯ ตโต อุปติโสฺส สมชฺชวิภูติํ ปสฺสโนฺต มหาชนกายํ สนฺนิปติตํ ทิสฺวา ‘‘เอตฺตโก ชนกาโย วสฺสสตํ อปฺปตฺวาว มริสฺสตี’’ติ จิเนฺตสิฯ ตสฺส มรณํ อาคนฺตฺวา นลาฎเนฺต ปติฎฺฐิตํ วิย อโหสิ, ตถา โกลิตสฺสฯ เตสํ อเนกปฺปกาเรสุ นเฎสุ นจฺจเนฺตสุ ทสฺสนมเตฺตปิ จิตฺตํ น นมิ, อญฺญทตฺถุ สํเวโคเยว อุทปาทิฯ</p>


<p>อถ วุฎฺฐิเต สมเชฺช ปกฺกนฺตาย ปริสาย สกปริวาเรน ปกฺกเนฺตสุ เตสุ สหาเยสุ โกลิโต  อุปติสฺสํ ปุจฺฉิ – ‘‘กิํ, สมฺม, นาฎกาทิทสฺสเนน ตว ปโมทนมตฺตมฺปิ  นาโหสี’’ติ? โส ตสฺส ตํ ปวตฺติํ อาโรเจตฺวา ตมฺปิ ตเถว ปฎิปุจฺฉิฯ โสปิ ตสฺส อตฺตโน ปวตฺติํ อาโรเจตฺวา ‘‘เอหิ, สมฺม, ปพฺพชิตฺวา อมตํ คเวสามา’’ติ อาหฯ ‘‘สาธุ สมฺมา’’ติ อุปติโสฺส ตํ สมฺปฎิจฺฉิฯ ตโต เทฺวปิ ชนา ตํ สมฺปตฺติํ ฉเฑฺฑตฺวา ปุนเทว ราชคหมนุปฺปตฺตาฯ เตน จ สมเยน ราชคเห สญฺจโย นาม ปริพฺพาชโก ปฎิวสติฯ เต ตสฺส สนฺติเก ปญฺจหิ มาณวกสเตหิ สทฺธิํ ปพฺพชิตฺวา กติปาเหเนว ตโย เวเท สพฺพญฺจ ปริพฺพาชกสมยํ อุคฺคเหสุํฯ เต เตสํ สตฺถานํ อาทิมชฺฌปริโยสานํ อุปปริกฺขนฺตา ปริโยสานํ อทิสฺวา อาจริยํ ปุจฺฉิํสุ – ‘‘อิเมสํ สตฺถานํ อาทิมชฺฌํ ทิสฺสติ, ปริโยสานํ ปน น ทิสฺสติ ‘อิทํ นาม อิเมหิ สเตฺถหิ ปาปุเณยฺยาติ, ยโต อุตฺตริ ปาปุณิตพฺพํ นตฺถี’’’ติฯ โสปิ อาห – ‘‘อหมฺปิ เตสํ ตถาวิธํ ปริโยสานํ น ปสฺสามี’’ติฯ เต อาหํสุ – ‘‘เตน หิ มยํ อิเมสํ ปริโยสานํ คเวสามา’’ติฯ เต อาจริโย ‘‘ยถาสุขํ คเวสถา’’ติ อาหฯ เอวํ เต เตน อนุญฺญาตา อมตํ คเวสมานา อาหิณฺฑนฺตา ชมฺพุทีเป ปากฎา อเหสุํฯ เตหิ ขตฺติยปณฺฑิตาทโย ปญฺหํ ปุฎฺฐา อุตฺตรุตฺตริํ น สมฺปายนฺติฯ ‘‘อุปติโสฺส  โกลิโต’’ติ วุเตฺต ปน ‘‘เก เอเต, น โข มยํ ชานามา’’ติ ภณนฺตา นตฺถิ, เอวํ วิสฺสุตา อเหสุํฯ</p>


<p>เอวํ เตสุ อมตปริเยสนํ จรมาเนสุ อมฺหากํ ภควา โลเก อุปฺปชฺชิตฺวา ปวตฺติตวรธมฺมจโกฺก อนุปุเพฺพน ราชคหมนุปฺปโตฺตฯ เต จ ปริพฺพาชกา สกลชมฺพุทีปํ จริตฺวา ติฎฺฐตุ อมตํ, อนฺตมโส ปริโยสานปญฺหวิสฺสชฺชนมตฺตมฺปิ อลภนฺตา ปุนเทว ราชคหํ อคมํสุฯ อถ โข อายสฺมา อสฺสชิ ปุพฺพณฺหสมยํ นิวาเสตฺวาติ ยาว เตสํ ปพฺพชฺชา, ตาว สพฺพํ ปพฺพชฺชากฺขนฺธเก (มหาว. ๖๐) อาคตนเยเนว วิตฺถารโต ทฎฺฐพฺพํฯ</p>


<p>เอวํ ปพฺพชิเตสุ เตสุ ทฺวีสุ สหายเกสุ อายสฺมา สาริปุโตฺต อฑฺฒมาเสน  สาวกปารมีญาณํ สจฺฉากาสิฯ โส ยทา อสฺสชิเตฺถเรน สทฺธิํ เอกวิหาเร วสติ, ตทา ภควโต อุปฎฺฐานํ คนฺตฺวา อนนฺตรํ เถรสฺส อุปฎฺฐานํ คจฺฉติ ‘‘ปุพฺพาจริโย เม อยมายสฺมา, เอตมหํ นิสฺสาย ภควโต สาสนํ อญฺญาสิ’’นฺติ คารเวนฯ ยทา ปน อสฺสชิเตฺถเรน สทฺธิํ เอกวิหาเร น วสติ, ตทา ยสฺสํ ทิสายํ เถโร วสติ, ตํ ทิสํ โอโลเกตฺวา ปญฺจปติฎฺฐิเตน วนฺทิตฺวา อญฺชลิํ ปคฺคยฺห นมสฺสติฯ ตํ ทิสฺวา เกจิ ภิกฺขู กถํ สมุฎฺฐาเปสุํ – ‘‘สาริปุโตฺต อคฺคสาวโก หุตฺวา ทิสํ นมสฺสติ, อชฺชาปิ มเญฺญ พฺราหฺมณทิฎฺฐิ อปฺปหีนา’’ติฯ อถ ภควา ทิพฺพาย โสตธาตุยา ตํ กถาสลฺลาปํ สุตฺวา ปญฺญตฺตวรพุทฺธาสเน นิสินฺนํเยว อตฺตานํ ทเสฺสโนฺต ภิกฺขู อามเนฺตสิ – ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ? เต ตํ ปวตฺติํ อาจิกฺขิํสุฯ ตโต ภควา ‘‘น, ภิกฺขเว, สาริปุโตฺต ทิสํ นมสฺสติ, ยํ นิสฺสาย สาสนํ อญฺญาสิ, ตํ อตฺตโน อาจริยํ วนฺทติ นมสฺสติ สมฺมาเนติ, อาจริยปูชโก, ภิกฺขเว, สาริปุโตฺต’’ติ วตฺวา ตตฺถ สนฺนิปติตานํ ธมฺมเทสนตฺถํ อิมํ สุตฺตมภาสิฯ</p>


<p>ตตฺถ ติ ยโต ปุคฺคลา ปิฎกตฺตยปฺปเภทํ ปริยตฺติธมฺมํ วา, ปริยตฺติํ สุตฺวา อธิคนฺตพฺพํ นวโลกุตฺตรปฺปเภทํ ปฎิเวธธมฺมํ วา ปุริโส วิชญฺญา ชาเนยฺย เวเทยฺยฯ ‘‘ยสฺสา’’ติปิ ปาโฐ, โส เอวโตฺถฯ ติ ยถา สกฺกํ เทวานมินฺทํ ทฺวีสุ เทวโลเกสุ เทวตา ปูเชนฺติ, เอวํ โส ปุคฺคโล ตํ ปุคฺคลํ กาลเสฺสว วุฎฺฐาย อุปาหนโอมุญฺจนาทิํ สพฺพํ วตฺตปฎิวตฺตํ กโรโนฺต  ปูเชยฺย สกฺกเรยฺย ครุกเรยฺยฯ กิํ การณํ?  โส อาจริโย เอวํ ปูชิโต ตสฺมิํ อเนฺตวาสิมฺหิ ปสนฺนจิโตฺต ปริยตฺติปฎิเวธวเสน พหุสฺสุโต เทสนาวเสเนว ปริยตฺติธมฺมญฺจ, เทสนํ สุตฺวา ยถานุสิฎฺฐํ ปฎิปตฺติยา อธิคนฺตพฺพํ ปฎิเวธธมฺมญฺจ  ปาตุกโรติ เทเสติ, เทสนาย วา ปริยตฺติธมฺมํ, อุปมาวเสน อตฺตนา อธิคตปฎิเวธธมฺมํ ปาตุกโรติฯ</p>


<p> ติ เอวํ ปสเนฺนน อาจริเยน ปาตุกตํ ธมฺมํ อฎฺฐิกตฺวาน สุณิตฺวา อุปธารณสมตฺถตาย ธีโร ปุริโสฯ ติ โลกุตฺตรธมฺมสฺส อนุโลมตฺตา อนุธมฺมภูตํ วิปสฺสนํ ภาวยมาโนฯ ติ วิญฺญุตาสงฺขาตาย ปญฺญาย อธิคเมน วิญฺญู, วิภาเวตฺวา ปเรสมฺปิ ปากฎํ กตฺวา ญาปนสมตฺถตาย วิภาวี, ปรมสุขุมตฺถปฎิเวธตาย นิปุโณ จ โหติฯ ติ โย ตาทิสํ ปุเพฺพ วุตฺตปฺปการํ พหุสฺสุตํ อปฺปมโตฺต ตปฺปสาทนปโร หุตฺวา ภชติฯ</p>


<p> เอวํ ปณฺฑิตาจริยเสวนํ ปสํสิตฺวา อิทานิ พาลาจริยเสวนํ นินฺทโนฺต นฺติ อิมํ คาถมาหฯ ตตฺถ นฺติ ขุเทฺทน กายกมฺมาทินา สมนฺนาคตํ, ปญฺญาภาวโต พาลํฯ นฺติ อนธิคตปริยตฺติปฎิเวธตฺถํฯ นฺติ อิสฺสามนกตาย อเนฺตวาสิกสฺส วุฑฺฒิํ อสหมานํฯ เสสเมตฺถ ปากฎเมว ปทโตฯ อธิปฺปายโต ปน โย พหุจีวราทิลาภี อาจริโย อเนฺตวาสิกานํ จีวราทีนิ น สโกฺกติ ทาตุํ, ธมฺมทาเน ปน อนิจฺจทุกฺขานตฺตวจนมตฺตมฺปิ น สโกฺกติฯ เอเตหิ ขุทฺทตาทิธเมฺมหิ สมนฺนาคตตฺตา ตํ ขุทฺทํ พาลํ อนาคตตฺถํ อุสูยกํ อาจริยํ อุปเสวมาโน ‘‘ปูติมจฺฉํ กุสเคฺคนา’’ติ (อิติวุ. ๗๖; ชา. ๑.๑๕.๑๘๓) วุตฺตนเยน สยมฺปิ พาโล โหติฯ ตสฺมา อิธ สาสเน กิญฺจิ อปฺปมตฺตกมฺปิ  ปริยตฺติธมฺมํ ปฎิเวธธมฺมํ วา อวิภาวยิตฺวา จ อวิชานิตฺวา จ ยสฺส ธเมฺมสุ กงฺขา, ตํ อตริตฺวา มรณํ อุเปตีติ เอวมสฺส อโตฺถ เวทิตโพฺพฯ</p>


<p> อิทานิ ตเสฺสวตฺถสฺส ปากฎกรณตฺถํ ติ คาถาทฺวยมาหฯ ตตฺถ นฺติ นทิํฯ นฺติ พหุอุทกํฯ นฺติ อิโต  จิโต จ คตํ, วิตฺถิณฺณนฺติ วุตฺตํ  โหติฯ ‘‘สริต’’นฺติปิ ปาโฐ, โส เอวโตฺถฯ นฺติ หารหาริกํ, เวควตินฺติ วุตฺตํ โหติฯ ติ เอตฺถ ‘‘โส วุยฺหมาโน’’ติ อิมินา จ โสกาเรน ตสฺส นรสฺส นิทฺทิฎฺฐตฺตา นิปาตมโตฺต โสกาโรฯ กิํ สูติ วุตฺตํ โหติ ยถา ‘‘น ภวิสฺสามิ นาม โส, วินสฺสิสฺสามิ นาม โส’’ติฯ นฺติ ปุเพฺพ วุตฺตํ ทุวิธเมวฯ นฺติ อนิสาเมตฺวา อตฺถํฯ เสสเมตฺถ ปากฎเมว ปทโตฯ</p>


<p>อธิปฺปายโต ปน ยถา โย โกจิเทว นโร วุตฺตปฺปการํ นทิํ โอตริตฺวา ตาย นทิยา วุยฺหมาโน อนุโสตคามี โสตเมว อนุคจฺฉโนฺต ปเร ปารตฺถิเก กิํ สกฺขติ ปารํ เนตุํฯ ‘‘สกฺกตี’’ติปิ ปาโฐฯ ตเถว ทุวิธมฺปิ ธมฺมํ อตฺตโน ปญฺญาย อวิภาวยิตฺวา พหุสฺสุตานญฺจ สนฺติเก อตฺถํ อนิสาเมตฺวา สยํ อวิภาวิตตฺตา อชานโนฺต อนิสามิตตฺตา จ อวิติณฺณกโงฺข ปเร กิํ สกฺขติ นิชฺฌาเปตุํ เปกฺขาเปตุนฺติ เอวเมตฺถ อโตฺถ ทฎฺฐโพฺพฯ ‘‘โส วต, จุนฺท, อตฺตนา ปลิปปลิปโนฺน’’ติอาทิกเญฺจตฺถ (ม. นิ. ๑.๘๗) สุตฺตปทํ อนุสฺสริตพฺพํฯ</p>


<p> เอวํ พาลเสวนาย พาลสฺส ปรํ นิชฺฌาเปตุํ อสมตฺถตาย ปากฎกรณตฺถํ อุปมํ วตฺวา อิทานิ ‘‘โย ตาทิสํ ภชติ อปฺปมโตฺต’’ติ เอตฺถ วุตฺตสฺส ปณฺฑิตสฺส ปเร นิชฺฌาเปตุํ สมตฺถตาย ปากฎกรณตฺถํ นฺติ คาถาทฺวยมาหฯ ตตฺถ ติ ทพฺพิปทเรนฯ ติ เวฬุทเณฺฑนฯ ติ ตสฺสํ นาวายํฯ ติ ตสฺสา นาวาย อาหรณปฎิหรณาทิอุปายชานเนน มคฺคปฎิปาทเนน อุปายญฺญูฯ สิกฺขิตสิกฺขตาย สุกุสลหตฺถตาย จ ฯ อุปฺปนฺนุปทฺทวปฎิการสมตฺถตาย ฯ ติ เวทสงฺขาเตหิ จตูหิ มคฺคญาเณหิ คโตฯ ติ ตาเยว มคฺคภาวนาย ภาวิตจิโตฺตฯ ติ ปุเพฺพ วุตฺตนเยเนวฯ ติ อฎฺฐหิ โลกธเมฺมหิ  อกมฺปนิยสภาโวฯ ติ โสตโอทหเนน จ มคฺคผลานํ อุปนิสฺสเยน จ อุปปเนฺนฯ เสสํ อุตฺตานปทตฺถเมวฯ อธิปฺปายโยชนาปิ สกฺกา ปุริมนเยเนว ชานิตุนฺติ น วิตฺถาริตาฯ</p>


<p> เอวํ   ปณฺฑิตสฺส ปเร นิชฺฌาเปตุํ สมตฺถภาวปากฎกรณตฺถํ อุปมํ วตฺวา ตสฺสา ปณฺฑิตเสวนาย นิโยเชโนฺต ติ อิมํ อวสานคาถมาหฯ ตตฺรายํ สเงฺขปโตฺถ – ยสฺมา อุปนิสฺสยสมฺปนฺนา ปณฺฑิตเสวเนน วิเสสํ ปาปุณนฺติ, ฯ กีทิสํ สปฺปุริสํ ภเชถ?  ปญฺญาสมฺปตฺติยา จ เมธาวินํ วุตฺตปฺปการสุตทฺวเยน จ พหุสฺสุตํฯ ตาทิสญฺหิ ภชมาโน เตน ภาสิตสฺส ธมฺมสฺส  เอวํ ญตฺวา จ ยถานุสิฎฺฐํ  ตาย ปฎิปตฺติยา ปฎิเวธวเสน  โส มคฺคผลนิพฺพานปฺปเภทํ โลกุตฺตร อธิคเจฺฉยฺย ปาปุเณยฺยาติ อรหตฺตนิกูเฎน เทสนํ สมาเปสีติฯ</p>

</p>

</p>


<h3>๙. กิํสีลสุตฺตวณฺณนา</h3>
<p> ติ  กิํสีลสุตฺตํฯ กา อุปฺปตฺติ? อายสฺมโต สาริปุตฺตสฺส คิหิสหายโก เอโก เถรเสฺสว ปิตุโน วงฺคนฺตพฺราหฺมณสฺส สหายสฺส พฺราหฺมณสฺส ปุโตฺต สฎฺฐิโกฎิอธิกํ ปญฺจสตโกฎิธนํ ปริจฺจชิตฺวา อายสฺมโต สาริปุตฺตเตฺถรสฺส สนฺติเก ปพฺพชิตฺวา สพฺพํ พุทฺธวจนํ ปริยาปุณิฯ ตสฺส เถโร พหุโส โอวทิตฺวา กมฺมฎฺฐานมทาสิ, โส เตน วิเสสํ นาธิคจฺฉติฯ ตโต เถโร ‘‘พุทฺธเวเนโยฺย เอโส’’ติ ญตฺวา ตํ อาทาย ภควโต สนฺติกํ คนฺตฺวา ตํ ภิกฺขุํ อารพฺภ ปุคฺคลํ อนิยเมตฺวา ‘‘กิํสีโล’’ติ ปุจฺฉิฯ อถสฺส ภควา ตโต ปรํ อภาสิฯ ตตฺถ ติ กีทิเสน วาริตฺตสีเลน สมนฺนาคโต, กีทิสปกติโก วาฯ ติ กีทิเสน จาริเตฺตน ยุโตฺตฯ   นฺติ กานิ กายกมฺมาทีนิ วเฑฺฒโนฺตฯ ติ อภิรโต นโร สาสเน สมฺมา ปติฎฺฐิโต ภเวยฺยฯ ติ สพฺพตฺถานํ อุตฺตมํ อรหตฺตญฺจ ปาปุเณยฺยาติ วุตฺตํ โหติฯ</p>


<p> ตโต  ภควา ‘‘สาริปุโตฺต อฑฺฒมาสูปสมฺปโนฺน สาวกปารมิปฺปโตฺต, กสฺมา อาทิกมฺมิกปุถุชฺชนปญฺหํ ปุจฺฉตี’’ติ อาวเชฺชโนฺต ‘‘สทฺธิวิหาริกํ อารพฺภา’’ติ ญตฺวา ปุจฺฉาย วุตฺตํ จาริตฺตสีลํ อวิภชิตฺวาว ตสฺส สปฺปายวเสน ธมฺมํ เทเสโนฺต ติอาทิมาหฯ</p>


<p>ตตฺถ ปญฺญาวุโฑฺฒ, คุณวุโฑฺฒ, ชาติวุโฑฺฒ, วโยวุโฑฺฒติ จตฺตาโร วุฑฺฒาฯ ชาติยา หิ ทหโรปิ พหุสฺสุโต ภิกฺขุ อปฺปสฺสุตมหลฺลกภิกฺขูนมนฺตเร พาหุสจฺจปญฺญาย วุฑฺฒตฺตา ฯ ตสฺส หิ สนฺติเก มหลฺลกภิกฺขูปิ พุทฺธวจนํ ปริยาปุณนฺติ, โอวาทวินิจฺฉยปญฺหวิสฺสชฺชนานิ จ ปจฺจาสีสนฺติฯ ตถา ทหโรปิ ภิกฺขุ อธิคมสมฺปโนฺน  นามฯ ตสฺส หิ โอวาเท ปติฎฺฐาย มหลฺลกาปิ วิปสฺสนาคพฺภํ คเหตฺวา อรหตฺตผลํ ปาปุณนฺติฯ ตถา ทหโรปิ ราชา ขตฺติโย มุทฺธาวสิโตฺต พฺราหฺมโณ วา เสสชนสฺส วนฺทนารหโต  นามฯ สโพฺพ ปน ปฐมชาโต  นามฯ ตตฺถ ยสฺมา ปญฺญาย สาริปุตฺตเตฺถรสฺส สทิโส นตฺถิ ฐเปตฺวา ภควนฺตํ, ตถา คุเณนปิ อฑฺฒมาเสน สพฺพสาวกปารมีญาณสฺส ปฎิวิทฺธตฺตาฯ ชาติยาปิ โส พฺราหฺมณมหาสาลกุเล อุปฺปโนฺน, ตสฺมา ตสฺส ภิกฺขุโน วเยน สมาโนปิ โส อิเมหิ  ตีหิ การเณหิ วุโฑฺฒฯ อิมสฺมิํ ปนเตฺถ ปญฺญาคุเณหิ เอว วุฑฺฒภาวํ สนฺธาย ภควา อาห – ‘‘วุฑฺฒาปจายี’’ติฯ ตสฺมา ตาทิสานํ วุฑฺฒานํ อปจิติกรเณน วุฑฺฒาปจายี, เตสเมว วุฑฺฒานํ ลาภาทีสุ อุสูยวิคเมน อนุสูยโก จ สิยาติ อยมาทิปาทสฺส อโตฺถฯ</p>


<p>ติ เอตฺถ ปน ราเค อุปฺปเนฺน ตสฺส วิโนทนตฺถาย ครูนํ ทสฺสนํ คจฺฉโนฺตปิ กาลญฺญู, โทเส… โมเห… โกสเชฺช อุปฺปเนฺน ตสฺส วิโนทนตฺถาย ครูนํ ทสฺสนํ คจฺฉโนฺตปิ กาลญฺญู, ยโต เอวํ กาลญฺญู จ อสฺส ครูนํ  ทสฺสนายฯ นฺติ สมถวิปสฺสนายุตฺตํฯ นฺติ วุตฺตํฯ ติ ตสฺสา กถาย ขณเวที, ทุลฺลโภ วา อยํ อีทิสาย กถาย สวนกฺขโณติ ชานโนฺตฯ ติ ตํ กถํ สกฺกจฺจํ สุเณยฺยฯ น เกวลญฺจ ตเมว, อญฺญานิปิ พุทฺธคุณาทิปฎิสํยุตฺตานิ สุภาสิตานิ สกฺกจฺจเมว สุเณยฺยาติ อโตฺถฯ</p>


<p> ‘‘กาลญฺญู จสฺส ครูนํ ทสฺสนายา’’ติ เอตฺถ วุตฺตนยญฺจ อตฺตโน อุปฺปนฺนราคาทิวิโนทนกาลํ ญตฺวาปิ ครูนํ สนฺติกํ คจฺฉโนฺต    ‘‘อหํ กมฺมฎฺฐานิโก ธุตงฺคธโร จา’’ติ กตฺวา น เจติยวนฺทนโพธิยงฺคณภิกฺขาจารมคฺคอติมชฺฌนฺหิกเวลาทีสุ ยตฺถ กตฺถจิ ฐิตมาจริยํ ทิสฺวา ปริปุจฺฉนตฺถาย อุปสงฺกเมยฺย, สกเสนาสเน ปน อตฺตโน อาสเน นิสินฺนํ วูปสนฺตทรถํ สลฺลเกฺขตฺวา กมฺมฎฺฐานาทิวิธิปุจฺฉนตฺถํ อุปสงฺกเมยฺยาติ อโตฺถฯ เอวํ อุปสงฺกมโนฺตปิ จ  ถทฺธภาวกรํ มานํ วินาเสตฺวา นีจวุตฺติ ปาทปุญฺฉนโจฬกฉินฺนวิสาณุสภอุทฺธตทาฐสปฺปสทิโส หุตฺวา อุปสงฺกเมยฺยฯ  เตน ครุนา วุตฺตํ นฺติ ภาสิตตฺถํฯ นฺติ ปาฬิธมฺมํฯ นฺติ สีลํฯ นฺติ อวเสสสาสนพฺรหฺมจริยํฯ ติ อตฺถํ กถิโตกาเส อนุสฺสเรยฺย, ธมฺมํ สํยมํ พฺรหฺมจริยํ กถิโตกาเส อนุสฺสเรยฺย, อนุสฺสรณมเตฺตเนว จ อตุสฺสโนฺต ตํ สพฺพมฺปิ สมาจเร สมาจเรยฺย สมาทาย วเตฺตยฺยฯ ตาสํ กถานํ อตฺตนิ ปวตฺตเน อุสฺสุกฺกํ กเรยฺยาติ อโตฺถฯ เอวํ กโรโนฺต หิ กิจฺจกโร โหติฯ</p>


<p> ตโต ปรญฺจ  ภเวยฺยฯ สพฺพปเทสุ เจตฺถ ติ สมถวิปสฺสนา, อาราโม รตีติ เอโกว อโตฺถ, ธเมฺม อาราโม อสฺสาติ ฯ ธเมฺม รโต, น  อญฺญํ ปิเหตีติ ฯ  ธมฺมํ วตฺตนโตฯ ธมฺมวินิจฺฉยํ ชานาติ ‘‘อิทํ อุทยญาณํ อิทํ วยญาณ’’นฺติ  เอวรูโป  อสฺสฯ อถ ยายํ ราชกถาทิติรจฺฉานกถา ตรุณวิปสฺสกสฺส พหิทฺธารูปาทีสุ อภินนฺทนุปฺปาทเนน ตํ สมถวิปสฺสนาธมฺมํ สนฺทูเสติ, ตสฺมา ‘‘ธมฺมสโนฺทสวาโท’’ติ วุจฺจติ, ตํ  อญฺญทตฺถุ อาวาสโคจราทิสปฺปายานิ เสวโนฺต ฯ สมถวิปสฺสนาปฎิสํยุตฺตาเนเวตฺถ ตจฺฉานิ, ตถารูเปหิ สุภาสิเตหิ นีเยถ นีเยยฺย, กาลํ เขเปยฺยาติ อโตฺถฯ</p>


<p> อิทานิ ‘‘ธมฺมสโนฺทสวาท’’นฺติ เอตฺถ อติสเงฺขเปน วุตฺตํ สมถวิปสฺสนายุตฺตสฺส ภิกฺขุโน อุปกฺกิเลสํ ปากฎํ กโรโนฺต ตทเญฺญนปิ อุปกฺกิเลเสน สทฺธิํ นฺติ อิมํ คาถมาหฯ หาสนฺติปิ ปาโฐฯ วิปสฺสเกน  หิ ภิกฺขุนา หสนียสฺมิํ วตฺถุสฺมิํ สิตมตฺตเมว กาตพฺพํ, นิรตฺถกกถาชโปฺป น ภาสิตโพฺพ, ญาติพฺยสนาทีสุ ปริเทโว น กาตโพฺพ, ขาณุกณฺฎกาทิมฺหิ มโนปโทโส น อุปฺปาเทตโพฺพฯ นฺติ วุตฺตา  ติวิธํ  ปจฺจเยสุ  ชาติอาทีหิ  ปจฺจนีกสาตตาสงฺขาโต  ผรุสวจนลกฺขณํ  ราคาทโย  อธิมตฺตตณฺหาลกฺขณา ติ อิเม จ โทสา สุขกาเมน องฺคารกาสุ วิย, สุจิกาเมน คูถฐานํ วิย, ชีวิตุกาเมน อาสิวิสาทโย วิย จ ปหาตพฺพาฯ หิตฺวา จ อาโรคฺยมทาทิวิคมา วีตมเทน จิตฺตวิเกฺขปาภาวา ฐิตเตฺตน จริตพฺพํฯ เอวํ ปฎิปโนฺน หิ สพฺพุปกฺกิเลสปริสุทฺธาย ภาวนาย น จิรเสฺสว อรหตฺตํ ปาปุณาติฯ เตนาห ภควา – ‘‘หสฺสํ ชปฺปํ…เป.… ฐิตโตฺต’’ติฯ</p>


<p> อิทานิ ยฺวายํ ‘‘หสฺสํ ชปฺป’’นฺติอาทินา นเยน อุปกฺกิเลโส วุโตฺต, เตน สมนฺนาคโต ภิกฺขุ ยสฺมา สาหโส โหติ อวีมํสการี, รโตฺต ราควเสน  ทุโฎฺฐ โทสวเสน คจฺฉติ, ปมโตฺต จ โหติ กุสลานํ ธมฺมานํ ภาวนาย อสาตจฺจการี, ตถารูปสฺส จ ‘‘สุเณยฺย สกฺกจฺจ สุภาสิตานี’’ติอาทินา นเยน วุโตฺต โอวาโท นิรตฺถโก, ตสฺมา อิมสฺส สํกิเลสสฺส ปุคฺคลาธิฎฺฐานาย เทสนาย สุตาทิวุทฺธิปฎิปกฺขภาวํ ทเสฺสโนฺต ติ อิมํ คาถมาหฯ</p>


<p>ตสฺสโตฺถ – ยานิ เหตานิ สมถวิปสฺสนาปฎิสํยุตฺตานิ  เตสํ วิชานนํ สาโรฯ ยทิ วิญฺญาตานิ สาธุ, อถ สทฺทมตฺตเมว คหิตํ, น กิญฺจิ กตํ โหติ, เยน เอตานิ สุตมเยน ญาเณน วิญฺญายนฺติ, ตํ  เอตญฺจ สุตมยญาณํ  เตสุ วิญฺญาเตสุ ธเมฺมสุ โย สมาธิ จิตฺตสฺสาวิเกฺขโป ตถตฺตาย ปฎิปตฺติ, อยมสฺส สาโรฯ น หิ วิชานนมเตฺตเนว โกจิ อโตฺถ สิชฺฌติฯ โย ปนายํ นโร ราคาทิวเสน วตฺตนโต  , กุสลานํ ธมฺมานํ ภาวนาย อสาตจฺจการิตาย  โส สทฺทมตฺตคฺคาหีเยว โหติฯ เตน ตสฺส อตฺถวิชานนาภาวโต สา สุภาสิตวิชานนปญฺญา จ, ตถตฺตาย ปฎิปตฺติยา อภาวโต สุตญฺจ น วฑฺฒตีติฯ</p>


<p> เอวํ  ปมตฺตานํ สตฺตานํ ปญฺญาปริหานิํ สุตปริหานิญฺจ ทเสฺสตฺวา อิทานิ อปฺปมตฺตานํ ตทุภยสาราธิคมํ ทเสฺสโนฺต อาห – ติฯ ตตฺถ  นาม สมถวิปสฺสนาธโมฺมฯ เอโกปิ หิ พุโทฺธ สมถวิปสฺสนาธมฺมํ อเทเสตฺวา ปรินิพฺพุโต นาม นตฺถิฯ ตสฺมา เอตสฺมิํ   นิรตา อปฺปมตฺตา สาตจฺจานุโยคิโน,  เต จตุพฺพิเธน วจีสุจริเตน ติวิเธน มโนสุจริเตน ติวิเธน กายสุจริเตน จ สมนฺนาคตตฺตา วจสา มนสา กมฺมุนา จ อนุตฺตรา, อวเสสสเตฺตหิ อสมา อคฺคาวิสิฎฺฐาฯ เอตฺตาวตา สทฺธิํ ปุพฺพภาคสีเลน อริยมคฺคสมฺปยุตฺตํ สีลํ ทเสฺสติฯ เอวํ ปริสุทฺธสีลา  เย อริยปฺปเวทิเต ธเมฺม รตา, เต น เกวลํ วาจาทีหิ อนุตฺตรา โหนฺติ, อปิจ โข ปน สนฺติโสรเจฺจ สมาธิมฺหิ จ สณฺฐิตา หุตฺวา สุตสฺส  ปญฺญาย จ สารมชฺฌคู อธิคตา อิเจฺจว เวทิตพฺพาฯ อาสํสายํ ภูตวจนํฯ ตตฺถ ติ นิพฺพานํ, นฺติ สุนฺทเร รตภาเวน ยถาภูตปฎิเวธิกา ปญฺญา, สนฺติยา โสรจฺจนฺติ  นิพฺพานารมฺมณาย มคฺคปญฺญาเยตํ อธิวจนํฯ ติ ตํสมฺปยุโตฺตว มคฺคสมาธิฯ ติ ตทุภเย ปติฎฺฐิตาฯ สุตปญฺญานํ สารํ นาม อรหตฺตผลวิมุตฺติฯ วิมุตฺติสารญฺหิ อิทํ พฺรหฺมจริยํฯ</p>


<p>เอวเมตฺถ ภควา ธเมฺมน ปุพฺพภาคปฎิปทํ, ‘‘อนุตฺตรา วจสา’’ติอาทีหิ สีลกฺขนฺธํ, สนฺติโสรจฺจสมาธีหิ ปญฺญากฺขนฺธสมาธิกฺขเนฺธติ ตีหิปิ อิเมหิ ขเนฺธหิ อปรภาคปฎิปทญฺจ ทเสฺสตฺวา สุตปญฺญาสาเรน อกุปฺปวิมุตฺติํ ทเสฺสโนฺต อรหตฺตนิกูเฎน เทสนํ สมาเปสิฯ เทสนาปริโยสาเน จ โส ภิกฺขุ โสตาปตฺติผลํ ปตฺวา ปุน น จิรเสฺสว อคฺคผเล อรหเตฺต ปติฎฺฐาสีติฯ</p>

</p>

</p>


<h3>๑๐. อุฎฺฐานสุตฺตวณฺณนา</h3>
<p> ติ   อุฎฺฐานสุตฺตํฯ กา อุปฺปตฺติ? เอกํ สมยํ ภควา สาวตฺถิยํ วิหรโนฺต รตฺติํ เชตวนวิหาเร วสิตฺวา ปุพฺพณฺหสมยํ ภิกฺขุสงฺฆปริวุโต สาวตฺถิยํ ปิณฺฑาย จริตฺวา ปาจีนทฺวาเรน นครา นิกฺขมิตฺวา มิคารมาตุปาสาทํ อคมาสิ ทิวาวิหารตฺถายฯ อาจิณฺณํ กิเรตํ ภควโต รตฺติํ เชตวนวิหาเร วสิตฺวา มิคารมาตุปาสาเท ทิวาวิหารูปคมนํ, รตฺติญฺจ มิคารมาตุปาสาเท วสิตฺวา เชตวเน ทิวาวิหารูปคมนํฯ กสฺมา? ทฺวินฺนํ กุลานํ อนุคฺคหตฺถาย มหาปริจฺจาคคุณปริทีปนตฺถาย จฯ มิคารมาตุปาสาทสฺส จ เหฎฺฐา ปญฺจ กูฎาคารคพฺภสตานิ โหนฺติ, เยสุ ปญฺจสตา ภิกฺขู วสนฺติฯ ตตฺถ ยทา ภควา เหฎฺฐาปาสาเท วสติ, ตทา ภิกฺขู ภควโต คารเวน อุปริปาสาทํ นารุหนฺติฯ ตํ ทิวสํ ปน ภควา อุปริปาสาเท กูฎาคารคพฺภํ ปาวิสิ, เตน เหฎฺฐาปาสาเท ปญฺจปิ คพฺภสตานิ ปญฺจสตา ภิกฺขู ปวิสิํสุฯ เต จ สเพฺพว นวา โหนฺติ อธุนาคตา อิมํ  ธมฺมวินยํ อุทฺธตา อุนฺนฬา ปากตินฺทฺริยาฯ เต ปวิสิตฺวา ทิวาเสยฺยํ สุปิตฺวา สายํ อุฎฺฐาย มหาตเล สนฺนิปติตฺวา ‘‘อชฺช ภตฺตเคฺค ตุยฺหํ กิํ อโหสิ, ตฺวํ กตฺถ อคมาสิ, อหํ อาวุโส โกสลรโญฺญ ฆรํ, อหํ อนาถปิณฺฑิกสฺส, ตตฺถ เอวรูโป จ เอวรูโป จ โภชนวิธิ อโหสี’’ติ นานปฺปการํ อามิสกถํ กเถนฺตา อุจฺจาสทฺทมหาสทฺทา อเหสุํฯ</p>


<p>ภควา ตํ สทฺทํ สุตฺวา ‘‘อิเม มยา สทฺธิํ วสนฺตาปิ เอวํ ปมตฺตา, อโห อยุตฺตการิโน’’ติ มหาโมคฺคลฺลานเตฺถรสฺส อาคมนํ จิเนฺตสิฯ ตาวเทว อายสฺมา มหาโมคฺคลฺลาโน ภควโต จิตฺตํ ญตฺวา อิทฺธิยา อาคมฺม ปาทมูเล วนฺทมาโนเยว อโหสิฯ ตโต นํ ภควา อามเนฺตสิ – ‘‘เอเต เต, โมคฺคลฺลาน, สพฺรหฺมจาริโน ปมตฺตา, สาธุ เน สํเวเชหี’’ติฯ ‘‘เอวํ ภเนฺต’’ติ โข โส อายสฺมา มหาโมคฺคลฺลาโน ภควโต ปฎิสฺสุณิตฺวา ตาวเทว อาโปกสิณํ สมาปชฺชิตฺวา กรีสภูมิยํ ฐิตํ มหาปาสาทํ นาวํ วิย มหาวาโต ปาทงฺคุฎฺฐเกน กเมฺปสิ สทฺธิํ ปติฎฺฐิตปถวิปฺปเทเสนฯ อถ เต ภิกฺขู ภีตา วิสฺสรํ กโรนฺตา สกสกจีวรานิ ฉเฑฺฑตฺวา จตูหิ ทฺวาเรหิ นิกฺขมิํสุฯ ภควา เตสํ อตฺตานํ ทเสฺสโนฺต อเญฺญน ทฺวาเรน คนฺธกุฎิํ ปวิสโนฺต วิย อโหสิ, เต ภควนฺตํ ทิสฺวา วนฺทิตฺวา อฎฺฐํสุ ฯ ภควา ‘‘กิํ, ภิกฺขเว, ภีตตฺถา’’ติ ปุจฺฉิ, เต ‘‘อยํ, ภเนฺต, มิคารมาตุปาสาโท กมฺปิโต’’ติ อาหํสุ ฯ ‘‘ชานาถ, ภิกฺขเว, เกนา’’ติ? ‘‘น ชานาม, ภเนฺต’’ติฯ อถ ภควา ‘‘ตุมฺหาทิสานํ, ภิกฺขเว, มุฎฺฐสฺสตีนํ อสมฺปชานานํ ปมาทวิหารีนํ สํเวคชนนตฺถํ โมคฺคลฺลาเนน กมฺปิโต’’ติ วตฺวา เตสํ ภิกฺขูนํ ธมฺมเทสนตฺถํ อิมํ สุตฺตมภาสิฯ</p>


<p>ตตฺถ ติ อาสนา อุฎฺฐหถ ฆฎถ วายมถ, มา กุสีตา โหถฯ ติ ปลฺลงฺกํ อาภุชิตฺวา กมฺมฎฺฐานานุโยคตฺถาย นิสีทถฯ ติ โก ตุมฺหากํ อนุปาทาปรินิพฺพานตฺถาย ปพฺพชิตานํ  สุปิเตน อโตฺถฯ น หิ สกฺกา สุปเนฺตน โกจิ อโตฺถ ปาปุณิตุํฯ นฺติ ยตฺร จ นาม อปฺปเกปิ สรีรปฺปเทเส อุฎฺฐิเตน จกฺขุโรคาทินา โรเคน อาตุรานํ เอกทฺวงฺคุลมตฺตมฺปิ ปวิเฎฺฐน อยสลฺลอฎฺฐิสลฺลทนฺตสลฺลวิสาณสลฺลกฎฺฐสลฺลานํ อญฺญตเรน สเลฺลน รุปฺปมานานํ มนุสฺสานํ นิทฺทา นตฺถิ, ตตฺถ ตุมฺหากํ สกลจิตฺตสรีรสนฺตานํ ภญฺชิตฺวา อุปฺปเนฺนหิ นานปฺปการกิเลสโรเคหิ อาตุรานญฺหิ กา นิทฺทา ราคสลฺลาทีหิ จ ปญฺจหิ สเลฺลหิ อโนฺตหทยํ ปวิสิย วิทฺธตฺตา สลฺลวิทฺธานํ รุปฺปตํฯ</p>


<p> เอวํ วตฺวา ปุน ภควา ภิโยฺยโสมตฺตาย เต ภิกฺขู อุสฺสาเหโนฺต สํเวเชโนฺต จ อาห – ติฯ ตตฺรายํ สาธิปฺปายโยชนา อตฺถวณฺณนา – เอวํ กิเลสสลฺลวิทฺธานญฺหิ โว, ภิกฺขเว, กาโล ปพุชฺฌิตุํฯ กิํ การณํ? มณฺฑเปยฺยมิทํ, ภิกฺขเว, พฺรหฺมจริยํ, สตฺถา สมฺมุขีภูโต, อิโต ปุเพฺพ ปน โว ทีฆรตฺตํ สุตฺตํ, คิรีสุ สุตฺตํ, นทีสุ สุตฺตํ, สเมสุ สุตฺตํ, วิสเมสุ สุตฺตํ, รุกฺขเคฺคสุปิ สุตฺตํ อทสฺสนา อริยสจฺจานํ, ตสฺมา ตสฺสา นิทฺทาย อนฺตกิริยตฺถํ อุฎฺฐหถ นิสีทถ ทฬฺหํ สิกฺขถ สนฺติยาฯ</p>


<p>ตตฺถ ปุริมปาทสฺสโตฺถ วุตฺตนโย เอวฯ ทุติยปาเท ปน ติ ติโสฺส สนฺติโย – อจฺจนฺตสนฺติ, ตทงฺคสนฺติ, สมฺมุติสนฺตีติ, นิพฺพานวิปสฺสนาทิฎฺฐิคตานเมตํ อธิวจนํฯ อิธ ปน อจฺจนฺตสนฺติ นิพฺพานมธิเปฺปตํ, ตสฺมา นิพฺพานตฺถํ ทฬฺหํ สิกฺขถ, อสิถิลปรกฺกมา หุตฺวา สิกฺขถาติ วุตฺตํ โหติฯ กิํ การณํ?  , มา ตุเมฺห ‘‘ปมตฺตา เอเต’’ติ เอวํ ญตฺวา มจฺจุราชปริยายนาโม มาโร วสานุเค อโมหยิตฺถ, ยถา ตสฺส วสํ คจฺฉถ, เอวํ วสานุเค กโรโนฺต มา อโมหยิตฺถาติ วุตฺตํ โหติฯ</p>


<p> ยโต ตสฺส วสํ อนุปคจฺฉนฺตา  ยาย เทวา จ มนุสฺสา จ อตฺถิกา รูปสทฺทคนฺธรสโผฎฺฐพฺพตฺถิกา, ตํ รูปาทิํ สิตา นิสฺสิตา อลฺลีนา  หุตฺวา ติฎฺฐนฺติ, ตรถ สมติกฺกมถ เอตํ นานปฺปกาเรสุ วิสเยสุ วิสฎวิตฺถิณฺณวิสาลตฺตา  วิสตฺติกํ ภวโภคตณฺหํฯ  อยํ ตุมฺหากํ สมณธมฺมกรณกฺขโณ มา อติกฺกมิฯ เยสญฺหิ อยเมวรูโป ขโณ อติกฺกมติ, เย จ อิมํ ขณํ อติกฺกมนฺติ, เต  นิรสฺสาทเฎฺฐน นิรยสญฺญิเต จตุพฺพิเธปิ อปาเย ปติฎฺฐิตา ‘‘อกตํ วต โน กลฺยาณ’’นฺติอาทินา นเยน โสจนฺติฯ</p>


<p> เอวํ ภควา เต ภิกฺขู อุสฺสาเหตฺวา สํเวเชตฺวา จ อิทานิ เตสํ ตํ ปมาทวิหารํ วิครหิตฺวา สเพฺพว เต อปฺปมาเท นิโยเชโนฺต ติ อิมํ คาถมาหฯ ตตฺถ ติ สเงฺขปโต สติวิปฺปวาโส, โส จิตฺตมลินเฎฺฐน ฯ ตํ ปมาทมนุปติโต  ปมาทานุปติตตฺตา อปราปรุปฺปโนฺน ปมาโท เอว, โสปิ รโชฯ น หิ กทาจิ ปมาโท นาม อรโช อตฺถิฯ เตน กิํ ทีเปติ? มา ตุเมฺห ‘‘ทหรา ตาว มยํ ปจฺฉา ชานิสฺสามา’’ติ วิสฺสาสมาปชฺชิตฺถฯ ทหรกาเลปิ หิ ปมาโท รโช, มชฺฌิมกาเลปิ เถรกาเลปิ ปมาทานุปติตตฺตา มหารโช สงฺการกูโฎ เอว โหติ, ยถา ฆเร เอกเทฺวทิวสิโก รโช รโช เอว, วฑฺฒมาโน ปน คณวสฺสิโก สงฺการกูโฎ เอว โหติฯ เอวํ สเนฺตปิ ปน ปฐมวเย พุทฺธวจนํ ปริยาปุณิตฺวา อิตรวเยสุ สมณธมฺมํ กโรโนฺต, ปฐมวเย วา ปริยาปุณิตฺวา มชฺฌิมวเย สุณิตฺวา ปจฺฉิมวเย สมณธมฺมํ กโรโนฺตปิ ภิกฺขุ ปมาทวิหารี น โหติ อปฺปมาทานุโลมปฎิปทํ ปฎิปนฺนตฺตาฯ โย ปน สพฺพวเยสุ ปมาทวิหารี ทิวาเสยฺยํ อามิสกถญฺจ อนุยุโตฺต, เสยฺยถาปิ ตุเมฺห, ตเสฺสว โส ปฐมวเย ปมาโท รโช, อิตรวเยสุ ปมาทานุปติโต มหาปมาโท จ มหารโช เอวาติฯ</p>


<p>เอวํ  เตสํ ปมาทวิหารํ วิครหิตฺวา อปฺปมาเท นิโยเชโนฺต อาห – ติ, ตสฺสโตฺถ – ยสฺมา เอวเมโส สพฺพทาปิ ปมาโท รโช, ตสฺมา สติอวิปฺปวาสสงฺขาเตน อปฺปมาเทน อาสวานํ ขยญาณสงฺขาตาย จ วิชฺชาย ปณฺฑิโต กุลปุโตฺต อุทฺธเร อตฺตโน หทยนิสฺสิตํ ราคาทิปญฺจวิธํ สลฺลนฺติ อรหตฺตนิกูเฎน เทสนํ สมาเปสิฯ เทสนาปริโยสาเน สํเวคมาปชฺชิตฺวา ตเมว ธมฺมเทสนํ มนสิ กริตฺวา ปจฺจเวกฺขมานา วิปสฺสนํ อารภิตฺวา ปญฺจสตาปิ เต ภิกฺขู อรหเตฺต ปติฎฺฐหิํสูติฯ</p>

</p>

</p>


<h3>๑๑. ราหุลสุตฺตวณฺณนา</h3>
<p>    ติ ราหุลสุตฺตํฯ กา อุปฺปตฺติ? ภควา สมฺมาสโมฺพธิํ อภิสมฺพุชฺฌิตฺวา โพธิมณฺฑโต อนุปุเพฺพน กปิลวตฺถุํ คนฺตฺวา ตตฺถ ราหุลกุมาเรน ‘‘ทายชฺชํ เม สมณ เทหี’’ติ ทายชฺชํ ยาจิโต สาริปุตฺตเตฺถรํ อาณาเปสิ – ‘‘ราหุลกุมารํ ปพฺพาเชหี’’ติฯ ตํ สพฺพํ ขนฺธกฎฺฐกถายํ (มหาว. อฎฺฐ. ๑๐๕) วุตฺตนเยเนว คเหตพฺพํฯ เอวํ ปพฺพชิตํ ปน ราหุลกุมารํ วุฑฺฒิปฺปตฺตํ สาริปุตฺตเตฺถโรว อุปสมฺปาเทสิ, มหาโมคฺคลฺลานเตฺถโร อสฺส กมฺมวาจาจริโย อโหสิฯ ตํ ภควา ‘‘อยํ กุมาโร ชาติอาทิสมฺปโนฺน, โส ชาติโคตฺตกุลวณฺณโปกฺขรตาทีนิ นิสฺสาย มานํ วา มทํ วา มา อกาสี’’ติ ทหรกาลโต ปภุติ ยาว น อริยภูมิํ ปาปุณิ, ตาว โอวทโนฺต อภิณฺหํ อิมํ สุตฺตมภาสิฯ ตสฺมา เจตํ สุตฺตปริโยสาเนปิ วุตฺตํ ‘‘อิตฺถํ สุทํ ภควา อายสฺมนฺตํ ราหุลํ อิมาหิ คาถาหิ อภิณฺหํ โอวทตี’’ติฯ ตตฺถ ปฐมคาถายํ อยํ สเงฺขปโตฺถ ‘‘กจฺจิ ตฺวํ, ราหุล, อภิณฺหํ สํวาสเหตุ ชาติอาทีนํ อญฺญตเรน วตฺถุนา น ปริภวสิ ปณฺฑิตํ, ญาณปทีปสฺส ธมฺมเทสนาปทีปสฺส จ ธารณโต   , กจฺจิ นิจฺจํ ปูชิโต ตยา’’ติ อายสฺมนฺตํ สาริปุตฺตํ สนฺธาย ภณติฯ</p>


<p> เอวํ วุเตฺต อายสฺมา ราหุโล ‘‘นาหํ ภควา นีจปุริโส วิย สํวาสเหตุ มานํ วา มทํ วา กโรมี’’ติ ทีเปโนฺต อิมํ ปฎิคาถมาห ติฯ สา อุตฺตานตฺถา เอวฯ</p>


<p> ตโต นํ ภควา อุตฺตริํ โอวทโนฺต ติอาทิกา อวเสสคาถาโย อาหฯ ตตฺถ ยสฺมา ปญฺจ กามคุณา สตฺตานํ ปิยรูปา ปิยชาติกา อติวิย สเตฺตหิ อิจฺฉิตา ปตฺถิตา , มโน จ เนสํ รมยนฺติ, เต จายสฺมา ราหุโล หิตฺวา สทฺธาย ฆรา นิกฺขโนฺต, น ราชาภินีโต, น โจราภินีโต, น อิณโฎฺฎ, น ภยโฎฺฎ, น ชีวิกาปกโต, ตสฺมา นํ ภควา ติ สมุเตฺตเชตฺวา อิมสฺส เนกฺขมฺมสฺส ปติรูปาย ปฎิปตฺติยา นิโยเชโนฺต อาห – ติฯ</p>


<p>ตตฺถ  สิยา ‘‘นนุ จายสฺมา ทายชฺชํ ปเตฺถโนฺต พลกฺกาเรน ปพฺพาชิโต, อถ กสฺมา ภควา อาห – ‘สทฺธาย ฆรา นิกฺขมฺมา’’’ติ วุจฺจเต – เนกฺขมฺมาธิมุตฺตตฺตาฯ อยญฺหิ อายสฺมา ทีฆรตฺตํ เนกฺขมฺมาธิมุโตฺต ปทุมุตฺตรสมฺมาสมฺพุทฺธสฺส ปุตฺตํ อุปเรวตํ นาม สามเณรํ ทิสฺวา สโงฺข นาม นาคราชา หุตฺวา สตฺต ทิวเส ทานํ ทตฺวา ตถาภาวํ ปเตฺถตฺวา ตโต ปภุติ ปตฺถนาสมฺปโนฺน อภินีหารสมฺปโนฺน สตสหสฺสกเปฺป ปารมิโย ปูเรตฺวา อนฺติมภวํ อุปปโนฺนฯ เอวํ เนกฺขมฺมาธิมุตฺตตญฺจสฺส ภควา ชานาติฯ ตถาคตพลญฺญตรญฺหิ เอตํ ญาณํฯ ตสฺมา อาห – ‘‘สทฺธาย ฆรา นิกฺขมฺมา’’ติฯ อถ วา ทีฆรตฺตํ สทฺธาเยว ฆรา นิกฺขมฺม อิทานิ ทุกฺขสฺสนฺตกโร ภวาติ อยเมตฺถ อธิปฺปาโยฯ</p>


<p> อิทานิสฺส อาทิโต ปภุติ วฎฺฎทุกฺขสฺส อนฺตกิริยาย ปฎิปตฺติํ ทเสฺสตุํ ติอาทิมาหฯ ตตฺถ สีลาทีหิ อธิกา กลฺยาณมิตฺตา นาม, เต ภชโนฺต หิมวนฺตํ นิสฺสาย มหาสาลา มูลาทีหิ วิย สีลาทีหิ วฑฺฒติฯ เตนาห – ‘‘มิเตฺต ภชสฺสุ กลฺยาเณ’’ติฯ นฺติ ยญฺจ สยนาสนํ ปนฺตํ ทูรํ วิวิตฺตํ อปฺปากิณฺณํ อปฺปนิโคฺฆสํ, ยตฺถ มิคสูกราทิสเทฺทน อรญฺญสญฺญา  อุปฺปชฺชติ, ตถารูปํ สยนาสนญฺจ ภชสฺสุฯ ติ ปมาณญฺญู โหหิ, ปฎิคฺคหณมตฺตํ ปริโภคมตฺตญฺจ ชานาหีติ อโตฺถฯ ตตฺถ ปฎิคฺคหณมตฺตญฺญุนา เทยฺยธเมฺมปิ อเปฺป ทายเกปิ อปฺปํ ทาตุกาเม อปฺปเมว คเหตพฺพํ, เทยฺยธเมฺม อเปฺป ทายเก ปน พหุํ ทาตุกาเมปิ อปฺปเมว คเหตพฺพํ, เทยฺยธเมฺม ปน พหุตเร  ทายเกปิ อปฺปํ ทาตุกาเม อปฺปเมว คเหตพฺพํ, เทยฺยธเมฺมปิ พหุตเร ทายเกปิ พหุํ ทาตุกาเม อตฺตโน พลํ ชานิตฺวา คเหตพฺพํฯ อปิจ มตฺตาเยว วณฺณิตา ภควตาติ ปริโภคมตฺตญฺญุนา ปุตฺตมํสํ วิย อกฺขพฺภญฺชนมิว จ โยนิโส มนสิ กริตฺวา โภชนํ ปริภุญฺชิตพฺพนฺติฯ</p>


<p> เอวมิมาย คาถาย พฺรหฺมจริยสฺส อุปการภูตาย กลฺยาณมิตฺตเสวนาย นิโยเชตฺวา เสนาสนโภชนมุเขน จ ปจฺจยปริโภคปาริสุทฺธิสีเล สมาทเปตฺวา อิทานิ ยสฺมา จีวราทีสุ ตณฺหาย มิจฺฉาอาชีโว โหติ, ตสฺมา ตํ ปฎิเสเธตฺวา อาชีวปาริสุทฺธิสีเล สมาทเปโนฺต ติ อิมํ คาถมาหฯ ตตฺถ ติ คิลานปฺปจฺจเยฯ ติ เอเตสุ จตูสุ จีวราทีสุ ภิกฺขูนํ ตณฺหุปฺปาทวตฺถูสุฯ ติ ‘‘หิริโกปีนปฎิจฺฉาทนาทิอตฺถเมว เต จตฺตาโร ปจฺจยา นิจฺจาตุรานํ ปุริสานํ ปฎิการภูตา ชชฺชรฆรเสฺสวิมสฺส อติทุพฺพลสฺส กายสฺส อุปตฺถมฺภภูตา’’ติอาทินา นเยน อาทีนวํ ปสฺสโนฺต ตณฺหํ มา ชเนสิ, อชเนโนฺต อนุปฺปาเทโนฺต วิหราหีติ วุตฺตํ โหติฯ กิํ การณํ?   ฯ เอเตสุ หิ ตณฺหํ กโรโนฺต ตณฺหาย อากฑฺฒิยมาโน ปุนปิ อิมํ โลกํ อาคจฺฉติฯ โส ตฺวํ เอเตสุ ตณฺหํ มากาสิ, เอวํ สเนฺต น ปุน อิมํ โลกํ อาคมิสฺสสีติฯ</p>


<p>เอวํ วุเตฺต อายสฺมา ราหุโล ‘‘จีวเร ตณฺหํ มากาสีติ มํ ภควา อาหา’’ติ จีวรปฎิสํยุตฺตานิ เทฺว ธุตงฺคานิ สมาทิยิ ปํสุกูลิกงฺคญฺจ, เตจีวริกงฺคญฺจฯ ‘‘ปิณฺฑปาเต ตณฺหํ มากาสีติ มํ ภควา อาหา’’ติ ปิณฺฑปาตปฎิสํยุตฺตานิ ปญฺจ ธุตงฺคานิ สมาทิยิ – ปิณฺฑปาติกงฺคํ, สปทานจาริกงฺคํ, เอกาสนิกงฺคํ, ปตฺตปิณฺฑิกงฺคํ, ขลุปจฺฉาภตฺติกงฺคนฺติฯ ‘‘เสนาสเน ตณฺหํ มากาสีติ มํ ภควา อาหา’’ติ เสนาสนปฎิสํยุตฺตานิ  ฉ ธุตงฺคานิ สมาทิยิ – อารญฺญิกงฺคํ, อโพฺภกาสิกงฺคํ, รุกฺขมูลิกงฺคํ, ยถาสนฺถติกงฺคํ, โสสานิกงฺคํ, เนสชฺชิกงฺคนฺติฯ ‘‘คิลานปฺปจฺจเย ตณฺหํ มากาสีติ มํ ภควา อาหา’’ติ สพฺพปฺปจฺจเยสุ ยถาลาภํ ยถาพลํ ยถาสารุปฺปนฺติ ตีหิ  สโนฺตเสหิ สนฺตุโฎฺฐ อโหสิ, ยถา ตํ สุพฺพโจ กุลปุโตฺต ปทกฺขิณคฺคาหี อนุสาสนินฺติฯ</p>


<p> เอวํ ภควา อายสฺมนฺตํ ราหุลํ อาชีวปาริสุทฺธิสีเล สมาทเปตฺวา อิทานิ อวเสสสีเล สมถวิปสฺสนาสุ จ สมาทเปตุํ นฺติอาทิมาหฯ ตตฺถ นฺติ เอตฺถ ภวสฺสูติ ปาฐเสโสฯ ติ อนฺติมปเทน วา สมฺพโนฺธ เวทิตโพฺพ, ตถา ทุติยปเทฯ เอวเมเตหิ ทฺวีหิ วจเนหิ ปาติโมกฺขสํวรสีเล, อินฺทฺริยสํวรสีเล จ สมาทเปสิฯ ปากฎวเสน เจตฺถ ปญฺจินฺทฺริยานิ วุตฺตานิฯ ลกฺขณโต ปน ฉฎฺฐมฺปิ วุตฺตํเยว โหตีติ เวทิตพฺพํฯ ติ เอวํ จตุปาริสุทฺธิสีเล ปติฎฺฐิตสฺส ตุยฺหํ จตุธาตุววตฺถานจตุพฺพิธสมฺปชญฺญานาปานสฺสติอาหาเรปฎิกูลสญฺญาภาวนาทิเภทา กายคตา สติ อตฺถุ ภวตุ, ภาเวหิ นนฺติ อโตฺถฯ ติ สํสารวเฎฺฎ อุกฺกณฺฐนพหุโล สพฺพโลเก อนภิรตสญฺญี โหหีติ อโตฺถฯ</p>


<p> เอตฺตาวตา นิเพฺพธภาคิยํ อุปจารภูมิํ ทเสฺสตฺวา อิทานิ อปฺปนาภูมิํ ทเสฺสโนฺต ติอาทิมาหฯ ตตฺถ นฺติ ราคฎฺฐานิยํ สุภนิมิตฺตํฯ เตเนว นํ ปรโต วิเสเสโนฺต อาห – นฺติฯ ติ อมนสิกาเรน ปริจฺจชาหิฯ ติ ยถา สวิญฺญาณเก อวิญฺญาณเก วา กาเย อสุภภาวนา สมฺปชฺชติ, เอวํ จิตฺตํ ภาเวหิฯ นฺติ อุปจารสมาธินา เอกคฺคํ, อปฺปนาสมาธินา สุสมาหิตํฯ ยถา เต อีทิสํ จิตฺตํ โหติ, ตถา นํ ภาเวหีติ อโตฺถฯ</p>


<p> เอวมสฺส  อปฺปนาภูมิํ ทเสฺสตฺวา วิปสฺสนํ ทเสฺสโนฺต นฺติอาทิมาหฯ ตตฺถ ติ เอวํ นิเพฺพธภาคิเยน สมาธินา สมาหิตจิโตฺต วิปสฺสนํ ภาเวหีติ วุตฺตํ โหติฯ วิปสฺสนา หิ ‘‘อนิจฺจานุปสฺสนาญาณํ นิจฺจนิมิตฺตโต วิมุจฺจตีติ อนิมิโตฺต วิโมโกฺข’’ติอาทินา  นเยน ราคนิมิตฺตาทีนํ วา อคฺคหเณน อนิมิตฺตโวหารํ ลภติฯ ยถาห –</p>

 วิหรามิฯ ตสฺส มยฺหํ, อาวุโส, อิมินา วิหาเรน วิหรโต นิมิตฺตานุสาริ วิญฺญาณํ โหตี’’ติ (สํ. นิ. ๔.๓๔๐)ฯ</p>


<p>ติ อิมาย อนิมิตฺตภาวนาย อนิจฺจสญฺญํ ปฎิลภิตฺวา ‘‘อนิจฺจสญฺญิโน, เมฆิย, อนตฺตสญฺญา สณฺฐาติ, อนตฺตสญฺญี อสฺมิมานสมุคฺฆาตํ ปาปุณาตี’’ติ เอวมาทินา (อ. นิ. ๙.๓; อุทา. ๓๑) อนุกฺกเมน มานานุสยํ อุชฺชห ปชห ปริจฺจชาหีติ อโตฺถฯ ติ อเถวํ อริยมเคฺคน มานสฺส อภิสมยา ขยา วยา ปหานา ปฎินิสฺสคฺคา อุปสโนฺต นิพฺพุโต สีติภูโต สพฺพทรถปริฬาหวิรหิโต ยาว อนุปาทิเสสาย นิพฺพานธาตุยา ปรินิพฺพาสิ, ตาว สุญฺญตานิมิตฺตาปฺปณิหิตานํ อญฺญตรญฺญตเรน ผลสมาปตฺติวิหาเรน จริสฺสสิ วิหริสฺสสีติ อรหตฺตนิกูเฎน เทสนํ นิฎฺฐาเปสิฯ</p>


<p>ตโต ปรํ ‘‘อิตฺถํ สุทํ ภควา’’ติอาทิ สงฺคีติการกานํ วจนํฯ นฺติ อิตฺถํ สุ อิทํ, เอวเมวาติ วุตฺตํ โหติฯ เสสเมตฺถ อุตฺตานตฺถเมวฯ เอวํ โอวทิยมาโน จายสฺมา ราหุโล ปริปากคเตสุ วิมุตฺติปริปาจนิเยสุ ธเมฺมสุ จูฬราหุโลวาทสุตฺตปริโยสาเน อเนเกหิ เทวตาสหเสฺสหิ สทฺธิํ อรหเตฺต ปติฎฺฐาสีติฯ</p>

</p>

</p>


<h3>๑๒. นิโคฺรธกปฺปสุตฺต-(วงฺคีสสุตฺต)-วณฺณนา</h3>
<p>  นฺติ นิโคฺรธกปฺปสุตฺตํ, ‘‘วงฺคีสสุตฺต’’นฺติปิ วุจฺจติฯ กา อุปฺปตฺติ? อยเมว ยาสฺส นิทาเน วุตฺตาฯ ตตฺถ ติอาทีนิ วุตฺตตฺถาเนว, ยโต  ตานิ อญฺญานิ จ ตถาวิธานิ ฉเฑฺฑตฺวา อวุตฺตนยเมว วณฺณยิสฺสามฯ ติ อาฬวิยํ อคฺคเจติเยฯ อนุปฺปเนฺน หิ ภควติ อคฺคาฬวโคตมกาทีนิ อเนกานิ เจติยานิ อเหสุํ ยกฺขนาคาทีนํ ภวนานิฯ ตานิ อุปฺปเนฺน ภควติ มนุสฺสา วินาเสตฺวา วิหาเร อกํสุ, เตเนว จ นาเมน โวหริํสุฯ ตโต  อคฺคาฬวเจติยสงฺขาเต วิหาเร วิหรตีติ วุตฺตํ โหติฯ ติ เอตฺถ ติ ปิยวจนํ, ติ ตสฺส เถรสฺส นามํฯ โส ชาติโต ปภุติ เอวํ เวทิตโพฺพ – โส กิร ปริพฺพาชกสฺส ปุโตฺต ปริพฺพาชิกาย กุจฺฉิมฺหิ ชาโต อญฺญตรํ วิชฺชํ ชานาติ, ยสฺสานุภาเวน ฉวสีสํ อาโกเฎตฺวา สตฺตานํ คติํ ชานาติฯ มนุสฺสาปิ สุทํ อตฺตโน ญาตีนํ กาลกตานํ สุสานโต สีสานิ อาเนตฺวา ตํ เตสํ คติํ ปุจฺฉนฺติฯ โส ‘‘อสุกนิรเย นิพฺพโตฺต, อสุกมนุสฺสโลเก’’ติ วทติฯ เต เตน วิมฺหิตา ตสฺส พหุํ ธนํ เทนฺติฯ เอวํ โส สกลชมฺพุทีเป ปากโฎ อโหสิฯ</p>


<p>โส สตสหสฺสกปฺปํ ปูริตปารมี อภินีหารสมฺปโนฺน ปญฺจหิ ปุริสสหเสฺสหิ ปริวุโต คามนิคมชนปทราชธานีสุ วิจรโนฺต สาวตฺถิํ อนุปฺปโตฺตฯ เตน จ สมเยน ภควา สาวตฺถิยํ วิหรติ, สาวตฺถิวาสิโน ปุเรภตฺตํ ทานํ ทตฺวา ปจฺฉาภตฺตํ สุนิวตฺถา สุปารุตา ปุปฺผคนฺธาทีนิ คเหตฺวา ธมฺมสฺสวนตฺถาย เชตวนํ คจฺฉนฺติฯ โส เต ทิสฺวา ‘‘มหาชนกาโย กุหิํ คจฺฉตี’’ติ ปุจฺฉิฯ อถสฺส เต อาจิกฺขิํสุ – ‘‘พุโทฺธ โลเก อุปฺปโนฺน, โส พหุชนหิตาย ธมฺมํ เทเสติ, ตตฺถ คจฺฉามา’’ติฯ โสปิ เตหิ สทฺธิํ สปริวาโร คนฺตฺวา ภควตา สทฺธิํ สโมฺมทิตฺวา เอกมนฺตํ นิสีทิฯ อถ นํ ภควา อามเนฺตสิ – ‘‘กิํ, วงฺคีส, ชานาสิ กิร ตาทิสํ วิชฺชํ, ยาย สตฺตานํ ฉวสีสานิ อาโกเฎตฺวา คติํ ปเวเทสี’’ติ? ‘‘เอวํ, โภ โคตม, ชานามี’’ติฯ ภควา นิรเย นิพฺพตฺตสฺส สีสํ อาหราเปตฺวา ทเสฺสสิ, โส นเขน อาโกเฎตฺวา ‘‘นิรเย นิพฺพตฺตสฺส สีสํ โภ โคตมา’’ติ อาหฯ เอวํ สพฺพคตินิพฺพตฺตานํ สีสานิ ทเสฺสสิ, โสปิ ตเถว ญตฺวา อาโรเจสิฯ อถสฺส ภควา ขีณาสวสีสํ ทเสฺสสิ, โส ปุนปฺปุนํ อาโกเฎตฺวา  น อญฺญาสิฯ ตโต ภควา ‘‘อวิสโย  เต เอตฺถ วงฺคีส, มเมเวโส  วิสโย, ขีณาสวสีส’’นฺติ วตฺวา อิมํ คาถมภาสิ –</p>


<p>
‘‘คตี มิคานํ ปวนํ, อากาโส ปกฺขินํ คติ;  
  
วิภโว คติ ธมฺมานํ, นิพฺพานํ อรหโต คตี’’ติฯ (ปริ. ๓๓๙);  
</p>
  
<p>วงฺคีโส คาถํ สุตฺวา ‘‘อิมํ เม, โภ โคตม, วิชฺชํ เทหี’’ติ อาหฯ ภควา ‘‘นายํ วิชฺชา อปพฺพชิตานํ สมฺปชฺชตี’’ติ อาหฯ โส ‘‘ปพฺพาเชตฺวา วา มํ, โภ โคตม, ยํ วา อิจฺฉสิ, ตํ กตฺวา อิมํ วิชฺชํ เทหี’’ติ อาหฯ ตทา จ ภควโต นิโคฺรธกปฺปเตฺถโร สมีเป โหติ, ตํ ภควา อาณาเปสิ – ‘‘เตน หิ, นิโคฺรธกปฺป, อิมํ ปพฺพาเชหี’’ติฯ โส ตํ ปพฺพาเชตฺวา ตจปญฺจกกมฺมฎฺฐานํ อาจิกฺขิฯ วงฺคีโส อนุปุเพฺพน ปฎิสมฺภิทาปฺปโตฺต อรหา อโหสิฯ เอตทเคฺค จ ภควตา นิทฺทิโฎฺฐ ‘‘เอตทคฺคํ, ภิกฺขเว, มม สาวกานํ ภิกฺขูนํ ปฎิภานวนฺตานํ ยทิทํ วงฺคีโส’’ติ (อ. นิ. ๑.๒๑๒)ฯ</p>


<p>เอวํ สมุทาคตสฺส อายสฺมโต วงฺคีสสฺส  วชฺชาวชฺชาทิอุปนิชฺฌายเนน เอวํ ลทฺธโวหาโร  นาม เถโรฯ ติ ตสฺส เถรสฺส นามํ, นิโคฺรธมูเล ปน อรหตฺตํ อธิคตตฺตา ติ ภควตา วุโตฺตฯ ตโต นํ ภิกฺขูปิ เอวํ โวหรนฺติฯ สาสเน ถิรภาวํ ปโตฺตติ ฯ ติ ตสฺมิํ เจติเย อจิรปรินิพฺพุโต โหติฯ ติ คณมฺหา วูปกฎฺฐตฺตา รโหคตสฺส กาเยน, ปฎิสลฺลีนสฺส จิเตฺตน เตหิ เตหิ วิสเยหิ ปฎินิวตฺติตฺวา สลฺลีนสฺสฯ ติ อิมินา อากาเรน วิตโกฺก อุปฺปชฺชิฯ กสฺมา ปน อุทปาทีติฯ อสมฺมุขตฺตา ทิฎฺฐาเสวนตฺตา จฯ อยญฺหิ ตสฺส ปรินิพฺพานกาเล น สมฺมุขา อโหสิ, ทิฎฺฐปุพฺพญฺจาเนน อสฺส หตฺถกุกฺกุจฺจาทิปุพฺพาเสวนํ, ตาทิสญฺจ อขีณาสวานมฺปิ โหติ ขีณาสวานมฺปิ ปุพฺพปริจเยนฯ</p>


<p>ตถา หิ ปิโณฺฑลภารทฺวาโช ปจฺฉาภตฺตํ ทิวาวิหารตฺถาย อุเทนสฺส อุยฺยานเมว คจฺฉติ  ปุเพฺพ ราชา หุตฺวา ตตฺถ ปริจาเรสีติ อิมินา ปุพฺพปริจเยน, ควมฺปติเตฺถโร ตาวติํสภวเน สุญฺญํ เทววิมานํ คจฺฉติ เทวปุโตฺต หุตฺวา ตตฺถ ปริจาเรสีติ อิมินา ปุพฺพปริจเยนฯ ปิลินฺทวโจฺฉ ภิกฺขู วสลวาเทน สมุทาจรติ อโพฺพกิณฺณานิ ปญฺจ ชาติสตานิ  พฺราหฺมโณ หุตฺวา ตถา อภาสีติ อิมินา ปุพฺพปริจเยนฯ ตสฺมา อสมฺมุขตฺตา ทิฎฺฐาเสวนตฺตา จสฺส เอวํ เจตโส  ปริวิตโกฺก อุทปาทิ ติฯ ตโต ปรํ อุตฺตานตฺถเมวฯ ติ เอตฺถ ปน ปุน สณฺฐาปเนน เอวํ วุตฺตํฯ เอกํสนฺติ จ วามํสํ ปารุปิตฺวา ฐิตเสฺสตํ อธิวจนํฯ ยโต ยถา วามํสํ ปารุปิตฺวา ฐิตํ โหติ, ตถา จีวรํ กตฺวาติ เอวมสฺสโตฺถ เวทิตโพฺพฯ เสสํ ปากฎเมวฯ</p>


<p> นฺติ โอมํ วุจฺจติ ปริตฺตํ ลามกํ, น โอมปญฺญํ, อโนมปญฺญํ, มหาปญฺญนฺติ อโตฺถฯ ติ ปจฺจกฺขเมว, อิมสฺมิํเยว อตฺตภาเวติ วา อโตฺถฯ นฺติ เอวรูปานํ ปริวิตกฺกานํฯ ติ ปากโฎฯ ติ ลาภปริวารสมฺปโนฺน ติ คุตฺตจิโตฺต อปริฑยฺหมานจิโตฺต วาฯ</p>


<p> นฺติ นิโคฺรธมูเล นิสินฺนตฺตา ‘‘นิโคฺรธกโปฺป’’ติ วทตา ตยา กตนฺติ ยถา อตฺตนา อุปลเกฺขติ, ตถา ภณติฯ ภควา ปน น นิสินฺนตฺตา เอว ตํ ตถา อาลปิ, อปิจ โข ตตฺถ อรหตฺตํ ปตฺตตฺตาฯ ติ ชาติํ สนฺธาย ภณติฯ โส กิร พฺราหฺมณมหาสาลกุลา ปพฺพชิโตฯ ติ นมสฺสมาโน วิหาสิฯ ติ นิพฺพานสงฺขาตํ วิมุตฺติํ อเปกฺขมาโน, นิพฺพานํ ปเตฺถโนฺตติ วุตฺตํ โหติฯ ติ ภควนฺตํ อาลปติฯ ทฬฺหธโมฺม หิ นิพฺพานํ อภิชฺชนเฎฺฐน, ตญฺจ ภควา ทเสฺสติฯ ตสฺมา ตํ ‘‘ทฬฺหธมฺมทสฺสี’’ติ อาหฯ</p>


<p> ติปิ ภควนฺตเมว กุลนาเมน อาลปติฯ ติ นิรวเสสปริสํ สงฺคณฺหิตฺวา อตฺตานํ ทเสฺสโนฺต ภณติฯ ติปิ ภควนฺตเมว สพฺพญฺญุตญฺญาเณน อาลปติฯ ติ สมฺมา อวฎฺฐิตา อาโภคํ กตฺวา ฐิตาฯ ติ อมฺหากํฯ ติ  อิมสฺส ปญฺหสฺส เวยฺยากรณสฺสวนตฺถายฯ ติ โสตินฺทฺริยานิฯ ติ ถุติวจนมตฺตเมเวตํฯ</p>


<p>   นฺติ อกุสลวิจิกิจฺฉาย นิพฺพิจิกิโจฺฉ โส, วิจิกิจฺฉาปติรูปกํ ปน ตํ ปริวิตกฺกํ สนฺธาเยวมาหฯ นฺติ พฺรูหิ เม เอตํ, ยํ มยา ยาจิโตสิ ‘‘ตํ สาวกํ สกฺย, มยมฺปิ สเพฺพ อญฺญาตุมิจฺฉามา’’ติ, พฺรูวโนฺต จ ตํ  ปรินิพฺพุตํ ญตฺวา มหาปญฺญํ ภควา มเชฺฌว อมฺหากํ สเพฺพสํ ภาส, ยถา สเพฺพว มยํ ชาเนยฺยามฯ ติ อิทํ ปน ถุติวจนเมวฯ อปิจสฺส อยํ อธิปฺปาโย – ยถา สโกฺก สหสฺสเนโตฺต เทวานํ มเชฺฌ  เตหิ สกฺกจฺจํ สมฺปฎิจฺฉิตวจโน ภาสติ, เอวํ อมฺหากํ มเชฺฌ อเมฺหหิ สมฺปฎิจฺฉิตวจโน ภาสาติฯ</p>


<p> ติ อิมมฺปิ คาถํ ภควนฺตํ ถุนโนฺตเยว วตฺตุกามตํ ชเนตุํ ภณติฯ ตสฺสโตฺถ  อภิชฺฌาทโย  เตสํ อปฺปหาเน โมหวิจิกิจฺฉานํ ปหานาภาวโต ติ ติ จ ติ จ วุจฺจนฺติฯ สเพฺพ เต  ตถาคตสฺส เทสนาพเลน วิทฺธํสิตา น ภวนฺติ นสฺสนฺติฯ กิํ การณํ? จกฺขุญฺหิ  ยสฺมา ตถาคโต สพฺพคนฺถวิธมนปญฺญาจกฺขุชนนโต นรานํ ปรมํ จกฺขุนฺติ วุตฺตํ โหติฯ</p>


<p> ติ อิมมฺปิ คาถํ ถุนโนฺตเยว วตฺตุกามตํ ชเนโนฺตว ภณติฯ ตตฺถ ติ เอกํสวจนํฯ ติ ภควนฺตํ สนฺธายาหฯ ติ ปญฺญาโชติสมนฺนาคตา สาริปุตฺตาทโยฯ อิทํ วุตฺตํ โหติ – ยทิ ภควา ยถา ปุรตฺถิมาทิเภโท วาโต อพฺภฆนํ วิหนติ, เอวํ เทสนาเวเคน กิเลเส น วิหเนยฺย ฯ ตถา ยถา อพฺภฆเนน นิวุโต โลโก ตโมว โหติ เอกนฺธกาโร, เอวํ อญฺญาณนิวุโตปิ ตโมวสฺสฯ เยปิ อิเม ทานิ โชติมโนฺต ขายนฺติ สาริปุตฺตาทโย, เตปิ นรา น ตเปยฺยุนฺติฯ</p>


<p> ติ อิมมฺปิ คาถํ ปุริมนเยเนว ภณติฯ ตสฺสโตฺถ  จ ปณฺฑิตา ปุริสา  ปญฺญาปโชฺชตํ อุปฺปาเทนฺติฯ ตสฺมา อหํ ตํ  ปธานวีริยสมนฺนาคโต ภควา  ธีโรติ จ  ปโชฺชตกโรเตฺวว จ มญฺญามิฯ มยญฺหิ วิปสฺสินํ สพฺพธเมฺม ยถาภูตํ ปสฺสนฺตํ ภควนฺตํ ชานนฺตา เอว อุปาคมุมฺหา, ตสฺมา  นิโคฺรธกปฺปํ อาจิกฺข ปกาเสหีติฯ</p>


<p> นฺติ อิมมฺปิ คาถํ ปุริมนเยเนว ภณติฯ ตสฺสโตฺถ  ลหุํ อจิรายมาโน วจนํ ภาส,  มโนรมํ ภควาฯ ยถา สุวณฺณหํโส โคจรปฎิกฺกโนฺต ชาตสฺสรวนสณฺฑํ ทิสฺวา คีวํ  อุจฺจาเรตฺวา รตฺตตุเณฺฑน สณิกํ อตรมาโน วคฺคุํ คิรํ นิกูชติ นิจฺฉาเรติ, เอวเมว ตฺวมฺปิ  อิมินา มหาปุริสลกฺขณญฺญตเรน  สุฎฺฐุวิกปฺปิเตน อภิสงฺขเตนฯ เอเต มยํ  อวิกฺขิตฺตมานสา หุตฺวา ตว นิกูชิตํ ติฯ</p>


<p> นฺติ  อิมมฺปิ คาถํ ปุริมนเยเนว ภณติฯ ตตฺถ น เสเสตีติ อเสโส, ตํ ฯ โสตาปนฺนาทโย วิย กิญฺจิ อเสเสตฺวา ปหีนชาติมรณนฺติ วุตฺตํ โหติฯ ติ สุฎฺฐุ ยาจิตฺวา นิพนฺธิตฺวาฯ นฺติ ธุตสพฺพปาปํฯ ติ กถาเปสฺสามิ ธมฺมํฯ นฺติ ปุถุชฺชนานเมว หิ กามกาโร นตฺถิ, ยํ ปเตฺถนฺติ ญาตุํ วา วตฺตุํ วา, ตํ น สโกฺกนฺติฯ นฺติ ตถาคตานํ ปน วีมํสกาโร ปญฺญาปุพฺพงฺคมา กิริยาฯ เต ยํ ปเตฺถนฺติ ญาตุํ วา วตฺตุํ วา, ตํ สโกฺกนฺตีติ อธิปฺปาโยฯ</p>


<p> อิทานิ ตํ สเงฺขยฺยการํ  ปกาเสโนฺต นฺติ คาถมาหฯ ตสฺสโตฺถ – ตถา หิ ตว ภควา อิทํ  ตตฺถ ตตฺถ สมุคฺคหีตํ วุตฺตํ ปวตฺติตํ สมฺปนฺนเวยฺยากรณํ, ‘‘สนฺตติมหามโตฺต สตฺตตาลมตฺตํ อพฺภุคฺคนฺตฺวา ปรินิพฺพายิสฺสติ, สุปฺปพุโทฺธ สโกฺก สตฺตเม ทิวเส ปถวิํ ปวิสิสฺสตี’’ติ เอวมาทีสุ อวิปรีตํ ทิฎฺฐํฯ ตโต ปน สุฎฺฐุตรํ อญฺชลิํ ปณาเมตฺวา อาห – อยมญฺชลี ปจฺฉิโม สุปฺปณามิโต, อยมปโรปิ อญฺชลี สุฎฺฐุตรํ ปณามิโตฯ ติ มา โน อกถเนน โมหยิ ชานํ ชานโนฺต กปฺปสฺส คติํฯ ติ ภควนฺตํ อาลปติฯ</p>


<p> นฺติ  อิมํ ปน คาถํ อปเรนปิ ปริยาเยน อโมหนเมว ยาจโนฺต อาหฯ ตตฺถ นฺติ โลกิยโลกุตฺตรวเสน สุนฺทราสุนฺทรํ ทูเรสนฺติกํ วาฯ นฺติ จตุสจฺจธมฺมํฯ ติ ปฎิวิชฺฌิตฺวาฯ นฺติ สพฺพํ เญยฺยธมฺมํ ชานโนฺตฯ ติ ยถา ฆมฺมนิ ฆมฺมตโตฺต ปุริโส กิลโนฺต ตสิโต วาริํ, เอวํ เต วาจํ อภิกงฺขามิฯ ติ สุตสงฺขาตํ สทฺทายตนํ ปวสฺส ปคฺฆร มุญฺจ ปวเตฺตหิฯ ‘‘สุตสฺส วสฺสา’’ติปิ ปาโฐ, วุตฺตปฺปการสฺส สทฺทายตนสฺส วุฎฺฐิํ วสฺสาติ อโตฺถฯ</p>


<p> อิทานิ ยาทิสํ วาจํ อภิกงฺขติ, ตํ ปกาเสโนฺต –</p>


<p>
‘‘ยทตฺถิกํ พฺรหฺมจริยํ อจรี,  
  
กปฺปายโน กจฺจิสฺส ตํ อโมฆํ;  
  
นิพฺพายิ โส อาทุ สอุปาทิเสโส,  
  
ยถา วิมุโตฺต อหุ ตํ สุโณมา’’ติฯ –  
</p>
  
<p>คาถมาห ฯ ตตฺถ ติ กปฺปเมว ปูชาวเสน ภณติฯ ติ ‘‘กิํ อนุปาทิเสสาย นิพฺพานธาตุยา ยถา อเสกฺขา, อุทาหุ อุปาทิเสสาย ยถา เสกฺขา’’ติ ปุจฺฉติฯ เสสเมตฺถ ปากฎเมวฯ</p>


<p> เอวํ ทฺวาทสหิ คาถาหิ ยาจิโต ภควา ตํ วิยากโรโนฺต –</p>


<p>
‘‘อเจฺฉจฺฉิ ตณฺหํ อิธ นามรูเป, (อิติ ภควา)  
  
กณฺหสฺส โสตํ ทีฆรตฺตานุสยิตํ;  
  
อตาริ ชาติํ มรณํ อเสสํ,  
  
อิจฺจพฺรวี ภควา ปญฺจเสโฎฺฐ’’ติฯ –  
</p>
  
<p>คาถมาหฯ ตตฺถ ปุริมปทสฺส ตาว อโตฺถ – ยาปิ อิมสฺมิํ นามรูเป กามตณฺหาทิเภทา ตณฺหาทีฆรตฺตํ อปฺปหีนเฎฺฐน อนุสยิตา กณฺหนามกสฺส มารสฺส ‘‘โสต’’นฺติปิ วุจฺจติ, ตํ กณฺหสฺส โสตภูตํ ทีฆรตฺตานุสยิตํ  อิธ นามรูเป ตณฺหํ กปฺปายโน ฉินฺทีติฯ ติ อิทํ ปเนตฺถ สงฺคีติการานํ วจนํฯ นฺติ โส  ตํ ตณฺหํ เฉตฺวา อเสสํ ชาติมรณํ อตาริ, อนุปาทิเสสาย นิพฺพานธาตุยา ปรินิพฺพายีติ ทเสฺสติฯ ติ วงฺคีเสน ปุโฎฺฐ ภควา เอตทโวจ ปญฺจนฺนํ ปฐมสิสฺสานํ ปญฺจวคฺคิยานํ เสโฎฺฐ, ปญฺจหิ วา สทฺธาทีหิ อินฺทฺริเยหิ, สีลาทีหิ วา ธมฺมกฺขเนฺธหิ อติวิสิเฎฺฐหิ จกฺขูหิ จ เสโฎฺฐติ สงฺคีติการานเมวิทํ วจนํฯ</p>


<p> เอวํ วุเตฺต ภควโต ภาสิตมภินนฺทมานโส วงฺคีโส ติอาทิคาถาโย อาหฯ ตตฺถ ปฐมคาถาย ติ ภควา อิสิ จ สตฺตโม จ อุตฺตมเฎฺฐน วิปสฺสีสิขีเวสฺสภูกกุสนฺธโกณาคมนกสฺสปนามเก ฉ อิสโย อตฺตนา สห สตฺต กโรโนฺต ปาตุภูโตติปิ อิสิสตฺตโม, ตํ อาลปโนฺต อาหฯ ติ ยสฺมา ปรินิพฺพุโต, ตสฺมา ตสฺส ปรินิพฺพุตภาวํ อิจฺฉนฺตํ มํ น วเญฺจสิ, น วิสํวาเทสีติ อโตฺถฯ เสสเมตฺถ ปากฎเมวฯ</p>


<p> ทุติยคาถาย ยสฺมา มุตฺยเปโกฺข วิหาสิ, ตสฺมา ตํ สนฺธายาห ติฯ นฺติ เตภูมกวเฎฺฎ วิตฺถตํ มารสฺส ตณฺหาชาลํฯ ติ พหุมายสฺสฯ ‘‘ตถา มายาวิโน’’ติปิ เกจิ ปฐนฺติ, เตสํ โย อเนกาหิ  มายาหิ อเนกกฺขตฺตุมฺปิ ภควนฺตํ อุปสงฺกมิ, ตสฺส ตถา มายาวิโนติ อธิปฺปาโยฯ</p>


<p> ตติยคาถาย ติ การณํฯ ติ วฎฺฎสฺสฯ วฎฺฎญฺหิ อุปาทาตพฺพเฎฺฐน อิธ ‘‘อุปาทาน’’นฺติ วุตฺตํ, ตเสฺสว อุปาทานสฺส อาทิํ อวิชฺชาตณฺหาทิเภทํ การณํ อทฺทส กโปฺปติ เอวํ วตฺตุํ วฎฺฎติ ภควาติ อธิปฺปาเยน วทติฯ ติ อติกฺกโนฺต วตฯ นฺติ มจฺจุ เอตฺถ ธิยตีติ มจฺจุเธยฺยํ, เตภูมกวฎฺฎเสฺสตํ อธิวจนํฯ ตํ สุทุตฺตรํ มจฺจุเธยฺยํ อจฺจคา วตาติ เวทชาโต ภณติฯ เสสเมตฺถ ปากฎเมวาติฯ</p>

</p>

</p>


<h3>๑๓. สมฺมาปริพฺพาชนียสุตฺต-(มหาสมยสุตฺต)-วณฺณนา</h3>
<p>     นฺติ สมฺมาปริพฺพาชนียสุตฺตํ, ‘‘มหาสมยสุตฺต’’นฺติปิ วุจฺจติ มหาสมยทิวเส กถิตตฺตาฯ กา อุปฺปตฺติ? ปุจฺฉาวสิกา อุปฺปตฺติฯ นิมฺมิตพุเทฺธน หิ ปุโฎฺฐ ภควา อิมํ สุตฺตมภาสิ, ตํ สทฺธิํ ปุจฺฉาย ‘‘สมฺมาปริพฺพาชนียสุตฺต’’นฺติ วุจฺจติฯ อยเมตฺถ สเงฺขโป, วิตฺถารโต ปน สากิยโกลิยานํ อุปฺปตฺติโต ปภุติ โปราเณหิ วณฺณียติฯ</p>


<p>ตตฺรายํ อุเทฺทสมคฺควณฺณนา – ปฐมกปฺปิกานํ กิร รโญฺญ มหาสมฺมตสฺส โรโช นาม ปุโตฺต อโหสิฯ โรชสฺส วรโรโช, วรโรชสฺส กลฺยาโณ, กลฺยาณสฺส วรกลฺยาโณ, วรกลฺยาณสฺส มนฺธาตา, มนฺธาตุสฺส วรมนฺธาตา, วรมนฺธาตุสฺส อุโปสโถ, อุโปสถสฺส วโร, วรสฺส อุปวโร, อุปวรสฺส มฆเทโว, มฆเทวสฺส ปรมฺปรา จตุราสีติ ขตฺติยสหสฺสานิ อเหสุํฯ เตสํ ปรโต ตโย โอกฺกากวํสา อเหสุํฯ เตสุ ตติยโอกฺกากสฺส ปญฺจ มเหสิโย อเหสุํ – หตฺถา, จิตฺตา, ชนฺตุ, ชาลินี, วิสาขาติฯ เอเกกิสฺสา ปญฺจ ปญฺจ อิตฺถิสตานิ ปริวาราฯ สพฺพเชฎฺฐาย จตฺตาโร ปุตฺตา – โอกฺกามุโข, กรกณฺฑุ, หตฺถินิโก, สินิปุโรติ; ปญฺจ ธีตโร – ปิยา, สุปฺปิยา, อานนฺทา, วิชิตา, วิชิตเสนาติฯ เอวํ สา นว ปุเตฺต ลภิตฺวา กาลมกาสิฯ</p>


<p>อถ ราชา อญฺญํ ทหรํ อภิรูปํ ราชธีตรํ อาเนตฺวา อคฺคมเหสิฎฺฐาเน ฐเปสิฯ สาปิ ชนฺตุํ นาม เอกํ ปุตฺตํ วิชายิฯ ตํ ชนฺตุกุมารํ ปญฺจมทิวเส อลงฺกริตฺวา รโญฺญ ทเสฺสสิฯ ราชา ตุโฎฺฐ มเหสิยา วรํ อทาสิฯ สา ญาตเกหิ สทฺธิํ มเนฺตตฺวา ปุตฺตสฺส รชฺชํ ยาจิฯ ราชา ‘‘นสฺส วสลิ, มม ปุตฺตานํ อนฺตรายมิจฺฉสี’’ติ นาทาสิฯ สา ปุนปฺปุนํ  รโห ราชานํ ปริโตเสตฺวา ‘‘น, มหาราช, มุสาวาโท วฎฺฎตี’’ติอาทีนิ วตฺวา ยาจติ เอวฯ อถ ราชา ปุเตฺต อามเนฺตสิ – ‘‘อหํ, ตาตา, ตุมฺหากํ กนิฎฺฐํ ชนฺตุกุมารํ ทิสฺวา ตสฺส มาตุยา สหสา วรํ อทาสิํฯ สา  ปุตฺตสฺส รชฺชํ ปริณาเมตุํ อิจฺฉติฯ ตุเมฺห มมจฺจเยน อาคนฺตฺวา รชฺชํ กาเรยฺยาถา’’ติ อฎฺฐหิ อมเจฺจหิ สทฺธิํ อุโยฺยเชสิฯ เต ภคินิโย อาทาย จตุรงฺคินิยา เสนาย นครา นิกฺขมิํสุฯ ‘‘กุมารา ปิตุอจฺจเยน อาคนฺตฺวา รชฺชํ กาเรสฺสนฺติ, คจฺฉาม เน อุปฎฺฐหามา’’ติ จิเนฺตตฺวา พหู มนุสฺสา อนุพนฺธิํสุฯ ปฐมทิวเส โยชนมตฺตา  เสนา อโหสิ, ทุติยทิวเส ทฺวิโยชนมตฺตา, ตติยทิวเส ติโยชนมตฺตาฯ กุมารา จิเนฺตสุํ – ‘‘มหา อยํ พลกาโย, สเจ มยํ กญฺจิ สามนฺตราชานํ อกฺกมิตฺวา ชนปทํ คณฺหิสฺสาม, โสปิ โน น ปโหสฺสติ, กิํ ปเรสํ ปีฬํ กตฺวา ลทฺธรเชฺชน, มหา ชมฺพุทีโป, อรเญฺญ นครํ มาเปสฺสามา’’ติ หิมวนฺตาภิมุขา อคมิํสุฯ</p>


<p>ตตฺถ นครมาปโนกาสํ ปริเยสมานา หิมวติ กปิโล นาม โฆรตโป ตาปโส ปฎิวสติ โปกฺขรณิตีเร มหาสากสเณฺฑ, ตสฺส วสโนกาสํ คตาฯ โส เต ทิสฺวา ปุจฺฉิตฺวา สพฺพํ ปวตฺติํ สุตฺวา เตสุ อนุกมฺปํ อกาสิฯ โส กิร ภุมฺมชาลํ นาม วิชฺชํ ชานาติ, ยาย อุทฺธํ อสีติหเตฺถ อากาเส จ เหฎฺฐา ภูมิยญฺจ คุณโทเส ปสฺสติฯ อเถกสฺมิํ ปเทเส สูกรมิคา สีหพฺยคฺฆาทโย ตาเสตฺวา ปริปาเตนฺติ, มณฺฑูกมูสิกา สเปฺป ภิํสาเปนฺติฯ โส เต ทิสฺวา ‘‘อยํ ภูมิปฺปเทโส ปถวีอคฺค’’นฺติ ตสฺมิํ ปเทเส อสฺสมํ มาเปสิฯ ตโต โส ราชกุมาเร อาห – ‘‘สเจ มม นาเมน นครํ กโรถ, เทมิ โว อิมํ โอกาส’’นฺติฯ เต ตถา ปฎิชานิํสุฯ ตาปโส ‘‘อิมสฺมิํ โอกาเส ฐตฺวา จณฺฑาลปุโตฺตปิ จกฺกวตฺติํ พเลน อติเสตี’’ติ วตฺวา ‘‘อสฺสเม รโญฺญ ฆรํ มาเปตฺวา นครํ มาเปถา’’ติ ตํ โอกาสํ ทตฺวา สยํ อวิทูเร ปพฺพตปาเท อสฺสมํ กตฺวา วสิฯ ตโต  กุมารา ตตฺถ นครํ มาเปตฺวา กปิลสฺส วุโตฺถกาเส กตตฺตา ติ นามํ อาโรเปตฺวา ตตฺถ นิวาสํ กเปฺปสุํฯ</p>


<p>อถ อมจฺจา ‘‘อิเม กุมารา วยปฺปตฺตา, ยทิ เนสํ ปิตา สนฺติเก ภเวยฺย, โส อาวาหวิวาหํ กาเรยฺยฯ อิทานิ ปน อมฺหากํ ภาโร’’ติ จิเนฺตตฺวา กุมาเรหิ สทฺธิํ มเนฺตสุํฯ กุมารา ‘‘อมฺหากํ สทิสา ขตฺติยธีตโร น ปสฺสาม, ตาสมฺปิ ภคินีนํ สทิเส ขตฺติยกุมาเร, ชาติสเมฺภทญฺจ  น กโรมา’’ติฯ เต ชาติสเมฺภทภเยน เชฎฺฐภคินิํ มาตุฎฺฐาเน ฐเปตฺวา อวเสสาหิ สํวาสํ กเปฺปสุํฯ เตสํ ปิตา ตํ ปวตฺติํ สุตฺวา ‘‘สกฺยา วต, โภ กุมารา, ปรมสกฺยา วต, โภ กุมารา’’ติ อุทานํ อุทาเนสิฯ อยํ ตาว สกฺยานํ อุปฺปตฺติฯ วุตฺตมฺปิ เจตํ ภควตา –</p>

, อมฺพฎฺฐ, สกฺยา ปญฺญายนฺติ, โส จ สกฺยานํ ปุพฺพปุริโส’’ติ (ที. นิ. ๑.๒๖๗)ฯ</p>


<p>ตโต เนสํ เชฎฺฐภคินิยา กุฎฺฐโรโค อุทปาทิ, โกวิฬารปุปฺผสทิสานิ คตฺตานิ อเหสุํฯ ราชกุมารา ‘‘อิมาย สทฺธิํ เอกโต นิสชฺชฎฺฐานโภชนาทีนิ กโรนฺตานมฺปิ อุปริ เอส โรโค สงฺกมตี’’ติ จิเนฺตตฺวา อุยฺยานกีฬํ คจฺฉนฺตา วิย ตํ ยาเน อาโรเปตฺวา อรญฺญํ ปวิสิตฺวา โปกฺขรณิํ ขณาเปตฺวา  ตํ ตตฺถ ขาทนียโภชนีเยหิ สทฺธิํ ปกฺขิปิตฺวา อุปริ ปทรํ ปฎิจฺฉาทาเปตฺวา ปํสุํ ทตฺวา ปกฺกมิํสุฯ เตน จ สมเยน ราโม นาม ราชา กุฎฺฐโรคี โอโรเธหิ จ นาฎเกหิ จ ชิคุจฺฉิยมาโน เตน สํเวเคน เชฎฺฐปุตฺตสฺส รชฺชํ ทตฺวา อรญฺญํ ปวิสิตฺวา ตตฺถ ปณฺณมูลผลานิ ปริภุญฺชโนฺต นจิรเสฺสว อโรโค สุวณฺณวโณฺณ หุตฺวา, อิโต จิโต จ วิจรโนฺต มหนฺตํ สุสิรรุกฺขํ ทิสฺวา ตสฺสพฺภนฺตเร โสฬสหตฺถปฺปมาณํ ตํ โกลาปํ โสเธตฺวา, ทฺวารญฺจ วาตปานญฺจ กตฺวา นิเสฺสณิํ พนฺธิตฺวา ตตฺถ วาสํ กเปฺปสิฯ โส องฺคารกฎาเห อคฺคิํ กตฺวา รตฺติํ วิสฺสรญฺจ สุสฺสรญฺจ สุณโนฺต สยติฯ โส ‘‘อสุกสฺมิํ ปเทเส สีโห สทฺทมกาสิ, อสุกสฺมิํ พฺยโคฺฆ’’ติ สลฺลเกฺขตฺวา ปภาเต ตตฺถ คนฺตฺวา วิฆาสมํสํ อาทาย ปจิตฺวา ขาทติฯ</p>


<p>อเถกทิวสํ โส ปจฺจูสสมเย อคฺคิํ ชาเลตฺวา นิสีทิฯ เตน จ สมเยน ตสฺสา ราชธีตาย คนฺธํ ฆายิตฺวา พฺยโคฺฆ ตํ ปเทสํ ขณิตฺวา  ปทรตฺถเร วิวรมกาสิฯ เตน วิวเรน สา พฺยคฺฆํ ทิสฺวา ภีตา วิสฺสรมกาสิฯ โส ตํ สทฺทํ สุตฺวา ‘‘อิตฺถิสโทฺท เอโส’’ติ จ สลฺลเกฺขตฺวา ปาโตว ตตฺถ คนฺตฺวา ‘‘โก เอตฺถา’’ติ อาหฯ ‘‘มาตุคาโม สามี’’ติฯ ‘‘นิกฺขมา’’ติฯ ‘‘น นิกฺขมามี’’ติฯ ‘‘กิํ การณา’’ติ? ‘‘ขตฺติยกญฺญา อห’’นฺติฯ เอวํ โสเพฺภ นิขาตาปิ มานเมว กโรติฯ โส สพฺพํ ปุจฺฉิตฺวา ‘‘อหมฺปิ ขตฺติโย’’ติ ชาติํ อาจิกฺขิตฺวา ‘‘เอหิ ทานิ ขีเร ปกฺขิตฺตสปฺปิ วิย ชาต’’นฺติ อาหฯ สา ‘‘กุฎฺฐโรคินีมฺหิ สามิ, น สกฺกา นิกฺขมิตุ’’นฺติ อาหฯ โส ‘‘กตกโมฺม ทานิ อหํ สกฺกา ติกิจฺฉิตุ’’นฺติ นิเสฺสณิํ ทตฺวา ตํ อุทฺธริตฺวา อตฺตโน วสโนกาสํ เนตฺวา สยํ ปริภุตฺตเภสชฺชานิ เอว ทตฺวา นจิรเสฺสว อโรคํ สุวณฺณวณฺณมกาสิฯ โส ตาย สทฺธิํ สํวาสํ กเปฺปสิฯ สา ปฐมสํวาเสเนว คพฺภํ คณฺหิตฺวา เทฺว ปุเตฺต วิชายิ, ปุนปิ เทฺวติ เอวํ โสฬสกฺขตฺตุํ วิชายิฯ เอวํ เต ทฺวตฺติํส ภาตโร อเหสุํฯ เต อนุปุเพฺพน วุฑฺฒิปฺปเตฺต ปิตา สพฺพสิปฺปานิ สิกฺขาเปสิฯ</p>


<p>อเถกทิวสํ   เอโก รามรโญฺญ นครวาสี ปพฺพเต รตนานิ คเวสโนฺต ตํ ปเทสํ อาคโต ราชานํ ทิสฺวา อญฺญาสิฯ ‘‘ชานามหํ, เทว, ตุเมฺห’’ติ อาหฯ ‘‘กุโต ตฺวํ อาคโตสี’’ติ จ เตน ปุโฎฺฐ ‘‘นครโต เทวา’’ติ อาหฯ ตโต นํ ราชา สพฺพํ ปวตฺติํ ปุจฺฉิฯ เอวํ เตสุ สมุลฺลปมาเนสุ เต ทารกา อาคมิํสุฯ โส เต ทิสฺวา ‘‘อิเม เก เทวา’’ติ ปุจฺฉิฯ ‘‘ปุตฺตา เม ภเณ’’ติฯ ‘‘อิเมหิ ทานิ, เทว, ทฺวตฺติํสกุมาเรหิ ปริวุโต วเน กิํ กริสฺสสิ, เอหิ รชฺชมนุสาสา’’ติ? ‘‘อลํ, ภเณ, อิเธว สุข’’นฺติฯ โส ‘‘ลทฺธํ ทานิ เม กถาปาภต’’นฺติ นครํ คนฺตฺวา รโญฺญ ปุตฺตสฺสาโรเจสิฯ รโญฺญ ปุโตฺต ‘‘ปิตรํ อาเนสฺสามี’’ติ จตุรงฺคินิยา เสนาย ตตฺถ คนฺตฺวา นานปฺปกาเรหิ ปิตรํ ยาจิฯ โสปิ ‘‘อลํ, ตาต กุมาร, อิเธว สุข’’นฺติ เนว อิจฺฉิฯ ตโต ราชปุโตฺต ‘‘น ทานิ ราชา อาคนฺตุํ อิจฺฉติ, หนฺทสฺส อิเธว นครํ มาเปมี’’ติ จิเนฺตตฺวา ตํ โกลรุกฺขํ อุทฺธริตฺวา ฆรํ กตฺวา นครํ มาเปตฺวา โกลรุกฺขํ อปเนตฺวา กตตฺตา ‘‘โกลนคร’’นฺติ จ พฺยคฺฆปเถ กตตฺตา ‘‘พฺยคฺฆปชฺช’’นฺติ จาติ เทฺว นามานิ อาโรเปตฺวา อคมาสิฯ</p>


<p>ตโต  วยปฺปเตฺต กุมาเร มาตา อาณาเปสิ – ‘‘ตาตา, ตุมฺหากํ กปิลวตฺถุวาสิโน สกฺยา มาตุลา โหนฺติ, ธีตโร เนสํ คณฺหถา’’ติฯ เต ยํ ทิวสํ ขตฺติยกญฺญาโย นทีกีฬนํ คจฺฉนฺติ, ตํ ทิวสํ คนฺตฺวา นทีติตฺถํ อุปรุนฺธิตฺวา นามานิ สาเวตฺวา ปตฺถิตา ปตฺถิตา ราชธีตโร คเหตฺวา อคมํสุฯ สกฺยราชาโน สุตฺวา ‘‘โหตุ ภเณ, อมฺหากํ ญาตกา เอวา’’ติ ตุณฺหี อเหสุํฯ อยํ โกลิยานํ อุปฺปตฺติฯ</p>


<p>เอวํ เตสํ สากิยโกลิยานํ อญฺญมญฺญํ อาวาหวิวาหํ กโรนฺตานํ อาคโต วํโส ยาว สีหหนุราชา, ตาว วิตฺถารโต เวทิตโพฺพ – สีหหนุรโญฺญ กิร ปญฺจ ปุตฺตา อเหสุํ  – สุโทฺธทโน, อมิโตทโน, โธโตทโน, สโกฺกทโน, สุโกฺกทโนติฯ เตสุ สุโทฺธทเน รชฺชํ การยมาเน ตสฺส ปชาปติยา อญฺชนรโญฺญ ธีตาย มหามายาเทวิยา กุจฺฉิมฺหิ ปูริตปารมี มหาปุริโส ชาตกนิทาเน วุตฺตนเยน ตุสิตปุรา จวิตฺวา ปฎิสนฺธิํ คเหตฺวา อนุปุเพฺพน กตมหาภินิกฺขมโน สมฺมาสโมฺพธิํ อภิสมฺพุชฺฌิตฺวา ปวตฺติตวรธมฺมจโกฺก อนุกฺกเมน กปิลวตฺถุํ คนฺตฺวา สุโทฺธทนมหาราชาทโย อริยผเล ปติฎฺฐาเปตฺวา ชนปทจาริกํ ปกฺกมิตฺวา ปุนปิ อปเรน สมเยน ปจฺจาคนฺตฺวา ปนฺนรสหิ ภิกฺขุสเตหิ สทฺธิํ กปิลวตฺถุสฺมิํ วิหรติ นิโคฺรธาราเมฯ</p>


<p>ตตฺถ วิหรเนฺต จ ภควติ สากิยโกลิยานํ อุทกํ ปฎิจฺจ กลโห อโหสิฯ กถํ? เนสํ  กิร อุภินฺนมฺปิ กปิลปุรโกลิยปุรานํ อนฺตเร โรหิณี นาม นที ปวตฺตติฯ สา กทาจิ อโปฺปทกา โหติ, กทาจิ มโหทกาฯ อโปฺปทกกาเล เสตุํ กตฺวา สากิยาปิ โกลิยาปิ อตฺตโน อตฺตโน สสฺสปายนตฺถํ อุทกํ อาเนนฺติฯ เตสํ มนุสฺสา เอกทิวสํ เสตุํ กโรนฺตา อญฺญมญฺญํ ภณฺฑนฺตา ‘‘อเร ตุมฺหากํ ราชกุลํ ภคินีหิ สทฺธิํ สํวาสํ กเปฺปสิ กุกฺกุฎโสณสิงฺคาลาทิติรจฺฉานา วิย, ตุมฺหากํ ราชกุลํ สุสิรรุเกฺข วาสํ กเปฺปสิ ปิสาจิลฺลิกา วิยา’’ติ เอวํ ชาติวาเทน ขุํเสตฺวา อตฺตโน อตฺตโน ราชูนํ อาโรเจสุํฯ เต กุทฺธา ยุทฺธสชฺชา หุตฺวา โรหิณีนทีตีรํ สมฺปตฺตาฯ เอวํ สาครสทิสํ พลํ อฎฺฐาสิฯ</p>


<p>อถ  ภควา ‘‘ญาตกา กลหํ กโรนฺติ, หนฺท, เน วาเรสฺสามี’’ติ อากาเสนาคนฺตฺวา ทฺวินฺนํ เสนานํ มเชฺฌ อฎฺฐาสิฯ ตมฺปิ อาวเชฺชตฺวา สาวตฺถิโต อาคโตติ เอเกฯ เอวํ ฐตฺวา จ ปน   (สุ. นิ. ๙๔๑ อาทโย) อภาสิฯ ตํ สุตฺวา สเพฺพ สํเวคปฺปตฺตา อาวุธานิ ฉเฑฺฑตฺวา ภควนฺตํ นมสฺสมานา อฎฺฐํสุ, มหคฺฆญฺจ อาสนํ ปญฺญาเปสุํฯ ภควา โอรุยฺห ปญฺญตฺตาสเน นิสีทิตฺวา ‘‘กุฐารีหโตฺถ ปุริโส’’ติอาทิกํ  (ชา. ๑.๑๓.๑๔), ‘‘วนฺทามิ ตํ กุญฺชรา’’ติอาทิกํ  (ชา. ๑.๕.๓๙)ฯ</p>


<p>
‘‘สโมฺมทมานา คจฺฉนฺติ, ชาลมาทาย ปกฺขิโน;  
  
ยทา เต วิวทิสฺสนฺติ, ตทา เอหินฺติ เม วส’’นฺติฯ (ชา. ๑.๑.๓๓) –  
</p>
  
<p>อิมํ  กเถตฺวา ปุน เตสํ จิรกาลปฺปวตฺตํ ญาติภาวํ ทเสฺสโนฺต อิมํ มหาวํสํ กเถสิฯ เต ‘‘ปุเพฺพ กิร มยํ ญาตกา เอวา’’ติ อติวิย ปสีทิํสุฯ ตโต สกฺยา อฑฺฒเตยฺยกุมารสเต, โกลิยา อฑฺฒเตยฺยกุมารสเตติ ปญฺจ กุมารสเต ภควโต ปริวารตฺถาย อทํสุฯ ภควา เตสํ ปุพฺพเหตุํ ทิสฺวา ‘‘เอถ ภิกฺขโว’’ติ อาหฯ เต สเพฺพ อิทฺธิยา นิพฺพตฺตอฎฺฐปริกฺขารยุตฺตา อากาเส อพฺภุคฺคนฺตฺวา อาคมฺม ภควนฺตํ วนฺทิตฺวา อฎฺฐํสุฯ ภควา เต อาทาย มหาวนํ อคมาสิฯ เตสํ ปชาปติโย ทูเต ปาเหสุํ, เต ตาหิ นานปฺปกาเรหิ ปโลภิยมานา อุกฺกณฺฐิํสุฯ ภควา เตสํ อุกฺกณฺฐิตภาวํ ญตฺวา หิมวนฺตํ ทเสฺสตฺวา ตตฺถ  (ชา. ๒.๒๑.๒๘๙ กุณาลชาตกํ) เตสํ อนภิรติํ วิโนเทตุกาโม อาห – ‘‘ทิฎฺฐปุโพฺพ โว, ภิกฺขเว, หิมวา’’ติ? ‘‘น ภควา’’ติฯ ‘‘เอถ, ภิกฺขเว, เปกฺขถา’’ติ อตฺตโน อิทฺธิยา เต อากาเสน เนโนฺต ‘‘อยํ สุวณฺณปพฺพโต, อยํ รชตปพฺพโต, อยํ มณิปพฺพโต’’ติ นานปฺปกาเร ปพฺพเต ทเสฺสตฺวา กุณาลทเห มโนสิลาตเล ปจฺจุฎฺฐาสิฯ ตโต ‘‘หิมวเนฺต สเพฺพ จตุปฺปทพหุปฺปทาทิเภทา ติรจฺฉานคตา ปาณา อาคจฺฉนฺตุ, สเพฺพสญฺจ ปจฺฉโต  กุณาลสกุโณ’’ติ อธิฎฺฐาสิฯ อาคจฺฉเนฺต จ เต ชาตินามนิรุตฺติวเสน วเณฺณโนฺต ‘‘เอเต, ภิกฺขเว, หํสา, เอเต โกญฺจา , เอเต จกฺกวากา, กรวีกา, หตฺถิโสณฺฑกา, โปกฺขรสาตกา’’ติ เตสํ ทเสฺสสิฯ</p>


<p>เต  วิมฺหิตหทยา ปสฺสนฺตา สพฺพปจฺฉโต อาคจฺฉนฺตํ ทฺวีหิ ทิชกญฺญาหิ มุขตุณฺฑเกน ฑํสิตฺวา คหิตกฎฺฐเวมเชฺฌ นิสินฺนํ สหสฺสทิชกญฺญาปริวารํ กุณาลสกุณํ ทิสฺวา อจฺฉริยพฺภุตจิตฺตชาตา ภควนฺตํ อาหํสุ – ‘‘กจฺจิ, ภเนฺต, ภควาปิ อิธ กุณาลราชา ภูตปุโพฺพ’’ติ? ‘‘อาม, ภิกฺขเว, มยาเวส กุณาลวํโส กโตฯ อตีเต หิ มยํ จตฺตาโร ชนา อิธ วสิมฺหา – นารโท เทวิโล อิสิ, อานโนฺท คิชฺฌราชา, ปุณฺณมุโข ผุสฺสโกกิโล, อหํ กุณาโล สกุโณ’’ติ สพฺพํ มหากุณาลชาตกํ กเถสิฯ ตํ สุตฺวา เตสํ ภิกฺขูนํ ปุราณทุติยิกาโย อารพฺภ อุปฺปนฺนา อนภิรติ วูปสนฺตาฯ ตโต เตสํ ภควา สจฺจกถํ กเถสิ, กถาปริโยสาเน สพฺพปจฺฉิมโก โสตาปโนฺน, สพฺพอุปริโม อนาคามี อโหสิ, เอโกปิ ปุถุชฺชโน วา อรหา วา นตฺถิฯ ตโต ภควา เต อาทาย ปุนเทว มหาวเน โอรุหิฯ อาคจฺฉมานา จ เต ภิกฺขู อตฺตโนว อิทฺธิยา อาคจฺฉิํสุฯ</p>


<p>อถ เนสํ ภควา อุปริมคฺคตฺถาย ปุน ธมฺมํ เทเสสิฯ เต ปญฺจสตาปิ วิปสฺสนํ อารภิตฺวา อรหเตฺต ปติฎฺฐหิํสุฯ ปฐมํ ปโตฺต ปฐมเมว อคมาสิ ‘‘ภควโต อาโรเจสฺสามี’’ติฯ อาคนฺตฺวา จ ‘‘อภิรมามหํ ภควา, น อุกฺกณฺฐามี’’ติ วตฺวา ภควนฺตํ วนฺทิตฺวา เอกมนฺตํ นิสีทิฯ เอวํ เต สเพฺพปิ อนุกฺกเมน อาคนฺตฺวา ภควนฺตํ ปริวาเรตฺวา นิสีทิํสุ เชฎฺฐมาสอุโปสถทิวเส สายนฺหสมเยฯ ตโต ปญฺจสตขีณาสวปริวุตํ วรพุทฺธาสเน นิสินฺนํ ภควนฺตํ ฐเปตฺวา อสญฺญสเตฺต จ อรูปพฺรหฺมาโน จ สกลทสสหสฺสจกฺกวาเฬ อวเสสเทวตาทโย มงฺคลสุตฺตวณฺณนายํ วุตฺตนเยน สุขุมตฺตภาเว นิมฺมินิตฺวา สมฺปริวาเรสุํ ‘‘วิจิตฺรปฎิภานํ ธมฺมเทสนํ โสสฺสามา’’ติฯ ตตฺถ จตฺตาโร ขีณาสวพฺรหฺมาโน สมาปตฺติโต  วุฎฺฐาย พฺรหฺมคณํ อปสฺสนฺตา ‘‘กุหิํ คตา’’ติ อาวเชฺชตฺวา ตมตฺถํ ญตฺวา ปจฺฉา อาคนฺตฺวา โอกาสํ อลภมานา จกฺกวาฬมุทฺธนิ ฐตฺวา ปเจฺจกคาถาโย อภาสิํสุฯ ยถาห –</p>

ฯ ยํนูน มยมฺปิ เยน ภควา  เตนุปสงฺกเมยฺยาม, อุปสงฺกมิตฺวา ภควโต สนฺติเก ปเจฺจกํ คาถํ ภาเสยฺยามา’’’ติ (ที. นิ. ๒.๓๓๑; สํ. นิ. ๑.๓๗)ฯ</p>


<p>สพฺพํ สคาถาวเคฺค วุตฺตนเยเนว เวทิตพฺพํฯ เอวํ คนฺตฺวา จ ตตฺถ เอโก พฺรหฺมา ปุรตฺถิมจกฺกวาฬมุทฺธนิ โอกาสํ ลภิตฺวา ตตฺถ ฐิโต อิมํ คาถํ อภาสิ –</p>


<p>
‘‘มหาสมโย ปวนสฺมิํ…เป.…  
  
ทกฺขิตาเย อปราชิตสงฺฆ’’นฺติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>อิมญฺจสฺส คาถํ ภาสมานสฺส ปจฺฉิมจกฺกวาฬปพฺพเต ฐิโต สทฺทํ อโสฺสสิฯ</p>


<p>ทุติโย ปจฺฉิมจกฺกวาฬมุทฺธนิ โอกาสํ ลภิตฺวา ตตฺถ ฐิโต ตํ คาถํ สุตฺวา อิมํ คาถํ อภาสิ –</p>


<p>
‘‘ตตฺร ภิกฺขโว สมาทหํสุ…เป.…  
  
อินฺทฺริยานิ รกฺขนฺติ ปณฺฑิตา’’ติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>ตติโย ทกฺขิณจกฺกวาฬมุทฺธนิ โอกาสํ ลภิตฺวา ตตฺถ ฐิโต ตํ คาถํ สุตฺวา อิมํ คาถํ อภาสิ –</p>


‘‘เฉตฺวา ขีลํ เฉตฺวา ปลิฆํ…เป.… สุสุนาคา’’ติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>จตุโตฺถ อุตฺตรจกฺกวาฬมุทฺธนิ โอกาสํ ลภิตฺวา ตตฺถ ฐิโต ตํ คาถํ สุตฺวา อิมํ คาถมภาสิ –</p>


<p>
‘‘เย เกจิ พุทฺธํ สรณํ คตาเส…เป.…  
  
เทวกายํ ปริปูเรสฺสนฺตี’’ติฯ (ที. นิ. ๒.๓๓๒; สํ. นิ. ๑.๓๗);  
</p>
  
<p>ตสฺสปิ  ตํ สทฺทํ ทกฺขิณจกฺกวาฬมุทฺธนิ ฐิโต อโสฺสสิฯ เอวํ ตทา อิเม จตฺตาโร พฺรหฺมาโน ปริสํ โถเมตฺวา ฐิตา อเหสุํ, มหาพฺรหฺมาโน เอกจกฺกวาฬํ ฉาเทตฺวา อฎฺฐํสุฯ</p>


<p>อถ ภควา เทวปริสํ โอโลเกตฺวา ภิกฺขูนํ อาโรเจสิ  – ‘‘เยปิ เต, ภิกฺขเว, อเหสุํ อตีตมทฺธานํ อรหโนฺต สมฺมาสมฺพุทฺธา, เตสมฺปิ ภควนฺตานํ เอตปฺปรมาเยว เทวตา สนฺนิปติตา อเหสุํฯ เสยฺยถาปิ มยฺหํ  เอตรหิ, เยปิ เต, ภิกฺขเว, ภวิสฺสนฺติ อนาคตมทฺธานํ อรหโนฺต สมฺมาสมฺพุทฺธา, เตสมฺปิ ภควนฺตานํ เอตปฺปรมาเยว เทวตา สนฺนิปติตา ภวิสฺสนฺติ เสยฺยถาปิ มยฺหํ เอตรหี’’ติฯ ตโต ตํ เทวปริสํ ภพฺพาภพฺพวเสน ทฺวิธา วิภชิ ‘‘เอตฺตกา ภพฺพา, เอตฺตกา อภพฺพา’’ติฯ ตตฺถ ‘‘อภพฺพปริสา พุทฺธสเตปิ ธมฺมํ เทเสเนฺต น พุชฺฌติ, ภพฺพปริสา สกฺกา โพเธตุ’’นฺติ ญตฺวา ปุน ภพฺพปุคฺคเล จริยวเสน ฉธา วิภชิ ‘‘เอตฺตกา ราคจริตา, เอตฺตกา โทส-โมห-วิตกฺก-สทฺธา-พุทฺธิจริตา’’ติฯ เอวํ จริยวเสน ปริคฺคเหตฺวา ‘‘อสฺสา ปริสาย กีทิสา ธมฺมเทสนา สปฺปายา’’ติ ธมฺมกถํ วิจินิตฺวา ปุน ตํ ปริสํ มนสากาสิ – ‘‘อตฺตชฺฌาสเยน นุ โข ชาเนยฺย, ปรชฺฌาสเยน, อฎฺฐุปฺปตฺติวเสน, ปุจฺฉาวเสนา’’ติฯ ตโต ‘‘ปุจฺฉาวเสน ชาเนยฺยา’’ติ ญตฺวา ‘‘ปญฺหํ ปุจฺฉิตุํ สมโตฺถ อตฺถิ, นตฺถี’’ติ ปุน สกลปริสํ อาวเชฺชตฺวา ‘‘นตฺถิ โกจี’’ติ ญตฺวา ‘‘สเจ อหเมว ปุจฺฉิตฺวา อหเมว วิสฺสเชฺชยฺยํ, เอวมสฺสา ปริสาย สปฺปายํ น โหติฯ ยํนูนาหํ นิมฺมิตพุทฺธํ มาเปยฺยนฺติ ปาทกชฺฌานํ สมาปชฺชิตฺวา วุฎฺฐาย มโนมยิทฺธิยา อภิสงฺขริตฺวา นิมฺมิตพุทฺธํ มาเปสิฯ สพฺพงฺคปจฺจงฺคี ลกฺขณสมฺปโนฺน ปตฺตจีวรธโร อาโลกิตวิโลกิตาทิสมฺปโนฺน โหตู’’ติ อธิฎฺฐานจิเตฺตน สห ปาตุรโหสิฯ โส ปาจีนโลกธาตุโต อาคนฺตฺวา ภควโต สมสเม อาสเน นิสิโนฺน เอวํ อาคนฺตฺวา ยานิ ภควตา อิมมฺหิ สมาคเม จริยวเสน ฉ สุตฺตานิ (สุ. นิ. ๘๕๔ อาทโย, ๘๖๘ อาทโย, ๘๘๔ อาทโย, ๙๐๑ อาทโย, ๙๒๑ อาทโย) กถิตานิฯ เสยฺยถิทํ – ปุราเภทสุตฺตํ กลหวิวาทสุตฺตํ จูฬพฺยูหํ มหาพฺยูหํ ตุวฎกํ อิทเมว สมฺมาปริพฺพาชนียนฺติฯ เตสุ ราคจริตเทวตานํ สปฺปายวเสน กเถตพฺพสฺส อิมสฺส สุตฺตสฺส ปวตฺตนตฺถํ ปญฺหํ ปุจฺฉโนฺต นฺติ  อิมํ คาถมาหฯ</p>


<p>ตตฺถ นฺติ มหาปญฺญํฯ นฺติ จตุโรฆติณฺณํฯ นฺติ นิพฺพานปฺปตฺตํฯ นฺติ สอุปาทิเสสนิพฺพานวเสน ปรินิพฺพุตํฯ นฺติ โลกธเมฺมหิ อกมฺปนียจิตฺตํฯ ติ วตฺถุกาเม ปนุทิตฺวา ฆราวาสา นิกฺขมฺมฯ ติ โส ภิกฺขุ กถํ โลเก สมฺมา ปริพฺพเชยฺย วิหเรยฺย อนุปลิโตฺต โลเกน หุตฺวา, โลกํ อติกฺกเมยฺยาติ วุตฺตํ โหติฯ เสสเมตฺถ วุตฺตนยเมวฯ</p>


<p> อถ   ภควา ยสฺมา อาสวกฺขยํ อปฺปตฺวา โลเก สมฺมา ปริพฺพชโนฺต นาม นตฺถิ, ตสฺมา ตสฺมิํ ราคจริตาทิวเสน ปริคฺคหิเต สพฺพปุคฺคลสมูเห ตํ ตํ เตสํ เตสํ สมานโทสานํ เทวตาคณานํ อาจิณฺณโทสปฺปหานตฺถํ ติ อารภิตฺวา อรหตฺตนิกูเฎเนว ขีณาสวปฎิปทํ ปกาเสโนฺต ปนฺนรส คาถาโย อภาสิฯ</p>


<p>ตตฺถ ปฐมคาถาย ตาว ติ มงฺคลสุเตฺต วุตฺตานํ ทิฎฺฐมงฺคลาทีนเมตํ อธิวจนํฯ ติ สุฎฺฐุ อูหตา ปญฺญาสเตฺถน สมุจฺฉินฺนาฯ ติ ‘‘อุกฺกาปาตทิสาฑาหาทโย เอวํ วิปากา โหนฺตี’’ติ เอวํ ปวตฺตา อุปฺปาตาภินิเวสาฯ ติ ‘‘ปุพฺพณฺหสมเย สุปินํ ทิสฺวา อิทํ นาม โหติ, มชฺฌนฺหิกาทีสุ อิทํ, วามปเสฺสน สยตา ทิเฎฺฐ อิทํ นาม โหติ, ทกฺขิณปสฺสาทีหิ อิทํ, สุปินเนฺต จนฺทํ ทิสฺวา อิทํ นาม โหติ, สูริยาทโย ทิสฺวา อิท’’นฺติ เอวํ ปวตฺตา สุปินาภินิเวสาฯ ติ ทณฺฑลกฺขณวตฺถลกฺขณาทิปาฐํ ปฐิตฺวา ‘‘อิมินา อิทํ นาม โหตี’’ติ เอวํ ปวตฺตา ลกฺขณาภินิเวสาฯ เต สเพฺพปิ พฺรหฺมชาเล วุตฺตนเยเนว เวทิตพฺพาฯ ติ อฎฺฐติํส มหามงฺคลานิ ฐเปตฺวา อวเสสา มงฺคลโทสา  นามฯ ยสฺส ปเนเต มงฺคลาทโย สมูหตา, โส มงฺคลโทสวิปฺปหีโน โหติฯ อถ วา มงฺคลานญฺจ อุปฺปาตาทิโทสานญฺจ ปหีนตฺตา มงฺคลโทสวิปฺปหีโน โหติ, น มงฺคลาทีหิ สุทฺธิํ ปเจฺจติ อริยมคฺคสฺส อธิคตตฺตาฯ ตสฺมา  โส ขีณาสโว สมฺมา โลเก ปริพฺพเชยฺย อนุปลิโตฺต โลเกนาติฯ</p>


<p> ทุติยคาถาย ติ มานุเสสุ จ ทิเพฺพสุ จ กามคุเณสุ อนาคามิมเคฺคน อนุปฺปตฺติธมฺมตํ เนโนฺต ราคํ วินเยถฯ นฺติ เอวํ ราคํ วิเนตฺวา ตโต ปรํ อรหตฺตมเคฺคน สพฺพปฺปการโต ปริญฺญาภิสมยาทโย สาเธโนฺต จตุสจฺจเภทมฺปิ สเมจฺจ ธมฺมํ อิมาย ปฎิปทาย ติวิธมฺปิ อติกฺกมฺม ภวํฯ ติ โสปิ ภิกฺขุ สมฺมา โลเก ปริพฺพเชยฺยฯ</p>


<p> ตติยคาถาย ติ สพฺพวตฺถูสุ ปหีนราคโทโสฯ เสสํ วุตฺตนยเมว สพฺพคาถาสุ จ ‘‘โสปิ ภิกฺขุ สมฺมา  โลเก ปริพฺพเชยฺยา’’ติ โยเชตพฺพํฯ อิโต ปรญฺหิ โยชนมฺปิ อวตฺวา อวุตฺตนยเมว วณฺณยิสฺสามฯ</p>


<p> จตุตฺถคาถาย สตฺตสงฺขารวเสน ทุวิธํ  เวทิตพฺพํ, ตตฺถ ฉนฺทราคปฎิฆปฺปหาเนน ติ จตูหิ อุปาทาเนหิ กญฺจิ ธมฺมํ อคฺคเหตฺวาฯ   ติ อฎฺฐสตเภเทน ตณฺหานิสฺสเยน ทฺวาสฎฺฐิเภเทน ทิฎฺฐินิสฺสเยน จ กุหิญฺจิ รูปาทิธเมฺม ภเว วา อนิสฺสิโตฯ ติ สเพฺพปิ เตภูมกธมฺมา ทสวิธสํโยชนสฺส วิสยตฺตา สํโยชนิยา, เตหิ สพฺพปฺปการโต มคฺคภาวนาย ปริญฺญาตตฺตา จ วิปฺปมุโตฺตติ อโตฺถฯ ปฐมปาเทน เจตฺถ ราคโทสปฺปหานํ วุตฺตํ, ทุติเยน อุปาทานนิสฺสยาภาโว, ตติเยน เสสากุสเลหิ อกุสลวตฺถูหิ จ วิปฺปโมโกฺขฯ ปฐเมน วา ราคโทสปฺปหานํ, ทุติเยน ตทุปาโย, ตติเยน เตสํ ปหีนตฺตา สํโยชนิเยหิ วิปฺปโมโกฺขติ เวทิตโพฺพฯ</p>


<p> ปญฺจมคาถาย ติ ขนฺธุปธีสุฯ นฺติ อาทาตพฺพเฎฺฐน  เตเยว วุจฺจนฺติฯ ติ อนิจฺจาทีนํ สุทิฎฺฐตฺตา ‘‘อิทํ เสโยฺย’’ติ เกนจิ อเนตโพฺพฯ เสสํ อุตฺตานปทตฺถเมวฯ อิทํ วุตฺตํ โหติ – อาทาเนสุ จตุตฺถมเคฺคน สพฺพโส ฉนฺทราคํ วิเนตฺวา โส วินีตฉนฺทราโค, เตสุ อุปธีสุ น สารเมติ, สเพฺพ อุปธี อสารกเตฺตเนว ปสฺสติฯ ตโต เตสุ ทุวิเธนปิ นิสฺสเยน อนิสฺสิโต อเญฺญน วา เกนจิ ‘‘อิทํ เสโยฺย’’ติ อเนตโพฺพ ขีณาสโว ภิกฺขุ สมฺมา โส โลเก ปริพฺพเชยฺยฯ</p>


<p> ฉฎฺฐคาถาย ติ เอเตสํ ติณฺณํ ทุจฺจริตานํ ปหีนตฺตา สุจริเตหิ สทฺธิํ อวิรุโทฺธฯ นฺติ มเคฺคน จตุสจฺจธมฺมํ ญตฺวาฯ ติ อนุปาทิเสสํ ขนฺธปรินิพฺพานปทํ ปตฺถยมาโนฯ เสสํ อุตฺตานตฺถเมวฯ</p>


<p> สตฺตมคาถาย ติ ทสหิ อโกฺกสวตฺถูหิ อภิสโตฺตฯ ติ น อุปนเยฺหถ น กุเปฺปยฺยฯ   ติ ปเรหิ ทินฺนํ สทฺธาเทยฺยํ ลภิตฺวา ‘‘อหํ ญาโต ยสสฺสี ลาภี’’ติ น มเชฺชยฺยฯ เสสํ อุตฺตานตฺถเมวฯ</p>


<p> อฎฺฐมคาถาย นฺติ วิสมโลภํฯ นฺติ กามภวาทิภวํฯ เอวํ ทฺวีหิ ปเทหิ ภวโภคตณฺหา วุตฺตาฯ ปุริเมน วา สพฺพาปิ ตณฺหา, ปจฺฉิเมน กมฺมภโวฯ ติ เอวเมเตสํ กมฺมกิเลสานํ ปหีนตฺตา ปรสตฺตเฉทนพนฺธนา จ วิรโตติฯ เสสํ วุตฺตนยเมวฯ</p>


<p> นวมคาถาย ติ อตฺตโน ภิกฺขุภาวสฺส ปติรูปํ อเนสนาทิํ ปหาย สมฺมาเอสนาทิอาชีวสุทฺธิํ อญฺญญฺจ สมฺมาปฎิปตฺติํ ตตฺถ ปติฎฺฐหเนน วิทิตฺวาฯ น หิ ญาตมเตฺตเนว กิญฺจิ โหติฯ นฺติ ยถาตถํ ยถาภูตํฯ นฺติ ขนฺธายตนาทิเภทํ  ยถาภูตญาเณน, จตุสจฺจธมฺมํ วา มเคฺคน วิทิตฺวาฯ เสสํ อุตฺตานตฺถเมวฯ</p>


<p> ทสมคาถาย  ติ ยสฺส อริยมเคฺคน วินาสิตตฺตา อนุสยา จ น สนฺติ, อกุสลมูลา จ สมูหตา, โส นิราโส นิตฺตโณฺห โหติฯ ตโต อาสาย อภาเวน กญฺจิ รูปาทิธมฺมํ นาสีสติฯ เตนาห ‘‘นิราโส อนาสิสาโน’’ติฯ เสสํ วุตฺตนยเมวฯ</p>


<p> เอกาทสมคาถาย ติ ขีณจตุราสโวฯ ติ ปหีนนววิธมาโนฯ นฺติ ราควิสยภูตํ เตภูมกธมฺมชาตํฯ ติ ปริญฺญาปหาเนหิ อติกฺกโนฺตฯ ติ สพฺพทฺวารวิเสวนํ หิตฺวา อริเยน ทมเถน ทนฺตภูมิํ ปโตฺตฯ ติ กิเลสคฺคิวูปสเมน สีติภูโตฯ เสสํ วุตฺตนยเมวฯ</p>


<p> ทฺวาทสมคาถาย ติ พุทฺธาทิคุเณสุ ปรปฺปจฺจยวิรหิตตฺตา สพฺพาการสมฺปเนฺนน อเวจฺจปฺปสาเทน สมนฺนาคโต, น ปรสฺส สทฺธาย ปฎิปตฺติยํ คมนภาเวนฯ ยถาห – ‘‘น ขฺวาหํ เอตฺถ ภเนฺต ภควโต สทฺธาย  คจฺฉามี’’ติ (อ. นิ. ๕.๓๔)ฯ ติ โวสิตสุตกิจฺจตฺตา ปรมตฺถิกสุตสมนฺนาคโตฯ ติ สํสารกนฺตารมูเฬฺห โลเก อมตปุรคามิโน สมฺมตฺตนิยามภูตสฺส มคฺคสฺส ทสฺสาวี, ทิฎฺฐมโคฺคติ วุตฺตํ โหติฯ ติ วคฺคคตา นาม ทฺวาสฎฺฐิทิฎฺฐิคติกา อญฺญมญฺญํ ปฎิโลมตฺตา, เอวํ วคฺคาหิ ทิฎฺฐีหิ คเตสุ สเตฺตสุ น วคฺคสารี – ‘‘อิทํ อุจฺฉิชฺชิสฺสติ, อิทํ ตเถว ภวิสฺสตี’’ติ เอวํ ทิฎฺฐิวเสน อคมนโตฯ นฺติ ปฎิฆาตกํ, จิตฺตวิฆาตกนฺติ วุตฺตํ โหติฯ โทสวิเสสนเมเวตํฯ ติ วิเนตฺวาฯ เสสํ วุตฺตนยเมวฯ</p>


<p> เตรสมคาถาย ติ สํสุเทฺธน อรหตฺตมเคฺคน วิชิตกิเลโสฯ ติ วิวฎราคโทสโมหฉทโนฯ ติ จตุสจฺจธเมฺมสุ  วสิปฺปโตฺตฯ น หิสฺส สกฺกา เต ธมฺมา ยถา ญาตา เกนจิ อญฺญถา กาตุํ, เตน ขีณาสโว ‘‘ธเมฺมสุ วสี’’ติ วุจฺจติฯ ติ ปารํ วุจฺจติ นิพฺพานํ, ตํ คโต, สอุปาทิเสสวเสน อธิคโตติ วุตฺตํ โหติฯ ติ อปคตตณฺหาจลโนฯ ติ สงฺขารนิโรโธ วุจฺจติ นิพฺพานํ, ตมฺหิ ญาณํ อริยมคฺคปญฺญา, ตตฺถ กุสโล, จตุกฺขตฺตุํ ภาวิตตฺตา เฉโกติ วุตฺตํ โหติฯ</p>


<p> จุทฺทสมคาถาย ติ ปวตฺติํ ปตฺวา อติกฺกเนฺตสุ ปญฺจกฺขเนฺธสุฯ ติ ปวตฺติํ อปฺปเตฺตสุ ปญฺจกฺขเนฺธสุ เอวฯ ติ ‘‘อหํ มม’’นฺติ กปฺปนํ สพฺพมฺปิ วา ตณฺหาทิฎฺฐิกปฺปํ อตีโตฯ ติ อตีว สุทฺธิปโญฺญ, อติกฺกมิตฺวา  วา สุทฺธิปโญฺญฯ กิํ อติกฺกมิตฺวา? อทฺธตฺตยํฯ อรหา หิ ยฺวายํ อวิชฺชาสงฺขารสงฺขาโต อตีโต อทฺธา, ชาติชรามรณสงฺขาโต อนาคโต อทฺธา, วิญฺญาณาทิภวปริยโนฺต ปจฺจุปฺปโนฺน จ อทฺธา, ตํ สพฺพมฺปิ อติกฺกมฺม กงฺขํ วิตริตฺวา ปรมสุทฺธิปฺปตฺตปโญฺญ หุตฺวา ฐิโตฯ เตน วุจฺจติ ‘‘อติจฺจ สุทฺธิปโญฺญ’’ติฯ ติ ทฺวาทสหายตเนหิฯ อรหา หิ เอวํ กปฺปาตีโตฯ กปฺปาตีตตฺตา อติจฺจ สุทฺธิปญฺญตฺตา จ อายติํ น กิญฺจิ อายตนํ อุเปติฯ เตนาห – ‘‘สพฺพายตเนหิ วิปฺปมุโตฺต’’ติฯ</p>


<p> ปนฺนรสมคาถาย  นฺติ เย เต ‘‘สจฺจานํ จตุโร ปทา’’ติ วุตฺตา, เตสุ เอเกกปทํ ปุพฺพภาคสจฺจววตฺถาปนปญฺญาย ญตฺวาฯ นฺติ ตโต ปรํ จตูหิ อริยมเคฺคหิ จตุสจฺจธมฺมํ สเมจฺจฯ นฺติ อถ ปจฺจเวกฺขณญาเณน อาสวกฺขยสญฺญิตํ นิพฺพานํ วิวฎํ ปากฎมนาวฎํ ทิสฺวาฯ ติ สเพฺพสํ ขนฺธกามคุณกิเลสาภิสงฺขารเภทานํ อุปธีนํ ปริกฺขีณตฺตา กตฺถจิ อสชฺชมาโน ภิกฺขุ  วิหเรยฺย, อนลฺลียโนฺต โลกํ คเจฺฉยฺยาติ เทสนํ นิฎฺฐาเปสิฯ</p>


<p> ตโต  โส นิมฺมิโต ธมฺมเทสนํ โถเมโนฺต ติ อิมํ คาถมาหฯ ตตฺถ ติ โย โส มงฺคลาทีนิ สมูหนิตฺวา สพฺพมงฺคลโทสปฺปหานวิหารี, โยปิ โส ทิพฺพมานุสเกสุ กาเมสุ ราคํ วิเนยฺย ภวาติกฺกมฺม ธมฺมาภิสมยวิหารีติ เอวํ ตาย ตาย คาถาย นิทฺทิฎฺฐภิกฺขุํ ทเสฺสโนฺต อาหฯ เสสํ อุตฺตานเมวฯ อยํ ปน โยชนา – อทฺธา หิ ภควา ตเถว เอตํ ยํ ตฺวํ ‘‘ยสฺส มงฺคลา สมูหตา’’ติอาทีนิ วตฺวา ตสฺสา ตสฺสา คาถาย ปริโยสาเน ‘‘สมฺมา โส โลเก ปริพฺพเชยฺยา’’ติ อวจฯ กิํ การณํ? โย โส เอวํวิหารี ภิกฺขุ, โส อุตฺตเมน ทมเถน ทโนฺต, สพฺพานิ จ ทสปิ สํโยชนานิ จตุโร จ โยเค วีติวโตฺต โหติฯ ตสฺมา สมฺมา โส โลเก ปริพฺพเชยฺย, นตฺถิ เม เอตฺถ วิจิกิจฺฉาติ อิติ เทสนาโถมนคาถมฺปิ วตฺวา อรหตฺตนิกูเฎเนว เทสนํ นิฎฺฐาเปสิฯ สุตฺตปริโยสาเน โกฎิสตสหสฺสเทวตานํ อคฺคผลปฺปตฺติ อโหสิ, โสตาปตฺติสกทาคามิอนาคามิผลปฺปตฺตา ปน คณนโต อสเงฺขฺยยฺยาติฯ</p>

</p>

</p>


<p>นิฎฺฐิตาฯ</p>


<h3>๑๔. ธมฺมิกสุตฺตวณฺณนา</h3>
<p>   นฺติ ธมฺมิกสุตฺตํฯ กา อุปฺปตฺติ? ติฎฺฐมาเน กิร ภควติ โลกนาเถ ธมฺมิโก นาม อุปาสโก อโหสิ นาเมน จ ปฎิปตฺติยา จฯ โส กิร สรณสมฺปโนฺน สีลสมฺปโนฺน พหุสฺสุโต ปิฎกตฺตยธโร อนาคามี อภิญฺญาลาภี อากาสจารี อโหสิฯ ตสฺส ปริวารา ปญฺจสตา อุปาสกา, เตปิ ตาทิสา เอว อเหสุํฯ ตเสฺสกทิวสํ อุโปสถิกสฺส รโหคตสฺส ปฎิสลฺลีนสฺส มชฺฌิมยามาวสานสมเย เอวํ ปริวิตโกฺก อุทปาทิ – ‘‘ยํนูนาหํ อคาริยอนคาริยานํ ปฎิปทํ ปุเจฺฉยฺย’’นฺติฯ โส ปญฺจหิ อุปาสกสเตหิ ปริวุโต ภควนฺตํ อุปสงฺกมิตฺวา ตมตฺถํ ปุจฺฉิ, ภควา จสฺส พฺยากาสิฯ ตตฺถ  ปุเพฺพ วณฺณิตสทิสํ วุตฺตนเยเนว เวทิตพฺพํ, อปุพฺพํ วณฺณยิสฺสามฯ</p>


<p> ตตฺถ ปฐมคาถาย ตาว ติ กถํ กโรโนฺต กถํ ปฎิปชฺชโนฺตฯ ติ สุนฺทโร อนวโชฺช อตฺถสาธโน โหติฯ ติ อุปาสกาอิเจฺจว วุตฺตํ โหติฯ เสสมตฺถโต ปากฎเมวฯ อยํ ปน โยชนา – โย วา อคารา อนคารเมติ ปพฺพชติ, เย วา อคาริโน อุปาสกา, เอเตสุ ทุวิเธสุ สาวเกสุ กถํกโร สาวโก สาธุ โหตีติฯ</p>


<p> อิทานิ เอวํ ปุฎฺฐสฺส ภควโต พฺยากรณสมตฺถตํ ทีเปโนฺต ติ คาถาทฺวยมาหฯ ตตฺถ นฺติ อชฺฌาสยคติํฯ นฺติ นิปฺผตฺติํฯ อถ วา นฺติ นิรยาทิปญฺจปฺปเภทํฯ นฺติ คติโต ปรํ อยนํ คติวิปฺปโมกฺขํ ปรินิพฺพานํ, ติ ตยา สทิโส นตฺถิฯ ติ ตฺวํ ภควา ยทตฺถิ เญยฺยํ นาม, ตํ อนวเสสํ อเวจฺจ ปฎิวิชฺฌิตฺวา สเตฺต อนุกมฺปมาโน สพฺพํ ญาณญฺจ ธมฺมญฺจ ปกาเสสิฯ ยํ ยํ ยสฺส หิตํ โหติ, ตํ ตํ ตสฺส อาวิกาสิเยว เทเสสิเยว, น เต อตฺถิ อาจริยมุฎฺฐีติ วุตฺตํ โหติฯ ติ ธูมรชาทิวิรหิโต วิย จโนฺท, ราคาทิมลาภาเวน วิมโล วิโรจสิฯ เสสเมตฺถ อุตฺตานตฺถเมวฯ</p>


<p> อิทานิ เยสํ ตทา ภควา ธมฺมํ เทเสสิ, เต เทวปุเตฺต กิเตฺตตฺวา ภควนฺตํ ปสํสโนฺต ติ คาถาทฺวยมาหฯ ตตฺถ  ติ อยํ กิร  เอราวโณ นาม เทวปุโตฺต กามรูปี ทิเพฺพ วิมาเน วสติฯ โส ยทา สโกฺก อุยฺยานกีฬํ คจฺฉติ, ตทา ทิยฑฺฒสตโยชนํ กายํ อภินิมฺมินิตฺวา เตตฺติํส กุเมฺภ มาเปตฺวา เอราวโณ นาม หตฺถี โหติฯ ตสฺส เอเกกสฺมิํ กุเมฺภ เทฺว เทฺว ทนฺตา โหนฺติ, เอเกกสฺมิํ ทเนฺต สตฺต สตฺต  โปกฺขรณิโย, เอเกกิสฺสา โปกฺขรณิยา สตฺต สตฺต ปทุมินิโย, เอเกกิสฺสา ปทุมินิยา สตฺต สตฺต ปุปฺผานิ, เอเกกสฺมิํ ปุเปฺผ สตฺต สตฺต ปตฺตานิ, เอเกกสฺมิํ ปเตฺต สตฺต สตฺต อจฺฉราโย นจฺจนฺติ ปทุมจฺฉราโยเตฺวว วิสฺสุตา สกฺกสฺส นาฎกิตฺถิโย, ยา จ วิมานวตฺถุสฺมิมฺปิ ‘‘ภมนฺติ กญฺญา ปทุเมสุ สิกฺขิตา’’ติ (วิ. ว. ๑๐๓๔) อาคตาฯ เตสํ ปน เตตฺติสํกุมฺภานํ มเชฺฌ สุทสฺสนกุโมฺภ นาม ติํสโยชนมโตฺต โหติ, ตตฺถ โยชนปฺปมาโณ มณิปลฺลโงฺก ติโยชนุเพฺพเธ ปุปฺผมณฺฑเป อตฺถรียติฯ ตตฺถ สโกฺก เทวานมิโนฺท อจฺฉราสงฺฆปริวุโต ทิพฺพสมฺปตฺติํ ปจฺจนุโภติฯ สเกฺก ปน เทวานมิเนฺท อุยฺยานกีฬาโต ปฎินิวเตฺต ปุน ตํ รูปํ สํหริตฺวาน เทวปุโตฺตว โหติฯ ตํ สนฺธายาห – ‘‘อาคญฺฉิ เต สนฺติเก นาคราชา เอราวโณ นามา’’ติฯ ติ ‘‘วิชิตปาปธโมฺม เอส ภควา’’ติ เอวํ สุตฺวาฯ ติ ตยา สทฺธิํ มนฺตยิตฺวา, ปญฺหํ ปุจฺฉิตฺวาติ อธิปฺปาโยฯ ติ อธิอคมา, คโตติ วุตฺตํ โหติฯ ติ ตํ ปญฺหํ สุตฺวา ‘‘สาธุ ภเนฺต’’ติ อภินนฺทิตฺวา ตุฎฺฐรูโป คโตติ อโตฺถฯ</p>


<p> ติ เอตฺถ โส ยโกฺข รญฺชนเฎฺฐน  วิสาณาย ราชธานิยา รชฺชํ กาเรตีติ  ปุริมนาเมน ติ เวทิตโพฺพฯ โส กิร กุเวโร นาม พฺราหฺมณมหาสาโล หุตฺวา ทานาทีนิ ปุญฺญานิ กตฺวา วิสาณาย ราชธานิยา อธิปติ หุตฺวา นิพฺพโตฺตฯ ตสฺมา ‘‘กุเวโร เวสฺสวโณ’’ติ วุจฺจติฯ วุตฺตเญฺจตํ อาฎานาฎิยสุเตฺต –</p>

</p>


<p>เสสเมตฺถ ปากฎเมวฯ</p>


<p>ตตฺถ  สิยา – กสฺมา ปน ทูรตเร ตาวติํสภวเน วสโนฺต เอราวโณ ปฐมํ อาคโต, เวสฺสวโณ ปจฺฉา, เอกนคเรว  วสโนฺต อยํ อุปาสโก สพฺพปจฺฉา, กถญฺจ โส เตสํ อาคมนํ อญฺญาสิ, เยน เอวมาหาติ? วุจฺจเต – เวสฺสวโณ กิร ตทา อเนกสหสฺสปวาฬปลฺลงฺกํ ทฺวาทสโยชนํ นาริวาหนํ อภิรุยฺห ปวาฬกุนฺตํ อุจฺจาเรตฺวา ทสสหสฺสโกฎิยเกฺขหิ  ปริวุโต ‘‘ภควนฺตํ ปญฺหํ ปุจฺฉิสฺสามี’’ติ อากาสฎฺฐกวิมานานิ ปริหริตฺวา มเคฺคน มคฺคํ อาคจฺฉโนฺต เวฬุกณฺฑกนคเร นนฺทมาตาย อุปาสิกาย นิเวสนสฺส อุปริภาคํ สมฺปโตฺตฯ อุปาสิกาย อยมานุภาโว – ปริสุทฺธสีลา โหติ, นิจฺจํ วิกาลโภชนา ปฎิวิรตา, ปิฎกตฺตยธารินี, อนาคามิผเล ปติฎฺฐิตาฯ สา ตมฺหิ สมเย สีหปญฺชรํ อุคฺฆาเฎตฺวา อุตุคฺคหณตฺถาย มาลุเตริโตกาเส ฐตฺวา อฎฺฐกปารายนวเคฺค ปริมณฺฑเลหิ ปทพฺยญฺชเนหิ มธุเรน สเรน ภาสติฯ เวสฺสวโณ ตเตฺถว ยานานิ ฐเปตฺวา ยาว อุปาสิกา ‘‘อิทมโวจ ภควา มคเธสุ วิหรโนฺต ปาสาณเก เจติเย ปริจารกโสฬสนฺนํ พฺราหฺมณาน’’นฺติ นิคมนํ อภาสิ, ตาว สพฺพํ สุตฺวา วคฺคปริโยสาเน สุวณฺณมุรชสทิสํ มหนฺตํ คีวํ ปคฺคเหตฺวา ‘‘สาธุ สาธุ ภคินี’’ติ สาธุการมทาสิฯ สา ‘‘โก เอตฺถา’’ติ อาหฯ ‘‘อหํ ภคินิ เวสฺสวโณ’’ติฯ อุปาสิกา กิร ปฐมํ โสตาปนฺนา อโหสิ, ปจฺฉา เวสฺสวโณฯ ตํ โส ธมฺมโต สโหทรภาวํ สนฺธาย อุปาสิกํ ภคินิวาเทน สมุทาจรติฯ อุปาสิกาย จ ‘‘วิกาโล, ภาติก ภทฺรมุข, ยสฺส ทานิ กาลํ มญฺญสี’’ติ วุโตฺต ‘‘อหํ ภคินิ ตยิ ปสโนฺน ปสนฺนาการํ กโรมี’’ติ อาหฯ เตน หิ ภทฺรมุข, มม เขเตฺต นิปฺผนฺนํ สาลิํ กมฺมกรา อาหริตุํ น สโกฺกนฺติ, ตํ ตว ปริสาย อาณาเปหีติฯ โส ‘‘สาธุ ภคินี’’ติ ยเกฺข อาณาเปสิฯ เต อฑฺฒเตรส โกฎฺฐาคารสตานิ ปูเรสุํฯ ตโต ปภุติ โกฎฺฐาคารํ  อูนํ นาม นาโหสิ, ‘‘นนฺทมาตุ โกฎฺฐาคารํ วิยา’’ติ โลเก นิทสฺสนํ อโหสิฯ เวสฺสวโณ โกฎฺฐาคารานิ ปูเรตฺวา ภควนฺตํ อุปสงฺกมิฯ ภควา ‘‘วิกาเล อาคโตสี’’ติ อาหฯ อถ ภควโต สพฺพํ อาโรเจสิฯ อิมินา การเณน อาสนฺนตเรปิ จาตุมหาราชิกภวเน วสโนฺต เวสฺสวโณ ปจฺฉา อาคโตฯ เอราวณสฺส ปน น กิญฺจิ อนฺตรา กรณียํ อโหสิ, เตน โส ปฐมตรํ อาคโตฯ</p>


<p>อยํ  ปน อุปาสโก กิญฺจาปิ อนาคามี ปกติยาว เอกภตฺติโก, ตถาปิ ตทา อุโปสถทิวโสติ กตฺวา อุโปสถงฺคานิ อธิฎฺฐาย สายนฺหสมยํ สุนิวโตฺถ สุปารุโต ปญฺจสตอุปาสกปริวุโต เชตวนํ คนฺตฺวา ธมฺมเทสนํ สุตฺวา อตฺตโน ฆรํ อาคมฺม เตสํ อุปาสกานํ สรณสีลอุโปสถานิสํสาทิเภทํ อุปาสกธมฺมํ กเถตฺวา เต อุปาสเก อุโยฺยเชสิฯ เตสญฺจ ตเสฺสว ฆเร มุฎฺฐิหตฺถปฺปมาณปาทกานิ ปญฺจ กปฺปิยมญฺจสตานิ ปาเฎโกฺกวรเกสุ ปญฺญตฺตานิ โหนฺติฯ เต อตฺตโน อตฺตโน โอวรกํ ปวิสิตฺวา สมาปตฺติํ อเปฺปตฺวา นิสีทิํสุ, อุปาสโกปิ ตเถวากาสิฯ เตน จ สมเยน สาวตฺถินคเร สตฺตปญฺญาส กุลสตสหสฺสานิ วสนฺติ, มนุสฺสคณนาย อฎฺฐารสโกฎิมนุสฺสาฯ เตน ปฐมยาเม หตฺถิอสฺสมนุสฺสเภริสทฺทาทีหิ สาวตฺถินครํ มหาสมุโทฺท วิย เอกสทฺทํ โหติฯ มชฺฌิมยามสมนนฺตเร โส สโทฺท ปฎิปฺปสฺสมฺภติ ฯ ตมฺหิ กาเล อุปาสโก สมาปตฺติโต วุฎฺฐาย อตฺตโน คุเณ อาวเชฺชตฺวา ‘‘เยนาหํ มคฺคสุเขน ผลสุเขน สุขิโต วิหรามิ, อิทํ สุขํ กํ นิสฺสาย ลทฺธ’’นฺติ จิเนฺตตฺวา ‘‘ภควนฺตํ นิสฺสายา’’ติ ภควติ จิตฺตํ ปสาเทตฺวา ‘‘ภควา เอตรหิ กตเมน วิหาเรน วิหรตี’’ติ อาวเชฺชโนฺต ทิเพฺพน จกฺขุนา เอราวณเวสฺสวเณ ทิสฺวา ทิพฺพาย โสตธาตุยา ธมฺมเทสนํ สุตฺวา เจโตปริยญาเณน เตสํ ปสนฺนจิตฺตตํ  ญตฺวา ‘‘ยํนูนาหมฺปิ ภควนฺตํ อุภยหิตํ ปฎิปทํ ปุเจฺฉยฺย’’นฺติ จิเนฺตสิฯ ตสฺมา โส เอกนคเร วสโนฺตปิ สพฺพปจฺฉา อาคโต, เอวญฺจ เนสํ อาคมนํ อญฺญาสิฯ เตนาห – ‘‘อาคญฺฉิ เต สนฺติเก นาคราชา…เป.… โส จาปิ สุตฺวาน ปตีตรูโป’’ติฯ</p>


<p> อิทานิ อิโต พหิทฺธา โลกสมฺมเตหิ สมณพฺราหฺมเณหิ อุกฺกฎฺฐภาเวน ภควนฺตํ ปสํสโนฺต ติ คาถาทฺวยมาหฯ ตตฺถ ติ นนฺทวจฺฉสํกิเจฺจหิ อาทิปุคฺคเลหิ ตีหิ ติตฺถกเรหิ กเต ทิฎฺฐิติเตฺถ ชาตา, เตสํ สาสเน ปพฺพชิตา ปูรณาทโย ฉ สตฺถาโรฯ ตตฺถ นาฎปุโตฺต นิคโณฺฐ, อวเสสา อาชีวกาติ เต สเพฺพ ทเสฺสโนฺต อาห ติ, ‘‘มยํ สมฺมา ปฎิปนฺนา, อเญฺญ มิจฺฉา ปฎิปนฺนา’’ติ เอวํ วาทกรณสีลา โลกํ มุขสตฺตีหิ วิตุทนฺตา วิจรนฺติฯ ติ เต เอกชฺฌมุทฺทิเฎฺฐ ภินฺทิตฺวา ทเสฺสติฯ ติ นาติกฺกมนฺติฯ ติ อเญฺญปิ เย  เกจิ ติตฺถิยสาวกาทโย, เตปิ ปริคฺคณฺหโนฺต อาหฯ ติ ยถา โกจิ ฐิโต คติวิกโล สีฆคามินํ ปุริสํ คจฺฉนฺตํ นาติตเรยฺย, เอวํ เต ปญฺญาคติยา อภาเวน เต เต อตฺถปฺปเภเท พุชฺฌิตุํ อสโกฺกนฺตา ฐิตา, อติชวนปญฺญํ ภควนฺตํ นาติตรนฺตีติ อโตฺถฯ</p>


<p> ติ เอตฺตาวตา จงฺกีตารุกฺขโปกฺขรสาติชาณุโสฺสณิอาทโย ทเสฺสติ, ติ อิมินา มชฺฌิมาปิ ทหราปิ เกวลํ พฺราหฺมณา สนฺติ อตฺถิ อุปลพฺภนฺติ เกจีติ เอวํ อสฺสลายนวาเสฎฺฐอมฺพฎฺฐอุตฺตรมาณวกาทโย ทเสฺสติฯ ติ ‘‘อปิ นุ โข อิมํ ปญฺหํ พฺยากเรยฺย, อิมํ กงฺขํ ฉิเนฺทยฺยา’’ติ เอวํ อตฺถพทฺธา ภวนฺติฯ  อเญฺญติ อเญฺญปิ เย ‘‘มยํ วาทิโน’’ติ เอวํ มญฺญมานา  วิจรนฺติ ขตฺติยปณฺฑิตพฺราหฺมณพฺรหฺมเทวยกฺขาทโย อปริมาณาฯ เตปิ สเพฺพ ตยิ อตฺถพทฺธา ภวนฺตีติ ทเสฺสติฯ</p>


<p> เอวํ นานปฺปกาเรหิ ภควนฺตํ ปสํสิตฺวา อิทานิ ธเมฺมเนว ตํ ปสํสิตฺวา ธมฺมกถํ ยาจโนฺต ติ คาถาทฺวยมาหฯ ตตฺถ ติ สตฺตติํส โพธิปกฺขิยธเมฺม  สนฺธายาหฯ ติ สโณฺห ทุปฺปฎิวิโชฺฌฯ ติ ปฎิวิโทฺธ สมาโน โลกุตฺตรสุขมาวหติ, ตสฺมา สุขาวหตฺตา ‘‘สุโข’’ติ วุจฺจติฯ ติ สุเทสิโตฯ ติ โสตุกามมฺหาติ อโตฺถฯ ติ ตํ ธมฺมํ อมฺหากํ วทฯ ‘‘ตฺวํ โน’’ติปิ ปาโฐ, ตฺวํ อมฺหากํ วทาติ อโตฺถฯ ติ ตงฺขณํ นิสินฺนานิ กิร ปญฺจ ภิกฺขุสตานิ โหนฺติ, ตานิ ทเสฺสโนฺต ยาจติฯ ติ อตฺตโน ปริวาเร อเญฺญ จ ทเสฺสติฯ เสสเมตฺถ ปากฎเมวฯ</p>


<p> อถ ภควา อนคาริยปฎิปทํ ตาว ทเสฺสตุํ ภิกฺขู อามเนฺตตฺวา ติอาทิมาหฯ ตตฺถ ติ กิเลเส ธุนาตีติ ธุโต, เอวรูปํ กิเลสธุนนกํ ปฎิปทาธมฺมํ สาวยามิ โว, ตญฺจ มยา สาวิตํ สเพฺพ จรถ ปฎิปชฺชถ, มา ปมาทิตฺถาติ วุตฺตํ โหติฯ นฺติ คมนาทิจตุพฺพิธํฯ นฺติ สมณสารุปฺปํ สติสมฺปชญฺญยุตฺตํฯ อรเญฺญ กมฺมฎฺฐานานุโยควเสน ปวตฺตเมวาติ อปเรฯ นฺติ ตํ อิริยาปถํ ภเชยฺย ฯ ติ หิตานุปสฺสีฯ ติ พุทฺธิมาฯ เสสเมตฺถ คาถาย ปากฎเมวฯ</p>


<p> ติ เอวํ ปพฺพชิตานุโลมิกํ อิริยาปถํ เสวมาโน จ ทิวามชฺฌนฺหิกวีติกฺกมํ อุปาทาย วิกาเล น จเรยฺย ภิกฺขุ, ยุตฺตกาเล เอว ปน คามํ ปิณฺฑาย จเรยฺยฯ กิํ การณํ?  อกาลจาริํ ปุคฺคลํ ราคสงฺคาทโย อเนเก สงฺคา สชนฺติ ปริสฺสชนฺติ อุปคุหนฺติ อลฺลียนฺติฯ    ตสฺมา เย จตุสจฺจพุทฺธา อริยปุคฺคลา, น เต วิกาเล ปิณฺฑาย จรนฺตีติฯ เตน กิร สมเยน วิกาลโภชนสิกฺขาปทํ อปฺปญฺญตฺตํ โหติ, ตสฺมา ธมฺมเทสนาวเสเนเวตฺถ ปุถุชฺชนานํ อาทีนวํ ทเสฺสโนฺต อิมํ คาถมาหฯ อริยา ปน สห มคฺคปฎิลาภา เอว ตโต ปฎิวิรตา โหนฺติ, เอสา ธมฺมตาฯ</p>


<p> เอวํ วิกาลจริยํ ปฎิเสเธตฺวา ‘‘กาเล จรเนฺตนปิ เอวํ จริตพฺพ’’นฺติ ทเสฺสโนฺต อาห ติฯ ตสฺสโตฺถ – เย เต รูปาทโย นานปฺปการกํ มทํ ชเนนฺตา สเตฺต สมฺมทยนฺติ, เตสุ ปิณฺฑปาตปาริสุทฺธิสุตฺตาทีสุ (ม. นิ. ๓.๔๓๘ อาทโย) วุตฺตนเยน ฉนฺทํ วิโนเทตฺวา ยุตฺตกาเลเนว ปาตราสํ ปวิเสยฺยาติฯ เอตฺถ จ ปาโต อสิตโพฺพติ  ปิณฺฑปาตเสฺสตํ นามํฯ โย ยตฺถ ลพฺภติ, โส ปเทโสปิ ตํ โยเคน ‘‘ปาตราโส’’ติ อิธ วุโตฺตฯ ยโต ปิณฺฑปาตํ ลภติ, ตํ โอกาสํ คเจฺฉยฺยาติ เอวเมตฺถ อโตฺถ เวทิตโพฺพฯ</p>


<p> เอวํ  ปวิโฎฺฐ –</p>


<p>
‘‘ปิณฺฑญฺจ ภิกฺขุ สมเยน ลทฺธา,  
  
เอโก ปฎิกฺกมฺม รโห นิสีเท;  
  
อชฺฌตฺตจินฺตี น มโน พหิทฺธา,  
  
นิจฺฉารเย สงฺคหิตตฺตภาโว’’ฯ  
</p>
  
<p>ตตฺถ นฺติ มิสฺสกภิกฺขํ, สา หิ ตโต ตโต สโมธาเนตฺวา สมฺปิณฺฑิตเฎฺฐน ‘‘ปิโณฺฑ’’ติ วุจฺจติฯ ติ อโนฺตมชฺฌนฺหิกกาเลฯ ติ กายวิเวกํ สมฺปาเทโนฺต อทุติโย นิวตฺติตฺวาฯ ติ ติลกฺขณํ อาโรเปตฺวา ขนฺธสนฺตานํ จิเนฺตโนฺตฯ   ติ พหิทฺธา รูปาทีสุ ราควเสน จิตฺตํ น นีหเรฯ ติ สุฎฺฐุ คหิตจิโตฺตฯ</p>


<p> เอวํ วิหรโนฺต จ –</p>


<p>
‘‘สเจปิ โส สลฺลเป สาวเกน,  
  
อเญฺญน วา เกนจิ ภิกฺขุนา วา;  
  
ธมฺมํ ปณีตํ ตมุทาหเรยฺย,  
  
น เปสุณํ โนปิ ปรูปวาทํ’’ฯ  
</p>
  
<p>กิํ วุตฺตํ โหติ? โส โยคาวจโร กิญฺจิเทว โสตุกามตาย อุปคเตน สาวเกน วา เกนจิ อญฺญติตฺถิยคหฎฺฐาทินา วา อิเธว ปพฺพชิเตน ภิกฺขุนา วา สทฺธิํ สเจปิ สลฺลเป, อถ ยฺวายํ มคฺคผลาทิปฎิสํยุโตฺต  ทสกถาวตฺถุเภโท วา อตปฺปกเฎฺฐน ปณีโต ธโมฺมฯ ตํ ธมฺมํ ปณีตํ อุทาหเรยฺย, อญฺญํ ปน ปิสุณวจนํ วา ปรูปวาทํ วา อปฺปมตฺตกมฺปิ น อุทาหเรยฺยาติฯ</p>


<p> อิทานิ ตสฺมิํ ปรูปวาเท โทสํ ทเสฺสโนฺต อาห ติฯ ตสฺสโตฺถ – อิเธกเจฺจ โมฆปุริสา ปรูปวาทสญฺหิตํ นานปฺปการํ วิคฺคาหิกกถาเภทํ นฺติ วิรุชฺฌนฺติ, ยุชฺฌิตุกามา หุตฺวา เสนาย ปฎิมุขํ คจฺฉนฺตา วิย โหนฺติ,  มยํ ลามกปเญฺญ น ฯ กิํ การณํ?  ยสฺมา เต ตาทิสเก ปุคฺคเล  ตโต ตโต วจนปถโต สมุฎฺฐาย วิวาทสงฺคา สชนฺติ อลฺลียนฺติฯ กิํ การณา สชนฺตีติ?  ยสฺมา เต ปฎิเสนิยนฺตา จิตฺตํ ตตฺถ คเมนฺติ, ยตฺถ คตํ สมถวิปสฺสนานํ ทูเร โหตีติฯ</p>


<p> เอวํ ปริตฺตปญฺญานํ ปวตฺติํ ทเสฺสตฺวา อิทานิ มหาปญฺญานํ ปวตฺติํ ทเสฺสโนฺต อาห ติฯ ตตฺถ วิหาเรน ปติสฺสโย, สยนาสเนน มญฺจปีฐนฺติ ตีหิปิ ปเทหิ เสนาสนเมว วุตฺตํฯ นฺติ อุทกํฯ นฺติ ปํสุมลาทิโน สงฺฆาฎิรชสฺส โธวนํฯ นฺติ สพฺพาสวสํวราทีสุ ‘‘ปฎิสงฺขา โยนิโส จีวรํ ปฎิเสวติ สีตสฺส ปฎิฆาตายา’’ติอาทินา (ม. นิ. ๑.๒๓; อ. นิ. ๖.๕๘) นเยน ภควตา เทสิตํ ธมฺมํ สุตฺวาฯ   ติ เอตํ อิธ ปิณฺฑนฺติ วุตฺตํ ปิณฺฑปาตํ, วิหาราทีหิ วุตฺตํ เสนาสนํ, อาปมุเขน ทสฺสิตํ คิลานปจฺจยํ, สงฺฆาฎิยา จีวรนฺติ จตุพฺพิธมฺปิ ปจฺจยํ สงฺขาย ‘‘ยาวเทว อิมสฺส กายสฺส ฐิติยา’’ติอาทินา (ม. นิ. ๑.๒๓; อ. นิ. ๖.๕๘) นเยน ปจฺจเวกฺขิตฺวา เสเว วรปญฺญสาวโก, เสวิตุํ สกฺกุเณยฺย วรปญฺญสฺส ตถาคตสฺส สาวโก เสโกฺข วา ปุถุชฺชโน วา, นิปฺปริยาเยน จ อรหาฯ โส หิ จตุราปเสฺสโน ‘‘สงฺขาเยกํ ปฎิเสวติ, สงฺขาเยกํ  อธิวาเสติ, สงฺขาเยกํ ปริวเชฺชติ, สงฺขาเยกํ วิโนเทตี’’ติ (ที. นิ. ๓.๓๐๘; ม. นิ. ๒.๑๖๘; อ. นิ. ๑๐.๒๐) วุโตฺตฯ ยสฺสา จ สงฺขาย เสเว วรปญฺญสาวโก,  ตถา โหตีติ เวทิตโพฺพฯ</p>


<p> เอวํ ขีณาสวปฎิปตฺติํ ทเสฺสโนฺต อรหตฺตนิกูเฎน อนคาริยปฎิปทํ นิฎฺฐาเปตฺวา อิทานิ อคาริยปฎิปทํ ทเสฺสตุํ ติอาทิมาหฯ ตตฺถ ปฐมคาถาย ตาว ติ อคาริยสาวโกฯ เสสํ อุตฺตานตฺถเมวฯ อยํ ปน โยชนา – โย มยา อิโต ปุเพฺพ เกวโล อพฺยามิโสฺส สกโล ปริปุโณฺณ ภิกฺขุธโมฺม กถิโตฯ เอส เขตฺตวตฺถุอาทิปริคฺคเหหิ สปริคฺคเหน น ลพฺภา ผเสฺสตุํ น สกฺกา อธิคนฺตุนฺติฯ</p>


<p> เอวํ ตสฺส ภิกฺขุธมฺมํ ปฎิเสเธตฺวา คหฎฺฐธมฺมเมว ทเสฺสโนฺต อาห ติฯ ตตฺถ ปุริมเฑฺฒน ติโกฎิปริสุทฺธา ปาณาติปาตาเวรมณิ วุตฺตา, ปจฺฉิมเฑฺฒน สเตฺตสุ หิตปฎิปตฺติฯ ตติยปาโท เจตฺถ ขคฺควิสาณสุเตฺต (สุ. นิ. ๓๕ อาทโย) จตุตฺถปาเท ถาวรตสเภโท เมตฺตสุตฺตวณฺณนายํ (สุ. นิ. ๑๔๓ อาทโย) สพฺพปฺปการโต วณฺณิโตฯ เสสํ อุตฺตานตฺถเมวฯ อุปฺปฎิปาฎิยา ปน โยชนา กาตพฺพา – ตสถาวเรสุ สเพฺพสุ ภูเตสุ นิธาย ทณฺฑํ  น หเน น ฆาตเยยฺย นานุชญฺญาติฯ ‘‘นิธาย ทณฺฑ’’นฺติ อิโต วา ปรํ ‘‘วเตฺตยฺยา’’ติ ปาฐเสโส อาหริตโพฺพฯ อิตรถา หิ น ปุเพฺพนาปรํ สนฺธิยติฯ</p>


<p> เอวํ ปฐมสิกฺขาปทํ ทเสฺสตฺวา อิทานิ ทุติยสิกฺขาปทํ ทเสฺสโนฺต อาห นฺติฯ ตตฺถ ติ อปฺปํ วา พหุํ วาฯ ติ  คาเม วา อรเญฺญ วาฯ ติ อคาริยสาวโกฯ ติ ‘‘ปรสนฺตกมิท’’นฺติ ชานมาโนฯ ติ เอวญฺหิ ปฎิปชฺชมาโน สพฺพํ อทินฺนํ ปริวเชฺชยฺย, โน อญฺญถาติ ทีเปติฯ เสสเมตฺถ วุตฺตนยญฺจ ปากฎญฺจาติฯ</p>


<p> เอวํ ทุติยสิกฺขาปทมฺปิ ติโกฎิปริสุทฺธํ ทเสฺสตฺวา อุกฺกฎฺฐปริเจฺฉทโต ปภุติ ตติยํ ทเสฺสโนฺต อาห นฺติฯ ตตฺถ ติ อสโกฺกโนฺตฯ</p>


<p> อิทานิ จตุตฺถสิกฺขาปทํ ทเสฺสโนฺต  อาห ติฯ ตตฺถ ติ สนฺถาคาราทิคโตฯ ติ ปูคมชฺชคโตฯ เสสเมตฺถ วุตฺตนยญฺจ ปากฎญฺจาติฯ</p>


<p> เอวํ จตุตฺถสิกฺขาปทมฺปิ ติโกฎิปริสุทฺธํ ทเสฺสตฺวา ปญฺจมํ ทเสฺสโนฺต อาห นฺติฯ ตตฺถ นฺติ คาถาพนฺธสุขตฺถํ เอวํ วุตฺตํฯ อยํ ปนโตฺถ ‘‘มชฺชปานญฺจ น สมาจเรยฺยา’’ติฯ นฺติ อิมํ มชฺชปานเวรมณีธมฺมํฯ นฺติ อุมฺมาทนปริโยสานํฯ โย หิ สพฺพลหุโก มชฺชปานสฺส วิปาโก, โส มนุสฺสภูตสฺส อุมฺมตฺตกสํวตฺตนิโก โหติฯ ติ อิติ นํ มชฺชปานํ ญตฺวาฯ เสสเมตฺถ วุตฺตนยญฺจ ปากฎญฺจาติฯ</p>


<p> เอวํ ปญฺจมสิกฺขาปทมฺปิ ติโกฎิปริสุทฺธํ ทเสฺสตฺวา อิทานิ ปุริมสิกฺขาปทานมฺปิ มชฺชปานเมว สํกิเลสกรญฺจ เภทกรญฺจ ทเสฺสตฺวา ทฬฺหตรํ ตโต เวรมณิยํ นิโยเชโนฺต อาห ติฯ ตตฺถ ติ มทเหตุฯ กาโร ปทปูรณมเตฺต นิปาโตฯ ติ ปาณาติปาตาทีนิ สพฺพากุสลานิ กโรนฺติฯ นฺติ ปรโลเก อุมฺมาทนํ อิหโลเก โมหนํฯ เสสํ อุตฺตานตฺถเมวฯ</p>


<p> เอตฺตาวตา อคาริยสาวกสฺส นิจฺจสีลํ ทเสฺสตฺวา อิทานิ อุโปสถงฺคานิ ทเสฺสโนฺต  ติ คาถาทฺวยมาหฯ ตตฺถ ติ อเสฎฺฐจริยภูตาฯ ติ เมถุนธมฺมสมาปตฺติโตฯ นฺติ รตฺติมฺปิ น ภุเญฺชยฺย, ทิวาปิ กาลาติกฺกนฺตโภชนํ  น ภุเญฺชยฺยฯ นฺติ เอตฺถ คนฺธคฺคหเณน วิเลปนจุณฺณาทีนิปิ คหิตาเนวาติ เวทิตพฺพานิฯ ติ กปฺปิยมเญฺจฯ ติ ตฎฺฎิกาทีหิ กปฺปิยตฺถรเณหิ อตฺถเตฯ ฉมายํ ปน โคนกาทิสนฺถตายปิ วฎฺฎติฯ นฺติ ปญฺจงฺคิกํ วิย ตูริยํ, น องฺควินิมุตฺตํฯ ติ วฎฺฎทุกฺขสฺส อนฺตคเตนฯ เสสเมตฺถ ปากฎเมวฯ ปจฺฉิมฑฺฒุํ ปน สงฺคีติการเกหิ วุตฺตนฺติปิ อาหุฯ</p>


<p> เอวํ อุโปสถงฺคานิ ทเสฺสตฺวา อิทานิ อุโปสถกาลํ ทเสฺสโนฺต อาห ติฯ ตตฺถ ติ  ปทปูรณมเตฺต นิปาโตฯ นฺติ เอวํ ปรปเทน โยเชตพฺพํ ‘‘ปกฺขสฺส จาตุทฺทสิํ ปญฺจทสิํ อฎฺฐมินฺติ เอเต ตโย ทิวเส อุปวสฺส อุโปสถํ, เอตํ อฎฺฐงฺคิกอุโปสถํ อุปคมฺม วสิตฺวา’’ติฯ ติ เอตฺถ ปน วสฺสูปนายิกาย ปุริมภาเค อาสาฬฺหมาโส, อโนฺตวสฺสํ ตโย มาสา, กตฺติกมาโสติ อิเม ปญฺจ มาสา ‘‘ปาฎิหาริยปโกฺข’’ติ วุจฺจนฺติฯ อาสาฬฺหกตฺติกผคฺคุณมาสา ตโย เอวาติ อปเรฯ ปกฺขุโปสถทิวสานํ ปุริมปจฺฉิมทิวสวเสน ปเกฺข ปเกฺข เตรสีปาฎิปทสตฺตมีนวมีสงฺขาตา จตฺตาโร จตฺตาโร ทิวสาติ อปเรฯ ยํ รุจฺจติ, ตํ คเหตพฺพํฯ สพฺพํ วา ปน ปุญฺญกามีนํ ภาสิตพฺพํฯ เอวเมตํ ปาฎิหาริยปกฺขญฺจ ปสนฺนมานโส สุสมตฺตรูปํ สุปริปุณฺณรูปํ เอกมฺปิ ทิวสํ อปริจฺจชโนฺต อฎฺฐงฺคุเปตํ อุโปสถํ อุปวสฺสาติ สมฺพนฺธิตพฺพํฯ</p>


<p> เอวํ อุโปสถกาลํ ทเสฺสตฺวา อิทานิ เตสุ กาเลสุ เอตํ อุโปสถํ อุปวสฺส ยํ กาตพฺพํ, ตํ ทเสฺสโนฺต อาห ติฯ เอตฺถาปิ ติ ปทปูรณมเตฺต นิปาโต, อนนฺตรเตฺถ วา, อถาติ วุตฺตํ โหติฯ ติ อปรชฺชุทิวสปุพฺพภาเคฯ ติ อุปวสิตอุโปสโถฯ ติ ยาคุภตฺตาทินาฯ ติ อฎฺฐวิธปาเนนฯ ติ อนุปโมทมาโน, นิรนฺตรํ โมทมาโนติ อโตฺถฯ นฺติ อตฺตโน อนุรูเปน, ยถาสตฺติ ยถาพลนฺติ วุตฺตํ โหติฯ ติ ภาเชยฺย ปติมาเนยฺยฯ เสสํ ปากฎเมวฯ</p>


<p> เอวํ  อุปวุตฺถุโปสถสฺส กิจฺจํ วตฺวา อิทานิ ยาวชีวิกํ ครุวตฺตํ อาชีวปาริสุทฺธิญฺจ กเถตฺวา ตาย ปฎิปทาย อธิคนฺตพฺพฎฺฐานํ ทเสฺสโนฺต อาห ติฯ ตตฺถ ติ ธมฺมลเทฺธน โภเคน ฯ ติ โปเสยฺยฯ นฺติ สตฺตวณิชฺชา, สตฺถวณิชฺชา, วิสวณิชฺชา, มํสวณิชฺชา, สุราวณิชฺชาติ อิมา ปญฺจ  อธมฺมวณิชฺชา วเชฺชตฺวา อวเสสา ธมฺมิกวณิชฺชาฯ วณิชฺชามุเขน เจตฺถ กสิโครกฺขาทิ อปโรปิ ธมฺมิโก โวหาโร สงฺคหิโตฯ เสสมุตฺตานตฺถเมวฯ อยํ ปน โยชนา – โส นิจฺจสีลอุโปสถสีลทานธมฺมสมนฺนาคโต อริยสาวโก ปโยชเย ธมฺมิกํ วณิชฺชํ, ตโต ลเทฺธน จ ธมฺมโต อนเปตตฺตา ธเมฺมน โภเคน มาตาปิตโร ภเรยฺยฯ อถ โส คิหี เอวํ อปฺปมโตฺต อาทิโต ปภุติ วุตฺตํ อิมํ วตฺตํ วตฺตยโนฺต กายสฺส เภทา เย เต อตฺตโน อาภาย อนฺธการํ วิธเมตฺวา อาโลกกรเณน สยมฺปภาติ ลทฺธนามา ฉ กามาวจรเทวา, เต สยมฺปเภ นาม เทเว อุเปติ ภชติ อลฺลียติ, เตสํ นิพฺพตฺตฎฺฐาเน นิพฺพตฺตตีติฯ</p>

</p>

</p>

</p>


<p>จูฬวโคฺคติฯ</p>





