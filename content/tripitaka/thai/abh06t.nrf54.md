<h1>เตรสโม ปริเจฺฉโท</h1>
<h3>๑๓. ราสิโยคกถา</h3>
<ol>
<li>
อิติ ราสิวีถิํ ญตฺวา, ลพฺภมานวสา พุโธ;  
  
เตสเมวาถ โยคมฺปิ, จิตฺตุปฺปาเทสุ ทีปเยฯ  
</li>
  
<li>
กามาวจรกุสลสฺส, ปฐมทฺวยมานเส;  
  
สเพฺพปิ ราสโย โหนฺติ, ยถาสมฺภวโต กถํฯ  
</li>
  
<li>
ผสฺสปญฺจกราสี จ, ฌานปญฺจกราสิ จ;  
  
อินฺทฺริยฎฺฐกราสี จ, มคฺคปญฺจกราสิ จฯ  
</li>
  
<li>
พลสตฺตกราสี จ, เหตุกมฺมปถตฺติกา;  
  
ทสาวเสสา ราสี จ, โลกปาลทุกาทโยฯ  
</li>
  
<li>
เยวาปนกนวกํ, นิยตุทฺธจฺจวชฺชิตา;  
  
อปฺปมญฺญาทฺวยเญฺจว, ติโสฺส วิรติโยติ จฯ  
</li>
  
<li>
อิติ สตฺตรเสเวเต, เทสิตา จ สรูปโต;  
  
เยวาปนกราสี จ, ลพฺภนฺติฎฺฐารสาปิ จฯ  
</li>
  
<li>
ฉปฺปญฺญาส ปทาเนตฺถ, เทสิตานิ สรูปโต;  
  
ธมฺมา ปน สมติํส, ตตฺถ โหนฺติ สรูปโตฯ  
</li>
  
<li>
ตานิ  
เยวาปนเกหิ, ปญฺจสฎฺฐิ ปทานิ จ;  
  
ธมฺมา เจกูนตาลีส, ภวนฺติ ปน สมฺภวาฯ  
</li>
  
<li>
ตตฺถ ทฺวาทส ธมฺมา จ, เทสิตา สวิภตฺติกา;  
  
อวเสสา ตุ สเพฺพปิ, อวิภตฺติกนามกาฯ  
</li>
  
<li>
เอกทฺวิ  
จ ติจตุกฺก-ฉสตฺตฎฺฐานิกา ปน;  
  
สตฺตวีส จ สเตฺตโก, เทฺวเกโก จ ยถากฺกมํฯ  
</li>
  
<li>
นิยตา ตุ จตุตฺติํส, ธมฺมาว สหวุตฺติโต;  
  
ยถาสมฺภววุตฺติโต, ปญฺจธา นิยตา กถาฯ  
</li>
  
<li>
ตตฺถ จานิยเต สเพฺพ, คเหตฺวา จ ปหาย จ;  
  
ปเจฺจกญฺจ คเหตฺวาปิ, สตฺตธา โยชนกฺกโมฯ  
</li>
  
<li>
สกิเมกูนตาลีส, จตุตฺติํส ยถากฺกมํ;  
  
ปญฺจกฺขตฺตุญฺจ โยเชยฺย, ปญฺจติํสาติ ปณฺฑิโตฯ  
</li>
  
<li>
ราสโย จ ปทานีธ, ธมฺมนฺตรวิภตฺติโย;  
  
สรูปเยวาปนเก, นิยตานิยเต ยถาฯ  
</li>
  
<li>
โยชนานยเภทญฺจ, คณนาสงฺคหฎฺฐิติ;  
  
ลพฺภมานานุมาเนน, สลฺลเกฺขโนฺต ตหิํ ตหิํฯ  
</li>
  
<li>
ญาณํ ญาณวิยุตฺตมฺหิ, หิตฺวา ปีติํ อุเปกฺขิเต;  
  
เวทนา ปริวเตฺตโนฺต, กามปุเญฺญ จ เสสเกฯ  
</li>
  
<li>
มหากฺริเย จ โยเชยฺย, ปหาย วิรติตฺตยํ;  
  
อปฺปมญฺญา จ หิตฺวาถ, มหาปาเก จ โยชเยฯ  
</li>
  
<li>
ตกฺกาทิํ กมโต หิตฺวา, สพฺพตฺถ วิรติตฺตยํ;  
  
ปญฺจเม อปฺปมญฺญาย, หิตฺวา รูเป จ โยชเยฯ  
</li>
  
<li>
หิตฺวาปฺปมญฺญา โยชเย, ยถาฌานมนุตฺตเร;  
  
โลกุตฺตรินฺทฺริยเญฺจว, คเหตฺวา วิรติตฺตยํฯ  
</li>
  
<li>
ฌานานิ  
จตุตาลีส, สุขยุตฺตานิ วตฺตเร;  
  
อุเปกฺขิตานิ เตวีส, ปญฺจมชฺฌาเน จ สพฺพถาฯ  
</li>
  
<li>
อปฺปมญฺญาวิรติโย, กามปุเญฺญสุ ลพฺภเร;  
  
อปฺปมญฺญา รูปชฺฌาน-จตุเกฺก จ มหากฺริเยฯ  
</li>
  
<li>
โลกุตฺตเรสุ สพฺพตฺถ, สโมฺภติ วิรติตฺตยํ;  
  
นตฺถิทฺวยมฺปิ อารุเปฺป, มหาปาเก จ ปญฺจเมฯ  
</li>
  
<li>
วิตกฺกาทิตฺตยํ  
ปญฺญา, ปญฺจ จานิยตา จลา;  
  
หานิพุทฺธิวสา เสสา, น จลนฺติ กุทาจนํฯ  
</li>
  
<li>
พาวีสติวิโธ เจตฺถ, สงฺคโห อนวชฺชเก;  
  
ทฺวยทฺวยวสา เจว, ฌานปญฺจกโตปิ จฯ  
</li>
  
<li>
อิติ ญตฺวานวเชฺชสุ, ราสิสงฺคห สมฺภวํ;  
  
สาวเชฺชสุปิ วิเญฺญยฺยา, วิญฺญุนา ราสโย กถํฯ  
</li>
  
<li>
โลภมูเลสุ ปฐเม, ผสฺสปญฺจกราสิ จ;  
  
ฌานปญฺจกราสี จ, ตเถวินฺทฺริยปญฺจกํฯ  
</li>
  
<li>
มคฺคพลจตุกฺกญฺจ, เหตุกมฺมปถทุกา;  
  
โลกนาสกราสี จ, สมโถ สมถทฺทุกาฯ  
</li>
  
<li>
ตตฺรมชฺฌตฺตตํ หิตฺวา, เยวาปนกนามกา;  
  
จตฺตาโร เจติ ลพฺภนฺติ, ตเตฺถกาทส ราสโยฯ  
</li>
  
<li>
ทฺวตฺติํเสว ปทาเนตฺถ, เทสิตานิ สรูปโต;  
  
ตานิ เยวาปนเกหิ, ฉตฺติํเสว ภวนฺติ จฯ  
</li>
  
<li>
อสมฺภินฺนปทาเนตฺถ, สมวีสติ สมฺภวา;  
  
สวิภตฺติกนามา จ, นว ธมฺมา ปกาสิตาฯ  
</li>
  
<li>
เอกทฺวยติจตุกฺก-ฉฎฺฐานนิยตา ปน;  
  
เอกาทส ฉเฬกา จ, กเมเนโก ปุเนกโกฯ  
</li>
  
<li>
นเตฺถวานิยตา  
เหตฺถ, เยวาปนกนามกา;  
  
โยชนานยเภโท จ, ตสฺมา ตตฺถ น วิชฺชติฯ  
</li>
  
<li>
มาโน จ ถินมิทฺธญฺจ, อิสฺสา มจฺฉริยํ ตถา;  
  
กุกฺกุจฺจมิติ สาวเชฺช, ฉเฬวานิยตา มตาฯ  
</li>
  
<li>
มาโน ทิฎฺฐิวิยุเตฺตสุ, สสงฺขาเรสุ ปญฺจสุ;  
  
ถินมิทฺธํ ตโย เสสา, ปฎิฆทฺวยโยคิโนฯ  
</li>
  
<li>
อิเจฺจวมฎฺฐ  
สาวชฺชา, อนวชฺชฎฺฐวีสติ;  
  
ฉตฺติํส มานสา สเพฺพ, โหนฺตานิยตโยคิโนฯ  
</li>
  
<li>
เตหิ ยุตฺตา ยถาโยคํ, เอกทฺวิตฺตยปญฺจหิ;  
  
เทฺว ทฺวาวีสํ ตโย เจว, นว จาถ ยถากฺกมํฯ  
</li>
  
<li>
อิติ วุตฺตานุสาเรน, ลพฺภมานวสา ปน;  
  
ตทเญฺญสุปิ โยเชยฺย, สาวเชฺชสุ ยถากฺกมํฯ  
</li>
  
<li>
โลภมูเลสุ โลภญฺจ, โทสญฺจ ปฎิฆทฺวเย;  
  
โมหมูเล กงฺขุทฺธจฺจํ, คเหตฺวา เหตุราสิยํฯ  
</li>
  
<li>
ทิฎฺฐิํ ทิฎฺฐิวิยุตฺตมฺหิ, หิตฺวา ปีติมุเปกฺขิเต;  
  
เวทนํ ปริวเตฺตโนฺต, โทสมูเล จ ปณฺฑิโตฯ  
</li>
  
<li>
ตถา กมฺมปถํ ทิฎฺฐิํ,  
  
ปีติํ ฉนฺทญฺจ โมมุเห;  
  
กงฺขิเต อธิโมกฺขญฺจ,  
  
หิตฺวา โยเชยฺย ราสโยฯ  
</li>
  
<li>
จิตฺตสฺส ฐิติํ ปตฺตาสุ, จิตฺตเสฺสกคฺคตา ปน;  
  
กงฺขิเต ปริหีนาว, อินฺทฺริยาทีสุ ปญฺจสุฯ  
</li>
  
<li>
อิติ ทฺวาทสธา ญตฺวา, สาวเชฺชสุปิ สงฺคหํ;  
  
อเหตุเกปิ วิเญฺญยฺยา, ยถาสมฺภวโต กถํฯ  
</li>
  
<li>
อฎฺฐารสาเหตุเกสุ  
, ปญฺจวิญฺญาณมานเส;  
  
ผสฺสปญฺจกราสี จ, ฌานฎฺฐานทุกํ ตถาฯ  
</li>
  
<li>
อินฺทฺริยตฺติกราสี จ, เยวาปนกนามโก;  
  
เอโก มนสิกาโรติ, จตฺตาโร ราสโย สิยุํฯ  
</li>
  
<li>
อสมฺภินฺนา ปนเฎฺฐว, เทฺว ตตฺถ สวิภตฺติกา;  
  
เอกทฺวยติกฎฺฐานา, ฉเฬโก จ ปุเนกโกฯ  
</li>
  
<li>
มโนธาตุตฺติกาเหตุ-ปฎิสนฺธิยุเค ปน;  
  
วิตโกฺก จ วิจาโร จ, อธิกา ฌานราสิยํฯ  
</li>
  
<li>
สุขสนฺตีรเณ  
ปีติ, ทุติยาวชฺชเน ปน;  
  
วีริยญฺจ สมาธิญฺจ, ลพฺภตินฺทฺริยราสิยํฯ  
</li>
  
<li>
อธิกา หสิเต โหนฺติ, ปีติ จ วีริยาทโย;  
  
เยวาปนาธิโมโกฺข จ, ปญฺจวิญฺญาณวชฺชิเตฯ  
</li>
  
<li>
อิจฺจานวเชฺช พาวีส,  
  
สาวเชฺช ทฺวาทสาปเร;  
  
โยคา เหตุมฺหิ ปเญฺจเต,  
  
ตาลีเสกูนกา กถาติฯ  
</li>
  
อิติ เจตสิกวิภาเค ราสิโยคกถา นิฎฺฐิตาฯ  
</li>
  
เตรสโม ปริเจฺฉโทฯ  
</li>
  
  
  
  
  