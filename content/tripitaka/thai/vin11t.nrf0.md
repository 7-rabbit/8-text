<h2>วินยวินิจฺฉยฎีกา</h2>
<h2>(ปฐโม ภาโค)</h2>
<h3>คนฺถารมฺภกถา</h3>
<p>(ก)</p>


<p>
อาทิจฺจวํสมฺพรปาตุภูตํ  
  
;  
  
พฺยามปฺปภามณฺฑลเทวจาปํ;  
  
ธมฺมมฺพุนิชฺฌาปิตปาปฆมฺมํ;  
  
วนฺทามหํ  
พุทฺธ  
มหมฺพุวนฺตํฯ  
</p>
  
<p>(ข)</p>


<p>
ปสนฺนคมฺภีรปทาฬิโสตํ;  
  
นานานยานนฺตตรงฺคมาลํ;  
  
สีลาทิขนฺธามิตมจฺฉคุมฺพํ  
;  
  
วนฺทามหํ  
ธมฺม  
มหาสวนฺติํฯ  
</p>
  
<p>(ค)</p>


<p>
สีโลรุเวลํ ธุตสงฺขมาลํ;  
  
สโนฺตสโตยํ สมถูมิจิตฺตํ;  
  
ปธานกิจฺจํ อธิจิตฺตสารํ;  
  
วนฺทามหํ  
สงฺฆ  
มหาสมุทฺทํฯ  
</p>
  
<p>(ฆ)</p>


<p>
เย ตนฺติธมฺมํ มุนิราชปุตฺตา;  
  
ยาวชฺชกาลํ ปริปาลยนฺตา;  
  
สํวณฺณนํ นิมฺมลมานยิํสุ;  
  
เต ปุพฺพเก จาจริเย นมามิฯ  
</p>
  
<p>(ง)</p>


<p>
โย  
ธมฺมเสนาปติตุลฺยนาโม;  
  
ตถูปโม สีหฬทีปทีโป;  
  
มมํ มหาสามิมหายติโนฺท;  
  
ปาเปสิ วุฑฺฒิํ ชินสาสนมฺหิฯ  
</p>
  
<p>(จ)</p>


<p>
ฎีกา  
กตา อฎฺฐกถาย เยน;  
  
สมนฺตปาสาทิกนามิกาย;  
  
องฺคุตฺตรายฎฺฐกถาย เจว;  
  
สตฺถนฺตรสฺสาปิ จ  
โชติสตฺถํ  
ฯ  
</p>
  
<p>(ฉ)</p>


<p>
นิกายสามคฺคิวิธายเกน;  
  
รญฺญา  
ปรกฺกนฺติภุเชน  
สมฺมา;  
  
ลงฺกิสฺสเรนาปิ กโตปหารํ;  
  
วเนฺท  
ครุํ  
คารวภาชนํ ตํฯ  
</p>
  
<p>(ช)</p>


<p>
นมสฺสมาโนหมลตฺถเมวํ  
;  
  
วตฺถุตฺตยํ วนฺทิตวนฺทเนยฺยํ;  
  
ยํ ปุญฺญสโนฺทหมมนฺทภูตํ;  
  
ตสฺสานุภาเวน หตนฺตราโยฯ  
</p>
  
<p>(ฌ)</p>


<p>
โย  
พุทฺธโฆสา  
จริยาสเภน;  
  
วิญฺญุปฺปสเตฺถนปิ สุปฺปสโตฺถ;  
  
โส  
พุทฺธทตฺตา  
จริยาภิธาโน;  
  
มหากวี เถริยวํสทีโปฯ  
</p>
  
<p>(ญ)</p>


<p>
อกาสิ ยํ  
วินยวินิจฺฉย  
วฺหยํ;  
  
สอุตฺตรํ  
ปกรณมุตฺตมํ หิตํ;  
  
อเปกฺขตํ วินยนเยสุ ปาฎวํ;  
  
ปุราสิ ยํ วิวรณมสฺส สีหฬํฯ  
</p>
  
<p>(ฎ)</p>


<p>
ยสฺมา  
น ทีปนฺตริกานมตฺถํ;  
  
สาเธติ ภิกฺขูนมเสสโต ตํ;  
  
ตสฺมา หิ สพฺพตฺถ ยตีนมตฺถํ;  
  
อาสีสมาเนน ทยาลเยนฯ  
</p>
  
<p>(ฐ)</p>


<p>
สุมงฺคล  
เตฺถรวเรน ยสฺมา;  
  
สกฺกจฺจ กลฺยาณมโนรเถน;  
  
นยญฺญุนารญฺญนิวาสิเกน;  
  
อเชฺฌสิโต สาธุคุณากเรนฯ  
</p>
  
<p>(ฑ)</p>


<p>
อากงฺขมาเนน จิรปฺปวตฺติํ;  
  
ธมฺมสฺส ธมฺมิสฺสรเทสิตสฺส;  
  
โจฬปฺปทีเปน  
จ  
พุทฺธมิตฺต  
-  
  
เตฺถเรน สทฺธาทิคุโณทิเตนฯ  
</p>
  
<p>(ฒ)</p>


<p>
ตถา  
มหากสฺสป  
อวฺหเยน;  
  
เถเรน สิกฺขาสุ สคารเวน;  
  
กุทิฎฺฐิมเตฺตภวิทารเกน;  
  
สีเหน โจฬาวนิปูชิเตนฯ  
</p>
  
<p>(ณ)</p>


<p>
โย  
ธมฺมกิตฺตี  
ติ ปสตฺถนาโม;  
  
เตนาปิ สเทฺธน อุปาสเกน;  
  
สีลาทินานาคุณมณฺฑิเตน;  
  
สทฺธมฺมกาเมนิธ ปณฺฑิเตนฯ  
</p>
  
<p>(ต)</p>


<p>
สเทฺธน ปญฺญาณวตา วฬตฺตา-;  
  
มงฺคลฺยวํเสน มหายเสน;  
  
อายาจิโต  
วาณิชภาณุนา  
ปิ;  
  
วรญฺญุนา สาธุคุโณทเยนฯ  
</p>
  
<p>(ถ)</p>


<p>
ตสฺมา  
ตมาโรปิย ปาฬิภาสํ;  
  
นิสฺสาย ปุพฺพาจริโยปเทสํ;  
  
หิตฺวา นิกายนฺตรลทฺธิโทสํ;  
  
กตฺวาติวิตฺถารนยํ สมาสํฯ  
</p>
  
<p>(ท)</p>


<p>
อวุตฺตมตฺถญฺจ ปกาสยโนฺต;  
  
ปาฐกฺกมญฺจาปิ อโวกฺกมโนฺต;  
  
สํวณฺณยิสฺสามิ ตทตฺถสารํ;  
  
อาทาย คนฺถนฺตรโตปิ สารํฯ  
</p>
  
<p>(ธ)</p>


<p>
จิรฎฺฐิติํ  
ปตฺถยตา ชนานํ;  
  
หิตาวหสฺสามลสาสนสฺส;  
  
มยา สมาเสน วิธียมานํ;  
  
สํวณฺณนํ  
สาธุ สุณนฺตุ สโนฺตติฯ  
</p>
  
<h3>คนฺถารมฺภกถาวณฺณนา</h3>
<p></p>


<p> สุวิปุลามลสทฺธาปญฺญาทิคุณสมุทยาวหํ สกลชนหิเตกเหตุชินสาสนฎฺฐิติมูลภูตํ วินยปฺปกรณมิทมารภโนฺตยมาจริโย ปกรณารเมฺภ รตนตฺตยปฺปณามปกรณาภิธานาภิเธยฺยกรณปฺปการปโยชนนิมิตฺตกตฺตุปริมาณาทีนิ ทเสฺสตุมาห ติอาทิฯ ตตฺถ  นามฯ</p>


<p>
‘‘จิตฺตีกตํ มหคฺฆญฺจ, อตุลํ ทุลฺลภทสฺสนํ;  
  
อโนมสตฺตปริโภคํ, รตนํ เตน วุจฺจตี’’ติฯ (ที. นิ. อฎฺฐ. ๒.๓๓; สํ. นิ. อฎฺฐ. ๓.๕.๒๒๓; ขุ. ปา. อฎฺฐ. ๖.๓; สุ. นิ. อฎฺฐ. ๑.๒๒๖; มหานิ. อฎฺฐ. ๕๐) –  
</p>
  
<p>นิทฺทิฎฺฐสภาวํ</p>


<p>
‘‘พุโทฺธ  
สพฺพญฺญุตญฺญาณํ, ธโมฺม โลกุตฺตโร นว;  
  
สโงฺฆ มคฺคผลโฎฺฐ จ, อิเจฺจตํ รตนตฺตย’’นฺติฯ –  
</p>
  
<p>วิภาวิตปฺปเภทํ สกลภวทุกฺขวินิวารณํ ติภเวเนกปฎิสรณํ วตฺถุตฺตยํฯ</p>


<p>ตสฺส  นาม ปณามกิริยานิปฺผาทิกา เจตนาฯ สา ติวิธา กายปณาโม วจีปณาโม มโนปณาโมติฯ ตตฺถ  นาม รตนตฺตยคุณานุสฺสรณปุพฺพิกา อญฺชลิกมฺมาทิกายกิริยาวสปฺปวตฺติกา กายวิญฺญตฺติสมุฎฺฐาปิกา เจตนาฯ  นาม ตเถว ปวตฺตา นานาวิธคุณวิเสสวิภาวนสภาวโถมนากิริยาวสปฺปวตฺติกา วจีวิญฺญตฺติสมุฎฺฐาปิกา  เจตนาฯ  นาม อุภยวิญฺญตฺติโย อสมุฎฺฐาเปตฺวา เกวลํ คุณานุสฺสรเณน จิตฺตสนฺตานสฺส ตนฺนินฺนตโปฺปณตปฺปพฺภารตาย คารวพหุมานนวสปฺปวตฺติสาธิกา เจตนาฯ</p>


<p>อิมสฺส ตาว รตนตฺตยปณามสฺส ทสฺสนํ ยถาธิเปฺปตตฺถสาธนตฺถํฯ คุณาติสยโยเคน หิ ปณามารเห รตนตฺตเย กโต ปณาโม ปุญฺญวิเสสภาวโต อิจฺฉิตตฺถาภินิปฺผตฺติวิพนฺธเกน อุปฆาตเกน, อุปปีฬเกน จ อปุญฺญกเมฺมน อุปนียมานสฺส อุปทฺทวชาลสฺส วินิวารเณน ยถาลทฺธสมฺปตฺตินิมิตฺตกสฺส ปุญฺญกมฺมสฺส อนุพลปฺปทาเนน จ ตพฺพิปากสนฺตติยา อายุสุขพลาทิวฑฺฒเนน จ จิรกาลปฺปวตฺติเหตุโกติ ยถาธิเปฺปตปกรณนิปฺผตฺตินิพนฺธนโก โหติฯ อถาปิ โสตูนญฺจ วนฺทนียวนฺทนาปุพฺพเกนารเมฺภน อนนฺตราเยน อุคฺคหณธารณาทิกฺกเมน ปกรณาวโพธปฺปโยชนสาธนตฺถํฯ อปิจ โสตูนเมว วิญฺญาตสตฺถุกานํ ภควโต ยถาภูตคุณวิเสสานุสฺสวเนน สมุปชาตปฺปสาทานํ ปกรเณ คารวุปฺปาทนตฺถํ, อวิญฺญาตสตฺถุกานํ  ปน ปกรณสฺส สฺวาขฺยาตตาย ตปฺปภเว สตฺถริ คารวุปฺปาทนตฺถญฺจ โสตุชนานุคฺคหเมว ปธานํ กตฺวา อาจริเยหิ คนฺถารเมฺภ ถุติปฺปณามปริทีปกานํ คาถาวากฺยานํ นิเกฺขโป วิธียติฯ อิตรถา วินาปิ ตนฺนิเกฺขปํ กายมโนปณาเมนาปิ ยถาธิเปฺปตปฺปโยชนสิทฺธิโต กิเมเตน คนฺถคารวกเรนาติ อยเมตฺถ สเงฺขโปฯ วิตฺถารโต ปน ปณามปฺปโยชนํ ทีสุ (สารตฺถ. ฎี. ๑.คนฺถารมฺภกถาวณฺณนา; วิ. วิ. ฎี. ๒.คนฺถารมฺภกถาวณฺณนา) ทสฺสิตนเยเนว ญาตพฺพํฯ</p>


<p>กถนํ ปน โวหารสุขตฺถํฯ  สมุทิเตน ปกรเณน ปฎิปาเทตพฺพสฺส กถนํ ปกรณสฺส อารภิตพฺพสภาวทสฺสนตฺถํฯ วิทิตานินฺทิตสาตฺถกสุกรานุฎฺฐานาภิ เธยฺยเมว หิ ปกรณํ ปริกฺขกชนา อารภิตพฺพํ มญฺญนฺตีติฯ สนฺทสฺสนํ โสตุชนสมุสฺสาหนตฺถํฯ อนากุลมสํกิณฺณตาทิปฺปกาเรน หิ วิรจิตํ ปกรณํ โสตาโร โสตุมุสฺสหนฺตีติฯ กถนํ ปน ปกรณชฺฌายเน โสตุชนสมุเตฺตชนตฺถํฯ อสติ หิ ปโยชนกถเน อวิญฺญาตปฺปโยชนา อชฺฌายเน พฺยาวฎา น โหนฺตีติฯ กถนํ สริกฺขกชนานํ ปกรเณ คารวุปฺปาทนตฺถํฯ ปสตฺถการณุปฺปเนฺนเยว หิ ปกรเณ สริกฺขกา คารวํ ชเนนฺตีติฯ</p>


<p>กถนํ ปุคฺคลครุกสฺส ปกรเณ คารโว ปุคฺคลคารเวนปิ โหตูติฯ กถนํ อสชฺฌายนาทิปสุตานํ  สมฺปหํสนตฺถํฯ ปกรณปริมาณสฺสวเนน หิ เต สมฺปหฎฺฐา ‘‘กิตฺตกมิทมปฺปกํ น จิเรเนว ปริสมาเปสฺสามา’’ติ สชฺฌายนาทีสุ วตฺตนฺตีติฯ -สเทฺทน สกฺกจฺจสวนนิโยชนํ สงฺคหิตํ, ตํ สพฺพสมฺปตฺตินิทานสุตมยญาณนิปฺผาทนตฺถํฯ อสกฺกจฺจํ สุณมานสฺส จ สวนาภาวโต ตํเหตุกสฺส  สุตมยญาณสฺสาปิ อภาโวติฯ ตถา หิ วิกฺขิตฺตจิโตฺต ปุคฺคโล สพฺพสมฺปตฺติยา วุจฺจมาโนปิ ‘‘น มยา สุตํ, ปุน ภณิตพฺพ’’นฺติ ภณติฯ</p>


<p>ตตฺถ ปฐมคาถายํ ตาว ติ อิมินา ติวิโธปิ ปณาโม อวิเสสโต ทสฺสิโตฯ วิเสสโต ปน นฺติ อิเมหิ จตูหิ ปเทหิ วจีปณาโม, ติ อิมินา กายปฺปณาโม, ติ อิเมหิ ปน ตีหิ ปเทหิ ปณามกิริยาย กมฺมภูตํ รตนตฺตยํ ทสฺสิตนฺติ ทฎฺฐพฺพํฯ</p>


<p>นฺติ อิมินา อภิธานํ ทสฺสิตํ อลุตฺตสมาเสน วินยวินิจฺฉยนามสฺส ทสฺสนโตฯ ตสฺส อนฺวตฺถภาเวน สทฺทปฺปวตฺตินิมิตฺตภูตํ สกเลนาเนน ปกรเณน ปฎิปาเทตพฺพมภิเธยฺยมฺปิ เตเนว ทสฺสิตํฯ ติ จ นฺติ จ เอเตหิ กรณปฺปกาโร ทสฺสิโตฯ ติ จ ติ จ นฺติอาทินา จ ปโยชนํฯ นฺติ อิมินา พาหิรนิมิตฺตํ ทสฺสิตํฯ อพฺภนฺตรนิมิตฺตํ ปน พาหิรนิมิตฺตภูตภิกฺขุภิกฺขุนิวิสยา กรุณา, สา อาจริยสฺส ปกรณารเมฺภเนว วิญฺญายตีติ วิสุํ น วุตฺตาฯ ติ อิมินา สมานาธิกรณภาเวน ลพฺภมาโน ‘‘อห’’นฺติ สุทฺธกตฺตา สามเญฺญน ทสฺสิโตฯ วิเสสโต ปน ปกรณาวสาเน –</p>


<p>
‘‘รจิโต  
พุทฺธทเตฺตน,  
สุทฺธจิเตฺตน ธีมตา;  
  
สุจิรฎฺฐิติกาเมน, สาสนสฺส มเหสิโน’’ติฯ (อุ. วิ. ๙๖๑) –  
</p>
  
<p>อิมาย  คาถาย เจว ‘‘อิติ ตมฺพปณฺณิเยน ปรมเวยฺยากรเณน ติปิฎกนยวิธิกุสเลน ปรมกวิวรชน หทยปทุมวนวิกสนกเรน กวิวราสเภน ปรมรติกรวรมธุรวจนุคฺคาเรน อุรคปุเรน  รจิโตยํ วินยวินิจฺฉโย’’ติ (วิ. วิ. ๓๑๘๓) อิมินา วาเกฺยน จ  ทสฺสิโต – ‘‘มาทิสาปิ กวี โหนฺติ, พุทฺธทเตฺต ทิวงฺคเต’’ติอาทินา ปจฺฉิมเกหิ จ ปสตฺถตเรหิ กวิวเรหิ อภิตฺถุตคุโณ  เวทิตโพฺพฯ เหตุกตฺตา จ ตเตฺถว วกฺขมาโน ปกรณเชฺฌสเน กตาธีโน เถโร, โส –</p>


<p>
‘‘วุตฺตสฺส พุทฺธสีเหน;  
  
วินยสฺส วินิจฺฉโย;  
  
พุทฺธสีหํ สมุทฺทิสฺส;  
  
มม สทฺธิวิหาริกํ;  
  
กโตยํ ปน ภิกฺขูนํ;  
  
หิตตฺถาย สมาสโต’’ติฯ (วิ. วิ. ๓๑๗๗-๓๑๗๘) –  
</p>
  
<p>เอวํ ทสฺสิโตฯ</p>


<p>ปฺปกรณสฺส เหตุกตฺตา ปน มหาเถโร, โสปิ –</p>


<p>
‘‘ขนฺติโสรจฺจโสสิลฺย-พุทฺธิสทฺธาทยาทโย;  
  
ปติฎฺฐิตา คุณา ยสฺมิํ, รตนานีว สาคเรฯ  
</p>
  
<p>
‘‘วินยาจารยุเตฺตน, เตน สกฺกจฺจ สาทรํ;  
  
ยาจิโต  
สงฺฆปาเลน,  
เถเรน ถิรเจตสาฯ  
</p>
  
<p>
‘‘สุจิรฎฺฐิติกาเมน  
, วินยสฺส มเหสิโน;  
  
ภิกฺขูนํ ปาฎวตฺถาย, วินยสฺสวินิจฺฉเย;  
  
อกาสิํ ปรมํ เอตํ,  
อุตฺตรํ  
นาม นามโต’’ติฯ (อุ. วิ. ๙๖๕-๙๖๘) –  
</p>
  
<p>เอวํ ทสฺสิโตฯ น เกวลเมเต เทฺวเยว มหาเถรา เหตุกตฺตาโร, อถ โข ทีสุ –</p>


<p>
‘‘พุทฺธสฺส  
วิย คมฺภีร-  
  
โฆสตฺตา ตํ วิยากรุํ;  
  
‘พุทฺธโฆโส’  
ติ โย โส หิ;  
  
พุโทฺธ วิย มหีตเล’’ติฯ –  
</p>
  
<p>อาทินา นเยน อภิตฺถุตคุโณ ติปิฎกปริยตฺติยา อฎฺฐกถากาโร จริโย จ อนุสฺสุติวเสน ‘‘เหตุกตฺตา’’ติ เวทิตโพฺพฯ</p>


<p>กถํ? อยํ กิร จริโย ลงฺกาทีปโต สชาติภูมิํ ชมฺพุทีปมาคจฺฉโนฺต ริยํ ชมฺพุทีปวาสิเกหิ ปฎิปตฺติปรายเนหิ ยุตฺตพฺยตฺตคุโณเปเตหิ มหาเถรวเรหิ กตาราธนํ สีหฬฎฺฐกถํ ปริวเตฺตตฺวา สกลชนสาธารณาย มูลภาสาย ติปิฎกปริยตฺติยา อฎฺฐกถํ ลิขิตุํ ลงฺกาทีปํ คจฺฉนฺตํ อนฺตรามเคฺค ทิสฺวา สากจฺฉาย สมุปปริกฺขิตฺวา สพฺพโลกาตีเตน อสทิเสน ปณฺฑิจฺจคุเณน รตนนิธิทสฺสเน ปรมทลิโทฺท วิย พลวปริโตสํ ปตฺวา อฎฺฐกถมสฺส กาตุกามตํ ญตฺวา ‘‘ตุเมฺห ยถาธิเปฺปตปริยนฺตลิขิตมฎฺฐกถํ อมฺหากํ เปเสถ, มยมสฺสา ปกรณํ ลิขามา’’ติ ตสฺส สมฺมุขา ปฎิชานิตฺวา เตน จ ‘‘สาธุ ตถา กาตพฺพ’’นฺติ อเชฺฌสิโต อภิธมฺมฎฺฐกถาย  วินยฎฺฐกถาย  อกาสีติ อนุสฺสุยฺยเตติฯ</p>


<p>ติ  อิมินา จ ปริมาณมฺปิ สามเญฺญน ทสฺสิตํ วิตฺถารปริมาเณ ตสฺส ปริมาณสามญฺญสฺส วิญฺญายมานตฺตาฯ วิเสสโต ปน ปริเจฺฉทปริมาณํ คนฺถปริมาณนฺติ ทุวิธํฯ ตตฺถ ปริเจฺฉทปริมาณํ อิมสฺมิํ ปกรเณ กถาโวหาเรน วุจฺจติฯ</p>


<p>เสยฺยถิทํ? – ปาราชิกกถา สงฺฆาทิเสสกถา อนิยตกถา นิสฺสคฺคิยกถา ปาจิตฺติยกถา ปาฎิเทสนียกถา เสขิยกถาติ ภิกฺขุวิภงฺคกถา สตฺตวิธา, ตโต อนิยตกถํ วเชฺชตฺวา ตเถว ภิกฺขุนิวิภงฺคกถา ฉพฺพิธา, มหาขนฺธกกถาทิกา ภิกฺขุนิกฺขนฺธกกถาวสานา วีสติวิธา ขนฺธกกถา, กมฺมกถา, กมฺมวิปตฺติกถา, ปกิณฺณกวินิจฺฉโย, กมฺมฎฺฐานภาวนาวิธานนฺติ ฯ</p>


<p>  จ วุตฺตนเยน ภิกฺขุวิภเงฺค สตฺตวิธา กถา, ภิกฺขุนิวิภเงฺค ฉพฺพิธา, ตทนนฺตรา วิปตฺติกถา, อธิกรณปจฺจยกถา, ขนฺธกปญฺหากถา, สมุฎฺฐานสีสกถา, อาปตฺติสมุฎฺฐานกถา, เอกุตฺตรนยกถา, เสทโมจนกถา, วิภงฺคทฺวยนิทานาทิกถา, สพฺพงฺคลกฺขณกถา, ปริวารสงฺกลนกถาติ ฯ</p>


<p> ปน ‘‘อฎฺฐติํส กถาปริเจฺฉทา’’ติ วุตฺตํ, ตํ เอกุตฺตรนเย อทสฺสิเตหิปิ ทฺวาทสกปนฺนรสกนเยหิ สห โสฬสปริเจฺฉเท คเหตฺวา อปฺปกํ อูนมธิกํ คณนูปคํ น โหตีติ กตฺวา วุตฺตนฺติ ทฎฺฐพฺพํฯ อุภยตฺถ กถาปริเจฺฉทปริมาณํ  โหติฯ  ‘‘ปญฺจสตฺตติวิธา’’ติ วจเน ปริหาโร วุตฺตนโยวฯ คนฺถปริมาณํ ปน วินยวินิจฺฉเย  , อุตฺตเร  โหนฺติฯ เตน วุตฺตํ  –</p>


<p>
‘‘คาถา จตุสหสฺสานิ, สตญฺจ อูนวีสติ;  
  
ปริมาณโตติ วิเญฺญโยฺย, วินยสฺสวินิจฺฉโยฯ  
</p>
  
<p>
ปญฺญาสาธิกสงฺขานิ, นว คาถาสตานิ หิ;  
  
คณนา อุตฺตรสฺสายํ, ฉนฺทสานุฎฺฐุเภน ตู’’ติฯ (อุ. วิ. ๙๖๙-๙๗๐);  
</p>
  
<p>อิเจฺจวํ วินยวินิจฺฉโย อุตฺตโร จาติ เทฺว ปกรณานิ ติํสาธิกานิ ปญฺจคาถาสหสฺสานิฯ เอตฺถ จ  นาม อุภโตวิภงฺคขนฺธกาคตวินิจฺฉยสงฺคาหกปกรณํฯ ตโต ปรํ ปริวารตฺถสงฺคาหกปกรณํ  นามฯ เตเนว วกฺขติ –</p>


<p>
‘‘โย มยา รจิโต สาโร, วินยสฺสวินิจฺฉโย;  
  
ตสฺส ทานิ กริสฺสามิ, สพฺพานุตฺตรมุตฺตร’’นฺติฯ (อุ. วิ. ๒)  
</p>
  
<p>ตํ กสฺมา อุตฺตรนาเมน โวหริยตีติ? ปญฺหุตฺตรวเสน ฐิเต ปริวาเร ตเถว สงฺคเหตเพฺพปิ เตน ปกาเรน ปาราชิกกถามตฺตํ ทเสฺสตฺวา –</p>


<p>
‘‘อิโต  
ปฎฺฐาย มุญฺจิตฺวา, ปญฺหาปุจฺฉนมตฺตกํ;  
  
วิสฺสชฺชนวเสเนว, โหติ อตฺถวินิจฺฉโย’’ติฯ (อุ. วิ. ๑๔) –  
</p>
  
<p>วตฺวา ปญฺหํ ปหาย ตโต ปฎฺฐาย อุตฺตรมตฺตเสฺสว ทสฺสิตตฺตา ตถา โวหรียนฺติฯ</p>


<p>นฺติอาทินา ปน โสตุชนํ สกฺกจฺจสวเน นิโยเชติฯ สกฺกจฺจสวนปฎิพทฺธา หิ สพฺพาปิ โลกิยโลกุตฺตรสมฺปตฺตีติ อยเมตฺถ สมุทายโตฺถฯ อยํ ปน อวยวโตฺถ – โส ยสฺมา อตฺถโยชนกฺกเมน ปทโยชนํ  กตฺวา วณฺณิเต สุวิเญฺญโยฺย โหติ, ตสฺมา ตถา ปทโยชนํ กตฺวา อตฺถวณฺณนํ กริสฺสาม –</p>


<p>เสฎฺฐํ อปฺปฎิปุคฺคลํ พุทฺธเญฺจว ภวาภาวกรํ ธมฺมเญฺจว นิรงฺคณํ คณเญฺจว สิรสา วนฺทิตฺวา ภิกฺขูนํ ภิกฺขุนีนญฺจ หิตตฺถาย สมาเสน สมาหิโต วินยสฺสวินิจฺฉยํ วกฺขามีติ โยชนาฯ</p>


<p>ตตฺถ นฺติ สเพฺพ อิเม ปสตฺถา อยเมเตสํ อติสเยน ปสโตฺถติ เสโฎฺฐฯ ตถา หิ โส ภควา ‘‘อหญฺหิ พฺราหฺมณ เชโฎฺฐ เสโฎฺฐ โลกสฺสา’’ติ (ปารา. ๑๑) เวรญฺชพฺราหฺมณสฺส อตฺตโน เชฎฺฐเสฎฺฐภาวสฺส ปริชานนวินิจฺฉยเหตุภูตาหิ ฌานาทีหิ นิรติสยคุณสมฺปตฺตีหิ สมนฺนาคตตฺตา –</p>


<p>
‘‘ตฺวเมว อสิ สมฺพุโทฺธ, ตุวํ สตฺถา อนุตฺตโร;  
  
สเทวกสฺมิํ โลกสฺมิํ, นตฺถิ เต ปฎิปุคฺคโลฯ (ที. นิ. ๒.๓๗๐);  
</p>
  
<p>
ตุวํ พุโทฺธ ตุวํ สตฺถา, ตุวํ มาราภิภู มุนิ;  
  
ตุวํ อนุสเย เฉตฺวา, ติโณฺณ ตาเรสิมํ ปชํฯ  
</p>
  
<p>
อุปธี เต สมติกฺกนฺตา, อาสวา เต ปทาลิตา;  
  
สีโหสิ อนุปาทาโน, ปหีนภยเภรโวฯ (ม. นิ. ๒.๔๐๐; สุ. นิ. ๕๕๐-๕๕๑; เถรคา. ๘๓๙-๙๔๐);  
</p>
  
<p>
มหาวีร  
มหาปญฺญ, อิทฺธิยา ยสสา ชล;  
  
สพฺพเวรภยาตีต, ปาเท วนฺทามิ จกฺขุมา’’ติฯ (สํ. นิ. ๑.๑๕๙; ธ. ป. อฎฺฐ. ๑.๕๖); –  
</p>
  
<p>อาทีหี นานานเยหิ สเทวเกน โลเกน อภิตฺถวิยตาย ปสตฺถตโม, ตเมว เสฎฺฐํ ปสตฺถตมนฺติ อโตฺถฯ</p>


<p>นฺติ  นตฺถิ เอตสฺส ปฎิปุคฺคโล อธิโก, สทิโส วาติ อปฺปฎิปุคฺคโลฯ ตถา หิ คุณวเสน อนนฺตาปริมาณาสุ โลกธาตูสุ อตฺตนา อธิกสฺส, สทิสสฺส วา ปุคฺคลสฺส อภาวโต –</p>


<p>
‘‘น เม อาจริโย อตฺถิ, สทิโส เม น วิชฺชติ;  
  
สเทวกสฺมิํ โลกสฺมิํ, นตฺถิ เม ปฎิปุคฺคโล’’ติฯ (มหาว. ๑๑) –  
</p>
  
<p>อตฺตนาว อตฺตโน อวิปรีโต อปฺปฎิปุคฺคลภาโว ปฎิญฺญาโต, ตสฺมา ตํ อปฺปฎิปุคฺคลํ สพฺพโลกุตฺตมนฺติ อโตฺถฯ</p>


<p>นฺติ อนนฺตมปริเมยฺยํ เญยฺยมณฺฑลมนวเสสํ พุทฺธวาติ พุโทฺธ, เอเตน อเนกกปฺปโกฎิสตสหสฺสํ สมฺภตปุญฺญญาณสมฺภารานุภาวสิทฺธิธมฺมรูปกายสิริวิลาสปฎิมณฺฑิโต สทฺธมฺมวรจกฺกวตฺตี สมฺมาสมฺพุโทฺธ ทสฺสิโตฯ อถ วา จตฺตาริ สจฺจานิ สยํ วิจิโตปจิตปารมิตาปริปาจิเตน สวาสนานวเสสกิเลสปฺปหายเกน สยมฺภุญาเณน พุชฺฌีติ ฯ ยถาห –</p>


<p>
‘‘อภิเญฺญยฺยํ อภิญฺญาตํ, ภาเวตพฺพญฺจ ภาวิตํ;  
  
ปหาตพฺพํ ปหีนํ เม, ตสฺมา พุโทฺธสฺมิ พฺราหฺมณา’’ติฯ (ม. นิ. ๒.๓๙๒, ๓๙๙; สุ. นิ. ๕๖๓; เถรคา. ๘๒๘);  
</p>
  
<p>วิตฺถาโร ปนสฺส ‘‘พุชฺฌิตา สจฺจานีติ พุโทฺธ, โพเธตา ปชายาติ พุโทฺธ’’ติอาทินา (มหานิ. ๑๙๒; จูฬนิ. ปารายนตฺถุติคาถานิเทฺทส ๙๗; ปฎิ. ม. ๑.๑๖๒) ทีสุ  วุตฺตนเยน เวทิตโพฺพฯ สทฺทสิทฺธิ สาสนิกานํ อวคมนเตฺถ วตฺตมานา พุธ-ธาตุโต ‘‘ภาวกเมฺมสุ ต’’ อิติ อิโต ตาติวตฺตมาเน ‘‘พุธคมาทิเตฺถ กตฺตรี’’ติ อิมินา สุเตฺตน กตฺตริ ตปฺปจฺจยวิธานโต เวทิตพฺพาฯ โลกิยานํ ปน โพธนตฺถธาตูนมฺปิ คมนตฺถตาย วุตฺตตฺตา คตฺยตฺถากมฺมกาทิ  สุตฺตโต กตฺตริ ต-ปฺปจฺจยกรเณน เวทิตพฺพาฯ</p>


<p>อถ วา ธาตูนํ อเนกตฺถตาย พุธ-อิจฺจยํ ธาตุ ชาครณวิกสนเตฺถสุ วตฺตมาโน อกมฺมโกติ ‘‘ปพุโทฺธ ปุริโส, ปพุทฺธํ ปทุม’’นฺติอาทีสุ วิย พุทฺธวา อญฺญาณนิทฺทาวิคเมน ญาณจกฺขูนิ อุมฺมีลโนฺต ปพุโทฺธ, คุเณหิ วา วิกสิโตติ กตฺตริ สิเทฺธน พุทฺธ-สเทฺทน ‘‘พุโทฺธ’’ติ ติภวเนกจูฬามณิปาทปงฺกชราครตโน ภควา โลกนาโถ วุจฺจติ, อิมสฺมิํ ปเกฺขปิ คตฺยตฺถาทิสุเตฺต อกมฺมกคฺคหเณน ปจฺจยวิธานํ ทฎฺฐพฺพํฯ</p>


<p>อถ วา สกมฺมกานํ ธาตูนํ กมฺมวจนิจฺฉาย อภาเว อกมฺมกภาวโต ‘‘ผลํ สยเมว ปกฺก’’นฺติอาทีสุ วิย โพธนเตฺถเยว พุธ-ธาตุโต กตฺตริ วิธานํ สิชฺฌติฯ อถ วา นีลคุณโยเคน ปฎาทีสุ นีลโวหาโร วิย ภาวสาธนํ พุทฺธ-สทฺทํ คเหตฺวา พุทฺธคุณโยคโต ‘‘พุโทฺธ’’ติ โวหรียติฯ เอวมเนกธา สิเทฺธน พุทฺธ-สเทฺทน วุจฺจมานํ ตํ ภควนฺตํ ตํ ธมฺมราชนฺติ อโตฺถฯ</p>


<p>นฺติ ปททฺวยํ ‘‘พุทฺธ’’นฺติ เอตสฺส วิเสสนํฯ เอตฺถ จ ‘‘พุทฺธํ, เสฎฺฐํ, อปฺปฎิปุคฺคล’’นฺติ อิเมหิ ตีหิ ปเทหิ นยโต ‘‘อิติปิ โส ภควา อรหํ สมฺมาสมฺพุโทฺธ’’ติอาทินา (ที. นิ. ๑.๑๕๗; ๓.๖; ม. นิ. ๑.๑๔๗, ๑๔๔; ๓.๔๓๔; สํ. นิ. ๑.๒๔๙; ๕.๔๗๙; อ. นิ. ๕.๑๔, ๓๐; ๖.๒๕, ๒๖; เนตฺติ. ๙๓), ‘‘โย วทตํ ปวโร มนุเชสุ, สกฺยมุนี ภควา กตกิโจฺจ’’ติอาทีหิ (วิ. ว. ๘๘๖) จ อเนเกหิ สุตฺตปเทหิ ทสฺสิตทูราวิทูรสนฺติกนิทานเหตุผลสโตฺตปการาวตฺถาธมฺมตฺถ- โลกุทฺธารตฺติกตฺตยสงฺคหิตํ สุปริสุทฺธํ พุทฺธคุณสมุทยํ  นิรวเสสํ ทเสฺสติฯ อยเมว หิ พุทฺธคุณานํ นิรวเสสโต ทสฺสนูปาโย, ยทิทํ นยทสฺสนํฯ อิตรถา ปฎิปทวณฺณนาย อปริมิตานํ พุทฺธคุณานํ โก หิ นาม สมโตฺถ ปริยนฺตํ คนฺตุํฯ ยถาห –</p>


<p>
‘‘พุโทฺธปิ  
พุทฺธสฺส ภเณยฺย วณฺณํ;  
  
กปฺปมฺปิ เจ อญฺญมภาสมาโน;  
  
ขีเยถ กโปฺป จิรทีฆมนฺตเร;  
  
วโณฺณ น ขีเยถ ตถาคตสฺสา’’ติฯ (ที. นิ. อฎฺฐ. ๓.๑๔๑; ม. นิ. อฎฺฐ. ๒.๔๒๕; อุทา. อฎฺฐ. ๕๓; อป. อฎฺฐ. ๒.๗.๒๐; พุ. วํ. อฎฺฐ. ๔.๔; จริยา. อฎฺฐ. นิทานกถา, ปกิณฺณกกถา; ที. นิ. ฎี. ๑.คนฺถารมฺภกถาวณฺณนา; ม. นิ. ฎี. ๑.คนฺถารมฺภกถาวณฺณนา; สํ. นิ. ฎี. ๑.๑.คนฺถารมฺภกถาวณฺณนา; อ. นิ. ฎี. ๑.๑.คนฺถารมฺภกถาวณฺณนา; วชิร. ฎี. คนฺถารมฺภกถาวณฺณนา; สารตฺถ. ฎี. ๑.คนฺถารมฺภกถาวณฺณนา; เนตฺติ. ฎี. คนฺถารมฺภกถาวณฺณนา);  
</p>
  
<p>เอวเมเตหิ ตีหิ ปเทหิ นิรวเสสคุณสํกิตฺตนถุติยา วเสน ‘‘วนฺทิตฺวา’’ติ อิมินา ปณามสฺส จ วุตฺตตฺตา อิมาย อฑฺฒคาถาย พุทฺธรตนสงฺขาตปฐมวนฺทนียวตฺถุวิสยา ถุติปณามสภาวา วนฺทนา ทสฺสิตาติ ทฎฺฐพฺพํฯ</p>


<p>ตทนนฺตรํ ธมฺมรตนสฺส ปณามํ ทเสฺสตุมาห นฺติฯ เอตฺถ -สเทฺทน เทฺว ภวา วุตฺตา กมฺมภโว, อุปปตฺติภโวติฯ ตตฺถ กมฺมภโว ภวติ เอตสฺมา ผลนฺติ ติ วุจฺจติฯ วิปากกฺขนฺธกฎตฺตารูปสงฺขาโต ปน อุปปตฺติภโว อวิชฺชาตณฺหุปาทานสงฺขาราทิสหการิการณยุเตฺตน กุสลากุสลเจตนาสงฺขาตกมฺมภวปจฺจเยน ยถารหํ ภวตีติ ติ วุจฺจติฯ โส ปน กามภวรูปภวอรูปภวสญฺญีภวอสญฺญีภวเนวสญฺญีนาสญฺญีภว- เอกโวการภวจตุโวการภวปญฺจโวการภววเสน นววิโธฯ เอวเมเตสุ นวสุ ภเวสุ ทสวิโธปิ ธโมฺม อตฺตานํ ธาเรนฺตสฺส ปุคฺคลสนฺตานสฺส อนุปาทิเสสนิพฺพานธาตุยา ปรํ อปฺปฎิสนฺธิกตาสาธเนน ภเวสุ , ภวสฺส วา อภาวํ กโรตีติ  ตํ, อปราปรชาติปฺปพนฺธสฺส เหตุสมุคฺฆาเตน อปฺปวตฺติธมฺมตาปาทกนฺติ อโตฺถฯ</p>


<p>นฺติ อตฺตานํ ธาเรเนฺต จตูสุ อปาเยสุ, สํสาเร จ อปตมาเน ธาเรตีติ ธโมฺม, โส จตุมคฺคผลนิพฺพานสงฺขาตนวโลกุตฺตรธโมฺม จ ตปฺปฎิปาทโก นวงฺคสาสนาปรนามเธยฺยจตุราสีติสหสฺสธมฺมกฺขนฺธปฺปเภทภิโนฺน ปริยตฺติธโมฺม จาติ ทสวิโธฯ โสปิ นิปฺปริยายธโมฺม, ปริยายธโมฺม  จาติ ทุวิโธฯ ตตฺถ นิปฺปริยายธโมฺม นาม อปาเย, สํสาเร วา ปธานเหตุภูตานํ อุทฺธมฺภาคิยานํ, โอรมฺภาคิยานญฺจ ทสนฺนํ สํโยชนานํ สมุจฺฉินฺทเนน มคฺคธโมฺม, ตสฺส ตํกิจฺจนิปฺผตฺตินิมิตฺตภาเวน นิพฺพานธโมฺม จาติ ปญฺจวิโธปิ นิปฺปริยาเยน ปุคฺคลสนฺตานํ ธาเรตีติ กตฺวา ‘‘นิปฺปริยายธโมฺม’’ติ วุจฺจติฯ จตฺตาริ ปน สามญฺญผลานิ ปฎิปฺปสฺสทฺธิปหาเนน มคฺคานุคุณปฺปวตฺติยา, ปริยตฺติ จ มคฺคนิพฺพานาธิคมสฺส มูลการณภาวโตติ ปญฺจวิโธปิ  นามฯ</p>


<p>เอตฺตาวตา ‘‘สฺวากฺขาโต ภควตา ธโมฺม’’ติอาทินา (สํ. นิ. ๑.๒๔๙; อ. นิ. ๓.๗๖; ที. นิ. ๓.๖; อ. นิ. ๖.๑๐, ๒๕, ๒๖), ‘‘ราควิราคมเนชมโสก’’นฺติอาทีหิ (วิ. ว. ๘๘๗) จ สุตฺตเนฺตหิ วุตฺตสฺส,  จ วณฺณิตสฺส สรณานุสฺสรณวเสนาปิ สคฺคโมกฺขสมฺปตฺติปฎิลาภการณสฺส อนวเสสสฺส ธมฺมรตนคุณสฺส นยโต อุทฺทิฎฺฐตฺตา จ ‘‘วนฺทิตฺวา’’ติ อิมินา ปณามสฺส ทสฺสิตตฺตา จ ธมฺมรตนสงฺขาตสฺส ทุติยสฺส วนฺทนียสฺส ถุติปณามสภาวา วนฺทนา ทสฺสิตาติ ทฎฺฐพฺพํฯ</p>


<p>ตทนนฺตรํ  สงฺฆรตนสฺส วนฺทนาสนฺทสฺสนตฺถํ วุตฺตํ นฺติฯ เอตฺถ ‘‘ราโค องฺคณํ โทโส องฺคณํ โมโห องฺคณ’’นฺติ (วิภ. ๙๒๔) วุเตฺตหิ ราคาทิองฺคเณหิ ตทงฺควิกฺขมฺภนสมุเจฺฉทปฎิปฺปสฺสทฺธินิสฺสรณวิมุตฺติวเสน นิคฺคโต วิมุโตฺตติ  ตํ นิรงฺคณํฯ อริยวํเส สีลสมาธิปญฺญาวิมุตฺติวิมุตฺติญาณทสฺสนสงฺขาเตหิ คุณคเณหิ คณียตีติ  ตํฯ</p>


<p>เอตฺตาวตา ‘‘สุปฺปฎิปโนฺน ภควโต สาวกสโงฺฆ’’ติอาทินา (สํ. นิ. ๑.๒๔๙; อ. นิ. ๓.๗๖; ที. นิ. ๓.๖; อ. นิ. ๖.๑๐, ๒๕, ๒๖;), ‘‘ยตฺถ จ ทินฺนํ มหปฺผลมาหุ, จตูสุ สุจีสุ ปุริสยุเคสู’’ติอาทีหิ (วิ. ว. ๘๘๘) จ เตหิ เตหิ สุตฺตปเทหิ วุตฺตานํ, ทีสุ จ วณฺณิตานํ วิมลาตุลนิขิลวิสาลเปสลสีลาทินานปฺปการานคฺฆสงฺฆรตนคุณานํ สํกิตฺตนสภาวาย ถุติยา จ ‘‘วนฺทิตฺวา’’ติ เอเตน ยถาวุตฺตสรูปปเภทปณามสฺส วุตฺตตฺตา จ สงฺฆรตนสงฺขาตตติยวนฺทนียวตฺถุวิสยา ถุติปฺปณามสงฺขาตา วนฺทนา ทสฺสิตาติ เวทิตพฺพาฯ ติ อตฺตปฺปสาทคารวาวหเนฺตน มุทฺธนาฯ ติ ปณมิตฺวา โถมิตฺวา วาฯ</p>


<p>เอวํ  ปฐมคาถาย วนฺทนียสฺส รตนตฺตยสฺส ถุติปฺปณามสงฺขาตํ วนฺทนํ ทเสฺสตฺวา ตทนนฺตราย สนฺทเสฺสตพฺพปโยชนาทิปฎิปาทิกาย คาถาย ‘‘ภิกฺขูน’’นฺติ อิมินา กิญฺจาปิ สํสาเร ภยํ อิกฺขตีติ ‘‘ภิกฺขู’’ติ กลฺยาณปุถุชฺชเนน สทฺธิํ อฎฺฐ อริยปุคฺคลา วุจฺจนฺติ,  (ปารา. ๔๔-๔๕; วิภ. ๕๑๐) ปน ‘‘ภินฺนปฎํ ธาเรตีติ ภิกฺขุ, ภิกฺขนสีโลติ ภิกฺขู’’ติอาทินา ภิกฺขุสทฺทสฺส อตฺถุทฺธารวเสน นิพฺพจนนฺตรานิ ทเสฺสตฺวา  ปาติโมกฺขสํวรสํวรณารหเสฺสว อธิเปฺปตภาวํ ทเสฺสตุํ ‘‘สมเคฺคน สเงฺฆน ญตฺติจตุเตฺถน กเมฺมน อกุเปฺปน ฐานารเหน อุปสมฺปโนฺน, อยํ อิมสฺมิํ อเตฺถ อธิเปฺปโต ภิกฺขู’’ติ ทสฺสิตา สิกฺขากามา สาสนาวจารา กุลปุตฺตา อิธาธิเปฺปตา, เตสํ ภิกฺขูนญฺจฯ ติ อฎฺฐวาจิกอุปสมฺปทากเมฺมน อุภโตสเงฺฆ อุปสมฺปนฺนาตาทิสาเยว กุลธีตโร ทสฺสิตาฯ เอกโตปสมฺปนฺนาปิ สามเญฺญน คยฺหนฺติฯ ติ จ ภิกฺขุนิสเงฺฆ อุปสมฺปชฺชิตฺวา ยาว ภิกฺขุสเงฺฆ น อุปสมฺปชฺชนฺติ, ตาว, ภิกฺขุนี จ ลิงฺคปริวตฺตเนน ภิกฺขุนิภาวปฺปตฺตา อธิเปฺปตา, ตาสํ ภิกฺขุนีนญฺจฯ</p>


<p>ติ สพฺพสมฺปตฺตินิปฺผาทกรณตฺถาย หิโนติ คจฺฉติ ยถาธิเปฺปตผลสาธเน ปวตฺตตีติ หิตนฺติ อโรคตาทิการณํ อมโตสธาทิ วุจฺจติฯ อิธ ปน สคฺคโมกฺขสมฺปตฺติสิทฺธิการณํ ปาติโมกฺขสํวรสีลรกฺขนํ วุจฺจติ, ตทตฺถายฯ</p>


<p> สมฺมา อาหิโต ปวตฺติโต วินิจฺฉยมโคฺค เอเตนาติ ‘‘สมาหิโต’’ติ ปกรณการโก ทสฺสิโตฯ อถ วา สมฺมา อาหิตํ วินยวินิจฺฉเย ฐปิตํ ปวตฺติตํ จิตฺตเมตสฺสาติ ‘‘สมาหิตจิโตฺต’’ติ วตฺตเพฺพ อุตฺตรปทโลเปน ติ วุโตฺตฯ ปรมคมฺภีรสุทุตฺตรวินยปิฎกตฺถวินิจฺฉเย ปวตฺตนารหสฺส อิมินา วิเสสเนน อตฺตนิ สมาหิตจิตฺตปฺปวตฺตินิมิตฺตภูโต อตฺตโน ญาณสฺส ปทฎฺฐานภูโต สมาธิ ทสฺสิโต เตน สมาธินา สมาหิโต หุตฺวาติ อโตฺถฯ</p>


<p>ติ ปกาเรน วกฺขามิ, เยน ปกาเรน วินยวินิจฺฉเย วุเตฺต อชฺชตนา มนฺทสติมติวีริยา ปฎิปชฺชนกา คมฺภีรตรํ  วินยปิฎกตฺถวินิจฺฉยํ สุเขน อุคฺคณฺหิตุํ, ธาเรตุญฺจ สโกฺกนฺติ, ตาทิเสน ปการวิเสเสน วกฺขามีติ อโตฺถฯ ติ สมสนํ สํขิปนํ สมาโส, เตน, สํขิตฺตรุจิกานมุคฺฆาฎิตญฺญูนํ กตาธิการานํ ญาณุตฺตรานํ ปุคฺคลานญฺจ  ปปญฺจภีรุกานํ คหณธารเณ มนฺทยนฺตานํ มนฺทพุทฺธีนญฺจ อุปการเกน นาติวิตฺถารกฺกเมนาติ อโตฺถฯ ติ วินยปิฎกสฺสฯ ตญฺหิ –</p>


<p>
‘‘วิวิธวิเสสนยตฺตา;  
  
วินยนโต เจว กายวาจานํ;  
  
วินยตฺถวิทูหิ อยํ;  
  
วินโย ‘วินโย’ติ อกฺขาโต’’ติฯ (ที. นิ. อฎฺฐ. ๑.ปฐมสงฺคีติกถา; ปารา. อฎฺฐ. ๑.ปฐมมหาสงฺคีติกถา; ธ. ส. อฎฺฐ. นิทานกถา) –  
</p>
  
<p>วุเตฺตหิ อตฺถวิเสเสหิ ‘‘วินโย’’ติ วุจฺจติฯ ตสฺส เอวํ สนฺทสฺสิตสภาวสฺส ‘‘วินโย นาม สาสนสฺส อายู’’ติ (ที. นิ. อฎฺฐ. ๑.ปฐมสงฺคีติกถา; ปารา. อฎฺฐ. ๑.ปฐมสงฺคีติกถา; ขุ. ปา. อฎฺฐ. ๕.ปฐมมหาสงฺคีติกถา) สงฺคีติการเกหิ มหากสฺสปาทีหิ อภิตฺถุตคุณสฺส วินยปิฎกุตฺตมสฺสฯ นฺติ วิเสเสน, วิวิเธน วา อากาเรน วิปฺปฎิปตฺตินีหรณวเสน จียติ วิภชียตีติ ‘‘วินิจฺฉโย’’ติ ลทฺธนามํ วิภชนํ, วินยวินิจฺฉยํ นาม ปกรณนฺติ วุตฺตํ โหติฯ นฺติ จ อลุตฺตสมาโสยํ ‘‘เทวานํปิยติโสฺส, กเณฺฐกาโฬ’’ติอาทีสุ วิยฯ</p>


<p>เอวํ ทุติยคาถาย กตฺตุนิมิตฺตปโยชนาภิธานาภิเธยฺยปกรณปฺปกาเรกเทสํ ทเสฺสตฺวา สกฺกจฺจสวนการณนิทสฺสนมุเขนาปิ ปกรณปฺปการาทิํ ทเสฺสตุมาห มิจฺจาทิฯ ตตฺถ นฺติ นตฺถิ เอตฺถ สทฺทโต, อตฺถโต, วินิจฺฉยโต วา อากุลํ ปุพฺพาปรวิโรโธ, มิสฺสตา  วาติ อนากุโล, วินยวินิจฺฉโย, ตํ วทโต เม นิโพธถาติ สมฺพโนฺธฯ นฺติ นิกายนฺตรลทฺธีหิ อสมฺมิสฺสํฯ</p>


<p>นฺติ ปทานํ กโม ปทกฺกโม, ปทคติ, สทฺทานมุจฺจารณนฺติ อโตฺถฯ มธุโร อโตฺถ จ ปทกฺกโม จ ยสฺส โส มธุรตฺถปทกฺกโม, ตํ –</p>


<p>
‘‘ปทาสตฺตํ  
ปทตฺถานํ, มธุรตฺถมุทีริตํ;  
  
เยน มชฺชนฺติ ธีมโนฺต, มธุเนว มธุพฺพตา’’ติฯ –  
</p>
  
<p>อิมินา ลกฺขเณน สทฺทานมตฺถานญฺจ วเสน ปทาสตฺตาปรนามเธยฺยมาธุริยาลงฺกาเรน สมลงฺกตตฺตา มธุรตฺถปทกฺกมํฯ</p>


<p>นฺติ ปฎติ คจฺฉติ ปชานาตีติ ปฎุ, ปญฺญวา, ปฎุโน ภาโว, สทฺทปฺปวตฺตินิมิตฺตภูตา ปญฺญา, ตํ ปฎุภาวํ ปญฺญาวิเสสํ กโรติ ชเนตีติ ปฎุภาวกโร, ตํ, ปญฺญาวิเสสชนกนฺติ อโตฺถฯ เอตํ วินยสฺส วินิจฺฉยนฺติ โยชนาฯ นฺติ อุตฺตมํฯ ติ วินยปิฎเก, ตทเตฺถ จ, ปวตฺติกฺกเม ปฎุภาวกรนฺติ อโตฺถฯ</p>


<p>เอวํ ตติยคาถาย ปกรณคุณาปเทเสน โสตุชนํ สมุสฺสาเหตฺวา อิทานิ นฺติอาทิจตุตฺถคาถาย ปกรณญฺจ ตนฺนิสฺสยํ วินยปิฎกญฺจ นาวาสาครภาเวน ทเสฺสตฺวา ติโรภูโตปเมโยฺยปมานเภเทน รูปกาลงฺกาเรน ปกรณคุณํ ปกาเสโนฺต โสตุชนํ สมุเตฺตเชติฯ ตตฺถ นฺติ นตฺถิ ปารํ เอตสฺสาติ อปาโร, วินยสาคโรฯ โส หิ ปุริมพุทฺธุปฺปาเทสุ สาสนํ ปสีทิตฺวา วินยปิฎเก อุคฺคหณธารณปฎิปาทนปฎิปตฺติวเสน อกตาธิกาเรหิ ปุคฺคเลหิ ทุรธิคมนียธมฺมตฺถนิรุตฺติปฎิภานปริยนฺตตาย ‘‘อปาโร’’ติ วุจฺจติฯ</p>


<p>นฺติ  สชฺฌายนสวนธารณาทิวเสน อโชฺฌคาหนฺตานํฯ นฺติ นิพฺพานสมฺปาปกภาเวน สารภูตาย อริยมคฺคสมฺภาราย ปุพฺพภาคปฎิปตฺติยา มูลภูตปาติโมกฺขสํวรสงฺขาตสีลสารปฺปกาสกตาย สารํฯ นฺติ วินยปิฎกสงฺขาตํ สาครํฯ วินโย หิ สิกฺขาปทปญฺญตฺติยา กาลปฺปตฺตชานนสฺสาปิ ธมฺมเสนาปติอาทีนมฺปิ อวิสยตฺตา อติคมฺภีราติวิตฺถิณฺณภาเวน สาคโร วิยาติ สาคโร, วินโย จ โส สาคโร จาติ วินยสาคโร, ตํ, อคาธาปารคุณโยคโต สาคโรปมํ วินยปิฎกนฺติ อโตฺถฯ</p>


<p>ทุติยคาถาย ‘‘ภิกฺขูนํ ภิกฺขุนีน’’นฺติ วตฺวาปิ ‘‘หิตตฺถายา’’ติ อิมินา สมฺพนฺธตฺตา จ วากฺยนฺตเรหิ อนฺตริตภาเวน ทูรตฺตา จ ตํ อนาทิยิตฺวา เอตฺถ วินยสาครโชฺฌคาหนตทตฺถปฎิปชฺชนารหกตฺตุวิเสสสนฺทสฺสนตฺถาย  นฺติ ปุน วุตฺตนฺติ ทฎฺฐพฺพํฯ นาวา วิย ภูโต  ตํ, นาวาฎฺฐานิยํ มหานาวาสทิสนฺติ อโตฺถฯ นฺติ มโน รมติ เอตฺถ, เอเตนาติ วา มโนรโม, ตํ, อชฺฌายนโวหารปสุตานํ ปฎิปตฺติปรายนานญฺจ สาธูนํ มโนรมนฺติ อโตฺถฯ</p>


<p>เอตฺตาวตา ปกรณคุณสํกิตฺตเนน โสตุชนํ สมุเตฺตเชตฺวา อิทานิ สกฺกจฺจสวเน นิโยเชโนฺต นฺติอาทิมาหฯ ตตฺถ ติ ยสฺมา ยถาวุตฺตํ อนากุลตาทิวิวิธานคฺฆคุณาลงฺการปฎิมณฺฑิตํ, เตน เหตุนาติ อโตฺถฯ นฺติ วิวิธากาเรน, วิเสสนยโต วา กายวาจานํ นยนํ ทมนํ อกตฺตพฺพโต นิวเตฺตตฺวา กตฺตเพฺพสุ นิโยชนํ วินยนํ, อุเปจฺจ ตํ ผลํ อายติ อุปฺปชฺชตีติ อุปาโย, เหตุ, วินยนสฺส อุปาโย วินยนูปาโย, ตํ, กายชีวิตานเปกฺขานํ สิกฺขากามานํ เปสลานํ ภิกฺขูนํ ภิกฺขุนีนํ กายวาจานํ อนนุโลมิกวิปฺผนฺทิตาปนยนสงฺขาตทมนสฺส  การณภูตนฺติ วุตฺตํ โหติฯ</p>


<p>เอตฺตาวตา อตฺตนา กตฺตุมิจฺฉิเต ปกรเณ ปณฺฑิตานํ ปวตฺติเหตุภูตานํ อนากุลตาทิคุณานํ วิภาวนวเสน ‘‘อนากุล’’นฺติอาทิวิเสสนานิ วตฺวา อิทานิ สกฺกจฺจสวนาวโพเธ วิสยํ วิเสสิตพฺพํ ทเสฺสตุมาห นฺติฯ เอตฺถ จ ทุติยคาถาย ‘‘วินยสฺสวินิจฺฉย’’นฺติ ‘‘ปวกฺขามี’’ติ กิริยาย กมฺมทสฺสนวเสน วุตฺตํ, ตํ อิธ อาเนตฺวา สมฺพนฺธิยมานมฺปิ ทูรสมฺพนฺธํ โหตีติ ตมนาเนตฺวา ‘‘นิโพธถา’’ติ อิมิสฺสา กิริยาย กมฺมสนฺทสฺสนตฺถํ ‘‘วินยสฺสวินิจฺฉย’’นฺติ วุตฺตตฺตา ปุนรุตฺติโทสาภาโวติ ทฎฺฐพฺพํฯ</p>


<p>ติ เอตฺถ วิวิเธ อารมฺมเณ ขิตฺตํ เปสิตํ วิกฺขิตฺตํ, อุทฺธจฺจวิจิกิจฺฉาทิปเรตํ อสมาหิตํ จิตฺตํ, น วิกฺขิตฺตํ อวิกฺขิตฺตํ, ตปฺปฎิปกฺขํ สมาหิตํ กุสลจิตฺตํ, เตน, เอตสฺส ปกรณุตฺตมสฺส สวนาทิพฺยาปารํ วินา นานารมฺมเณสุ ปวตฺติวเสน วิเกฺขปมนาปเนฺนน สมาหิเตน จิเตฺตนาติ อโตฺถฯ ‘‘อวิกฺขิเตฺตน…เป.… นิโพธถา’’ติ วทเนฺตน จ ‘‘อวิกฺขิตฺตสฺสายํ ธโมฺม, นายํ ธโมฺม วิกฺขิตฺตสฺสา’’ติ วจนโต วิกฺขิตฺตสฺส ธเมฺมสุ ทายาทาภาวโต อตฺตโน ปกรณตฺถภูตาย อธิสีลสิกฺขาย สมฺมาปฎิปชฺชนาปเทโส กโต โหติฯ</p>


<p>  ติ เอตฺถ ‘‘คารเวน จา’’ติ ปาฐเสโสฯ ตตฺถายมโตฺถ – ภาสมาเน มยิ คารเวน, ยถาวุเตฺตน การเณน จาติ สามิภุมฺมานมวิเสสตาย ‘‘เม’’ติ สามิวจนสฺส ‘‘มยี’’ติ อตฺถสมฺภวโต อยมโตฺถ วุโตฺตฯ ปกรณสฺส อนากุลตาทิคุณสมนฺนาคตตฺตา จ วตฺตริ มยิ คารเวน จ สมาหิเตน เจตสาติ อธิปฺปาโยฯ ติ วากฺยตฺถปทตฺถํ สนฺธายภาสิตตฺถภาวตฺถาทิวเสน  นิเสสโต โพธถ, สกฺกจฺจํ สุตฺวา วินยวินิจฺฉยํ พุชฺฌถ วิชานาถาติ อโตฺถ, จินฺตาภาวนามยญาณานํ มูลภูตปกรณวิสยํ สุตมยญาณํ นิปฺผาเทถาติ อธิปฺปาโยฯ</p>

</p>





