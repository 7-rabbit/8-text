<h1>๑๙. กปฺปิยภูมิวินิจฺฉยกถา</h1>
<p> ติ   เอตฺถ ‘‘อนุชานามิ, ภิกฺขเว, จตโสฺส กปฺปิยภูมิโย อุสฺสาวนนฺติกํ โคนิสาทิกํ คหปติํ สมฺมุติ’’นฺติ (มหาว. ๒๙๕) วจนโต อุสฺสาวนนฺติกา โคนิสาทิกา คหปติ สมฺมุตีติ อิมา จตโสฺส กปฺปิยภูมิโย เวทิตพฺพาฯ ตตฺถ (มหาว. อฎฺฐ. ๒๙๕)  ตาว เอวํ กาตพฺพา – โย ถมฺภานํ วา อุปริ ภิตฺติปาเท วา นิขนิตฺวา วิหาโร กรียติ, ตสฺส เหฎฺฐา ถมฺภปฎิจฺฉกา ปาสาณา ภูมิคติกา เอวฯ ปฐมตฺถมฺภํ ปน ปฐมภิตฺติปาทํ วา ปติฎฺฐาเปเนฺตหิ พหูหิ สมฺปริวาเรตฺวา ‘‘กปฺปิยกุฎิํ กโรม, กปฺปิยกุฎิํ กโรมา’’ติ วาจํ นิจฺฉาเรเนฺตหิ มนุเสฺสสุ อุกฺขิปิตฺวา ปติฎฺฐาเปเนฺตสุ อามสิตฺวา วา สยํ อุกฺขิปิตฺวา วา ถโมฺภ วา ภิตฺติปาโท วา ปติฎฺฐาเปตโพฺพฯ  ปน ‘‘กปฺปิยกุฎิ กปฺปิยกุฎีติ วตฺวา ปติฎฺฐาเปตพฺพ’’นฺติ วุตฺตํฯ  ‘‘สงฺฆสฺส กปฺปิยกุฎิํ อธิฎฺฐามี’’ติ วุตฺตํ, ตํ ปน อวตฺวาปิ อฎฺฐกถาสุ วุตฺตนเยน วุเตฺต โทโส นตฺถิฯ อิทํ ปเนตฺถ สาธารณลกฺขณํ ‘‘ถมฺภปติฎฺฐาปนญฺจ วจนปริโยสานญฺจ สมกาลํ วฎฺฎตี’’ติฯ สเจ หิ อนิฎฺฐิเต วจเน ถโมฺภ ปติฎฺฐาติ, อปฺปติฎฺฐิเต วา ตสฺมิํ วจนํ นิฎฺฐาติ, อกตา โหติ กปฺปิยกุฎิฯ เตเนว  วุตฺตํ ‘‘พหูหิ สมฺปริวาเรตฺวา วตฺตพฺพํ, อวสฺสญฺหิ เอตฺถ เอกสฺสปิ วจนนิฎฺฐานญฺจ ถมฺภปติฎฺฐานญฺจ เอกโต ภวิสฺสตี’’ติฯ อิฎฺฐกาสิลามตฺติกากุฎฺฎกาสุ ปน กุฎีสุ เหฎฺฐา จยํ พนฺธิตฺวา วา อพนฺธิตฺวา วา กโรนฺตุ, ยโต ปฎฺฐาย ภิตฺติํ อุฎฺฐาเปตุกามา โหนฺติ, ตํ สพฺพปฐมํ อิฎฺฐกํ วา สิลํ วา มตฺติกาปิณฺฑํ วา คเหตฺวา วุตฺตนเยเนว กปฺปิยกุฎิ กาตพฺพา, อิฎฺฐกาทโย ภิตฺติยํ ปฐมิฎฺฐกาทีนํ เหฎฺฐา น วฎฺฎนฺติ, ถมฺภา ปน อุปริ อุคฺคจฺฉนฺติ, ตสฺมา วฎฺฎนฺติฯ  ‘‘ถเมฺภหิ กริยมาเน จตูสุ โกเณสุ จตฺตาโร ถมฺภา, อิฎฺฐกาทิกุเฎฺฎ จตูสุ โกเณสุ เทฺว ติโสฺส อิฎฺฐกา อธิฎฺฐาตพฺพา’’ติ วุตฺตํฯ ตถา ปน อกตายปิ โทโส นตฺถิ, อฎฺฐกถาสุ หิ วุตฺตเมว ปมาณํฯ</p>


<p> ทุวิธา อารามโคนิสาทิกา วิหารโคนิสาทิกาติฯ ตาสุ ยตฺถ เนว อาราโม, น เสนาสนานิ ปริกฺขิตฺตานิ โหนฺติ, อยํ  นามฯ ยตฺถ เสนาสนานิ สพฺพานิ  วา เอกจฺจานิ วา ปริกฺขิตฺตานิ, อาราโม อปริกฺขิโตฺต, อยํ  นามฯ อิติ อุภยตฺราปิ อารามสฺส อปริกฺขิตฺตภาโวเยว ปมาณํฯ ‘‘อาราโม  ปน อุปฑฺฒปริกฺขิโตฺตปิ พหุตรํ ปริกฺขิโตฺตปิ ปริกฺขิโตฺตเยว นามา’’ติ  วุตฺตํ, เอตฺถ กปฺปิยกุฎิํ ลทฺธุํ วฎฺฎติฯ</p>


<p>ติ มนุสฺสา อาวาสํ กตฺวา ‘‘กปฺปิยกุฎิํ เทม, ปริภุญฺชถา’’ติ วทนฺติ, เอสา คหปติ นาม, ‘‘กปฺปิยกุฎิํ กาตุํ เทมา’’ติ วุเตฺตปิ วฎฺฎติเยวฯ  ปน ‘‘ยสฺมา ภิกฺขุํ ฐเปตฺวา เสสสหธมฺมิกานํ สเพฺพสญฺจ เทวมนุสฺสานํ หตฺถโต ปฎิคฺคโห จ สนฺนิธิ จ อโนฺตวุตฺถญฺจ เตสํ สนฺตกํ ภิกฺขุสฺส วฎฺฎติ, ตสฺมา เตสํ เคหานิ วา เตหิ ทินฺนกปฺปิยกุฎิ วา คหปตีติ วุจฺจตี’’ติ วุตฺตํ, ปุนปิ วุตฺตํ ‘‘ภิกฺขุสงฺฆสฺส วิหารํ ฐเปตฺวา ภิกฺขุนุปสฺสโย วา อารามิกานํ วา ติตฺถิยานํ วา เทวตานํ วา นาคานํ วา อปิ พฺรหฺมานํ วิมานํ กปฺปิยกุฎิ โหตี’’ติ, ตํ สุวุตฺตํฯ สงฺฆสนฺตกเมว หิ ภิกฺขุสนฺตกํ วา เคหํ คหปติกุฎิกา น โหติฯ</p>


<p> นาม ญตฺติทุติยกมฺมวาจาย สาเวตฺวา สมฺมตาฯ เอวญฺจ ปน, ภิกฺขเว, สมฺมนฺนิตพฺพา, พฺยเตฺตน ภิกฺขุนา ปฎิพเลน สโงฺฆ ญาเปตโพฺพ –</p>

</p>

</p>

</p>


<p>กมฺมวาจํ อวตฺวา อปโลกนกมฺมวเสน สาเวตฺวา กตาปิ สมฺมตา เอวฯ</p>


<p> ยํ  (มหาว. อฎฺฐ. ๒๙๕) อิมาสุ จตูสุ กปฺปิยภูมีสุ วุตฺตํ อามิสํ, ตํ สพฺพํ อโนฺตวุตฺถสงฺขฺยํ น คจฺฉติฯ ภิกฺขูนญฺจ ภิกฺขุนีนญฺจ อโนฺตวุตฺถอโนฺตปกฺกโมจนตฺถญฺหิ กปฺปิยกุฎิโย อนุญฺญาตาฯ ยํ ปน อกปฺปิยภูมิยํ สหเสยฺยปฺปโหนเก เคเห วุตฺตํ  สงฺฆิกํ วา ปุคฺคลิกํ วา ภิกฺขุสฺส ภิกฺขุนิยา วา สนฺตกํ เอกรตฺตมฺปิ ฐปิตํ, ตํ อโนฺตวุตฺถํ, ตตฺถ ปกฺกญฺจ อโนฺตปกฺกํ นาม โหติ, เอตํ น กปฺปติฯ สตฺตาหกาลิกํ ปน ยาวชีวิกญฺจ วฎฺฎติฯ</p>


<p>ตตฺรายํ วินิจฺฉโย – สามเณโร ภิกฺขุสฺส ตณฺฑุลาทิกํ อามิสํ อาหริตฺวา กปฺปิยกุฎิยํ นิกฺขิปิตฺวา ปุนทิวเส ปจิตฺวา เทติ, อโนฺตวุตฺถํ น โหติฯ ตตฺถ อกปฺปิยกุฎิยํ นิกฺขิตฺตสปฺปิอาทีสุ กิญฺจิ ปกฺขิปิตฺวา เทติฯ มุขสนฺนิธิ นาม โหติฯ  ปน ‘‘อโนฺตวุตฺถํ โหตี’’ติ วุตฺตํฯ ตตฺถ นามมตฺตเมว นานากรณํ, ภิกฺขุ อกปฺปิยกุฎิยํ ฐปิตสปฺปิญฺจ ยาวชีวิกปณฺณญฺจ เอกโต ปจิตฺวา ปริภุญฺชติ, สตฺตาหํ นิรามิสํ วฎฺฎติฯ สเจ อามิสสํสฎฺฐํ กตฺวา ปริภุญฺชติ, อโนฺตวุตฺถเญฺจว สามํปกฺกญฺจ โหติฯ เอเตนุปาเยน สพฺพสํสคฺคา เวทิตพฺพาฯ ยํ กิญฺจิ อามิสํ ภิกฺขุโน ปจิตุํ น วฎฺฎติฯ สเจปิสฺส อุณฺหยาคุยา สุลสิปณฺณานิ วา สิงฺคิเวรํ วา โลณํ วา ปกฺขิปนฺติ, ตมฺปิ จาเลตุํ น วฎฺฎติ, ‘‘ยาคุํ นิพฺพาเปมี’’ติ ปน จาเลตุํ วฎฺฎติฯ อุตฺตณฺฑุลภตฺตํ ลภิตฺวา ปิทหิตุํ น วฎฺฎติฯ สเจ ปน มนุสฺสา ปิทหิตฺวา เทนฺติ, วฎฺฎติฯ ‘‘ภตฺตํ มา นิพฺพายตู’’ติ ปิทหิตุํ วฎฺฎติ, ขีรตกฺกาทีสุ ปน สกิํ กุถิเตสุ อคฺคิํ กาตุํ วฎฺฎติ ปุนปากสฺส อนุญฺญาตตฺตาฯ</p>


<p>อิมา ปน กปฺปิยกุฎิโย กทา ชหิตวตฺถุกา โหนฺติ? อุสฺสาวนนฺติกา ตาว ยา ถมฺภานํ อุปริ ภิตฺติปาเท วา นิขนิตฺวา กตา, สา สเพฺพสุ ถเมฺภสุ จ ภิตฺติปาเทสุ จ อปนีเตสุ ชหิตวตฺถุกา โหติฯ สเจ ปน ถเมฺภ วา ภิตฺติปาเท วา ปริวเตฺตนฺติ, โย โย ฐิโต, ตตฺถ ตตฺถ ปติฎฺฐาติ, สเพฺพสุปิ ปริวตฺติเตสุ อชหิตวตฺถุกาว โหติฯ อิฎฺฐกาทีหิ กตา จยสฺส อุปริ ภิตฺติอตฺถาย ฐปิตํ อิฎฺฐกํ วา สิลํ วา มตฺติกาปิณฺฑํ วา อาทิํ กตฺวา วินาสิตกาเล ชหิตวตฺถุกาว โหติฯ เยหิ ปน อิฎฺฐกาทีหิ อธิฎฺฐิตา, เตสุ อปนีเตสุปิ ตทเญฺญสุ ปติฎฺฐาตีติ อชหิตวตฺถุกาว โหติฯ โคนิสาทิกา  ปาการาทีหิ ปริเกฺขเป กเต ชหิตวตฺถุกาว โหติฯ ปุน ตสฺมิํ อาราเม กปฺปิยกุฎิํ ลทฺธุํ วฎฺฎติฯ สเจ ปน ปุนปิ ปาการาทโย ตตฺถ ตตฺถ ขณฺฑา โหนฺติ, ตโต ตโต คาโว ปวิสนฺติ, ปุน กปฺปิยกุฎิ โหติฯ อิตรา ปน เทฺว โคปานสีมตฺตํ ฐเปตฺวา สพฺพสฺมิํ ฉทเน วินเฎฺฐ ชหิตวตฺถุกาว โหนฺติฯ สเจ โคปานสีนํ อุปริ เอกมฺปิ ปกฺขปาสกมณฺฑลํ อตฺถิ, รกฺขติฯ</p>


<p> ยตฺร  ปนิมา จตโสฺสปิ กปฺปิยภูมิโย นตฺถิ, ตตฺถ กิํ กาตพฺพนฺติ? อนุปสมฺปนฺนสฺส ทตฺวา ตสฺส สนฺตกํ กตฺวา ปริภุญฺชิตพฺพํฯ ตตฺริทํ วตฺถุ – กรวิกติสฺสเตฺถโร กิร วินยธรปาโมโกฺข มหาสีวเตฺถรสฺส สนฺติกํ อคมาสิฯ โส ทีปาโลเกน สปฺปิกุมฺภํ ปสฺสิตฺวา ‘‘ภเนฺต, กิเมต’’นฺติ ปุจฺฉิฯ เถโร ‘‘อาวุโส, คามโต สปฺปิกุโมฺภ อาภโต ลูขทิวเส สปฺปินา ภุญฺชนตฺถายา’’ติ อาหฯ ตโต นํ ติสฺสเตฺถโร ‘‘น วฎฺฎติ, ภเนฺต’’ติ อาหฯ เถโร ปุนทิวเส ปมุเข นิกฺขิปาเปสิฯ ติสฺสเตฺถโร ปุน เอกทิวสํ อาคโต ตํ ทิสฺวา ตเถว ปุจฺฉิตฺวา ‘‘ภเนฺต, สหเสยฺยปฺปโหนกฎฺฐาเน ฐเปตุํ น วฎฺฎตี’’ติ อาหฯ เถโร ปุนทิวเส พหิ นีหราเปตฺวา นิกฺขิปาเปสิ, ตํ โจรา หริํสุฯ โส ปุน เอกทิวสํ อาคตํ ติสฺสเตฺถรมาห ‘‘อาวุโส, ตยา ‘น วฎฺฎตี’ติ วุเตฺต โส กุโมฺภ พหิ นิกฺขิโตฺต โจเรหิ หโฎ’’ติฯ ตโต นํ ติสฺสเตฺถโร อาห ‘‘นนุ, ภเนฺต, อนุปสมฺปนฺนสฺส ทาตโพฺพ อสฺส, อนุปสมฺปนฺนสฺส หิ ทตฺวา ตสฺส สนฺตกํ กตฺวา ปริภุญฺชิตุํ วฎฺฎตี’’ติฯ</p>

</p>

</p>





