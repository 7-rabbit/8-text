<h1>๕. ปญฺจกนิปาโต</h1>
<h2>๑. มณิกุณฺฑลวโคฺค</h2>
<ol>
<li>
<p> [๓๕๑] ๑. มณิกุณฺฑลชาตกวณฺณนา
</ol></p>


<p>    ติ อิทํ สตฺถา เชตวเน วิหรโนฺต โกสลรโญฺญ อเนฺตปุเร สพฺพตฺถสาธกํ ปทุฎฺฐามจฺจํ อารพฺภ กเถสิฯ วตฺถุ เหฎฺฐา วิตฺถาริตเมวฯ อิธ ปน โพธิสโตฺต พาราณสิราชา อโหสิฯ ปทุฎฺฐามโจฺจ โกสลราชานํ อาเนตฺวา กาสิรชฺชํ คาหาเปตฺวา พาราณสิราชานํ พนฺธาเปตฺวา พนฺธนาคาเร ปกฺขิปาเปสิฯ ราชา ฌานํ อุปฺปาเทตฺวา อากาเส ปลฺลเงฺกน นิสีทิ, โจรรโญฺญ สรีเร ฑาโห อุปฺปชฺชิฯ โส พาราณสิราชานํ อุปสงฺกมิตฺวา ปฐมํ คาถมาห –</p>


<ol>
<li>
‘‘ชีโน รถสฺสํ มณิกุณฺฑเล จ, ปุเตฺต จ ทาเร จ ตเถว ชีโน;  
  
สเพฺพสุ โภเคสุ อเสสเกสุ, กสฺมา น สนฺตปฺปสิ โสกกาเล’’ติฯ  
</li>
  
<p>ตตฺถ ติ มหาราช, ตฺวํ รถญฺจ อสฺสญฺจ มณิกุณฺฑลานิ จ ชีโน, ‘‘ชีโน รถเสฺส จ มณิกุณฺฑเล จา’’ติปิ ปาโฐฯ ติ นิเสฺสสเกสุฯ
</ol></p>


<p>ตํ  สุตฺวา โพธิสโตฺต อิมา เทฺว คาถา อภาสิ –</p>


<ol>
<li>
‘‘ปุเพฺพว มจฺจํ วิชหนฺติ โภคา, มโจฺจ วา เต ปุพฺพตรํ ชหาติ;  
  
อสสฺสตา โภคิโน กามกามิ, ตสฺมา น โสจามหํ โสกกาเลฯ  
</li>
  
<li>
‘‘อุเทติ  
  
อาปูรติ เวติ จโนฺท, อตฺถํ ตเปตฺวาน ปเลติ สูริโย;  
  
วิทิตา มยา สตฺตุก โลกธมฺมา, ตสฺมา น โสจามหํ โสกกาเล’’ติฯ  
</li>
  
<p>ตตฺถ นฺติ มจฺจํ วา โภคา ปุเพฺพว ปฐมตรเญฺญว วิชหนฺติ, มโจฺจ วา เต โภเค ปุพฺพตรํ ชหาติฯ ติ โจรราชานํ อาลปติฯ อโมฺภ, กาเม กามยมาน กามกามิ โภคิโน นาม โลเก อสสฺสตา, โภเคสุ วา นเฎฺฐสุ ชีวมานาว อโภคิโน โหนฺติ, โภเค วา ปหาย สยํ นสฺสนฺติ, ตสฺมา อหํ มหาชนสฺส โสกกาเลปิ น โสจามีติ อโตฺถฯ ติ โจรราชานํ อาลปติฯ อโมฺภ, สตฺตุก, มยา ลาโภ อลาโภ ยโส อยโสติอาทโย โลกธมฺมา วิทิตาฯ ยเถว หิ จโนฺท อุเทติ จ ปูรติ จ ปุน จ ขียติ, ยถา จ สูริโย อนฺธการํ วิธมโนฺต มหนฺตํ อาโลกํ ตเปตฺวาน ปุน สายํ อตฺถํ ปเลติ อตฺถํ คจฺฉติ น ทิสฺสติ, เอวเมว โภคา อุปฺปชฺชนฺติ จ นสฺสนฺติ จ, ตตฺถ กิํ โสเกน, ตสฺมา น โสจามีติ อโตฺถฯ
</ol></p>


<p>เอวํ มหาสโตฺต โจรรโญฺญ ธมฺมํ เทเสตฺวา อิทานิ ตเมว โจรํ ครหโนฺต อาห –</p>


<ol>
<li>
‘‘อลโส คิหี กามโภคี น สาธุ, อสญฺญโต ปพฺพชิโต น สาธุ;  
  
ราชา น สาธุ อนิสมฺมการี, โย ปณฺฑิโต โกธโน ตํ น สาธุฯ  
</li>
  
<li>
‘‘นิสมฺม ขตฺติโย กยิรา, นานิสมฺม ทิสมฺปติ;  
  
นิสมฺมการิโน ราช, ยโส กิตฺติ จ วฑฺฒตี’’ติฯ  
</li>
  
<p>อิมา  ปน เทฺว คาถา เหฎฺฐา วิตฺถาริตาเยวฯ โจรราชา โพธิสตฺตํ ขมาเปตฺวา รชฺชํ ปฎิจฺฉาเปตฺวา อตฺตโน ชนปทเมว คโตฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา โกสลราชา อานโนฺท อโหสิ, พาราณสิราชา ปน อหเมว อโหสิ’’นฺติฯ</p>

</p>


<ol>
<li>
<p> [๓๕๒] ๒. สุชาตชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต มตปิติกํ กุฎุมฺพิกํ อารพฺภ กเถสิฯ โส กิร ปิตริ มเต ปริเทวมาโน วิจรติ, โสกํ วิโนเทตุํ น สโกฺกติฯ อถ สตฺถา ตสฺส โสตาปตฺติผลูปนิสฺสยํ ทิสฺวา สาวตฺถิํ ปิณฺฑาย จริตฺวา ปจฺฉาสมณํ อาทาย ตสฺส เคหํ คนฺตฺวา ปญฺญตฺตาสเน นิสิโนฺน ตํ วนฺทิตฺวา นิสินฺนํ ‘‘กิํ, อุปาสก, โสจสี’’ติ วตฺวา ‘‘อาม, ภเนฺต’’ติ วุเตฺต ‘‘อาวุโส, โปราณกปณฺฑิตา ปณฺฑิตานํ วจนํ สุตฺวา ปิตริ กาลกเต น โสจิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต กุฎุมฺพิกเคเห นิพฺพตฺติ, ‘‘สุชาตกุมาโร’’ติสฺส นามํ กริํสุฯ ตสฺส วยปฺปตฺตสฺส ปิตามโห กาลมกาสิฯ อถสฺส ปิตา ปิตุ กาลกิริยโต ปฎฺฐาย โสกสมปฺปิโต อาฬาหนํ คนฺตฺวา อาฬาหนโต อฎฺฐีนิ อาหริตฺวา อตฺตโน อาราเม มตฺติกาถูปํ กตฺวา ตานิ ตตฺถ นิทหิตฺวา คตคตเวลาย ถูปํ ปุเปฺผหิ ปูเชตฺวา เจติยํ อาวิชฺฌโนฺต ปริเทวติ, เนว นฺหายติ น ลิมฺปติ น ภุญฺชติ น กมฺมเนฺต วิจาเรติฯ ตํ ทิสฺวา โพธิสโตฺต ‘‘ปิตา เม อยฺยกสฺส มตกาลโต ปฎฺฐาย โสกาภิภูโต จรติ, ฐเปตฺวา ปน มํ อโญฺญ เอตํ สญฺญาเปตุํ น สโกฺกติ, เอเกน นํ อุปาเยน นิโสฺสกํ กริสฺสามี’’ติ พหิคาเม  เอกํ มตโคณํ ทิสฺวา ติณญฺจ ปานียญฺจ อาหริตฺวา ตสฺส ปุรโต ฐเปตฺวา ‘‘ขาท, ขาท, ปิว, ปิวา’’ติ อาหฯ อาคตาคตา นํ ทิสฺวา ‘‘สมฺม สุชาต, กิํ อุมฺมตฺตโกสิ, มตโคณสฺส ติโณทกํ เทสี’’ติ วทนฺติฯ โส น กิญฺจิ ปฎิวทติฯ อถสฺส ปิตุ สนฺติกํ คนฺตฺวา ‘‘ปุโตฺต เต อุมฺมตฺตโก ชาโต, มตโคณสฺสฺส ติโณทกํ เทตี’’ติ อาหํสุฯ ตํ สุตฺวา กุฎุมฺพิกสฺส  ปิตุโสโก อปคโต, ปุตฺตโสโก ปติฎฺฐิโตฯ โส เวเคนาคนฺตฺวา ‘‘นนุ ตฺวํ, ตาต สุชาต, ปณฺฑิโตสิ, กิํการณา มตโคณสฺส ติโณทกํ เทสี’’ติ วตฺวา เทฺว คาถา อภาสิ –</p>


<ol>
<li>
‘‘กิํ นุ สนฺตรมาโนว, ลายิตฺวา หริตํ ติณํ;  
  
ขาท ขาทาติ ลปสิ, คตสตฺตํ ชรคฺควํฯ  
</li>
  
<li>
‘‘น หิ อเนฺนน ปาเนน, มโต โคโณ สมุฎฺฐเห;  
  
ตฺวญฺจ ตุจฺฉํ วิลปสิ, ยถา ตํ ทุมฺมตี ตถา’’ติฯ  
</li>
  
<p>ตตฺถ  ติ ตุริโต วิย หุตฺวาฯ ติ ลุนิตฺวาฯ ติ วิลปสิฯ นฺติ วิคตชีวิตํ ชิณฺณโคณํฯ นฺติ เอตฺถ นฺติ นิปาตมตฺตํ, ยถา ทุมฺมติ อปฺปปโญฺญ วิลเปยฺย, ตถา ตฺวํ ตุจฺฉํ วิลปสีติฯ
</ol></p>


<p>ตโต โพธิสโตฺต เทฺว คาถา อภาสิ –</p>


<ol>
<li>
‘‘ตเถว ติฎฺฐติ สีสํ, หตฺถปาทา จ วาลธิ;  
  
โสตา ตเถว ติฎฺฐนฺติ, มเญฺญ โคโณ สมุฎฺฐเหฯ  
</li>
  
<li>
‘‘เนวยฺยกสฺส สีสญฺจ, หตฺถปาทา จ ทิสฺสเร;  
  
รุทํ มตฺติกถูปสฺมิํ, นนุ ตฺวเญฺญว ทุมฺมตี’’ติฯ  
</li>
  
<p>ตตฺถ ติ ยถา ปุเพฺพ ฐิตํ, ตเถว ติฎฺฐติฯ ติ เอเตสํ สีสาทีนํ ตเถว ฐิตตฺตา อยํ โคโณ สมุฎฺฐเหยฺยาติ มญฺญามิฯ ติ อยฺยกสฺส ปน สีสญฺจ หตฺถปาทา จ น ทิสฺสนฺติฯ ‘‘ปิฎฺฐิปาทา น ทิสฺสเร’’ติปิ ปาโฐฯ ติ อหํ ตาว สีสาทีนิ ปสฺสโนฺต เอวํ กโรมิ, ตฺวํ ปน น กิญฺจิ ปสฺสสิ, ฌาปิตฎฺฐานโต อฎฺฐีนิ อาหริตฺวา มตฺติกาถูปํ กตฺวา ปริเทวสิฯ อิติ มํ ปฎิจฺจ สตคุเณน สหสฺสคุเณน สตสหสฺสคุเณน นนุ ตฺวเญฺญว ทุมฺมติฯ ภิชฺชนธมฺมา นาม สงฺขารา ภิชฺชนฺติ, ตตฺถ กา ปริเทวนาติฯ
</ol></p>


<p>ตํ  สุตฺวา โพธิสตฺตสฺส ปิตา ‘‘มม ปุโตฺต ปณฺฑิโต อิธโลกปรโลกกิจฺจํ ชานาติ, มม สญฺญาปนตฺถาย เอตํ กมฺมํ อกาสี’’ติ จิเนฺตตฺวา ‘‘ตาต สุชาตปณฺฑิต, ‘สเพฺพ สงฺขารา อนิจฺจา’ติ เม ญาตา, อิโต  ปฎฺฐาย น โสจิสฺสามิ, ปิตุโสกหรณกปุเตฺตน นาม ตาทิเสน ภวิตพฺพ’’นฺติ วตฺวา ปุตฺตสฺส ถุติํ กโรโนฺต อาห –</p>


<ol>
<li>
‘‘อาทิตฺตํ วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหี วต เม สลฺลํ, ยมาสิ หทยสฺสิตํ;  
  
โย เม โสกปเรตสฺส, ปิตุโสกํ อปานุทิฯ  
</li>
  
<li>
‘‘โสหํ  
อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน มาณวฯ  
</li>
  
<li>
‘‘เอวํ กโรนฺติ สปฺปญฺญา, เย โหนฺติ อนุกมฺปกา;  
  
วินิวเตฺตนฺติ โสกมฺหา, สุชาโต ปิตรํ ยถา’’ติฯ  
</li>
  
<p>ตตฺถ ติ นิพฺพาปยิฯ นฺติ โสกทรถํฯ ติ ยถา มม ปุโตฺต สุชาโต มํ ปิตรํ สมานํ อตฺตโน สปฺปญฺญตาย โสกมฺหา วินิวตฺตยิ, เอวํ อเญฺญปิ สปฺปญฺญา โสกมฺหา วินิวตฺตยนฺตีติฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน กุฎุมฺพิโก โสตาปตฺติผเล ปติฎฺฐหิฯ ตทา สุชาโต อหเมว อโหสินฺติฯ</p>

</p>


<ol>
<li>
<p> [๓๕๓] ๓. เวนสาขชาตกวณฺณนา
</ol></p>


<p>นฺติ อิทํ สตฺถา ภเคฺคสุ สํสุมารคิรํ นิสฺสาย เภสกฬาวเน วิหรโนฺต โพธิราชกุมารํ อารพฺภ กเถสิฯ โพธิราชกุมาโร นาม อุเทนสฺส รโญฺญ ปุโตฺต ตสฺมิํ กาเล สํสุมารคิเร วสโนฺต เอกํ ปริโยทาตสิปฺปํ วฑฺฒกิํ ปโกฺกสาเปตฺวา อเญฺญหิ ราชูหิ อสทิสํ กตฺวา โกกนทํ นาม ปาสาทํ  การาเปสิฯ การาเปตฺวา  จ ปน ‘‘อยํ วฑฺฒกี อญฺญสฺสปิ รโญฺญ เอวรูปํ ปาสาทํ กเรยฺยา’’ติ มจฺฉรายโนฺต ตสฺส อกฺขีนิ อุปฺปาฎาเปสิฯ เตนสฺส อกฺขีนํ อุปฺปาฎิตภาโว ภิกฺขุสเงฺฆ ปากโฎ ชาโตฯ ตสฺมา ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, โพธิราชกุมาโร กิร ตถารูปสฺส วฑฺฒกิโน อกฺขีนิ อุปฺปาฎาเปสิ, อโห กกฺขโฬ ผรุโส สาหสิโก’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส กกฺขโฬ ผรุโส สาหสิโกวฯ น เกวลญฺจ อิทาเนว, ปุเพฺพเปส ขตฺติยสหสฺสานํ อกฺขีนิ อุปฺปาฎาเปตฺวา มาเรตฺวา เตสํ มํเสน พลิกมฺมํ กาเรสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตกฺกสิลายํ ทิสาปาโมโกฺข อาจริโย  อโหสิฯ ชมฺพุทีปตเล ขตฺติยมาณวา พฺราหฺมณมาณวา จ ตเสฺสว สนฺติเก สิปฺปํ อุคฺคณฺหิํสุฯ พาราณสิรโญฺญ ปุโตฺต พฺรหฺมทตฺตกุมาโร นาม ตสฺส สนฺติเก ตโย เวเท อุคฺคณฺหิฯ โส ปน ปกติยาปิ กกฺขโฬ ผรุโส สาหสิโก อโหสิฯ โพธิสโตฺต องฺควิชฺชาวเสน ตสฺส กกฺขฬผรุสสาหสิกภาวํ ญตฺวา ‘‘ตาต, ตฺวํ กกฺขโฬ ผรุโส สาหสิโก, ผรุเสน นาม ลทฺธํ อิสฺสริยํ อจิรฎฺฐิติกํ โหติ, โส อิสฺสริเย วินเฎฺฐ ภินฺนนาโว วิย สมุเทฺท ปติฎฺฐํ น ลภติ, ตสฺมา มา เอวรูโป อโหสี’’ติ ตํ โอวทโนฺต เทฺว คาถา อภาสิ –</p>


<ol>
<li>
‘‘นยิทํ นิจฺจํ ภวิตพฺพํ พฺรหฺมทตฺต, เขมํ สุภิกฺขํ สุขตา จ กาเย;  
  
อตฺถจฺจเย มา อหุ สมฺปมูโฬฺห, ภินฺนปฺลโว สาครเสฺสว มเชฺฌฯ  
</li>
  
<li>
‘‘ยานิ กโรติ ปุริโส, ตานิ อตฺตนิ ปสฺสติ;  
  
กลฺยาณการี กลฺยาณํ, ปาปการี จ ปาปกํ;  
  
ยาทิสํ วปเต พีชํ, ตาทิสํ หรเต ผล’’นฺติฯ  
</li>
  
<p>ตตฺถ  ติ ตาต พฺรหฺมทตฺต, ยเทตํ เขมํ วา สุภิกฺขํ วา ยา วา เอสา สุขตา กาเย, อิทํ สพฺพํ อิเมสํ สตฺตานํ นิจฺจํ สพฺพกาลเมว น ภวติ, อิทํ ปน อนิจฺจํ หุตฺวา อภาวธมฺมํฯ ติ โส  ตฺวํ อนิจฺจตาวเสน อิสฺสริเย วิคเต อตฺตโน อตฺถสฺส อจฺจเย ยถา นาม ภินฺนปฺลโว ภินฺนนาโว มนุโสฺส สาครมเชฺฌ ปติฎฺฐํ อลภโนฺต สมฺปมูโฬฺห โหติ, เอวํ มา อหุ สมฺปมูโฬฺหฯ ติ เตสํ กมฺมานํ วิปากํ วินฺทโนฺต ตานิ อตฺตนิ ปสฺสติ นามฯ
</ol></p>


<p>โส อาจริยํ วนฺทิตฺวา พาราณสิํ คนฺตฺวา ปิตุ สิปฺปํ ทเสฺสตฺวา โอปรเชฺช ปติฎฺฐาย ปิตุ อจฺจเยน รชฺชํ ปาปุณิฯ ตสฺส ปิงฺคิโย นาม ปุโรหิโต อโหสิ กกฺขโฬ ผรุโส สาหสิโกฯ โส ยสโลเภน จิเนฺตสิ ‘‘ยํนูนาหํ อิมินา รญฺญา สกลชมฺพุทีเป สเพฺพ ราชาโน คาหาเปยฺยํ, เอวเมส เอกราชา ภวิสฺสติ, อหมฺปิ เอกปุโรหิโต ภวิสฺสามี’’ติฯ โส ตํ ราชานํ อตฺตโน กถํ คาหาเปสิฯ ราชา มหติยา เสนาย นครา นิกฺขมิตฺวา เอกสฺส รโญฺญ นครํ รุนฺธิตฺวา ตํ ราชานํ คณฺหิฯ เอเตนุปาเยน สกลชมฺพุทีเป รชฺชํ คเหตฺวา ราชสหสฺสปริวุโต ‘‘ตกฺกสิลายํ รชฺชํ คณฺหิสฺสามี’’ติ อคมาสิฯ โพธิสโตฺต นครํ ปฎิสงฺขริตฺวา ปเรหิ อปฺปธํสิยํ อกาสิฯ</p>


<p>พาราณสิราชา  คงฺคานทีตีเร มหโต นิโคฺรธรุกฺขสฺสฺส มูเล สาณิํ ปริกฺขิปาเปตฺวา อุปริ วิตานํ การาเปตฺวา สยนํ ปญฺญเปตฺวา นิวาสํ คณฺหิฯ โส ชมฺพุทีปตเล สหสฺสราชาโน คเหตฺวา ยุชฺฌมาโนปิ ตกฺกสิลํ คเหตุํ อสโกฺกโนฺต อตฺตโน ปุโรหิตํ ปุจฺฉิ ‘‘อาจริย, มยํ เอตฺตเกหิ ราชูหิ สทฺธิํ อาคนฺตฺวาปิ ตกฺกสิลํ คเหตุํ น สโกฺกม, กิํ นุ โข กาตพฺพ’’นฺติฯ ‘‘มหาราช, สหสฺสราชูนํ อกฺขีนิ อุปฺปาเฎตฺวา มาเรตฺวา กุจฺฉิํ  ผาเลตฺวา ปญฺจมธุรมํสํ อาทาย อิมสฺมิํ นิโคฺรเธ อธิวตฺถาย เทวตาย พลิกมฺมํ กตฺวา อนฺตวฎฺฎีหิ รุกฺขํ ปริกฺขิปิตฺวา โลหิตปญฺจงฺคุลิกานิ กโรม, เอวํ โน ขิปฺปเมว ชโย ภวิสฺสตี’’ติฯ ราชา ‘‘สาธู’’ติ ปฎิสฺสุณิตฺวา อโนฺตสาณิยํ มหาพเล มเลฺล ฐเปตฺวา เอกเมกํ ราชานํ ปโกฺกสาเปตฺวา นิปฺปีฬเนน วิสญฺญํ กาเรตฺวา อกฺขีนิ อุปฺปาเฎตฺวา มาเรตฺวา มํสํ อาทาย กเฬวรานิ คงฺคายํ ปวาเหตฺวา วุตฺตปฺปการํ พลิกมฺมํ กาเรตฺวา พลิเภริํ อาโกฎาเปตฺวา ยุทฺธาย คโตฯ</p>


<p>อถสฺส  อฎฺฎาลกโต เอโก ยโกฺข อาคนฺตฺวา ทกฺขิณกฺขิํ อุปฺปาเฎตฺวา อคมาสิ, อถสฺส มหตี เวทนา อุปฺปชฺชิฯ โส เวทนาปฺปโตฺต อาคนฺตฺวา นิโคฺรธรุกฺขมูเล ปญฺญตฺตาสเน อุตฺตานโก นิปชฺชิฯ ตสฺมิํ ขเณ เอโก คิโชฺฌ เอกํ ติขิณโกฎิกํ อฎฺฐิํ คเหตฺวา รุกฺขเคฺค นิสิโนฺน มํสํ ขาทิตฺวา อฎฺฐิํ วิสฺสเชฺชสิ, อฎฺฐิโกฎิ อาคนฺตฺวา รโญฺญ วามกฺขิมฺหิ อยสูลํ วิย ปติตฺวา อกฺขิํ ภินฺทิฯ ตสฺมิํ ขเณ โพธิสตฺตสฺส วจนํ สลฺลเกฺขสิฯ โส ‘‘อมฺหากํ อาจริโย ‘อิเม สตฺตา พีชานุรูปํ ผลํ วิย กมฺมานุรูปํ วิปากํ อนุโภนฺตี’ติ กเถโนฺต อิทํ ทิสฺวา กเถสิ มเญฺญ’’ติ วตฺวา วิลปโนฺต เทฺว คาถา อภาสิ –</p>


<ol>
<li>
‘‘อิทํ ตทาจริยวโจ, ปาราสริโย ยทพฺรวิ;  
  
‘มา สุ ตฺวํ อกริ ปาปํ, ยํ ตฺวํ ปจฺฉา กตํ ตเป’ฯ  
</li>
  
<li>
‘‘อยเมว โส ปิงฺคิย เวนสาโข, ยมฺหิ ฆาตยิํ ขตฺติยานํ สหสฺสฺสํ;  
  
อลงฺกเต จนฺทนสารานุลิเตฺต, ตเมว ทุกฺขํ ปจฺจาคตํ มม’’นฺติฯ  
</li>
  
<p>ตตฺถ  ติ อิทํ ตํ อาจริยสฺส วจนํฯ ติ ตํ โคเตฺตน กิเตฺตติฯ นฺติ ยํ ปาปํ ตยา กตํ, ปจฺฉา ตํ ตเปยฺย กิลเมยฺย, ตํ มา กรีติ โอวาทํ อทาสิ, อหํ ปนสฺส วจนํ น กรินฺติฯ ติ นิโคฺรธรุกฺขํ ทเสฺสโนฺต วิลปติฯ ติ ปตฺถฎสาโขฯ นฺติ ยมฺหิ รุเกฺข ขตฺติยสหสฺสํ มาเรสิํฯ ติ ราชาลงฺกาเรหิ อลงฺกเต โลหิตจนฺทนสารานุลิเตฺต เต ขตฺติเย ยตฺถาหํ ฆาเตสิํ , อยเมว โส รุโกฺข อิทานิ มยฺหํ กิญฺจิ ปริตฺตาณํ กาตุํ น สโกฺกตีติ ทีเปติฯ นฺติ ยํ มยา ปเรสํ อกฺขิอุปฺปาฎนทุกฺขํ กตํ, อิทํ เม ตเถว ปฎิอาคตํ, อิทานิ โน อาจริยสฺส วจนํ มตฺถกํ ปตฺตนฺติ ปริเทวติฯ
</ol></p>


<p>โส  เอวํ ปริเทวมาโน อคฺคมเหสิํ อนุสฺสริตฺวา –</p>


<ol>
<li>
‘‘สามา จ โข จนฺทนลิตฺตคตฺตา, ลฎฺฐีว โสภญฺชนกสฺส อุคฺคตา;  
  
อทิสฺวา กาลํ กริสฺสามิ อุพฺพริํ, ตํ เม อิโต ทุกฺขตรํ ภวิสฺสตี’’ติฯ –  
</li>
  
<p>คาถมาห –
</ol></p>


<p>ตสฺสโตฺถ – มม ภริยา สุวณฺณสามา อุพฺพรี ยถา นาม สิคฺคุรุกฺขสฺส อุชุ อุคฺคตา สาขา มนฺทมาลุเตริตา กมฺปมานา โสภติ, เอวํ อิตฺถิวิลาสํ กุรุมานา โสภติ, ตมหํ อิทานิ อกฺขีนํ ภินฺนตฺตา อุพฺพริํ อทิสฺวาว กาลํ กริสฺสามิ, ตํ เม ตสฺสา อทสฺสนํ อิโต มรณทุกฺขโตปิ ทุกฺขตรํ ภวิสฺสตีติฯ</p>


<p>โส เอวํ วิลปโนฺตว มริตฺวา นิรเย นิพฺพตฺติฯ น นํ อิสฺสริยลุโทฺธ ปุโรหิโต ปริตฺตาณํ กาตุํ สกฺขิ, น อตฺตโน อิสฺสริยํฯ ตสฺมิํ มตมเตฺตเยว พลกาโย ภิชฺชิตฺวา ปลายิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พาราณสิราชา โพธิราชกุมาโร อโหสิ, ปิงฺคิโย เทวทโตฺต, ทิสาปาโมกฺขาจริโย ปน อหเมว อโหสิ’’นฺติฯ</p>

</p>


<ol>
<li>
<p> [๓๕๔] ๔. อุรคชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต มตปุตฺตกํ กุฎุมฺพิกํ อารพฺภ กเถสิฯ วตฺถุ ปน มตภริยมตปิติกวตฺถุสทิสเมวฯ อิธาปิ ตเถว สตฺถา ตสฺส นิเวสนํ คนฺตฺวา ตํ อาคนฺตฺวา วนฺทิตฺวา นิสินฺนํ ‘‘กิํ, อาวุโส, โสจสี’’ติ ปุจฺฉิตฺวา ‘‘อาม, ภเนฺต , ปุตฺตสฺส เม มตกาลโต ปฎฺฐาย โสจามี’’ติ วุเตฺต ‘‘อาวุโส, ภิชฺชนธมฺมํ นาม ภิชฺชติ, นสฺสนธมฺมํ นาม นสฺสติ, ตญฺจ โข น เอกสฺมิํเยว กุเล, นาปิ เอกสฺมิเญฺญว คาเม, อถ โข อปริมาเณสุ จกฺกวาเฬสุ ตีสุ ภเวสุ อมรณธโมฺม  นาม นตฺถิ, ตพฺภาเวเนว ฐาตุํ สมโตฺถ เอกสงฺขาโรปิ สสฺสโต นาม นตฺถิ, สเพฺพ สตฺตา มรณธมฺมา, สเพฺพ สงฺขารา ภิชฺชนธมฺมา, โปราณกปณฺฑิตาปิ ปุเตฺต มเต ‘มรณธมฺมํ มตํ, นสฺสนธมฺมํ นฎฺฐ’นฺติ น โสจิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พาราณสิยํ ทฺวารคามเก พฺราหฺมณกุเล นิพฺพตฺติตฺวา กุฎุมฺพํ สณฺฐเปตฺวา กสิกเมฺมน ชีวิกํ กเปฺปสิฯ ตสฺส ปุโตฺต จ ธีตา จาติ เทฺว ทารกา อเหสุํฯ โส ปุตฺตสฺส วยปฺปตฺตสฺส สมานกุลโต กุมาริกํ อาหริตฺวา อทาสิ, อิติ เต ทาสิยา สทฺธิํ ฉ ชนา อเหสุํ – โพธิสโตฺต, ภริยา, ปุโตฺต, ธีตา, สุณิสา, ทาสีติฯ เต สมคฺคา สโมฺมทมานา ปิยสํวาสา อเหสุํฯ โพธิสโตฺต เสสานํ ปญฺจนฺนํ เอวํ โอวาทํ เทติ ‘‘ตุเมฺห ยถาลทฺธนิยาเมเนว ทานํ เทถ, สีลํ รกฺขถ, อุโปสถกมฺมํ กโรถ, มรณสฺสติํ ภาเวถ, ตุมฺหากํ มรณภาวํ สลฺลเกฺขถ, อิเมสญฺหิ สตฺตานํ มรณํ ธุวํ, ชีวิตํ อทฺธุวํ, สเพฺพ สงฺขารา อนิจฺจา ขยวยธมฺมิโนว, รตฺติญฺจ ทิวา จ อปฺปมตฺตา โหถา’’ติฯ เต ‘‘สาธู’’ติ โอวาทํ สมฺปฎิจฺฉิตฺวา อปฺปมตฺตา มรณสฺสติํ ภาเวนฺติฯ</p>


<p>อเถกทิวสํ โพธิสโตฺต ปุเตฺตน สทฺธิํ เขตฺตํ  คนฺตฺวา กสติฯ ปุโตฺต กจวรํ สงฺกฑฺฒิตฺวา ฌาเปติฯ ตสฺสาวิทูเร เอกสฺมิํ วมฺมิเก อาสีวิโส อตฺถิฯ ธูโม ตสฺส อกฺขีนิ ปหริฯ โส กุโทฺธ นิกฺขมิตฺวา ‘‘อิมํ นิสฺสาย มยฺหํ ภย’’นฺติ จตโสฺส ทาฐา นิมุชฺชาเปโนฺต ตํ ฑํสิ, โส ปริวตฺติตฺวา ปติโตฯ โพธิสโตฺต ปริวตฺติตฺวา ตํ ปติตํ ทิสฺวา โคเณ ฐเปตฺวา คนฺตฺวา ตสฺส มตภาวํ ญตฺวา ตํ อุกฺขิปิตฺวา เอกสฺมิํ รุกฺขมูเล นิปชฺชาเปตฺวา ปารุปิตฺวา เนว โรทิ น ปริเทวิ – ‘‘ภิชฺชนธมฺมํ ปน ภินฺนํ, มรณธมฺมํ มตํ, สเพฺพ สงฺขารา อนิจฺจา มรณนิปฺผตฺติกา’’ติ อนิจฺจภาวเมว สลฺลเกฺขตฺวา กสิฯ โส เขตฺตสมีเปน คจฺฉนฺตํ เอกํ ปฎิวิสฺสกํ ปุริสํ ทิสฺวา ‘‘ตาต, เคหํ คจฺฉสี’’ติ ปุจฺฉิตฺวา ‘‘อามา’’ติ วุเตฺต เตน หิ อมฺหากมฺปิ ฆรํ คนฺตฺวา พฺราหฺมณิํ วเทยฺยาสิ ‘‘อชฺช กิร ปุเพฺพ วิย ทฺวินฺนํ ภตฺตํ อนาหริตฺวา เอกเสฺสวาหารํ อาหเรยฺยาถ, ปุเพฺพ จ เอกิกาว ทาสี อาหารํ อาหรติ, อชฺช ปน จตฺตาโรปิ ชนา สุทฺธวตฺถนิวตฺถา คนฺธปุปฺผหตฺถา อาคเจฺฉยฺยาถา’’ติฯ โส ‘‘สาธู’’ติ คนฺตฺวา พฺราหฺมณิยา ตเถว กเถสิฯ เกน เต, ตาต, อิมํ สาสนํ ทินฺนนฺติฯ พฺราหฺมเณน , อเยฺยติฯ สา ‘‘ปุโตฺต เม มโต’’ติ อญฺญาสิ, กมฺปนมตฺตมฺปิสฺสา นาโหสิฯ เอวํ สุภาวิตจิตฺตา สุทฺธวตฺถนิวตฺถา  คนฺธปุปฺผหตฺถา ทาสิํ ปน อาหารํ อาหราเปตฺวา เสเสหิ สทฺธิํ เขตฺตํ อคมาสิฯ เอกสฺสปิ โรทิตํ วา ปริเทวิตํ วา นาโหสิฯ</p>


<p>โพธิสโตฺต ปุตฺตสฺส นิปนฺนฉายายเมว นิสีทิตฺวา ภุญฺชิฯ ภุตฺตาวสาเน สเพฺพปิ ทารูนิ อุทฺธริตฺวา ตํ จิตกํ อาโรเปตฺวา คนฺธปุเปฺผหิ ปูเชตฺวา ฌาเปสุํฯ เอกสฺส จ เอกพินฺทุปิ อสฺสุ นาโหสิ, สเพฺพปิ สุภาวิตมรณสฺสติโน โหนฺติฯ เตสํ สีลเตเชน สกฺกสฺส อาสนํ อุณฺหาการํ ทเสฺสสิฯ โส ‘‘โก นุ โข มํ ฐานา  จาเวตุกาโม’’ติ อุปธาเรโนฺต เตสํ คุณเตเชน อุณฺหภาวํ ญตฺวา ปสนฺนมานโส หุตฺวา ‘‘มยา เอเตสํ สนฺติกํ คนฺตฺวา สีหนาทํ นทาเปตฺวา สีหนาทปริโยสาเน เอเตสํ นิเวสนํ สตฺตรตนปริปุณฺณํ กตฺวา อาคนฺตุํ วฎฺฎตี’’ติ เวเคน ตตฺถ คนฺตฺวา อาฬาหนปเสฺส ฐิโต ‘‘ตาต, กิํ กโรถา’’ติ อาหฯ ‘‘เอกํ มนุสฺสํ ฌาเปม, สามี’’ติฯ ‘‘น ตุเมฺห มนุสฺสํ ฌาเปสฺสถ, เอกํ ปน มิคํ มาเรตฺวา ปจถ มเญฺญ’’ติฯ ‘‘นเตฺถตํ สามิ, มนุสฺสเมว ฌาเปมา’’ติฯ ‘‘เตน หิ เวริมนุโสฺส โว ภวิสฺสตี’’ติฯ อถ นํ โพธิสโตฺต ‘‘โอรสปุโตฺต โน สามิ, น เวริโก’’ติ อาหฯ ‘‘เตน หิ โว อปฺปิยปุโตฺต ภวิสฺสตี’’ติ? ‘‘อติวิย ปิยปุโตฺต, สามี’’ติฯ ‘‘อถ กสฺมา น โรทสี’’ติ? โส อโรทนการณํ กเถโนฺต ปฐมํ คาถมาห –</p>


<ol>
<li>
‘‘อุรโคว ตจํ ชิณฺณํ, หิตฺวา คจฺฉติ สํ ตนุํ;  
  
เอวํ สรีเร นิโพฺภเค, เปเต กาลกเต สติฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตี’’ติฯ  
</li>
  
<p>ตตฺถ นฺติ อตฺตโน สรีรํฯ ติ ชีวิตินฺทฺริยสฺส อภาเวน โภครหิเตฯ ติ ปรโลกํ ปฎิคเตฯ ติ กตกาเล, มเตติ อโตฺถฯ อิทํ วุตฺตํ โหติ – สามิ, มม ปุโตฺต ยถา นาม อุรโค ชิณฺณตจํ นิจฺฉินฺทิตฺวา อโนโลเกตฺวา อนเปโกฺข ฉเฑฺฑตฺวา  คเจฺฉยฺย, เอวํ อตฺตโน สรีรํ ฉเฑฺฑตฺวา คจฺฉติ, ตสฺส ชีวิตินฺทฺริยรหิเต สรีเร เอวํ นิโพฺภเค ตสฺมิญฺจ เม ปุเตฺต เปเต ปุน ปฎิคเต มรณกาลํ กตฺวา ฐิเต สติ โก การุเญฺญน วา ปริเทเวน วา อโตฺถฯ อยญฺหิ ยถา สูเลหิ วิชฺฌิตฺวา ฑยฺหมาโน สุขทุกฺขํ น ชานาติ, เอวํ ญาตีนํ ปริเทวิตมฺปิ น ชานาติ, เตน การเณนาหํ เอตํ น โสจามิฯ ยา ตสฺส อตฺตโน คติ, ตํ โส คโตติฯ
</ol></p>


<p>สโกฺก   โพธิสตฺตสฺส วจนํ สุตฺวา พฺราหฺมณิํ ปุจฺฉิ ‘‘อมฺม, ตุยฺหํ โส กิํ โหตี’’ติ? ‘‘ทส มาเส กุจฺฉินา ปริหริตฺวา ถญฺญํ ปาเยตฺวา หตฺถปาเท สณฺฐเปตฺวา วฑฺฒิตปุโตฺต เม, สามี’’ติฯ ‘‘อมฺม, ปิตา ตาว ปุริสภาเวน มา โรทตุ, มาตุ หทยํ ปน มุทุกํ โหติ, ตฺวํ กสฺมา น โรทสี’’ติ? สา อโรทนการณํ กเถนฺตี –</p>


<ol>
<li>
‘‘อนวฺหิโต ตโต อาคา, อนนุญฺญาโต อิโต คโต;  
  
ยถาคโต ตถา คโต, ตตฺถ กา ปริเทวนาฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตี’’ติฯ – คาถาทฺวยมาห –  
</li>
  
<p>ตตฺถ ติ อยํ ตาต มยา ปรโลกโต อนวฺหิโต อยาจิโตฯ ติ อมฺหากํ เคหํ อาคโตฯ ติ อิโต มนุสฺสโลกโต คจฺฉโนฺตปิ มยา อนนุญฺญาโตว คโตฯ ติ อาคจฺฉโนฺตปิ ยถา อตฺตโนว รุจิยา อาคโต, คจฺฉโนฺตปิ ตเถว คโตฯ ติ ตสฺมิํ ตสฺส อิโต คมเน กา ปริเทวนาฯ ติ คาถา วุตฺตนเยน เวทิตพฺพาฯ
</ol></p>


<p>สโกฺก พฺราหฺมณิยา กถํ สุตฺวา ตสฺส ภคินิํ ปุจฺฉิ ‘‘อมฺม, ตุยฺหํ โส กิํ โหตี’’ติ? ‘‘ภาตา เม, สามี’’ติฯ ‘‘อมฺม, ภคินิโย นาม ภาตูสุ สิเนหา โหนฺติ, ตฺวํ กสฺมา น โรทสี’’ติ? สา อโรทนการณํ กเถนฺตี –</p>


<ol>
<li>
‘‘สเจ โรเท กิสา อสฺสํ, ตสฺสา เม กิํ ผลํ สิยา;  
  
ญาติมิตฺตสุหชฺชานํ, ภิโยฺย โน อรตี สิยาฯ  
</li>
  
<li>
ฑยฺหมาโน  
  
น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตี’’ติฯ – คาถาทฺวยมาห –  
</li>
  
<p>ตตฺถ ติ ยทิ อหํ ภาตริ มเต โรเทยฺยํ, กิสสรีรา อสฺสํฯ ภาตุ ปน เม ตปฺปจฺจยา วุฑฺฒิ นาม นตฺถีติ ทเสฺสติฯ ติ ตสฺสา มยฺหํ โรทนฺติยา กิํ ผลํ โก อานิสํโส ภเวยฺยฯ มยฺหํ อวุทฺธิ ปน ปญฺญายตีติ ทีเปติฯ นฺติ ญาติมิตฺตสุหทานํ ฯ อยเมว วา ปาโฐฯ ติ เย อมฺหากํ ญาตี จ มิตฺตา จ สุหทยา จ, เตสํ อธิกตรา อรติ สิยาฯ
</ol></p>


<p>สโกฺก ภคินิยา กถํ สุตฺวา ภริยํ ปุจฺฉิ ‘‘อมฺม, ตุยฺหํ โส กิํ โหตี’’ติ? ‘‘ปติ เม, สามี’’ติฯ ‘‘อิตฺถิโย นาม ปติมฺหิ มเต วิธวา โหนฺติ อนาถา, ตฺวํ กสฺมา น โรทสี’’ติฯ สาปิสฺส อโรทนการณํ กเถนฺตี –</p>


<ol>
<li>
‘‘ยถาปิ ทารโก จนฺทํ, คจฺฉนฺตมนุโรทติ;  
  
เอวํสมฺปทเมเวตํ, โย เปตมนุโสจติฯ  
</li>
  
<li>
‘‘ฑยฺหมาโน น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตี’’ติฯ – คาถาทฺวยมาห –  
</li>
  
<p>ตสฺสโตฺถ – ยถา นาม ยตฺถ กตฺถจิ ยุตฺตายุตฺตํ ลพฺภนียาลพฺภนียํ อชานโนฺต พาลทารโก มาตุ อุจฺฉเงฺค นิสิโนฺน ปุณฺณมาสิยํ ปุณฺณํ จนฺทํ อากาเส คจฺฉนฺตํ ทิสฺวา ‘‘อมฺม, จนฺทํ เม เทหิ, อมฺม, จนฺทํ เม เทหี’’ติ ปุนปฺปุนํ โรทติ, เอวํสมฺปทเมเวตํ, เอวํนิปฺผตฺติกเมว เอตํ ตสฺส รุณฺณํ โหติ, โย เปตํ กาลกตํ อนุโสจติฯ อิโตปิ จ พาลตรํฯ กิํการณา? โส หิ วิชฺชมานจนฺทํ อนุโรทติ, มยฺหํ ปน ปติ มโต เอตรหิ อวิชฺชมาโน สูเลหิ วิชฺฌิตฺวา ฑยฺหมาโนปิ น กิญฺจิ ชานาตีติฯ
</ol></p>


<p>สโกฺก  ภริยาย วจนํ สุตฺวา ทาสิํ ปุจฺฉิ ‘‘อมฺม, ตุยฺหํ โส กิํ โหตี’’ติ? ‘‘อโยฺย เม, สามี’’ติฯ ‘‘นนุ ตฺวํ อิมินา ปีเฬตฺวา โปเถตฺวา ปริภุตฺตา  ภวิสฺสสิ, ตสฺมา ‘‘สุมุตฺตา อห’’นฺติ น โรทสี’’ติฯ ‘สามิ, มา เอวํ อวจ, น เอตํ เอตสฺส อนุจฺฉวิกํ, ขนฺติเมตฺตานุทฺทยสมฺปโนฺน เม อยฺยปุโตฺต, อุเร สํวฑฺฒิตปุโตฺต วิย อโหสี’ติฯ ‘‘อถ กสฺมา น โรทสี’’ติ? สาปิสฺส อโรทนการณํ กเถนฺตี –</p>


<ol>
<li>
‘‘ยถาปิ อุทกกุโมฺภ, ภิโนฺน อปฺปฎิสนฺธิโย;  
  
เอวํสมฺปทเมเวตํ, โย เปตมนุโสจติฯ  
</li>
  
<li>
‘‘ฑยฺหมาโน  
น ชานาติ, ญาตีนํ ปริเทวิตํ;  
  
ตสฺมา เอตํ น โสจามิ, คโต โส ตสฺส ยา คตี’’ติฯ – คาถาทฺวยมาห –  
</li>
  
<p>ตสฺสโตฺถ – ยถา นาม อุทกกุโมฺภ อุกฺขิปิยมาโน ปติตฺวา สตฺตธา ภิโนฺน ปุน ตานิ กปาลานิ ปฎิปาฎิยา ฐเปตฺวา สํวิทหิตฺวา ปฎิปากติกํ กาตุํ น สโกฺกติ, โย เปตมนุโสจติ, ตสฺสปิ เอตมนุโสจนํ เอวํนิปฺผตฺติกเมว โหติ, มตสฺส ปุน ชีวาเปตุํ อสกฺกุเณยฺยตฺตา อิทฺธิมโต วา อิทฺธานุภาเวน ภินฺนํ กุมฺภํ สํวิทหิตฺวา อุทกสฺส ปูเรตุํ สกฺกา ภเวยฺย, กาลกโต ปน อิทฺธิพเลนาปิ น สกฺกา ปฎิปากติตํ กาตุนฺติฯ อิตรา คาถา วุตฺตตฺถาเยวฯ
</ol></p>


<p>สโกฺก สเพฺพสํ ธมฺมกถํ สุตฺวา ปสีทิตฺวา ‘‘ตุเมฺหหิ อปฺปมเตฺตหิ มรณสฺสติ ภาวิตา, ตุเมฺห อิโต ปฎฺฐาย สหเตฺถน กมฺมํ มา กริตฺถ, อหํ, สโกฺก เทวราชา, อหํ โว เคเห สตฺต รตนานิ อปริมาณานิ กริสฺสามิ, ตุเมฺห ทานํ เทถ , สีลํ รกฺขถ, อุโปสถกมฺมํ กโรถ, อปฺปมตฺตา โหถา’’ติ เตสํ โอวาทํ ทตฺวา เคหํ อปริมิตธนํ กตฺวา ปกฺกามิฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน กุฎุมฺพิโก โสตาปตฺติผเล ปติฎฺฐหิฯ ตทา ทาสี ขุชฺชุตฺตรา อโหสิ, ธีตา อุปฺปลวณฺณา, ปุโตฺต ราหุโล, มาตา เขมา, พฺราหฺมโณ ปน อหเมว อโหสินฺติฯ</p>

</p>


<ol>
<li>
<p> [๓๕๕] ๕. ฆฎชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต โกสลรโญฺญ เอกํ อมจฺจํ อารพฺภ กเถสิฯ วตฺถุ เหฎฺฐา กถิตสทิสเมวฯ อิธ ปน ราชา อตฺตโน อุปการสฺสฺส อมจฺจสฺส มหนฺตํ ยสํ ทตฺวา ปริเภทกานํ กถํ คเหตฺวา ตํ พนฺธาเปตฺวา พนฺธนาคาเร ปเวเสสิฯ โส ตตฺถ นิสิโนฺนว โสตาปตฺติมคฺคํ นิพฺพเตฺตสิฯ ราชา ตสฺส คุณํ สลฺลเกฺขตฺวา โมจาเปสิฯ โส คนฺธมาลํ อาทาย สตฺถุ สนฺติกํ คนฺตฺวา วนฺทิตฺวา นิสีทิฯ อถ นํ สตฺถา ‘‘อนโตฺถ กิร เต อุปฺปโนฺน’’ติ ปุจฺฉิตฺวา ‘‘อาม, ภเนฺต, อนเตฺถน ปน เม อโตฺถ อาคโต, โสตาปตฺติมโคฺค นิพฺพโตฺต’’ติ วุเตฺต ‘‘น โข, อุปาสก, ตฺวเญฺญว อนเตฺถน อตฺถํ อาหริ, โปราณกปณฺฑิตาปิ อาหริํสู’’ติ วตฺวา เตน ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตสฺส อคฺคมเหสิยา กุจฺฉิมฺหิ นิพฺพตฺติ, ‘‘ฆฎกุมาโร’’ติสฺส นามํ กริํสุฯ โส อปเรน สมเยน ตกฺกสิลายํ อุคฺคหิตสิโปฺป ธเมฺมน รชฺชํ กาเรสิฯ ตสฺส อเนฺตปุเร เอโก อมโจฺจ ทุพฺภิฯ โส ตํ ปจฺจกฺขโต ญตฺวา รฎฺฐา ปพฺพาเชสิฯ ตทา สาวตฺถิยํ ธงฺกราชา นาม รชฺชํ กาเรสิฯ โส ตสฺส สนฺติกํ คนฺตฺวา ตํ อุปฎฺฐหิตฺวา เหฎฺฐา วุตฺตนเยน อตฺตโน วจนํ คาหาเปตฺวา พาราณสิรชฺชํ คณฺหาเปสิฯ โสปิ รชฺชํ คเหตฺวา โพธิสตฺตํ สงฺขลิกาหิ พนฺธาเปตฺวา พนฺธนาคารํ ปเวเสสิฯ โพธิสโตฺต ฌานํ นิพฺพเตฺตตฺวา  อากาเส ปลฺลเงฺกน นิสีทิ, ธงฺกสฺส สรีเร ฑาโห อุปฺปชฺชิฯ โส คนฺตฺวา โพธิสตฺตสฺส สุวณฺณาทาสผุลฺลปทุมสสฺสิริกํ มุขํ ทิสฺวา โพธิสตฺตํ ปุจฺฉโนฺต ปฐมํ คาถมาห –</p>


<ol>
<li>
‘‘อเญฺญ โสจนฺติ โรทนฺติ, อเญฺญ อสฺสุมุขา ชนา;  
  
ปสนฺนมุขวโณฺณสิ, กสฺมา ฆฎ น โสจสี’’ติฯ  
</li>
  
<p>ตตฺถ ติ ตํ ฐเปตฺวา เสสมนุสฺสาฯ
</ol></p>


<p>อถสฺส โพธิสโตฺต อโสจนการณํ กเถโนฺต จตโสฺส คาถา อภาสิ –</p>


<ol>
<li>
‘‘นาพฺภตีตหโร  
โสโก, นานาคตสุขาวโห;  
  
ตสฺมา ธงฺก น โสจามิ, นตฺถิ โสเก ทุตียตาฯ  
</li>
  
<li>
‘‘โสจํ ปณฺฑุ กิโส โหติ, ภตฺตญฺจสฺส น รุจฺจติ;  
  
อมิตฺตา สุมนา โหนฺติ, สลฺลวิทฺธสฺส รุปฺปโตฯ  
</li>
  
<li>
‘‘คาเม วา ยทิ วารเญฺญ, นิเนฺน วา ยทิ วา ถเล;  
  
ฐิตํ มํ นาคมิสฺสติ, เอวํ ทิฎฺฐปโท อหํฯ  
</li>
  
<li>
‘‘ยสฺสตฺตา นาลเมโกว, สพฺพกามรสาหโร;  
  
สพฺพาปิ ปถวี ตสฺส, น สุขํ อาวหิสฺสตี’’ติฯ  
</li>
  
<p>ตตฺถ ติ นาพฺภตีตาหาโร, อยเมว วา ปาโฐฯ โสโก นาม อพฺภตีตํ อติกฺกนฺตํ นิรุทฺธํ อตฺถงฺคตํ ปุน นาหรติฯ ติ สหายตาฯ อตีตาหรเณน วา อนาคตาหรเณน  วา โสโก นาม กสฺสจิ สหาโย น โหติ, เตนาปิ การเณนาหํ น โสจามีติ วทติฯ นฺติ โสจโนฺตฯ ติ โสกสเลฺลน วิทฺธสฺส เตเนว ฆฎฺฎิยมานสฺสฺส ‘‘ทิฎฺฐา วต โน ปจฺจามิตฺตสฺส ปิฎฺฐี’’ติ อมิตฺตา สุมนา โหนฺตีติ อโตฺถฯ
</ol></p>


<p>ติ สมฺม ธงฺกราช, เอเตสุ คามาทีสุ ยตฺถ กตฺถจิ ฐิตํ มํ ปณฺฑุกิสภาวาทิกํ โสกมูลกํ พฺยสนํ น อาคมิสฺสติฯ ติ ยถา ตํ พฺยสนํ นาคจฺฉติ, เอวํ มยา ฌานปทํ ทิฎฺฐํฯ ‘‘อฎฺฐโลกธมฺมปท’’นฺติปิ วทนฺติเยว ฯ ปาฬิยํ ปน ‘‘น มตฺตํ นาคมิสฺสตี’’ติ ลิขิตํ, ตํ อฎฺฐกถายํ นตฺถิฯ ปริโยสานคาถาย อิจฺฉิตปตฺถิตเตฺถน ฌานสุขสงฺขาตํ สพฺพกามรสํ อาหรตีติ ฯ อิทํ วุตฺตํ โหติ – ยสฺส รโญฺญ ปหาย อญฺญสหาเย อตฺตาว เอโก สพฺพกามรสาหโร นาลํ, สพฺพํ ฌานสุขสงฺขาตํ กามรสํ อาหริตุํ อสมโตฺถ, ตสฺส รโญฺญ สพฺพาปิ ปถวี น สุขํ อาวหิสฺสติฯ กามาตุรสฺส หิ สุขํ นาม นตฺถิ, โย ปน กิเลสทรถรหิตํ ฌานสุขํ อาหริตุํ สมโตฺถ, โส ราชา สุขี โหตีติฯ โย ปเนตาย คาถาย ‘‘ยสฺสตฺถา นาลเมโก’’ติปิ ปาโฐ, ตสฺสโตฺถ น ทิสฺสติฯ</p>


<p>อิติ  ธโงฺก อิมา จตโสฺส คาถา สุตฺวา โพธิสตฺตํ ขมาเปตฺวา รชฺชํ ปฎิจฺฉาเปตฺวา ปกฺกามิฯ โพธิสโตฺตปิ รชฺชํ อมจฺจานํ ปฎินิยฺยาเทตฺวา หิมวนฺตปเทสํ คนฺตฺวา อิสิปพฺพชฺชํ ปพฺพชิตฺวา อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ธงฺกราชา อานโนฺท อโหสิ, ฆฎราชา ปน อหเมว อโหสิ’’นฺติฯ</p>

</p>


<ol>
<li>
<p> [๓๕๖] ๖. โกรณฺฑิยชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต ธมฺมเสนาปติํ อารพฺภ กเถสิฯ เถโร กิร อาคตาคตานํ ทุสฺสีลานํ มิคลุทฺทกมจฺฉพนฺธาทีนํ ทิฎฺฐทิฎฺฐานเญฺญว ‘‘สีลํ คณฺหถ, สีลํ คณฺหถา’’ติ สีลํ เทติฯ เต เถเร ครุภาเวน ตสฺส กถํ ภินฺทิตุํ อสโกฺกนฺตา สีลํ คณฺหนฺติ, คเหตฺวา จ ปน น รกฺขนฺติ, อตฺตโน อตฺตโน กมฺมเมว กโรนฺติฯ เถโร สทฺธิวิหาริเก อามเนฺตตฺวา  ‘‘อาวุโส, อิเม มนุสฺสา มม สนฺติเก สีลํ คณฺหิํสุ, คณฺหิตฺวา จ ปน น รกฺขนฺตี’’ติ  อาหฯ ‘‘ภเนฺต, ตุเมฺห เอเตสํ อรุจิยา สีลํ เทถ, เอเต ตุมฺหากํ กถํ ภินฺทิตุํ อสโกฺกนฺตา คณฺหนฺติ, ตุเมฺห อิโต ปฎฺฐาย เอวรูปานํ สีลํ มา อทตฺถา’’ติฯ เถโร อนตฺตมโน อโหสิฯ ตํ ปวตฺติํ สุตฺวา ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, สาริปุตฺตเตฺถโร กิร ทิฎฺฐทิฎฺฐานเญฺญว สีลํ เทตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส ทิฎฺฐทิฎฺฐานํ อยาจนฺตานเญฺญว สีลํ เทตี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ ทิสาปาโมกฺขสฺส อาจริยสฺส เชฎฺฐเนฺตวาสิโก โกรณฺฑิโย นาม อโหสิฯ ตทา โส อาจริโย ทิฎฺฐทิฎฺฐานํ เกวฎฺฎาทีนํ อยาจนฺตานเญฺญว ‘‘สีลํ คณฺหถ, สีลํ คณฺหถา’’ติ สีลํ เทติฯ เต คเหตฺวาปิ น รกฺขนฺติ  อาจริโย ตมตฺถํ อเนฺตวาสิกานํ อาโรเจสิฯ อเนฺตวาสิกา ‘‘ภเนฺต, ตุเมฺห เอเตสํ อรุจิยา สีลํ เทถ, ตสฺมา ภินฺทนฺติ, อิโต ทานิ ปฎฺฐาย ยาจนฺตานเญฺญว ทเทยฺยาถ, มา อยาจนฺตาน’’นฺติ วทิํสุฯ โส วิปฺปฎิสารี อโหสิ, เอวํ สเนฺตปิ ทิฎฺฐทิฎฺฐานํ สีลํ เทติเยวฯ</p>


<p>อเถกทิวสํ เอกสฺมา คามา มนุสฺสา อาคนฺตฺวา พฺราหฺมณวาจนกตฺถาย อาจริยํ นิมนฺตยิํสุฯ โส โกรณฺฑิยมาณวํ ปโกฺกสิตฺวา ‘‘ตาต, อหํ น คจฺฉามิ, ตฺวํ อิเม ปญฺจสเต มาณเว คเหตฺวา ตตฺถ คนฺตฺวา วาจนกานิ สมฺปฎิจฺฉิตฺวา อมฺหากํ ทินฺนโกฎฺฐาสํ อาหรา’’ติ เปเสสิฯ โส คนฺตฺวา ปฎินิวตฺตโนฺต อนฺตรามเคฺค เอกํ กนฺทรํ ทิสฺวา จิเนฺตสิ ‘‘อมฺหากํ อาจริโย ทิฎฺฐทิฎฺฐานํ อยาจนฺตานเญฺญว สีลํ เทติ, อิโต ทานิ ปฎฺฐาย ยถา ยาจนฺตานเญฺญว เทติ, ตถา นํ กริสฺสามี’’ติฯ โส เตสุ มาณเวสุ  สุขนิสิเนฺนสุ อุฎฺฐาย มหนฺตํ มหนฺตํ เสลํ อุกฺขิปิตฺวา กนฺทรายํ ขิปิ, ปุนปฺปุนํ ขิปิเยวฯ อถ นํ เต มาณวา อุฎฺฐาย ‘‘อาจริย, กิํ กโรสี’’ติ อาหํสุฯ โส น กิญฺจิ กเถสิ, เต เวเคน คนฺตฺวา อาจริยสฺส อาโรเจสุํฯ อาจริโย อาคนฺตฺวา เตน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘เอโก อรเญฺญ คิริกนฺทรายํ, ปคฺคยฺห ปคฺคยฺห สิลํ ปเวจฺฉสิ;  
  
ปุนปฺปุนํ สนฺตรมานรูโป, โกรณฺฑิย โก นุ ตว ยิธโตฺถ’’ติฯ  
</li>
  
<p>ตตฺถ ติ โก นุ ตว อิธ กนฺทรายํ สิลาขิปเนน อโตฺถฯ
</ol></p>


<p>โส  ตสฺส วจนํ สุตฺวา อาจริยํ ปโพเธตุกาโม ทุติยํ คาถมาห –</p>


<ol>
<li>
‘‘อหญฺหิมํ สาครเสวิตนฺตํ, สมํ กริสฺสามิ ยถาปิ ปาณิ;  
  
วิกิริย สานูนิ จ ปพฺพตานิ จ, ตสฺมา สิลํ ทริยา ปกฺขิปามี’’ติฯ  
</li>
  
<p>ตตฺถ  นฺติ อหญฺหิ อิมํ มหาปถวิํฯ นฺติ สาคเรหิ เสวิตํ จาตุรนฺตํฯ ติ หตฺถตลํ วิย สมํ กริสฺสามิฯ ติ วิกิริตฺวาฯ ติ ปํสุปพฺพเต จ สิลาปพฺพเต จฯ
</ol></p>


<p>ตํ สุตฺวา พฺราหฺมโณ ตติยํ คาถมาห –</p>


<ol>
<li>
‘‘นยิมํ มหิํ อรหติ ปาณิกปฺปํ, สมํ มนุโสฺส กรณาย เมโก;  
  
มญฺญามิมเญฺญว ทริํ ชิคีสํ, โกรณฺฑิย หาหสิ ชีวโลก’’นฺติฯ  
</li>
  
<p>ตตฺถ  ติ กรณาย เอโก กาตุํ น สโกฺกตีติ ทีเปติฯ นฺติ อหํ มญฺญามิ ติฎฺฐตุ ปถวี, อิมเญฺญว เอกํ ทริํ ชิคีสํ ปูรณตฺถาย วายมโนฺต สิลา ปริเยสโนฺต อุปายํ วิจินโนฺตว ตฺวํ อิมํ ชีวโลกํ หาหสิ ชหิสฺสสิ, มริสฺสสีติ อโตฺถฯ
</ol></p>


<p>ตํ สุตฺวา มาณโว จตุตฺถํ คาถมาห –</p>


<ol>
<li>
‘‘สเจ อยํ ภูตธรํ น สกฺกา, สมํ มนุโสฺส กรณาย เมโก;  
  
เอวเมว ตฺวํ พฺรเหฺม อิเม มนุเสฺส, นานาทิฎฺฐิเก นานยิสฺสสิ เต’’ติฯ  
</li>
  
<p>ตสฺสโตฺถ – สเจ อยํ เอโก มนุโสฺส อิมํ ภูตธรํ ปถวิํ สมํ กาตุํ น สกฺกา น สมโตฺถ, เอวเมว ตฺวํ อิเม ทุสฺสีลมนุเสฺส นานาทิฎฺฐิเก นานยิสฺสสิ, เต เอวํ ‘‘สีลํ คณฺหถ, สีลํ คณฺหถา’’ติ วทโนฺต อตฺตโน วสํ น อานยิสฺสสิ, ปณฺฑิตปุริสาเยว หิ ปาณาติปาตํ ‘‘อกุสล’’นฺติ ครหนฺติฯ สํสารโมจกาทโย ปเนตฺถ กุสลสญฺญิโน, เต ตฺวํ กถํ อานยิสฺสสิ, ตสฺมา ทิฎฺฐทิฎฺฐานํ สีลํ อทตฺวา ยาจนฺตานเญฺญว เทหีติฯ
</ol></p>


<p>ตํ  สุตฺวา อาจริโย ‘‘ยุตฺตํ วทติ โกรณฺฑิโย, อิทานิ น เอวรูปํ กริสฺสามี’’ติ อตฺตโน วิรทฺธภาวํ ญตฺวา ปญฺจมํ คาถมาห –</p>


<ol>
<li>
‘‘สํขิตฺตรูเปน  
ภวํ มมตฺถํ, อกฺขาสิ โกรณฺฑิย เอวเมตํ;  
  
ยถา น สกฺกา ปถวี สมายํ, กตฺตุํ มนุเสฺสน ตถา มนุสฺสา’’ติฯ  
</li>
  
<p>ตตฺถ นฺติ สมํ อยํฯ เอวํ อาจริโย มาณวสฺส ถุติํ อกาสิ, โสปิ นํ โพเธตฺวา สยํ ฆรํ เนสิฯ
</ol></p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา พฺราหฺมโณ สาริปุโตฺต อโหสิ, โกรณฺฑิยมาณโว ปน อหเมว อโหสิ’’นฺติฯ</p>

</p>


<ol>
<li>
<p> [๓๕๗] ๗. ลฎุกิกชาตกวณฺณนา
</ol></p>


<p>นฺติ อิทํ สตฺถา เวฬุวเน วิหรโนฺต เทวทตฺตํ อารพฺภ กเถสิฯ เอกสฺมิญฺหิ ทิวเส ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, เทวทโตฺต กกฺขโฬ ผรุโส สาหสิโก, สเตฺตสุ กรุณามตฺตมฺปิสฺส นตฺถี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส นิกฺกรุโณเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต หตฺถิโยนิยํ นิพฺพตฺติตฺวา วยปฺปโตฺต ปาสาทิโก มหากาโย อสีติสหสฺสวารณปริวาโร ยูถปติ หุตฺวา หิมวนฺตปเทเส วิหาสิฯ ตทา เอกา ลฎุกิกา สกุณิกา หตฺถีนํ วิจรณฎฺฐาเน อณฺฑานิ นิกฺขิปิ, ตานิ ปริณตานิ ภินฺทิตฺวา สกุณโปตกา นิกฺขมิํสุฯ เตสุ อวิรุฬฺหปเกฺขสุ อุปฺปติตุํ อสโกฺกเนฺตสุเยว มหาสโตฺต อสีติสหสฺสวารณปริวุโต โคจราย จรโนฺต ตํ ปเทสํ ปโตฺตฯ ตํ ทิสฺวา ลฎุกิกา จิเนฺตสิ ‘‘อยํ หตฺถิราชา มม โปตเก มทฺทิตฺวา มาเรสฺสติ, หนฺท นํ ปุตฺตกานํ ปริตฺตาณตฺถาย ธมฺมิการกฺขํ ยาจามี’’ติฯ สา  อุโภ ปเกฺข เอกโต กตฺวา ตสฺส ปุรโต ฐตฺวา ปฐมํ คาถมาห –</p>


<ol>
<li>
‘‘วนฺทามิ  
ตํ กุญฺชร สฎฺฐิหายนํ, อารญฺญกํ ยูถปติํ ยสสฺสิํ;  
  
ปเกฺขหิ ตํ ปญฺชลิกํ กโรมิ, มา เม วธี ปุตฺตเก ทุพฺพลายา’’ติฯ  
</li>
  
<p>ตตฺถ  นฺติ สฎฺฐิวสฺสกาเล หายนพลํฯ นฺติ ปริวารสมฺปนฺนํฯ ติ อหํ ปเกฺขหิ ตํ อญฺชลิกํ กโรมีติ อโตฺถฯ
</ol></p>


<p>มหาสโตฺต ‘‘มา จินฺตยิ ลฎุกิเก, อหํ เต ปุตฺตเก รกฺขิสฺสามี’’ติ สกุณโปตกานํ อุปริ ฐตฺวา อสีติยา หตฺถิสหเสฺสสุ คเตสุ ลฎุกิกํ อามเนฺตตฺวา ‘‘ลฎุกิเก อมฺหากํ ปจฺฉโต เอโก เอกจาริโก หตฺถี อาคจฺฉติ, โส อมฺหากํ วจนํ น กริสฺสติ, ตสฺมิํ อาคเต ตมฺปิ ยาจิตฺวา ปุตฺตกานํ โสตฺถิภาวํ กเรยฺยาสี’’ติ วตฺวา ปกฺกามิฯ สาปิ ตสฺส ปจฺจุคฺคมนํ กตฺวา อุโภหิ ปเกฺขหิ อญฺชลิํ กตฺวา ทุติยํ คาถมาห –</p>


<ol>
<li>
‘‘วนฺทามิ ตํ กุญฺชร เอกจาริํ, อารญฺญกํ ปพฺพตสานุโคจรํ;  
  
ปเกฺขหิ ตํ ปญฺชลิกํ กโรมิ, มา เม วธี ปุตฺตเก ทุพฺพลายา’’ติฯ  
</li>
  
<p>ตตฺถ นฺติ ฆนเสลปพฺพเตสุ จ ปํสุปพฺพเตสุ จ โคจรํ คณฺหนฺตํฯ
</ol></p>


<p>โส ตสฺสา วจนํ สุตฺวา ตติยํ คาถมาห –</p>


<ol>
<li>
‘‘วธิสฺสามิ เต ลฎุกิเก ปุตฺตกานิ, กิํ เม ตุวํ กาหสิ ทุพฺพลาสิ;  
  
สตํ สหสฺสานิปิ ตาทิสีนํ, วาเมน ปาเทน ปโปถเยยฺย’’นฺติฯ  
</li>
  
<p>ตตฺถ  ติ ตฺวํ กสฺมา มม วิจรณมเคฺค ปุตฺตกานิ ฐเปสิ, ยสฺมา ฐเปสิ, ตสฺมา วธิสฺสามิ เต ปุตฺตกานีติ วทติฯ ติ มยฺหํ มหาถามสฺส ตฺวํ ทุพฺพลา กิํ กริสฺสสิฯ นฺติ อหํ ตาทิสานํ ลฎุกิกานํ สตสหสฺสมฺปิ วาเมน ปาเทน สญฺจุเณฺณยฺยํ, ทกฺขิณปาเทน ปน กถาว นตฺถีติฯ
</ol></p>


<p>เอวญฺจ  ปน วตฺวา โส ตสฺสา ปุตฺตเก ปาเทน สญฺจุเณฺณตฺวา มุเตฺตน ปวาเหตฺวา นทโนฺตว ปกฺกามิฯ ลฎุกิกา รุกฺขสาขาย นิลียิตฺวา ‘‘อิทานิ ตาว วารณ นทโนฺต คจฺฉสิ, กติปาเหเนว  เม กิริยํ ปสฺสิสฺสสิ, กายพลโต ญาณพลสฺส มหนฺตภาวํ น ชานาสิ, โหตุ, ชานาเปสฺสามิ น’’นฺติ ตํ สนฺตชฺชยมานาว จตุตฺถํ คาถมาห –</p>


<ol>
<li>
‘‘น เหว สพฺพตฺถ พเลน กิจฺจํ, พลญฺหิ พาลสฺส วธาย โหติ;  
  
กริสฺสามิ เต นาคราชา อนตฺถํ, โย เม วธี ปุตฺตเก ทุพฺพลายา’’ติฯ  
</li>
  
<p>ตตฺถ ติ กายพเลนฯ นฺติ อวุฑฺฒิํฯ ติ โย ตฺวํ มม ทุพฺพลาย ปุตฺตเก วธี ฆาเตสิฯ
</ol></p>


<p>สา เอวํ วตฺวา กติปาหํ เอกํ กากํ อุปฎฺฐหิตฺวา เตน ตุเฎฺฐน ‘‘กิํ เต กโรมี’’ติ วุตฺตา ‘‘สามิ, อญฺญํ เม กาตพฺพํ นตฺถิ, เอกสฺส ปน เอกจาริกวารณสฺส ตุเณฺฑน ปหริตฺวา ตุเมฺหหิ อกฺขีนิ ภินฺนานิ ปจฺจาสีสามี’’ติ อาหฯ สา เตน ‘‘สาธู’’ติ สมฺปฎิจฺฉิตา เอกํ นีลมกฺขิกํ อุปฎฺฐหิฯ ตายปิ ‘‘กิํ เต, กโรมี’’ติ วุตฺตา ‘‘อิมินา กาเกน เอกจาริกวารณสฺส อกฺขีสุ ภิเนฺนสุ ตุเมฺหหิ ตตฺถ อาสาฎิกํ ปาเตตุํ อิจฺฉามี’’ติ วตฺวา ตายปิ ‘‘สาธู’’ติ วุเตฺต เอกํ มณฺฑูกํ อุปฎฺฐหิตฺวา เตน ‘‘กิํ เต, กโรมี’’ติ วุตฺตา ‘‘ยทา เอกจาริกวารโณ อโนฺธ หุตฺวา ปานียํ ปริเยสติ, ตทา ปพฺพตมตฺถเก ฐิโต สทฺทํ กตฺวา ตสฺมิํ ปพฺพตมตฺถกํ อภิรุหเนฺต โอตริตฺวา ปปาเต สทฺทํ กเรยฺยาถ, อหํ ตุมฺหากํ สนฺติกา เอตฺตกํ ปจฺจาสีสามี’’ติ อาหฯ โสปิ ตสฺสา วจนํ ‘‘สาธู’’ติ สมฺปฎิจฺฉิฯ</p>


<p>อเถกทิวสํ  กาโก วารณสฺส เทฺวปิ  อกฺขีนิ ตุเณฺฑน ภินฺทิ, นีลมกฺขิกา อาสาฎิกํ ปาเตสิฯ โส ปุฬเวหิ ขชฺชโนฺต เวทนาปฺปโตฺต ปิปาสาภิภูโต ปานียํ ปริเยสมาโน วิจริฯ ตสฺมิํ กาเล มณฺฑูโก ปพฺพตมตฺถเก ฐตฺวา สทฺทมกาสิฯ วารโณ ‘‘เอตฺถ ปานียํ ภวิสฺสตี’’ติ ปพฺพตมตฺถกํ อภิรุหิฯ อถ มณฺฑูโก โอตริตฺวา ปปาเต ฐตฺวา สทฺทมกาสิฯ วารโณ ‘‘เอตฺถ ปานียํ ภวิสฺสตี’’ติ ปปาตาภิมุโข คจฺฉโนฺต ปริคฬิตฺวา ปพฺพตปาเท ปติตฺวา ชีวิตกฺขยํ ปาปุณิฯ ลฎุกิกา ตสฺส มตภาวํ ญตฺวา ‘‘ทิฎฺฐา เม ปจฺจามิตฺตสฺส ปิฎฺฐี’’ติ หฎฺฐตุฎฺฐา ตสฺส ขเนฺธ จงฺกมิตฺวา ยถากมฺมํ คตาฯ</p>


<p>สตฺถา ‘‘น, ภิกฺขเว, เกนจิ สทฺธิํ เวรํ นาม กาตพฺพํ, เอวํ พลสมฺปนฺนมฺปิ วารณํ อิเม จตฺตาโร ชนา เอกโต หุตฺวา วารณสฺส ชีวิตกฺขยํ ปาเปสุ’’นฺติ –</p>


<ol>
<li>
‘‘กากญฺจ  
ปสฺส ลฎุกิกํ, มณฺฑูกํ นีลมกฺขิกํ;  
  
เอเต นาคํ อฆาเตสุํ, ปสฺส เวรสฺส เวรินํ;  
  
ตสฺมา หิ เวรํ น กยิราถ, อปฺปิเยนปิ เกนจี’’ติฯ –  
</li>
  
<p>อิมํ อภิสมฺพุทฺธคาถํ วตฺวา ชาตกํ สโมธาเนสิฯ
</ol></p>


<p>ตตฺถ ติ อนิยามิตาลปนเมตํ, ภิกฺขู ปน สนฺธาย วุตฺตตฺตา ปสฺสถ ภิกฺขเวติ วุตฺตํ โหติฯ ติ เอเต จตฺตาโร เอกโต หุตฺวาฯ นฺติ ตํ วธิํสุฯ นฺติ ปสฺสถ เวริกานํ เวรสฺส คตินฺติ อโตฺถฯ</p>


<p>ตทา เอกจาริกหตฺถี เทวทโตฺต อโหสิ, ยูถปติ ปน อหเมว อโหสินฺติฯ</p>

</p>


<ol>
<li>
<p> [๓๕๘] ๘. จูฬธมฺมปาลชาตกวณฺณนา
</ol></p>


<p>  ติ อิทํ สตฺถา เวฬุวเน วิหรโนฺต เทวทตฺตสฺส วธาย ปริสกฺกนํ อารพฺภ กเถสิฯ อเญฺญสุ ชาตเกสุ เทวทโตฺต โพธิสตฺตสฺส ตาสมตฺตมฺปิ กาตุํ นาสกฺขิ, อิมสฺมิํ  ปน จูฬธมฺมปาลชาตเก โพธิสตฺตสฺส สตฺตมาสิกกาเล หตฺถปาเท จ สีสญฺจ เฉทาเปตฺวา อสิมาลกํ นาม กาเรสิฯ  (ชา. ๑.๒.๔๓-๔๔) คีวํ คเหตฺวา มาเรตฺวา อุทฺธเน มํสํ ปจิตฺวา ขาทิฯ  (ชา. ๑.๔.๔๙ อาทโย) ทฺวีหิปิ กสาหิ ปหารสหเสฺสหิ ตาฬาเปตฺวา หตฺถปาเท จ กณฺณนาสญฺจ เฉทาเปตฺวา ชฎาสุ คเหตฺวา กฑฺฒาเปตฺวา อุตฺตานกํ นิปชฺชาเปตฺวา อุเร ปาเทน ปหริตฺวา คโตฯ โพธิสโตฺต ตํ ทิวสํเยว ชีวิตกฺขยํ ปาปุณิฯ  (ชา. ๑.๒.๑๔๓-๑๔๔)  (ชา. ๑.๗.๘๓ อาทโย) มาเรสิเยวฯ เอวเมว โส ทีฆรตฺตํ วธาย ปริสกฺกโนฺต พุทฺธกาเลปิ ปริสกฺกิเยวฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ – ‘‘อาวุโส, เทวทโตฺต พุทฺธานํ มารณตฺถเมว อุปายํ กโรติ, ‘สมฺมาสมฺพุทฺธํ มาราเปสฺสามี’ติ ธนุคฺคเห ปโยเชสิ, สิลํ ปวิชฺฌิ, นาฬาคิริํ วิสฺสชฺชาเปสี’’ติฯ สตฺถา อาคนฺตฺวา ‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส มยฺหํ วธาย ปริสกฺกิเยว, อิทานิ ปน ตาสมตฺตมฺปิ กาตุํ น สโกฺกติ , ปุเพฺพ มํ จูฬธมฺมปาลกุมารกาเล อตฺตโน ปุตฺตํ สมานํ ชีวตกฺขยํ ปาเปตฺวา อสิมาลกํ กาเรสี’’ติ วตฺวา อตีตํ อาหริฯ</p>


<p>อตีเต พาราณสิยํ มหาปตาเป นาม รชฺชํ กาเรเนฺต โพธิสโตฺต ตสฺส อคฺคมเหสิยา จนฺทาเทวิยา กุจฺฉิมฺหิ นิพฺพตฺติ, ‘‘ธมฺมปาโล’’ติสฺส นามํ กริํสุฯ ตเมนํ สตฺตมาสิกกาเล มาตา คโนฺธทเกน นฺหาเปตฺวา อลงฺกริตฺวา กีฬาปยมานา นิสีทิฯ ราชา ตสฺสา วสนฎฺฐานํ อคมาสิฯ สา ปุตฺตํ กีฬาปยมานา ปุตฺตสิเนเหน สมปฺปิตา หุตฺวา ราชานํ ปสฺสิตฺวาปิ น อุฎฺฐหิฯ โส จิเนฺตสิ ‘‘อยํ อิทาเนว ตาว ปุตฺตํ นิสฺสาย มานํ กโรติ, มํ กิสฺมิญฺจิ น มญฺญติ, ปุเตฺต ปน วฑฺฒเนฺต มยิ ‘มนุโสฺส’ติปิ สญฺญํ น กริสฺสติ, อิทาเนว นํ ฆาเตสฺสามี’’ติฯ โส นิวตฺติตฺวา ราชาสเน นิสีทิตฺวา ‘‘อตฺตโน วิธาเนน  อาคจฺฉตู’’ติ โจรฆาตกํ ปโกฺกสาเปสิฯ โส กาสายวตฺถนิวโตฺถ  รตฺตมาลาธโร ผรสุํ อํเส ฐเปตฺวา อุปธานฆฎิกํ หตฺถปาทฐปนทณฺฑกญฺจ อาทาย อาคนฺตฺวา ราชานํ วนฺทิตฺวา ‘‘กิํ กโรมิ, เทวา’’ติ อฎฺฐาสิฯ เทวิยา สิริคพฺภํ คนฺตฺวา ธมฺมปาลํ อาเนหีติฯ เทวีปิ รโญฺญ กุชฺฌิตฺวา นิวตฺตนภาวํ ญตฺวา โพธิสตฺตํ อุเร นิปชฺชาเปตฺวา โรทมานา นิสีทิฯ โจรฆาตโก คนฺตฺวา ตํ ปิฎฺฐิยํ หเตฺถน ปหริตฺวา หตฺถโต กุมารํ อจฺฉินฺทิตฺวา อาทาย รโญฺญ สนฺติกํ อาคนฺตฺวา ‘‘กิํ กโรมิ, เทวา’’ติ อาหฯ ราชา เอกํ ผลกํ อาหราเปตฺวา ปุรโต นิกฺขิปาเปตฺวา ‘‘อิธ นํ นิปชฺชาเปหี’’ติ อาหฯ โส ตถา อกาสิฯ</p>


<p>จนฺทาเทวี ปุตฺตสฺส ปจฺฉโตว ปริเทวมานา อาคจฺฉิฯ ปุน โจรฆาตโก ‘‘กิํ กโรมี, เทวา’’ติ อาหฯ ธมฺมปาลสฺส หเตฺถ ฉินฺทาติฯ จนฺทาเทวี ‘‘มหาราช, มม ปุโตฺต สตฺตมาสิโก พาลโก น กิญฺจิ ชานาติ, นเตฺถตสฺส โทโส, โทโส ปน โหโนฺต มยิ ภเวยฺย, ตสฺมา มยฺหํ หเตฺถ เฉทาเปหี’’ติ อิมมตฺถํ ปกาเสนฺตี ปฐมํ คาถมาห –</p>


<ol>
<li>
‘‘อหเมว ทูสิยา ภูนหตา, รโญฺญ มหาปตาปสฺส;  
  
เอตํ มุญฺจตุ ธมฺมปาลํ, หเตฺถ เม เทว เฉเทหี’’ติฯ  
</li>
  
<p>ตตฺถ ติ ทูสิกา, ตุเมฺห ทิสฺวา อนุฎฺฐหมานา โทสการิกาติ อโตฺถฯ ‘‘ทูสิกา’’ติปิ ปาโฐ, อยเมวโตฺถฯ ติ หตภูนา, หตวุฑฺฒีติ อโตฺถฯ ติ อิทํ ‘‘ทูสิยา’’ติ ปเทน โยเชตพฺพํฯ อหํ รโญฺญ มหาปตาปสฺส อปราธการิกา, นายํ กุมาโร, ตสฺมา  นิรปราธํ เอตํ พาลกํ มุญฺจตุ ธมฺมปาลํ, สเจปิ หเตฺถ เฉทาเปตุกาโม, โทสการิกาย หเตฺถ เม, เทว, เฉเทหีติ อยเมตฺถ อโตฺถฯ
</ol></p>


<p>ราชา โจรฆาตกํ โอโลเกสิฯ ‘‘กิํ กโรมิ, เทวา’’ติ? ‘‘ปปญฺจํ อกตฺวา หเตฺถ เฉทา’’ติฯ ตสฺมิํ ขเณ โจรฆาตโก ติขิณผรสุํ คเหตฺวา กุมารสฺส ตรุณวํสกฬีเร วิย  เทฺว หเตฺถ ฉินฺทิฯ โส ทฺวีสุ หเตฺถสุ ฉิชฺชมาเนสุ เนว โรทิ น ปริเทวิ, ขนฺติญฺจ เมตฺตญฺจ ปุเรจาริกํ กตฺวา อธิวาเสสิฯ จนฺทา ปน เทวี ฉินฺนหตฺถโกฎิํ คเหตฺวา อุจฺฉเงฺค กตฺวา  โลหิตลิตฺตา ปริเทวมานา วิจริฯ ปุน โจรฆาตโก ‘‘กิํ กโรมิ, เทวา’’ติ ปุจฺฉิฯ ‘‘เทฺวปิ ปาเท ฉินฺทา’’ติฯ ตํ สุตฺวา จนฺทาเทวี ทุติยํ คาถมาห –</p>


<ol>
<li>
‘‘อหเมว ทูสิยา ภูนหตา, รโญฺญ มหาปตาปสฺส;  
  
เอตํ มุญฺจตุ ธมฺมปาลํ, ปาเท เม เทว เฉเทหี’’ติฯ  
</li>
  
<p>ตตฺถ อธิปฺปาโย วุตฺตนเยเนว เวทิตโพฺพฯ
</ol></p>


<p>ราชาปิ ปุน โจรฆาตกํ อาณาเปสิฯ โส อุโภปิ ปาเท ฉินฺทิฯ จนฺทาเทวี ปาทโกฎิมฺปิ คเหตฺวา อุจฺฉเงฺค กตฺวา โลหิตลิตฺตา ปริเทวมานา ‘‘สามิ มหาปตาป, ฉินฺนหตฺถปาทา นาม ทารกา มาตรา โปเสตพฺพา โหนฺติ, อหํ ภติํ กตฺวา มม ปุตฺตกํ โปเสสฺสามิ, เทหิ เม เอต’’นฺติ อาหฯ โจรฆาตโก ‘‘กิํ เทว กตา ราชาณา, นิฎฺฐิตํ มม กิจฺจ’’นฺติ ปุจฺฉิฯ ‘‘น ตาว นิฎฺฐิต’’นฺติฯ ‘‘อถ กิํ กโรมิ, เทวา’’ติ? ‘‘สีสมสฺส ฉินฺทา’’ติฯ ตํ สุตฺวา จนฺทาเทวี ตติยํ คาถมาห –</p>


<ol>
<li>
‘‘อหเมว ทูสิยา ภูนหตา, รโญฺญ มหาปตาปสฺส;  
  
เอตํ มุญฺจตุ ธมฺมปาลํ, สีสํ เม เทว เฉเทหี’’ติฯ  
</li>
  
<p>วตฺวา จ ปน อตฺตโน สีสํ อุปเนสิฯ
</ol></p>


<p>ปุน โจรฆาตโก ‘‘กิํ กโรมิ, เทวา’’ติ ปุจฺฉิฯ ‘‘สีสมสฺส ฉินฺทา’’ติฯ โส สีสํ ฉินฺทิตฺวา ‘‘กตา, เทว, ราชาณา’’ติ ปุจฺฉิฯ ‘‘น ตาว กตา’’ติฯ ‘‘อถ กิํ กโรมิ, เทวา’’ติ? ‘‘อสิตุเณฺฑน นํ สมฺปฎิจฺฉิตฺวา อสิมาลกํ นาม กโรหี’’ติฯ โส ตสฺส กเฬวรํ  อากาเส ขิปิตฺวา อสิตุเณฺฑน สมฺปฎิจฺฉิตฺวา อสิมาลกํ นาม กตฺวา มหาตเล วิปฺปกิริฯ จนฺทาเทวี โพธิสตฺตสฺส มํเส อุจฺฉเงฺค กตฺวา มหาตเล โรทมานา ปริเทวมานา อิมา คาถา อภาสิ –</p>


<ol>
<li>
‘‘น  
หิ นูนิมสฺส รโญฺญ, มิตฺตามจฺจา จ วิชฺชเร สุหทา;  
  
เย น วทนฺติ ราชานํ, มา ฆาตยิ โอรสํ ปุตฺตํฯ  
</li>
  
<li>
‘‘น หิ นูนิมสฺส รโญฺญ, ญาตี มิตฺตา จ วิชฺชเร สุหทา;  
  
เย น วทนฺติ ราชานํ, มา ฆาตยิ อตฺรชํ ปุตฺต’’นฺติฯ  
</li>
  
<p>ตตฺถ  ติ นูน อิมสฺส รโญฺญ ทฬฺหมิตฺตา วา สพฺพกิเจฺจสุ สหภาวิโน อมจฺจา วา มุทุหทยตาย สุหทา วา เกจิ น วิชฺชนฺติฯ ติ เย อธุนา อาคนฺตฺวา ‘‘อตฺตโน ปิยปุตฺตํ มา ฆาตยี’’ติ น วทนฺติ, อิมํ ราชานํ ปฎิเสเธนฺติ, เต นตฺถิเยวาติ มเญฺญฯ ทุติยคาถายํ ติ ญาตกาฯ
</ol></p>


<p>อิมา ปน เทฺว คาถา วตฺวา จนฺทาเทวี อุโภหิ หเตฺถหิ หทยมํสํ ธารยมานา ตติยํ คาถมาห –</p>


<ol>
<li>
‘‘จนฺทนสารานุลิตฺตา, พาหา ฉิชฺชนฺติ ธมฺมปาลสฺส;  
  
ทายาทสฺส ปถพฺยา, ปาณา เม เทว รุชฺฌนฺตี’’ติฯ  
</li>
  
<p>ตตฺถ ติ ปิตุสนฺตกาย จาตุรนฺตาย ปถวิยา ทายาทสฺส โลหิตจนฺทนสารานุลิตฺตา หตฺถา ฉิชฺชนฺติ, ปาทา ฉิชฺชนฺติ, สีสญฺจ ฉิชฺชติ, อสิมาลโกปิ กโต, ตว วํสํ ปจฺฉินฺทิตฺวา คโตสิ ทานีติ เอวมาทีนิ วิลปนฺติ เอวมาหฯ ติ เทว, มยฺหมฺปิ อิมํ โสกํ สนฺธาเรตุํ อสโกฺกนฺติยา ชีวิตํ รุชฺฌตีติฯ
</ol></p>


<p>ตสฺสา เอวํ ปริเทวมานาย เอว ฑยฺหมาเน เวฬุวเน เวฬุ วิย หทยํ ผลิ, สา ตเตฺถว ชีวิตกฺขยํ ปตฺตาฯ ราชาปิ ปลฺลเงฺก ฐาตุํ อสโกฺกโนฺต มหาตเล ปติ, ปทรตลํ ทฺวิธา ภิชฺชิ, โส ตโตปิ ภูมิยํ ปติฯ ตโต จตุนหุตาธิกทฺวิโยชนสตสหสฺสพหลาปิ ฆนปถวี ตสฺส  อคุณํ ธาเรตุํ อสโกฺกนฺตี ภิชฺชิตฺวา วิวรมทาสิ, อวีจิโต ชาลา อุฎฺฐาย กุลทตฺติเกน กมฺพเลน ปริกฺขิปนฺตี วิย  ตํ คเหตฺวา อวีจิมฺหิ ขิปิฯ จนฺทาย จ โพธิสตฺตสฺส จ อมจฺจา สรีรกิจฺจํ กริํสุฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ราชา เทวทโตฺต อโหสิ, จนฺทาเทวี มหาปชาปติโคตมี, ธมฺมปาลกุมาโร ปน อหเมว อโหสิ’’นฺติฯ</p>

</p>


<ol>
<li>
<p> [๓๕๙] ๙. สุวณฺณมิคชาตกวณฺณนา
</ol></p>


<p>  ติ อิทํ สตฺถา เชตวเน วิหรโนฺต สาวตฺถิยํ เอกํ กุลธีตรํ อารพฺภ กเถสิฯ สา กิร สาวตฺถิยํ ทฺวินฺนํ อคฺคสาวกานํ อุปฎฺฐากกุลสฺส ธีตา สทฺธา ปสนฺนา พุทฺธมามกา ธมฺมมามกา สงฺฆมามกา อาจารสมฺปนฺนา ปณฺฑิตา ทานาทิปุญฺญาภิรตาฯ ตํ อญฺญํ สาวตฺถิยเมว สมานชาติกํ มิจฺฉาทิฎฺฐิกกุลํ วาเรสิฯ อถสฺสา มาตาปิตโร ‘‘อมฺหากํ ธีตา สทฺธา ปสนฺนา ตีณิ รตนานิ มมายติ ทานาทิปุญฺญาภิรตา, ตุเมฺห มิจฺฉาทิฎฺฐิกา อิมิสฺสาปิ ยถารุจิยา ทานํ วา ทาตุํ ธมฺมํ วา โสตุํ วิหารํ วา คนฺตุํ สีลํ วา รกฺขิตุํ อุโปสถกมฺมํ วา กาตุํ น ทสฺสถ, น มยํ ตุมฺหากํ เทม, อตฺตนา สทิสํ มิจฺฉาทิฎฺฐิกกุลาว กุมาริกํ คณฺหถา’’ติ อาหํสุฯ เต เตหิ ปฎิกฺขิตฺตา ‘‘ตุมฺหากํ ธีตา อมฺหากํ ฆรํ คนฺตฺวา ยถาธิปฺปาเยน สพฺพเมตํ กโรตุ, มยํ น วาเรสฺสาม, เทถ โน เอต’’นฺติ วตฺวา ‘‘เตน หิ คณฺหถา’’ติ วุตฺตา ภทฺทเกน นกฺขเตฺตน มงฺคลํ กตฺวา ตํ อตฺตโน ฆรํ นยิํสุฯ สา วตฺตาจารสมฺปนฺนา ปติเทวตา อโหสิ, สสฺสุสสุรสามิกวตฺตานิ กตาเนว โหนฺติฯ</p>


<p>สา เอกทิวสํ สามิกํ อาห – ‘‘อิจฺฉามหํ, อยฺยปุตฺต, อมฺหากํ กุลูปกเตฺถรานํ ทานํ ทาตุ’’นฺติฯ สาธุ, ภเทฺท, ยถาชฺฌาสเยน ทานํ เทหีติฯ สา เถเร นิมนฺตาเปตฺวา มหนฺตํ สกฺการํ กตฺวา ปณีตโภชนํ โภเชตฺวา เอกมนฺตํ นิสีทิตฺวา ‘‘ภเนฺต, อิมํ กุลํ มิจฺฉาทิฎฺฐิกํ อสฺสทฺธํ ติณฺณํ รตนานํ คุณํ น ชานาติ, สาธุ, อยฺยา, ยาว อิมํ กุลํ ติณฺณํ รตนานํ คุณํ ชานาติ, ตาว อิเธว ภิกฺขํ คณฺหถา’’ติ อาหฯ เถรา อธิวาเสตฺวา ตตฺถ นิพทฺธํ ภุญฺชนฺติฯ ปุน สามิกํ อาห ‘‘อยฺยปุตฺต, เถรา  อิธ นิพทฺธํ อาคจฺฉนฺติ, กิํการณา ตุเมฺห น ปสฺสถา’’ติฯ ‘‘สาธุ, ปสฺสิสฺสามี’’ติฯ สา ปุนทิวเส เถรานํ ภตฺตกิจฺจปริโยสาเน ตสฺส อาโรเจสิ ฯ โส อุปสงฺกมิตฺวา เถเรหิ สทฺธิํ ปฎิสนฺถารํ กตฺวา เอกมนฺตํ นิสีทิฯ อถสฺส ธมฺมเสนาปติ ธมฺมกถํ กเถสิฯ โส เถรสฺส ธมฺมกถาย จ อิริยาปเถสุ จ ปสีทิตฺวา ตโต ปฎฺฐาย เถรานํ อาสนํ ปญฺญเปติ, ปานียํ ปริสฺสาเวติ, อนฺตราภเตฺต ธมฺมกถํ สุณาติ, ตสฺส อปรภาเค มิจฺฉาทิฎฺฐิ ภิชฺชิฯ</p>


<p>อเถกทิวสํ  เถโร ทฺวินฺนมฺปิ ธมฺมกถํ กเถโนฺต สจฺจานิ ปกาเสสิ, สจฺจปริโยสาเน อุโภปิ ชยมฺปติกา โสตาปตฺติผเล ปติฎฺฐหิํสุฯ ตโต ปฎฺฐาย ตสฺส มาตาปิตโร อาทิํ กตฺวา อนฺตมโส ทาสกมฺมกราปิ สเพฺพ มิจฺฉาทิฎฺฐิํ ภินฺทิตฺวา พุทฺธธมฺมสงฺฆมามกาเยว ชาตาฯ อเถกทิวสํ ทาริกา สามิกํ อาห – ‘‘อยฺยปุตฺต, กิํ เม ฆราวาเสน, อิจฺฉามหํ ปพฺพชิตุ’’นฺติฯ โส ‘‘สาธุ ภเทฺท, อหมฺปิ ปพฺพชิสฺสามี’’ติ มหเนฺตน ปริวาเรน ตํ ภิกฺขุนุปสฺสยํ เนตฺวา ปพฺพาเชตฺวา สยมฺปิ สตฺถารํ อุปสงฺกมิตฺวา ปพฺพชฺชํ ยาจิฯ ตํ สตฺถา ปพฺพาเชสิฯ อุโภปิ วิปสฺสนํ วเฑฺฒตฺวา น จิรเสฺสว อรหตฺตํ ปาปุณิํสุฯ อเถกทิวสํ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อสุกา นาม ทหรภิกฺขุนี อตฺตโน เจว ปจฺจยา ชาตา สามิกสฺส จ, อตฺตนาปิ ปพฺพชิตฺวา อรหตฺตํ ปตฺวา ตมฺปิ ปาเปสี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว ตาว เอสา สามิกํ ราคปาสา โมเจสิ, ปุเพฺพเปสา โปราณกปณฺฑิเต ปน มรณปาสา โมเจสี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต มิคโยนิยํ นิพฺพตฺติตฺวา วยปฺปโตฺต อภิรูโป อโหสิ ปาสาทิโก ทสฺสนีโย สุวณฺณวโณฺณ ลาขารสปริกมฺมกเตหิ  วิย หตฺถปาเทหิ รชตทามสทิเสหิ วิสาเณหิ มณิคุฬิกปฎิภาเคหิ อกฺขีหิ รตฺตกมฺพลเคณฺฑุสทิเสน มุเขน สมนฺนาคโตฯ ภริยาปิสฺส ตรุณมิคี อภิรูปา อโหสิ ทสฺสนียาฯ เต สมคฺควาสํ วสิํสุ, อสีติสหสฺสจิตฺรมิคา โพธิสตฺตํ อุปฎฺฐหิํสุฯ ตทา ลุทฺทกา มิควีถีสุ ปาเส โอเฑฺฑสุํฯ อเถกทิวสํ โพธิสโตฺต มิคานํ ปุรโต คจฺฉโนฺต ปาเท ปาเสน พชฺฌิตฺวา ‘‘ฉินฺทิสฺสามิ น’’นฺติ อากฑฺฒิ, จมฺมํ ฉิชฺชิ, ปุน อากฑฺฒนฺตสฺส มํสํ ฉิชฺชิ, ปุน นฺหารุ ฉิชฺชิ, ปาโส อฎฺฐิมาหจฺจ อฎฺฐาสิฯ โส ปาสํ ฉินฺทิตุํ อสโกฺกโนฺต มรณภยตชฺชิโต พทฺธรวํ รวิฯ ตํ สุตฺวา ภีโต มิคคโณ ปลายิฯ ภริยา ปนสฺส ปลายิตฺวา มิคานํ อนฺตเร โอโลเกนฺตี ตํ อทิสฺวา ‘‘อิทํ ภยํ มยฺหํ ปิยสามิกสฺส อุปฺปนฺนํ ภวิสฺสตี’’ติ เวเคน ตสฺส สนฺติกํ คนฺตฺวา อสฺสุมุขี โรทมานา ‘‘สามิ , ตฺวํ มหพฺพโล, กิํ  เอตํ ปาสํ สนฺธาเรตุํ น สกฺขิสฺสสิ, เวคํ ชเนตฺวา ฉินฺทาหิ น’’นฺติ ตสฺส อุสฺสาหํ ชเนนฺตี ปฐมํ คาถมาห –</p>


<ol>
<li>
‘‘วิกฺกม เร หริปาท, วิกฺกม เร มหามิค;  
  
ฉินฺท วารตฺติกํ ปาสํ, นาหํ เอกา วเน รเม’’ติฯ  
</li>
  
<p>ตตฺถ ติ ปรกฺกม, อากฑฺฒาติ อโตฺถฯ ติ อามนฺตเน นิปาโตฯ ติ สุวณฺณปาทฯ สกลสรีรมฺปิ ตสฺส สุวณฺณวณฺณํ, อยํ ปน คารเวเนวมาหฯ ติ อหํ ตยา วินา เอกิกา วเน น รมิสฺสามิ, ติโณทกํ ปน อคฺคเหตฺวา สุสฺสิตฺวา มริสฺสามีติ ทเสฺสติฯ
</ol></p>


<p>ตํ  สุตฺวา มิโค ทุติยํ คาถมาห –</p>


<ol>
<li>
‘‘วิกฺกมามิ น ปาเรมิ, ภูมิํ สุมฺภามิ เวคสา;  
  
ทโฬฺห วารตฺติโก ปาโส, ปาทํ เม ปริกนฺตตี’’ติฯ  
</li>
  
<p>ตตฺถ ติ ภเทฺท, อหํ วีริยํ กโรมิฯ ติ ปาสํ ฉินฺทิตุํ ปน น สโกฺกมีติ อโตฺถฯ ติ อปิ นาม ฉิเชฺชยฺยาติ ปาเทนาปิ ภูมิํ ปหรามิฯ ติ เวเคนฯ ติ จมฺมาทีนิ ฉินฺทโนฺต สมนฺตา กนฺตตีติฯ
</ol></p>


<p>อถ นํ มิคี ‘‘มา ภายิ, สามิ, อหํ อตฺตโน พเลน ลุทฺทกํ ยาจิตฺวา ตว ชีวิตํ อาหริสฺสามิฯ สเจ ยาจนาย น สกฺขิสฺสามิ, มม ชีวิตมฺปิ ทตฺวา ตว ชีวิตํ อาหริสฺสามี’’ติ มหาสตฺตํ อสฺสาเสตฺวา โลหิตลิตฺตํ โพธิสตฺตํ ปริคฺคเหตฺวา อฎฺฐาสิฯ ลุทฺทโกปิ อสิญฺจ สตฺติญฺจ คเหตฺวา กปฺปุฎฺฐานคฺคิ วิย อาคจฺฉติฯ สา ตํ ทิสฺวา ‘‘สามิ, ลุทฺทโก อาคจฺฉติ, อหํ อตฺตโน พลํ กริสฺสามิ, ตฺวํ มา ภายี’’ติ มิคํ อสฺสาเสตฺวา ลุทฺทกสฺส ปฎิปถํ คนฺตฺวา ปฎิกฺกมิตฺวา เอกมนฺตํ ฐิตา ตํ วนฺทิตฺวา ‘‘สามิ, มม สามิโก สุวณฺณวโณฺณ สีลาจารสมฺปโนฺน, อสีติสหสฺสานํ มิคานํ ราชา’’ติ โพธิสตฺตสฺส คุณํ กเถตฺวา มิคราเช ฐิเตเยว อตฺตโน วธํ ยาจนฺตี ตติยํ คาถมาห –</p>


<ol>
<li>
‘‘อตฺถรสฺสุ  
ปลาสานิ, อสิํ นิพฺพาห ลุทฺทก;  
  
ปฐมํ มํ วธิตฺวาน, หน ปจฺฉา มหามิค’’นฺติฯ  
</li>
  
<p>ตตฺถ  ติ มํสฎฺฐปนตฺถํ ปลาสปณฺณานิ อตฺถรสฺสุฯ ติ อสิํ โกสโต นีหรฯ
</ol></p>


<p>ตํ สุตฺวา ลุทฺทโก ‘‘มนุสฺสภูตา ตาว สามิกสฺส อตฺถาย อตฺตโน ชีวิตํ น ปริจฺจชนฺติ, อยํ ติรจฺฉานคตา ชีวิตํ ปริจฺจชติ, มนุสฺสภาสาย จ มธุเรน สเรน  กเถติ, อชฺช อิมิสฺสา จ ปติโน จสฺสา ชีวิตํ ทสฺสามี’’ติ ปสนฺนจิโตฺต จตุตฺถํ คาถมาห –</p>


<ol>
<li>
‘‘น เม สุตํ วา ทิฎฺฐํ วา, ภาสนฺติํ มานุสิํ มิคิํ;  
  
ตฺวญฺจ ภเทฺท สุขี โหหิ, เอโส จาปิ มหามิโค’’ติฯ  
</li>
  
<p>ตตฺถ ติ มยา อิโต ปุเพฺพ เอวรูปํ ทิฎฺฐํ วา สุตํ วา นตฺถิฯ นฺติ อหญฺหิ อิโต ปุเพฺพ มานุสิํ วาจํ ภาสนฺติํ มิคิํ เนว อทฺทสํ น อโสฺสสิํฯ เยสํ ปน ‘‘น เม สุตา วา ทิฎฺฐา วา, ภาสนฺตี มานุสี มิคี’’ติ ปาฬิ, เตสํ ยถาปาฬิเมว อโตฺถ ทิสฺสติฯ ติ ภทฺทเก ปณฺฑิเก อุปายกุสเลฯ อิติ ตํ อาลปิตฺวา ปุน ‘‘ตฺวญฺจ เอโส จาปิ มหามิโคติ เทฺวปิ ชนา สุขี นิทฺทุกฺขา โหถา’’ติ ตํ สมสฺสาเสตฺวา ลุทฺทโก โพธิสตฺตสฺส สนฺติกํ คนฺตฺวา วาสิยา จมฺมปาสํ ฉินฺทิตฺวา ปาเท ลคฺคปาสกํ สณิกํ นีหริตฺวา นฺหารุนา นฺหารุํ, มํเสน มํสํ, จเมฺมน จมฺมํ ปฎิปาเฎตฺวา ปาทํ หเตฺถน ปริมชฺชิฯ ตงฺขณเญฺญว มหาสตฺตสฺส ปูริตปารมิตานุภาเวน ลุทฺทกสฺส จ เมตฺตจิตฺตานุภาเวน มิคิยา จ เมตฺตธมฺมานุภาเวน นฺหารุมํสจมฺมานิ นฺหารุมํสจเมฺมหิ ฆฎยิํสุฯ โพธิสโตฺต ปน สุขี นิทฺทุโกฺข อฎฺฐาสิฯ
</ol></p>


<p>มิคี โพธิสตฺตํ สุขิตํ ทิสฺวา โสมนสฺสชาตา ลุทฺทกสฺส อนุโมทนํ กโรนฺตี ปญฺจมํ คาถมาห –</p>


<ol>
<li>
‘‘เอวํ ลุทฺทก นนฺทสฺสุ, สห สเพฺพหิ ญาติภิ;  
  
ยถาหมชฺช นนฺทามิ, มุตฺตํ ทิสฺวา มหามิค’’นฺติฯ  
</li>
  
<p>ตตฺถ  ติ ทารุณกมฺมกิริยาย ลทฺธนามวเสน อาลปติฯ
</ol></p>


<p>โพธิสโตฺต ‘‘อยํ ลุโทฺท มยฺหํ อวสฺสโย ชาโต, มยาปิสฺส อวสฺสเยเนว ภวิตุํ วฎตี’’ติ  โคจรภูมิยํ ทิฎฺฐํ เอกํ มณิกฺขนฺธํ ตสฺส ทตฺวา  ‘‘สมฺม, อิโต ปฎฺฐาย ปาณาติปาตาทีนิ มา กริ, อิมินา กุฎุมฺพํ สณฺฐเปตฺวา ทารเก โปเสโนฺต ทานสีลาทีนิ ปุญฺญานิ กโรหี’’ติ ตโสฺสวาทํ ทตฺวา อรญฺญํ ปาวิสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ลุทฺทโก ฉโนฺน อโหสิ, มิคี ทหรภิกฺขุนี, มิคราชา ปน อหเมว อโหสิ’’นฺติฯ</p>

</p>


<ol>
<li>
<p> [๓๖๐] ๑๐. สุโยนนฺทีชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต อุกฺกณฺฐิตภิกฺขุํ อารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจ’’นฺติ วุเตฺต ‘‘กิํ ทิสฺวา’’ติ วตฺวา ‘‘อลงฺกตมาตุคาม’’นฺติ วุเตฺต ‘‘มาตุคาโม นาเมส ภิกฺขุ น สกฺกา รกฺขิตุํ, โปราณกปณฺฑิตา สุปณฺณภวเน กตฺวา รกฺขนฺตาปิ รกฺขิตุํ นาสกฺขิํสู’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ ตมฺพราชา นาม รชฺชํ กาเรสิฯ ตสฺส สุโยนนฺที นาม อคฺคมเหสี อโหสิ อุตฺตมรูปธราฯ ตทา โพธิสโตฺต สุปณฺณโยนิยํ นิพฺพตฺติ, ตสฺมิํ กาเล นาคทีโป เสทุมทีโป นาม อโหสิฯ โพธิสโตฺต ตสฺมิํ ทีเป สุปณฺณภวเน วสติฯ โส พาราณสิํ คนฺตฺวา ตมฺพราเชน สทฺธิํ มาณวกเวเสน ชูตํ กีฬติฯ ตสฺส รูปสมฺปตฺติํ ทิสฺวา ปริจาริกา ‘‘อมฺหากํ รญฺญา สทฺธิํ เอวรูโป นาม มาณวโก ชูตํ กีฬตี’’ติ สุโยนนฺทิยา อาโรเจสุํฯ สา สุตฺวา ตํ ทฎฺฐุกามา หุตฺวา เอกทิวสํ อลงฺกริตฺวา ชูตมณฺฑลํ อาคนฺตฺวา ปริจาริกานํ  อนฺตเร ฐิตา นํ โอโลเกสิฯ โสปิ เทวิํ โอโลเกสิฯ เทฺวปิ อญฺญมญฺญํ ปฎิพทฺธจิตฺตา อเหสุํฯ สุปณฺณราชา อตฺตโน อานุภาเวน นคเร วาตํ สมุฎฺฐาเปสิ, เคหปตนภเยน ราชนิเวสนา มนุสฺสา นิกฺขมิํสุฯ โส อตฺตโน อานุภาเวน อนฺธการํ กตฺวา เทวิํ  คเหตฺวา อากาเสน อาคนฺตฺวา นาคทีเป อตฺตโน ภวนํ ปาวิสิ  สุโยนนฺทิยา คตฎฺฐานํ ชานนฺตา นาม นาเหสุํฯ โส ตาย สทฺธิํ อภิรมมาโน คนฺตฺวา รญฺญา สทฺธิํ ชูตํ กีฬติฯ</p>


<p>รโญฺญ ปน สโคฺค นาม คนฺธโพฺพ อตฺถิ, โส เทวิยา คตฎฺฐานํ อชานโนฺต ตํ คนฺธพฺพํ อามเนฺตตฺวา ‘‘คจฺฉ, ตาต, คนฺธพฺพ สพฺพํ ถลชลปถํ อนุวิจริตฺวา เทวิยา คตฎฺฐานํ ปสฺสา’’ติ อุโยฺยเชสิฯ โส ปริพฺพยํ คเหตฺวา ทฺวารคามโต ปฎฺฐาย วิจินโนฺต กุรุกจฺฉํ ปาปุณิฯ ตทา กุรุกจฺฉวาณิชา นาวาย สุวณฺณภูมิํ คจฺฉนฺติฯ โส เต อุปสงฺกมิตฺวา ‘‘อหํ คนฺธโพฺพ นาวาย เวตนํ ขเณฺฑตฺวา ตุมฺหากํ คนฺธพฺพํ กริสฺสามิ, มมฺปิ เนถา’’ติ อาหฯ เต ‘‘สาธู’’ติ ตมฺปิ อาโรเปตฺวา นาวํ วิสฺสเชฺชสุํฯ เต สุขปยาตาย นาวาย ตํ ปโกฺกสิตฺวา ‘‘คนฺธพฺพํ โน กโรหี’’ติ อาหํสุฯ ‘‘อหํ เจ คนฺธพฺพํ กเรยฺยํ, มยิ ปน คนฺธพฺพํ กโรเนฺต มจฺฉา จลิสฺสนฺติ, อถ โว นาโว ภิชฺชิสฺสตี’’ติฯ ‘‘มนุสฺสมเตฺต คนฺธพฺพํ กโรเนฺต มจฺฉานํ จลนํ นาม นตฺถิ, กโรหี’’ติฯ ‘‘เตน หิ มา มยฺหํ กุชฺฌิตฺถา’’ติ วีณํ มุจฺฉิตฺวา ตนฺติสฺสเรน คีตสฺสรํ, คีตสฺสเรน ตนฺติสฺสรํ อนติกฺกมิตฺวา คนฺธพฺพํ อกาสิฯ เตน สเทฺทน สมฺมตฺตา หุตฺวา มจฺฉา จลิํสุฯ</p>


<p>อเถโก มกโร อุปฺปติตฺวา นาวาย ปตโนฺต นาวํ ภินฺทิฯ สโคฺค ผลเก นิปชฺชิตฺวา ยถาวาตํ คจฺฉโนฺต นาคทีเป สุปณฺณภวนสฺส นิโคฺรธรุกฺขสฺส สนฺติกํ ปาปุณิฯ สุโยนนฺทีปิ เทวี สุปณฺณราชสฺส ชูตํ กีฬิตุํ คตกาเล วิมานา โอตริตฺวา  เวลเนฺต วิจรนฺตี สคฺคํ คนฺธพฺพํ ทิสฺวา สญฺชานิตฺวา ‘‘กถํ อาคโตสี’’ติ ปุจฺฉิฯ โส สพฺพํ กเถสิฯ ‘‘เตน หิ มา ภายี’’ติ ตํ อสฺสาเสตฺวา พาหาหิ ปริคฺคเหตฺวา วิมานํ อาโรเปตฺวา สยนปิเฎฺฐ นิปชฺชาเปตฺวา สมสฺสตฺถกาเล ทิพฺพโภชนํ ทตฺวา ทิพฺพคโนฺธทเกน นฺหาเปตฺวา ทิพฺพวเตฺถหิ อจฺฉาเทตฺวา ทิพฺพคนฺธปุเปฺผหิ อลงฺกริตฺวา ปุน ทิพฺพสยเน นิปชฺชาเปสิฯ เอวํ ทิวสํ ปริคฺคหมานา สุปณฺณรโญฺญ อาคมนเวลาย ปฎิจฺฉาเทตฺวา คตกาเล เตน สทฺธิํ กิเลสวเสน อภิรมิฯ ตโต มาสทฺธมาสจฺจเยน พาราณสิวาสิโน วาณิชา ทารุทกคหณตฺถาย ตสฺมิํ ทีเป นิโคฺรธรุกฺขมูลํ สมฺปตฺตาฯ โส เตหิ สทฺธิํ นาวํ อภิรุยฺห พาราณสิํ  คนฺตฺวา ราชานํ ทิสฺวาว ตสฺส ชูตกีฬนเวลาย วีณํ คเหตฺวา รโญฺญ คนฺธพฺพํ กโรโนฺต ปฐมํ คาถมาห –</p>


<ol>
<li>
‘‘วาติ คโนฺธ ติมิรานํ, กุสมุโทฺท จ โฆสวา;  
  
ทูเร อิโต สุโยนนฺที, ตมฺพ กามา ตุทนฺติ ม’’นฺติฯ  
</li>
  
<p>ตตฺถ  นฺติ ติมิรรุกฺขปุปฺผานํฯ ตํ กิร นิโคฺรธํ ปริวาเรตฺวา ติมิรรุกฺขา อตฺถิ, เต สนฺธาเยวํ วทติฯ ติ ขุทฺทกสมุโทฺทฯ ติ มหารโวฯ ตเสฺสว นิโคฺรธสฺส สนฺติเก สมุทฺทํ สนฺธาเยวมาหฯ ติ อิมมฺหา นคราฯ ติ ราชานํ อาลปติฯ อถ วา ติ ตเมฺพน กามิตกามา ตมฺพกามา นามฯ เต มํ หทเย วิชฺฌนฺตีติ ทีเปติฯ
</ol></p>


<p>ตํ สุตฺวา สุปโณฺณ ทุติยํ คาถมาห –</p>


<ol>
<li>
‘‘กถํ สมุทฺทมตริ, กถํ อทฺทกฺขิ เสทุมํ;  
  
กถํ ตสฺสา จ ตุยฺหญฺจ, อหุ สคฺค สมาคโม’’ติฯ  
</li>
  
<p>ตตฺถ นฺติ เสทุมทีปํฯ
</ol></p>


<p>ตโต  สโคฺค ติโสฺส คาถา อภาสิ –</p>


<ol>
<li>
‘‘กุรุกจฺฉา ปยาตานํ, วาณิชานํ ธเนสินํ;  
  
มกเรหิ อภิทา นาวา, ผลเกนาหมปฺลวิํฯ  
</li>
  
<li>
‘‘สา มํ สเณฺหน มุทุนา, นิจฺจํ จนฺทนคนฺธินี;  
  
อเงฺคน อุทฺธรี ภทฺทา, มาตา ปุตฺตํว โอรสํฯ  
</li>
  
<li>
‘‘สา มํ อเนฺนน ปาเนน, วเตฺถน สยเนน จ;  
  
อตฺตนาปิ จ มนฺทกฺขี, เอวํ ตมฺพ วิชานหี’’ติฯ  
</li>
  
<p>ตตฺถ ติ เอวํ ผลเกน ตีรํ อุตฺติณฺณํ มํ สมุทฺทตีเร วิจรนฺตี สา ทิสฺวา ‘‘มา ภายี’’ติ สเณฺหน มุทุนา วจเนน สมสฺสาเสตฺวาติ อโตฺถฯ ติ พาหุยุคฬํ อิธ ‘‘อเงฺคนา’’ติ วุตฺตํฯ ติ ทสฺสนียา ปาสาทิกาฯ ติ สา มํ เอเตน อนฺนาทินา  สนฺตเปฺปสีติ อโตฺถฯ ติ น เกวลํ อนฺนาทีเหว, อตฺตนาปิ มํ อภิรเมนฺตี สนฺตเปฺปสีติ ทีเปติฯ ติ มนฺททสฺสนี, มุทุนา อากาเรน โอโลกนสีลาติ  วุตฺตํ โหติฯ ‘‘มตฺตกฺขี’’ติปิ ปาโฐ, มทมเตฺตหิ วิย อกฺขีหิ สมนฺนาคตาติ อโตฺถฯ ติ เอวํ ตมฺพราช ชานาหีติฯ
</ol></p>


<p>สุปโณฺณ คนฺธพฺพสฺส กเถนฺตเสฺสว วิปฺปฎิสารี หุตฺวา ‘‘อหํ สุปณฺณภวเน วสโนฺตปิ รกฺขิตุํ นาสกฺขิํ, กิํ เม ตาย ทุสฺสีลายา’’ติ ตํ อาเนตฺวา รโญฺญ ปฎิทตฺวา ปกฺกามิ, ตโต ปฎฺฐาย ปุน นาคจฺฉีติฯ</p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา ราชา อานโนฺท อโหสิ, สุปณฺณราชา ปน อหเมว อโหสินฺติฯ</p>

</p>

</p>


<h2>๒. วณฺณาโรหวโคฺค</h2>
<ol>
<li>
<p> [๓๖๑] ๑. วณฺณาโรหชาตกวณฺณนา
</ol></p>


<p>ติ   อิทํ สตฺถา เชตวเน วิหรโนฺต เทฺว อคฺคสาวเก อารพฺภ กเถสิฯ เอกสฺมิญฺหิ สมเย อุโภปิ มหาเถรา ‘‘อิมํ อโนฺตวสฺสํ สุญฺญาคารํ อนุพฺรูเหสฺสามา’’ติ สตฺถารํ อาปุจฺฉิตฺวา คณํ ปหาย สยเมว ปตฺตจีวรํ อาทาย เชตวนา นิกฺขมิตฺวา เอกํ ปจฺจนฺตคามํ นิสฺสาย อรเญฺญ วิหริํสุฯ อญฺญตโรปิ วิฆาสาทปุริโส เถรานํ อุปฎฺฐานํ กโรโนฺต ตเตฺถว เอกมเนฺต วสิฯ โส เถรานํ สมคฺควาสํ ทิสฺวา ‘‘อิเม อติวิย สมคฺคา วสนฺติ, สกฺกา นุ โข เอเต อญฺญมญฺญํ ภินฺทิตุ’’นฺติ จิเนฺตตฺวา สาริปุตฺตเตฺถรํ อุปสงฺกมิตฺวา ‘‘กิํ นุ โข, ภเนฺต, อเยฺยน มหาโมคฺคลฺลานเตฺถเรน สทฺธิํ ตุมฺหากํ กิญฺจิ เวรํ อตฺถี’’ติ ปุจฺฉิฯ ‘‘กิํ ปนาวุโส’’ติฯ เอส, ภเนฺต, มม อาคตกาเล ‘‘สาริปุโตฺต  นาม ชาติโคตฺตกุลปเทเสหิ วา สุตคนฺถปฎิเวธอิทฺธีหิ วา มยา สทฺธิํ กิํ ปโหตี’’ติ ตุมฺหากํ อคุณเมว กเถสีติฯ เถโร สิตํ กตฺวา ‘‘คจฺฉ ตฺวํ อาวุโส’’ติ อาหฯ</p>


<p>โส อปรสฺมิมฺปิ ทิวเส มหาโมคฺคลฺลานเตฺถรมฺปิ อุปสงฺกมิตฺวา ตเถว กเถสิฯ โสปิ นํ สิตํ กตฺวา ‘‘คจฺฉ, ตฺวํ, อาวุโส’’ติ วตฺวา สาริปุตฺตเตฺถรํ อุปสงฺกมิตฺวา ‘‘อาวุโส, เอโส วิฆาสาโท ตุมฺหากํ สนฺติเก กิญฺจิ กเถสี’’ติ ปุจฺฉิฯ ‘‘อามาวุโส, มยฺหมฺปิ สนฺติเก กเถสิ, อิมํ นีหริตุํ วฎฺฎตี’’ติฯ ‘‘สาธุ, อาวุโส, นีหรา’’ติ วุเตฺต เถโร ‘‘มา อิธ วสี’’ติ อจฺฉรํ ปหริตฺวา ตํ นีหริฯ เต อุโภปิ สมคฺควาสํ วสิตฺวา สตฺถุ สนฺติกํ คนฺตฺวา วนฺทิตฺวา นิสีทิํสุฯ สตฺถา ปฎิสนฺถารํ กตฺวา ‘‘สุเขน วสฺสํ วสิตฺถา’’ติ ปุจฺฉิตฺวา ‘‘ภเนฺต, เอโก วิฆาสาโท อเมฺห ภินฺทิตุกาโม หุตฺวา ภินฺทิตุํ อสโกฺกโนฺต ปลายี’’ติ วุเตฺต ‘‘น โข โส, สาริปุตฺต, อิทาเนว, ปุเพฺพเปส ตุเมฺห ‘ภินฺทิสฺสามี’ติ ภินฺทิตุํ อสโกฺกโนฺต ปลายี’’ติ วตฺวา เตหิ ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต อรเญฺญ รุกฺขเทวตา อโหสิฯ ตทา สีโห จ พฺยโคฺฆ  จ อรเญฺญ ปพฺพตคุหายํ วสนฺติฯ เอโก สิงฺคาโล เต อุปฎฺฐหโนฺต เตสํ  วิฆาสํ ขาทิตฺวา มหากาโย หุตฺวา เอกทิวสํ จิเนฺตสิ ‘‘มยา สีหพฺยคฺฆานํ มํสํ น ขาทิตปุพฺพํ, มยา อิเม เทฺว ชเน ภินฺทิตุํ วฎฺฎติ, ตโต เนสํ กลหํ กตฺวา มตานํ มํสํ ขาทิสฺสามี’’ติฯ โส สีหํ อุปสงฺกมิตฺวา ‘‘กิํ, สามิ, ตุมฺหากํ พฺยเคฺฆน สทฺธิํ กิญฺจิ เวรํ อตฺถี’’ติ ปุจฺฉิฯ ‘‘กิํ ปน, สมฺมา’’ติ? เอส, ภเนฺต, มมาคตกาเล ‘‘สีโห นาม สรีรวเณฺณน วา อาโรหปริณาเหน วา ชาติพลวีริเยหิ วา มม กลภาคมฺปิ น ปาปุณาตี’’ติ ตุมฺหากํ อคุณเมว กเถสีติฯ อถ นํ สีโห ‘‘คจฺฉ ตฺวํ, น โส เอวํ กเถสฺสตี’’ติ อาหฯ พฺยคฺฆมฺปิ อุปสงฺกมิตฺวา เอเตเนว อุปาเยน กเถสิฯ ตํ สุตฺวา พฺยโคฺฆปิ สีหํ อุปสงฺกมิตฺวา ‘‘สมฺม, ตฺวํ กิร อิทญฺจิทญฺจ วเทสี’’ติ ปุจฺฉโนฺต ปฐมํ คาถมาห –</p>


<ol>
<li>
‘‘วณฺณาโรเหน ชาติยา, พลนิกฺกมเนน จ;  
  
สุพาหุ น มยา เสโยฺย, สุทาฐ อิติ ภาสสี’’ติฯ  
</li>
  
<p>ตตฺถ  ติ กายพเลน เจว วีริยพเลน จฯ ติ อยํ สุพาหุ นาม พฺยโคฺฆ เอเตหิ การเณหิ มยา เนว สทิโส น อุตฺตริตโรติ สจฺจํ กิร ตฺวํ โสภนาหิ ทาฐาหิ สมนฺนาคต สุทาฐ มิคราช, เอวํ วเทสีติฯ
</ol></p>


<p>ตํ สุตฺวา สุทาโฐ เสสา จตโสฺส คาถา อภาสิ –</p>


<ol>
<li>
‘‘วณฺณาโรเหน ชาติยา, พลนิกฺกมเนน จ;  
  
สุทาโฐ น มยา เสโยฺย, สุพาหุ อิติ ภาสสิฯ  
</li>
  
<li>
‘‘เอวํ เจ มํ วิหรนฺตํ, สุพาหุ สมฺม ทุพฺภสิ;  
  
น ทานาหํ ตยา สทฺธิํ, สํวาสมภิโรจเยฯ  
</li>
  
<li>
‘‘โย ปเรสํ วจนานิ, สทฺทเหยฺย ยถาตถํ;  
  
ขิปฺปํ ภิเชฺชถ มิตฺตสฺมิํ, เวรญฺจ ปสเว พหุํฯ  
</li>
  
<li>
‘‘น โส มิโตฺต โย สทา อปฺปมโตฺต, เภทาสงฺกี รนฺธเมวานุปสฺสี;  
  
ยสฺมิญฺจ  
เสตี อุรสีว ปุโตฺต, ส เว มิโตฺต โย อเภโชฺช ปเรหี’’ติฯ  
</li>
  
<p>ตตฺถ ติ  วยสฺสฯ ติ ยทิ เอวํ ตยา สทฺธิํ สมคฺควาสํ วสนฺตํ มํ สิงฺคาลสฺส กถํ คเหตฺวา ตฺวํ ทุพฺภสิ หนิตุํ อิจฺฉสิ, อิโต ทานิ ปฎฺฐาย อหํ ตยา สทฺธิํ สํวาสํ น อภิโรจเยฯ นฺติ ตถโต ยถาตถํ ยถาตจฺฉํ อวิสํวาทเกน อริเยน วุตฺตวจนํ สทฺธาตพฺพํฯ เอวํ โย เยสํ เกสญฺจิ ปเรสํ วจนานิ สทฺทเหถาติ อโตฺถฯ ติ โย นิจฺจํ อปฺปมโตฺต หุตฺวา มิตฺตสฺส วิสฺสาสํ น เทติ, โส มิโตฺต นาม น โหตีติ อโตฺถฯ ติ ‘‘อชฺช ภิชฺชิสฺสติ, เสฺว ภิชฺชิสฺสตี’’ติ เอวํ มิตฺตสฺส เภทเมว อาสงฺกติฯ ติ ฉิทฺทํ วิวรเมว ปสฺสโนฺตฯ ติ ยสฺมิํ มิเตฺต มาตุ หทเย ปุโตฺต วิย นิราสโงฺก นิพฺภโย เสติฯ
</ol></p>


<p>อิติ  อิมาหิ จตูหิ คาถาหิ สีเหน มิตฺตคุเณ กถิเต พฺยโคฺฆ ‘‘มยฺหํ โทโส’’ติ สีหํ ขมาเปสิฯ เต ตเตฺถว สมคฺควาสํ วสิํสุฯ สิงฺคาโล ปน ปลายิตฺวา อญฺญตฺถ คโตฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สิงฺคาโล วิฆาสาโท อโหสิ, สีโห สาริปุโตฺต, พฺยโคฺฆ โมคฺคลฺลาโน, ตํ การณํ ปจฺจกฺขโต ทิฎฺฐา ตสฺมิํ วเน นิวุตฺถรุกฺขเทวตา ปน อหเมว อโหสิ’’นฺติฯ</p>

</p>


<ol>
<li>
<p> [๓๖๒] ๒. สีลวีมํสชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ สีลวีมํสกพฺราหฺมณํ อารพฺภ กเถสิฯ ตํ กิร ราชา ‘‘เอส สีลสมฺปโนฺน’’ติ อเญฺญหิ พฺราหฺมเณหิ อติเรกํ กตฺวา ปสฺสติฯ โส จิเนฺตสิ ‘‘กิํ นุ โข มํ ราชา ‘สีลสมฺปโนฺน’ติ อเญฺญหิ อติเรกํ กตฺวา ปสฺสติ, อุทาหุ ‘สุตธรยุโตฺต’ติ, วีมํสิสฺสามิ ตาว สีลสฺส วา สุตสฺส วา มหนฺตภาว’’นฺติฯ โส เอกทิวสํ เหรญฺญิกผลกโต กหาปณํ คณฺหิฯ เหรญฺญิโก ครุภาเวน น กิญฺจิ อาห, ทุติยวาเรปิ น กิญฺจิ อาหฯ ตติยวาเร ปน ตํ ‘‘วิโลปขาทโก’’ติ คาหาเปตฺวา รโญฺญ ทเสฺสตฺวา ‘‘กิํ อิมินา กต’’นฺติ วุเตฺต ‘‘กุฎุมฺพํ วิลุมฺปตี’’ติ อาหฯ ‘‘สจฺจํ กิร , พฺราหฺมณา’’ติ? ‘‘น, มหาราช, กุฎุมฺพํ วิลุมฺปามิ, มยฺหํ ปน ‘สีลํ นุ โข มหนฺตํ, สุตํ นุ โข’ติ กุกฺกุจฺจํ อโหสิ, สฺวาหํ ‘เอเตสุ กตรํ นุ โข มหนฺต’นฺติ วีมํสโนฺต ตโย วาเร กหาปณํ คณฺหิํ, ตํ มํ เอส พนฺธาเปตฺวา ตุมฺหากํ ทเสฺสติฯ อิทานิ เม สุตโต  สีลสฺส มหนฺตภาโว ญาโต, น เม ฆราวาเสนโตฺถ, ปพฺพชิสฺสามห’’นฺติ ปพฺพชฺชํ อนุชานาเปตฺวา ฆรทฺวารํ อโนโลเกตฺวาว เชตวนํ คนฺตฺวา สตฺถารํ ปพฺพชฺชํ ยาจิฯ ตสฺส สตฺถา ปพฺพชฺชญฺจ อุปสมฺปทญฺจ ทาเปสิฯ โส อจิรูปสมฺปโนฺน วิปสฺสนํ วิปสฺสิตฺวา อคฺคผเล ปติฎฺฐหิฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อสุกพฺราหฺมโณ อตฺตโน สีลํ วีมํสิตฺวา ปพฺพชิโต  วิปสฺสิตฺวา อรหตฺตํ ปโตฺต’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทานิ อยเมว, ปุเพฺพ ปณฺฑิตาปิ สีลํ วีมํสิตฺวา ปพฺพชิตฺวา อตฺตโน ปติฎฺฐํ กริํสุเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต พฺราหฺมณกุเล นิพฺพตฺติตฺวา วยปฺปโตฺต ตกฺกสิลายํ สพฺพสิปฺปานิ อุคฺคณฺหิตฺวา พาราณสิํ อาคนฺตฺวา ราชานํ ปสฺสิฯ ราชา ตสฺส ปุโรหิตฎฺฐานํ อทาสิฯ โส ปญฺจ สีลานิ รกฺขติฯ ราชาปิ นํ ‘‘สีลวา’’ติ ครุํ กตฺวา ปสฺสิฯ โส จิเนฺตสิ ‘‘กิํ นุ โข ราชา ‘สีลวา’ติ มํ ครุํ กตฺวา ปสฺสติ, อุทาหุ ‘สุตธรยุโตฺต’’’ติฯ สพฺพํ ปจฺจุปฺปนฺนวตฺถุสทิสเมวฯ อิธ ปน โส พฺราหฺมโณ ‘‘อิทานิ เม สุตโต สีลสฺส มหนฺตภาโว ญาโต’’ติ วตฺวา อิมา ปญฺจ คาถา อภาสิ –</p>


<ol>
<li>
‘‘สีลํ เสโยฺย สุตํ เสโยฺย, อิติ เม สํสโย อหุ;  
  
สีลเมว สุตา เสโยฺย, อิติ เม นตฺถิ สํสโยฯ  
</li>
  
<li>
‘‘โมฆา ชาติ จ วโณฺณ จ, สีลเมว กิรุตฺตมํ;  
  
สีเลน อนุเปตสฺส, สุเตนโตฺถ น วิชฺชติฯ  
</li>
  
<li>
‘‘ขตฺติโย จ อธมฺมโฎฺฐ, เวโสฺส จาธมฺมนิสฺสิโต;  
  
เต ปริจฺจชฺชุโภ โลเก, อุปปชฺชนฺติ ทุคฺคติํฯ  
</li>
  
<li>
‘‘ขตฺติยา พฺราหฺมณา เวสฺสา, สุทฺทา จณฺฑาลปุกฺกุสา;  
  
อิธ ธมฺมํ จริตฺวาน, ภวนฺติ ติทิเว สมาฯ  
</li>
  
<li>
‘‘น  
เวทา สมฺปรายาย, น ชาติ นาปิ พนฺธวา;  
  
สกญฺจ สีลํ สํสุทฺธํ, สมฺปรายาย สุขาย จา’’ติฯ  
</li>
  
<p>ตตฺถ  ติ สุตปริยตฺติโต สตคุเณน สหสฺสคุเณน สีลเมว อุตฺตริตรนฺติฯ เอวญฺจ ปน วตฺวา สีลํ นาเมตํ  เอกวิธํ สํวรวเสน, ทุวิธํ จาริตฺตวาริตฺตวเสน, ติวิธํ กายิกวาจสิกมานสิกวเสน, จตุพฺพิธํ ปาติโมกฺขสํวรอินฺทฺริยสํวรอาชีวปาริสุทฺธิปจฺจยสนฺนิสฺสิตวเสนาติ มาติกํ ฐเปตฺวา วิตฺถาเรโนฺต สีลสฺส วณฺณํ อภาสิฯ
</ol></p>


<p>ติ อผลา ตุจฺฉาฯ ติ ขตฺติยกุลาทีสุ นิพฺพตฺติฯ ติ สรีรวโณฺณ อภิรูปภาโวฯ ยา หิ ยสฺมา สีลรหิตสฺส ชาติสมฺปทา วา วณฺณสมฺปทา วา สคฺคสุขํ ทาตุํ น สโกฺกติ, ตสฺมา อุภยมฺปิ ตํ ‘‘โมฆ’’นฺติ อาหฯ ติ อนุสฺสววเสน วทติ, น ปน สยํ ชานาติฯ ติ อนุปคตสฺสฯ ติ สีลรหิตสฺส สุตปริยตฺติมเตฺตน อิธโลเก วา ปรโลเก วา กาจิ วฑฺฒิ นาม นตฺถิฯ</p>


<p>ตโต ปรา เทฺว คาถา ชาติยา โมฆภาวทสฺสนตฺถํ วุตฺตาฯ ตตฺถ ติ เต ทุสฺสีลา เทวโลกญฺจ มนุสฺสโลกญฺจาติ อุโภปิ โลเก ปริจฺจชิตฺวา ทุคฺคติํ อุปปชฺชนฺติฯ ติ ฉวฉฑฺฑกจณฺฑาลา จ ปุปฺผฉฑฺฑกปุกฺกุสา จฯ ติ เอเต สเพฺพปิ สีลานุภาเวน เทวโลเก นิพฺพตฺตา สมา โหนฺติ นิพฺพิเสสา, เทวาเตฺวว สงฺขฺยํ คจฺฉนฺติฯ</p>


<p>ปญฺจมคาถา สเพฺพสมฺปิ สุตาทีนํ โมฆภาวทสฺสนตฺถํ วุตฺตาฯ ตสฺสโตฺถ – มหาราช, เอเต เวทาทโย ฐเปตฺวา อิธโลเก ยสมตฺตทานํ สมฺปราเย ทุติเย วา ตติเย วา ภเว ยสํ วา สุขํ วา ทาตุํ นาม น สโกฺกนฺติ, ปริสุทฺธํ ปน อตฺตโน สีลเมว ตํ ทาตุํ สโกฺกตีติฯ</p>


<p>เอวํ มหาสโตฺต สีลคุเณ โถเมตฺวา ราชานํ ปพฺพชฺชํ อนุชานาเปตฺวา ตํ ทิวสเมว หิมวนฺตํ ปวิสิตฺวา อิสิปพฺพชฺชํ ปพฺพชิตฺวา อภิญฺญา จ สมาปตฺติโย จ นิพฺพเตฺตตฺวา อปริหีนชฺฌาโน พฺรหฺมโลกปรายโณ อโหสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา สีลํ วีมํสิตฺวา อิสิปพฺพชฺชํ ปพฺพชิโต อหเมว อโหสิ’’นฺติฯ</p>

</p>


<ol>
<li>
<p> [๓๖๓] ๓. หิริชาตกวณฺณนา
</ol></p>


<p>   นฺติ  อิทํ สตฺถา เชตวเน วิหรโนฺต อนาถปิณฺฑิกสฺส สหายํ ปจฺจนฺตวาสิเสฎฺฐิํ อารพฺภ กเถสิฯ เทฺวปิ วตฺถูนิ เอกกนิปาเต นวมวคฺคสฺส ปริโยสานชาตเก วิตฺถาริตาเนวฯ อิธ ปน ‘‘ปจฺจนฺตวาสิเสฎฺฐิโน มนุสฺสา อจฺฉินฺนสพฺพสาปเตยฺยา อตฺตโน สนฺตกสฺส อสฺสามิโน หุตฺวา ปลาตา’’ติ พาราณสิเสฎฺฐิสฺส อาโรจิเต พาราณสิเสฎฺฐิ ‘‘อตฺตโน สนฺติกํ อาคตานํ กตฺตพฺพํ อกโรนฺตา นาม ปฎิการเก น ลภนฺติเยวา’’ติ วตฺวา อิมา คาถา อภาสิ –</p>


<ol>
<li>
‘‘หิริํ ตรนฺตํ วิชิคุจฺฉมานํ, ตวาหมสฺมี อิติ ภาสมานํ;  
  
เสยฺยานิ กมฺมานิ อนาทิยนฺตํ, เนโส มมนฺติ อิติ นํ วิชญฺญาฯ  
</li>
  
<li>
‘‘ยญฺหิ กยิรา ตญฺหิ วเท, ยํ น กยิรา น ตํ วเท;  
  
อกโรนฺตํ ภาสมานํ, ปริชานนฺติ ปณฺฑิตาฯ  
</li>
  
<li>
‘‘น โส มิโตฺต โย สทา อปฺปมโตฺต, เภทาสงฺกี รนฺธเมวานุปสฺสี;  
  
ยสฺมิญฺจ เสตี อุรสีว ปุโตฺต, ส เว มิโตฺต โย อเภโชฺช ปเรหิฯ  
</li>
  
<li>
‘‘ปาโมชฺชกรณํ ฐานํ, ปสํสาวหนํ สุขํ;  
  
ผลานิสํโส ภาเวติ, วหโนฺต โปริสํ ธุรํฯ  
</li>
  
<li>
‘‘ปวิเวกรสํ ปิตฺวา, รสํ อุปสมสฺส จ;  
  
นิทฺทโร โหติ นิปฺปาโป, ธมฺมปฺปีติรสํ ปิว’’นฺติฯ  
</li>
  
<p>ตตฺถ นฺติ ลชฺชํ อติกฺกนฺตํฯ นฺติ มิตฺตภาเวน ชิคุจฺฉยมานํฯ ติ ‘‘ตว อหํ มิโตฺต’’ติ เกวลํ วจนมเตฺตเนว ภาสมานํฯ ติ ‘‘ทสฺสามิ กริสฺสามี’’ติ วจนสฺส อนุรูปานิ อุตฺตมกมฺมานิฯ นฺติ อกโรนฺตํฯ นฺติ เอวรูปํ ปุคฺคลํ ‘‘น เอโส มม มิโตฺต’’ติ วิชญฺญาฯ
</ol></p>


<p>    นฺติ ทานมฺปิ สีลมฺปิ ภาวนาปิ ปณฺฑิเตหิ กลฺยาณมิเตฺตหิ สทฺธิํ มิตฺตภาโวปิฯ อิธ ปน วุตฺตปฺปการํ มิตฺตภาวเมว สนฺธาเยวมาหฯ ปณฺฑิเตน หิ กลฺยาณมิเตฺตน สทฺธิํ มิตฺตภาโว ปาโมชฺชมฺปิ กโรติ, ปสํสมฺปิ วหติฯ อิธโลกปรโลเกสุ กายิกเจตสิกสุขเหตุโต ‘‘สุข’’นฺติปิ วุจฺจติ, ตสฺมา เอตํ ผลญฺจ อานิสํสญฺจ สมฺปสฺสมาโน ผลานิสํโส กุลปุโตฺต ปุริเสหิ วหิตพฺพํ ทานสีลภาวนามิตฺตภาวสงฺขาตํ จตุพฺพิธมฺปิ โปริสํ ธุรํ วหโนฺต เอตํ มิตฺตภาวสงฺขาตํ ปาโมชฺชกรณํ ฐานํ ปสํสาวหนํ สุขํ ภาเวติ วเฑฺฒติ, น ปณฺฑิเตหิ มิตฺตภาวํ ภินฺทตีติ ทีเปติฯ</p>


<p>นฺติ กายจิตฺตอุปธิวิเวกานํ รสํ เต วิเวเก นิสฺสาย อุปฺปนฺนํ โสมนสฺสรสํฯ ติ กิเลสูปสเมน ลทฺธโสมนสฺสสฺสฯ ติ สพฺพกิเลสทรถาภาเวน นิทฺทโร, กิเลสาภาเวน นิปฺปาโป โหติฯ นฺติ ธมฺมปีติสงฺขาตํ รสํ, วิมุตฺติปีติํ ปิวโนฺตติ อโตฺถฯ</p>


<p>อิติ มหาสโตฺต ปาปมิตฺตสํสคฺคโต อุพฺพิโคฺค ปวิเวกรเสน อมตมหานิพฺพานํ ปาเปตฺวา เทสนาย กูฎํ คณฺหิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ปจฺจนฺตวาสี อิทานิ ปจฺจนฺตวาสีเยว, ตทา พาราณสิเสฎฺฐิ อหเมว อโหสิ’’นฺติฯ</p>

</p>


<ol>
<li>
<p> [๓๖๔] ๔. ขโชฺชปนกชาตกวณฺณนา
</ol></p>


<ol>
<li>
<p> โก นุ สนฺตมฺหิ ปโชฺชเตติ อยํ ขโชฺชปนกปโญฺห มหาอุมเงฺค วิตฺถารโต อาวิ ภวิสฺสติฯ
</ol></p>

</p>


<ol>
<li>
<p> [๓๖๕] ๕. อหิตุณฺฑิกชาตกวณฺณนา
</ol></p>


<p>ติ   อิทํ สตฺถา เชตวเน วิหรโนฺต เอกํ มหลฺลกภิกฺขุํ อารพฺภ กเถสิฯ วตฺถุ เหฎฺฐา  (ชา. ๑.๓.๑๐๖ อาทโย) วิตฺถาริตํฯ อิธาปิ โส มหลฺลโก เอกํ คามทารกํ ปพฺพาเชตฺวา อโกฺกสติ ปหรติฯ ทารโก ปลายิตฺวา วิพฺภมิฯ ทุติยมฺปิ นํ ปพฺพาเชตฺวา  ตเถวากาสิฯ ทุติยมฺปิ วิพฺภมิตฺวา ปุน ยาจิยมาโน โอโลเกตุมฺปิ น อิจฺฉิฯ ภิกฺขู ธมฺมสภายํ กถํ สมุฎฺฐาเปสุํ ‘‘อาวุโส, อสุโก นาม มหลฺลโก อตฺตโน สามเณเรน สหาปิ วินาปิ วตฺติตุํ น สโกฺกติ, อิตโร ตสฺส โทสํ ทิสฺวา ปุน โอโลเกตุมฺปิ น อิจฺฉิ, สุหทโย กุมารโก’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส สามเณโร สุหทโยว, สกิํ โทสํ ทิสฺวา ปุน โอโลเกตุมฺปิ น อิจฺฉี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ธญฺญวาณิชกุเล นิพฺพตฺติตฺวา วยปฺปโตฺต ธญฺญวิกฺกเยน ชีวิกํ กเปฺปสิฯ อเถโก อหิตุณฺฑิโก มกฺกฎํ คเหตฺวา สิกฺขาเปตฺวา อหิํ กีฬาเปโนฺต พาราณสิยํ อุสฺสเว ฆุเฎฺฐ ตํ มกฺกฎํ ธญฺญวาณิชกสฺส สนฺติเก ฐเปตฺวา อหิํ กีฬาเปโนฺต สตฺต ทิวสานิ วิจริฯ โสปิ วาณิโช มกฺกฎสฺส ขาทนียํ โภชนียํ อทาสิฯ อหิตุณฺฑิโก สตฺตเม ทิวเส อุสฺสวกีฬนโต อาคนฺตฺวา ตํ มกฺกฎํ เวฬุเปสิกาย ติกฺขตฺตุํ ปหริตฺวา ตํ อาทาย อุยฺยานํ คนฺตฺวา พนฺธิตฺวา นิทฺทํ โอกฺกมิฯ มกฺกโฎ พนฺธนํ โมเจตฺวา อมฺพรุกฺขํ อารุยฺห อมฺพานิ ขาทโนฺต นิสีทิฯ โส ปพุโทฺธ รุเกฺข มกฺกฎํ ทิสฺวา ‘‘เอตํ มยา อุปลาเปตฺวา คเหตุํ วฎฺฎตี’’ติ เตน สทฺธิํ สลฺลปโนฺต ปฐมํ คาถมาห –</p>


<ol>
<li>
‘‘ธุโตฺตมฺหิ สมฺม สุมุข, ชูเต อกฺขปราชิโต;  
  
หเรหิ อมฺพปกฺกานิ, วีริยํ เต ภกฺขยามเส’’ติฯ  
</li>
  
<p>ตตฺถ ติ อเกฺขหิ ปราชิโตฯ ติ ปาเตหิฯ อยเมว วา ปาโฐฯ
</ol></p>


<p>ตํ  สุตฺวา มกฺกโฎ เสสคาถา อภาสิ –</p>


<ol>
<li>
‘‘อลิกํ  
วต มํ สมฺม, อภูเตน ปสํสสิ;  
  
โก เต สุโต วา ทิโฎฺฐ วา, สุมุโข นาม มกฺกโฎฯ  
</li>
  
<li>
‘‘อชฺชาปิ  
เม ตํ มนสิ, ยํ มํ ตฺวํ อหิตุณฺฑิก;  
  
ธญฺญาปณํ ปวิสิตฺวา, มโตฺต ฉาตํ หนาสิ มํฯ  
</li>
  
<li>
‘‘ตาหํ สรํ ทุกฺขเสยฺยํ, อปิ รชฺชมฺปิ การเย;  
  
เนวาหํ ยาจิโต ทชฺชํ, ตถา หิ ภยตชฺชิโตฯ  
</li>
  
<li>
‘‘ยญฺจ ชญฺญา กุเล ชาตํ, คเพฺภ ติตฺตํ อมจฺฉริํ;  
  
เตน สขิญฺจ มิตฺตญฺจ, ธีโร สนฺธาตุมรหตี’’ติฯ  
</li>
  
<p>ตตฺถ ติ มุสา วตฯ ติ อวิชฺชมาเนนฯ ติ กฺว ตยาฯ ติ สุนฺทรมุโขฯ ติ ตํ อาลปติฯ ‘‘อหิโกณฺฑิกา’’ติปิ ปาโฐฯ นฺติ ชิฆจฺฉาภิภูตํ ทุพฺพลํ กปณํฯ ติ เวฬุเปสิกาย ติกฺขตฺตุํ ปหรสิฯ นฺติ ตํ อหํฯ นฺติ สรโนฺตฯ นฺติ ตสฺมิํ อาปเณ ทุกฺขสยนํฯ ติ สเจปิ พาราณสิรชฺชํ คเหตฺวา มยฺหํ ทตฺวา มํ รชฺชํ กาเรยฺยาสิ, เอวมฺปิ ตํ เนวาหํ ยาจิโต ทชฺชํ, ตํ เอกมฺปิ อมฺพปกฺกํ อหํ ตยา ยาจิโต น ทเทยฺยํฯ กิํการณา? ติ, ตถา หิ อหํ ตยา ภเยน ตชฺชิโตติ อโตฺถฯ
</ol></p>


<p>นฺติ สุโภชนรเสน มาตุกุจฺฉิยํเยว อลงฺกตปฎิยเตฺต สยนคเพฺภเยว วา ติตฺตํ โภคาสาย อกปณํฯ ติ สขิภาวญฺจ มิตฺตภาวญฺจ ตถารูเปน กุลชาเตน ติเตฺตน อกปเณน อมจฺฉรินา สทฺธิํ ปณฺฑิโต สนฺธาตุํ ปุน ฆเฎตุํ อรหติ, ตยา ปน กปเณน อหิตุณฺฑิเกน สทฺธิํ โก มิตฺตภาวํ ปุน ฆเฎตุนฺติ อโตฺถฯ เอวญฺจ ปน วตฺวา วานโร วนํ สหสา ปาวิสิฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา อหิตุณฺฑิโก มหลฺลโก อโหสิ, มกฺกโฎ สามเณโร, ธญฺญวาณิโช ปน อหเมว อโหสิ’’นฺติฯ</p>

</p>


<ol>
<li>
<p> [๓๖๖] ๖. คุมฺพิยชาตกวณฺณนา
</ol></p>


<p>   นฺติ อิทํ สตฺถา เชตวเน วิหรโนฺต อุกฺกณฺฐิตภิกฺขุํ อารพฺภ กเถสิฯ ตญฺหิ สตฺถา ‘‘สจฺจํ กิร ตฺวํ ภิกฺขุ อุกฺกณฺฐิโตสี’’ติ ปุจฺฉิตฺวา ‘‘สจฺจํ, ภเนฺต’’ติ วุเตฺต ‘‘กิํ ทิสฺวา’’ติ วตฺวา ‘‘อลงฺกตมาตุคาม’’นฺติ วุเตฺต ‘‘ภิกฺขุ อิเม ปญฺจ กามคุณา นาม เอเกน คุมฺพิเยน ยเกฺขน หลาหลวิสํ ปกฺขิปิตฺวา มเคฺค ฐปิตมธุสทิสา’’ติ วตฺวา เตน ยาจิโต อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สตฺถวาหกุเล นิพฺพตฺติตฺวา วยปฺปโตฺต พาราณสิโต ปญฺจหิ สกฎสเตหิ ภณฺฑํ อาทาย โวหารตฺถาย คจฺฉโนฺต มหาวตฺตนิอฎวิทฺวารํ ปตฺวา สตฺถเก สนฺนิปาตาเปตฺวา ‘‘อโมฺภ, อิมสฺมิํ มเคฺค วิสปณฺณปุปฺผผลาทีนิ อตฺถิ, ตุเมฺห กิญฺจิ อขาทิตปุพฺพํ ขาทนฺตา มํ อปุจฺฉิตฺวา มา ขาทิตฺถ, อมนุสฺสาปิ วิสํ ปกฺขิปิตฺวา ภตฺตปุฎมธุกผลานิ มเคฺค ฐเปนฺติ, ตานิปิ มํ อนาปุจฺฉิตฺวา มา ขาทิตฺถา’’ติ โอวาทํ ทตฺวา มคฺคํ ปฎิปชฺชิฯ อเถโก คุมฺพิโย นาม ยโกฺข อฎวิยา มชฺฌฎฺฐาเน มเคฺค ปณฺณานิ อตฺถริตฺวา หลาหลวิสสํยุตฺตานิ มธุปิณฺฑานิ ฐเปตฺวา สยํ มคฺคสามเนฺต มธุํ คณฺหโนฺต วิย รุเกฺข โกเฎฺฎโนฺต วิจรติฯ อชานนฺตา ‘‘ปุญฺญตฺถาย ฐปิตานิ ภวิสฺสนฺตี’’ติ ขาทิตฺวา ชีวิตกฺขยํ ปาปุณนฺติฯ อมนุสฺสา อาคนฺตฺวา เต ขาทนฺติฯ โพธิสตฺตสฺส สตฺถกมนุสฺสาปิ ตานิ ทิสฺวา เอกเจฺจ โลลชาติกา อธิวาเสตุํ อสโกฺกนฺตา ขาทิํสุ, ปณฺฑิตชาติกา ‘‘ปุจฺฉิตฺวา ขาทิสฺสามา’’ติ คเหตฺวา อฎฺฐํสุฯ โพธิสโตฺต เต ทิสฺวา หตฺถคตานิ ฉฑฺฑาเปสิ, เยหิ ปฐมตรํ ขาทิตานิ, เต มริํสุฯ เยหิ อฑฺฒขาทิตานิ, เตสํ วมนวิเรจนํ ทตฺวา วนฺตกาเล จตุมธุรํ   อทาสิฯ อิติ เต ตสฺส อานุภาเวน ชีวิตํ ปฎิลภิํสุฯ โพธิสโตฺต โสตฺถินา อิจฺฉิตฎฺฐานํ คนฺตฺวา ภณฺฑํ วิสฺสเชฺชตฺวา อตฺตโน เคหเมว อคมาสิฯ ตมตฺถํ กเถโนฺต สตฺถา อิมา อภิสมฺพุทฺธคาถา อภาสิ –</p>


<ol>
<li>
‘‘มธุวณฺณํ มธุรสํ, มธุคนฺธํ วิสํ อหุ;  
  
คุมฺพิโย ฆาสเมสาโน, อรเญฺญ โอทหี วิสํฯ  
</li>
  
<li>
‘‘มธุ อิติ มญฺญมานา, เย ตํ วิสมขาทิสุํ;  
  
เตสํ ตํ กฎุกํ อาสิ, มรณํ เตนุปาคมุํฯ  
</li>
  
<li>
‘‘เย  
จ โข ปฎิสงฺขาย, วิสํ ตํ ปริวชฺชยุํ;  
  
เต อาตุเรสุ สุขิตา, ฑยฺหมาเนสุ นิพฺพุตาฯ  
</li>
  
<li>
‘‘เอวเมว มนุเสฺสสุ, วิสํ กามา สโมหิตา;  
  
อามิสํ พนฺธนเญฺจตํ, มจฺจุเวโส คุหาสโยฯ  
</li>
  
<li>
‘‘เอวเมว อิเม กาเม, อาตุรา ปริจาริเก;  
  
เย สทา ปริวเชฺชนฺติ, สงฺคํ โลเก อุปจฺจคุ’’นฺติฯ  
</li>
  
<p>ตตฺถ ติ ตสฺมิํ วนคุเมฺพ วิจรเณน เอวํลทฺธนาโม ยโกฺขฯ ติ ‘‘ตํ วิสํ ขาทิตฺวา มเต ขาทิสฺสามี’’ติ เอวํ อตฺตโน ฆาสํ ปริเยสโนฺตฯ ติ ตํ มธุนา สมานวณฺณคนฺธรสํ วิสํ นิกฺขิปิฯ ติ ติขิณํ อโหสิฯ นฺติ เตน วิเสน เต สตฺตา มรณํ อุปคตาฯ
</ol></p>


<p>ติ วิสเวเคน อาสนฺนมรเณสุฯ ติ วิสเตเชเนว ฑยฺหมาเนสุฯ ติ ยถา ตสฺมิํ วตฺตนิมหามเคฺค วิสํ สโมหิตํ นิกฺขิตฺตํ, เอวํ มนุเสฺสสุปิ เย เอเต รูปาทโย ปญฺจ วตฺถุกามา ตตฺถ ตตฺถ สโมหิตา นิกฺขิตฺตา, เต ‘‘วิส’’นฺติ เวทิตพฺพาฯ นฺติ เอเต ปญฺจ กามคุณา นาม เอวํ อิมสฺส มจฺฉภูตสฺส โลกสฺส มารพาลิสิเกน ปกฺขิตฺตํ อามิสเญฺจว , ภวาภวโต นิกฺขมิตุํ อปฺปทาเนน อนฺทุอาทิปฺปเภทํ นานปฺปการํ พนฺธนญฺจฯ ติ  สรีรคุหาย วสนโก มรณมจฺจุเวโสฯ</p>


<p>ติ ยถา วตฺตนิมหามเคฺค วิสํ นิกฺขิตฺตํ, เอวํ ตตฺถ ตตฺถ นิกฺขิเตฺต อิเม กาเมฯ ติ เอกนฺตมรณธมฺมตาย อาตุรา อาสนฺนมรณา ปณฺฑิตมนุสฺสาฯ ติ กิเลสปริจาริเก กิเลสพนฺธเกฯ ติ เย วุตฺตปฺปการา ปณฺฑิตปุริสา นิจฺจํ เอวรูเป กาเม วเชฺชนฺติฯ ติ โลเก สงฺคนเฎฺฐน ‘‘สงฺค’’นฺติ ลทฺธนามํ ราคาทิเภทํ กิเลสชาตํฯ นฺติ อตีตา นามาติ เวทิตพฺพา, อติกฺกมนฺตีติ วา อโตฺถฯ</p>


<p>สตฺถา  สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ ตทา สตฺถวาโห อหเมว อโหสินฺติฯ</p>

</p>


<ol>
<li>
<p> [๓๖๗] ๗. สาฬิยชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต ‘‘อาวุโส, เทวทโตฺต ตาสการโกปิ ภวิตุํ นาสกฺขี’’ติ วจนํ อารพฺภ กเถสิฯ ตทา หิ สตฺถา ‘‘น, ภิกฺขเว, อิทาเนว, ปุเพฺพเปส มม ตาสการโกปิ ภวิตุํ นาสกฺขี’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คามเก กุฎุมฺพิกกุเล นิพฺพตฺติตฺวา ตรุณกาเล ปํสุกีฬเกหิ ทารเกหิ สทฺธิํ คามทฺวาเร นิโคฺรธรุกฺขมูเล กีฬติฯ ตทา เอโก ทุพฺพลเวโชฺช คาเม กิญฺจิ อลภิตฺวา นิกฺขมโนฺต ตํ ฐานํ ปตฺวา เอกํ สปฺปํ วิฎปพฺภนฺตเรน สีสํ นีหริตฺวา นิทฺทายนฺตํ ทิสฺวา ‘‘มยา คาเม กิญฺจิ น ลทฺธํ, อิเม ทารเก วเญฺจตฺวา สเปฺปน ฑํสาเปตฺวา ติกิจฺฉิตฺวา กิญฺจิเทว คณฺหิสฺสามี’’ติ จิเนฺตตฺวา โพธิสตฺตํ อาห ‘‘สเจ สาฬิยฉาปํ ปเสฺสยฺยาสิ, คเณฺหยฺยาสี’’ติฯ ‘‘อาม, คเณฺหยฺย’’นฺติ ฯ ‘‘ปเสฺสโส วิฎปพฺภนฺตเร สยิโต’’ติฯ โส  ตสฺส สปฺปภาวํ อชานโนฺต รุกฺขํ อารุยฺห ตํ คีวายํ คเหตฺวา ‘‘สโปฺป’’ติ ญตฺวา นิวตฺติตุํ อเทโนฺต สุคฺคหิตํ คเหตฺวา เวเคน ขิปิฯ โส คนฺตฺวา เวชฺชสฺส คีวายํ ปติโต คีวํ ปลิเวเฐตฺวา ‘‘กร กรา’’ติ ฑํสิตฺวา ตเตฺถว นํ ปาเตตฺวา ปลายิฯ มนุสฺสา ปริวารยิํสุฯ</p>


<p>มหาสโตฺต สมฺปตฺตปริสาย ธมฺมํ เทเสโนฺต อิมา คาถา อภาสิ –</p>


<ol>
<li>
‘‘ยฺวายํ สาฬิยฉาโปติ, กณฺหสปฺปํ อคาหยิ;  
  
เตน สเปฺปนยํ ทโฎฺฐ, หโต ปาปานุสาสโกฯ  
</li>
  
<li>
‘‘อหนฺตารมหนฺตารํ, โย นโร หนฺตุมิจฺฉติ;  
  
เอวํ โส นิหโต เสติ, ยถายํ ปุริโส หโตฯ  
</li>
  
<li>
‘‘อหนฺตารมฆาเตนฺตํ  
, โย นโร หนฺตุมิจฺฉติ;  
  
เอวํ โส นิหโต เสติ, ยถายํ ปุริโส หโตฯ  
</li>
  
<li>
‘‘ยถา ปํสุมุฎฺฐิํ ปุริโส, ปฎิวาตํ ปฎิกฺขิเป;  
  
ตเมว โส รโช หนฺติ, ตถายํ ปุริโส หโตฯ  
</li>
  
<li>
‘‘โย อปฺปทุฎฺฐสฺส นรสฺส ทุสฺสติ, สุทฺธสฺส โปสสฺส อนงฺคณสฺส;  
  
ตเมว พาลํ ปเจฺจติ ปาปํ, สุขุโม รโช ปฎิวาตํว ขิโตฺต’’ติฯ  
</li>
  
<p>ตตฺถ นฺติ โย อยํ, อยเมว วา ปาโฐฯ นฺติ โส อยํ เตน สเปฺปน ทโฎฺฐฯ ติ ปาปกํ อนุสาสโกฯ
</ol></p>


<p>นฺติ อปหรนฺตํฯ นฺติ อมาเรนฺตํฯ ติ มตสยนํ สยติฯ นฺติ อมาเรนฺตํฯ ติ นิรปราธสฺสฯ ติ สตฺตสฺสฯ ติ อิทมฺปิ นิรปราธภาวเญฺญว สนฺธาย วุตฺตํฯ ติ กมฺมสริกฺขกํ หุตฺวา ปติเอติฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ทุพฺพลเวโชฺช เทวทโตฺต อโหสิ, ปณฺฑิตทารโก ปน อหเมว อโหสิ’’นฺติฯ</p>

</p>


<ol>
<li>
<p> [๓๖๘] ๘. ตจสารชาตกวณฺณนา
</ol></p>


<p>ติ  อิทํ สตฺถา เชตวเน วิหรโนฺต ปญฺญาปารมิํ อารพฺภ กเถสิฯ ตทา หิ สตฺถา ‘‘น, ภิกฺขเว, อิทาเนว, ปุเพฺพปิ ตถาคโต ปญฺญวา อุปายกุสโลเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต คามเก กุฎุมฺพิกกุเล นิพฺพตฺติตฺวาติ สพฺพํ ปุริมชาตกนิยาเมเนว กเถตพฺพํฯ อิธ ปน เวเชฺช มเต คามวาสิโน มนุสฺสา ‘‘มนุสฺสมารกา’’ติ เต ทารเก กุทณฺฑเกหิ พนฺธิตฺวา ‘‘รโญฺญ ทเสฺสสฺสามา’’ติ พาราณสิํ  นยิํสุฯ โพธิสโตฺต อนฺตรามเคฺคเยว เสสทารกานํ โอวาทํ อทาสิ ‘‘ตุเมฺห มา ภายถ, ราชานํ ทิสฺวาปิ อภีตา ตุฎฺฐินฺทฺริยา ภเวยฺยาถ, ราชา อเมฺหหิ สทฺธิํ ปฐมตรํ กเถสฺสติ, ตโต ปฎฺฐาย อหํ ชานิสฺสามี’’ติฯ เต ‘‘สาธู’’ติ สมฺปฎิจฺฉิตฺวา ตถา กริํสุฯ ราชา เต อภีเต ตุฎฺฐินฺทฺริเย ทิสฺวา ‘‘อิเม ‘มนุสฺสมารกา’ติ กุทณฺฑกพทฺธา อานีตา, เอวรูปํ ทุกฺขํ ปตฺตาปิ น ภายนฺติ, ตุฎฺฐินฺทฺริยาเยว, กิํ นุ โข เอเตสํ อโสจนการณํ, ปุจฺฉิสฺสามิ เน’’ติ ปุจฺฉโนฺต ปฐมํ คาถมาห –</p>


<ol>
<li>
‘‘อมิตฺตหตฺถตฺถคตา, ตจสารสมปฺปิตา;  
  
ปสนฺนมุขวณฺณาตฺถ, กสฺมา ตุเมฺห น โสจถา’’ติฯ  
</li>
  
<p>ตตฺถ ติ กุทณฺฑเกหิ คีวายํ พนฺธิตฺวา อาเนนฺตานํ อมิตฺตานํ หตฺถคตาฯ ติ เวฬุทณฺฑเกหิ พทฺธตฺตา เอวมาหฯ ติ ‘‘เอวรูปํ พฺยสนํ ปตฺตาปิ ตุเมฺห กิํการณา น โสจถา’’ติ ปุจฺฉติฯ
</ol></p>


<p>ตํ  สุตฺวา โพธิสโตฺต เสสคาถา อภาสิ –</p>


<ol>
<li>
‘‘น โสจนาย ปริเทวนาย, อโตฺถว ลโพฺภ อปิ อปฺปโกปิ;  
  
โสจนฺตเมนํ ทุขิตํ วิทิตฺวา, ปจฺจตฺถิกา อตฺตมนา ภวนฺติฯ  
</li>
  
<li>
‘‘ยโต  
จ โข ปณฺฑิโต อาปทาสุ, น เวธตี อตฺถวินิจฺฉยญฺญู;  
  
ปจฺจตฺถิกาสฺส ทุขิตา ภวนฺติ, ทิสฺวา มุขํ อวิการํ ปุราณํฯ  
</li>
  
<li>
‘‘ชเปฺปน มเนฺตน สุภาสิเตน, อนุปฺปทาเนน ปเวณิยา วา;  
  
ยถา ยถา ยตฺถ ลเภถ อตฺถํ, ตถา ตถา ตตฺถ ปรกฺกเมยฺยฯ  
</li>
  
<li>
‘‘ยโต จ ชาเนยฺย อลพฺภเนโยฺย, มยาว อเญฺญน วา เอส อโตฺถ;  
  
อโสจมาโน อธิวาสเยยฺย, กมฺมํ ทฬฺหํ กินฺติ กโรมิ ทานี’’ติฯ  
</li>
  
<p>ตตฺถ ติ วุฑฺฒิฯ ติ เอตํ ปุริสํ โสจนฺตํ ทุกฺขิตํ วิทิตฺวา ปจฺจามิตฺตา ตุฎฺฐจิตฺตา โหนฺติฯ เตสํ ตุสฺสนการณํ นาม ปณฺฑิเตน กาตุํ น วฎฺฎตีติ ทีเปติ ฯ ติ ยทาฯ ติ จิตฺตุตฺราสภเยน น กมฺปติฯ ติ ตสฺส ตสฺส อตฺถสฺส วินิจฺฉยกุสโลฯ
</ol></p>


<p>ติ มนฺตปริชปฺปเนนฯ ติ ปณฺฑิเตหิ สทฺธิํ มนฺตคฺคหเณนฯ ติ ปิยวจเนนฯ ติ ลญฺชทาเนนฯ ติ กุลวํเสนฯ อิทํ วุตฺตํ โหติ – มหาราช, ปณฺฑิเตน นาม อาปทาสุ อุปฺปนฺนาสุ น โสจิตพฺพํ น กิลมิตพฺพํ, อิเมสุ ปน ปญฺจสุ การเณสุ อญฺญตรวเสน ปจฺจามิตฺตา ชินิตพฺพาฯ สเจ หิ สโกฺกติ, มนฺตํ ปริชปฺปิตฺวา มุขพนฺธนํ กตฺวาปิ เต ชินิตพฺพา, ตถา อสโกฺกเนฺตน ปณฺฑิเตหิ  สทฺธิํ มเนฺตตฺวา เอกํ อุปายํ สลฺลเกฺขตฺวา ชินิตพฺพา, ปิยวจนํ วตฺตุํ สโกฺกเนฺตน ปิยํ วตฺวาปิ เต ชินิตพฺพา, ตถา อสโกฺกเนฺตน วินิจฺฉยามจฺจานํ ลญฺชํ ทตฺวาปิ ชินิตพฺพา, ตถา อสโกฺกเนฺตน กุลวํสํ กเถตฺวา ‘‘มยํ อสุกปเวณิยา อาคตา, ตุมฺหากญฺจ อมฺหากญฺจ เอโกว ปุพฺพปุริโส’’ติ เอวํ วิชฺชมานญาติโกฎิํ ฆเฎตฺวาปิ ชินิตพฺพา เอวาติฯ ติ เอเตสุ ปญฺจสุ การเณสุ เยน เยน การเณน ยตฺถ ยตฺถ อตฺตโน วุฑฺฒิํ ลเภยฺยฯ ติ เตน เตน การเณน ตตฺถ ตตฺถ ปรกฺกเมยฺย, ปรกฺกมํ กตฺวา ปจฺจตฺถิเก ชิเนยฺยาติ อธิปฺปาโยฯ</p>


<p>ติ ยทา ปน ชาเนยฺย, มยา วา อเญฺญน วา เอส อโตฺถ อลพฺภเนโยฺย นานปฺปกาเรน วายมิตฺวาปิ  น สกฺกา ลทฺธุํ, ตทา ปณฺฑิโต ปุริโส อโสจมาโน อกิลมมาโน ‘‘มยา ปุเพฺพ กตกมฺมํ ทฬฺหํ ถิรํ น สกฺกา ปฎิพาหิตุํ, อิทานิ กิํ สกฺกา กาตุ’’นฺติ อธิวาสเยยฺยาติฯ</p>


<p>ราชา โพธิสตฺตสฺส ธมฺมกถํ สุตฺวา กมฺมํ โสเธตฺวา นิโทฺทสภาวํ ญตฺวา กุทณฺฑเก หราเปตฺวา มหาสตฺตสฺส มหนฺตํ ยสํ ทตฺวา อตฺตโน อตฺถธมฺมอนุสาสกํ อมจฺจรตนํ อกาสิ, เสสทารกานมฺปิ ยสํ ทตฺวา ฐานนฺตรานิ อทาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ ‘‘ตทา พาราณสิราชา อานโนฺท อโหสิ, ทารกา เถรานุเถรา, ปณฺฑิตทารโก ปน อหเมว อโหสิ’’นฺติฯ</p>

</p>


<ol>
<li>
<p> [๓๖๙] ๙. มิตฺตวินฺทกชาตกวณฺณนา
</ol></p>


<p>  นฺติ อิทํ สตฺถา เชตวเน วิหรโนฺต เอกํ ทุพฺพจภิกฺขุํ อารพฺภ กเถสิฯ วตฺถุ  (ชา. ๑.๕.๑๐๐ อาทโย) อาวิ ภวิสฺสติฯ อยํ ปน มิตฺตวินฺทโก สมุเทฺท ขิโตฺต อตฺริโจฺฉ หุตฺวา ปุรโต คนฺตฺวา เนรยิกสตฺตานํ ปจฺจนฎฺฐานํ อุสฺสทนิรยํ ทิสฺวา ‘‘เอกํ นคร’’นฺติ  สญฺญาย ปวิสิตฺวา ขุรจกฺกํ อสฺสาเทสิฯ ตทา โพธิสโตฺต เทวปุโตฺต หุตฺวา อุสฺสทนิรยจาริกํ จรติฯ โส ตํ ทิสฺวา ปุจฺฉโนฺต ปฐมํ คาถมาห –</p>


<ol>
<li>
‘‘กฺยาหํ เทวานมกรํ, กิํ ปาปํ ปกตํ มยา;  
  
ยํ เม สิรสฺมิํ โอหจฺจ, จกฺกํ ภมติ มตฺถเก’’ติฯ  
</li>
  
<p>ตตฺถ นฺติ สามิ เทวปุตฺต, กิํ นาม อหํ เทวานํ อกริํ, กิํ มํ เทวา โปเถนฺตีติฯ ติ ทุกฺขมหนฺตตาย เวทนาปฺปโตฺต อตฺตนา กตํ ปาปํ อสลฺลเกฺขโนฺต เอวมาหฯ ติ เยน ปาเปน มม สิรสฺมิํ โอหจฺจ โอหนิตฺวา อิทํ ขุรจกฺกํ มม มตฺถเก ภมติ, ตํ กิํ นามาติ?
</ol></p>


<p>ตํ  สุตฺวา โพธิสโตฺต ทุติยํ คาถมาห –</p>


<ol>
<li>
‘‘อติกฺกมฺม รมณกํ, สทามตฺตญฺจ ทูภกํ;  
  
พฺรหฺมตฺตรญฺจ ปาสาทํ, เกนเตฺถน อิธาคโต’’ติฯ  
</li>
  
<p>ตตฺถ นฺติ ผลิกปาสาทํฯ นฺติ รชตปาสาทํฯ นฺติ มณิปาสาทํฯ นฺติ สุวณฺณปาสาทญฺจฯ ติ ตฺวํ เอเตสุ รมณกาทีสุ จตโสฺส อฎฺฐ โสฬส ทฺวตฺติํสาติ เอตา เทวธีตโร ปหาย เต ปาสาเท อติกฺกมิตฺวา เกน การเณน อิธ อาคโตติฯ
</ol></p>


<p>ตโต มิตฺตวินฺทโก ตติยํ คาถมาห –</p>


<ol>
<li>
‘‘อิโต  
พหุตรา โภคา, อตฺร มเญฺญ ภวิสฺสเร;  
  
อิติ เอตาย สญฺญาย, ปสฺส มํ พฺยสนํ คต’’นฺติฯ  
</li>
  
<p>ตตฺถ ติ อิเมสุ จตูสุ ปาสาเทสุ โภเคหิ อติเรกตรา ภวิสฺสนฺติฯ
</ol></p>


<p>ตโต โพธิสโตฺต เสสคาถา อภาสิ –</p>


<ol>
<li>
‘‘จตุพฺภิ อฎฺฐชฺฌคมา, อฎฺฐาหิปิ จ โสฬส;  
  
โสฬสาหิ จ พาตฺติํส, อตฺริจฺฉํ จกฺกมาสโท;  
  
อิจฺฉาหตสฺส โปสสฺส, จกฺกํ ภมติ มตฺถเกฯ  
</li>
  
<li>
‘‘อุปริวิสาลา  
ทุปฺปูรา, อิจฺฉา วิสฎคามินี;  
  
เย จ ตํ อนุคิชฺฌนฺติ, เต โหนฺติ จกฺกธาริโน’’ติฯ  
</li>
  
<p>ตตฺถ ติ มิตฺตวินฺทก ตณฺหา นาเมสา อาเสวิยมานา อุปริวิสาลา โหติ ปตฺถฎา, มหาสมุโทฺท วิย ทุปฺปูรา, รูปาทีสุ อารมฺมเณสุ ตํ ตํ อารมฺมณํ อิจฺฉมานาย อิจฺฉาย ปตฺถฎาย วิสฎคามินี, ตสฺมา เย ปุริสา ตํ เอวรูปํ ตณฺหํ อนุคิชฺฌนฺติ, ปุนปฺปุนํ คิทฺธา หุตฺวา คณฺหนฺติฯ ติ เต เอตํ ขุรจกฺกํ ธาเรนฺตีติ วทติฯ
</ol></p>


<p>มิตฺตวินฺทกํ ปน กเถนฺตเมว นิปิสมานํ ตํ ขุรจกฺกํ ภสฺสิ, เตน โส ปุน กเถตุํ นาสกฺขิฯ เทวปุโตฺต อตฺตโน เทวฎฺฐานเมว คโตฯ</p>


<p>สตฺถา  อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มิตฺตวินฺทโก ทุพฺพจภิกฺขุ อโหสิ, เทวปุโตฺต ปน อหเมว อโหสิ’’นฺติฯ</p>

</p>


<ol>
<li>
<p> [๓๗๐] ๑๐. ปลาสชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต กิเลสนิคฺคหํ อารพฺภ กเถสิฯ วตฺถุ ปญฺญาสชาตเก  อาวิ ภวิสฺสติฯ อิธ ปน สตฺถา ภิกฺขู อามเนฺตตฺวา ‘‘ภิกฺขเว, กิเลโส นาม อาสงฺกิตโพฺพว, อปฺปมตฺตโก สมาโนปิ นิโคฺรธคโจฺฉ วิย วินาสํ ปาเปติ, โปราณกปณฺฑิตาปิ อาสงฺกิตพฺพํ อาสงฺกิํสุเยวา’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สุวณฺณหํสโยนิยํ นิพฺพตฺติตฺวา วยปฺปโตฺต จิตฺตกูฎปพฺพเต สุวณฺณคุหายํ วสโนฺต หิมวนฺตปเทเส ชาตสฺสเร สยํชาตสาลิํ ขาทิตฺวา อาคจฺฉติฯ ตสฺส คมนาคมนมเคฺค มหาปลาสรุโกฺข อโหสิฯ โส คจฺฉโนฺตปิ ตตฺถ วิสฺสมิตฺวา คจฺฉติ, อาคจฺฉโนฺตปิ ตตฺถ วิสฺสมิตฺวา อาคจฺฉติ ฯ อถสฺส ตสฺมิํ รุเกฺข นิพฺพตฺตเทวตาย สทฺธิํ วิสฺสาโส อโหสิฯ อปรภาเค เอกา สกุณิกา เอกสฺมิํ นิโคฺรธรุเกฺข นิโคฺรธปกฺกํ ขาทิตฺวา อาคนฺตฺวา ตสฺมิํ ปลาสรุเกฺข นิสีทิตฺวา วิฎปนฺตเร วจฺจํ ปาเตสิฯ ตตฺถ นิโคฺรธคโจฺฉ ชาโต, โส จตุรงฺคุลมตฺตกาเล รตฺตงฺกุรปลาสตาย โสภติฯ หํสราชา ตํ ทิสฺวา รุกฺขเทวตํ อามเนฺตตฺวา ‘‘สมฺม ปลาส, นิโคฺรโธ นาม ยมฺหิ รุเกฺข ชายติ, วฑฺฒโนฺต ตํ นาเสติ, อิมสฺส วฑฺฒิตุํ มา เทติ, วิมานํ เต นาเสสฺสติ, ปฎิกเจฺจว นํ อุทฺธริตฺวา ฉเฑฺฑหิ, อาสงฺกิตพฺพยุตฺตกํ นาม อาสงฺกิตุํ วฎฺฎตี’’ติ ปลาสเทวตาย สทฺธิํ มเนฺตโนฺต ปฐมํ คาถมาห –</p>


<ol>
<li>
‘‘หํโส  
ปลาสมวจ, นิโคฺรโธ สมฺม ชายติ;  
  
องฺกสฺมิํ เต นิสิโนฺนว, โส เต มมฺมานิ เฉจฺฉตี’’ติฯ  
</li>
  
<p>ปฐมปาโท ปเนตฺถ อภิสมฺพุเทฺธน หุตฺวา สตฺถารา วุโตฺตฯ นฺติ ปลาสเทวตํฯ ติ วยสฺสฯ นฺติ วิฎภิยํฯ ติ โส เต อเงฺก สํวโฑฺฒ สปโตฺต วิย ชีวิตํ ฉินฺทิสฺสตีติ อโตฺถฯ ชีวิตสงฺขารา หิ อิธ ‘‘มมฺมานี’’ติ วุตฺตาฯ
</ol></p>


<p>ตํ สุตฺวา ตสฺส วจนํ อคณฺหนฺตี ปลาสเทวตา ทุติยํ คาถมาห –</p>


<ol>
<li>
‘‘วฑฺฒตาเมว นิโคฺรโธ, ปติฎฺฐสฺส ภวามหํ;  
  
ยถา ปิตา จ มาตา จ, เอวํ เม โส ภวิสฺสตี’’ติฯ  
</li>
  
<p>ตสฺสโตฺถ – สมฺม, น ตฺวํ ชานาสิ วฑฺฒตเมว เอส, อหมสฺส ยถา พาลกาเล ปุตฺตานํ มาตาปิตโร  ปติฎฺฐา โหนฺติ, ตถา ภวิสฺสามิ, ยถา ปน สํวฑฺฒา ปุตฺตา ปจฺฉา มหลฺลกกาเล มาตาปิตูนํ ปติฎฺฐา โหนฺติ, มยฺหมฺปิ ปจฺฉา มหลฺลกกาเล เอวเมว โส ปติโฎฺฐ ภวิสฺสตีติฯ
</ol></p>


<p>ตโต หํโส ตติยํ คาถมาห –</p>


<ol>
<li>
‘‘ยํ ตฺวํ องฺกสฺมิํ วเฑฺฒสิ, ขีรรุกฺขํ ภยานกํ;  
  
อามนฺต โข ตํ คจฺฉาม, วุฑฺฒิ มสฺส น รุจฺจตี’’ติฯ  
</li>
  
<p>ตตฺถ นฺติ ยสฺมา ตฺวํ เอตญฺจ ภยทายกเตฺตน ภยานกํ ขีรรุกฺขํ สปตฺตํ วิย อเงฺก วเฑฺฒสิฯ นฺติ ตสฺมา มยํ ตํ อามเนฺตตฺวา  ชานาเปตฺวา คจฺฉามฯ ติ อสฺส วุฑฺฒิ มยฺหํ น รุจฺจตีติฯ
</ol></p>


<p>เอวญฺจ ปน วตฺวา หํสราชา ปเกฺข ปสาเรตฺวา จิตฺตกูฎปพฺพตเมว คโตฯ ตโต ปฎฺฐาย ปุน นาคจฺฉิฯ อปรภาเค นิโคฺรโธ วฑฺฒิํ, ตสฺมิํ เอกา รุกฺขเทวตาปิ นิพฺพตฺติฯ โส วฑฺฒโนฺต ปลาสํ ภญฺชิ, สาขาหิ สทฺธิํเยว เทวตาย วิมานํ ปติฯ สา ตสฺมิํ กาเล หํสรโญฺญ วจนํ สลฺลเกฺขตฺวา ‘‘อิทํ อนาคตภยํ ทิสฺวา หํสราชา กเถสิ , อหํ ปนสฺส วจนํ นากาสิ’’นฺติ ปริเทวมานา จตุตฺถํ คาถมาห –</p>


<ol>
<li>
‘‘อิทานิ โข มํ ภาเยติ, มหาเนรุนิทสฺสนํ;  
  
หํสสฺส อนภิญฺญาย, มหา เม ภยมาคต’’นฺติฯ  
</li>
  
<p>ตตฺถ ติ อยํ นิโคฺรโธ ตรุณกาเล โตเสตฺวา อิทานิ มํ ภายาเปติ สนฺตาเสติฯ นฺติ สิเนรุปพฺพตสทิสํ มหนฺตํ หํสราชสฺส วจนํ สุตฺวา อชานิตฺวา ตรุณกาเลเยว เอตสฺส อนุทฺธฎตฺตาฯ นฺติ อิทานิ มยฺหํ มหนฺตํ ภยํ อาคตนฺติ ปริเทวิฯ
</ol></p>


<p>นิโคฺรโธปิ วฑฺฒโนฺต สพฺพํ ปลาสํ ภญฺชิตฺวา ขาณุกมตฺตเมว อกาสิฯ เทวตาย วิมานํ สพฺพํ อนฺตรธายิฯ</p>


<ol>
<li>
‘‘น  
ตสฺส วุฑฺฒิ กุสลปฺปสตฺถา, โย วฑฺฒมาโน ฆสเต ปติฎฺฐํ;  
  
ตสฺสูปโรธํ ปริสงฺกมาโน, ปตารยี มูลวธาย ธีโร’’ติฯ –  
</li>
  
<p>ปญฺจมา อภิสมฺพุทฺธคาถาฯ
</ol></p>


<p>ตตฺถ ติ กุสเลหิ ปสตฺถาฯ ติ ขาทติ, วินาเสตีติ อโตฺถฯ ติ ปตรติ วายมติฯ อิทํ วุตฺตํ โหติ – ภิกฺขเว, โย วฑฺฒมาโน อตฺตโน ปติฎฺฐํ นาเสติ, ตสฺส วุฑฺฒิ ปณฺฑิเตหิ น ปสตฺถา, ตสฺส ปน อพฺภนฺตรสฺส วา พาหิรสฺส วา ปริสฺสยสฺส ‘‘อิโต เม อุปโรโธ ภวิสฺสตี’’ติ เอวํ อุปโรธํ วินาสํ ปริสงฺกมาโน วีโร ญาณสมฺปโนฺน มูลวธาย ปรกฺกมตีติฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน ปญฺจสตา ภิกฺขู อรหตฺตํ ปาปุณิํสุฯ ตทา สุวณฺณหํโส อหเมว อโหสินฺติฯ</p>

</p>

</p>


<h2>๓. อฑฺฒวโคฺค</h2>
<ol>
<li>
<p> [๓๗๑] ๑. ทีฆีติโกสลชาตกวณฺณนา
</ol></p>


<p>   ติ อิทํ สตฺถา เชตวเน วิหรโนฺต โกสมฺพเก ภณฺฑนการเก อารพฺภ กเถสิฯ เตสญฺหิ เชตวนํ อาคนฺตฺวา ขมาปนกาเล สตฺถา เต อามเนฺตตฺวา ‘‘ภิกฺขเว, ตุเมฺห มยฺหํ โอรสา มุขโต ชาตา ปุตฺตา นาม, ปุเตฺตหิ จ ปิตรา ทินฺนํ โอวาทํ ภินฺทิตุํ น วฎฺฎติ, ตุเมฺห ปน มม โอวาทํ น กริตฺถ, โปราณกปณฺฑิตา อตฺตโน มาตาปิตโร ฆาเตตฺวา รชฺชํ คเหตฺวา ฐิตโจเรปิ อรเญฺญ หตฺถปถํ อาคเต มาตาปิตูหิ ทินฺนํ โอวาทํ น ภินฺทิสฺสามาติ น มารยิํสู’’ติ วตฺวา อตีตํ อาหริฯ</p>


<p>อิมสฺมิํ ปน ชาตเก เทฺวปิ วตฺถูนิฯ  วิตฺถารโต อาวิ ภวิสฺสนฺติฯ โส ปน ทีฆาวุกุมาโร อรเญฺญ อตฺตโน อเงฺก นิปนฺนํ พาราณสิราชานํ จูฬาย คเหตฺวา ‘‘อิทานิ มยฺหํ มาตาปิตุฆาตกํ โจรํ ขณฺฑาขณฺฑํ กตฺวา ฉินฺทิสฺสามี’’ติ อสิํ อุกฺขิปโนฺต ตสฺมิํ ขเณ มาตาปิตูหิ ทินฺนํ โอวาทํ สริตฺวา ‘‘ชีวิตํ จชโนฺตปิ เตสํ โอวาทํ น ภินฺทิสฺสามิ, เกวลํ อิมํ ตเชฺชสฺสามี’’ติ จิเนฺตตฺวา ปฐมํ คาถมาห –</p>


<ol>
<li>
‘‘เอวํภูตสฺส เต ราช, อาคตสฺส วเส มม;  
  
อตฺถิ นุ โกจิ ปริยาโย, โย ตํ ทุกฺขา ปโมจเย’’ติฯ  
</li>
  
<p>ตตฺถ  ติ มม วสํ อาคตสฺสฯ ติ การณํฯ
</ol></p>


<p>ตโต ราชา ทุติยํ คาถมาห –</p>


<ol>
<li>
‘‘เอวํภูตสฺส เม ตาต, อาคตสฺส วเส ตว;  
  
นตฺถิ โน โกจิ ปริยาโย, โย มํ ทุกฺขา ปโมจเย’’ติฯ  
</li>
  
<p>ตตฺถ   ติ นิปาตมตฺถํ, นตฺถิ โกจิ ปริยาโย, โย มํ เอตสฺมา ทุกฺขา ปโมจเยติ อโตฺถฯ
</ol></p>


<p>ตโต โพธิสโตฺต อวเสสคาถา อภาสิ –</p>


<ol>
<li>
‘‘นาญฺญํ สุจริตํ ราช, นาญฺญํ ราช สุภาสิตํ;  
  
ตายเต มรณกาเล, เอวเมวิตรํ ธนํฯ  
</li>
  
<li>
‘‘อโกฺกจฺฉิ มํ อวธิ มํ, อชินิ มํ อหาสิ เม;  
  
เย จ ตํ อุปนยฺหนฺติ, เวรํ เตสํ น สมฺมติฯ  
</li>
  
<li>
‘‘อโกฺกจฺฉิ มํ อวธิ มํ, อชินิ มํ อหาสิ เม;  
  
เย จ ตํ นุปนยฺหนฺติ, เวรํ เตสูปสมฺมติฯ  
</li>
  
<li>
‘‘น หิ เวเรน เวรานิ, สมฺมนฺตีธ กุทาจนํ;  
  
อเวเรน จ สมฺมนฺติ, เอส ธโมฺม สนนฺตโน’’นฺติฯ  
</li>
  
<p>ตตฺถ นฺติ นาญฺญํ สุจริตา, อยเมว วา ปาโฐ, ฐเปตฺวา สุจริตํ อญฺญํ น ปสฺสามีติ อโตฺถฯ อิธ ‘‘สุจริต’’นฺติปิ ‘‘สุภาสิต’’นฺติปิ มาตาปิตูหิ ทินฺนํ โอวาทํเยว สนฺธายาหฯ ติ นิรตฺถกเมวฯ อิทํ วุตฺตํ โหติ – มหาราช, อญฺญตฺร โอวาทานุสิฎฺฐิสงฺขาตา สุจริตสุภาสิตา มรณกาเล ตายิตุํ รกฺขิตุํ สมโตฺถ นาม อโญฺญ นตฺถิ, ยํ เอตํ อิตรํ ธนํ, ตํ เอวเมว นิรตฺถกเมว โหติ, ตฺวญฺหิ อิทานิ มยฺหํ โกฎิสตสหสฺสมตฺตมฺปิ ธนํ ททโนฺต ชีวิตํ น ลเภยฺยาสิ, ตสฺมา เวทิตพฺพเมตํ ‘‘ธนโต สุจริตสุภาสิตเมว อุตฺตริตร’’นฺติฯ
</ol></p>


<p>เสสคาถาสุปิ อยํ สเงฺขปโตฺถ – มหาราช, เย ปุริสา ‘‘อยํ มํ อโกฺกสิ, อยํ มํ ปหริ, อยํ มํ อชินิ, อยํ มม สนฺตกํ อหาสี’’ติ  เอวํ เวรํ อุปนยฺหนฺติ พนฺธิตฺวา วิย หทเย ฐเปนฺติ, เตสํ เวรํ น อุปสมฺมติฯ เย จ ปเนตํ น อุปนยฺหนฺติ หทเย น ฐเปนฺติ, เตสํ วูปสมฺมติฯ เวรานิ หิ น กทาจิ เวเรน สมฺมนฺติ, อเวเรเนว ปน สมฺมนฺติฯ ติ เอโส โปราณโก ธโมฺม จิรกาลปฺปวโตฺต สภาโวติฯ</p>


<p>เอวญฺจ  ปน วตฺวา โพธิสโตฺต ‘‘อหํ, มหาราช, ตยิ น ทุพฺภามิ, ตฺวํ ปน มํ มาเรหี’’ติ ตสฺส หเตฺถ อสิํ ฐเปสิฯ ราชาปิ ‘‘นาหํ ตยิ ทุพฺภามี’’ติ สปถํ กตฺวา เตน สทฺธิํ นครํ คนฺตฺวา ตํ อมจฺจานํ ทเสฺสตฺวา ‘‘อยํ, ภเณ, โกสลรโญฺญ ปุโตฺต ทีฆาวุกุมาโร นาม, อิมินา มยฺหํ ชีวิตํ  ทินฺนํ, น ลพฺภา อิมํ กิญฺจิ กาตุ’’นฺติ วตฺวา อตฺตโน ธีตรํ ทตฺวา ปิตุ สนฺตเก รเชฺช ปติฎฺฐาเปสิฯ ตโต ปฎฺฐาย อุโภปิ สมคฺคา สโมฺมทมานา รชฺชํ กาเรสุํฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา มาตาปิตโร มหาราชกุลานิ อเหสุํ, ทีฆาวุกุมาโร ปน อหเมว อโหสิ’’นฺติฯ</p>

</p>


<ol>
<li>
<p> [๓๗๒] ๒. มิคโปตกชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ มหลฺลกํ อารพฺภ กเถสิฯ โส กิเรกํ ทารกํ ปพฺพาเชสิฯ สามเณโร ตํ สกฺกจฺจํ อุปฎฺฐหิตฺวา อปรภาเค อผาสุเกน กาลมกาสิฯ ตสฺส กาลกิริยาย มหลฺลโก โสกาภิภูโต มหเนฺตน สเทฺทน ปริเทวโนฺต วิจริฯ ภิกฺขู สญฺญาเปตุํ อสโกฺกนฺตา ธมฺมสภายํ กถํ สมุฎฺฐาเปสุํ ‘‘อาวุโส, อสุโก นาม มหลฺลโก สามเณรสฺส กาลกิริยาย ปริเทวโนฺต วิจรติ, มรณสฺสติภาวนาย ปริพาหิโร เอโส ภวิสฺสตี’’ติฯ สตฺถา อาคนฺตฺวา ‘‘กาย นุตฺถ, ภิกฺขเว, เอตรหิ กถาย สนฺนิสินฺนา’’ติ ปุจฺฉิตฺวา ‘‘อิมาย นามา’’ติ วุเตฺต ‘‘น, ภิกฺขเว, อิทาเนว, ปุเพฺพเปส เอตสฺมิํ มเต ปริเทวโนฺต วิจรี’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สกฺกตฺตํ กาเรสิฯ ตทา เอโก กาสิรฎฺฐวาสี พฺราหฺมโณ หิมวนฺตํ ปวิสิตฺวา อิสิปพฺพชฺชํ ปพฺพชิตฺวา ผลาผเลหิ ยาเปสิฯ โส เอกทิวสํ อรเญฺญ เอกํ มตมาติกํ มิคโปตกํ ทิสฺวา อสฺสมํ อาเนตฺวา โคจรํ ทตฺวา โปเสสิฯ มิคโปตโก วฑฺฒโนฺต อภิรูโป อโหสิ โสภคฺคปฺปโตฺตฯ ตาปโส ตํ อตฺตโน ปุตฺตกํ กตฺวา ปริหรติฯ เอกทิวสํ มิคโปตโก พหุํ ติณํ ขาทิตฺวา อชีรเกน กาลมกาสิฯ ตาปโส ‘‘ปุโตฺต เม มโต’’ติ ปริเทวโนฺต วิจรติฯ ตทา สโกฺก เทวราชา โลกํ ปริคฺคณฺหโนฺต  ตํ ตาปสํ ทิสฺวา ‘‘สํเวเชสฺสามิ  น’’นฺติ อาคนฺตฺวา อากาเส ฐิโต ปฐมํ คาถมาห –</p>


<ol>
<li>
‘‘อคารา ปจฺจุเปตสฺส, อนคารสฺส เต สโต;  
  
สมณสฺส น ตํ สาธุ, ยํ เปตมนุโสจสี’’ติฯ  
</li>
  
<p>ตํ สุตฺวา ตาปโส ทุติยํ คาถมาห –
</ol></p>


<ol>
<li>
‘‘สํวาเสน หเว สกฺก, มนุสฺสสฺส มิคสฺส วา;  
  
หทเย ชายเต เปมํ, น ตํ สกฺกา อโสจิตุ’’นฺติฯ  
</li>
  
<p>ตตฺถ ติ ตํ มนุสฺสํ วา ติรจฺฉานํ วา น สกฺกา อโสจิตุํ, โสจามิเยวาหนฺติฯ
</ol></p>


<p>ตโต สโกฺก เทฺว คาถา อภาสิ –</p>


<ol>
<li>
‘‘มตํ มริสฺสํ โรทนฺติ, เย รุทนฺติ ลปนฺติ จ;  
  
ตสฺมา ตฺวํ อิสิ มา โรทิ, โรทิตํ โมฆมาหุ สโนฺตฯ  
</li>
  
<li>
‘‘โรทิเตน หเว พฺรเหฺม, มโต เปโต สมุฎฺฐเห;  
  
สเพฺพ สงฺคมฺม โรทาม, อญฺญมญฺญสฺส ญาตเก’’ติฯ  
</li>
  
<p>ตตฺถ นฺติ โย อิทานิ มริสฺสติ, ตํฯ ติ วิลปนฺติ จฯ อิทํ วุตฺตํ โหติ – เย โลเก มตญฺจ มริสฺสนฺตญฺจ โรทนฺติ, เต รุทนฺติ เจว วิลปนฺติ จ, เตสํ อสฺสุปจฺฉิชฺชนทิวโส นาม นตฺถิฯ กิํการณา? สทาปิ มตานญฺจ มริสฺสนฺตานญฺจ อตฺถิตายฯ ฯ กิํการณา ? ติ, พุทฺธาทโย ปน ปณฺฑิตา โรทิตํ ‘‘โมฆ’’นฺติ วทนฺติฯ ติ โย เอส มโต เปโตติ วุจฺจติ, ยทิ โส โรทิเตน สมุฎฺฐเหยฺย, เอวํ สเนฺต กิํ นิกฺกมฺมา อจฺฉาม, สเพฺพว สมาคมฺม อญฺญมญฺญสฺส ญาตเก โรทามฯ ยสฺมา ปน เต โรทิตการณา น อุฎฺฐหนฺติ, ตสฺมา โรทิตสฺส โมฆภาวํ สาเธติฯ
</ol></p>


<p>เอวํ  สกฺกสฺส กเถนฺตสฺส ตาปโส ‘‘นิรตฺถกํ โรทิต’’นฺติ สลฺลเกฺขตฺวา สกฺกสฺส ถุติํ กโรโนฺต ติโสฺส คาถา อภาสิ –</p>


<ol>
<li>
‘‘อาทิตฺตํ  
วต มํ สนฺตํ, ฆตสิตฺตํว ปาวกํ;  
  
วารินา วิย โอสิญฺจํ, สพฺพํ นิพฺพาปเย ทรํฯ  
</li>
  
<li>
‘‘อพฺพหิ วต เม สลฺลํ, ยมาสิ หทยสฺสิตํ;  
  
โย เม โสกปเรตสฺส, ปุตฺตโสกํ อปานุทิฯ  
</li>
  
<li>
‘‘โสหํ อพฺพูฬฺหสโลฺลสฺมิ, วีตโสโก อนาวิโล;  
  
น โสจามิ น โรทามิ, ตว สุตฺวาน วาสวา’’ติฯ  
</li>
  
<p>ตตฺถ ติ ยํ เม อาสิฯ นฺติ หทเย นิสฺสิตํฯ ติ นีหริฯ สโกฺก ตาปสสฺส โอวาทํ ทตฺวา สกฎฺฐานเมว คโตฯ
</ol></p>


<p>สตฺถา อิธํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ตาปโส มหลฺลโก อโหสิ, มิโค สามเณโร, สโกฺก ปน อหเมว อโหสิ’’นฺติฯ</p>

</p>


<ol>
<li>
<p> [๓๗๓] ๓. มูสิกชาตกวณฺณนา
</ol></p>


<p>ติ อิทํ สตฺถา เวฬุวเน วิหรโนฺต อชาตสตฺตุํ อารพฺภ กเถสิฯ วตฺถุ เหฎฺฐา  (ชา. ๑.๔.๑๔๙ อาทโย) วิตฺถาริตเมวฯ อิธาปิ สตฺถา ตเถว ราชานํ สกิํ ปุเตฺตน สทฺธิํ กีฬมานํ สกิํ ธมฺมํ สุณนฺตํ ทิสฺวา ‘‘ตํ นิสฺสาย รโญฺญ ภยํ อุปฺปชฺชิสฺสตี’’ติ ญตฺวา  ‘‘มหาราช, โปราณกราชาโน อาสงฺกิตพฺพํ อาสงฺกิตฺวา อตฺตโน ปุตฺตํ ‘อมฺหากํ ธูมกาเล รชฺชํ กาเรตู’ติ เอกมเนฺต อกํสู’’ติ วตฺวา อตีตํ อาหริฯ</p>


<p>อตีเต พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ตกฺกสิลายํ พฺราหฺมณกุเล นิพฺพตฺติตฺวา ทิสาปาโมกฺขาจริโย อโหสิฯ ตสฺส สนฺติเก พาราณสิรโญฺญ ปุโตฺต ยวกุมาโร นาม  สพฺพสิปฺปานิ อุคฺคณฺหิตฺวา อนุโยคํ ทตฺวา คนฺตุกาโม ตํ อาปุจฺฉิฯ อาจริโย ‘‘ปุตฺตํ นิสฺสาย ตสฺส อนฺตราโย ภวิสฺสตี’’ติ องฺควิชฺชาวเสน ญตฺวา ‘‘เอตมสฺส หริสฺสามี’’ติ เอกํ อุปมํ อุปธาเรตุํ อารภิฯ ตทา ปนสฺส เอโก  อโสฺส อโหสิ, ตสฺส ปาเท วโณ อุฎฺฐหิ, ตํ วณานุรกฺขณตฺถํ เคเหเยว กริํสุฯ ตสฺสาวิทูเร เอโก อุทปาโน อตฺถิฯ อเถกา มูสิกา เคหา นิกฺขมิตฺวา อสฺสสฺส ปาเท วณํ ขาทติ, อโสฺส วาเรตุํ น สโกฺกติฯ โส เอกทิวสํ เวทนํ อธิวาเสตุํ อสโกฺกโนฺต มูสิกํ ขาทิตุํ อาคตํ ปาเทน ปหริตฺวา มาเรตฺวา อุทปาเน ปาเตสิฯ อสฺสโคปกา มูสิกํ อปสฺสนฺตา ‘‘อเญฺญสุ ทิวเสสุ มูสิกา อาคนฺตฺวา วณํ ขาทติ, อิทานิ น ปญฺญายติ, กหํ นุ โข คตา’’ติ วทิํสุฯ</p>


<p>โพธิสโตฺต ตํ การณํ ปจฺจกฺขํ กตฺวา ‘‘อเญฺญ อชานนฺตา ‘กหํ มูสิกา คตา’ติ วทนฺติ, มูสิกาย ปน มาเรตฺวา อุทปาเน ขิตฺตภาวํ อหเมว ชานามี’’ติ อิทเมว การณํ อุปมํ กตฺวา ปฐมํ คาถํ พนฺธิตฺวา ราชกุมารสฺส อทาสิฯ โส อปรํ อุปมํ อุปธาเรโนฺต ตเมว อสฺสํ ปรุฬฺหวณํ นิกฺขมิตฺวา เอกํ ยววตฺถุํ คนฺตฺวา ‘‘ยวํ ขาทิสฺสามี’’ติ วติจฺฉิเทฺทน มุขํ ปเวเสนฺตํ ทิสฺวา ตเมว การณํ อุปมํ กตฺวา ทุติยํ คาถํ พนฺธิตฺวา ตสฺส อทาสิฯ ตติยคาถํ ปน อตฺตโน ปญฺญาพเลเนว พนฺธิตฺวา ตมฺปิ ตสฺส ทตฺวา ‘‘ตาต, ตฺวํ รเชฺช ปติฎฺฐาย สายํ นฺหานโปกฺขรณิํ คจฺฉโนฺต ยาว ธุรโสปานา ปฐมํ คาถํ สชฺฌายโนฺต คเจฺฉยฺยาสิ, ตว นิวสนปาสาทํ ปวิสโนฺต ยาว โสปานปาทมูลา ทุติยํ คาถํ สชฺฌายโนฺต คเจฺฉยฺยาสิ, ตโต ยาว โสปานมตฺถกา ตติยํ คาถํ สชฺฌายโนฺต คเจฺฉยฺยาสี’’ติ วตฺวา เปเสสิฯ</p>


<p>โส  กุมาโร คนฺตฺวา อุปราชา หุตฺวา ปิตุ อจฺจเยน รชฺชํ กาเรสิ, ตเสฺสโก ปุโตฺต ชายิฯ โส โสฬสวสฺสกาเล รชฺชโลเภน ‘‘ปิตรํ มาเรสฺสามี’’ติ จิเนฺตตฺวา อุปฎฺฐาเก อาห ‘‘มยฺหํ ปิตา ตรุโณ, อหํ เอตสฺส ธูมกาลํ โอโลเกโนฺต มหลฺลโก ภวิสฺสามิ ชราชิโณฺณ, ตาทิเส กาเล ลเทฺธนปิ รเชฺชน โก อโตฺถ’’ติฯ เต อาหํสุ ‘‘เทว, น สกฺกา ปจฺจนฺตํ คนฺตฺวา โจรตฺตํ กาตุํ, ตว ปิตรํ เกนจิ อุปาเยน มาเรตฺวา รชฺชํ คณฺหา’’ติ ฯ โส ‘‘สาธู’’ติ อโนฺตนิเวสเน รโญฺญ สายํ นฺหานโปกฺขรณีสมีปํ คนฺตฺวา ‘‘เอตฺถ นํ มาเรสฺสามี’’ติ ขคฺคํ คเหตฺวา อฎฺฐาสิฯ ราชา สายํ มูสิกํ นาม ทาสิํ ‘‘คนฺตฺวา โปกฺขรณีปิฎฺฐิํ โสเธตฺวา เอหิ, นฺหายิสฺสามี’’ติ เปเสสิฯ สา คนฺตฺวา โปกฺขรณีปิฎฺฐิํ โสเธนฺตี กุมารํ ปสฺสิฯ กุมาโร อตฺตโน กมฺมสฺส ปากฎภาวภเยน ตํ ทฺวิธา ฉินฺทิตฺวา โปกฺขรณิยํ ปาเตสิฯ ราชา นฺหายิตุํ อคมาสิ ฯ เสสชโน ‘‘อชฺชาปิ มูสิกา ทาสี น ปุนาคจฺฉติ, กุหิํ คตา กตฺถ คตา’’ติ อาหฯ ราชา –</p>


<ol>
<li>
‘‘กุหิํ คตา กตฺถ คตา, อิติ ลาลปฺปตี ชโน;  
  
อหเมเวโก ชานามิ, อุทปาเน มูสิกา หตา’’ติฯ –  
</li>
  
<p>ปฐมํ คาถํ ภณโนฺต โปกฺขรณีตีรํ อคมาสิฯ
</ol></p>


<p>ตตฺถ ติ อญฺญมญฺญเววจนานิฯ ติ เอวํ วิปฺปลปติฯ อิติ อยํ คาถา ‘‘อชานโนฺต ชโน มูสิกา ทาสี กุหิํ คตาติ วิปฺปลปติ, ราชกุมาเรน ทฺวิธา ฉินฺทิตฺวา มูสิกาย โปกฺขรณิยํ ปาติตภาวํ อหเมว เอโก ชานามี’’ติ รโญฺญ อชานนฺตเสฺสว อิมมตฺถํ ทีเปติฯ</p>


<p>กุมาโร ‘‘มยา กตกมฺมํ มยฺหํ ปิตรา ญาต’’นฺติ ภีโต ปลายิตฺวา ตมตฺถํ อุปฎฺฐากานํ อาโรเจสิฯ เต สตฺตฎฺฐทิวสจฺจเยน ปุน ตํ อาหํสุ ‘‘เทว, สเจ ราชา ชาเนยฺย, น ตุณฺหี ภเวยฺย, ตกฺกคาเหน ปน เตน ตํ วุตฺตํ ภวิสฺสติ, มาเรหิ น’’นฺติฯ โส ปุเนกทิวสํ ขคฺคหโตฺถ โสปานปาทมูเล ฐตฺวา รโญฺญ อาคมนกาเล อิโต จิโต จ ปหรโณกาสํ โอโลเกสิฯ ราชา –</p>


<ol>
<li>
‘‘ยเญฺจตํ อิติ จีติ จ, คทฺรโภว นิวตฺตสิ;  
  
อุทปาเน มูสิกํ หนฺตฺวา, ยวํ ภเกฺขตุมิจฺฉสี’’ติฯ –  
</li>
  
<p>ทุติยํ  คาถํ สชฺฌายโนฺต อคมาสิฯ อยมฺปิ  คาถา ‘‘ยสฺมา ตฺวํ อิติ จีติ จ อิโต จิโต จ ปหรโณกาสํ โอโลเกโนฺต คทฺรโภว นิวตฺตสิ, ตสฺมา ตํ ชานามิ ‘ปุริมทิวเส โปกฺขรณิยํ มูสิกํ ทาสิํ หนฺตฺวา อชฺช มํ ยวราชานํ ภเกฺขตุํ มาเรตุํ อิจฺฉสี’’’ติ รโญฺญ อชานนฺตเสฺสว อิมมตฺถํ ทีเปติฯ
</ol></p>


<p>กุมาโร ‘‘ทิโฎฺฐมฺหิ ปิตรา’’ติ อุตฺรโสฺต ปลายิฯ โส ปุน อฑฺฒมาสมตฺตํ อติกฺกมิตฺวา ‘‘ราชานํ ทพฺพิยา ปหริตฺวา มาเรสฺสามี’’ติ เอกํ ทีฆทณฺฑกํ ทพฺพิปหรณํ คเหตฺวา โอลุมฺพิตฺวา อฎฺฐาสิฯ ราชา –</p>


<ol>
<li>
‘‘ทหโร  
จาสิ ทุเมฺมธ, ปฐมุปฺปตฺติโก สุสุ;  
  
ทีฆเญฺจตํ สมาสชฺช, น เต ทสฺสามิ ชีวิต’’นฺติฯ –  
</li>
  
<p>ตติยํ คาถํ สชฺฌายโนฺต โสปานปาทมตฺถกํ อภิรุหิฯ
</ol></p>


<p>ตตฺถ ติ ปฐมวเยน อุปฺปตฺติโต อุเปโต, ปฐมวเย ฐิโตติ อโตฺถฯ ติ ตรุโณฯ นฺติ ทีฆทณฺฑกํ ทพฺพิปหรณํฯ ติ คเหตฺวา, โอลุมฺพิตฺวา ฐิโตสีติ อโตฺถฯ อยมฺปิ คาถา ‘‘ทุเมฺมธ, อตฺตโน วยํ ปริภุญฺชิตุํ น ลภิสฺสสิ, น เต ทานิ นิลฺลชฺชสฺส ชีวิตํ ทสฺสามิ, มาเรตฺวา ขณฺฑาขณฺฑํ ฉินฺทิตฺวา สูเลเยว อาวุณาเปสฺสามี’’ติ รโญฺญ อชานนฺตเสฺสว กุมารํ สนฺตชฺชยมานา อิมมตฺถํ ทีเปติฯ</p>


<p>โส ตํ ทิวสํ ปลายิตุํ อสโกฺกโนฺต ‘‘ชีวิตํ เม เทหิ, เทวา’’ติ รโญฺญ ปาทมูเล นิปชฺชิฯ ราชา ตํ ตเชฺชตฺวา สงฺขลิกาหิ พนฺธาเปตฺวา พนฺธนาคาเร กาเรตฺวา เสตจฺฉตฺตสฺส เหฎฺฐา อลงฺกตราชาสเน นิสีทิตฺวา ‘‘อมฺหากํ อาจริโย ทิสาปาโมโกฺข พฺราหฺมโณ อิมํ มยฺหํ อนฺตรายํ ทิสฺวา อิมา ติโสฺส คาถา อภาสี’’ติ หฎฺฐตุโฎฺฐ อุทานํ อุทาเนโนฺต เสสคาถา อภาสิ –</p>


<ol>
<li>
‘‘นานฺตลิกฺขภวเนน, นางฺคปุตฺตปิเนน วา;  
  
ปุเตฺตน หิ ปตฺถยิโต, สิโลเกหิ ปโมจิโตฯ  
</li>
  
<li>
‘‘สพฺพํ  
สุตมธีเยถ, หีนมุกฺกฎฺฐมชฺฌิมํ;  
  
สพฺพสฺส อตฺถํ ชาเนยฺย, น จ สพฺพํ ปโยชเย;  
  
โหติ ตาทิสโก กาโล, ยตฺถ อตฺถาวหํ สุต’’นฺติฯ  
</li>
  
<p>ตตฺถ  ติ อนฺตลิกฺขภวนํ วุจฺจติ ทิพฺพวิมานํ, อหํ อชฺช อนฺตลิกฺขภวนมฺปิ น อารุโฬฺห, ตสฺมา อนฺตลิกฺขภวเนนาปิ อชฺช มรณโต น ปโมจิโตมฺหิฯ ติ องฺคสริกฺขเกน วา ปุตฺตปิเนนปิ น ปโมจิโตฯ ติ อหํ ปน อตฺตโน ปุเตฺตเนว อชฺช มาเรตุํ ปตฺถิโตฯ ติ โสหํ อาจริเยน พนฺธิตฺวา ทินฺนาหิ คาถาหิ ปโมจิโตฯ
</ol></p>


<p>นฺติ  ปริยตฺติํฯ ติ คเณฺหยฺย สิเกฺขยฺยฯ นฺติ หีนํ วา โหตุ อุตฺตมํ วา มชฺฌิมํ วา, สพฺพํ อธียิตพฺพเมวาติ ทีเปติฯ ติ หีนํ มนฺตํ วา สิปฺปํ วา มชฺฌิมํ วา น ปโยชเย, อุตฺตมเมว ปโยชเยยฺยาติ อโตฺถฯ นฺติ ยสฺมิํ กาเล มโหสธปณฺฑิตสฺส กุมฺภการกมฺมกรณํ วิย ยํกิญฺจิ สิกฺขิตสิปฺปํ อตฺถาวหํ โหติ, ตาทิโสปิ กาโล โหติเยวาติ อโตฺถฯ อปรภาเค รโญฺญ อจฺจเยน กุมาโร รเชฺช ปติฎฺฐาสิฯ</p>


<p>สตฺถา อิมํ ธมฺมเทสนํ อาหริตฺวา ชาตกํ สโมธาเนสิ – ‘‘ตทา ทิสาปาโมโกฺข อาจริโย อหเมว อโหสิ’’นฺติฯ</p>

</p>


<ol>
<li>
<p> [๓๗๔] ๔. จูฬธนุคฺคหชาตกวณฺณนา
</ol></p>


<p>นฺติ อิทํ สตฺถา เชตวเน วิหรโนฺต ปุราณทุติยิกาปโลภนํ อารพฺภ กเถสิฯ เตน ภิกฺขุนา ‘‘ปุราณทุติยิกา มํ, ภเนฺต, อุกฺกณฺฐาเปตี’’ติ วุเตฺต สตฺถา ‘‘เอสา ภิกฺขุ, อิตฺถี น อิทาเนว ตุยฺหํ อนตฺถการิกา, ปุเพฺพปิ เต เอตํ นิสฺสาย อสินา สีสํ ฉินฺน’’นฺติ วตฺวา ภิกฺขูหิ ยาจิโต อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต สกฺกตฺตํ กาเรสิฯ ตทา เอโก พาราณสิวาสี พฺราหฺมณมาณโว ตกฺกสิลายํ สพฺพสิปฺปานิ อุคฺคณฺหิตฺวา ธนุกเมฺม นิปฺผตฺติํ ปโตฺต จูฬธนุคฺคหปณฺฑิโต นาม อโหสิฯ อถสฺส อาจริโย ‘‘อยํ มยา สทิสํ สิปฺปํ อุคฺคณฺหี’’ติ อตฺตโน ธีตรํ อทาสิฯ โส ตํ คเหตฺวา ‘‘พาราณสิํ คมิสฺสามี’’ติ มคฺคํ ปฎิปชฺชิฯ อนฺตรามเคฺค เอโก วารโณ เอกํ ปเทสํ สุญฺญมกาสิ, ตํ ฐานํ อภิรุหิตุํ น โกจิ อุสฺสหิฯ จูฬธนุคฺคหปณฺฑิโต มนุสฺสานํ วาเรนฺตานเญฺญว  ภริยํ คเหตฺวา อฎวิมุขํ อภิรุหิฯ อถสฺส อฎวิมเชฺฌ วารโณ อุฎฺฐหิ, โส ตํ กุเมฺภ สเรน วิชฺฌิฯ สโร วินิวิชฺฌิตฺวา ปจฺฉาภาเคน นิกฺขมิฯ วารโณ ตเตฺถว ปติ, ธนุคฺคหปณฺฑิโต ตํ ฐานํ เขมํ กตฺวา ปุรโต อญฺญํ อฎวิํ ปาปุณิฯ ตตฺถาปิ ปญฺญาส โจรา มคฺคํ หนนฺติฯ ตมฺปิ โส มนุเสฺสหิ วาริยมาโน อภิรุยฺห เตสํ โจรานํ มิเค วธิตฺวา มคฺคสมีเป มํสํ ปจิตฺวา ขาทนฺตานํ ฐิตฎฺฐานํ ปาปุณิฯ</p>


<p>ตทา  ตํ โจรา อลงฺกตปฎิยตฺตาย ภริยาย สทฺธิํ อาคจฺฉนฺตํ ทิสฺวา ‘‘คณฺหิสฺสาม น’’นฺติ อุสฺสาหํ กริํสุฯ โจรเชฎฺฐโก ปุริสลกฺขณกุสโล, โส ตํ โอโลเกตฺวาว ‘‘อุตฺตมปุริโส อย’’นฺติ ญตฺวา เอกสฺสปิ อุฎฺฐหิตุํ นาทาสิฯ ธนุคฺคหปณฺฑิโต ‘‘คจฺฉ ‘อมฺหากมฺปิ เอกํ มํสสูลํ เทถา’ติ วตฺวา มํสํ อาหรา’’ติ เตสํ สนฺติกํ ภริยํ เปเสสิฯ สา คนฺตฺวา ‘‘เอกํ กิร มํสสูลํ เทถา’’ติ อาหฯ โจรเชฎฺฐโก ‘‘อนโคฺฆ ปุริโส’’ติ มํสสูลํ ทาเปสิฯ โจรา ‘‘อเมฺหหิ กิร ปกฺกํ ขาทิต’’นฺติ อปกฺกมํสสูลํ อทํสุฯ ธนุคฺคโห อตฺตานํ สมฺภาเวตฺวา ‘‘มยฺหํ อปกฺกมํสสูลํ ททนฺตี’’ติ โจรานํ กุชฺฌิฯ โจรา ‘‘กิํ อยเมเวโก ปุริโส, มยํ อิตฺถิโย’’ติ กุชฺฌิตฺวา อุฎฺฐหิํสุฯ ธนุคฺคโห เอกูนปญฺญาส ชเน เอกูนปญฺญาสกเณฺฑหิ วิชฺฌิตฺวา ปาเตสิฯ โจรเชฎฺฐกํ วิชฺฌิตุํ กณฺฑํ นาโหสิฯ ตสฺส กิร กณฺฑนาฬิยํ สมปณฺณาสเยว กณฺฑานิฯ เตสุ เอเกน วารณํ วิชฺฌิ, เอกูนปญฺญาสกเณฺฑหิ โจเร วิชฺฌิตฺวา โจรเชฎฺฐกํ ปาเตตฺวา ตสฺส อุเร นิสิโนฺน ‘‘สีสมสฺส ฉินฺทิสฺสามี’’ติ ภริยาย หตฺถโต อสิํ อาหราเปสิฯ สา ตงฺขณเญฺญว โจรเชฎฺฐเก โลภํ กตฺวา โจรสฺส  หเตฺถ ถรุํ, สามิกสฺส หเตฺถ ธารํ  ฐเปสิฯ โจโร ถรุทณฺฑํ ปรามสิตฺวา อสิํ นีหริตฺวา ธนุคฺคหสฺส สีสํ ฉินฺทิฯ</p>


<p>โส ตํ ฆาเตตฺวา อิตฺถิํ อาทาย คจฺฉโนฺต ชาติโคตฺตํ ปุจฺฉิฯ สา ‘‘ตกฺกสิลายํ ทิสาปาโมกฺขาจริยสฺส ธีตามฺหี’’ติ อาหฯ ‘‘กถํ ตฺวํ อิมินา ลทฺธา’’ติฯ มยฺหํ ปิตา ‘‘อยํ มยา สทิสํ กตฺวา สิปฺปํ สิกฺขี’’ติ ตุสฺสิตฺวา อิมสฺส มํ อทาสิ, สาหํ ตยิ สิเนหํ กตฺวา อตฺตโน กุลทตฺติยํ สามิกํ มาราเปสินฺติฯ โจรเชฎฺฐโก ‘‘กุลทตฺติยํ ตาเวสา สามิกํ มาเรสิ, อญฺญํ ปเนกํ ทิสฺวา มมฺปิ เอวเมวํ กริสฺสติ, อิมํ ฉเฑฺฑตุํ วฎฺฎตี’’ติ จิเนฺตตฺวา คจฺฉโนฺต อนฺตรามเคฺค เอกํ กุนฺนทิํ อุตฺตานตลํ ตงฺขโณทกปูรํ ทิสฺวา ‘‘ภเทฺท, อิมิสฺสํ นทิยํ สุสุมารา กกฺขฬา, กิํ กโรมา’’ติ อาหฯ ‘‘สามิ, สพฺพํ อาภรณภณฺฑํ มม อุตฺตราสเงฺคน ภณฺฑิกํ กตฺวา ปรตีรํ เนตฺวา ปุน อาคนฺตฺวา มํ คเหตฺวา คจฺฉา’’ติฯ โส ‘‘สาธู’’ติ สพฺพํ อาภรณภณฺฑํ อาทาย นทิํ โอตริตฺวา ตรโนฺต วิย ปรตีรํ ปตฺวา ตํ ฉเฑฺฑตฺวา ปายาสิฯ สา ตํ ทิสฺวา ‘‘สามิ, กิํ มํ ฉเฑฺฑตฺวา วิย คจฺฉสิ, กสฺมา เอวํ กโรสิ, เอหิ มมฺปิ อาทาย คจฺฉา’’ติ เตน สทฺธิํ สลฺลปนฺตี ปฐมํ คาถมาห –</p>


<ol>
<li>
‘‘สพฺพํ ภณฺฑํ สมาทาย, ปารํ ติโณฺณสิ พฺราหฺมณ;  
  
ปจฺจาคจฺฉ ลหุํ ขิปฺปํ, มมฺปิ ตาเรหิ ทานิโต’’ติฯ  
</li>
  
<p>ตตฺถ  นฺติ ลหุํ ปจฺจาคจฺฉ, ขิปฺปํ มมฺปิ ตาเรหิ ทานิ อิโตติ อโตฺถฯ
</ol></p>


<p>โจโร ตํ สุตฺวา ปรตีเร ฐิโตเยว ทุติยํ คาถมาห –</p>


<ol>
<li>
‘‘อสนฺถุตํ มํ จิรสนฺถุเตน, นิมีนิ โภตี อธุวํ ธุเวน;  
  
มยาปิ  
โภตี นิมิเนยฺย อญฺญํ, อิโต อหํ ทูรตรํ คมิสฺส’’นฺติฯ  
</li>
  
<p>สา เหฎฺฐา วุตฺตตฺถาเยว –
</ol></p>


<p>โจโร ปน ‘‘อิโต อหํ ทูรตรํ คมิสฺสํ, ติฎฺฐ ตฺว’’นฺติ วตฺวา ตสฺสา วิรวนฺติยาว อาภรณภณฺฑิกํ อาทาย ปลาโตฯ ตโต สา  พาลา อตฺริจฺฉตาย เอวรูปํ พฺยสนํ ปตฺตา อนาถา หุตฺวา อวิทูเร เอกํ เอฬคลาคุมฺพํ อุปคนฺตฺวา โรทมานา นิสีทิฯ ตสฺมิํ ขเณ สโกฺก เทวราชา โลกํ โอโลเกโนฺต ตํ อตฺริจฺฉตาหตํ สามิกา จ ชารา จ ปริหีนํ โรทมานํ ทิสฺวา ‘‘เอตํ นิคฺคณฺหิตฺวา ลชฺชาเปตฺวา อาคมิสฺสามี’’ติ มาตลิญฺจ ปญฺจสิขญฺจ อาทาย ตตฺถ คนฺตฺวา นทีตีเร ฐตฺวา ‘‘มาตลิ, ตฺวํ มโจฺฉ ภว, ปญฺจสิข ตฺวํ สกุโณ ภว, อหํ ปน สิงฺคาโล หุตฺวา มุเขน มํสปิณฺฑํ คเหตฺวา เอติสฺสา สมฺมุขฎฺฐานํ คมิสฺสามิ, ตฺวํ มยิ ตตฺถ คเต อุทกโต อุลฺลงฺฆิตฺวา มม ปุรโต ปต, อถาหํ มุเขน คหิตมํสปิณฺฑํ ฉเฑฺฑตฺวา มจฺฉํ คเหตุํ ปกฺขนฺทิสฺสามิ, ตสฺมิํ ขเณ ตฺวํ, ปญฺจสิข, ตํ มํสปิณฺฑํ คเหตฺวา อากาเส อุปฺปต, ตฺวํ มาตลิ, อุทเก ปตา’’ติ อาณาเปสิฯ ‘‘สาธุ, เทวา’’ติ, มาตลิ, มโจฺฉ อโหสิ, ปญฺจสิโข สกุโณ อโหสิฯ สโกฺก สิงฺคาโล หุตฺวา มํสปิณฺฑํ มุเขนาทาย ตสฺสา สมฺมุขฎฺฐานํ อคมาสิฯ มโจฺฉ อุทกา อุปฺปติตฺวา สิงฺคาลสฺส ปุรโต ปติฯ โส มุเขน คหิตมํสปิณฺฑํ ฉเฑฺฑตฺวา มจฺฉสฺสตฺถาย ปกฺขนฺทิฯ มโจฺฉ อุปฺปติตฺวา อุทเก ปติ, สกุโณ มํสปิณฺฑํ คเหตฺวา อากาเส อุปฺปติ, สิงฺคาโล อุโภปิ อลภิตฺวา เอฬคลาคุมฺพํ โอโลเกโนฺต ทุมฺมุโข นิสีทิฯ สา ตํ ทิสฺวา ‘‘อยํ อตฺริจฺฉตาหโต เนว มํสํ, น มจฺฉํ ลภี’’ติ กุฎํ ภินฺทนฺตี  วิย มหาหสิตํ หสิฯ ตํ สุตฺวา สิงฺคาโล ตติยํ คาถมาห –</p>


<ol>
<li>
‘‘กายํ เอฬคลาคุเมฺพ, กโรติ อหุหาสิยํ;  
  
นยีธ นจฺจคีตํ วา, ตาฬํ วา สุสมาหิตํ;  
  
อนมฺหิกาเล สุโสณิ, กินฺนุ ชคฺฆสิ โสภเน’’ติฯ  
</li>
  
<p>ตตฺถ  นฺติ กา อยํฯ ติ กโมฺพชิคุเมฺพฯ นฺติ ทนฺตวิทํสกํ มหาหสิตํ วุจฺจติ, ตํ กา เอสา เอตสฺมิํ คุเมฺพ กโรตีติ ปุจฺฉติฯ ติ อิมสฺมิํ ฐาเน กสฺสจิ นจฺจนฺตสฺส นจฺจํ วา คายนฺตสฺส คีตํ วา หเตฺถ สุสมาหิเต กตฺวา วาเทนฺตสฺส สุสมาหิตํ หตฺถตาฬํ วา นตฺถิ, กํ ทิสฺวา ตฺวํ หเสยฺยาสีติ ทีเปติฯ ติ โรทนกาเลฯ ติ สุนฺทรโสณิฯ ติ  เกน การเณน ตฺวํ โรทิตุํ ยุตฺตกาเล อโรทมานาว มหาหสิตํ หสสิฯ ติ ตํ ปสํสโนฺต อาลปติฯ
</ol></p>


<p>ตํ สุตฺวา สา จตุตฺถํ คาถมาห –</p>


<ol>
<li>
‘‘สิงฺคาล พาล ทุเมฺมธ, อปฺปปโญฺญสิ ชมฺพุก;  
  
ชีโน มจฺฉญฺจ เปสิญฺจ, กปโณ วิย ฌายสี’’ติฯ  
</li>
  
<p>ตตฺถ ติ ชานิปฺปโตฺต หุตฺวาฯ นฺติ มํสเปสิํฯ ติ สหสฺสภณฺฑิกํ ปราชิโต กปโณ วิย ฌายสิ โสจสิ จิเนฺตสิฯ
</ol></p>


<p>ตโต สิงฺคาโล ปญฺจมํ คาถมาห –</p>


<ol>
<li>
‘‘สุทสฺสํ วชฺชมเญฺญสํ, อตฺตโน ปน ทุทฺทสํ;  
  
ชีนา ปติญฺจ ชารญฺจ, มเญฺญ ตฺวเญฺญว ฌายสี’’ติฯ  
</li>
  
<p>ตตฺถ ติ ปาปธเมฺม ทุสฺสีเล อหํ ตาว มม โคจรํ น ลภิสฺสามิ, ตฺวํ ปน อตฺริจฺฉตาย หตา ตํมุหุตฺตทิฎฺฐเก โจเร ปฎิพทฺธจิตฺตา หุตฺวา ตญฺจ ชารํ กุลทตฺติยญฺจ ปติํ ชีนา, มํ อุปาทาย สตคุเณน สหสฺสคุเณน กปณตรา หุตฺวา ฌายสิ โรทสิ ปริเทวสีติ ลชฺชาเปตฺวา วิปฺปการํ ปาเปโนฺต มหาสโตฺต เอวมาหฯ
</ol></p>


<p>สา  ตสฺส วจนํ สุตฺวา คาถมาห –</p>


<ol>
<li>
‘‘เอวเมตํ มิคราช, ยถา ภาสสิ ชมฺพุก;  
  
สา นูนาหํ อิโต คนฺตฺวา, ภตฺตุ เหสฺสํ วสานุคา’’ติฯ  
</li>
  
<p>ตตฺถ  ติ เอกํสเตฺถ นิปาโตฯ สา อหํ อิโต คนฺตฺวา ปุน อญฺญํ ภตฺตารํ ลภิตฺวา เอกํเสเนว ตสฺส ภตฺตุ วสานุคา วสวตฺตินี ภวิสฺสามีติฯ
</ol></p>


<p>อถสฺสา อนาจาราย ทุสฺสีลาย วจนํ สุตฺวา สโกฺก เทวราชา โอสานคาถมาห –</p>


<ol>
<li>
‘‘โย หเร มตฺติกํ ถาลํ, กํสถาลมฺปิ โส หเร;  
  
กตํเยว ตยา ปาปํ, ปุนเปวํ กริสฺสสี’’ติฯ  
</li>
  
<p>ตสฺสโตฺถ  – อนาจาเร กิํ กเถสิ, โย มตฺติกํ ถาลํ หรติ, สุวณฺณถาลรชตถาลาทิปฺปเภทํ กํสถาลมฺปิ โส หรเตว, อิทญฺจ ตยา ปาปํ กตเมว, น สกฺกา ตว สทฺธาตุํ, สา ตฺวํ ปุนปิ เอวํ กริสฺสสิเยวาติฯ เอวํ โส ตํ ลชฺชาเปตฺวา วิปฺปการํ ปาเปตฺวา สกฎฺฐานเมว อคมาสิฯ
</ol></p>


<p>สตฺถา อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน อุกฺกณฺฐิตภิกฺขุ โสตาปตฺติผเล ปติฎฺฐหิฯ</p>


<p>ตทา ธนุคฺคโห อุกฺกณฺฐิตภิกฺขุ อโหสิ, สา อิตฺถี ปุราณทุติยิกา, สโกฺก เทวราชา ปน อหเมว อโหสินฺติฯ</p>

</p>


<ol>
<li>
<p> [๓๗๕] ๕. กโปตชาตกวณฺณนา
</ol></p>


<p>ติ อิทํ สตฺถา เชตวเน วิหรโนฺต เอกํ โลลภิกฺขุํ อารพฺภ กเถสิฯ โลลวตฺถุ อเนกโส วิตฺถาริตเมวฯ ตํ ปน สตฺถา ‘‘สจฺจํ กิร ตฺวํ ภิกฺขุ, โลโล’’ติ ปุจฺฉิตฺวา ‘‘อาม, ภเนฺต’’ติ วุเตฺต ‘‘น โข ภิกฺขุ อิทาเนว, ปุเพฺพปิ ตฺวํ โลโลสิ, โลลตาย ปน ชีวิตกฺขยํ ปโตฺต’’ติ วตฺวา อตีตํ อาหริฯ</p>


<p>อตีเต  พาราณสิยํ พฺรหฺมทเตฺต รชฺชํ กาเรเนฺต โพธิสโตฺต ปาราวตโยนิยํ นิพฺพตฺติตฺวา พาราณสิเสฎฺฐิโน มหานเส นีฬปจฺฉิยํ วสติฯ อเถโก กาโก มจฺฉมํสลุโทฺธ เตน สทฺธิํ เมตฺติํ  กตฺวา ตเตฺถว วสิฯ โส เอกทิวสํ พหุํ มจฺฉมํสํ ทิสฺวา ‘‘อิมํ ขาทิสฺสามี’’ติ นิตฺถุนโนฺต นีฬปจฺฉิยํเยว นิปชฺชิตฺวา ปาราวเตน ‘‘เอหิ, สมฺม, โคจราย คมิสฺสามา’’ติ วุจฺจมาโนปิ ‘‘อชีรเกน นิปโนฺนมฺหิ, คจฺฉ ตฺว’’นฺติ วตฺวา ตสฺมิํ คเต ‘‘คโต เม ปจฺจามิตฺตกณฺฎโก, อิทานิ ยถารุจิ มจฺฉมํสํ ขาทิสฺสามี’’ติ จิเนฺตโนฺต ปฐมํ คาถมาห –</p>


<ol>
<li>
‘‘อิทานิ  
โขมฺหิ สุขิโต อโรโค, นิกฺกณฺฎโก นิปฺปติโต กโปโต;  
  
กาหามิ ทานี หทยสฺส ตุฎฺฐิํ, ตถา หิ มํ มํสสากํ พเลตี’’ติฯ  
</li>
  
<p>ตตฺถ ติ นิคฺคโตฯ ติ ปาราวโตฯ ติ กริสฺสามิ ทานิฯ ติ ตถา หิ มํสญฺจ อวเสสํ สากญฺจ มยฺหํ พลํ กโรติ, อุเฎฺฐหิ ขาทาติ วทมานํ วิย อุสฺสาหํ มมํ กโรตีติ อโตฺถฯ
</ol></p>


<p>โส ภตฺตการเก มจฺฉมํสํ ปจิตฺวา มหานสา นิกฺขมฺม สรีรโต เสทํ ปวาเหเนฺต ปจฺฉิโต นิกฺขมิตฺวา รสกโรฎิยํ นิลียิตฺวา ‘‘กิริ กิรี’’ติ สทฺทมกาสิฯ ภตฺตการโก เวเคนาคนฺตฺวา กากํ คเหตฺวา สพฺพปตฺตานิ ลุญฺชิตฺวา อลฺลสิงฺคีเวรญฺจ สิทฺธตฺถเก จ ปิสิตฺวา ลสุณํ ปูติตเกฺกน มทฺทิตฺวา สกลสรีรํ มเกฺขตฺวา เอกํ กฐลํ ฆํสิตฺวา  วิชฺฌิตฺวา สุตฺตเกน ตสฺส คีวายํ พนฺธิตฺวา นีฬปจฺฉิยํเยว ตํ ปกฺขิปิตฺวา อคมาสิฯ ปาราวโต อาคนฺตฺวา ตํ ทิสฺวา ‘‘กา เอสา พลากา มม สหายสฺส ปจฺฉิยํ นิปนฺนา, จโณฺฑ หิ โส อาคนฺตฺวา ฆาเตยฺยาปิ น’’นฺติ ปริหาสํ กโรโนฺต ทุติยํ คาถมาห –</p>


<ol>
<li>
‘‘กายํ พลากา สิขินี, โจรี ลงฺฆิปิตามหา;  
  
โอรํ พลาเก อาคจฺฉ, จโณฺฑ เม วายโส สขา’’ติฯ  
</li>
  
<p>สา เหฎฺฐา (ชา. อฎฺฐ. ๒.๓.๗๐) วุตฺตตฺถาเยวฯ
</ol></p>


<p>ตํ สุตฺวา กาโก ตติยํ คาถมาห –</p>


<ol>
<li>
‘‘อลญฺหิ เต ชคฺฆิตาเย, มมํ ทิสฺวาน เอทิสํ;  
  
วิลูนํ สูทปุเตฺตน, ปิฎฺฐมเณฺฑน มกฺขิต’’นฺติฯ  
</li>
  
<p>ตตฺถ  นฺติ ปฎิเสธเตฺถ นิปาโตฯ ติ หสิตุํฯ อิทํ วุตฺตํ โหติ – อิทานิ มํ เอทิสํ เอวํ ทุกฺขปฺปตฺตํ ทิสฺวา ตว อลํ หสิตุํ, มา เอทิเส กาเล ปริหาสเกฬิํ กโรหีติฯ
</ol></p>


<p>โส  ปริหาสเกฬิํ กโรโนฺตว ปุน จตุตฺถํ คาถมาห –</p>


<ol>
<li>
‘‘สุนฺหาโต สุวิลิโตฺตสิ, อนฺนปาเนน ตปฺปิโต;  
  
กเณฺฐ จ เต เวฬุริโย, อคมา นุ กชงฺคล’’นฺติฯ  
</li>
  
<p>ตตฺถ ติ อยํ เต เวฬุริยมณิปิ กเณฺฐ ปิฬโนฺธ, ตฺวํ เอตฺตกํ กาลํ อมฺหากํ เอตํ น ทเสฺสสีติ กปาลํ สนฺธาเยวมาหฯ นฺติ อิธ พาราณสีเยว ‘‘กชงฺคลา’’ติ อธิเปฺปตาฯ อิโต นิกฺขมิตฺวา กจฺจิ อโนฺตนครํ คโตสีติ ปุจฺฉติฯ
</ol></p>


<p>ตโต กาโก ปญฺจมํ คาถมาห –</p>


<ol>
<li>
‘‘มา เต มิโตฺต อมิโตฺต วา, อคมาสิ กชงฺคลํ;  
  
ปิญฺฉานิ ตตฺถ ลายิตฺวา, กเณฺฐ พนฺธนฺติ วฎฺฎน’’นฺติฯ  
</li>
  
<p>ตตฺถ  ติ ปตฺตานิฯ ติ ตสฺมิํ พาราณสินคเร ลุญฺจิตฺวาฯ นฺติ กฐลิกํฯ
</ol></p>


<p>ตํ สุตฺวา ปาราวโต โอสานคาถมาห –</p>


<ol>
<li>
‘‘ปุนปาปชฺชสี สมฺม, สีลญฺหิ ตว ตาทิสํ;  
  
น หิ มานุสกา โภคา, สุภุญฺชา โหนฺติ ปกฺขินา’’ติฯ  
</li>
  
<p>ตตฺถ ติ ปุนปิ เอวรูปํ อาปชฺชิสฺสสิฯ เอวรูปญฺหิ เต สีลนฺติฯ
</ol></p>


<p>อิติ นํ โส โอวทิตฺวา ตตฺถ อวสิตฺวา ปเกฺข ปสาเรตฺวา อญฺญตฺถ อคมาสิฯ กาโกปิ ตเตฺถว ชีวิตกฺขยํ ปาปุณิฯ</p>


<p>สตฺถา  อิมํ ธมฺมเทสนํ อาหริตฺวา สจฺจานิ ปกาเสตฺวา ชาตกํ สโมธาเนสิ, สจฺจปริโยสาเน โลลภิกฺขุ อนาคามิผเล ปติฎฺฐหิฯ ตทา กาโก โลลภิกฺขุ อโหสิ, กโปโต ปน อหเมว อโหสินฺติฯ</p>

</p>

</p>


<p>ชาตกุทฺทานํ –</p>


<p>
มณิกุณฺฑล  
สุชาตา, เวนสาขญฺจ โอรคํ;  
  
ฆฎํ โกรณฺฑิ ลฎุกิ, ธมฺมปาลํ มิคํ ตถาฯ  
</p>
  
<p>
สุโยนนฺที วณฺณาโรห, สีลํ หิรี ขโชฺชปนํ;  
  
อหิ คุมฺพิย สาฬิยํ, ตจสารํ มิตฺตวินฺทํฯ  
</p>
  
<p>
ปลาสเญฺจว ทีฆิติ, มิคโปตก มูสิกํ;  
  
ธนุคฺคโห กโปตญฺจ, ชาตกา ปญฺจวีสติฯ  
</p>
  
ปญฺจกนิปาตวณฺณนา นิฎฺฐิตาฯ  
</p>
  
  
  
  
  