<h1>(๗) ๒. ยมกวโคฺค</h1>
<h3>๑-๗. อวิชฺชาสุตฺตาทิวณฺณนา</h3>
<p> ทุติยสฺส  ปฐมาทีนิ อุตฺตานตฺถานิฯ สตฺตเม ติ เอวํนามเก นิคเมฯ ปุเพฺพ กิร (ชา. อฎฺฐ. ๑.๑.๑๙ อาทโย) อมฺหากํ โพธิสโตฺต กปิโยนิยํ นิพฺพโตฺต  มหากาโย กปิราชา หุตฺวา อเนกสตวานรสหสฺสปริวุโต ปพฺพตปาเท วิจริ, ปญฺญวา โข ปน โหติ มหาปโญฺญฯ โส ปริสํ เอวํ โอวทติ, ‘‘ตาตา, อิมสฺมิํ ปพฺพตปาเท วิสผลานิ โหนฺติ, อมนุสฺสปริคฺคหิตา โปกฺขรณิกา นาม โหนฺติ, ตุเมฺห ปุเพฺพ ขาทิตปุพฺพาเนว ผลานิ ขาทถ, ปีตปุพฺพาเนว ปานียานิ ปิวถ, เอตฺถ โว ปฎิปุจฺฉิตกิจฺจํ นตฺถี’’ติฯ เต อปีตปุพฺพํ ทิสฺวา สหสาว อปิวิตฺวา สมนฺตา ปริธาวิตฺวา มหาสตฺตสฺส อาคมนํ โอโลกยมานา นิสีทิํสุฯ มหาสโตฺต อาคนฺตฺวา ‘‘กิํ, ตาตา, ปานียํ น ปิวถา’’ติ อาหฯ ตุมฺหากํ อาคมนํ โอโลเกมาติฯ ‘‘สาธุ, ตาตา’’ติ สมนฺตา ปทํ ปริเยสมาโน โอติณฺณปทํเยว อทฺทส, น อุตฺติณฺณปทํฯ อทิสฺวา ‘‘สปริสฺสยา’’ติ อญฺญาสิฯ ตาวเทว จ ตตฺถ อภินิพฺพตฺตอมนุโสฺส อุทกํ เทฺวธา กตฺวา อุฎฺฐาสิ – เสตมุโข, นีลกุจฺฉิ, รตฺตหตฺถปาโท, มหาทาฐิโก, วนฺตทาโฐ, วิรูโป, พีภโจฺฉ, อุทกรกฺขโสฯ โส เอวมาห – ‘‘กสฺมา ปานียํ น ปิวถ, มธุรํ อุทกํ ปิวถ, กิํ ตุเมฺห เอตสฺส วจนํ สุณาถา’’ติฯ มหาสโตฺต อาห ‘‘ตฺวํ อธิวโตฺถ อมนุโสฺส’’ติ? อามาหนฺติฯ ‘‘ตฺวํ อิธ โอติเณฺณ ลภสี’’ติ อาหฯ อาม, ตุเมฺห ปน สเพฺพ ขาทิสฺสามีติฯ น สกฺขิสฺสสิ ยกฺขาติฯ ปานียํ ปน ปิวิสฺสถาติฯ อาม, ปิวิสฺสามาติฯ เอวํ สเนฺต เอกมฺปิ วานรํ น มุญฺจิสฺสนฺติฯ ‘‘ปานียญฺจ ปิวิสฺสาม, น จ เต วสํ คมิสฺสามา’’ติ นฬํ อาหราเปตฺวา โกฎิยํ คเหตฺวา ธมิฯ สโพฺพ เอกจฺฉิโทฺท อโหสิฯ ตีเร นิสีทิตฺวาว ปานียํ ปิวิฯ เสสวานรานมฺปิ ปาฎิเยกฺกํ นฬํ อาหราเปตฺวา ธมิตฺวา อทาสิฯ สเพฺพ เต ปสฺสนฺตเสฺสว ปานียํ ปิวิํสุฯ วุตฺตมฺปิ เจตํ –</p>


<p>
‘‘ทิสฺวา ปทมนุตฺติณฺณํ, ทิสฺวาโนตริตํ ปทํ;  
  
นเฬน วาริํ ปิสฺสาม, เนว มํ ตฺวํ วธิสฺสสี’’ติฯ (ชา. ๑.๑.๒๐);  
</p>
  
<p>ตโต  ปฎฺฐาย ยาว อชฺชทิวสา ตสฺมิํ ฐาเน นฬา เอกจฺฉิทฺทาว โหนฺติฯ อิมสฺมิญฺหิ กเปฺป กปฺปฎฺฐิยปาฎิหาริยานิ นาม จเนฺท สสลกฺขณํ (ชา. ๑.๔.๖๑ อาทโย), วฎฺฎชาตเก (ชา. ๑.๑.๓๕) สจฺจกิริยฎฺฐาเน อคฺคิชาลสฺส อาคมนุปเจฺฉโท, ฆฎีการสฺส มาตาปิตูนํ วสนฎฺฐาเน อโนวสฺสนํ (ม. นิ. ๒.๒๙๑), โปกฺขรณิยา ตีเร นฬานํ เอกจฺฉิทฺทภาโวติฯ อิติ สา โปกฺขรณี นเฬน ปานียสฺส ปิวิตตฺตา ‘‘นฬกปานกา’’ติ นามํ ลภิฯ อปรภาเค ตํ โปกฺขรณิํ นิสฺสาย  นิคโม ปติฎฺฐาสิ, ตสฺสปิ ‘‘นฬกปาน’’เนฺตฺวว นามํ ชาตํฯ ตํ ปน สนฺธาย วุตฺตํ ‘‘นฬกปาเน’’ติฯ ติ กิํสุกวเนฯ</p>


<p>นฺติ พฺยาปนิจฺฉายํ อิทํ อาเมฑิตวจนนฺติ ทเสฺสตุํ ‘‘ยํ ยํ ทิส’’นฺติอาทิ วุตฺตํฯ ติ เอตฺถ -สโทฺท ‘‘ปรี’’ติ อิมินา สมานโตฺถติ อาห ติฯ  โกฎิสหสฺสหตฺถินาคานํ พลํ ธาเรนฺตสฺสาติ โจทกสฺส อธิปฺปาโยฯ อาจริโย ปนสฺส ‘‘เอส สงฺขารานํ สภาโว, ยทิทํ อนิจฺจตาฯ เย ปน อนิจฺจา, เต เอกเนฺตเนว อุทยวยปฺปฎิปีฬิตตาย ทุกฺขา เอวฯ ทุกฺขสภาเวสุ เตสุ สตฺถุกาเย ทุกฺขุปฺปตฺติยา อยํ ปจฺจโย’’ติ ทเสฺสตุํ ติอาทิ วุตฺตํฯ  โส จ โข ปุเพฺพกตกมฺมปจฺจยาฯ เอตฺถาห ‘‘กิํ ปน ตํ กมฺมํ, เยน อปริมาณกาลํ สกฺกจฺจํ อุปจิตวิปุลปุญฺญสมฺภาโร สตฺถา เอวรูปํ ทุกฺขวิปากมนุภวตี’’ติ? วุจฺจเต – อยเมว ภควา โพธิสตฺตภูโต อตีตชาติยํ มลฺลปุโตฺต หุตฺวา ปาปชนเสวี อโยนิโสมนสิการพหุโล จรติฯ โส เอกทิวสํ นิพฺพุเทฺธ วตฺตมาเน เอกํ มลฺลปุตฺตํ คเหตฺวา คาฬฺหตรํ นิปฺปีเฬสิฯ เตน กเมฺมน อิทานิ พุโทฺธ หุตฺวาปิ ทุกฺขมนุภวิฯ ยถา เจตํ, เอวํ จิญฺจมาณวิกาทีนมิตฺถีนํ ยานิ ภควโต อพฺภกฺขานาทีนิ ทุกฺขานิ, สพฺพานิ ปุเพฺพกตสฺส วิปากาวเสสานิ, ยานิ กมฺมปิโลติกานีติ วุจฺจนฺติฯ วุตฺตเญฺหตํ  (อป. เถร ๑.๓๙.๖๔-๙๖) –</p>


<p>
‘‘อโนตตฺตสราสเนฺน, รมณีเย สิลาตเล;  
  
นานารตนปโชฺชเต, นานาคนฺธวนนฺตเรฯ  
</p>
  
<p>
‘‘มหตา ภิกฺขุสเงฺฆน, ปเรโต โลกนายโก;  
  
อาสีโน พฺยากรี ตตฺถ, ปุพฺพกมฺมานิ อตฺตโนฯ  
</p>
  
<p>
‘‘สุณาถ  
ภิกฺขโว มยฺหํ, ยํ กมฺมํ ปกตํ มยา;  
  
ปิโลติกสฺส กมฺมสฺส, พุทฺธเตฺตปิ วิปจฺจติฯ  
</p>
  
<ol>
<li>
‘‘มุนาฬิ นามหํ ธุโตฺต, ปุเพฺพ อญฺญาสุ ชาติสุ;  
  
ปเจฺจกพุทฺธํ สุรภิํ, อพฺภาจิกฺขิํ อทูสกํฯ  
</li>
  
‘‘เตน  
กมฺมวิปาเกน, นิรเย สํสริํ จิรํ;  
  
พหู วสฺสสหสฺสานิ, ทุกฺขํ เวเทสิ เวทนํฯ  
</li>
  
‘‘เตน กมฺมาวเสเสน, อิธ ปจฺฉิมเก ภเว;  
  
อพฺภกฺขานํ มยา ลทฺธํ, สุนฺทริกาย การณาฯ  
</li>
  
<li>
‘‘สพฺพาภิภุสฺส พุทฺธสฺส, นโนฺท นามาสิ สาวโก;  
  
ตํ อพฺภกฺขาย นิรเย, จิรํ สํสริตํ มยาฯ  
</li>
  
‘‘ทส วสฺสสหสฺสานิ, นิรเย สํสริํ จิรํ;  
  
มนุสฺสภาวํ ลทฺธาหํ, อพฺภกฺขานํ พหุํ ลภิํฯ  
</li>
  
‘‘เตน กมฺมาวเสเสน, จิญฺจมาณวิกา มมํ;  
  
อพฺภาจิกฺขิ อภูเตน, ชนกายสฺส อคฺคโตฯ  
</li>
  
<li>
‘‘พฺราหฺมโณ สุตวา อาสิํ, อหํ สกฺกตปูชิโต;  
  
มหาวเน ปญฺจสเต, มเนฺต วาเจสิ มาณเวฯ  
</li>
  
‘‘ตตฺถาคโต อิสิ ภีโม, ปญฺจาภิโญฺญ มหิทฺธิโก;  
  
ตญฺจาหํ อาคตํ ทิสฺวา, อพฺภาจิกฺขิํ อทูสกํฯ  
</li>
  
‘‘ตโตหํ อวจํ สิเสฺส, กามโภคี อยํ อิสิ;  
  
มยฺหมฺปิ ภาสมานสฺส, อนุโมทิํสุ มาณวาฯ  
</li>
  
‘‘ตโต  
มาณวกา สเพฺพ, ภิกฺขมานํ กุเล กุเล;  
  
มหาชนสฺส อาหํสุ, กามโภคี อยํ อิสิฯ  
</li>
  
‘‘เตน กมฺมวิปาเกน, ปญฺจ ภิกฺขุสตา อิเม;  
  
อพฺภกฺขานํ ลภุํ สเพฺพ, สุนฺทริกาย การณาฯ  
</li>
  
<li>
‘‘เวมาตุภาตรํ ปุเพฺพ, ธนเหตุ หนิํ อหํ;  
  
ปกฺขิปิํ คิริทุคฺคสฺมิํ, สิลาย จ อปิํสยิํฯ  
</li>
  
‘‘เตน กมฺมวิปาเกน, เทวทโตฺต สิลํ ขิปิ;  
  
องฺคุฎฺฐํ ปิํสยี ปาเท, มม ปาสาณสกฺขราฯ  
</li>
  
<li>
‘‘ปุเรหํ ทารโก หุตฺวา, กีฬมาโน มหาปเถ;  
  
ปเจฺจกพุทฺธํ ทิสฺวาน, มเคฺค สกลิกํ ขิปิํฯ  
</li>
  
‘‘เตน  
กมฺมวิปาเกน, อิธ ปจฺฉิมเก ภเว;  
  
วธตฺถํ มํ เทวทโตฺต, อภิมาเร ปโยชยิฯ  
</li>
  
<li>
‘‘หตฺถาโรโห ปุเร อาสิํ, ปเจฺจกมุนิมุตฺตมํ;  
  
ปิณฺฑาย วิจรนฺตํ ตํ, อาสาเทสิํ คเชนหํฯ  
</li>
  
‘‘เตน กมฺมวิปาเกน, ภโนฺต นาฬาคิรี คโช;  
  
คิริพฺพเช ปุรวเร, ทารุโณ สมุปาคมิฯ  
</li>
  
<li>
‘‘ราชาหํ ปตฺถิโว อาสิํ, สตฺติยา ปุริสํ หนิํ;  
  
เตน กมฺมวิปาเกน, นิรเย ปจฺจิสํ ภุสํฯ  
</li>
  
‘‘กมฺมุโน ตสฺส เสเสน, อิทานิ สกลํ มม;  
  
ปาเท ฉวิํ ปกเปฺปสิ, น หิ กมฺมํ วินสฺสติฯ  
</li>
  
<li>
‘‘อหํ  
เกวฎฺฎคามสฺมิํ, อหุํ เกวฎฺฎทารโก;  
  
มจฺฉเก ฆาติเต ทิสฺวา, ชนยิํ โสมนสฺสกํฯ  
</li>
  
‘‘เตน กมฺมวิปาเกน, สีสทุกฺขํ อหู มม;  
  
สเพฺพ สกฺกา จ หญฺญิํสุ, ยทา หนิ วิฎฎูโภฯ  
</li>
  
<li>
‘‘ผุสฺสสฺสาหํ ปาวจเน, สาวเก ปริภาสยิํ;  
  
ยวํ ขาทถ ภุญฺชถ, มา จ ภุญฺชถ สาลโยฯ  
</li>
  
‘‘เตน กมฺมวิปาเกน, เตมาสํ ขาทิตํ ยวํ;  
  
นิมนฺติโต พฺราหฺมเณน, เวรญฺชายํ วสิํ ตทาฯ  
</li>
  
<li>
‘‘นิพฺพุเทฺธ วตฺตมานมฺหิ, มลฺลปุตฺตํ นิเหฐยิํ;  
  
เตน กมฺมวิปาเกน, ปิฎฺฐิทุกฺขํ อหู มมฯ  
</li>
  
<li>
‘‘ติกิจฺฉโก อหํ อาสิํ, เสฎฺฐิปุตฺตํ วิเรจยิํ;  
  
เตน กมฺมวิปาเกน, โหติ ปกฺขนฺทิกา มมฯ  
</li>
  
<li>
‘‘อวจาหํ โชติปาโล, สุคตํ กสฺสปํ ตทา;  
  
กุโต นุ โพธิ มุณฺฑสฺส, โพธิ ปรมทุลฺลภาฯ  
</li>
  
‘‘เตน กมฺมวิปาเกน, อจริํ ทุกฺกรํ พหุํ;  
  
ฉพฺพสฺสานุรุเวลายํ, ตโต โพธิมปาปุณิํฯ  
</li>
  
‘‘นาหํ  
เอเตน มเคฺคน, ปาปุณิํ โพธิมุตฺตมํ;  
  
กุมฺมเคฺคน คเวสิสฺสํ, ปุพฺพกเมฺมน วาริโตฯ  
</li>
  
‘‘ปุญฺญปาปปริกฺขีโณ, สพฺพสนฺตาปวชฺชิโต;  
  
อโสโก อนุปายาโส, นิพฺพายิสฺสมนาสโวฯ  
</li>
  
‘‘เอวํ  
ชิโน วิยากาสิ, ภิกฺขุสงฺฆสฺส อคฺคโต;  
  
สพฺพาภิญฺญาพลปฺปโตฺต, อโนตเตฺต มหาสเร’’ติฯ (อป. เถร ๑.๓๙.๖๔-๙๖);  
</li>
  
อวิชฺชาสุตฺตาทิวณฺณนา นิฎฺฐิตาฯ  
</li>
  
<h3>๙-๑๐. ปฐมกถาวตฺถุสุตฺตาทิวณฺณนา</h3>
</ol>
<p> นวเม (ที. นิ. ฎี. ๑.๑๗; ที. นิ. อภิ. ฎี. ๑.๑๗; สํ. นิ. ฎี. ๒.๕.๑๐๘๐) ทุคฺคติโต สํสารโต จ นิยฺยาติ เอเตนาติ นิยฺยานํ, สคฺคมโคฺค, โมกฺขมโคฺค จฯ ตํ นิยฺยานํ อรหติ, นิยฺยาเน วา นิยุตฺตา, นิยฺยานํ วา ผลภูตํ เอติสฺสา อตฺถีติ นิยฺยานิกาฯ วจีทุจฺจริตสํกิเลสโต นิยฺยาตีติ วา อีการสฺส รสฺสตฺตํ, ยการสฺส จ กการํ กตฺวา นิยฺยานิกา, เจตนาย สทฺธิํ สมฺผปฺปลาปา เวรมณิฯ ตปฺปฎิปกฺขโต อนิยฺยานิกา, ตสฺสา ภาโว อนิยฺยานิกตฺตํ, ตสฺมา นฺติ ติโรกรณภูตํฯ ติ เคหปฺปฎิสํยุตฺตาฯ ติ อนิจฺจตาปฎิสํยุตฺตจตุสจฺจกมฺมฎฺฐานภาเวฯ</p>


<p>สห อเตฺถนาติ  หิตปฺปฎิสํยุตฺตนฺติ อโตฺถฯ ‘‘สุรากถา’’ติปิ ปาโฐติ อาห ติฯ สา ปเนสา กถา ‘‘เอวรูปา นวสุรา ปีตา รติชนนี โหตี’’ติ อสฺสาทวเสน น วฎฺฎติ, อาทีนววเสน ปน ‘‘อุมฺมตฺตกสํวตฺตนิกา’’ติอาทินา นเยน วฎฺฎติฯ เตนาห ติฯ ติ ฆรสนฺนิเวโสฯ วิสิขาคหเณน จ ตนฺนิวาสิโน คหิตา ‘‘คาโม อาคโต’’ติอาทีสุ วิยฯ เตเนวาห ติ จ ติ จฯ กุมฺภฎฺฐานปฺปเทเสน กุมฺภทาสิโย วุตฺตาติ อาห ติฯ</p>


<p>ราชกถาทิปุริมกถาย , โลกกฺขายิกาทิปจฺฉิมกถาย วา วินิมุตฺตา ปุริมปจฺฉิมกถา ฯ อุปฺปตฺติฐิติสํหาราทิวเสน โลกํ อกฺขายตีติ ติ ปชาปตินา พฺรหฺมุนา, อิสฺสเรน วาฯ ติ ‘‘อฎฺฐีนํ เสตตฺตา เสโตติ น วตฺตโพฺพ, ปตฺตานํ กาฬตฺตา กาโฬติ ปน วตฺตโพฺพ’’ติ เอวมาทิกาฯ -สเทฺทน ‘‘เสลปุปฺผลกานิ วิย ชีวิทาวิรปารยตฺติวิสาลา นตฺถิ, ยํ โย โกจิ ติริยามานา กตตฺตา’’ติ  เอวมาทีนํ สงฺคโห ทฎฺฐโพฺพฯ ติ สาครปุตฺตราชูหิฯ ติ เอตํ เอกวจนํ เตหิ ปเจฺจกํ ขตตฺตา ‘‘สาครเทเวน ขตตฺตา’’ติ วุตฺตํฯ สหมุทฺทา สมุโทฺทติ วุโตฺตฯ ภวติ วทฺธติ เอเตนาติ ฯ ภวาภวา โหนฺตีติ ฯ เอตฺถ จ ติ สสฺสตํ, ติ อุเจฺฉทํฯ ติ วุทฺธิ, ติ หานิฯ ติ กามสุขํ, ติ อตฺตกิลมโถติ อิติ อิมาย ฉพฺพิธาย อิติภวาภวกถาย สทฺธิํ พาตฺติํส ติรจฺฉานกถา นาม โหนฺติฯ อถ วา ปาฬิยํ สรูปโต อนาคตาปิ อรญฺญปพฺพตนทีทีปกถา อิติสเทฺทน สงฺคณฺหิตฺวา พาตฺติํส ติรจฺฉานกถา วุตฺตาฯ ทสเม นตฺถิ วตฺตพฺพํฯ</p>

</p>

</p>





