<h1>(๑๔) ๔. สาธุวโคฺค</h1>
<h3>๑. สาธุสุตฺตํ</h3>
<p>  ‘‘สาธุญฺจ   โว, ภิกฺขเว, เทเสสฺสามิ อสาธุญฺจฯ ตํ สุณาถ, สาธุกํ มนสิ กโรถ; ภาสิสฺสามี’’ติฯ ‘‘เอวํ, ภเนฺต’’ติ โข เต ภิกฺขู ภควโต ปจฺจโสฺสสุํฯ ภควา เอตทโวจ –</p>


<p>‘‘กตมญฺจ, ภิกฺขเว, อสาธุ? มิจฺฉาทิฎฺฐิ, มิจฺฉาสงฺกโปฺป, มิจฺฉาวาจา, มิจฺฉากมฺมโนฺต, มิจฺฉาอาชีโว, มิจฺฉาวายาโม, มิจฺฉาสติ, มิจฺฉาสมาธิ, มิจฺฉาญาณํ, มิจฺฉาวิมุตฺติ – อิทํ วุจฺจติ, ภิกฺขเว, อสาธุฯ กตมญฺจ, ภิกฺขเว, สาธุ? สมฺมาทิฎฺฐิ , สมฺมาสงฺกโปฺป, สมฺมาวาจา สมฺมากมฺมโนฺต, สมฺมาอาชีโว, สมฺมาวายาโม, สมฺมาสติ, สมฺมาสมาธิ, สมฺมาญาณํ, สมฺมาวิมุตฺติ – อิทํ วุจฺจติ, ภิกฺขเว, สาธู’’ติฯ ปฐมํฯ</p>


<h3>๒. อริยธมฺมสุตฺตํ</h3>
<p> ‘‘อริยธมฺมญฺจ โว, ภิกฺขเว, เทเสสฺสามิ อนริยธมฺมญฺจฯ ตํ สุณาถ…เป.… กตโม จ, ภิกฺขเว, อนริโย ธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, อนริโย ธโมฺมฯ กตโม จ, ภิกฺขเว, อริโย ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, อริโย ธโมฺม’’ติฯ ทุติยํฯ</p>


<h3>๓. อกุสลสุตฺตํ</h3>
<p> ‘‘อกุสลญฺจ โว, ภิกฺขเว, เทเสสฺสามิ กุสลญฺจฯ ตํ สุณาถ  …เป.… กตมญฺจ, ภิกฺขเว, อกุสลํ? มิจฺฉาทิฎฺฐิ…เป.… มิจฺฉาวิมุตฺติ – อิทํ วุจฺจติ, ภิกฺขเว , อกุสลํฯ กตมญฺจ, ภิกฺขเว, กุสลํ? สมฺมาทิฎฺฐิ…เป.… สมฺมาวิมุตฺติ – อิทํ วุจฺจติ, ภิกฺขเว, กุสล’’นฺติฯ ตติยํฯ</p>


<h3>๔. อตฺถสุตฺตํ</h3>
<p> ‘‘อตฺถญฺจ โว, ภิกฺขเว, เทเสสฺสามิ อนตฺถญฺจฯ ตํ สุณาถ…เป.… กตโม จ, ภิกฺขเว, อนโตฺถ? มิจฺฉาทิฎฺฐิ …เป.… มิจฺฉาวิมุตฺติ – อยํ วุจฺจติ, ภิกฺขเว, อนโตฺถฯ กตโม จ, ภิกฺขเว, อโตฺถ? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, อโตฺถ’’ติฯ จตุตฺถํฯ</p>


<h3>๕. ธมฺมสุตฺตํ</h3>
<p> ‘‘ธมฺมญฺจ  โว, ภิกฺขเว, เทเสสฺสามิ อธมฺมญฺจฯ ตํ สุณาถ…เป.… กตโม จ, ภิกฺขเว, อธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, อธโมฺมฯ กตโม จ, ภิกฺขเว, ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, ธโมฺม’’ติฯ ปญฺจมํฯ</p>


<h3>๖. สาสวสุตฺตํ</h3>
<p> ‘‘สาสวญฺจ โว, ภิกฺขเว, ธมฺมํ เทเสสฺสามิ อนาสวญฺจฯ ตํ สุณาถ…เป.… กตโม จ, ภิกฺขเว, สาสโว  ธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, สาสโว ธโมฺมฯ กตโม จ, ภิกฺขเว, อนาสโว ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, อนาสโว ธโมฺม’’ติฯ ฉฎฺฐํฯ</p>


<h3>๗. สาวชฺชสุตฺตํ</h3>
<p> ‘‘สาวชฺชญฺจ โว, ภิกฺขเว, ธมฺมํ เทเสสฺสามิ อนวชฺชญฺจฯ ตํ สุณาถ…เป.… กตโม จ, ภิกฺขเว, สาวโชฺช ธโมฺม? มิจฺฉาทิฎฺฐิ…เป.… มิจฺฉาวิมุตฺติ  – อยํ วุจฺจติ, ภิกฺขเว, สาวโชฺช ธโมฺมฯ กตโม จ, ภิกฺขเว, อนวโชฺช ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, อนวโชฺช ธโมฺม’’ติฯ สตฺตมํฯ</p>


<h3>๘. ตปนียสุตฺตํ</h3>
<p> ‘‘ตปนียญฺจ  โว, ภิกฺขเว, ธมฺมํ เทเสสฺสามิ อตปนียญฺจฯ ตํ สุณาถ…เป.… กตโม จ, ภิกฺขเว, ตปนีโย ธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, ตปนีโย ธโมฺมฯ กตโม จ, ภิกฺขเว, อตปนีโย ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, อตปนีโย ธโมฺม’’ติฯ อฎฺฐมํฯ</p>


<h3>๙. อาจยคามิสุตฺตํ</h3>
<p> ‘‘อาจยคามิญฺจ โว, ภิกฺขเว, ธมฺมํ เทเสสฺสามิ อปจยคามิญฺจฯ ตํ สุณาถ…เป.… กตโม จ, ภิกฺขเว , อาจยคามี ธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, อาจยคามี ธโมฺมฯ กตโม จ, ภิกฺขเว , อปจยคามี ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, อปจยคามี ธโมฺม’’ติฯ นวมํฯ</p>


<h3>๑๐. ทุกฺขุทฺรยสุตฺตํ</h3>
<p> ‘‘ทุกฺขุทฺรยญฺจ โว, ภิกฺขเว, ธมฺมํ เทเสสฺสามิ สุขุทฺรยญฺจฯ ตํ สุณาถ…เป.… กตโม จ, ภิกฺขเว, ทุกฺขุทฺรโย ธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, ทุกฺขุทฺรโย ธโมฺมฯ กตโม จ, ภิกฺขเว, สุขุทฺรโย ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, สุขุทฺรโย ธโมฺม’’ติฯ ทสมํฯ</p>


<h3>๑๑. ทุกฺขวิปากสุตฺตํ</h3>
<p> ‘‘ทุกฺขวิปากญฺจ   โว, ภิกฺขเว, ธมฺมํ เทเสสฺสามิ สุขวิปากญฺจฯ ตํ สุณาถ…เป.… กตโม จ, ภิกฺขเว, ทุกฺขวิปาโก ธโมฺม? มิจฺฉาทิฎฺฐิ…เป.… มิจฺฉาวิมุตฺติ – อยํ วุจฺจติ, ภิกฺขเว, ทุกฺขวิปาโก ธโมฺมฯ กตโม จ, ภิกฺขเว, สุขวิปาโก ธโมฺม? สมฺมาทิฎฺฐิ…เป.… สมฺมาวิมุตฺติ – อยํ วุจฺจติ, ภิกฺขเว, สุขวิปาโก ธโมฺม’’ติฯ เอกาทสมํฯ</p>

</p>





