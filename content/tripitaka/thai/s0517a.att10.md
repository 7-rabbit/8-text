<h1>๙. มคฺคกถา</h1>
<h2>มคฺคกถาวณฺณนา</h2>
<p> อิทานิ  เตสํ ติณฺณํ วิปลฺลาสานํ ปหานกรํ อริยมคฺคํ ทเสฺสเนฺตน กถิตาย มคฺคกถาย อปุพฺพตฺถานุวณฺณนาฯ ตตฺถ ติ โย พุทฺธสาสเน มโคฺคติ วุจฺจติ, โส เกนเฎฺฐน มโคฺค นาม โหตีติ อโตฺถฯ ติอาทีสุ ทสสุ  ปริยาเยสุ ปฐโม ปฐโม ตสฺส ตสฺส มคฺคงฺคสฺส อุชุวิปจฺจนีกวเสน วุโตฺตฯ ติ ตสฺส ตสฺส กิจฺจสฺส กรณาย ปฎิปทเฎฺฐน มโคฺค, สมฺปาปกเฎฺฐน เหตุฯ เตน มคฺคสฺส ปฎิปทโฎฺฐ สมฺปาปกโฎฺฐ จ วุโตฺต โหติฯ ‘‘อยํ มโคฺค อยํ ปฎิปทา’’ติอาทีสุ (สํ. นิ. ๕.๕, ๔๘) หิ ปฎิปทา มโคฺค, ‘‘มคฺคสฺส นิยฺยานโฎฺฐ เหตุโฎฺฐ’’ติอาทีสุ (ปฎิ. ม. ๒.๘) สมฺปาปโก เหตุฯ เอวํ ทฺวีหิ ทฺวีหิ ปเทหิ ‘‘มโคฺคติ เกนเฎฺฐน มโคฺค’’ติ ปุจฺฉาย วิสฺสชฺชนํ กตํ โหติฯ ติ อตฺตนา สหชาตานํ อรูปธมฺมานํ สหชาตอญฺญมญฺญนิสฺสยาทิภาเวน อุปตฺถมฺภนภาวายฯ ติ ตํตํมคฺควชฺฌานํ วุตฺตาวเสสกิเลสานํ เขปนายฯ ติ เอตฺถ ยสฺมา ‘‘โก จาทิ กุสลานํ ธมฺมานํ, สีลญฺจ สุวิสุทฺธํ ทิฎฺฐิ จ อุชุกา’’ติ (สํ. นิ. ๕.๓๖๙, ๓๘๑) วจนโต สีลญฺจ ทิฎฺฐิ จ สจฺจปฎิเวธสฺส อาทิฯ โส จ อาทิมคฺคกฺขเณ วิสุชฺฌติฯ ตสฺมา ‘‘ปฎิเวธาทิวิโสธนายา’’ติ วุตฺตํฯ ติ สมฺปยุตฺตจิตฺตสฺส สกกิเจฺจ ปติฎฺฐานายฯ ติ จิตฺตสฺส ปริสุทฺธภาวายฯ ติ โลกิยโต วิเสสปฎิลาภายฯ ติ โลกิยโต อุตฺตริ ปฎิวิชฺฌนตฺถายฯ ติ จตุนฺนํ สจฺจานํ เอกาภิสมยาย กิจฺจนิปฺผตฺติวเสน เอกปฎิเวธายฯ ติ จิตฺตสฺส วา ปุคฺคลสฺส วา นิพฺพาเน ปติฎฺฐาปนตฺถายฯ สกทาคามิมคฺคกฺขณาทีสุ  อฎฺฐ มคฺคงฺคานิ เอกโต กตฺวา ตํตํมคฺควชฺฌกิเลสปฺปหานํ วุตฺตํฯ เอวํ วจเน การณํ เหฎฺฐา วุตฺตเมวฯ ยสฺมา อุปรูปริมเคฺคนาปิ สุฎฺฐุ อาทิวิโสธนา สุฎฺฐุ จิตฺตโวทานญฺจ โหติ, ตสฺมา ตานิปิ ปทานิ วุตฺตานิฯ</p>


<p>ติอาทีหิ  ยาว ปริโยสานา ตสฺส ธมฺมสฺส ลกฺขณวเสน มคฺคโฎฺฐ วุโตฺตฯ ตานิ สพฺพานิปิ ปทานิ อภิเญฺญยฺยนิเทฺทเส วุตฺตตฺถาเนวฯ เอวเมตฺถ ยถาสมฺภวํ โลกิยโลกุตฺตโร มโคฺค นิทฺทิโฎฺฐฯ ติ จ อฎฺฐงฺคิโก มโคฺค นิทฺทิโฎฺฐฯ นิปฺปริยายมคฺคตฺตา จสฺส ปุน ‘‘มโคฺค’’ติ น วุตฺตํฯ ติ อาทีนิ จ อินฺทฺริยาทีนํ อตฺถวเสน วุตฺตานิ, น มคฺคฎฺฐวเสนฯ ติ เจตฺถ สจฺจญาณานิฯ สเพฺพปิ เต ธมฺมา นิพฺพานสฺส ปฎิปทเฎฺฐน ฯ อเนฺต วุตฺตํ   ปน สํสารทุกฺขาภิภูเตหิ ทุกฺขนิสฺสรณตฺถิเกหิ สปฺปุริเสหิ มคฺคียติ คเวสียตีติ ติ วุตฺตนฺติ เวทิตพฺพนฺติฯ</p>

</p>





