<h1>๓. ธาตุกถามาติกา</h1>
<p>อิทานิ   วิภงฺคมาติกานนฺตรํ –</p>


<p>
อยํ ธาตุกถาทีนํ, สมฺปตฺตา อตฺถวณฺณนา;  
  
มาติกานํ ยโต ตสฺมา, ปญฺจนฺนมฺปิ ยถารหํฯ  
</p>
  
<p>
อนุตฺตานตฺถโต เจว, สเงฺขเปนตฺถนิจฺฉยา;  
  
วิภงฺคนยโต เจว, โหติ สํวณฺณนานโยฯ  
</p>
  
<p>ตตฺถ ธาตุกถามาติกาย ตาว สํวณฺณนา โหติฯ สา ปเนสา นิเกฺขปโต ปญฺจธา ฐิตา – นยมาติกา อพฺภนฺตรมาติกา นยมุขมาติกา ลกฺขณมาติกา พาหิรมาติกาติฯ ตตฺถ ‘‘สงฺคโห, อสงฺคโห…เป.… วิปฺปยุเตฺตน สงฺคหิตํ อสงฺคหิต’’นฺติ อยํ จุทฺทสหิ ปเทหิ นิกฺขิตฺตา สงฺคหาทิเกน นเยน ธาตุกถาย ธมฺมา วิภตฺตาติ ทเสฺสตุํ ฐปิตตฺตา  นาม, ยา ‘‘มูลมาติกา’’ติปิ วุจฺจติฯ</p>


<p>‘‘ปญฺจกฺขนฺธา…เป.… มนสิกาโร’’ติ อยํ ปญฺจวีสาธิเกน ปทสเตน นิกฺขิตฺตา สงฺคหาทินเยน วิภชิตพฺพภาเวน ธาตุกถาย อพฺภนฺตเร เอว ฐปิตตฺตา  นาม, ยา ‘‘ธาตุกถามาติกา’’ติปิ วุจฺจติฯ</p>


<p>‘‘ตีหิ สงฺคโห, ตีหิ อสงฺคโห, จตูหิ สมฺปโยโค, จตูหิ วิปฺปโยโค’’ติ อยํ จตูหิ ปเทหิ นิกฺขิตฺตา ขนฺธาทีสุ จ กุสลตฺติกาทีสุ จ มาติกาธเมฺมสุ ตีหิ ขนฺธายตนธาตุปเทเหว  สงฺคโห อสงฺคโห จ, ตถา จตูหิ อรูปกฺขเนฺธหิ สมฺปโยโค, วิปฺปโยโค จาติ อิเมสํ สงฺคหาสงฺคหาทีนํ นยานํ มุขานีติ ทเสฺสตุํ ฐปิตตฺตา  นามฯ</p>


<p>‘‘สภาโค  วิสภาโค’’ติ อยํ ทฺวีหิ ปเทหิ นิกฺขิตฺตา สภาควิสภาคลกฺขณวเสเนว สงฺคหาสงฺคหนยา เจว สมฺปโยควิปฺปโยคนยา จ โหนฺตีติ ทเสฺสตุํ ฐปิตตฺตา  นามฯ สพฺพาปิ ธมฺมสงฺคณี ธาตุกถาย มาติกาติ อยํ ฉสฎฺฐิ ติกปทานิ, เทฺว จ ทุกปทสตานิ สงฺขิปิตฺวา นิกฺขิตฺตา ธาตุกถา มาติกาโต พหิ ฐปิตตฺตา  นามฯ เอวเมติสฺสา ปญฺจวิธาย มาติกาย อยมนุตฺตานตฺถวณฺณนาฯ</p>


<p>ติอาทีสุ หิ สงฺคโห ตาว ชาติสญฺชาติกิริยาคณนวเสน จตุพฺพิโธฯ ตตฺถ ‘‘สเพฺพ ขตฺติยา อาคจฺฉนฺตุ, ยา จาวุโส วิสาข, สมฺมาวาจา, โย จ สมฺมากมฺมโนฺต, โย จ สมฺมาอาชีโว, อิเม ธมฺมา สีลกฺขเนฺธ สงฺคหิตา’’ติ (ม. นิ. ๑.๔๖๒) อยํ  นามฯ ‘‘สเพฺพ โกสลกา อาคจฺฉนฺตุ, โย จาวุโส วิสาข, สมฺมาวายาโม, ยา จ สมฺมาสติ, โย จ สมฺมาสมาธิ, อิเม ธมฺมา สมาธิกฺขเนฺธ สงฺคหิตา’’ติ (ม. นิ. ๑.๔๖๒) อยํ  นาม, เอกฎฺฐาเน ชาติสมฺพนฺธภาเวน สงฺคโหติ อโตฺถฯ ‘‘สเพฺพ หตฺถาโรหา อาคจฺฉนฺตุ, ยา จาวุโส วิสาข, สมฺมาทิฎฺฐิ, โย จ สมฺมาสงฺกโปฺป, อิเม ธมฺมา ปญฺญากฺขเนฺธ สงฺคหิตา’’ติ (ม. นิ. ๑.๔๖๒) อยํ  นามฯ ‘‘หญฺจิ จกฺขายตนํ รูปกฺขนฺธคณนํ คจฺฉติ, เตน วต เร วตฺตเพฺพ ‘จกฺขายตนํ รูปกฺขเนฺธน สงฺคหิต’’’นฺติ (กถา. ๔๗๑) อยํ  นาม, อยมิธ อธิเปฺปโตฯ ตปฺปฎิปเกฺขน  เวทิตโพฺพฯ เตสํ วิกปฺปโต  เอกุปฺปาเทกนิโรธเอกวตฺถุกเอการมฺมณตาวเสน  ตปฺปฎิปกฺขโต  เตสํ วิกปฺปโต สมฺปยุเตฺตน  ตทุภยสํสคฺควิกปฺปโต นฺติอาทีนิ จ  เวทิตพฺพานิฯ เสสํ วุตฺตตฺถเมวฯ อยํ ตาเวตฺถ อนุตฺตานปทโตฺถฯ</p>


<h3>สงฺคหาสงฺคหปทตฺถวณฺณนา</h3>
<p> ปน ยสฺมา อพฺภนฺตรมาติกาย รูปกฺขนฺธาทีนิ, พาหิรมาติกาย กุสลาทีนิ จ ‘‘สงฺคโห อสงฺคโห’’ติอาทิเกหิ นยมาติกาปเทหิ ‘‘ตีหิ สงฺคโห, ตีหิ อสงฺคโห’’ติอาทินยมุขมาติกาวเสน  ยถารหํ นิเทฺทสตฺถาย ภควตา ฐปิตานิ, ตสฺมา ขนฺธาทีนํ สงฺคหาทีนํ ปาฬิยํ วุตฺตานุสาเรเนว สเงฺขปโต อตฺถวินิจฺฉโย โหติฯ อิมินา นเยน  สกฺกา ญาตุนฺติ ตํ วิสุํ น วกฺขามฯ</p>


<p>ตตฺถ สงฺคหาสงฺคหวาเร ขนฺธานํ ตาว อยํ นิเทฺทเส นโย – รูปกฺขโนฺธ เอเกน ขเนฺธน เอกาทสหิ อายตเนหิ เอกาทสหิ ธาตูหิ สงฺคหิโตฯ จตูหิ ขเนฺธหิ เอเกนายตเนน สตฺตหิ ธาตูหิ อสงฺคหิโตฯ ตตฺถ ติ มนายตนวเชฺชหิฯ ธมฺมายตเนนาปิ หิ เกจิ รูปธมฺมา สงฺคหิตาฯ ติ สตฺตวิญฺญาณธาตุวชฺชาหิฯ เสสํ สุวิเญฺญยฺยเมวฯ</p>


<p>เวทนาทโย ตโย ขนฺธา ยถาสกํ เอเกน ขเนฺธน เอเกนายตเนน เอกาย ธาตุยา สงฺคหิตา, จตูหิ ขเนฺธหิ เอกาทสหิ อายตเนหิ สตฺตรสหิ ธาตูหิ อสงฺคหิตา, ตถา วิญฺญาณกฺขโนฺธปิฯ เกวลํ ปเนตฺถ สตฺตหิ วิญฺญาณธาตูหิ สงฺคหิโต, เอกาทสหิ ธาตูหิ อสงฺคหิโตติ เอตฺตกเมว วิเสโสฯ ตตฺถ หิ เวทนาทีนํ ติณฺณํ ขนฺธานํ เอเกน ธมฺมายตเนน จ เอกาย ธมฺมธาตุยา จ สงฺคหิตตา เวทิตพฺพาฯ ปาฬิยํ ปเนตฺถ ขนฺธปทนิเทฺทเส, อุปริ อายตนาทินิเทฺทเสสุ จ ‘‘รูปกฺขโนฺธ จ เวทนากฺขโนฺธ จ ทฺวีหิ ขเนฺธหิ เอกาทสหายตเนหิ เอกาทสหิ  ธาตูหิ สงฺคหิตา’’ติอาทินา (ธาตุ. ๑๕) ทฺวิมูลกาทินเยนาปิ วิตฺถารนโย วิภโตฺต, โสปิ อิมินา เอกมูลนยานุสาเรน สพฺพตฺถ สุวิเญฺญโยฺยติ น วิตฺถารยิมฺหาฯ อยํ ขนฺธปทนิเทฺทสนโยฯ</p>


<p>อายตนธาตุปทานมฺปิ ขนฺธปเท วุตฺตานุสาเรเนว ตีหิ สงฺคโห, ตีหิ อสงฺคโห จ ยถาโยคํ โยเชตฺวา ญาตโพฺพฯ เกวลํ ปเนตฺถ ธมฺมายตนธมฺมธาตูสุ อสงฺขตสฺส ขนฺธสงฺคหาภาวา ตํ ฐเปตฺวา เสสานํ ขเนฺธสุ สงฺคโห เวทิตโพฺพฯ</p>


<p>สเจฺจสุ ทุกฺขสจฺจํ สเพฺพหิ ขนฺธายตนธาตูหิฯ สมุทยมคฺคสจฺจานิ สงฺขารกฺขเนฺธน, ธมฺมายตนธมฺมธาตูหิ จ สงฺคหิตานิฯ นิโรธสจฺจํ ขเนฺธน อสงฺคหิตํ, ธมฺมายตนธมฺมธาตูหิ เอว สงฺคหิตํฯ</p>


<p>อินฺทฺริเยสุ ชีวิตินฺทฺริยํ ทฺวีหิ รูปกฺขนฺธสงฺขารกฺขเนฺธหิฯ สุขินฺทฺริยาทีนิ ปญฺจ เวทนากฺขเนฺธน , สทฺธาทีนิ สงฺขารกฺขเนฺธน, สพฺพานิ เจตานิ ชีวิตินฺทฺริยาทีนิ, อิตฺถินฺทฺริยปุริสินฺทฺริยาทีนิปิ ธมฺมายตนธมฺมธาตูหิ สงฺคหิตานิฯ เสสินฺทฺริยานิ สุวิเญฺญยฺยานิฯ</p>


<p>ปฎิจฺจสมุปฺปาเทสุ นามรูปํ วิญฺญาณวชฺชิเตหิ จตูหิ ขเนฺธหิ, เอกาทสหิ อายตนธาตูหิ จ สงฺคหิตํฯ เอตฺถ หิ ปวตฺติยํ นามรูปสฺสาปิ คหิตตฺตา สทฺทายตนมฺปิ คหิตนฺติ เวทิตพฺพํฯ สฬายตนํ ทฺวีหิ ขเนฺธหิ, ปสาทวิญฺญาณภูเตหิ ฉหิ อายตเนหิ, ทฺวาทสหิ ธาตูหิ สงฺคหิตํฯ อุปปตฺติภโว ปน กามภวภูโต ปญฺจหิ ขเนฺธหิ, สทฺทายตนวชฺชิเตหิ เอกาทสหิ อายตเนหิ, สตฺตรสหิ ธาตูหิฯ รูปภโว ปญฺจหิ ขเนฺธหิ, สทฺทาทิจตุกฺกฆานาทิตฺตยตพฺพิญฺญาณวเชฺชหิ ปญฺจหายตเนหิ, อฎฺฐหิ ธาตูหิ  สงฺคหิโตฯ อสญฺญีภโว เอเกน รูปกฺขเนฺธน, รูปธมฺมวเสน ทฺวีหิ อายตนธาตูหิ สงฺคหิโตฯ ฆานาทิตฺตยํ ปเนตฺถ อายตนาทิกิจฺจากรณโต อายตนธาตูหิ อสงฺคหิตมฺปิ รูปกฺขเนฺธน สงฺคหิตนฺติ ทฎฺฐพฺพํฯ ภวสฺส จ เอกนฺตมุปาทินฺนตฺตา ปวตฺติวิปากานํ จกฺขุวิญฺญาณาทีนํ คหเณปิ อนุปาทินฺนสทฺทายตนสฺส อิธ อคฺคหณํ ทฎฺฐพฺพํฯ อรูปภโว จตูหิ ขเนฺธหิ ทฺวีหิ อายตนธาตูหิฯ ชาติชรามรณานิ นามรูปธมฺมานํ ลกฺขณตฺตา ทฺวีหิ รูปกฺขนฺธสงฺขารกฺขเนฺธหิฯ โสกทุกฺขโทมนสฺสานิ เวทนากฺขเนฺธนฯ อุปายาโส สงฺขารกฺขเนฺธน, ธมฺมายตนธมฺมธาตูหิ จ สงฺคหิโตฯ ปริเทโว รูปกฺขนฺธสทฺทายตนสทฺทธาตูหิฯ เสสานิ ปเนตฺถ ปฎิจฺจสมุปฺปาทงฺคานิ, สติปฎฺฐานสมฺมปฺปธานา จ สุวิเญฺญยฺยาวฯ</p>


<p>อิทฺธิปาทา ทฺวีหิ ขเนฺธหิ, อายตเนหิ, ธาตูหิ สงฺคหิตาฯ เอตฺถ จ จิตฺติทฺธิปาทสฺส ธมฺมธาตุมโนวิญฺญาณธาตุนิยมโต โสฬสหิ ธาตูหิ อสงฺคโห เวทิตโพฺพฯ ฌานานิ ทฺวีหิ เวทนาสงฺขารกฺขเนฺธหิ, เอเกนายตเนน, เอกาย ธาตุยา จ สงฺคหิตานิฯ อปฺปมญฺญา เอเกน ขเนฺธน, เอเกน อายตเนน, เอกาย ธาตุยา สงฺคหิตาฯ เอวํ ปญฺจินฺทฺริยาทีนิปิฯ เกวลํ ปน จิตฺตํ สตฺตหิ วิญฺญาณธาตูหิ สงฺคหิตนฺติ เอตฺตกเมว วิเสโสฯ สเพฺพสมฺปิ เจส วุตฺตาวเสเสหิ ขนฺธายตนธาตูหิ อสงฺคหิตภาโว เวทิตโพฺพฯ</p>


<p>อิมินา นเยน พาหิรมาติกายปิ ‘‘กุสลา ธมฺมา, อกุสลา ธมฺมา จตูหิ ขเนฺธหิ, ทฺวีหิ อายตเนหิ, ธาตูหิ สงฺคหิตาฯ อพฺยากตา ปน อสงฺขตํ ขนฺธโต ฐเปตฺวา ปญฺจหิ ขเนฺธหิ ทฺวาทสหิ อายตเนหิ อฎฺฐารสหิ ธาตูหิ สงฺคหิตา’’ติอาทินา โยเชตฺวา สงฺคหาสงฺคโห ญาตโพฺพติ   อยเมตฺถ สเงฺขโป, วิตฺถาโร ปน  (ธาตุ. ๗๗ อาทโย; ธาตุ. อฎฺฐ. ๗๗) คเหตโพฺพติฯ</p>

</p>

</p>


<h3>สงฺคหิเตนอสงฺคหิตปทตฺถวณฺณนา</h3>
<p>สงฺคหิเตนอสงฺคหิตปเท สเพฺพสํ รูปกฺขนฺธาทิปทานํ นิเทฺทโส น สมฺภวติฯ ยานิ ปเนตฺถ ปทานิ รูเปกเทสํ, อรูเปน อสมฺมิสฺสํ วิญฺญาเณกเทสญฺจ อเญฺญน อสมฺมิสฺสํ ทีเปนฺติ, เตสมิธ นิเทฺทโสฯ ตานิ ปน มนายตนธมฺมายตนวชฺชิตานํ ทสายตนานํ, ธมฺมธาตุวชฺชิตานํ สตฺตรสนฺนํ ธาตูนํ, สตฺตรูปินฺทฺริยานญฺจ วเสน เวทิตพฺพานิ, น รูปกฺขนฺธาทีนํฯ เตเนว  –</p>


<p>
‘‘ทสายตนา สตฺตรส ธาตุโย,  
  
สตฺตินฺทฺริยา อสญฺญาภโว เอกโวการภโว;  
  
ปริเทโว สนิทสฺสนสปฺปฎิฆํ,  
  
อนิทสฺสนํ ปุนเทว สปฺปฎิฆํ อุปาทา’’ติฯ (ธาตุ. ๑๗๘) –  
</p>
  
<p>เอวํ อุทฺทานคาถา วุตฺตาฯ รูปกฺขเนฺธน หิ รูปกฺขโนฺธว สงฺคหิโต, เอวํ เวทนากฺขนฺธาทีหิ จ เวทนากฺขนฺธาทโยวฯ เตปิ จ เยหิ เกหิจิ อายตนธาตูหิ อสงฺคหิตา นาม นตฺถีติ เตสํ สงฺคหิเตน อสงฺคหิตตฺตาภาวา ยถาวุตฺตายตนานํ วเสเนเวตฺถ อตฺถวินิจฺฉโย โหติฯ อิทํ เหตฺถ ลกฺขณํ – ยํ ขนฺธปเทน สงฺคหิตํ หุตฺวา อายตนธาตุปเทหิ อสงฺคหิตํ, ขนฺธายตนปเทหิ วา สงฺคหิตํ หุตฺวา ธาตุปเทน อสงฺคหิตํ, ตสฺส ขนฺธายตนธาตูหิ อสงฺคโห  วุจฺจติฯ กถํ? จกฺขายตเนน เย ธมฺมา ขนฺธสงฺคเหน สงฺคหิตา, อายตนสงฺคเหน, ธาตุสงฺคเหน จ อสงฺคหิตา, เต ธมฺมา กติหิ ขเนฺธหิ, อายตเนหิ, ธาตูหิ อสงฺคหิตา? เต ธมฺมา จตูหิ ขเนฺธหิ ทฺวีหิ อายตเนหิ  อฎฺฐหิ ธาตูหิ อสงฺคหิตาฯ เอวํ รูปายตนาทีสุปิ ปสาทวิสยภูเตสุ ธาตูสุ, รูปินฺทฺริยาทีสุ จ โยชนกฺกโม เวทิตโพฺพฯ</p>


<p>ตตฺรายํ นโย – จกฺขายตเนน เย รูปธมฺมา ขนฺธสงฺคเหน รูปกฺขโนฺธติ สงฺคหิตา, อายตนธาตุสงฺคเหน จกฺขายตเนน อสงฺคหิตา, จกฺขุธาตุยา อสงฺคหิตา, จกฺขายตนจกฺขุธาตูหิ เอกเสฺสเวตสฺส จกฺขุสฺส วิสุํ อายตนธาตูสุ สงฺคหิตตฺตา เต จกฺขายตนวิรหิตา สเพฺพ รูปธมฺมา จตูหิ อรูปกฺขเนฺธหิ จกฺขายตนํ มนายตนนฺติ ทฺวีหิ อายตเนหิ จกฺขุธาตุ สตฺตวิญฺญาณธาตูติ อฎฺฐหิ ธาตูหิ อสงฺคหิตาฯ อุปริ รูปายตนาทีสุปิ เอเสว นโยฯ อิมสฺมิํ หิ วาเร จกฺขายตนสฺส อตฺตโน ตีหิปิ ขนฺธายตนธาตุสงฺคเหหิ สงฺคหิตตาย อสงฺคหิตตฺตาภาวา ขนฺธสงฺคเหน สงฺคหิตํ, อายตนสงฺคเหน อสงฺคหิตํ, ธาตุสงฺคเหน อสงฺคหิตนฺติ เอวํ ตีหิปิ สงฺคหิตาสงฺคหิตวิเสสเนหิ วิสิฎฺฐเสฺสว ‘‘กติหิ ขเนฺธหี’’ติอาทินา ขนฺธาทีหิ อสงฺคหสฺส วุจฺจมานตฺตา จ อรูปกฺขเนฺธหิ สห พหิภูตตา เวทิตพฺพาฯ ยถา เจตฺถ จกฺขายตเนน อุปลกฺขิตานํ รูปธมฺมานํเยว สงฺคหิเตน อสงฺคหิตตา, น จกฺขายตนสฺส, เอวํ อุปริ รูปายตนาทีหิ อุปลกฺขิตวาเรปิ ยถารหํ ญาตพฺพาฯ</p>


<p>เสเสสุ ปน จกฺขุวิญฺญาณธาตุยา เย ธมฺมา ขนฺธสงฺคเหน สงฺคหิตา, อายตนสงฺคเหน สงฺคหิตา, ธาตุสงฺคเหน อสงฺคหิตา, เต ธมฺมา จตูหิ ขเนฺธหิ เอกาทสหิ อายตเนหิ  ทฺวาทสหิ ธาตูหิ อสงฺคหิตาฯ เอวํ เสสวิญฺญาณธาตูสุปิฯ ปฎิจฺจสมุปฺปาทเงฺคสุ อสญฺญีภเวน เย ธมฺมา…เป.… เต ธมฺมา จตูหิ ขเนฺธหิ ทสหายตเนหิ โสฬสหิ ธาตูหิ อสงฺคหิตาฯ อุปาทาธเมฺมหิ เย ธมฺมา…เป.… เต ธมฺมา จตูหิ ขเนฺธหิ เอกาทสหายตเนหิ สตฺตรสหิ ธาตูหิ อสงฺคหิตาติ อิเม จตฺตาโร วารา อปุพฺพวิเสสา สมาเยวฯ ตตฺถ จกฺขุวิญฺญาณวาเร ติ ฉ วิญฺญาณธาตุโย วเชฺชตฺวา อวเสสาหิ ธาตูหิ เสสา ฉ วิญฺญาณธาตุโยว ขนฺธายตนสงฺคเหหิ สงฺคหิตา, ธาตุสงฺคเหเนว อสงฺคหิตาฯ อวเสสาหิ ทฺวาทสหิ ธาตูหิ อสงฺคหิตาติฯ เอส นโย เสสวิญฺญาณธาตูสุปิฯ</p>


<p>ทุติเย ติ รูปายตนธมฺมายตนมนายตเนหิฯ อสญฺญิพฺรหฺมโลเก หิ รูปายตนธมฺมายตนวเสน เทฺว อายตนานิ อุปปตฺติภวภาเวน ปาฬิยํ อาคตานิ, เต ปน ขเนฺธหิ สงฺคหิตานิ, อายตนธาตูสุ อสงฺคหิตานิฯ ตทวเสสานิ นว รูปายตนานิ, ตานิ เตเหว  จ ทฺวีหิ มนายตนธมฺมายตเนหิ จ อสงฺคหิตานิ นาม โหนฺติฯ ติ รูปธาตุธมฺมธาตูหิ สทฺธิํ สตฺตหิ วิญฺญาณธาตูหิฯ</p>


<p>ตติเย ติ รูปายตนธมฺมายตนวเชฺชหิฯ ติ รูปธาตุธมฺมธาตุวชฺชาหิฯ อนิทสฺสนสปฺปฎิฆานิ นาม นว โอฬาริกายตนานิ, ตานิ เตหิ ขนฺธสงฺคเหน สงฺคหิตานิ, อายตนธาตุสงฺคเหหิ จ อสงฺคหิตานิ, รูปายตนธมฺมายตนานิ เทฺวปิ เสเสหิ อายตนธาตูหิ อสงฺคหิตานิ นาม โหนฺติฯ</p>


<p>จตุเตฺถ ติ โผฎฺฐพฺพายตนวเชฺชหิ โผฎฺฐพฺพายตนสฺส อุปาทาธเมฺมหิ อายตนาทีสุ อสงฺคหิตตฺตาฯ เสสํ  สุวิเญฺญยฺยเมวฯ อยํ สงฺคหิเตนอสงฺคหิตปเท นโยฯ</p>


<h3>อสงฺคหิเตนสงฺคหิตปทตฺถวณฺณนา</h3>
<p>อสงฺคหิเตนสงฺคหิตปเท ปน ยานิ ปทานิ วิญฺญาเณน วา โอฬาริกรูเปน วา อสมฺมิสฺสํ ธมฺมายตเนกเทสํ ทีเปนฺติ, ตาเนว นิทฺทิสียนฺติ, ตานิ ปน เวทนาทีนํ ติณฺณํ ขนฺธานํ, ทุกฺขสจฺจวชฺชิตานํ ติณฺณํ สจฺจานํ, ปสาทมโนวชฺชิตานํ โสฬสนฺนํ อินฺทฺริยานํ, อวิชฺชาสงฺขารผสฺสเวทนาตณฺหุปาทานกมฺมภวชาติชรามรณโสกทุกฺขโทมนสฺสุปายาสวเสน จุทฺทสปจฺจยาการปทานญฺจ วเสน เวทิตพฺพานิ, น รูปกฺขนฺธาทีนํฯ เตเนว  –</p>


<p>
‘‘ตโย ขนฺธา ตถา สจฺจา, อินฺทฺริยานิ จ โสฬส;  
  
ปทานิ ปจฺจยากาเร, จุทฺทสูปริ จุทฺทสฯ  
</p>
  
<p>
‘‘สมติํส ปทา โหนฺติ, โคจฺฉเกสุ ทสสฺวถ;  
  
ทุเว จูฬนฺตรทุกา, อฎฺฐ โหนฺติ มหนฺตรา’’ติฯ (ธาตุ. อฎฺฐ. ๑๗๙) –  
</p>
  
<p>เอวํ อุทฺทานคาถา วุตฺตาฯ อิทํ เหตฺถ ลกฺขณํ – ยํ ขนฺธปเทน อสงฺคหิตํ, อายตนธาตุปเทหิ สงฺคหิตํ, ตเสฺสว ตีหิ วิเสสเนหิ วิสิฎฺฐสฺส ขนฺธาทีหิ สงฺคโห วุจฺจติฯ กถํ? เวทนากฺขเนฺธน เย ธมฺมา ขนฺธสงฺคเหน อสงฺคหิตา, อายตนธาตุสงฺคเหหิ สงฺคหิตา, เต ธมฺมา กติหิ  ขเนฺธหิ, อายตเนหิ, ธาตูหิ สงฺคหิตา? เต ธมฺมา อสงฺขตํ ขนฺธโต ฐเปตฺวา ตีหิ ขเนฺธหิ เอเกนายตเนน เอกาย ธาตุยา สงฺคหิตาติฯ</p>


<p>ตตฺรายํ นโย – เวทนากฺขเนฺธน หิ นิพฺพานํ, สุขุมรูปํ, สญฺญาสงฺขารา จ ขนฺธสงฺคเหน อสงฺคหิตา หุตฺวา ธมฺมายตนธมฺมธาตุสงฺคเหน สงฺคหิตาฯ เตสุ นิพฺพานํ ขนฺธสงฺคหํ น  คจฺฉติ, เสสา ตีหิ รูปสญฺญาสงฺขารกฺขเนฺธหิ สงฺคหํ คจฺฉนฺติ, อายตนธาตุโย ปเนตฺถ ธมฺมายตนธมฺมธาตูนํ วเสเนว สพฺพตฺถ เวทิตพฺพา อิตราสํ อสมฺภวา, อิเมสุ จ นิพฺพานมฺปิ สงฺคหํ คจฺฉติฯ เตเนว หิ ‘‘อสงฺขตํ ขนฺธโต ฐเปตฺวา’’ติ วุตฺตํฯ ตสฺสายมโตฺถ – ขนฺธสงฺคเห เอว อสงฺขตํ ฐเปตฺวา, น อิตรสงฺคเหสูติ เอวํ สญฺญากฺขนฺธาทีสุปิ โยชนา เวทิตพฺพาฯ อยํ ปน วิเสโส – ชีวิตินฺทฺริเยน เย ธมฺมา…เป.… เต ธมฺมา ทฺวีหิ เวทนาสญฺญากฺขเนฺธหิ สงฺคหิตา, รูปารูปชีวิตินฺทฺริเยหิ นิพฺพานเวทนาสญฺญาวิญฺญาณกฺขนฺธา ขนฺธสงฺคเหน อสงฺคหิตา, เตสุ จ นิพฺพานเวทนาสญฺญาว อายตนธาตุสงฺคเหน สงฺคหิตาติฯ เสสํ สุวิเญฺญยฺยเมวฯ อยํ อสงฺคหิเตนสงฺคหิตปเท นโยฯ</p>


<h3>สงฺคหิเตนสงฺคหิตปทตฺถวณฺณนา</h3>
<p>สงฺคหิเตนสงฺคหิตปเท ปน ยานิ ปทานิ สงฺขาเรกเทสํ อเญฺญน อสมฺมิสฺสํ ทีเปนฺติ เวทเนกเทสํ วา สุขุมรูปํ วา สเทฺทกเทสํ วา, ตาเนว นิทฺทิสียนฺติฯ ขนฺธายตนธาตูสุ เอกมฺปิ โกฎฺฐาสํ สกเลน คเหตฺวา ฐิตปทานิ น ยุชฺชนฺติฯ ตานิ ปน ทฺวินฺนํ สมุทยมคฺคสจฺจานํ, ปนฺนรสินฺทฺริยานํ, เอกาทสปฎิจฺจปทาทีนญฺจ วเสน เวทิตพฺพานิฯ อิทํ เหตฺถ ลกฺขณํ – ยํ อตฺตนา ขนฺธาทิวเสน สงฺคหิเตหิ ขนฺธาทิโต สงฺคหิตํ, ตเสฺสว ปฐมํ อุทฺธฎปทสฺส ปุน ขนฺธาทีหิ สงฺคโห วุจฺจติฯ</p>


<p>ตตฺรายํ อาทิปเท นโย – สมุทยสเจฺจน เย ธมฺมา ขนฺธาทีหิ ตีหิ สงฺคเหหิปิ สงฺคหิตา, เตหิ ธเมฺมหิ เย ธมฺมา ขนฺธาทีหิ ตีหิปิ สงฺคหิตา, เต ธมฺมา  เอเกน ขเนฺธน เอเกนายตเนน เอกาย ธาตุยา สงฺคหิตาติฯ สมุทยสเจฺจน หิ ตณฺหาวชฺชา เสสา สงฺขารา ขนฺธาทีหิ สงฺคเหหิ สงฺคหิตา, ปุน เตหิ จ ตณฺหาว สงฺคหิตา, สา จ ปุน สงฺขารกฺขนฺธธมฺมายตนธมฺมธาตูหิ  สงฺคหิตาฯ เสเสสุปิ เอเสว นโยฯ อยํ สงฺคหิเตนสงฺคหิตปเท นโยฯ</p>


<h3>อสงฺคหิเตนอสงฺคหิตปทตฺถวณฺณนา</h3>
<p>อสงฺคหิเตนอสงฺคหิตปเท ปน ยานิ ปทานิ ปญฺจกฺขนฺธคาหเกหิ ทุกฺขสจฺจาทีหิ, วิญฺญาเณน สทฺธิํ สุขุมรูปคาหเกหิ อเจตสิกาทีหิ จ ปเทหิ วิวชฺชิตานิ รูปกฺขนฺธาทีนิ, ตาเนว นิทฺทิสียนฺติฯ อิทํ เหตฺถ ลกฺขณํ – ยํ ปฐมํ อุทฺธเฎน รูปกฺขนฺธาทิปเทน ขนฺธาทิโต อสงฺคหิตํ, ยํ เตหิ อสงฺคหิตํ, ตเสฺสว ปุน ขนฺธาทีหิ อสงฺคโห วุจฺจติฯ</p>


<p>ตตฺรายํ เอกปทโยชนา – รูปกฺขเนฺธน เย ธมฺมา ขนฺธาทีหิ ตีหิปิ อสงฺคเหหิ อสงฺคหิตา, เตหิ ธเมฺมหิ เย ธมฺมา ขนฺธาทีหิ ตีหิ อสงฺคหิตา, เต ธมฺมา เอเกน ขเนฺธน เอเกนายตเนน สตฺตหิ ธาตูหิ อสงฺคหิตาฯ รูปกฺขเนฺธน หิ จตฺตาโร ขนฺธา, นิพฺพานญฺจ ขนฺธสงฺคเหน อสงฺคหิตา, อายตนาทีหิ ปน วิญฺญาณเมว ฐเปตฺวา เวทนาทโย ธมฺมายตเนน รูปกฺขเนฺธกเทเสน สงฺคหิตาติ วิญฺญาณเมว ตีหิปิ ขนฺธสงฺคหาทีหิ รูปกฺขเนฺธน อสงฺคหิตํ นามฯ เตน ปุน วิญฺญาเณน สทฺธิํ สนิพฺพานา จตฺตาโร ขนฺธา ขนฺธาทีหิ อสงฺคหิตา, เต สเพฺพปิ ปุน วิญฺญาณภูเตน เอเกน ขเนฺธน เอเกนายตเนน สตฺตหิ ธาตูหิ อสงฺคหิตาติฯ อยํ อสงฺคหิเตนอสงฺคหิตปเท นโยฯ</p>


<h3>สมฺปโยควิปฺปโยคปทตฺถวณฺณนา</h3>
<p>สมฺปโยควิปฺปโยคปเท  ปน ยานิ ปทานิ นิพฺพาเนน, รูเปน วา มิเสฺสสุ สตฺตสุ วิญฺญาณธาตูสุ เอกายปิ อวิปฺปยุเตฺต อรูปธเมฺม ปกาเสนฺติ, เตสํ ธมฺมายตนทุกฺขสจฺจาทีนํ นิเทฺทโส น สมฺภวติฯ กาหิจิ ปน วิญฺญาณธาตูหิ วิปฺปยุตฺตานํ รูปมิสฺสารูปธมฺมานํ, เกวลานารมฺมณานํ วา สกลรูปกฺขนฺธานํ วา ปกาสกานํ รูปภวรูปกฺขนฺธกุสลาทิปทานํ สมฺปโยคปเท เอว นิเทฺทโส น สมฺภวติ, วิปฺปโยคปเท ปน สมฺภวติฯ อรูปกฺขนฺธานํ ปน ปเจฺจกํ, ทฺวินฺนํ, ติณฺณํ, ตเทกเทสานํ วา ตทุภเยปิ สมฺภวติฯ ‘‘จตูหิ สมฺปโยโค, จตูหิ วิปฺปโยโค, สภาโค วิสภาโค’’ติ หิ วจนโต จตูหิ อรูปกฺขเนฺธเหว สภาคานํ เอกสนฺตาเน เอกกฺขเณว อุปฺปนฺนานํ อรูปกฺขนฺธานํ เอว อญฺญมญฺญํ สมฺปโยโค ลพฺภติฯ รูปธมฺมานํ  ปน รูเปน, นิพฺพาเนน วา, นิพฺพานสฺส จ รูเปน สทฺธิํ สมฺปโยโค นาม นตฺถิ, ตถา รูปนิพฺพานานํ อรูปกฺขเนฺธหิฯ วิสภาคา หิ เต เตสํ ยถา อรูปกฺขนฺธานํ รูปนิพฺพาเนหิ, เอวํ ภินฺนสนฺตานิเกหิ นานกฺขณิเกหิ อรูปธเมฺมหิปิ สทฺธิํ นตฺถิเยวฯ เตปิ หิ เตสํ สนฺตานกฺขณวิสภาคตาย วิสภาคา เอวฯ อยํ ปน วิสภาคตา อิธ สามญฺญโต น คหิตา เตสํ อวิเสเสน สมฺปโยคสฺสาปิ สมฺภวาฯ ยตฺถ ปน วิเสเสตฺวา จกฺขุวิญฺญาณตํสมฺปยุตฺตาทโย นิกฺขิตฺตา, ตตฺถายมฺปิ วิสภาคตา คหิตาฯ ยตฺถ ปน เย อนิทฺธาริตวิเสสนา, ตตฺถาปิ สพฺพถา สมฺปโยคลกฺขณํ น สมฺภวติฯ โส จ ตสฺส เอกเนฺตน วิสภาโคติ อิธ คยฺหติฯ</p>


<p>ตตฺรายํ นโย – รูปกฺขโนฺธ เกนจิ สมฺปยุโตฺตติ? นตฺถิฯ กติหิ วิปฺปยุโตฺต? จตูหิ ขเนฺธหิ เอเกนายตเนน สตฺตหิ  ธาตูหิ วิปฺปยุโตฺต, เอเกนายตเนน เอกาย ธาตุยา เกหิจิ วิปฺปยุโตฺตฯ เอส นโย จกฺขายตนาทิอนารมฺมเณสุปิฯ สารมฺมเณสุ ปน เวทนากฺขโนฺธ ตีหิ ขเนฺธหิ เอเกนายตเนน สตฺตหิ ธาตูหิ สมฺปยุโตฺต, เอเกนายตเนน เอกาย ธาตุยา เกหิจิ สมฺปยุโตฺตฯ เอเกน ขเนฺธน ทสหิ อายตเนหิ ทสหิ ธาตูหิ วิปฺปยุโตฺต, เอเกนายตเนน เอกาย ธาตุยา เกหิจิ วิปฺปยุโตฺตฯ เอส นโย สญฺญากฺขนฺธาทีสุปิฯ</p>


<p>ตตฺถ ติ มนายตเนนฯ ติ วิญฺญาณธาตูหิฯ ติ ธมฺมายตนธมฺมธาตุปริยาปเนฺนหิ เวทนาสญฺญาสงฺขาเรหิฯ ทุติยนเย ติ อตฺตานํ ฐเปตฺวา เสเสหิ อรูปกฺขเนฺธหิฯ ติ ธมฺมายตนธมฺมธาตูสุ สญฺญาสงฺขาเรหิฯ ติ รูปนิพฺพาเนหิฯ เอวํ อุปริปิ สพฺพตฺถ ยถานุรูปํ ญาตพฺพํฯ เสสํ วุตฺตนยเมวฯ อยํ ปน วิเสโส ‘‘สมุทยมคฺคสจฺจาทโย เอกาย มโนวิญฺญาณธาตุยา สมฺปยุตฺตา, อธิโมโกฺข ปน มโนธาตุมโนวิญฺญาณธาตูหิ ทฺวีเหวา’’ติฯ อยํ สมฺปโยควิปฺปโยคปเท นโยฯ</p>


<h3>สมฺปยุเตฺตนวิปฺปยุตฺตปทตฺถวณฺณนา</h3>
<p>สมฺปยุเตฺตนวิปฺปยุตฺตปเท ปน สมฺปโยคารหปเทสุ ยานิ ปทานิ ธมฺมธาตุยา สมฺปยุเตฺต ธเมฺม, วิญฺญาณญฺจ อเญฺญน อสมฺมิสฺสํ ทีเปนฺติ, เตสเมว นิเทฺทโสฯ ตานิ ปน จตุนฺนํ อรูปกฺขนฺธปทานํ, มนายตนสฺส, สตฺตนฺนํ วิญฺญาณธาตูนํ, มโนเปกฺขาวเสน ทฺวินฺนํ อินฺทฺริยานํ, วิญฺญาณผสฺสเวทนานํ  ติณฺณํ ปฎิจฺจสมุปฺปาทปทานํ, ผสฺสสตฺตกสฺส, อทุกฺขมสุขสวิตกฺกสวิจารอุเปกฺขาสหคตานํ วเสน ติณฺณํ ติกปทานํ, สตฺตมหนฺตรทุกปทาทีนญฺจ วเสน เวทิตพฺพานิ, น อิตเรสํ อสมฺภวาฯ เตเนว  –</p>


<p>
‘‘จตฺตาโร  
ขนฺธายตนญฺจ เอกํ,  
  
เทฺว อินฺทฺริยา ธาตุปทานิ สตฺต;  
  
ตโย ปฎิจฺจา อถ ผสฺสสตฺตกํ,  
  
ติเก ตโย สตฺต มหนฺตเร จ;  
  
เอกํ สวิตกฺกํ สวิจารเมกํ,  
  
ยุตฺตํ อุเปกฺขาย จ เอกเมวา’’ติฯ (ธาตุ. อฎฺฐ. ๓๐๖) –  
</p>
  
<p>อุทฺทานคาถา วุตฺตาฯ อิทํ เหตฺถ ลกฺขณํ – เย ธมฺมา ปฐมํ อุทฺธฎปเทน สมฺปยุตฺตา, เตหิ เย ธมฺมา วิปฺปยุตฺตา, เตสํ ขนฺธาทีหิ วิปฺปโยโค วุจฺจติฯ</p>


<p>ตตฺรายํ นโย – เวทนากฺขเนฺธน เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา, เต ธมฺมา จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา, เอเกนายตเนน เอกาย ธาตุยา เกหิจิ วิปฺปยุตฺตาฯ จกฺขุวิญฺญาณธาตุยา เย ธมฺมา สมฺปยุตฺตา, เตหิ ธเมฺมหิ เย ธมฺมา วิปฺปยุตฺตา, เต ธมฺมา น เกหิจิ ขนฺธายตเนหิ วิปฺปยุตฺตา, เอกาย ปน ธาตุยา วิปฺปยุตฺตาติ เอวํ สพฺพตฺถ โยชนา เวทิตพฺพาฯ</p>


<p>ตตฺถ ติ รูปนิพฺพานธมฺมา, เต เวทนาย สมฺปยุเตฺตหิ วิปฺปยุตฺตาฯ ติ มนายตเนนฯ ทุติยนเย ติ สปฺปีติกา เต ธมฺมาฯ ติ ปฐมํ อุทฺธฎํ จกฺขุวิญฺญาณธาตุํ ฐเปตฺวา เสสา ฉวิญฺญาณธาตู, ตํสมฺปยุตฺตา, รูปํ, นิพฺพานญฺจฯ เตหิ สเพฺพสํ ขนฺธายตนานํ สงฺคหิตตฺตา น เกหิจิ ขเนฺธหิ, อายตเนหิ วา วิปฺปยุตฺตาฯ น หิ สยํ อตฺตนา วิปฺปยุชฺชติ, สมฺปยุชฺชติ วาติฯ ติ จกฺขุวิญฺญาณธาตุยาฯ เสสํ สุวิเญฺญยฺยเมวฯ อยํ สมฺปยุเตฺตนวิปฺปยุตฺตปเท นโยฯ</p>


<h3>วิปฺปยุเตฺตนสมฺปยุตฺตปทตฺถวณฺณนา</h3>
<p>วิปฺปยุเตฺตนสมฺปยุตฺตปเท   ปน วิปฺปยุเตฺตน สมฺปยุโตฺต นาม ธโมฺม นตฺถิ, เทสนาสมฺปทมตฺตาย ปน โมฆเมฺปตํ ปทํ อุทฺธฎํ, เตเนว ปาฬิยํ สพฺพวาเรสุปิ ‘‘นตฺถิ นตฺถิ’’ อิเจฺจว วุตฺตํฯ รูปกฺขนฺธาทิอนารมฺมณธเมฺมหิ วิปฺปยุตฺตา จตฺตาโร ขนฺธา, เตสญฺจ อเญฺญหิ สมฺปโยโค นตฺถิฯ เวทนาทีหิปิ รูปนิพฺพานาทีนิ วิปฺปยุตฺตานิ, เตสญฺจ เกนจิ สมฺปโยโคว นตฺถีติฯ อยํ วิปฺปยุเตฺตนสมฺปยุตฺตปเท นโยฯ</p>


<h3>สมฺปยุเตฺตนสมฺปยุตฺตปทตฺถวณฺณนา</h3>
<p>สมฺปยุเตฺตนสมฺปยุตฺตปเท ปน ยานิ ปทานิ รูเปน อสมฺมิสฺสํ อรูปกฺขเนฺธกเทสเมว ทีเปนฺติ, เตสเมว นิเทฺทโส, น รูปารูปสมฺมิสฺสานํ, สพฺพรูปกฺขนฺธทีปกานํ เตสํ สมฺปยุตฺตตาโยคาภาวาฯ สพฺพารูปกฺขเนฺธนาปิ หิ กุสลาทินา อโญฺญ สมฺปยุโตฺต นาม นตฺถิฯ อิทํ เหตฺถ ลกฺขณํ – เย ธมฺมา ปฐมํ อุทฺธฎา, อตฺตนา สมฺปยุเตฺตน ปุน สมฺปยุตฺตา, เตสเญฺญว ขนฺธาทีหิ สมฺปโยโค วุจฺจติฯ</p>


<p>ตตฺรายํ นโย – เวทนากฺขเนฺธน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา, เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา, เอเกนายตเนน…เป.… เกหิจิ สมฺปยุตฺตาฯ สมุทยสเจฺจน เย ธมฺมา สมฺปยุตฺตา, เตหิ ธเมฺมหิ เย ธมฺมา สมฺปยุตฺตา, เต ธมฺมา ตีหิ ขเนฺธหิ เอเกนายตเนน เอกาย มโนวิญฺญาณธาตุยา สมฺปยุตฺตา, เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาติฯ เสสํ สุวิเญฺญยฺยเมวฯ อยํ สมฺปยุเตฺตนสมฺปยุตฺตปเท นโยฯ</p>


<h3>วิปฺปยุเตฺตนวิปฺปยุตฺตปทตฺถวณฺณนา</h3>
<p>วิปฺปยุเตฺตนวิปฺปยุตฺตปเท  ปน สมฺปโยคปเท วุตฺตปทาเนว นิทฺทิสียนฺติฯ อิทํ เหตฺถ ลกฺขณํ – เย ธมฺมา ปฐมํ อุทฺธฎปเทน วิปฺปยุเตฺตหิ ปุน วิปฺปยุตฺตา, เตสํ ขนฺธาทีหิ วิปฺปโยโค วุจฺจติฯ</p>


<p>ตตฺรายํ  นโย – รูปกฺขเนฺธน เย ธมฺมา วิปฺปยุตฺตา, เตหิ ธเมฺมหิ เย ธมฺมา วิปฺปยุตฺตา, เต ธมฺมา จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา, เอเกนายตเนน…เป.… เกหิจิ วิปฺปยุตฺตาฯ เวทนากฺขเนฺธน เย ธมฺมา วิปฺปยุตฺตา, เตหิ ธเมฺมหิ เย ธมฺมา วิปฺปยุตฺตา, เต ธมฺมา เอเกน ขเนฺธน ทสหายตเนหิ ทสหิ ธาตูหิ วิปฺปยุตฺตา, เอเกน…เป.… เกหิจิ วิปฺปยุตฺตาติฯ เสสํ สุวิเญฺญยฺยเมวฯ อยํ วิปฺปยุเตฺตนวิปฺปยุตฺตปเท นโยฯ</p>


<h3>สงฺคหิเตนสมฺปยุตฺตวิปฺปยุตฺตปทตฺถวณฺณนา</h3>
<p>สงฺคหิเตนสมฺปยุตฺตวิปฺปยุตฺตปเท ปน สงฺคหิเตนสงฺคหิตปเท นิทฺทิฎฺฐานิ สมุทยสจฺจาทิปทาเนว นิทฺทิสียนฺติฯ อิทํ เหตฺถ ลกฺขณํ – เย ธมฺมา ปฐมํ อุทฺธฎปเทน ขนฺธาทีหิ ตีหิปิ สงฺคหิตา, เตสํ ขนฺธาทีหิ สมฺปโยโค, วิปฺปโยโค จ วุจฺจติฯ</p>


<p>ตตฺรายํ นโย – สมุทยสเจฺจน เย ธมฺมา ขนฺธาทีหิ ตีหิปิ สงฺคเหหิ สงฺคหิตา, เต ธมฺมา ตีหิ ขเนฺธหิ เอเกนายตเนน สตฺตหิ ธาตูหิ สมฺปยุตฺตา, เอเกน ขเนฺธน เอเกนายตเนน เอกาย ธาตุยา เกหิจิ สมฺปยุตฺตาฯ เอเกน ขเนฺธน ทสหายตนธาตูหิ วิปฺปยุตฺตา, เอเกนายตเนน เอกาย ธาตุยา เกหิจิ วิปฺปยุตฺตาฯ อิตฺถินฺทฺริเยน เย ธมฺมา ขนฺธาทีหิ ตีหิปิ สงฺคหิตา, เต ธมฺมา  น เกหิจิ สมฺปยุตฺตา, จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา, เอเกน…เป.… เกหิจิ วิปฺปยุตฺตาติฯ</p>


<p>ตตฺถ ติ มนายตเนนฯ ติ สงฺขารกฺขเนฺธนฯ ติ สงฺขารกฺขเนฺธ ตณฺหาย ธมฺมายตนธมฺมธาตูสุ ตณฺหาเวทนาสญฺญาหิฯ เสสํ สุวิเญฺญยฺยเมวฯ อยํ สงฺคหิเตนสมฺปยุตฺตวิปฺปยุตฺตปเท นโยฯ</p>


<h3>สมฺปยุเตฺตนสงฺคหิตาสงฺคหิตปทตฺถวณฺณนา</h3>
<p>สมฺปยุเตฺตนสงฺคหิตาสงฺคหิตปเท ปน สมฺปยุเตฺตนสมฺปยุตฺตปเท นิทฺทิฎฺฐานิ เวทนากฺขนฺธาทิปทาเนว นิทฺทิสียนฺติฯ อิทํ เหตฺถ ลกฺขณํ – เย ธมฺมา ปฐมํ อุทฺธฎปเทน สมฺปยุตฺตา, เตสํ ขนฺธาทีหิ สงฺคโห, อสงฺคโห จ วุจฺจติฯ</p>


<p>ตตฺรายํ  นโย – เวทนากฺขเนฺธน เย ธมฺมา สมฺปยุตฺตา, เต ธมฺมา ตีหิ ขเนฺธหิ ทฺวีหิ อายตเนหิ อฎฺฐหิ ธาตูหิ สงฺคหิตา, เสเสหิ อสงฺคหิตาฯ วิญฺญาณกฺขเนฺธน เย ธมฺมา สมฺปยุตฺตา, เต ธมฺมา ตีหิ ขเนฺธหิ เอเกนายตเนน เอกาย ธาตุยา สงฺคหิตา, เสเสหิ อสงฺคหิตาติฯ</p>


<p>ตตฺถ ติ สญฺญากฺขนฺธาทีหิ ตีหิฯ เตหิ เวทนาย สมฺปยุตฺตาฯ ติ ธมฺมายตนมนายตเนหิฯ เสสํ สุวิเญฺญยฺยเมวฯ อยํ สมฺปยุเตฺตนสงฺคหิตาสงฺคหิตปเท นโยฯ</p>


<h3>อสงฺคหิเตนสมฺปยุตฺตวิปฺปยุตฺตปทตฺถวณฺณนา</h3>
<p>อสงฺคหิเตนสมฺปยุตฺตวิปฺปยุตฺตปเท ปน ยานิ ปทานิ สุขุมรูปํ อวิญฺญาณํ, อรูปํ สวิญฺญาณํ วา, เกวลํ อรูปํ วา ถูลรูปสฺสปิ เกวลํ วา, สุขุมรูปํ ทีเปนฺติ, เตสเมว นิเทฺทโส ฯ อิทํ เหตฺถ ลกฺขณํ – เย ธมฺมา ปฐมํ อุทฺธฎธเมฺมหิ ขนฺธาทีหิ ตีหิปิ อสงฺคหิตา, เตสํ ขนฺธาทีหิ สมฺปโยโค, วิปฺปโยโค จ วุจฺจติฯ</p>


<p>ตตฺรายํ นโย – รูปกฺขเนฺธน เย ธมฺมา ขนฺธาทีหิ อสงฺคหิตา, เต ธมฺมา ตีหิ ขเนฺธหิ สมฺปยุตฺตา, เอเกนายตเนน เอกาย ธาตุยา เกหิจิ สมฺปยุตฺตา, เอเกน ขเนฺธน ทสหิ อายตนธาตูหิ วิปฺปยุตฺตา, เอเกนายตเนน เอกาย ธาตุยา เกหิจิ วิปฺปยุตฺตาฯ เอวํ ธมฺมายตนอิตฺถินฺทฺริยาทีสุปิ โยชนาฯ</p>


<p>อรูปภเวน เย ธมฺมา ขนฺธาทีหิ อสงฺคหิตา, เต สมฺปยุตฺตาติ นตฺถิฯ เต จตูหิ ขเนฺธหิ เอเกนายตเนน สตฺตหิ ธาตูหิ วิปฺปยุตฺตา, เอเกนายตเนน เอกาย ธาตุยา เกหิจิ วิปฺปยุตฺตาฯ เอวํ อิทฺธิปาทกุสลาทิปเทสุปิ โยชนาฯ</p>


<p>ตตฺถ รูปกฺขเนฺธน วิญฺญาณเสฺสว ตีหิปิ อสงฺคหิตตฺตา ตสฺส ตีหิ เวทนาทีหิ สมฺปโยโค, อิตเรหิ จ วิปฺปโยโค ญาตโพฺพฯ เสสํ สุวิเญฺญยฺยเมวฯ อยํ อสงฺคหิเตนสมฺปยุตฺตวิปฺปยุตฺตปเท นโยฯ</p>


<h3>วิปฺปยุเตฺตนสงฺคหิตาสงฺคหิตปทตฺถวณฺณนา</h3>
<p>วิปฺปยุเตฺตนสงฺคหิตาสงฺคหิตปเท  ปน ยานิ ปทานิ เกวลานํ สารมฺมณานํ, อนารมฺมณานํ วา ธมฺมานํ ปกาสกานิ จ สภาวชาติภูมิกาลสนฺตานวเสน ภินฺนตาย เกหิจิ อรูปกฺขเนฺธหิ วิปฺปยุตฺตานํ อนารมฺมณธมฺมมิสฺสารูปกฺขนฺธานํ ปกาสกานิ ทุกฺขสจฺจอพฺยากตปริตฺตอตีตอชฺฌตฺตาทิปทานิ, เตสเมว นิเทฺทโส อิตเรสํ ธมฺมายตนชีวิตินฺทฺริยนามรูปสฬายตนชาติชรามรณอชฺฌตฺตพหิทฺธาอนิทสฺสนอปฺปฎิฆนเหตุอาทีนํ เตสํ เกนจิ วิปฺปโยคาสมฺภวาฯ อิทํ เหตฺถ ลกฺขณํ – เย ธมฺมา ปฐมํ อุทฺธฎปเทน  วิปฺปยุตฺตา, เตสํ ขนฺธาทีหิ สงฺคโห, อสงฺคโห จ วุจฺจติฯ</p>


<p>ตตฺรายํ นโย – รูปกฺขเนฺธน เย ธมฺมา วิปฺปยุตฺตา, เต ธมฺมา จตูหิ ขเนฺธหิ ทฺวีหายตเนหิ อฎฺฐหิ ธาตูหิ สงฺคหิตา, เอเกน ขเนฺธน ทสหิ อายตนธาตูหิ อสงฺคหิตาฯ ทุกฺขสเจฺจน เย ธมฺมา วิปฺปยุตฺตา, เต ธมฺมา จตูหิ ขเนฺธหิ ทฺวีหายตเนหิ ทฺวีหิ ธาตูหิ สงฺคหิตาฯ ตตฺถ ทุกฺขสเจฺจน วิปฺปยุตฺตา นาม โลกุตฺตรจิตฺตเจตสิกานิ, เต จ ธมฺมา เวทนากฺขนฺธาทิจตุกฺขเนฺธหิ มโนวิญฺญาณธมฺมธาตุวเสน ทฺวีหิ ธาตูหิ สงฺคหิตาติฯ เสสํ สุวิเญฺญยฺยเมวฯ อยํ วิปฺปยุเตฺตนสงฺคหิตาสงฺคหิตปเท นโยฯ อยเมตฺถ สเงฺขปโต วิภงฺคนเยน สทฺธิํ อตฺถนิจฺฉโย, วิตฺถาโร ปน  (ธาตุ. ๑๒; ธาตุ. อฎฺฐ. ๑-๒) คเหตโพฺพติฯ</p>

</p>

</p>





