<h1>ภิกฺขุนีวิภโงฺค</h1>
<ol>
<li>
ภิกฺขูนํ ปาฎวตฺถาย, วินยสฺส วินิจฺฉเย;  
  
ภิกฺขุนีนํ วิภโงฺคปิ, กิญฺจิมตฺตํ ภณามหํฯ  
</li>
  
<li>
อวสฺสุตสฺส  
โปสสฺส, ภิกฺขุนีปิ อวสฺสุตา;  
  
นนฺทนฺตี กายสํสคฺคํ, กติ อาปตฺติโย ผุเส;  
</li>
  
<li>
ติโสฺส อาปตฺติโย อุพฺภ-ชาณุสฺสาธกฺขกสฺส จ;  
  
โหติ ปาราชิกํ ตสฺสา, คหณํ สาทิยนฺติยาฯ  
</li>
  
<li>
อุพฺภกฺขกํ อโธชาณุ-คหณํ สาทิยนฺติยา;  
  
ถุลฺลจฺจยํ สิยา, กาย-ปฎิพเทฺธ ตุ ทุกฺกฎํฯ  
</li>
  
<li>
ฉาเทนฺตี ภิกฺขุนี วชฺชํ, ติโสฺส อาปตฺติโย ผุเส;  
  
ชานํ ปาราชิกํ ธมฺมํ, ฉาเทนฺตี สา ปราชิกาฯ  
</li>
  
<li>
ถุลฺลจฺจยํ  
เวมติกา, ปฎิจฺฉาเทติ เจ ปน;  
  
อถาจารวิปตฺติํ เจ, ปฎิจฺฉาเทติ ทุกฺกฎํฯ  
</li>
  
<li>
นิสฺสชฺชนฺตี น ตํ ลทฺธิํ, อุกฺขิตฺตสฺสานุวตฺติกา;  
  
สมนุภาสนาเยว, ติโสฺส อาปตฺติโย ผุเสฯ  
</li>
  
<li>
ญตฺติยา ทุกฺกฎํ, ทฺวีหิ, กมฺมวาจาหิ ถุลฺลตา;  
  
กมฺมวาจาย โอสาเน, ปาราชิกมุทีริตํฯ  
</li>
  
<li>
ปูเรนฺตี อฎฺฐมํ วตฺถุํ, ติโสฺส อาปตฺติโย ผุเส;  
  
ปุริเสนิธาคจฺฉาติ, วุตฺตาคจฺฉติ ทุกฺกฎํฯ  
</li>
  
<li>
ถุลฺลจฺจยํ ตุ โปสสฺส, หตฺถปาสปฺปเวสเน;  
  
ปูเรนฺตี อฎฺฐมํ วตฺถุํ, สมณี สา ปราชิตาฯ  
</li>
  
ปาราชิกกถาฯ  
</li>
  
<li>
อุสฺสยวาทิกา อฎฺฎํ, กโรนฺตี ติวิธํ ผุเส;  
  
เอกสฺสาโรจเน ตสฺสา, โหติ อาปตฺติ ทุกฺกฎํฯ  
</li>
  
<li>
ทุติยาโรจเน ตสฺสา, ถุลฺลจฺจยมุทีริตํ;  
  
อฎฺฎสฺส ปริโยสาเน, โหติ สงฺฆาทิเสสตาฯ  
</li>
  
<li>
โจริวุฎฺฐาปิกา วาปิ, ญตฺติยา ทุกฺกฎํ ผุเส;  
  
ทฺวีหิ ถุลฺลจฺจยํ กมฺม-วาโจสาเน ครุํ สิยาฯ  
</li>
  
<li>
เอกา คามนฺตรํ คเจฺฉ, คมเน ทุกฺกฎํ สิยา;  
  
ปริเกฺขเป อติกฺกเนฺต, ปาเทน ปฐเมน ตุฯ  
</li>
  
<li>
โหติ  
ถุลฺลจฺจยาปตฺติ, ตสฺสา สมณิยา ปน;  
  
ทุติเยน อติกฺกเนฺต, ครุเก ปน ติฎฺฐติฯ  
</li>
  
<li>
จตุเตฺถ ทุติเย วุตฺต-สทิโสว วินิจฺฉโย;  
  
อาปตฺตีนํ ปเภเท ตุ, กาจิ นตฺถิ วิเสสตาฯ  
</li>
  
<li>
อวสฺสุตา  
สยํ หุตฺวา, ตาทิสเสฺสว หตฺถโต;  
  
คเหตฺวา ปน ภุญฺชนฺตี, โภชนาทีสุ กิญฺจิปิฯ  
</li>
  
<li>
ผุเส อาปตฺติโย ติโสฺส, โภชนาทีสุ กิญฺจิปิ;  
  
ปฎิคฺคณฺหนฺติยา ตสฺสา, โหติ ถุลฺลจฺจยํ ปนฯ  
</li>
  
<li>
อโชฺฌหาเรสุ สเพฺพสุ, โหติ สงฺฆาทิเสสตา;  
  
อุทกํ ทนฺตโปนํ วา, ปฎิคฺคณฺหาติ ทุกฺกฎํฯ  
</li>
  
<li>
‘‘สหเตฺถน คเหตฺวา ตฺวํ, ขาท วา ภุญฺช วา’’ติปิ;  
  
อุโยฺยเชนฺตี ปเนวํ ตุ, ติโสฺส อาปตฺติโย ผุเสฯ  
</li>
  
<li>
ทุกฺกฎํ วจเน ตสฺสา, ‘‘ภุญฺชิสฺสามี’’ติ คณฺหติ;  
  
อโชฺฌหาเรสุ สเพฺพสุ, ตสฺสา ถุลฺลจฺจยํ สิยาฯ  
</li>
  
<li>
โภชนสฺส ปโนสาเน, โหติ สงฺฆาทิเสสตา;  
  
อุโยฺยเชติ จ ยา ตสฺสา, อิมา ติโสฺสติ ทีปเยฯ  
</li>
  
<li>
สตฺตเม อฎฺฐเม จาปิ, นวเม ทสเมปิ จ;  
  
โจริวุฎฺฐาปเนเนว, สมาโนว วินิจฺฉโยฯ  
</li>
  
สงฺฆาทิเสสกถาฯ  
</li>
  
<li>
ปตฺตสนฺนิจยํ ยิห, กโรนฺตี ภิกฺขุนี ปน;  
  
เอกํ นิสฺสคฺคิยํเยว, ผุเส ปาจิตฺติยํ ตุ สาฯ  
</li>
  
<li>
อกาลจีวรํ กาล-จีวรํ ภาชาเปนฺติยา;  
  
ปโยเค ทุกฺกฎํ วุตฺตํ, ลาเภ นิสฺสคฺคิยํ สิยาฯ  
</li>
  
<li>
จีวรํ ปริวเตฺตตฺวา, อจฺฉินฺทติ สเจ ปน;  
  
ปโยเค ทุกฺกฎํ, ฉิเนฺน, ตสฺสา นิสฺสคฺคิยํ สิยาฯ  
</li>
  
<li>
วิญฺญาเปตฺวาว อญฺญํ เจ, วิญฺญาเปติ ตโต ปรํ;  
  
ปโยเค ทุกฺกฎํ, วิญฺญา-ปิเต นิสฺสคฺคิยํ สิยาฯ  
</li>
  
<li>
เจตาเปตฺวา  
  
หิ อญฺญํ เจ, เจตาเปติ ตโต ปรํ;  
  
ปโยเค ทุกฺกฎํ, เจตา-ปิเต นิสฺสคฺคิยํ สิยาฯ  
</li>
  
<li>
เอวเมว จ เสเสสุ, ฉฎฺฐาทีสุ จ สตฺตสุ;  
  
อนนฺตรสมาโนว, อาปตฺตีนํ วินิจฺฉโยฯ  
</li>
  
นิสฺสคฺคิยกถาฯ  
</li>
  
<li>
ลสุณํ ขาทติ เทฺว เจ, ทุกฺกฎํ คหเณ สิยา;  
  
อโชฺฌหารปโยเคสุ, ปาจิตฺติ ปริยาปุตาฯ  
</li>
  
<li>
สํหราเปนฺติยา โลมํ, สมฺพาเธ เทฺวว โหนฺติ หิ;  
  
ปโยเค ทุกฺกฎํ วุตฺตํ, โหติ ปาจิตฺติ สํหเฎฯ  
</li>
  
<li>
กโรนฺตี ตลฆาตํ ตุ, เทฺว ปนาปตฺติโย ผุเส;  
  
ปโยเค ทุกฺกฎํ โหติ, กเต ปาจิตฺติยํ สิยาฯ  
</li>
  
<li>
ชตุนา มฎฺฐกํ กิญฺจิ, สาทิยนฺตี ทุเว ผุเส;  
  
ปโยเค ทุกฺกฎาทิเนฺน, ตสฺสา ปาจิตฺติยํ สิยาฯ  
</li>
  
<li>
ปญฺจมํ ตุ จตุเตฺถน, สมานมิติ ทีปเย;  
  
อาปตฺตีนํ วิภาคสฺมิํ, วิเสโส นตฺถิ โกจิปิฯ  
</li>
  
<li>
ภิกฺขุสฺส ภุญฺชมานสฺส, ปานีเยนุปติฎฺฐติ;  
  
หตฺถปาเส ตุ ปาจิตฺติ, หิตฺวา ติฎฺฐติ ทุกฺกฎํฯ  
</li>
  
<li>
วิญฺญาเปตฺวามกํ ธญฺญํ, ‘‘ภุญฺชิสฺสามี’’ติ คณฺหติ;  
  
ทุกฺกฎํ โหติ ปาจิตฺติ, อโชฺฌหาเรสุ ทีปเยฯ  
</li>
  
<li>
อุจฺจาราทิํ ติโรกุเฎฺฎ, ฉเฑฺฑนฺตี เทฺว ผุเส หเว;  
  
ปโยเค ทุกฺกฎํ วุตฺตํ, ปาจิตฺติ ฉฑฺฑิเต สิยาฯ  
</li>
  
<li>
อุจฺจาราทิจตุกฺกํ ตุ, ฉเฑฺฑติ หริเต สเจ;  
  
ปโยเค ทุกฺกฎํ ตสฺสา, ปาจิตฺติ ฉฑฺฑิเต สิยาฯ  
</li>
  
<li>
นจฺจาทิํ  
ทสฺสนตฺถาย, สเจ คจฺฉติ ทุกฺกฎํ;  
  
ปสฺสนฺติยาปิ ปาจิตฺติ, ตเถว จ สุณนฺติยาฯ  
</li>
  
ลสุณวโคฺค ปฐโมฯ  
</li>
  
<li>
ปฐเม  
ทุติเย เจว, ตติเย จ จตุตฺถเก;  
  
ตุโลฺย ลสุณวคฺคสฺส, ฉเฎฺฐนิธ วินิจฺฉโยฯ  
</li>
  
<li>
กุลานิ อุปสงฺกมฺม, นิสีทิตฺวา ปนาสเน;  
  
สามิเก ตุ อนาปุจฺฉา, ปกฺกมนฺตี ทุเว ผุเสฯ  
</li>
  
<li>
ปฐเมน จ ปาเทน, อโนวสฺสมติกฺกเม;  
  
ทุกฺกฎํ โหติ, ปาจิตฺติ, ทุติยาติกฺกเม สิยาฯ  
</li>
  
<li>
สามิเก ตุ อนาปุจฺฉา, อาสเน เจ นิสีทติ;  
  
ปโยเค ทุกฺกฎํ โหติ, ปาจิตฺติ จ นิสีทิเตฯ  
</li>
  
<li>
ฉเฎฺฐน สตฺตมํ สพฺพํ, สมานํ อฎฺฐเม ปน;  
  
ปโยเค ทุกฺกฎํ, อุชฺฌา-ปิเต ปาจิตฺติยํ สิยาฯ  
</li>
  
<li>
อตฺตานํ จาภิสเปฺปนฺตี, เทฺว ผุเส นิรยาทินา;  
  
ปโยเค ทุกฺกฎํ วุตฺตํ, ปาจิตฺติ อภิสปฺปิเตฯ  
</li>
  
<li>
วธิตฺวา ปน อตฺตานํ, โรทนฺตี ตุ ทุเว ผุเส;  
  
วธติ โรทติ ปาจิตฺติ, กโรเตกํ ตุ ทุกฺกฎํฯ  
</li>
  
รตฺตนฺธการวโคฺค ทุติโยฯ  
</li>
  
<li>
นคฺคา นฺหายติ เทฺว เจว, ปโยเค ทุกฺกฎํ สิยา;  
  
นฺหานสฺส ปริโยสาเน, ตสฺสา ปาจิตฺติยํ สิยาฯ  
</li>
  
<li>
การาเปติ  
ปมาณาติ-กฺกนฺตํ อุทกสาฎิกํ;  
  
ปโยเค ทุกฺกฎํ, การา-ปิเต ปาจิตฺติยํ สิยาฯ  
</li>
  
<li>
จีวรํ ตุ วิสิเพฺพตฺวา, วิสิพฺพาเปตฺว วา ปน;  
  
เนว สิพฺพนฺติยา วุตฺต-เมกํ ปาจิตฺติยํ ปนฯ  
</li>
  
<li>
ปญฺจาหิกํ ตุ สงฺฆาฎิ-จารํ ปน อติกฺกเม;  
  
เอกาวสฺสา ปนาปตฺติ, ปาจิตฺติ ปริทีปิตาฯ  
</li>
  
<li>
สเจ สงฺกมนียํ ตุ, ธาเรติ ปน จีวรํ;  
  
ปโยเค ทุกฺกฎํ วุตฺตํ, ปาจิตฺติ ปน ธาริเตฯ  
</li>
  
<li>
คณจีวรลาภสฺส, อนฺตรายํ กโรติ เจ;  
  
ปโยเค ทุกฺกฎํ โหติ, กเต ปาจิตฺติยํ สิยาฯ  
</li>
  
<li>
วิภงฺคํ  
ปฎิพาหนฺตี, จีวรานํ ตุ ธมฺมิกํ;  
  
ปโยเค ทุกฺกฎํ วุตฺตํ, ปาจิตฺติ ปฎิพาหิเตฯ  
</li>
  
<li>
อคาริกาทิโน เทติ, สเจ สมณจีวรํ;  
  
ปโยเค ทุกฺกฎํ, ทิเนฺน, ปาจิตฺติ ปริยาปุตาฯ  
</li>
  
<li>
จีวเร ทุพฺพลาสาย, กาลํ เจ สมติกฺกเม;  
  
ปโยเค ทุกฺกฎํ วุตฺตํ, ปาจิตฺติ สมติกฺกเมฯ  
</li>
  
<li>
ธมฺมิกํ กถินุทฺธารํ, ปฎิพาหนฺติยา ทุเว;  
  
ปโยเค ทุกฺกฎํ โหติ, ปาจิตฺติ ปฎิพาหิเตฯ  
</li>
  
นฺหานวโคฺค ตติโยฯ  
</li>
  
<li>
ทุเว ภิกฺขุนิโย เอก-มญฺจสฺมิํ เจ ตุวเฎฺฎยฺยุํ;  
  
ปโยเค ทุกฺกฎํ ตาสํ, นิปเนฺน อิตรํ สิยาฯ  
</li>
  
<li>
ทุติยํ ปฐเมเนว, สทิสํ ตติเย ปน;  
  
ปโยเค ทุกฺกฎํ โหติ, กเต ปาจิตฺติยํ สิยาฯ  
</li>
  
<li>
นุปฎฺฐาเปนฺติยา  
วาปิ, ทุกฺขิตํ สหชีวินิํ;  
  
เอกาเยว ปนาปตฺติ, ปาจิตฺติ ปริทีปิตาฯ  
</li>
  
<li>
สเจ อุปสฺสยํ ทตฺวา, นิกฺกฑฺฒติ จ ภิกฺขุนิํ;  
  
ปโยเค ทุกฺกฎํ ตสฺสา, โหติ ปาจิตฺติ กฑฺฒิเตฯ  
</li>
  
<li>
ฉเฎฺฐ ปน จ สํสฎฺฐา, ญตฺติยา ทุกฺกฎํ ผุเส;  
  
กมฺมวาจาย โอสาเน, ปาจิตฺติ ปริทีปิตาฯ  
</li>
  
<li>
อโนฺตรเฎฺฐ ตุ สาสเงฺก, จาริกํ ตุ จรนฺติยา;  
  
ปโยเค ทุกฺกฎํ วุตฺตํ, ปฎิปนฺนาย เสสกํฯ  
</li>
  
<li>
อฎฺฐมํ นวมเญฺจว, สตฺตเมน สมํ มตํ;  
  
ทสเม ปน เอกาว, ปาจิตฺติ ปริทีปิตาฯ  
</li>
  
ตุวฎฺฎวโคฺค จตุโตฺถฯ  
</li>
  
<li>
ราชาคาราทิกํ สพฺพํ, ทสฺสนตฺถาย คจฺฉติ;  
  
ปโยเค ทุกฺกฎํ ตสฺสา, ปาจิตฺติ ยทิ ปสฺสติฯ  
</li>
  
<li>
อาสนฺทิํ  
วาปิ ปลฺลงฺกํ, ปริภุญฺชนฺติยา ทุเว;  
  
ปโยเค ทุกฺกฎํ วุตฺตํ, ภุเตฺต ปาจิตฺติยํ สิยาฯ  
</li>
  
<li>
สุตฺตํ กนฺตนฺติยา เทฺวว, ปโยเค ทุกฺกฎํ มตํ;  
  
อุชฺชวุชฺชวเน ตสฺสา, ปาจิตฺติ สมุทาหเรฯ  
</li>
  
<li>
เวยฺยาวจฺจํ คิหีนํ ตุ, เทฺวว โหนฺติ กโรนฺติยา;  
  
ปโยเค ทุกฺกฎํ วุตฺตํ, กเต ปาจิตฺติยํ สิยาฯ  
</li>
  
<li>
ปญฺจเม ปน เอกาว, ปาจิตฺติ ปริทีปิตา;  
  
ปโยเค ทุกฺกฎํ ฉเฎฺฐ, ทิเนฺน ปาจิตฺติยํ สิยาฯ  
</li>
  
<li>
สตฺตมํ ทุติเยเนว, สมาปตฺติปเภทโต;  
  
อฎฺฐมํ ทุติเย วเคฺค, ปญฺจเมน สมํ มตํฯ  
</li>
  
<li>
ติรจฺฉานคตํ  
วิชฺชํ, เทฺวว โหนฺติ ปฐนฺติยา;  
  
ปโยเค ทุกฺกฎํ โหติ, ปาจิตฺติ หิ ปเท ปเทฯ  
</li>
  
<li>
ทสมํ นวเมเนว, สมานํ สพฺพถา ปน;  
  
‘‘ปริยาปุณาติ, วาเจติ’’, ปทมตฺตํ วิเสสกํฯ  
</li>
  
จิตฺตาคารวโคฺค ปญฺจโมฯ  
</li>
  
<li>
สภิกฺขุกํ ตมารามํ, ชานนฺตี ปน ภิกฺขุนี;  
  
ปวิสนฺตี อนาปุจฺฉา, เทฺว ปนาปตฺติโย ผุเสฯ  
</li>
  
<li>
ปฐเมน จ ปาเทน, ปริเกฺขปสฺสติกฺกเม;  
  
ทุกฺกฎํ ปิฎเก วุตฺตํ, ปาจิตฺติ ทุติเยน ตุฯ  
</li>
  
<li>
อโกฺกสติ จ ยา ภิกฺขุํ, ภิกฺขุนี ปริภาสติ;  
  
ปโยเค ทุกฺกฎํ ตสฺสา, ปาจิตฺตโกฺกสิเต สิยาฯ  
</li>
  
<li>
ยา หิ จณฺฑิกภาเวน, คณํ ตุ ปริภาสติ;  
  
ปโยเค ทุกฺกฎํ ตสฺสา, ปริภเฎฺฐ ปเนตรํฯ  
</li>
  
<li>
นิมนฺติตา ปวาริตา, ขาทนํ โภชนมฺปิ วา;  
  
ภุญฺชนฺตี ภิกฺขุนี สา หิ, เทฺว ปนาปตฺติโย ผุเสฯ  
</li>
  
<li>
‘‘ภุญฺชิสฺสามี’’ติ ยํ กิญฺจิ, ปฎิคฺคณฺหาติ ทุกฺกฎํ;  
  
อโชฺฌหารปโยเคสุ, ปาจิตฺติ ปริทีปเยฯ  
</li>
  
<li>
กุลํ  
ตุ มจฺฉรายนฺตี, เทฺว ปนาปตฺติโย ผุเส;  
  
ปโยเค ทุกฺกฎํ วุตฺตํ, เสสา มจฺฉริเต สิยาฯ  
</li>
  
<li>
อภิกฺขุเก ปนาวาเส, ภเว วสฺสํ วสนฺติยา;  
  
ทุกฺกฎํ ปุพฺพกิเจฺจสุ, ปาจิตฺติ อรุณุคฺคเมฯ  
</li>
  
<li>
ภิกฺขุนี อุภโตสเงฺฆ, วสฺสํวุฎฺฐา ตุ ตีหิปิ;  
  
ฐาเนหิ อปฺปวาเรนฺตี, เอกํ ปาจิตฺติยํ ผุเสฯ  
</li>
  
<li>
โอวาทตฺถาย  
วา ภิกฺขุํ, สํวาสตฺถาย วา ตถา;  
  
น คจฺฉติ สเจ ตสฺสา, เอกํ ปาจิตฺติยํ สิยาฯ  
</li>
  
<li>
โอวาทมฺปิ น ยาจนฺตี, น คจฺฉนฺตี อุโปสถํ;  
  
เอกํ ปาจิตฺติยาปตฺติ-มาปชฺชติ, น สํสโยฯ  
</li>
  
<li>
อปุจฺฉิตฺวาว สงฺฆํ วา, เภทาเปติ ปสาขชํ;  
  
ปโยเค ทุกฺกฎํ, ภิเนฺน, ปาจิตฺติ ปริยาปุตาฯ  
</li>
  
อารามวโคฺค ฉโฎฺฐฯ  
</li>
  
<li>
คพฺภินิํ วุฎฺฐเปนฺตี หิ, เทฺว ปนาปตฺติโย ผุเส;  
  
ปโยเค ทุกฺกฎํ, วุฎฺฐา-ปิเต ปาจิตฺติยํ สิยาฯ  
</li>
  
<li>
ทุติยํ ตติยเญฺจว, จตุตฺถํ ปญฺจมมฺปิ จ;  
  
ฉฎฺฐญฺจ สตฺตมเญฺจว, ปฐเมน สมํ มตํฯ  
</li>
  
<li>
ภิกฺขุนี วุฎฺฐเปตฺวาน, ภิกฺขุนิํ สหชีวินิํ;  
  
เทฺววสฺสํ นานุคฺคณฺหนฺตี, เอกํ ปาจิตฺติยํ ผุเสฯ  
</li>
  
<li>
นวมํ ทสมเญฺจว, อฎฺฐเมน สมํ มตํ;  
  
ทฺวีสุ อาปตฺติเภทสฺมิํ, นานตฺตํ นตฺถิ กิญฺจิปิฯ  
</li>
  
คพฺภินีวโคฺค สตฺตโมฯ  
</li>
  
<li>
กุมารีภูตวคฺคสฺส, อาทิโต ปน ปญฺจปิ;  
  
สมานา คพฺภินีวเคฺค, ปฐเมเนว สพฺพโสฯ  
</li>
  
<li>
‘‘อลํ วุฎฺฐาปิเตนา’’ติ, วุจฺจมานา หิ ขียติ;  
  
ปโยเค ทุกฺกฎํ, ปจฺฉา, โหติ ปาจิตฺติ ขียิเตฯ  
</li>
  
<li>
สตฺตเม  
  
อฎฺฐเม เจว, เอกํ ปาจิตฺติยํ มตํ;  
  
อาทินาว สมานานิ, นวมาทีนิ ปญฺจปิฯ  
</li>
  
กุมารีภูตวโคฺค อฎฺฐโมฯ  
</li>
  
<li>
อาปตฺติโย ผุเส เทฺวปิ, ธาเรนฺตี ฉตฺตุปาหนํ;  
  
ปโยเค ทุกฺกฎํ วุตฺตํ, โหติ ปาจิตฺติ ธาริเตฯ  
</li>
  
<li>
ยาเนน ปน ยายนฺตี, เทฺว กิราปตฺติโย ผุเส;  
  
ปโยเค ทุกฺกฎํ โหติ, ปาจิตฺติ ยทิ ยายิเตฯ  
</li>
  
<li>
ธาเรนฺติยา ตุ สงฺฆาณิํ, ปโยเค ทุกฺกฎํ สิยา;  
  
ธาริเต ปน ปาจิตฺติ, จตุเตฺถปิ อยํ นโยฯ  
</li>
  
<li>
นฺหายนฺตี คนฺธวเณฺณน, ปโยเค ทุกฺกฎํ ผุเส;  
  
นฺหานสฺส ปริโยสาเน, ตสฺสา ปาจิตฺติยํ สิยาฯ  
</li>
  
<li>
ฉฎฺฐมฺปิ ปญฺจเมเนว, สมานํ สพฺพถา ปน;  
  
สตฺตเม อฎฺฐเม เจว, นวเม ทสเมปิ จฯ  
</li>
  
<li>
ปโยเค ทุกฺกฎํ วุตฺตํ, ปาจิตฺตุมฺมทฺทิเต สิยา;  
  
อาปตฺตีนํ วิภาคสฺมิํ, นตฺถิ กาจิ วิเสสตาฯ  
</li>
  
<li>
อนาปุจฺฉา ตุ ภิกฺขุสฺส, ปุรโต ยา นิสีทติ;  
  
ปโยเค ทุกฺกฎํ ตสฺสา, ปาจิตฺติ ตุ นิสีทิเตฯ  
</li>
  
<li>
อโนกาสกตํ ภิกฺขุํ, ปญฺหํ ปุจฺฉนฺติยา ปน;  
  
ปโยเค ทุกฺกฎํ โหติ, วุตฺตา ปาจิตฺติ ปุจฺฉิเตฯ  
</li>
  
<li>
สํกจฺจิกํ วินา คามํ, ปทสา ปวิสนฺติยา;  
  
ปฐเมเนว อาราม-วคฺคสฺส สทิสํ วเทฯ  
</li>
  
ฉตฺตุปาหนวโคฺค นวโมฯ  
</li>
  
ปาจิตฺติยกถาฯ  
</li>
  
<li>
อฎฺฐสุ  
ทุวิธาปตฺติ, ปาฎิเทสนิเยสุปิ;  
  
วิญฺญาเปตฺวา สเจ สปฺปิํ, ‘‘ภุญฺชิสฺสามี’’ติ คณฺหติฯ  
</li>
  
<li>
ตโต  
ภิกฺขุนิยา ตสฺสา, โหติ อาปตฺติ ทุกฺกฎํ;  
  
อโชฺฌหาเรสุ สเพฺพสุ, ปาฎิเทสนิยํ สิยาฯ  
</li>
  
ปาฎิเทสนียกถาฯ  
</li>
  
<li>
อิมํ วิทิตฺวา ปรมํ ปนุตฺตรํ;  
  
นิรุตฺตรํ อตฺถวเสน ภิกฺขุ;  
  
สุเขน ปญฺญตฺตมหาสมุทฺทํ;  
  
ทุรุตฺตรํ อุตฺตรเตว ธีโรฯ  
</li>
  
<li>
ยสฺมา ตสฺมา อสฺมิํ โยคํ;  
  
อุสฺมายุโตฺต ยุโตฺต กาตุํ;  
  
สโตฺต สโตฺต กงฺขเจฺฉเท;  
  
สเตฺถ สเตฺถ นิจฺจํ นิจฺจํฯ  
</li>
  
ภิกฺขุนีวิภโงฺค นิฎฺฐิโตฯ  
</li>
  
<h3>จตุวิปตฺติกถา</h3>
</ol>
<ol>
<li>
กติ อาปตฺติโย สีล-วิปตฺติปจฺจยา ปน;  
  
จตโสฺสว สิยุํ สีล-วิปตฺติปจฺจยา ปนฯ  
</li>
  
<li>
ชานํ ปาราชิกํ ธมฺมํ, สเจ ฉาเทติ ภิกฺขุนี;  
  
จุตา, ถุลฺลจฺจยํ โหติ, สเจ เวมติกา สิยาฯ  
</li>
  
<li>
ปาจิตฺติ ภิกฺขุ สงฺฆาทิ-เสสํ ฉาเทติ เจ ปน;  
  
อตฺตโน ปน ทุฎฺฐุลฺลํ, ฉาเทโนฺต ทุกฺกฎํ ผุเสฯ  
</li>
  
<li>
อาปตฺติโย  
กตาจาร-วิปตฺติปจฺจยา ปน;  
  
เอกาเยว สิยาจาร-วิปตฺติปจฺจยา ปนฯ  
</li>
  
<li>
ปฎิจฺฉาเทติ อาจาร-วิปตฺติํ ปน ภิกฺขุ เจ;  
  
เอกเมวสฺส ภิกฺขุสฺส, โหติ อาปตฺติ ทุกฺกฎํฯ  
</li>
  
<li>
กติ อาปตฺติโย ทิฎฺฐิ-วิปตฺติปจฺจยา ปน?  
  
เทฺว ปนาปตฺติโย ทิฎฺฐิ-วิปตฺติปจฺจยา สิยุํฯ  
</li>
  
<li>
อจฺจชํ  
ปาปิกํ ทิฎฺฐิํ, ญตฺติยา ทุกฺกฎํ ผุเส;  
  
กมฺมวาจาย โอสาเน, ปาจิตฺติ ปริยาปุตาฯ  
</li>
  
<li>
อาปตฺติโย กตาชีว-วิปตฺติปจฺจยา ปน?  
  
ฉเฬวาปชฺชตาชีว-วิปตฺติปจฺจยา ปนฯ  
</li>
  
<li>
อาชีวเหตุ ปาปิโจฺฉ, อสนฺตํ ปน อตฺตนิ;  
  
มนุสฺสุตฺตริธมฺมํ ตุ, วทํ ปาราชิกํ ผุเสฯ  
</li>
  
<li>
สญฺจริตฺตํ สมาปโนฺน, โหติ สงฺฆาทิเสสตา;  
  
ปริยายวจเน ญาเต, ตสฺส ถุลฺลจฺจยํ สิยาฯ  
</li>
  
<li>
ปณีตโภชนํ วตฺวา, ปาจิตฺติ ปริภุญฺชโต;  
  
ภิกฺขุนี ตุ สเจ โหติ, ปาฎิเทสนิยํ สิยาฯ  
</li>
  
<li>
อาชีวเหตุ สูปํ วา, โอทนํ วา ปนตฺตโน;  
  
อตฺถาย วิญฺญาเปตฺวาน, ทุกฺกฎํ ปริภุญฺชโตฯ  
</li>
  
จตุวิปตฺติกถาฯ  
</li>
  
<h3>อธิกรณปจฺจยกถา</h3>
</ol>
<ol>
<li>
วิวาทาธิกรณมฺหา, กติ อาปตฺติโย สิยุํ?  
  
วิวาทาธิกรณมฺหา, เทฺว ปนาปตฺติโย สิยุํฯ  
</li>
  
<li>
ปาจิตฺติ  
อุปสมฺปนฺนํ, โหติ โอมสโต ปน;  
  
ภิกฺขุสฺสานุปสมฺปนฺนํ, โอมสนฺตสฺส ทุกฺกฎํฯ  
</li>
  
<li>
อนุวาทาธิกรณ-ปจฺจยาปตฺติโย กติ?  
  
อนุวาทาธิกรณ-ปจฺจยา ติวิธา สิยุํฯ  
</li>
  
<li>
อนุทฺธํเสติ เจ ภิกฺขุํ, อมูลนฺติมวตฺถุนา;  
  
สงฺฆาทิเสสมาปตฺติ-มาปชฺชติ, น สํสโยฯ  
</li>
  
<li>
ตถา สงฺฆาทิเสเสน, อนุทฺธํเสติ เจ ปน;  
  
ปาจิตฺติ, ทุกฺกฎํ วุตฺตํ, ตถาจารวิปตฺติยาฯ  
</li>
  
<li>
อาปตฺติปจฺจยา  
วุตฺตา, กติ อาปตฺติโย ปน?  
  
อาปตฺติปจฺจยา วุตฺตา, จตโสฺสว มเหสินาฯ  
</li>
  
<li>
ชานํ ปาราชิกํ ธมฺมํ, สเจ ฉาเทติ ภิกฺขุนี;  
  
จุตา, ถุลฺลจฺจยํ โหติ, สเจ เวมติกา สิยาฯ  
</li>
  
<li>
ปาจิตฺติ ภิกฺขุ สงฺฆาทิ-เสสํ ฉาเทติ เจ ปน;  
  
ตถาจารวิปตฺติํ ตุ, สเจ ฉาเทติ ทุกฺกฎํฯ  
</li>
  
<li>
อาปตฺติโย หิ กิจฺจาธิ-กรณปจฺจยา กติ?  
  
ปเญฺจว โหนฺติ กิจฺจาธิ-กรณปจฺจยา ปนฯ  
</li>
  
<li>
สมนุภาสนาเยว, ญตฺติยา ทุกฺกฎํ ผุเส;  
  
สมณี อจฺจชนฺตีว, อุกฺขิตฺตสฺสานุวตฺติกาฯ  
</li>
  
<li>
ถุลฺลจฺจยํ ทฺวยํ ทฺวีหิ, กมฺมวาจาหิ สา ผุเส;  
  
กมฺมวาจาย โอสาเน, ตสฺสา ปาราชิกํ สิยาฯ  
</li>
  
<li>
สมนุภาสนาเยว, เภทกสฺสานุวตฺติกา;  
  
น ปริจฺจชติ ตํ ลทฺธิํ, โหติ สงฺฆาทิเสสตาฯ  
</li>
  
<li>
สมนุภาสนาเยว, ปาปิกาย จ ทิฎฺฐิยา;  
  
ยาวตติยกํ ตสฺสา, ปาจิตฺตจฺจชโตปิ จฯ  
</li>
  
อธิกรณปจฺจยกถาฯ  
</li>
  
<h3>ขนฺธกปุจฺฉากถา</h3>
</ol>
<ol>
<li>
ขนฺธเกสุปิ  
อาปตฺติ-ปเภทํ อาคตํ ปน;  
  
ปาฎวตฺถาย ภิกฺขูนํ, ปวกฺขามิ นิโพธถฯ  
</li>
  
<li>
ขนฺธเก ปฐเม ตาว, กติ อาปตฺติโย สิยุํ?  
  
ขนฺธเก ปฐเม ตาว, เทฺว ปนาปตฺติโย สิยุํฯ  
</li>
  
<li>
อูนวีสติวสฺสํ ตุ, กโรโต อุปสมฺปทํ;  
  
โหติ ปาจิตฺติยํ ตสฺส, เสเสสุ ปน ทุกฺกฎํฯ  
</li>
  
<li>
กติ  
อาปตฺติโย โหนฺติ;  
  
ขนฺธเก ตุ อุโปสเถ?  
  
ติโสฺส อาปตฺติโย โหนฺติ;  
  
ขนฺธเก ตุ อุโปสเถฯ  
</li>
  
<li>
‘‘นสฺสเนฺตเต วินสฺสนฺตุ’’, อิติ เภทปุรกฺขกา;  
  
อุโปสถสฺส กรเณ, ถุลฺลจฺจยมุทีริตํฯ  
</li>
  
<li>
อุกฺขิตฺตเกน สทฺธิํ ตุ, กโรนฺตสฺส อุโปสถํ;  
  
โหติ ปาจิตฺติยํ ตสฺส, เสเสสุ ปน ทุกฺกฎํฯ  
</li>
  
<li>
กติ อาปตฺติโย วุตฺตา, วท วสฺสูปนายิเก?  
  
เอกาว ทุกฺกฎาปตฺติ, วุตฺตา วสฺสูปนายิเกฯ  
</li>
  
<li>
กติ อาปตฺติโย วุตฺตา, ขนฺธเก ตุ ปวารเณ?  
  
ติโสฺส อาปตฺติโย วุตฺตา, อุโปสถสมา มตาฯ  
</li>
  
<li>
กติ อาปตฺติโย วุตฺตา, จเมฺม? ติโสฺสว ทีปิตา;  
  
มาเรนฺตานํ ตุ ปาจิตฺติ, คเหตฺวา วจฺฉตริํ ปนฯ  
</li>
  
<li>
องฺคชาตํ ฉุปนฺตสฺส, รเตฺตน ปน เจตสา;  
  
ตสฺส ถุลฺลจฺจยํ วุตฺตํ, เสเสสุ ปน ทุกฺกฎํฯ  
</li>
  
<li>
กติ อาปตฺติโย วุตฺตา, เภสชฺชกฺขนฺธเก ปน?  
  
ติโสฺส อาปตฺติโย วุตฺตา, เภสชฺชกฺขนฺธเก ปนฯ  
</li>
  
<li>
สมนฺตา  
ทฺวงฺคุเล ตตฺถ, ถุลฺลจฺจยมุทีริตํ;  
  
โภชฺชยาคูสุ ปาจิตฺติ, เสเสสุ ปน ทุกฺกฎํฯ  
</li>
  
<li>
กถิเน นตฺถิ อาปตฺติ, ปญฺญตฺตํ เกวลํ ปน;  
  
กติ จีวรสํยุเตฺต, วุตฺตา อาปตฺติโย ปน?  
</li>
  
<li>
ติโสฺส จีวรสํยุเตฺต, วุตฺตา อาปตฺติโย ปน;  
  
กุสวากมเย จีเร, ถุลฺลจฺจยมุทีริตํฯ  
</li>
  
<li>
สนิสฺสคฺคาว ปาจิตฺติ, อติเรเก ตุ จีวเร;  
  
เสเสสุ ทุกฺกฎํ วุตฺตํ, พุเทฺธนาทิจฺจพนฺธุนาฯ  
</li>
  
<li>
จเมฺปยฺยเก จ โกสเมฺพ, กมฺมสฺมิํ ปาริวาสิเก;  
  
ตถา สมุจฺจเย เอกา, ทุกฺกฎาปตฺติ ทีปิตาฯ  
</li>
  
<li>
กติ  
อาปตฺติโย วุตฺตา, สมถกฺขนฺธเก ปน?  
  
เทฺวเยวาปตฺติโย วุตฺตา, สมถกฺขนฺธเก ปนฯ  
</li>
  
<li>
ฉนฺทสฺส ทายโก ภิกฺขุ, ปาจิตฺติ ยทิ ขียติ;  
  
เสเสสุ ปน สพฺพตฺถ, ทุกฺกฎํ สมุทาหฎํฯ  
</li>
  
<li>
กติ ขุทฺทกวตฺถุสฺมิํ, วุตฺตา อาปตฺติโย ปน?  
  
ติโสฺส ขุทฺทกวตฺถุสฺมิํ, วุตฺตา อาปตฺติโย ปนฯ  
</li>
  
<li>
อตฺตโน องฺคชาตํ ตุ, ฉินฺทํ ถุลฺลจฺจยํ ผุเส;  
  
โรมเนฺถ โหติ ปาจิตฺติ, เสเส อาปตฺติ ทุกฺกฎํฯ  
</li>
  
<li>
ตถา เสนาสนสฺมิํ ตุ, ติโสฺส อาปตฺติโย สิยุํ;  
  
วิสฺสชฺชเน จ ครุโน, ถุลฺลจฺจยมุทีริตํฯ  
</li>
  
<li>
นิกฺกฑฺฒเน จ ปาจิตฺติ, สงฺฆิกมฺหา วิหารโต;  
  
เสเสสุ ปน สพฺพตฺถ, ทุกฺกฎํ สมุทาหฎํฯ  
</li>
  
<li>
กติ อาปตฺติโย สงฺฆ-เภเท วุตฺตา มเหสินา?  
  
เทฺว ปนาปตฺติโย สงฺฆ-เภเท วุตฺตา มเหสินาฯ  
</li>
  
<li>
เภทานุวตฺตกานํ  
ตุ, ถุลฺลจฺจยมุทีริตํ;  
  
คณโภเค ตุ ภิกฺขูนํ, ปาจิตฺติ ปริทีปิตาฯ  
</li>
  
<li>
ขนฺธเก วตฺตสํยุเตฺต, กติ อาปตฺติโย มตา?  
  
ขนฺธเก วตฺตสํยุเตฺต, ทุกฺกฎาปตฺติเยว สาฯ  
</li>
  
<li>
ฐปเน ปาติโมกฺขสฺส, ตถา เอกาว ทีปิตา;  
  
ภิกฺขุนิกฺขนฺธเก จาปิ, กติ อาปตฺติโย มตา?  
</li>
  
<li>
ภิกฺขุนิกฺขนฺธเก จาปิ, เทฺว ปนาปตฺติโย มตา;  
  
อปวารณาย ปาจิตฺติ, เสเสสุ ปน ทุกฺกฎํฯ  
</li>
  
ขนฺธกปุจฺฉากถา นิฎฺฐิตาฯ  
</li>
  
<h3>สมุฎฺฐานสีสกถา</h3>
</ol>
<ol>
<li>
วิภเงฺคสุ  
ปน ทฺวีสุ, ปญฺญตฺตานิ มเหสินา;  
  
ยานิ ปาราชิกาทีนิ, อุทฺทิสนฺติ อุโปสเถฯ  
</li>
  
<li>
เตสํ ทานิ ปวกฺขามิ, สมุฎฺฐานมิโต ปรํ;  
  
ปาฎวตฺถาย ภิกฺขูนํ, ตํ สุณาถ สมาหิตาฯ  
</li>
  
<li>
กาโย จ วาจาปิ จ กายวาจา;  
  
ตาเนว จิเตฺตน ยุตานิ ตีณิ;  
  
เอกงฺคิกํ ทฺวงฺคิติวงฺคิกนฺติ;  
  
ฉธา สมุฎฺฐานวิธิํ วทนฺติฯ  
</li>
  
<li>
เตสุ เอเกน วา ทฺวีหิ, ตีหิ วาถ จตูหิ วา;  
  
ฉหิ วาปตฺติโย นานา-สมุฎฺฐาเนหิ ชายเรฯ  
</li>
  
<li>
ตตฺถ ปญฺจสมุฎฺฐานา, กา จาปตฺติ น วิชฺชติ;  
  
โหติ เอกสมุฎฺฐานา, ปจฺฉิเมเหว ตีหิปิฯ  
</li>
  
<li>
ตเถว  
ทฺวิสมุฎฺฐานา, กายโต กายจิตฺตโต;  
  
วาจโต วาจจิตฺตมฺหา, ตติยจฺฉฎฺฐโตปิ จฯ  
</li>
  
<li>
จตุตฺถจฺฉฎฺฐโต เจว, ปญฺจมจฺฉฎฺฐโตปิ จ;  
  
ชายเต ปญฺจธาเวสา, สมุฎฺฐาติ น อญฺญโตฯ  
</li>
  
<li>
ติสมุฎฺฐานิกา นาม, ปฐเมหิ จ ตีหิปิ;  
  
ปจฺฉิเมหิ จ ตีเหว, สมุฎฺฐาติ น อญฺญโตฯ  
</li>
  
<li>
ปฐมา ตติยา เจว, จตุตฺถจฺฉฎฺฐโตปิ จ;  
  
ทุติยา ตติยา เจว, ปญฺจมจฺฉฎฺฐโตปิ จฯ  
</li>
  
<li>
ทฺวิธา จตุสมุฎฺฐานา, ชายเต น ปนญฺญโต;  
  
เอกธา ฉสมุฎฺฐานา, สมุฎฺฐาติ ฉเหว หิฯ  
</li>
  
<p>อาห จ –
</ol></p>


<ol>
<li>
‘‘ติธา เอกสมุฎฺฐานา, ปญฺจธา ทฺวิสมุฎฺฐิตา;  
  
ทฺวิธา ติจตุโร ฐานา, เอกธา ฉสมุฎฺฐิตา’’ฯ  
</li>
  
<li>
เตรเสว  
จ นามานิ, สมุฎฺฐานวิเสสโต;  
  
ลภนฺตาปตฺติโย สพฺพา, ตานิ วกฺขามิโต ปรํฯ  
</li>
  
<li>
ปฐมนฺติมวตฺถุญฺจ, ทุติยํ สญฺจริตฺตกํ;  
  
สมนุภาสนเญฺจว, กถิเนฬกโลมกํฯ  
</li>
  
<li>
ปทโสธมฺมมทฺธานํ, เถยฺยสตฺถญฺจ เทสนา;  
  
ภูตาโรจนกเญฺจว, โจริวุฎฺฐาปนมฺปิ จฯ  
</li>
  
<li>
อนนุญฺญาตกญฺจาติ, สีสาเนตานิ เตรส;  
  
เตรเสเต สมุฎฺฐาน-นยา วิญฺญูหิ จินฺติตาฯ  
</li>
  
<li>
ตตฺถ ยา ตุ จตุเตฺถน, สมุฎฺฐาเนน ชายเต;  
  
อาทิปาราชิกุฎฺฐานา,  
อยนฺติ ปริทีปิตาฯ  
</li>
  
<li>
สจิตฺตเกหิ  
ตีเหว, สมุฎฺฐาเนหิ ยา ปน;  
  
ชายเต สา ปนุทฺทิฎฺฐา,  
อทินฺนาทานปุพฺพกา  
ฯ  
</li>
  
<li>
สมุฎฺฐาเนหิ ยาปตฺติ, ชาตุจฺฉหิปิ ชายเต;  
  
สญฺจริตฺตสมุฎฺฐานา,  
นามาติ ปริทีปิตาฯ  
</li>
  
<li>
ฉเฎฺฐเนว สมุฎฺฐาติ, สมุฎฺฐาเนน ยา ปน;  
  
สมุฎฺฐานวเสนายํ, วุตฺตา  
สมนุภาสนา  
ฯ  
</li>
  
<li>
ตติยจฺฉฎฺฐโตเยว, สมุฎฺฐาติ หิ ยา ปน;  
  
สมุฎฺฐานวเสนายํ,  
กถินุ  
ปปทา มตาฯ  
</li>
  
<li>
ชายเต ยา ปนาปตฺติ, กายโต กายจิตฺตโต;  
  
อย  
เมฬกโลมา  
ทิ-สมุฎฺฐานาติ ทีปิตาฯ  
</li>
  
<li>
ชายเต ยา ปนาปตฺติ, วาจโต วาจจิตฺตโต;  
  
อยํ ตุ  
ปทโสธมฺม-สมุฎฺฐานา  
ติ วุจฺจติฯ  
</li>
  
<li>
กายโต กายวาจมฺหา, จตุตฺถจฺฉฎฺฐโตปิ จ;  
  
ชายเต สา ปน  
ทฺธาน-สมุฎฺฐานา  
ติ สูจิตาฯ  
</li>
  
<li>
จตุตฺถจฺฉฎฺฐโตเยว, สมุฎฺฐาติ หิ ยา ปน;  
  
เถยฺยสตฺถสมุฎฺฐานา,  
อยนฺติ ปริทีปิตาฯ  
</li>
  
<li>
ปญฺจเมเนว ยา เจตฺถ, สมุฎฺฐาเนน ชายเต;  
  
สมุฎฺฐานวเสนายํ,  
ธมฺมเทสนสญฺญิตา  
ฯ  
</li>
  
<li>
อจิตฺตเกหิ  
ตีเหว, สมุฎฺฐาเนหิ ยา สิยา;  
  
สมุฎฺฐานวเสนายํ,  
ภูตาโรจนปุพฺพกา  
ฯ  
</li>
  
<li>
ปญฺจมจฺฉฎฺฐโตเยว, ยา สมุฎฺฐานโต สิยา;  
  
อยํ ตุ ปฐิตา  
โจริ-วุฎฺฐาปน  
สมุฎฺฐิตาฯ  
</li>
  
<li>
ทุติยา ตติยมฺหา จ, ปญฺจมจฺฉฎฺฐโตปิ ยา;  
  
ชายเต  
อนนุญฺญาต-สมุฎฺฐานา  
อยํ สิยาฯ  
</li>
  
<li>
ปฐมํ ทุติยํ ตตฺถ, จตุตฺถํ นวมมฺปิ จ;  
  
ทสมํ ทฺวาทสมญฺจาติ, สมุฎฺฐานํ สจิตฺตกํฯ  
</li>
  
<li>
เอเกกสฺมิํ  
สมุฎฺฐาเน, สทิสา อิธ ทิสฺสเร;  
  
สุกฺกญฺจ กายสํสโคฺค, ปฐมานิยโตปิ จฯ  
</li>
  
<li>
ปุพฺพุปปริปาโก จ, รโห ภิกฺขุนิยา สห;  
  
สโภชเน, รโห เทฺว จ, องฺคุลี, อุทเก หสํฯ  
</li>
  
<li>
ปหาเร, อุคฺคิเร เจว, เตปญฺญาสา จ เสขิยา;  
  
อธกฺขกุพฺภชาณุญฺจ, คามนฺตรมวสฺสุตาฯ  
</li>
  
<li>
ตลมฎฺฐุทสุทฺธิ จ, วสฺสํวุฎฺฐา ตเถว จ;  
  
โอวาทาย น คจฺฉนฺตี, นานุพเนฺธ ปวตฺตินิํฯ  
</li>
  
<li>
ปญฺจสตฺตติ นิทฺทิฎฺฐา, กายจิตฺตสมุฎฺฐิตา;  
  
อิเม เอกสมุฎฺฐานา, เมถุเนน สมา มตาฯ  
</li>
  
ปฐมปาราชิกสมุฎฺฐานํฯ  
</li>
  
<li>
วิคฺคหํ, อุตฺตริเญฺจว, ทุฎฺฐุลฺลํ, อตฺตกามตา;  
  
ทุฎฺฐโทสา ทุเว เจว, ทุติยานิยโตปิ จฯ  
</li>
  
<li>
อจฺฉินฺทนญฺจ ปริณาโม, มุสา, โอมสเปสุณา;  
  
ทุฎฺฐุลฺลาโรจนเญฺจว, ปถวีขณนมฺปิ จฯ  
</li>
  
<li>
ภูตคามญฺญวาโท จ, อุชฺฌาปนกเมว จ;  
  
นิกฺกโฑฺฒ, สิญฺจนเญฺจว, ตถา อามิสเหตุ จฯ  
</li>
  
<li>
ภุตฺตาวิํ, เอหนาทริํ, ภิํสาปนกเมว จ;  
  
อปนิเธยฺย, สญฺจิจฺจ, ปาณํ, สปฺปาณกมฺปิ จฯ  
</li>
  
<li>
อุโกฺกฎนํ =๐๐ ตถา อูโน, สํวาโส, นาสเนน จ;  
  
สหธมฺมิกํ, วิเลขาย, โมหนามูลเกน จฯ  
</li>
  
<li>
กุกฺกุจฺจํ, ขียนํ ทตฺวา, ปริณาเมยฺย ปุคฺคเล;  
  
กิํ เต, อกาลํ, อจฺฉิเนฺท, ทุคฺคหา, นิรเยน วาฯ  
</li>
  
<li>
คณสฺส  
จ วิภงฺคญฺจ, ทุพฺพลาสา ตเถว จ;  
  
ธมฺมิกํ กถินุทฺธารํ, สญฺจิจฺจาผาสุเมว จฯ  
</li>
  
<li>
สยํ อุปสฺสยํ ทตฺวา, อโกฺกเสยฺย จ จณฺฑิกา;  
  
กุลมจฺฉรินี อสฺส, คพฺภินิํ วุฎฺฐเปยฺย จฯ  
</li>
  
<li>
ปายนฺติํ, เทฺว จ วสฺสานิ, สเงฺฆนาสมฺมตมฺปิ จ;  
  
ติโสฺส คิหิคตา วุตฺตา, ติโสฺสเยว กุมาริกาฯ  
</li>
  
<li>
อูนทฺวาทสวสฺสา เทฺว, ตถาลํ ตาว เตติ จ;  
  
โสกาวสฺสา ตถา ปาริ-วาสิกจฺฉนฺททานโตฯ  
</li>
  
<li>
อนุวสฺสํ ทุเว จาติ, สิกฺขา เอกูนสตฺตติ;  
  
อทินฺนาทานตุลฺยตฺตา, ติสมุฎฺฐานิกา กตาฯ  
</li>
  
ทุติยปาราชิกสมุฎฺฐานํฯ  
</li>
  
<li>
สญฺจริกุฎิมหลฺลกํ, โธวาปนญฺจ ปฎิคฺคโห;  
  
จีวรสฺส จ วิญฺญตฺติ, คหณญฺจ ตทุตฺตริํฯ  
</li>
  
<li>
อุปกฺขฎทฺวยเญฺจว, ตถา ทูเตน จีวรํ;  
  
โกสิยํ, สุทฺธกาฬานํ, เทฺวภาคาทานเมว จฯ  
</li>
  
<li>
ฉพฺพสฺสานิ, ปุราณสฺส, โลมโธวาปนมฺปิ จ;  
  
รูปิยสฺส ปฎิคฺคาโห, อุโภ นานปฺปการกาฯ  
</li>
  
<li>
อูนพนฺธนปโตฺต จ, วสฺสสาฎิกสุตฺตกํ;  
  
วิกปฺปาปชฺชนํ, ยาว, ทฺวาร, ทานญฺจ สิพฺพนํฯ  
</li>
  
<li>
ปูเวหิ, ปจฺจโย โชติํ, รตนํ, สูจิ, มญฺจกํ;  
  
ตูลํ, นิสีทนํ, กณฺฑุ, วสฺสิกา, สุคตสฺส จฯ  
</li>
  
<li>
อญฺญวิญฺญตฺติสิกฺขา จ, อญฺญเจตาปนมฺปิ จ;  
  
สงฺฆิเกน ทุเว วุตฺตา, เทฺว มหาชนิเกน จฯ  
</li>
  
<li>
ตถา  
=๐๑ ปุคฺคลิเกเนกํ, ครุปาวุรณํ ลหุํ;  
  
เทฺว วิฆาโสทสาฎี จ, ตถา สมณจีวรํฯ  
</li>
  
<li>
อิติ เอกูนปณฺณาส, ธมฺมา ทุกฺขนฺตทสฺสินา;  
  
ฉสมุฎฺฐานิกา เอเต, สญฺจริตฺตสมา กตาฯ  
</li>
  
สญฺจริตฺตสมุฎฺฐานํฯ  
</li>
  
<li>
สงฺฆเภโท จ เภทานุ-วตฺตทุพฺพจทูสกา;  
  
ทุฎฺฐุลฺลจฺฉาทนํ, ทิฎฺฐิ, ฉนฺท, อุชฺชคฺฆิกา ทุเวฯ  
</li>
  
<li>
อปฺปสทฺทา ทุเว วุตฺตา, ตถา น พฺยาหเรติ จ;  
  
ฉมา, นีจาสเน, ฐานํ, ปจฺฉโต, อุปฺปเถน จฯ  
</li>
  
<li>
วชฺชจฺฉาทานุวตฺตา จ, คหณํ, โอสาเรยฺย จ;  
  
ปจฺจกฺขามีติ สิกฺขา จ, ตถา กิสฺมิญฺจิเทว จฯ  
</li>
  
<li>
สํสฎฺฐา เทฺว, วธิตฺวา จ, วิสิเพฺพตฺวา จ ทุกฺขิตํ;  
  
ปุนเทว จ สํสฎฺฐา, เนว วูปสเมยฺย จฯ  
</li>
  
<li>
ชานํ สภิกฺขุการามํ, ตเถว น ปวารเย;  
  
ตถา อนฺวทฺธมาสญฺจ, สหชีวินิโย ทุเวฯ  
</li>
  
<li>
สเจ เม จีวรํ อเยฺย, อนุพนฺธิสฺสสีติ จ;  
  
สตฺตติํส อิเม ธมฺมา, สมฺพุเทฺธน ปกาสิตาฯ  
</li>
  
<li>
สเพฺพ เอเต สมุฎฺฐานา, กายวาจาทิโต สิยุํ;  
  
สมาสมสเมเนว, กตา สมนุภาสนาฯ  
</li>
  
สมนุภาสนสมุฎฺฐานํฯ  
</li>
  
<li>
กถินานิ จ ตีณาทิ, ปโตฺต, เภสชฺชเมว จ;  
  
อเจฺจกมฺปิ จ สาสงฺกํ, ปกฺกมนฺตทฺวยมฺปิ จฯ  
</li>
  
<li>
ตถา  
อุปสฺสยํ คนฺตฺวา, โภชนญฺจ ปรมฺปรํ;  
  
อนติริตฺตํ สภโตฺต, วิกเปฺปตฺวา ตเถว จฯ  
</li>
  
<li>
รโญฺญ, วิกาเล, โวสาสา-รญฺญกุสฺสยวาทิกา;  
  
ปตฺตสนฺนิจยเญฺจว, ปุเร, ปจฺฉา, วิกาลเกฯ  
</li>
  
<li>
ปญฺจาหิกํ =๐๒, สงฺกมนิํ, ตถา อาวสถทฺวยํ;  
  
ปสาเข, อาสเน จาติ, เอกูนติํสิเม ปนฯ  
</li>
  
<li>
ทฺวิสมุฎฺฐานิกา ธมฺมา, นิทฺทิฎฺฐา กายวาจโต;  
  
กายวาจาทิโต เจว, สเพฺพ กถินสมฺภวาฯ  
</li>
  
กถินสมุฎฺฐานํฯ  
</li>
  
<li>
เทฺว เสยฺยาหจฺจปาโท จ, ปิณฺฑญฺจ คณโภชนํ;  
  
วิกาเล, สนฺนิธิเญฺจว, ทนฺตโปนมเจลกํฯ  
</li>
  
<li>
อุยฺยุตฺตญฺจ วสุโยฺยธิํ, สุรา, โอเรน นฺหายนํ;  
  
ทุพฺพณฺณกรณเญฺจว, ปาฎิเทสนิยทฺวยํฯ  
</li>
  
<li>
ลสุณํ, อุปติเฎฺฐยฺย, นจฺจทสฺสนเมว จ;  
  
นคฺคํ, อตฺถรณํ, มเญฺจ, อโนฺตรเฎฺฐ, ตถา พหิฯ  
</li>
  
<li>
อโนฺตวสฺสมคารญฺจ, อาสนฺทิํ, สุตฺตกนฺตนํ;  
  
เวยฺยาวจฺจํ, สหตฺถา จ, อาวาเส จ อภิกฺขุเกฯ  
</li>
  
<li>
ฉตฺตํ, ยานญฺจ สงฺฆาณิํ, อลงฺการํ, คนฺธวาสิตํ;  
  
ภิกฺขุนี, สิกฺขมานา จ, สามเณรี, คิหีนิยาฯ  
</li>
  
<li>
ตถา สํกจฺจิกา จาติ, เตจตฺตาลีสิเม ปน;  
  
สเพฺพ เอฬกโลเมน, ทฺวิสมุฎฺฐานิกา สมาฯ  
</li>
  
เอฬกโลมสมุฎฺฐานํฯ  
</li>
  
<li>
อญฺญตฺราสมฺมโต  
เจว, ตถา อตฺถงฺคเตน จ;  
  
ติรจฺฉานวิชฺชา เทฺว วุตฺตา, อโนกาสกตมฺปิ จฯ  
</li>
  
<li>
สเพฺพ ฉ ปนิเม ธมฺมา, วาจโต วาจจิตฺตโต;  
  
ทฺวิสมุฎฺฐานิกา โหนฺติ, ปทโสธมฺมตุลฺยตาฯ  
</li>
  
ปทโสธมฺมสมุฎฺฐานํฯ  
</li>
  
<li>
เอกํ นาวํ, ปณีตญฺจ, สํวิธานญฺจ สํหเร;  
  
ธญฺญํ, นิมนฺติตา เจว, ปาฎิเทสนิยฎฺฐกํฯ  
</li>
  
<li>
เอตา =๐๓ จตุสมุฎฺฐานา, สิกฺขา จุทฺทส โหนฺติ หิ;  
  
ปญฺญตฺตา พุทฺธเสเฎฺฐน, อทฺธาเนน สมา มตาฯ  
</li>
  
อทฺธานสมุฎฺฐานํฯ  
</li>
  
<li>
สุติํ, สูปาทิวิญฺญตฺติํ, อนฺธกาเร ตเถว จ;  
  
ปฎิจฺฉเนฺน จ โอกาเส, พฺยูเห จาติ อิเม ฉปิฯ  
</li>
  
<li>
สเพฺพ ตุ ทฺวิสมุฎฺฐานา, จตุตฺถจฺฉฎฺฐโต สิยุํ;  
  
เถยฺยสตฺถสมุฎฺฐานา, เทสิตาทิจฺจพนฺธุนาฯ  
</li>
  
เถยฺยสตฺถสมุฎฺฐานํฯ  
</li>
  
<li>
ฉตฺต, ทณฺฑกรสฺสาปิ, สตฺถาวุธกรสฺสปิ;  
  
ปาทุกูปาหนา, ยานํ, เสยฺยา, ปลฺลตฺถิกาย จฯ  
</li>
  
<li>
เวฐิโตคุณฺฐิโต จาติ, เอกาทส นิทสฺสิตา;  
  
สเพฺพ เอกสมุฎฺฐานา, ธมฺมเทสนสญฺญิตาฯ  
</li>
  
ธมฺมเทสนสมุฎฺฐานํฯ  
</li>
  
<li>
ภูตาโรจนกเญฺจว  
, โจริวุฎฺฐาปนมฺปิ จ;  
  
อนนุญฺญาตมตฺตญฺหิ, อสมฺภินฺนมิทํ ตยํฯ  
</li>
  
สมุฎฺฐานสีสกถา นิฎฺฐิตาฯ  
</li>
  
<h3>เอกุตฺตรนยกถา</h3>
</ol>
<ol>
<li>
กติ อาปตฺติโย โหนฺติ, สมุฎฺฐาเนน อาทินา?  
  
ปญฺจ อาปตฺติโย โหนฺติ, กุฎิํ สํยาจิกาย ตุฯ  
</li>
  
<li>
กโรโต ปน ติโสฺสว, ปโยเค ทุกฺกฎาทโย;  
  
วิกาเล ปน ปาจิตฺติ, ตถา อญฺญาติหตฺถโตฯ  
</li>
  
<li>
คเหตฺวา ภุญฺชโต วุตฺตํ, ปาฎิเทสนิยมฺปิ จ;  
  
ปญฺจิมาปตฺติโย โหนฺติ, สมุฎฺฐาเนน อาทินาฯ  
</li>
  
<li>
กติ =๐๔ อาปตฺติโย โหนฺติ, ทุติเยน ตุวํ ภณ?  
  
อาปตฺติโย จตโสฺสว, โหนฺตีติ ปริทีปเยฯ  
</li>
  
<li>
‘‘กุฎิํ มม กโรถา’’ติ, สมาทิสติ ภิกฺขุ เจ;  
  
กโรนฺติ เจ กุฎิํ ตสฺส, วิปนฺนํ สพฺพถา ปนฯ  
</li>
  
<li>
ติโสฺส ปุริมนิทฺทิฎฺฐา, ปโยเค ทุกฺกฎาทโย;  
  
ปทโสธมฺมมูเลน, จตโสฺสว ภวนฺติมาฯ  
</li>
  
<li>
ตติเยน กติ ชายนฺติ, สมุฎฺฐาเนน เม ภณ?  
  
ตติเยน ตุวํ พฺรูมิ, ปญฺจธาปตฺติโย สิยุํฯ  
</li>
  
<li>
ภิกฺขุ สํวิทหิตฺวาน;  
  
กโรติ จ กุฎิํ สเจ;  
  
ติโสฺส อาปตฺติโย โหนฺติ;  
  
ปโยเค ทุกฺกฎาทโยฯ  
</li>
  
<li>
ปณีตโภชนํ  
วตฺวา, โหติ ปาจิตฺติ ภุญฺชโต;  
  
ภิกฺขุนิํ น นิวาเรตฺวา, ปาฎิเทสนิยํ สิยาฯ  
</li>
  
<li>
สิยุํ กติ จตุเตฺถน, สมุฎฺฐาเนน เม ภณ?  
  
ฉเฬวาปตฺติโย โหนฺติ, เมถุนํ ยทิ เสวติฯ  
</li>
  
<li>
โหติ ปาราชิกํ ตสฺส, กุฎิํ สํยาจิกาย ตุ;  
  
กโรโต ปน ติโสฺสว, ปโยเค ทุกฺกฎาทโยฯ  
</li>
  
<li>
วิกาเล ปน ปาจิตฺติ, ตถา อญฺญาติหตฺถโต;  
  
คเหตฺวา ภุญฺชโต วุตฺตํ, ปาฎิเทสนิยมฺปิ จฯ  
</li>
  
<li>
กติ อาปตฺติโย โหนฺติ, ปญฺจเมน? ฉ โหนฺติ หิ;  
  
มนุสฺสุตฺตริธมฺมํ ตุ, วทํ ปาราชิกํ ผุเสฯ  
</li>
  
<li>
‘‘กุฎิํ มม กโรถา’’ติ;  
  
สมาทิสติ ภิกฺขุ เจ;  
  
กโรนฺติ เจ กุฎิํ ติโสฺส;  
  
โหนฺติ ตา ทุกฺกฎาทโยฯ  
</li>
  
<li>
วาเจติ ปทโส ธมฺมํ, โหติ ปาจิตฺติ ภิกฺขุโน;  
  
ทวกมฺยตา วทนฺตสฺส, ตสฺส ทุพฺภาสิตํ สิยาฯ  
</li>
  
<li>
สมุฎฺฐาเนน =๐๕ ฉเฎฺฐน, กติ อาปตฺติโย สิยุํ?  
  
ฉ จ สํวิทหิตฺวาน, ภณฺฑํ หรติ เจ จุโตฯ  
</li>
  
<li>
‘‘กุฎิํ มม กโรถา’’ติ;  
  
สมาทิสติ ภิกฺขุ เจ;  
  
กโรนฺติ เจ กุฎิํ ติโสฺส;  
  
โหนฺติ ตา ทุกฺกฎาทโยฯ  
</li>
  
<li>
ปณีตโภชนํ วตฺวา, โหติ ปาจิตฺติ ภุญฺชโต;  
  
ภิกฺขุนิํ น นิวาเรตฺวา, ปาฎิเทสนิยํ สิยาฯ  
</li>
  
<li>
อิธ  
โย วิมตูปรมํ ปรมํ;  
  
อิมมุตฺตรมุตฺตรติ;  
  
วินยํ สุนยํ สุนเยน ยุโต;  
  
ส จ ทุตฺตรมุตฺตรมุตฺตรติฯ  
</li>
  
อาปตฺติสมุฎฺฐานกถาฯ  
</li>
  
<li>
อิโต ปรํ ปวกฺขามิ, ปรเมกุตฺตรํ นยํ;  
  
อวิกฺขิเตฺตน จิเตฺตน, ตํ สุณาถ สมาหิตาฯ  
</li>
  
<li>
เก อาปตฺติกรา ธมฺมา, อนาปตฺติกราปิ เก?  
  
กา ปนาปตฺติโย นาม, ลหุกา ครุกาปิ กา?  
</li>
  
<li>
สาวเสสา จ กาปตฺติ, กา นามานวเสสกา?  
  
ทุฎฺฐุลฺลา นาม กาปตฺติ, อทุฎฺฐุลฺลาปิ นาม กา?  
</li>
  
<li>
นิยตา นาม กาปตฺติ, กา ปนานิยตาปิ จ?  
  
เทสนาคามินี กา จ, กา จาเทสนคามินี?  
</li>
  
<li>
สมุฎฺฐานานิ อาปตฺติ-กรา ธมฺมาติ ทีปิตา;  
  
อนาปตฺติกรา ธมฺมา, สมถา สตฺต ทสฺสิตาฯ  
</li>
  
<li>
ปาราชิกาทโย สตฺต-วิธา อาปตฺติโย สิยุํ;  
  
ลหุกา ตตฺถ ปเญฺจว, โหนฺติ ถุลฺลจฺจยาทโยฯ  
</li>
  
<li>
ปาราชิกํ ฐเปตฺวาน, สาวเสสาวเสสกา;  
  
เอกา ปาราชิกาปตฺติ, มตา อนวเสสกาฯ  
</li>
  
<li>
‘‘ทุฎฺฐุลฺลา’’ติ =๐๖ จ นิทฺทิฎฺฐา, ทุวิธาปตฺติอาทิโต;  
  
เสสา ปญฺจวิธาปตฺติ, ‘‘อทุฎฺฐุลฺลา’’ติ ทีปิตาฯ  
</li>
  
<li>
ปญฺจานนฺตริยสํยุตฺตา, นิยตานิยเตตรา;  
  
เทสนาคามินี ปญฺจ, เทฺว ปนาเทสคามิกาฯ  
</li>
  
เอกกกถาฯ  
</li>
  
<li>
อภพฺพาปตฺติโก  
โก จ, ภพฺพาปตฺติกปุคฺคโล?  
  
อุปสมฺปทกมฺมํ ตุ, สตฺถุนา กสฺส วาริตํ?  
</li>
  
<li>
อาปตฺติมาปชฺชิตุํ เทฺวว โลเก;  
  
พุทฺธา จ ปเจฺจกพุทฺธา อภพฺพา;  
  
อาปตฺติมาปชฺชิตุํ เทฺวว โลเก;  
  
ภิกฺขู จ ภพฺพา อถ ภิกฺขุนี จฯ  
</li>
  
<li>
อทฺธวิหีโน องฺควิหีโน;  
  
วตฺถุวิปโนฺน ทุกฺกฎการี;  
  
โน ปริปุโณฺณ ยาจติ โย โน;  
  
ตสฺสุปสมฺปทา ปฎิสิทฺธาฯ  
</li>
  
<li>
อตฺถาปตฺติ หเว ลทฺธ-สมาปตฺติสฺส ภิกฺขุโน;  
  
อตฺถาปตฺติ หิ โน ลทฺธ-สมาปตฺติสฺส ทีปิตาฯ  
</li>
  
<li>
ภูตสฺสาโรจนํ ลทฺธ-สมาปตฺติสฺส นิทฺทิเส;  
  
อภูตาโรจนาปตฺติ, อสมาปตฺติลาภิโนฯ  
</li>
  
<li>
อตฺถิ สทฺธมฺมสํยุตฺตา, อสทฺธมฺมยุตาปิ จ;  
  
สปริกฺขารสํยุตฺตา, ปรสนฺตกสํยุตาฯ  
</li>
  
<li>
ปทโสธมฺมมูลาที, สทฺธมฺมปฎิสํยุตา;  
  
ทุฎฺฐุลฺลวาจสํยุตฺตา, อสทฺธมฺมยุตา สิยาฯ  
</li>
  
<li>
อติเรกทสาหํ ตุ, ฐปเน จีวราทิโน;  
  
อนิสฺสชฺชิตฺวา โภเค จ, สปริกฺขารสํยุตาฯ  
</li>
  
<li>
สงฺฆสฺส มญฺจปีฐาทิํ, อโชฺฌกาสตฺถเรปิ จ;  
  
อนาปุจฺฉาว คมเน, ปรสนฺตกสํยุตาฯ  
</li>
  
<li>
กถญฺหิ =๐๗ ภณโต สจฺจํ, ครุกํ โหติ ภิกฺขุโน?  
  
กถํ มุสา ภณนฺตสฺส, ลหุกาปตฺติ ชายเต?  
</li>
  
<li>
‘‘สิขรณี’’ติ  
สจฺจํ ตุ, ภณโต ครุกํ สิยา;  
  
สมฺปชานมุสาวาเท, ปาจิตฺติ ลหุกา ภเวฯ  
</li>
  
<li>
กถํ มุสา ภณนฺตสฺส, ครุกํ โหติ ภิกฺขุโน?  
  
กถญฺจ ภณโต สจฺจํ, อาปตฺติ ลหุกา สิยา?  
</li>
  
<li>
อภูตาโรจเน ตสฺส, ครุกาปตฺติ ทีปิตา;  
  
ภูตสฺสาโรจเน สจฺจํ, วทโต ลหุกา สิยาฯ  
</li>
  
<li>
กถํ ภูมิคโต โทสํ, น เวหาสคโต ผุเส?  
  
กถํ เวหาสโค โทสํ, น จ ภูมิคโต ผุเส?  
</li>
  
<li>
สงฺฆกมฺมํ วิโกเปตุํ, หตฺถปาสํ ชหํ ผุเส;  
  
เกสมตฺตมฺปิ อากาเส, ติฎฺฐโต นตฺถิ วชฺชตาฯ  
</li>
  
<li>
อาหจฺจปาทกํ มญฺจํ, เวหาสกุฎิยูปริ;  
  
ปีฐํ วาภินิสีทโนฺต, อาปชฺชติ น ภูมิโตฯ  
</li>
  
<li>
ปวิสโนฺต กถํ ภิกฺขุ, อาปชฺชติ, น นิกฺขมํ?  
  
ปวิสโนฺต กถํ ภิกฺขุ, ปวิสโนฺต น เจว ตํ?  
</li>
  
<li>
สฉตฺตุปาหโน วตฺต-มปูเรตฺวาน เกวลํ;  
  
ปวิสโนฺต ปนาปตฺติํ, อาปชฺชติ, น นิกฺขมํฯ  
</li>
  
<li>
คมิโก คมิกวตฺตานิ, อปูเรตฺวาน นิกฺขมํ;  
  
นิกฺขมโนฺตว อาปตฺติํ, ผุเสยฺย, ปวิสํ น จฯ  
</li>
  
<li>
อาทิยโนฺต ปนาปตฺติํ, อาปชฺชติ กถํ วท?  
  
ตเถวานาทิยโนฺตปิ, อาปชฺชติ กถํ วท?  
</li>
  
<li>
ภิกฺขุนี อติคมฺภีรํ, ยา กาจุทกสุทฺธิกํ;  
  
อาทิยนฺตี ปนาปตฺติํ, อาปชฺชติ, น สํสโยฯ  
</li>
  
<li>
อนาทิยิตฺวา ทุพฺพณฺณ-กรณํ ปน จีวรํ;  
  
เยวํ อนาทิยโนฺตว, อาปชฺชติ หิ นาม โสฯ  
</li>
  
<li>
สมาทิยโนฺต อาปตฺติํ, อาปชฺชติ กถํ ปน?  
  
ตถาสมาทิยโนฺตปิ, อาปชฺชติ กถํ ปน?  
</li>
  
<li>
โย  
=๐๘ หิ มูคพฺพตาทีนิ, วตานิธ สมาทิยํ;  
  
สมาทิยโนฺต อาปตฺติํ, อาปชฺชติ หิ นาม โสฯ  
</li>
  
<li>
โย หิ กมฺมกโต ภิกฺขุ, วุตฺตํ วตฺตํ ปนตฺตโน;  
  
ตญฺจาสมาทิยโนฺตว, อาปชฺชติ หิ นาม โสฯ  
</li>
  
<li>
กโรโนฺตว ปนาปตฺติํ, กถมาปชฺชเต นโร?  
  
น กโรโนฺต กถํ นาม, สมโณ โทสวา สิยา?  
</li>
  
<li>
ภณฺฑาคาริกกมฺมญฺจ, เวชฺชกมฺมญฺจ จีวรํ;  
  
อญฺญาติกาย สิพฺพโนฺต, กรํ อาปชฺชเต นโรฯ  
</li>
  
<li>
อุปชฺฌายสฺส วตฺตานิ, วตฺตานิ อิตรสฺส วา;  
  
อกโรโนฺต ปนาปตฺติํ, อาปชฺชติ หิ นาม โสฯ  
</li>
  
<li>
เทโนฺต อาปชฺชตาปตฺติํ, น เทโนฺตปิ กถํ ภณ?  
  
อญฺญาติกาย ยํ กิญฺจิ, ภิกฺขุ ภิกฺขุนิยา ปนฯ  
</li>
  
<li>
จีวรํ ททมาโน หิ, เทโนฺต อาปชฺชเต ปน;  
  
ตถเนฺตวาสิกาทีนํ, อเทโนฺต จีวราทิกํฯ  
</li>
  
<li>
อตฺตสนฺนิสฺสิตา อตฺถิ, ตเถว ปรนิสฺสิตา;  
  
มุทุลมฺพาทิโน อตฺตา, เสสา หิ ปรนิสฺสิตาฯ  
</li>
  
<li>
กถญฺจ ปฎิคณฺหโนฺต, อาปชฺชติ หิ วชฺชตํ?  
  
กถมปฺปฎิคณฺหโนฺต, อาปชฺชติ หิ วชฺชตํ?  
</li>
  
<li>
จีวรํ ปฎิคณฺหโนฺต, ภิกฺขุ อญฺญาติหตฺถโต;  
  
โอวาทญฺจ น คณฺหโนฺต, อาปชฺชติ หิ วชฺชตํฯ  
</li>
  
<li>
กถญฺจ ปริโภเคน, อาปชฺชติ ตโปธโน?  
  
กถํ น ปริโภเคน, อาปชฺชติ ตโปธโน?  
</li>
  
<li>
โย หิ นิสฺสคฺคิยํ วตฺถุํ, อจฺจชิตฺวา นิเสวติ;  
  
อยํ ตุ ปริโภเคน, อาปชฺชติ, น สํสโยฯ  
</li>
  
<li>
อติกฺกเมนฺตี สงฺฆาฎิ-จารํ ปญฺจาหิกํ ปน;  
  
อยํ ตุ ปริโภเคน, อาปชฺชติ หิ ภิกฺขุนีฯ  
</li>
  
<li>
ทิวาปชฺชติ  
โน รตฺติํ, รตฺติเมว จ โน ทิวา;  
  
ทฺวารํ อสํวริตฺวาน, เสโนฺต อาปชฺชเต ทิวาฯ  
</li>
  
<li>
สคารเสยฺยกํ =๐๙ รตฺติํ, อาปชฺชติ หิ โน ทิวา;  
  
อรุณุเคฺค ปนาปตฺติ, กถํ น อรุณุคฺคเม?  
</li>
  
<li>
เอกฉารตฺตสตฺตาห-ทสาหาทิอติกฺกเม;  
  
ผุสโนฺต วุตฺตมาปตฺติํ, อาปชฺชตฺยรุณุคฺคเมฯ  
</li>
  
<li>
ปวาเรตฺวาน ภุญฺชโนฺต, ผุเส น อรุณุคฺคเม;  
  
ฉินฺทนฺตสฺส สิยาปตฺติ, กถมจฺฉินฺทโต สิยา?  
</li>
  
<li>
ฉินฺทโนฺต ภูตคามญฺจ, องฺคชาตญฺจ อตฺตโน;  
  
ปาราชิกญฺจ ปาจิตฺติํ, ผุเส ถุลฺลจฺจยมฺปิ จฯ  
</li>
  
<li>
น ฉินฺทโนฺต นเข เกเส, อาปชฺชติ หิ นาม โส;  
  
ฉาเทโนฺตปชฺชตาปตฺติํ, นจฺฉาเทโนฺต กถํ ปน?  
</li>
  
<li>
ฉาเทโนฺต ปน อาปตฺติํ, ฉาเทโนฺตปชฺชเต นโร;  
  
อาปชฺชติ ปนจฺฉิโนฺน, นจฺฉาเทโนฺต ติณาทินาฯ  
</li>
  
<li>
อาปชฺชติ หิ ธาเรโนฺต, น ธาเรโนฺต กถํ ปน?  
  
ธาเรโนฺต กุสจีราทิํ, ธาเรโนฺตปชฺชเต ปนฯ  
</li>
  
<li>
ทินฺนํ นิสฺสฎฺฐปตฺตํ ตํ, อธาเรโนฺตว โทสวา;  
  
สจิตฺตกทุกํ สญฺญา-วิโมกฺขกทุกํ ภเวฯ  
</li>
  
ทุกกถาฯ  
</li>
  
<li>
อตฺถาปตฺติ หิ ติฎฺฐเนฺต, นาเถ, โน ปรินิพฺพุเต;  
  
นิพฺพุเต น ตุ ติฎฺฐเนฺต, อตฺถาปตฺตุภยตฺถปิฯ  
</li>
  
<li>
รุหิรุปฺปาทนาปตฺติ, ฐิเต, โน ปรินิพฺพุเต;  
  
เถรมาวุสวาเทน, วทโต ปรินิพฺพุเตฯ  
</li>
  
<li>
อาปตฺติโย  
อิมา เทฺวปิ, ฐเปตฺวา สุคเต ปน;  
  
อวเสสา ธรเนฺตปิ, ภวนฺติ ปรินิพฺพุเตฯ  
</li>
  
<li>
กาเลเยว สิยาปตฺติ, วิกาเล น สิยา กถํ?  
  
วิกาเล ตุ สิยาปตฺติ, น กาเล, อุภยตฺถปิ?  
</li>
  
<li>
ภุญฺชโตนติริตฺตํ ตุ, กาลสฺมิํ, โน วิกาลเก;  
  
วิกาลโภชนาปตฺติ, วิกาเล, ตุ น กาลเกฯ  
</li>
  
<li>
อวเสสํ =๑๐ ปนาปตฺติํ, อาปชฺชติ หิ สพฺพทา;  
  
สพฺพํ กาเล วิกาเล จ, นตฺถิ ตตฺถ จ สํสโยฯ  
</li>
  
<li>
รตฺติเมว ปนาปตฺติํ, อาปชฺชติ จ โน ทิวา;  
  
ทิวาปชฺชติ โน รตฺติํ, อาปชฺชตุภยตฺถปิฯ  
</li>
  
<li>
สหเสยฺยา สิยา รตฺติํ, ทฺวาราสํวรมูลกา;  
  
ทิวา, เสสา ปนาปตฺติ, สิยา รตฺติํ ทิวาปิ จฯ  
</li>
  
<li>
ทสวโสฺส ตุ โน อูน-ทสวโสฺส สิยา กถํ?  
  
โหตูนทสวโสฺส, โน, ทสวสฺสูภยตฺถปิ?  
</li>
  
<li>
อุปฎฺฐาเปติ เจ พาโล, ปริสํ ทสวสฺสิโก;  
  
อาปตฺติํ ปน อพฺยโตฺต, อาปชฺชติ, น สํสโยฯ  
</li>
  
<li>
ตถูนทสวโสฺส จ, ‘‘ปณฺฑิโตห’’นฺติ คณฺหติ;  
  
ปริสํ, ทสวโสฺส โน, เสสมาปชฺชเต อุโภฯ  
</li>
  
<li>
กาเฬ อาปชฺชตาปตฺติํ, น ชุเณฺห ชุณฺหเก กถํ;  
  
อาปชฺชติ, น กาฬสฺมิํ, อาปชฺชตูภยตฺถปิ?  
</li>
  
<li>
วสฺสํ อนุปคจฺฉโนฺต, กาเฬ, โน ชุณฺหเก ปน;  
  
อาปชฺชตาปวาเรโนฺต, ชุเณฺห, น ปน กาฬเกฯ  
</li>
  
<li>
อวเสสํ ตุ ปญฺญตฺต-มาปตฺติมวิปตฺตินา;  
  
กาเฬ เจว จ ชุเณฺห จ, อาปชฺชติ, น สํสโยฯ  
</li>
  
<li>
วสฺสูปคมนํ กาเฬ, โน ชุเณฺห, ตุ ปวารณา;  
  
ชุเณฺห กปฺปติ, โน กาเฬ, เสสํ ปนุภยตฺถปิฯ  
</li>
  
<li>
อตฺถาปตฺติ  
ตุ เหมเนฺต, น โหตีตรุตุทฺวเย;  
  
คิเมฺหเยว น เสเสสุ, วเสฺส โน อิตรทฺวเยฯ  
</li>
  
<li>
ทิเน ปาฬิปทกฺขาเต, กตฺติเก ปุณฺณมาสิยา;  
  
ฐปิตํ ตุ วิกเปฺปตฺวา, วสฺสสาฎิกจีวรํฯ  
</li>
  
<li>
อาปชฺชติ จ เหมเนฺต, นิวาเสติ จ ตํ สเจ;  
  
ปุณฺณมาทิวสสฺมิญฺหิ, กตฺติกสฺส ตุ ปจฺฉิเมฯ  
</li>
  
<li>
ตํ อปจฺจุทฺธริตฺวาว, เหมเนฺตเยว, เนตเร;  
  
อาปชฺชตีติ นิทฺทิฎฺฐํ,  
กุรุนฺทฎฺฐกถาย  
ตุฯ  
</li>
  
<li>
‘‘อติเรกมาโส =๑๑ เสโส’’ติ;  
  
ปริเยสโนฺต จ คิมฺหิเก;  
  
คิเมฺห อาปชฺชตาปตฺติํ;  
  
น เตฺววิตรุตุทฺวเยฯ  
</li>
  
<li>
วิชฺชมาเน สเจ นโคฺค, วสฺสสาฎิกจีวเร;  
  
โอวสฺสาเปติ โย กายํ, วเสฺส อาปชฺชตีธ โสฯ  
</li>
  
<li>
อาปชฺชติ หิ สโงฺฆว, น คโณ น จ ปุคฺคโล;  
  
คโณว น จ เสสา หิ, ปุคฺคโลว น จาปเรฯ  
</li>
  
<li>
อธิฎฺฐานํ กโรโนฺต วา, ปาริสุทฺธิอุโปสถํ;  
  
สโงฺฆ วาปชฺชตาปตฺติํ, น คโณ น จ ปุคฺคโลฯ  
</li>
  
<li>
สุตฺตุเทฺทสมธิฎฺฐานํ, กโรโนฺต วา อุโปสถํ;  
  
คโณ วาปชฺชตาปตฺติํ, น สโงฺฆ น จ ปุคฺคโลฯ  
</li>
  
<li>
สุตฺตุเทฺทสํ กโรโนฺต วา, เอโก ปน อุโปสถํ;  
  
ปุคฺคโลปชฺชตาปตฺติํ, น จ สโงฺฆ คโณ น จฯ  
</li>
  
<li>
อาปชฺชติ คิลาโนว, นาคิลาโน กถํ ปน;  
  
อาปชฺชตาคิลาโนว, โน คิลาโน อุโภปิ จ?  
</li>
  
<li>
เภสเชฺชน  
ปนเญฺญน, อเตฺถ สติ จ โย ปน;  
  
วิญฺญาเปติ ตทญฺญํ โส, อาปชฺชติ อกลฺลโกฯ  
</li>
  
<li>
น เภสเชฺชน อเตฺถปิ, เภสชฺชํ วิญฺญาเปติ เจ;  
  
อาปชฺชตาคิลาโนว, เสสํ ปน อุโภปิ จฯ  
</li>
  
<li>
อตฺถาปตฺติ หิ อโนฺตว, น พหิทฺธา, ตถา พหิ;  
  
อาปชฺชติ, น เจวโนฺต, อตฺถาปตฺตุภยตฺถปิฯ  
</li>
  
<li>
อนุปขชฺช เสยฺยํ ตุ, กเปฺปโนฺต ปน เกวลํ;  
  
อาปชฺชติ ปนาปตฺติํ, อโนฺตเยว จ, โน พหิฯ  
</li>
  
<li>
อโชฺฌกาเส ตุ มญฺจาทิํ, สนฺถริตฺวาน ปกฺกมํ;  
  
พหิเยว จ, โน อโนฺต, เสสํ ปนุภยตฺถปิฯ  
</li>
  
<li>
อโนฺตสีมาเยวาปตฺติํ, พหิสีมาย เนว จ;  
  
พหิสีมาย, โน อโนฺต-สีมาย, อุภยตฺถปิฯ  
</li>
  
<li>
สฉตฺตุปาหโน =๑๒ ภิกฺขุ, ปวิสโนฺต ตโปธโน;  
  
อุปจารสีโมกฺกเนฺต, อโนฺต อาปชฺชเต ปนฯ  
</li>
  
<li>
คมิโก ทารุภณฺฑาทิํ, ปฎิสามนวตฺตกํ;  
  
อปูเรตฺวาน คจฺฉโนฺต, อุปจารสฺสติกฺกเมฯ  
</li>
  
<li>
อาปชฺชติ ปนาปตฺติํ, พหิสีมายเยว โส;  
  
เสสมาปชฺชเต อโนฺต-พหิสีมาย สพฺพโสฯ  
</li>
  
ติกกถาฯ  
</li>
  
<li>
สกวาจาย อาปโนฺน, ปรวาจาย สุชฺฌติ;  
  
ปรวาจาย อาปโนฺน, สกวาจาย สุชฺฌติฯ  
</li>
  
<li>
สกวาจาย อาปโนฺน, สกวาจาย สุชฺฌติ;  
  
ปรวาจาย อาปโนฺน, ปรวาจาย สุชฺฌติฯ  
</li>
  
<li>
วจีทฺวาริกมาปตฺติํ  
, อาปโนฺน สกวาจโต;  
  
ติณวตฺถารกํ คนฺตฺวา, ปรวาจาย สุชฺฌติฯ  
</li>
  
<li>
ตถา อปฺปฎินิสฺสเคฺค, ปาปิกาย หิ ทิฎฺฐิยา;  
  
ปรสฺส กมฺมวาจาย, อาปชฺชิตฺวาน วชฺชตํฯ  
</li>
  
<li>
เทเสโนฺต ภิกฺขุโน มูเล, สกวาจาย สุชฺฌติ;  
  
วจีทฺวาริกมาปตฺติํ, อาปโนฺน ภิกฺขุสนฺติเกฯ  
</li>
  
<li>
เทเสตฺวา ตํ วิสุชฺฌโนฺต, สกวาจาย สุชฺฌติ;  
  
สงฺฆาทิเสสมาปตฺติํ, ยาวตติยกํ ปนฯ  
</li>
  
<li>
ปรสฺส กมฺมวาจาย, อาปชฺชิตฺวา ตถา ปุน;  
  
ปรสฺส ปริวาสาทิ-กมฺมวาจาย สุชฺฌติฯ  
</li>
  
<li>
กาเยนาปชฺชตาปตฺติํ, วาจาย จ วิสุชฺฌติ;  
  
วาจายาปชฺชตาปตฺติํ, กาเยน จ วิสุชฺฌติฯ  
</li>
  
<li>
กาเยนาปชฺชตาปตฺติํ, กาเยเนว วิสุชฺฌติ;  
  
วาจายาปชฺชตาปตฺติํ, วาจาเยว วิสุชฺฌติฯ  
</li>
  
<li>
กายทฺวาริกมาปตฺติํ, กาเยนาปชฺชเต, ปุน;  
  
เทเสโนฺต ตํ ปนาปตฺติํ, วาจาเยว วิสุชฺฌติฯ  
</li>
  
<li>
วจีทฺวาริกมาปตฺติํ =๑๓, อาปชฺชิตฺวาน วาจโต;  
  
ติณวตฺถารกํ คนฺตฺวา, กาเยเนว วิสุชฺฌติฯ  
</li>
  
<li>
กายทฺวาริกมาปตฺติํ, อาปชฺชิตฺวาน กายโต;  
  
ติณวตฺถารกํ คนฺตฺวา, กาเยเนว วิสุชฺฌติฯ  
</li>
  
<li>
วจีทฺวาริกมาปตฺติํ, อาปชฺชิตฺวา ตโปธโน;  
  
ตเมว ปน เทเสโนฺต, วาจาเยว วิสุชฺฌติฯ  
</li>
  
<li>
สุโตฺต อาปชฺชตาปตฺติํ, ปฎิพุโทฺธ วิสุชฺฌติ;  
  
อาปโนฺน ปฎิพุโทฺธว, สุโตฺต สุชฺฌติ โส กถํ?  
</li>
  
<li>
สุโตฺต อาปชฺชตาปตฺติํ, สุโตฺตเยว วิสุชฺฌติ;  
  
ปฎิพุโทฺธว อาปโนฺน, ปฎิพุโทฺธ วิสุชฺฌติ?  
</li>
  
<li>
สคารเสยฺยกาทิํ  
ตุ, สุโตฺต อาปชฺชเต นโร;  
  
เทเสโนฺต ปน ตํ ญตฺวา, ปฎิพุโทฺธ วิสุชฺฌติฯ  
</li>
  
<li>
อาปชฺชิตฺวาน ชคฺคโนฺต, ติณวตฺถารเก ปน;  
  
สมเถ ตุ สยโนฺตว, สุโตฺต วุฎฺฐาติ นาม โสฯ  
</li>
  
<li>
สคารเสยฺยกาทิํ ตุ, สุโตฺต อาปชฺชเต นโร;  
  
สยโนฺต ติณวตฺถาเร, สุโตฺตเยว วิสุชฺฌติฯ  
</li>
  
<li>
อาปชฺชิตฺวา ปนาปตฺติํ, ชคฺคโนฺต ปน เกวลํ;  
  
เทเสโนฺต ปน ตํ ปจฺฉา, ปฎิพุโทฺธ วิสุชฺฌติฯ  
</li>
  
<li>
อาปชฺชิตฺวา อจิโตฺตว, สจิโตฺตว วิสุชฺฌติ;  
  
อาปชฺชิตฺวา สจิโตฺตว, อจิโตฺตว วิสุชฺฌติฯ  
</li>
  
<li>
อาปชฺชิตฺวา อจิโตฺตว, อจิโตฺตว วิสุชฺฌติ;  
  
อาปชฺชิตฺวา สจิโตฺตว, สจิโตฺตว วิสุชฺฌติฯ  
</li>
  
<li>
อจิโตฺต, จิตฺตกาปตฺติํ, อาปชฺชิตฺวา ตโปธโน;  
  
ปจฺฉา ตํ ปน เทเสโนฺต, สจิโตฺตว วิสุชฺฌติฯ  
</li>
  
<li>
ตถา สจิตฺตกาปตฺติํ, อาปชฺชิตฺวา สจิตฺตโก;  
  
สยโนฺต ติณวตฺถาเร, อจิโตฺตว วิสุชฺฌติฯ  
</li>
  
<li>
เอวเมวํ อมิเสฺสตฺวา, ปจฺฉิมํ ตุ ปททฺวยํ;  
  
เอตฺถ วุตฺตานุสาเรน, เวทิตพฺพํ วิภาวินาฯ  
</li>
  
<li>
อาปชฺชติ =๑๔ จ กเมฺมน, อกเมฺมน วิสุชฺฌติ;  
  
อาปชฺชติ อกเมฺมน, กเมฺมเนว วิสุชฺฌติฯ  
</li>
  
<li>
กเมฺมนาปชฺชตาปตฺติํ, กเมฺมเนว วิสุชฺฌติ;  
  
อาปชฺชติ อกเมฺมน, อกเมฺมน วิสุชฺฌติฯ  
</li>
  
<li>
อจฺจชํ ปาปิกํ ทิฎฺฐิํ, อาปชฺชิตฺวาน กมฺมโต;  
  
เทเสโนฺต ปน ตํ ปจฺฉา, อกเมฺมน วิสุชฺฌติฯ  
</li>
  
<li>
วิสฎฺฐิอาทิกาปตฺติํ  
, อาปชฺชิตฺวา อกมฺมโต;  
  
ปริสุชฺฌติ กเมฺมน, ปริวาสาทินา ปนฯ  
</li>
  
<li>
สมนุภาสนํ ภิกฺขุ, อาปชฺชติ จ กมฺมโต;  
  
ปริวาสาทินา ปจฺฉา, กเมฺมเนว วิสุชฺฌติฯ  
</li>
  
<li>
อวเสสํ ปนาปตฺติํ, อาปชฺชติ อกมฺมโต;  
  
เทเสโนฺต ปน ตํ ปจฺฉา, อกเมฺมเนว สุชฺฌติฯ  
</li>
  
<li>
สมฺมุขาปตฺติมาปโนฺน, วิสุชฺฌติ อสมฺมุขา;  
  
อสมฺมุขาปิ อาปโนฺน, สมฺมุขาว วิสุชฺฌติฯ  
</li>
  
<li>
สมฺมุขาปตฺติมาปโนฺน, สมฺมุขาว วิสุชฺฌติ;  
  
อสมฺมุขาว อาปโนฺน, วิสุชฺฌติ อสมฺมุขาฯ  
</li>
  
<li>
อจฺจชํ ปาปกํ ทิฎฺฐิํ, อาปโนฺน สงฺฆสมฺมุเข;  
  
วุฎฺฐานกาเล สเงฺฆน, กิญฺจิ กมฺมํ น วิชฺชติฯ  
</li>
  
<li>
วิสฎฺฐิอาทิกาปตฺติํ, อาปชฺชิตฺวา อสมฺมุขา;  
  
สงฺฆสมฺมุขโตเยว, วิสุชฺฌติ น จญฺญถาฯ  
</li>
  
<li>
สมนุภาสนํ สงฺฆ-สมฺมุขาปชฺชเต, ปุน;  
  
สงฺฆสฺส สมฺมุขาเยว, วิสุชฺฌติ, น จญฺญถาฯ  
</li>
  
<li>
มุสาวาทาทิกํ เสสํ, อาปชฺชติ อสมฺมุขา;  
  
ตํ ปจฺฉา ปน เทเสโนฺต, วิสุชฺฌติ อสมฺมุขาฯ  
</li>
  
<li>
อชานโนฺตว อาปโนฺน, ชานโนฺตว วิสุชฺฌติ;  
  
ชานโนฺต ปน อาปโนฺน, อชานโนฺต วิสุชฺฌติฯ  
</li>
  
<li>
อชานโนฺตว อาปโนฺน, อชานโนฺต วิสุชฺฌติ;  
  
ชานโนฺต ปน อาปโนฺน, ชานโนฺตว วิสุชฺฌติฯ  
</li>
  
<li>
อจิตฺตกจตุเกฺกน =๑๕, สทิสํ สพฺพถา อิทํ;  
  
อชานนฺตจตุกฺกนฺติ, เวทิตพฺพํ วิภาวินาฯ  
</li>
  
<li>
อาคนฺตุโกว อาปตฺติํ, อาปชฺชติ, น เจตโร;  
  
อาวาสิโกว อาปตฺติํ, อาปชฺชติ, น เจตโรฯ  
</li>
  
<li>
อาคนฺตุโก  
ตถาวาสิ-โกปิ อาปชฺชเร อุโภ;  
  
อตฺถาปตฺติ จ เสสํ ตุ, อุโภ นาปชฺชเร ปนฯ  
</li>
  
<li>
สฉตฺตุปาหโน เจว, สสีสํ ปารุโตปิ จ;  
  
วิหารํ ปวิสโนฺต จ, วิจรโนฺตปิ ตตฺถ จฯ  
</li>
  
<li>
อาคนฺตุโกว อาปตฺติํ, อาปชฺชติ, น เจตโร;  
  
อาวาสวตฺตมาวาสี, อกโรโนฺตว โทสวาฯ  
</li>
  
<li>
น เจวาคนฺตุโก, เสส-มาปชฺชนฺติ อุโภปิ จ;  
  
อสาธารณมาปตฺติํ, นาปชฺชนฺติ อุโภปิ จฯ  
</li>
  
<li>
วตฺถุนานตฺตตา อตฺถิ, นตฺถิ อาปตฺตินานตา;  
  
อตฺถิ อาปตฺตินานตฺตํ, นตฺถิ วตฺถุสฺส นานตาฯ  
</li>
  
<li>
วตฺถุนานตฺตตา เจว, อตฺถิ อาปตฺตินานตา;  
  
เนวตฺถิ วตฺถุนานตฺตํ, โน จ อาปตฺตินานตาฯ  
</li>
  
<li>
ปาราชิกจตุกฺกสฺส, วตฺถุนานตฺตตา มตา;  
  
อาปตฺตินานตา นตฺถิ, เสสาปตฺตีสฺวยํ นโยฯ  
</li>
  
<li>
สมโณ สมณี กาย-สํสคฺคํ ตุ กโรนฺติ เจ;  
  
สงฺฆาทิเสโส ภิกฺขุสฺส, ภิกฺขุนิยา ปราชโยฯ  
</li>
  
<li>
เอวํ อาปตฺตินานตฺตํ, นตฺถิ วตฺถุสฺส นานตา;  
  
กายสฺส ปน สํสโคฺค, อุภินฺนํ วตฺถุ โหติ หิฯ  
</li>
  
<li>
ตเถว ลสุณสฺสาปิ, ขาทเน ภิกฺขุนี ปน;  
  
อาปชฺชติ หิ ปาจิตฺติํ, ภิกฺขุโน โหติ ทุกฺกฎํฯ  
</li>
  
<li>
ปาราชิกานํ ปน เจ จตุนฺนํ;  
  
สงฺฆาทิเสเสหิ จ เตรเสหิ;  
  
โหเตว วตฺถุสฺส จ นานภาโว;  
  
อาปตฺติยา เจว หิ นานภาโวฯ  
</li>
  
<li>
ปาราชิกานิ =๑๖  
จตฺตาริ, อาปชฺชนฺตานเมกโต;  
  
ภิกฺขุนีสมณานํ ตุ, อุภินฺนํ ปน สพฺพโสฯ  
</li>
  
<li>
วตฺถุสฺส นตฺถิ นานตฺตํ, นตฺถิ อาปตฺตินานตา;  
  
วิสุํ ปนาปชฺชเนฺตสุ, อยเมว วินิจฺฉโยฯ  
</li>
  
<li>
อตฺถิ วตฺถุสภาคตฺตํ, นตฺถาปตฺติสภาคตา;  
  
อตฺถาปตฺติสภาคตา, นตฺถิ วตฺถุสภาคตาฯ  
</li>
  
<li>
อตฺถิ วตฺถุสภาคตฺตํ, อตฺถาปตฺติสภาคตา;  
  
นตฺถิ วตฺถุสภาคตฺตํ, นตฺถาปตฺติสภาคตาฯ  
</li>
  
<li>
ภิกฺขูนํ ภิกฺขุนีนญฺจ, กายสํสคฺคเก สติ;  
  
อตฺถิ วตฺถุสภาคตฺตํ, นตฺถาปตฺติสภาคตาฯ  
</li>
  
<li>
อาทิโต ปน ภิกฺขุสฺส, จตูสฺวนฺติมวตฺถุสุ;  
  
สิยาปตฺติสภาคตฺตํ, น จ วตฺถุสภาคตาฯ  
</li>
  
<li>
ภิกฺขูนํ ภิกฺขุนีนญฺจ, จตูสฺวนฺติ มวตฺถุสุ;  
  
อตฺถิ วตฺถุสภาคตฺตํ, อตฺถาปตฺติสภาคตาฯ  
</li>
  
<li>
สาธารณาสุ สพฺพาสุ, อาปตฺตีสฺวปฺยยํ นโย;  
  
อสาธารณาสุ เนวตฺถิ, วตฺถาปตฺติสภาคตาฯ  
</li>
  
<li>
อตฺถาปตฺติ อุปชฺฌาเย, เนว สทฺธิวิหาริเก;  
  
อตฺถิ สทฺธิวิหารสฺมิํ, อุปชฺฌาเย น วิชฺชติฯ  
</li>
  
<li>
อตฺถาปตฺติ อุปชฺฌาเย, ตถา สทฺธิวิหาริเก;  
  
เนวาปตฺติ อุปชฺฌาเย, เนว สทฺธิวิหาริเกฯ  
</li>
  
<li>
อุปชฺฌาเยน กตฺตพฺพ-วตฺตสฺสากรเณ ปน;  
  
อุปชฺฌาโย ผุเส วชฺชํ, น จ สทฺธิวิหาริโกฯ  
</li>
  
<li>
อุปชฺฌายสฺส กตฺตพฺพ-วตฺตสฺสากรเณ ปน;  
  
นตฺถาปตฺติ อุปชฺฌาเย, อตฺถิ สทฺธิวิหาริเกฯ  
</li>
  
<li>
เสสํ ปนิธ อาปตฺติํ, อาปชฺชนฺติ อุโภปิ จ;  
  
อสาธารณมาปตฺติํ, นาปชฺชนฺติ อุโภปิ จฯ  
</li>
  
<li>
อาทิยโนฺต  
ครุํ โทสํ, ปโยเชโนฺต ลหุํ ผุเส;  
  
อาทิยโนฺต ลหุํ โทสํ, ปโยเชโนฺต ครุํ ผุเสฯ  
</li>
  
<li>
อาทิยโนฺต =๑๗ ปโยเชโนฺต, ครุเกเยว ติฎฺฐติ;  
  
อาทิยโนฺต ปโยเชโนฺต, ลหุเกเยว ติฎฺฐติฯ  
</li>
  
<li>
ปาทํ วาปิ ตโต อุทฺธํ, อาทิยโนฺต ครุํ ผุเส;  
  
‘‘คณฺหา’’ติ อูนกํ ปาทํ, อาณาเปโนฺต ลหุํ ผุเสฯ  
</li>
  
<li>
เอเตเนว อุปาเยน, เสสกมฺปิ ปทตฺตยํ;  
  
อตฺถสมฺภวโตเยว, เวทิตพฺพํ วิภาวินาฯ  
</li>
  
<li>
กาเลเยว ปนาปตฺติ, โน วิกาเล กถํ สิยา?  
  
วิกาเลเยว อาปตฺติ, น จ กาเล กถํ สิยา?  
</li>
  
<li>
อตฺถาปตฺติ หิ กาเล จ, วิกาเล จ ปกาสิตา?  
  
เนว กาเล วิกาเล จ, อตฺถาปตฺติ ปกาสิตา?  
</li>
  
<li>
ปวาเรตฺวาน ภุญฺชโนฺต, กาเล อนติริตฺตกํ;  
  
กาเล อาปชฺชตาปตฺติํ, น วิกาเลติ ทีปเยฯ  
</li>
  
<li>
วิกาลโภชนาปตฺติํ, วิกาเล น จ กาลเก;  
  
เสสํ กาเล วิกาเล จ, อาปชฺชติ, น สํสโยฯ  
</li>
  
<li>
อสาธารณมาปตฺติํ, ภิกฺขุนีนํ วสา ปน;  
  
เนวาปชฺชติ กาเลปิ, โน วิกาเลปิ สพฺพทาฯ  
</li>
  
<li>
กิํ ปฎิคฺคหิตํ กาเล, โน วิกาเล ตุ กปฺปติ?  
  
วิกาเล กิญฺจ โน กาเล, คหิตํ ปน กปฺปติ?  
</li>
  
<li>
กาเล เจว วิกาเล จ, กิํ นาม วท กปฺปติ?  
  
เนว กาเล จ กิํ นาม, โน วิกาเล จ กปฺปติ?  
</li>
  
<li>
อามิสํ ตุ ปุเรภตฺตํ, ปฎิคฺคหิตกํ ปน;  
  
กาเลเยว ตุ ภิกฺขูนํ, โน วิกาเล ตุ กปฺปติฯ  
</li>
  
<li>
ปานกํ ตุ วิกาลสฺมิํ, ปฎิคฺคหิตกํ ปน;  
  
วิกาเลเยว กาเล จ, อปรชฺชุ น กปฺปติฯ  
</li>
  
<li>
สตฺตาหกาลิกเญฺจว  
, จตุตฺถํ ยาวชีวิกํ;  
  
กาเล เจว วิกาเล จ, กปฺปตีติ วินิทฺทิเสฯ  
</li>
  
<li>
อตฺตโน อตฺตโน กาล-มตีตํ กาลิกตฺตยํ;  
  
มํสํ อกปฺปิยเญฺจว, ตถา อุคฺคหิตมฺปิ จฯ  
</li>
  
<li>
กุลทูสนกมฺมาทิํ =๑๘, กตฺวา อุปฺปนฺนโภชนํ;  
  
กาเล เจว วิกาเล จ, น จ กปฺปติ ภิกฺขุโนฯ  
</li>
  
<li>
ปจฺจนฺติเมสุ เทเสสุ, อาปชฺชติ น มชฺฌิเม;  
  
มชฺฌิเม ปน เทสสฺมิํ, น จ ปจฺจนฺติเมสุ หิฯ  
</li>
  
<li>
ปจฺจนฺติเมสุ เทเสสุ, อาปชฺชติ จ มชฺฌิเม;  
  
ปจฺจนฺติเมสุ เทเสสุ, นาปชฺชติ น มชฺฌิเมฯ  
</li>
  
<li>
สีมํ สมุเทฺท พนฺธโนฺต, ภิกฺขุ ปจฺจนฺติเมสุ หิ;  
  
อาปชฺชติ ปนาปตฺติํ, น จาปชฺชติ มชฺฌิเมฯ  
</li>
  
<li>
คเณน ปญฺจวเคฺคน, กโรโนฺต อุปสมฺปทํ;  
  
จมฺมตฺถรณํ ธุวนฺหานํ, สคุณงฺคุณุปาหนํฯ  
</li>
  
<li>
ธาเรโนฺต มชฺฌิเม วชฺชํ, ผุเส ปจฺจนฺติเมสุ โน;  
  
อวเสสํ ปนาปตฺติํ, อาปชฺชตูภยตฺถปิฯ  
</li>
  
<li>
อสาธารณอาปตฺติํ, ภิกฺขุนีนํ วสา ปน;  
  
ปจฺจนฺติเมสุ วา ภิกฺขุ, นาปชฺชติ น มชฺฌิเมฯ  
</li>
  
<li>
ปจฺจนฺติเมสุ เทเสสุ, กปฺปเต น จ มชฺฌิเม;  
  
กปฺปเต, มชฺฌิเม เทเส, โน จ ปจฺจนฺติเมสุ หิฯ  
</li>
  
<li>
ปจฺจนฺติเมสุ เทเสสุ, กปฺปเต, มชฺฌิเมปิ กิํ?  
  
ปจฺจนฺติเมสุ เจวาปิ, กิํ น กปฺปติ มชฺฌิเม?  
</li>
  
<li>
ปจฺจนฺติเมสุ เทเสสุ, วุตฺตํ วตฺถุ จตุพฺพิธํ;  
  
นิทฺทิเส กปฺปตี เจว, น จ กปฺปติ มชฺฌิเมฯ  
</li>
  
<li>
‘‘อิทํ  
จตุพฺพิธํ วตฺถุ, เทสสฺมิํ ปน มชฺฌิเม;  
  
น กปฺปตี’’ติ วุตฺตญฺหิ, ‘‘มชฺฌิเมเยว กปฺปติ’’ฯ  
</li>
  
<li>
ปจฺจนฺติเมสุ เทเสสุ, เอวํ วุตฺตํ น กปฺปติ;  
  
ปญฺจโลณาทิกํ เสสํ, อุภยตฺถปิ กปฺปติฯ  
</li>
  
<li>
อกปฺปิยนฺติ ยํ นาม, ปฎิกฺขิตฺตํ มเหสินา;  
  
อุภยตฺถปิ ตํ สพฺพํ, น จ กปฺปติ ภิกฺขุโนฯ  
</li>
  
<li>
อโนฺต อาปชฺชตาปตฺติํ, อาปชฺชติ จ, โน พหิ;  
  
พหิ อาปชฺชตาปตฺติํ, น จ อโนฺต กุทาจนํฯ  
</li>
  
<li>
อาปชฺชติ =๑๙ ปนโนฺต จ, พหิ เจวุภยตฺถปิ;  
  
เนว อโนฺต จ อาปตฺติํ, อาปชฺชติ จ, โน พหิฯ  
</li>
  
<li>
อนุปขชฺชเสยฺยาทิํ, อโนฺตเยว จ, โน พหิ;  
  
สงฺฆิกํ ปน มญฺจาทิํ, อโชฺฌกาเส ตุ กิญฺจิปิฯ  
</li>
  
<li>
นิกฺขิปิตฺวาน คจฺฉโนฺต, โน อโนฺต, พหิเยว จ;  
  
เสสมาปชฺชตาปตฺติํ, อโนฺต เจว ตถา พหิฯ  
</li>
  
<li>
อสาธารณมาปตฺติํ, ภิกฺขุนีนํ วสา ปน;  
  
เนวาปชฺชติ อโนฺตปิ, น พหิทฺธาปิ สพฺพถาฯ  
</li>
  
<li>
คาเม อาปชฺชตาปตฺติํ, โน อรเญฺญ กถํ วท?  
  
อาปชฺชติ อรญฺญสฺมิํ, น จ คาเม กถํ วท?  
</li>
  
<li>
อาปชฺชติ จ คาเมปิ, อรเญฺญปิ กถํ วท?  
  
เนวาปชฺชติ คาเมปิ, โน อรเญฺญ กถํ วท?  
</li>
  
<li>
อนฺตรฆรสํยุตฺตา, เสกฺขปญฺญตฺติโย ปน;  
  
อาปชฺชติ หิ ตํ ภิกฺขุ, คามสฺมิํ, โน อรญฺญเกฯ  
</li>
  
<li>
อคณา อรุณํ นาม, อุฎฺฐาเปนฺตี จ ภิกฺขุนี;  
  
อาปชฺชติ ปนาปตฺติํ, อรเญฺญ, โน จ คามเกฯ  
</li>
  
<li>
มุสาวาทาทิมาปตฺติํ  
, อาปชฺชตูภยตฺถปิ;  
  
อสาธารณมาปตฺติํ, อาปชฺชติ น กตฺถจิฯ  
</li>
  
<li>
อาปชฺชติ คิลาโนว, นาคิลาโน กุทาจนํ;  
  
อคิลาโนว อาปตฺติํ, ผุเส, โน จ คิลานโกฯ  
</li>
  
<li>
อคิลาโน คิลาโน จ, อาปชฺชนฺติ อุโภปิ จ;  
  
นาปชฺชนฺติ คิลาโน จ, อคิลาโน อุโภปิ จฯ  
</li>
  
<li>
เภสเชฺชน ปนเญฺญน, อเตฺถ สติ จ โย ปน;  
  
วิญฺญาเปติ ตทญฺญํ โส, อาปชฺชติ อกลฺลโกฯ  
</li>
  
<li>
น เภสเชฺชน อเตฺถปิ, เภสชฺชํ วิญฺญาเปติ เจ;  
  
อาปชฺชตาคิลาโนว, อาปตฺติํ โลลมานโสฯ  
</li>
  
<li>
มุสาวาทาทิกํ เสสํ, อาปชฺชนฺติ อุโภปิ จ;  
  
อสาธารณมาปตฺติํ, นาปชฺชนฺติ อุโภปิ จฯ  
</li>
  
จตุกฺกกถาฯ  
</li>
  
<li>
ปญฺจ =๒๐ อาปตฺติโย โหนฺติ, มุสาวาทสฺส การณา;  
  
ปาราชิกํ ครุํถุลฺล-จฺจยํ ปาจิตฺติ ทุกฺกฎํฯ  
</li>
  
<li>
อานิสํสา ปนุทฺทิฎฺฐา, ปเญฺจว กถินตฺถเร;  
  
อนามนฺตาสมาทาน-จรณํ คณโภชนํฯ  
</li>
  
<li>
โย ตตฺถ จีวรุปฺปาโท, โส จ เนสํ ภวิสฺสติ;  
  
จีวรํ ยาวทตฺถญฺจ, คเหตุมฺปิ จ วฎฺฎติฯ  
</li>
  
<li>
เตลํ ปญฺจวิธํ วุตฺตํ, นิปฺปปเญฺจน สตฺถุนา;  
  
วสา มธุกเอรณฺฑ-ติลสาสปสมฺภวํฯ  
</li>
  
<li>
อจฺฉมจฺฉวสา เจว, สุสุกา สูกรสฺส จ;  
  
คทฺรภสฺส วสา เจติ, วสา ปญฺจวิธา มตาฯ  
</li>
  
<li>
มูลขนฺธคฺคพีชานิ  
, ผฬุพีชญฺจ ปณฺฑิโต;  
  
ปญฺจมํ พีชพีชนฺติ, ปญฺจ พีชานิ ทีปเยฯ  
</li>
  
<li>
ผลํ สมณกเปฺปหิ, ปริภุเญฺชยฺย ปญฺจหิ;  
  
อคฺคิสตฺถนขกฺกนฺตํ, อพีชุพฺพฎฺฎพีชกํฯ  
</li>
  
<li>
ปณฺณุณฺณติณโจฬานํ, วากสฺส จ วเสนิธ;  
  
ภิสิโย ภาสิตา ปญฺจ, มุนินา โมหนาสินาฯ  
</li>
  
<li>
ปวารณาปิ ปเญฺจว, โอทนาทีหิ ปญฺจหิ;  
  
ปฎิคฺคาหาปิ ปเญฺจว, กายาทิคหเณน จฯ  
</li>
  
<li>
ปญฺจานิสํสา วินยญฺญุกสฺมิํ;  
  
มเหสินา การุณิเกน วุตฺตา;  
  
สุรกฺขิตํ โหติ สกญฺจ สีลํ;  
  
กุกฺกุจฺจมญฺญสฺส นิรากโรติฯ  
</li>
  
<li>
วิสารโท ภาสติ สงฺฆมเชฺฌ;  
  
สุเขน นิคฺคณฺหติ เวริภิกฺขู;  
  
ธมฺมสฺส เจว ฐิติยา ปวโตฺต;  
  
ตสฺมาทรํ ตตฺถ กเรยฺย ธีโรฯ  
</li>
  
ปญฺจกกถาฯ  
</li>
  
<li>
ฉวเจฺฉทนกา =๒๑ วุตฺตา, ฉฬภิเญฺญน ตาทินา;  
  
มญฺจปีฐมติกฺกนฺต-ปมาณญฺจ นิสีทนํฯ  
</li>
  
<li>
ตถา กณฺฑุปฎิจฺฉาที, วสฺสสาฎิกจีวรํ;  
  
จีวรํ สุคตสฺสาปิ, จีวเรน ปมาณกํฯ  
</li>
  
<li>
ฉหากาเรหิ อาปตฺติํ, อาปชฺชติ น อญฺญถา;  
  
อลชฺชิตาย อญฺญาณ-กุกฺกุเจฺจหิ ตเถว จฯ  
</li>
  
<li>
วิปริตาย สญฺญาย, กปฺปิเยปิ อกปฺปิเย;  
  
สติสโมฺมสโต เจว, อาปชฺชติ, น สํสโยฯ  
</li>
  
<li>
ฉหิ  
อเงฺคหิ ยุเตฺตน;  
  
อุปสมฺปาทนา ปน;  
  
กาตพฺพา, นิสฺสโย เจว;  
  
ทาตโพฺพ, สามเณรโกฯ  
</li>
  
<li>
ภิกฺขุนาปฎฺฐเปตโพฺพ, สตตํ ธมฺมจกฺขุนา;  
  
อาปตฺติํ ปน ชานาติ, อนาปตฺติํ ครุํ ลหุํฯ  
</li>
  
<li>
ปาติโมกฺขานิ วิตฺถารา, อุภยานิ ปนสฺส หิ;  
  
สฺวาคตานิ ภวเนฺตว, สุวิภตฺตานิ อตฺถโตฯ  
</li>
  
<li>
อนุพฺยญฺชนโส เจว, สุตฺตโส สุวินิจฺฉิตา;  
  
ทสวโสฺสปิ วา โหติติเรกทสวสฺสิโกฯ  
</li>
  
ฉกฺกกถาฯ  
</li>
  
<li>
สตฺต สามีจิโย วุตฺตา, สเตฺตว สมถาปิ จ;  
  
ปญฺญตฺตาปตฺติโย สตฺต, สตฺตโพชฺฌงฺคทสฺสินาฯ  
</li>
  
สตฺตกกถาฯ  
</li>
  
<li>
กุลานิ อิธ ทูเสติ, อากาเรหิ ปนฎฺฐหิ;  
  
ปุเปฺผน จ ผเลนาปิ, จุเณฺณนปิ จ ทูสโกฯ  
</li>
  
<li>
มตฺติกาทนฺตกเฎฺฐหิ, เวฬุยา เวชฺชิกายปิ;  
  
ชงฺฆเปสนิเกนาปิ, อาชีวเสฺสว การณาฯ  
</li>
  
<li>
อเฎฺฐวานติริตฺตาปิ  
, อติริตฺตาปิ อฎฺฐ จ;  
  
อกปฺปิยกตํ เจวาคหิตุจฺจาริตมฺปิ จฯ  
</li>
  
<li>
กตํ อหตฺถปาเสปิ, น จ ภุตฺตาวินา กตํ;  
  
ปวาริเตน ยเญฺจว, กตํ ภุตฺตาวินาปิ จฯ  
</li>
  
<li>
อาสนา  
วุฎฺฐิเตนาปิ, อติริตฺตกตมฺปิ จ;  
  
อวุตฺตมลเมตนฺติ, น คิลานาติริตฺตกํฯ  
</li>
  
<li>
อิเม อเฎฺฐว นิทฺทิฎฺฐา, เญยฺยา อนติริตฺตกา;  
  
อติริตฺตา ปเนเตสํ, ปฎิเกฺขเปน ทีปิตาฯ  
</li>
  
<li>
สหปุพฺพปโยเคสุ, ทุกฺกฎํ ญาตญตฺติสุ;  
  
ทุรูปจิเณฺณ อามาเส, ทุกฺกฎํ ปฎิสาวเนฯ  
</li>
  
<li>
อฎฺฐมํ ปน นิทฺทิฎฺฐํ, ตถา วินยทุกฺกฎํ;  
  
อิติ อฎฺฐวิธํ โหติ, สพฺพเมว จ ทุกฺกฎํฯ  
</li>
  
<li>
เอหิภิกฺขูปสมฺปทา, สรณคมเนน จ;  
  
ปญฺหาพฺยากรโณวาทา, ครุธมฺมปฎิคฺคโหฯ  
</li>
  
<li>
ตถา ญตฺติจตุเตฺถน, กเมฺมเนวฎฺฐวาจิกา;  
  
ทูเตน ภิกฺขุนีนนฺติ, อเฎฺฐว อุปสมฺปทาฯ  
</li>
  
<li>
อสทฺธมฺมา ปนเฎฺฐว, นิทฺทิฎฺฐา สุทฺธทิฎฺฐินา;  
  
อเฎฺฐวุโปสถงฺคานิ, เวทิตพฺพานิ วิญฺญุนาฯ  
</li>
  
<li>
สกฺกาโร จ อสกฺกาโร;  
  
ลาภาลาโภ ยสายโส;  
  
ปาปิจฺฉา ปาปมิตฺตตฺตํ;  
  
อสทฺธมฺมา ปนฎฺฐิเมฯ  
</li>
  
<li>
ปาณํ น หเน, น จาทินฺนมาทิเย;  
  
มุสา น ภาเส, น จ มชฺชโป สิยา;  
  
อพฺรหฺมจริยา วิรเมยฺย เมถุนา;  
  
รตฺติํ น ภุเญฺชยฺย วิกาลโภชนํฯ  
</li>
  
<li>
มาลํ  
น ธาเร, น จ คนฺธมาจเร;  
  
มเญฺจ ฉมายํว สเยถ สนฺถเต;  
  
เอตญฺหิ  
อฎฺฐงฺคิกมาหุโปสถํ;  
  
พุเทฺธน ทุกฺขนฺตคุนา ปกาสิตํฯ  
</li>
  
<li>
อเฎฺฐว ปน ปานานิ, นิทฺทิฎฺฐานิ มเหสินา;  
  
ภิกฺขุ อฎฺฐงฺคสํยุโตฺต, ภิกฺขุโนวาทมรหติฯ  
</li>
  
อฎฺฐกกถาฯ  
</li>
  
<li>
โภชนานิ ปณีตานิ, นว วุตฺตานิ สตฺถุนา;  
  
ทุกฺกฎํ ปน นิทฺทิฎฺฐํ, นว มํสานิ ขาทโตฯ  
</li>
  
<li>
ปาติโมกฺขสฺส อุเทฺทสา, นเวว ปริทีปิตา;  
  
อุโปสถา นเวเวตฺถ, สโงฺฆ นวหิ ภิชฺชติฯ  
</li>
  
นวกกถาฯ  
</li>
  
<li>
ทส อโกฺกสวตฺถูนิ, ทส สิกฺขาปทานิ จ;  
  
อกปฺปิยานิ มํสานิ, ทส สุกฺกานิ เว ทสฯ  
</li>
  
<li>
ชาติ นามญฺจ โคตฺตญฺจ, กมฺมํ สิปฺปญฺจ โรคตา;  
  
ลิงฺคาปตฺติ กิเลสา จ, อโกฺกเสน ทเสว หิฯ  
</li>
  
<li>
ทส อาทีนวา รโญฺญ, อเนฺตปุรปฺปเวสเน;  
  
ทสากาเรหิ สงฺฆาทิ-เสโส ฉโนฺนติ ทีปิโตฯ  
</li>
  
<li>
ทส กมฺมปถา ปุญฺญา, อปุญฺญาปิ ตถา ทส;  
  
ทเสว ทานวตฺถูนิ, ทเสว รตนานิ จฯ  
</li>
  
<li>
อนฺนํ ปานญฺจ วตฺถญฺจ, มาลา คนฺธวิเลปนํ;  
  
ยานญฺจ เสยฺยาวสถํ, ปทีเปยฺยนฺติเม ทสฯ  
</li>
  
<li>
อวนฺทิยา มุนิเนฺทน, ทีปิตา ทส ปุคฺคลา;  
  
ทเสว ปํสุกูลานิ, ทส จีวรธารณาฯ  
</li>
  
<li>
โสสานิกํ  
ปาปณิกํ, ตถา อุนฺทูรขายิตํ;  
  
โคขายิตคฺคินา ทฑฺฒํ, อชิกูปจิกขายิตํฯ  
</li>
  
<li>
ถูปจีวริกเญฺจว, ตเถว อภิเสกิยํ;  
  
คตปจฺฉาคตเญฺจติ, ทสธา ปํสุกูลิกํฯ  
</li>
  
<li>
สพฺพนีลาทโย  
วุตฺตา, ทส จีวรธารณา;  
  
จีวรานิ นเวเวตฺถ, สทฺธิํ สํกจฺจิกาย จฯ  
</li>
  
ทสกกถาฯ  
</li>
  
<li>
เอกาทส ปนาภพฺพา, ปุคฺคลา ปณฺฑกาทโย;  
  
โหเนฺตวานุปสมฺปนฺนา, อุปสมฺปาทิตาปิ จฯ  
</li>
  
<li>
ปตฺตา อกปฺปิยา วุตฺตา, เอกาทส ภวนฺติ หิ;  
  
ทารุเชน จ ปเตฺตน, ทเสว รตนุพฺภวาฯ  
</li>
  
<li>
เอกาทส ตถา โหนฺติ, ปาทุกาปิ อกปฺปิยา;  
  
เอกาทเสว สีมาโย, อสีมาติ ปกาสิตาฯ  
</li>
  
<li>
อติขุทฺทาติมหนฺตา, ขณฺฑจฺฉายานิมิตฺตกา;  
  
อนิมิตฺตา, พหิเฎฺฐน, สมฺมตา, นทิยํ ตถาฯ  
</li>
  
<li>
ชาตสฺสเร, สมุเทฺท วา, สมฺภินฺนโชฺฌตฺถฎาปิ จ;  
  
สีมายปิ อสีมาโย, เอกาทส อิมา สิยุํฯ  
</li>
  
<li>
เอกาทเสว ปถวี, กปฺปิยา จ อกปฺปิยา;  
  
คณฺฐิกา กปฺปิยา วุตฺตา, เอกาทส จ วีธกาฯ  
</li>
  
<li>
เอกาทสวิธํ วุตฺตํ, อธิฎฺฐาตพฺพจีวรํ;  
  
ติจีวรํ ตถา กณฺฑุ-ปฎิจฺฉาที, นิสีทนํฯ  
</li>
  
<li>
ปจฺจตฺถรณํ, วสฺสิก-สาฎิกา, มุขปุญฺฉนํ;  
  
ทกสาฎิ, ปริกฺขาร-โจฬํ, สํกจฺจิกาปิ จฯ  
</li>
  
<li>
ยาวตติยกา  
สเพฺพ, เอกาทส ปกาสิตา;  
  
อริโฎฺฐ, จณฺฑกาฬี จ, อุกฺขิตฺตสฺสานุวตฺติกาฯ  
</li>
  
<li>
อฎฺฐ สงฺฆาทิเสเสสุ, อุภินฺนํ ตุ วสา ปน;  
  
เอกาทส อิเม ยาว-ตติยาติ ปกาสิตาฯ  
</li>
  
<li>
นิสฺสยสฺส ทเสกาว, ปฎิปฺปสฺสทฺธิโย ปน;  
  
ฉธาจริยโต วุตฺตา, อุปชฺฌายา ตุ ปญฺจธาฯ  
</li>
  
เอกาทสกกถาฯ  
</li>
  
<li>
เตรเสว  
ธุตงฺคานิ, ปรมานิ จ จุทฺทส;  
  
โสฬเสว ตุ ‘‘ชาน’’นฺติ, ปญฺญตฺตานิ มเหสินาฯ  
</li>
  
<li>
สอุตฺตรํ วินยวินิจฺฉยํ ตุ โย;  
  
อนุตฺตรํ สกลมปีธ ชานติ;  
  
มหตฺตเร วินยนเย อนุตฺตเร;  
  
นิรุตฺตโร ภวติ หิ โส, น สํสโยฯ  
</li>
  
เอกุตฺตรนโย สมโตฺตฯ  
</li>
  
<h3>เสทโมจนกถา</h3>
</ol>
<ol>
<li>
อิโต ปรํ ปวกฺขามิ, ภิกฺขูนํ สุณตํ ปุน;  
  
เสทโมจนคาถาโย, ปฎุภาวกรา วราฯ  
</li>
  
<li>
อุพฺภกฺขกํ วิวเชฺชตฺวา, อโธนาภิํ วิวชฺชิย;  
  
ปฎิจฺจ เมถุนํ ธมฺมํ, กถํ ปาราชิโก สิยา?  
</li>
  
<li>
กพนฺธสตฺตกายสฺส, อุเร โหติ มุขํ สเจ;  
  
มุเขน เมถุนํ ธมฺมํ, กตฺวา ปาราชิโก ภเวฯ  
</li>
  
<li>
สุเญฺญ นิสฺสตฺตเก ทีเป, เอโก ภิกฺขุ สเจ วเส;  
  
เมถุนปจฺจยา ตสฺส, กถํ ปาราชิโก สิยา?  
</li>
  
<li>
ลมฺพี  
วา มุทุปิฎฺฐี วา, วจฺจมเคฺค มุเขปิ วา;  
  
องฺคชาตํ ปเวเสโนฺต, สเก ปาราชิโก ภเวฯ  
</li>
  
<li>
สยํ นาทิยเต กิญฺจิ, ปรญฺจ น สมาทเป;  
  
สํวิธานญฺจ เนวตฺถิ, กถํ ปาราชิโก สิยา?  
</li>
  
<li>
สุงฺกฆาเต อติกฺกเนฺต, นาทิยโนฺต ปรสฺส ตุ;  
  
อาณตฺติญฺจ วินาเยว, โหติ ปาราชิโก ยติฯ  
</li>
  
<li>
หรโนฺต ครุกํ ภณฺฑํ, เถยฺยจิเตฺตน ปุคฺคโล;  
  
ปรสฺส ตุ ปริกฺขารํ, น จ ปาราชิโก กถํ?  
</li>
  
<li>
ติรจฺฉานคตานํ  
ตุ, ปุคฺคโล ครุภณฺฑกํ;  
  
คณฺหโนฺต เถยฺยจิเตฺตน, น จ ปาราชิโก สิยาฯ  
</li>
  
<li>
อตฺตโน สนฺตกํ ทตฺวา, ภิกฺขุ ปาราชิโก กถํ?  
  
‘‘มรตู’’ติ อสปฺปาย-โภชนํ เทติ เจ จุโตฯ  
</li>
  
<li>
ปิตริ ปิตุสญฺญี จ, มาตุสญฺญี จ มาตริ;  
  
หนฺตฺวานนฺตริยํ กมฺมํ, น ผุเสยฺย กถํ นโร?  
</li>
  
<li>
ติรจฺฉานคตา มาตา, ติรจฺฉานคโต ปิตา;  
  
ตสฺมานนฺตริยํ นตฺถิ, มาริเตสุ อุโภสุปิฯ  
</li>
  
<li>
อนาทิยโนฺต ครุกํ, ปรญฺจ น สมาทเป;  
  
คจฺฉํ ฐิโต นิสิโนฺน วา, กถํ ปาราชิโก ภณ?  
</li>
  
<li>
มนุสฺสุตฺตริเก ธเมฺม, กตฺวาน กติกํ ตโต;  
  
สมฺภาวนาธิปฺปาโย โส, อติกฺกมติ เจ จุโตฯ  
</li>
  
<li>
สงฺฆาทิเสสา จตฺตาโร, ภเวยฺยุํ เอกวตฺถุกา;  
  
กถํ? กเถหิ เม ปุโฎฺฐ, วินเย เจ วิสารโทฯ  
</li>
  
<li>
สญฺจริตฺตญฺจ ทุฎฺฐุลฺลํ, สํสคฺคํ อตฺตกามตํ;  
  
อิตฺถิยา ปฎิปชฺชโนฺต, ผุเสยฺย จตุโร อิเมฯ  
</li>
  
<li>
สงฺฆาทิเสสมาปโนฺน, ฉาเทตฺวา สุจิรํ ปน;  
  
อจริตฺวา ยถาวุตฺตํ, วตฺตํ โส วุฎฺฐิโต กถํ?  
</li>
  
<li>
สุกฺกวิสฺสฎฺฐิมาปโนฺน  
, ภิกฺขุภาเว ฐิโต ปน;  
  
ปริวเตฺต ตุ ลิงฺคสฺมิํ, นตฺถิ สงฺฆาทิเสสตาฯ  
</li>
  
<li>
กุโทฺธ อาราธโก โหติ;  
  
กุโทฺธ โหติ จ นินฺทิโต;  
  
อถ โก นาม โส ธโมฺม;  
  
เยน กุโทฺธ ปสํสิโต?  
</li>
  
<li>
วณฺณสฺมิํ ภญฺญมาเน โย, ติตฺถิยานํ ตุ กุชฺฌติ;  
  
อาราธโก, สมฺพุทฺธสฺส, ยทิ กุชฺฌติ นินฺทิโตฯ  
</li>
  
<li>
อตฺถงฺคเต ตุ สูริเย, โภชนํ ภิกฺขุ ภุญฺชติ;  
  
น ขิตฺตจิโตฺตนุมฺมโตฺต, นิราปตฺติ กถํ ภเว?  
</li>
  
<li>
โย  
จ โรมนฺถยิตฺวาน, รตฺติํ ฆสติ โภชนํ;  
  
นตฺถิ ตสฺส ปนาปตฺติ, วิกาลโภชเนน หิฯ  
</li>
  
<li>
อตฺถงฺคเต จ สูริเย, คเหตฺวา ภิกฺขุ โภชนํ;  
  
สเจ ภุเญฺชยฺย อาปตฺติ, อนาปตฺติ กถํ ภเว?  
</li>
  
<li>
วิกาลุตฺตรกุรุํ คนฺตฺวา, ตตฺถ ลทฺธาน โภชนํ;  
  
อาคนฺตฺวา อิธ กาเลน, นตฺถิ อาปตฺติ ภุญฺชโตฯ  
</li>
  
<li>
คาเม วา ยทิ วารเญฺญ, ยํ ปเรสํ มมายิตํ;  
  
น หรโนฺตว ตํ เถยฺยา, กถํ ปาราชิโก สิยา?  
</li>
  
<li>
เถยฺยสํวาสโก นาม, ลิงฺคสํวาสเถนโก;  
  
ปรภณฺฑํ อคณฺหโนฺต, โหติ เอส ปราชิโตฯ  
</li>
  
<li>
นารี รูปวตี พาลา, ภิกฺขุ รเตฺตน เจตสา;  
  
เมถุนํ ตาย กตฺวาปิ, โส น ปาราชิโก กถํ?  
</li>
  
<li>
ภิกฺขุ รูปวติํ นาริํ, สุปินเนฺตน ปสฺสติ;  
  
ตาย เมถุนสํโยเค, กเตปิ น วินสฺสติฯ  
</li>
  
<li>
เอกิสฺสา  
เทฺว สิยุํ ปุตฺตา, ชาตา อิธ ปนิตฺถิยา;  
  
ทฺวินฺนํ มาตา ปิตา สาว, กถํ โหติ ภณาหิ เม?  
</li>
  
<li>
อุภโตพฺยญฺชนา อิตฺถี, คพฺภํ คณฺหาติ อตฺตนา;  
  
คณฺหาเปติ ปรํ คพฺภํ, ตสฺมา มาตา ปิตา จ สาฯ  
</li>
  
<li>
ปุริเสน สหาคาเร, รโห วสติ ภิกฺขุนี;  
  
ปรามสติ ตสฺสงฺคํ, อนาปตฺติ กถํ สิยา?  
</li>
  
<li>
สหาคาริกเสยฺยญฺจ, สพฺพญฺจ ปฎิชคฺคนํ;  
  
ทารกสฺส จ มาตา หิ, กาตุํ ลภติ ภิกฺขุนีฯ  
</li>
  
<li>
โก จ ภิกฺขูหิ สิกฺขาสุ, อสาธารณตํ คโต;  
  
น ปาริวาสิโก พฺรูหิ, น อุกฺขิตฺตาทิโกปิ จ?  
</li>
  
<li>
คเหตุํ ขุรภณฺฑํ ตุ, สเจ นฺหาปิตปุพฺพโก;  
  
น โส ลภติ อเญฺญสํ, กปฺปตีติ จ นิทฺทิเสฯ  
</li>
  
<li>
กเถติ กุสลํ ธมฺมํ, ปรมํ อตฺถสํหิตํ;  
  
กตโม ปุคฺคโล พฺรูหิ, น มโต น จ ชีวติ?  
</li>
  
<li>
กเถติ  
กุสลํ ธมฺมํ, ปรมํ อตฺถสํหิตํ;  
  
โหติ นิมฺมิตพุโทฺธ โส, น มโต น จ ชีวติฯ  
</li>
  
<li>
สํยาจิกํ กโรนฺตสฺส, กุฎิํ เทสิตวตฺถุกํ;  
  
ปมาณิกมนารมฺภํ, อาปตฺติ สปริกฺกมํฯ  
</li>
  
<li>
นโร กโรติ เจ กุฎิํ, ส สพฺพมตฺติกามยํ;  
  
น มุจฺจเตว วชฺชโต, ชิเนน วุตฺตโต ตโตฯ  
</li>
  
<li>
สํยาจิกาย ภิกฺขุสฺส, อนาปตฺติ กถํ สิยา;  
  
สพฺพลกฺขณหีนํ ตุ, กโรนฺตสฺส กุฎิํ ปน?  
</li>
  
<li>
สํยาจิกํ กโรนฺตสฺส, ติณจฺฉทนกํ กุฎิํ;  
  
ภิกฺขุโน ชินจเนฺทน, อนาปตฺติ ปกาสิตาฯ  
</li>
  
<li>
น  
กายิกํ กญฺจิ ปโยคมาจเร;  
  
น กิญฺจิ วาจาย ปรํ ภเณยฺย;  
  
ผุเส ครุํ อนฺติมวตฺถุเหตุกํ;  
  
วิสารโท เจ วินเย ภณาหิ ตฺวํ?  
</li>
  
<li>
ปรสฺสา ปน ยา วชฺชํ, ปฎิจฺฉาเทติ ภิกฺขุนี;  
  
อยํ ปาราชิกาปตฺติํ, ตนฺนิมิตฺตํ ครุํ ผุเสฯ  
</li>
  
<li>
น กายิกํ กิญฺจิปิ ปาปมาจเร;  
  
น กิญฺจิ วาจาย จเรยฺย ปาปกํ;  
  
สุนาสิโตเยว จ นาสิโต สิยา;  
  
กถํ ตุวํ พฺรูหิ มยาสิ ปุจฺฉิโต?  
</li>
  
<li>
อภพฺพา ปน เย วุตฺตา, ปุคฺคลา ปณฺฑกาทโย;  
  
เอกาทส มุนิเนฺทน, นาสิตา เต สุนาสิตาฯ  
</li>
  
<li>
อนุคฺคิรํ คิรํ กิญฺจิ, สุภํ วา ยทิ วาสุภํ;  
  
ผุเส วาจสิกํ วชฺชํ, กถํ เม ปุจฺฉิโต ภณ?  
</li>
  
<li>
สนฺติเมว ปนาปตฺติํ, ภิกฺขุ นาวิกเรยฺย โย;  
  
สมฺปชานมุสาวาเท, ทุกฺกฎํ ตสฺส วณฺณิตํฯ  
</li>
  
<li>
เอกโตอุปสมฺปนฺนา, อุโภ ตาสํ ตุ หตฺถโต;  
  
จีวรํ คณฺหโต โหนฺติ, นานาอาปตฺติโย กถํ?  
</li>
  
<li>
เอกโตอุปสมฺปนฺนา  
, ภิกฺขูนํ ตุ วเสน ยา;  
  
จีวรํ หตฺถโต ตสฺสา, ปาจิตฺติ ปฎิคณฺหโตฯ  
</li>
  
<li>
เอกโตอุปสมฺปนฺนา, ภิกฺขุนีนํ วเสน ยา;  
  
จีวรํ หตฺถโต ตสฺสา, ทุกฺกฎํ ปฎิคณฺหโตฯ  
</li>
  
<li>
สํวิธาย จ จตฺตาโร, ครุํ เถนิํสุ ภณฺฑกํ;  
  
เถโร ถุลฺลจฺจยํ เตสุ, ปโตฺต, เสสา ปราชยํฯ  
</li>
  
<li>
กถํ  
? ฉมาสกํ ภณฺฑํ, ตตฺถ สาหตฺถิกา ตโย;  
  
หฎา เถเรน มาสา ตุ, ตโย อาณตฺติยาปิ จฯ  
</li>
  
<li>
ตีหิ สาหตฺถิโกเกโก;  
  
ปญฺจ อาณตฺติยา หฎา;  
  
ตสฺมา ถุลฺลจฺจยํ เถโร;  
  
ปโตฺต, เสสา ปราชยํฯ  
</li>
  
<li>
พหิทฺธา เคหโต ภิกฺขุ, อิตฺถี คพฺภนฺตรํ คตา;  
  
ฉิทฺทํ เคหสฺส โน อตฺถิ, เมถุนปจฺจยา จุโตฯ  
</li>
  
<li>
อโนฺตทุสฺสกุฎิเฎฺฐน, มาตุคาเมน เมถุนํ;  
  
สนฺถตาทิวเสเนว, กตฺวา โหติ ปราชิโตฯ  
</li>
  
<li>
สปฺปิอาทิํ ตุ เภสชฺชํ, คเหตฺวา สามเมว ตํ;  
  
อวีติวเตฺต สตฺตาเห, กถํ อาปตฺติ เสวโต?  
</li>
  
<li>
ปริวตฺติตลิงฺคสฺส, ภิกฺขุโน อิตราย วา;  
  
อวีติวเตฺต สตฺตาเห, โหติ อาปตฺติ เสวโตฯ  
</li>
  
<li>
นิสฺสคฺคิเยน ปาจิตฺติ, สุทฺธปาจิตฺติยมฺปิ จ;  
  
เอกโตว กถํ ภิกฺขุ, อาปเชฺชยฺย ภณาหิ เม?  
</li>
  
<li>
สเงฺฆ ปริณตํ ลาภํ, อตฺตโน จ ปรสฺส จ;  
  
เอกโต ปริณาเมโนฺต, ปโยเคน ทฺวยํ ผุเสฯ  
</li>
  
<li>
ภิกฺขู สมาคมฺม สมคฺคสญฺญา;  
  
สเพฺพ กเรยฺยุํ ปน สงฺฆกมฺมํ;  
  
ภิกฺขุฎฺฐิโต ทฺวาทสโยชนสฺมิํ;  
  
กถํ กตํ กุปฺปติ วคฺคเหตุ?  
</li>
  
<li>
อตฺถิ  
สเจ ปน ภิกฺขุ นิสิโนฺน;  
  
ทฺวาทสโยชนิเก นคเร ตุ;  
  
ตตฺถ กตํ ปน กมฺมมกมฺมํ;  
  
นตฺถิ วิหารคตา ยทิ สีมาฯ  
</li>
  
<li>
สงฺฆาฎิ  
ปารุตา กาเย, นิวโตฺถนฺตรวาสโก;  
  
นิสฺสคฺคิยานิ สพฺพานิ, กถํ โหนฺติ กเถหิ เม?  
</li>
  
<li>
กณฺณํ คเหตฺวา ตเตฺถว, กทฺทมํ ยทิ โธวติ;  
  
ภิกฺขุนี กายงฺคาเนว, ตานิ นิสฺสคฺคิยานิ หิฯ  
</li>
  
<li>
ปุริสํ อปิตรํ หนฺตฺวา, อิตฺถิํ หนฺตฺวา อมาตรํ;  
  
อานนฺตริยกํ กมฺมํ, อาปชฺชติ กถํ นโร?  
</li>
  
<li>
ปริวเตฺต ตุ ลิงฺคสฺมิํ, ปิตรํ อิตฺถิตํ คตํ;  
  
มาตรํ ปุริสตฺตํ ตุ, คตํ หนฺตฺวา ครุํ ผุเสฯ  
</li>
  
<li>
มาตรํ ปน มาเรตฺวา, มาเรตฺวา ปิตรมฺปิ จ;  
  
อานนฺตริยกํ กมฺมํ, นาปเชฺชยฺย กถํ นโร?  
</li>
  
<li>
ติรจฺฉานคตา มาตา, ติรจฺฉานคโต ปิตา;  
  
มาตรํ ปิตรํ หนฺตฺวา, นานนฺตริยกํ ผุเสฯ  
</li>
  
<li>
โจเทตฺวา สมฺมุขีภูตํ, สโงฺฆ กมฺมํ กเรยฺย เจ;  
  
กถํ กมฺมํ อกมฺมํ ตํ, สโงฺฆ สาปตฺติโก สิยา?  
</li>
  
<li>
วุตฺตํ ตุ ปณฺฑกาทีนํ, สนฺธาย อุปสมฺปทํ;  
  
อนาปตฺติสฺส กมฺมํ ตุ, สนฺธายาติ  
กุรุนฺทิยํ  
ฯ  
</li>
  
<li>
กปฺปพินฺทุกตํ รตฺตํ, จีวรํ ตุ อธิฎฺฐิตํ;  
  
กถมสฺส สิยาปตฺติ, เสวมานสฺส ทุกฺกฎํ?  
</li>
  
<li>
สกํ อนิสฺสชิตฺวาน, โย นิสฺสคฺคิยจีวรํ;  
  
ปริภุญฺชติ ตสฺสาย-มาปตฺติ ปริทีปิตาฯ  
</li>
  
<li>
ปญฺจ ปาจิตฺติยาเนว, นานาวตฺถุกตานิ หิ;  
  
อปุพฺพํ อจริมํ เอก-กฺขเณ อาปชฺชเต กถํ?  
</li>
  
<li>
เภสชฺชานิ หิ ปเญฺจว, คเหตฺวา ภาชเน วิสุํ;  
  
ฐปิเตสุ จ สตฺตาหา-ติกฺกเม โหนฺติ ปญฺจปิฯ  
</li>
  
<li>
น  
  
รตฺตจิโตฺต น จ เถยฺยจิโตฺต;  
  
น จาปิ จิตฺตํ มรณาย ตสฺส;  
  
เทนฺตสฺส ปาราชิกมาห สตฺถา;  
  
ถุลฺลจฺจยํ ตํ ปฎิคณฺหโตปิฯ  
</li>
  
<li>
สลากํ สงฺฆเภทาย, ปเทนฺตสฺส ปราชโย;  
  
โหติ ถุลฺลจฺจยํ ตสฺส, สลากํ ปฎิคณฺหโตฯ  
</li>
  
<li>
เอกตฺถ นิกฺขิปิตฺวาน, จีวรํ อทฺธโยชเน;  
  
อรุณํ อุฎฺฐาเปนฺตสฺส, อนาปตฺติ กถํ สิยา?  
</li>
  
<li>
สุปฺปติฎฺฐิตนิโคฺรธ-สทิเส รุกฺขมูลเก;  
  
อนาปตฺติ หิ โส รุโกฺข, โหติ เอกกุลสฺส เจฯ  
</li>
  
<li>
กถํ อาปตฺติโย นานา-;  
  
วตฺถุกาโย หิ กายิกา;  
  
อปุพฺพํ อจริมํ เอก-;  
  
กฺขเณ สมฺพหุลา ผุเส?  
</li>
  
<li>
นานิตฺถีนํ ตุ เกเส วา, ตาสํ องฺคุลิโยปิ วา;  
  
เอกโต คหเณ ตสฺส, โหนฺติ สมฺพหุลา ปนฯ  
</li>
  
<li>
กถํ วาจสิกา นานา-วตฺถุกาโย น กายิกา;  
  
อปุพฺพํ อจริมํ เอก-กฺขเณ อาปตฺติโย ผุเส?  
</li>
  
<li>
ทุฎฺฐุลฺลํ โย วทติ จ วาจํ;  
  
‘‘สพฺพา ตุเมฺห สิขรณิโย’’ติ;  
  
วุตฺตา โทสา วินยนสเตฺถ;  
  
ตสฺสิตฺถีนํ คณนวเสนฯ  
</li>
  
<li>
อิตฺถิยา ปุริเสนาปิ, ปณฺฑเกน นิมิตฺตเก;  
  
เมถุนํ น จ เสวโนฺต, เมถุนปฺปจฺจยา จุโต?  
</li>
  
<li>
เมถุเน ปุพฺพภาคํ ตุ, กายสํสคฺคตํ คตา;  
  
เมถุนปฺปจฺจยา เฉชฺชํ, อาปนฺนา อฎฺฐวตฺถุกํฯ  
</li>
  
<li>
มาตรํ  
จีวรํ ยาเจ, สเงฺฆ ปริณตํ น จ;  
  
เกนสฺส โหติ อาปตฺติ, อนาปตฺติ จ ญาตเก?  
</li>
  
<li>
วสฺสสาฎิกลาภตฺถํ  
, สมเย ปิฎฺฐิสญฺญิเต;  
  
สิยาปตฺติ สตุปฺปาทํ, กโรโต มาตรมฺปิ จฯ  
</li>
  
<li>
สงฺฆาทิเสสมาปตฺติํ, ปาจิตฺติํ ทุกฺกฎํ กถํ;  
  
ปาฎิเทสนิยํ ถุลฺล-จฺจยํ เอกกฺขเณ ผุเส?  
</li>
  
<li>
อวสฺสุตาวสฺสุตหตฺถโต หิ;  
  
ปิณฺฑํ คเหตฺวา ลสุณํ ปณีตํ;  
  
มนุสฺสมํสญฺจ อกปฺปมญฺญํ;  
  
สเพฺพกโต ขาทติ, โหนฺติ ตสฺสาฯ  
</li>
  
<li>
เอโก อุปชฺฌายกปุคฺคเลโก;  
  
อาจริยโก เทฺวปิ จ ปุณฺณวสฺสา;  
  
เอกาว เตสํ ปน กมฺมวาจา;  
  
เอกสฺส กมฺมํ ตุ น รูหเต กิํ?  
</li>
  
<li>
เกสคฺคมตฺตมฺปิ มหิทฺธิเกสุ;  
  
อากาสโค โหติ สเจ ปเนโก;  
  
กตมฺปิ ตํ รูหติ เนว กมฺมํ;  
  
อากาสคเสฺสว, น ภูมิคสฺสฯ  
</li>
  
<li>
สเงฺฆนปิ หิ อากาเส, ฐิเตน ปน อิทฺธิยา;  
  
ภูมิคสฺส น กาตพฺพํ, กโรติ ยทิ กุปฺปติฯ  
</li>
  
<li>
น จ กปฺปกตํ วตฺถํ, น จ รตฺตํ อกปฺปิยํ;  
  
นิวตฺถสฺส ปนาปตฺติ, อนาปตฺติ กถํ สิยา?  
</li>
  
<li>
อจฺฉินฺนจีวรเสฺสตฺถ, ภิกฺขุสฺส ปน กิญฺจิปิ;  
  
น จสฺสากปฺปิยํ นาม, จีวรํ ปน วิชฺชติฯ  
</li>
  
<li>
น  
กุโตปิ จ คณฺหติ กิญฺจิ หเว;  
  
น ตุ เทติ จ กิญฺจิปิ โภชนโต;  
  
ครุกํ ปน วชฺชมุเปติ กถํ;  
  
วท เม วินเย กุสโลสิ ยทิ?  
</li>
  
<li>
อาทาย ยํ กิญฺจิ อวสฺสุตมฺหา;  
  
อุโยฺยชิตา ภุญฺชติ โภชนเญฺจ;  
  
อุโยฺยชิตา  
ยา ปน ยาย ตสฺสา;  
  
สงฺฆาทิเสสํ กถยนฺติ ธีราฯ  
</li>
  
<li>
กสฺสจิ กิญฺจิ น เทติ สหตฺถา;  
  
เนว จ คณฺหติ กิญฺจิ กุโตจิ;  
  
วชฺชมุเปติ ลหุํ, น ครุํ ตุ;  
  
พฺรูหิ กถํ ยทิ พุชฺฌสิ สาธุ?  
</li>
  
<li>
ทนฺตโปโนทกานํ ตุ, คหเณ ปน ภิกฺขุนี;  
  
อุโยฺยเชนฺตี ลหุํ วชฺชํ, อาปชฺชติ นิเสวิเตฯ  
</li>
  
<li>
อาปชฺชติ ปนาปตฺติํ, ครุกํ สาวเสสกํ;  
  
ฉาเทติ, น ผุเส วชฺชํ, กถํ ชานาสิ เม วท?  
</li>
  
<li>
สงฺฆาทิเสสมาปตฺติํ, อาปชฺชิตฺวา อนาทโร;  
  
ฉาเทโนฺตปิ ตมาปตฺติํ, นาญฺญํ อุกฺขิตฺตโก ผุเสฯ  
</li>
  
<li>
สปฺปาณปฺปาณชํ เนว, ชงฺคมํ น วิหงฺคมํ;  
  
ทฺวิชํ กนฺตมกนฺตญฺจ, สเจ ชานาสิ เม วท?  
</li>
  
<li>
สปฺปาณปฺปาณโช วุโตฺต;  
  
จิตฺตโช อุตุโชปิ จ;  
  
ทฺวีเหว ปน ชาตตฺตา;  
  
มโต สโทฺท ทฺวิโชติ หิฯ  
</li>
  
<li>
วินเย  
อนยูปรเม ปรเม;  
  
สุชนสฺส สุขานยเน นยเน;  
  
ปฎุ โหติ ปธานรโต น รโต;  
  
อิธ โย ปน สารมเต รมเตฯ  
</li>
  
เสทโมจนคาถาโย สมตฺตาฯ  
</li>
  
<h3>สาธารณาสาธารณกถา</h3>
</ol>
<ol>
<li>
สพฺพสิกฺขาปทานาหํ  
, นิทานํ คณนมฺปิ จ;  
  
ภิกฺขูหิ ภิกฺขุนีนญฺจ, ภิกฺขูนํ ภิกฺขุนีหิ จฯ  
</li>
  
<li>
อสาธารณปญฺญตฺตํ, ตถา สาธารณมฺปิ จ;  
  
ปวกฺขามิ สมาเสน, ตํ สุณาถ สมาหิตาฯ  
</li>
  
<li>
นิทานํ นาม เวสาลี, ตถา ราชคหํ ปุรํ;  
  
สาวตฺถาฬวิ โกสมฺพี, สกฺกภคฺคา ปกาสิตาฯ  
</li>
  
<li>
กติ เวสาลิยา วุตฺตา, กติ ราชคเห กตา?  
  
กติ สาวตฺถิปญฺญตฺตา, กติ อาฬวิยํ กตา?  
</li>
  
<li>
กติ โกสมฺพิปญฺญตฺตา, กติ สเกฺกสุ ภาสิตา?  
  
กติ ภเคฺคสุ ปญฺญตฺตา, ตํ เม อกฺขาหิ ปุจฺฉิโต?  
</li>
  
<li>
ทส เวสาลิยา วุตฺตา, เอกวีส คิริพฺพเช;  
  
ฉอูนานิ สตาเนว, ตีณิ สาวตฺถิยํ กตาฯ  
</li>
  
<li>
ฉ ปนาฬวิยํ วุตฺตา, อฎฺฐ โกสมฺพิยํ กตา;  
  
อฎฺฐ สเกฺกสุ ปญฺญตฺตา, ตโย ภเคฺคสุ ทีปิตาฯ  
</li>
  
<li>
เมถุนํ วิคฺคโห เจว, จตุตฺถนฺติมวตฺถุกํ;  
  
อติเรกจีวรํ สุทฺธ-กาฬเกฬกโลมกํฯ  
</li>
  
<li>
ภูตํ  
ปรมฺปรเญฺจว, มุขทฺวารมเจลโก;  
  
ภิกฺขุนีสุ จ อโกฺกโส, ทส เวสาลิยํ กตาฯ  
</li>
  
<li>
ทุติยนฺติมวตฺถุญฺจ, เทฺว อนุทฺธํสนานิ จ;  
  
สงฺฆเภทา ทุเว เจว, จีวรสฺส ปฎิคฺคโหฯ  
</li>
  
<li>
รูปิยํ สุตฺตวิญฺญตฺติ, ตถา อุชฺฌาปนมฺปิ จ;  
  
ปริปาจิตปิโณฺฑ จ, ตเถว คณโภชนํฯ  
</li>
  
<li>
วิกาลโภชนเญฺจว, จาริตฺตํ นฺหานเมว จ;  
  
อูนวีสติวสฺสญฺจ, ทตฺวา สเงฺฆน จีวรํฯ  
</li>
  
<li>
โวสาสนฺตี จ นจฺจํ วา, คีตํ วา จาริกทฺวยํ;  
  
ฉนฺททาเนนิเม ราช-คหสฺมิํ เอกวีสติฯ  
</li>
  
<li>
กุฎิ  
โกสิยเสยฺยญฺจ, ปถวีภูตคามกํ;  
  
สปฺปาณกญฺจ สิญฺจนฺติ, เอเต ฉาฬวิยํ กตาฯ  
</li>
  
<li>
มหลฺลกวิหาโร จ, โทวจสฺสํ ตเถว จ;  
  
อเญฺญนญฺญํ ตถา ทฺวาร-โกสา มชฺฌญฺจ ปญฺจมํฯ  
</li>
  
<li>
อนาทริยํ สหธโมฺม, ปโยปานญฺจ เสขิเย;  
  
โกสมฺพิยํ ตุ ปญฺญตฺตา, อฎฺฐิเม สุทฺธทิฎฺฐินาฯ  
</li>
  
<li>
โธวเนฬกโลมานิ, ปโตฺต จ ทุติโย ปน;  
  
โอวาโทปิ จ เภสชฺชํ, สูจิ อารญฺญเกสุ จฯ  
</li>
  
<li>
อุทกสุทฺธิกเญฺจว, โอวาทาคมนมฺปิ จ;  
  
ปุเร กปิลวตฺถุสฺมิํ, ปญฺญตฺตา ปน อฎฺฐิเมฯ  
</li>
  
<li>
โชติํ สมาทหิตฺวาน, สามิเสน สสิตฺถกํ;  
  
อิเม ภเคฺคสุ ปญฺญตฺตา, ตโย อาทิจฺจพนฺธุนาฯ  
</li>
  
<li>
ปาราชิกานิ จตฺตาริ, ครุกา โสฬสา, ทุเว;  
  
อนิยตา, จตุตฺติํส, โหนฺติ นิสฺสคฺคิยานิ หิฯ  
</li>
  
<li>
ฉปฺปณฺณาสสตเญฺจว  
, ขุทฺทกานิ ภวนฺติ หิ;  
  
ทเสว ปน คารยฺหา, เทฺวสตฺตติ จ เสขิยาฯ  
</li>
  
<li>
ฉอูนานิ จ ตีเณว, สตานิ สมเจตสา;  
  
อิเม วุตฺตาวเสสา หิ, สเพฺพ สาวตฺถิยํ กตาฯ  
</li>
  
<li>
ปาราชิกานิ จตฺตาริ, สตฺต สงฺฆาทิเสสกา;  
  
นิสฺสคฺคิยานิ อเฎฺฐว, ทฺวตฺติํเสว จ ขุทฺทกาฯ  
</li>
  
<li>
เทฺว คารยฺหา, ตโย เสขา, ฉปฺปญฺญาเสว สพฺพโส;  
  
ภวนฺติ ฉสุ ปญฺญตฺตา, นคเรสุ จ ปิณฺฑิตาฯ  
</li>
  
<li>
สพฺพาเนว ปเนตานิ, นคเรสุ จ สตฺตสุ;  
  
อฑฺฒุฑฺฒานิ สตาเนว, ปญฺญตฺตานิ ภวนฺติ หิฯ  
</li>
  
<li>
สิกฺขาปทานิ ภิกฺขูนํ, วีสญฺจ เทฺว สตานิ จ;  
  
ภิกฺขุนีนํ ตุ จตฺตาริ, ตถา ตีณิ สตานิ จฯ  
</li>
  
<li>
ปาราชิกานิ จตฺตาริ, ครุกา ปน เตรส;  
  
อนิยตา ทุเว วุตฺตา, ติํส นิสฺสคฺคิยานิ จฯ  
</li>
  
<li>
ขุทฺทกา  
นวุติ เทฺว จ, จตฺตาโร ปาฎิเทสนา;  
  
นิปฺปปเญฺจน นิทฺทิฎฺฐา, ปญฺจสตฺตติ เสขิยาฯ  
</li>
  
<li>
เทฺว สตานิ จ วีสญฺจ, วสา ภิกฺขูนเมว จ;  
  
สิกฺขาปทานิ อุเทฺทสมาคจฺฉนฺติ อุโปสเถฯ  
</li>
  
<li>
ปาราชิกานิ อเฎฺฐว, ครุกา ทส สตฺต จ;  
  
นิสฺสคฺคิยานิ ติํเสว, ฉสฎฺฐิ จ สตมฺปิ จฯ  
</li>
  
<li>
ขุทฺทกานฎฺฐ คารยฺหา, ปญฺจสตฺตติ เสขิยา;  
  
สพฺพานิ ปน จตฺตาริ, ตถา ตีณิ สตานิ จฯ  
</li>
  
<li>
ภวนฺติ ปน เอตานิ, ภิกฺขุนีนํ วสา ปน;  
  
สิกฺขาปทานิ อุเทฺทสมาคจฺฉนฺติ อุโปสเถฯ  
</li>
  
<li>
ฉจตฺตาลีส โหเนฺตว, ภิกฺขูนํ ภิกฺขุนีหิ ตุ;  
  
อสาธารณภาวํ ตุ, คมิตานิ มเหสินาฯ  
</li>
  
<li>
ฉ  
จ สงฺฆาทิเสสา จ, ตถา อนิยตา ทุเว;  
  
ทฺวาทเสว จ นิสฺสคฺคา, ทฺวาวีสติ จ ขุทฺทกาฯ  
</li>
  
<li>
จตฺตาโรปิ จ คารยฺหา, ฉจตฺตาลีส โหนฺติเม;  
  
ภิกฺขูนํเยว ปญฺญตฺตา, โคตเมน ยสสฺสินาฯ  
</li>
  
<li>
วิสฎฺฐิ กายสํสโคฺค, ทุฎฺฐุลฺลํ อตฺตกามตา;  
  
กุฎิ เจว วิหาโร จ, ฉเฬเต ครุกา สิยุํฯ  
</li>
  
<li>
นิสฺสคฺคิยาทิวคฺคสฺมิํ, โธวนญฺจ ปฎิคฺคโห;  
  
เอฬกโลมวเคฺคปิ, อาทิโต ปน สตฺต จฯ  
</li>
  
<li>
ตติเยปิ จ วคฺคสฺมิํ, ปโตฺต จ ปฐโม ตถา;  
  
วสฺสสาฎิกมารญฺญ-มิติ ทฺวาทส ทีปิตาฯ  
</li>
  
<li>
ปาจิตฺติยานิ วุตฺตานิ, สพฺพานิ คณนาวสา;  
  
ภิกฺขูนํ ภิกฺขุนีนญฺจ, อฎฺฐาสีติสตํ, ตโตฯ  
</li>
  
<li>
สโพฺพ ภิกฺขุนิวโคฺคปิ, สปรมฺปรโภชโน;  
  
ตถา อนติริโตฺต จ, อภิหฎฺฐุํ ปวารณาฯ  
</li>
  
<li>
ปณีตโภชนวิญฺญตฺติ, ตเถวาเจลโกปิ จ;  
  
นิมนฺติโต สภโตฺต จ, ทุฎฺฐุลฺลจฺฉาทนมฺปิ จฯ  
</li>
  
<li>
อูนวีสติวสฺสํ  
ตุ, มาตุคาเมน สทฺธิปิ;  
  
อเนฺตปุรปฺปเวโส จ, วสฺสสาฎิ นิสีทนํฯ  
</li>
  
<li>
ขุทฺทกานิ ปเนตานิ, ทฺวาวีสติ ภวนฺติ หิ;  
  
จตฺตาโร ปน คารยฺหา, ภิกฺขูนํ ปาติโมกฺขเกฯ  
</li>
  
<li>
เอกโต ปน ปญฺญตฺตา, ฉจตฺตาลีส โหนฺติเม;  
  
ภิกฺขุนีหิ ตุ ภิกฺขูนํ, อสาธารณตํ คตาฯ  
</li>
  
<li>
ภิกฺขูหิ ภิกฺขุนีนญฺจ, สตํ ติํส ภวนฺติ หิ;  
  
อสาธารณภาวํ ตุ, คมิตานิ มเหสินาฯ  
</li>
  
<li>
ปาราชิกานิ จตฺตาริ, ทส สงฺฆาทิเสสกา;  
  
ทฺวาทเสว จ นิสฺสคฺคา, ขุทฺทกา นวุติจฺฉ จฯ  
</li>
  
<li>
อเฎฺฐว  
ปน คารยฺหา, สตํ ติํส ภวนฺติเม;  
  
ภิกฺขุนีนญฺจ ภิกฺขูหิ, อสาธารณตํ คตาฯ  
</li>
  
<li>
ภิกฺขุนีนํ ตุ สงฺฆาทิ-เสเสหิ ฉ ปนาทิโต;  
  
ยาวตติยกา เจว, จตฺตาโรติ อิเม ทสฯ  
</li>
  
<li>
อกาลจีวรเญฺจว, ตถา อจฺฉินฺนจีวรํ;  
  
สตฺตญฺญทตฺถิกาทีนิ, ปโตฺต เจว ครุํ ลหุํฯ  
</li>
  
<li>
ทฺวาทเสว ปเนตานิ, ภิกฺขุนีนํ วเสนิธ;  
  
นิสฺสคฺคิยานิ สตฺถารา, ปญฺญตฺตานิ ปเนกโตฯ  
</li>
  
<li>
อสาธารณปญฺญตฺตา, ขุทฺทกา นวุติจฺฉ จ;  
  
คารยฺหา จ ปนฎฺฐาติ, สเพฺพว คณนาวสาฯ  
</li>
  
<li>
ภิกฺขุนีนํ ตุ ภิกฺขูหิ, อสาธารณตํ คตา;  
  
เอกโตเยว ปญฺญตฺตา, สตํ ติํส ภวนฺติ หิฯ  
</li>
  
<li>
อสาธารณุภินฺนมฺปิ, สตํ สตฺตติ จจฺฉ จ;  
  
ปาราชิกานิ จตฺตาริ, ครุกา จ ทสจฺฉ จฯ  
</li>
  
<li>
อนิยตา ทุเว เจว, นิสฺสคฺคา จตุวีสติ;  
  
สตํ อฎฺฐารเสเวตฺถ, ขุทฺทกา ปริทีปิตาฯ  
</li>
  
<li>
ทฺวาทเสว จ คารยฺหา, สตํ สตฺตติ จจฺฉ จ;  
  
อสาธารณุภินฺนมฺปิ, อิเมติ ปริทีปิตาฯ  
</li>
  
<li>
สาธารณา  
อุภินฺนมฺปิ, ปญฺญตฺตา ปน สตฺถุนา;  
  
สตํ สตฺตติ จตฺตาริ, ภวนฺตีติ ปกาสิตาฯ  
</li>
  
<li>
ปาราชิกานิ จตฺตาริ, สตฺต สงฺฆาทิเสสกา;  
  
อฎฺฐารส จ นิสฺสคฺคา, สมสตฺตติ ขุทฺทกาฯ  
</li>
  
<li>
ปญฺจสตฺตติ ปญฺญตฺตา, เสขิยาปิ จ สพฺพโส;  
  
สตํ สตฺตติ จตฺตาริ, อุภินฺนํ สมสิกฺขตาฯ  
</li>
  
สาธารณาสาธารณกถาฯ  
</li>
  
<h3>ลกฺขณกถา</h3>
</ol>
<ol>
<li>
อิโต  
ปรํ ปวกฺขามิ, ลกฺขณํ ปน สพฺพคํ;  
  
สวเน สาทรํ กตฺวา, วทโต เม นิโพธถฯ  
</li>
  
<li>
นิทานํ ปุคฺคโล วตฺถุ, ปญฺญตฺติวิธิเมว จ;  
  
วิปตฺตาปตฺตนาปตฺติ, อาณตฺตงฺคกิริยาปิ จฯ  
</li>
  
<li>
สญฺญาจิตฺตสมุฎฺฐานํ, วชฺชกมฺมปเภทกํ;  
  
ติกทฺวยนฺติ สพฺพตฺถ, โยเชตพฺพมิทํ ปนฯ  
</li>
  
<li>
ปุเพฺพ วุตฺตนยํ ยญฺจ, ยญฺจ อุตฺตานเมวิธ;  
  
ตํ สพฺพํ ปน วเชฺชตฺวา, กริสฺสามตฺถโชตนํฯ  
</li>
  
<li>
  
ปุคฺคโล  
นาม ยํ ยํ ตุ, ภิกฺขุมารพฺภ ภิกฺขุนิํ;  
  
สิกฺขาปทํ ตุ ปญฺญตฺตํ, อยํ วุจฺจติ ปุคฺคโลฯ  
</li>
  
<li>
เตวีสติวิธา เต จ, สุทินฺนธนิยาทโย;  
  
ภิกฺขูนํ ปาติโมกฺขสฺมิํ, อาทิกมฺมิกปุคฺคลาฯ  
</li>
  
<li>
ภิกฺขุนีนํ ตถา ปาติ-โมกฺขสฺมิํ อาทิกมฺมิกา;  
  
ถุลฺลนนฺทาทโย สตฺต, สเพฺพ ติํส ภวนฺติ หิฯ  
</li>
  
<li>
  
วตฺถู  
ติ ปุคฺคลเสฺสว, ตสฺส ตสฺส จ สพฺพโส;  
  
วตฺถุโน ตสฺส ตเสฺสว, อชฺฌาจาโร ปวุจฺจติฯ  
</li>
  
<li>
เกวลา  
ปน  
ปญฺญตฺติ,  
มูลภูตา ตเถว สา;  
  
อนฺวนุปฺปนฺนสพฺพตฺถ-ปเทสปทปุพฺพิกาฯ  
</li>
  
<li>
สาธารณา จ ปญฺญตฺติ, ตถาสาธารณาปิ จ;  
  
เอกโตอุภโตปุพฺพา, เอวํ นววิธา สิยาฯ  
</li>
  
<li>
ตตฺถ ‘‘โย เมถุนํ ธมฺมํ, ปฎิเสเวยฺย ภิกฺขุ’’ติ;  
  
‘‘อทินฺนํ อาทิเยยฺยา’’ติ, ปญฺญตฺติเจฺจวมาทิกาฯ  
</li>
  
<li>
โหติ  
‘‘อนฺตมโส ภิกฺขุ, ติรจฺฉานคตายปิ’’;  
  
อิเจฺจวมาทิกา สพฺพา,  
อนุปญฺญตฺติ  
ทีปิตาฯ  
</li>
  
<li>
ตถา  
นุปฺปนฺนปญฺญตฺติ,  
อนุปฺปเนฺน ตุ วชฺชเก;  
  
อฎฺฐนฺนํ ครุธมฺมานํ, วเสเนวาคตา หิ สาฯ  
</li>
  
<li>
จมฺมตฺถรณกเญฺจว, สคุณงฺคุณุปาหนํ;  
  
ตเถว จ ธุวนฺหานํ, ปญฺจวคฺคูปสมฺปทาฯ  
</li>
  
<li>
เอสา  
ปเทสปญฺญตฺติ,  
นามาติ หิ จตุพฺพิธา;  
  
วุตฺตา มชฺฌิมเทสสฺมิํ-เยว โหติ, น อญฺญโตฯ  
</li>
  
<li>
อิโต เสสา หิ  
สพฺพตฺถ-ปญฺญตฺตี  
ติ ปกาสิตา;  
  
อตฺถโต เอกเมเวตฺถ, สาธารณทุกาทิกํฯ  
</li>
  
<li>
  
สาณตฺติกา  
ปนาปตฺติ, โหติ  
นาณตฺติกา  
ปิ จ;  
  
อาณตฺตี  
ติ จ นาเมสา, เญยฺยา อาณาปนา ปนฯ  
</li>
  
<li>
อาปตฺตีนํ ตุ สพฺพาสํ, สพฺพสิกฺขาปเทสุปิ;  
  
สโพฺพ ปนงฺคเภโท หิ, วิญฺญาตโพฺพ วิภาวินาฯ  
</li>
  
<li>
กาเยนปิ จ วาจาย, ยา กโรนฺตสฺส ชายเต;  
  
อยํ  
กฺริยสมุฎฺฐานา,  
นาม ปาราชิกา วิยฯ  
</li>
  
<li>
กายวาจาหิ กตฺตพฺพํ, อกโรนฺตสฺส โหติ ยา;  
  
สา  
จากฺริยสมุฎฺฐานา,  
ปฐเม กถิเน วิยฯ  
</li>
  
<li>
กโรนฺตสฺสากโรนฺตสฺส, ภิกฺขุโน โหติ ยา ปน;  
  
สา  
กฺริยากฺริยโต  
โหติ, จีวรคฺคหเณ วิยฯ  
</li>
  
<li>
สิยา ปน กโรนฺตสฺส, อกโรนฺตสฺส ยา สิยา;  
  
สา  
กฺริยากฺริยโต  
โหติ, รูปิยุคฺคหเณ วิยฯ  
</li>
  
<li>
ตถา  
  
สิยา กโรนฺตสฺส;  
  
ยา กโรโต อกุพฺพโต;  
  
สิยา กิริยโต เจว;  
  
สา  
กฺริยากฺริยโต  
ปิ จฯ  
</li>
  
<li>
สพฺพา จาปตฺติโย สญฺญา-;  
  
วเสน ทุวิธา สิยุํ;  
  
สญฺญาวิโมกฺขา โนสญฺญา-;  
  
วิโมกฺขาติ ปกาสิตาฯ  
</li>
  
<li>
วีติกฺกมนสญฺญาย, อภาเวน ยโต ปน;  
  
วิมุจฺจติ อยํ  
สญฺญา-วิโมกฺขา  
ติ ปกาสิตาฯ  
</li>
  
<li>
อิตรา ปน  
โนสญฺญา-วิโมกฺขา  
ติ ปกาสิตา;  
  
ปุน สพฺพาว จิตฺตสฺส, วเสน ทุวิธา สิยุํฯ  
</li>
  
<li>
สจิตฺตกา อจิตฺตาติ, สุจิเตฺตน ปกาสิตา;  
  
สจิตฺตกสมุฎฺฐาน-วเสน ปน ยา สิยาฯ  
</li>
  
<li>
อยํ  
สจิตฺตกา  
นาม, อาปตฺติ ปริทีปิตา;  
  
สจิตฺตเกหิ วา มิสฺส-วเสนาย  
มจิตฺตกา  
ฯ  
</li>
  
<li>
สพฺพา จาปตฺติโย วชฺช-วเสน ทุวิธา รุตา;  
  
สุวิเชฺชนานวเชฺชน, โลกปณฺณตฺติวชฺชโตฯ  
</li>
  
<li>
ยสฺสา สจิตฺตเก ปเกฺข, จิตฺตํ อกุสลํ สิยา;  
  
โลกวชฺชา  
ติ นามายํ, เสสา  
ปณฺณตฺติวชฺชกา  
ฯ  
</li>
  
<li>
สพฺพา จาปตฺติโย กมฺม-วเสน ติวิธา สิยุํ;  
  
กายกมฺมํ วจีกมฺมํ,  
ตถา ตทุภยมฺปิ จฯ  
</li>
  
<li>
  
ติกทฺวย  
นฺติ นาเมตํ, กุสลาทิติกทฺวยํ;  
  
กุสลากุสลจิโตฺต วา, ตถาพฺยากตมานโสฯ  
</li>
  
<li>
หุตฺวา  
อาปชฺชตาปตฺติํ, อาปชฺชโนฺต น อญฺญถา;  
  
สุขเวทนาสมงฺคี วา, ตถา ทุกฺขาทิสํยุโตฯ  
</li>
  
<li>
อิทํ ตุ ลกฺขณํ วุตฺตํ, สพฺพสิกฺขาปเทสุปิ;  
  
โยเชตฺวา ปน ทเสฺสยฺย, วินยสฺมิํ วิสารโทฯ  
</li>
  
<li>
ตรุํ  
ติมูลํ นวปตฺตเมนํ;  
  
จตุสฺสิขํ สตฺตผลํ ฉปุปฺผํ;  
  
ชานาติ โย ทฺวิปฺปภวํ ทฺวิสาขํ;  
  
ชานาติ ปญฺญตฺติมเสสโต โสฯ  
</li>
  
<li>
อิมมุตฺตรํ คตมนุตฺตรตํ;  
  
ปริยาปุณาติ ปริปุจฺฉติ โย;  
  
อุปยาตนุตฺตรตมุตฺตรโต;  
  
ส จ กายวาจวินเย วินเยฯ  
</li>
  
ลกฺขณกถาฯ  
</li>
  
<li>
โสฬสปริวารสฺส, ปริวารสฺส สพฺพโส;  
  
อิโต ปรํ ปวกฺขามิ, สพฺพสงฺกลนํ นยํฯ  
</li>
  
<li>
กติ อาปตฺติโย วุตฺตา;  
  
กายิกา, วาจสิกา กติ?  
  
ฉาเทนฺตสฺส กตาปตฺตี;  
  
กติ สํสคฺคปจฺจยา?  
</li>
  
<li>
กายิกา ฉพฺพิธาปตฺติ, ตถา วาจสิกาปิ จ;  
  
ฉาเทนฺตสฺส จ ติโสฺสว, ปญฺจ สํสคฺคปจฺจยาฯ  
</li>
  
<li>
กติ อาปตฺติมูลานิ, ปญฺญตฺตานิ มเหสินา?  
  
กติ อาปตฺติโย วุตฺตา, ทุฎฺฐุลฺลจฺฉาทเน ปน?  
</li>
  
<li>
เทฺว  
ปนาปตฺติมูลานิ, กาโย วาจา ภวนฺติ หิ;  
  
ปาราชิกา จ ปาจิตฺติ, ทุฎฺฐุลฺลจฺฉาทเน สิยุํฯ  
</li>
  
<li>
กติ คามนฺตเร วุตฺตา, นทีปาเร ตถา กติ?  
  
กติ ถุลฺลจฺจยํ มํเส, กติ มํเสสุ ทุกฺกฎํ?  
</li>
  
<li>
คามนฺตเร จตโสฺสว, นทีปาเรปิ ตตฺตกา;  
  
ถุลฺลจฺจยํ มนุสฺสานํ, มํเส, นวสุ ทุกฺกฎํฯ  
</li>
  
<li>
ภิกฺขุ ภิกฺขุนิยา สทฺธิํ, สํวิธาติ จ ทุกฺกฎํ;  
  
ปาจิตฺตญฺญสฺส คามสฺส, อุปจาโรกฺกเม สิยาฯ  
</li>
  
<li>
ถุลฺลจฺจยํ  
ปริกฺขิเตฺต, คามสฺมิํ ปฐเม ปเท;  
  
ครุกํ ทุติเย ตสฺสา, คามนฺตรํ วชนฺติยาฯ  
</li>
  
<li>
ตถา ภิกฺขุนิยา สทฺธิํ, สํวิธาเน ตุ ทุกฺกฎํ;  
  
อภิรูหติ นาวํ เจ, โหติ ปาจิตฺติ ภิกฺขุโนฯ  
</li>
  
<li>
นทิยุตฺตรเณ กาเล, ปาเท ถุลฺลจฺจยํ ผุเส;  
  
ปฐเม, ทุติเย ตสฺสา, โหติ ภิกฺขุนิยา ครุํฯ  
</li>
  
<li>
กติ วาจสิกา รตฺติํ, กติ วาจสิกา ทิวา?  
  
ทุเว วาจสิกา รตฺติํ, ทุเว วาจสิกา ทิวาฯ  
</li>
  
<li>
รตฺตนฺธกาเร ปุริเสน สทฺธิํ;  
  
ฐิตา อทีเป ปน หตฺถปาเส;  
  
ปาจิตฺติ ตสฺสา ยทิ สลฺลเปยฺย;  
  
วเทยฺย เจ ทุกฺกฎเมว ทูเรฯ  
</li>
  
<li>
ฉเนฺน ทิวา ยา ปุริเสน สทฺธิํ;  
  
ฐิตา วเทยฺยสฺส จ หตฺถปาเส;  
  
ปาจิตฺติ, หิตฺวา ปน หตฺถปาสํ;  
  
วเทยฺย เจ ทุกฺกฎเมว ตสฺสาฯ  
</li>
  
<li>
กติ วา ททมานสฺส, กติ วา ปฎิคณฺหโต?  
  
ททมานสฺส ติโสฺสว, จตโสฺสว ปฎิคฺคเหฯ  
</li>
  
<li>
มนุสฺสสฺส  
วิสํ เทติ, สเจ มรติ เตน โส;  
  
โหติ ปาราชิกํ, ยเกฺข, เปเต ถุลฺลจฺจยํ มตํฯ  
</li>
  
<li>
ติรจฺฉานคเต เตน, มเต ปาจิตฺติยํ สิยา;  
  
ตถา ปาจิตฺติ อญฺญาติ-กาย เจ เทติ จีวรํฯ  
</li>
  
<li>
หตฺถคาเห ตถา เวณิ-คาเห สงฺฆาทิเสสตา;  
  
มุเขน องฺคชาตสฺส, คหเณ ตุ ปราชโยฯ  
</li>
  
<li>
อญฺญาติกาย หตฺถมฺหา, จีวรสฺส ปฎิคฺคเห;  
  
สนิสฺสคฺคา จ ปาจิตฺติ, โหตีติ ปริยาปุตาฯ  
</li>
  
<li>
อวสฺสุตสฺส หตฺถมฺหา, สยํ วาปิ อวสฺสุตา;  
  
โหติ ถุลฺลจฺจยํ ตสฺสา, โภชนํ ปฎิคณฺหโตฯ  
</li>
  
<li>
กติ  
ญตฺติจตุเตฺถน, วุตฺตา สมฺมุติโย อิธ?  
  
เอกา เอว ปนุทฺทิฎฺฐา, ภิกฺขุโนวาทสมฺมุติฯ  
</li>
  
<li>
กติ ธญฺญรสา วุตฺตา, วิกาเล กปฺปิยา ปน?  
  
โลณโสวีรกํ เอกํ, วิกาเล กปฺปิยํ มตํฯ  
</li>
  
<li>
กติ ปาราชิกา กายา, กติ สํวาสภูมิโย?  
  
รตฺติเจฺฉโท กตีนํ ตุ, ปญฺญตฺตา ทฺวงฺคุลา กติ?  
</li>
  
<li>
ปาราชิกานิ กายมฺหา, เทฺว เทฺว สํวาสภูมิโย;  
  
รตฺติเจฺฉโท ทุวินฺนํ ตุ, ปญฺญตฺตา ทฺวงฺคุลา ทุเวฯ  
</li>
  
<li>
ปฐมนฺติมวตฺถุญฺจ, กายสํสคฺคชมฺปิ จ;  
  
ปาราชิกานิ กายมฺหา, อิเม เทฺว ปน ชายเรฯ  
</li>
  
<li>
สมานสํวาสกภูมิ เอกา;  
  
ตเถว นานาปทปุพฺพิกา จ;  
  
เทฺว เอว สํวาสกภูมิโย หิ;  
  
มเหสินา การุณิเกน วุตฺตาฯ  
</li>
  
<li>
ปาริวาสิกภิกฺขุสฺส  
, ตถา มานตฺตจาริโน;  
  
รตฺติเจฺฉโท ทุวินฺนํ ตุ, ทฺวยาตีเตน ทีปิโตฯ  
</li>
  
<li>
ทฺวงฺคุลปพฺพปรมํ, อาทาตพฺพํ, ตเถว จ;  
  
ทฺวงฺคุลํ วา ทุมาสํ วา, ปญฺญตฺตา ทฺวงฺคุลา ทุเวฯ  
</li>
  
<li>
กติ ปาณาติปาตสฺมิํ, วาจา ปาราชิกา กติ?  
  
กติ โอภาสเน วุตฺตา, สญฺจริเตฺต ตถา กติ?  
</li>
  
<li>
ติโสฺส ปาณาติปาตสฺมิํ;  
  
วาจา ปาราชิกา ตโย;  
  
โอภาสเน ตโย วุตฺตา;  
  
สญฺจริเตฺต ตถา ตโยฯ  
</li>
  
<li>
อโนทิสฺสกโมปาเต, ขเต มรติ มานุโส;  
  
ปาราชิกํ สิยา, ยเกฺข, เปเต ถุลฺลจฺจยํ มเตฯ  
</li>
  
<li>
ติรจฺฉานคเต ตตฺถ, มเต ปาจิตฺติยํ วเท;  
  
อิมา ปาณาติปาตสฺมิํ, ติโสฺส อาปตฺติโย สิยุํฯ  
</li>
  
<li>
มนุสฺสมารณาทินฺนา-ทานมาณตฺติยาปิ  
จ;  
  
มนุสฺสุตฺตริธมฺมญฺจ, วทโต วาจิกา ตโยฯ  
</li>
  
<li>
มคฺคทฺวยํ ปโนทิสฺส, วณฺณาทิภณเน ครุํ;  
  
ถุลฺลจฺจยํ ปโนทิสฺส, อุพฺภชาณุมธกฺขกํฯ  
</li>
  
<li>
อุพฺภกฺขกมโธชาณุ-มาทิสฺส ภณโต ปน;  
  
ทุกฺกฎํ ปน นิทฺทิฎฺฐํ, ติโสฺส โอภาสนา ยิมาฯ  
</li>
  
<li>
ปฎิคฺคณฺหนตาทีหิ, ตีหิ สงฺฆาทิเสสตา;  
  
ทฺวีหิ ถุลฺลจฺจยํ วุตฺตํ, เอเกน ปน ทุกฺกฎํฯ  
</li>
  
<li>
ฉินฺทโต กติ อาปตฺติ, ฉฑฺฑิตปฺปจฺจยา กติ?  
  
ฉินฺทนฺตสฺส ตุ ติโสฺสว, ปญฺจ ฉฑฺฑิตปจฺจยาฯ  
</li>
  
<li>
โหติ ปาราชิกํ ตสฺส, ฉินฺทนฺตสฺส วนปฺปติํ;  
  
ภูตคามํ ตุ ปาจิตฺติ, องฺคชาตํ ตุ ถุลฺลตาฯ  
</li>
  
<li>
วิสํ  
ฉเฑฺฑตฺยโนทิสฺส, มนุโสฺส มรติ เตน เจ;  
  
ปาราชิกํ, มเต ยเกฺข, เปเต ถุลฺลจฺจยํ สิยาฯ  
</li>
  
<li>
ติรจฺฉาเน ตุ ปาจิตฺติ, วิสฎฺฐิฉฑฺฑเน ครุํ;  
  
หริตุจฺจารปสฺสาว-ฉฑฺฑเน ทุกฺกฎํ มตํฯ  
</li>
  
<li>
คจฺฉโต กติธาปตฺติ, ฐิตสฺส กติ เม วท?  
  
กติ โหนฺติ นิสินฺนสฺส, นิปนฺนสฺสาปิ กิตฺตกา?  
</li>
  
<li>
คจฺฉนฺตสฺส จตโสฺสว, ฐิตสฺสาปิ จ ตตฺตกา;  
  
นิสินฺนสฺส จตโสฺสว, นิปนฺนสฺสาปิ ตตฺตกาฯ  
</li>
  
<li>
ภิกฺขุ ภิกฺขุนิยา สทฺธิํ, สํวิธาเน ตุ ทุกฺกฎํ;  
  
ปาจิตฺตญฺญสฺส คามสฺส, อุปจาโรกฺกเม สิยาฯ  
</li>
  
<li>
ถุลฺลจฺจยํ ปริกฺขิเตฺต, คามสฺมิํ ปฐเม ปเท;  
  
ครุกํ ทุติเย โหติ, คามนฺตรํ วชนฺติยาฯ  
</li>
  
<li>
ปฎิจฺฉเนฺน ปโนกาเส, ภิกฺขุนี มิตฺตสนฺถวา;  
  
โปสสฺส หตฺถปาเส ตุ, ปาจิตฺติ ยทิ ติฎฺฐติฯ  
</li>
  
<li>
หตฺถปาสํ ชหิตฺวาน, สเจ ติฎฺฐติ ทุกฺกฎํ;  
  
อรุณุคฺคมเน กาเล, ทุติยา หตฺถปาสกํฯ  
</li>
  
<li>
หิตฺวา  
ติฎฺฐนฺติยา ตสฺสา, ถุลฺลจฺจยมุทีริตํ;  
  
หิตฺวา ติฎฺฐติ เจ ตสฺสา, โหติ สงฺฆาทิเสสตาฯ  
</li>
  
<li>
นิสินฺนาย จตโสฺสว, นิปนฺนายาปิ ตตฺตกา;  
  
โหนฺติ วุตฺตปฺปการาว, วิเญฺญยฺยา วินยญฺญุนาฯ  
</li>
  
<li>
ยาวตติยเก วุตฺตา, กติ อาปตฺติโย วท?  
  
ยาวตติยเก วุตฺตา, ติโสฺส อาปตฺติโย สุณฯ  
</li>
  
<li>
ผุเส ปาราชิกาปตฺติํ, อุกฺขิตฺตสฺสานุวตฺติกา;  
  
สงฺฆาทิเสสตา สงฺฆ-เภทกสฺสานุวตฺติโนฯ  
</li>
  
<li>
อนิสฺสเคฺค ตุ ปาจิตฺติ, ปาปิกาย จ ทิฎฺฐิยา;  
  
ยาวตติยเก ติโสฺส, โหนฺติ อาปตฺติโย อิมาฯ  
</li>
  
<li>
ขาทโต  
กติ นิทฺทิฎฺฐา, โภชนปฺปจฺจยา กติ?  
  
ขาทโต ปน ติโสฺสว, ปญฺจ โภชนการณาฯ  
</li>
  
<li>
ถุลฺลจฺจยํ มนุสฺสานํ, มํสํ ขาทติ, ทุกฺกฎํ;  
  
เสสกานํ ตุ, ปาจิตฺติ, ลสุณํ ภกฺขยนฺติยาฯ  
</li>
  
<li>
อวสฺสุตสฺส โปสสฺส, หตฺถโต หิ อวสฺสุตา;  
  
คเหตฺวา โภชนํ กิญฺจิ, สพฺพํ มํสํ อกปฺปิยํฯ  
</li>
  
<li>
วิญฺญาเปตฺวาน อตฺตตฺถํ, คเหตฺวา โภชนมฺปิ จ;  
  
ลสุณมฺปิ จ มิเสฺสตฺวา, เอกตโชฺฌหรนฺติยาฯ  
</li>
  
<li>
ถุลฺลจฺจยญฺจ ปาจิตฺติ, ปาฎิเทสนิยมฺปิ จ;  
  
ทุกฺกฎํ ครุกญฺจาติ, ปญฺจ อาปตฺติโย สิยุํฯ  
</li>
  
<li>
โอโลเกนฺตสฺส นิทฺทิฎฺฐา, กติ อาปตฺติโย วท?  
  
โอโลเกนฺตสฺส นิทฺทิฎฺฐา, เอกาปตฺติ มเหสินาฯ  
</li>
  
<li>
ทุกฺกฎํ รตฺตจิเตฺตน, องฺคชาตํ ปนิตฺถิยา;  
  
โอโลเกนฺตสฺส วา วุตฺตํ, มุขํ ภิกฺขํ ททนฺติยาฯ  
</li>
  
<li>
กติ อุกฺขิตฺตกา วุตฺตา, สมฺมาวตฺตนกา กติ?  
  
ตโย อุกฺขิตฺตกา วุตฺตา, เตจตฺตาลีส วตฺตนาฯ  
</li>
  
<li>
อทสฺสนปฺปฎีกเมฺม, อาปนฺนาปตฺติยา ทุเว;  
  
เอโก อปฺปฎินิสฺสเคฺค, ปาปิกาย จ ทิฎฺฐิยาฯ  
</li>
  
<li>
กติ  
นาสิตกา วุตฺตา, กตีนํ เอกวาจิกา?  
  
ตโย นาสิตกา วุตฺตา, ติณฺณนฺนํ เอกวาจิกาฯ  
</li>
  
<li>
เมตฺติยา ทูสโก เจว, กณฺฎโกติ ตโย อิเม;  
  
ลิงฺคสํวาสทเณฺฑหิ, นาสิตา หิ ยถากฺกมํฯ  
</li>
  
<li>
เอกุปชฺฌายเกเนว, เอเกนาจริเยน จ;  
  
เทฺว ตโย อนุสาเวตุํ, วฎฺฎตีติ จ นิทฺทิเสฯ  
</li>
  
<li>
ญตฺติยา กปฺปนา เจว, ตถา วิปฺปกตมฺปิ จ;  
  
อตีตกรณเญฺจติ, ตโย กมฺมสฺส สงฺคหาฯ  
</li>
  
<li>
  
ญตฺติยา  
  
  
กปฺปนา  
นาม, ‘‘ทเทยฺย’’เจฺจวมาทิกา;  
  
‘‘เทติ สโงฺฆ, กโรตี’’ติ, อาทิ  
วิปฺปกตํ  
สิยาฯ  
</li>
  
<li>
‘‘ทินฺนํ, กตํ’’ ปนิจฺจาทิ,  
อตีตกรณํ  
สิยา;  
  
สงฺคยฺหนฺติ หิ สพฺพานิ, กมฺมาเนเตหิ ตีหิปิฯ  
</li>
  
<li>
สเงฺฆ สลากคาเหน, กเมฺมนปิ จ เกวลํ;  
  
การเณหิ ปน ทฺวีหิ, สโงฺฆ ภิชฺชติ, นญฺญถาฯ  
</li>
  
<li>
สงฺฆเภทกภิกฺขุสฺส, ตสฺส ปาราชิกํ สิยา;  
  
อนุวตฺตกภิกฺขูนํ, ถุลฺลจฺจยมุทีริตํฯ  
</li>
  
<li>
ปยุตฺตายุตฺตวาจาย, กติ อาปตฺติโย ผุเส?  
  
ปยุตฺตายุตฺตวาจาย, ฉ ปนาปตฺติโย ผุเสฯ  
</li>
  
<li>
อาชีวเหตุ ปาปิโจฺฉ, อิจฺฉาปกตมานโส;  
  
อสนฺตํ อุตฺตริํ ธมฺมํ, อุลฺลปโนฺต ปราชิโตฯ  
</li>
  
<li>
สญฺจริตฺตํ สมาปเนฺน, ตถา สงฺฆาทิเสสตา;  
  
โย เต วสติ อาราเม, วทํ ถุลฺลจฺจยํ ผุเสฯ  
</li>
  
<li>
วิญฺญาเปตฺวา ปณีตํ ตุ, โภชนํ ภิกฺขุ ภุญฺชติ;  
  
ปาจิตฺติ ภิกฺขุนิยา เจ, ปาฎิเทสนิยํ สิยาฯ  
</li>
  
<li>
วิญฺญาเปตฺวาน สูปํ วา, โอทนํ วา อนามโย;  
  
ภิกฺขุ ภุญฺชติ เจ ตสฺส, โหติ อาปตฺติ ทุกฺกฎํฯ  
</li>
  
<li>
ทสสตานิ รตฺตีนํ, ฉาเทตฺวาปตฺติโย ปน;  
  
ทส รตฺติโย วสิตฺวาน, มุเจฺจยฺย ปาริวาสิโกฯ  
</li>
  
<li>
ปาราชิกานิ  
อเฎฺฐว, เตวีส ครุกา ปน;  
  
เทฺวเยวานิยตา วุตฺตา, พุเทฺธนาทิจฺจพนฺธุนาฯ  
</li>
  
<li>
นิสฺสคฺคิยานิ วุตฺตานิ, เทฺวจตฺตาลีส โหนฺติ หิ;  
  
โหนฺติ ปาจิตฺติยา สพฺพา, อฎฺฐาสีติสตํ ปนฯ  
</li>
  
<li>
ปาฎิเทสนิยา  
วุตฺตา, ทฺวาทเสว มเหสินา;  
  
วุตฺตา ปน สุสิเกฺขน, ปญฺจสตฺตติ เสขิยาฯ  
</li>
  
<li>
ปญฺญตฺตานิ สุปเญฺญน, โคตเมน ยสสฺสินา;  
  
ภวนฺติ ปน สพฺพานิ, อฑฺฒุฑฺฒานิ สตานิ หิฯ  
</li>
  
<li>
โย ปเนเตสุ วตฺตโพฺพ;  
  
สารภูโต วินิจฺฉโย;  
  
โส มยา สกโล วุโตฺต;  
  
สมาเสเนว สพฺพถาฯ  
</li>
  
<li>
มยา สุฎฺฐุ วิจาเรตฺวา, ปาฬิอฎฺฐกถานยํ;  
  
กตตฺตา อาทรํ กตฺวา, อุคฺคเหตพฺพเมวิทํฯ  
</li>
  
<li>
อเตฺถ อกฺขรพเนฺธ วา, วิญฺญาสสฺส กเมปิ วา;  
  
กงฺขา ตสฺมา น กาตพฺพา, กาตพฺพา พหุมานตาฯ  
</li>
  
<li>
สอุตฺตรํ โย ชานาติ;  
  
วินยสฺส วินิจฺฉยํ;  
  
นิสฺสยํ โส วิมุญฺจิตฺวา;  
  
ยถากามงฺคโม สิยาฯ  
</li>
  
<li>
นิสฺสยํ ทาตุกาเมน, สวิภงฺคํ สมาติกํ;  
  
สุฎฺฐุ วาจุคฺคตํ กตฺวา, ญตฺวา ทาตพฺพเมวิทํฯ  
</li>
  
<li>
อิมํ ปฐติ จิเนฺตติ, สุณาติ ปริปุจฺฉติ;  
  
วาเจติ จ ปรํ นิจฺจํ, อตฺถํ อุปปริกฺขติฯ  
</li>
  
<li>
โย ตสฺส ปน ภิกฺขุสฺส, อตฺถา วินยนิสฺสิตา;  
  
อุปฎฺฐหนฺติ สเพฺพว, หเตฺถ อามลกํ วิยฯ  
</li>
  
<li>
อิมํ ปรมมุตฺตรํ อุตฺตรํ;  
  
นโร หมตสาครํ สาครํ;  
  
อพุทฺธิชนสารทํ  
สารทํ;  
  
สิยา วินยปารโค ปารโคฯ  
</li>
  
<li>
อโต  
หิ นิจฺจํ อิมมุตฺตมํ ตมํ;  
  
วิธูย สิเกฺข คุณสํหิตํ หิตํ;  
  
นโร หิ สกฺกจฺจวปูรโต รโต;  
  
สุขสฺส สพฺพงฺคณกมฺมทํ ปทํฯ  
</li>
  
<li>
วินเย ปฎุภาวกเร ปรเม;  
  
ปิฎเก ปฎุตํ อภิปตฺถยตา;  
  
วิธินา ปฎุนา ปฎุนา ยตินา;  
  
ปริยาปุณิตพฺพมิทํ สตตํฯ  
</li>
  
<h3>นิคมนกถา</h3>
</ol>
<ol>
<li>
รจิโต  
พุทฺธทเตฺตน,  
สุทฺธจิเตฺตน ธีมตา;  
  
สุจิรฎฺฐิติกาเมน, สาสนสฺส มเหสิโนฯ  
</li>
  
<li>
อนฺตเรนนฺตรายํ ตุ, ยถา สิทฺธิมุปาคโต;  
  
อตฺถโต คนฺถโต เจว, อุตฺตโรยมนุตฺตโรฯ  
</li>
  
<li>
ตถา สิชฺฌนฺตุ สงฺกปฺปา, สตฺตานํ ธมฺมสํยุตา;  
  
ราชา ปาตุ มหิํ สมฺมา, กาเล เทโว ปวสฺสตุฯ  
</li>
  
<li>
ยาว ติฎฺฐติ เสลิโนฺท, ยาว จโนฺท วิโรจติ;  
  
ตาว ติฎฺฐตุ สทฺธโมฺม, โคตมสฺส มเหสิโนฯ  
</li>
  
<li>
ขนฺติโสรจฺจโสสีลฺย-พุทฺธิสทฺธาทยาทโย;  
  
ปติฎฺฐิตา คุณา ยสฺมิํ, รตนานีว สาคเรฯ  
</li>
  
<li>
วินยาจารยุเตฺตน, เตน สกฺกจฺจ สาทรํ;  
  
ยาจิโต  
สงฺฆปาเลน,  
เถเรน ถิรเจตสาฯ  
</li>
  
<li>
สุจิรฎฺฐิติกาเมน  
, วินยสฺส มเหสิโน;  
  
ภิกฺขูนํ ปาฎวตฺถาย, วินยสฺส วินิจฺฉเยฯ  
</li>
  
<li>
อกาสิํ  
ปรมํ เอตํ,  
อุตฺตรํ  
นาม นามโต;  
  
สวเน สาทรํ กตฺวา, สิกฺขิตโพฺพ ตโต อยํฯ  
</li>
  
<li>
ปญฺญาสาธิกสงฺขฺยานิ, นวคาถาสตานิ หิ;  
  
คณนา อุตฺตรสฺสายํ, ฉนฺทสานุฎฺฐุเภน ตุฯ  
</li>
  
<li>
คาถา จตุสหสฺสานิ, สตญฺจ อูนวีสติ;  
  
ปมาณโต อิมา วุตฺตา, วินยสฺส วินิจฺฉเยติฯ  
</li>
  
<p>อิติ ตมฺพปณฺณิเยน ปรมเวยฺยากรเณน ติปิฎกนยวิธิกุสเลน ปรมกวิชนหทยปทุมวนวิกสนกเรน กวิวรวสเภน ปรมรติกรวรมธุรวจนุคฺคาเรน อุรคปุเรน  รจิโต อุตฺตรวินิจฺฉโย สมโตฺตติฯ
</ol></p>

</p>





