<h1>๔. จตุโตฺถ ปริเจฺฉโท</h1>
<h3>วิญฺญาณกฺขนฺธปกิณฺณกนยสเงฺขโป</h3>
<ol>
<li>
เอกธาทินโยทานิ  
, ปฎุวฑฺฒาย โยคินํ;  
  
วุจฺจเต วิสยคฺคาหา, สพฺพ  
เมกวิธํ  
มนํฯ  
</li>
  
<li>
เอกาสีติ ติภูมฎฺฐํ, โลกิยํ สุตฺตรญฺจ ตํ;  
  
เสสํ โลกุตฺตรํ อฎฺฐ, อนุตฺตรญฺจิตี  
ทฺวิธา  
ฯ  
</li>
  
<li>
โลกปากกฺริยาเหตู  
, เจกเหตูติ สตฺตหิ;  
  
ติํส นาธิปติ สาธิ-ปติ เสสาติปี ทฺวิธาฯ  
</li>
  
<li>
ฉนฺทจิตฺตีหวีมํสา-เสฺวเกน มติมา ยุตํ;  
  
วินา วีมํสเมเกน, ญาณหีนมนํ ยุตํฯ  
</li>
  
<li>
ปริตฺตานปฺปมาณานิ, มหคฺคตมนานิติ;  
  
ติธา  
ฉนว จฎฺฐ จ, ตินวา จ ยถากฺกมํฯ  
</li>
  
<li>
ทฺวิปญฺจ จิตฺตํ วิญฺญาณํ, ติโสฺส หิ มโนธาตุโย;  
  
ฉสตฺตติ มโนญาณ-ธาตูติ  
ติวิธา  
ปุนฯ  
</li>
  
<li>
เอการมฺมณจิตฺตานิ, อนภิญฺญํ มหคฺคตํ;  
  
อมลํ ปญฺจวิญฺญาณํ, นวปญฺจ ภวนฺติเมฯ  
</li>
  
<li>
ปญฺจาลมฺพํ มโนธาตุ, สาภิญฺญํ กามธาตุชํ;  
  
เสสํ ฉารมฺมณํ ตํ หิ, เตจตฺตาลีส สงฺขฺยโตฯ  
</li>
  
<li>
กามปากทุสา จาทิ-มโคฺค จาทิกฺริยา ทุเว;  
  
รูปา สเพฺพติรูเป น, เตจตฺตาลีส โหนฺติเมฯ  
</li>
  
<li>
วินาว รูเปนารุปฺป-วิปากา จตุโร สิยุํ;  
  
เทฺวจตฺตาลีส เสสานิ, วตฺตนฺตุภยถาปิ จฯ  
</li>
  
<li>
  
จตุธา  
ปิ อเหเตฺวกทฺวิเหตุกติเหตุโต;  
  
อฎฺฐารส เทฺว พาวีส, สตฺตจตฺตาลิสํ ภเวฯ  
</li>
  
<li>
กาเม  
ชวา สโวฎฺฐพฺพา, อภิญฺญาทฺวยเมว จ;  
  
รูปิริยาปถวิญฺญตฺติกราเม จตุรฎฺฐกาฯ  
</li>
  
<li>
ฉพฺพีสติ ชวา เสสา, กรา รูปิริยาปเถ;  
  
ทฺวิปญฺจมนวชฺชานิ, กามรูปผลานิ จฯ  
</li>
  
<li>
อาทิกฺริยาติ เจกูน-วีส รูปกรา อิเม;  
  
เสสา จุทฺทส ภินฺนาวจุติ สนฺธิ น ตีณิปิฯ  
</li>
  
<li>
เอกกิจฺจาทิโต  
  
ปญฺจ-วิธา  
ตเตฺถกกิจฺจกา;  
  
ทฺวิปญฺจจิตฺตํ ชวนํ, มโนธาตุฎฺฐสฎฺฐิเมฯ  
</li>
  
<li>
ทฺวิกิจฺจาทีนิ โวฎฺฐพฺพํ, สุขตีรํ มหคฺคเต;  
  
ปากา กามมหาปากา, เสสา ตีรา ยถากฺกมํฯ  
</li>
  
<li>
ทสฺสนํ สวนํ ทิฎฺฐํ, สุตํ ฆายนกาทิกํ;  
  
ตยํ มุตํ มโนธาตุตฺตยํ ทิฎฺฐํ สุตํ มุตํฯ  
</li>
  
<li>
ทิฎฺฐํ สุตํ มุตํ ญาตํ, สาภิญฺญํ เสสกามิกํ;  
  
วิญฺญาตารมฺมณํ เสสเมวํ  
ฉพฺพิธ  
มีรเยฯ  
</li>
  
<li>
  
สตฺตธา  
สตฺตวิญฺญาณธาตูนํ ตุ วสา ภเว;  
  
วุจฺจเตทานิ ตเสฺสว, อนนฺตรนยกฺกโมฯ  
</li>
  
<li>
ปุเญฺญสฺวาทิทฺวยา กาเม, รูปปุญฺญมนนฺตกํ;  
  
ตปฺปาทกุตฺตรานนฺตํ, ภวงฺคญฺจาทิตีรณํฯ  
</li>
  
<li>
ทุติยนฺตทฺวยา ตีรํ, ภวงฺคํ ตติยทฺวยา;  
  
เต อนนฺตามลํ ปุญฺญํ, มชฺฌตฺตญฺจ มหคฺคตํฯ  
</li>
  
<li>
สพฺพวาเร สยเญฺจติ, เตปญฺญาส ติสตฺต จ;  
  
เตตฺติํส จ ภวเนฺตเต, รูเปสุ ปน ปุญฺญโตฯ  
</li>
  
<li>
ตปฺปากา จ มติยุตฺต-กามปากา สยํ ทส;  
  
อารุปฺปปุญฺญโต เต จ, สโก ปาโก สยํ ปุนฯ  
</li>
  
<li>
อโธปากา จ อนฺตมฺหา, ตติยญฺจ ผลนฺติเม;  
  
ทเสกทฺวิติปญฺจาหิ, มคฺคา เจกํ สกํ ผลํฯ  
</li>
  
<li>
โลภมูเลกเหตูหิ  
, อนฺตกามสุภา วิย;  
  
สตฺต โทสทฺวยา กาม-ภวงฺคเปกฺขวา สยํฯ  
</li>
  
<li>
มหาปากติเหตูหิ, สาวชฺชา สพฺพสนฺธิโย;  
  
กามจฺจุตีหิ เสสาหิ, สาวชฺชา กามสนฺธิโยฯ  
</li>
  
<li>
กามจฺจุติ  
จ โวฎฺฐพฺพํ, สยญฺจ สุขตีรโต;  
  
ปฎิจฺฉา ตีรณานิ เทฺว, อิตรา สกตีรณํฯ  
</li>
  
<li>
สกํ สกํ ปฎิจฺฉํ ตุ, วิญฺญาเณหิ ทฺวิปญฺจหิ;  
  
รูปปาเกหิ สาวชฺชา, สนฺธิโยเหตุวชฺชิตาฯ  
</li>
  
<li>
อรูปปาเกสฺวาทิมฺหา, กามปากา ติเหตุกา;  
  
อนฺตาวชฺชมฺปิ จารุปฺป-ปากา จ นว โหนฺติเมฯ  
</li>
  
<li>
ทุติยาทีหิ เตเยว, อโธปากํ วินา วินา;  
  
ผลา ติเหตุกา ปากา, สยเญฺจติ จตุทฺทสฯ  
</li>
  
<li>
ทฺวิปญฺจาทิกฺริยา หาสา, สยญฺจารุปฺปวชฺชิตา;  
  
ญาณยุตฺตภวงฺคาติ, ทส โวฎฺฐพฺพโต ปนฯ  
</li>
  
<li>
กาเม ชวา ภวงฺคา จ, กามรูเป สยมฺปิ วา;  
  
นวปญฺจ สเหตาทิ-กิริยทฺวยโต ปนฯ  
</li>
  
<li>
สยํ ภวงฺคมติมา, รูเป สาตกฺริยาปิ จ;  
  
ตปฺปาทกนฺติมเญฺจติ, พาวีส ตติยา ปนฯ  
</li>
  
<li>
เต จ ปากา สยญฺจเนฺต, ผลํ มชฺฌา มหคฺคตา;  
  
กฺริยาติ วีสติ โหนฺติ, เสสทฺวีหิ ทุเกหิ ตุฯ  
</li>
  
<li>
วุตฺตปากา สยเญฺจติ, จุทฺทเสวํ กฺริยาชวา;  
  
ตทารมฺมณํ มุญฺจิตฺวา, ปฎฺฐานนยโต นเยฯ  
</li>
  
<li>
อถ สาตกฺริยา สาตํ, เสสํ เสสกฺริยาปิ จ;  
  
ตทาลมฺพํ ยถาโยคํ, วเท อฎฺฐกถานยาฯ  
</li>
  
<li>
มหคฺคตา กฺริยา สพฺพา, สกปุญฺญสมา ตหิํ;  
  
อนฺตา ผลนฺติมํ โหติ, อยเมว วิเสสตาฯ  
</li>
  
<li>
อิมสฺสานนฺตรา  
ธมฺมา, เอตฺตกาติ ปกาสิตา;  
  
อิมํ ปเนตฺตเกหีติ, วุจฺจเตยํ นโยธุนาฯ  
</li>
  
<li>
ทฺวีหิ  
กามชวา ตีหิ, รูปารูปา จตูหิ ตุ;  
  
มคฺคา ฉหิ ผลาทิ เทฺว, เสสา เทฺว ปน สตฺตหิฯ  
</li>
  
<li>
เอกมฺหา ทส ปญฺจหิ, ปฎิจฺฉา สุขตีรณํ;  
  
กาเม โทสกฺริยาหีน-ชเวหิ คหโต สกาฯ  
</li>
  
<li>
กาเม ชวา กฺริยาหีนา, ตทาลมฺพา สโวฎฺฐพฺพา;  
  
สคหเญฺจติ เตตฺติํสจิเตฺตหิ ปรตีรณาฯ  
</li>
  
<li>
กามปุญฺญสุขีตีรกณฺหโวฎฺฐพฺพโต ทฺวยํ;  
  
มหาปากนฺติมํ โหติ, อนารุปฺปจุตีหิ จฯ  
</li>
  
<li>
สตฺตติํส ปเนตานิ, เอตฺถ หิตฺวา ทุสทฺวยํ;  
  
เอเตหิ ปญฺจติํเสหิ, ชายเต ทุติยทฺวยํฯ  
</li>
  
<li>
สุขตีราทิ สเตฺตเต, กฺริยโต จาปิ สมฺภวา;  
  
เญยฺยา เสสานิ จตฺตาริ, ภวเงฺคน จ ลพฺภเรฯ  
</li>
  
<li>
มคฺควชฺชา สโวฎฺฐพฺพสุขิตีรชวาขิลา;  
  
จุตีติ นวกฎฺฐาหิ, ตติยทฺวยมาทิเสฯ  
</li>
  
<li>
เอเตหิ โทสวเชฺชหิ, สตฺตตีหิตรทฺวยํ;  
  
รูปปากา วินารุปฺปปากาเหตุทุเหตุเกฯ  
</li>
  
<li>
เตเหเวกูนสฎฺฐีหิ, โหนฺติรุปฺปาทิกํ วินา;  
  
หาสาวเชฺช ชเว รูเป, อฎฺฐฉเกฺกหิ เตหิ ตุฯ  
</li>
  
<li>
สาโธปาเกหิ เตเหว, ทุติยาทีนิ อตฺตนา;  
  
อโธโธชวหีเนหิ, เอเกกูเนหิ ชายเรฯ  
</li>
  
<li>
สุขตีรภวงฺคานิ, สยญฺจาติ ติสตฺตหิ;  
  
อนฺตาวชฺชํ อนารุปฺปภวเงฺคหิ ปเนตรํฯ  
</li>
  
<li>
วุตฺตานนฺตรสงฺขาโต, นโย ทานิ อเนกธา;  
  
ปุคฺคลาทิปฺปเภทาปิ, ปวตฺติ ตสฺส วุจฺจเตฯ  
</li>
  
<li>
ปุถุชฺชนสฺส  
  
ชายเนฺต, ทิฎฺฐิกงฺขายุตานิ เว;  
  
เสกฺขเสฺสวามลา สตฺต, อนนฺตานิตรสฺส ตุฯ  
</li>
  
<li>
อนฺตามลํ อนาวชฺชกฺริยา เจกูนวีสติ;  
  
กุสลากุสลา เสสา, โหนฺติ เสกฺขปุถุชฺชเนฯ  
</li>
  
<li>
อิตรานิ ปนาวชฺชทฺวยํ ปากา จ สาสวา;  
  
ติณฺณนฺนมฺปิ สิยุํ เอวํ, ปญฺจธา สตฺตเภทโตฯ  
</li>
  
<li>
กาเม โสฬส ฆานาทิตฺตยํ โทสมหาผลา;  
  
รูปารูเป สปาโกติ, ปญฺจวีสติ เอกชาฯ  
</li>
  
<li>
กามปากา จ เสสาทิมโคฺค อาทิกฺริยา ทุเว;  
  
รูเป ชวาติ พาวีส, ทฺวิชา เสสา ติธาตุชาฯ  
</li>
  
<li>
วิตฺถาโรปิ จ ภูมีสุ, เญโยฺย กามสุภาสุภํ;  
  
หาสวชฺชมเหตุญฺจ, อปาเย สตฺตติํสิเมฯ  
</li>
  
<li>
หิตฺวา มหคฺคเต ปาเก, อสีติ เสสกามิสุ;  
  
จกฺขุโสตมโนธาตุ, ตีรณํ โวฎฺฐพฺพมฺปิ จฯ  
</li>
  
<li>
โทสหีนชวา โส โส, ปาโก รูเป อนาริเย;  
  
ปญฺจสฎฺฐิ ฉสฎฺฐี ตุ, ปริตฺตาภาทีสุ ตีสุฯ  
</li>
  
<li>
อาทิปญฺจามลา กงฺขาทิฎฺฐิยุเตฺต วินา ตหิํ;  
  
เตเยว ปญฺจปญฺญาส, ชายเร สุทฺธภูมิสุฯ  
</li>
  
<li>
อาทิมคฺคทุสาหาสรูปหีนชวา สโก;  
  
ปาโก โวฎฺฐพฺพนญฺจาติ, ติตาลีสํ สิยุํ นเภฯ  
</li>
  
<li>
อโธโธมนวชฺชา เต,  
  
ปาโก เจว สโก สโก;  
  
ทุติยาทีสุ ชายเนฺต,  
  
เทฺว เทฺว อูนา ตโต ตโตฯ  
</li>
  
<li>
อรูเปเสฺวกเมกสฺมิํ  
, รูเปสฺวาทิตฺติเกปิ จ;  
  
ติเก จ ตติเย เอกํ, เทฺว โหนฺติ ทุติยตฺติเกฯ  
</li>
  
<li>
อนฺติมํ  
รูปปากํ ตุ, ฉสุ เวหปฺผลาทิสุ;  
  
กามสุคติยํเยว, มหาปากา ปวตฺตเรฯ  
</li>
  
<li>
ฆายนาทิตฺตยํ กาเม, ปฎิฆทฺวยเมว จ;  
  
สตฺตรเสสุ ปฐมํ, อมลํ มานวาทิสุฯ  
</li>
  
<li>
อริยาปายวเชฺชสุ, จตุโรทิปฺผลาทิกา;  
  
อปายารุปฺปวเชฺชสุ, หาสรูปสุภกฺริยํฯ  
</li>
  
<li>
อปายุทฺธตฺตยํ หิตฺวา, โหตากาสสุภกฺริยํ;  
  
ตถาปายุทฺธเทฺว หิตฺวา, วิญฺญาณกุสลกฺริยํฯ  
</li>
  
<li>
ภวคฺคาปายวเชฺชสุ, อากิญฺจญฺญสุภกฺริยํ;  
  
ทิฎฺฐิกงฺขายุตา สุเทฺธ, วินา สพฺพาสุ ภูมิสุฯ  
</li>
  
<li>
อมลานิ จ ตีณเนฺต,  
  
ภวเคฺค จ สุภกฺริยา;  
  
มหากฺริยา จ โหเนฺตเต,  
  
เตรเสวานปายิสุฯ  
</li>
  
<li>
อนารุเปฺป มโนธาตุ, ทสฺสนํ สวตีรณํ;  
  
กาเม อนิฎฺฐสํโยเค, พฺรหฺมานํ ปาปชํ ผลํฯ  
</li>
  
<li>
โวฎฺฐพฺพํ กามปุญฺญญฺจ, ทิฎฺฐิหีนํ สอุทฺธวํ;  
  
จุทฺทเสตานิ จิตฺตานิ, ชายเร ติํสภูมิสุฯ  
</li>
  
<li>
อินฺทฺริยานิ ทุเว อนฺตทฺวยวเชฺชสฺวเหตุสุ;  
  
ตีณิ กเงฺขตราเหตุปาเป จตฺตาริ เตรสฯ  
</li>
  
<li>
ฉ ญาณหีเน ตพฺพนฺตสาสเว สตฺต นิมฺมเล;  
  
จตฺตาลีเส ปนเฎฺฐวํ, เญยฺยมินฺทฺริยเภทโตฯ  
</li>
  
<li>
เทฺว  
พลานิ อเหตฺวนฺตทฺวเย ตีณิ ตุ สํสเย;  
  
จตฺตาริตรปาเป ฉ, โหนฺติ เสสทุเหตุเกฯ  
</li>
  
<li>
เอกูนาสีติจิเตฺตสุ, มติยุเตฺตสุ สตฺต ตุ;  
  
อพลานิ หิ เสสานิ, วีริยนฺตํ พลํ ภเวฯ  
</li>
  
<li>
อฌานงฺคานิ  
เทฺวปญฺจ, ตกฺกนฺตา หิ ตทงฺคตา;  
  
ฌาเน ปีติวิรเตฺต ต-ปฺปาทเก อมเล ทุเวฯ  
</li>
  
<li>
ตติเย สามเล ตีณิ, จตฺตาริ ทุติเย ตถา;  
  
กาเม นิปฺปีติเก จาปิ, ปญฺจงฺคานิ หิ เสสเกฯ  
</li>
  
<li>
มคฺคา เทฺว สํสเย ทิฎฺฐิหีนเสสาสุเภ ตโย;  
  
ทุเหตุเกตเร สุทฺธชฺฌาเน จ ทุติยาทิเกฯ  
</li>
  
<li>
จตฺตาโร ปญฺจ ปฐมฌานกามติเหตุเก;  
  
สตฺตามเล ทุติยาทิ-ฌานิเก อฎฺฐ เสสเกฯ  
</li>
  
<li>
เหตฺวนฺตโต หิ มคฺคสฺส, อมคฺคงฺคมเหตุกํ;  
  
ฉมคฺคงฺคยุตํ นตฺถิ, พเลหิปิ จ ปญฺจหิฯ  
</li>
  
<li>
สุขิตีรตทาลมฺพํ, อิเฎฺฐ ปุญฺญชุเปกฺขวา;  
  
อิฎฺฐมเชฺฌตรํ โหติ, ตพฺพิปเกฺข ตุ โคจเรฯ  
</li>
  
<li>
โทสทฺวยา ตทาลมฺพํ, น สุขิกฺริยโต ปน;  
  
สพฺพํ สุภาสุเภ นเฎฺฐ, ตทาลมฺพณวาจโตฯ  
</li>
  
<li>
กฺริยโต วา ตทาลมฺพํ, โสเปกฺขาย สุขี น หิ;  
  
อิตรา อิตรเญฺจติ, อิทํ สุฎฺฐุปลกฺขเยฯ  
</li>
  
<li>
สนฺธิทายกกเมฺมน, ตทาลมฺพปวตฺติยํ;  
  
นิยามนํ ชวสฺสาห, กมฺมเสฺสวญฺญกมฺมโตฯ  
</li>
  
<li>
จิเตฺต เจตสิกา ยสฺมิํ,  
  
เย วุตฺตา เต สมาสโต;  
  
วุจฺจเร  
ทานิ เทฺวปเญฺจ,  
  
สพฺพคา สตฺต ชายเรฯ  
</li>
  
<li>
ตกฺกจาราธิโมเกฺขหิ, เตเยว ชายเร ทส;  
  
ปญฺจฎฺฐานมโนธาตุ-ปญฺจเก สุขตีรเณฯ  
</li>
  
<li>
เอเต ปีตาธิกา หาเส, วายาเมน จ ทฺวาธิกา;  
  
โวฎฺฐพฺพเนปิ เอเตว, ทเสกา ปีติวชฺชิตาฯ  
</li>
  
<li>
ปาปสาธารณา  
เต จ, ติปญฺจุทฺธจฺจสญฺญุเต;  
  
กงฺขายุเตฺตปิ เอเตว, สกงฺขา หีนนิจฺฉยาฯ  
</li>
  
<li>
กงฺขาวชฺชา ปเนเตว, สโทสจฺฉนฺทนิจฺฉยา;  
  
สตฺตรส ทุเส โหนฺติ, สโลภนฺตทฺวเย ปนฯ  
</li>
  
<li>
โทสวชฺชา สโลภา เต,  
  
ตติยาทิทุเกสุ เต;  
  
ทิฎฺฐิปีติทฺวยาธิกา,  
  
ทฺวินเวกูนวีสติฯ  
</li>
  
<li>
ปีติจารปฺปนาวชฺชา, อาทิโต ยาว ติํสิเม;  
  
อุปฺปชฺชนฺติ จตุตฺถาทิ-รูปารูปมเนสุ เวฯ  
</li>
  
<li>
ปีติจารวิตเกฺกสุ,  
  
เอเกน ทฺวิติติกฺกมา;  
  
ตติยาทีสุ เตเยว,  
  
ติํเสกเทฺวตโยธิกาฯ  
</li>
  
<li>
เอเตวาทิทฺวเย กาเม, ทุติยาทิทุเกสุ หิ;  
  
มติํ ปีติํ มติปฺปีติํ, หิตฺวา เต กมโต สิยุํฯ  
</li>
  
<li>
ฌาเน วุตฺตาว ตชฺฌานิกามเล วิรตาธิกา;  
  
ตเตฺถตา นิยตา วิตฺติํ, วเท สพฺพตฺถ สมฺภวาฯ  
</li>
  
<li>
กามปุเญฺญสุ  
ปเจฺจกํ,  
  
ชยนฺตานิยเตสุ หิ;  
  
วิรตีโย ทยาโมทา,  
  
กาเม สาตสุภกฺริเยฯ  
</li>
  
<li>
มชฺฌเตฺตปิ วทเนฺตเก, สเหตุกสุภกฺริเย;  
  
สุขชฺฌาเนปิ ปเจฺจกํ, โหนฺติเยว ทยามุทาฯ  
</li>
  
<li>
ถินมิทฺธํ สสงฺขาเร, ทิฎฺฐิหีนทฺวเย ตหิํ;  
  
มาเนน วา ตโย เสสทิฎฺฐิหีเน วิเธกโกฯ  
</li>
  
<li>
อิสฺสามเจฺฉรกุกฺกุจฺจา  
, วิสุํ โทสยุตทฺวเย;  
  
ตตฺถนฺตเก สิยุํ ถินมิทฺธเกน ตโยปิ วาฯ  
</li>
  
<li>
เย วุตฺตา เอตฺตกา เอตฺถ, อิติ เจตสิกาขิลา;  
  
ตเตฺถตฺตเกสฺวิทเนฺตวํ, วุจฺจเตยํ นโยธุนาฯ  
</li>
  
<li>
เตสฎฺฐิยา สุขํ ทุกฺขํ, ตีสุเปกฺขาปิ เวทนา;  
  
ปญฺจปญฺญาสจิเตฺตสุ, ภเว อินฺทฺริยโต ปนฯ  
</li>
  
<li>
เอกเตฺถกตฺถ เจว เทฺวสฎฺฐิยา ทฺวีสุ ปญฺจหิ;  
  
ปญฺญาสายาติ วิเญฺญยฺยํ, สุขาทินฺทฺริยปญฺจกํฯ  
</li>
  
<li>
ทสุตฺตรสเต โหติ, นิจฺฉโย วีริยํ ตโต;  
  
ปญฺจหีเน ตโตกูเน, สมาธินฺทฺริยมาทิเสฯ  
</li>
  
<li>
ฉโนฺท เอกสเตกูนวีส สทฺธาทโย ปน;  
  
ญาณวชฺชา นวหีนสเต โหนฺติ มตี ปนฯ  
</li>
  
<li>
เอกูนาสีติยา จาโร, ฉสฎฺฐีสุ ปนปฺปนา;  
  
ปญฺจปญฺญาสเก ปีติ, เอกปญฺญาสเก สิยาฯ  
</li>
  
<li>
วิรตี ฉฎฺฐเก วีเส, กรุณามุทิตาถ วา;  
  
อฎฺฐโสเปกฺขจิเตฺตน, อฎฺฐวีสติยา สิยุํฯ  
</li>
  
<li>
อหีริกมโนตฺตปฺปโมหุทฺธจฺจา  
ทฺวาทเสว;  
  
โลโภ อฎฺฐสุ จิเตฺตสุ, ถินมิทฺธํ ตุ ปญฺจสุฯ  
</li>
  
<li>
มาโน จตูสุ ทิฎฺฐิ จ, ตถา ทฺวีสุ มเนสุ หิ;  
  
โทโส อิสฺสา จ มเจฺฉรํ, กุกฺกุจฺจญฺจ ภวนฺติเมฯ  
</li>
  
<li>
เอกสฺมิํ วิมตี โหติ, เอวํ วุตฺตานุสารโต;  
  
อปฺปวตฺตินโย จาปิ, สกฺกา ญาตุํ วิชานตาฯ  
</li>
  
<li>
อสฺมิํ ขเนฺธว วิเญฺญโยฺย, เวทนาทีสฺวยํ นโย;  
  
เอกธาทิวิโธ ยุตฺติ-วสาเตนาวิโยคโตฯ  
</li>
  
<li>
อุปมา เผณุปิโณฺฑ จ, พุพฺพุโฬ มิคตณฺหิกา;  
  
กทลี มายา วิเญฺญยฺยา, ขนฺธานํ ตุ ยถากฺกมํฯ  
</li>
  
<li>
เตสํ  
วิมทฺทาสหนขณโสภปฺปโลภน-  
  
นิสารวญฺจกเตฺตหิ, สมานตฺตํ สมาหฎํฯ  
</li>
  
<li>
เต สาสวา อุปาทานกฺขนฺธา ขนฺธาวนาสวา;  
  
ตตฺถาที ทุกฺขวตฺถุตฺตา, ทุกฺขา ภารา จ ขาทกาฯ  
</li>
  
<li>
ขนฺธานิจฺจาทิธมฺมา เต, วธกา สภยา อิตี;  
  
อสุขทฺธมฺมโต จิกฺขา, อุกฺขิตฺตาสิกรี ยถาฯ  
</li>
  
อิติ สจฺจสเงฺขเป วิญฺญาณกฺขนฺธปกิณฺณกนยสเงฺขโป นาม  
</li>
  
จตุโตฺถ ปริเจฺฉโทฯ  
</li>
  
  
  
  
  