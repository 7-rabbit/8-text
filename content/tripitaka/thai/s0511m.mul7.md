<h1>๘. โสภิตพุทฺธวํโส</h1>
<ol>
<li>
เรวตสฺส  
  
  
อปเรน, โสภิโต นาม นายโก;  
  
สมาหิโต สนฺตจิโตฺต, อสโม อปฺปฎิปุคฺคโลฯ  
</li>
  
<li>
โส ชิโน สกเคหมฺหิ, มานสํ วินิวตฺตยิ;  
  
ปตฺวาน เกวลํ โพธิํ, ธมฺมจกฺกํ ปวตฺตยิฯ  
</li>
  
<li>
ยาว เหฎฺฐา อวีจิโต, ภวคฺคา จาปิ อุทฺธโต;  
  
เอตฺถนฺตเร เอกปริสา, อโหสิ ธมฺมเทสเนฯ  
</li>
  
<li>
ตาย ปริสาย สมฺพุโทฺธ, ธมฺมจกฺกํ ปวตฺตยิ;  
  
คณนาย น วตฺตโพฺพ, ปฐมาภิสมโย อหุฯ  
</li>
  
<li>
ตโต ปรมฺปิ เทเสเนฺต, มรูนญฺจ สมาคเม;  
  
นวุติโกฎิสหสฺสานํ, ทุติยาภิสมโย อหุฯ  
</li>
  
<li>
ปุนาปรํ ราชปุโตฺต, ชยเสโน นาม ขตฺติโย;  
  
อารามํ โรปยิตฺวาน, พุเทฺธ นิยฺยาทยี ตทาฯ  
</li>
  
<li>
ตสฺส ยาคํ ปกิเตฺตโนฺต, ธมฺมํ เทเสสิ จกฺขุมา;  
  
ตทา โกฎิสหสฺสานํ, ตติยาภิสมโย อหุฯ  
</li>
  
<li>
สนฺนิปาตา ตโย อาสุํ, โสภิตสฺส มเหสิโน;  
  
ขีณาสวานํ วิมลานํ, สนฺตจิตฺตาน ตาทินํฯ  
</li>
  
<li>
อุคฺคโต นาม โส ราชา, ทานํ เทติ นรุตฺตเม;  
  
ตมฺหิ ทาเน สมาคญฺฉุํ, อรหนฺตา  
อรหตํ (ก.)  
สตโกฎิโยฯ  
</li>
  
<li>
ปุนาปรํ  
ปุรคโณ  
ปุคคโณ (ก.)  
, เทติ ทานํ นรุตฺตเม;  
  
ตทา นวุติโกฎีนํ, ทุติโย อาสิ สมาคโมฯ  
</li>
  
<li>
เทวโลเก  
วสิตฺวาน, ยทา โอโรหตี ชิโน;  
  
ตทา อสีติโกฎีนํ, ตติโย อาสิ สมาคโมฯ  
</li>
  
<li>
อหํ เตน สมเยน, สุชาโต นาม พฺราหฺมโณ;  
  
ตทา สสาวกํ พุทฺธํ, อนฺนปาเนน ตปฺปยิํฯ  
</li>
  
<li>
โสปิ มํ พุโทฺธ พฺยากาสิ, โสภิโต โลกนายโก;  
  
‘‘อปริเมยฺยิโต กเปฺป, อยํ พุโทฺธ ภวิสฺสติฯ  
</li>
  
<li>
‘‘ปธานํ  
ปทหิตฺวาน…เป.…  
เหสฺสาม สมฺมุขา อิมํ’’ฯ  
  
<li>
ตสฺสาปิ วจนํ สุตฺวา, หโฎฺฐ สํวิคฺคมานโส;  
  
ตเมวตฺถมนุปฺปตฺติยา, อุคฺคํ ธิติมกาสหํฯ  
</li>
  
<li>
สุธมฺมํ นาม นครํ, สุธโมฺม นาม ขตฺติโย;  
  
สุธมฺมา นาม ชนิกา, โสภิตสฺส มเหสิโนฯ  
</li>
  
<li>
นววสฺสสหสฺสานิ  
  
, อคารํ อชฺฌ โส วสิ;  
  
กุมุโท นาฬิโน ปทุโม, ตโย ปาสาทมุตฺตมาฯ  
</li>
  
<li>
สตฺตติํสสหสฺสานิ, นาริโย สมลงฺกตา;  
  
มณิลา  
มขิลา (อฎฺฐ.), สมงฺคี (สี.), มกิลา (สฺยา. กํ.)  
นาม สา นารี, สีโห นามาสิ อตฺรโชฯ  
</li>
  
<li>
นิมิเตฺต จตุโร ทิสฺวา, ปาสาเทนาภินิกฺขมิ;  
  
สตฺตาหํ ปธานจารํ, จริตฺวา ปุริสุตฺตโมฯ  
</li>
  
<li>
พฺรหฺมุนา ยาจิโต สโนฺต, โสภิโต โลกนายโก;  
  
วตฺติ จกฺกํ มหาวีโร, สุธมฺมุยฺยานมุตฺตเมฯ  
</li>
  
<li>
อสโม จ สุเนโตฺต จ, อเหสุํ อคฺคสาวกา;  
  
อโนโม นามุปฎฺฐาโก, โสภิตสฺส มเหสิโนฯ  
</li>
  
<li>
นกุลา จ สุชาตา จ, อเหสุํ อคฺคสาวิกา;  
  
พุชฺฌมาโน จ โส พุโทฺธ, นาคมูเล อพุชฺฌถฯ  
</li>
  
<li>
รโมฺม เจว สุทโตฺต จ, อเหสุํ อคฺคุปฎฺฐกา;  
  
นกุลา เจว จิตฺตา จ, อเหสุํ อคฺคุปฎฺฐิกาฯ  
</li>
  
<li>
อฎฺฐปณฺณาสรตนํ, อจฺจุคฺคโต มหามุนิ;  
  
โอภาเสติ ทิสา สพฺพา, สตรํสีว อุคฺคโตฯ  
</li>
  
<li>
ยถา  
สุผุลฺลํ ปวนํ, นานาคเนฺธหิ ธูปิตํ;  
  
ตเถว ตสฺส ปาวจนํ, สีลคเนฺธหิ ธูปิตํฯ  
</li>
  
<li>
ยถาปิ สาคโร นาม, ทสฺสเนน อตปฺปิโย;  
  
ตเถว ตสฺส ปาวจนํ, สวเณน อตปฺปิยํฯ  
</li>
  
<li>
นวุติวสฺสสหสฺสานิ  
, อายุ วิชฺชติ ตาวเท;  
  
ตาวตา ติฎฺฐมาโน โส, ตาเรสิ ชนตํ พหุํฯ  
</li>
  
<li>
โอวาทํ อนุสิฎฺฐิญฺจ, ทตฺวาน เสสเก ชเน;  
  
หุตาสโนว ตาเปตฺวา, นิพฺพุโต โส สสาวโกฯ  
</li>
  
<li>
โส  
จ พุโทฺธ อสมสโม, เตปิ สาวกา พลปฺปตฺตา;  
  
สพฺพํ ตมนฺตรหิตํ, นนุ ริตฺตา สพฺพสงฺขาราฯ  
</li>
  
<li>
โสภิโต วรสมฺพุโทฺธ, สีหารามมฺหิ นิพฺพุโต;  
  
ธาตุวิตฺถาริกํ อาสิ, เตสุ เตสุ ปเทสโตติฯ  
</li>
  
โสภิตสฺส ภควโต วํโส ฉโฎฺฐฯ  
</li>
  
  
  
  
  