<h1>๘. มหิํสกรฎฺฐสฺสาสนวํสกถามโคฺค</h1>
<p> อิทานิ  ยถาวุตฺตมาติกาวเสน มหิํสกรฎฺฐสาสนวํสกถามคฺคํ วตฺตุํ โอกาโส อนุปฺปโตฺต, ตสฺมา ตํ วกฺขามิฯ</p>


<p>ตติยสงฺคีตาวสาเน หิ มหาโมคฺคลิปุตฺตติสฺสเตฺถโร มหาเรวเตฺถรํ มหิํสกมณฺฑลํ เปเสสิ,- ตฺวํ เอตํ รฎฺฐํ คนฺตฺวา เอตฺถ สาสนํ ปติฎฺฐาเปหีติฯ</p>


<p>โสจ อตฺตปญฺจโม หุตฺวา มหิํสกมณฺฑลํ อคมาสิ ปจฺจนฺติเมสุ ชนปเทสุ ปญฺจวโคฺค คโณ อลํ อุปสมฺปทกมฺมายาติ มญฺญมาโนฯ เถโร มหิํสกมณฺฑลํ คนฺตฺวา เทวทูตสุตฺตํ กเถสิฯ สุตฺตปริโยสาเน จตฺตาลีสปาณสหสฺสานิ ธมฺมจกฺขุํ ปฺปฎิลภิํสุฯ จตฺตาลีสํเยว ปาณสหสฺสานิ ปพฺพชิํสุฯ</p>


<p>
คนฺตฺวาน รฎฺฐํ มหิํสํ, มหาเรโว มหิทฺธิโก;  
  
โจเทตฺวา เทวทูเตหิ, โมเจสิ พนฺธนา พหูติฯ  
</p>
  
<p>อธุนา ปน ตตฺถ สาสนสฺส อเพฺภหิวิย ปฎิจฺฉนฺนสฺส สูริยสฺส โอกาโส ทุพฺพโล หุตฺวา ปญฺญายติฯ</p>

</p>

</p>





