<h1>๑. กมฺมกฺขนฺธโก</h1>
<h3>ตชฺชนียกมฺมกถาวณฺณนา</h3>
<p> จูฬวคฺคสฺส   ปฐเม กมฺมกฺขนฺธเก ตาว นฺติ อิทํ เอกปทํฯ ‘‘พลวพลว’’นฺติ วตฺตเพฺพ อาการํ กตฺวา ‘‘พลวาพลว’’นฺติ วุตฺตํฯ ตญฺจ ‘‘ทุกฺขทุกฺข’’นฺติอาทีสุ วิย อติสยเตฺถ วตฺตตีติ อาห ติ, อติ วิย พลวํ กตฺวา ปฎิวจนํ เทถาติ อโตฺถฯ</p>


<p> ปาฬิยํ ติ เอตฺถ กิญฺจาปิ ‘‘มา โข ตุเมฺห อายสฺมโนฺต เอโส อเชสี’’ติอาทิเก ภณฺฑนาทิชนเก วจเน ปญฺญตฺตา กาจิ อาปตฺติ นาม นตฺถิ มุสาเปสุญฺญาทีสุ เอตสฺส อปฺปวิฎฺฐตฺตา, ตถาปิ ภิกฺขูหิ วิสุํ, สงฺฆมเชฺฌ จ ‘‘มา, อาวุโส, ภิกฺขู  อญฺญมญฺญํ ปโยเชตฺวา ภณฺฑนาทิํ อกาสิ, เนทํ อปฺปิจฺฉตาทีนํ อตฺถาย วตฺตตี’’ติ เอวํ อปญฺญเตฺตน วุจฺจมานสฺส ภิกฺขุโน อนาทริเยน อโนรมนปจฺจยา วา อญฺญวาทวิเหสาทิกรณปจฺจยา วา ยา อาปตฺติ โหติ, สา อาปตฺติ อาโรเปตพฺพา ทิฎฺฐิวิปนฺนสฺส วิยาติ เอวมโตฺถ ทฎฺฐโพฺพฯ</p>


<p>ยสฺส ปน อิทํ วจนํ วินาว กายวาจาหิ อาปนฺนา ลหุกาปตฺติ อตฺถิ, ตสฺสปิ อาโรเปตพฺพาวฯ ยํ ปน กมฺมวาจาย ‘‘อตฺตนา ภณฺฑนการกา’’ติ อตฺตนา-สทฺทคฺคหณํ, ‘‘เยปิ จเญฺญ ภิกฺขู ภณฺฑนการกา…เป.… เต อุปสงฺกมิตฺวา’’ติอาทิวจนญฺจ, ตํ วตฺถุวเสน คหิตํฯ โย ปน สยเมว ภณฺฑนการโก โหติ, อเญฺญ ปน ภณฺฑนการเก อุปสงฺกมิตฺวา ‘‘มา โข ตุเมฺห’’ติอาทิวจนํ น วทติ, ตสฺสาเปตํ กมฺมํ กาตพฺพเมวฯ กโรเนฺตหิ จ ‘‘สุณาตุ เม, ภเนฺต, สโงฺฆ, อยํ อิตฺถนฺนาโม  ภิกฺขุ ภณฺฑนการโก…เป.… สเงฺฆ อธิกรณการโกฯ ยทิ สงฺฆสฺส ปตฺตกลฺล’’นฺติอาทินาว กมฺมวาจา กาตพฺพาฯ โย จ อเญฺญปิ ภิกฺขู กลหาย สมาทเปติ, ตสฺสาปิ เอวเมว กมฺมวาจํ กาตุํ วฎฺฎติ อเญฺญสํ สมาทาปนสฺสปิ ภณฺฑนการกเตฺต เอว ปวิสนโตฯ อเญฺญสํ สมาทาปนาการมฺปิ วตฺวาว, กมฺมวาจํ กาตุกาเมนปิ จ เตหิ วุตฺตวจนตฺถเมว คเหตฺวา ตทนุคุณํ โยเชตฺวาว กาตพฺพํ, น อิธาคตวเสเนว สเพฺพสมฺปิ อิธาคตวเสเนว วจนาสมฺภวาฯ ภูเตน วตฺถุนา กตเมว หิ อวิปนฺนํ โหติ, นาญฺญนฺติ คเหตพฺพํฯ เอส นโย นิยสฺสกมฺมาทีสุปิฯ</p>

</p>


<h3>อธมฺมกมฺมทฺวาทสกกถาทิวณฺณนา</h3>
<p> นฺติ วตฺถุํ วา อาปตฺติํ วา อสมฺปฎิจฺฉาเปตฺวา กตํฯ โย ปน สเพฺพสํ ปสฺสนฺตานํ เอว วตฺถุวีติกฺกมํ กตฺวา ปจฺฉา กมฺมกรณภเยน ‘‘น กโรมี’’ติ มุสา วทติ, ตสฺส ภิกฺขูนํ สมฺมุเข วีติกฺกมกรณเมว ปฎิญฺญาฯ ตถโต ชานนตฺถเมว ปฎิญฺญาย กรณํ อนุญฺญาตํฯ ยตฺถ ปน สเนฺทโห โหติ, ตตฺถ สมฺปฎิจฺฉาเปตฺวาว กตฺตพฺพนฺติ คเหตพฺพํฯ</p>


<p>ติ อิทํ ลิงฺคนาสนนิมิตฺตตาย ปาราชิกสฺส กเมฺมน อติกิจฺฉนียโต วุตฺตํฯ ติ อิทํ ปน ปริวาสาทินิสฺสารณกมฺมสฺส อาเวณิกสฺส  วิชฺชมานตฺตา วุตฺตํฯ ยํ ปน ปรโต ‘‘อธิสีเล สีลวิปโนฺน โหติ…เป.… ตชฺชนียกมฺมํ กเรยฺยา’’ติ (จูฬว. ๖) วุตฺตํ, ตํ ‘‘อายติํ สํวเร ฐตฺวา วุฎฺฐานํ กโรหี’’ติ โอวทิยมานสฺส อนาทริยาทิปจฺจยลหุกาปตฺติํ สนฺธาย วุตฺตํฯ สีลวิปตฺติมูลกญฺหิ ลหุกาปตฺติํ อาปโนฺน อิธ อเภทูปจาเรน ‘‘อธิสีเล สีลวิปโนฺน’’ติ วุโตฺต ‘‘อติทิฎฺฐิยา ทิฎฺฐิวิปโนฺน’’ติ เอตฺถ วิยฯ</p>


<p>ยถา จ ทิฎฺฐิํ คเหตฺวา โวหรนฺตสฺส ‘‘อิโต ทิฎฺฐิโต โอรมาหี’’ติ อวตฺวา กตกมฺมํ เกวลาย ทิฎฺฐิวิปตฺติยา กตตฺตา  นาม อธมฺมกมฺมํ โหติ, เอวํ สีลวิปตฺติํ อาปชฺชิตฺวา ลชฺชิธเมฺม  โอกฺกเนฺต ยถาธมฺมํ วุฎฺฐาย สํวเร ฐาตุกามสฺส กตํ ตชฺชนียาทิกมฺมํ เกวลาย สีลวิปตฺติยา กตตฺตา  นาม อธมฺมกมฺมํ โหติฯ เตเนว นิยสฺสกเมฺมปิ ‘‘อปิสฺสุ ภิกฺขู ปกตา ปริวาสํ เทนฺตา’’ติอาทินา สํวเร อฎฺฐานเมว กมฺมนิมิตฺตภาเวน วุตฺตํฯ อทนฺตํ ทมนตฺถเมว หิ ตชฺชนียาทิกมฺมานิ อนุญฺญาตานีติฯ เกจิ ปน ‘‘อเทสนาคามินิยาติ อิทํ ปาราชิกาปตฺติํเยว สนฺธาย วุตฺตํ, น สงฺฆาทิเสส’’นฺติ (สารตฺถ. ฎี. จูฬวคฺค ๓.๔) วทนฺติ, ตํ สุกฺกปเกฺข ‘‘เทสนาคามินิยา อาปตฺติยา กตํ โหตี’’ติ อิมินา วจเนน วิรุชฺฌติฯ สงฺฆาทิเสสสฺสาปิ จ ปริยายโต เทสนาคามินิโวหาเร คยฺหมาเน ‘‘อาปตฺติยา กตํ โหตี’’ติ วุตฺตวารโต อิมสฺส วารสฺส วิเสโส น สิยา, อฎฺฐกถายเมฺปตฺถ วิเสสภาโว น ทสฺสิโตฯ ตสฺมา วุตฺตนเยเนเวตฺถ อธิปฺปาโย คเหตโพฺพฯ</p>


<p> ติ ตชฺชนียนิยสฺสปพฺพาชนียกมฺมานิ ตีณิปิฯ ติ ตชฺชนียโต อญฺญสฺส กมฺมสฺส วตฺถุนา อญฺญกมฺมกรณํ นาม โกจิ โทโสปิ น โหตีติ อธิปฺปาโยฯ การณมาห ติอาทินาฯ</p>


<p> ติ ปติตมานโลมาฯ</p>

</p>


<h3>นิยสฺสกมฺมกถาทิวณฺณนา</h3>
<p> นิยสฺสกเมฺม ปาฬิยํ ติ อปิจาติ อิมสฺมิํ อเตฺถ นิปาตสมุทาโยฯ   นฺติ เอตฺถ เกจิ กลฺยาณมิตฺตายตฺตวุตฺติตํ สนฺธาย วุตฺตนฺติ วทนฺติ, อเญฺญ ปน นิสฺสยคฺคหณเมวาติ, อุภเยนปิสฺส เสริวิหาโร น วฎฺฎตีติ ทีปิตนฺติ ทฎฺฐพฺพํฯ</p>


<p> ปพฺพาชนียกเมฺม ติ อิทํ ปกฺกมนาทิํ อกตฺวา สมฺมาวตฺตนฺตานํ วเสน วุตฺตํฯ</p>


<p> ปฎิสารณียกเมฺม  นฺติ เอตฺถ ปริยายโตปิ ภิกฺขู ปรขุํสนํ น วทนฺติ, คหฎฺฐา ปน สรูเปเนว อโกฺกสิตุํ สมตฺถาปิ อุปการีสุ อการณํ เอวรูปํ น วทนฺติ, ตฺวํ คิหิคุณโตปิ ปริหีโนติ อธิปฺปาโยฯ</p>


<p> ติ อิมินา ตชฺชนียาทีนํ วุตฺตการณมเตฺตน อิทํ กาตุํ น วฎฺฎตีติ ทีเปติฯ อิธ วุเตฺตน ปน คิหีนํ อลาภาย ปริสกฺกนาทินา อเงฺคน ตานิปิ กาตุํ วฎฺฎตีติ คเหตพฺพํฯ เอตฺถ จ ‘‘สทฺธํ ปสนฺนํ ทายกํ การกํ สงฺฆุปฎฺฐากํ หีเนน ขุํเสตี’’ติ วุตฺตตฺตา ตาทิเสสุ คิหีสุ ขุํสนาทีหิ คิหิปฎิสํยุเตฺตหิ เอว อเงฺคหิ กมฺมารหตา, น อารามิกเจฎกาทีสุ ขุํสนาทีหิฯ ตตฺถาปิ ทายกาทีสุ ขมาปิเตสุ กมฺมารหตา นตฺถิ, อาปตฺติ จ ยตฺถ กตฺถจิ เทเสตุํ วฎฺฎติฯ โย เจ ติกฺขตฺตุํ ขมาปิยมาโนปิ น ขมติ, อกตกเมฺมนปิ ทสฺสนูปจาเร อาปตฺติ เทเสตพฺพาฯ โส เจ กาลกโต โหติ, เทสนฺตรํ วา คโต, คตทิสา น ญายติ, อนฺตรามเคฺค วา ชีวิตนฺตราโย โหติ, กตกเมฺมนปิ อกตกเมฺมนปิ สงฺฆมเชฺฌ ยถาภูตํ วิญฺญาเปตฺวา ขมาเปตฺวา อาปตฺติ เทเสตพฺพาติ วทนฺติฯ ธมฺมิกปฎิสฺสวสฺส อสจฺจาปเน ปน เตสํ สนฺติกํ คนฺตฺวา ‘‘มยา อสมเวกฺขิตฺวา ปฎิสฺสวํ กตฺวา โส น สจฺจาปิโต, ตํ เม ขมถา’’ติอาทินา ขมาปเน วจนกฺกโม ญาเปตโพฺพฯ</p>


<p> ปาฬิยํ นฺติ ติํสโยชนมคฺคํ ปุน คนฺตฺวาปิ มานถทฺธตาย ยถาภูตํ โทสํ อาวิกตฺวา อขมาปเนน ‘‘นาหํ ขมามี’’ติ เตน ปฎิกฺขิโตฺต มงฺกุภูโต ขมาเปตุํ น สกฺขิ, โส ปุนเทว สาวตฺถิํ ปจฺจาคนฺตฺวาปิ มานนิคฺคหตฺถาเยว ปุนปิ สตฺถารา เปสิโต ปุริมนเยเนว ขมาเปตุํ อสโกฺกโนฺต ปุนาคจฺฉิฯ อถสฺส ภควา ‘‘อสนฺตํ ภาวนมิเจฺฉยฺยา’’ติอาทินาว (ธ. ป. ๗๓) ธมฺมํ เทเสตฺวา มานนิมฺมถนํ กตฺวา อนุทูตทานํ อนุญฺญาสีติ ทฎฺฐพฺพํฯ</p>


<p>   ติ วุตฺตตฺตา ปเคว คหโฎฺฐ ขมติ เจ, ทสฺสนูปจาเร อาปตฺติเทสนากิจฺจํ นตฺถีติ คเหตพฺพํฯ</p>


<p> อุเกฺขปนียกเมฺมสุ  ตีสุ อริฎฺฐวตฺถุสฺมิํ ติ วิสุํ สงฺฆมเชฺฌว ปาปิกาย ทิฎฺฐิยา อปฺปฎินิสฺสชฺชนปจฺจยา ทุกฺกฎํ, สมนุภาสนปริโยสาเน ปาจิตฺติยํ วา อาปตฺติํ อาโรเปตฺวาฯ เอตฺถาปิ กมฺมวาจาย ‘‘ตถาหํ ภควตา’’ติอาทิ วตฺถุวเสน วุตฺตํฯ เยน เยน ปกาเรน ทิฎฺฐิคติกา โวหริํสุ, เตน เตน ปกาเรน โยเชตฺวา กมฺมวาจา กาตพฺพาฯ คหณาการํ ปน วินาปิ ‘‘สุณาตุ เม, ภเนฺต, สโงฺฆ, อิตฺถนฺนามสฺส ภิกฺขุโน ปาปิกํ ทิฎฺฐิคตํ อุปฺปนฺนํ, โส ตํ ทิฎฺฐิํ อปฺปฎินิสฺสชฺชติ, ยทิ สงฺฆสฺส ปตฺตกลฺล’’นฺติ เอวํ สามญฺญโตปิ กมฺมวาจํ กาตุํ วฎฺฎติฯ</p>


<p> ติ อิมินา ทิฎฺฐิํ นิสฺสาย อุปฺปนฺนานิ เอว ภณฺฑนาทีนิ อิธ อธิเปฺปตานิ, น เกวลานีติ ทเสฺสติฯ โย ปน ‘‘ภณฺฑนาทีนํ กรเณ โทโส นตฺถี’’ติ ทิฎฺฐิโก หุตฺวา ภณฺฑนาทิํ กโรติ, สาปิสฺส ทิฎฺฐิ เอว โหติ, ตสฺสปิ อปฺปฎินิสฺสเคฺค กมฺมํ กาตุํ วฎฺฎติฯ</p>

</p>

</p>





