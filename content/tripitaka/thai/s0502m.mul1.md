<h1>๒. อปฺปมาทวโคฺค</h1>
<ol>
<li>
อปฺปมาโท  
  
  
อมตปทํ  
อมตํ ปทํ (ก.)  
, ปมาโท มจฺจุโน ปทํ;  
  
อปฺปมตฺตา น มียนฺติ, เย ปมตฺตา ยถา มตาฯ  
</li>
  
<li>
เอวํ  
เอตํ (สี. สฺยา. กํ. ปี.)  
วิเสสโต ญตฺวา, อปฺปมาทมฺหิ ปณฺฑิตา;  
  
อปฺปมาเท ปโมทนฺติ, อริยานํ โคจเร รตาฯ  
</li>
  
<li>
เต ฌายิโน สาตติกา, นิจฺจํ ทฬฺหปรกฺกมา;  
  
ผุสนฺติ ธีรา นิพฺพานํ, โยคเกฺขมํ อนุตฺตรํฯ  
</li>
  
<li>
อุฎฺฐานวโต สตีมโต  
สติมโต (สี. สฺยา. ก.)  
, สุจิกมฺมสฺส นิสมฺมการิโน;  
  
สญฺญตสฺส ธมฺมชีวิโน, อปฺปมตฺตสฺส  
อปมตฺตสฺส (?)  
ยโสภิวฑฺฒติฯ  
</li>
  
<li>
อุฎฺฐาเนนปฺปมาเทน  
, สํยเมน ทเมน จ;  
  
ทีปํ กยิราถ เมธาวี, ยํ โอโฆ นาภิกีรติฯ  
</li>
  
<li>
ปมาทมนุยุญฺชนฺติ, พาลา ทุเมฺมธิโน ชนา;  
  
อปฺปมาทญฺจ เมธาวี, ธนํ เสฎฺฐํว รกฺขติฯ  
</li>
  
<li>
มา ปมาทมนุยุเญฺชถ, มา กามรติสนฺถวํ  
สนฺธวํ (ก)  
;  
  
อปฺปมโตฺต หิ ฌายโนฺต, ปโปฺปติ วิปุลํ สุขํฯ  
</li>
  
<li>
ปมาทํ อปฺปมาเทน, ยทา นุทติ ปณฺฑิโต;  
  
ปญฺญาปาสาทมารุยฺห, อโสโก โสกินิํ ปชํ;  
  
ปพฺพตโฎฺฐว ภูมเฎฺฐ  
ภุมฺมเฎฺฐ (สี. สฺยา.)  
, ธีโร พาเล อเวกฺขติฯ  
</li>
  
<li>
อปฺปมโตฺต  
  
ปมเตฺตสุ, สุเตฺตสุ พหุชาคโร;  
  
อพลสฺสํว  
สีฆโสฺส, หิตฺวา ยาติ สุเมธโสฯ  
</li>
  
<li>
อปฺปมาเทน มฆวา, เทวานํ เสฎฺฐตํ คโต;  
  
อปฺปมาทํ ปสํสนฺติ, ปมาโท ครหิโต สทาฯ  
</li>
  
<li>
อปฺปมาทรโต ภิกฺขุ, ปมาเท ภยทสฺสิ วา;  
  
สํโยชนํ อณุํ ถูลํ, ฑหํ อคฺคีว คจฺฉติฯ  
</li>
  
<li>
อปฺปมาทรโต ภิกฺขุ, ปมาเท ภยทสฺสิ วา;  
  
อภโพฺพ ปริหานาย, นิพฺพานเสฺสว สนฺติเกฯ  
</li>
  
อปฺปมาทวโคฺค ทุติโย นิฎฺฐิโตฯ  
</li>
  
  
  
  
  