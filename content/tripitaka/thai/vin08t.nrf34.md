<h1>๓๔. ปกิณฺณกวินิจฺฉยกถา</h1>
<p>เอวํ  กมฺมากมฺมวินิจฺฉยกถํ กเถตฺวา อิทานิ ปกิณฺณกวินิจฺฉยกถํ กเถตุํ ติอาทิมาหฯ ตตฺถ ปกาเรน กิณฺณาติ ปกิณฺณา, ทิวาเสยฺยาติ กถา วิย วิสุํ วิสุํ อปฺปวตฺติตฺวา เอกสฺมิํเยว ปริเจฺฉเท กรณวเสน ปวตฺตา คณโภชนกถาทโยฯ  สกเตฺถ ก-ปจฺจยวเสนฯ</p>


<p>ตตฺรายํ ปกิณฺณกมาติกา –</p>


<p>
คณโภชนกถา จ, ปรมฺปรา จ โภชนา;  
  
อนาปุจฺฉา ปํสุกูลํ, ตโต อจฺฉินฺนจีวรํฯ  
</p>
  
<p>
ปฎิภานจิตฺตํ วิปฺป-กตโภชนเมว จ;  
  
อุทฺทิสนฺตุทฺทิสาเปนฺตา, ติวสฺสนฺตริกา ตถาฯ  
</p>
  
<p>
ทีฆาสนํ  
คิลานุป-ฎฺฐานํ มรณวณฺณกํ;  
  
อตฺตปาตนมปฺปจฺจ-เวกฺขิตฺวา นิสินฺนํ ตถาฯ  
</p>
  
<p>
ทวาย สิลาวิชฺฌนํ, ทายาฬิมฺปนกํ ตถา;  
  
มิจฺฉาทิฎฺฐิกุลาภตํ, โคปกทานเมว จฯ  
</p>
  
<p>
ธมฺมิกายาจนา เจว, อุจฺจาราทีน ฉฑฺฑนํ;  
  
นฺหาเน รุกฺขฆํสนานิ, วลิกาทีน ธารณํฯ  
</p>
  
<p>
ทีฆเกสา อาทาสาทิ, นจฺจาทฺยงฺคเจฺฉทาทิ จ;  
  
ปโตฺต สพฺพปํสุกูลํ, ปริสฺสวน นคฺคิยํฯ  
</p>
  
<p>
คนฺธปุปฺผํ  
อาสิตฺตกํ, มโฬริเกกภาชนํ;  
  
เจลปติ ปาทฆํสี, พีชนี ฉตฺตเมว จฯ  
</p>
  
<p>
นขาโลมา กายพนฺธา, นิวาสนปารุปนา;  
  
กาช ทนฺตกฎฺฐเญฺจว, รุกฺขาโรหนกมฺปิ จฯ  
</p>
  
<p>
ฉนฺทาโรปา โลกายตา, ขิปิตํ ลสุณํ ตถา;  
  
น อกฺกมิตพฺพาทีนิ, อวนฺทิยา จ วนฺทิยาฯ  
</p>
  
<p>
วนฺทนาการกถา จ, อาสนฺทาทิกถาปิ จ;  
  
อุจฺจาสนมหาสนํ, ปาสาทปริโภคกํฯ  
</p>
  
<p>
อุปาหนํ ยานเญฺจว, จีวรํ ฉินฺนจีวรํ;  
  
อกปฺปิยจีวรญฺจ, จีวรสฺส วิจารณาฯ  
</p>
  
<p>
ทณฺฑกถินกเญฺจว, คหปติจีวรํ ตถา;  
  
ฉจีวรํ รชนาทิ, อติเรกญฺจ จีวรํฯ  
</p>
  
<p>
อฎฺฐวรํ นิสีทนํ, อธมฺมกมฺมเมว จ;  
  
โอกาโส สทฺธาเทโยฺย จ, สนฺตรุตฺตรโกปิ จฯ  
</p>
  
<p>
จีวรนิเกฺขโป เจว, สตฺถวตฺถิกมฺมํ ตถา;  
  
นหาปิโต ทสภาโค, ปาเถยฺยํ ปเทโสปิ จฯ  
</p>
  
<p>
สํสฎฺฐํ ปญฺจเภสชฺชํ, ทุติยํ วสา มูลกํ;  
  
ปิฎฺฐํ กสาว ปณฺณญฺจ, ผลญฺจ ชตุ โลณกํฯ  
</p>
  
<p>
จุณฺณํ  
  
อมนุสฺสาพาธํ, อญฺชนํ นตฺถุเมว จ;  
  
ธูมเนตฺตํ เตลปากํ, เสทํ โลหิตโมจนํฯ  
</p>
  
<p>
ปาทพฺภญฺชํ คณฺฑาพาโธ, วิสญฺจ ฆรทินฺนโก;  
  
ทุฎฺฐคหณิโก ปณฺฑุ-โรโค ฉวิโทโสปิ จฯ  
</p>
  
<p>
อภิสนฺนโทสกาโย, โลณสุวีรโก ตถา;  
  
อโนฺตวุตฺถาทิกถา จ, อุคฺคหิตปฎิคฺคโหฯ  
</p>
  
<p>
ตโต นิหตกถา จ, ปุเรภตฺตปฎิคฺคโห;  
  
วนฎฺฐํ โปกฺขรฎฺฐญฺจ, ตถา อกตกปฺปตํฯ  
</p>
  
<p>
ยาคุกถา คุฬกถา, มหาปเทสเมว จ;  
  
อานิสํสกถา เจติ, ปกิณฺณกมฺหิ อาคตาฯ  
</p>
  
<h3>คณโภชนกถา</h3>
<p> ตตฺถ คณิตโพฺพ สงฺขฺยาตโพฺพติ คโณ, โย โกจิ สมูโห, อิธ ปน จตุวคฺคาทิคโณ อธิเปฺปโตฯ ภุญฺชเต โภชนํ, พฺยวหรณภาวสงฺขาตา โภชนกิริยา, คณสฺส โภชนํ คณโภชนํ, ตสฺมิํฯ ติ เอตฺถ ชนกเหตุมฺหิ ภุมฺมวจนํฯ ติ คิลานาทิสตฺตวิธํ สมยํ ฐเปตฺวาฯ อิมสฺส สิกฺขาปทสฺส วิญฺญตฺติํ กตฺวา ภุญฺชนวตฺถุสฺมิํ ปญฺญตฺตตฺตา วิญฺญตฺติโต คณโภชนํ วตฺถุวเสเนว ปากฎนฺติ ตํ อวตฺวา ‘‘คณโภชนํ นาม ยตฺถ…เป.… นิมนฺติตา ภุญฺชนฺตี’’ติ นิมนฺตนวเสเนวสฺส ปทภาชเน คณโภชนํ วุตฺตํฯ กิญฺจิ ปน สิกฺขาปทํ วตฺถุอนุรูปมฺปิ สิยาติ ‘‘ปทภาชเน วุตฺตนเยเนว คณโภชนํ โหตี’’ติ เกสญฺจิ อาสงฺกา ภเวยฺยาติ ตนฺนิวตฺตนตฺถํ ติ วุตฺตํฯ ติ เอตฺถ อญฺญมญฺญสฺส ทฺวาทสหตฺถํ อมุญฺจิตฺวา ฐิตา เอกโต คณฺหนฺติ นามาติ คเหตพฺพํฯ ‘‘อมฺหากํ จตุนฺนมฺปิ  ภตฺตํ เทหี’ติ วา วิญฺญาเปยฺยุ’’นฺติ วจนโต, เหฎฺฐา ‘‘ตฺวํ เอกสฺส ภิกฺขุโน ภตฺตํ เทหิ, ตฺวํ ทฺวินฺนนฺติ เอวํ วิญฺญาเปตฺวา’’ติ  วจนโต จ อตฺตโน อตฺถาย อเญฺญน วิญฺญตฺตมฺปิ สาทิยนฺตสฺส คณโภชนํ โหติเยวาติ ทฎฺฐพฺพํฯ ติ เอตฺถ วิญฺญตฺติยา สติ คณนฺตสฺส เอกโต หุตฺวา คหเณ อิมินา สิกฺขาปเทน อาปตฺติ, วิสุํ คหเณ ปณีตโภชนสูโปทนวิญฺญตฺตีหิ อาปตฺติ เวทิตพฺพาฯ</p>


<p>ติ เอตฺถ ‘‘โภชนํ คณฺหถาติ วุเตฺตปิ คณโภชนํ โหติเยวา’’ติ วทนฺติฯ ‘‘เหฎฺฐา อทฺธานคมนวตฺถุสฺมิํ, นาวาภิรุหนวตฺถุสฺมิญฺจ ‘อิเธว, ภเนฺต, ภุญฺชถา’ติ วุเตฺต ยสฺมา กุกฺกุจฺจายนฺตา น ปฎิคฺคณฺหิํสุ, ตสฺมา ‘ภุญฺชถา’ติ วุเตฺตปิ คณโภชนํ โหติเยวา’’ติ ตีสุปิ คณฺฐิปเทสุ วุตฺตํฯ ‘‘ปญฺจนฺนํ โภชนานํ นามํ คเหตฺวา นิมเนฺตตี’’ติ วุตฺตตฺตา ปน ‘‘โอทนํ ภุญฺชถา’’ติ วา ‘‘ภตฺตํ ภุญฺชถา’’ติ วา โภชนนามํ คเหตฺวาว วุเตฺต คณโภชนํ โหติ, น อญฺญถาฯ ‘‘อิเธว, ภเนฺต, ภุญฺชถา’’ติ เอตฺถาปิ ‘‘โอทน’’นฺติ วา ‘‘ภตฺต’’นฺติ วา วตฺวาว เต เอวํ นิมเนฺตสุนฺติ คเหตพฺพํฯ คณวเสน วา นิมนฺติตตฺตา เต ภิกฺขู อปกตญฺญุตาย กุกฺกุจฺจายนฺตา น ปฎิคฺคณฺหิํสูติ อยํ อมฺหากํ ขนฺติ, วีมํสิตฺวา ยุตฺตตรํ คเหตพฺพํฯ วิมติวิโนทนิยํ (วิ. วิ. ฎี. ปาจิตฺติย ๒.๒๑๗-๒๑๘) ปน ติ วุตฺตตฺตา ‘โภชนํ คณฺหถา’ติอาทิสามญฺญนาเมนปิ คณโภชนํ โหติฯ ยํ ปน ปาฬิยํ อทฺธานคมนาทิวตฺถูสุ ‘อิเธว ภุญฺชถา’ติ วุตฺตวจนสฺส กุกฺกุจฺจายนํ, ตมฺปิ โอทนาทินามํ คเหตฺวา วุตฺตตฺตา เอว กตนฺติ เวทิตพฺพ’’นฺติ วุตฺตํฯ</p>


<p>กุรุนฺทีวจเน  ติ ปญฺจขณฺฑาทิวเสน สํวิทหติฯ ติ อนุวาตํ ฉินฺทิตฺวา หเตฺถน, ทณฺฑเกน วา ฆเฎฺฎติฯ ติ สุตฺตํ วเฎฺฎติฯ ติ ทณฺฑเก วา หเตฺถ วา อาวเฎฺฎติฯ ‘‘อภินวเสฺสว จีวรสฺส กรณํ อิธ  นาม, ปุราณจีวเร สูจิกมฺมํ จีวรกมฺมํ นาม น โหตี’’ติ วทนฺติฯ วิมติวิโนทนิยํ (วิ. วิ. ฎี. ปาจิตฺติย ๒.๒๑๗-๒๑๘) ปน นฺติ อจฺฉินฺทิตฺวา อนฺวาธิํ อาโรเปตฺวา กรณจีวรํ สนฺธาย วุตฺตํฯ ติ เอกํ อนฺตํ จีวเร พนฺธนวเสน ฐเปติฯ ติ ตเสฺสว ทุติยอนฺตํ ปริวตฺติตฺวา อาหตํ สิพฺพติฯ ติ จีวเรน ลคฺคํ กโรโนฺต ปุนปฺปุนํ ตตฺถ ตตฺถ สุเตฺตน พนฺธติฯ ติ ปมาเณน คเหตฺวา ทณฺฑาทีหิ ฆเฎฺฎติฯ ติ สุตฺตํ ติคุณาทิภาเวน วเฎฺฎติฯ ติ อเนกคุณสุตฺตํ หเตฺถน  วา จกฺกทเณฺฑน วา วเฎฺฎติ เอกตฺตํ กโรติฯ ติ ปริวตฺตนทณฺฑยนฺตกํ กโรติฯ ยสฺมิํ สุตฺตคุฬํ ปเวเสตฺวา เวฬุนาฬิกาทีสุ ฐเปตฺวา ปริพฺภมาเปตฺวา สุตฺตโกฎิโต ปฎฺฐาย อากฑฺฒนฺตี’’ติ วุตฺตํฯ วชิรพุทฺธิฎีกายํ (วชิร. ฎี. ปาจิตฺติย ๒๐๙-๒๑๘) น ‘‘อาคนฺตุกปฎฺฎํ โมฆสุเตฺตน สิพฺพิตฺวา ฐเปนฺติฯ ตตฺถ อนุวาเต ยถา เอกตลํ โหติ, ตถา หเตฺถหิ ฆเฎฺฎติฯ ติ อาวเฎฺฎติฯ นฺติ สุตฺตํ คณฺหนฺตานํ สุขคฺคหณตฺถํ สุตฺตปริวตฺตนํ กโรติ, ปฎฺฎํ สิพฺพนฺตานํ สุขสิพฺพนตฺถํ ปฎฺฎปริวตฺตนญฺจ, นวจีวรการโก อิธาธิเปฺปโต, น อิตโร’’ติ วุตฺตํฯ</p>


<p>นฺติ อนิมนฺติโต จตุโตฺถ ยสฺส ภิกฺขุจตุกฺกสฺส, ตํ อนิมนฺติตจตุตฺถํฯ เอวํ เสเสสุปิฯ เตนาห นฺติ, ‘‘จตุเตฺถ อาคเต น ยาเปนฺตีติ  วจนโต สเจ อโญฺญ โกจิ อาคจฺฉโนฺต นตฺถิ, จตฺตาโรเยว จ ตตฺถ นิสินฺนา ยาเปตุํ น สโกฺกนฺติ, น วฎฺฎตี’’ติ วทนฺติฯ คณโภชนาปตฺติชนกนิมนฺตนภาวโต นฺติ วุตฺตํฯ ติ นิสีทาเปตฺวาฯ ติ คโณ อาปตฺติํ น อาปชฺชตีติ อธิปฺปาโยฯ วิมติวิโนทนิยํ (วิ. วิ. ฎี. ปาจิตฺติย ๒.๒๒๐) ปน ติ เตหิ โยเชตฺวาฯ ติ นิมนฺติตสโงฺฆ น โหตีติ อโตฺถ’’ติ วุตฺตํฯ</p>


<p>‘‘ยตฺถ จตฺตาโร ภิกฺขู…เป.… ภุญฺชนฺตี’’ติ อิมาย ปาฬิยา สํสนฺทนโต ติ วุตฺตํฯ ติ ‘‘คิลาโน วา จีวรการโก วา’’ติ อวิเสเสตฺวา สพฺพสาธารณวจเนนฯ ติ อวิเสสิตตฺตาฯ</p>


<p>ติ เอตฺถ อกปฺปิยนิมนฺตนาธิวาสนกฺขเณ ปุพฺพปโยเค ทุกฺกฎมฺปิ นตฺถิ, วิญฺญตฺติโต ปสวเน ปน วิญฺญตฺติกฺขเณ อิตรสิกฺขาปเทหิ ทุกฺกฎํ โหตีติ คเหตพฺพํฯ ติ เอตฺถ อาคเตสุปิ โภชนกิเจฺจ นิฎฺฐิเต คณฺหิตุํ วฎฺฎติฯ ติ เยหิ โภชเนหิ วิสเงฺกโต นตฺถิ, ตานิ โภชนานิ เตหิ ภิกฺขูหิ เอกโต น คหิตานิ เอเกน ปจฺฉา คหิตตฺตาฯ ติ ภิกฺขู สนฺธาย วุตฺตํฯ ติ นิมนฺตนภตฺตํ ปฎิคฺคณฺหถฯ ติ กุมฺมาสาทีนิ เตหิ ภิกฺขูหิ เอเกน ปจฺฉา คหิตตฺตา เอกโต น คหิตานิฯ ติ เอเตน ภตฺตุเทฺทสเกน  อกปฺปิยนิมนฺตเน สาทิเต สเพฺพสมฺปิ สาทิตํ โหติ, เอกโต คณฺหนฺตานํ คณโภชนาปตฺติ จ โหตีติ ทเสฺสติฯ ทูตสฺส ทฺวาเร อาคนฺตฺวา ปุน ‘‘ภตฺตํ คณฺหถา’’ติ  วจนภเยน ติ วุตฺตํฯ ติ อนฺตรวีถิอาทีสุ ตตฺถ ตตฺถ ฐิตานํ สนฺติกํ คนฺตฺวาฯ ภิกฺขูนํ อตฺถาย ฆรทฺวาเร ฐเปตฺวา ทียมาเนปิ เอเสว นโยฯ ติ ‘‘นิวตฺตถา’’ติ วิจฺฉินฺทิตฺวา ปจฺฉา ‘‘ภตฺตํ คณฺหถา’’ติ วุตฺตตฺตา วฎฺฎติฯ</p>


<h3>ปรมฺปรโภชนกถา</h3>
<p> ปรมฺปรโภชนกถายํ ปน ปรสฺส ปรสฺส โภชนํ ฯ กิํ ตํ? ปฐมํ นิมนฺติตภตฺตํ ฐเปตฺวา อญฺญสฺส โภชนกิริยาฯ ปรมฺปรโภชนํ คณโภชนํ วิย วิญฺญตฺติโต จ นิมนฺตนโต จ น ปสวตีติ อาห ติอาทิฯ -สโทฺท วิเสสตฺถโชตโกฯ วิกปฺปนาวเสเนว ตํ ภตฺตํ อสนฺตํ นาม โหตีติ อนุปญฺญตฺติวเสน วิกปฺปนํ อฎฺฐเปตฺวา ยถาปญฺญตฺตสิกฺขาปทเมว ฐปิตํฯ ปริวาเร (ปริ. ๘๖) ปน วิกปฺปนายํ อนุชานนมฺปิ อนุปญฺญตฺติสทิสนฺติ กตฺวา ‘‘จตโสฺส อนุปญฺญตฺติโย’’ติ วุตฺตํ, มหาปจฺจริยาทีสุ วุตฺตนยํ ปจฺฉา วทโนฺต ปาฬิยา สํสนฺทนโต ปรมฺมุขาวิกปฺปนเมว ปติฎฺฐาเปติฯ เกจิ ปน ‘‘ตทา อตฺตโน สนฺติเก ฐเปตฺวา ภควนฺตํ อญฺญสฺส อภาวโต เถโร สมฺมุขาวิกปฺปนํ นากาสิ, ภควตา จ วิสุํ สมฺมุขาวิกปฺปนา น วุตฺตา, ตถาปิ สมฺมุขาวิกปฺปนาปิ วฎฺฎตี’’ติ วทนฺติฯ เตเนว มาติกาฎฺฐกถายมฺปิ (กงฺขา. อฎฺฐ. ปรมฺปรโภชนสิกฺขาปทวณฺณนา) ‘‘โย ภิกฺขุ ปญฺจสุ สหธมฺมิเกสุ อญฺญตรสฺส ‘มยฺหํ ภตฺตปจฺจาสํ ตุยฺหํ ทมฺมี’ติ วา ‘วิกเปฺปมี’ติ วา เอวํ สมฺมุขา วา ‘อิตฺถนฺนามสฺส ทมฺมี’ติ วา ‘วิกเปฺปมี’ติ วา เอวํ ปรมฺมุขา วา ปฐมนิมนฺตนํ อวิกเปฺปตฺวา ปจฺฉา นิมนฺติตกุเล ลทฺธภิกฺขโต เอกสิตฺถมฺปิ อโชฺฌหรติ, ปาจิตฺติย’’นฺติ วุตฺตํฯ</p>


<p>ปญฺจหิ  โภชเนหิ นิมนฺติตสฺส เยน เยน ปฐมํ นิมนฺติโต, ตสฺส ตสฺส โภชนโต อุปฺปฎิปาฎิยา อวิกเปฺปตฺวา วา ปรสฺส ปรสฺส โภชนํ ปรมฺปรโภชนนฺติ อาห ติฯ หตฺถํ อโนฺต ปเวเสตฺวา สพฺพเหฎฺฐิมํ คณฺหนฺตสฺส มเชฺฌ ฐิตมฺปิ อโนฺตหตฺถคตํ โหตีติ อาห   ติฯ ขีรสฺส รสสฺส จ ภเตฺตน อมิสฺสํ หุตฺวา อุปริ ฐิตตฺตา ติ วุตฺตํฯ</p>


<p>ติ เคหสฺสามิโกฯ มหาอฎฺฐกถายํ ‘อาปตฺตี’ติ วจเนน กุรุนฺทิยํ ‘วฎฺฎตี’ติ วจนํ วิรุทฺธํ วิย ทิสฺสติฯ ทฺวินฺนมฺปิ อธิปฺปาโย มหาปจฺจริยํ วิภาวิโต’’ติ มหาคณฺฐิปเท วุตฺตํฯ</p>


<p>ติ อกปฺปิยนิมนฺตนวเสน นิมเนฺตนฺติฯ ‘‘ปรมฺปรโภชนํ นาม ปญฺจนฺนํ โภชนานํ อญฺญตเรน โภชเนน นิมนฺติโต, ตํ ฐเปตฺวา อญฺญํ ปญฺจนฺนํ โภชนานํ อญฺญตรํ โภชนํ ภุญฺชติ, เอตํ ปรมฺปรโภชนํ นามา’’ติ วุตฺตตฺตา สติปิ ภิกฺขาจริยาย ปฐมํ ลทฺธภาเว ‘‘ปิณฺฑาย จริตฺวา ลทฺธํ ภตฺตํ ภุญฺชติ, อาปตฺตี’’ติ วุตฺตํฯ</p>


<p>วิมติวิโนทนิยํ (วิ. วิ. ฎี. ปาจิตฺติย ๒.๒๒๙) ปน ติ ปญฺจโภชนามิสฺสํ ภตฺตโต อุปริ ฐิตํ สนฺธาย วุตฺตํฯ ตญฺหิ อโภชนตฺตา อุปฺปฎิปาฎิยา ปิวโตปิ อนาปตฺติฯ เตนาห ติอาที’’ติ วุตฺตํฯ วชิรพุทฺธิฎีกายํ (วชิร. ฎี. ปาจิตฺติย ๒๒๙) ปน ‘‘เอตฺถ ‘มหาอุปาสโก ภิกฺขู นิมเนฺตติ…เป.… ปจฺฉา ลทฺธํ ภตฺตํ ภุญฺชนฺตสฺส อาปตฺติฯ ปิณฺฑาย จริตฺวา ลทฺธภตฺตํ ภุญฺชติ, อาปตฺตี’ติ อฎฺฐกถายํ วจนโต, ‘กาลเสฺสว ปิณฺฑาย จริตฺวา  ภุญฺชิมฺหา’ติ ปาฬิโต, ขนฺธเก ‘น จ, ภิกฺขเว, อญฺญตฺร นิมนฺตเน อญฺญสฺส โภชฺชยาคุ ปริภุญฺชิตพฺพา, โย ภุเญฺชยฺย, ยถาธโมฺม กาเรตโพฺพ’ติ วจนโต จ นิมเนฺตตฺวา วา ปเวเทตุ อนิมเนฺตตฺวา วา, ปฐมคหิตนิมนฺติตสฺส ภิกฺขุโน ปฐมนิมนฺตนโภชนโต อญฺญํ ยํ กิญฺจิ ปรสนฺตกํ โภชนํ ปรมฺปรโภชนาปตฺติํ กโรติฯ อตฺตโน สนฺตกํ, สงฺฆคณโต ลทฺธํ วา อคหฎฺฐสนฺตกํ วฎฺฎติ, นิมนฺตนโต ปฐมํ นิพทฺธตฺตา ปน นิจฺจภตฺตาทิปรสนฺตกมฺปิ วฎฺฎตี’’ติ วุตฺตํฯ</p>


<h3>อนาปุจฺฉากถา</h3>
<p> อนาปุจฺฉากถายํ ติ เอตฺถ ยํ ทฺวาทสหตฺถพฺภนฺตเร ฐิเตน โสตุํ สกฺกา ภเวยฺย, ตํ ปกติวจนํ นามฯ ติ ‘อหํ อิตฺถนฺนามสฺส ฆรํ คจฺฉามี’ติ วา ‘จาริตฺตกํ  อาปชฺชามี’ติ วา อีทิเสน วจเนน อาปุจฺฉิตโพฺพฯ เสสเมตฺถ อุตฺตานเมวฯ ปญฺจนฺนํ โภชนานํ อญฺญตเรน นิมนฺตนสาทิยนํ, สนฺตํ ภิกฺขุํ อนาปุจฺฉา, ภตฺติยฆรโต อญฺญฆรปฺปเวสนํ, มชฺฌนฺหิกานติกฺกโม, สมยสฺส วา อาปทานํ วา อภาโวติ อิมานิ ปเนตฺถ ปญฺจ องฺคานี’’ติ สารตฺถทีปนิยํ (สารตฺถ. ฎี. ปาจิตฺติย ๓.๒๙๘) เอตฺตกเมว วุตฺตํ, วิมติวิโนทนิยํ (วิ. วิ. ฎี. ปจิตฺติย ๒.๒๙๘) ปน ติ วุตฺตตฺตา โย อปริเยสิตโพฺพ อุปสงฺกมิตุํ ยุตฺตฎฺฐาเน ทิสฺสติ, โส สเจปิ ปกติวจนสฺส สวนูปจารํ อติกฺกมฺม ฐิโต, อุปสงฺกมิตฺวา อาปุจฺฉิตโพฺพฯ เตนาห ติอาทิฯ อนาปตฺติวาเร เจตฺถ อนฺตรารามาทีนเญฺญว วุตฺตตฺตา วิหารโต คามวีถิํ อนุญฺญาตการณํ วินา อติกฺกมนฺตสฺสาปิ อาปตฺติ โหติ, น ปน ฆรูปจารํ  อติกฺกมนฺตเสฺสวฯ ยํ ปน ปาฬิยํ ‘อญฺญสฺส ฆรูปจารํ โอกฺกมนฺตสฺส…เป.… ปฐมปาทํ อุมฺมารํ อติกฺกาเมตี’ติอาทิ วุตฺตํ, ตํ คาเม ปวิฎฺฐํ สนฺธาย วุตฺตํ, ตถาปิ อญฺญสฺส ฆรูปจารํ อโนกฺกมิตฺวา วีถิมเชฺฌเนว คนฺตฺวา อิจฺฉิติจฺฉิตฆรทฺวาราภิมุเข ฐตฺวา มนุเสฺส โอโลเกตฺวา คจฺฉนฺตสฺสปิ ปาจิตฺติยเมวฯ ตตฺถ เกจิ ‘วีถิยํ อติกฺกมนฺตสฺส ฆรูปจารคณนาย อาปตฺติโย’ติ วทนฺติฯ อเญฺญ ปน ‘ยานิ กุลานิ อุทฺทิสฺส คโต, เตสํ คณนายา’ติฯ ปญฺจนฺนํ โภชนานํ อญฺญตเรน นิมนฺตนสาทิยนํ, สนฺตํ ภิกฺขุํ อนาปุจฺฉนา, ภตฺติยฆรโต อญฺญฆรูปสงฺกมนํ, มชฺฌนฺหิกานติกฺกโม, สมยาปทานํ อภาโวติ อิมาเนตฺถ ปญฺจ องฺคานี’’ติฯ วิกาลคามปฺปเวสเนปิ ติ อิมินา ทุติยเลฑฺฑุปาโต อิธ อุปจาโรติ ทเสฺสติฯ เสสเมตฺถ อุตฺตานเมวฯ สนฺตํ ภิกฺขุํ อนาปุจฺฉนา, อนุญฺญาตการณาภาโว, วิกาเล คามปฺปเวสนนฺติ อิมานิ ปเนตฺถ ตีณิ องฺคานิฯ</p>


<h3>ปํสุกูลกถา</h3>
<p> ปํสุกูลกถายํ ติ อพฺภุเณฺห อลฺลสรีเรฯ ‘‘อพฺภุเณฺห’’ติ อิมินาปิ วุตฺตเมว ปริยายเภทมนฺตเรน วิภาเวตุํ ติ วุตฺตํฯ</p>


<p>ติ อิตฺถิสรีเรฯ วิสภาคสรีรตฺตา อจฺจาสเนฺนน น ภวิตพฺพนฺติ อาห ติอาทิฯ ติ วิสภาคสรีเรปิ อตฺตนาว วุตฺตวิธิํ กาตุํ สาฎกญฺจ คเหตุํ วฎฺฎติ ฯ เกจิ ปน ‘‘กิญฺจาปิ อิมินา สิกฺขาปเทน อนาปตฺติ, อิตฺถิรูปํ ปน อามสนฺตสฺส ทุกฺกฎ’’นฺติ วทนฺติฯ ติ ตโต เปตตฺตภาวโต มตภาวํ ทเสฺสติฯ ติ อาสนฺนมรณตาย สรีรสฺส อุณฺหสมงฺคิตํ ทเสฺสติ, เตเนวาห ติฯ กุณปสภาวํ  อุปคตมฺปิ ภินฺนเมว อลฺลภาวโต ภินฺนตฺตาฯ ติ อิตฺถิสรีเรฯ ติอาทิ อธกฺขเก อุพฺภชาณุมณฺฑเล ปเทเส จิตฺตวิการปฺปตฺติํ สนฺธาย วุตฺตํ, ยตฺถ กตฺถจิ อนามสเนฺตน กตํ สุกตเมวฯ มตสรีรมฺปิ หิ เยน เกนจิ อากาเรน สญฺจิจฺจ ผุสนฺตสฺส อนามาสทุกฺกฎเมวาติ วทนฺติ, ตํ ยุตฺตเมวฯ น หิ อปาราชิกวตฺถุเกปิ จิตฺตาทิอิตฺถิรูเป ภวนฺตํ ทุกฺกฎํ ปาราชิกวตฺถุภูเต มติตฺถิสรีเร นิวตฺตตี’’ติ วิมติวิโนทนิยํ (วิ. วิ. ฎี. ๑.๑๓๕) วุตฺตฯ</p>


<p>อิมสฺมิํ ฐาเน อาจริเยน อวุตฺตาปิ ปํสุกูลกถา ปํสุกูลสามเญฺญน เวทิตพฺพาฯ สา หิ จีวรกฺขนฺธเก (มหาว. ๓๔๐) เอวํ อาคตา ‘‘เตน โข ปน สมเยน เย เต ภิกฺขู คหปติจีวรํ สาทิยนฺติ, เต กุกฺกุจฺจายนฺตา ปํสุกูลํ น สาทิยนฺติ ‘เอกํเยว ภควตา จีวรํ อนุญฺญาตํ, น เทฺว’ติฯ ภควโต เอตมตฺถํ อาโรเจสุํ – อนุชานามิ, ภิกฺขเว, คหปติจีวรํ สาทิยเนฺตน ปํสุกูลมฺปิ สาทิยิตุํ, ตทุภเยนปาหํ, ภิกฺขเว, สนฺตุฎฺฐิํ วเณฺณมี’’ติฯ ตตฺถ ติ เต ‘กิร อิตรีตเรน จีวเรนา’ติ เอตสฺส ‘คหปติเกน วา ปํสุกูเลน วา’ติ เอวํ อตฺถํ สลฺลกฺขิํสุฯ ตตฺถ ปน ติ อปฺปเคฺฆนปิ มหเคฺฆนปิ เยน เกนจีติ อโตฺถ’’ติ อฎฺฐกถายํ วุโตฺต, ตสฺมา ธุตงฺคํ อสมาทิยิตฺวา วินยปํสุกูลมตฺตสาทิยเกน ภิกฺขุนา คหปติจีวรมฺปิ สาทิตพฺพํ โหติ, ปํสุกูลธุตงฺคธรสฺส ปน คหปติจีวรํ น วฎฺฎติ ‘‘คหปติจีวรํ ปฎิกฺขิปามิ, ปํสุกูลิกงฺคํ สมาทิยามี’’ติ สมาทานโตติ ทฎฺฐพฺพํฯ</p>


<p>เตน โข ปน สมเยน สมฺพหุลา ภิกฺขู โกสเลสุ ชนปเทสุ อทฺธานมคฺคปฺปฎิปนฺนา โหนฺติฯ เอกเจฺจ ภิกฺขู สุสานํ โอกฺกมิํสุ  ปํสุกูลาย, เอกเจฺจ ภิกฺขู นาคเมสุํฯ เย เต ภิกฺขู สุสานํ โอกฺกมิํสุ ปํสุกูลาย, เต ปํสุกูลานิ ลภิํสุฯ เย เต ภิกฺขู นาคเมสุํ, เต เอวมาหํสุ ‘‘อมฺหากมฺปิ, อาวุโส, ภาคํ เทถา’’ติฯ เต เอวมาหํสุ ‘‘น มยํ, อาวุโส, ตุมฺหากํ ภาคํ ทสฺสาม, กิสฺส ตุเมฺห นาคมิตฺถา’’ติฯ ภควโต เอตมตฺถํ อาโรเจสุํ – อนุชานามิ, ภิกฺขเว, นาคเมนฺตานํ นากามา ภาคํ ทาตุนฺติฯ ตตฺถ นฺติ ยาว เต สุสานโต  อาคจฺฉนฺติ, ตาว เต น อจฺฉิํสุ, ปกฺกมิํสุเยวฯ นฺติ น อนิจฺฉาย ทาตุํฯ ยทิ ปน อิจฺฉนฺติ, ทาตโพฺพฯ</p>


<p>เตน โข ปน สมเยน สมฺพหุลา ภิกฺขู โกสเลสุ ชนปเทสุ อทฺธานมคฺคปฺปฎิปนฺนา โหนฺติฯ เอกเจฺจ ภิกฺขู สุสานํ โอกฺกมิํสุ ปํสุกูลาย, เอกเจฺจ ภิกฺขู อาคเมสุํฯ เย เต ภิกฺขู สุสานํ โอกฺกมิํสุ ปํสุกูลาย, เต ปํสุกูลานิ ลภิํสุฯ เย เต ภิกฺขู อาคเมสุํ, เต เอวมาหํสุ ‘‘อมฺหากมฺปิ, อาวุสา,เอ ภาคํ เทถา’’ติฯ เต เอวมาหํสุ ‘‘น มยํ, อาวุโส, ตุมฺหากํ ภาคํ ทสฺสาม, กิสฺส ตุเมฺห น โอกฺกมิตฺถา’’ติฯ ภควโต เอตมตฺถํ อาโรเจสุํ – อนุชานามิ, ภิกฺขเว, อาคเมนฺตานํ อกามา ภาคํ ทาตุนฺติฯ</p>


<p>เตน โข ปน สมเยน สมฺพหุลา ภิกฺขู โกสเลสุ ชนปเทสุ อทฺธานมคฺคปฺปฎิปนฺนา โหนฺติฯ เอกเจฺจ ภิกฺขู ปฐมํ สุสานํ โอกฺกมิํสุ ปํสุกูลาย, เอกเจฺจ ภิกฺขู ปจฺฉา โอกฺกมิํสุฯ เย เต ภิกฺขู ปฐมํ สุสานํ โอกฺกมิํสุ ปํสุกูลาย, เต ปํสุกูลานิ ลภิํสุฯ เย เต ภิกฺขู ปจฺฉา โอกฺกมิํสุ, เต น ลภิํสุฯ เต เอวมาหํสุ ‘‘อมฺหากมฺปิ, อาวุโส, ภาคํ เทถา’’ติฯ เต เอวมาหํสุ ‘‘น มยํ, อาวุโส, ตุมฺหากํ ภาคํ ทสฺสาม, กิสฺส ตุเมฺห ปจฺฉา โอกฺกมิตฺถา’’ติฯ ภควโต  เอตมตฺถํ อาโรเจสุํ – อนุชานามิ, ภิกฺขเว, ปจฺฉา โอกฺกนฺตานํ นากามา ภาคํ ทาตุนฺติฯ</p>


<p>เตน โข ปน สมเยน สมฺพหุลา ภิกฺขู โกสเลสุ ชนปเทสุ อทฺธานมคฺคปฺปฎิปนฺนา โหนฺติฯ เต สทิสา สุสานํ โอกฺกมิํสุ ปํสุกูลายฯ เอกเจฺจ ภิกฺขู ปํสุกูลานิ ลภิํสุ, เอกเจฺจ ภิกฺขู น ลภิํสุฯ เย เต ภิกฺขู น ลภิํสุ, เต เอวมาหํสุ ‘‘อมฺหากมฺปิ, อาวุโส, ภาคํ เทถา’’ติฯ เต เอวมาหํสุ ‘‘น มยํ, อาวุโส, ตุมฺหากํ ภาคํ ทสฺสาม, กิสฺส ตุเมฺห น ลภิตฺถา’’ติฯ ภควโต เอตมตฺถํ อาโรเจสุํ – อนุชานามิ, ภิกฺขเว, สทิสานํ โอกฺกนฺตานํ อกามา ภาคํ ทาตุนฺติฯ</p>


<p>ตตฺถ นฺติ อุปจาเร อจฺฉิํสุฯ เตนาห ภควา ‘‘อนุชานามิ, ภิกฺขเว, อาคเมนฺตานํ อกามา ภาคํ ทาตุ’’นฺติฯ ติ สุสานสฺส อาสนฺนปฺปเทเสฯ ยทิ ปน มนุสฺสา ‘‘อิธาคตา เอว คณฺหนฺตู’’ติ เทนฺติ, สญฺญาณํ วา กตฺวา คจฺฉนฺติ ‘‘สมฺปตฺตา คณฺหนฺตู’’ติ ฯ สมฺปตฺตานํ สเพฺพสมฺปิ ปาปุณาติฯ สเจ ฉเฑฺฑตฺวา คตา, เยน คหิตํ, โส เอว สามีฯ ติ สเพฺพ สมํ โอกฺกมิํสุ, เอกทิสาย วา โอกฺกมิํสูติปิ อโตฺถฯ</p>


<p>เตน โข ปน สมเยน สมฺพหุลา ภิกฺขู โกสเลสุ ชนปเทสุ อทฺธานมคฺคปฺปฎิปนฺนา โหนฺติฯ เต กติกํ กตฺวา สุสานํ โอกฺกมิํสุ ปํสุกูลายฯ เอกเจฺจ ภิกฺขู ปํสุกูลานิ ลภิํสุ, เอกเจฺจ ภิกฺขู น ลภิํสุฯ เย เต ภิกฺขู น ลภิํสุ, เต เอวมาหํสุ ‘‘อมฺหากมฺปิ, อาวุโส, ภาคํ เทถา’’ติฯ เต เอวมาหํสุ ‘‘น มยํ, อาวุโส, ตุมฺหากํ ภาคํ ทสฺสาม, กิสฺส ตุเมฺห น ลภิตฺถา’’ติฯ ภควโต เอตมตฺถํ อาโรเจสุํ – อนุชานามิ, ภิกฺขเว, กติกํ กตฺวา โอกฺกนฺตานํ อกามา ภาคํ ทาตุนฺติฯ ตตฺถ ติ ‘‘ลทฺธํ ปํสุกูลํ สเพฺพ ภาเชตฺวา  คณฺหิสฺสามา’’ติ พหิเมว กติกํ กตฺวาฯ ติ กิญฺจิ อวตฺวาเยว ฉเฑฺฑตฺวา คตาฯ เอเตน ‘‘ภิกฺขู คณฺหนฺตู’’ติ ฉฑฺฑิเต เอว อกามา ภาคทานํ วิหิตํ, เกวลํ ฉฑฺฑิเต ปน กติกาย อสติ เอกโต พหูสุ ปวิเฎฺฐสุ เยน คหิตํ, เตน อกามา ภาโค น ทาตโพฺพติ ทเสฺสติฯ สมานา ทิสา ปุรตฺถิมาทิเภทา เอเตสนฺติ สทิสาติ อาห ติฯ</p>


<h3>อจฺฉินฺนจีวรกถา</h3>
<p> อจฺฉินฺนจีวรกถายํ ติ อนุปุเพฺพน วินิจฺฉยกถาฯ เสสปริกฺขารานํ สทฺธิวิหาริเกหิ คหิตตฺตา นิวาสนปารุปนเมว อวสิฎฺฐนฺติ อาห ติฯ สทฺธิวิหาริกานํ ตาว อาคมนสฺส วา อนาคมนสฺส วา อชานนตาย วุตฺตํ นฺติฯ ติ อตฺตโน จีวรํ ททมานา สยํ สาขาภเงฺคน ปฎิจฺฉาเทนฺตีติ เตสํ อตฺถายปิ ภญฺชิตุํ ลภนฺติฯ ‘‘ติเณน วา ปเณฺณน วา ปฎิจฺฉาเทตฺวา อาคนฺตพฺพ’’นฺติ วจนโต อีทิเสสุ ภูตคามปาตพฺยตาปิ อนุญฺญาตาเยว โหตีติ อาห ติฯ นฺติ เตสํ ติตฺถิยธชานํ ธารเณปิ ทุกฺกฎํ นตฺถิฯ</p>


<p>ยานิ จ เนสํ วตฺถานิ เทนฺตีติ สมฺพโนฺธฯ เถรานํ สยเมว ทินฺนตฺตา วุตฺตํ   ติฯ ยทิ ลทฺธิํ คณฺหาติ, ติตฺถิยปกฺกนฺตโก นาม โหติฯ ตสฺมา วุตฺตํ ติฯ ‘‘โน เจ โหติ, สงฺฆสฺส วิหารจีวรํ วา…เป.… อาปตฺติ ทุกฺกฎสฺสา’’ติ อิมินา อนฺตรามเคฺค ปวิฎฺฐวิหารโต นิกฺขมิตฺวา อญฺญตฺถ อตฺตโน  อภิรุจิตฎฺฐานํ คจฺฉนฺตสฺส ทุกฺกฎํ วุตฺตํ, อิมินา จ ‘‘ยํ อาวาสํ ปฐมํ อุปคจฺฉตี’’ติ วุตฺตํ อนฺตรามเคฺค ฐิตวิหารมฺปิ สเจ นโคฺค หุตฺวา คจฺฉติ, ทุกฺกฎเมวาติ เวทิตพฺพํฯ ยทิ เอวํ ตตฺถ กสฺมา น วุตฺตนฺติ เจ? อโนกาสตฺตาฯ ตตฺถ หิ ‘‘อนุชานามิ, ภิกฺขเว, อจฺฉินฺนจีวรสฺส วา…เป.… จีวรํ วิญฺญาเปตุ’’นฺติ อิมินา สมฺพเนฺธน สงฺฆิกมฺปิ จีวรํ นิวาเสตุํ ปารุปิตุญฺจ อนุชานโนฺต ‘‘ยํ อาวาสํ ปฐมํ…เป.… คเหตฺวา ปารุปิตุ’’นฺติ อาห, ตสฺมา ตตฺถ อโนกาสตฺตา ทุกฺกฎํ น วุตฺตํฯ</p>


<p>นฺติ เสนาสนจีวรํฯ ติ ปฎปิโลติกาหิฯ ติ ภูมตฺถรณสฺส อุปริฯ ติ อญฺญํ จีวรํ อลภิตฺวา วิเทสคเตนฯ นฺติ เอตฺถ เสเสน คเหตฺวา อาคตตฺตา ฐเปเนฺตน จ สงฺฆิกปริโภควเสเนว ฐปิตตฺตา อญฺญสฺมิํ เสนาสเน นิยมิตมฺปิ อญฺญตฺถ ฐเปตุํ วฎฺฎตีติ วทนฺติฯ ติ อญฺญํ จีวรํ อลภิตฺวา ปริภุญฺชเนนฯ</p>


<p>นฺติ ยถา เตน จีวเรน สรีรํ ปฎิจฺฉาเทตุํ น สกฺกา, เอวํ ชิณฺณํฯ ติ กยวิกฺกยาปตฺติโต โมจนตฺถํ วุตฺตํฯ ‘‘วิญฺญาเปนฺตสฺสา’’ติ อิมเสฺสว อตฺถํ วิภาเวติ ติฯ อตฺตโน ธเนน หิ วิญฺญาปนํ นาม ปริวตฺตนเมวาติ อธิปฺปาโยฯ สงฺฆวเสน ปวาริตานํ วิญฺญาปเน วตฺตํ ทเสฺสติ ติฯ สงฺฆวเสน หิ ปวาริเต สเพฺพสํ สาธารณตฺตา อธิกํ วิญฺญาเปตุํ น วฎฺฎติฯ ติ ยํ ยํ จีวราทิํ ทสฺสามีติ ปวาเรติฯ ติ วินา วิญฺญตฺติยา ทียมานตฺตา วิญฺญาเปตฺวา กิํ กริสฺสตีติ อธิปฺปาโยฯ ติ เอตฺถปิ ‘‘ญาตกานํ ปวาริตาน’’นฺติ  อิทํ อนุวตฺตติเยวาติ อาห ติอาทิฯ วิกปฺปนุปคจีวรตา, สมยาภาโว, อญฺญาตกวิญฺญตฺติ, ตาย จ ปฎิลาโภติ อิมาเนตฺถ จตฺตาริ องฺคานิฯ</p>


<p>วิมติวิโนทนิยํ (วิ. วิ. ฎี. ๑.๕๑๕) ปน ปาฬิยํ ติ สมเณสุ วตฺตพฺพาจารธมฺมมตฺตวเสน  นิมนฺตนา, ทาตุกามตาย กตนิมนฺตนา น โหตีติ อโตฺถฯ เตเนว ‘‘วิญฺญาเปสฺสตี’’ติ วุตฺตํฯ อญฺญาตกอปฺปวาริตโต หิ วิญฺญตฺติ นาม โหติฯ</p>


<p>‘‘ติเณน วา ปเณฺณน วา ปฎิจฺฉาเทตฺวา อาคนฺตพฺพ’’นฺติ อิมินา ภูตคามวิโกปนํ อนุญฺญาตนฺติ อาห ติอาทิฯ ปฐมํ สุทฺธจิเตฺตน ลิงฺคํ คเหตฺวา ปจฺฉา ลทฺธิํ คณฺหโนฺตปิ ติตฺถิยปกฺกนฺตโก เอวาติ อาห ติฯ</p>


<p>ติ เอตฺถปิ วิหารจีวราทิอตฺถาย ปวิสเนฺตนปิ ติณาทีหิ ปฎิจฺฉาเทตฺวาว คนฺตพฺพํ, ‘‘น เตฺวว นเคฺคน อาคนฺตพฺพ’’นฺติ สามญฺญโต ทุกฺกฎสฺส วุตฺตตฺตาฯ ติ ปฎปิโลติกาหิฯ ติ อญฺญํ จีวรํ อลภิตฺวา ปริภุญฺชเนนฯ นฺติ ยถา ตํ จีวรํ ปริภุญฺชิยมานํ โอภคฺควิภคฺคตาย อสารุปฺปํ โหติ, เอวํ ชิณฺณํฯ</p>


<p>ติ เอตฺถปิ ‘‘ญาตกานํ ปวาริตาน’’นฺติ อิทํ อนุวตฺตเตวาติ อาห ติอาทิฯ อิธ ปน อญฺญสฺส อจฺฉินฺนนฎฺฐจีวรสฺส อตฺถาย อญฺญาตกอปฺปวาริเต วิญฺญาเปนฺตสฺส นิสฺสคฺคิเยน อนาปตฺตีติ อโตฺถ คเหตโพฺพ, อิตรถา ‘‘ญาตกานํ ปวาริตาน’’นฺติ อิมินา วิเสโส น ภเวยฺย, เตเนว อนนฺตรสิกฺขาปเท  วกฺขติ ‘‘อฎฺฐกถาสุ (ปารา. อฎฺฐ. ๒.๕๒๖) ปน ญาตกปวาริตฎฺฐาเน…เป.… ปมาณเมว วฎฺฎตีติ วุตฺตํ, ตํ ปาฬิยา น สเมตี’’ติ จ ‘‘ยสฺมา ปนิทํ สิกฺขาปทํ อญฺญสฺสตฺถาย วิญฺญาปนวตฺถุสฺมิํเยว ปญฺญตฺตํ, ตสฺมา อิธ ‘อญฺญสฺสตฺถายา’ติ น วุตฺต’’นฺติ จฯ วิกปฺปนุปคจีวรตา, สมยาภาโว, อญฺญาตกวิญฺญตฺติ, ตาย จ ปฎิลาโภติ อิมาเนตฺถ จตฺตาริ องฺคานิฯ</p>


<p>‘‘ตเญฺจ อญฺญาตโก คหปติ วา คหปตานี วา พหูหิ จีวเรหิ อภิหฎฺฐุํ ปวาเรยฺย, สนฺตรุตฺตรปรมํ เตน ภิกฺขุนา ตโต จีวรํ สาทิตพฺพํ, ตโต เจ อุตฺตริ สาทิเยยฺย, นิสฺสคฺคิยํ ปาจิตฺติย’’นฺติ อิมสฺมิํ ตทุตฺตริสิกฺขาปเท (ปารา. ๕๒๓) นฺติ เอตฺถ ติ อุปสโคฺค, หริตุนฺติ อโตฺถ, คณฺหิตุนฺติ วุตฺตํ โหติฯ ติ อิจฺฉาเปยฺย, อิจฺฉํ รุจิํ  อุปฺปาเทยฺย วเทยฺย นิมเนฺตยฺยาติ อโตฺถฯ อภิหฎฺฐุํ ปวาเรเนฺตน ปน ยถา วตฺตพฺพํฯ ตํ อาการํ ทเสฺสตุํ ‘‘ยาวตฺตกํ อิจฺฉสิ, ตาวตฺตกํ คณฺหาหี’’ติ เอวมสฺส ปทภาชนํ วุตฺตํฯ อถ วา ยถา ‘‘เนกฺขมฺมํ ทฎฺฐุ เขมโต’’ติ เอตฺถ ทิสฺวาติ อโตฺถ, เอวมิธปิ ติ อภิหริตฺวา ปวาเรยฺยาติ อโตฺถฯ ตตฺถ กายาภิหาโร วาจาภิหาโรติ ทุวิโธ อภิหาโรฯ กาเยน วา หิ วตฺถาทีนิ อภิหริตฺวา ปาทมูเล ฐเปตฺวา ‘‘ยตฺตกํ อิจฺฉสิ, ตตฺตกํ คณฺหาหี’’ติ วทโนฺต ปวาเรยฺย, วาจาย วา ‘‘อมฺหากํ ทุสฺสโกฎฺฐาคารํ ปริปุณฺณํ, ยตฺตกํ อิจฺฉสิ, ตตฺตกํ คณฺหาหี’’ติ วทโนฺต ปวาเรยฺย, ตทุภยมฺปิ เอกชฺฌํ กตฺวา ‘‘อภิหฎฺฐุํ ปวาเรยฺยา’’ติ วุตฺตํฯ</p>


<p>นฺติ สอนฺตรํ อุตฺตรํ ปรมํ อสฺส จีวรสฺสาติ สนฺตรุตฺตรปรมํ, นิวาสเนน สทฺธิํ ปารุปนํ อุกฺกฎฺฐปริเจฺฉโท อสฺสาติ  วุตฺตํ โหติฯ นฺติ ตโต อภิหฎจีวรโต เอตฺตกํ จีวรํ คเหตพฺพํ, น อิโต ปรนฺติ อโตฺถฯ ยสฺมา ปน อจฺฉินฺนสพฺพจีวเรน เตจีวริเกเนว ภิกฺขุนา เอวํ ปฎิปชฺชิตพฺพํ, อเญฺญน อญฺญถาปิ, ตสฺมา ตํ วิภาคํ ทเสฺสตุํ ‘‘สเจ ตีณิ นฎฺฐานิ โหนฺตี’’ติอาทินา นเยนสฺส ปทภาชนํ วุตฺตํฯ</p>


<p>ตตฺรายํ วินิจฺฉโย – ยสฺส ตีณิ นฎฺฐานิ, เตน เทฺว สาทิตพฺพานิ, เอกํ นิวาเสตฺวา เอกํ ปารุปิตฺวา อญฺญํ สภาคฎฺฐานโต ปริเยสิสฺสติฯ ยสฺส เทฺว นฎฺฐานิ, เตน เอกํ สาทิตพฺพํฯ สเจ ปกติยาว สนฺตรุตฺตเรน จรติ, เทฺว สาทิตพฺพานิ, เอวํ เอกํ สาทิยเนฺตเนว สโม ภวิสฺสติฯ ยสฺส ตีสุ เอกํ นฎฺฐํ, น สาทิตพฺพํฯ ยสฺส ปน ทฺวีสุ เอกํ นฎฺฐํ, เอกํ สาทิตพฺพํฯ ยสฺส เอกํเยว โหติ, ตญฺจ นฎฺฐํ, เทฺว สาทิตพฺพานิฯ ภิกฺขุนิยา ปน ปญฺจสุปิ นเฎฺฐสุ เทฺว สาทิตพฺพานิ, จตูสุ นเฎฺฐสุ เอกํ สาทิตพฺพํ, ตีสุ นเฎฺฐสุ กิญฺจิ น สาทิตพฺพํ, โก ปน วาโท ทฺวีสุ วา เอกสฺมิํ วาฯ เยน เกนจิ หิ สนฺตรุตฺตรปรมตาย ฐาตพฺพํ, ตโต อุตฺตริ น ลพฺภตีติ อิทเมตฺถ ลกฺขณํฯ</p>


<p>ติ เทฺว จีวรานิ กตฺวา เสสํ ปุน อาหริสฺสามีติ อโตฺถฯ ติ พาหุสจฺจาทิคุณวเสน เทนฺติฯ นฺติอาทีสุ ญาตกานํ เทนฺตานํ สาทิยนฺตสฺส, ปวาริตานํ เทนฺตานํ สาทิยนฺตสฺส, อตฺตโน ธเนน สาทิยนฺตสฺส อนาปตฺตีติ อโตฺถฯ อฎฺฐกถาสุ ปน ‘‘ญาตกปวาริตฎฺฐาเน ปกติยา พหุมฺปิ วฎฺฎติ, อจฺฉินฺนการณา ปมาณเมว  วฎฺฎตี’’ติ วุตฺตํ, ตํ ปาฬิยา น สเมติฯ ยสฺมา ปนิทํ สิกฺขาปทํ อญฺญสฺสตฺถาย วิญฺญาปนวตฺถุสฺมิํเยว ปญฺญตฺตํ, ตสฺมา อิธ ‘‘อญฺญสฺสตฺถายา’’ติ น วุตฺตํฯ เสสํ อุตฺตานตฺถเมวฯ สมุฎฺฐานาทีสุ อิทมฺปิ ฉสมุฎฺฐานํ , กิริยํ, โนสญฺญาวิโมกฺขํ, อจิตฺตกํ, ปณฺณตฺติวชฺชํ, กายกมฺมวจีกมฺมํ, ติจิตฺตํ, ติเวทนนฺติฯ</p>


<p>สตฺตเม ปาฬิยํ นฺติ ทุสฺสวาณิชกานํ อาปณํ, ‘‘ปคฺคาหิตสาล’’นฺติปิ ปฐนฺติฯ ติ ตสฺส วิเสสตฺถาภาวํ ทเสฺสติฯ เตนาห ติฯ วรสทฺทสฺส อิจฺฉายํ วตฺตมานตฺตา อาห ติฯ ติ เอตฺถ คาถาพนฺธวเสน อนุนาสิกโลโป ทฎฺฐโพฺพฯ นฺติ อนฺตรวาสกสหิตํฯ นฺติ อุตฺตราสงฺคํฯ ติ สาทิตพฺพจีวรสฺสฯ ติ อจฺฉินฺนานิ สพฺพานิ ตีณิ จีวรานิ อสฺสาติ อจฺฉินฺนสพฺพจีวโร, เตนาติ อโตฺถฯ ยสฺส หิ อจฺฉินฺทนสมเย ตีณิ จีวรานิ สนฺนิหิตานิ โหนฺติ, ตานิ สพฺพานิ อจฺฉินฺนานีติ โส ‘‘อจฺฉินฺนสพฺพจีวโร’’ติ วุจฺจติฯ เตเนว ติ วุตฺตํฯ ติ หิ อจฺฉินฺทนสมเย ติจีวรสฺส สนฺนิหิตภาวํ สนฺธาย วุตฺตํ, น ปน วินเย เตจีวริกาภาวํ, ธุตงฺคเตจีวริกภาวํ วา สนฺธายฯ นฺติ ‘‘สนฺตรุตฺตรปรมํ เตน ภิกฺขุนา ตโต จีวรํ สาทิตพฺพ’’นฺติ วุตฺตวิธินา ปฎิปชฺชิตพฺพํฯ ติ อจฺฉินฺนอสพฺพจีวเรนฯ ยสฺส ตีสุ จีวเรสุ เอกํ วา เทฺว วา จีวรานิ อจฺฉินฺนานิ โหนฺติ, เตนาติ อโตฺถฯ ติ ‘‘สนฺตรุตฺตรปรม’’นฺติ วุตฺตวิธานโต อญฺญถาปิฯ ยสฺส หิ ตีสุ เทฺว จีวรานิ อจฺฉินฺนานิ โหนฺติ, เอกํ สาทิตพฺพํ, เอกสฺมิํ อจฺฉิเนฺน น สาทิตพฺพนฺติ น ตสฺส สนฺตรุตฺตรปรมสาทิยนํ สมฺภวติฯ อยเมว จ อโตฺถ ปทภาชเนน วิภาวิโตฯ เตนาห นฺติฯ</p>


<p>เกจิ ปน ‘‘เตจีวริเกนาติ วุตฺตตฺตา ติจีวรํ ปริกฺขารโจฬวเสน อธิฎฺฐหิตฺวา ปริภุญฺชโต ตสฺมิํ นเฎฺฐ พหูนิปิ คเหตุํ ลภตี’’ติ วทนฺติ, ตํ น คเหตพฺพํฯ ปทภาชนสฺส หิ  อธิปฺปายํ ทเสฺสเนฺตน ยสฺมา ปน ‘‘อจฺฉินฺนสพฺพจีวเรน…เป.… ตํ วิภาคํ ทเสฺสตุ’’นฺติ วุตฺตํ, ปทภาชเน จ น ตาทิโส อโตฺถ อุปลพฺภติ, ตสฺมา ตํ น คเหตพฺพเมวฯ ยมฺปิ มาติกาฎฺฐกถายํ (กงฺขา. อฎฺฐ. ตตุตฺตริสิกฺขาปทวณฺณนา) วุตฺตํ ‘‘ยสฺส อธิฎฺฐิตติจีวรสฺส ตีณิ นฎฺฐานี’’ติ, ตตฺถปิ อธิฎฺฐิตคฺคหณํ สรูปกถนมตฺตนฺติ คเหตพฺพํ, น ปน ติจีวราธิฎฺฐาเนน อธิฎฺฐิตจีวรเสฺสวาติ เอวมโตฺถ คเหตโพฺพ ปาฬิยํ อฎฺฐกถายญฺจ ตถา อตฺถสฺสาสมฺภวโต ฯ น หิ ติจีวราธิฎฺฐาเนน อธิฎฺฐิตจีวรเสฺสว อิทํ สิกฺขาปทํ ปญฺญตฺตนฺติ สกฺกา วิญฺญาตุํฯ ปุริมสิกฺขาปเทน หิ อจฺฉินฺนจีวรสฺส อญฺญาตกวิญฺญตฺติยา อนุญฺญาตตฺตา ปมาณํ อชานิตฺวา วิญฺญาปนวตฺถุสฺมิํ ปมาณโต สาทิยนํ อนุชานเนฺตน ภควตา อิทํ สิกฺขาปทํ ปญฺญตฺตํ, ตสฺมา ปริกฺขารโจฬิกสฺส พหุมฺปิ สาทิตุํ วฎฺฎตีติ อยมโตฺถ เนว ปาฬิยา สเมติ, น จ ภควโต อธิปฺปายํ อนุโลเมติฯ</p>


<p>ติ เอตฺถ ยสฺส ติจีวรโต อธิกมฺปิ จีวรํ อญฺญตฺถ ฐิตํ อตฺถิ, ตทา ตสฺส จีวรสฺส อลพฺภนียภาวโต เตนปิ สาทิตุํ วฎฺฎตีติ เวทิตพฺพํฯ ติ สาสงฺกสิกฺขาปทวเสน วา อวิปฺปวาสสมฺมุติวเสน วา ตติยสฺส อลาเภน วา จรติฯ ‘‘เทฺว นฎฺฐานี’’ติ อธิการตฺตา วุตฺตํ ติฯ ติ ติณฺณํ จีวรานํ ทฺวีสุ นเฎฺฐสุ เอกํ สาทิยเนฺตน สโม ภวิสฺสติ อุภินฺนมฺปิ สนฺตรุตฺตรปรมตาย อวฎฺฐานโตฯ ติ อเญฺญน เกนจิ การเณน วินฎฺฐเสสจีวรํ สนฺธาย วุตฺตํฯ</p>


<p>‘‘เสสกํ ตุเมฺหว โหตูติ เทนฺตี’’ติ วุตฺตตฺตา ‘‘ปมาณยุตฺตํ คณฺหิสฺสาม, เสสกํ อาหริสฺสามา’’ติ วตฺวา  คเหตฺวา คมนสมเยปิ ‘‘เสสกมฺปิ ตุมฺหากํเยว โหตู’’ติ วทนฺติ, ลทฺธกปฺปิยเมวฯ นฺติ อจฺฉินฺนกาลโต ปุเพฺพเยว ปวาริตานํฯ ติ สนฺตรุตฺตรปรมโต อุตฺตริ สาทิยเน อนาปตฺติทสฺสนตฺถํ ‘‘อนาปตฺติ ญาตกานํ ปวาริตาน’’นฺติ วุตฺตตฺตา น สเมติฯ สนฺตรุตฺตรปรมํ สาทิยนฺตสฺส หิ อาปตฺติปฺปสโงฺคเยว นตฺถิ, สติ จ สิกฺขาปเทน อาปตฺติปฺปสเงฺค อนาปตฺติ ยุตฺตา ทเสฺสตุนฺติ อธิปฺปาโยฯ เกจิ ปน ติ อิทํ สเลฺลขทสฺสนตฺถํ วุตฺต’’นฺติ วทนฺติฯ</p>


<p>นฺติ เอตฺถายมธิปฺปาโย – ‘‘อญฺญสฺสตฺถายา’’ติ วุจฺจมาเน อเญฺญสํ อตฺถาย ปมาณํ อติกฺกมิตฺวาปิ คณฺหิตุํ วฎฺฎตีติ อาปชฺชติ, ตญฺจ อญฺญสฺสตฺถาย วิญฺญาปนวตฺถุสฺมิํ ปญฺญตฺตตฺตา วตฺถุนา สํสนฺทิยมานํ น สเมติฯ น หิ ยํ วตฺถุํ นิสฺสาย สิกฺขาปทํ ปญฺญตฺตํ, ตสฺมิํเยว อนาปตฺติวจนํ ยุตฺตนฺติฯ คณฺฐิปเทสุ ปน ตีสุปิ ‘‘อิมสฺส สิกฺขาปทสฺส อตฺตโน สาทิยนปฎิพทฺธตาวเสน ปวตฺตตฺตา ‘อญฺญสฺสตฺถายา’ติ วตฺตุํ โอกาโสเยว นตฺถิ, ตสฺมา น วุตฺต’’นฺติ กถิตํฯ อิธ ‘‘อญฺญสฺสตฺถายา’’ติ อวุตฺตตฺตา อเญฺญสํ อตฺถาย  ญาตกปวาริเตสุ อธิกํ วิญฺญาเปนฺตสฺส อาปตฺตีติ เจ? น, ตตฺถ ปุริมสิกฺขาปเทเนว อนาปตฺติสิทฺธิโตฯ ตตุตฺตริตา, อจฺฉินฺนาทิการณตา, อญฺญาตกวิญฺญตฺติ, ตาย จ ปฎิลาโภติ อิมาเนตฺถ จตฺตาริ องฺคานิฯ</p>


<p>วิมติวิโนทนิยํ (วิ. วิ. ฎี. ๑.๕๒๒-๕๒๔) ปน ‘‘ปาฬิยํ นฺติ ทุสฺสาปณํฯ ตญฺหิ วาณิชเกหิ ทุสฺสานิ ปคฺคเหตฺวา ทสฺสนฎฺฐานตาย ‘ปคฺคาหิกสาลา’ติ วุจฺจติฯ ติ สาทิตพฺพจีวรสฺสฯ ติ อิมินา อจฺฉินฺนติจีวรโต อญฺญสฺส วิหาราทีสุ นิหิตสฺส จีวรสฺส อภาวํ ทเสฺสติ ฯ ยทิ ภเวยฺย, วิญฺญาเปตุํ น วเฎฺฎยฺย, ตาวกาลิกํ นิวาเสตฺวา อตฺตโน จีวรํ คเหตพฺพํฯ ตาวกาลิกมฺปิ อลภนฺตสฺส ภูตคามวิโกปนํ กตฺวา ติณปเณฺณหิ ฉทนํ วิย วิญฺญาปนมฺปิ วฎฺฎติ เอวฯ ติ อจฺฉินฺนอสพฺพจีวเรนฯ ‘เทฺว นฎฺฐานี’ติ อธิการโต วุตฺตํ ติฯ ติ ‘อนาปตฺติ ญาตกานํ ปวาริตาน’นฺติ (ปารา. ๕๒๖) อิมาย ปาฬิยา น สเมติ ตตุตฺตริ วิญฺญาปนอาปตฺติปฺปสเงฺค เอว วุตฺตตฺตาฯ นฺติ อิทํ อญฺญสฺสตฺถาย ตตุตฺตริ วิญฺญาปเน นิสฺสคฺคิยํ ปาจิตฺติยํ โหตีติ อิมมตฺถํ ทีเปติฯ ตญฺจ ปาจิตฺติยํ เยสํ อตฺถาย วิญฺญาเปติ, เตสํ วา สิยา วิญฺญาปกเสฺสว วา, น ตาว เตสํ, เตหิ อวิญฺญาปิตตฺตา, นาปิ วิญฺญาปกสฺส, อตฺตานํ อุทฺทิสฺส อวิญฺญตฺตตฺตาฯ ตสฺมา อญฺญสฺสตฺถาย วิญฺญาเปนฺตสฺสปิ นิสฺสคฺคิยํ ปาจิตฺติยํ น ทิสฺสติฯ ปาฬิยํ ปน อิมสฺส สิกฺขาปทสฺส อตฺตโน สาทิยนปฎิพทฺธตาวเสน ปวตฺตตฺตา ‘อญฺญสฺสตฺถายา’ติ อนาปตฺติวาเร น วุตฺตนฺติ วทนฺติ, ตญฺจ ยุตฺตํ วิย ทิสฺสติ, วีมํสิตฺวา คเหตพฺพํฯ ตตุตฺตริจีวรตา, อจฺฉินฺนาทิการณตา, อญฺญาตกวิญฺญตฺติ, ตาย จ ปฎิลาโภติ อิมาเนตฺถ จตฺตาริ องฺคานี’’ติฯ</p>


<p>อิทํ ตตุตฺตริสิกฺขาปทวินิจฺฉยํ อาจริเยน อวุตฺตมฺปิ อจฺฉินฺนจีวราธิกาเรเยว ปวตฺตตฺตา อเมฺหหิ คหิตํ, อญฺญาตกวิญฺญตฺติสิกฺขาปทสฺส สมเยสุ อจฺฉินฺนจีวรกาเล อญฺญาตกานํ วิญฺญาเปตพฺพภาโว ภควตา วุโตฺต, เตหิ ทินฺนจีวรสฺส มตฺตโส คหิตภาโว ตตุตฺตริสิกฺขาปเทน วุโตฺตฯ ตสฺมา อจฺฉินฺนจีวรอธิกาโรเยว โหตีติฯ</p>


<h3>จีวรอจฺฉินฺทนวินิจฺฉยกถา</h3>
<p>อิโต   ปรํ อจฺฉินฺทนสามเญฺญน จีวรอจฺฉินฺทนวินิจฺฉยํ วกฺขาม – ตตฺถ นฺติ ยมฺปิ เต อหํฯ โส กิร ‘‘มม ปตฺตจีวรอุปาหนปจฺจตฺถรณานิ วหโนฺต มยา สทฺธิํ จาริกํ ปกฺกมิสฺสตี’’ติ อทาสิฯ เตเนวมาห ‘‘มยา สทฺธิํ ชนปทจาริกํ ปกฺกมิสฺสตี’’ติฯ ติ พลกฺกาเรน อคฺคเหสิ, สกสญฺญาย คหิตตฺตา ปนสฺส ปาราชิกํ นตฺถิ, กิลเมตฺวา คหิตตฺตา อาปตฺติ ปญฺญตฺตาฯ</p>


<p>นฺติ เอกํ จีวรํ เอกาพทฺธานิ จ พหูนิ อจฺฉินฺทโต เอกา อาปตฺติ, เอกโต อพทฺธานิ วิสุํ วิสุํ ฐิตานิ พหูนิ อจฺฉินฺทโต, ‘‘สงฺฆาฎิํ อาหร, อุตฺตราสงฺคํ อาหรา’’ติ เอวํ อาหราปยโต จ วตฺถุคณนาย อาปตฺติโยฯ ‘‘มยา ทินฺนานิ สพฺพานิ อาหรา’’ติ วทโตปิ เอกวจเนเนว สมฺพหุลา อาปตฺติโยฯ</p>


<p>ติ ‘‘จีวรํ คณฺหา’’ติ อาณาเปติ, เอกํ ทุกฺกฎํฯ อาณโตฺต พหูนิ คณฺหาติ, เอกํ ปาจิตฺติยํฯ ‘‘สงฺฆาฎิํ คณฺห, อุตฺตราสงฺคํ คณฺหา’’ติ วทโต วาจาย วาจาย ทุกฺกฎํฯ ‘‘มยา ทินฺนานิ สพฺพานิ คณฺหา’’ติ วทโต เอกวาจาย สมฺพหุลา อาปตฺติโยฯ</p>


<p>นฺติ วิกปฺปนุปคปจฺฉิมํ จีวรํ ฐเปตฺวา ยํ กิญฺจิ อนฺตมโส สูจิมฺปิฯ เวเฐตฺวา ฐปิตสูจีสุปิ วตฺถุคณนาย ทุกฺกฎานิฯ สิถิลเวฐิตาสุ เอวํฯ คาฬฺหํ กตฺวา พทฺธาสุ ปน เอกเมว ทุกฺกฎนฺติ มหาปจฺจริยํ วุตฺตํฯ สูจิฆเร ปกฺขิตฺตาสุปิ เอเสว นโยฯ ถวิกาย ปกฺขิปิตฺวา สิถิลพทฺธคาฬฺหพเทฺธสุ ติกฎุกาทีสุ เภสเชฺชสุปิ เอเสว นโยฯ</p>


<p>ติ ‘‘ภเนฺต, ตุมฺหากํเยว อิทํ สารุปฺป’’นฺติ เอวํ วา เทติฯ อถ วา ปน ‘‘อาวุโส, มยํ ตุยฺหํ ‘วตฺตปฎิปตฺติํ  กริสฺสติ, อมฺหากํ สนฺติเก อุปชฺฌํ คณฺหิสฺสติ, ธมฺมํ ปริยาปุณิสฺสตี’ติ จีวรํ อทมฺหา, โสทานิ ตฺวํ น วตฺตํ กโรสิ, น อุปชฺฌํ คณฺหาสิ, น ธมฺมํ ปริยาปุณาสี’’ติ เอวมาทีหิ วุโตฺต ‘‘ภเนฺต, จีวรตฺถาย มเญฺญ ภณถ, อิทํ  โว จีวร’’นฺติ เทติ, เอวมฺปิ โส วา เทติฯ ทิสาปกฺกนฺตํ วา ปน ทหรํ ‘‘นิวเตฺตถ น’’นฺติ ภณติ, โส น นิวตฺตติฯ ‘‘จีวรํ คเหตฺวา รุนฺธถา’’ติ เอวํ เจ นิวตฺตติ, สาธุฯ สเจ ‘‘ปตฺตจีวรตฺถาย มเญฺญ ตุเมฺห ภณถ, คณฺหถ น’’นฺติ เทติ, เอวมฺปิ โสเยว เทติฯ วิพฺภนฺตํ วา ทิสฺวา ‘‘มยํ ตุยฺหํ ‘วตฺตํ กริสฺสตี’ติ ปตฺตจีวรํ อทมฺหา, โสทานิ ตฺวํ วิพฺภมิตฺวา จรสี’’ติ วทติ, อิตโร ‘‘คณฺหถ ตุมฺหากํ ปตฺตจีวร’’นฺติ เทติ, เอวมฺปิ โส วา เทติฯ ‘‘มม สนฺติเก อุปชฺฌํ คณฺหนฺตเสฺสว เต เทมิ, อญฺญตฺถ คณฺหนฺตสฺส น เทมิฯ วตฺตํ กโรนฺตเสฺสว เทมิ, อกโรนฺตสฺส น เทมิฯ ธมฺมํ ปริยาปุณนฺตเสฺสว เทมิ, อปริยาปุณนฺตสฺส น เทมิฯ อวิพฺภมนฺตเสฺสว เทมิ, วิพฺภมนฺตสฺส น เทมี’’ติ เอวํ ปน ทาตุํ น วฎฺฎติ, ททโต ทุกฺกฎํ, อาหราเปตุํ ปน วฎฺฎติฯ จชิตฺวา ทินฺนํ อจฺฉินฺทิตฺวา คณฺหโนฺต ภณฺฑเคฺฆน กาเรตโพฺพฯ เสสเมตฺถ อุตฺตานเมวฯ อยํ สมนฺตปาสาทิกโต อุทฺธฎวินิจฺฉโยฯ</p>


<p>นฺติ เอตฺถ นฺติ การณวจนํ, ตสฺมา เอวเมตฺถ สมฺพโนฺธ เวทิตโพฺพ – ‘‘มยา สทฺธิํ ชนปทจาริกํ ปกฺกมิสฺสตีติ ยํ การณํ นิสฺสาย อหํ เต, อาวุโส, จีวรํ อทาสิํ, ตํ น กโรสี’’ติ กุปิโต อนตฺตมโน อจฺฉินฺทีติฯ นฺติ วา จีวรํ ปรามสติฯ ตตฺถ ‘‘มยา สทฺธิํ ชนปทจาริกํ ปกฺกมิสฺสตีติ ยมฺปิ เต อหํ จีวรํ อทาสิํ, ตํ จีวรํ คณฺหิสฺสามี’’ติ กุปิโต อนตฺตมโน อจฺฉินฺทีติ สมฺพนฺธิตพฺพํฯ</p>


<p>  นฺติ ‘‘จีวรํ คณฺหา’’ติ อาณตฺติยา เอกจีวรวิสยตฺตา เอกเมว ปาจิตฺติยํฯ นฺติ เอตฺถ อจฺฉิเนฺนสุ วตฺถุคณนาย ปาจิตฺติยานิฯ ติ อิทํ อจฺฉิเนฺนสุ วตฺถุคณนาย อาปชฺชิตพฺพํ ปาจิตฺติยาปตฺติํ สนฺธาย วุตฺตํ, อาณตฺติยา อาปชฺชิตพฺพํ ปน ทุกฺกฎํ เอกเมวฯ</p>


<p>นฺติ อิมินา ‘‘วตฺถุคณนาย ทุกฺกฎานี’’ติ อิทํ ปรามสติฯ ติ สิถิลํ คาฬฺหญฺจ ปกฺขิตฺตาสุ อาปตฺติยา พหุตฺตํ เอกตฺตญฺจ อติทิสติฯ</p>


<p>นฺติอาทีสุ คณฺหิตุกามตาย เอวํ วุเตฺตปิ เตเนว ทินฺนตฺตา อนาปตฺติฯ   ติ อิทํ สามเณรสฺสปิ ทานํ ทีเปติ, ตสฺมา กิญฺจาปิ ปาฬิยํ ‘‘ภิกฺขุสฺส สามํ จีวรํ ทตฺวา’’ติ วุตฺตํ, ตถาปิ อนุปสมฺปนฺนกาเล ทตฺวาปิ อุปสมฺปนฺนกาเล อจฺฉินฺทนฺตสฺส ปาจิตฺติยเมวาติ เวทิตพฺพํฯ อจฺฉินฺทนสมเย อุปสมฺปนฺนภาโวเยว เหตฺถ ปมาณํฯ ติ ตุโฎฺฐ วา กุปิโต วา เทติฯ ติ นิวาเรถฯ ติ เอตฺถ เอวํ ทินฺนํ น ตาว ‘‘ตสฺส สนฺตก’’นฺติ อนธิฎฺฐหิตฺวาว ปริภุญฺชิตพฺพนฺติ เวทิตพฺพํฯ ติ เอวํ ทินฺนํ ภติสทิสตฺตา อาหราเปตุํ วฎฺฎติฯ นฺติ วุตฺตนเยน อทตฺวา อนเปเกฺขน หุตฺวา ตเสฺสว ทินฺนํฯ ติ สกสญฺญาย วินา คณฺหโนฺต ภณฺฑํ อคฺฆาเปตฺวา อาปตฺติยา กาเรตโพฺพฯ วิกปฺปนุปคปจฺฉิมจีวรตา, สามํ ทินฺนตา, สกสญฺญิตา, อุปสมฺปนฺนตา, โกธวเสน อจฺฉินฺทนํ วา อจฺฉินฺทาปนํ วาติ อิมาเนตฺถ ปญฺจ องฺคานิฯ อยํ สารตฺถทีปนีปาโฐ (สารตฺถ. ฎี. ๒.๖๓๕)ฯ</p>


<p>วิมติวิโนทนิยํ  (วิ. วิ. ฎี. ๑.๖๓๑) ปน ติ เอตฺถ ยํ เต อหํ จีวรํ อทาสิํ, ตํ ‘มยา สทฺธิํ ปกฺกมิสฺสตี’ติ สญฺญาย อทาสิํ, น อญฺญถาติ กุปิโต อจฺฉินฺทีติ เอวํ อชฺฌาหริตฺวา โยเชตพฺพํฯ นฺติ ยทิ อาณโตฺต อวสฺสํ อจฺฉินฺทติ, อาณตฺติกฺขเณ เอว ปาจิตฺติยํฯ ยทิ น อจฺฉินฺทติ, ตทา เอว ทุกฺกฎนฺติ ทฎฺฐพฺพํฯ ติ ยทิ อาณโตฺต อนนฺตราเยน อจฺฉินฺทติ, อาณตฺติกฺขเณเยว วตฺถุคณนาย ปาจิตฺติยาปตฺติโย ปโยคกรณกฺขเณเยว อาปตฺติยา อาปชฺชิตพฺพโต, จีวรํ ปน อจฺฉิเนฺนเยว นิสฺสคฺคิยํ โหติฯ ยทิ โส น อจฺฉินฺทติ, อาณตฺติกฺขเณ เอกเมว ทุกฺกฎนฺติ ทฎฺฐพฺพํฯ เอวมญฺญตฺถปิ อีทิเสสุ นโย ญาตโพฺพฯ ติ สามเณรสฺส ทานํ ทีเปติ, เตน จ สามเณรกาเล ทตฺวา อุปสมฺปนฺนกาเล อจฺฉินฺทโตปิ ปาจิตฺติยํ ทีเปติฯ ‘‘ภิกฺขุสฺส สามํ จีวรํ ทตฺวา’’ติ อิทํ อุกฺกฎฺฐวเสน วุตฺตํฯ ติ กเมฺม อกเต ภติสทิสตฺตา วุตฺตํฯ วิกปฺปนุปคปจฺฉิมจีวรตา, สามํ ทินฺนตา, สกสญฺญิตา, อุปสมฺปนฺนตา, โกธวเสน อจฺฉินฺทนํ วา อจฺฉินฺทาปนํ วาติ อิมาเนตฺถ ปญฺจ องฺคานี’’ติ วุตฺตํฯ</p>


<h3>ปฎิภานจิตฺตกถา</h3>
<p> ปฎิภานจิตฺตกถายํ  อฎฺฐกถายํ วุตฺตนเยเนว สุวิเญฺญยฺยนฺติ สารตฺถทีปนิยํ น กิญฺจิ วุตฺตํ, วิมติวิโนทนิยํ (วิ. วิ. ฎี. จูฬวคฺค ๒.๒๙๙) ปน ติ อาณตฺติยา เอว ปฎิกฺขิตฺตตฺตา ทฺวารปาลํ ‘กิํ น กโรสี’ติอาทินา ปริยาเยน วตฺตุํ วฎฺฎติฯ นฺติ ชาตกปฎิสํยุตฺตํ อิตฺถิปุริสาทิ ยํ กิญฺจิ รูปํ อธิเปฺปตํฯ นฺติ วุตฺตตฺตา พุทฺธรูปมฺปิ สยํ กาตุํ น ลภตี’’ติ วุตฺตํฯ</p>


<h3>วิปฺปกตโภชนกถา</h3>
<p> วิปฺปกตโภชนกถายมฺปิ  สารตฺถทีปนี วิมติวิโนทนี วชิรพุทฺธิฎีกาสุ น กิญฺจิ วุตฺตํฯ ปฐมํ กตํ ปกตํ, วิ อนิฎฺฐิตํ ปกตํ วิปฺปกตํ, วิปฺปกตํ โภชนํ เยน โส  ปฐมํ ภุญฺชิตฺวา อนิฎฺฐิตโภชนกิโจฺจ ภิกฺขุฯ วุเตฺตน ภิกฺขุนา ปวิสิตพฺพนฺติ สมฺพโนฺธฯ ติ เอตฺถ การณมาห ติ, ยาคุขชฺชกาทีสุปิ ปีเตสุ ขาทิเตสุปิ ภตฺตสฺส อภุตฺตตฺตา อนิฎฺฐิตโภชนกิโจฺจ โหติฯ ติ ปวาริเตน อาสนา วุฎฺฐิเตน ภุญฺชิตุํ อลภมานตฺตา อตฺตโน สนฺติเก อุทเก อสเนฺต วตฺตโพฺพติ อโตฺถฯ เสสํ สุวิเญฺญยฺยเมวฯ</p>


<h3>อุทฺทิสนฺตอุทฺทิสาปนกถา</h3>
<p> อุทฺทิสนฺตอุทฺทิสาปนกถายํ ติ อุเทฺทสํ เทเนฺตน, ปาฬิํ วาเจเนฺตนาติ อโตฺถฯ ติ อุเทฺทสํ คณฺหเนฺตน, ปาฬิํ วาจาเปเนฺตนาติ อโตฺถฯ ติ -สเทฺทน สมานาสนํ สมฺปิเณฺฑติฯ ติ เอตฺถาปิ เอเสว นโยฯ</p>


<h3>ติวสฺสนฺตริกกถา</h3>
<p> ติวสฺสนฺตริกกถายํ ตีณิ วสฺสานิ ติวสฺสํ, ตีณิ วา วสฺสานิ ติวสฺสานิ, ติวสฺสานํ  อนฺตรํ ติวสฺสนฺตรํ, ติวสฺสนฺตเร ฐิโตติ ติวสฺสนฺตโร, เตน -สโทฺท มชฺฌตฺถวาจโก, ณ-ปจฺจโย ฐิตเตฺถฯ เตนาห วชิรพุทฺธิฎีกายํ (วชิร. ฎี. จูฬวคฺค ๓๒๐) ติ ติณฺณํ วสฺสานํ  อโนฺต ฐิเตนา’’ติฯ อฎฺฐกถายํ (จูฬว. อฎฺฐ. ๓๒๐) ปน สรูปเมว ทเสฺสโนฺต ติอาทิมาหฯ ติ สเพฺพ ติวิธา อิเม สมานาสนิกาฯ เสสํ สุวิเญฺญยฺยเมวฯ</p>


<h3>ทีฆาสนกถา</h3>
<p> ทีฆาสนกถายํ ติ สํหริตุํ ยุตฺตํ กฎสารกาทิฯ ติ สํหริตุํ อสกฺกุเณยฺยํ ปาสาณาทิ อาสนํฯ เตนาห สารตฺถทีปนิยํ (สารตฺถ. ฎี. จูฬวคฺค ๓.๓๒๐)  นาม มญฺจปีฐวินิมุตฺตํ ยํ กิญฺจิ ติณฺณนฺนํ เอกโต สุขํ นิสีทิตุํ ปโหตี’’ติฯ กสฺมา ปน ‘‘ติณฺณนฺนํ ปโหตี’’ติ วุตฺตํ, นนุ ทฺวินฺนํ ปโหนกาสนมฺปิ ทีฆเมวาติ โจทนํ สนฺธายาห นฺติฯ ทฺวินฺนํ ปโหนเก หิ อทีฆาสเน สมานาสนิเกเหว สห นิสีทิตุํ วฎฺฎติ, ติณฺณนฺนํ ปโหนกโต ปฎฺฐาย คหิเต ทีฆาสเน ปน อสมานาสนิเกหิปิ สห นิสีทิตุํ วฎฺฎติฯ ยทิ เอวํ ปณฺฑกาทีหิปิ สห นิสีทิตุํ วเฎฺฎยฺยาติ โจทนํ มนสิ กตฺวา อาห นฺติอาทิฯ ตตฺถ อโตฺถ สุวิเญฺญโยฺยวฯ</p>


<h3>คิลานุปฎฺฐานกถา</h3>
<p> คิลานุปฎฺฐานกถายํ ติ นิมุโคฺค, มกฺขิโตติ อโตฺถฯ ติ อุกฺขิปิตฺวาฯ ติ เอตฺถ ‘‘สเจปิ เอกสฺส อาจริยสฺส เอโก อเนฺตวาสิโก โหติ, เอโก สทฺธิวิหาริโก, เอเตปิ อญฺญมญฺญํ สมานาจริยกา เอวา’’ติ วทนฺติฯ ติ เวเชฺชน ‘‘อิทญฺจิทญฺจ เภสชฺชํ  คเหตฺวา อิมินา โยเชตฺวา ทาตพฺพ’’นฺติ วุเตฺต ตถา กาตุํ อสมโตฺถติ อโตฺถฯ นฺติ นีหริตุํ, ฉเฑฺฑตุนฺติ อโตฺถฯ วิมติวิโนทนิยํ (วิ. วิ. ฎี. มหาวคฺค ๒.๓๖๕-๓๖๖) ปน ติ คิลาเนน นิปนฺนภูมิยํ กิลิฎฺฐฎฺฐานํ โธวิตฺวา หริตูปลิตฺตํ กาเรสีติ อโตฺถฯ ติ ปเรหิ วุตฺตวิธิมฺปิ กาตุํ อสมโตฺถ’’ติ วุตฺตํฯ</p>


<h3>มรณวณฺณกถา</h3>
<p> มรณวณฺณกถายํ  ติ อิมสฺส กายสฺส เภเทน สคฺคปาปนาธิปฺปายตฺตา อตฺถโต มรณตฺถิกาว หุตฺวาฯ ติ ‘‘เอวํ อธิปฺปายิโน มรณตฺถิกา นาม โหนฺตี’’ติ อตฺตโน มรณตฺถิกภาวํ อชานนฺตาฯ น หิ เต อตฺตโน จิตฺตปฺปวตฺติํ น ชานนฺติฯ ติ ปุพฺพภาคโวหารวเสน, มรณาธิปฺปายสฺส สนฺนิฎฺฐาปกเจตนากฺขเณ กรุณาย อภาวโต การุเญฺญน ปาเส พทฺธสูกรโมจนํ วิย น โหตีติ อธิปฺปาโยฯ ‘‘ยถายุนา’’ติ วุตฺตเมวตฺถํ ติ ปริยายนฺตเรน วุตฺตํ, ยถานุสนฺธินา ยถายุปริเจฺฉเทนาติ วุตฺตํ โหติฯ อถ วา ติ ยถานุปฺปพเนฺธน, ยาว ตสฺมิํ ภเว สนฺตานสฺส อนุปฺปพโนฺธ อวิจฺฉินฺนปวตฺติ โหติ, ตาว ฐตฺวาติ วุตฺตํ โหติฯ</p>


<p>วิมติวิโนทนิยํ (วิ. วิ. ฎี. ๑.๑๘๐) ติ ปุพฺพภาคโวหารวเสน มรณาธิปฺปายสฺส สนฺนิฎฺฐาปกเจตนากฺขเณ กรุณาย อภาวโต, การุเญฺญน ปาเส พทฺธสูกรโมจนํ วิย น โหตีติ อธิปฺปาโยฯ ‘ยถายุนา’ติ วุตฺตเมวตฺถํ ติ ปริยายนฺตเรน วุตฺต’’นฺติ วุตฺตํฯ วชิรพุทฺธิฎีกายํ (วชิร. ฎี. ปาราชิก ๑๘๐) ปน ติ  อิมสฺส กายสฺส เภเทน สคฺคปาปนาธิปฺปายตฺตา อตฺถโต มรณตฺถิกาว หุตฺวาฯ ‘‘เอวํอธิปฺปายิโน มรณตฺถิกา นาม โหนฺตี’’ติ อตฺตโน มรณตฺถิกภาวํ อชานนฺตา อาปนฺนา ปาราชิกํฯ น หิ เต อตฺตโน จิตฺตปฺปวตฺติํ น ชานนฺตีติ วุจฺจนฺติฯ ติ ปุพฺพภาเค โวหารวเสน, สนฺนิฎฺฐาเน ปเนตํ นตฺถิ, ปาเส พทฺธสูกรโมจเน วิย น โหติฯ ติ อนฺตรา อมริตฺวาติ อโตฺถ’’ติ วุตฺตํฯ</p>


<h3>อตฺตปาตนกถา</h3>
<p> อตฺตปาตนกถายํ ติ วิภตฺติวิปริณาเมนฯ ติ สมาธิ วิปสฺสนา จฯ อติวิย ปากฎตฺตา ติ วุตฺตํฯ ติ วิเสสาธิคมสฺส วิเกฺขโป มา โหตูติ อาหารํ อุปจฺฉินฺทติฯ นฺติ โลกุตฺตรธมฺมปฎิลาภํฯ ติ อาโรเจตฺวาฯ ติ ยสฺมา สภาคานํ ลชฺชีภิกฺขูนํเยว อริยา อตฺตนา อธิคตวิเสสํ ตาทิเส การเณ สติ อาโรเจนฺติ, เต จ ภิกฺขู  อปฺปติรูปาย อเนสนาย ปจฺจยํ น ปริเยสนฺติ, ตสฺมา เตหิ ปริเยสิตปจฺจเย กุกฺกุจฺจํ อุปฺปาเทตฺวา อาหารํ อุปจฺฉินฺทิตุํ น วฎฺฎตีติ อโตฺถฯ สภาคานญฺหิ พฺยากตตฺตา อุปจฺฉินฺทิตุํ น ลภติฯ เต หิ กปฺปิยเขตฺตํ อาโรเจนฺติฯ เตเนว ‘‘สภาคานญฺหิ ลชฺชีภิกฺขูนํ กเถตุํ วฎฺฎตีติ อิทํ ‘อุปจฺฉินฺทติ, น วฎฺฎตี’ติ อิมสฺส การณํ ทเสฺสเนฺตน วุตฺต’’นฺติ ตีสุปิ คณฺฐิปเทสุ วุตฺตํฯ อถ วา ติ อิทํ วิเสสสฺส อธิคตภาวทสฺสนตฺถํ วุตฺตํ, อธิคมนฺตรายํ อาสงฺกเนฺตเนว จ อาหารุปเจฺฉโท กาตโพฺพติ อนุญฺญาตตฺตา อธิคเตน น กาตโพฺพติ ทเสฺสตุํ ติ วุตฺตํฯ กิํ ปน อริยา อตฺตนา อธิคตวิเสสํ อเญฺญสํ  อาโรเจนฺตีติ อิมิสฺสา โจทนาย ติ วุตฺตํ, อยเมตฺถ ยุตฺตตโรติ อมฺหากํ ขนฺติ, คณฺฐิปเทปิ อยมโตฺถ ทสฺสิโตเยวาติฯ</p>


<p>วิมติวิโนทนิยมฺปิ (วิ. วิ. ฎี. ๑.๑๘๒-๑๘๓) ติ วิภตฺติวิปริณาเมนฯ ติ สมาธิ วิปสฺสนา จฯ นฺติ โลกุตฺตรธมฺมปฎิลาภํฯ ติ อาโรเจตฺวา, อิทญฺจ วิเสสสฺส อธิคตภาวทสฺสนตฺถํ วุตฺตํฯ อธิคตวิเสสา หิ ทิฎฺฐานุคติอาปชฺชนตฺถํ ลชฺชีภิกฺขูนํ อวสฺสํ อธิคมํ พฺยากโรนฺติ, อธิคตวิเสเสน ปน อพฺยากริตฺวาปิ อาหารํ อุปจฺฉินฺทิตุํ น วฎฺฎติ, อธิคมนฺตรายวิโนทนตฺถเมว อาหารุปเจฺฉทสฺส อนุญฺญาตตฺตา ตทธิคเม โส น กาตโพฺพวฯ กิํ ปนาธิคมํ อาโรเจตุํ วฎฺฎตีติ อาห สภาคานญฺหีติอาที’’ติ วุตฺตํฯ วชิรพุทฺธิฎีกายํ (วชิร. ฎี. ปาราชิก ๑๘๑-๑๘๓) ‘‘หตฺถปฺปโตฺต วิย ทิสฺสติ, ‘ตสฺส วิเกฺขโป มา โหตู’ติ  ตปฺปภวํ สกฺการํ ลชฺชายโนฺต  สภาคานํ พฺยากตตฺตาฯ เต หิ กปฺปิยเขตฺตํ อาโรเจนฺตี’’ติ วุตฺตํฯ</p>


<h3>อปฺปจฺจเวกฺขิตฺวานิสินฺนกถา</h3>
<p> อปฺปจฺจเวกฺขิตฺวา นิสินฺนกถายํ ติ อนุปปริกฺขิตฺวาฯ ติ ปจฺฉา อาคตานํ โอกาสทานตฺถํ นิสินฺนปาฬิยา อุทฺธํ วา อโธ วา คจฺฉนฺติฯ ติ ปจฺฉา อาคเตหิ อุปปริกฺขณกิจฺจํ นตฺถิฯ เหฎฺฐา กิสฺมิญฺจิ วิชฺชมาเน สาฎกํ วลิํ คณฺหาตีติ อาห ติฯ ปฎิเวกฺขณเญฺจตํ  คิหีนํ สนฺตเกเยวาติ ทฎฺฐพฺพํฯ วิมติวิโนทนิยมฺปิ (วิ. วิ. ฎี. ๑.๑๘๐) ‘‘เหฎฺฐา กิสฺมิญฺจิ วิชฺชมาเน สาฎกํ วลิํ คณฺหาตีติ อาห  ติฯ ปฎิเวกฺขณเญฺจตํ คิหีนํ สนฺตเก เอวาติ ทฎฺฐพฺพ’’นฺติ เอตฺตกเมว วุตฺตํ, วชิรพุทฺธิฎีกายมฺปิ (วชิร. ฎี. ปาราชิก ๑๘๐) ติ อวิจาเรตฺวาฯ เหฎฺฐิมภาเค หิ กิสฺมิญฺจิ วิชฺชมาเน วลิ ปญฺญายตี’’ติ เอตฺตกเมวฯ</p>


<h3>ทวายสิลาวิชฺฌนกถา</h3>
<p> ทวายสิลาวิชฺฌนกถายํ สโทฺท หสาธิปฺปายวาจโกฯ ปฎิปุพฺพวิธ-ธาตุ ปวฎฺฎนโตฺถติ อาห ติฯ สทฺทสฺส ปาสาณวาจกตฺตา โส เอว น ปฎิวิชฺฌิตโพฺพติ โจทนํ สนฺธายาห ติอาทิฯ ยทิ เอวํ สเพฺพสมฺปิ อตฺถาย น วเฎฺฎยฺยาติ อาห ติอาทิฯ นฺติ ภณฺฑโธวนทณฺฑํฯ วิมติวิโนทนิยํ (วิ. วิ. ฎี. ๑.๑๘๒-๑๘๓) ปน ติ จีวรํ วา โธวนฺตาฯ นฺติ จีวรโธวนทณฺฑ’’นฺติ วุตฺตํฯ</p>


<h3>ทายาลิมฺปนกถา</h3>
<p> ทายาลิมฺปนกถายํ นฺติ สุกฺขฎฺฐาเนปิ อคฺคิํ ปาเตตฺวา อิมินา อธิปฺปาเยน อาลิเมฺปนฺตสฺส ปาจิตฺติยเมวฯ นฺติ สุกฺขฎฺฐาเน วา สุกฺขํ ‘‘อสุกฺข’’นฺติ อววตฺถเปตฺวา วา อคฺคิํ ปาเตนฺตสฺส ทุกฺกฎํฯ กีฬาธิปฺปาเยปิ เอเสว นโย, กีฬาธิปฺปาโย จ ปฎปฎายมานสทฺทสฺสาทวเสเนว เวทิตโพฺพฯ ปฎิปกฺขภูโต อคฺคิ นฺติ อารกฺขกรณํฯ นฺติ วาเตริตานํ เวฬุอาทีนํ อญฺญมญฺญสงฺฆฎฺฎเนน สมุฎฺฐิตํฯ ติ อินฺธนรหิโตฯ วิมติวิโนทนิยํ (วิ. วิ. ฎี. ๑.๑๙๐) ปน นฺติ สุกฺขติณาทีสุ อคฺคิกรณํ สนฺธาย วุตฺตํฯ อเลฺลสุ ปน  กีฬาธิปฺปาเยนปิ กโรนฺตสฺส ปาจิตฺติยเมวฯ ปฎิปกฺขภูโต, ปฎิมุขํ คจฺฉโนฺต วา อคฺคิ  ตสฺส อลฺลติณาทีสุปิ ทานํ อนุญฺญาตํฯ ตํ เทเนฺตน ทูรโตว อาคจฺฉนฺตํ ทาวคฺคิํ ทิสฺวา วิหารสฺส สมนฺตโต เอกกฺขเณ อกตฺวา เอกเทสโต ปฎฺฐาย วิหารสฺส สมนฺตโต สณิกํ ฌาเปตฺวา ยถา มหโนฺตปิ อคฺคิ วิหารํ ปาปุณิตุํ น สโกฺกติ, เอวํ วิหารสฺส สมนฺตา  อโพฺภกาสํ กตฺวา ปฎคฺคิ ทาตโพฺพฯ โส ฑาวคฺคิโน ปฎิปถํ คนฺตฺวา เอกโต หุตฺวา เตน สห นิพฺพาติฯ นฺติ สมนฺตา รุกฺขติณาทิเจฺฉทนปริขาขณนาทิอารกฺขกรณํฯ เตนาห นฺติอาที’’ติ, วชิรพุทฺธิฎีกายํ (วชิร. ฎี. ปาราชิก ๑๙๐) ปน นฺติ รกฺขณํ, ตํ ทเสฺสตุํ นฺติอาทิ วุตฺต’’นฺติ เอตฺตกเมว วุตฺตํฯ</p>


<h3>มิจฺฉาทิฎฺฐิกุลาภตกถา</h3>
<p> มิจฺฉาทิฎฺฐิกุลาภตกถายํ นตฺถิ สทฺธา เอเตสูติ อสฺสทฺธา, มจฺฉริโน, เตสุ ฯ มิจฺฉาทิฎฺฐิยา ยุตฺตานิ กุลานิ  มเชฺฌโลปตติยาตปฺปุริสสมาโส, ‘‘นตฺถิ ทินฺน’’นฺติอาทินยปฺปวตฺตาย ทสวตฺถุกาย มิจฺฉาทิฎฺฐิยา ยุตฺตกุลานิ, เตสุฯ มิจฺฉาทิฎฺฐิกุเลสุ ลภิตฺวาติ สมฺพโนฺธฯ อสกฺกจฺจการีนํ เตสํ สกฺกจฺจกรเณน, อปฺปณีตทายีนํ เตสํ ปณีตทาเนน ภวิตพฺพเมตฺถ การเณนาติ การณํ อุปปริกฺขิตฺวาว ภุญฺชิตุํ ยุตฺตนฺติ อาห นฺติฯ เยน การเณน ภวิตพฺพํ, ตํ ทเสฺสตุํ ติอาทิ วุตฺตํฯ น เกวลํ ปิณฺฑปาตเมวาติ อาห ติอาทิฯ ตตฺถ การณมาห ติอาทิฯ ตโต อญฺญมฺปิ ทเสฺสติ ติอาทินา ฯ ตตฺถปิ การณํ ทเสฺสตุมาห ติอาทิฯ</p>


<h3>โคปกทานกถา</h3>
<p> โคปกทานกถายํ ปเรสํ สนฺตกํ โคเปติ รกฺขตีติ โคปโก, ตสฺส ทานํ  อุยฺยานปาลกาทีหิ ภิกฺขูนํ ทาตพฺพทานํฯ ตตฺถ ติ ‘‘เอตฺตเกเหว รุเกฺขหิ เอตฺตกเมว คเหตพฺพ’’นฺติ ปณฺณํ อาโรเปตฺวา, ลิขิตฺวาติ วุตฺตํ โหติฯ ติ สเงฺกตํ กตฺวาฯ ติ เตสํ ปุตฺตนตฺตาทโย ทารกาฯ อเญฺญปิ เย เกจิ โคปกา โหนฺติ, เต สเพฺพปิ วุตฺตาฯ สพฺพตฺถปิ คิหีนํ โคปกทาเน ยตฺตกํ โคปกา เทนฺติ, ตตฺตกํ คเหตพฺพํฯ สงฺฆิเก ปน ยถาปริเจฺฉทเมว คเหตพฺพนฺติ ทีปิตตฺตา นฺติ วุตฺตํฯ วิมติวิโนทนิยมฺปิ (วิ. วิ. ฎี. ๑.๑๕๖) ติ ‘เอตฺตเก รุเกฺข รกฺขิตฺวา  ตโต เอตฺตกํ คเหตพฺพ’นฺติ ปณฺณํ อาโรเปตฺวาฯ ติ สเงฺกตํ กตฺวาฯ ติ เตสํ ปุตฺตนตฺตาทโย เย เกจิ โคเปนฺติ, เต สเพฺพปิ อิธ ‘ทารกา’ติ วุตฺตา’’ติ, วชิรพุทฺธิฎีกายํ (วชิร. ฎี. ปาราชิก ๑๕๖) ปน ติ วิสฺสตฺถวเสน คเหตพฺพํฯ ติ เอตฺถ ยสฺส ทานํ ปฎิคฺคณฺหนฺตํ ภิกฺขุํ, ภาคํ วา สามิกา น รกฺขนฺติ น ทเณฺฑนฺติ, ตสฺส ทานํ อปฺปฎิจฺฉาเทตฺวา คเหตุํ วฎฺฎตีติ อิธ สนฺนิฎฺฐานํ, ตมฺปิ ‘น วฎฺฎติ สงฺฆิเก’ติ วุตฺต’’นฺติ วุตฺตํฯ</p>


<p>ติ ยสฺมิํ อาวาเสฯ นฺติ อเญฺญสํ อาคนฺตุกภิกฺขูนํ อภาวํฯ ติ ตาทิเส อาวาเสฯ ติ อาคนฺตุกานมฺปิ สมฺปตฺตานํ ภาเชตฺวา ขาทนฺตีติ อธิปฺปาโยฯ ติ  อมฺพผลาทีนิ วิกฺกิณิตฺวา จีวราทีสุ จตูสุ ปจฺจเยสุ สมฺมา อุปเนนฺติฯ ติ ‘‘อิเมสํ รุกฺขานํ ผลานิ วิกฺกิณิตฺวา จีวเรสุเยว อุปเนตพฺพานิ, น ภาเชตฺวา ขาทิตพฺพานี’’ติ เอวํ นิยเมตฺวา ทินฺนาฯ ติ ปจฺจยปริโภคตฺถาย นิยเมตฺวา ทินฺนตฺตา ภาเชตฺวา ขาทิตุํ อนิสฺสราฯ นฺติ เอตฺถ อาคนฺตุเกหิ เหฎฺฐา วุตฺตนเยน ภาเชตฺวา ขาทิตพฺพนฺติ อธิปฺปาโยฯ นฺติ ‘‘ภาเชตฺวา น ขาทิตพฺพ’’นฺติ วา ‘‘เอตฺตเกสุ รุเกฺขสุ ผลานิ คณฺหิสฺสามา’’ติ วา ‘‘เอตฺตกานิ ผลานิ คณฺหิสฺสามา’’ติ วา ‘‘เอตฺตกานํ ทิวสานํ อพฺภนฺตเร คณฺหิสฺสามา’’ติ วา ‘‘น กิญฺจิ คณฺหิสฺสามา’’ติ วา เอวํ กตาย อาวาสิกานํ กติกาย อาคนฺตุเกหิ ฐาตพฺพํฯ มหาอฎฺฐกถายํ ‘‘อนิสฺสรา’’ติ วจเนน ทีปิโตเยว อโตฺถ มหาปจฺจริยํ นฺติอาทินา วิตฺถาเรตฺวา ทสฺสิโตฯ ติ เอตฺถ -สโทฺท อฎฺฐานปฺปยุโตฺต, ปริโภควเสน ตเมว ภาเชตฺวาติ โยเชตพฺพํฯ  เอตสฺมิํ วิหาเร, รเฎฺฐวาฯ</p>


<p>นฺติ เสนาสนญฺจ ตทตฺถาย นิยเมตฺวา ฐปิตญฺจฯ ติ ลามกํ อาทิํ กตฺวา, ลามกเสนาสนโต ปฎฺฐายาติ วุตฺตํ โหติฯ เสนาสเนปิ ติณาทีนิ ลามกโกฎิยาว วิสฺสเชฺชตพฺพานิ, เสนาสนปริกฺขาราปิ ลามกโกฎิยาว วิสฺสเชฺชตพฺพาฯ นฺติ อิมินา กิํ วุตฺตํ โหติ? ตีสุปิ คณฺฐิปเทสุ ตาว อิทํ วุตฺตํ ‘‘สพฺพานิ เสนาสนานิ น วิสฺสเชฺชตพฺพานีติ วุตฺตํ โหตี’’ติฯ ลามกโกฎิยา วิสฺสชฺชเนฺตหิปิ  เสนาสนภูมิโย น วิสฺสเชฺชตพฺพาติ อยมโตฺถ วุโตฺต โหตีติ โน ขนฺติฯ วีมํสิตฺวา ยํ รุจฺจติ, ตํ คเหตพฺพํฯ</p>


<p>ธมฺมสนฺตเกน  พุทฺธปูชํ กาตุํ, พุทฺธสนฺตเกน วา ธมฺมปูชํ กาตุํ วฎฺฎติ น วฎฺฎตีติ? ‘‘ตถาคตสฺส โข เอตํ, วาเสฎฺฐ, อธิวจนํ ธมฺมกาโย อิติปี’’ติ จ ‘‘โย โข, วกฺกลิ, ธมฺมํ ปสฺสติ, โส มํ ปสฺสตี’’ติ (สํ. นิ. ๓.๘๗) จ วจนโต วฎฺฎตีติ วทนฺติฯ เกจิ ปน ‘‘เอวํ สเนฺต ‘โย, ภิกฺขเว, มํ อุปฎฺฐเหยฺย, โส คิลานํ อุปฎฺฐเหยฺยา’ติ (มหาว. ๓๖๕) วจนโต พุทฺธสนฺตเกน คิลานสฺสปิ เภสชฺชํ กาตุํ ยุตฺตนฺติ อาปเชฺชยฺย, ตสฺมา น วฎฺฎตี’’ติ วทนฺติ, ตํ อการณํฯ น หิ ‘‘โย, ภิกฺขเว, มํ อุปฎฺฐเหยฺย, โส คิลานํ อุปฎฺฐเหยฺยา’’ติ (มหาว. ๓๖๕) อิมินา อตฺตโน จ คิลานสฺส จ เอกสทิสตา, ตทุปฎฺฐานสฺส วา สมผลตา วุตฺตาฯ อยเญฺหตฺถ อโตฺถ – ‘‘โย มํ โอวาทานุสาสนีกรเณน อุปฎฺฐเหยฺย, โส คิลานํ อุปฎฺฐเหยฺย, มม โอวาทการเกน คิลาโน อุปฎฺฐาตโพฺพ’’ติ (มหาว. อฎฺฐ. ๓๖๕)ฯ ภควโต จ คิลานสฺส จ อุปฎฺฐานํ เอกสทิสนฺติ เอวํ ปเนตฺถ อโตฺถ น คเหตโพฺพ, ตสฺมา ‘‘โย โว, อานนฺท, มยา ธโมฺม จ วินโย จ เทสิโต ปญฺญโตฺต, โส โว มมจฺจเยน สตฺถา’’ติ (ที. นิ. ๒.๒๑๖) วจนโต ‘‘อหญฺจ โข ปนิทานิ เอกโกว โอวทามิ อนุสาสามิ, มยิ ปรินิพฺพุเต อิมานิ จตุราสีติ พุทฺธสหสฺสานิ ตุเมฺห โอวทิสฺสนฺติ อนุสาสิสฺสนฺตี’’ติ (ที. นิ. อฎฺฐ. ๒.๒๑๖) วุตฺตตฺตา จ พหุสฺสุตํ ภิกฺขุํ ปสํสเนฺตน จ ‘‘โย พหุสฺสุโต, น โส ตุมฺหากํ สาวโก นาม, พุโทฺธ นาม เอส จุนฺทา’’ติ วุตฺตตฺตา ธมฺมครุกตฺตา จ ตถาคตสฺส ปุพฺพนโย เอว ปสตฺถตโรติ อมฺหากํ ขนฺติฯ วิมติวิโนทนิยมฺปิ ติ ยสฺมิํ อาวาเสฯ นฺติ อเญฺญสํ อาคนฺตุกานํฯ ติ เสนาสเน นิรนฺตรํ วสนฺตานํ จีวรตฺถาย ทายเกหิ, ภิกฺขูหิ วา นิยเมตฺวา ทินฺนตฺตา ภาเชตฺวา ขาทิตุํ อนิสฺสราฯ อาคนฺตุเกหิปิ อิจฺฉเนฺตหิ ตสฺมิํ  วิหาเร วสฺสานาทีสุ ปวิสิตฺวา จีวรตฺถาย คเหตพฺพํฯ นฺติ สพฺพานิ ผลาผลานิ อภาเชตฺวา ‘เอตฺตเกสุ รุเกฺขสุ ผลานิ ภาเชตฺวา ปริภุญฺชิสฺสาม, อเญฺญสุ ผลาผเลหิ เสนาสนานิ ปฎิชคฺคิสฺสามา’ติ วา ‘ปิณฺฑปาตาทิปจฺจยํ สมฺปาเทสฺสามา’ติ วา ‘กิญฺจิปิ อภาเชตฺวา จตุปจฺจยตฺถาเยว อุปเนมา’ติ วา เอวํ สมฺมา อุปเนนฺตานํ อาวาสิกานํ กติกาย อาคนฺตุเกหิ ฐาตพฺพํฯ มหาอฎฺฐกถายํ ‘อนิสฺสรา’ติ วจเนน ทีปิโต เอว อโตฺถ, มหาปจฺจริยํ ‘จตุนฺนํ ปจฺจยาน’นฺติอาทินา วิตฺถาเรตฺวา ทสฺสิโตฯ ติ เอตฺถ -สโทฺท  อฎฺฐานปฺปยุโตฺต, ปริโภควเสน ตเมว ภาเชตฺวาติ โยเชตพฺพํฯ ติ เอตสฺมิํ วิหาเร, รเฎฺฐ วาฯ นฺติ เสนาสนญฺจ ตทตฺถาย นิยเมตฺวา ฐปิตญฺจฯ ‘เอกํ วา เทฺว วา วรเสนาสนานิ ฐเปตฺวา’ติ วุตฺตเมวตฺถํ ปุน พฺยติเรกมุเขน ทเสฺสตุํ นฺติ วุตฺตํ, เสนาสนสงฺขาตวตฺถุโน มูลเจฺฉทํ กตฺวา สพฺพานิ เสนาสนานิ น วิสฺสเชฺชตพฺพานีติ อโตฺถฯ เกจิ ปเนตฺถ ‘เอกํ วา เทฺว วา วรเสนาสนานิ ฐเปตฺวา ลามกโต ปฎฺฐาย วิสฺสชฺชเนฺตหิปิ เสนาสนภูมิโย น วิสฺสเชฺชตพฺพาติ อยมโตฺถ วุโตฺต’ติ วทนฺติ, ตมฺปิ ยุตฺตเมว อิมสฺสปิ อตฺถสฺส อวสฺสํ วตฺตพฺพโต, อิตรถา เกจิ สห วตฺถุนาปิ วิสฺสเชฺชตพฺพํ มเญฺญยฺยุ’’นฺติฯ</p>


<p>วชิรพุทฺธิฎีกายํ (วชิร. ฎี. ปาราชิก ๑๕๓)  เอตสฺมิํ วิหาเร ปรจกฺกาทิภยํ อาคตํฯ นฺติ ‘สพฺพเสนาสนานํ เอเต อิสฺสรา’ติ วจนโต อิตเร อนิสฺสราติ ทีปิตํ โหติฯ ติ ยตฺถ โส อิจฺฉติ, ตตฺถ อตฺตญาตเหตุํ  ลภตีติ กิร อโตฺถ, อปิ จ ‘ทหโร’ติ วทนฺติฯ นฺติ สห ภูมิยาติ วุตฺตํ โหตี’’ติฯ</p>


<h3>ธมฺมิการกฺขยาจนกถา</h3>
<p> ธมฺมิการกฺขยาจนกถายํ ติ อาณตฺติยา อภาวโตฯ ติ ‘โจโร’ติ วุตฺตํ มม วจนํ สุตฺวา เกจิ ทณฺฑิสฺสนฺติ, ชีวิตา โวโรเปสฺสนฺตีติ เอวํ สญฺญายฯ เอเตน เกวลํ ภเยน วา ปริกฺขารคฺคหณตฺถํ วา สหสา ‘โจโร’ติ วุเตฺต ทณฺฑิเตปิ น โทโสติ ทเสฺสติฯ ราชปุริสานญฺหิ ‘โจโร อย’นฺติ อุทฺทิสฺสกถเน เอว คีวาฯ ภิกฺขูนํ, ปน อารามิกาทีนํ วา สมฺมุขา ‘อสุโก โจโร เอวมกาสี’ติ เกนจิ วุตฺตวจนํ นิสฺสาย อารามิกาทีสุ ราชปุริสานํ วตฺวา ทณฺฑาเปเนฺตสุปิ ภิกฺขุสฺส น คีวา ราชปุริสานํ อวุตฺตตฺตา, เยสญฺจ วุตฺตํ, เตหิ สยํ โจรสฺส อทณฺฑิตตฺตาติ คเหตพฺพํฯ ‘ตฺวํ เอตสฺส สนฺตกํ อจฺฉินฺทา’ติ อาณโตฺตปิ หิ สเจ อเญฺญน อจฺฉินฺทาเปติ, อาณาปกสฺส อนาปตฺติ วิสเงฺกตตฺตาฯ นฺติ อิทํ สามีจิวเสน วุตฺตํฯ วจนํ อกโรนฺตานํ ราชปุริสานมฺปิ ‘อิมินา คหิตปริกฺขารํ อาหราเปหิ, มา จสฺส ทณฺฑํ กโรหี’ติ อุทฺทิสฺส วทนฺตสฺสปิ ทเณฺฑ คหิเตปิ น คีวา เอว ทณฺฑคฺคหณสฺส ปฎิกฺขิตฺตตฺตา  ‘อสุกภณฺฑํ อวหรา’ติ อาณาเปตฺวา วิปฺปฎิสาเร อุปฺปเนฺน ปุน ปฎิกฺขิปเน (ปารา. ๑๒๑) วิยฯ ทาสาทีนํ สมฺปฎิจฺฉเน วิย ตทตฺถาย อฑฺฑกรเณ ภิกฺขูนมฺปิ ทุกฺกฎนฺติ อาห ติฯ เกนจิ ปน ภิกฺขุนา เขตฺตาทิอตฺถาย โวหาริกานํ สนฺติกํ คนฺตฺวา อเฑฺฑ กเตปิ ตํ เขตฺตาทิสมฺปฎิจฺฉเน วิย สเพฺพสํ อกปฺปิยํ น โหติ ปุเพฺพ เอว สงฺฆสนฺตกตฺตาฯ ภิกฺขุเสฺสว ปน ปโยควเสน  อาปตฺติโย โหนฺติฯ ทาสาทีนมฺปิ ปน อตฺถาย รกฺขํ ยาจิตุํ โวหาริเกน ปุเฎฺฐน สงฺฆสฺส อุปฺปนฺนํ กปฺปิยกฺกมํ วตฺตุํ อารามิกาทีหิ จ อฑฺฑํ การาเปตุํ วฎฺฎติ เอวฯ วิหารวตฺถาทิกปฺปิยอฑฺฑํ ปน ภิกฺขุนา สยมฺปิ กาตุํ วฎฺฎตี’’ติ วิมติวิโนทนิยํ (วิ. วิ. ฎี. ปาจิตฺติย ๒.๖๗๙) อาคโตฯ</p>


<p>วชิรพุทฺธิฎีกายํ (วชิร. ฎี. ปาจิตฺติย ๖๘๑) ติ เกวลํ คีวา เอว โหติ, น ปาราชิกํฯ ติ เอตฺถ สเจ อาวุธภณฺฑํ โหติ, ตสฺส ธารา น การาเปตพฺพา, อเญฺญน ปน อากาเรน สญฺญาเปตพฺพ’’นฺติ วุตฺตํฯ</p>


<h3>อุจฺจาราทิฉฑฺฑนกถา</h3>
<p> อุจฺจาราทิฉฑฺฑนกถายํ อฎฺฐเม อุจฺจาราทิฉฑฺฑเน ‘‘อุจฺจาราทิภาโว, อนปโลกนํ, วฬญฺชนฎฺฐานํ, ติโรกุฎฺฎปาการตา, ฉฑฺฑนํ วา ฉฑฺฑาปนํ วาติ อิมานิ ปเนตฺถ ปญฺจ องฺคานิ, นวเม หริตูปริ ฉฑฺฑเน นฺติ ภิกฺขุสฺส ภิกฺขุนิยา จฯ อิธ เขตฺตปาลกา อารามาทิโคปกา จ สามิกา เอวา’’ติ เอตฺตกเมว สารตฺถทีปนิยํ (สารตฺถ. ฎี. ปาจิตฺติย ๓.๘๓๐) วุตฺตํฯ วิมติวิโนทนิยํ (วิ. วิ. ฎี. ปาจิตฺติย ๒.๘๓๐) ปน ‘‘อฎฺฐเม วฬญฺชิยมานติโรกุฎฺฎาทิตา, อนปโลเกตฺวา อุจฺจาราทีนํ ฉฑฺฑนาทีติ เทฺว องฺคานิฯ นวเม ‘มตฺถกจฺฉินฺนนาฬิเกรมฺปี’ติ วุตฺตตฺตา หริตูปริ ฉฑฺฑนเมว ปฎิกฺขิตฺตํฯ เตนาห ติอาทิฯ ยตฺถ จ ฉเฑฺฑตุํ วฎฺฎติ, ตตฺถ หริเต วจฺจาทิํ กาตุมฺปิ วฎฺฎติ เอวฯ นฺติ ภิกฺขุภิกฺขุนีน’’นฺติ วุตฺตํฯ วชิรพุทฺธิฎีกายํ (วชิร. ฎี. ปาจิตฺติย ๘๓๒) ปน ‘‘สามิเก อปโลเกตฺวาว ฉเฑฺฑตีติ กตฺถจิ โปตฺถเก นตฺถิ, กตฺถจิ อตฺถิ, อตฺถิภาโวว เสโยฺย กิริยากิริยตฺตา สิกฺขาปทสฺสฯ อิธ เขตฺตปาลกา อารามาทิโคปกา จ  เอวฯ ‘สงฺฆสฺส เขเตฺต อาราเม จ ตตฺถ กจวรํ  น ฉเฑฺฑตพฺพนฺติ กติกา เจ นตฺถิ, ภิกฺขุสฺส  ฉเฑฺฑตุํ วฎฺฎติ สงฺฆปริยาปนฺนตฺตา, น ภิกฺขุนีนํฯ ตาสมฺปิ ภิกฺขุนิสงฺฆสนฺตเก วุตฺตนเยน วฎฺฎติ, น ตตฺถ ภิกฺขุสฺสฯ เอวํ สเนฺตปิ สารุปฺปวเสเนว กาตพฺพนฺติ วุตฺต’’นฺติ วุตฺตํฯ</p>


<p>ภิกฺขุวิภเงฺค ปน เสขิยวณฺณนายํ (ปาจิ. อฎฺฐ. ๖๕๑) ติ ปฎิจฺฉนฺนฎฺฐานํ คจฺฉนฺตสฺส สหสา อุจฺจาโร วา ปสฺสาโว วา นิกฺขมติ, อสญฺจิจฺจกโต นาม, อนาปตฺติฯ ติ เอตฺถ ยมฺปิ ชีวรุกฺขสฺส มูลํ ปถวิยํ ทิสฺสมานํ คจฺฉติ, สาขา วา ภูมิลคฺคา คจฺฉติ, สพฺพํ หริตสงฺขาตเมว, ขเนฺธ นิสีทิตฺวา อปฺปหริตฎฺฐาเน ปาเตตุํ วฎฺฎติฯ อปฺปหริตฎฺฐานํ โอโลเกนฺตเสฺสว สหสา นิกฺขมติ, คิลานฎฺฐาเน ฐิโต โหติ, วฎฺฎติฯ ติ อปฺปหริตํ อลภเนฺตน ติณณฺฑุปกํ วา ปลาลณฺฑุปกํ วา ฐเปตฺวา กโตปิ ปจฺฉา หริตํ โอตฺถรติ, วฎฺฎติเยวฯ ‘เขเฬน เจตฺถ สิงฺฆาณิกาปิ สงฺคหิตา’ติ มหาปจฺจริยํ วุตฺตํฯ ติ เอตํ ปริโภคอุทกเมว สนฺธาย วุตฺตํฯ วจฺจกุฎิสมอุทฺทาทิอุทเกสุ ปน อปริโภเคสุ อนาปตฺติฯ เทเว วสฺสเนฺต สมนฺตโต อุทโกโฆ โหติ, อนุทกฎฺฐานํ โอโลเกนฺตเสฺสว นิกฺขมติ, วฎฺฎติฯ มหาปจฺจริยํ วุตฺตํ เอตาทิเส กาเล อนุทกฎฺฐานํ อลภเนฺตน กาตุํ วฎฺฎตี’’ติ วุตฺตํฯ ตสฺสํ วณฺณนายํ วิมติวิโนทนิยญฺจ (วิ. วิ. ฎี. ปาจิตฺติย ๒.๖๕๒) ติ เอตฺถ อุทกคณฺฑุสกํ กตฺวา อุจฺฉุกจวราทิญฺจ มุเขเนว หริตุํ อุทเกสุ ฉเฑฺฑตุํ วฎฺฎตีติ ทฎฺฐพฺพ’’นฺติ วุตฺตํฯ</p>


<p>อิมสฺมิํ ฐาเน ปณฺฑิเตหิ วิจาเรตพฺพํ อตฺถิ – ‘‘วจฺจกุฎิสมุทฺทาทิอุทเกสุ ปน อปริโภเคสุ อนาปตฺตี’’ติ อฎฺฐกถายํ วุตฺตํ, เอวํ สเนฺต นทีชาตสฺสราทีสุ อาปตฺติ วา อนาปตฺติ วาติฯ ตตฺถ ติ -สเทฺทน นทีชาตสฺสราปิ สงฺคหิตาว, ตสฺมา อนาปตฺตีติ เจ? น เจวํ ทฎฺฐพฺพํฯ ยทิ หิ ติ เอตฺถ -สเทฺทน นทีชาตสฺสราปิ  สงฺคหิตา, เอวํ สติ ฎีกาจริยา วเทยฺยุํ, น ปน วทนฺติ, อฎฺฐกถายญฺจ ‘‘วจฺจกุฎิสมุทฺทาทิอุทเกสู’’ติ เอตฺตกเมว วเทยฺย, ตถา ปน อวตฺวา ‘‘อปริโภเคสู’’ติ เหตุมนฺตวิเสสนปทมฺปิ คหิตํฯ เตน ญายติ ‘‘อาทิสเทฺทน อปริโภคานิ จนฺทนิกาทิอุทกานิ เอว คหิตานิ, น ปริโภคานิ นทีชาตสฺสราทิอุทกานี’’ติฯ เตน จ วจฺจกุฎิสมุทฺทาทิอุทกานิ อปริโภคตฺตา อนาปตฺติกรานิ โหนฺติ, นทีชาตสฺสราทิอุทกานิ ปน  ปริโภคตฺตา อาปตฺติกรานีติฯ กถํ ปน ‘‘อปริโภเคสู’’ติ อิมสฺส ปทสฺส เหตุมนฺตปทภาโว ชานิตโพฺพติ? ยุตฺติโต อาคมโต จฯ กถํ ยุตฺติโต? ‘‘วจฺจกุฎิสมุทฺทาทิอุทกานิ ปริโภคานิปิ สนฺติ, อปริโภคานิปี’’ติ อพฺยภิจาริยภาวโตฯ พฺยภิจาเร หิ สมฺภเว เอว สติ วิเสสนํ สาตฺถกํ สิยาฯ กถํ อาคมโต? วุตฺตเญฺหตํ อาจริยพุทฺธทตฺตเตฺถเรน วินยวินิจฺฉเย (วิ. วิ. ๑๙๕๔) ‘‘เตสํ อปริโภคตฺตา’’ติฯ ตสฺมา อาทิ-สเทฺทน อปริโภคานิเยว อุทกานิ คหิตานิ, น ปริโภคานิฯ วุตฺตเญฺหตํ วินยวินิจฺฉยฎีกายํ ติ เอตฺถ -สเทฺทน สพฺพํ อปริโภคชลํ สงฺคยฺหติ, เตเนว เตสํ อปริโภคตฺตเมว การณมาหา’’ติ, ตสฺมา มนุสฺสานํ ปริโภเคสุ นทีชาตสฺสรตฬากโปกฺขรณิยาทิอุทเกสุ อุจฺจารปสฺสาวาทิกรณํ น วฎฺฎตีติ ชานิตพฺพเมตํฯ ‘‘เทเว วสฺสเนฺต สมนฺตโต อุทโกโฆ โหติ, อนุทกฎฺฐานํ โอโลเกนฺตเสฺสว นิกฺขมติ, วฎฺฎติฯ มหาปจฺจริยํ วุตฺตํ เอตาทิเส กาเล อนุทกฎฺฐานํ อลภเนฺตน กาตุํ วฎฺฎตีติ วุตฺต’’นฺติ อฎฺฐกถายํ อาคตตฺตา มหเนฺตสุ นทีชาตสฺสราทีสุ  นาวาทีหิ คตกาเล ตาทิเส การเณ สติ ‘‘ตีรํ อุปเนหี’’ติ วตฺวา ‘‘อุปเนตุํ อสกฺกุเณยฺยฎฺฐาเน อุทเกปิ กาตุํ วฎฺฎติ, อนาปตฺตี’’ติ อฎฺฐกถานุโลมโต วิญฺญายติ, อุปปริกฺขิตฺวา คเหตพฺพํฯ</p>


<h3>นหาเนรุกฺขาทิฆํสนกถา</h3>
<p> นหาเน รุกฺขาทิฆํสนนฺติ เอตฺถ ติ อฎฺฐปทผลกากาเรน, ชูตผลกสทิสนฺติ วุตฺตํ โหติฯ ติ เขฬมลฺลกมูลสณฺฐาเนนฯ วิมติวิโนทนิยํ (วิ. วิ. ฎี. จูฬวคฺค ๒.๒๔๓) ปน ติ ชูตผลเก อฎฺฐคพฺภราชิอากาเรนฯ ติ เขฬมลฺลกมูลสณฺฐาเนนฯ อิทญฺจ วฎฺฎาธารกํ สนฺธาย วุตฺตํฯ กณฺฎเก อุฎฺฐาเปตฺวา กตวฎฺฎกปาลเสฺสตํ อธิวจนํฯ นฺติ มุฎฺฐิํ อกตฺวา วิกสิตหตฺถตเลหิ ปิฎฺฐิปริกมฺมํ วุจฺจติฯ เอตเมว สนฺธาย นฺติ วุตฺตํฯ วชิรพุทฺธิฎีกายํ (วชิร. ฎี. จูฬวคฺค ๒๔๔) ปน ‘‘ปุถุปาณินา กตฺตพฺพํ กมฺมํ นฺติ วุตฺตํฯ</p>


<p>เอวํ ปาฬิอนุสาเรเนว นหาเน กตฺตพฺพากตฺตพฺพํ ทเสฺสตฺวา อิทานิ นหานติเตฺถ นหายนฺตานํ ภิกฺขูนํ  นหานวิธิํ ทเสฺสโนฺต นฺติอาทิมาหฯ ตตฺถ ปสฺสนฺตานํ อปฺปสาทาวหนโต, คิหิปุริสานํ กมฺมํ วิยาติ ครหิตพฺพภาวโต จ วุตฺตํ นฺติฯ อเญฺญสุ สมฺมุขีภูเตสุ อนุทกสาฎเกน นหายิตุํ ทุกฺกรตฺตา ติ วุตฺตํฯ เอวมฺปิ ขาณุคุมฺพลตาทีหิ ปฎิจฺฉนฺนาปิ หุตฺวา ติเฎฺฐยฺยุนฺติ อาห ติฯ อุทฺธํมุเขน จีวราปนยนํ หรายิตพฺพํ สิยาติ วุตฺตํ ติฯ ตโต กายพนฺธนฎฺฐปนวตฺตมาห นฺตฺยาทินา ฯ ตโต อุทกสาฎิกาย สติ ตํ นิวาเสตฺวา โอตริตพฺพํ สิยา, ตาย อสติยา กิํ กาตพฺพนฺติ โจทนํ สนฺธายาห ติอาทิฯ ตตฺถ ปุเพฺพ ‘‘ฐิตเกเนว น โอตริตพฺพ’’นฺติ อหิริกาการสฺส ปฎิสิทฺธตฺตา อิธ หิริมนฺตาการํ ทเสฺสติ ติฯ อุณฺณฎฺฐาเน, สมฎฺฐาเน วา ปสาริเต สติ วา เตน อญฺญตฺถ คเจฺฉยฺยาติ อาห นฺติอาทิฯ</p>


<p>โอตรเนฺตน กิํ กาตพฺพนฺติ ปุจฺฉํ สนฺธาย นฺตฺยาทิฯ ตตฺถ ปุเพฺพ ‘‘เวเคน น โอตริตพฺพ’’นฺติ ปฎิสิทฺธานุรูปมาห นฺติฯ อติคมฺภีรํ คจฺฉโนฺต อุทโกฆตรงฺควาตาทีหิ ปหรโนฺต จลิตกาโย สิยา, อติอุตฺตาเน นิสีทโนฺต อปฺปฎิจฺฉนฺนกาโย สิยาติ วุตฺตํ ติฯ อตฺตโน หตฺถวิการาทีหิ วีจิํ อุฎฺฐาเปโนฺต, สทฺทญฺจ กโรโนฺต อุทฺธฎจปลภาโว สิยาติ วุตฺตํ ติฯ นิวตฺติตฺวา กิํ กาตพฺพนฺติ อาห นฺติ, อภิมุเขน หุตฺวาติ ปาฐเสโสฯ อิทานิ ตปฺผลํ ทเสฺสโนฺต นฺตฺยาทิมาหฯ ตโต อุมฺมุชฺชเนฺตน กิํ กาตพฺพนฺติ ปุจฺฉายมาห ติอาทิฯ เสสํ สุวิเญฺญยฺยเมวฯ  กสฺมาติ เจ? น ตาว กายโต อุทกํ โอตรติ, ตสฺมา โถกํ กาลํ อุตฺตราสงฺคํ จีวรํ อุโภหิ หเตฺถหิ อเนฺต คเหตฺวา ปุรโต กตฺวา ฐาตพฺพํฯ ตโต กายสฺส สุกฺขภาวํ ญตฺวา จีวรํ ปารุปิตฺวา ยถารุจิ คนฺตพฺพนฺติฯ</p>


<h3>วลิกาทิกถา</h3>
<p> วลิกาทิกถายํ  นฺติ -สเทฺทน กุณฺฑลาทิํ สงฺคณฺหาติฯ นฺติ  ยโญฺญปจิตากาเรน โอลมฺพกสุตฺต’’นฺติ สารตฺถทีปนิยํ (สารตฺถ. ฎี. จูฬวคฺค ๓.๒๔๕)ฯ วิมติวิโนทนิยํ (วิ. วิ. ฎี. จูฬวคฺค ๒.๒๔๕) ปน นฺติ -สเทฺทน กุณฺฑลาทิํ สงฺคณฺหาติฯ นฺติ พฺราหฺมณานํ ยโญฺญปจิตสุตฺตาทิอาการํ วุจฺจติฯ นฺติ หตฺถปาทวลย’’นฺติ วุตฺตํฯ วชิรพุทฺธิฎีกายํ (วชิร. ฎี. จูฬวคฺค ๒๔๕) ปน ‘‘กณฺณโต นิกฺขนฺตมุโตฺตลมฺพกาทีนํ กุณฺฑลาทีนนฺติ ลิขิตํฯ ‘กายูร’นฺติ ปาฬิปาโฐฯ ‘เกยูราทีนี’ติ อาจริเยนุทฺธฎ’’นฺติ วุตฺตํฯ</p>


<h3>ทีฆเกสกถา</h3>
<p> ทีฆเกสกถายํ สารตฺถทีปนิยํ น กิญฺจิ วุตฺตํฯ วิมติวิโนทนิยํ (วิ. วิ. ฎี. จูฬวคฺค ๒.๒๔๖) ปน ติ อุปโยคพหุวจนํ, ทฺวงฺคุลปฺปมาณํ อติกฺกาเมตุํ น วฎฺฎตีติ อโตฺถฯ เอตฺถ จ ทุมาสสฺส วา ทฺวงฺคุลสฺส วา อติกฺกนฺตภาวํ อชานนฺตสฺสปิ เกสมสฺสุคณนาย อจิตฺตกาปตฺติโย โหนฺตีติ วทนฺติฯ ติ อุสีรหีราทีนิ พนฺธิตฺวา สมกํ ฉินฺทิตฺวา คหิตโกเจฺฉนฯ ติ สิเลสยุตฺตเตเลนฯ ติ อุณฺหาภิตตฺตานํ รโชกิณฺณสิรานํฯ ติ อลฺลหเตฺถนา’’ติ วุตฺตํฯ</p>


<p>อุปริ ปน ปาฬิยํ (จูฬว. ๒๗๕) ‘‘เตน โข ปน สมเยน ฉพฺพคฺคิยา ภิกฺขู มสฺสุํ กปฺปาเปนฺติฯ มสฺสุํ วฑฺฒาเปนฺติฯ โคโลมิกํ การาเปนฺติฯ จตุรสฺสกํ การาเปนฺติฯ ปริมุขํ การาเปนฺติฯ อฑฺฒทุกํ การาเปนฺติฯ ทาฐิกํ ฐเปนฺติฯ สมฺพาเธ โลมํ สํหราเปนฺติฯ มนุสฺสา อุชฺฌายนฺติ ขียนฺติ วิปาเจนฺติ ‘เสยฺยถาปิ คิหี กามโภคิโน’ติ ฯ ภควโต เอตมตฺถํ อาโรเจสุํ – น, ภิกฺขเว, มสฺสุ กปฺปาเปตพฺพํฯ น มสฺสุ วฑฺฒาเปตพฺพํฯ น โคโลมิกํ การาเปตพฺพํฯ น จตุรสฺสกํ การาเปตพฺพํฯ น ปริมุขํ การาเปตพฺพํฯ น อฑฺฒทุกํ การาเปตพฺพํฯ น ทาฐิกา ฐเปตพฺพาฯ น สมฺพาเธ โลมํ สํหราเปตพฺพํ, โย สํหราเปยฺย, อาปตฺติ ทุกฺกฎสฺสา’’ติ อาคตํฯ อฎฺฐกถายมฺปิ (จูฬว. อฎฺฐ. ๒๗๕) ติ กตฺตริยา มสฺสุํ เฉทาเปนฺติฯ ติ มสฺสุํ ทีฆํ กาเรนฺติฯ นฺติ หนุกมฺหิ ทีฆํ กตฺวา ฐปิตํ เอฬกมสฺสุ วุจฺจติฯ นฺติ จตุโกณํฯ นฺติ อุทเร โลมสํหรณํฯ นฺติ อุทเร โลมราชิฎฺฐปนํฯ ติ มสฺสุกปฺปาปนาทีสุ สพฺพตฺถ อาปตฺติ ทุกฺกฎสฺสา’’ติ วุตฺตํฯ</p>


<p>ปุน  ปาฬิยํ (จูฬว. ๒๗๕) ‘‘เตน โข ปน สมเยน ภิกฺขู สกฺขริกายปิ มธุสิตฺถเกนปิ นาสิกาโลมํ คาหาเปนฺติ, นาสิกา ทุกฺขา โหนฺติฯ อนุชานามิ, ภิกฺขเว, สณฺฑาสนฺติฯ เตน โข ปน สมเยน ฉพฺพคฺคิยา ภิกฺขู ปลิตํ คาหาเปนฺติฯ มนุสฺสา อุชฺฌายนฺติ ขียนฺติ วิปาเจนฺติ ‘เสยฺยถาปิ คิหี กามโภคิโน’ติฯ ภควโต เอตมตฺถํ อาโรเจสุํ – น, ภิกฺขเว, ปลิตํ คาหาเปตพฺพํ, โย คาหาเปยฺย, อาปตฺติ ทุกฺกฎสฺสา’’ติ อาคตํฯ ‘‘สกฺขราทีหิ นาสิกาโลมคฺคาหาปเน อาปตฺติ นตฺถิ, อนุรกฺขณตฺถํ ปน สณฺฑาโส อนุญฺญาโต’’ติ อฎฺฐกถายํ วุตฺตํฯ นฺติ เอตฺถ ภมุกาย วา นลาเฎ วา ทาฐิกาย วา อุคฺคนฺตฺวา พีภจฺฉํ ฐิตํ, ตาทิสํ โลมํ ปลิตํ วา อปลิตํ วา คาหาเปตุํ วฎฺฎตี’’ติ จ วุตฺตํฯ</p>


<h3>อาทาสาทิกถา</h3>
<p> อาทาสาทิกถายํ  นาม มณฺฑนปกติกานํ มนุสฺสานํ อตฺตโน มุขจฺฉายาทสฺสนตฺถํ กํสโลหาทีหิ  กโต ภณฺฑวิเสโสฯ  นาม อุทกฎฺฐปนโก ปาติสราวาทิโก ภาชนวิเสโสฯ ติ อาทาสภาเวน อกตานิ ปริสุทฺธภาเวน อาโลกกรานิ วตฺถูนิฯ -สเทฺทน สุวณฺณรชตชาติผลิกาทโย สงฺคณฺหาติ, ติ เอตฺถ -สเทฺทน ทฺรวชาติกานิ เตลมธุขีราทีนิฯ ติ อตฺตโน มุเข อุปฺปนฺนวณปจฺจยาฯ เตนาห ติอาทิฯ อายุํ สงฺขโรตีติ อายุสงฺขาโรฯ โก โส? อตฺตภาโว, ตํ  ตํ โอโลเกโนฺต เกนากาเรน โอโลเกยฺยาติ ปุจฺฉายมาห นฺติฯ ตสฺสโตฺถ – มม อตฺตภาโว ชิโณฺณ นุ โข วา, โน ชิโณฺณ นุ โข วาติ เอวํ อิมินา มนสิกาเรน กมฺมฎฺฐานสีเสน โอโลเกตุํ วฎฺฎติฯ ‘‘โสภติ นุ โข เม อตฺตภาโว, โน วา’’ติ เอวํ ปวเตฺตน อตฺตสิเนหวเสน โอโลเกตุํ น วฎฺฎตีติฯ</p>


<p>นฺติ วิปฺปสนฺนฉวิวณฺณกเรหิ มุขเลปเนหิ น ลิมฺปิตพฺพํฯ นฺติ นานาอุมฺมทฺทเนหิ น อุมฺมทฺทิตพฺพํฯ นฺติ มุขจุณฺณเกน น มเกฺขตพฺพํฯ นฺติ มโนสิลาย ติลกาทิลญฺชนานิ น กาตพฺพานิ ฯ น เกวลํ มโนสิลายเมว, หริตาลาทีหิปิ ตานิ น วฎฺฎนฺติเยวฯ  ปากฎาเยวฯ</p>


<h3>นจฺจาทิกถา</h3>
<p> นจฺจาทิกถายํ นฺติ อนิจฺจตาทิปฎิสํยุตฺตคีตํฯ ติ ปริปุเณฺณน อุจฺจารณวเตฺตนฯ ตรงฺควตฺตาทีนํ อุจฺจารณวิธานานิ นฎฺฐปฺปโยคานี’’ติ สารตฺถทีปนิยํ (สารตฺถ. ฎี. จูฬวคฺค ๓.๒๔๘-๒๔๙) วุตฺตํ, วิมติวิโนทนิยมฺปิ (วิ. วิ. ฎี. จูฬวคฺค ๒.๒๔๘-๒๔๙) นฺติ อนิจฺจตาทิปฎิสญฺญุตฺตํ  คีตํฯ ติ ปริปุเณฺณน อุจฺจารณวเตฺตนฯ ตรงฺควตฺตาทีนํ สเพฺพสํ สามญฺญลกฺขณํ ทเสฺสตุํ นฺติ วุตฺตํฯ ยตฺตกาหิ มตฺตาหิ อกฺขรํ ปริปุณฺณํ โหติ, ตโตปิ อธิกมตฺตายุตฺตํ กตฺวา กถนํ  นาม, ตถา อกตฺวา กถนเมว ลกฺขณนฺติ อโตฺถ’’ติ วุตฺตํฯ วชิรพุทฺธิฎีกายํ (วชิร. ฎี. จูฬวคฺค ๒๔๘-๒๔๙) ปน  นาม ปรินิพฺพุตฎฺฐาเน คีตนฺติ ลิขิตํฯ  คายิตุกามานํ วากฺกรณียํฯ ทนฺตคีตสฺส วิภาวนตฺถํ ติอาทิมาหฯ  นาม จตุปาทคาถาวตฺตํฯ ‘ตรงฺควตฺตาทีนิ อุจฺจารณวิธานานิ นฎฺฐปฺปโยคานี’ติ ลิขิต’’นฺติ วุตฺตํฯ</p>


<h3>องฺคเจฺฉทาทิกถา</h3>
<p> องฺคเจฺฉทาทิกถายํ ‘‘อตฺตโน องฺคชาตํ ฉินฺทนฺตเสฺสว ถุลฺลจฺจยํ, ตโต อญฺญํ ฉินฺทนฺตสฺส ทุกฺกฎํ, อาพาธปจฺจยา ฉินฺทนฺตสฺส อนาปตฺตี’’ติ อฎฺฐกถายํ วุตฺตํฯ วิมติวิโนทนิยํ (วิ. วิ. ฎี. จูฬวคฺค ๒.๒๕๑) ปน นฺติ พีชวิรหิตํ ปุริสนิมิตฺตํฯ พีเช หิ ฉิเนฺน โอปกฺกมิกปณฺฑโก นาม อภโพฺพ โหตีติ วทนฺติฯ เอเก ปน ‘พีชสฺสปิ เฉทนกฺขเณ ทุกฺกฎาปตฺติ เอว, กเมน ปุริสินฺทฺริยาทิเก อนฺตรหิเต ปณฺฑโก นาม อภโพฺพ โหติ, ตทา ลิงฺคนาสนาย นาเสตโพฺพ’ติ วทนฺติฯ ติ มุฎฺฐิปฺปหาราทีหิ อตฺตโน ทุกฺขํ อุปฺปาเทนฺตสฺสา’’ติ วุตฺตํฯ</p>


<h3>ปตฺตกถา</h3>
<p> ปตฺตกถายํ  ติ วลยาธารเกฯ ติ เอกทารุนา กตอาธารเก, พหูหิ ทณฺฑเกหิ กตอาธารเก วาติ อโตฺถ ฯ ตีหิ ทเณฺฑหิ กโต ปน น วฎฺฎติฯ นฺติ เอตฺถ ‘เทฺว ฐเปเนฺตน อุปริ ฐปิตปตฺตํ เอเกน ปเสฺสน ภูมิยํ ผุสาเปตฺวา ฐเปตุํ วฎฺฎตี’ติ วทนฺติฯ นฺติ ปมุขมิฑฺฒิกาทีนํฯ ติ เอตฺถ ‘ปริวเตฺตตฺวา ตติยวาเร ตเตฺถว มิฑฺฒิยา ปติฎฺฐาตี’ติ คณฺฐิปเทสุ วุตฺตํฯ ติ เอตฺถ  นาม เคหสฺส พหิกุฎฺฎปาทสฺส ถิรภาวตฺถํ กตา ตนุกมิฑฺฒิกา วุจฺจติฯ ติ ขุทฺทกมิฑฺฒิกายฯ มิฑฺฒเนฺตปิ อาธารเก ฐเปตุํ วฎฺฎติฯ ‘อนุชานามิ, ภิกฺขเว, อาธารก’นฺติ หิ วจนโต มิฑฺฒาทีสุ ยตฺถ กตฺถจิ อาธารกํ ฐเปตฺวา ตตฺถ ปตฺตํ ฐเปตุํ วฎฺฎติ อาธารเก ฐปโนกาสสฺส อนิยมิตตฺตาติ วทนฺติฯ  นาม วเฎฺฎตฺวา ปตฺตานํ อคมนตฺถํ วฎฺฎํ วา จตุรสฺสํ วา อิฎฺฐกาทีหิ ปริกฺขิปิตฺวา กโต’ติ คณฺฐิปเทสุ วุตฺตํฯ นฺติ อุปริ โยชิตํ อคฺคฬํฯ ติ สกิเทว คเหตฺวา เตน อามิสํ ปริภุญฺชิตฺวา ฉเฑฺฑตุํ วฎฺฎตีติ อธิปฺปาโยฯ ติ ภาชนกปาเลฯ ปาฬิยํ ติ เอตฺถ ภวตีติ ภู, วฑฺฒิฯ น ภูติ  อวฑฺฒิฯ ภยวเสน ปน สา อิตฺถี นฺติ อาห, วินาโส มยฺหนฺติ อโตฺถฯ นฺติ ฉวสีสมยํ ปตฺตํฯ ปกติวิการสมฺพเนฺธ เจตํ สามิวจนํฯ อเภเทปิ วา ตทุปจารวเสเนวายํ โวหาโร ‘สิลาปุตฺตกสฺส สรีร’นฺติอาทีสุ วิยฯ ติ ขาทิตฺวาฯ ติ วามหเตฺถเนว ปตฺตํ อุกฺขิปิตฺวา มุเขน คณฺฑุสํ คเหตฺวาฯ ติ สามิเสน หเตฺถนฯ ติ เอกคณฺฑุสํ คหณมเตฺตนฯ ติ ตโต มํสํ อุทฺธริตฺวาฯ เอเตสุ สเพฺพสุ ปณฺณตฺติํ ชานาตุ วา, มา วา, อาปตฺติเยวา’’ติ สารตฺถทีปนิยํ (สารตฺถ. ฎี. จูฬวคฺค ๓.๒๕๓-๒๕๕) วุตฺตํฯ</p>


<p>วิมติวิโนทนิยํ  (วิ. วิ. ฎี. จูฬวคฺค ๒.๒๕๒) ปน ติ คิหิสนฺตกานิฯ ปาฬิยํ ติ น ผุสฺสิตานิ โหนฺติฯ  อิตฺถิรูปาทิอากิณฺณานิฯ ติ ทนฺตาทีหิ กเต วลยาธารเกฯ เอตสฺส วลยาธารกสฺส อนุจฺฉวิตาย ฐปิตา ปตฺตา น ปริวตฺตนฺตีติ ‘ตโย ปเตฺต ฐเปตุํ วฎฺฎตี’ติ วุตฺตํฯ อนุจฺจตญฺหิ สนฺธาย อยํ ‘ภูมิอาธารโก’ติ วุโตฺตฯ ติ เอกทารุนา  กตอาธารเก จ พหูหิ ทณฺฑเกหิ กตอาธารเก จ, เอเต จ อุจฺจตรา โหนฺติ ปเตฺตหิ สห ปตนสภาวา, เตน ติ วุตฺตํฯ ติ ยตฺถ ธมกรณาทิํ ปเวเสตฺวา ลิขนฺติ, ตสฺส ภมกสฺส โกฎิยา สทิโสฯ ตาทิสสฺส ทารุอาธารกสฺส อวิตฺถิณฺณตาย ฐปิโตปิ ปโตฺต ปตตีติ ‘อโนกาโส’ติ วุโตฺตฯ นฺติ ปมุขมิฑฺฒิกาทีนํ, อุจฺจวตฺถุกานนฺติ อโตฺถฯ ติ ปาสาทาทีนํ พหิกุเฎฺฎฯ ติ เวทิกายฯ สพฺพตฺถ ปน หตฺถปฺปมาณโต อพฺภนฺตเร ฐเปตุํ วฎฺฎติ, อาธารเก ปน ตโต พหิปิ วฎฺฎติฯ ติ อเญฺญน ภารภเณฺฑน ภณฺฑเกนฯ นฺติ จ วุตฺตตฺตา ปตฺตตฺถวิกาย อํสพทฺธโก ยถา ลคฺคิตฎฺฐานโต น ปริคฬติ, ตถา สพฺพถาปิ พนฺธิตฺวา ฐเปตุํ วฎฺฎติฯ ติ ‘อุปริ นิสีทนฺตา โอตฺถริตฺวา ภินฺทนฺตี’ติ วุตฺตํฯ ติ นิสีทนสงฺกาภาวโต วุตฺตํฯ ติ พนฺธิตฺวา ฐปิตฉเตฺต วาฯ ติ ภตฺตปูโรปิ ตุจฺฉปโตฺตปิฯ นฺติ ทิวเส ทิวเส ปิณฺฑาย จรณตฺถาย ฐเปตุํฯ ปตฺตํ อลภเนฺตน ปน เอกทิวสํ ปิณฺฑาย จริตฺวา ภุญฺชิตฺวา ฉเฑฺฑตุํ วฎฺฎติฯ ปณฺณปุฎาทีสุปิ เอเสว นโยฯ   ติ ฉวสีสมโย ปโตฺต, ปกติวิการสมฺพเนฺธ เจตํ สามิวจนํฯ ติ นิฎฺฐุภิตฺวาฯ ‘ปฎิคฺคหํ กตฺวา’ติ วุตฺตตฺตา อุจฺฉิฎฺฐหเตฺถน อุทกํ คเหตฺวา ปตฺตํ ปริโปฺผสิตฺวา โธวนฆํสนวเสน หตฺถํ โธวิตุํ วฎฺฎติฯ เอตฺตเกน หิ ปตฺตํ ปฎิคฺคหํ กตฺวา หโตฺถ โธวิโต นาม น โหติฯ ติ ปตฺตํ อผุสิตฺวา ตตฺถ อุทกเมว อุจฺฉิฎฺฐหเตฺถน อุกฺขิปิตฺวา คณฺฑุสํ กตฺวา, วามหเตฺถเนว วา ปตฺตํ อุกฺขิปิตฺวา มุเขน คณฺฑุสํ คเหตุมฺปิ วฎฺฎติฯ ติ ทฺวีสุ องฺคุลีสุ อามิสมตฺตํ วิกฺขาเลตฺวา พหิ คเหตุมฺปิ วฎฺฎติฯ ติ เอตฺถ สยํ น ขาทิตุกาโมปิ อเญฺญสํ ขาทนารหํ ฐเปตุํ ลภติฯ ติ ปเตฺตเยว ยถาฐปิตฎฺฐานโต อนุทฺธริตฺวาฯ ติ ตโต มํสเมว นิรวเสสํ อุปฺปเฎฺฎตฺวา’’ติ วุตฺตํฯ</p>


<p>วชิรพุทฺธิฎีกายํ (วชิร. ฎี. จูฬวคฺค ๒๕๔) ปน นฺติ ปมุขมิฑฺฒิกาทีนํฯ ติ เอตฺถ ‘ปริวเตฺตตฺวา ตติยวาเร ตเตฺถว มิฑฺฒิกาย ปติฎฺฐาตี’ติ ลิขิตํฯ  นาม เคหสฺส พหิกุฎฺฎปาทสฺส ถิรภาวตฺถํ กตา ตนุกมิฑฺฒิกา วุจฺจติ, เอตฺถ ติ อธิกรณเภทาสงฺการอภาเว ฐาเน ฐเปตุํ วฎฺฎตี’ติ ลิขิตํฯ ปตฺตมาโฬ วเตฺตตฺวา ปตฺตานํ อปตนตฺถํ วฎฺฎํ วา จตุรสฺสํ วา อิฎฺฐกาทีหิ ปริกฺขิปิตฺวา  มาฬกจฺฉเนฺนน กโตฯ ‘ปตฺตมณฺฑลิกา ปตฺตปจฺฉิกา กาลปณฺณาทีหิ กตา’ติ จ ลิขิตํฯ มิฑฺฒเนฺต อาธารเก ฐเปตุํ วฎฺฎติ ปตฺตสนฺธารณตฺถํ วุตฺตตฺตาฯ มเญฺจ อาธารเกปิ น วฎฺฎติ นิสีทนปจฺจยา วาริตตฺตาฯ อาสนฺนภูมิกตฺตา ฯ ‘อํสกูเฎ ลเคฺคตฺวาติ (จูฬว. อฎฺฐ. ๒๕๔) วจนโต อคฺคหเตฺถ  ลเคฺคตฺวา อเงฺก ฐเปตุํ น วฎฺฎตี’ติ เกจิ วทนฺติ, น สุนฺทรํฯ ติอาทิ ยทิ หเตฺถน คหิตปเตฺต เภทสญฺญา, ปเคว อเญฺญน สรีราวยเวนาติ กตฺวา วุตฺตํฯ ปาฬิยํ ปน ปจุรโวหารวเสน วุตฺตํฯ ฆฎิกปาลมยํ นฺติ ‘สิลาปุตฺตกสฺส สรีรํ, ขีรสฺส ธารา’ติอาทิโวหารวเสน วุตฺตํ, มเญฺจ นิสีทิตุํ อาคโตติ อโตฺถฯ ติ ปิสาจทารกาติปิ วทนฺติฯ  ปฎิคฺคหิตเมวฯ ติ ขาทิตฺวาฯ อฎฺฐีนิ จ กณฺฎกานิ จ ฯ เอเตสุ สเพฺพสุ ปณฺณตฺติํ ชานาตุ วา, มา วา, อาปตฺติเยวาติ ลิขิต’’นฺติ วุตฺตํฯ</p>


<h3>สพฺพปํสุกูลาทิกถา</h3>
<p> สพฺพปํสุกูลาทิกถายํ ปํสุ วิย กุจฺฉิตภาเวน อุลติ ปวตฺตตีติ ปํสุกูลํ, สพฺพํ ตํ เอตสฺสาติ  ปตฺตจีวราทิกํ สพฺพํ สมณปริกฺขารํ ปํสุกูลํเยว กตฺวา ธารณสีโลติ อโตฺถฯ สมณปริกฺขาเรสุ กตมํ ปํสุกูลํ กตฺวา ธาเรตุํ วฎฺฎตีติ ปุจฺฉํ สนฺธายาห ติฯ ตตฺถ จ จีวรํ วินยวเสน จ ธุตงฺคสมาทานวเสน จ วฎฺฎติ, มญฺจปีฐํ วินยวเสเนวฯ กตมํ ปํสุกูลํ น วฎฺฎตีติ อาห นฺติ, น อทินฺนํ, ตสฺมา ปํสุกูลํ น วฎฺฎตีติ อธิปฺปาโยฯ เอตฺถ จ นฺติ วจเนน ปิณฺฑปาตคิลานปจฺจยเภสชฺชปอกฺขารวเสน อุโภปิ ปจฺจเย ทเสฺสติฯ</p>


<h3>ปริสฺสาวนกถา</h3>
<p> ปริสฺสาวนกถายํ  นาม สพฺพนฺติมปริเจฺฉเทน อฑฺฒโยชนปฺปมาโณ, ตตฺตกํ มคฺคํ ปริสฺสาวนํ อคฺคเหตฺวา  คจฺฉโนฺตปิ อเญฺญน อปริสฺสาวนเกน ภิกฺขุนา ยาจิยมาโน หุตฺวา อเทโนฺตปิ น วฎฺฎติ, อาปตฺติเยวฯ ‘‘อนุชานามิ, ภิกฺขเว, ปริสฺสาวน’’นฺติ อนุชานิตฺวา ‘‘โจฬกํ นปฺปโหติฯ ภควโต เอตมตฺถํ อาโรเจสุํ – อนุชานามิ , ภิกฺขเว, กฎจฺฉุปริสฺสาวน’’นฺติ (จูฬว. ๒๕๘) วุตฺตตฺตา ปกติปริสฺสาวนโต กฎจฺฉุปริสฺสาวนํ ขุทฺทกนฺติ วิญฺญายติฯ ปกติปริสฺสาวนสฺส วิธานํ อฎฺฐกถายํ น วุตฺตํ, กฎจฺฉุปริสฺสาวนสฺส ปน วิธานํ  นาม ตีสุ ทณฺฑเกสุ วินนฺธิตฺวา กต’’นฺติ (จูฬว. อฎฺฐ. ๒๕๘) วุตฺตํฯ กฎจฺฉุปริสฺสาวนํ วตฺวา ปุน ‘‘โจฬกํ นปฺปโหติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ธมกรณ’’นฺติ (จูฬว. ๒๕๘) วุตฺตตฺตา กฎจฺฉุปริสฺสาวนโตปิ ธมกรโณ ขุทฺทกตโรติ วิญฺญายติฯ ธมกรณสฺส วิธานํ เหฎฺฐา ปริกฺขารกถายํ วุตฺตเมวฯ ‘‘ภิกฺขู นวกมฺมํ กโรนฺติ, ปริสฺสาวนํ น สมฺมติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ทณฺฑปริสฺสาวน’’นฺติ (จูฬว ๒๕๙) วุตฺตตฺตา ปกติปริสฺสาวนโตปิ ทณฺฑปริสฺสาวนํ มหนฺตตรนฺติ วิญฺญายติฯ ‘‘ทณฺฑปริสฺสาวนํ น สมฺมติฯ ภควโต เอตมตฺถํ อาโรเจสุํ – อนุชานามิ, ภิกฺขเว, โอตฺถรก’’นฺติ (จูฬว. ๒๕๙) วจนโต ทณฺฑปริสฺสาวนโตปิ โอตฺถรกํ มหนฺตตรนฺติ วิญฺญายติฯ เตสํ ปน ทฺวินฺนมฺปิ ปริสฺสาวนานํ วิธานํ อฎฺฐกถายํ (จูฬว. อฎฺฐ. ๒๕๙) อาคตเมวฯ</p>


<h3>นคฺคกถา</h3>
<p> นคฺคกถายํ ติ นเคฺคน นวกตเรน ภิกฺขุนา นโคฺค วุฑฺฒตโร ภิกฺขุ น อภิวาเทตโพฺพ น วนฺทิตโพฺพฯ กสฺมา? ‘‘น, ภิกฺขเว, นเคฺคน นโคฺค อภิวาเทตโพฺพ, โย อภิวาเทยฺย, อาปตฺติ ทุกฺกฎสฺสา’’ติ (จูฬว. ๒๖๑) ภควตา วจนโต น อภิวาเทตโพฺพติ โยชนา ฯ เอตฺถ ปน  อภิวาทนถุตีสูติ ธาตุสฺส จุราทิคณตฺตา เณ-ปจฺจโย โหติ, น เหตฺวตฺถตฺตาฯ</p>


<p>
‘‘อกมฺมเกหิ ธาตูหิ, ภาเว กิจฺจา ภวนฺติ เต;  
  
สกมฺมเกหิ กมฺมเตฺถ, อรหสกฺกตฺถทีปกา’’ติฯ –  
</p>
  
<p>วจนโต กมฺมเตฺถ ตพฺพ-ปจฺจโยติ ทฎฺฐโพฺพฯ นฺติ เอตฺถ ตุ นเคฺคน ภิกฺขุนา น อภิวาเทตพฺพนฺติ เอตฺตกเมว โยชนาฯ นนุ จ โภ –</p>


<p>
‘‘กิจฺจา  
ธาตุหฺยกเมฺมหิ, ภาเวเยว นปุํสเก;  
  
ตทนฺตา ปายโต กเมฺม, สกเมฺมหิ ติลิงฺคิกา’’ติฯ –  
</p>
  
<p>วจนโต, อิมิสฺสา จ ธาตุยา สกมฺมตฺตา กมฺมํ อชฺฌาหริตพฺพํ, กมฺมานุรูปญฺจ ลิงฺคํ ฐเปตพฺพํ, อถ กสฺมา เอตฺตกเมว โยชนา กตาติ? กมฺมวจนิจฺฉาภาวโตฯ วุตฺตญฺหิ –</p>


<p>
‘‘กมฺมสฺสาวจนิจฺฉายํ, สกมฺมาขฺยาตปจฺจยา;  
  
ภาเวปิ ตํ ยถา เคเห, เทวทเตฺตน ปจฺจเต’’ติฯ  
</p>
  
<p>ยถา อาขฺยาตปจฺจยสงฺขาตา วิภตฺติโย สกมฺมกธาตุโต ภวนฺตาปิ กมฺมวจนิจฺฉาย อสติ กมฺมํ อวตฺวา ภาวตฺถเมว วทนฺติ, เอวํ กิจฺจปจฺจยาปิ สกมฺมกธาตุโต ภวนฺตาปิ กมฺมวจนิจฺฉายาภาวโต กมฺมํ อวตฺวา ภาวตฺถเมว วทนฺติ, ตสฺมา กมฺมญฺจ อนชฺฌาหริตํ, กมฺมานุรูปญฺจ ลิงฺคํ น ฐปิตํ, ภาวตฺถานุรูปเมว ฐปิตนฺติ ทฎฺฐพฺพํฯ เอตฺถ หิ ‘‘อยํ นาม ปุคฺคโล อภิวาเทตโพฺพ’’ติ อจิเนฺตตฺวา สามญฺญโต กตฺตารเมว คเหตฺวา ฐปิโตติ เวทิตโพฺพฯ</p>


<p>ติ เอตฺถ ปน นเคฺคน วุฑฺฒตเรน ภิกฺขุนา นโคฺค นวกตโร ภิกฺขุ น อภิวาทาเปตโพฺพ, น วนฺทาเปตโพฺพติ โยชนาฯ เอตฺถ หิ สการิตสฺส กิจฺจปจฺจยสฺส ทิฎฺฐตฺตา, ธาตุยา จ สกมฺมกตฺตา นวกตโร ภิกฺขุ ธาตุกตฺตา โหติ, วุฑฺฒตโร ภิกฺขุ ธาตุกมฺมํ , ปุน การิตสมฺพเนฺธ วุฑฺฒตโร ภิกฺขุ การิตกตฺตา โหติ, นวกตโร ภิกฺขุ การิตกมฺมํฯ วุตฺตญฺหิ –</p>


<p>
‘‘เหตุกฺริยาย สมฺพนฺธี-ภาวา กมฺมนฺติ มนฺยเต;  
  
เหตุกฺริยาปธานตฺตา, อญฺญถานุปปตฺติโต’’ติฯ  
</p>
  
<p>นฺติ เอตฺถ ตุ นเคฺคน วุฑฺฒตเรน ภิกฺขุนา น อภิวาทาเปตพฺพํ, น วนฺทาเปตพฺพนฺติ โยชนา, เอตฺถาปิ กมฺมวจนิจฺฉายาภาวโต วุตฺตนเยน ภาเวเยว กิจฺจปจฺจโย โหตีติ ทฎฺฐโพฺพฯ นนุ วนฺทาปเก สติ วนฺทาเปตโพฺพ ลพฺภติเยว, อถ ‘‘กสฺมา กมฺมวจนิจฺฉายาภาวโต’’ติ  วุตฺตนฺติ? ‘‘วตฺติจฺฉานุปุพฺพิกา สทฺทปฎิปตฺตี’’ติ วจนโต วตฺติจฺฉาภาวโต น วุตฺตนฺติฯ วุตฺตเญฺหตํ ปุพฺพาจริเยหิ –</p>


<p>
‘‘วตฺติจฺฉา น ภเว สนฺต-มปฺยสนฺตมฺปิ สา ภเว;  
  
ตํ ยถานุทรา กญฺญา, สมุโทฺท กุณฺฑิกาติ จา’’ติฯ  
</p>
  
<p>อิตเรสุปิ สุวิเญฺญยฺยเมวฯ ปฎิจฺฉาเทนฺติ องฺคมงฺคานิ เอตาหีติ ฯ</p>


<h3>คนฺธปุปฺผกถา</h3>
<p> คนฺธปุปฺผกถายํ ติ วจนโต คเนฺธ ทิเนฺน ปฎิคฺคหิตุํ วฎฺฎติ, โน ลิมฺปิตุนฺติ สิทฺธํฯ อิทานิ ปน มนุสฺสา ภิกฺขู โภเชตฺวา หตฺถโธวนาวสาเน หตฺถวาสตฺถาย คนฺธวิเลปนํ เทนฺติ, ตํ ภิกฺขู ปฎิคฺคเหตฺวา เอกเจฺจ หตฺถเมว ลิเมฺปนฺติ, เอกเจฺจ กายมฺปิ มุขมฺปิ อาลิเมฺปนฺติ, ‘‘สุคโนฺธ วตา’’ติอาทีนิ วตฺวา หฎฺฐปหฎฺฐาการํ กโรนฺติ, ตํ วฎฺฎติ, น วฎฺฎตีติ? ‘‘กวาเฎ ปญฺจงฺคุลิกํ ทาตุํ วฎฺฎตี’’ติ วิหาเร กวาฎธูปนมตฺตเสฺสว วุตฺตตฺตา กายธูปนสฺส อวุตฺตตฺตา, ‘‘มาลาคนฺธวิเลปนธารณมณฺฑนวิภูสนฎฺฐานา เวรมณี’’ติ  วจนสฺสานุโลมโต จ น วฎฺฎตีติ ทิสฺสติ, วีมํสิตฺวา คเหตพฺพํฯ นฺติ วจนโต ปุเปฺผ ทิเนฺน คเหตุํ วฎฺฎติ, น ปิฬนฺธนาทีนิ กาตุนฺติ สิทฺธํฯ อิทานิ ปน ภิกฺขูสุ คนฺธปุเปฺผสุ ลเทฺธสุ ‘‘สุรภิคนฺธํ วติทํ ปุปฺผ’’นฺติอาทีนิ วตฺวา ปหฎฺฐาการํ กตฺวา สิงฺฆนฺติ, ตํ วฎฺฎติ, น วฎฺฎตีติ? ตมฺปิ วิหาเรเยว เอกมนฺตํ ฐปนสฺส วุตฺตตฺตา สิงฺฆิตพฺพาทิภาวสฺส อวุตฺตตฺตา, มาลาคนฺธาทิปาฐสฺส อนุโลมโต จ น วฎฺฎตีติ ทิสฺสติ, วีมํสิตฺวา คเหตพฺพํฯ ‘‘เอกมนฺตํ นิกฺขิปิตุ’’นฺติ วจนสฺส ปน สามตฺถิยโต เจติยปฎิมาปูชนาทีนิ จ กาตุํ วฎฺฎตีติ วิญฺญายติฯ</p>


<h3>อาสิตฺตกูปธานกถา</h3>
<p> อาสิตฺตกูปธานกถายํ มนุสฺสานํ ภรณสีลตํ สนฺธาย ติ  วุตฺตํ, วิกปฺปนเตฺถน ปน -สเทฺทน หิรเญฺญน วา สุวเณฺณน วาติอาทิํ สงฺคณฺหาติฯ ติ ภควตา ปน อาสิตฺตกูปธานสฺส สามญฺญวเสน ปฎิกฺขิตฺตตฺตาฯ น เกวลํ รตนเปฬา เอว น วฎฺฎติ, อถ โข ติฯ เอตฺถ -สโทฺท สมฺปิณฺฑนโตฺถ, ตํ น วิลีวมยตาลปณฺณมยเวตฺตมยาทิกํ สมฺปิเณฺฑติฯ</p>


<h3>มโฬริกกถา</h3>
<p> มโฬริกกถายํ นฺติ คิลาโน ภิกฺขุ ภุญฺชมาโน น สโกฺกติ หเตฺถน ปตฺตํ สนฺธาเรตุํ, ตสฺมา อนุญฺญาตํฯ ปุเพฺพ ปตฺตสโงฺคปนตฺถํ อาธารโก อนุญฺญาโต, อิทานิ ภุญฺชนตฺถํฯ ติ ทณฺฑาธารโก ปธานโต มโฬริโกติ วุจฺจติฯ ยฎฺฐิ…เป.… ปีฐาทีนิปิ อาธารกสามเญฺญน เอเตฺถว  ปวิฎฺฐานีติ สมฺพโนฺธฯ อาธารกํ นาม ฉิทฺทํ วิทฺธมฺปิ อตฺถิ, อวิทฺธมฺปิ อตฺถิ, เตสุ กตมํ วฎฺฎตีติ อาห ติฯ</p>


<h3>เอกภาชนาทิกถา</h3>
<p> เอกภาชนาทิกถายํ  นาม เอกภาชนสฺมิํ เอกกฺขเณเยว สหภุญฺชนํ, น นานาภาชเนฯ เอกภาชนสฺมิมฺปิ น นานากฺขเณติ อาห ติอาทิฯ  ตสฺส อปคตตฺตา ฯ อิมินา เอกกฺขเณ อภุญฺชนภาวํ ทเสฺสติฯ ติอาทีสุ ติ อิตรีตรกถนํ, เสสภุญฺชกอิตรโต อิตรสฺสาติ อโตฺถฯ เตน ปฐมํ คเหตฺวา คตภิกฺขุเมวาหฯ  ตสฺส ขณตฺตา ปฐมํ คหิตวตฺถุสฺส ขีณตฺตา ฯ อิมินา สหอภุญฺชนภาวํ ทเสฺสติฯ</p>


<p> สติปิ นานาอตฺถรเณ ‘‘น เอกมเญฺจ ตุวฎฺฎิตพฺพํ, โย ตุวเฎฺฎยฺย, อาปตฺติ ทุกฺกฎสฺสา’’ติ (จูฬว. ๒๖๔) วจนโตฯ  สติปิ นานามเญฺจ ‘‘น เอกตฺถรณา ตุวฎฺฎิตพฺพ’’นฺติ (จูฬว. ๒๖๔) วจนโต, ปเคว อุภินฺนํ เอกเตฺตติ อโตฺถฯ ยทิ เอวํ นานามญฺจนานาอตฺถรเณสุ อสเนฺตสุ กถํ อนาปตฺติ สิยาติ  จินฺตายมาห ติอาทิฯ ติ เอตฺถ ปน อยํ เอกตฺถรณปาวุรณสโทฺท น จตฺถสมาโส โหติ, อถ โข พาหิรตฺถสมาโสติ อาห ติ, ติปทตุลฺยาธิกรณพาหิรตฺถสมาโสยํฯ เกสเมตมธิวจนนฺตฺยาห นฺติ, เอวํ นิปชฺชนฺตานํ ภิกฺขูนํ เอตํ เอกตฺถรณปาวุรณปทํ  อธิวจนํ โหตีติ อธิปฺปาโยฯ เกสํ ปน อนฺตนฺติ อาห นฺติอาทิฯ</p>


<h3>เจลปฎิกกถา</h3>
<p> เจลปฎิกกถายํ นฺติ เจลสนฺถรํฯ กิํ ปน ภควโต สิกฺขาปทปญฺญาปเน การณนฺติ? ‘‘โพธิราชกุมาโร กิร ‘สเจ อหํ ปุตฺตํ ลจฺฉามิ, อกฺกมิสฺสติ เม ภควา เจลปฎิก’นฺติ อิมินา อชฺฌาสเยน สนฺถริ, อภโพฺพ เจส ปุตฺตลาภาย, ตสฺมา ภควา น อกฺกมิฯ ยทิ อกฺกเมยฺย, ปจฺฉา ปุตฺตํ อลภโนฺต ‘นายํ สพฺพญฺญู’ติ ทิฎฺฐิํ คเณฺหยฺย, อิทํ ตาว ภควโต อนกฺกมเน การณํฯ ยสฺมา ปน ภิกฺขูปิ เย อชานนฺตา อกฺกเมยฺยุํ, เต คิหีนํ ปริภูตา ภเวยฺยุํ, ตสฺมา ภิกฺขู ปริภวโต โมเจตุํ สิกฺขาปทํ ปญฺญเปสิ, อิทํ สิกฺขาปทปญฺญาปเน การณ’’นฺติ อฎฺฐกถายํ (จูฬว. อฎฺฐ. ๒๖๘) วุตฺตํฯ</p>


<p>สารตฺถทีปนิยํ (สารตฺถ. ฎี. จูฬวคฺค ๓.๒๖๘) ปน ติ ‘กิสฺส นุ โข อตฺถาย ราชกุมาเรน อยํ มหาสกฺกาโร กโต’ติ อาวเชฺชโนฺต ปุตฺตปตฺถนาย กตภาวํ อญฺญาสิฯ โส หิ ราชปุโตฺต อปุตฺตโก, สุตญฺจาเนน อโหสิ ‘พุทฺธานํ กิร อธิการํ กตฺวา มนสา อิจฺฉิตํ ลภนฺตี’ติ, โส ‘สจาหํ ปุตฺตํ ลภิสฺสามิ, สมฺมาสมฺพุโทฺธ อิมํ เจลปฎิกํ อกฺกมิสฺสติฯ โน เจ ลภิสฺสามิ, น อกฺกมิสฺสตี’ติ ปตฺถนํ กตฺวา สนฺถราเปสิฯ อถ ภควา ‘นิพฺพตฺติสฺสติ นุ โข เอตสฺส ปุโตฺต’ติ อาวเชฺชตฺวา ‘น นิพฺพตฺติสฺสตี’ติ อทฺทสฯ ปุเพฺพ กิร โส เอกสฺมิํ ทีเป วสมาโน ภริยาย สมานจฺฉโนฺท อเนกสกุณโปตเก ขาทิฯ ‘สจสฺส มาตุคาโม ปุญฺญวา ภเวยฺย, ปุตฺตํ ลเภยฺย, อุโภหิ ปน สมานจฺฉเนฺทหิ หุตฺวา ปาปกมฺมํ กตํ , เตนสฺส ปุโตฺต น นิพฺพตฺติสฺสตีติ อญฺญาสิฯ ทุเสฺส ปน อกฺกเนฺต ‘พุทฺธานํ อธิการํ กตฺวา ปตฺถิตํ ลภนฺตีติ โลเก อนุสฺสโว, มยา จ มหาอธิกาโร  กโต, น จ ปุตฺตํ ลภามิ, ตุจฺฉํ อิทํ วจน’นฺติ มิจฺฉาคาหํ คเณฺหยฺยฯ ติตฺถิยาปิ ‘นตฺถิ สมณานํ อกตฺตพฺพํ นาม, เจลปฎิกมฺปิ มทฺทนฺตา อาหิณฺฑนฺตี’ติ อุชฺฌาเยยฺยุํ, เอตรหิ จ อกฺกมเนฺตสุ พหู ภิกฺขู ปรจิตฺตวิทุโน, เต ภพฺพตฺตํ ชานิตฺวา อกฺกมิสฺสนฺติฯ อภพฺพตํ ชานิตฺวา น อกฺกมิสฺสนฺติฯ อนาคเต ปน อุปนิสฺสโย มโนฺท ภวิสฺสติ, อนาคตํ น ชานิสฺสนฺติฯ เตสุ อกฺกมเนฺตสุ สเจ ปตฺถิตํ สมิชฺฌิสฺสติ, อิเจฺจตํ กุสลํฯ โน เจ อิชฺฌิสฺสติ, ‘ปุเพฺพ ภิกฺขุสงฺฆสฺส อธิการํ กตฺวา อิจฺฉิติจฺฉิตํ ลภนฺติ, อิทานิ น ลภนฺติ, เตเยว มเญฺญ ภิกฺขู ปฎิปตฺติปูรกา อเหสุํ, อิเม ปน ปฎิปตฺติํ ปูเรตุํ น สโกฺกนฺตี’ติ มนุสฺสา วิปฺปฎิสาริโน ภวิสฺสนฺตีติ อิเมหิ ตีหิ การเณหิ ภควา อกฺกมิตุํ อนิจฺฉโนฺต ตุณฺหี อโหสิฯ ติ อิทํ ปน เถโร วุเตฺตสุ การเณสุ ตติยการณํ สนฺธายาหา’’ติ วุตฺตํฯ</p>


<p>ปาฬิยํ (จูฬว. ๒๖๘) ‘‘ยาจิยมาเนน เจลปฎิกํ อกฺกมิตุ’’นฺติ วจนโต ยาจิยมาเนน เอว อกฺกมิตพฺพํ, โน อยาจิยมาเนนาติ สิทฺธํ, ตตฺถปิ ‘‘มงฺคลตฺถายา’’ติ (จูฬว. ๒๖๘) วจนโต มงฺคลตฺถาย ยาจิยมาเนน อกฺกมิตพฺพํ, น สิริโสภคฺคาทิอตฺถาย ยาจิยมาเนนาติ จ, ตตฺถปิ ‘‘คิหีน’’นฺติ (จูฬว. ๒๖๘) วจนโต คิหีนํ เอว เจลสนฺถรํ อกฺกมิตพฺพํ, น ปพฺพชิตานนฺติ จฯ อฎฺฐกถายํ (จูฬว. อฎฺฐ. ๒๖๘) ติ อนิยมวาจเกน -สเทฺทน วจนโต น เกวลํ อิมา เทฺวเยว คเหตพฺพา, อถ โข ‘‘ปติฎฺฐิตคพฺภา วา วิชาติปุตฺตา วา’’ติอาทินา ยา กาจิ  มงฺคลิกาโย อิตฺถิโยปิ ปุริสาปิ คเหตพฺพาฯ ติ วุตฺตตฺตา น เกวลํ ยถาวุตฺตฎฺฐาเนสุเยว, อถ โข ตํสทิเสสุ เยสุ เกสุจิ มงฺคลฎฺฐาเนสุ เยสํ เกสญฺจิ คิหีนํ มงฺคลตฺถาย ยาจิยมานานํ เจลสนฺถรํ อกฺกมิตุํ วฎฺฎตีติ สิชฺฌติ, วีมํสิตฺวา คเหตพฺพํฯ ปาฬิยํ (จูฬว. ๒๖๘) ‘‘อนุชานามิ, ภิกฺขเว, โธตปาทกํ อกฺกมิตุ’’นฺติ สามญฺญวเสน วจนโต, อฎฺฐกถายญฺจ (จูฬว. อฎฺฐ. ๒๖๘) ‘‘ตํ อกฺกมิตุํ วฎฺฎตี’’ติ อวิเสเสน วุตฺตตฺตา โธตปาทกํ อยาจิยมาเนนปิ ภิกฺขุนา อกฺกมิตพฺพนฺติ สิทฺธํ, ติ ปน วุตฺตตฺตา อโธเตหิ อกฺกมิตุํ น วฎฺฎตีติ จ, วีมํสิตฺวา คเหตพฺพํฯ</p>


<h3>ปาทฆํสนียกถา</h3>
<p> ปาทฆํสนียกถายํ  ปฐมํ ตาว อกปฺปิยปาทฆํสนิํ ทเสฺสตุํ ติ อาหฯ กตกํ นาม กีทิสนฺติ ปุจฺฉาย สติ วุตฺตํ นฺติอาทิฯ กสฺมา ปฎิกฺขิตฺตนฺติ วุตฺตํ ติฯ ตโต กปฺปิยปาทฆํสนิโย ทเสฺสตุมาห ติอาทิฯ เสสํ สุวิเญฺญยฺยเมวฯ</p>


<h3>พีชนีกถา</h3>
<p> พีชนีกถายํ ปฐมํ ตาว อกปฺปิยพีชนิํ ทเสฺสตุํ ติ อาหฯ ตโต กปฺปิยฉพีชนิโย ทเสฺสตุํ ติ อาหฯ ตตฺถ  นาม มกสพีชนี, วากมยพีชนี, อุสีรมยพีชนี, โมรปิญฺฉมยพีชนี, วิธูปนํ, ตาลวณฺฎญฺจาติฯ ตาสํ วิเสสํ ทเสฺสตุํ ติอาทิมาห ฯ อุสีรมยํ โมรปิญฺฉมยญฺจ สุวิเญฺญยฺยตฺตา น วุตฺตํฯ นฺติ จตุรสฺสพีชนิํฯ นฺติ ตาลปตฺตาทีหิ กตํ มณฺฑลิกพีชนิ’’นฺติ สารตฺถทีปนิยํ (สารตฺถ. ฎี. จูฬวคฺค ๓.๒๖๙) วุตฺตํฯ</p>


<h3>ฉตฺตกถา</h3>
<p> ฉตฺตกถายํ  นาม ตีณิ ฉตฺตานิ เสตจฺฉตฺตํ, กิลญฺชจฺฉตฺตํ, ปณฺณจฺฉตฺตนฺติฯ ตตฺถ นฺติ วตฺถปลิคุณฺฐิตํ ปณฺฑรจฺฉตฺตํฯ นฺติ วิลีวจฺฉตฺตํฯ นฺติ ตาลปณฺณาทีหิ เยหิ เกหิจิ กตํฯ นฺติ อิทํ ปน ติณฺณมฺปิ ฉตฺตานํ ปญฺชรทสฺสนตฺถํ วุตฺตํฯ ตานิ หิ มณฺฑลพทฺธานิ เจว โหนฺติ สลากพทฺธานิ จฯ ยมฺปิ ตตฺถชาตกทเณฺฑน กตํ เอกปณฺณจฺฉตฺตํ โหติ, ตมฺปิ ฉตฺตเมวฯ นฺติ เวณุวิลีเวหิ กตํ ฉตฺตํฯ นฺติ ตาลปณฺณํ สห ทณฺฑเกน ฉินฺทิตฺวา ตเมว ฉตฺตทณฺฑํ กโรนฺติ โคปาลกาทโย วิย, ตํ สนฺธาเยตํ วุตฺต’’นฺติ สารตฺถทีปนิยํ (สารตฺถ. ฎี. ปาจิตฺติย ๓.๖๓๔) วุตฺตํฯ วิมติวิโนทนิยํ (วิ. วิ. ฎี. ปาจิตฺติย ๒.๖๓๔) ปน นฺติ  เวณุเปสิกาหิ กตํฯ ติ ทีฆสลากาสุ ติริยํ วลยากาเรน สลากํ ฐเปตฺวา สุเตฺตหิ พทฺธานิ ทีฆญฺจ ติริยญฺจ อุชุกเมว สลากาโย ฐเปตฺวา ทฬฺหพทฺธานิ เจว ติริยํ ฐเปตฺวา ทีฆทณฺฑเกเหว สโงฺกจารหํ กตฺวา สุเตฺตเหว ติริยํ พทฺธานิฯ นฺติ สห ทณฺฑเกน ฉินฺนตาลปณฺณาทีหิ กต’’นฺติ วุตฺตํฯ อิธ ปน ฉตฺตธารกปุคฺคลวเสน วุตฺตํ, ตสฺมา อคิลานสฺส ภิกฺขุโน ฉตฺตํ ธาเรตุํ น วฎฺฎติฯ เสสํ สุวิเญฺญยฺยเมวฯ</p>


<h3>นขกถา</h3>
<p> นขกถายํ ทีฆนขธารณปจฺจยา อุปฺปเนฺน วตฺถุสฺมิํ ‘‘น, ภิกฺขเว, ทีฆา นขา ธาเรตพฺพา, โย ธาเรยฺย, อาปตฺติ ทุกฺกฎสฺสา’’ติ  (จูฬว. ๒๗๔) วจนโต ธาเรนฺตสฺส อาปตฺติฯ ‘‘นเขนปิ นขํ ฉินฺทนฺติ, มุเขนปิ นขํ ฉินฺทนฺติ, กุเฎฺฎปิ ฆํสนฺติ, องฺคุลิโย ทุกฺขา โหนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, นขเจฺฉทน’’นฺติ (จูฬว. ๒๗๔) วจนโต นขเจฺฉทนสตฺถกํ ธาเรตุํ วฎฺฎติฯ เหฎฺฐา จ ‘‘นขเจฺฉทนํ วลิตกํเยว กโรนฺติ, ตสฺมา ตํ วฎฺฎตี’’ติ อฎฺฐกถายํ (ปารา. อฎฺฐ. ๑.๘๕) วุตฺตํฯ นฺติ นขเจฺฉทนกาเล ทฬฺหคฺคหณตฺถํ วลีหิ ยุตฺตเมว กโรนฺติ, ตสฺมา ตํ วฎฺฎตี’’ติ วิมติวิโนทนิยํ (วิ. วิ. ฎี. ๑.๘๕) วุตฺตํฯ ติ องฺคุลคฺคมํสปฺปมาเณนฯ นฺติ วีสติปิ หตฺถปาทนเข ลิขิตมเฎฺฐ กโรนฺติฯ เสสํ สุวิเญฺญยฺยเมวฯ</p>


<h3>โลมกถา</h3>
<p>โลมกถายํ ‘‘สมฺพาเธโลมํ สํหราเปนฺติฯ มนุสฺสา อุชฺฌายนฺติ ขียนฺติ วิปาเจนฺติ เสยฺยถาปิ คิหี กามโภคิโน’’ติ วตฺถุสฺมิํ อุปฺปเนฺน ‘‘น, ภิกฺขเว…เป.… ทุกฺกฎสฺสา’’ติ (จูฬว. ๒๗๕) วจนโต สํหราเปนฺตสฺส อาปตฺติฯ อญฺญตรสฺส ภิกฺขุโน สมฺพาเธ วโณ โหติ, เภสชฺชํ น ติฎฺฐตีติ อิมิสฺสา อฎฺฐุปฺปตฺติยา ‘‘อนุชานามิ, ภิกฺขเว, อาพาธปจฺจยา สมฺพาเธ โลมํ สํหราเปตุ’’นฺติ (จูฬว. ๒๗๕) วจนโต อาพาธปจฺจยา เภสชฺชปติฎฺฐาปนตฺถาย สมฺพาเธ โลมํ หราเปนฺตสฺส อนาปตฺติฯ ‘‘เสยฺยถาปิ ปิสาจิลฺลิกา’’ติ มนุสฺสานํ อุชฺฌายนปจฺจยา ‘‘น, ภิกฺขเว, ทีฆํ นาสิกาโลมํ ธาเรตพฺพํ, โย ธาเรยฺย, อาปตฺติ ทุกฺกฎสฺสา’’ติ  (จูฬว. ๒๗๕) วจนโต ธารณปจฺจยา อาปตฺติฯ ‘‘อนุชานามิ, ภิกฺขเว, สณฺฑาส’’นฺติ อนุรกฺขณตฺถาย สณฺฑาโส อนุญฺญาโต, ตสฺมา นาสิกาโลมํ สณฺฑาเสน หราเปตุํ วฎฺฎติฯ นฺติ ปณฺฑรเกสํฯ  ‘‘มา  เม ชราภาโว โหตู’’ติ มนสิ กตตฺตาฯ ติ วิรูปํ หุตฺวาฯ ติ ปณฺฑรํ วา อปณฺฑรํ วาฯ  อปฺปสาทาวหตฺตาติฯ</p>


<h3>กายพนฺธนกถา</h3>
<p> กายพนฺธนกถายํ ติ อพนฺธิตกายพนฺธเนนฯ ภิกฺขุนาติ เสโสฯ อถ วา ติ อพนฺธิตกายพนฺธโน หุตฺวาติ อิตฺถมฺภูตเตฺถ กรณวจนํ ยถา ‘‘ภิเนฺนน สีเสน ปคฺฆรเนฺตน โลหิเตน ปฎิวิสเก อุชฺฌาเปสี’’ติฯ เตนาห นฺติฯ  นาม ฉ กายพนฺธนานิ กลาพุกํ, เทฑฺฑุภกํ, มุรชํ, มทฺทวีณํ, ปฎฺฎิกํ, สูกรนฺตกนฺติฯ ตตฺถ  นาม พหุรชฺชุกํฯ  นาม อุทกสปฺปสีสสทิสํฯ  นาม มุรชวฎฺฎิสณฺฐานํ เวเฐตฺวา กตํฯ  นาม ปามงฺคสณฺฐานํฯ อีทิสญฺหิ เอกมฺปิ น วฎฺฎติ, ปเคว พหูนิฯ ตสฺมา ปฎิกฺขิตฺตานิ อกปฺปิยกายพนฺธนานิ นาม จตฺตาริ โหนฺติ, ปฎฺฎิกํ, สูกรนฺตกนฺติ อิมานิ เทฺว กายพนฺธนานิ ภควตา อนุญฺญาตานิ กปฺปิยกายพนฺธนานิ นาม, ตสฺส ปกติวีตา วา มจฺฉกณฺฎกวายิมา วา ปฎฺฎิกา วฎฺฎติ, เสสา กุญฺชรจฺฉิกาทิเภทา น วฎฺฎติฯ  นาม กุญฺจิกโกสกสณฺฐานํ โหติ, เอกรชฺชุกํ, ปน มุทฺทิกกายพนฺธนญฺจ สูกรนฺตกํ อนุโลเมติฯ อิเมหิ ปน ทฺวีหิ สทฺธิํ อฎฺฐ กายพนฺธนานิ โหนฺติฯ ‘‘อนุชานามิ, ภิกฺขเว, มุรชํ มทฺทวีณ’’นฺติ อิทํ ทสาสุเยว อนุญฺญาตนฺติ ปามงฺคทสา เจตฺถ จตุนฺนํ อุปริ น วฎฺฎติฯ  นาม เวเฐตฺวา มุขวฎฺฎิสิพฺพนํฯ  นาม มุทิงฺคสณฺฐาเนน สิพฺพนํฯ เอวํ สิพฺพิตา หิ อโนฺต ถิรา โหนฺตีติ วุจฺจติฯ ติ ปาสโนฺต วุจฺจติฯ วชิรพุทฺธิฎีกายํ (วชิร. ฎี. จูฬวคฺค ๒๗๗-๒๗๘) ปน ‘‘มุทฺทิกกายพนฺธนํ นาม จตุรสฺสํ อกตฺวา สชฺชิตํ ฯ  จตุรสฺสาฯ ติ สงฺฆาฎิยา มุทิงฺคสิพฺพนากาเรน วรกสีสากาเรนฯ ติ ปาสโนฺต, ‘ทสามูล’นฺติ จ ลิขิตํฯ อกายพนฺธเนน สญฺจิจฺจ วา อสญฺจิจฺจ วา คามปฺปเวสเน อาปตฺติฯ สริตฎฺฐานโต พนฺธิตฺวา ปวิสิตพฺพํ, นิวตฺติตพฺพํ วาติ ลิขิต’’นฺติ วุตฺตํฯ</p>


<h3>นิวาสนปารุปนกถา</h3>
<p> นิวาสนปารุปนกถายํ  นฺติ เอตฺถ  (จูฬว. อฎฺฐ. ๒๘๐; กงฺขา. อฎฺฐ. ปริมณฺฑลสิกฺขาปทวณฺณนา) นาม นาภิมูลโต หตฺถิโสณฺฑสณฺฐานํ โอลมฺพกํ กตฺวา นิวตฺถํ โจฬิกอิตฺถีนํ นิวาสนํ วิยฯ  นาม เอกโต ทสนฺตํ เอกโต ปาสนฺตํ โอลมฺพิตฺวา นิวตฺถํฯ  นาม อุปริโต เทฺว, เหฎฺฐโต เทฺวติ เอวํ จตฺตาโร กเณฺณ ทเสฺสตฺวา นิวตฺถํฯ  นาม ตาลวณฺฎากาเรน สาฎกํ โอลมฺพิตฺวา นิวาสนํฯ  นาม ทีฆสาฎกํ อเนกกฺขตฺตุํ โอภุชิตฺวา โอวฎฺฎิกํ กโรเนฺตน นิวตฺถํ, วามทกฺขิณปเสฺสสุ วา นิรนฺตรํ วลิโย ทเสฺสตฺวา นิวตฺถํฯ สเจ ปน ชาณุโต ปฎฺฐาย เอกํ วา เทฺว วา วลิโย ปญฺญายนฺติ, วฎฺฎติฯ ติ มลฺลกมฺมการาทโย วิย กจฺฉํ พนฺธิตฺวา นิวาเสนฺติ, เอวํ นิวาเสตุํ คิลานสฺสปิ มคฺคปฺปฎิปนฺนสฺสปิ น วฎฺฎติฯ นฺติ เอตฺถ ยํ กิญฺจิ เสตปฎปารุตํ ปริพฺพาชกปารุตํ เอกสาฎกปารุตํ โสณฺฑปารุตํ อเนฺตปุริกปารุตํ มหาเชฎฺฐกปารุตํ กุฎิปเวสกปารุตํ พฺราหฺมณปารุตํ ปาฬิการกปารุตนฺติ เอวมาทิ ปริมณฺฑลลกฺขณโต อญฺญถา ปารุตํ สพฺพเมตํ  นาม, ตสฺมา ยถา เสตปฎา อฑฺฒปาลกนิคณฺฐา  ปารุปนฺติ, ยถา จ เอกเจฺจ ปริพฺพาชกา อุรํ วิวริตฺวา ทฺวีสุ อํสกูเฎสุ ปาวุรณํ ฐเปนฺติ, ยถา จ เอกสาฎกา มนุสฺสา นิวตฺถสาฎกสฺส เอเกน อเนฺตน ปิฎฺฐิํ ปารุปิตฺวา อุโภ กเณฺณ อุโภสุ อํสกูเฎสุ ฐเปนฺติ, ยถา จ สุราโสณฺฑาทโย สาฎเกน คีวํ ปริกฺขิปิตฺวา อุโภ อเนฺต อุเร วา โอลเมฺพนฺติ, ปิฎฺฐิยํ วา ขิเปนฺติ, ยถา จ อเนฺตปุริกาโย อกฺขิตารกมตฺตํ ทเสฺสตฺวา โอคุณฺฐิกํ ปารุปนฺติ, ยถา จ มหาเชฎฺฐา ทีฆสาฎกํ นิวาเสตฺวา ตเสฺสว เอเกน อเนฺตน สกลสรีรํ ปารุปนฺติ, ยถา จ กสฺสกา เขตฺตกุฎิํ ปวิสนฺตา สาฎกํ ปลิเวเฐตฺวา อุปกจฺฉเก ปกฺขิปิตฺวา ตเสฺสว เอเกน อเนฺตน สรีรํ ปารุปนฺติ, ยถา จ พฺราหฺมณา อุภินฺนํ อุปกจฺฉกานํ อนฺตเร สาฎกํ ปเวเสตฺวา อํสกูเฎสุ ปารุปนฺติ, ยถา จ ปาฬิการโก ภิกฺขุ เอกํสปารุปเนน ปารุตํ วามพาหุํ วิวริตฺวา จีวรํ อํสกูเฎ อาโรเปติฯ เอวํ อปารุปิตฺวา สเพฺพปิ เอเต อเญฺญ จ เอวรูเป ปารุปนโทเส วเชฺชตฺวา นิพฺพิการํ ปริมณฺฑลํ ปารุปิตพฺพํฯ ตถา อปารุปิตฺวา อาราเม วา อนฺตรฆเร วา อนาทเรน ยํ กิญฺจิ วิการํ กโรนฺตสฺส ทุกฺกฎํฯ</p>


<h3>กาชกถา</h3>
<p> กาชกถายํ  ติ ยถา รโญฺญ กุหิญฺจิ คจฺฉโนฺต ปริกฺขารภณฺฑคฺคหณมนุสฺสาติ อธิปฺปาโยฯ นฺติ เอกสฺมิํเยว กาเช ปุรโต จ ปจฺฉโต จ อุโภสุ ภาเคสุ ลเคฺคตฺวา วหิตพฺพภารํฯ นฺติ เอกโต ปจฺฉโตเยว ลเคฺคตฺวา วหิตพฺพภารํฯ นฺติ มเชฺฌ ลเคฺคตฺวา ทฺวีหิ วหิตพฺพภารํฯ ทโย สีสาทีหิ วหิตพฺพภาราทโย เอวฯ นฺติ หเตฺถน โอลมฺพิตฺวา วหิตพฺพภารํฯ เอเตสุ อุภโตกาชเมว น วฎฺฎติ, เสสา วฎฺฎนฺติฯ</p>


<h3>ทนฺตกฎฺฐกถา</h3>
<p> ทนฺตกฎฺฐกถายํ  ทนฺตกฎฺฐสฺส อขาทเน ปญฺจ โทเส, ขาทเน ปญฺจานิสํเส จ ทเสฺสตฺวา ภควตา ภิกฺขูนํ ทนฺตกฎฺฐํ อนุญฺญาตํฯ ตตฺถ  นาม อจกฺขุสฺสํ, มุขํ ทุคฺคนฺธํ, รสหรณิโย น วิสุชฺฌนฺติ, ปิตฺตํ เสมฺหํ ภตฺตํ ปริโยนนฺธติ, ภตฺตมสฺส นจฺฉาเทตีติฯ ตตฺถ นฺติ จกฺขูนํ หิตํ น โหติ, ปริหานิํ ชเนติฯ ติ น รุจฺจติฯ  วุตฺตปฎิปกฺขโต เวทิตพฺพาฯ ตโต ทีฆทนฺตกฎฺฐขาทเน จ อติมทาหกทนฺตกฎฺฐขาทเน จ ทุกฺกฎํ ปญฺญเปตฺวา อฎฺฐงฺคุลปรมํ จตุรงฺคุลปจฺฉิมํ ทนฺตกฎฺฐํ อนุญฺญาตํฯ ตตฺถ อฎฺฐงฺคุลํ ปรมํ เอตสฺส ทนฺตกฎฺฐสฺสาติ ฯ จตุรงฺคุลํ ปจฺฉิมํ ปมาณํ เอตสฺส ทนฺตกฎฺฐสฺสาติ นฺติ อติขุทฺทกํฯ อฎฺฐงฺคุลํ มหาทนฺตกฎฺฐํ นาม, จตุรงฺคุลํ ขุทฺทกทนฺตกฎฺฐํ นาม, ปญฺจฉสตฺตงฺคุลํ มชฺฌิมทนฺตกฎฺฐํ นามฯ เตน วุตฺตํ ‘‘ทุวิเธน อุทเกน ติวิเธน ทนฺตกเฎฺฐนา’’ติฯ นฺติ มนุสฺสานํ ปมาณงฺคุเลน อฎฺฐงฺคุลปรม’’นฺติ อฎฺฐกถาย (จูฬว. อฎฺฐ. ๒๘๒) มาหฯ</p>


<p>เอตฺถ จ ติ อิทํ ปกติองฺคุเลนาติ คเหตฺวา มนุสฺสานํ ปกติองฺคุเลน อฎฺฐงฺคุลโต อธิกปฺปมาณํ ทนฺตกฎฺฐํ น วฎฺฎตีติ วทนฺติฯ ตตฺตกเมว จ กตฺวา ขาทนฺติฯ อฎฺฐกถายํ ปน ‘‘มนุสฺสานํ ปมาณงฺคุเลน’’ อิเจฺจว วุตฺตํ, น ‘‘ปกติองฺคุเลนา’’ติฯ ตสฺมา ยํ วฑฺฒกิหตฺถโต องฺคุลํ ปมาณํ กตฺวา มนุสฺสา เคหาทีนิ มินนฺติ, เตน มนุสฺสานํ ปมาณงฺคุลภูเตน วฑฺฒกิองฺคุเลน อฎฺฐงฺคุลปรมนฺติ อโตฺถ คเหตโพฺพฯ วุตฺตญฺหิ สารตฺถทีปนิยํ (สารตฺถ. ฎี. จูฬวคฺค ๓.๒๘๐-๒๘๒) ติ  วฑฺฒกิองฺคุลํ สนฺธาย วุตฺต’’นฺติฯ วิมติวิโนทนิยญฺจ (วิ. วิ. ฎี. จูฬวคฺค ๒.๒๘๒) ติ วฑฺฒกิองฺคุเลน, เกจิ ปน ‘ปกติองฺคุเลนา’ติ วทนฺติ, ตํ จตุรงฺคุลปจฺฉิมวจเนน สเมติฯ น หิ ปกติองฺคุเลน  จตุรงฺคุลปฺปมาณํ ทนฺตกฎฺฐํ กเณฺฐ อวิลคฺคํ ขาทิตุํ สกฺกา’’ติฯ</p>


<h3>รุกฺขโรหนกถา</h3>
<p> รุกฺขาโรหนกถายํ ปุริโส ปมาโณ ยสฺส รุกฺขสฺสาติ  อุทฺธํ อุกฺขิปิตหเตฺถน สทฺธิํ มนุสฺสกายปฺปมาโณ ปญฺจหตฺถมตฺตอุโจฺจ รุกฺขปเทโส, ตํ  อวยเว สมุทายโวหาโร ยถา ‘‘สมุโทฺท ทิโฎฺฐ’’ติ, อาภุโส ปทนฺติ คจฺฉนฺติ ปวตฺตนฺตีติ  ปริสฺสยาฯ ยาว อโตฺถ อตฺถิ เอตสฺมิํ รุเกฺขติ  รุโกฺข, อตฺถ-สโทฺท ปโยชนวาจโกฯ ยาว ตสฺมิํ รุเกฺข ภิกฺขุสฺส อโตฺถ ปโยชนํ อตฺถิ, ตาว อภิรุหิตโพฺพติ อธิปฺปาโยฯ เสสํ สุวิเญฺญยฺยเมวฯ</p>


<h3>ฉนฺทาโรปนกถา</h3>
<p> ฉนฺทาโรปนกถายํ ติ สกฺกฎภาสายฯ นฺติ วาจนามคฺคํ น อาโรเปตพฺพํฯ ติ มาคธภาสายฯ ตตฺถ สเนฺตหิ กตาติ สกฺกฎา, อฎฺฐกวามกาทีหิ สมิตปาเปหิ อิสีหิ กตาติ อโตฺถฯ อถ วา สกฺกริตพฺพา ปูชิตพฺพาติ สกฺกฎา มนุสฺสานํ หิตสุขาวหนโต, ตทตฺถิเกหิ มนุเสฺสหิ ปูชิตพฺพาติ อโตฺถฯ ภาสียเตติ ภาสา, สกฺกฎา จ สา ภาสา จาติ ฯ เวทตฺตยคตา นิรุตฺติ, สสฺส เอสาติ  ภควโต วจนนฺตฺยโตฺถฯ มคเธ ชาตา  อาทิกปฺปกาเล มคธรเฎฺฐ ชาตาติ อโตฺถฯ อุจฺจเตติ อุตฺติ, นีหริตฺวา อุตฺติ  ปิฎกตฺตยโต นีหริตฺวา กถียเตตฺยโตฺถฯ วุตฺตเญฺหตํ โปราเณหิ –</p>


<p>
‘‘สา  
มาคธี มูลภาสา;  
  
นรา ยายาทิกปฺปิกา;  
  
พฺรหฺมาโน  
จาสฺสุตาลาปา;  
  
สมฺพุทฺธา จาปิ ภาสเร’’ติฯ  
</p>
  
<p>เสสํ สุวิเญฺญยฺยเมวฯ</p>


<h3>โลกายตกถา</h3>
<p> โลกายตกถายํ โลกิยนฺติ ปติฎฺฐหนฺติ ปุญฺญาปุญฺญานิ ตพฺพิปาโก จาติ โลโก, สตฺตโลโกฯ อาภุโส ยตนฺติ วีริยํ กโรนฺติ เอตฺถาติ อายตํ, โลกสฺส อายตํ  สตฺตานํ ภุโส วีริยกรณฎฺฐานนฺตฺยโตฺถฯ กิํ ตํ? ติตฺถิยสตฺถํฯ  กสฺมา? สกุณาทีหิ ปริภุตฺตปุพฺพตฺตาฯ  อิมสฺส อวเสสโภชนสฺส เกนจิ อปริภุตฺตปุพฺพตฺตาฯ  อฎฺฐิสฺส เสตตฺตา,  ปาทสฺส กาฬตฺตาติฯ นตฺถิ อโตฺถ เอตฺถาติ นิรตฺถกํ, นิรตฺถกเมว การณํ นิรตฺถกการณํฯ เตน ปฎิสํยุตฺตํ ฯ ตรนฺติ เอตฺถาติ ติตฺถํ, ปฎฺฎนํฯ ติตฺถํ วิยาติ ติตฺถํ, ลทฺธิ, ตํ เอเตสํ อตฺถีติ ติตฺถิยา, วิปรีตทสฺสนาฯ สาสนฺติ อตฺตโน สาวเก เอตฺถาติ สตฺถํ, ติตฺถิยานํ สตฺถํ ติ เอตฺถ  นาม ยา กาจิ พาหิรกา อนตฺถสญฺหิตาฯ ติ อตฺตนา น ปริยาปุณิตพฺพาฯ ติ ปเรสํ น วาเจตพฺพาฯ เสสํ สุวิเญฺญยฺยเมวฯ</p>


<h3>ขิปิตกถา</h3>
<p> ขิปิตกถายํ ขิปียิตฺถาติ ขิปิโตฯ ขิปิ อพฺยตฺตสเทฺทติ ธาตุฯ ภาเวนภาวลกฺขณตฺตา ตสฺมิํ ติ  วิภตฺยนฺตํฯ ‘‘ยสฺมิํ กิสฺมิญฺจิ ปุคฺคเล’’ติ ลกฺขณวนฺตกตฺตา อชฺฌาหริตโพฺพฯ ติ ชีว ปาณธารเณติ ธาตุ, วิภตฺติโลโปฯ ยสฺมิํ กิสฺมิญฺจิ ปุคฺคเล ขิปิเต ภิกฺขุนา ‘‘ชีวา’’ติ วจนํ น วตฺตพฺพํ, ภิกฺขุสฺมิํ ขิปิเต คิหินา ‘‘ชีวถ ภเนฺต’’ติ วุจฺจมาเน สติ ‘‘จิรํ ชีวา’’ติ ภิกฺขุนา วตฺตุํ วฎฺฎตีติ โยชนาฯ ‘‘วุจฺจมาเน’’ติ เอตฺถ ปน ลกฺขณสฺส กมฺมวาจกตฺตา เตน สมานาธิกรณํ กมฺมภูตํ ‘‘ภิกฺขุสฺมิ’’นฺติ ลกฺขณวนฺตกมฺมํ อชฺฌาหริตพฺพํ ยถา กิํ ‘‘โคสุ ทุยฺหมานาสุ ปุริโส อาคโต’’ติ ฯ อปเร ปน อาจริยา อีทิเสสุ ฐาเนสุ ‘‘สเนฺตสู’’ติ ปทํ อชฺฌาหริตฺวา อิทเมว ลกฺขณปทํ, ‘‘โคสุ ทุยฺหมานาสู’’ติ ปททฺวยํ ปน ‘‘สเนฺตสู’’ติ เอตฺถ ปกติวิกติวเสน กตฺตา เอวาติ วทนฺติ, วีมํสิตฺวา คเหตพฺพํฯ</p>


<h3>ลสุณกถา</h3>
<p> ลสุณกถายํ ‘‘ลสุณํ นาม มาคธก’’นฺติ (ปาจิ. ๗๙๕) ปาฬิยํ อาคตํฯ อฎฺฐกถายํ (ปาจิ. อฎฺฐ. ๗๙๕) ปน นฺติ มคเธสุ ชาตํฯ มคธรเฎฺฐ ชาตลสุณเมว หิ อิธ ลสุณนฺติ อธิเปฺปตํ, ตมฺปิ ภณฺฑิกลสุณเมว, น เอกทฺวิติมิญฺชกํฯ กุรุนฺทิยํ ปน ‘ชาติเทสํ อวตฺวา ‘มาคธกํ นาม ภณฺฑิกลสุณ’นฺติ วุตฺต’’นฺติ วุตฺตํฯ สเจ เทฺว ตโย ภณฺฑิเก เอกโตเยว สงฺขริตฺวา อโชฺฌหรติ, เอกํ ปาจิตฺติยํฯ ภินฺทิตฺวา เอเกกํ มิญฺชํ ขาทนฺติยา ปน ปโยคคณนาย ปาจิตฺติยานิ, อิทํ ภิกฺขุนีนํ วเสน ปาจิตฺติยํ, ภิกฺขุสฺส ปน ทุกฺกฎํฯ</p>


<p>ปลณฺฑุกาทีนํ วเณฺณน วา มิญฺชาย วา นานตฺตํ เวทิตพฺพํฯ วเณฺณน ตาว  นาม ปณฺฑุวโณฺณ โหติฯ  โลหิตวโณฺณ, หริตโก หริตวโณฺณ, มิญฺชาย  ปน ปลณฺฑุกสฺส เอกา มิญฺชา โหติ, ภญฺชนกสฺส เทฺว, หริตกสฺส ติโสฺส, จาปลสุโณ อมิญฺชโกฯ องฺกุรมตฺตเมว หิ ตสฺส โหติฯ มหาปจฺจริยาทีสุ ปน ‘‘ปลณฺฑุกสฺส ตีณิ มิญฺชานิ, ภญฺชนกสฺส เทฺว, หริตกสฺส เอก’’นฺติ วุตฺตํฯ เอเต ปลณฺฑุกาทโย สภาเวเนว วฎฺฎนฺติ, สูปสมฺปากาทีสุ ปน มาคธกมฺปิ วฎฺฎติฯ ตญฺหิ ปจฺจมาเนสุ มุคฺคสูปาทีสุ วา มจฺฉมํสวิกติยา วา เตลาทีสุ วา พทรสาฬวาทีสุ วา อมฺพิลปากาทีสุ วา อุตฺตริภเงฺค วา ยตฺถ กตฺถจิ อนฺตมโส ยาคุปเตฺตปิ ปกฺขิปิตุํ วฎฺฎตีติ วุตฺตํฯ ติ สูปสมฺปากาทิํ วินาวฯ  นาม พทรผลานิ สุกฺขาเปตฺวา จุเณฺณตฺวา กตฺตพฺพา ขาทนียวิกตี’’ติ สารตฺถทีปนิยํ (สารตฺถ. ฎี. ปาจิตฺติย ๓.๗๙๓-๗๙๗) วุตฺตํฯ</p>


<h3>นอกฺกมิตพฺพาทิกถา</h3>
<p> นอกฺกมิตพฺพาทิกถายํ  นาม สณฺหมตฺติกาหิ กตา กาฬวณฺณาทิภูมิ ฯ  มญฺจปีฐาทิกาเยวฯ ติ อเญฺญหิ อาวาสิเกหิ ภิกฺขูหิ ปริภุตฺตนีหาเรน ปริภุญฺชิตุํ วฎฺฎติฯ ‘เนวาสิกา ปกติยา อนตฺถตาย ภูมิยา ฐเปนฺติ เจ, เตสมฺปิ อนาปตฺติเยวา’ติ คณฺฐิปเทสุ วุตฺตํฯ ‘ทฺวารมฺปี’ติอาทินา วุตฺตทฺวารวาตปานาทโย อปริกมฺมกตาปิ น อปสฺสยิตพฺพาฯ ติ โลเมสุ ผุสเนฺตสู’’ติ สารตฺถทีปนิยํ (สารตฺถ. ฎี. จูฬวคฺค ๓.๓๒๔) วุตฺตํฯ วิมติวิโนทนิยมฺปิ (วิ. วิ. ฎี. จูฬวคฺค ๒.๓๒๔) ติ กาฬวณฺณาทิกตสณฺหภูมิ วาฯ ติ มญฺจปีฐาทิ วาฯ ติ อิมินา เนวาสิเกหิ โธตปาทาทีหิ วฬญฺชนฎฺฐาเน สญฺจิจฺจ อโธตปาทาทีหิ วฬญฺชนฺตเสฺสว อาปตฺติ ปญฺญตฺตาติ ทเสฺสติ , ติอาทินา สามญฺญโต วุตฺตตฺตา ทฺวารวาตปานาทโย อปริกมฺมกตาปิ น อปสฺสยิตพฺพาฯ อชานิตฺวา อปสฺสยนฺตสฺสปิ อิธ โลมคณนาย อาปตฺตี’’ติ วุตฺตํฯ วชิรพุทฺธิฎีกายํ (วชิร. ฎี. จูฬวคฺค ๓๒๓-๓๒๔) ‘‘เนวาสิกา ปกติยา อนตฺถตาย ภูมิยา ฐเปนฺติ เจ, เตสมฺปิ อนาปตฺติเยวาติ ลิขิตํ, ทฺวารวาตปานาทโย อปริกมฺมกตาปิ น อปสฺสยิตพฺพาติ ลิขิต’’นฺติ วุตฺตํฯ</p>


<h3>อวนฺทิยวนฺทิยกถา</h3>
<p> อวนฺทิยวนฺทิยกถายํ อิธ ปกรณาจริเยน เสนาสนกฺขนฺธกปาฬิวเสน ทส อวนฺทิยา, ตโย วนฺทิยา จ วุตฺตา, อฎฺฐกถาฎีกาสุ จ น กิญฺจิ วุตฺตา, ตสฺมา อิธ อาคตนเยเนว อโตฺถ ทฎฺฐโพฺพฯ ปริวารปาฬิยํ (ปริ. ๔๖๗ อาทโย) ปน อุปาลิปญฺจเก ปญฺจปญฺจกวเสน ปญฺจวีสติ อวนฺทิยา, ปญฺจ วนฺทิยา จ วุตฺตาฯ กถํ? ‘‘กติ นุ โข, ภเนฺต, อวนฺทิยาติ? ปญฺจิเม, อุปาลิ, อวนฺทิยาฯ กตเม ปญฺจ? อนฺตรฆรํ ปวิโฎฺฐ อวนฺทิโย, รจฺฉคโต อวนฺทิโย, โอตมสิโก อวนฺทิโย, อสมนฺนาหรโนฺต อวนฺทิโย, สุโตฺต อวนฺทิโยฯ อิเม โข, อุปาลิ, ปญฺจ อวนฺทิยาฯ อปเรปิ, อุปาลิ, ปญฺจ อวนฺทิยาฯ กตเม ปญฺจ? ยาคุปาเน อวนฺทิโย, ภตฺตเคฺค อวนฺทิโย, เอกาวโตฺต อวนฺทิโย, อญฺญวิหิโต อวนฺทิโย, นโคฺค อวนฺทิโยฯ อิเม โข, อุปาลิ, ปญฺจ อวนฺทิยาฯ อปเรปิ, อุปาลิ, ปญฺจ อวนฺทิยาฯ กตเม ปญฺจ? ขาทโนฺต อวนฺทิโย, ภุญฺชโนฺต อวนฺทิโย, อุจฺจารํ กโรโนฺต อวนฺทิโย, ปสฺสาวํ กโรโนฺต อวนฺทิโย, อุกฺขิตฺตโก อวนฺทิโยฯ อิเม โข, อุปาลิ, ปญฺจ อวนฺทิยาฯ อปเรปิ, อุปาลิ, ปญฺจ อวนฺทิยาฯ กตเม ปญฺจ? ปุเรอุปสมฺปเนฺนน  ปจฺฉาอุปสมฺปโนฺน อวนฺทิโย, อนุปสมฺปโนฺน อวนฺทิโย , นานาสํวาสโก วุฑฺฒตโร อธมฺมวาที อวนฺทิโย, มาตุคาโม อวนฺทิโย, ปณฺฑโก อวนฺทิโยฯ อิเม โข, อุปาลิ, ปญฺจ อวนฺทิยาฯ อปเรปิ, อุปาลิ, ปญฺจ อวนฺทิยาฯ กตเม ปญฺจ? ปาริวาสิโก อวนฺทิโย, มูลายปฎิกสฺสนารโห อวนฺทิโย, มานตฺตารโห อวนฺทิโย, มานตฺตจาริโก อวนฺทิโย, อพฺภานารโห อวนฺทิโยฯ อิเม โข, อุปาลิ, ปญฺจ อวนฺทิยา’’ติฯ</p>


<p>‘‘กติ นุ โข, ภเนฺต, วนฺทิยาติ? ปญฺจิเม, อุปาลิ, วนฺทิยาฯ กตเม ปญฺจ? ปจฺฉาอุปสมฺปเนฺนน ปุเรอุปสมฺปโนฺน วนฺทิโย, นานาสํวาสโก วุฑฺฒตโร ธมฺมวาที วนฺทิโย, อาจริโย วนฺทิโย, อุปชฺฌาโย วนฺทิโย, สเทวเก โลเก สมารเก สพฺรหฺมเก สสฺสมณพฺราหฺมณิยา ปชาย สเทวมนุสฺสาย ตถาคโต อรหํ สมฺมาสมฺพุโทฺธ วนฺทิโยฯ อิเม โข, อุปาลิ, ปญฺจ วนฺทิยา’’ติฯ</p>


<p>อฎฺฐกถายญฺจ (ปริ. อฎฺฐ. ๔๖๗) ติ อนฺธการคโตฯ ตญฺหิ วนฺทนฺตสฺส มญฺจปาทาทีสุปิ นลาฎํ ปฎิหเญฺญยฺยฯ ติ กิจฺจปฺปสุตตฺตา วนฺทนํ อสมนฺนาหรโนฺตฯ ติ นิทฺทํ โอกฺกโนฺตฯ ติ เอกโต อาวโตฺต สปตฺตปเกฺข ฐิโต เวรี วิสภาคปุคฺคโล วุจฺจติ, อยํ อวนฺทิโยฯ อยญฺหิ วนฺทิยมาโน ปาเทนปิ ปหเรยฺยฯ ติ อญฺญํ จินฺตยมาโนฯ ติ ปิฎฺฐขชฺชกาทีนิ ขาทโนฺตฯ  อโนกาสคตตฺตา อวนฺทิโยฯ ติ ติวิเธนปิ อุเกฺขปนียกเมฺมน อุกฺขิตฺตโก อวนฺทิโย, ตชฺชนียาทิกมฺมกตา ปน จตฺตาโร วนฺทิตพฺพา, อุโปสถปวารณาปิ เตหิ สทฺธิํ ลพฺภนฺติฯ อาทิโต ปฎฺฐาย จ วุเตฺตสุ อวนฺทิเยสุ นคฺคญฺจ อุกฺขิตฺตกญฺจ วนฺทนฺตเสฺสว โหติ อาปตฺติ , อิตเรสํ ปน อสารุปฺปเฎฺฐน จ อนฺตรา วุตฺตการเณน จ วนฺทนา ปฎิกฺขิตฺตาฯ อิโต ปรํ ปจฺฉาอุปสมฺปนฺนาทโย ทสปิ อาปตฺติวตฺถุภาเวเนว อวนฺทิยาฯ เต วนฺทนฺตสฺส หิ นิยเมเนว อาปตฺติฯ อิติ อิเมสุ ปญฺจสุ ปญฺจเกสุ เตรส ชเน วนฺทนฺตสฺส อนาปตฺติ, ทฺวาทสนฺนํ วนฺทนาย อาปตฺติฯ ติ ปพฺพชฺชาจริโย อุปสมฺปทาจริโย นิสฺสยาจริโย อุเทฺทสาจริโย โอวาทาจริโยติ อยํ ปญฺจวิโธปิ อาจริโย วนฺทิโย’’ติ อาคโตฯ</p>


<p>  ติ ตญฺหิ วนฺทนฺตสฺส มญฺจปาทาทีสุ นลาฎํ ปฎิหเญฺญยฺยาติอาทินา วุตฺตการเณนา’’ติ สารตฺถทีปนิยํ (สารตฺถ. ฎี. ปริวาร ๓.๔๖๗) วุตฺตํฯ วิมติวิโนทนิยํ (วิ. วิ. ฎิ. ปริวาร ๒.๔๖๗) ปน ติ อนฺธกาเร จมฺมขณฺฑํ ปญฺญเปตฺวา วนฺทิตุํ โอนมนฺตสฺส นลาฎํ วา อกฺขิ วา มญฺจาทีสุ ปฎิหญฺญติฯ เอเตน วนฺทโตปิ อาปตฺติอภาวํ วตฺวา วนฺทนาย สพฺพถา ปฎิเกฺขปาภาวญฺจ ทีเปติฯ เอวํ สพฺพตฺถ สุตฺตนฺตเรหิ อปฺปฎิกฺขิเตฺตสุฯ นคฺคาทีสุ ปน วนฺทิตุํ น วฎฺฎตีติฯ ติ เอกสฺมิํ โทสาคติปเกฺข ปริวโตฺต, ปวิโฎฺฐติ อโตฺถฯ เตนาห ติฯ ติ โอนมิตฺวา วนฺทิยมาโนฯ วนฺทิตเพฺพสุ อุเทฺทสาจริโย นิสฺสยาจริโย จ ยสฺมา นวกาปิ โหนฺติ, ตสฺมา ‘เต วุฑฺฒา เอว วนฺทิยา’ติ วนฺทิตพฺพา’’ติ อาคตํฯ วชิรพุทฺธิฎีกายํ (วชิร. ฎี. ปริวาร ๔๖๗) ติปิ ปฐนฺติ, ตสฺส กุโทฺธ โกธาภิภูโตติ กิร อโตฺถฯ เอกวโตฺถติปิ เกจิ, อุตฺตราสงฺคํ อปเนตฺวา ฐิโตติ กิร อโตฺถฯ ตํ สพฺพํ อฎฺฐกถายํ อุทฺธฎปาฬิยา วิรุชฺฌติฯ เอกาวโตฺตติ หิ อุทฺธฎํ, ตสฺมา น คเหตพฺพํฯ ติ กิจฺจปฺปสุตตฺตา อสมนฺนาหรโนฺต  ‘นลาฎํ ปฎิหเญฺญยฺยา’ติอาทิวุตฺตการเณนา’’ติ อาคตํฯ</p>


<p>ทุติยคาถาสงฺคณิกฎฺฐกถายํ (ปริ. อฎฺฐ. ๔๗๗) ติ เสนาสนกฺขนฺธเก วุตฺตา ทส ชนาฯ ติ สามีจิกเมฺมน สทฺธิํ อญฺชลิ จ เตสํ น กาตโพฺพฯ เนว ปานียปุจฺฉนตาลวณฺฎคฺคหณาทิ ขนฺธกวตฺตํ เตสํ ทเสฺสตพฺพํ, น อญฺชลิ ปคฺคณฺหิตโพฺพติ อโตฺถฯ นฺติ เตสํเยว ทสนฺนํ เอวํ กโรนฺตสฺส ทุกฺกฎํ โหตี’’ติ อาคตํ, ตสฺมา อญฺชลิกมฺมมตฺตมฺปิ เนสํ น กตฺตพฺพนฺติฯ</p>


<p>‘‘นวกตเรน, ภเนฺต, ภิกฺขุนา วุฑฺฒตรสฺส ภิกฺขุโน ปาเท วนฺทเนฺตน กติ ธเมฺม อชฺฌตฺตํ อุปฎฺฐาเปตฺวา ปาทา วนฺทิตพฺพาติ? นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทเนฺตน ปญฺจ ธเมฺม อชฺฌตฺตํ อุปฎฺฐาเปตฺวา ปาทา วนฺทิตพฺพาฯ กตเม ปญฺจ? นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทเนฺตน เอกํสํ อุตฺตราสงฺคํ กตฺวา อญฺชลิํ ปคฺคเหตฺวา อุโภหิ ปาณิตเลหิ ปาทานิ ปริสมฺพาหเนฺตน เปมญฺจ คารวญฺจ อุปฎฺฐาเปตฺวา ปาทา วนฺทิตพฺพาฯ นวกตเรนุปาลิ, ภิกฺขุนา วุฑฺฒตรสฺส ภิกฺขุโน ปาเท วนฺทเนฺตน  อิเม ปญฺจ ธเมฺม อชฺฌตฺตํ อุปฎฺฐาเปตฺวา ปาทา วนฺทิตพฺพา’’ติ (ปริ. ๔๖๙) อิมสฺมิํ ฐาเน สมฺมาสมฺพุเทฺธน อายสฺมโต อุปาลิสฺส วนฺทนานโยว อาจิกฺขิโตฯ</p>


<p>ติ เอตฺถ ปญฺจสรูปญฺจ กถิตํฯ กถํ? วุฑฺฒตรสฺส ปาเท วนฺทเนฺตน อุโภ อํเส วิวริตฺวา วนฺทิตพฺพา, น จ อุโภ อํเส ปารุปิตฺวา วนฺทิตพฺพา, อถ โข เอกํสํ อุตฺตราสงฺคํ กริตฺวา วนฺทิตพฺพาติฯ เอเตน สงฺฆาฎิ ปน เอกํสํ กตาปิ อกตาปิ นตฺถิ โทโสติ ปกาสิโต  โหติฯ ‘‘ทสนขสโมธานสมุชฺชลํ กรปุฎสงฺขาตํ อญฺชลิํ ปคฺคเหตฺวาว วนฺทิตพฺพา, น หตฺถตลปกาสนมเตฺตน วา น หตฺถมุฎฺฐิปกาสนาทินา วา วนฺทิตพฺพา’’ติ จ ‘‘น เอเกน หเตฺถน จีวรกณฺณฉุปนาทิมเตฺตน วนฺทิตพฺพา, อถ โข อุโภหิ ปาณิตเลหิ ปาทานิ ปริสมฺพาหเนฺตน วนฺทิตพฺพา’’ติ จ ‘‘เอวํ วนฺทเนฺตหิ น ทุฎฺฐจิตฺตญฺจ อนาทรญฺจ อุปฎฺฐาเปตฺวา วนฺทิตพฺพา, อถ โข เปมญฺจ คารวญฺจ อุปฎฺฐาเปตฺวา ปาทา วนฺทิตพฺพา’’ติ จ เอวํ วนฺทนานโย อาจิกฺขิโต โหติฯ</p>


<p>กถํ ปญฺจปติฎฺฐิตสรูปํ กถิตํ? อิธ เอกํสํ อุตฺตราสงฺคํ กริตฺวาติ เอกํ, อญฺชลิํ ปคฺคเหตฺวาติ เอกํ, อุโภหิ ปาณิตเลหิ ปาทานิ ปริสมฺพาหเนฺตนาติ เอกํ, เปมญฺจ อุปฎฺฐาเปตฺวาติ เอกํ, คารวญฺจ อุปฎฺฐาเปตฺวาติ เอกํ, เอวํ ปญฺจปติฎฺฐิตสรูปํ กถิตํ โหติฯ เตนาห ‘‘ปญฺจ ธเมฺม อชฺฌตฺตํ อุปฎฺฐาเปตฺวา ปาทา วนฺทิตพฺพา’’ติฯ เอวํ สกลโลกสฺส หิตสุขการเกน ธมฺมสฺสามินา กายปณามมโนปณามวเสน มหโต หิตสุขสฺส ปวตฺตนตฺถํ อายสฺมโต อุปาลิเตฺถรสฺส อาจิกฺขิเตน วนฺทนานเยน วนฺทิตุํ วฎฺฎติฯ</p>


<p>อิทานิ ปน อาจริยา อภินวอาคตานํ ทหรานญฺจ สามเณรานญฺจ วนฺทนานยํ สิกฺขนฺตา น อิมํ อาหจฺจภาสิตํ ปาฬิํ คเหตฺวา สิกฺขนฺติ, อถ โข ปเวณีอาคตนยํเยว คเหตฺวา สิกฺขนฺติฯ กถํ? ยทิ ฐตฺวา วนฺทถ, เทฺว ปาทตลานิ สมํ ภูมิยํ ปติฎฺฐาเปตฺวา เทฺว หตฺถตลานิ สมํ ผุสาเปตฺวา นลาเฎ ปติฎฺฐาเปตฺวา วนฺทิตพฺพาภิมุขํ โอนมิตฺวา วนฺทถาติ, อยํ นโย ‘‘เอวํ มหาสโตฺต สุวณฺณกทลิ วิย พาราณสินคราภิมุขํ โอนมิตฺวา มาตาปิตโร วนฺทิตฺวา’’ติ อิมํ ชาตกฎฺฐกถาวจนญฺจ ‘‘ทสนขสโมธานสมุชฺชลํ อญฺชลิํ ปคฺคยฺห สิรสฺมิํ ปติฎฺฐาเปตฺวา’’ติอาทิอฎฺฐกถาวจนญฺจ  อนุโลเมติฯ อิธ ปน เทฺว ปาทตลานิ, เทฺว หตฺถตลานิ, นลาฎญฺจาติ ปญฺจสุ ปติฎฺฐิตานีติ สรูปํ วทนฺติฯ ยทิ นิสีทิตฺวา วนฺทถ, ปฐมํ เทฺว ปาทตลานิ  ภูมิยํ สมํ ปติฎฺฐาเปตฺวา เทฺว ชาณุมณฺฑลานิ สมํ อุสฺสาเปตฺวา เทฺว กปฺปรานิ ทฺวินฺนํ ชาณูนํ อุปริ สมํ ฐเปตฺวา เทฺว หตฺถตลานิ สมํ ผุสิตานิ กตฺวา อญฺชลิสงฺขาตํ กรปุฎํ สิรสงฺขาเต นลาเฎ ปติฎฺฐาเปตฺวา วนฺทถฯ ตโต โอนมิตฺวา เทฺว ชาณุมณฺฑลานิ จ เทฺว กปฺปรานิ จ ภูมิยํ สมํ ปติฎฺฐาเปตฺวา เทฺว หตฺถตลานิ ปสาเรตฺวา สมํ ภูมิยํ ฐเปตฺวา สีสํ อุภินฺนํ หตฺถปิฎฺฐีนํ อุปริ กตฺวา ภูมิยํ ปติฎฺฐาเปตฺวา วนฺทถาติฯ เอตฺถ ตุ เทฺว ปาทตลานิ เอกํ กตฺวา, ตถา เทฺว ชาณุมณฺฑลานิ เอกํ, เทฺว กปฺปรานิ เอกํ, เทฺว หตฺถตลานิ เอกํ, สีสํ เอกํ กตฺวา ปญฺจปติฎฺฐิตสรูปํ กเถนฺติฯ เอส นโย ปาฬิอฎฺฐกถาฎีกาสุ น ทิโฎฺฐฯ</p>


<p>สมีปํ คนฺตฺวา ปาทานํ วนฺทนกาเล ปน เอกเจฺจ ปฐมํ อตฺตโน สีสํ หเตฺถน ปรามสิตฺวา เตน หตฺถทฺวเยน เถรานํ ชาณุมณฺฑลํ จีวรสฺส อุปริเยว สมฺพาหนฺติฯ เอกเจฺจ ปฐมํ เถรานํ ชาณุมณฺฑลํ สจีวรํเยว ปรามสิตฺวา เตเนว หตฺถทฺวเยน อตฺตโน สีสํ ปรามสนฺติฯ เอกเจฺจ ฉุปนมตฺตเมว กโรนฺติฯ เอสปิ นโย น กิสฺมิญฺจิ ทิโฎฺฐฯ รามญฺญเทสิยา ปน ภิกฺขู เอวํ สมีปํ คนฺตฺวา วนฺทนกาเล เถรานํ ปาทคฺคํ อปสฺสนฺตาปิ ปริเยสิตฺวา จีวรโต นีหริตฺวา ปาทคฺคเมว ปุนปฺปุนํ หเตฺถน สมฺพาหิตฺวา สีเสน ปวเฎฺฎตฺวา จุมฺพิตฺวา เลหิตฺวา จิรปฺปวาสาคตปิยมนาปอุปชฺฌายํ วา อาจริยํ วา ปสฺสนฺตา วิย กตฺวา วนฺทนฺติฯ ตํ กิริยํ ปริวารปาฬิยํ ‘‘อุโภหิ ปาณิตเลหิ ปาทานิ ปริสมฺพาหเนฺตน เปมญฺจ คารวญฺจ อุปฎฺฐาเปตฺวา ปาทา วนฺทิตพฺพา’’ติ อาคตปาฬิยา สํสนฺทติ  วิย ทิสฺสติฯ เตปิ น สเพฺพ ปาฬิํ ปสฺสนฺติ, ปเวณีวเสเนว กโรนฺติ, ตสฺมา สเพฺพสํ หิตตฺถํ ปาฬินโย อเมฺหหิ อุทฺธโฎฯ ปเวณีอาคตนยโต หิ ปาฬินโย พลวตโร, ตสฺมา ภควโต อาณํ ครุํ กโรเนฺตหิ สปฺปุริเสหิ ปาฬินโย สมาเสวิตโพฺพติ อมฺหากํ ขนฺติ, วีมํสิตฺวา คเหตพฺพํฯ</p>


<h3>อาสนฺทาทิกถา</h3>
<p> อาสนฺทาทิกถายํ นฺติ สมจตุรสฺสํฯ ติ อฎฺฐงฺคุลปาทกเมว วฎฺฎติฯ ติ สมจตุรสฺสเมว สนฺธาย วุตฺตํฯ อายตจตุรสฺสา ปน สตฺตงฺคปญฺจงฺคาปิ อุจฺจปาทา น วฎฺฎนฺติฯ เวเตฺตเหว จตุรสฺสาทิอากาเรน กตํ ภทฺทปีฐนฺติ อาห นฺติฯ ติ อฎนิอากาเรน ฐิตทารุปฎลสฺส เหฎฺฐาฯ อุทฺธํ ปาทํ กตฺวา ปเวสนกาลญฺหิ สนฺธาย ‘‘อุปรี’’ติ วุตฺตํฯ เอฬกสฺส  ปจฺฉิมปาททฺวยํ วิย วงฺกากาเรน ฐิตตฺตา ปเนตํ นฺติ (วิ. วิ. ฎี. จูฬวคฺค ๒.๒๙๗) วุตฺตํฯ</p>


<h3>อุจฺจาสยนมหาสยนกถา</h3>
<p> อุจฺจาสยนมหาสยนกถายํ ติ อาหริมานิ วาฬรูปานิ, ‘อกปฺปิยรูปากุโล อกปฺปิยมโญฺจ ปลฺลโงฺก’ติ สารสมาเส วุตฺตํฯ ติ จตุรงฺคุลาธิกโลโม กาฬโกชโวฯ ‘จตุรงฺคุลาธิกานิ กิร ตสฺส โลมานี’ติ วจนโต จตุรงฺคุลโต เหฎฺฐา วฎฺฎตีติ วทนฺติฯ ติ ภิตฺติเจฺฉทาทิวเสน วิจิโตฺร อุณฺณามยตฺถรโณฯ ติ อุณฺณามยโลหิตตฺถรโณ ฯ ติ รุกฺขตูลลตาตูลโปฎกีตูลสงฺขาตานํ ติณฺณํ ตูลานํ อญฺญตรปุณฺณา ตูลิกาฯ ติ อุภโตทสํ อุณฺณามยตฺถรณํฯ ติ เอกโตทสํ อุณฺณามยตฺถรณ’นฺติ ทีฆนิกายฎฺฐกถายํ วุตฺตํฯ สารสมาเส ปน ติ เอกโตอุคฺคตปุปฺผํฯ ติ อุภโตอุคฺคตปุปฺผ’นฺติ วุตฺตํฯ นฺติ โกเสยฺยกสฎมย’นฺติ อาจริยธมฺมปาลเตฺถเรน วุตฺตํฯ นฺติ รตนปริสิพฺพนรหิตํฯ ทีฆนิกายฎฺฐกถายํ ปเนตฺถ ‘ฐเปตฺวา ตูลิกํ สพฺพาเนว โคนกาทีนิ รตนปริสิพฺพิตานิ น วฎฺฎนฺตี’ติ วุตฺตํฯ ตตฺถ ‘ฐเปตฺวา ตูลิก’นฺติ เอเตน รตนปริสิพฺพนรหิตาปิ ตูลิกา น วฎฺฎตีติ ทีเปติฯ ‘รตนปริสิพฺพิตานิ น วฎฺฎนฺตี’ติ อิมินา ปน ยานิ รตนปริสิพฺพิตานิ, ตานิ ภูมตฺถรณวเสน ยถานุรูปํ มญฺจาทีสุ จ อุปเนตุํ วฎฺฎตีติ ทีปิตนฺติ เวทิตพฺพํฯ เอตฺถ จ วินยปริยายํ ปตฺวา ครุเก ฐาตพฺพตฺตา อิธ วุตฺตนเยเนเวตฺถ วินิจฺฉโย เวทิตโพฺพฯ สุตฺตนฺติกเทสนาย ปน คหฎฺฐานมฺปิ วเสน วุตฺตตฺตา เตสํ สงฺคณฺหนตฺถํ ‘ฐเปตฺวา ตูลิกํ…เป.… วฎฺฎตี’ติ วุตฺตนฺติ อปเรฯ</p>


<p>ติ อชินมิคจเมฺมหิฯ ตานิ กิร จมฺมานิ สุขุมตรานิ, ตสฺมา ทุปฎฺฎติปฎฺฎานิ กตฺวา สิพฺพนฺติฯ เตน วุตฺตํ ติฯ อุตฺตรํ อุปริภาคํ ฉาเทตีติ  วิตานํ, ตญฺจ โลหิตวิตานํ อิธาธิเปฺปตนฺติ อาห ติ, ‘รตฺตวิตาเนสุ จ กาสาวํ วฎฺฎติ, กุสุมฺภาทิรตฺตเมว น วฎฺฎตี’ติ คณฺฐิปเทสุ วุตฺตํฯ นฺติ ปมาณาติกฺกนฺตํ อุปธานํฯ เอตฺถ จ กิญฺจาปิ ทีฆนิกายฎฺฐกถายํ ‘อโลหิตกานิ เทฺวปิ วฎฺฎนฺติเยว, ตโต อุตฺตริ ลภิตฺวา อเญฺญสํ  ทาตพฺพานิฯ ทาตุมสโกฺกโนฺต  มเญฺจ ติริยํ อตฺถริตฺวา อุปริปจฺจตฺถรณํ ทตฺวา นิปชฺชิตุมฺปิ ลภตี’ติ อวิเสเสน วุตฺตํ, เสนาสนกฺขนฺธกวณฺณนายํ (จูฬว. อฎฺฐ. ๒๙๗) ปน ‘อคิลานสฺส สีสูปธานญฺจ ปาทูปธานญฺจาติ ทฺวยเมว วฎฺฎติฯ คิลานสฺส พิโมฺพหนานิ สนฺถริตฺวา อุปริ จ ปจฺจตฺถรณํ ทตฺวา นิปชฺชิตุมฺปิ วฎฺฎตี’ติ วุตฺตตฺตา คิลาโนเยว มเญฺจ ติริยํ อตฺถริตฺวา นิปชฺชิตุํ วฎฺฎตีติ เวทิตพฺพํฯ นฺติ อปสฺสาย นิสีทิตุ’’นฺติ เอตฺตโก วินิจฺฉโย สารตฺถทีปนิยํ อาคโตฯ</p>


<p>วิมติวิโนทนิยํ (วิ. วิ. ฎี. มหาวคฺค ๒.๒๕๔) – ปน ติ อาหริมานิ วาฬรูปานิฯ ติ อุทฺทโลมีเอกนฺตโลมีหิ วิเสสทสฺสนํฯ จตุรงฺคุลโต หิ อูนานิ กิร อุทฺทโลมีอาทีสุ ปวิสนฺติฯ ติ นานาวเณฺณหิ อุณฺณามยสุเตฺตหิ ภิตฺติเจฺฉทาทิวเสน วายิตฺวา กตจิตฺตตฺถรโณฯ ติ พหลราโคฯ ติ ตูลปุณฺณา ภิสิฯ ติ สีหรูปาทิวเสน วานจิตฺราว คยฺหติฯ ติ อุภโตทสํ อุณฺณามยตฺถรณํฯ ติ เอกนฺตทสํ อุณฺณามยตฺถรณ’’นฺติ ทีฆนิกายฎฺฐกถายํ วุตฺตํฯ นฺติ โกสิยสุตฺตานํ อนฺตรา สุวณฺณมยสุตฺตานิ ปเวเสตฺวา วีตํ, สุวณฺณสุตฺตํ กิร กฎฺฎิสฺสํ กสฎนฺติ จ วุจฺจติฯ เตเนว ‘‘โกเสยฺยกสฎมย’’นฺติ อาจริยธมฺมปาลเตฺถเรน วุตฺตนฺติ วทนฺติฯ นฺติ สุวณฺณลิตฺตํฯ นฺติ รตนปริสิพฺพนรหิตํฯ</p>


<p>อชินมิคจมฺมานํ อติสุขุมตฺตา ทุปฎฺฎติปฎฺฎานิ กตฺวา สิพฺพนฺตีติ วุตฺตํ ติฯ ติ สพฺพรเตฺตน  วิตาเนนฯ ยํ ปน นานาวณฺณํ วานจิตฺตํ วา เลปจิตฺตํ วา, ตํ วฎฺฎติฯ อุภโตโลหิตกูปธาเนปิ เอเสว นโยฯ ติ อิทํ ปน สพฺพถา กปฺปิยตฺตา วุตฺตํ, น ปน อุภโตอุปธาเนสุ อกปฺปิยตฺตาฯ น หิ โลหิตกสโทฺท จิเตฺต วฎฺฎติฯ ปฎลิคฺคหเณเนว จิตฺตกสฺสปิ อตฺถรณสฺส สงฺคเหตพฺพปฺปสงฺคโตฯ กาสาวํ ปน โลหิตงฺคโวหารํ น คจฺฉติ, ตสฺมา วิตาเนปิ อุภโตอุปธาเนปิ วฎฺฎติฯ นฺติอาทิ อญฺญสฺส ปมาณาติกฺกนฺตสฺส พิโมฺพหนสฺส ปฎิกฺขิตฺตภาวทสฺสนตฺถํ วุตฺตํ, น ปน อุจฺจาสยนมหาสยนภาวทสฺสนตฺถํ ตถา อวุตฺตตฺตา, ตํ ปน อุปธานํ อุโปสถิกานํ คหฎฺฐานํ วฎฺฎติฯ อุจฺจาสยนมหาสยนเมว หิ ตทา เตสํ น วฎฺฎติฯ ทีฆนิกายฎฺฐกถาทีสุ กิญฺจาปิ ‘‘ฐเปตฺวา ตูลิกํ สพฺพาเนว โคนกาทีนิ รตนปริสิพฺพิตานิ น วฎฺฎนฺตี’’ติ วุตฺตํ, วินยฎฺฐกถา  เอว ปน กปฺปิยากปฺปิยภาเว ปมาณนฺติ คเหตพฺพํฯ ติ อปสฺสายาติ วุตฺตํฯ</p>


<h3>ปาสาทปริโภคกถา</h3>
<p>ปาสาทปริโภคกถายํ สารตฺถทีปนิยํ วชิรพุทฺธิฎีกายญฺจ น กิญฺจิ วุตฺตํฯ วิมติวิโนทนิยํ (วิ. วิ. ฎี. จูฬวคฺค ๒.๓๒๐) ปน ติ สงฺฆิกเสนาสนํ สนฺธาย วุตฺตํฯ ปุคฺคลิกํ ปน สุวณฺณาทิวิจิตฺรํ ภิกฺขุสฺส สมฺปฎิจฺฉิตุเมว น วฎฺฎติ ‘น เกนจิ ปริยาเยน ชาตรูปรชตํ สาทิตพฺพ’นฺติ (มหาว. ๒๙๙) วุตฺตตฺตาฯ เตเนเวตฺถ อฎฺฐกถายํ (จูฬว. อฎฺฐ. ๓๒๐) ‘สงฺฆิกวิหาเร วา ปุคฺคลิกวิหาเร วา’ติ วุตฺตํฯ โคนกาทิอกปฺปิยภณฺฑวิสเย เอว วุตฺตํ เอกภิกฺขุสฺสปิ เตสํ คหเณ โทสาภาวา’’ติ วุตฺตํฯ</p>


<h3>อุปาหนกถา</h3>
<p>อุปาหนกถายํ  ติ อภินวาริฎฺฐผลวณฺณา, อุทเกน ตินฺตกากปตฺตวณฺณาติปิ วทนฺติฯ ติ อุณฺณาโลมมยกมฺพเลหิ, อุณฺณาโลเมหิ เอว วา กตปาทุกาฯ ติ กาฬมุขวานรชาติฯ เสสเมตฺถ ปาฬิโต จ อฎฺฐกถาโต จ สุวิเญฺญยฺยเมวา’’ติ สารตฺถทีปนิยํ (สารตฺถ. ฎี. มหาวคฺค ๓.๒๔๖) วุตฺตํฯ วิมติวิโนทนิยํ (วิ. วิ. ฎี. มหาวคฺค ๒.๒๔๖) ปน ติ อลฺลาริฎฺฐผลวณฺณา, ตินฺตกากปกฺขวณฺณาติปิ วทนฺติฯ นฺติ อุปริลิตฺตนีลาทิวณฺณํ สนฺธาย วุตฺตํฯ เตนาห ติฯ ตญฺหิ ตถา ปุญฺฉิเต วิคจฺฉติฯ ยํ ปน จมฺมสฺส ทุคฺคนฺธาปนยนตฺถํ กาฬรตฺตาทิรชเนหิ รญฺชิตตฺตา กาฬรตฺตาทิวณฺณํ โหติ, ตํ โจฬาทีหิ อปเนตุํ น สกฺกา จมฺมคติกเมว, ตสฺมา ตํ วฎฺฎตีติ ทฎฺฐพฺพํฯ นฺติ สพฺพปณฺหิปิธานจมฺมํ อปริคฬนตฺถํ ปณฺหิยา อุปริภาเค อปิธาย อาโรปนพนฺธนมตฺตํ วฎฺฎติฯ ติ สณฺฐานโต วิจิตฺรปฎฺฎา อธิเปฺปตา, น วณฺณโต สพฺพโส อปเนตเพฺพสุ ขลฺลกาทีสุ ปวิฎฺฐตฺตาฯ พิฬาลสทิสมุขตฺตา มหาอุลูกา ติ วุจฺจนฺติ, เตสํ จมฺมํ นาม ปกฺขโลมเมวฯ ติ เอตฺถ อุณฺณามยกมฺพเลหิ กตปาทุกา สงฺคยฺหนฺติฯ ติ  กาฬมุขวานรชาติฯ ติ นิสีทนตฺถรณํ กาตุํ น วฎฺฎติ, ภูมตฺถรณาทิวเสน ปริโภโค วฎฺฎเตวา’’ติ วุตฺตํฯ</p>


<p>วชิรพุทฺธิฎีกายํ (วชิร. ฎี. มหาวคฺค ๒๕๙) ปน ติ ตสฺส นามํ, วาตมิโคติ จ ตสฺส นามํฯ  กาฬมุโข กปี’ติ ลิขิตํฯ ติ เยน ปริยาเยน จมฺมํ วฎฺฎิสฺสติ, โส ปรโต อาวิภวิสฺสติฯ ‘อตฺตโน ปุคฺคลิกวเสน  ปจฺจาหาโร ปฎิกฺขิโตฺต’ติ วุตฺตํฯ ‘น, ภิกฺขเว, กิญฺจิ จมฺมํ ธาเรตพฺพ’นฺติ เอตฺตาวตา สิเทฺธ ‘น, ภิกฺขเว, โคจมฺม’นฺติ อิทํ ปรโต ‘อนุชานามิ, ภิกฺขเว, สพฺพปจฺจนฺติเมสุ ชนปเทสุ จมฺมานิ อตฺถรณานี’ติ (มหาว. ๒๕๙) เอตฺถ อนุมติปฺปสงฺคภยา วุตฺตนฺติ เวทิตพฺพ’’นฺติ วุตฺตํฯ</p>


<h3>ยานกถา</h3>
<p>ยานกถายํ ‘‘อนุชานามิ, ภิกฺขเว, ปุริสยุตฺตํ หตฺถวฎฺฎก’’นฺติ (มหาว. ๒๕๓) เอตฺถ อนุชานามิ, ภิกฺขเว, ปุริสยุตฺตํ, อนุชานามิ, ภิกฺขเว, หตฺถวฎฺฎกนฺติ เอวํ ปเจฺจกํ วากฺยปริสมาปนํ อธิเปฺปตนฺติ อาห ติฯ นฺติ ปีฐกยานํฯ นฺติ อโนฺทลิกาเยตํ อธิวจน’’นฺติ สารตฺถทีปนิยํ (สารตฺถ. ฎี. มหาวคฺค ๓.๒๕๓) วุตฺตํ, นฺติ ผลกาทินา กตํ ปีฐกยานํฯ  อโนฺทลิกาฯ สพฺพมฺปิ ยานํ อุปาหเนนปิ คนฺตุํ อสมตฺถสฺส คิลานสฺส อนุญฺญาต’’นฺติ วิมติวิโนทนิยํ (วิ. วิ. ฎี. มหาวคฺค ๒.๒๕๓)ฯ</p>


<h3>จีวรกถา</h3>
<p> จีวรกถายํ นฺติ เอกวารโธตานํฯ นฺติ อุตุโต ทีฆกาลโต อุทฺธฎานํ หตวตฺถกานํ, ปิโลติกานนฺติ วุตฺตํ โหติฯ ติ อนฺตราปณโต ปติตปิโลติกจีวเรฯ ติ ปริเยสนา กาตพฺพาฯ ปริเจฺฉโท ปเนตฺถ นตฺถิ, ปฎฺฎสตมฺปิ วฎฺฎติฯ สพฺพมิทํ สาทิยนฺตสฺส ภิกฺขุโน วเสน วุตฺตํฯ นฺติ เอตฺถ อุทฺธริตฺวา อลฺลียาปนขณฺฑํ  สุเตฺตน สํสิพฺพิตํ  วเฎฺฎตฺวา กรณํ   วุจฺจติ มุทฺทิกาฯ นฺติ อนุทฺธริตฺวาว อุปสฺสยํ กตฺวา อลฺลียาปนกํ  วตฺถขณฺฑ’’นฺติ อฎฺฐกถายํ อาคตํฯ สารตฺถทีปนิยํ (สารตฺถ. ฎี. มหาวคฺค ๓.๓๔๘) ปน นฺติ ปติฎฺฐเปยฺยํฯ นฺติ กาลาตีตวตฺถานํฯ นฺติ ทุพฺพลฎฺฐานํ อปเนตฺวา อลฺลียาปนวตฺถขณฺฑ’’นฺติ วุตฺตํฯ นฺติ ทุปฎฺฎํ สงฺฆาฎิํฯ นฺติ เอกปฎฺฎํ อคฺคปฎฺฎํฯ นฺติ ชิณฺณฎฺฐาเน ปิโลติกขณฺฑํ ลคฺคาเปยฺยํฯ</p>


<h3>ฉินฺนจีวรกถา</h3>
<p>ฉินฺนจีวรกถายํ นฺติ เอตฺถ ‘‘อนุชานามิ, ภิกฺขเว, ฉินฺนกํ สงฺฆาฎิํ ฉินฺนกํ อุตฺตราสงฺคํ ฉินฺนกํ อนฺตรวาสก’’นฺติ (มหาว. ๓๔๕) วจนโต ปญฺจขณฺฑสตฺตขณฺฑาทิวเสน ฉินฺทิตฺวาว กาตพฺพํ, น อจฺฉินฺทิตฺวาติ อโตฺถฯ นฺติ เอตฺถ ยทิ ฉินฺทิตฺวา กเต ติณฺณมฺปิ จีวรานํ อตฺถาย สาฎโก นปฺปโหติ, เทฺว จีวรานิ ฉินฺนกานิ กาตพฺพานิ, เอกํ จีวรํ อจฺฉินฺนกํ กตฺตพฺพํฯ ทฺวีสุ จีวเรสุ ฉินฺทิตฺวา กเตสุ สาฎโก นปฺปโหติ, เทฺว จีวรานิ อจฺฉินฺนกานิ, เอกํ จีวรํ ฉินฺนกํ กาตพฺพํฯ เอกสฺมิมฺปิ จีวเร ฉินฺทิตฺวา กเต สาฎโก นปฺปโหติ, เอวํ สติ อจฺฉินฺทิตฺวา อาคนฺตุกปฎฺฎํ ทาตพฺพนฺติ อโตฺถฯ ตมตฺถํ ปาฬิยา สาเธตุํ นฺติอาทิมาหฯ ตตฺถ นฺติ เอวํ อปฺปโหเนฺต สติ อาคนฺตุกปฎฺฎมฺปิ อาโรเปตุํ อนุชานามีติ อโตฺถฯ</p>


<h3>อกปฺปิยจีวรกถา</h3>
<p>อกปฺปิยจีวรกถายํ ‘‘นคฺคิยํ กุสจีรํ ผลกจีรํ เกสกมฺพลํ วาฬกมฺพลํ อุลูกปกฺขิกํ อชินกฺขิป’’นฺติ อิมานิ ติตฺถิยสมาทานตฺตา ถุลฺลจฺจยวตฺถูนีติ ภควตา ปฎิกฺขิตฺตานิ ฯ ตตฺถ นฺติ นคฺคภาโว อเจลกภาโวฯ นฺติ กุเสน คเนฺถตฺวา กตจีวรํฯ นฺติ ตาปสานํ วกฺกลํฯ นฺติ ผลกสณฺฐานานิ ผลกานิ สิพฺพิตฺวา กตจีวรํฯ นฺติ เกเสหิ ตเนฺต วายิตฺวา กตกมฺพลํฯ นฺติ จามรีวาเลหิ วายิตฺวา กตกมฺพลํฯ นฺติ อุลูกสกุณสฺส ปเกฺขหิ กตนิวาสนํ ฯ นฺติ สโลมํ สขุรํ อชินมิคจมฺมํฯ ตานิ ติตฺถิยทฺธชภูตานิ อจีวรภาเวน ปากฎานีติ อาจริเยน อิธ น วุตฺตานิฯ โปตฺถโก ปน อปากโฎติ ตํ วตฺวา สพฺพนีลกาทีนิ ทุกฺกฎวตฺถุกานิ วุตฺตานิฯ ติ วุตฺตตฺตา ติปฎฺฎจีวรํ ธาเรตุํ วฎฺฎตีติ สิทฺธํฯ ติปฎฺฎาทีนญฺจ พหุปฎฺฎจีวรานํ อนฺตเร อีทิสานิ อสารุปฺปวณฺณานิ ปฎปิโลติกานิ กาตพฺพานีติ ทเสฺสติฯ  นาม สีสโต ปฎิมุญฺจิตฺวา กายารุฬฺหวตฺถํฯ เตนาห ติฯ นฺติ สีสเวฐนํฯ นฺติ มกุฎํฯ ตสฺส วิเสสํ ทเสฺสตุํ ติอาทิมาหฯ</p>


<h3>จีวรวิจารณกถา</h3>
<p>จีวรวิจารณกถายํ ‘‘ปณฺฑิโต, ภิกฺขเว, อานโนฺท, มหาปโญฺญ, ภิกฺขเว, อานโนฺทฯ ยตฺร หิ นาม มยา สํขิเตฺตน ภาสิตสฺส วิตฺถาเรน อตฺถํ อาชานิสฺสติ, กุสิมฺปิ นาม กริสฺสติ, อฑฺฒกุสิมฺปิ นาม กริสฺสติ, มณฺฑลมฺปิ นาม กริสฺสติ, อฑฺฒมณฺฑลมฺปิ นาม กริสฺสติ, วิวฎฺฎมฺปิ นาม กริสฺสติ, อนุวิวฎฺฎมฺปิ นาม กริสฺสติ, คีเวยฺยกมฺปิ นาม กริสฺสติ, ชเงฺฆยฺยกมฺปิ นาม กริสฺสติ, พาหนฺตมฺปิ นาม กริสฺสติ, ฉินฺนกํ ภวิสฺสติ, สตฺถลูขํ สมณสารุปฺปํ ปจฺจตฺถิกานญฺจ อนภิจฺฉิต’’นฺติ (มหาว. ๓๔๕) วจนโต ‘‘ปสฺสสิ  ตฺวํ, อานนฺท, มคธเขตฺตํ อจฺฉิพทฺธํ ปาฬิพทฺธํ มริยาทพทฺธํ สิงฺฆาฎกพทฺธ’’นฺติ ภควโต สํขิเตฺตน วุตฺตวจนํ สุตฺวา อายสฺมา อานโนฺท ภควโต อชฺฌาสยานุรูปํ สมฺพหุลานํ ภิกฺขูนํ จีวรํ สํวิทหิฯ ตถา อิทานิปิ เอวรูปํ จีวรํ สํวิทหิตพฺพํฯ</p>


<p>ตตฺถ นฺติ จตุรสฺสเกทารพทฺธํฯ นฺติ อายามโต จ วิตฺถารโต จ ทีฆมริยาทพทฺธํฯ นฺติ อนฺตรนฺตรา รสฺสมริยาทพทฺธํฯ นฺติ มริยาทาย มริยาทํ วินิวิชฺฌิตฺวา คตฎฺฐาเน สิงฺฆาฎกพทฺธํ, จตุกฺกสณฺฐานนฺติ อโตฺถฯ ติ โย นามฯ ติอาทีสุ ติ อายามโต จ วิตฺถารโต จ อนุวาตาทีนํ ทีฆปฎฺฎานเมตํ อธิวจนํฯ ติ อนฺตรนฺตรารสฺสปฎฺฎานํ นามํฯ นฺติ ปญฺจขณฺฑิกสฺส จีวรสฺส เอเกกสฺมิํ ขเณฺฑ มหามณฺฑลํฯ นฺติ ขุทฺทกมณฺฑลํฯ นฺติ มณฺฑลญฺจ อฑฺฒมณฺฑลญฺจ เอกโต กตฺวา สิพฺพิตํ มชฺฌิมขณฺฑํฯ นฺติ ตสฺส อุโภสุ ปเสฺสสุ เทฺว ขณฺฑานิฯ นฺติ คีวาเวฐนฎฺฐาเน ทฬฺหีกรณตฺถํ อญฺญสุตฺตสํสิพฺพิตํ  อาคนฺตุกปฎฺฎํฯ นฺติ ชงฺฆปาปุณนฎฺฐาเน ตเถว สํสิพฺพิตํ ปฎฺฎํฯ คีวาฎฺฐาเน จ ชงฺฆฎฺฐาเน จ ปฎฺฎานเมตํ นามนฺติฯ นฺติ อนุวิวฎฺฎานํ พหิ เอเกกํ ขณฺฑํฯ อิติ ปญฺจขณฺฑิกจีวเรเนตํ วิจาริตนฺติฯ อถ วา นฺติ วิวฎฺฎสฺส เอกปสฺสโต ทฺวินฺนํ เอกปสฺสโต ทฺวินฺนนฺติ จตุนฺนมฺปิ ขณฺฑานเมตํ นามํฯ นฺติ สุปฺปมาณํ จีวรํ ปารุปเนฺตน สํหริตฺวา พาหาย อุปริ ฐปิตา อุโภ อนฺตา พหิมุขา ติฎฺฐนฺติ, เตสํ เอตํ นามํฯ อยเมว หิ นโย มหาอฎฺฐกถายํ วุโตฺต’’ติ อฎฺฐกถายํ (มหาว. อฎฺฐ. ๓๔๕) อาคโตฯ</p>


<h3>จีวรสิพฺพนกถา</h3>
<p>ทณฺฑกถิเนนจีวรสิพฺพนกถายํ  – เตน โข ปน สมเยน ภิกฺขู ตตฺถ ตตฺถ ขีลํ นิกฺขนิตฺวา สมฺพนฺธิตฺวา จีวรํ สิเพฺพนฺติ, จีวรํ วิกณฺณํ โหติฯ ภควโต เอตมตฺถํ อาโรเจสุํ – อนุชานามิ, ภิกฺขเว, กถินํ กถินรชฺชุํ, ตตฺถ ตตฺถ โอพนฺธิตฺวา จีวรํ สิเพฺพตุนฺติฯ วิสเม กถินํ ปตฺถรนฺติ, กถินํ ปริภิชฺชติ…เป.… น, ภิกฺขเว, วิสเม กถินํ ปตฺถริตพฺพํ, โย ปตฺถเรยฺย, อาปตฺติ ทุกฺกฎสฺสาติฯ</p>


<p>ฉมาย กถินํ ปตฺถรนฺติ, กถินํ ปํสุกิตํ โหติฯ อนุชานามิ, ภิกฺขเว, ติณสนฺถารกนฺติฯ กถินสฺส อโนฺต ชีรติฯ อนุชานามิ, ภิกฺขเว, อนุวาตํ ปริภณฺฑํ อาโรเปตุนฺติฯ กถินํ นปฺปโหติฯ อนุชานามิ, ภิกฺขเว, ทณฺฑกถินํ พิทลกํ สลากํ วินนฺธนรชฺชุํ วินนฺธนสุตฺตกํ วินนฺธิตฺวา จีวรํ สิเพฺพตุนฺติฯ สุตฺตนฺตริกาโย วิสมา โหนฺติฯ อนุชานามิ, ภิกฺขเว, กฬิมฺภกนฺติฯ สุตฺตา วงฺกา โหนฺติฯ อนุชานามิ, ภิกฺขเว, โมฆสุตฺตกนฺติฯ</p>


<p>เตน โข ปน สมเยน ภิกฺขู อโธเตหิ ปาเทหิ กถินํ อกฺกมนฺติ, กถินํ ทุสฺสติฯ ภควโต เอตมตฺถํ อาโรเจสุํ – น, ภิกฺขเว, อโธเตหิ ปาเทหิ กถินํ อกฺกมิตพฺพํ, โย อกฺกเมยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู อเลฺลหิ ปาเทหิ กถินํ อกฺกมนฺติ, กถินํ ทุสฺสติฯ ภควโต  เอตมตฺถํ อาโรเจสุํ – น, ภิกฺขเว, อเลฺลหิ ปาเทหิ กถินํ อกฺกมิตพฺพํ, โย อกฺกเมยฺย, อาปตฺติ ทุกฺกฎสฺสาติฯ</p>


<p>เตน โข ปน สมเยน ภิกฺขู สอุปาหนา กถินํ อกฺกมนฺติ, กถินํ ทุสฺสติฯ ภควโต เอตมตฺถํ อาโรเจสุํ – น, ภิกฺขเว, สอุปาหเนน กถินํ อกฺกมิตพฺพํฯ โย อกฺกเมยฺย, อาปตฺติ ทุกฺกฎสฺสาติฯ</p>


<p>เตน  โข ปน สมเยน ภิกฺขู จีวรํ สิพฺพนฺตา องฺคุลิยา ปฎิคฺคณฺหนฺติ, องฺคุลิโย ทุกฺขา โหนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ปฎิคฺคหนฺติฯ</p>


<p>เตน โข ปน สมเยน ฉพฺพคฺคิยา ภิกฺขู อุจฺจาวเจ ปฎิคฺคเห ธาเรนฺติ สุวณฺณมยํ รูปิยมยํฯ มนุสฺสา อุชฺฌายนฺติ ขียนฺติ วิปาเจนฺติ ‘‘เสยฺยถาปิ คิหี กามโภคิโน’’ติฯ ภควโต เอตมตฺถํ อาโรเจสุํ – น, ภิกฺขเว, อุจฺจาวจา ปฎิคฺคหา ธาเรตพฺพา, โย ธาเรยฺย, อาปตฺติ ทุกฺกฎสฺสาติฯ อนุชานามิ, ภิกฺขเว, อฎฺฐิมยํ…เป.… สงฺขนาภิมยนฺติฯ</p>


<p>เตน โข ปน สมเยน สูจิโยปิ สตฺถกาปิ ปฎิคฺคหาปิ นสฺสนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, อาเวสนวิตฺถกนฺติฯ อาเวสนวิตฺถเก สมากุลา โหนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ปฎิคฺคหถวิกนฺติฯ อํสพทฺธโก น โหติ…เป.… อนุชานามิ, ภิกฺขเว, อํสพทฺธกํ พนฺธนสุตฺตกนฺติฯ</p>


<p>เตน โข ปน สมเยน ภิกฺขู อโพฺภกาเส จีวรํ สิพฺพนฺตา สีเตนปิ อุเณฺหนปิ กิลมนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, กถินสาลํ กถินมณฺฑปนฺติฯ กถินสาลา นีจวตฺถุกา โหติ, อุทเกน โอตฺถรียติฯ ภควโต เอตมตฺถํ อาโรเจสุํ – อนุชานามิ, ภิกฺขเว, อุจฺจวตฺถุกํ กาตุนฺติฯ จโย ปริปตติฯ อนุชานามิ, ภิกฺขเว, จินิตุํ ตโย จเย อิฎฺฐกจยํ, สิลาจยํ, ทารุจยนฺติฯ อาโรหนฺตา วิหญฺญนฺติฯ อนุชานามิ, ภิกฺขเว, ตโย โสปาเน อิฎฺฐกโสปานํ, สิลาโสปานํ, ทารุโสปานนฺติฯ อาโรหนฺตา ปริปตนฺติฯ อนุชานามิ, ภิกฺขเว, อาลมฺพนพาหนฺติฯ กถินสาลาย ติณจุณฺณํ ปริปตติ ฯ อนุชานามิ, ภิกฺขเว, โอคุเมฺผตฺวา  อุลฺลิตฺตาวลิตฺตํ กาตุํ เสตวณฺณํ กาฬวณฺณํ เครุกปริกมฺมํ มาลากมฺมํ ลตากมฺมํ มกรทนฺตกํ ปญฺจปฎิกํ จีวรรชฺชุนฺติฯ</p>


<p>เตน โข ปน สมเยน ภิกฺขู จีวรํ สิเพฺพตฺวา ตเถว กถินํ อุชฺฌิตฺวา ปกฺกมนฺติ, อุนฺทูเรหิปิ อุปจิกาหิปิ ขชฺชติฯ ภควโต เอตมตฺถํ อาโรเจสุํ – อนุชานามิ, ภิกฺขเว, กถินํ สงฺฆริตุนฺติฯ กถินํ ปริภิชฺชติฯ อนุชานามิ, ภิกฺขเว, โคฆํสิกาย กถินํ สงฺฆริตุนฺติฯ กถินํ วินิเวฐิยติฯ อนุชานามิ, ภิกฺขเว, พนฺธนรชฺชุนฺติฯ</p>


<p>เตน โข ปน สมเยน ภิกฺขู กุเฎฺฎปิ ถเมฺภปิ กถินํ อุสฺสาเปตฺวา ปกฺกมนฺติ, ปริปติตฺวา กถินํ ภิชฺชติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ภิตฺติขีเล วา นาคทเนฺต วา ลเคฺคตุนฺติฯ อยํ ขุทฺทกวตฺถุขนฺธเก อาคโต ปาฬิปาโฐฯ</p>


<p>นฺติ นิเสฺสณิมฺปิ, ตตฺถ อตฺถริตพฺพกฎสารกกิลญฺชานํ อญฺญตรมฺปิฯ นฺติ ยาย ทุปฎฺฎจีวรํ สิพฺพนฺตา กถิเน จีวรํ วิพนฺธนฺติฯ ติ ทีฆสฺส ภิกฺขุโน ปมาเณน กตํ กถินํ อิตฺตรสฺส ภิกฺขุโน จีวรํ ปตฺถริยมานํ นปฺปโหติ, อโนฺตเยว โหติ, ทณฺฑเก น ปาปุณาตีติ อโตฺถฯ นฺติ ตสฺส มเชฺฌ อิตฺตรสฺส ภิกฺขุโน ปมาเณน อญฺญํ นิเสฺสณิํ พนฺธิตุํ อนุชานามีติ อโตฺถฯ นฺติ ทณฺฑกถินปฺปมาเณน กฎสารกสฺส ปริยเนฺต ปฎิสํหริตฺวา ทุคุณกรณํฯ นฺติ ทุปฎฺฎจีวรสฺส อนฺตเร ปเวสนสลากํฯ นฺติ มหานิเสฺสณิยา สทฺธิํ ขุทฺทกนิเสฺสณิํ วินนฺธิตุํ รชฺชุํฯ นฺติ ขุทฺทกนิเสฺสณิยา จีวรํ วินนฺธิตุํ สุตฺตกํฯ นฺติ เตน สุตฺตเกน ตตฺถ จีวรํ วินนฺธิตฺวา  สิเพฺพตุํฯ ติ กาจิ ขุทฺทกา โหนฺติ, กาจิ มหนฺตาฯ นฺติ ปมาณสญฺญากรณํ ยํ กิญฺจิ ตาลปณฺณาทิํฯ นฺติ วฑฺฒกีนํ ทารูสุ กาฬสุเตฺตน วิย หลิทฺทิสุเตฺตน สญฺญากรณํฯ ติ สูจิมุขํ องฺคุลิยา ปฎิจฺฉนฺติฯ นฺติ องฺคุลิโกสกํฯ  นาม ยํ กิญฺจิ ปาติจโงฺกฎกาทิฯ นฺติ ปํสุํ อากิริตฺวา อุจฺจวตฺถุกํ กาตุํ อนุชานามีติ อโตฺถฯ นฺติ ฉทนํ โอธุนิตฺวา ฆนทณฺฑกํ กตฺวา อโนฺต เจว พหิ จ มตฺติกาย ลิมฺปิตุนฺติ อโตฺถฯ ติ เวฬุํ วา รุกฺขทณฺฑกํ  วา อโนฺต กตฺวา เตน สทฺธิํ สํหริตุนฺติ อโตฺถฯ นฺติ ตถา สํหริตสฺส พนฺธนรชฺชุ’’นฺติ อยํ อฎฺฐกถาปาโฐ (จูฬว. อฎฺฐ. ๒๕๖)ฯ</p>


<p>นฺติ กิลญฺชาทีสุ กโรตีติ คณฺฐิปเทสุ วุตฺตํฯ นฺติ ทุคุณกรณสงฺขาตสฺส กิริยาวิเสสสฺส อธิวจนํฯ กสฺส ทุคุณกรณํ? เยน กิลญฺชาทินา มหนฺตํ กถินํ อตฺถตํ, ตสฺสฯ ตญฺหิ ทณฺฑกถินปฺปมาเณน ปริยเนฺต สํหริตฺวา ทุคุณํ กาตพฺพํฯ นฺติ องฺคุลิกญฺจุกํฯ  นาม ปฎิคฺคหสณฺฐาเนน กโต ภาชนวิเสโสฯ ติ นปฺปโหติฯ นฺติ พหิกุฎฺฎสฺส สมนฺตโต นีจวตฺถุกํ กตฺวา จินิตุ’’นฺติ สารตฺถทีปนิยํ (สารตฺถ. ฎี. จูฬวคฺค ๓.๒๖๐-๒๖๒)ฯ</p>


<p>ติ จตูหิ ทเณฺฑหิ จีวรปฺปมาเณน อายตจตุรสฺสํ กตฺวา พทฺธปฎลมฺปิฯ เอตฺถ หิ จีวรโกฎิโย สมกํ พนฺธิตฺวา จีวรํ ยถาสุขํ สิพฺพนฺติฯ นฺติ ตสฺสา นิเสฺสณิยา อุปริ จีวรสฺส อุปตฺถมฺภนตฺถาย อตฺถริตพฺพํฯ กถินสงฺขาตาย นิเสฺสณิยา จีวรสฺส พนฺธนกรชฺชุ กถินรชฺชูติ  มชฺฌิมปทโลปี สมาโสติ อาห ติอาทิฯ ตตฺถ ยสฺมา ทฺวินฺนํ ปฎลานํ เอกสฺมิํ อธิเก ชาเต ตตฺถ วลิโย โหนฺติ, ตสฺมา ทุปฎฺฎจีวรสฺส ปฎลทฺวยมฺปิ สมกํ กตฺวา พนฺธนกรชฺชุ กถินรชฺชูติ เวทิตพฺพํฯ ปาฬิยํ (จูฬว. ๒๕๖) ติ กถิเน พทฺธสฺส จีวรสฺส ปริยโนฺต ชีรตี’’ติ วิมติวิโนทนิยํ วุตฺตํฯ</p>


<p> นาม ทิคุณกรณสงฺขาตสฺส กิริยาวิเสสสฺส อธิวจนํฯ กสฺส ทิคุณกรณํ? เยน กิลญฺชาทินา มหนฺตํ กถินํ อตฺถตํ, ตสฺสฯ ตญฺหิ ทณฺฑกถินปฺปมาเณน ปริยเนฺต สํหริตฺวา ทิคุณํ กาตพฺพํ, อญฺญถา ขุทฺทกจีวรสฺส อนุวาตปริภณฺฑาทิวิธานกรเณ หตฺถสฺส โอกาโส น โหติฯ สลากาย สติ ทฺวินฺนํ จีวรานํ อญฺญตรํ ญตฺวา สิพฺพิตาสิพฺพิตํ สุขํ ปญฺญายติฯ ทณฺฑกถิเน กเต น พหูหิ สหาเยหิ ปโยชนํฯ ‘อสํกุฎิตฺวา จีวรํ สมํ โหติ, โกณาปิ สมา โหนฺตี’ติ ลิขิตํ, ‘หลิทฺทิสุเตฺตน สญฺญากรณ’นฺติ วุตฺตตฺตา ‘หลิทฺทิสุเตฺตน จีวรํ สิเพฺพตุมฺปิ วฎฺฎตี’ติ สิทฺธํฯ ตตฺถ หิ เกจิ อกปฺปิยสญฺญิโนฯ  นาม องฺคุลิโกโสฯ ติ ปฎิคฺคหสณฺฐานํฯ นฺติ  องฺคุลิโกสถวิก’’นฺติ วชิรพุทฺธิฎีกายํ (วชิร. ฎี. จูฬวคฺค ๒๕๖) อาคตํฯ</p>


<h3>คหปติจีวราทิกถา</h3>
<p>คหปติจีวราทิกถายํ ‘‘อนุชานามิ, ภิกฺขเว, คหปติจีวรํ, โย อิจฺฉติ, ปํสุกูลิโก โหตุ, โย อิจฺฉติ, คหปติจีวรํ สาทิยตุ, อิตรีตเรนปาหํ, ภิกฺขเว, สนฺตุฎฺฐิํ วเณฺณมี’’ติ (มหาว. ๓๓๗) วจนโต อสมาทินฺนธุตโงฺค โย ภิกฺขุ ปํสุกูลํ ธาเรตุํ อิจฺฉติ, เตน ปํสุกูลิเกน ภวิตพฺพํ ฯ โย ปน คิหีหิ ทินฺนํ คหปติจีวรํ สาทิยิตุํ อิจฺฉติ, เตน คหปติจีวรสาทิยเกน ภวิตพฺพํฯ สมาทินฺนธุตโงฺค ปน ภิกฺขุ ‘‘คหปติจีวรํ ปฎิกฺขิปามิ, ปํสุกูลิกงฺคํ สมาทิยามี’’ติ อธิฎฺฐหนโต คหปติจีวรํ สาทิยิตุํ น วฎฺฎติฯ นฺติ คหปตีหิ ทินฺนํ จีวรํฯ ติ อปฺปเคฺฆนปิ มหเคฺฆนปิ เยน เกนจีติ อโตฺถฯ</p>


<p>ติ อิตเรน อิตเรนฯ -สโทฺท ปน อนิยมวจโน ทฺวิกฺขตฺตุํ วุจฺจมาโน ยํกิญฺจิ-สเทฺทหิ สมานโตฺถ โหตีติ วุตฺตํ ติ สารตฺถทีปนิยํ (สารตฺถ. ฎี. มหาวคฺค ๓.๓๓๗), ‘‘อนุชานามิ, ภิกฺขเว, ปาวารํ, อนุชานามิ, ภิกฺขเว, โกเสยฺยปาวารํ, อนุชานามิ, ภิกฺขเว, โกชว’’นฺติ (มหาว. ๓๓๗) วจนโต ปาวาราทีนิปิ สมฺปฎิจฺฉิตุํ วฎฺฎติฯ ตตฺถ ติ สโลมโก กปฺปาสาทิเภโทฯ นฺติ เอตฺถ ปกติโกชวเมว วฎฺฎติ, มหาปิฎฺฐิยโกชวํ น วฎฺฎติฯ นฺติ อุณฺณามโย ปาวารสทิโสฯ นฺติ หตฺถิปิฎฺฐีสุ อตฺถริตพฺพตาย ‘มหาปิฎฺฐิย’นฺติ ลทฺธสมญฺญํ จตุรงฺคุลปุปฺผํ โกชว’’นฺติ สารตฺถทีปนิยํ (สารตฺถ. ฎี. มหาวคฺค ๓.๓๓๗) วุตฺตํฯ วิมติวิโนทนิยมฺปิ (วิ. วิ. ฎี. มหาวคฺค ๒.๓๓๗) นฺติ หตฺถิปิฎฺฐิยํ อตฺถริตพฺพตาย ‘มหาปิฎฺฐิย’นฺติ ลทฺธสมญฺญํ อุณฺณามยตฺถรณ’’นฺติ วุตฺตํฯ วชิรพุทฺธิฎีกายํ (วชิร. ฎี. มหาวคฺค ๓๓๗) ปน  นาม อติเรกจตุรงฺคุลปุปฺผํ กิรา’’ติ วุตฺตํฯ ‘‘อนุชานามิ, ภิกฺขเว, กมฺพล’’นฺติ (มหาว. ๓๓๘) วจนโต อฑฺฒกาสิยาทีนิ มหคฺฆานิปิ กมฺพลานิ วฎฺฎนฺติ ฯ นฺติ เอตฺถ ติ สหสฺสํ วุจฺจติ, ตํอคฺฆนโก กาสิโยฯ อยํ ปน ปญฺจ สตานิ อคฺฆติ, ตสฺมา อฑฺฒกาสิโยติ วุโตฺตฯ</p>


<h3>ฉจีวรกถา</h3>
<p>ฉจีวรกถายํ  ‘‘อนุชานามิ, ภิกฺขเว, ฉ จีวรานิ โขมํ กปฺปาสิกํ โกเสยฺยํ กมฺพลํ สาณํ ภงฺค’’นฺติ (มหาว. ๓๓๙) วจนโต โขมาทีนิ ฉ จีวรานิ ทุกูลาทีนิ ฉ อนุโลมจีวรานิ จ วฎฺฎนฺติฯ ตตฺถ นฺติ โขมสุเตฺตหิ วายิตํ โขมปฎฺฎจีวรํฯ นฺติ กปฺปาสโต นิพฺพตฺตสุเตฺตหิ วายิตํฯ นฺติ โกสการกปาณเกหิ นิพฺพตฺตสุเตฺตหิ วายิตํฯ นฺติ อุณฺณามยจีวรํฯ นฺติ สาณสุเตฺตหิ กตจีวรํฯ นฺติ โขมสุตฺตาทีนิ สพฺพานิ, เอกจฺจานิ วา มิเสฺสตฺวา กตจีวรํฯ ภงฺคมฺปิ วากมยเมวาติ เกจิฯ ทุกูลํ ปฎฺฎุณฺณํ โสมารปฎํ จีนปฎํ อิทฺธิชํ เทวทินฺนนฺติ อิมานิ ปน ฉ จีวรานิ เอเตสํเยว อนุโลมานีติ วิสุํ น วุตฺตานิฯ ญฺหิ สาณสฺส อนุโลมํ วากมยตฺตาฯ ปฎฺฎุณฺณเทเส สญฺชาตวตฺถํ ฯ ‘ปฎฺฎุณฺณโกเสยฺยวิเสโส’ติ หิ อภิธานโกเส วุตฺตํฯ โสมารเทเส จีนเทเส จ ชาตวตฺถานิ ฯ ปฎฺฎุณฺณาทีนิ ตีณิ โกเสยฺยสฺส อนุโลมานิ ปาณเกหิ กตสุตฺตมยตฺตาฯ  เอหิภิกฺขูนํ ปุญฺญิทฺธิยา นิพฺพตฺตจีวรํ, ตํ โขมาทีนํ อญฺญตรํ โหตีติ เตสํ เอว อนุโลมํฯ เทวตาหิ ทินฺนํ จีวรํ ฯ กปฺปรุเกฺข นิพฺพตฺตํ ชาลินิยา เทวกญฺญาย อนุรุทฺธเตฺถรสฺส ทินฺนวตฺถสทิสํ, ตมฺปิ โขมาทีนํเยว อนุโลมํ โหติ เตสุ อญฺญตรภาวโต’’ติ สารตฺถทีปนิยํ (สารตฺถ. ฎี. ๒.๔๖๒-๔๖๓) วุตฺตํฯ</p>


<p>วิมติวิโนทนิยํ (วิ. วิ. ฎี. ๑.๔๖๓) ปน นฺติ โขมสุเตฺตหิ วายิตํ โขมปฎจีวรํ, ตํ วากมยนฺติ วทนฺติฯ กปฺปาสสุเตฺตหิ วายิตํ ฯ เอวํ เสสานิปิฯ นฺติ เอฬกาทีนํ โลมมยสุเตฺตน วายิตํ ปฎํฯ นฺติ โขมสุตฺตาทีนิ สพฺพานิ, เอกจฺจานิ วา มิเสฺสตฺวา วายิตํ จีวรํ, ภงฺคมฺปิ วากมยเมวาติ เกจิ ฯ ทุกูลํ ปฎฺฎุณฺณํ โสมารปฎํ จีนปฎํ อิทฺธิชํ เทวทินฺนนฺติ อิมานิ ฉ จีวรานิ เอเตสเญฺญว อนุโลมานีติ วิสุํ น วุตฺตานิฯ ญฺหิ สาณสฺส อนุโลมํ วากมยตฺตาฯ ‘ปฎฺฎุณฺณํ โกเสยฺยวิเสโส’ติ อภิธานโกเส วุตฺตํฯ โสมารเทเส จีนเทเส จ ชาตวตฺถานิ ฯ ปฎฺฎุณฺณาทีนิ ตีณิ  โกเสยฺยสฺส อนุโลมานิ ปาณเกหิ กตสุตฺตมยตฺตาฯ นฺติ เอหิภิกฺขูนํ ปุญฺญิทฺธิยา นิพฺพตฺตจีวรํ, กปฺปรุเกฺขหิ นิพฺพตฺตํ, เทวทินฺนญฺจ โขมาทีนํ อญฺญตรํ โหตีติ เตสํ สเพฺพสํ อนุโลมานี’’ติ วุตฺตํฯ</p>


<h3>รชนาทิกถา</h3>
<p>รชนาทิกถายํ ‘‘อนุชานามิ, ภิกฺขเว, ฉ รชนานิ มูลรชนํ ขนฺธรชนํ ตจรชนํ ปตฺตรชนํ ปุปฺผรชนํ ผลรชน’’นฺติ วจนโต อิเมสุ ฉสุ รชเนสุ เอกเกน จีวรํ รชิตพฺพํ, น ฉกเณน วา ปณฺฑุมตฺติกาย วา รชิตพฺพํฯ ตาย รชิตจีวรํ ทุพฺพณฺณํ โหติฯ ฉรชนานํ สรูปํ เหฎฺฐา ปริกฺขารกถายํ วุตฺตเมวฯ ตตฺถ ติ โคมเยนฯ ติ ตมฺพมตฺติกายฯ ‘‘อนุชานามิ, ภิกฺขเว, รชนํ ปจิตุํ จุลฺลํ รชนกุมฺภิ’’นฺติ (มหาว. ๓๔๔) วจนโต สีตุทกาย จีวรํ น รชิตพฺพํฯ ตาย หิ รชิตจีวรํ ทุคฺคนฺธํ โหติฯ ตตฺถ ติ อปกฺกรชนํ วุจฺจติฯ ‘‘อนุชานามิ, ภิกฺขเว, อุตฺตราฬุมฺปํ พนฺธิตุ’’นฺติ วจนโต อุตฺตราฬุมฺปํ พนฺธิตุํ วฎฺฎติฯ ตตฺถ นฺติ วฎฺฎาธารกํ, รชนกุมฺภิยา มเชฺฌ ฐเปตฺวา ตํ อาธารกํ ปริกฺขิปิตฺวา รชนํ ปกฺขิปิตุํ อนุชานามีติ อโตฺถฯ เอวญฺหิ กเต รชนํ น อุตฺตรติฯ ตตฺถ ติ อโนฺตรชนกุมฺภิยา มเชฺฌ ฐเปตฺวาฯ เอวํ วฎฺฎาธารเก อโนฺตรชนกุมฺภิยา ปกฺขิเตฺต มเชฺฌ อุทกํ ติฎฺฐติ, วฎฺฎาธารกโต พหิ สมนฺตา อโนฺตกุมฺภิยํ รชนจฺฉลฺลิฯ นฺติ  รชนจฺฉลฺลิํ ปกฺขิปิตุ’’นฺติ สารตฺถทีปนิยํ (สารตฺถ. ฎี. มหาวคฺค ๓.๓๔๔) วุตฺตํฯ วิมติวิโนทนิยํ (วิ. วิ. ฎี. มหาวคฺค ๒.๓๔๔) ปน ติ วฎฺฎาธารสฺส อโนฺต รชโนทกํ, พหิ ฉลฺลิกญฺจ กตฺวา วิโยชเน กเตฯ ติ เกวลํ อุทกโต เผณุฎฺฐานาภาวา น อุตฺตรตี’’ติ วุตฺตํฯ วชิรพุทฺธิฎีกายํ (วชิร. ฎี. มหาวคฺค ๓๔๔) ปน ‘‘โคมเย อาปตฺติ นตฺถิ, วิรูปตฺตา วาริตํฯ กุงฺกุมปุปฺผํ น วฎฺฎตีติ วทนฺตี’’ติ วุตฺตํฯ</p>


<p>‘‘อนุชานามิ, ภิกฺขเว, อุทเก วา นขปิฎฺฐิกาย วา เถวกํ ทาตุ’’นฺติ (มหาว. ๓๔๔) วจนโต ตถา กตฺวา รชนสฺส ปกฺกาปกฺกภาโว ชานิตโพฺพฯ ตตฺถ ติ สเจ ปริปกฺกํ โหติ, อุทกปาติยา ทิโนฺน เถโว สหสา น วิสรติ, นขปิฎฺฐิยมฺปิ อวิสรโนฺต ติฎฺฐติฯ ‘‘อนุชานามิ, ภิกฺขเว, รชนุฬุงฺกํ ทณฺฑกถาลก’’นฺติ (มหาว. ๓๔๔) วจนโต  รชนสฺส โอโลกนกาเล กุมฺภิยา รกฺขณตฺถํ อุฬุงฺกทณฺฑกถาลิกานิ อิจฺฉิตพฺพานิฯ ตตฺถ นฺติ รชนอุฬุงฺกํฯ นฺติ ทณฺฑเมว ทณฺฑกํฯ ‘‘อนุชานามิ, ภิกฺขเว, รชนโกลมฺพํ รชนฆฎ’’นฺติ (มหาว. ๓๔๔) วจนโต ตานิปิ อิจฺฉิตพฺพานิฯ ตตฺถ นฺติ รชนกุณฺฑํฯ ตตฺถ นฺติ ปกฺกรชนฎฺฐปนกํ มหาฆฎํฯ ‘‘อนุชานามิ, ภิกฺขเว, รชนโทณิก’’นฺติ (มหาว. ๓๔๔) วจนโต ปาติยมฺปิ ปเตฺต จีวเร มทฺทเนฺต จีวรสฺส ปริภิชฺชนโต จีวรรกฺขณตฺถํ รชนโทณิกา อิจฺฉิตพฺพาฯ ‘‘อนุชานามิ, ภิกฺขเว, ติณสนฺถรก’’นฺติ (มหาว. ๓๔๔) วจนโต ฉมาย จีวเร ปตฺถริยมาเน จีวรสฺส ปํสุกิตตฺตา ตโต รกฺขณตฺถํ ติณสนฺถรํ กาตพฺพํฯ ‘‘อนุชานามิ, ภิกฺขเว, จีวรวํสํ จีวรรชฺชุ’’นฺติ (มหาว. ๓๔๔) วจนโต ติณสนฺถารเก อุปจิกาทีหิ ขชฺชมาเน จีวรวํเส วา จีวรรชฺชุยา  วา จีวรํ ปตฺถริตพฺพํ มเชฺฌน จีวเร ลคฺคิเต รชนสฺส อุภโต คฬิตตฺตาฯ</p>


<p>‘‘อนุชานามิ, ภิกฺขเว, กเณฺณ พนฺธิตุ’’นฺติ (มหาว. ๓๔๔) วจนโต กเณฺณ พนฺธิตพฺพํ จีวรสฺส กเณฺณ พนฺธิยมาเน กณฺณสฺส ชิณฺณตฺตาฯ ‘‘อนุชานามิ, ภิกฺขเว, กณฺณสุตฺตก’’นฺติ (มหาว. ๓๔๔) วจนโต กณฺณสุตฺตเกน พนฺธิตพฺพํ เอวํ พนฺธเนฺต รชนสฺส เอกโต คฬิตตฺตาฯ ‘‘อนุชานามิ, ภิกฺขเว, สมฺปริวตฺตกํ สมฺปริวตฺตกํ รเชตุํ, น จ อจฺฉิเนฺน เถเว ปกฺกมิตุ’’นฺติ (มหาว. ๓๔๔) วจนโต ตถา รชิตพฺพํฯ ยาว รชนพินฺทุ คฬิตํ น ฉิชฺชติ, ตาว น อญฺญตฺร คนฺตพฺพํฯ ‘‘อนุชานามิ, ภิกฺขเว, อุทเก โอสาเรตุ’’นฺติ (มหาว. ๓๔๔) วจนโต ปตฺถินฺนํ จีวรํ อุทเก โอสาเรตพฺพํฯ ตตฺถ นฺติ อติรชิตตฺตา ถทฺธํฯ นฺติ อุทเก ปกฺขิปิตฺวา ฐเปตุํฯ รชเน ปน นิกฺขเนฺต ตํ อุทกํ ฉเฑฺฑตฺวา จีวรํ มทฺทิตพฺพํฯ ‘‘อนุชานามิ, ภิกฺขเว, ปาณินา อาโกเฎตุ’’นฺติ (มหาว. ๓๔๔) วจนโต ผรุสํ จีวรํ ปาณินา อาโกเฎตพฺพํฯ ‘‘น, ภิกฺขเว, อจฺฉินฺนกานิ จีวรานิ ธาเรตพฺพานิ, โย ธาเรยฺย, อาปตฺติ ทุกฺกฎสฺสา’’ติ (มหาว. ๓๔๔) วจนโต อจฺฉินฺนกานิ จีวรานิ ทนฺตกาสาวานิ น ธาเรตพฺพานิฯ ตตฺถ ติ เอกํ วา เทฺว วา วาเร รชิตฺวา ทนฺตวณฺณานิ ธาเรนฺติฯ</p>


<h3>อติเรกจีวรกถา</h3>
<p>อติเรกจีวรกถายํ  ‘‘น, ภิกฺขเว, อติเรกจีวรํ ธาเรตพฺพํ, โย ธาเรยฺย, ยถาธโมฺม กาเรตโพฺพ’’ติ (มหาว. ๓๔๗) วจนโต นิฎฺฐิตจีวรสฺมิํ อุพฺภตสฺมิํ กถิเน ทสาหโต ปรํ อติเรกจีวรํ ธาเรนฺตสฺส นิสฺสคฺคิยํ ปาจิตฺติยํฯ ‘‘อนุชานามิ, ภิกฺขเว, ทสาหปรมํ อติเรกจีวรํ ธาเรตุ’’นฺติ (มหาว. ๓๔๗) วจนโต อุพฺภเตปิ กถิเน ทสาหพฺภนฺตเร  ธาเรนฺตสฺส อตฺถตกถินานํ อนุพฺภเตปิ กถิเน ปญฺจมาสพฺภนฺตเร ตโต ปรมฺปิ ทสาหพฺภนฺตเร อนตฺถตกถินานมฺปิ ทสาหพฺภนฺตเร อติเรกจีวรํ อนาปตฺติฯ ‘‘อนุชานามิ, ภิกฺขเว, อติเรกจีวรํ วิกเปฺปตุ’’นฺติ (มหาว. ๓๔๗) วจนโต ทสาหโต ปรํ วิกเปฺปตฺวา อติเรกจีวรํ ธาเรตุํ วฎฺฎติฯ กิตฺตกํ ปน จีวรํ วิกเปฺปตพฺพนฺติ? ‘‘อนุชานามิ, ภิกฺขเว, อายาเมน อฎฺฐงฺคุลํ สุคตงฺคุเลน จตุรงฺคุลวิตฺถตํ ปจฺฉิมํ จีวรํ วิกเปฺปตุ’’นฺติ (มหาว. ๓๕๘) วจนโต สพฺพนฺติเมน ปริเจฺฉเทน สุคตงฺคุเลน อฎฺฐงฺคุลายามํ จตุรงฺคุลวิตฺถารํ จีวรํ วิกเปฺปตุํ วฎฺฎติฯ ตตฺถ  นาม มชฺฌิมปุริสงฺคุลสงฺขาเตน วฑฺฒกีองฺคุเลน ติวงฺคุลํ โหติ, มนุสฺสานํ ปกติองฺคุเลน อฑฺฒปญฺจกงฺคุลํ, ตสฺมา ทีฆโต วฑฺฒกีหเตฺถน เอกหตฺถํ ปกติหเตฺถน ทิยฑฺฒหตฺถํ วิตฺถารโต วฑฺฒกีหเตฺถน วิทตฺถิปฺปมาณํ ปกติหเตฺถน ฉฬงฺคุลาธิกวิทตฺถิปฺปมาณํ ปจฺฉิมํ จีวรํ วิกเปฺปตุํ วฎฺฎติ, ตโต อูนปฺปมาณํ น วฎฺฎติ, อธิกปฺปมาณํ ปน วฎฺฎตีติ ทฎฺฐพฺพํฯ</p>


<h3>อฎฺฐวรกถา</h3>
<p>อฎฺฐวรกถายํ ‘‘อนุชานามิ, ภิกฺขเว, วสฺสิกสาฎิกํ อาคนฺตุกภตฺตํ คมิกภตฺตํ คิลานภตฺตํ คิลานุปฎฺฐากภตฺตํ คิลานเภสชฺชํ ธุวยาคุํ ภิกฺขุนิสงฺฆสฺส อุทกสาฎิก’’นฺติ วจนโต อิมานิ อฎฺฐ ทานานิ สมฺปฎิจฺฉิตุํ วฎฺฎติฯ ตตฺถ นิกฺขิตฺตจีวรา หุตฺวา กายํ โอวสฺสนฺตานํ ภิกฺขูนํ นคฺคิยํ อสุจิ เชคุจฺฉํ ปฎิกูลํ โหติ, ตสฺมา วสฺสิกสาฎิกา อนุญฺญาตาฯ อาคนฺตุโก ภิกฺขุ น วีถิกุสโล โหติ, น โคจรกุสโล, กิลโนฺต ปิณฺฑาย จรติ, ตสฺมา อาคนฺตุกภตฺตํ อนุญฺญาตํ, คมิโก ภิกฺขุ อตฺตโน ภตฺตํ ปริเยสมาโน สตฺถา วา วิหายิสฺสติ , ยตฺถ วา วาสํ คนฺตุกาโม ภวิสฺสติ, ตตฺถ วิกาเลน อุปคจฺฉิสฺสติ, กิลโนฺต อทฺธานํ คมิสฺสติ, ตสฺมา คมิกภตฺตํฯ คิลานสฺส ภิกฺขุโน สปฺปายานิ โภชนานิ อลภนฺตสฺส อาพาโธ วา อภิวฑฺฒิสฺสติ, กาลกิริยา วา ภวิสฺสติ, ตสฺมา คิลานภตฺตํฯ คิลานุปฎฺฐาโก ภิกฺขุ อตฺตโน ภตฺตํ ปริเยสมาโน คิลานสฺส อุสฺสูเร ภตฺตํ นีหริสฺสติ, ตสฺมา คิลานุปฎฺฐากภตฺตํฯ คิลานสฺส ภิกฺขุโน สปฺปายานิ เภสชฺชานิ อลภนฺตสฺส  อาพาโธ วา อภิวฑฺฒิสฺสติ, กาลกิริยา วา ภวิสฺสติ, ตสฺมา คิลานเภสชฺชํฯ ยสฺมา ภควตา อนฺธกวิเนฺท ทสานิสํเส สมฺปสฺสมาเนน ยาคุ อนุญฺญาตา, ตสฺมา ธุวยาคุฯ ยสฺมา มาตุคามสฺส นคฺคิยํ อสุจิ เชคุจฺฉํ ปฎิกูลํ โหติ, ตสฺมา ภิกฺขุนิสงฺฆสฺส อุทกสาฎิกา อนุญฺญาตาฯ</p>


<h3>นิสีทนาทิกถา</h3>
<p>นิสีทนาทิกถายํ ‘‘อนุชานามิ, ภิกฺขเว, กายคุตฺติยา จีวรคุตฺติยา เสนาสนคุตฺติยา นิสีทน’’นฺติ (มหาว. ๓๕๓) วจนโต กายาทีนํ อสุจิมุจฺจนาทิโต โคปนตฺถาย นิสีทนํ ธาเรตุํ วฎฺฎติฯ ตสฺส วิธานํ เหฎฺฐา วุตฺตเมวฯ ‘‘อนุชานามิ, ภิกฺขเว, ยาวมหนฺตํ ปจฺจตฺถรณํ อากงฺขติ, ตาวมหนฺตํ ปจฺจตฺถรณํ กาตุ’’นฺติ วจนโต อติขุทฺทเกน นิสีทเนน เสนาสนสฺส อโคปนตฺตา มหนฺตมฺปิ ปจฺจตฺถรณํ กาตุํ วฎฺฎติฯ ‘‘อนุชานามิ, ภิกฺขเว, ยสฺส กณฺฑุ วา ปีฬกา วา อสฺสาโว วา ถุลฺลกจฺฉุ วา อาพาโธ, กณฺฑุปฎิจฺฉาทิ’’นฺติ วจนโต อีทิเสสุ อาพาเธสุ สเนฺตสุ จีวราทิคุตฺตตฺถาย กณฺฑุปฎิจฺฉาทิ วฎฺฎติฯ ตตฺถ ปมาณํ เหฎฺฐา วุตฺตเมวฯ ‘‘อนุชานามิ, ภิกฺขเว , มุขปุญฺฉนโจฬ’’นฺติ (มหาว. ๓๕๕) วจนโต มุขโสธนตฺถาย มุขปุญฺฉนโจฬํ วฎฺฎติฯ ตมฺปิ เหฎฺฐา วุตฺตเมวฯ ‘‘อนุชานามิ, ภิกฺขเว, ปริกฺขารโจฬก’’นฺติ วจนโต ติจีวเร ปริปุเณฺณ ปริสฺสาวนถวิกาทีหิ อเตฺถ สติ ปริกฺขารโจฬํ วฎฺฎติฯ ‘‘อนุชานามิ, ภิกฺขเว, ติจีวรํ อธิฎฺฐาตุํ น วิกเปฺปตุํ, วสฺสิกสาฎิกํ วสฺสานํ จาตุมาสํ อธิฎฺฐาตุํ ตโต ปรํ วิกเปฺปตุํ, นิสีทนํ อธิฎฺฐาตุํ น วิกเปฺปตุํ, ปจฺจตฺถรณํ อธิฎฺฐาตุํ น วิกเปฺปตุํ, กณฺฑุปฎิจฺฉาทิํ ยาว อาพาธา อธิฎฺฐาตุํ ตโต ปรํ วิกเปฺปตุํ, มุขปุญฺฉนโจฬํ อธิฎฺฐาตุํ น วิกเปฺปตุํ, ปริกฺขารโจฬํ อธิฎฺฐาตุํ น วิกเปฺปตุ’’นฺติ (มหาว. ๓๕๘) วจนโต วุตฺตนเยน อธิฎฺฐานญฺจ วิกปฺปนา จ กาตพฺพาฯ อยเมตฺถ สเงฺขโป, วิตฺถาโร ปน เหฎฺฐา วุโตฺตวฯ</p>


<h3>อธมฺมกมฺมกถา</h3>
<p> อธมฺมกมฺมกถายํ  ติ อิทํ ‘‘เตน โข ปน สมเยน ฉพฺพคฺคิยา ภิกฺขู สงฺฆมเชฺฌ อธมฺมกมฺมํ กโรนฺติฯ ภควโต เอตมตฺถํ อาโรเจสุํ – น, ภิกฺขเว, อธมฺมกมฺมํ กาตพฺพํ, โย กเรยฺย, อาปตฺติ ทุกฺกฎสฺสา’’ติ (มหาว. ๑๕๔) อิมํ อุโปสถกฺขนฺธเก อาคตปาฐํ สนฺธาย วุตฺตํฯ นฺติ ตเถว อาคตํ ‘‘ภควโต เอตมตฺถํ อาโรเจสุํ – อนุชานามิ, ภิกฺขเว, อธมฺมกเมฺม กยิรมาเน ปฎิโกฺกสิตุ’’นฺติ อิมํฯ ตตฺถ ติ ปญฺญตฺตมฺปิ สิกฺขาปทํ มทฺทิตฺวา อธมฺมกมฺมํ กโรนฺติเยวาติ อโตฺถฯ ‘‘อนุชานามิ…เป.… ปฎิโกฺกสิตุ’’นฺติ เอวํ อธมฺมกเมฺม กยิรมาเน สติ ‘‘เปสเลหิ ภิกฺขูหิ ตํ อธมฺมกมฺมํ อกตํ, กมฺมํ ทุกฺกฎํ กมฺมํ ปุน กาตพฺพ’’นฺติ เอวํ ปฎิโกฺกสิตพฺพํ, น ตุณฺหีภาเวน ขมิตพฺพนฺติ  อโตฺถฯ ติ อิทํ ปน ปุพฺพปาฐํ คเหตฺวา อิติ วจนโตฯ นฺติ อปรปาฐํ คเหตฺวา อิติ วจนโต กยิรมานญฺจ อธมฺมกมฺมํ ภิกฺขูหิ นิวาเรตพฺพนฺติ ทฺวิธา โยชนา กาตพฺพาฯ</p>


<p>ติอาทิ ปน ‘‘เตน โข ปน สมเยน เปสลา ภิกฺขู ฉพฺพคฺคิเยหิ ภิกฺขูหิ อธมฺมกเมฺม กยิรมาเน ปฎิโกฺกสนฺติ, ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตเชฺชนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, ทิฎฺฐิมฺปิ อาวิกาตุ’’นฺติ (มหาว. ๑๕๔) ปาฐญฺจ ‘‘เตสํเยว สนฺติเก ทิฎฺฐิํ อาวิกโรนฺติ, ฉพฺพคฺคิยา ภิกฺขู ลภนฺติ อาฆาตํ, ลภนฺติ อปฺปจฺจยํ, วเธน ตเชฺชนฺติฯ ภควโต เอตมตฺถํ อาโรเจสุํ – อนุชานามิ, ภิกฺขเว, จตูหิ ปญฺจหิ ปฎิโกฺกสิตุํ, ทฺวีหิ ตีหิ ทิฎฺฐิํ อาวิกาตุํ, เอเกน อธิฎฺฐาตุํ น เมตํ ขมตี’’ติ อิเม ปาเฐ สนฺธาย วุตฺตํฯ ติ อิทํ ปน ปาฬิยํ ตีณิ สมฺปทานานิ คเหตฺวา ตีหิ กิริยาปเทหิ วิสุํ วิสุํ โยเชตพฺพํฯ สพฺพเญฺจตํ อนุปทฺทวตฺถาย วุตฺตํ, น อาปตฺติสพฺภาวโตติ โยชนาฯ กถํ อนุปทฺทวสมฺภโวติ? นิคฺคหกมฺมํ กาตุํ อสกฺกุเณยฺยภาวโต, อญฺญสฺส อุปทฺทวสฺส จ นิวารณโตฯ เตน วุตฺตํ วชิรพุทฺธิฎีกายํ (วชิร. ฎี. มหาวคฺค ๑๕๔) ติ สโงฺฆ สงฺฆสฺส กมฺมํ น กโรติ, อโญฺญปิ อุปทฺทโว พหูนํ โหติ, ตสฺมา วุตฺต’’นฺติฯ</p>


<h3>โอกาสกตกถา</h3>
<p> โอกาสกตกถายํ  ติอาทิ ‘‘เตน โข ปน สมเยน ฉพฺพคฺคิยา ภิกฺขู อโนกาสกตํ  ภิกฺขุํ อาปตฺติยา โจเทนฺติฯ ภควโต เอตมตฺถํ อาโรเจสุํ – น, ภิกฺขเว, อโนกาสกโต ภิกฺขุ อาปตฺติยา โจเทตโพฺพ, โย โจเทยฺย, อาปตฺติ ทุกฺกฎสฺสฯ อนุชานามิ, ภิกฺขเว, โอกาสํ การาเปตฺวา อาปตฺติยา โจเทตุํ, กโรตุ อายสฺมา โอกาสํ, อหํ ตํ วตฺตุกาโม’’ติ (มหาว. ๑๕๓) อิทํ ปาฐํ สนฺธาย วุตฺตํฯ อธิปฺปาเยสุ ติ, สาสนโต จาเวตุกาโมฯ ติ ปรํ อโกฺกสิตุกาโม ปริภาสิตุกาโมฯ ติ ตชฺชนียาทิกมฺมํ กตฺตุกาโมฯ ติ อาปตฺติโต วุฎฺฐาเปตุกาโมฯ ติ อุโปสถํ, ปวารณํ วา ฐเปตุกาโมฯ ติ อุปปริกฺขิตุกาโมฯ ติ ธมฺมํ เทเสตุกาโมฯ อิติ ปรํ โจเทนฺตานํ ภิกฺขูนํ อธิปฺปายเภโท อเนกวิโธ โหตีติ อโตฺถฯ ติ จาวนาธิปฺปายอโกฺกสาธิปฺปายกมฺมาธิปฺปายวุฎฺฐานาธิปฺปาเยสุ โอกาสํ อการาเปนฺตสฺส ทุกฺกฎํฯ การาเปตฺวาปิ สมฺมุขา โจเทนฺตสฺส ยถานุรูปํ สงฺฆาทิเสสปาจิตฺติยทุกฺกฎานิ, อสมฺมุขา ปน ทุกฺกฎเมวาติ อยเมตฺถ ปิณฺฑโตฺถฯ เสสํ สุวิเญฺญยฺยเมวฯ</p>


<p>‘‘ฐปนเกฺขตฺตํ ปน ชานิตพฺพ’’นฺติ วตฺวา ตํ ทเสฺสโนฺต ติอาทิมาหฯ อนุวิชฺชกสฺส อนุวิชฺชนาธิปฺปาเยน วทนฺตสฺส โอกาสกมฺมํ นตฺถีติ โยชนาฯ ธมฺมกถิกสฺส อโนทิสฺส กมฺมํ กเถนฺตสฺส โอกาสกมฺมํ นตฺถิฯ สเจ ปน โอทิสฺส กเถติ, อาปตฺติ, ตสฺมา ตํ ทเสฺสตฺวา คนฺตพฺพนฺติ โยเชตพฺพํฯ เสสํ สุวิเญฺญยฺยเมวฯ</p>


<h3>สทฺธาเทยฺยวินิปาตนกถา</h3>
<p> สทฺธาเทยฺยวินิปาตนกถายํ  ‘‘มาตาปิตโรติ โข, ภิกฺขเว, วทมาเน กิํ วเทยฺยามฯ อนุชานามิ, ภิกฺขเว, มาตาปิตูนํ ทาตุํ, น จ, ภิกฺขเว, สทฺธาเทยฺยํ วินิปาเตตพฺพํ, โย วินิปาเตยฺย, อาปตฺติ ทุกฺกฎสฺสา’’ติ (มหาว. ๓๖๑) วจนโต ทายเกหิ สทฺธาย ภิกฺขุสฺส ทินฺนํ วินิปาเตตฺวา คิหีนํ ทาตุํ น วฎฺฎติฯ นฺติ  เอตฺถ เสสญาตีนํ เทโนฺต วินิปาเตติเยวฯ มาตาปิตโร ปน สเจ รเชฺช ฐิตาปิ ปตฺถยนฺติ, ทาตพฺพ’’นฺติ อฎฺฐกถายํ (มหาว. อฎฺฐ. ๓๖๑) วุตฺตตฺตา ภาตุภคินีอาทีนํ ญาตกานมฺปิ ทาตุํ น วฎฺฎติฯ วุตฺตญฺหิ อาจริยธมฺมสิริเตฺถเรน ขุทฺทสิกฺขายํ –</p>


<p>
‘‘น ลพฺภํ วินิปาเตตุํ, สทฺธาเทยฺยญฺจ จีวรํ;  
  
ลพฺภํ ปิตูนํ เสสานํ, ญาตีนมฺปิ น ลพฺภตี’’ติฯ  
</p>
  
<p>กยวิกฺกยสมาปตฺติสิกฺขาปทวณฺณนายมฺปิ ‘‘มาตรํ ปน ปิตรํ วา ‘อิมํ เทหี’ติ วทโต วิญฺญตฺติ น โหติ, ‘อิมํ คณฺหาหี’ติ วทโต สทฺธาเทยฺยวินิปาตนํ น โหติฯ อญฺญาตกํ ‘อิมํ เทหี’ติ วทโต วิญฺญตฺติ โหติ, ‘อิมํ คณฺหาหี’ติ วทโต สทฺธาเทยฺยวินิปาตนํ โหติฯ ‘อิมินา อิมํ เทหี’ติ กยวิกฺกยํ อาปชฺชโต นิสฺสคฺคิยํ โหตี’’ติ อฎฺฐกถายํ (ปารา. อฎฺฐ. ๒.๕๙๕) วุตฺตํฯ ตตฺถ ‘‘เสสญาตเกสุ สทฺธาเทยฺยวินิปาตสมฺภวโต ตทภาวฎฺฐานมฺปิ ทเสฺสตุํ ‘มาตรํ ปน ปิตรํ วา’ติ วุตฺต’’นฺติ วิมติวิโนทนิยํ (วิ. วิ. ฎี. ๑.๕๙๓-๕๙๕) วุตฺตํฯ</p>


<h3>สนฺตรุตฺตรกถา</h3>
<p> สนฺตรุตฺตรกถายํ -สโทฺท มชฺฌวาจโกฯ วสติ สีเลนาติ วาสโก, ‘‘อนฺตเร วาสโก อนฺตรวาสโก’’ติ  วตฺตเพฺพ ‘‘รูปภโว รูป’’นฺติอาทีสุ วิย อุตฺตรปทโลปีสมาสวเสน ‘‘อนฺตโร’’ติ วุโตฺตฯ อุตฺตรสโทฺท อุปริวาจโก, อาภุโส สชฺชตีติ อาสโงฺค, ‘‘อุตฺตเร อาสโงฺค อุตฺตราสโงฺค’’ติ วตฺตเพฺพ วุตฺตนเยน ‘‘อุตฺตโร’’ติ วุโตฺต, อนฺตโร จ อุตฺตโร จ อนฺตรุตฺตรา, สห อนฺตรุตฺตเรหิ โย วตฺตตีติ  สหปุพฺพปทภินฺนาธิกรณทฺวิปทพหุพฺพีหิสมาโสฯ อถ วา สห อนฺตเรน จ อุตฺตเรน จ โย วตฺตตีติ  ติปทพหุพฺพีหิสมาโสฯ สงฺฆาฎิํ ฐเปตฺวา อนฺตรวาสกอุตฺตราสงฺคมตฺตธโร หุตฺวา คาโม น ปวิสิตโพฺพติ อโตฺถฯ ‘‘ปริพฺพาชกมทกฺขิ ติทณฺฑเกนา’’ติอาทีสุ วิย อิตฺถมฺภูตลกฺขเณ เจตํ กรณวจนํ, ตสฺมา อนฺตรวาสกํ ติมณฺฑลํ ปฎิจฺฉาเทเนฺตน ปริมณฺฑลํ นิวาเสตฺวา กายพนฺธนํ พนฺธิตฺวา สงฺฆาฎิญฺจ อุตฺตราสงฺคญฺจ ทิคุณํ กตฺวา ปารุปิตฺวา คาโม ปวิสิตโพฺพฯ</p>


<h3>จีวรนิเกฺขปกถา</h3>
<p> จีวรนิเกฺขปกถายํ  สํหรียเตติ สงฺฆาฎิ, ตสฺสา  ภาวโยเค กมฺมเตฺถ ฉฎฺฐีฯ ติ ฐปนาย, สงฺฆาฎิํ อคฺคเหตฺวา วิหาเร ฐเปตฺวา คมนาย ปญฺจ การณานิ โหนฺตีติ อโตฺถฯ ติ คเหตฺวา คนฺตุํ อสมโตฺถ คิลาโน วา โหติฯ ติ ‘‘วสฺสิกกาโล อย’’นฺติ สเงฺกตํ วา กตํ โหติฯ ติ นทิยา ปารํ คนฺตฺวา ภุญฺชิตพฺพํ โหติฯ ติ อคฺคฬํ ทตฺวาปิ ทาตโพฺพ สุคุตฺตวิหาโร วา โหติฯ ติ ตสฺมิํ วิหาเร กถินํ อตฺถตํ วา โหติ อตฺถตกถินานํ อสมาทานจารสมฺภวโตฯ เสสํ สุวิเญฺญยฺยเมวฯ ติ  อปฺปภิกฺขุกตฺตา โจราทีนํ คมนฎฺฐานโต จฯ ติ จีวราทิฎฺฐปนภณฺฑุกฺขลิกายฯ เสสํ สุวิเญฺญยฺยํฯ</p>


<h3>สตฺถกมฺมวตฺถิกมฺมกถา</h3>
<p> สตฺถกมฺมวตฺถิกมฺมกถายํ ติ เอตฺถ เยน เกนจิ สตฺถาทินา ฉินฺทนาทิ  นาม โหติฯ เยน เกนจิ จมฺมาทินา วตฺถิปีฬนํ  นามฯ ‘‘สมฺพาเธ ทหนกมฺมํ ปฎิเกฺขปาภาวา วฎฺฎตี’’ติ สารตฺถทีปนิยํ (สารตฺถ. ฎี. มหาวคฺค ๓.๒๗๙)ฯ วิมติวิโนทนิยํ (วิ. วิ. ฎี. มหาวคฺค ๒.๒๗๙) ปน นฺติ ยถา วตฺถิคตเตลาทิ อโนฺตสรีเร อาโรหนฺติ, เอวํ หเตฺถน วตฺถิมทฺทน’’นฺติ วุตฺตํฯ</p>


<p>วชิรพุทฺธิฎีกายํ (วชิร. ฎี. มหาวคฺค ๒๗๙) ปน ติ วจฺจมเคฺค, ภิกฺขุสฺส ภิกฺขุนิยา จ ปสฺสาวมเคฺคปิ อนุโลมโต ทหนํ ปฎิเกฺขปาภาวา วฎฺฎติฯ สตฺถวตฺถิกมฺมานุโลมโต น วฎฺฎตีติ เจ? น, ปฎิกฺขิตฺตปฎิเกฺขปา, ปฎิกฺขิปิตพฺพสฺส ตปฺปรมตาทีปนโตฯ กิํ วุตฺตํ โหติ? ปุเพฺพ ปฎิกฺขิตฺตมฺปิ สตฺถกมฺมํ สมฺปิเณฺฑตฺวา ปจฺฉา ‘น, ภิกฺขเว…เป.… ถุลฺลจฺจยสฺสา’ติ ทฺวิกฺขตฺตุํ สตฺถกมฺมสฺส ปริเกฺขโป กโตฯ เตน สมฺพาธสฺส สามนฺตา ทฺวงฺคุลํ ปฎิกฺขิปิตพฺพํ นาม สตฺถวตฺถิกมฺมโต อุทฺธํ นตฺถีติ ทเสฺสติฯ กิญฺจ ภิโยฺย – ปุเพฺพ สมฺพาเธเยว สตฺถกมฺมํ ปฎิกฺขิตฺตํ, ปจฺฉา สมฺพาธสฺส สามนฺตา ทฺวงฺคุลมฺปิ ปฎิกฺขิตฺตํ , ตสฺมา ตเสฺสว ปฎิเกฺขโป, เนตรสฺสาติ สิทฺธํฯ เอตฺถ  นาม สตฺถหารกํ วาสฺส ปริเยเสยฺยา’ติอาทีสุ (ปารา. ๑๖๗) วิย เยน ฉินฺทติ, ตํ สพฺพํฯ เตน วุตฺตํ ‘กณฺฎเกน วา’ติอาทิฯ ขารุทานํ ปเนตฺถ ภิกฺขุนีวิภเงฺค ปสาเข ปมุเข อนุญฺญาตนฺติ เวทิตพฺพํ, เอเก ปน ‘สตฺถกมฺมํ วา’ติ  ปาฐํ วิกเปฺปตฺวา วตฺถิกมฺมํ กโรนฺติฯ วตฺถีติ กิํ? อคฺฆิกา วุจฺจติ, ตาย ฉินฺทนํ วตฺถิกมฺมํ นามาติ จ อตฺถํ วณฺณยนฺติ, เต ‘สตฺถหารกํ วาสฺส ปริเยเสยฺยา’ติ อิมสฺส ปทภาชนียํ ทเสฺสตฺวา ปฎิกฺขิปิตพฺพาฯ ติ วาตณฺฑกา, ติ อนาหวตฺตี’’ติ วุตฺตํฯ เสสํ อฎฺฐกถายํ วุตฺตนเยเนว เวทิตพฺพํฯ</p>


<h3>นหาปิตปุพฺพกถา</h3>
<p> นหาปิตปุพฺพกถายํ นหาปิโต ปุเพฺพติ นหาปิตปุโพฺพ, ปุเพฺพ นหาปิโต หุตฺวา อิทานิ ภิกฺขุภูโตติ อโตฺถฯ เตน  ภิกฺขุนาฯ นฺติ ขุราทินหาปิตภณฺฑํ, ‘‘ลทฺธาตปโตฺต ราชกุมาโร’’ติอาทีสุ วิย อุปลกฺขณนโยยํฯ ‘‘น, ภิกฺขเว, ปพฺพชิเตน อกปฺปิยํ สมาทเปตพฺพํ, โย สมาทเปยฺย, อาปตฺติ ทุกฺกฎสฺสฯ น จ, ภิกฺขเว, นหาปิตปุเพฺพน ขุรภณฺฑํ ปริหริตพฺพํ, โย ปริหเรยฺย, อาปตฺติ ทุกฺกฎสฺสา’’ติ (มหาว. ๓๐๓) จ ทฺวิธา ปญฺญตฺติ, ตสฺมา นหาปิตปุเพฺพน วา อนหาปิตปุเพฺพน วา ปพฺพชิเตน นาม อกปฺปิยสมาทปนํ น กาตพฺพํฯ นหาปิตปุเพฺพน ปน ภิกฺขุนา ขุเรน อภิลกฺขิตํ ขุรภณฺฑํ, ขุรภณฺฑขุรโกสนิสิตปาสาณขุรถวิกาทโย น ปริหริตพฺพา เอวฯ เสสํ อฎฺฐกถายํ วุตฺตนเยเนว เวทิตพฺพํฯ วชิรพุทฺธิฎีกายํ (วชิร. ฎี. มหาวคฺค ๓๐๐) ปน ‘‘น, ภิกฺขเว, ปพฺพชิเตน อกปฺปิเย สมาทเปตพฺพนฺติ วุตฺตตฺตา อนุปสมฺปนฺนสฺสปิ น เกวลํ ทสสุ เอว สิกฺขาปเทสุ, อถ โข ยํ ภิกฺขุสฺส น กปฺปติ, ตสฺมิมฺปีติ อธิปฺปาโย’’ติ วุตฺตํฯ</p>


<h3>ทสภาคกถา</h3>
<p> ทสภาคกถายํ ติ สงฺฆสนฺตกานิ ติ ปุคฺคลสฺส สนฺตกาย ภูมิยาฯ ติ  มูลภาคสงฺขาตํ ทสมภาคํ ภูมิสามิกานํ ทตฺวาฯ ติ เตสํ พีชานํ ผลานิ โรปเกหิ ปริภุญฺชิตพฺพานีติ อโตฺถฯ เสสํ สุวิเญฺญยฺยเมว ฯ นฺติ อาทิกปฺปกาเล ปฐมกปฺปิกา มนุสฺสา โพธิสตฺตํ มหาสมฺมตํ นาม ราชานํ กตฺวา สเพฺพปิ อตฺตโน อตฺตโน ตณฺฑุลผลสาลิเขตฺตโต ปวตฺตตณฺฑุลผลานิ ทส โกฎฺฐาเส กตฺวา เอกํ โกฎฺฐาสํ ภูมิสามิกภูตสฺส มหาสมฺมตราชิโน ทตฺวา ปริภุญฺชิํสุฯ ตโต ปฎฺฐาย ชมฺพุทีปิกานํ มนุสฺสานํ จาริตตฺตา วุตฺตํฯ เตเนว สารตฺถทีปนีนามิกายมฺปิ วินยฎีกายํ (วชิร. ฎี. มหาวคฺค ๓๐๔) ติ ทสมภาคํ ทตฺวาฯ เตเนวาห ‘ทส โกฎฺฐาเส กตฺวา เอโก โกฎฺฐาโส ภูมิสามิกานํ ทาตโพฺพ’ติ’’ วุตฺตํฯ</p>


<h3>ปาเถยฺยกถา</h3>
<p> ปาเถยฺยกถายํ ‘‘อนุชานามิ, ภิกฺขเว’’ติอาทิ ภทฺทิยนคเร อมิตปริโภคภูเตน เมณฺฑกเสฎฺฐินา อภิยาจิโต หุตฺวา อนุญฺญาตํ, อิธ ปน ปฐมํ ‘‘อนุชานามิ, ภิกฺขเว, ปญฺจ โครเส ขีรํ ทธิํ ตกฺกํ นวนีตํ สปฺปิ’’นฺติ (มหาว. ๒๙๙) ปญฺจ โครสา อนุญฺญาตาฯ ตโต ปรํ เสฎฺฐิโน อภิยาจนานุรูปํ วตฺวา อนุชานิตุํ ติอาทิมาหฯ เสสํ อฎฺฐกถายํ วุตฺตนเยเนว เวทิตพฺพํฯ นฺติ เอเตน เอวรูเปสุ กาเลสุ วิญฺญตฺติปจฺจยา โทโส นตฺถีติ ทเสฺสติฯ นฺติ วุตฺตตฺตา ปน ตโต อุปริ ยาจนํ น วฎฺฎตีติ ทสฺสิตํฯ ติอาทินา สเจ มาสคมนีเย  มเคฺค สตฺตาหคมนีโย เอว กนฺตาโร โหติ, ตตฺถ สตฺตาหยาปนียมตฺตเมว ปาเถยฺยํ ปริเยสิตพฺพํ, ตโต ปรํ ปิณฺฑจาริกาทิวเสน สุภิกฺขสุลภปิณฺฑมคฺคตฺตา น ปริเยสิตพฺพนฺติฯ</p>


<h3>มหาปเทสกถา</h3>
<p> มหาปเทสกถายํ มหาปเทสา นาม อปฺปฎิกฺขิตฺตา เทฺว, อนนุญฺญาตา เทฺวติ จตฺตาโรติ ทเสฺสโนฺต ติอาทิมาหฯ เตสุ อปฺปฎิกฺขิเตฺตปิ อกปฺปิยานุโลมกปฺปิยานุโลมวเสน เทฺว, ตถา อนนุญฺญาเตปีติฯ</p>


<p>ตตฺถ  ติ อุปปริกฺขนฺตาฯ ปฎฺฎณฺณุเทเส สญฺชาตวตฺถํ ฯ ‘ปฎฺฎุณฺณํ โกเสยฺยวิเสโส’ติ หิ อภิธานโกเส วุตฺตํฯ จีนเทเส โสมารเทเส จ สญฺชาตวตฺถานิ จีนโสมารปฎานิฯ ปฎฺฎุณฺณาทีนิ ตีณิ โกเสยฺยสฺส อนุโลมานิ ปาณเกหิ กตสุตฺตมยตฺตาฯ  เอหิภิกฺขูนํ ปุญฺญิทฺธิยา นิพฺพตฺตจีวรํ, ตํ โขมาทีนํ อญฺญตรํ โหตีติ เตสํเยว อนุโลมํฯ เทวตาหิ ทินฺนจีวรํ  ตํ กปฺปรุเกฺข นิพฺพตฺตํ ชาลินิยา เทวกญฺญาย อนุรุทฺธเตฺถรสฺส ทินฺนวตฺถสทิสํ, ตมฺปิ โขมาทีนํเยว อนุโลมํ โหติ เตสุ อญฺญตรภาวโตฯ ติ เตสํ สรูปทสฺสนมตฺตเมตํ, นาญฺญนิวตฺตนปทํ ปฎฺฎุณฺณปฎฺฎสฺสปิ เทสนาเมเนว วุตฺตตฺตาฯ ติ ตีณิ ภาชนานิฯ  ลาพุอาทิฯ  อุทกุกฺขิปนกุฎโกฯ นฺติ เวฬุวิลีเวหิ วายิตฺวา กตฉตฺต’’นฺติ สารตฺถทีปนิยํ (สารตฺถ. ฎี. มหาวคฺค ๓.๓๐๕) วุตฺตํฯ</p>


<p>นฺติ  ปเกฺก สนฺธาย วุตฺตํฯ อามานิ ปน อนุปสมฺปเนฺนหิ สีตุทเก มทฺทิตฺวา ปริสฺสาเวตฺวา ทินฺนปานํ ปจฺฉาภตฺตมฺปิ กปฺปติ เอวฯ อยญฺจ อโตฺถ มหาอฎฺฐกถายํ สรูปโต อวุโตฺตติ อาห ติอาทิฯ ติ อิทํ ปาตพฺพตาสามเญฺญน ยามกาลิกกถายํ วุตฺตํ, ตํ ปน สตฺตาหกาลิกเมวาติ คเหตพฺพํฯ ติ ผลปตฺตปุปฺผอุจฺฉุรสา จตฺตาโร’’ติ วิมติวิโนทนิยํ (วิ. วิ. ฎี. มหาวคฺค ๒.๓๐๐) วุตฺตํฯ ติ จีนปฎโสมารปฎานิฯ ติ ปฎฺฎุเณฺณน สห ตีณิฯ  เอหิภิกฺขูนํ นิพฺพตฺตํฯ  อนุรุทฺธเตฺถเรน ลทฺธ’’นฺติ วชิรพุทฺธิฎีกายํ (วชิร. ฎี. มหาวคฺค ๓๐๕)ฯ</p>


<h3>สํสฎฺฐกถา</h3>
<p>สํสฎฺฐกถายํ ติอาทิ สพฺพํ สมฺภินฺนรสํ สนฺธาย วุตฺตํฯ สเจ หิ ฉลฺลิมฺปิ อปเนตฺวา สกเลเนว นาฬิเกรผเลน สทฺธิํ ปานกํ ปฎิคฺคหิตํ โหติ, นาฬิเกรํ อปเนตฺวา ตํ วิกาเลปิ กปฺปติฯ อุปริ สปฺปิปิณฺฑํ ฐเปตฺวา สีตลปายาสํ เทนฺติ, ยํ ปายาเสน อสํสฎฺฐํ สปฺปิ, ตํ อปเนตฺวา สตฺตาหํ ปริภุญฺชิตุํ วฎฺฎติฯ พทฺธมธุผาณิตาทีสุปิ เอเสว นโยฯ ตโกฺกลชาติผลาทีหิ อลงฺกริตฺวา ปิณฺฑปาตํ เทนฺติ, ตานิ อุทฺธริตฺวา โธวิตฺวา ยาวชีวํ ปริภุญฺชิตพฺพานิ, ยาคุยํ ปกฺขิปิตฺวา ทินฺนสิงฺคิเวราทีสุปิ, เตลาทีสุ ปกฺขิปิตฺวา ทินฺนลฎฺฐิมธุกาทีสุปิ  เอเสว นโยฯ เอวํ ยํ ยํ อสมฺภินฺนรสํ โหติ, ตํ ตํ เอกโต ปฎิคฺคหิตมฺปิ ยถา สุทฺธํ โหติ, ตถา โธวิตฺวา วา ตเจฺฉตฺวา วา ตสฺส ตสฺส กาลสฺส วเสน ปริภุญฺชิตุํ วฎฺฎติฯ</p>


<p>สเจ  ปน สมฺภินฺนรสํ โหติ สํสฎฺฐํ, น วฎฺฎติฯ ยาวกาลิกญฺหิ อตฺตนา สทฺธิํ สมฺภินฺนรสานิ ตีณิปิ ยามกาลิกาทีนิ อตฺตโน สภาวํ อุปเนติฯ ยามกาลิกํ เทฺวปิ สตฺตาหกาลิกาทีนิ อตฺตโน สภาวํ อุปเนติฯ สตฺตาหกาลิกํ อตฺตนา สทฺธิํ สํสฎฺฐํ ยาวชีวิกํ อตฺตโน สภาวเญฺญว อุปเนติ, ตสฺมา เตน ตทหุปฎิคฺคหิเตน สทฺธิํ ตทหุปฎิคฺคหิตํ วา ปุเรปฎิคฺคหิตํ วา ยาวชีวิกํ สตฺตาหํ กปฺปติ, ทฺวีหปฎิคฺคหิเตน ฉาหํ…เป.… สตฺตาหปฎิคฺคหิเตน ตทเหว กปฺปตีติ เวทิตพฺพํฯ ตสฺมาเยว หิ ‘‘สตฺตาหกาลิเกน, ภิกฺขเว, ยาวชีวิกํ ตทหุปฎิคฺคหิต’’นฺติ อวตฺวา ‘‘ปฎิคฺคหิตํ สตฺตาหํ กปฺปตี’’ติ วุตฺตํฯ</p>


<p>กาลยามสตฺตาหาติกฺกเมสุ เจตฺถ วิกาลโภชนสนฺนิธิเภสชฺชสิกฺขาปทานํ วเสน อาปตฺติโย เวทิตพฺพาฯ อิเมสุ จ ปน จตูสุ กาลิเกสุ ยาวกาลิกํ ยามกาลิกนฺติ อิทเมว ทฺวยํ อโนฺตวุตฺถกเญฺจว สนฺนิธิการกญฺจ โหติ, สตฺตาหกาลิกญฺจ ยาวชีวิกญฺจ อกปฺปิยกุฎิยํ นิกฺขิปิตุมฺปิ วฎฺฎติ, สนฺนิธิมฺปิ น ชเนตีติฯ เสสํ สพฺพตฺถ อุตฺตานตฺถเมวฯ</p>


<h3>ปญฺจเภสชฺชกถา</h3>
<p>ปญฺจเภสชฺชกถายํ ‘‘อนุชานามิ, ภิกฺขเว, ตานิ ปญฺจ เภสชฺชานิ กาเล ปฎิคฺคเหตฺวา กาเล ปริภุญฺชิตุ’’นฺติ (มหาว. ๒๖๑) วจนโต สารทิเกน อาพาเธน ผุฎฺฐานํ ภิกฺขูนํ ยาคุปิ ปีตา อุคฺคจฺฉติ, ภตฺตมฺปิ ภุตฺตํ อุคฺคจฺฉติ, เต เตน กิสา โหนฺติ ลูขา ทุพฺพณฺณา อุปฺปณฺฑุปฺปณฺฑุกชาตา ธมนิสนฺถตคตฺตาฯ เตสํ ยํ เภสชฺชเญฺจว อสฺส เภสชฺชสมฺมตญฺจ, โลกสฺส อาหารตฺถญฺจ ผเรยฺย, น จ โอฬาริโก อาหาโร  ปญฺญาเยยฺยฯ ตตฺริมานิ ปญฺจ เภสชฺชานิฯ เสยฺยถิทํ – สปฺปิ นวนีตํ เตลํ มธุ ผาณิตํ, ตานิ เภสชฺชานิ กาเล ปฎิคฺคเหตฺวา กาเล ปริภุญฺชิตุํ วฎฺฎติฯ ตตฺถ ติ สรทกาเล อุปฺปเนฺนน ปิตฺตาพาเธนฯ ตสฺมิญฺหิ กาเล วโสฺสทเกนปิ เตเมนฺติ, กทฺทมมฺปิ มทฺทนฺติ, อนฺตรนฺตรา  อาพาโธปิ ขโร โหติ, เตน เตสํ ปิตฺตํ โกฎฺฐพฺภนฺตรคตํ โหติฯ ติ อาหารตฺถํ สาเธยฺยา’’ติ อฎฺฐกถายํ (มหาว. อฎฺฐ. ๒๖๐) วุตฺตํฯ วิมติวิโนทนิยํ (วิ. วิ. ฎี. มหาวคฺค ๒.๒๖๐) ติ พหิสรีเร พฺยาเปตฺวา ฐิตํ อพทฺธปิตฺตํ โกฎฺฐพฺภนฺตรคตํ โหติ, เตน ปิตฺตํ กุปิตํ โหตีติ อธิปฺปาโย’’ติ วุตฺตํฯ</p>


<p>วชิรพุทฺธิฎีกายํ (วชิร. ฎี. มหาวคฺค ๒๖๐) ติ ปรโต ‘ตทุภเยน ภิโยฺยโสมตฺตาย กิสา โหนฺตี’ติอาทินา วิโรธทสฺสนโต นิทานานเปกฺขํ ยถาลาภวเสน วุตฺตนฺติ เวทิตพฺพํฯ ยถานิทานํ กสฺมา น วุตฺตนฺติ เจ? ตทญฺญาเปกฺขาธิปฺปายโตฯ สพฺพพุทฺธกาเลปิ หิ สปฺปิอาทีนํ สตฺตาหกาลิกภาวาเปโกฺขติฯ ตถา วจเนน ภควโต อธิปฺปาโยฯ เตเนว ‘อาหารตฺถญฺจ ผเรยฺย, น จ โอฬาริโก อาหาโร ปญฺญาเยยฺยา’ติ วุตฺตํฯ ตถา หิ กาเล ปฎิคฺคเหตฺวา กาเล ปริภุญฺชิตุนฺติ เอตฺถ จ กาลปริเจฺฉโท น กโต, กุโตเยว ปน ลพฺภา ตทญฺญาเปกฺขาธิปฺปาโย ภควตา มูลเภสชฺชาทีนิ ตานิ ปฎิคฺคเหตฺวา ยาวชีวนฺติ กาลปริเจฺฉโทฯ ยํ ปน ‘อนุชานามิ, ภิกฺขเว, ตานิ เภสชฺชานิ กาเล ปฎิคฺคเหตฺวา กาเล ปริภุญฺชิตุ’นฺติ (มหาว. ๒๖๐) วจนํ, ตํ ‘สนฺนิธิํ กตฺวา อปราปรสฺมิํ ทิวเส กาเล เอว ปริภุญฺชิตุํ อนุชานามี’ติ อธิปฺปายโต วุตฺตนฺติ เวทิตพฺพํฯ อญฺญถา อติสยตฺตา ภควโต  ‘ยํ เภสชฺชเญฺจว อสฺสา’ติอาทิวิตกฺกุปฺปาโท น สมฺภวติฯ ปณีตโภชนานุมติยา ปสิทฺธตฺตา อาพาธานุรูปสปฺปายาเปกฺขาย วุตฺตานีติ เจ? ตญฺจ น, ‘ภิโยฺยโสมตฺตายา’ติ กิสาทิภาวาปตฺติทสฺสนโตฯ ยถา อุจฺฉุรสํ อุปาทาย ผาณิตนฺติ วุตฺตํ, ตถา นวนีตํ อุปาทาย สปฺปีติ วตฺตพฺพโต นวนีตํ วิสุํ น วตฺตพฺพนฺติ เจ? น วิเสสทสฺสนาธิปฺปายโตฯ ยถา ผาณิตคฺคหเณน สิเทฺธปิ ปรโต อุจฺฉุรโส วิสุํ อนุญฺญาโต อุจฺฉุสามญฺญโต คุโฬทกฎฺฐาเน ฐปนาธิปฺปายโต, ตถา นวนีเต วิเสสวิธิทสฺสนาธิปฺปายโต นวนีตํ วิสุํ อนุญฺญาตนฺติ เวทิตพฺพํฯ วิเสสวิธิ ปนสฺส เภสชฺชสิกฺขาปทฎฺฐกถาวเสน (ปารา. อฎฺฐ. ๒.๖๑๙-๖๒๑) เวทิตโพฺพฯ วุตฺตญฺหิ ตตฺถ ‘ปจิตฺวา สปฺปิํ กตฺวา ปริภุญฺชิตุกาเมน อโธตมฺปิ ปจิตุํ วฎฺฎตี’ติฯ ตตฺถ สปฺปิ ปกฺกาว โหติ, นาปกฺกา, ตถา ผาณิตมฺปิฯ นวนีตํ อปกฺกเมวา’’ติอาทิฯ</p>


<h3>ทุติยเภสชฺชกถา</h3>
<p>ทุติยเภสชฺชกถายํ  ‘‘อนุชานามิ, ภิกฺขเว, ตานิ ปญฺจ เภสชฺชานิ ปฎิคฺคเหตฺวา กาเลปิ วิกาเลปิ ปริภุญฺชิตุ’’นฺติ (มหาว. ๒๖๑) วจนโต ‘‘ตานิ ปญฺจ เภสชฺชานิ กาเล ปฎิคฺคเหตฺวา กาเล ปริภุญฺชนฺตานํ เตสํ ภิกฺขูนํ ยานิปิ ตานิ ปากติกานิ ลูขานิ โภชนานิ, ตานิ นจฺฉาเทนฺติ, ปเคว เสเนสิตานิฯ เต เตน เจว สารทิเกน อาพาเธน ผุฎฺฐา อิมินา จ ภตฺตาจฺฉาทเกน ตทุภเยน ภิโยฺยโสมตฺตาย กิสา โหนฺตี’’ติ อิมสฺมิํ วตฺถุสฺมิํ กาเลปิ วิกาเลปีติ อนุญฺญาตตฺตา วิกาเลปิ ปริภุญฺชิตุํ วฎฺฎติฯ ตตฺถ ติ น ชีรนฺติ, น วาตโรคํ ปฎิปฺปสฺสเมฺภตุํ สโกฺกนฺติฯ ติ สินิทฺธานิฯ ติ  ภตฺตํ อโรจิเกนา’’ติ อฎฺฐกถายํ (มหาว. อฎฺฐ. ๒๖๑) วุตฺตํ, ฎีกาสุ (สารตฺถ. ฎี. มหาวคฺค ๓.๒๖๑; วิ. วิ. ฎี. มหาวคฺค ๒.๒๖๑-๒๖๒) ปน ติ รุจิํ น อุปฺปาเทนฺตี’’ติ เอตฺตกเมว วุตฺตํ, มหาวิภเงฺค (ปารา. ๖๒๒) ปน ‘‘ยานิ โข ปน ตานิ คิลานานํ ภิกฺขูนํ ปฎิสายนียานิ เภสชฺชานิฯ เสยฺยถิทํ – สปฺปิ นวนีตํ เตลํ มธุ ผาณิตํ, ตานิ ปฎิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานิ, ตํ อติกฺกามยโต นิสฺสคฺคิยํ ปาจิตฺติย’’นฺติ วจนโต อิเมสํ ปญฺจเภสชฺชานํ สตฺตาหกาลิกภาโว เวทิตโพฺพ, อิธ ปน อฎฺฐุปฺปตฺติวเสน วุโตฺตติฯ</p>


<h3>วสาเภสชฺชกถา</h3>
<p>วสาเภสชฺชกถายํ ‘‘อนุชานามิ, ภิกฺขเว, วสานิ เภสชฺชานิ อจฺฉวสํ มจฺฉวสํ สุสุกาวสํ สูกรวสํ คทฺรภวสํ กาเล ปฎิคฺคหิตํ กาเล นิปฺปกฺกํ กาเล สํสฎฺฐํ เตลปริโภเคน ปริภุญฺชิตุํฯ วิกาเล เจ, ภิกฺขเว, ปฎิคฺคหิตํ วิกาเล นิปฺปกฺกํ วิกาเล สํสฎฺฐํ, ตเญฺจ ปริภุเญฺชยฺย, อาปตฺติ ติณฺณํ ทุกฺกฎานํฯ กาเล เจ, ภิกฺขเว, ปฎิคฺคหิตํ วิกาเล นิปฺปกฺกํ วิกาเล สํสฎฺฐํ, ตเญฺจ ปริภุเญฺชยฺย, อาปตฺติ ทฺวินฺนํ ทุกฺกฎานํฯ กาเล เจ, ภิกฺขเว, ปฎิคฺคหิตํ กาเล นิปฺปกฺกํ วิกาเล สํสฎฺฐํ, ตเญฺจ ปริภุเญฺชยฺย, อาปตฺติ ทุกฺกฎสฺสฯ กาเล เจ, ภิกฺขเว, ปฎิคฺคหิตํ กาเล นิปฺปกฺกํ กาเล สํสฎฺฐํ, ตเญฺจ ปริภุเญฺชยฺย, อนาปตฺตี’’ติ (มหาว. ๒๖๒)ฯ ตตฺถ นฺติอาทีสุ มชฺฌนฺหิเก อวีติวเตฺต ปฎิคฺคเหตฺวา ปจิตฺวา ปริสฺสาเวตฺวา จาติ อโตฺถฯ นฺติ  สตฺตาหกาลิกเตลปริโภเคน ปริภุญฺชิตุ’’นฺติ อฎฺฐกถายํ (มหาว. อฎฺฐ. ๒๖๒) วุตฺตํ, ฎีกาสุ (สารตฺถ. ฎี. มหาวคฺค ๓.๒๖๒; วิ. วิ. ฎี. มหาวคฺค ๒.๒๖๑-๒๖๒) ปน ติ  สมุเทฺท ภวา เอกา มจฺฉชาติ, กุมฺภิลาติปิ วทนฺติฯ นฺติ ปริสฺสาวิตํฯ ติ สตฺตาหกาลิกปริโภคํ สนฺธาย วุตฺต’’นฺติ วุตฺตํฯ อยเมตฺถ สเงฺขโป, วิตฺถาโร ปน เหฎฺฐา จตุกาลิกกถายํ วุโตฺตเยวฯ</p>


<h3>มูลเภสชฺชกถา</h3>
<p>มูลเภสชฺชกถายํ ‘‘อนุชานามิ, ภิกฺขเว, มูลานิ เภสชฺชานิ, หลิทฺทิํ สิงฺคิเวรํ วจํ วจตฺตํ อติวิสํ กฎุกโรหิณิํ อุสีรํ ภทฺทมุตฺตกํ, ยานิ วา ปนญฺญานิปิ อตฺถิ มูลานิ เภสชฺชานิ เนว ขาทนีเย ขาทนียตฺถํ ผรนฺติ, น โภชนีเย โภชนียตฺถํ ผรนฺติ, ตานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํฯ อสติ ปจฺจเย ปริภุญฺชนฺตสฺส อาปตฺติ ทุกฺกฎสฺสา’’ติฯ ตตฺถ นฺติ เสตวจํฯ เสสํ เหฎฺฐา วุตฺตเมวฯ</p>


<h3>ปิฎฺฐเภสชฺชกถา</h3>
<p>ปิฎฺฐเภสชฺชกถายํ ‘‘อนุชานามิ, ภิกฺขเว, นิสทํ นิสทโปตก’’นฺติ (มหาว. ๒๖๓) วจนโต ปิสิเตหิ จุณฺณกเตหิ มูลเภสเชฺชหิ อเตฺถ สติ นิสทญฺจ นิสทโปตกญฺจ ปริหริตุํ วฎฺฎติฯ ตตฺถ นฺติ ปิสนสิลา จ ปิสนโปโต จฯ นิสทนฺติ ปิสนฺติ จุณฺณวิจุณฺณํ กโรนฺติ มูลเภสชฺชาทโย เอตฺถาติ  ปิสนสิลาฯ นิสทนฺติ ปิสนฺติ จุณฺณวิจุณฺณํ กโรนฺติ มูลเภสชฺชาทโย เอเตนาติ นิสทํ, โปเสตโพฺพติ โปโต, ทารโกฯ ขุทฺทกปฺปมาณตาย โปโต วิยาติ โปโต, นิสทญฺจ ตํ โปโต จาติ นิสทโปโต, ฯ นิปุพฺพสท จุณฺณกรเณติ ธาตุฯ</p>


<h3>กสาวเภสชฺชกถา</h3>
<p>กสาวเภสชฺชกถายํ  ‘‘อนุชานามิ, ภิกฺขเว, กสาวานิ เภสชฺชานิ นิมฺพกสาวํ กุฎชกสาวํ ปโฎลกสาวํ ผคฺควกสาวํ นตฺตมาลกสาวํ, ยานิ วา ปนญฺญานิปิ อตฺถิ กสาวานิ  เภสชฺชานิ เนว ขาทนีเย ขาทนียตฺถํ ผรนฺติ, น โภชนีเย โภชนียตฺถํ ผรนฺติ, ตานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ, อสติ ปจฺจเย ปริภุญฺชนฺตสฺส อาปตฺติ ทุกฺกฎสฺสา’’ติ (มหาว. ๒๖๓) วจนโต ตานิปิ กสาวเภสชฺชานิ ปฎิคฺคเหตฺวา ยาวชีวํ ปริหริตุํ สติ ปจฺจเย ปริภุญฺชิตุํ วฎฺฎติฯ ตตฺถ นฺติ ลตาชาติฯ นฺติ กรญฺชํฯ ติ ตจาทีนิ อุทเก ตาเปตฺวา คหิตอูสเรหี’’ติ วิมติวิโนทนิยํ (วิ. วิ. ฎี. มหาวคฺค ๒.๒๖๓) วุตฺตํฯ</p>


<h3>ปณฺณเภสชฺชกถา</h3>
<p>ปณฺณเภสชฺชกถายํ ‘‘อนุชานามิ, ภิกฺขเว, ปณฺณานิ เภสชฺชานิ นิมฺพปณฺณํ กุฎชปณฺณํ ปโฎลปณฺณํ นตฺตมาลปณฺณํ ผคฺควปณฺณํ สุลสิปณฺณํ กปฺปาสปณฺณํ, ยานิ วา ปนญฺญานิปิ อตฺถิ ปณฺณานิ เภสชฺชานิ เนว ขาทนีเย ขาทนียตฺถํ ผรนฺติ, น โภชนีเย โภชนียตฺถํ ผรนฺติ, ตานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ, อสติ ปจฺจเย ปริภุญฺชนฺตสฺส อาปตฺติ ทุกฺกฎสฺสา’’ติ (มหาว. ๒๖๓) วจนโต ขาทนียโภชนียตฺถํ อผรนฺตานิ ตานิปิ ปณฺณานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ วฎฺฎติฯ นฺติอาทีสุ นิสฺสคฺคิยวณฺณนายํ (ปารา. อฎฺฐ. ๒.๖๒๓) วุตฺตนเยเนว อโตฺถ เวทิตโพฺพฯ มูลเภสชฺชาทิวินิจฺฉโยปิ ขุทฺทกวณฺณนายํ วุโตฺตเยว, ตสฺมา อิธ ยํ ยํ ปุเพฺพ อวุตฺตํ, ตํ ตเทว วณฺณยิสฺสามฯ</p>


<h3>ผลเภสชฺชกถา</h3>
<p>ผลเภสชฺชกถายํ  ‘‘อนุชานามิ, ภิกฺขเว, ผลานิ เภสชฺชานิ พิฬงฺคํ ปิปฺปลิํ มริจํ หรีตกํ วิภีตกํ อามลกํ โคฎฺฐผลํ, ยานิ วา ปนญฺญานิปิ อตฺถิ ผลานิ เภสชฺชานิ เนว ขาทนีเย ขาทนียตฺถํ ผรนฺติ, น โภชนีเย โภชนียตฺถํ ผรนฺติ, ตานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ, อสติ ปจฺจเย ปริภุญฺชนฺตสฺส อาปตฺติ ทุกฺกฎสฺสา’’ติ (มหาว. ๒๖๓) วจนโต ขาทนียโภชนียตฺถํ อผรนฺตานิ ตานิ ผลานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุมฺปิ วฎฺฎติฯ</p>


<h3>ชตุเภสชฺชกถา</h3>
<p>ชตุเภสชฺชกถายํ  ‘‘อนุชานามิ, ภิกฺขเว, ชตูนิ เภสชฺชานิ หิงฺคุํ หิงฺคุชตุํ หิงฺคุสิปาฎิกํ ตกํ ตกปตฺติํ ตกปณฺณิํ สชฺชุลสํ, ยานิ วา ปนญฺญานิปิ อตฺถิ ชตูนิ เภสชฺชานิ เนว ขาทนีเย ขาทนียตฺถํ ผรนฺติ, น โภชนีเย โภชนียตฺถํ ผรนฺติ, ตานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ, อสติ ปจฺจเย ปริภุญฺชนฺตสฺส อาปตฺติ ทุกฺกฎสฺสา’’ติ (มหาว. ๒๖๓) วจนโต ตานิ ชตูนิ เภสชฺชานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ วฎฺฎติฯ ตตฺถ  หิงฺคุชาติโยเยวฯ  ลาขาชาติโยฯ</p>


<p>วชิรพุทฺธิฎีกายํ (วชิร. ฎี. มหาวคฺค ๒๖๓) ปน  นาม หิงฺคุรุกฺขสฺส ทณฺฑปลฺลวปวาฬปากนิปฺผนฺนาฯ  นาม ตสฺส มูลสาขปากนิปฺผนฺนาฯ  นาม ตสฺส รุกฺขสฺส ตจปาโกทกํฯ ติ ตสฺส ปตฺตปาโกทกํฯ ติ ตสฺส ผลปาโกทกํฯ อถ วา  นาม ลาขาฯ ติ กิตฺติมโลหสาขา ฯ ติ ปกฺกลาขา’ติ ลิขิตํฯ ติ เอตฺถ สติปจฺจยตา คิลานาคิลานวเสน ทฺวิธา เวทิตพฺพาฯ วิกาลโภชนสิกฺขาปทสฺส หิ อนาปตฺติวาเร ยามกาลิกาทีนํ ติณฺณมฺปิ อวิเสเสน สติปจฺจยตา วุตฺตาฯ อิมสฺมิํ ขนฺธเก ‘อนุชานามิ, ภิกฺขเว, คิลานสฺส คุฬํ อคิลานสฺส คุโฬทกํฯ อนุชานามิ, ภิกฺขเว, คิลานสฺส โลณโสวีรกํ, อคิลานสฺส อุทกสมฺภินฺน’นฺติ (มหาว. ๒๗๓) วุตฺตํ, ตสฺมา สิทฺธํ ‘สติปจฺจยตา คิลานาคิลานวเสน ทุวิธา’ติ, อญฺญถา อสติ ปจฺจเย คุโฬทกาทิ อาปชฺชติ, ตโต จ ปาฬิวิโรโธฯ นฺติ อาหารปโยชนํ, อาหารกิจฺจยาปนนฺติ อโตฺถติ จฯ ติ สตฺตาหกาลิกปริโภเคนฯ ติ ปิสิตเตเลหิฯ นฺติ โกฎฺฐรุกฺขสฺส ผลํ, มทนผลํ วาติ จ ลิขิต’’นฺติ วุตฺตํฯ</p>


<h3>โลณเภสชฺชกถา</h3>
<p>โลณเภสชฺชกถายํ ‘‘อนุชานามิ, ภิกฺขเว, โลณานิ เภสชฺชานิ สามุทฺทิกํ กาฬโลณํ สินฺธวํ อุพฺภิทํ พิลํ, ยานิ วา ปนญฺญานิปิ อตฺถิ โลณานิ เภสชฺชานิ เนว ขาทนีเย ขาทนียตฺถํ  ผรนฺติ, น โภชนีเย โภชนียตฺถํ ผรนฺติ, ตานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ, อสติ ปจฺจเย ปริภุญฺชนฺตสฺส อาปตฺติ ทุกฺกฎสฺสา’’ติ (มหาว. ๒๖๓) วจนโต ตานิ โลณานิ ปฎิคฺคเหตฺวา ยาวชีวํ ปริหริตุํ, สติ ปจฺจเย ปริภุญฺชิตุํ วฎฺฎติฯ ตตฺถ นฺติ สมุทฺทตีเร วาลุกํ วิย สนฺติฎฺฐติฯ นฺติ ปกติโลณํฯ นฺติ เสตวณฺณํ ปพฺพเต อุฎฺฐหติฯ นฺติ ภูมิโต องฺกุรํ วิย อุฎฺฐหติฯ นฺติ ทพฺพสมฺภาเรหิ สทฺธิํ ปจิตํ, ตํ รตฺตวณฺณํฯ สารตฺถทีปนิยํ (สารตฺถ. ฎี. มหาวคฺค ๓.๒๖๓) ปน  นาม อูสรปํสุมย’’นฺติ  วุตฺตํฯ วิมติวิโนทนิยํ (วิ. วิ. ฎี. มหาวคฺค ๒.๒๖๓) ปน นฺติ อูสรปํสุมยํ โลณํฯ นฺติ โลณวิเสโส’’ติ วุตฺตํฯ วชิรพุทฺธิฎีกายมฺปิ ตเถว วุตฺตํฯ</p>


<h3>จุณฺณกถา</h3>
<p>จุณฺณกถายํ ‘‘อนุชานามิ, ภิกฺขเว, ยสฺส กณฺฑุ วา ปีฬกา วา อสฺสาโว วา ถุลฺลกจฺฉุ วา อาพาโธ กาโย วา ทุคฺคโนฺธ จุณฺณานิ เภสชฺชานิ, อคิลานสฺส ฉกณํ มตฺติกํ รชนนิปฺปกฺกํฯ อนุชานามิ, ภิกฺขเว, อุทุกฺขลํ มุสล’’นฺติ (มหาว. ๒๖๔)ฯ ติ กสฺสจิ อสฺสาทีนํ วิย กายคโนฺธ โหติ, ตสฺสปิ สิรีสโกสุมฺพาทิจุณฺณานิ วา คนฺธจุณฺณานิ วา สพฺพานิ วฎฺฎนฺติฯ นฺติ โคมยํฯ นฺติ รชนกสฎํ, ปากติกจุณฺณมฺปิ โกเฎฺฎตฺวา อุทเกน เตเมตฺวา นฺหายิตุํ วฎฺฎติ, เอตมฺปิ รชนนิปฺปกฺกสงฺขเมว คจฺฉตี’’ติ อฎฺฐกถายํ (มหาว. อฎฺฐ. ๒๖๔) วุตฺตํฯ สารตฺถทีปนิยํ (สารตฺถ. ฎี. มหาวคฺค ๓.๒๖๔) ปน นฺติ โคมยํฯ  นาม อปกฺกกสาวจุณฺณํฯ เตน ฐเปตฺวา คนฺธจุณฺณํ สพฺพํ วฎฺฎตีติ วทนฺตี’’ติ วุตฺตํฯ วิมติวิโนทนิยมฺปิ (วิ. วิ. ฎี. มหาวคฺค ๒.๒๖๔-๒๖๕) นฺติ โคมยํฯ นฺติ อปกฺกกสาวจุณฺณํ, คนฺธจุณฺณํ ปน น วฎฺฎตี’’ติ วุตฺตํฯ วชิรพุทฺธิฎีกายมฺปิ (วชิร. ฎี. มหาวคฺค ๒๖๔) นฺติ โคมยํฯ  นาม อปกฺกกสาวจุณฺณํฯ เตน ฐเปตฺวา คนฺธจุณฺณํ สพฺพํ วฎฺฎตีติ วทนฺตี’’ติ วุตฺตํฯ ‘‘อนุชานามิ, ภิกฺขเว, จุณฺณจาลินิ’’นฺติ (มหาว. ๒๖๔) วจนโต คิลานานํ ภิกฺขูนํ จุเณฺณหิ เภสเชฺชหิ จาลิเตหิ อเตฺถ สติ จุณฺณจาลินี วฎฺฎติฯ ‘‘อนุชานามิ, ภิกฺขเว, ทุสฺสจาลินิ’’นฺติ (มหาว. ๒๖๔) วจนโต สเณฺหหิ จุเณฺณหิ อเตฺถ สติ ทุสฺสจาลินี วฎฺฎติ ฯ นฺติ อุทุกฺขเล โกฎฺฎิตจุณฺณปริสฺสาวนิ’’นฺติ วิมติวิโนทนิยํ  (วิ. วิ. ฎี. มหาวคฺค ๒.๒๖๔-๒๖๕) วุตฺตํฯ วชิรพุทฺธิฎีกายมฺปิ (วชิร. ฎี. มหาวคฺค ๒๖๔) ติ ปริสฺสาวิเตหี’’ติ วุตฺตํฯ</p>


<h3>อมนุสฺสิกาพาธกถา</h3>
<p>อมนุสฺสิกาพาธกถายํ ‘‘อนุชานามิ, ภิกฺขเว, อมนุสฺสิกาพาเธ อามกมํสํ อามกมํสโลหิต’’นฺติ (มหาว. ๒๖๔) วจนโต ยสฺส ภิกฺขุโน อามกมํสํ ขาทิตสฺส อามกโลหิตํ ปิวิตสฺส โส อมนุสฺสาพาโธ ปฎิปฺปสฺสมฺภติ, ตสฺส อนาปตฺติฯ ตตฺถ ติ น ตํ ภิกฺขุ ขาทิ, น ปิวิ, อมนุโสฺส ขาทิตฺวา จ ปิวิตฺวา จ ปกฺกโนฺตฯ เตน วุตฺตํ ‘‘ตสฺส โส อมนุสฺสิกาพาโธ ปฎิปฺปสฺสมฺภี’’ติฯ</p>


<h3>อญฺชนกถา</h3>
<p>อญฺชนกถายํ ‘‘อนุชานามิ, ภิกฺขเว, อญฺชนํ กาฬญฺชนํ รสญฺชนํ โสตญฺชนํ เครุกํ กปลฺล’’นฺติ (มหาว. ๒๖๕) วจนโต ภิกฺขูนํ จกฺขุโรเค สติ อญฺชนาทีนิ วฎฺฎนฺติฯ ตตฺถ นฺติ สพฺพสงฺคาหิกวจนเมตํฯ นฺติ เอกา อญฺชนชาติฯ นฺติ นานาสมฺภาเรหิ กตํฯ นฺติ นทีโสตาทีสุ อุปฺปชฺชนกอญฺชนํฯ  นาม สุวณฺณเครุโกฯ นฺติ ทีปสิขโต คหิตมสี’’ติ อฎฺฐกถายํ (มหาว. อฎฺฐ. ๒๖๔) วุตฺตํฯ สารตฺถทีปนิยํ (สารตฺถ. ฎี. มหาวคฺค ๓.๒๖๕) ติ สุวณฺณตุตฺถาที’’ติ วุตฺตํฯ วิมติวิโนทนิยมฺปิ (วิ. วิ. ฎี. มหาวคฺค ๒.๒๖๔-๒๖๕) ตเถว วุตฺตํฯ ‘‘อนุชานามิ, ภิกฺขเว, จนฺทนํ ตครํ กาฬานุสาริยํ ตาลีสํ ภทฺทมุตฺตก’’นฺติ (มหาว. ๒๖๕) วจนโต อญฺชนูปปิสเนหิ อเตฺถ สติ อิมานิ จนฺทนาทีนิ วฎฺฎนฺติฯ ตตฺถ นฺติ โลหิตจนฺทนาทิกํ ยํ กิญฺจิ จนฺทนํฯ   ปากฎานิฯ อญฺญานิปิ นีลุปฺปลาทีนิ วฎฺฎนฺติเยวฯ ติ อญฺชเนหิ สทฺธิํ เอกโต ปิสิตเพฺพหิฯ น หิ กิญฺจิ อญฺชนูปปิสนํ น วฎฺฎตี’’ติ อฎฺฐกถายํ (มหาว. อฎฺฐ. ๒๖๔) ฎีกายํ (สารตฺถ. ฎี. มหาวคฺค ๓.๒๖๕) ปน นฺติ อญฺชนตฺถาย อุปปิสิตพฺพํ ยํ กิญฺจิ  จุณฺณชาตี’’ติ วุตฺตํฯ วิมติวิโนทนิยํ (วิ. วิ. ฎี. มหาวคฺค ๒.๒๖๔-๒๖๕) ปน ‘‘ปาฬิยํ นฺติ อญฺชเน อุปเนตุํ ปิสิตพฺพเภสชฺช’’นฺติ วุตฺตํฯ</p>


<p>‘‘อนุชานามิ, ภิกฺขเว, อญฺชนิ’’นฺติ (มหาว. ๒๖๕) วจนโต อญฺชนฐปนฎฺฐานํ วฎฺฎติฯ ‘‘น, ภิกฺขเว, อุจฺจาวจา อญฺชนี ธาเรตพฺพา, โย ธาเรยฺย, อาปตฺติ ทุกฺกฎสฺสฯ อนุชานามิ, ภิกฺขเว, อฎฺฐิมยํ ทนฺตมยํ วิสาณมยํ นฬมยํ เวฬุมยํ กฎฺฐมยํ ชตุมยํ โลหมยํ สงฺขนาภิมย’’นฺติ (มหาว. ๒๖๕) วจนโต เอตานิ กปฺปิยานิฯ ตตฺถ นฺติ มนุสฺสฎฺฐิํ ฐเปตฺวา อวเสสอฎฺฐิมยํฯ นฺติ หตฺถิทนฺตาทิสพฺพทนฺตมยํฯ  อกปฺปิยํ นาม นตฺถิฯ  เอกนฺตกปฺปิยาเยวฯ</p>


<p>‘‘อนุชานามิ, ภิกฺขเว, อปิธาน’’นฺติ (มหาว. ๒๖๕) วจนโต อญฺชนีอปิธานมฺปิ วฎฺฎติฯ ‘‘อนุชานามิ, ภิกฺขเว, สุตฺตเกน พนฺธิตฺวา อญฺชนิยา พนฺธิตุ’’นฺติ (มหาว. ๒๖๕) วจนโต อปิธานํ สุตฺตเกน พนฺธิตฺวา อญฺชนิยา พนฺธิตพฺพํฯ ‘‘อนุชานามิ, ภิกฺขเว, สุตฺตเกน สิเพฺพตุ’’นฺติ (มหาว. ๒๖๕) วจนโต อปตนตฺถาย อญฺชนีสุตฺตเกน สิเพฺพตุํ วฎฺฎติฯ ‘‘อนุชานามิ, ภิกฺขเว, อญฺชนิสลาก’’นฺติ (มหาว. ๒๖๕) วจนโต อญฺชนิสลากมฺปิ วฎฺฎติฯ ‘‘น, ภิกฺขเว, อุจฺจาวจา อญฺชนิสลากา ธาเรตพฺพา, โย ธาเรยฺย, อาปตฺติ ทุกฺกฎสฺสฯ อนุชานามิ, ภิกฺขเว, อฎฺฐิมยํ…เป.… สงฺขนาภิมย’’นฺติ (มหาว. ๒๖๕) วจนโต เอตาเยว อญฺชนิสลากา วฎฺฎนฺติฯ ‘‘อนุชานามิ, ภิกฺขเว, สลากฎฺฐานิย’’นฺติ (มหาว. ๒๖๕) วจนโต อญฺชนิสลากฎฺฐานิยมฺปิ วฎฺฎติฯ ตตฺถ นฺติ ยตฺถ สลากํ โอทหนฺติ, ตํ สุสิรทณฺฑกํ วา ถวิกํ วา อนุชานามีติ  อโตฺถฯ ‘‘อนุชานามิ, ภิกฺขเว, อญฺชนิตฺถวิก’’นฺติ (มหาว. ๒๖๕) วจนโต ถวิกมฺปิ วฎฺฎติฯ ‘‘อนุชานามิ, ภิกฺขเว, อํสพทฺธกํ พนฺธนสุตฺตก’’นฺติ (มหาว. ๒๖๕) วจนโต อญฺชนิตฺถวิกาย อํเส ลคฺคนตฺถาย อํสพทฺธกมฺปิ พนฺธนสุตฺตกมฺปิ วฎฺฎติฯ</p>


<h3>นตฺถุกถา</h3>
<p>นตฺถุกถายํ  ‘‘อนุชานามิ, ภิกฺขเว, มุทฺธนิ เตลก’’นฺติ (มหาว. ๒๖๖) วจนโต สีสาภิตาปสฺส ภิกฺขุโน มุทฺธนิ เตลํ วฎฺฎติฯ ‘‘อนุชานามิ, ภิกฺขเว, นตฺถุกมฺม’’นฺติ (มหาว. ๒๖๖) วจนโต นกฺขมนีเย สติ นตฺถุกมฺมํ วฎฺฎติฯ ‘‘อนุชานามิ, ภิกฺขเว, นตฺถุกรณิ’’นฺติ (มหาว. ๒๖๖) วจนโต นตฺถุยา อคฬนตฺถํ นตฺถุกรณี วฎฺฎติฯ ‘‘น, ภิกฺขเว, อุจฺจาวจา นตฺถุกรณี ธาเรตพฺพา, โย ธาเรยฺย, อาปตฺติ ทุกฺกฎสฺสฯ อนุชานามิ, ภิกฺขเว, อฎฺฐิมยํ…เป.… สงฺขนาภิมย’’นฺติ (มหาว. ๒๖๖) วจนโต เอตาเยว นตฺถุกรณิโย วฎฺฎนฺติฯ ‘‘อนุชานามิ, ภิกฺขเว, ยมกนตฺถุกรณิ’’นฺติ (มหาว. ๒๖๖) วจนโต นตฺถุ วิสมํ อาสิญฺจยนฺติ เจ, ยมกนตฺถุกรณิํ ธาเรตพฺพํฯ ตตฺถ นฺติ สมโส ตาหิ ทฺวีหิ ปนาฬิกาหิ เอกํ นตฺถุกรณิํฯ</p>


<h3>ธูมเนตฺตกถา</h3>
<p>ธูมเนตฺตกถายํ ‘‘อนุชานามิ, ภิกฺขเว, ธูมํ ปาตุ’’นฺติ (มหาว. ๒๖๖) วจนโต ยมกนตฺถุกรณิยา นกฺขมนีเย สติ ธูมํ ปาตุํ วฎฺฎติฯ ‘‘อนุชานามิ, ภิกฺขเว, ธูมเนตฺต’’นฺติ (มหาว. ๒๖๖) วจนโต ตเมว วฎฺฎิํ อาลิเมฺพตฺวา ปิวนปจฺจยา กเณฺฐ ทหเนฺตน ธูมเนตฺตธูโม ปิวิตโพฺพฯ ‘‘น, ภิกฺขเว, อุจฺจาวจานิ ธูมเนตฺตานิ ธาเรตพฺพานิ, โย ธาเรยฺย, อาปตฺติ ทุกฺกฎสฺสฯ อนุชานามิ, ภิกฺขเว, อฎฺฐิมยํ…เป.… สงฺขนาภิมย’’นฺติ (มหาว. ๒๖๖) วจนโต เอตานิ เอว ธูมเนตฺตานิ ธาเรตพฺพานิฯ ‘‘อนุชานามิ , ภิกฺขเว, อปิธาน’’นฺติ (มหาว. ๒๖๖) วจนโต ปาณกาทิอปฺปวิสนตฺถํ ธูมเนตฺตตฺถวิกมฺปิ วฎฺฎติฯ ‘‘อนุชานามิ, ภิกฺขเว, ยมกตฺถวิก’’นฺติ (มหาว. ๒๖๖) วจนโต เอกโต ฆํสิยมาเน สติ ยมกตฺถวิกํ วฎฺฎติฯ ‘‘อนุชานามิ, ภิกฺขเว, อํสพทฺธกํ พนฺธนสุตฺตก’’นฺติ (มหาว. ๒๖๖) วจนโต ธูมเนตฺตตฺถวิกสฺส อํสพทฺธพนฺธนสุตฺตํ วฎฺฎติฯ</p>


<h3>เตลปากกถา</h3>
<p>เตลปากกถายํ ‘‘อนุชานามิ, ภิกฺขเว, เตลปาก’’นฺติ (มหาว. ๒๖๗) วจนโต วาตาพาเธ  สติ เตลปาโก วฎฺฎติฯ ตตฺถ นฺติ ยํ กิญฺจิ เภสชฺชปกฺขิตฺตํ สพฺพํ อนุญฺญาตเมว โหติฯ ‘‘น, ภิกฺขเว, อติปกฺขิตฺตมชฺชํ เตลํ ปาตพฺพํ, โย ปิเวยฺย, ยถาธโมฺม กาเรตโพฺพฯ อนุชานามิ, ภิกฺขเว, ยสฺมิํ เตลปาเก มชฺชสฺส น วโณฺณ น คโนฺธ น รโส ปญฺญายติ, เอวรูปํ มชฺชปกฺขิตฺตํ เตลํ ปาตุ’’นฺติ (มหาว. ๒๖๗) วจนโต ยสฺมิํ เตลปาเก ปกฺขิตฺตสฺส มชฺชสฺส วโณฺณ วา คโนฺธ วา รโส วา น ปญฺญายติ, ตาทิสํ เตลํ ปิวิตพฺพํฯ ตตฺถ ติ อติวิย ขิตฺตมชฺชานิ, พหุํ มชฺชํ ปกฺขิปิตฺวา โยชิตานีติ อโตฺถฯ ‘‘อนุชานามิ, ภิกฺขเว, อพฺภญฺชนํ อธิฎฺฐาตุ’’นฺติ (มหาว. ๒๖๗) วจนโต อติปกฺขิตฺตมชฺชตฺตา อปิวิตเพฺพ เตเล สติ อพฺภญฺชนํ อธิฎฺฐาตุํ วฎฺฎติฯ ‘‘อนุชานามิ, ภิกฺขเว, ตีณิ ตุมฺพานิ โลหตุมฺพํ กฎฺฐตุมฺพํ ผลตุมฺพ’’นฺติ (มหาว. ๒๖๗) วจนโต เตลปกฺกภาชนานิ อิมานิ ตีณิ ตุมฺพานิ วฎฺฎนฺติฯ</p>


<h3>เสทกมฺมกถา</h3>
<p>เสทกมฺมกถายํ ‘‘อนุชานามิ, ภิกฺขเว, เสทกมฺม’’นฺติ (มหาว. ๒๖๗) วจนโต องฺควาเต สติ เสทกมฺมํ กาตุํ วฎฺฎติ ฯ ตตฺถ ติ หตฺถปาเท วาโตฯ นกฺขมนีโย โหติ, ‘‘อนุชานามิ, ภิกฺขเว, สมฺภารเสท’’นฺติ (มหาว. ๒๖๗) วจนโต เสทกเมฺมน นกฺขมนีเย สติ สมฺภารเสทํ กาตุํ วฎฺฎติฯ ตตฺถ นฺติ นานาวิธปณฺณสมฺภารเสทํฯ นกฺขมนีโย โหติ, ‘‘อนุชานามิ, ภิกฺขเว, มหาเสท’’นฺติ (มหาว. ๒๖๗) วจนโต สมฺภารเสทนกฺขมนีเย สติ มหาเสทํ กาตุํ วฎฺฎติฯ ตตฺถ นฺติ มหนฺตํ เสทํ, โปริสปฺปมาณํ อาวาฎํ องฺคารานํ ปูเรตฺวา ปํสุวาลิกาทีหิ ปิทหิตฺวา ตตฺถ นานาวิธานิ วาตหรณปณฺณานิ สนฺถริตฺวา เตลมกฺขิเตน คเตฺตน ตตฺถ นิปชฺชิตฺวา สมฺปริวตฺตเนฺตน สรีรํ เสเทตุํ อนุชานามีติ อโตฺถฯ นกฺขมนีโย โหติ, ‘‘อนุชานามิ, ภิกฺขเว, ภโงฺคทก’’นฺติ (มหาว. ๒๖๗) วจนโต มหาเสเทน นกฺขมนีเย สติ ภโงฺคทกํ กาตุํ วฎฺฎติฯ ตตฺถ นฺติ นานาปณฺณภงฺคกุถิตํ อุทกํ, เตหิ ปเณฺณหิ จ อุทเกน จ สิญฺจิตฺวา สิญฺจิตฺวา เสเทตโพฺพฯ นกฺขมนีโย โหติ, ‘‘อนุชานามิ, ภิกฺขเว, อุทกโกฎฺฐก’’นฺติ (มหาว. ๒๖๗) วจนโต ภโงฺคทเกน นกฺขมนีเย สติ อุทกโกฎฺฐกํ กาตุํ วฎฺฎติฯ ตตฺถ นฺติ  อุทกโกเฎฺฐ จาฎิํ วา โทณิํ วา อุโณฺหทกสฺส ปูเรตฺวา ตตฺถ ปวิสิตฺวา เสทกมฺมกรณํ อนุชานามีติ อโตฺถฯ</p>


<h3>โลหิตโมจนกถา</h3>
<p>โลหิตโมจนกถายํ ‘‘อนุชานามิ, ภิกฺขเว, โลหิตํ โมเจตุ’’นฺติ (มหาว. ๒๖๗) วจนโต ปพฺพวาเต สติ โลหิตํ โมเจตุํ วฎฺฎติฯ ตตฺถ ติ ปเพฺพ ปเพฺพ วาโต วิชฺฌติฯ นฺติ สตฺถเกน โลหิตํ โมเจตุํฯ นกฺขมนีโย โหติ, อนุชานามิ, ภิกฺขเว, โลหิตํ โมเจตฺวา วิสาเณน คาเหตุนฺติ (มหาว. ๒๖๗)ฯ</p>


<h3>ปาทพฺภญฺชนกถา</h3>
<p>ปาทพฺภญฺชนกถายํ  ‘‘อนุชานามิ, ภิกฺขเว, ปาทพฺภญฺชน’’นฺติ (มหาว. ๒๖๗) วจนโต ปาเทสุ ผลิเตสุ ปาทพฺภญฺชนํ ปจิตพฺพํฯ นกฺขมนีโย โหติ, ‘‘อนุชานามิ, ภิกฺขเว, ปชฺชํ อภิสงฺขริตุ’’นฺติ (มหาว. ๒๖๗) วจนโต ปาทพฺภญฺชนเตเลน นกฺขมนีเย สติ ปชฺชํ อภิสงฺขริตพฺพํฯ นฺติ เยน ผลิตปาทา ปากติกา โหนฺติ, ตํ นาฬิเกราทีสุ นานาเภสชฺชานิ ปกฺขิปิตฺวา ปชฺชํ อภิสงฺขริตุํ, ปาทานํ สปฺปายเภสชฺชํ ปจิตุนฺติ อโตฺถฯ</p>


<h3>คณฺฑาพาธกถา</h3>
<p>คณฺฑาพาธกถายํ ‘‘อนุชานามิ, ภิกฺขเว, สตฺถกมฺม’’นฺติ (มหาว. ๒๖๗) วจนโต คณฺฑาพาเธ สติ สตฺถกมฺมํ กาตพฺพํฯ ‘‘อนุชานามิ, ภิกฺขเว, กสาโวทก’’นฺติ (มหาว. ๒๖๗) วจนโต กสาโวทเกน อเตฺถ สติ กสาโวทกํ ทาตพฺพํฯ ‘‘อนุชานามิ, ภิกฺขเว, ติลกกฺก’’นฺติ (มหาว. ๒๖๗) วจนโต ติลกเกฺกน อเตฺถ สติ ติลกกฺกํ ทาตพฺพํฯ ติ ปิเฎฺฐหิ ติเลหิ อโตฺถฯ ‘‘อนุชานามิ ภิกฺขเว กพฬิก’’นฺติ (มหาว. ๒๖๗) วจนโต กพฬิกาย อเตฺถ สติ กพฬิกา ทาตพฺพาฯ ตตฺถ นฺติ วณมุเข สตฺตุปิณฺฑํ ปกฺขิปิตุํฯ ‘‘อนุชานามิ, ภิกฺขเว, วณพนฺธนโจฬ’’นฺติ (มหาว. ๒๖๗) วจนโต  วณพนฺธนโจเฬน อเตฺถ สติ วณพนฺธนโจฬํ ทาตพฺพํฯ ‘‘อนุชานามิ, ภิกฺขเว, สาสปกุเฎฺฎน โผสิตุ’’นฺติ (มหาว. ๒๖๗) วจนโต สเจ วโณ กุณฺฑวตี, สาสปกุเฎฺฎน โผสิตพฺพํฯ ตตฺถ ติ สาสปปิเฎฺฐนฯ</p>


<p>‘‘อนุชานามิ, ภิกฺขเว, ธูมํ กาตุ’’นฺติ (มหาว. ๒๖๗) วจนโต ยทิ วโณ กิลิชฺชิตฺถ, ธูมํ กาตุํ วฎฺฎติฯ ‘‘อนุชานามิ, ภิกฺขเว, โลณสกฺขริกาย ฉินฺทิตุ’’นฺติ (มหาว. ๒๖๗) วจนโต ยทิ วฑฺฒมํสํ วุฎฺฐาติ , ฉินฺทิตพฺพํฯ ตตฺถ นฺติ อธิกมํสํ อาณี วิย อุฎฺฐหติฯ นฺติ ขาเรน ฉินฺทิตุํฯ ‘‘อนุชานามิ, ภิกฺขเว, วณเตล’’นฺติ (มหาว. ๒๖๗) วจนโต ยทิ วโณ น รุหติ, วณรุหนเตลํ ปจิตพฺพํฯ ‘‘อนุชานามิ, ภิกฺขเว, วิกาสิกํ สพฺพํ วณปฎิกมฺม’’นฺติ (มหาว. ๒๖๗) วจนโต ยทิ เตลํ คฬติ, วิกาสิกํ ทาตพฺพํ, สพฺพํ วณปฎิกมฺมํ กาตพฺพํฯ ตตฺถ นฺติ เตลรุนฺธนปิโลติกํฯ นฺติ ยํ กิญฺจิ วณปฎิกมฺมํ นาม อตฺถิ, สพฺพํ อนุชานามีติ อโตฺถฯ มหาวิกฎกถา ปุเพฺพ วุตฺตาวฯ</p>


<p>ติ อิทํ น เกวลํ สปฺปทฎฺฐเสฺสว, อญฺญสฺมิมฺปิ ทฎฺฐวิเส สติ สามํ คเหตฺวา ปริภุญฺชิตพฺพํ, อเญฺญสุ ปน การเณสุ ปฎิคฺคหิตเมว วฎฺฎติฯ</p>


<h3>วิสปีตกถา</h3>
<p>วิสปีตกถายํ ‘‘อนุชานามิ, ภิกฺขเว, คูถํ ปาเยตุ’’นฺติ (มหาว. ๒๖๘) วจนโต ปีตวิสํ ภิกฺขุํ คูถํ ปาเยตุํ วฎฺฎติฯ ‘‘อนุชานามิ, ภิกฺขเว, ยํ กโรโนฺต ปฎิคฺคณฺหาติ, เสฺวว ปฎิคฺคโห กโต, น ปุน ปฎิคฺคเหตโพฺพ’’ติ (มหาว. ๒๖๘) วจนโต ตเทว วฎฺฎติฯ อฎฺฐกถายํ (มหาว. อฎฺฐ. ๒๖๘) ปน ติ สเจ ภูมิปฺปโตฺต, ปฎิคฺคหาเปตโพฺพ, อปฺปตฺตํ ปน คเหตุํ วฎฺฎติฯ</p>


<h3>ฆรทินฺนกาพาธกถา</h3>
<p>ฆรทินฺนกาพาธกถายํ ‘‘อนุชานามิ, ภิกฺขเว, สีตาโลฬิํ ปาเยตุ’’นฺติ (มหาว. ๒๖๙) วจนโต  ฆรทินฺนกาพาธสฺส ภิกฺขุโน สีตาโลฬิํ ปาเยตุํ วฎฺฎติฯ ตตฺถ ติ วสีกรณปาณกสมุฎฺฐิตโรโคฯ ฎีกายํ (สารตฺถ. ฎี. มหาวคฺค ๓.๒๖๙) ปน   นาม วสีกรณตฺถาย ฆรณิยา ทินฺนเภสชฺชสมุฎฺฐิโต อาพาโธฯ เตนาห ‘วสีกรณปาณกสมุฎฺฐิตโรโค’ติฯ -สโทฺท เจตฺถ อเภเทน ฆรณิยา วตฺตมาโน อธิเปฺปโต’’ติ วุตฺตํฯ วิมติวิโนทนิยมฺปิ (วิ. วิ. ฎี. มหาวคฺค ๒.๒๖๗-๒๖๙)  นาม ฆรณิยา ทินฺนวสีกรณเภสชฺชสมุฎฺฐิโต อาพาโธ’’ติ วุตฺตํฯ นฺติ นงฺคเลน กสนฺตสฺส ผาเล ลคฺคมตฺติกํ อุทเกน อาโลเฬตฺวา ปาเยตุํ อนุชานามีติ อโตฺถฯ</p>


<h3>ทุฎฺฐคหณิกกถา</h3>
<p>ทุฎฺฐคหณิกกถายํ ‘‘อนุชานามิ, ภิกฺขเว, อามิสขารํ ปาเยตุ’’นฺติ (มหาว. ๒๖๙) วจนโต ทุฎฺฐคหณิกสฺส ภิกฺขุโน อามิสขารํ ปาเยตุํ วฎฺฎติฯ ตตฺถ ติ วิปนฺนคหณิโก, กิเจฺฉน อุจฺจาโร นิกฺขมตีติ อโตฺถฯ นฺติ สุโกฺขทนํ ฌาเปตฺวา ตาย ฉาริกาย ปคฺฆริตํ ขาโรทกํฯ วิมติวิโนทนิยํ (วิ. วิ. ฎี. มหาวคฺค ๒.๒๖๗-๒๖๙) ปน นฺติ ปริสฺสาวเน ตํ ฉาริกํ ปกฺขิปิตฺวา อุทเก อภิสิญฺจิเต ตโต ฉาริกโต เหฎฺฐา ปคฺฆริตํ ขาโรทก’’นฺติ วุตฺตํฯ</p>


<h3>ปณฺฑุโรคาพาธกถา</h3>
<p>ปณฺฑุโรคาพาธกถายํ ‘‘อนุชานามิ, ภิกฺขเว, มุตฺตหรีตกํ ปาเยตุ’’นฺติ (มหาว. ๒๖๙) วจนโต ปณฺฑุโรคาพาธสฺส ภิกฺขุโน มุตฺตหรีตกํ ปาเยตุํ วฎฺฎติฯ ตตฺถ นฺติ โคมุตฺตปริภาวิตํ หรีตกํฯ</p>


<h3>ฉวิโทสาพาธกถา</h3>
<p>ฉวิโทสาพาธกถายํ  ‘‘อนุชานามิ, ภิกฺขเว, คนฺธาเลปํ กาตุ’’นฺติ (มหาว. ๒๖๙) วจนโต ฉวิโทสาพาธสฺส ภิกฺขุโน คนฺธาเลปํ กาตุํ วฎฺฎติฯ</p>


<h3>อภิสนฺนกายกถา</h3>
<p>อภิสนฺนกายกถายํ  ‘‘อนุชานามิ, ภิกฺขเว, วิเรจนํ ปาตุ’’นฺติ (มหาว. ๒๖๙) วจนโต อภิสนฺนกายสฺส ภิกฺขุโน วิเรจนํ ปาตุํ วฎฺฎติฯ ตตฺถ ติ อุสฺสนฺนโทสกาโยฯ อจฺฉกญฺชิยา อโตฺถ โหติ, ‘‘อนุชานามิ, ภิกฺขเว, อจฺฉกญฺชิย’’นฺติ (มหาว. ๒๖๙) วจนโต อจฺฉกญฺชิยํ ปาตุํ วฎฺฎติฯ ตตฺถ นฺติ ตณฺฑุโลทกมโณฺฑฯ อกฎยูเสน อโตฺถ โหติ, ‘‘อนุชานามิ, ภิกฺขเว, อกฎยูส’’นฺติ (มหาว. ๒๖๙) วจนโต อกฎยูสํ ปาตุํ วฎฺฎติฯ ตตฺถ นฺติ อสินิโทฺธ มุคฺคปจิตปานีโยฯ สารตฺถทีปนิยํ (สารตฺถ. ฎี. มหาวคฺค ๓.๒๖๙) ปน วิมติวิโนทนิยญฺจ (วิ. วิ. ฎี. มหาวคฺค ๒.๒๖๗-๒๖๙) ติ อนภิสงฺขเตน มุคฺคยูเสนา’’ติ วุตฺตํฯ กฎากเฎน อโตฺถ โหติ, ‘‘อนุชานามิ, ภิกฺขเว, กฎากฎ’’นฺติ (มหาว. ๒๖๙) วจนโต กฎากฎํ ปาเยตุํ วฎฺฎติฯ ตตฺถ นฺติ โสว โธตสินิโทฺธฯ สารตฺถทีปนิยํ (สารตฺถ. ฎี. มหาวคฺค ๓.๒๖๙) วิมติวิโนทนิยญฺจ (วิ. วิ. ฎี. มหาวคฺค ๒.๒๖๗-๒๖๙) ติ มุเคฺค ปจิตฺวา อจาเลตฺวาว ปริสฺสาวิเตน มุคฺคยูเสนา’’ติ วุตฺตํฯ ปฎิจฺฉาทนีเยน อโตฺถ โหติ, ‘‘อนุชานามิ, ภิกฺขเว, ปฎิจฺฉาทนีย’’นฺติ (มหาว. ๒๖๙) วจนโต ปฎิจฺฉาทนียํ ปาตุํ วฎฺฎติฯ ตตฺถ ติ มํสรเสนฯ</p>


<h3>โลณโสวีรกกถา</h3>
<p>โลณโสวีรกกถายํ  ‘‘อนุชานามิ, ภิกฺขเว, คิลานสฺส โลณโสวีรกํ, อคิลานสฺส อุทกสมฺภินฺนํ ปานปริโภเคน ปริภุญฺชิตุ’’นฺติ (มหาว. ๒๗๓) วจนโต คิลาเนน ภิกฺขุนา โลณโสวีรกํ ปาตพฺพํ, อคิลาเนน อุทกสมฺภินฺนํ กตฺวา ปริภุญฺชิตพฺพํ, ตญฺจ ‘‘ปานปริโภเคนา’’ติ วจนโต วิกาเลปิ วฎฺฎติฯ</p>


<p>ตตฺถ  นาม สพฺพรสาภิสงฺขตํ เอกํ เภสชฺชํ, ตํ กิร กโรโนฺต หรีตกามลกวิภีตกกสาเว สพฺพธญฺญานิ สพฺพอปรณฺณานิ สตฺตนฺนมฺปิ ธญฺญานํ โอทนํ กทลิผลาทีนิ สพฺพผลานิ เวตฺตเกตกขชฺชูริกฬีราทโย สพฺพกฬีเร มจฺฉมํสขณฺฑานิ อเนกานิ  จ มธุผาณิตสินฺธวโลณติกฎุกาทีนิ เภสชฺชานิ ปกฺขิปิตฺวา กุมฺภิมุขํ ลิมฺปิตฺวา เอกํ เทฺว ตีณิ สํวจฺฉรานิ ฐเปนฺติ, ตํ ปริปจฺจิตฺวา ชมฺพุรสวณฺณํ โหติ, วาตกาสกุฎฺฐปณฺฑุภคณฺฑลาทีนํ สินิทฺธโภชนภุตฺตานญฺจ อุตฺตรปานํ ภตฺตชีรณกเภสชฺชํ ตาทิสํ นตฺถิ, ตํ ปเนตํ ภิกฺขูนํ ปจฺฉาภตฺตมฺปิ วฎฺฎติ, คิลานานํ ปากติกเมวฯ อคิลานานํ ปน อุทกสมฺภินฺนํ ปานปริโภเคนาติฯ</p>


<p>สารตฺถทีปนิยํ (สารตฺถ. ฎี. ๒.๑๙๑-๑๙๒) ปน ‘‘ปานปริโภเคนาติ วุตฺตตฺตา โลณโสวีรกํ ยามกาลิก’’นฺติ วุตฺตํฯ วิมติวิโนทนิยํ (วิ. วิ. ฎี. ๑.๑๙๒) ปน ‘‘ปานปริโภเคน วฎฺฎตีติ สมฺพโนฺธฯ เอวํ ปน วุตฺตตฺตา โลณโสวีรกํ ยามกาลิกนฺติ เกจิ วทนฺติ, เกจิ ปน ‘คิลานานํ ปากติกเมว, อคิลานานํ ปน อุทกสมฺภินฺน’นฺติ วุตฺตตฺตา คุฬํ วิย สตฺตาหกาลิก’’นฺติ วุตฺตํฯ วชิรพุทฺธิฎีกายํ (วชิร. ฎี. มหาวคฺค ๒๖๓) ปน ‘‘อวิเสเสน สติปจฺจยตา วุตฺตา ฯ อิมสฺมิํ ขนฺธเก ‘อนุชานามิ, ภิกฺขเว, คิลานสฺส คุฬํ, อคิลานสฺส คุโฬทกํ, คิลานสฺส โลณโสวีรกํ, อคิลานสฺส อุทกสมฺภินฺน’นฺติ (มหาว. ๒๘๔) วุตฺตํ, ตสฺมา สิทฺธํ ‘สติปจฺจยตา คิลานาคิลานวเสน ทุวิธา’ติ’’ วุตฺตํฯ</p>


<h3>อโนฺตวุตฺถาทิกถา</h3>
<p>อโนฺตวุตฺถาทิกถายํ ‘‘เตน โข ปน สมเยน ภควโต อุทรวาตาพาโธ โหติ, อถ โข อายสฺมา อานโนฺท ‘ปุเพฺพปิ ภควโต อุทรวาตาพาโธ เตกฎุลยาคุยา ผาสุ โหตี’ติ สามํ ติลมฺปิ ตณฺฑุลมฺปิ มุคฺคมฺปิ วิญฺญาเปตฺวา อโนฺต วาเสตฺวา อโนฺต สามํ ปจิตฺวา ภควโต อุปนาเมสิ ‘ปิวตุ ภควา เตกฎุลยาคุ’นฺติฯ ชานนฺตาปิ ตถาคตา ปุจฺฉนฺติ, ชานนฺตาปิ น ปุจฺฉนฺติ, กาลํ วิทิตฺวา ปุจฺฉนฺติ, กาลํ วิทิตฺวา น ปุจฺฉนฺติ, อตฺถสญฺหิตํ ตถาคตา ปุจฺฉนฺติ, โน อนตฺถสญฺหิตํ, อนตฺถสญฺหิเต เสตุฆาโต ตถาคตานํฯ ทฺวีหิ อากาเรหิ พุทฺธา ภควโนฺต ภิกฺขู ปฎิปุจฺฉนฺติ ‘ธมฺมํ วา เทเสสฺสาม, สาวกานํ วา สิกฺขาปทํ ปญฺญเปสฺสามา’ติฯ</p>


<p>อถ โข ภควา อายสฺมนฺตํ อานนฺทํ อามเนฺตสิ ‘กุตายํ, อานนฺท, ยาคู’ติฯ อถ โข  อายสฺมา อานโนฺท ภควโต เอตมตฺถํ อาโรเจสิฯ วิครหิ พุโทฺธ ภควา อนนุจฺฉวิกํ, อานนฺท, อนนุโลมิกํ อปฺปติรูปํ อสฺสมณกํ อกปฺปิยํ อกรณียํ, กถญฺหิ นาม ตฺวํ, อานนฺท, เอวรูปาย พาหุลฺลาย เจเตสฺสสิ, ยทปิ, อานนฺท, อโนฺต วุตฺถํ, ตทปิ อกปฺปิยํฯ ยทปิ อโนฺต ปกฺกํ, ตทปิ อกปฺปิยํฯ ยทปิ สามํ ปกฺกํ, ตทปิ อกปฺปิยํฯ เนตํ, อานนฺท, อปฺปสนฺนานํ วา ปสาทาย…เป.… วิครหิตฺวา ธมฺมิํ กถํ กตฺวา ภิกฺขู อามเนฺตสิ – น, ภิกฺขเว, อโนฺต วุตฺถํ อโนฺต  ปกฺกํ สามํ ปกฺกํ ปริภุญฺชิตพฺพํ, โย ปริภุเญฺชยฺย, อาปตฺติ ทุกฺกฎสฺสฯ อโนฺต เจ, ภิกฺขเว, วุตฺถํ อโนฺต ปกฺกํ สามํ ปกฺกํ, ตเญฺจ ปริภุเญฺชยฺย, อาปตฺติ ติณฺณํ ทุกฺกฎานํฯ อโนฺต เจ, ภิกฺขเว, วุตฺถํ อโนฺต ปกฺกํ อเญฺญหิ ปกฺกํ, ตเญฺจ ปริภุเญฺชยฺย, อาปตฺติ ทฺวินฺนํ ทุกฺกฎานํฯ อโนฺต เจ, ภิกฺขเว, วุตฺถํ พหิ ปกฺกํ สามํ ปกฺกํ, ตเญฺจ ปริภุเญฺชยฺย, อาปตฺติ ทฺวินฺนํ ทุกฺกฎานํฯ พหิ เจ, ภิกฺขเว, วุตฺถํ อโนฺต ปกฺกํ สามํ ปกฺกํ, ตเญฺจ ปริภุเญฺชยฺย, อาปตฺติ ทฺวินฺนํ ทุกฺกฎานํฯ อโนฺต เจ, ภิกฺขเว, วุตฺถํ พหิ ปกฺกํ อเญฺญหิ ปกฺกํ, ตเญฺจ ปริภุเญฺชยฺย, อาปตฺติ ทุกฺกฎสฺสฯ พหิ เจ, ภิกฺขเว, วุตฺถํ อโนฺต ปกฺกํ อเญฺญหิ ปกฺกํ, ตเญฺจ ปริภุเญฺชยฺย, อาปตฺติ ทุกฺกฎสฺสฯ พหิ เจ, ภิกฺขเว, วุตฺถํ พหิ ปกฺกํ สามํ ปกฺกํ, ตเญฺจ ปริภุเญฺชยฺย, อาปตฺติ ทุกฺกฎสฺสฯ พหิ เจ, ภิกฺขเว, วุตฺถํ พหิ ปกฺกํ อเญฺญหิ ปกฺกํ, ตเญฺจ ปริภุเญฺชยฺย, อนาปตฺตี’’ติ (มหาว. ๒๗๔) วจนโต สหเสยฺยปฺปโหนเก ฐาเน วุตฺถตา, ตตฺถ ปกฺกตา, อุปสมฺปเนฺนน สามํ ปกฺกตาติ อิเมสํ ติณฺณํ องฺคานํ สมฺภเว สติ ติโสฺส อาปตฺติโย, ทฺวินฺนํ สมฺภเว เทฺว อาปตฺติโย, เอกสฺส องฺคสฺส สมฺภเว เอกา อาปตฺตีติ เวทิตพฺพํฯ</p>


<p>นฺติ อกปฺปิยกุฎิยํ วุตฺถํฯ นฺติ เอตฺถ ยํ กิญฺจิ อามิสํ ภิกฺขุโน ปจิตุํ น วฎฺฎติฯ สเจปิสฺส อุณฺหยาคุยา สุลสิปณฺณานิ วา สิงฺคิเวรํ วา โลณํ วา ปกฺขิปนฺติ, ตมฺปิ จาเลตุํ น วฎฺฎติฯ ‘‘ยาคุํ นิพฺพาเปมี’’ติ ปน จาเลตุํ วฎฺฎติฯ อุตฺตณฺฑุภตฺตํ ลภิตฺวาปิ ปิทหิตุํ น วฎฺฎติฯ สเจ ปน มนุสฺสา ปิทหิตฺวาว เทนฺติ, วฎฺฎติฯ ‘‘ภตฺตํ วา มา นิพฺพายตู’’ติ ปิทหิตุํ วฎฺฎติฯ ‘‘อนุชานามิ, ภิกฺขเว, ปุน ปากํ ปจิตุ’’นฺติ (มหาว. ๒๗๔) วจนโต ปุเพฺพ อนุปสมฺปเนฺนหิ ปกฺกํ ปุน ปจิตุํ วฎฺฎติฯ วุตฺตญฺหิ อฎฺฐกถายํ (มหาว. อฎฺฐ. ๒๗๔) ‘‘ขีรตกฺกาทีสุ  ปน สกิํ กุถิเตสุ อคฺคิํ ทาตุํ วฎฺฎติ ปุนปากสฺส อนุญฺญาตตฺตา’’ติฯ ‘‘อนุชานามิ, ภิกฺขเว, อโนฺต วาเสตุ’’นฺติ (มหาว. ๒๗๔) วจนโต  ทุพฺภิกฺขสมเย ตณฺฑุลาทีนิ อโนฺต วาเสตุํ วฎฺฎติฯ ‘‘อนุชานามิ, ภิกฺขเว, อโนฺต ปจิตุ’’นฺติ (มหาว. ๒๗๔) วจนโต ทุพฺภิกฺขสมเย อโนฺต ปจิตุํ วฎฺฎติฯ ‘‘อนุชานามิ, ภิกฺขเว, สามํ ปจิตุ’’นฺติ (มหาว. ๒๗๔) วจนโต ทุพฺภิกฺขสมเย สามมฺปิ ปจิตุํ วฎฺฎติฯ ‘‘อนุชานามิ, ภิกฺขเว, อโนฺต วุตฺถํ อโนฺต ปกฺกํ สามํ ปกฺก’’นฺติ (มหาว. ๒๗๔) วจนโต ทุพฺภิกฺขสมเย ตีณิปิ วฎฺฎนฺติฯ</p>


<h3>อุคฺคหิตปฎิคฺคหิตกถา</h3>
<p>อุคฺคหิตปฎิคฺคหิตกถายํ ‘‘อนุชานามิ, ภิกฺขเว, ยตฺถ ผลขาทนียํ ปสฺสติ, กปฺปิยการโก จ น โหติ, สามํ คเหตฺวา หริตฺวา กปฺปิยการเก ปสฺสิตฺวา ภูมิยํ นิกฺขิปิตฺวา ปฎิคฺคหาเปตฺวา ปริภุญฺชิตุํ, อนุชานามิ, ภิกฺขเว, อุคฺคหิตํ ปฎิคฺคหิตุ’’นฺติ (มหาว. ๒๗๕) วจนโต ตถา กตฺวา ปริภุญฺชิตุํ วฎฺฎติ, อาปตฺติ น โหตีติฯ</p>


<h3>ตโตนีหฎกถา</h3>
<p>ตโต นีหฎกถายํ ‘‘ปฎิคฺคณฺหถ, ภิกฺขเว, ปริภุญฺชถฯ อนุชานามิ, ภิกฺขเว, ตโต นีหฎํ ภุตฺตาวินา ปวาริเตน อนติริตฺตํ ปริภุญฺชิตุ’’นฺติ (มหาว. ๒๗๖) วจนโต ยสฺมิํ ทาเน นิมนฺติตา หุตฺวา ภิกฺขู ภุญฺชนฺติ, ตโต ทานโต นีหฎํ โภชนํ ปวาริเตน ภิกฺขุนา ภุญฺชิตพฺพํ, น ปวาริตสิกฺขาปเทน อาปตฺติ โหติฯ วุตฺตญฺหิ อฎฺฐกถายํ (มหาว. อฎฺฐ. ๒๗๖) นฺติ ยตฺถ นิมนฺติตา ภุญฺชนฺติ, ตโต นีหฎ’’นฺติฯ</p>


<h3>ปุเรภตฺตปฎิคฺคหิตกถา</h3>
<p>ปุเรภตฺตปฎิคฺคหิตกถายํ  ‘‘ปฎิคฺคณฺหถ, ภิกฺขเว, ปริภุญฺชถ, อนุชานามิ, ภิกฺขเว, ปุเรภตฺตํ ปฎิคฺคหิตํ ภุตฺตาวินา ปวาริเตน อนติริตฺตํ ปริภุญฺชิตุ’’นฺติ (มหาว. ๒๗๗) วจนโต ปุเรภตฺตํ ปฎิคฺคเหตฺวา นิกฺขิปิตํ ปวาริเตน ภิกฺขุนา อติริตฺตํ อกตฺวา ภุญฺชิตุํ วฎฺฎติ, ปวาริตสิกฺขาปเทน อาปตฺติ น โหติฯ</p>


<h3>วนฎฺฐโปกฺขรฎฺฐกถา</h3>
<p>วนฎฺฐโปกฺขรฎฺฐกถายํ  ‘‘เตน โข ปน สมเยน อายสฺมโต สาริปุตฺตสฺส กายฑาหาพาโธ โหติฯ อถ โข อายสฺมา มหาโมคฺคลฺลาโน เยนายสฺมา สาริปุโตฺต เตนุปสงฺกมิ, อุปสงฺกมิตฺวา อายสฺมนฺตํ สาริปุตฺตํ เอตทโวจ ‘ปุเพฺพ เต, อาวุโส สาริปุตฺต, กายฑาหาพาโธ เกน ผาสุ โหตี’ติฯ ภิเสหิ จ เม, อาวุโส, มุฬาลิกาหิ จาติ…เป.… อถ โข อายสฺมโต สาริปุตฺตสฺส ภิเส จ มุฬาลิกาโย จ ปริภุตฺตสฺส กายฑาหาพาโธ ปฎิปฺปสฺสมฺภิ…เป.… ปฎิคฺคณฺหถ, ภิกฺขเว, ปริภุญฺชถฯ อนุชานามิ, ภิกฺขเว, วนฎฺฐํ โปกฺขรฎฺฐํ ภุตฺตาวินา ปวาริเตน อนติริตฺตํ ปริภุญฺชิตุ’’นฺติ (มหาว. ๒๗๘) วจนโต วนฎฺฐํ โปกฺขรฎฺฐํ ปวาริเตน ภิกฺขุนา ปริภุญฺชิตุํ วฎฺฎติ, ปวาริตสิกฺขาปเทน อาปตฺติ น โหติฯ ตตฺถ นฺติ วเน เจว ปทุมินิคเจฺฉ จ ชาตํฯ</p>


<h3>อกตกปฺปกถา</h3>
<p>อกตกปฺปกถายํ ‘‘อนุชานามิ, ภิกฺขเว, อพีชํ นิพฺพฎฺฎพีชํ อกตกปฺปํ ผลํ ปริภุญฺชิตุ’’นฺติ (มหาว. ๒๗๘) วจนโต อพีชญฺจ นิพฺพฎฺฎพีชญฺจ  ผลํ อคฺคิสตฺถนเขหิ สมณกปฺปํ อกตฺวาปิ ปริภุญฺชิตุํ วฎฺฎติฯ ตตฺถ นฺติ ตรุณผลํ, ยสฺส พีชํ องฺกุรํ น ชเนติฯ นฺติ พีชํ นิพฺพเฎฺฎตฺวา อปเนตฺวา ปริภุญฺชิตพฺพกํ อมฺพปนสาทิ, ตานิ ผลานิ กปฺปิยการเก อสติ กปฺปํ อกตฺวาปิ ปริภุญฺชิตุํ วฎฺฎติฯ</p>


<h3>ยาคุกถา</h3>
<p>ยาคุกถายํ ‘‘ทสยิเม, พฺราหฺมณ, อานิสํสา ยาคุยาฯ กตเม ทส, ยาคุํ เทโนฺต อายุํ เทติ, วณฺณํ เทติ, สุขํ เทติ, พลํ เทติ, ปฎิภานํ เทติ, ยาคุปีตา ขุทํ ปฎิหนติ, ปิปาสํ วิเนติ, วาตํ อนุโลเมติ, วตฺถิํ โสเธติ, อามาวเสสํ ปาเจติฯ อิเม โข, พฺราหฺมณ, ทสานิสํสา ยาคุยาติฯ</p>


<p>
‘โย  
สญฺญตานํ ปรทตฺตโภชินํ;  
  
กาเลน สกฺกจฺจ ททาติ ยาคุํ;  
  
ทสสฺส ฐานานิ อนุปฺปเวจฺฉติ;  
  
อายุญฺจ วณฺณญฺจ สุขํ พลญฺจฯ  
</p>
  
<p>
‘ปฎิภานมสฺส อุปชายเต ตโต;  
  
ขุทฺทํ ปิปาสญฺจ พฺยปเนติ วาตํ;  
  
โสเธติ วตฺถิํ ปริณาเมติ ภตฺตํ;  
  
เภสชฺชเมตํ สุคเตน วณฺณิตํฯ  
</p>
  
<p>
‘ตสฺมา หิ ยาคุํ อลเมว ทาตุํ;  
  
นิจฺจํ มนุเสฺสน สุขตฺถิเกน;  
  
ทิพฺพานิ วา ปตฺถยตา สุขานิ;  
  
มานุสฺสโสภคฺยตมิจฺฉตา วา’ติฯ  
</p>
  
<p>อถ โข ภควา ตํ พฺราหฺมณํ อิมาหิ คาถาหิ อนุโมทิตฺวา อุฎฺฐายาสนา ปกฺกามิฯ อถ โข ภควา เอตสฺมิํ นิทาเน เอตสฺมิํ ปกรเณ ธมฺมิํ กถํ กตฺวา ภิกฺขู อามเนฺตสิ – อนุชานามิ, ภิกฺขเว, ยาคุญฺจ มธุโคฬกญฺจา’’ติ  (มหาว. ๒๘๒) วจนโต ยาคุญฺจ มธุโคฬกญฺจ สมฺปฎิจฺฉิตุํ วฎฺฎติฯ อนุโมทนาคาถาย ‘‘ปตฺถยตํ อิจฺฉต’’นฺติ ปทานํ ‘‘อลเมว ทาตุ’’นฺติ อิมินา สมฺพโนฺธฯ สเจ ปน ‘‘ปตฺถยตา อิจฺฉตา’’ติ ปาโฐ อตฺถิ, โสเยว คเหตโพฺพฯ ‘‘น, ภิกฺขเว, อญฺญตฺร นิมนฺติเตน อญฺญสฺส โภชฺชยาคุ ปริภุญฺชิตพฺพา, โย ปริภุเญฺชยฺย, ยถาธโมฺม กาเรตโพฺพ’’ติ (มหาว. ๒๘๓) วจนโต ตถา ภุญฺชนฺตสฺส ปรมฺปรโภชนสิกฺขาปเทน อาปตฺติ โหติฯ ติ ยา ปวารณํ ชเนติฯ ติ ปรมฺปรโภชเนน กาเรตโพฺพฯ</p>


<h3>คุฬกถา</h3>
<p>คุฬกถายํ ‘‘อนุชานามิ, ภิกฺขเว, คิลานสฺส คุฬํ, อคิลานสฺส คุโฬทก’’นฺติ (มหาว. ๒๘๔) วจนโต  คิลาโน ภิกฺขุ คุฬปิณฺฑํ วิกาเลปิ ขาทิตุํ วฎฺฎติฯ อคิลาโน ปน อุทกสมฺภินฺนํ กตฺวา คุโฬทกปริโภเคน ปริภุญฺชิตุํ วฎฺฎติฯ นฺติ ตถารูเปน พฺยาธินา คิลานสฺส ปจฺฉาภตฺตํ คุฬํ อนุชานามีติ อโตฺถ’’ติ อฎฺฐกถายํ (มหาว. อฎฺฐ. ๒๘๔) วุตฺตํฯ ‘‘ตถารูเปน พฺยาธินา’’ติ วุตฺตตฺตา ยถารูเปน พฺยาธินา คิลานสฺส คุโฬ ปริภุญฺชิตโพฺพ โหติ, ตถารูเปน เอว พฺยาธินา คิลานสฺสาติ วุตฺตํ วิย ทิสฺสติ, วีมํสิตฺวา คเหตพฺพํฯ</p>


<p>เอตฺตกาสุ กถาสุ ยา ยา สํวเณฺณตพฺพปฺปกรเณ น ทิสฺสติ, สา สา อเมฺหหิ เปสลานํ ภิกฺขูนํ โกสลฺลตฺถํ ปาฬิโต จ อฎฺฐกถาโต จ คเหตฺวา ฎีกาจริยานํ วจเนหิ อลงฺกริตฺวา ฐปิตา, ตสฺมา นิกฺกงฺขา หุตฺวา ปณฺฑิตา อุปธาเรนฺตุฯ</p>


<h3>จตุมหาปเทสกถา</h3>
<p>   ติอาทิ มหาปเทสกถา นามฯ ตตฺถ มหเนฺต อเตฺถ อุปทิสฺสติ เอเตหีติ  มหนฺตา วา อตฺถา ปทิสฺสนฺติ ปญฺญายนฺติ เอตฺถาติ  มหนฺตานํ วา อตฺถานํ ปเทโส ปวตฺติเทโสติ ฯ เก เต? อิเมเยว จตฺตาโร ปาฐา, อตฺถา วาฯ เตน วุตฺตํ ติอาทิฯ ตตฺถ ติ มหากสฺสปาทโยฯ ติ ‘‘ฐเปตฺวา ธญฺญผลรส’’นฺติอาทิกํ สุตฺตํ คเหตฺวา อุปธาเรโนฺตฯ ติ –</p>


<p>
‘‘สาลิ วีหิ จ กุทฺรูโส, โคธุโม วรโก ยโว;  
  
กงฺคูติ สตฺต ธญฺญานิ, นีวาราที ตุ ตพฺภิทา’’ติ –ฯ  
</p>
  
<p>วุตฺตานิ สตฺต ธญฺญานิฯ นฺติ มุคฺคมาสาทโยฯ ติ อมฺพปานํ ชมฺพุปานํ โจจปานํ โมจปานํ สาลุกปานํ มุทฺทิกปานํ มธุกปานํ ผารุสกปานญฺจฯ</p>


<p>ติ สุตฺตานุโลมนเยนฯ วุตฺตเญฺหตํ อฎฺฐกถายํ  นาม จตฺตาโร มหาปเทสา’’ติฯ ติ ปาฬิยํ นีตตฺถโต อาคตเมว อคฺคเหตฺวา ฯ ติ ตโต อญฺญานิปิฯ เอเตน มหาปเทสา นาม น เกวลํ ยถาวุตฺตา เอว, อถ โข อเนกานิ นานปฺปการานิ วินยธรสฺส ญาณานุภาวปฺปกาสิตานีติ ทเสฺสติฯ</p>


<h3>อานิสํสกถา</h3>
<p> อานิสํสกถายํ วินยํ ธาเรตีติ  สิกฺขนวาจนมนสิการวินิจฺฉยนตทนุโลมกรณาทินา วินยปริยตฺติกุสโล  ภิกฺขุฯ วินยปริยตฺติมูลํ เอเตสนฺติ ฯ เก เต? ปญฺจานิสํสาฯ วินยปริยตฺติเยว มูลํ การณํ กตฺวา ลภิตพฺพอานิสํสา, น อญฺญปริยตฺติํ วา ปฎิปตฺติอาทโย วา มูลํ กตฺวาติ อโตฺถฯ อถ วา ปริยาปุณนํ ปริยตฺติ, วินยสฺส ปริยตฺติ วินยปริยตฺติ, สา มูลํ เอเตสนฺติ  วินยปริยาปุณนเหตุภวา อานิสํสาติ อโตฺถฯ ติอาทินา เตสํ ปญฺจานิสํสาทีนํ สรูปํ ปุจฺฉิตฺวา ติอาทินา วิสฺสเชฺชตฺวา ตํ วจนํ ปาฬิยา สมเตฺถตุํ นฺติอาทิมาหฯ</p>


<p>เอวํ ปญฺจานิสํสานํ สรูปํ ทเสฺสตฺวา อิทานิ เตเยว วิตฺถารโต ทเสฺสตุํ ติอาทินา ปุจฺฉิตฺวา ติอาทินา วิสฺสเชฺชติฯ ตตฺถ อตฺตโน สีลกฺขนฺธสุคุตฺตภาโว นาม อาปตฺติอนาปชฺชนภาเวเนว โหติ, โน อญฺญถาติ อาปตฺติอาปชฺชนการณํ ทเสฺสตฺวา ตทภาเวน อนาปชฺชนํ ทเสฺสตุํ ติอาทิมาหฯ ตตฺถ –</p>


<p>
‘‘สญฺจิจฺจ อาปตฺติํ อาปชฺชติ;  
  
อาปตฺติํ ปริคูหติ;  
  
อคติคมนญฺจ คจฺฉติ;  
  
เอทิโส วุจฺจติ อลชฺชิปุคฺคโล’’ติฯ (ปริ. ๓๕๙) –  
</p>
  
<p>วุเตฺตน อลชฺชีลกฺขเณน น ลชฺชติ น หิรียตีติ อลชฺชี, ตสฺส ภาโว ฯ นตฺถิ ญาณํ เอตสฺสาติ อญฺญาณํ, ตสฺส ภาโว ฯ กุกตสฺส ภาโว กุกฺกุจฺจํ, เตน ปกโต กุกฺกุจฺจปกโต, ตสฺส ภาโว ฯ กปฺปตีติ กปฺปิยํ, น กปฺปิยํ อกปฺปิยํ , ตสฺมิํ  , กปฺปิยํ อิติ สญฺญา ยสฺส โส กปฺปิยสญฺญี, ตสฺส ภาโว ฯ อิตรํ ตปฺปฎิปกฺขโต กาตพฺพํ, อิเมสุ ปญฺจสุ ปเทสุ ยการโลโป, ตสฺมา ‘‘อลชฺชิตาย อาปตฺติํ อาปชฺชตี’’ติอาทินา โยเชตพฺพานิฯ เหตฺวเตฺถ เจตํ นิสฺสกฺกวจนํฯ สรตีติ สติ, สมุสฺสนํ สโมฺมโสฯ สติยา สโมฺมโส สติสโมฺมโส, ตสฺมา ฯ เหตฺวเตฺถ เจตํ กรณวจนํฯ อิทานิ ตานิ การณานิ วิตฺถารโต ทเสฺสตุํ นฺตฺยาทิมาหฯ ตํ นยานุโยเคน วิเญฺญยฺยเมวฯ</p>


<p>อริโฎฺฐ อิติ ภิกฺขุ อริฎฺฐภิกฺขุ, กณฺฎโก อิติ สามเณโร กณฺฎกสามเณโร, เวสาลิยา ชาตา เวสาลิกา, วชฺชีนํ ปุตฺตา วชฺชิปุตฺตา, เวสาลิกา จ เต วชฺชิปุตฺตา จาติ เวสาลิกวชฺชิปุตฺตา, อริฎฺฐภิกฺขุ จ กณฺฎกสามเณโร จ เวสาลิกวชฺชิปุตฺตา จ ฯ ปรูปหาโร จ อญฺญาณญฺจ กงฺขาวิตรณญฺจ ฯ เก เต? วาทาฯ เต อาทิ เยสํ เตติ ปรูปหารอญฺญาณกงฺขาวิตรณาทโยฯ วทนฺติ เอเตหีติ วาทา, ปรูปหารอญฺญาณกงฺขาวิตรณาทโย วาทา เอเตสนฺติ ปรู…เป.… วาทาฯ เก เต? มิจฺฉาวาทิโนฯ อริฎฺฐ…เป.… ปุตฺตา จ ปรูปหาร…เป.… วาทา จ มหาสงฺฆิกาทโย จ สาสนปจฺจตฺถิกา นามาติ สมุจฺจยทฺวนฺทวเสน โยชนา กาตพฺพาฯ เสสํ สุวิเญฺญยฺยเมวฯ</p>

</p>

</p>

</p>

</p>


<h2>นิคมนกถาวณฺณนา</h2>
<p>นิคมคาถาสุ  ปฐมคาถายํ สทฺธมฺมฎฺฐิติกาเมน สาสนุโชฺชตการินา ปรกฺกมพาหุนา นริเนฺทน อเชฺฌสิโต โส อหํ วินยสงฺคหํ อกาสินฺติ โยชนาฯ</p>


<p>ทุติยตติยคาถายํ   ปรกฺกมพาหุนริเนฺทเนว  รมณีเย  ปาสาทานํ สเตน ปฎิมณฺฑิเต  ภาวนาย อภิรตานํ ภิกฺขูนํ อาลยภูเต  เชตวนนามเก วิหาเร  วสโนฺต หุตฺวา, อถ วา  วสโนฺต  โส อหํ  หิตภูตํ  สารวนฺตํ  อีทิสํ  อกาสินฺติ โยชนาฯ</p>


<p>เสสคาถาสุ  คนฺถกรเณน  มยฺหํ  อิโต คนฺถกรณโต อญฺญภูตํ ยํ ปุญฺญํ  โหติ, เอเตน ปุญฺญกเมฺมน ทุติเย อตฺตสมฺภเว ตาวติํเส ปโมเทโนฺต สีลาจารคุเณ รโต ปญฺจกาเมสุ อลโคฺค เทวปุโตฺต หุตฺวา  ปฐมภูตํ  โสตาปตฺติผลํ ปตฺวาน อนฺติเม อตฺตภาวมฺหิ โลกคฺคปุคฺคลํ  นาถภูตํ สพฺพสตฺตหิเต รตํ  เมเตฺตยฺยนามกํ  มุนิเสฎฺฐํ ทิสฺวาน ตสฺส ธีรสฺส สทฺธมฺมเทสนํ สุตฺวา  อรหตฺตผลํ  ลภิตฺวา ชินสาสนํ  โสภาเปยฺยนฺติ อยํ ปากฎโยชนาฯ</p>


<p>เอติสฺสาย ปน โยชนาย สติ อาจริยวรสฺส วจนํ น สมฺปฎิจฺฉนฺติ ปณฺฑิตาฯ กถํ? เอตฺถ หิ อิโต ทุติยภเว ตาวติํสภวเน เทวปุโตฺต หุตฺวา โสตาปตฺติผลํ ปตฺวา อนฺติมภเว เมเตฺตยฺยสฺส ภควโต ธมฺมเทสนํ สุตฺวา อรหตฺตผลํ ลเภยฺยนฺติ อาจริยสฺส ปตฺถนา, สา อยุตฺตรูปา  โหติฯ โสตาปนฺนสฺส หิ สตฺตภวโต อุทฺธํ ปฎิสนฺธิ นตฺถิ, ตาวติํสานญฺจ เทวานํ ภวสเตนปิ ภวสหเสฺสนปิ ภวสตสหเสฺสนปิ เมเตฺตยฺยสฺส ภควโต อุปฺปชฺชนกาโล อปฺปตฺตโพฺพ โหติฯ อถาปิ วเทยฺย ‘‘อนฺตรา พฺรหฺมโลเก นิพฺพตฺติตฺวา เมเตฺตยฺยสฺส ภควโต กาเล มนุโสฺส ภเวยฺยา’’ติ, เอวมฺปิ น ยุชฺชติฯ น หิ พฺรหฺมโลกคตานํ อริยานํ ปุน กามภวูปปตฺติ อตฺถิฯ วุตฺตญฺหิ อภิธเมฺม ยมกปฺปกรเณ (ยม. ๒.อนุสยยมก. ๓๑๒) ‘‘รูปธาตุยา จุตสฺส กามธาตุํ อุปปชฺชนฺตสฺส สเตฺตว อนุสยา อนุเสนฺตี’’ติฯ อถาปิ วเทยฺย ‘‘พฺรหฺมโลเกเยว ฐตฺวา อคฺคผลํ ลเภยฺยา’’ติ, ตถา จ อาจริยสฺส วจเน น ทิสฺสติ, ‘‘โสเภยฺยํ ชินสาสน’’นฺติ วุตฺตตฺตา ภิกฺขุภูตตฺตเมว ทิสฺสติฯ น หิ ภิกฺขุภูโต สาสนํ โสภาเปตุํ สโกฺกติฯ อภิธมฺมตฺถวิภาวนิยญฺจ –</p>


<p>
‘‘โชตยนฺตํ  
ตทา ตสฺส, สาสนํ สุทฺธมานสํ;  
  
ปเสฺสยฺยํ สกฺกเรยฺยญฺจ, ครุํ เม สาริสมฺภว’’นฺติฯ –  
</p>
  
<p>ภิกฺขุภูตเมว วุตฺตํฯ อถาปิ วเทยฺย ‘‘อนฺตรา ทีฆายุโก ภุมฺมเทโว หุตฺวา ตทา มนุโสฺส ภเวยฺยา’’ติ, เอวมฺปิ เอกสฺส พุทฺธสฺส สาวกภูโต อริยปุคฺคโล ปุน อญฺญสฺส พุทฺธสฺส สาวโก น ภเวยฺยาติ, อาจริโย ปน สพฺพปริยตฺติธโร อเนกคนฺถการโก อเนเกสํ คนฺถการกานํ เถรานํ อาจริยปาจริยภูโต, เตน น เกวลํ อิเธว อิมา คาถาโย ฐปิตา, อถ โข สารตฺถทีปนีนามิกาย วินยฎีกาย อวสาเน จ ฐปิตา, ตสฺมา ภวิตพฺพเมตฺถ การเณนาติ วีมํสิตพฺพเมตํฯ</p>


<p>อถ วา อิมินา…เป.… เทวปุโตฺต หุตฺวา ปฐมํ ตาว ผลํ ยถาวุตฺตํ ตาวติํเส ปโมทนสีลาจารคุเณ รตํ  ปญฺจกาเมสุ อลคฺคภาวสงฺขาตํ อานิสํสํ ปตฺวาน อนฺติเม อตฺตภาวมฺหิ…เป.… โสเภยฺยนฺติ โยชนาฯ อถ วา อิมินา…เป.… ปญฺจกาเมสุ อลโคฺค หุตฺวา อนฺติเม อตฺตภาวมฺหิ…เป.… สทฺธมฺมเทสนํ สุตฺวา ปฐมํ ผลํ โสตาปตฺติผลํ ปตฺวา ตโต ปรํ อคฺคผลํ อรหตฺตผลํ อธิคนฺตฺวา ชินสาสนํ โสเภยฺยนฺติ โยชนาฯ ยถา อมฺหากํ ภควโต ธมฺมจกฺกปฺปวตฺตนสุตฺตนฺตธมฺมเทสนํ สุตฺวา อญฺญาตโกณฺฑญฺญเตฺถโร โสตาปตฺติผลํ ปตฺวา ปจฺฉา อรหตฺตผลํ อธิคนฺตฺวา ชินสาสนํ โสเภสิ, เอวนฺติ อโตฺถฯ อิโต อญฺญานิปิ นยานิ ยถา เถรสฺส วจนานุกูลานิ, ตานิ ปณฺฑิเตหิ จิเนฺตตพฺพานิฯ</p>

</p>





