<h2>ขุทฺทกนิกาเย</h2>
<h2>อิติวุตฺตกปาฬิ</h2>
<h1>๑. เอกกนิปาโต</h1>
<h2>๑. ปฐมวโคฺค</h2>
<h3>๑. โลภสุตฺตํ</h3>
<p> วุตฺตเญฺหตํ     ภควตา, วุตฺตมรหตาติ เม สุตํ –</p>


<p>‘‘เอกธมฺมํ, ภิกฺขเว, ปชหถ; อหํ โว ปาฎิโภโค อนาคามิตายฯ กตมํ เอกธมฺมํ? โลภํ, ภิกฺขเว, เอกธมฺมํ ปชหถ; อหํ โว ปาฎิโภโค อนาคามิตายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน  
โลเภน ลุทฺธาเส, สตฺตา คจฺฉนฺติ ทุคฺคติํ;  
  
ตํ โลภํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปฐมํฯ</p>


<h3>๒. โทสสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอกธมฺมํ, ภิกฺขเว, ปชหถ; อหํ โว ปาฎิโภโค  อนาคามิตายฯ กตมํ เอกธมฺมํ? โทสํ, ภิกฺขเว, เอกธมฺมํ ปชหถ; อหํ โว  ปาฎิโภโค อนาคามิตายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน  
โทเสน ทุฎฺฐาเส, สตฺตา คจฺฉนฺติ ทุคฺคติํ;  
  
ตํ โทสํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทุติยํฯ</p>


<h3>๓. โมหสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอกธมฺมํ, ภิกฺขเว, ปชหถ; อหํ โว ปาฎิโภโค อนาคามิตายฯ กตมํ เอกธมฺมํ? โมหํ, ภิกฺขเว, เอกธมฺมํ ปชหถ; อหํ โว ปาฎิโภโค อนาคามิตายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน โมเหน มูฬฺหาเส, สตฺตา คจฺฉนฺติ ทุคฺคติํ;  
  
ตํ โมหํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ  อโตฺถ วุโตฺต ภควตา, อิติ เม สุตนฺติฯ ตติยํฯ</p>


<h3>๔. โกธสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอกธมฺมํ, ภิกฺขเว, ปชหถ; อหํ โว ปาฎิโภโค อนาคามิตายฯ กตมํ เอกธมฺมํ? โกธํ, ภิกฺขเว, เอกธมฺมํ ปชหถ; อหํ โว ปาฎิโภโค อนาคามิตายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน  
โกเธน กุทฺธาเส, สตฺตา คจฺฉนฺติ ทุคฺคติํ;  
  
ตํ โกธํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ จตุตฺถํฯ</p>


<h3>๕. มกฺขสุตฺตํ</h3>
<p> วุตฺตเญฺหตํ   ภควตา, วุตฺตมรหตาติ เม สุตํ –</p>


<p>‘‘เอกธมฺมํ, ภิกฺขเว, ปชหถ; อหํ โว ปาฎิโภโค อนาคามิตายฯ กตมํ เอกธมฺมํ? มกฺขํ, ภิกฺขเว, เอกธมฺมํ ปชหถ; อหํ โว ปาฎิโภโค อนาคามิตายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน มเกฺขน มกฺขาเส  
มกฺขิตาเส (สฺยา.)  
, สตฺตา คจฺฉนฺติ ทุคฺคติํ;  
  
ตํ มกฺขํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปญฺจมํฯ</p>


<h3>๖. มานสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘เอกธมฺมํ, ภิกฺขเว, ปชหถ; อหํ โว ปาฎิโภโค อนาคามิตายฯ กตมํ เอกธมฺมํ? มานํ, ภิกฺขเว, เอกธมฺมํ ปชหถ; อหํ โว ปาฎิโภโค อนาคามิตายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน มาเนน มตฺตาเส, สตฺตา คจฺฉนฺติ ทุคฺคติํ;  
  
ตํ มานํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ  อโตฺถ วุโตฺต ภควตา, อิติ เม สุตนฺติฯ ฉฎฺฐํฯ</p>


<h3>๗. สพฺพปริญฺญาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘สพฺพํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยายฯ สพฺพญฺจ โข, ภิกฺขเว, อภิชานํ ปริชานํ  ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘โย  
สพฺพํ สพฺพโต ญตฺวา, สพฺพเตฺถสุ น รชฺชติ;  
  
ส เว สพฺพปริญฺญา  
สพฺพํ ปริญฺญา (สฺยา. ปี.)  
โส, สพฺพทุกฺขมุปจฺจคา’’ติ  
สพฺพํ ทุกฺขํ อุปจฺจคาติ (สฺยา.), สพฺพทุกฺขํ อุปจฺจคาติ (ปี. อฎฺฐ.)  
ฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ สตฺตมํฯ</p>


<h3>๘. มานปริญฺญาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘มานํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยาย ฯ มานญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘มานุเปตา อยํ ปชา, มานคนฺถา ภเว รตา;  
  
มานํ อปริชานนฺตา, อาคนฺตาโร ปุนพฺภวํฯ  
</p>
  
<p>
‘‘เย  
จ มานํ ปหนฺตฺวาน, วิมุตฺตา มานสงฺขเย;  
  
เต มานคนฺถาภิภุโน, สพฺพทุกฺขมุปจฺจคุ’’นฺติ  
สพฺพทุกฺขํ อุปจฺจคุนฺติ (ปี.), สพฺพํ ทุกฺขํ อุปจฺจคุนฺติ (อฎฺฐกถา)  
ฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ อฎฺฐมํฯ</p>


<h3>๙. โลภปริญฺญาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘โลภํ, ภิกฺขเว , อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยายฯ โลภญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน โลเภน ลุทฺธาเส, สตฺตา คจฺฉนฺติ ทุคฺคติํ;  
  
ตํ โลภํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ นวมํฯ</p>


<h3>๑๐. โทสปริญฺญาสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘โทสํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยายฯ โทสญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน  
  
โทเสน ทุฎฺฐาเส, สตฺตา คจฺฉนฺติ ทุคฺคติํ;  
  
ตํ โทสํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทสมํฯ</p>

</p>


<p>ตสฺสุทฺทานํ –</p>


<p>
ราคโทสา อถ โมโห, โกธมกฺขา  
มานํ สพฺพํ;  
  
มานโต ราคโทสา ปุน เทฺว, ปกาสิตา วคฺคมาหุ ปฐมนฺติฯ  
</p>
  
<h2>๒. ทุติยวโคฺค</h2>
<h3>๑. โมหปริญฺญาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘โมหํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยายฯ โมหญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน โมเหน มูฬฺหาเส, สตฺตา คจฺฉนฺติ ทุคฺคติํ;  
  
ตํ โมหํ สมฺมทญฺญาย, ปชหนฺติ วิปสฺสิโน;  
  
ปหาย  
น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปฐมํฯ</p>


<h3>๒. โกธปริญฺญาสุตฺตํ</h3>
<p> วุตฺตเญฺหตํ   ภควตา, วุตฺตมรหตาติ เม สุตํ –</p>


<p>‘‘โกธํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยายฯ โกธญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน  
โกเธน กุทฺธาเส, สตฺตา คจฺฉนฺติ ทุคฺคติํ;  
  
ตํ โกธํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทุติยํฯ</p>


<h3>๓.มกฺขปริญฺญาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘มกฺขํ, ภิกฺขเว, อนภิชานํ อปริชานํ ตตฺถ จิตฺตํ อวิราชยํ อปฺปชหํ อภโพฺพ ทุกฺขกฺขยายฯ มกฺขญฺจ โข, ภิกฺขเว, อภิชานํ ปริชานํ ตตฺถ จิตฺตํ วิราชยํ ปชหํ ภโพฺพ ทุกฺขกฺขยายา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เยน มเกฺขน มกฺขาเส, สตฺตา คจฺฉนฺติ ทุคฺคติํ;  
  
ตํ มกฺขํ สมฺมทญฺญาย, ปชหนฺติ วิปสฺสิโน;  
  
ปหาย น ปุนายนฺติ, อิมํ โลกํ กุทาจน’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ตติยํฯ</p>


<h3>๔. อวิชฺชานีวรณสุตฺตํ</h3>
<p> วุตฺตเญฺหตํ ภควตา, วุตฺตมรหตาติ  เม สุตํ –</p>


<p>‘‘นาหํ, ภิกฺขเว, อญฺญํ เอกนีวรณมฺปิ สมนุปสฺสามิ เยน  นีวรเณน นิวุตา ปชา ทีฆรตฺตํ  สนฺธาวนฺติ สํสรนฺติ ยถยิทํ, ภิกฺขเว, อวิชฺชานีวรณํ ฯ อวิชฺชานีวรเณน หิ, ภิกฺขเว, นิวุตา ปชา ทีฆรตฺตํ สนฺธาวนฺติ สํสรนฺตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘นตฺถโญฺญ  
เอกธโมฺมปิ, เยเนวํ  
เยเนว (สี. ปี. ก.)  
นิวุตา ปชา;  
  
สํสรนฺติ  
อโหรตฺตํ, ยถา โมเหน อาวุตาฯ  
</p>
  
<p>
‘‘เย จ โมหํ ปหนฺตฺวาน, ตโมขนฺธํ  
ตโมกฺขนฺธํ (สี. สฺยา. ปี.)  
ปทาลยุํ;  
  
น เต ปุน สํสรนฺติ, เหตุ เตสํ น วิชฺชตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ จตุตฺถํฯ</p>


<h3>๕. ตณฺหาสํโยชนสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘นาหํ, ภิกฺขเว, อญฺญํ เอกสํโยชนมฺปิ สมนุปสฺสามิ เยน  สํโยชเนน สํยุตฺตา สตฺตา ทีฆรตฺตํ สนฺธาวนฺติ สํสรนฺติ ยถยิทํ, ภิกฺขเว, ตณฺหาสํโยชนํ ฯ ตณฺหาสํโยชเนน หิ, ภิกฺขเว, สํยุตฺตา สตฺตา ทีฆรตฺตํ สนฺธาวนฺติ สํสรนฺตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ตณฺหาทุติโย  
ปุริโส, ทีฆมทฺธาน สํสรํ;  
  
อิตฺถภาวญฺญถาภาวํ  
อิตฺถมฺภาวญฺญถาภาวํ (สฺยา.)  
, สํสารํ นาติวตฺตติฯ  
</p>
  
<p>
‘‘เอตมาทีนวํ  
เอวมาทีนวํ (สี. ปี. ก.)  
ญตฺวา, ตณฺหํ  
ตณฺหา (สี. ก.)  
ทุกฺขสฺส สมฺภวํ;  
  
วีตตโณฺห อนาทาโน, สโต ภิกฺขุ ปริพฺพเช’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปญฺจมํฯ</p>


<h3>๖. ปฐมเสขสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘เสขสฺส, ภิกฺขเว, ภิกฺขุโน อปฺปตฺตมานสสฺส อนุตฺตรํ โยคเกฺขมํ ปตฺถยมานสฺส วิหรโต อชฺฌตฺติกํ องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ พหูปการํ ยถยิทํ, ภิกฺขเว, โยนิโส มนสิกาโรฯ โยนิโส, ภิกฺขเว, ภิกฺขุ มนสิ กโรโนฺต อกุสลํ ปชหติ , กุสลํ ภาเวตี’’ติ ฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘โยนิโส  
มนสิกาโร, ธโมฺม เสขสฺส ภิกฺขุโน;  
  
นตฺถโญฺญ เอวํ พหุกาโร, อุตฺตมตฺถสฺส ปตฺติยา;  
  
โยนิโส ปทหํ ภิกฺขุ, ขยํ ทุกฺขสฺส ปาปุเณ’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ฉฎฺฐํฯ</p>


<h3>๗. ทุติยเสขสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เสขสฺส, ภิกฺขเว, ภิกฺขุโน อปฺปตฺตมานสสฺส อนุตฺตรํ โยคเกฺขมํ ปตฺถยมานสฺส วิหรโต พาหิรํ องฺคนฺติ กริตฺวา นาญฺญํ เอกงฺคมฺปิ สมนุปสฺสามิ ยํ เอวํ พหูปการํ ยถยิทํ, ภิกฺขเว, กลฺยาณมิตฺตตาฯ กลฺยาณมิโตฺต, ภิกฺขเว, ภิกฺขุ อกุสลํ ปชหติ, กุสลํ ภาเวตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘กลฺยาณมิโตฺต โย ภิกฺขุ, สปฺปติโสฺส สคารโว;  
  
กรํ มิตฺตานํ วจนํ, สมฺปชาโน ปติสฺสโต;  
  
ปาปุเณ อนุปุเพฺพน, สพฺพสํโยชนกฺขย’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ สตฺตมํฯ</p>


<h3>๘. สงฺฆเภทสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘เอกธโมฺม, ภิกฺขเว, โลเก อุปฺปชฺชมาโน  อุปฺปชฺชติ พหุชนาหิตาย พหุชนาสุขาย พหุโน ชนสฺส อนตฺถาย อหิตาย ทุกฺขาย เทวมนุสฺสานํฯ กตโม เอกธโมฺม? สงฺฆเภโทฯ สเงฺฆ โข ปน, ภิกฺขเว, ภิเนฺน อญฺญมญฺญํ ภณฺฑนานิ เจว โหนฺติ, อญฺญมญฺญํ ปริภาสา จ โหนฺติ , อญฺญมญฺญํ ปริเกฺขปา จ โหนฺติ, อญฺญมญฺญํ ปริจฺจชนา จ โหนฺติฯ ตตฺถ อปฺปสนฺนา เจว นปฺปสีทนฺติ, ปสนฺนานญฺจ เอกจฺจานํ อญฺญถตฺตํ โหตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘อาปายิโก  
เนรยิโก, กปฺปโฎฺฐ สงฺฆเภทโก;  
  
วคฺคาราโม อธมฺมโฎฺฐ, โยคเกฺขมา ปธํสติ  
โยคเกฺขมโต ธํสติ (สฺยา. ปี.), โยคเกฺขมา วิมํสติ (สี. ก.)  
;  
  
สงฺฆํ สมคฺคํ เภตฺวาน  
ภิตฺวาน (สี. ก.), ภินฺทิตฺวา (จูฬว. ๓๕๔; อ. นิ. ๑๐.๓๙)  
, กปฺปํ นิรยมฺหิ ปจฺจตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ อฎฺฐมํฯ</p>


<h3>๙. สงฺฆสามคฺคีสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอกธโมฺม, ภิกฺขเว, โลเก อุปฺปชฺชมาโน อุปฺปชฺชติ พหุชนหิตาย พหุชนสุขาย พหุโน ชนสฺส อตฺถาย หิตาย สุขาย เทวมนุสฺสานํฯ กตโม เอกธโมฺม ? สงฺฆสามคฺคีฯ สเงฺฆ โข ปน, ภิกฺขเว, สมเคฺค น เจว อญฺญมญฺญํ ภณฺฑนานิ โหนฺติ, น จ อญฺญมญฺญํ ปริภาสา โหนฺติ, น จ อญฺญมญฺญํ ปริเกฺขปา โหนฺติ, น จ อญฺญมญฺญํ ปริจฺจชนา โหนฺติฯ ตตฺถ อปฺปสนฺนา เจว ปสีทนฺติ, ปสนฺนานญฺจ ภิโยฺยภาโว โหตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘สุขา สงฺฆสฺส สามคฺคี, สมคฺคานญฺจนุคฺคโห;  
  
สมคฺครโต ธมฺมโฎฺฐ, โยคเกฺขมา น ธํสติ;  
  
สงฺฆํ สมคฺคํ กตฺวาน, กปฺปํ สคฺคมฺหิ โมทตี’’ติฯ  
</p>
  
<p>อยมฺปิ  อโตฺถ วุโตฺต ภควตา, อิติ เม สุตนฺติฯ นวมํฯ</p>


<h3>๑๐. ปทุฎฺฐจิตฺตสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘อิธาหํ, ภิกฺขเว, เอกจฺจํ ปุคฺคลํ ปทุฎฺฐจิตฺตํ เอวํ เจตสา เจโต ปริจฺจ ปชานามิ – ‘อิมมฺหิ จายํ สมเย ปุคฺคโล กาลงฺกเรยฺย ยถาภตํ นิกฺขิโตฺต เอวํ นิรเย’ฯ ตํ กิสฺส เหตุ? จิตฺตํ หิสฺส, ภิกฺขเว, ปทุฎฺฐํฯ เจโตปโทสเหตุ โข ปน, ภิกฺขเว, เอวมิเธกเจฺจ สตฺตา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชนฺตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ปทุฎฺฐจิตฺตํ  
  
ญตฺวาน, เอกจฺจํ อิธ ปุคฺคลํ;  
  
เอตมตฺถญฺจ พฺยากาสิ, พุโทฺธ ภิกฺขูน สนฺติเกฯ  
</p>
  
<p>
‘‘อิมมฺหิ จายํ สมเย, กาลํ กยิราถ ปุคฺคโล;  
  
นิรยํ อุปปเชฺชยฺย, จิตฺตํ หิสฺส ปทูสิตํฯ  
</p>
  
<p>
‘‘ยถา หริตฺวา นิกฺขิเปยฺย, เอวเมว ตถาวิโธ;  
  
เจโตปโทสเหตุ หิ, สตฺตา คจฺฉนฺติ ทุคฺคติ’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทสมํฯ</p>

</p>


<p>ตสฺสุทฺทานํ –</p>


<p>
โมโห โกโธ อถ มโกฺข, วิชฺชา ตณฺหา เสขทุเว จ;  
  
เภโท สามคฺคิปุคฺคโล  
โมหโกธ อถ มกฺขาคโต, มูหา กามเสกฺขทุเว; เภทสามคฺคปุคฺคโล จ (สี. ก.) โมหโกธา อถ มโกฺข โมหกามา เสกฺขา ทุเว; เภทโมทา ปุคฺคโล จ (สฺยา. ปี.)  
, วคฺคมาหุ ทุติยนฺติ วุจฺจตีติฯ  
</p>
  
<h2>๓. ตติยวโคฺค</h2>
<h3>๑. ปสนฺนจิตฺตสุตฺตํ</h3>
<p> วุตฺตเญฺหตํ   ภควตา, วุตฺตมรหตาติ เม สุตํ –</p>


<p>‘‘อิธาหํ, ภิกฺขเว, เอกจฺจํ ปุคฺคลํ ปสนฺนจิตฺตํ เอวํ เจตสา เจโต ปริจฺจ ปชานามิ  – ‘อิมมฺหิ จายํ สมเย ปุคฺคโล กาลํ กเรยฺย ยถาภตํ นิกฺขิโตฺต เอวํ สเคฺค’ฯ ตํ กิสฺส เหตุ? จิตฺตํ หิสฺส, ภิกฺขเว, ปสนฺนํฯ เจโตปสาทเหตุ โข ปน, ภิกฺขเว, เอวมิเธกเจฺจ สตฺตา กายสฺส เภทา ปรํ มรณา สุคติํ สคฺคํ โลกํ อุปปชฺชนฺตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ปสนฺนจิตฺตํ ญตฺวาน, เอกจฺจํ อิธ ปุคฺคลํ;  
  
เอตมตฺถญฺจ พฺยากาสิ, พุโทฺธ ภิกฺขูน สนฺติเกฯ  
</p>
  
<p>
‘‘อิมมฺหิ  
จายํ สมเย, กาลํ กยิราถ ปุคฺคโล;  
  
สุคติํ อุปปเชฺชยฺย, จิตฺตํ หิสฺส ปสาทิตํฯ  
</p>
  
<p>
‘‘ยถา หริตฺวา นิกฺขิเปยฺย, เอวเมว ตถาวิโธ;  
  
เจโตปสาทเหตุ หิ, สตฺตา คจฺฉนฺติ สุคฺคติ’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปฐมํฯ</p>


<h3>๒. เมตฺตสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘มา, ภิกฺขเว, ปุญฺญานํ ภายิตฺถ ฯ สุขเสฺสตํ, ภิกฺขเว, อธิวจนํ อิฎฺฐสฺส กนฺตสฺส ปิยสฺส มนาปสฺส ยทิทํ ปุญฺญานิ ฯ อภิชานามิ โข ปนาหํ, ภิกฺขเว, ทีฆรตฺตํ กตานํ ปุญฺญานํ อิฎฺฐํ กนฺตํ ปิยํ มนาปํ วิปากํ ปจฺจนุภูตํฯ สตฺต วสฺสานิ เมตฺตจิตฺตํ ภาเวตฺวา สตฺต  สํวฎฺฎวิวฎฺฎกเปฺป  นยิมํ โลกํ ปุนราคมาสิํฯ สํวฎฺฎมาเน สุทํ, ภิกฺขเว, กเปฺป อาภสฺสรูปโค โหมิ; วิวฎฺฎมาเน กเปฺป สุญฺญํ พฺรหฺมวิมานํ อุปปชฺชามิฯ</p>


<p>‘‘ตตฺร สุทํ, ภิกฺขเว, พฺรหฺมา โหมิ มหาพฺรหฺมา อภิภู อนภิภูโต อญฺญทตฺถุทโส วสวตฺตีฯ ฉตฺติํสกฺขตฺตุํ โข ปนาหํ, ภิกฺขเว, สโกฺก อโหสิํ เทวานมิโนฺท; อเนกสตกฺขตฺตุํ ราชา อโหสิํ จกฺกวตฺตี ธมฺมิโก ธมฺมราชา จาตุรโนฺต วิชิตาวี ชนปทตฺถาวริยปฺปโตฺต สตฺตรตนสมนฺนาคโตฯ โก ปน วาโท ปเทสรชฺชสฺส!</p>


<p>‘‘ตสฺส มยฺหํ, ภิกฺขเว, เอตทโหสิ – ‘กิสฺส นุ โข เม อิทํ กมฺมสฺส ผลํ, กิสฺส กมฺมสฺส วิปาโก, เยนาหํ เอตรหิ เอวํมหิทฺธิโก เอวํมหานุภาโว’ติ? ตสฺส มยฺหํ, ภิกฺขเว, เอตทโหสิ – ‘ติณฺณํ โข เม อิทํ กมฺมานํ ผลํ, ติณฺณํ กมฺมานํ วิปาโก, เยนาหํ เอตรหิ เอวํมหิทฺธิโก เอวํมหานุภาโวติ, เสยฺยถิทํ  – ทานสฺส, ทมสฺส, สญฺญมสฺสา’’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘ปุญฺญเมว โส สิเกฺขยฺย, อายตคฺคํ สุขุทฺรยํ;  
  
ทานญฺจ  
สมจริยญฺจ, เมตฺตจิตฺตญฺจ ภาวเยฯ  
</p>
  
<p>
‘‘เอเต  
ธเมฺม ภาวยิตฺวา, ตโย สุขสมุทฺทเย  
สุขสมุทฺรเย (สี. อฎฺฐ.)  
;  
  
อพฺยาปชฺฌํ  
อพฺยาปชฺชํ (สฺยา. ก.), อพฺยาพชฺฌํ (?)  
สุขํ โลกํ, ปณฺฑิโต อุปปชฺชตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ทุติยํฯ</p>


<h3>๓. อุภยตฺถสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอกธโมฺม , ภิกฺขเว, ภาวิโต พหุลีกโต อุโภ อเตฺถ สมธิคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจฯ กตโม เอกธโมฺม? อปฺปมาโท กุสเลสุ ธเมฺมสุฯ อยํ โข, ภิกฺขเว, เอกธโมฺม ภาวิโต พหุลีกโต อุโภ อเตฺถ สมธิคยฺห ติฎฺฐติ – ทิฎฺฐธมฺมิกเญฺจว อตฺถํ สมฺปรายิกญฺจา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘อปฺปมาทํ  
ปสํสนฺติ, ปุญฺญกิริยาสุ ปณฺฑิตา;  
  
อปฺปมโตฺต อุโภ อเตฺถ, อธิคณฺหาติ ปณฺฑิโตฯ  
</p>
  
<p>
‘‘ทิเฎฺฐ  
ธเมฺม จ โย อโตฺถ, โย จโตฺถ สมฺปรายิโก;  
  
อตฺถาภิสมยา ธีโร, ปณฺฑิโตติ ปวุจฺจตี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ตติยํฯ</p>


<h3>๔. อฎฺฐิปุญฺชสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอกปุคฺคลสฺส, ภิกฺขเว, กปฺปํ สนฺธาวโต สํสรโต สิยา เอวํ มหา อฎฺฐิกงฺกโล อฎฺฐิปุโญฺช อฎฺฐิราสิ ยถายํ เวปุโลฺล ปพฺพโตः สเจ สํหารโก อสฺส, สมฺภตญฺจ น วินเสฺสยฺยา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เอกเสฺสเกน กเปฺปน, ปุคฺคลสฺสฎฺฐิสญฺจโย;  
  
สิยา ปพฺพตสโม ราสิ, อิติ วุตฺตํ มเหสินาฯ  
</p>
  
<p>
‘‘โส โข ปนายํ อกฺขาโต, เวปุโลฺล ปพฺพโต มหา;  
  
อุตฺตโร คิชฺฌกูฎสฺส, มคธานํ คิริพฺพเชฯ  
</p>
  
<p>
‘‘ยโต  
จ อริยสจฺจานิ, สมฺมปฺปญฺญาย ปสฺสติ;  
  
ทุกฺขํ  
ทุกฺขสมุปฺปาทํ, ทุกฺขสฺส จ อติกฺกมํ;  
  
อริยญฺจฎฺฐงฺคิกํ  
มคฺคํ, ทุกฺขูปสมคามินํฯ  
</p>
  
<p>
‘‘ส สตฺตกฺขตฺตุํ ปรมํ, สนฺธาวิตฺวาน ปุคฺคโล;  
  
ทุกฺขสฺสนฺตกโร โหติ, สพฺพสํโยชนกฺขยา’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ จตุตฺถํฯ</p>


<h3>๕. มุสาวาทสุตฺตํ</h3>
<p> วุตฺตเญฺหตํ  ภควตา, วุตฺตมรหตาติ เม สุตํ –</p>


<p>‘‘เอกธมฺมํ อตีตสฺส, ภิกฺขเว, ปุริสปุคฺคลสฺส นาหํ ตสฺส กิญฺจิ ปาปกมฺมํ อกรณียนฺติ วทามิฯ กตมํ เอกธมฺมํ? ยทิทํ  ภิกฺขเว, สมฺปชานมุสาวาโท’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เอกธมฺมํ อตีตสฺส, มุสาวาทิสฺส ชนฺตุโน;  
  
วิติณฺณปรโลกสฺส, นตฺถิ ปาปํ อการิย’’นฺติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ปญฺจมํฯ</p>


<h3>๖. ทานสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘เอวเญฺจ, ภิกฺขเว, สตฺตา ชาเนยฺยุํ ทานสํวิภาคสฺส วิปากํ ยถาหํ ชานามิ, น อทตฺวา ภุเญฺชยฺยุํ, น จ เนสํ มเจฺฉรมลํ จิตฺตํ ปริยาทาย ติเฎฺฐยฺยฯ โยปิ เนสํ อสฺส จริโม อาโลโป จริมํ กพฬํ, ตโตปิ น อสํวิภชิตฺวา ภุเญฺชยฺยุํ, สเจ เนสํ ปฎิคฺคาหกา อสฺสุฯ ยสฺมา จ โข, ภิกฺขเว, สตฺตา  น เอวํ ชานนฺติ ทานสํวิภาคสฺส วิปากํ ยถาหํ ชานามิ, ตสฺมา อทตฺวา ภุญฺชนฺติ, มเจฺฉรมลญฺจ เนสํ จิตฺตํ  ปริยาทาย ติฎฺฐตี’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘เอวํ เจ สตฺตา ชาเนยฺยุํ, ยถาวุตฺตํ มเหสินา;  
  
วิปากํ สํวิภาคสฺส, ยถา โหติ มหปฺผลํฯ  
</p>
  
<p>
‘‘วิเนยฺย  
มเจฺฉรมลํ, วิปฺปสเนฺนน เจตสา;  
  
ทชฺชุํ กาเลน อริเยสุ, ยตฺถ ทินฺนํ มหปฺผลํฯ  
</p>
  
<p>
‘‘อนฺนญฺจ ทตฺวา  
ทตฺวาน (สฺยา.)  
พหุโน, ทกฺขิเณเยฺยสุ ทกฺขิณํ;  
  
อิโต จุตา มนุสฺสตฺตา, สคฺคํ คจฺฉนฺติ ทายกาฯ  
</p>
  
<p>
‘‘เต  
จ สคฺคคตา  
สคฺคํ คตา (สี. ปี. ก.)  
ตตฺถ, โมทนฺติ กามกามิโน;  
  
วิปากํ สํวิภาคสฺส, อนุโภนฺติ อมจฺฉรา’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ ฉฎฺฐํฯ</p>


<h3>๗. เมตฺตาภาวนาสุตฺตํ</h3>
<p> วุตฺตเญฺหตํ ภควตา, วุตฺตมรหตาติ เม สุตํ –</p>


<p>‘‘ยานิ กานิจิ, ภิกฺขเว, โอปธิกานิ ปุญฺญกิริยวตฺถูนิ สพฺพานิ ตานิ เมตฺตาย เจโตวิมุตฺติยา กลํ นาคฺฆนฺติ โสฬสิํฯ เมตฺตาเยว ตานิ เจโตวิมุตฺติ อธิคฺคเหตฺวา ภาสเต จ ตปเต จ วิโรจติ จฯ</p>


<p>‘‘เสยฺยถาปิ, ภิกฺขเว, ยา กาจิ ตารกรูปานํ ปภา สพฺพา ตา  จนฺทิยา ปภาย กลํ นาคฺฆนฺติ โสฬสิํ, จนฺทปภาเยว ตา อธิคฺคเหตฺวา ภาสเต จ ตปเต จ วิโรจติ จ; เอวเมว โข, ภิกฺขเว, ยานิ กานิจิ โอปธิกานิ ปุญฺญกิริยวตฺถูนิ สพฺพานิ ตานิ เมตฺตาย เจโตวิมุตฺติยา กลํ นาคฺฆนฺติ โสฬสิํ, เมตฺตาเยว ตานิ เจโตวิมุตฺติ  อธิคฺคเหตฺวา ภาสเต จ ตปเต จ วิโรจติ จฯ</p>


<p>‘‘เสยฺยถาปิ, ภิกฺขเว, วสฺสานํ ปจฺฉิเม มาเส สรทสมเย วิเทฺธ วิคตวลาหเก เทเว  อาทิโจฺจ นภํ อพฺภุสฺสกฺกมาโน  สพฺพํ อากาสคตํ  ตมคตํ อภิวิหจฺจ  ภาสเต จ ตปเต จ วิโรจติ จ; เอวเมว โข, ภิกฺขเว, ยานิ กานิจิ โอปธิกานิ ปุญฺญกิริยวตฺถูนิ สพฺพานิ ตานิ เมตฺตาย เจโตวิมุตฺติยา กลํ นาคฺฆนฺติ โสฬสิํ, เมตฺตาเยว ตานิ เจโตวิมุตฺติ อธิคฺคเหตฺวา ภาสเต จ ตปเต จ วิโรจติ จฯ</p>


<p>‘‘เสยฺยถาปิ , ภิกฺขเว, รตฺติยา ปจฺจูสสมยํ โอสธิตารกา ภาสเต จ ตปเต จ วิโรจติ จ; เอวเมว โข, ภิกฺขเว, ยานิ กานิจิ โอปธิกานิ ปุญฺญกิริยวตฺถูนิ สพฺพานิ ตานิ เมตฺตาย เจโตวิมุตฺติยา กลํ นาคฺฆนฺติ โสฬสิํ , เมตฺตาเยว ตานิ เจโตวิมุตฺติ อธิคฺคเหตฺวา ภาสเต จ ตปเต จ วิโรจติ จา’’ติฯ เอตมตฺถํ ภควา อโวจฯ ตเตฺถตํ อิติ วุจฺจติ –</p>


<p>
‘‘โย  
จ เมตฺตํ ภาวยติ, อปฺปมาณํ ปฎิสฺสโต;  
  
ตนู  
ตนุ (สี.)  
สํโยชนา โหนฺติ, ปสฺสโต อุปธิกฺขยํฯ  
</p>
  
<p>
‘‘เอกมฺปิ เจ ปาณมทุฎฺฐจิโตฺต, เมตฺตายติ กุสโล เตน โหติ;  
  
สเพฺพ จ ปาเณ มนสานุกมฺปํ, ปหูตมริโย ปกโรติ ปุญฺญํฯ  
</p>
  
<p>
‘‘เย  
โย (สี.)  
สตฺตสณฺฑํ ปถวิํ วิชิตฺวา, ราชิสโย  
  
ราชีสโย (สี.)  
ยชมานานุปริยคา;  
  
อสฺสเมธํ ปุริสเมธํ, สมฺมาปาสํ วาชเปยฺยํ นิรคฺคฬํฯ  
</p>
  
<p>
‘‘เมตฺตสฺส จิตฺตสฺส สุภาวิตสฺส, กลมฺปิ เต นานุภวนฺติ โสฬสิํ;  
  
จนฺทปฺปภา  
ตารคณาว สเพฺพฯ  
</p>
  
<p>
‘‘โย น หนฺติ น ฆาเตติ, น ชินาติ น ชาปเย;  
  
เมตฺตํโส สพฺพภูเตสุ, เวรํ ตสฺส น เกนจี’’ติฯ  
</p>
  
<p>อยมฺปิ อโตฺถ วุโตฺต ภควตา, อิติ เม สุตนฺติฯ สตฺตมํฯ</p>

</p>


<p>ตสฺสุทฺทานํ –</p>


<p>
จิตฺตํ  
เมตฺตํ  
ฌายี (สี. สฺยา.), ฌายิ (ปี. ก.)  
อุโภ อเตฺถ, ปุญฺชํ เวปุลฺลปพฺพตํ;  
  
สมฺปชานมุสาวาโท, ทานญฺจ เมตฺตภาวนา  
เมตฺตภาวญฺจ (สี. สฺยา. ปี.), เมตฺตวาจญฺจ (ก.)  
ฯ  
</p>
  
<p>
สตฺติมานิ จ  
สตฺติมานิธ (สี. ก.)  
สุตฺตานิ, ปุริมานิ จ วีสติ;  
  
เอกธเมฺมสุ สุตฺตนฺตา, สตฺตวีสติสงฺคหาติฯ  
</p>
  
เอกกนิปาโต นิฎฺฐิโตฯ  
</p>
  
  
  
  
  