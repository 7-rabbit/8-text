<h2>อภิธมฺมตฺถสงฺคโห</h2>
<h3>คนฺถารมฺภกถา</h3>
<p> สมฺมาสมฺพุทฺธมตุลํ  , สสทฺธมฺมคณุตฺตมํฯ</p>


อภิวาทิย ภาสิสฺสํ, อภิธมฺมตฺถสงฺคหํฯ  
</p>
  
<h3>จตุปรมตฺถธโมฺม</h3>
<p> ตตฺถ วุตฺตาภิธมฺมตฺถา, ฯ</p>


จิตฺตํ เจตสิกํ รูปํ, นิพฺพานมิติ สพฺพถาฯ  
</p>
  
<h1>๑. จิตฺตปริเจฺฉโท</h1>
<h3>ภูมิเภทจิตฺตํ</h3>
<p> ตตฺถ   ตาว จตุพฺพิธํ โหติ กามาวจรํ รูปาวจรํ อรูปาวจรํ โลกุตฺตรเญฺจติฯ</p>


<h3>อกุสลจิตฺตํ</h3>
<p> ตตฺถ กตมํ ? โสมนสฺสสหคตํ ทิฎฺฐิคตสมฺปยุตฺตํ อสงฺขาริกเมกํ, สสงฺขาริกเมกํ, โสมนสฺสสหคตํ ทิฎฺฐิคตวิปฺปยุตฺตํ อสงฺขาริกเมกํ, สสงฺขาริกเมกํ , อุเปกฺขาสหคตํ ทิฎฺฐิคตสมฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ทิฎฺฐิคตวิปฺปยุตฺตํ อสงฺขาริกเมกํ, สสงฺขาริกเมกนฺติ อิมานิ อฎฺฐปิ โลภสหคตจิตฺตานิ นามฯ</p>


<p> โทมนสฺสสหคตํ ปฎิฆสมฺปยุตฺตํ อสงฺขาริกเมกํ, สสงฺขาริกเมกนฺติ อิมานิ เทฺวปิ ปฎิฆสมฺปยุตฺตจิตฺตานิ นามฯ</p>


<p> อุเปกฺขาสหคตํ วิจิกิจฺฉาสมฺปยุตฺตเมกํ, อุเปกฺขาสหคตํ อุทฺธจฺจสมฺปยุตฺตเมกนฺติ อิมานิ เทฺวปิ โมมูหจิตฺตานิ นามฯ</p>


<p> อิเจฺจวํ สพฺพถาปิ  สมตฺตานิฯ</p>


<p> อฎฺฐธา โลภมูลานิ, โทสมูลานิ จ ทฺวิธาฯ</p>


โมหมูลานิ จ เทฺวติ, ทฺวาทสากุสลา สิยุํฯ  
</p>
  
<h3>อเหตุกจิตฺตํ</h3>
<p> อุเปกฺขาสหคตํ จกฺขุวิญฺญาณํ, ตถา โสตวิญฺญาณํ, ฆานวิญฺญาณํ, ชิวฺหาวิญฺญาณํ , ทุกฺขสหคตํ กายวิญฺญาณํ, อุเปกฺขาสหคตํ สมฺปฎิจฺฉนจิตฺตํ, อุเปกฺขาสหคตํ สนฺตีรณจิตฺตเญฺจติ อิมานิ สตฺตปิ อกุสลวิปากจิตฺตานิ นามฯ</p>


<p> อุเปกฺขาสหคตํ กุสลวิปากํ จกฺขุวิญฺญาณํ, ตถา โสตวิญฺญาณํ, ฆานวิญฺญาณํ, ชิวฺหาวิญฺญาณํ, สุขสหคตํ กายวิญฺญาณํ, อุเปกฺขาสหคตํ สมฺปฎิจฺฉนจิตฺตํ, โสมนสฺสสหคตํ สนฺตีรณจิตฺตํ, อุเปกฺขาสหคตํ สนฺตีรณจิตฺตเญฺจติ อิมานิ อฎฺฐปิ กุสลวิปากาเหตุกจิตฺตานิ นามฯ</p>


<p> อุเปกฺขาสหคตํ  ปญฺจทฺวาราวชฺชนจิตฺตํ, ตถา มโนทฺวาราวชฺชนจิตฺตํ, โสมนสฺสสหคตํ หสิตุปฺปาทจิตฺตเญฺจติ อิมานิ ตีณิปิ อเหตุกกิริยจิตฺตานิ นามฯ</p>


<p> อิเจฺจว สพฺพถาปิ  สมตฺตานิฯ</p>


<p> สตฺตากุสลปากานิ, ปุญฺญปากานิ อฎฺฐธาฯ</p>


กฺริยจิตฺตานิ ตีณีติ, อฎฺฐารส อเหตุกาฯ  
</p>
  
<h3>โสภนจิตฺตํ</h3>
<p> ปาปาเหตุกมุตฺตานิ, ติ วุจฺจเรฯ</p>


เอกูนสฎฺฐิ จิตฺตานิ, อเถกนวุตีปิ วาฯ  
</p>
  
<h3>กามาวจรโสภนจิตฺตํ</h3>
<p> โสมนสฺสสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, โสมนสฺสสหคตํ ญาณวิปฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํฯ อุเปกฺขาสหคตํ ญาณวิปฺปยุตฺตํ อสงฺขาริกเมกํ, สสงฺขาริกเมกนฺติ อิมานิ อฎฺฐปิ กามาวจรกุสลจิตฺตานิ นามฯ</p>


<p> โสมนสฺสสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, โสมนสฺสสหคตํ  ญาณวิปฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ญาณวิปฺปยุตฺตํ อสงฺขาริกเมกํ, สสงฺขาริกเมกนฺติ อิมานิ อฎฺฐปิ สเหตุกกามาวจรวิปากจิตฺตานิ นามฯ</p>


<p> โสมสฺสสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, โสมนสฺสสหคตํ ญาณวิปฺปยุตฺตํ อสงฺขาริกเมกํ , สสงฺขาริกเมกํ, อุเปกฺขาสหคตํ ญาณสมฺปยุตฺตํ อสงฺขาริกเมกํ, สสงฺขาริกเมกํ, อุเปกฺขาสหคตํ ญาณวิปฺปยุตฺตํ อสงฺขาริกเมกํ, สสงฺขาริกเมกนฺติ อิมานิ อฎฺฐปิ สเหตุกกามาวจรกิริยจิตฺตานิ นามฯ</p>


<p> อิเจฺจวํ สพฺพถาปิ  สมตฺตานิฯ</p>


<p> เวทนาญาณสงฺขารเภเทน จตุวีสติฯ</p>


สเหตุกามาวจรปุญฺญปากกฺริยา มตาฯ  
</p>
  
<p> กาเม เตวีส ปากานิ, ปุญฺญาปุญฺญานิ วีสติฯ</p>


เอกาทส กฺริยา เจติ, จตุปญฺญาส สพฺพถาฯ  
</p>
  
<h3>รูปาวจรจิตฺตํ</h3>
<p> วิตกฺกวิจารปีติสุเขกคฺคตาสหิตํ ปฐมชฺฌานกุสลจิตฺตํ, วิจารปีติสุเขกคฺคตาสหิตํ ทุติยชฺฌานกุสลจิตฺตํ, ปีติสุเขกคฺคตาสหิตํ ตติยชฺฌานกุสลจิตฺตํ, สุเขกคฺคตาสหิตํ จตุตฺถชฺฌานกุสลจิตฺตํ, อุเปเกฺขกคฺคตาสหิตํ ปญฺจมชฺฌานกุสลจิตฺตเญฺจติ อิมานิ ปญฺจปิ รูปาวจรกุสลจิตฺตานิ นามฯ</p>


<p> วิตกฺกวิจารปีติสุเขกคฺคตาสหิตํ ปฐมชฺฌานวิปากจิตฺตํ, วิจารปีติสุเขกคฺคตาสหิตํ ทุติยชฺฌานวิปากจิตฺตํ, ปีติสุเขกคฺคตาสหิตํ ตติยชฺฌานวิปากจิตฺตํ, สุเขกคฺคตาสหิตํ  จตุตฺถชฺฌานวิปากจิตฺตํ, อุเปเกฺขกคฺคตาสหิตํ ปญฺจมชฺฌานวิปากจิตฺตเญฺจติ อิมานิ ปญฺจปิ รูปาวจรวิปากจิตฺตานิ นามฯ</p>


<p> วิตกฺกวิจารปีติสุเขกคฺคตาสหิตํ ปฐมชฺฌานกิริยจิตฺตํ, วิจารปีติสุเขกคฺคตาสหิตํ ทุติยชฺฌานกิริยจิตฺตํ, ปีติสุเขกคฺคตาสหิตํ ตติยชฺฌานกิริยจิตฺตํ , สุเขกคฺคตาสหิตํ จตุตฺถชฺฌานกิริยจิตฺตํ, อุเปเกฺขกคฺคตาสหิตํ ปญฺจมชฺฌานกิริยจิตฺตเญฺจติ อิมานิ ปญฺจปิ รูปาวจรกิริยจิตฺตานิ นามฯ</p>


<p> อิเจฺจวํ สพฺพถาปิ  สมตฺตานิฯ</p>


<p> ปญฺจธา ฌานเภเทน, รูปาวจรมานสํฯ</p>


ปุญฺญปากกฺริยาเภทา, ตํ ปญฺจทสธา ภเวฯ  
</p>
  
<h3>อรูปาวจรจิตฺตํ</h3>
<p> อากาสานญฺจายตนกุสลจิตฺตํ, วิญฺญาณญฺจายตนกุสลจิตฺตํ, อากิญฺจญฺญายตนกุสลจิตฺตํ, เนวสญฺญานาสญฺญายตนกุสลจิตฺตเญฺจติ อิมานิ จตฺตาริปิ อรูปาวจรกุสลจิตฺตานิ นามฯ</p>


<p> อากาสานญฺจายตนวิปากจิตฺตํ, วิญฺญาณญฺจายตนวิปากจิตฺตํ, อากิญฺจญฺญายตนวิปากจิตฺตํ, เนวสญฺญานาสญฺญายตนวิปากจิตฺตเญฺจติ อิมานิ จตฺตาริปิ อรูปาวจรวิปากจิตฺตานิ นามฯ</p>


<p> อากาสานญฺจายตนกิริยจิตฺตํ, วิญฺญาณญฺจายตนกิริยจิตฺตํ, อากิญฺจญฺญายตนกิริยจิตฺตํ, เนวสญฺญานาสญฺญายตนกิริยจิตฺตเญฺจติ อิมานิ จตฺตาริปิ อรูปาวจรกิริยจิตฺตานิ นามฯ</p>


<p> อิเจฺจวํ สพฺพถาปิ  สมตฺตานิฯ</p>


<p> อาลมฺพณปฺปเภเทน , จตุธารุปฺปมานสํฯ</p>


ปุญฺญปากกฺริยาเภทา, ปุน ทฺวาทสธา ฐิตํฯ  
</p>
  
<h3>โลกุตฺตรจิตฺตํ</h3>
<p> โสตาปตฺติมคฺคจิตฺตํ , สกทาคามิมคฺคจิตฺตํ, อนาคามิมคฺคจิตฺตํ, อรหตฺตมคฺคจิตฺตเญฺจติ อิมานิ จตฺตาริปิ โลกุตฺตรกุสลจิตฺตานิ นามฯ</p>


<p> โสตาปตฺติผลจิตฺตํ, สกทาคามิผลจิตฺตํ, อนาคามิผลจิตฺตํ, อรหตฺตผลจิตฺตเญฺจติ อิมานิ จตฺตาริปิ โลกุตฺตรวิปากจิตฺตานิ นามฯ</p>


<p> อิเจฺจวํ สพฺพถาปิ  สมตฺตานิฯ</p>


<p> จตุมคฺคปฺปเภเทน, จตุธา กุสลํ ตถาฯ</p>


ปากํ ตสฺส ผลตฺตาติ, อฎฺฐธานุตฺตรํ มตํฯ  
</p>
  
<h3>จิตฺตคณนสงฺคโห</h3>
<p> ทฺวาทสากุสลาเนวํ, กุสลาเนกวีสติฯ</p>


ฉตฺติํเสว วิปากานิ, กฺริยจิตฺตานิ วีสติฯ  
</p>
  
<p> จตุปญฺญาสธา กาเม, รูเป ปนฺนรสีรเยฯ</p>


จิตฺตานิ ทฺวาทสารุเปฺป, อฎฺฐธานุตฺตเร ตถาฯ  
</p>
  
<p> อิตฺถเมกูนนวุติปเภทํ ปน มานสํฯ</p>


เอกวีสสตํ วาถ, วิภชนฺติ วิจกฺขณาฯ  
</p>
  
<h3>วิตฺถารคณนา</h3>
<p> กถเมกูนนวุติวิธํ  จิตฺตํ เอกวีสสตํ โหติ? วิตกฺกวิจารปีติสุเขกคฺคตาสหิตํ ปฐมชฺฌานโสตาปตฺติมคฺคจิตฺตํ, วิจารปีติสุเขกคฺคตาสหิตํ ทุติยชฺฌานโสตาปตฺติมคฺคจิตฺตํ, ปีติสุเขกคฺคตาสหิตํ ตติยชฺฌานโสตาปตฺติมคฺคจิตฺตํ, สุเขกคฺคตาสหิตํ จตุตฺถชฺฌานโสตาปตฺติมคฺคจิตฺตํ, อุเปเกฺขกคฺคตาสหิตํ ปญฺจมชฺฌานโสตาปตฺติมคฺคจิตฺตเญฺจติ อิมานิ ปญฺจปิ โสตาปตฺติมคฺคจิตฺตานิ นามฯ</p>


<p> ตถา  สกทาคามิมคฺคอนาคามิมคฺคอรหตฺตมคฺคจิตฺตเญฺจติ สมวีสติ มคฺคจิตฺตานิฯ</p>


<p> ตถา ผลจิตฺตานิ เจติ  ภวนฺตีติฯ</p>


<p> ฌานงฺคโยคเภเทน, กเตฺวเกกนฺตุ ปญฺจธาฯ</p>


วุจฺจตานุตฺตรํ จิตฺตํ, จตฺตาลีสวิธนฺติ จฯ  
</p>
  
<p> ยถา จ รูปาวจรํ, คยฺหตานุตฺตรํ ตถาฯ</p>


ปฐมาทิฌานเภเท, อารุปฺปญฺจาปิ ปญฺจเมฯ  
</p>
  
<p>
เอกาทสวิธํ ตสฺมา, ปฐมาทิกมีริตํ;  
  
ฌานเมเกกมเนฺต ตุ, เตวีสติวิธํ ภเวฯ  
</p>
  
<p> สตฺตติํสวิธํ ปุญฺญํ, ทฺวิปญฺญาสวิธํ ตถาฯ</p>


ปากมิจฺจาหุ จิตฺตานิ, เอกวีสสตํ พุธาฯ  
</p>
  
อิติ อภิธมฺมตฺถสงฺคเห จิตฺตสงฺคหวิภาโค นาม  
</p>
  
ปฐโม ปริเจฺฉโทฯ  
</p>
  
  
  
  
  