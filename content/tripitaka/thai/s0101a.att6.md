<h1>๖. มหาลิสุตฺตวณฺณนา</h1>
<h3>พฺราหฺมณทูตวตฺถุวณฺณนา</h3>
<p>     นฺติ มหาลิสุตฺตํฯ ตตฺรายํ อปุพฺพปทวณฺณนาฯ นฺติ ปุนปฺปุนํ วิสาลภาวูปคมนโต เวสาลีติ ลทฺธนามเก นคเรฯ ติ พหินคเร หิมวเนฺตน สทฺธิํ เอกาพทฺธํ หุตฺวา ฐิตํ สยํ ชาตวนํ อตฺถิ, ยํ มหนฺตภาเวเนว มหาวนนฺติ วุจฺจติ, ตสฺมิํ มหาวเนฯ นฺติ ตสฺมิํ วนสเณฺฑ สงฺฆารามํ ปติฎฺฐเปสุํฯ ตตฺถ กณฺณิกํ โยเชตฺวา ถมฺภานํ อุปริ กูฎาคารสาลาสเงฺขเปน เทววิมานสทิสํ ปาสาทํ อกํสุ, ตํ อุปาทาย สกโลปิ สงฺฆาราโม ‘‘กูฎาคารสาลา’’ติ ปญฺญายิตฺถฯ ภควา ตํ เวสาลิํ อุปนิสฺสาย ตสฺมิํ สงฺฆาราเม วิหรติฯ เตน วุตฺตํ – ‘‘เวสาลิยํ วิหรติ มหาวเน กูฎาคารสาลาย’’นฺติฯ ติ โกสลรฎฺฐวาสิโนฯ ติ มคธรฎฺฐวาสิโนฯ ติ อวสฺสํ กตฺตพฺพกเมฺมนฯ ยญฺหิ อกาตุมฺปิ วฎฺฎติ, ตํ กิจฺจนฺติ วุจฺจติ, ยํ อวสฺสํ กาตพฺพเมว, ตํ กรณียํ นามฯ</p>


<p> ติ นานารมฺมณจารโต ปฎิกฺกมฺม สลฺลีโน นิลีโน, เอกีภาวํ อุปคมฺม เอกตฺตารมฺมเณ ฌานรติํ อนุภวตีติ อโตฺถฯ ติ ตสฺมิเญฺญว วิหาเรฯ นฺติ  ตสฺมา ฐานา อปกฺกมฺม ตาสุ ตาสุ รุกฺขจฺฉายาสุ นิสีทิํสุฯ</p>


<h3>โอฎฺฐทฺธลิจฺฉวีวตฺถุวณฺณนา</h3>
<p> ติ อโทฺธฎฺฐตาย เอวํลทฺธนาโมฯ ติ ปุเรภตฺตํ พุทฺธปฺปมุขสฺส ภิกฺขุสงฺฆสฺส ทานํ ทตฺวา ภควโต สนฺติเก อุโปสถงฺคานิ อธิฎฺฐหิตฺวา คนฺธมาลาทีนิ คาหาเปตฺวา อุโคฺฆสนาย มหติํ ลิจฺฉวิราชปริสํ สนฺนิปาตาเปตฺวา ตาย นีลปีตาทิวณฺณวตฺถาภรณวิเลปนปฎิมณฺฑิตาย  ตาวติํสปริสสปฺปฎิภาคาย มหติยา ลิจฺฉวิปริสาย สทฺธิํ อุปสงฺกมิฯ ติ  ตสฺส โอฎฺฐทฺธสฺส มหาลีติ มูลนามํ, เตน มูลนามมเตฺตน นํ เถโร มหาลีติ อาลปติฯ ติ ปติรูปาสุ รุกฺขจฺฉายาสุ ตาย ลิจฺฉวิปริสาย สทฺธิํ รตนตฺตยสฺส วณฺณํ กถยโนฺต นิสีทิฯ</p>


<p> ติ อายสฺมโต นาคิตสฺส ภาคิเนโยฺย สตฺตวสฺสกาเล ปพฺพชิตฺวา สาสเน ยุตฺตปยุโตฺต ‘‘สีโห’’ติ เอวํนามโก สามเณโร, โส กิร ตํ มหาปริสํ ทิสฺวา – ‘‘อยํ ปริสา มหตี, สกลํ วิหารํ ปูเรตฺวา นิสินฺนา, อทฺธา ภควา อชฺช อิมิสฺสา ปริสาย มหเนฺตน อุสฺสาเหน ธมฺมํ เทเสสฺสติ, ยํนูนาหํ อุปชฺฌายสฺสาจิกฺขิตฺวา ภควโต มหาปริสาย สนฺนิปติตภาวํ อาโรจาเปยฺย’’นฺติ จิเนฺตตฺวา เยนายสฺมา นาคิโต เตนุปสงฺกมิฯ ติ เถรํ โคเตฺตน อาลปติฯ ติ เอโส ชนสมูโหฯ</p>


<p>ติ สีโห กิร ภควโต วิสฺสาสิโก, อยญฺหิ เถโร ถูลสรีโร, เตนสฺส สรีรครุตาย อุฎฺฐานนิสชฺชาทีสุ อาลสิยภาโว อีสกํ อปฺปหีโน วิย โหติฯ อถายํ สามเณโร ภควโต กาเลน กาลํ วตฺตํ กโรติฯ เตน นํ เถโร ‘‘ตฺวมฺปิ ทสพลสฺส วิสฺสาสิโก’’ติ วตฺวา คจฺฉ ตฺวเญฺญวาโรเจหีติ อาหฯ นฺติ วิหารฉายายํ, กูฎาคารมหาเคหจฺฉายาย ผริโตกาเสติ อโตฺถฯ สา กิร กูฎาคารสาลา ทกฺขิณุตฺตรโต  ทีฆา ปาจีนมุขา, เตนสฺสา ปุรโต มหตี ฉายา ปตฺถฎา โหติ, สีโห ตตฺถ ภควโต อาสนํ ปญฺญเปสิฯ</p>


<p> อถ โข ภควา ทฺวารนฺตเรหิ เจว วาตปานนฺตเรหิ จ นิกฺขมิตฺวา วิธาวนฺตาหิ วิปฺผรนฺตีหิ ฉพฺพณฺณาหิ พุทฺธรสฺมีหิ สํสูจิตนิกฺขมโน วลาหกนฺตรโต ปุณฺณจโนฺท วิย กูฎาคารสาลโต นิกฺขมิตฺวา ปญฺญตฺตวรพุทฺธาสเน นิสีทิฯ เตน วุตฺตํ – ‘‘อถ โข ภควา วิหารา นิกฺขมฺม วิหารปจฺฉายาย ปญฺญเตฺต อาสเน นิสีที’’ติฯ</p>


<p>  , ติ เอตฺถ หิโยฺย ทิวสํ ปุริมํ นาม, ตโต ปรํ ปุริมตรํฯ ตโต ปฎฺฐาย ปน สพฺพานิ ปุริมานิ เจว ปุริมตรานิ จ โหนฺติฯ ติ มูลทิวสโต ปฎฺฐาย ยํ ทิวสํ อคฺคํ ปรโกฎิํ กตฺวา วิหรามีติ อโตฺถ, ยาว วิหาสินฺติ วุตฺตํ โหติฯ อิทานิ ตสฺส ปริมาณํ ทเสฺสโนฺต ‘‘นจิรํ ตีณิ วสฺสานี’’ติ อาหฯ อถ วา ติ ยํ ทิวสํ อคฺคํ กตฺวา นจิรํ ตีณิ วสฺสานิ วิหรามีติปิ อโตฺถ ฯ ยํ ทิวสํ อาทิํ กตฺวา นจิรํ วิหาสิํ ตีณิเยว วสฺสานีติ วุตฺตํ โหติฯ อยํ กิร ภควโต ปตฺตจีวรํ คณฺหโนฺต ตีณิ สํวจฺฉรานิ ภควนฺตํ อุปฎฺฐาสิ, ตํ สนฺธาย เอวํ วทติฯ ติ ปิยชาติกานิ สาตชาติกานิฯ ติ กามสฺสาทยุตฺตานิฯ ติ ราคชนกานิฯ ติ กสฺมา สุนกฺขโตฺต ตานิ น สุณาติ? โส กิร ภควนฺตํ อุปสงฺกมิตฺวา ทิพฺพจกฺขุปริกมฺมํ ยาจิ, ตสฺส ภควา อาจิกฺขิ, โส ยถานุสิฎฺฐํ ปฎิปโนฺน ทิพฺพจกฺขุํ อุปฺปาเทตฺวา เทวตานํ รูปานิ ทิสฺวา จิเนฺตสิ ‘‘อิมสฺมิํ สรีรสณฺฐาเน สเทฺทน มธุเรน ภวิตพฺพํ, กถํ นุ โข นํ สุเณยฺย’’นฺติ ภควนฺตํ อุปสงฺกมิตฺวา ทิพฺพโสตปริกมฺมํ ปุจฺฉิฯ อยญฺจ อตีเต เอกํ สีลวนฺตํ ภิกฺขุํ กณฺณสกฺขลิยํ ปหริตฺวา  พธิรมกาสิฯ ตสฺมา ปริกมฺมํ กโรโนฺตปิ อภโพฺพ ทิพฺพโสตาธิคมายฯ เตนสฺส น ภควา ปริกมฺมํ กเถสิฯ โส เอตฺตาวตา ภควติ อาฆาตํ พนฺธิตฺวา จิเนฺตสิ – ‘‘อทฺธา สมณสฺส โคตมสฺส เอวํ โหติ – ‘อหมฺปิ ขตฺติโย อยมฺปิ ขตฺติโย, สจสฺส ญาณํ วฑฺฒิสฺสติ, อยมฺปิ สพฺพญฺญู ภวิสฺสตี’ติ อุสูยาย มยฺหํ น กเถสี’’ติฯ โส อนุกฺกเมน คิหิภาวํ ปตฺวา ตมตฺถํ มหาลิลิจฺฉวิโน กเถโนฺต เอวมาหฯ</p>


<p> ติ เอกํสาย เอกโกฎฺฐาสาย ภาวิโต, ทิพฺพานํ วา รูปานํ ทสฺสนตฺถาย ทิพฺพานํ วา สทฺทานํ สวนตฺถาย ภาวิโตติ อโตฺถฯ นฺติ อนุทิสายฯ ติ อุภยํสาย อุภยโกฎฺฐาสาย ภาวิโตติ อโตฺถฯ ติ อยํ ทิพฺพานํเยว รูปานํ ทสฺสนาย เอกํสภาวิโต สมาธิ เหตุฯ อิมมตฺถํ สุตฺวา โส ลิจฺฉวี จิเนฺตสิ – ‘‘อิทํ ทิพฺพโสเตน สทฺทสุณนํ อิมสฺมิํ สาสเน อุตฺตมตฺถภูตํ มเญฺญ อิมสฺส นูน อตฺถาย เอเต  ภิกฺขู ปญฺญาสมฺปิ สฎฺฐิปิ วสฺสานิ อปณฺณกํ พฺรหฺมจริยํ จรนฺติ, ยํนูนาหํ ทสพลํ เอตมตฺถํ ปุเจฺฉยฺย’’นฺติฯ</p>


<p> ตโต ตมตฺถํ ปุจฺฉโนฺต ‘‘เอตาสํ นูน, ภเนฺต’’ติอาทิมาหฯ นฺติ เอตฺถ สมาธิเยว สมาธิภาวนา, อุภยํสภาวิตานํ สมาธีนนฺติ อโตฺถฯ อถ ยสฺมา สาสนโต พาหิรา เอตา สมาธิภาวนา, น อชฺฌตฺติกาฯ ตสฺมา ตา ปฎิกฺขิปิตฺวา ยทตฺถํ ภิกฺขู พฺรหฺมจริยํ จรนฺติ, ตํ ทเสฺสโนฺต ภควา ‘‘น โข มหาลี’’ติอาทิมาหฯ</p>


<h3>จตุอริยผลวณฺณนา</h3>
<p>   นฺติ สกฺกายทิฎฺฐิอาทีนํ ติณฺณํ พนฺธนานํฯ ตานิ หิ วฎฺฎทุกฺขมเย รเถ สเตฺต สํโยเชนฺติ, ตสฺมา สํโยชนานีติ วุจฺจนฺติฯ   ติ มคฺคโสตํ อาปโนฺน โหติฯ ติ จตูสุ อปาเยสุ อปตนธโมฺมฯ ติ ธมฺมนิยาเมน นิยโตฯ ติ อุปริมคฺคตฺตยสงฺขาตา สโมฺพธิ ปรํ อยนํ อสฺส, อเนน วา ปตฺตพฺพาติ สโมฺพธิปรายโณฯ</p>


<p>ติ ปริยุฎฺฐานมนฺทตาย จ กทาจิ กรหจิ อุปฺปตฺติยา จ ตนุภาวาฯ นฺติ เหฎฺฐาภาคิยานํ, เย หิ พโทฺธ อุปริ สุทฺธาวาสภูมิยํ นิพฺพตฺติตุํ น สโกฺกติฯ ติ เสสโยนิปฎิเกฺขปวจนเมตํฯ ติ ตสฺมิํ อุปริภเวเยว ปรินิพฺพานธโมฺมฯ ติ ตโต พฺรหฺมโลกา ปุน ปฎิสนฺธิวเสน อนาวตฺตนธโมฺมฯ นฺติ จิตฺตวิสุทฺธิํ, สพฺพกิเลสพนฺธนวิมุตฺตสฺส อรหตฺตผลจิตฺตเสฺสตํ อธิวจนํฯ นฺติ เอตฺถาปิ สพฺพกิเลสพนฺธนวิมุตฺตา อรหตฺตผลปญฺญาว ปญฺญาวิมุตฺตีติ เวทิตพฺพาฯ ติ อิมสฺมิํเยว อตฺตภาเวฯ นฺติ สามํฯ ติ อภิชานิตฺวาฯ ติ ปจฺจกฺขํ กตฺวาฯ อถ วา ติ อภิญฺญาย อภิวิสิเฎฺฐน ญาเณน สจฺฉิกริตฺวาติปิ อโตฺถฯ ติ ปตฺวา ปฎิลภิตฺวาฯ อิทํ สุตฺวา ลิจฺฉวิราชา จิเนฺตสิ – ‘‘อยํ ปน ธโมฺม น สกุเณน วิย อุปฺปติตฺวา, นาปิ โคธาย วิย อุเรน คนฺตฺวา สกฺกา ปฎิวิชฺฌิตุํ , อทฺธา ปน อิมํ ปฎิวิชฺฌนฺตสฺส ปุพฺพภาคปฺปฎิปทาย ภวิตพฺพํ, ปุจฺฉามิ ตาว น’’นฺติฯ</p>


<h3>อริยอฎฺฐงฺคิกมคฺควณฺณนา</h3>
<p> ตโต ภควนฺตํ ปุจฺฉโนฺต ‘‘อตฺถิ ปน ภเนฺต’’ติอาทิมาหฯ ติ ปญฺจงฺคิกํ ตุริยํ วิย อฎฺฐงฺคิโก คาโม วิย จ อฎฺฐงฺคมโตฺตเยว หุตฺวา อฎฺฐงฺคิโก, น องฺคโต อโญฺญ มโคฺค นาม อตฺถิฯ เตเนวาห – ติฯ ตตฺถ  สมฺมาทสฺสนลกฺขณา  สมฺมา อภินิโรปนลกฺขโณ  สมฺมา ปริคฺคหณลกฺขณา  สมฺมา สมุฎฺฐาปนลกฺขโณ  สมฺมา โวทาปนลกฺขโณ  สมฺมา ปคฺคหลกฺขโณ  สมฺมา อุปฎฺฐานลกฺขณา  สมฺมา สมาธานลกฺขโณ  เอเตสุ เอเกกสฺส ตีณิ ตีณิ  กิจฺจานิ โหนฺติฯ เสยฺยถิทํ, สมฺมาทิฎฺฐิ ตาว อเญฺญหิปิ อตฺตโน ปจฺจนีกกิเลเสหิ สทฺธิํ มิจฺฉาทิฎฺฐิํ ปชหติ, นิโรธํ อารมฺมณํ กโรติ, สมฺปยุตฺตธเมฺม จ ปสฺสติ ตปฺปฎิจฺฉาทกโมหวิธมนวเสน อสโมฺมหโตฯ สมฺมาสงฺกปฺปาทโยปิ ตเถว มิจฺฉาสงฺกปฺปาทีนิ ปชหนฺติ, นิโรธญฺจ อารมฺมณํ กโรนฺติ, วิเสสโต ปเนตฺถ สมฺมาสงฺกโปฺป สหชาตธเมฺม อภินิโรเปติฯ สมฺมาวาจา สมฺมา ปริคฺคณฺหติฯ สมฺมากมฺมโนฺต สมฺมา สมุฎฺฐาเปติฯ สมฺมาอาชีโว สมฺมา โวทาเปติฯ สมฺมาวายาโม สมฺมา ปคฺคณฺหติฯ สมฺมาสติ สมฺมา อุปฎฺฐาเปติฯ สมฺมาสมาธิ สมฺมา ปทหติฯ</p>


<p>อปิ เจสา สมฺมาทิฎฺฐิ นาม ปุพฺพภาเค นานากฺขณา นานารมฺมณา โหติ, มคฺคกฺขเณ เอกกฺขณา เอการมฺมณาฯ กิจฺจโต ปน ‘‘ทุเกฺข ญาณ’’นฺติอาทีนิ จตฺตาริ นามานิ ลภติฯ สมฺมาสงฺกปฺปาทโยปิ ปุพฺพภาเค นานากฺขณา นานารมฺมณา โหนฺติฯ มคฺคกฺขเณ เอกกฺขณา เอการมฺมณาฯ เตสุ สมฺมาสงฺกโปฺป กิจฺจโต ‘‘เนกฺขมฺมสงฺกโปฺป’’ติอาทีนิ ตีณิ นามานิ ลภติฯ สมฺมา วาจาทโย ติโสฺส วิรติโยปิ โหนฺติ, เจตนาทโยปิ โหนฺติ, มคฺคกฺขเณ ปน วิรติเยวฯ สมฺมาวายาโม สมฺมาสตีติ อิทมฺปิ ทฺวยํ กิจฺจโต สมฺมปฺปธานสติปฎฺฐานวเสน จตฺตาริ นามานิ ลภติฯ สมฺมาสมาธิ ปน ปุพฺพภาเคปิ มคฺคกฺขเณปิ สมฺมาสมาธิเยวฯ</p>


<p>อิติ  อิเมสุ อฎฺฐสุ ธเมฺมสุ ภควตา นิพฺพานาธิคมาย ปฎิปนฺนสฺส โยคิโน พหุการตฺตา ปฐมํ สมฺมาทิฎฺฐิ เทสิตาฯ อยญฺหิ ‘‘ปญฺญาปโชฺชโต ปญฺญาสตฺถ’’นฺติ (ธ. ส. ๒๐) จ วุตฺตาฯ ตสฺมา เอตาย ปุพฺพภาเค วิปสฺสนาญาณสงฺขาตาย สมฺมาทิฎฺฐิยา อวิชฺชนฺธการํ วิธมิตฺวา กิเลสโจเร ฆาเตโนฺต เขเมน  โยคาวจโร นิพฺพานํ ปาปุณาติฯ เตน วุตฺตํ – ‘‘นิพฺพานาธิคมาย ปฎิปนฺนสฺส โยคิโน พหุการตฺตา ปฐมํ สมฺมาทิฎฺฐิ เทสิตา’’ติฯ</p>


<p>สมฺมาสงฺกโปฺป ปน ตสฺสา พหุกาโร, ตสฺมา ตทนนฺตรํ วุโตฺตฯ ยถา หิ เหรญฺญิโก หเตฺถน ปริวเฎฺฎตฺวา ปริวเฎฺฎตฺวา จกฺขุนา กหาปณํ โอโลเกโนฺต – ‘‘อยํ เฉโก, อยํ กูโฎ’’ติ ชานาติฯ เอวํ โยคาวจโรปิ ปุพฺพภาเค วิตเกฺกน วิตเกฺกตฺวา วิปสฺสนาปญฺญาย โอโลกยมาโน – ‘‘อิเม ธมฺมา กามาวจรา, อิเม ธมฺมา รูปาวจราทโย’’ติ ปชานาติฯ ยถา วา ปน ปุริเสน โกฎิยํ คเหตฺวา ปริวเฎฺฎตฺวา ปริวเฎฺฎตฺวา ทินฺนํ มหารุกฺขํ ตจฺฉโก วาสิยา ตเจฺฉตฺวา กเมฺม อุปเนติ, เอวํ วิตเกฺกน วิตเกฺกตฺวา วิตเกฺกตฺวา ทิเนฺน ธเมฺม โยคาวจโร ปญฺญาย – ‘‘อิเม กามาวจรา, อิเม รูปาวจรา’’ติอาทินา นเยน ปริจฺฉินฺทิตฺวา กเมฺม อุปเนติ ฯ เตน วุตฺตํ – ‘‘สมฺมาสงฺกโปฺป ปน ตสฺสา พหุกาโร, ตสฺมา ตทนนฺตรํ วุโตฺต’’ติฯ สฺวายํ ยถา สมฺมาทิฎฺฐิยา เอวํ สมฺมาวาจายปิ อุปการโกฯ ยถาห – ‘‘ปุเพฺพ โข, วิสาข, วิตเกฺกตฺวา วิจาเรตฺวา ปจฺฉา วาจํ ภินฺทตี’’ติ, (ม. นิ. ๑.๔๖๓) ตสฺมา ตทนนฺตรํ สมฺมาวาจา วุตฺตาฯ</p>


<p>ยสฺมา ปน – ‘‘อิทญฺจิทญฺจ กริสฺสามา’’ติ ปฐมํ วาจาย สํวิทหิตฺวา โลเก กมฺมเนฺต ปโยเชนฺติ; ตสฺมา วาจา กายกมฺมสฺส อุปการิกาติ สมฺมาวาจาย อนนฺตรํ สมฺมากมฺมโนฺต วุโตฺตฯ จตุพฺพิธํ ปน วจีทุจฺจริตํ, ติวิธญฺจ กายทุจฺจริตํ ปหาย อุภยํ สุจริตํ ปูเรนฺตเสฺสว ยสฺมา อาชีวฎฺฐมกํ สีลํ ปูเรติ, น อิตรสฺส, ตสฺมา ตทุภยานนฺตรํ สมฺมาอาชีโว วุโตฺตฯ เอวํ วิสุทฺธาชีเวน ปน ‘‘ปริสุโทฺธ เม อาชีโว’’ติ เอตฺตาวตา จ ปริโตสํ กตฺวา สุตฺตปมเตฺตน วิหริตุํ น ยุตฺตํ, อถ โข ‘‘สพฺพิริยาปเถสุ อิทํ วีริยํ สมารภิตพฺพ’’นฺติ ทเสฺสตุํ ตทนนฺตรํ สมฺมาวายาโม วุโตฺตฯ ตโต ‘‘อารทฺธวีริเยนปิ กายาทีสุ จตูสุ วตฺถูสุ  สติ สูปฎฺฐิตา กาตพฺพา’’ติ ทสฺสนตฺถํ ตทนนฺตรํ สมฺมาสติ  เทสิตาฯ ยสฺมา ปเนวํ สูปฎฺฐิตา สติ สมาธิสฺสุปการานุปการานํ ธมฺมานํ คติโย สมเนฺนสิตฺวา ปโหติ เอกตฺตารมฺมเณ จิตฺตํ สมาธาตุํ, ตสฺมา สมฺมาสติยา อนนฺตรํ สมฺมาสมาธิ เทสิโตติ เวทิตโพฺพฯ ติ เอเตสํ โสตาปตฺติผลาทีนํ ปจฺจกฺขกิริยตฺถายฯ</p>


<h3>เทฺว ปพฺพชิตวตฺถุวณฺณนา</h3>
<p> นฺติ อิทํ กสฺมา อารทฺธํ? อยํ กิร ราชา – ‘‘รูปํ อตฺตา’’ติ เอวํลทฺธิโก, เตนสฺส เทสนาย จิตฺตํ นาธิมุจฺจติฯ อถ ภควตา ตสฺส ลทฺธิยา อาวิกรณตฺถํ เอกํ การณํ อาหริตุํ อิทมารทฺธํฯ ตตฺรายํ สเงฺขปโตฺถ – ‘‘อหํ เอกํ สมยํ โฆสิตาราเม วิหรามิ, ตตฺร วสนฺตํ มํ เต เทฺว ปพฺพชิตา เอวํ ปุจฺฉิํสุฯ อถาหํ เตสํ พุทฺธุปฺปาทํ ทเสฺสตฺวา ตนฺติธมฺมํ นาม กเถโนฺต อิทมโวจํ – ‘‘อาวุโส, สทฺธาสมฺปโนฺน นาม กุลปุโตฺต เอวรูปสฺส สตฺถุ สาสเน ปพฺพชิโต, เอวํ ติวิธํ สีลํ ปูเรตฺวา ปฐมชฺฌานาทีนิ ปตฺวา ฐิโต ‘ตํ ชีว’นฺติอาทีนิ วเทยฺย, ยุตฺตํ นุ โข เอตมสฺสา’’ติ? ตโต เตหิ ‘‘ยุตฺต’’นฺติ วุเตฺต ‘‘อหํ โข ปเนตํ, อาวุโส, เอวํ ชานามิ, เอวํ ปสฺสามิ, อถ จ ปนาหํ น วทามี’’ติ ตํ วาทํ ปฎิกฺขิปิตฺวา อุตฺตริ ขีณาสวํ ทเสฺสตฺวา ‘‘อิมสฺส เอวํ วตฺตุํ น ยุตฺต’’นฺติ อโวจํฯ เต มม วจนํ สุตฺวา อตฺตมนา อเหสุนฺติฯ เอวํ วุเตฺต โสปิ อตฺตมโน อโหสิ ฯ เตนาห – ‘‘อิทมโวจ ภควาฯ อตฺตมโน โอฎฺฐโทฺธ ลิจฺฉวี ภควโต ภาสิตํ อภินนฺที’’ติฯ</p>

</p>

</p>





