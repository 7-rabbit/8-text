<h1>๗. สมุจฺจยปริเจฺฉทวณฺณนา</h1>
<p>  จินฺตนาทิสลกฺขณา จิตฺตเจตสิกนิปฺผนฺนรูปนิพฺพานวเสน ทฺวาสตฺตติปเภทา  สภาวธมฺมา วุตฺตา, อิทานิ เตสํ  สภาวธมฺมานํ เอเกกสมุจฺจยวเสน โยคานุรูปโต อกุสลสงฺคหาทิเภทํ  ราสิํ ปวกฺขามีติ โยชนาฯ</p>


<p> อกุสลานเมว  สภาคธมฺมวเสน สงฺคโห ฯ กุสลาทิวเสน มิสฺสกานํ สงฺคโห  สจฺจาภิสโมฺพธิสงฺขาตสฺส อริยมคฺคสฺส ปเกฺข ภวานํ โพธิปกฺขิยานํ ธมฺมานํ สติปฎฺฐานาทิเภทานํ สภาควตฺถุวเสน สงฺคโห ฯ ขนฺธาทิวเสน สเพฺพสํ สงฺคโห ฯ</p>


<h3>อกุสลสงฺคหวณฺณนา</h3>
<p> ปุพฺพโกฎิยา  อปญฺญายนโต จิรปาริวาสิยเฎฺฐน, วณโต วา วิสฺสนฺทมานยูสา วิย จกฺขาทิโต วิสเยสุ วิสฺสนฺทนโต ฯ อถ วา ภวโต อาภวคฺคํ ธมฺมโต อาโคตฺรภุํ สวนฺติ ปวตฺตนฺตีติ ฯ อวธิอโตฺถ เจตฺถ -กาโร, อวธิ จ มริยาทาภิวิธิวเสน ทุวิโธฯ ตตฺถ ‘‘อาปาฎลิปุตฺตํ วุโฎฺฐ เทโว’’ตฺยาทีสุ วิย กิริยํ พหิ กตฺวา ปวโตฺต ฯ ‘‘อาภวคฺคํ สโทฺท อพฺภุคฺคโต’’ตฺยาทีสุ วิย กิริยํ พฺยาเปตฺวา ปวโตฺต ฯ อิธ ปน อภิวิธิมฺหิ ทฎฺฐโพฺพฯ ตถา เหเต นิพฺพตฺติฎฺฐานภูเต จ ภวเคฺค, โคตฺรภุมฺหิ จ อารมฺมณภูเต ปวตฺตนฺติฯ วิชฺชมาเนสุ จ อเญฺญสุ อาภวคฺคํ, อาโคตฺรภุญฺจ สวเนฺตสุ มานาทีสุ อตฺตตฺตนิยคฺคหณวเสน อภิพฺยาปนโต มทกรณเฎฺฐน อาสวสทิสตาย จ เอเตเยว อาสวภาเวน นิรุฬฺหาติ ทฎฺฐพฺพํฯ กาโมเยว อาสโว  กามราโคฯ รูปารูปภเวสุ ฉนฺทราโค ฯ ฌานนิกนฺติสสฺสตทิฎฺฐิสหคโต จ ราโค เอเตฺถว สงฺคยฺหติฯ ตตฺถ ปฐโม อุปปตฺติภเวสุ ราโค, ทุติโย กมฺมภเว, ตติโย ภวทิฎฺฐิสหคโตฯ ทฺวาสฎฺฐิวิธา ทิฎฺฐิ ฯ ทุกฺขาทีสุ จตูสุ สเจฺจสุ, ปุพฺพเนฺต, อปรเนฺต, ปุพฺพาปรเนฺต, ปฎิจฺจสมุปฺปาเทสุ จาติ อฎฺฐสุ ฐาเนสุ อญฺญาณํ ฯ</p>


<p> โอตฺถริตฺวา หรณโต, โอหนนโต วา เหฎฺฐา กตฺวา หนนโต โอสีทาปนโต ‘‘โอโฆ’’ติ วุจฺจติ ชลปฺปวาโห, เอเต จ สเตฺต โอตฺถริตฺวา หนนฺตา วฎฺฎสฺมิํ สเตฺต โอสีทาเปนฺตา วิย โหนฺตีติ โอฆสทิสตาย  , อาสวาเยว ปเนตฺถ ยถาวุตฺตเฎฺฐน ‘‘โอฆา’’ติ จ วุจฺจนฺติฯ</p>


<p> วฎฺฎสฺมิํ, ภวยนฺตเก วา สเตฺต กมฺมวิปาเกน ภวนฺตราทีหิ, ทุเกฺขน วา สเตฺต โยเชนฺตีติ  เหฎฺฐา วุตฺตธมฺมาวฯ</p>


<p> นามกาเยน  รูปกายํ, ปจฺจุปฺปนฺนกาเยน วา อนาคตกายํ คเนฺถนฺติ ทุปฺปมุญฺจํ เวเฐนฺตีติ ฯ โคสีลาทินา สีเลน, วเตน, ตทุภเยน จ สุทฺธีติ เอวํ ปรโต อสภาวโต อามสนํ ฯ ‘‘อิทเมว สจฺจํ, โมฆมญฺญ’’นฺติ อภินิวิสนํ ทฬฺหคฺคาโห ฯ</p>


<p> มณฺฑูกํ ปนฺนโค วิย ภุสํ ทฬฺหํ อารมฺมณํ อาทิยนฺตีติ อุปาทานานิฯ กาโมเยว อุปาทานํ, กาเม อุปาทิยตีติ วา ฯ ‘‘อิมินา เม สีลวตาทินา สํสารสุทฺธี’’ติ เอวํ สีลวตาทีนํ คหณํ ฯ วทนฺติ เอเตนาติ วาโท, ขเนฺธหิ พฺยติริตฺตาพฺยติริตฺตวเสน วีสติ ปริกปฺปิตสฺส อตฺตโน วาโท อตฺตวาโทฯ โสเยว อุปาทานนฺติ ฯ</p>


<p> ฌานาทิวเสน อุปฺปชฺชนกกุสลจิตฺตํ นิเสเธนฺติ ตถา ตสฺส อุปฺปชฺชิตุํ น เทนฺตีติ  ปญฺญาจกฺขุโน วา อาวรณเฎฺฐน ฯ ปญฺจสุ กามคุเณสุ อธิมตฺตราคสงฺขาโต กาโมเยว ฉนฺทนเฎฺฐน ฉโนฺท จาติ กามจฺฉโนฺทฯ โสเยว นีวรณนฺติ ฯ พฺยาปชฺชติ วินสฺสติ เอเตน จิตฺตนฺติ พฺยาปาโท, ‘‘อนตฺถํ เม อจรี’’ตฺยาทินยปฺปวตฺตนววิธอาฆาตวตฺถุปทฎฺฐานตาย นววิโธ, อฎฺฐานโกเปน สห ทสวิโธ วา โทโส, โสเยว  นีวรณนฺติ ฯ ถินมิทฺธเมว นีวรณํ ฯ ตถา ฯ กสฺมา ปเนเต ภินฺนธมฺมา เทฺว เทฺว เอกนีวรณภาเวน วุตฺตาติ? กิจฺจาหารปฎิปกฺขานํ สมานภาวโตฯ ถินมิทฺธานญฺหิ จิตฺตุปฺปาทสฺส ลยาปาทนกิจฺจํ สมานํ, อุทฺธจฺจกุกฺกุจฺจานํ อวูปสนฺตภาวการณํฯ ตถา ปุริมานํ ทฺวินฺนํ ตนฺทีวิชมฺภิตา อาหาโร, เหตูตฺยโตฺถ, ปจฺฉิมานํ ญาติพฺยสนาทิวิตกฺกนํฯ ปุริมานญฺจ ทฺวินฺนํ วีริยํ ปฎิปกฺขภูตํ, ปจฺฉิมานํ สมโถติ, เตนาหุ โปราณา –</p>


<p>
‘‘กิจฺจาหารวิปกฺขานํ, เอกตฺตา เอกเมตฺถ หิ;  
  
กตมุทฺธจฺจกุกฺกุจฺจํ, ถินมิทฺธญฺจ ตาทินาฯ  
</p>
  
<p>
‘‘ลีนตาสนฺตตา กิจฺจํ, ตนฺที ญาติวิตกฺกนํ;  
  
เหตุ วีริยสมถา, อิเม เตสํ วิโรธิโน’’ติฯ  
</p>
  
<p> อปฺปหีนเฎฺฐน  อนุ อนุ สนฺตาเน เสนฺตีติ  อนุรูปํ การณํ ลภิตฺวา อุปฺปชฺชนฺตีตฺยโตฺถฯ อปฺปหีนา หิ กิเลสา การณลาเภ สติ อุปชฺชนารหา สนฺตาเน อนุ อนุ สยิตา วิย โหนฺตีติ ตทวตฺถา ‘‘อนุสยา’’ติ วุจฺจนฺติฯ เต ปน นิปฺปริยายโต อนาคตา กิเลสา, อตีตปจฺจุปฺปนฺนาปิ ตํสภาวตฺตา ตถา วุจฺจนฺติฯ น หิ กาลเภเทน ธมฺมานํ สภาวเภโท อตฺถิ, ยทิ อปฺปหีนเฎฺฐน อนุสยา, นนุ สเพฺพปิ กิเลสา อปฺปหีนา อนุสยา ภเวยฺยุนฺติ? น มยํ อปฺปหีนตามเตฺตน ‘‘อนุสยา’’ติ วทาม, อถ โข อปฺปหีนเฎฺฐน ถามคตา กิเลสา อนุสยาติฯ  อนญฺญสาธารโณ กามราคาทีนเมว อาเวณิโก สภาโวติ อลํ วิวาเทนฯ กามราโคเยว อนุสโย ฯ</p>


<p> สํโยเชนฺติ พนฺธนฺตีติ ฯ</p>


<p> จิตฺตํ  กิลิสฺสติ อุปตปฺปติ, พาธียติ วา เอเตหีติ ฯ</p>


<p> ติ กามภวสงฺขาตานํ อารมฺมณานํ นาเมนฯ นฺติ สีลพฺพตาทีนํ ปรโต อามสนาทิวเสน ปวตฺตํฯ</p>


<p> อาสวา จ โอฆา จ โยคา จ คนฺถา จ  ธมฺมโต วุตฺตนเยน ตโยฯ  ทุเว วุตฺตา ตณฺหาทิฎฺฐิวเสนฯ  ถินมิทฺธอุทฺธจฺจกุกฺกุจฺจานํ วิสุํ คหณโตฯ  กามราคภวราคานุสยานํ ตณฺหาสภาเวน เอกโต คหิตตฺตาฯ  อุภยตฺถ วุตฺตานํ ตณฺหาสภาวานํ, ทิฎฺฐิสภาวานญฺจ เอเกกํ สงฺคหิตตฺตาฯ กิเลสา ปน สุตฺตนฺตวเสน, อภิธมฺมวเสนปิ ทสฯ  เอวํ  อกุสลานํ สงฺคโห นวธา วุโตฺตฯ เอตฺถ จ –</p>


<p>
นวาฎฺฐสงฺคหา โลภ-ทิฎฺฐิโย สตฺตสงฺคหา;  
  
อวิชฺชา ปฎิโฆ ปญฺจ-สงฺคโห จตุสงฺคหา;  
  
กงฺขา ติสงฺคหา มานุทฺธจฺจา ถินํ ทฺวิสงฺคหํฯ  
</p>
  
<p>
กุกฺกุจฺจมิทฺธาหิริกา-โนตฺตปฺปิสฺสา  
นิคูหนา;  
  
เอกสงฺคหิตา ปาปา, อิเจฺจวํ นวสงฺคหาฯ  
</p>
  
อกุสลสงฺคหวณฺณนา นิฎฺฐิตาฯ  
</p>
  
<h3>มิสฺสกสงฺคหวณฺณนา</h3>
<p> เหตูสุ วตฺตพฺพํ เหฎฺฐา วุตฺตเมวฯ</p>


<p> อารมฺมณํ อุปคนฺตฺวา จินฺตนสงฺขาเตน อุปนิชฺฌายนเฎฺฐน ยถารหํ ปจฺจนีกธมฺมฌาปนเฎฺฐน จ ฌานานิ จ ตานิ องฺคานิ จ สมุทิตานํ  อวยวภาเวน องฺคียนฺติ ญายนฺตีติ ฯ อวยววินิมุตฺตสฺส จ สมุทายสฺส อภาเวปิ เสนงฺครถงฺคาทโย วิย วิสุํ วิสุํ องฺคภาเวน วุจฺจนฺติ เอกโต หุตฺวา ฌานภาเวนฯ โทมนสฺสเญฺจตฺถ อกุสลฌานงฺคํ, เสสานิ กุสลากุสลาพฺยากตฌานงฺคานิฯ</p>


<p> สุคติทุคฺคตีนํ, นิพฺพานสฺส จ อภิมุขํ ปาปนโต มคฺคา, เตสํ ปถภูตานิ องฺคานิ, มคฺคสฺส วา อฎฺฐงฺคิกสฺส องฺคานิ ฯ สมฺมา อวิปรีตโต ปสฺสตีติ ฯ สา ปน ‘‘อตฺถิ ทินฺน’’นฺตฺยาทิวเสน ทสวิธา, ปริญฺญาทิกิจฺจวเสน จตุพฺพิธา วาฯ สมฺมา สงฺกเปฺปนฺติ เอเตนาติ ฯ โส เนกฺขมฺมสงฺกปฺปอพฺยาปาทสงฺกปฺปอวิหิํสาสงฺกปฺปวเสน ติวิโธฯ สมฺมาวาจาทโย เหฎฺฐา วิภาวิตาวฯ สมฺมา วายมนฺติ เอเตนาติ ฯ สมฺมา สรนฺติ เอตายาติ ฯ อิเมสํ ปน เภทํ อุปริ วกฺขติฯ สมฺมา สามญฺจ อาธียติ เอเตน จิตฺตนฺติ  ปฐมชฺฌานาทิวเสน ปญฺจวิธา เอกคฺคตาฯ มิจฺฉาทิฎฺฐิอาทโย ทุคฺคติมคฺคตฺตา มคฺคงฺคานิฯ</p>


<p> ทสฺสนาทีสุ จกฺขุวิญฺญาณาทีหิ, เยภุเยฺยน ตํสหิตสนฺตานปฺปวตฺติยํ ลิงฺคาทีหิ, ชีวเน ชีวเนฺตหิ กมฺมชรูปสมฺปยุตฺตธเมฺมหิ, มนเน ชานเน สมฺปยุตฺตธเมฺมหิ, สุขิตาทิภาเว สุขิตาทีหิ  สหชาเตหิ, สทฺทหนาทีสุ สทฺทหนาทิวสปฺปวเตฺตหิ เตเหว, ‘‘อนญฺญาตํ ญสฺสามี’’ติ ปวตฺติยํ ตถาปวเตฺตหิ สหชาเตหิ, อาชานเน อญฺญภาวิภาเว จ อาชานนาทิวสปฺปวเตฺตหิ สหชาเตหิ อตฺตานํ อนุวตฺตาเปนฺตา ธมฺมา อิสฺสรเฎฺฐน อินฺทฺริยานิ นามาติ อาห นฺตฺยาทิฯ  (วิภ. อฎฺฐ. ๒๑๙; วิสุทฺธิ. ๒.๕๒๕) ปน อปเรปิ อินฺทลิงฺคฎฺฐาทโย อินฺทฺริยฎฺฐา วุตฺตาฯ นฺติ รูปารูปวเสน ทุวิธํ ชีวิตินฺทฺริยํฯ ‘‘อนมตเคฺค สํสาเร อนญฺญาตํ  อมตํ ปทํ, จตุสจฺจธมฺมเมว วา ญสฺสามี’’ติ เอวมชฺฌาสเยน ปฎิปนฺนสฺส อินฺทฺริยํ ฯ อาชานาติ ปฐมมเคฺคน ทิฎฺฐมริยาทํ อนติกฺกมิตฺวา ชานาติ อินฺทฺริยญฺจาติ ฯ อญฺญาตาวิโน จตฺตาริ สจฺจานิ ปฎิวิชฺฌิตฺวา ฐิตสฺส อรหโต อินฺทฺริยํ ฯ ธมฺมสรูปวิภาวนตฺถเญฺจตฺถ ปญฺญินฺทฺริยคฺคหณํ, ปุคฺคลชฺฌาสยกิจฺจวิเสสวิภาวนตฺถํ อนญฺญาตญฺญสฺสามีตินฺทฺริยาทีนํ คหณํฯ</p>


<p>เอตฺถ จ สตฺตปญฺญตฺติยา วิเสสนิสฺสยตฺตา อชฺฌตฺติกายตนานิ อาทิโต วุตฺตานิ, มนินฺทฺริยํ ปน อชฺฌตฺติกายตนภาวสามเญฺญน เอเตฺถว วตฺตพฺพมฺปิ อรูปินฺทฺริเยหิ สห เอกโต ทสฺสนตฺถํ ชีวิตินฺทฺริยานนฺตรํ วุตฺตํ, สายํ ปญฺญตฺติ อิเมสํ วเสน ‘‘อิตฺถี ปุริโส’’ติ วิภาคํ คจฺฉตีติ ทสฺสนตฺถํ ตทนนฺตรํ ภาวทฺวยํ, ตยิเม อุปาทินฺนธมฺมา อิมสฺส วเสน ติฎฺฐนฺตีติ ทสฺสนตฺถํ ตโต ปรํ ชีวิตินฺทฺริยํ, สตฺตสญฺญิโต ธมฺมปุโญฺช ปพนฺธวเสน ปวตฺตมาโน อิมาหิ เวทนาหิ สํกิลิสฺสตีติ ทสฺสนตฺถํ ตโต เวทนาปญฺจกํ, ตาหิ ปน วิสุทฺธิกามานํ โวทานสมฺภารทสฺสนตฺถํ ตโต สทฺธาทิปญฺจกํ, สมฺภูตโวทานสมฺภารา จ อิเมหิ วิสุชฺฌนฺตีติ วิสุทฺธิปฺปตฺตา, นิฎฺฐิตกิจฺจา จ โหนฺตีติ ทสฺสนตฺถํ อเนฺต ตีณิ วุตฺตานิฯ เอตฺตาวตา อธิเปฺปตตฺถสิทฺธีติ อเญฺญสํ อคฺคหณนฺติ อิทเมเตสํ อนุกฺกเมน เทสนาย การณนฺติ อลมติปฺปปเญฺจนฯ</p>


<p> อสทฺธิยโกสชฺชปมาทอุทฺธจฺจอวิชฺชาอหิริกอโนตฺตปฺปสงฺขาเตหิ ปฎิปกฺขธเมฺมหิ อกมฺปิยเฎฺฐน, สมฺปยุตฺตธเมฺมสุ ถิรภาเวน จ สทฺธาทีนิ สตฺต  อหิริกาโนตฺตปฺปทฺวยํ ปน สมฺปยุตฺตธเมฺมสุ ถิรภาเวเนวฯ</p>


<p> อตฺตาธีนปฺปวตฺตีนํ ปติภูตา ธมฺมา ฯ ‘‘ฉนฺทวโต กิํนาม น สิชฺฌตี’’ตฺยาทิกํ หิ ปุพฺพาภิสงฺขารูปนิสฺสยํ ลภิตฺวา  อุปฺปชฺชมาเน จิเตฺต ฉนฺทาทโย ธุรภูตา  สยํ สมฺปยุตฺตธเมฺม สาธยมานา หุตฺวา ปวตฺตนฺติ, เต จ เตสํ วเสน ปวตฺตนฺติ, เตน เต อตฺตาธีนานํ ปติภาเวน ปวตฺตนฺติฯ อเญฺญสํ อธิปติธมฺมานํ อธิปติภาวนิวารณวเสน อิสฺสริยํ อธิปติตาฯ สเนฺตสุปิ อินฺทฺริยนฺตเรสุ เกวลํ ทสฺสนาทีสุ จกฺขุวิญฺญาณาทีหิ อนุวตฺตาปนมตฺตํ อินฺทฺริยตาติ อยํ อธิปติอินฺทฺริยานํ วิเสโสฯ</p>


<p> โอชฎฺฐมกรูปาทโย อาหรนฺตีติ ฯ กพฬีการาหาโร หิ โอชฎฺฐมกรูปํ อาหรติ, ผสฺสาหาโร ติโสฺส เวทนา, มโนสเญฺจตนาหารสงฺขาตํ กุสลากุสลกมฺมํ ตีสุ ภเวสุ ปฎิสนฺธิํฯ วิญฺญาณาหารสงฺขาตํ ปฎิสนฺธิวิญฺญาณํ สหชาตนามรูเปอาหรติ, กิญฺจาปิ สกสกปจฺจยุปฺปเนฺน อาหรนฺตา อเญฺญปิ อตฺถิฯ อชฺฌตฺติกสนฺตติยา ปน วิเสสปจฺจยตฺตา อิเมเยว จตฺตาโร ‘‘อาหารา’’ติ วุตฺตาฯ</p>


<p>กพฬีการาหารภกฺขานญฺหิ สตฺตานํ รูปกายสฺส  วิเสสปจฺจโย กมฺมาทิชนิตสฺสปิ ตสฺส กพฬีการาหารูปตฺถมฺภพเลเนว ทสวสฺสาทิปฺปวตฺติสมฺภวโตฯ ตถา เหส ‘‘ธาติ วิย กุมารสฺส, อุปตฺถมฺภนกยนฺตํ วิย เคหสฺสา’’ติ วุโตฺตฯ ปิ สุขาทิวตฺถุภูตํ อารมฺมณํ ผุสโนฺตเยว สุขาทิเวทนาปวตฺตเนน สตฺตานํ ฐิติยา ปจฺจโย โหติฯ  กุสลากุสลกมฺมวเสน อายูหมานาเยว ภวมูลนิปฺผาทนโต สตฺตานํ ฐิติยา ปจฺจโย โหติฯ  วิชานนฺตเมว นามรูปปฺปวตฺตเนน สตฺตานํ ฐิติยา ปจฺจโย โหตีติ เอวเมเตเยว อชฺฌตฺตสนฺตานสฺส วิเสสปจฺจยตฺตา ‘‘อาหารา’’ติ วุตฺตา, ผสฺสาทีนํ ทุติยาทิภาโว เทสนากฺกมโต, น อุปฺปตฺติกฺกมโตฯ</p>


<p> ปญฺจวิญฺญาณานํ  วิตกฺกวิรเหน อารมฺมเณสุ อภินิปาตมตฺตตฺตา เตสุ วิชฺชมานานิปิ อุเปกฺขาสุขทุกฺขานิ อุปนิชฺฌานาการสฺส อภาวโต ฌานงฺคภาเวน น อุทฺธฎานิฯ ‘‘วิตกฺกปจฺฉิมกํ หิ ฌานงฺค’’นฺติ วุตฺตํฯ ทฺวิปญฺจวิญฺญาณมโนธาตุตฺติกสนฺตีรณตฺติกวเสน โสฬสจิเตฺตสุ วีริยาภาวโต ตตฺถ วิชฺชมาโนปิ สมาธิ พลภาวํ น คจฺฉติฯ ‘‘วีริยปจฺฉิมกํ พล’’นฺติ หิ วุตฺตํฯ ตถา อฎฺฐารสาเหตุเกสุ เหตุวิรหโต มคฺคงฺคานิ น ลพฺภนฺติฯ ‘‘เหตุปจฺฉิมกํ มคฺคงฺค’’นฺติ (ธ. ส. อฎฺฐ. ๔๓๘) หิ วุตฺตนฺติ อิมมตฺถํ มนสิ นิธายาห ตฺยาทิฯ ฌานงฺคานิ น ลพฺภนฺตีติ สมฺพโนฺธฯ</p>


<p> อธิโมกฺขวิรหโต  วิจิกิจฺฉาจิเตฺต เอกคฺคตา จิตฺตฎฺฐิติมตฺตํ, น ปน มิจฺฉาสมาธิสมาธินฺทฺริยสมาธิพลโวหารํ คจฺฉตีติ อาห ตฺยาทิฯ</p>


<p> คฺคหเณน เอกเหตุเกสุ อธิปตีนํ อภาวํ ทเสฺสติฯ ติ อวธารณํ โลกิยวิปาเกสุ อธิปตีนํ อสมฺภวทสฺสนตฺถํฯ น หิ เต ฉนฺทาทีนิ ปุรกฺขตฺวา ปวตฺตนฺติฯ วีมํสาธิปติโน ทฺวิเหตุกชวเนสุ อสมฺภวโต จิตฺตาภิสงฺขารูปนิสฺสยสฺส จ สมฺภวานุรูปโต ลพฺภมานตํ สนฺธายาห นฺติฯ  อิตรถา อธิปติภาวาโยคโต, เตเนว หิ ภควตา ‘‘เหตู เหตุสมฺปยุตฺตกานํ ธมฺมานํ เหตุปจฺจเยน ปจฺจโย’’ตฺยาทินา (ปฎฺฐา. ๑.๑.๑) เหตุปจฺจยนิเทฺทเส วิย ‘‘อธิปตี อธิปติสมฺปยุตฺตกาน’’นฺตฺยาทินา อวตฺวา ‘‘ฉนฺทาธิปติ ฉนฺทสมฺปยุตฺตกาน’’นฺตฺยาทินา (ปฎฺฐา. ๑.๑.๓) เอเกกาธิปติวเสเนว อธิปติปจฺจโย อุทฺธโฎฯ</p>


<p>   ธมฺมวเสน เหตุธมฺมา ฉ, ฌานงฺคานิ  โสมนสฺสโทมนสฺสุเปกฺขานํ เวทนาวเสน เอกโต คหิตตฺตา,  มิจฺฉาสงฺกปฺปวายามสมาธีนํ วิตกฺกวีริยจิเตฺตกคฺคตาสภาเวน สมฺมาสงฺกปฺปาทีหิ เอกโต คหิตตฺตาฯ  ปญฺจนฺนํ เวทนินฺทฺริยานํ เวทนาสามเญฺญน, ติณฺณํ โลกุตฺตรินฺทฺริยานํ ปญฺญินฺทฺริยสฺส จ ญาณสามเญฺญน เอกโต คหิตตฺตา, รูปารูปชีวิตินฺทฺริยานญฺจ วิสุํ คหิตตฺตา, พลธมฺมา ปน ยถาวุตฺตนเยเนว นว อีริตา, อธิปติธมฺมา จตฺตาโร วุตฺตา, อาหารา ตถา จตฺตาโร วุตฺตาติ กุสลาทีหิ ตีหิ สมากิโณฺณ ตโตเยว  เอวํนามโก สงฺคโห สตฺตธา วุโตฺตฯ เอตฺถ จ –</p>


<p>
ปญฺจสงฺคหิตา ปญฺญา, วายาเมกคฺคตา ปน;  
  
จตุสงฺคหิตา จิตฺตํ, สติ เจว ติสงฺคหาฯ  
</p>
  
<p>
สงฺกโปฺป เวทนา สทฺธา, ทุกสงฺคหิตา มตา;  
  
เอเกกสงฺคหา เสสา, อฎฺฐวีสติ ภาสิตาฯ  
</p>
  
มิสฺสกสงฺคหวณฺณนา นิฎฺฐิตาฯ  
</p>
  
<h3>โพธิปกฺขิยสงฺคหวณฺณนา</h3>
<p> ปฎฺฐาตีติ  ปฎฺฐานํ, อสุภคฺคหณาทิวเสน อนุปวิสิตฺวา กายาทิอารมฺมเณ ปวตฺตตีตฺยโตฺถ, สติเยว ปฎฺฐานํ ฯ ตํ ปน กายเวทนาจิตฺตธเมฺมสุ อสุภทุกฺขานิจฺจานตฺตาการคฺคหณวเสน, สุภสุขนิจฺจอตฺตสญฺญาวิปลฺลาสปฺปหานวเสน จ จตุพฺพิธนฺติ วุตฺตํ ติฯ กุจฺฉิตานํ เกสาทีนํ อาโยติ กาโย, สรีรํ, อสฺสาสปสฺสาสานํ วา สมูโห กาโย , ตสฺส อนุปสฺสนา ปริกมฺมวเสน, วิปสฺสนาวเสน จ สรณํ ฯ ทุกฺขทุกฺขวิปริณามทุกฺขสงฺขารทุกฺขภูตานํ เวทนานํ วเสน อนุปสฺสนา ฯ ตถา สราคมหคฺคตาทิวเสน สมฺปโยคภูมิเภเทน ภินฺนเสฺสว จิตฺตสฺส อนุปสฺสนา ฯ สญฺญาสงฺขารานํ ธมฺมานํ ภินฺนลกฺขณานเมว อนุปสฺสนา ฯ</p>


<p> สมฺมา ปทหนฺติ เอเตนาติ  วายาโมฯ โส จ กิจฺจเภเทน จตุพฺพิโธติ อาห ตฺยาทิฯ อสุภมนสิการกมฺมฎฺฐานานุยุญฺชนาทิวเสน วายมนํ ติ อภิวุทฺธิยาฯ</p>


<p> อิชฺฌติ อธิฎฺฐานาทิกํ เอตายาหิ อิทฺธิ, อิทฺธิวิธญาณํ อิทฺธิยา ปาโท อิทฺธิปาโท, ฉโนฺทเยว อิทฺธิปาโท ฯ</p>


<p> พุชฺฌตีติ โพธิ, อารทฺธวิปสฺสกโต ปฎฺฐาย โยคาวจโรฯ ยาย วา โส สติอาทิกาย ธมฺมสามคฺคิยา พุชฺฌติ สจฺจานิ ปฎิวิชฺฌติ, กิเลสนิทฺทาโต วา วุฎฺฐาติ, กิเลสสโงฺกจาภาวโต วา มคฺคผลปฺปตฺติยา วิกสติ, สา ธมฺมสามคฺคี โพธิ, ตสฺส โพธิสฺส, ตสฺสา วา โพธิยา องฺคภูตา การณภูตาติ โพชฺฌงฺคา, เต ปน ธมฺมวเสน สตฺตวิธาติ อาห ตฺยาทิฯ สติเยว สุนฺทโร โพชฺฌโงฺค, สุนฺทรสฺส วา โพธิสฺส, สุนฺทราย วา โพธิยา อโงฺคติ ฯ ธเมฺม วิจินาติ อุปปริกฺขตีติ  วิปสฺสนาปญฺญาฯ ติ อิธ ตตฺรมชฺฌตฺตุเปกฺขาฯ</p>


<p> ‘‘สตฺตธา  ตตฺถ สงฺคโห’’ติ วตฺวาน ปุน ตํ ทเสฺสตุํ ตฺยาทิ วุตฺตํ ฯ ตตฺถ  สมฺมปฺปธานจตุกฺกวีริยิทฺธิปาทวีริยินฺทฺริยวีริยพลสโมฺพชฺฌงฺคสมฺมาวายามวเสน นวกิจฺจตฺตา,  สติปฎฺฐานจตุกฺกสตินฺทฺริยสติพลสติสโมฺพชฺฌงฺคสมฺมาสติวเสน อฎฺฐกิจฺจตฺตาฯ  สมาธินฺทฺริยสมาธิพลสมาธิสโมฺพชฺฌงฺคสมฺมาสมาธิวเสน จตุกิจฺจตฺตา,  วีมํสิทฺธิปาทปญฺญินฺทฺริยปญฺญาพลธมฺมวิจยสโมฺพชฺฌงฺคสมฺมาทิฎฺฐิวเสน ปญฺจกิจฺจตฺตา,  สทฺธินฺทฺริยสทฺธาพลวเสน ทฺวิกิจฺจตฺตาฯ เอโส อุตฺตมานํ โพธิปกฺขิยภาเวน วิสิฎฺฐานํ สตฺตติํส ธมฺมานํ  อุตฺตโม วิภาโคฯ</p>


<p> โลกุตฺตเร อฎฺฐวิเธปิ สเพฺพ สตฺตติํส ธมฺมา โหนฺติ, สงฺกปฺปปีติโย น วา โหนฺติ, ทุติยชฺฌานิเก สงฺกปฺปสฺส, จตุตฺถปญฺจมชฺฌานิเก ปีติยา จ อสมฺภวโต น โหนฺติ วา, โลกิเยปิ จิเตฺต สีลวิสุทฺธาทิ  ตํตํกิจฺจสฺส อนุรูปวเสน เกจิ กตฺถจิ วิสุํ วิสุํ โหนฺติ, กตฺถจิ น วา โหนฺติฯ</p>

</p>


<h3>สพฺพสงฺคหวณฺณนา</h3>
<p> อตีตานาคตปจฺจุปฺปนฺนาทิเภทภินฺนา เต เต สภาคธมฺมา เอกชฺฌํ ราสเฎฺฐน ฯ เตนาห ภควา – ‘‘ตเทกชฺฌํ อภิสํยูหิตฺวา อภิสงฺขิปิตฺวา อยํ วุจฺจติ รูปกฺขโนฺธ’’ตฺยาทิ (วิภ. ๒), เต ปเนเต ขนฺธา ภาชนโภชนพฺยญฺชนภตฺตการกภุญฺชกวิกปฺปวเสน ปเญฺจว วุตฺตาติ อาห ตฺยาทิ ฯ รูปญฺหิ เวทนานิสฺสยตฺตา ภาชนฎฺฐานิยํ, เวทนา ภุญฺชิตพฺพตฺตา โภชนฎฺฐานิยา, สญฺญา เวทนาสฺสาทลาภเหตุตฺตา พฺยญฺชนฎฺฐานิยา, สงฺขารา อภิสงฺขรณโต ภตฺตการกฎฺฐานิยา, วิญฺญาณํ อุปภุญฺชกตฺตา ภุญฺชกฎฺฐานิยํฯ เอตฺตาวตา จ อธิเปฺปตตฺถสิทฺธีติ ปเญฺจว วุตฺตาฯ เทสนากฺกเมปิ อิทเมว การณํ ยตฺถ ภุญฺชติ, ยญฺจ ภุญฺชติ, เยน จ ภุญฺชติ, โย จ โภชโก, โย จ ภุญฺชิตา, เตสํ อนุกฺกเมน ทเสฺสตุกามตฺตาฯ</p>


<p> อุปาทานานํ  โคจรา ขนฺธา  เต ปน อุปาทานวิสยภาเวน คหิตา รูปาทโย ปเญฺจวาติ วุตฺตํ ตฺยาทิฯ สพฺพสภาคธมฺมสงฺคหตฺถํ หิ สาสวา, อนาสวาปิ ธมฺมา อวิเสสโต ‘‘ปญฺจกฺขนฺธา’’ติ เทสิตาฯ วิปสฺสนาภูมิสนฺทสฺสนตฺถํ ปน สาสวาว ‘‘อุปาทานกฺขนฺธา’’ติฯ ยถา ปเนตฺถ เวทนาทโย สาสวา, อนาสวา จ, น เอวํ รูปํ, เอกนฺตกามาวจรตฺตาฯ สภาคราสิวเสน ปน ตํ ขเนฺธสุ เทสิตํ, อุปาทานิยภาเวน, ปน ราสิวเสน จ อุปาทานกฺขเนฺธสูติ ทฎฺฐพฺพํฯ</p>


<p> อายตนฺติ เอตฺถ ตํตํทฺวารารมฺมณา จิตฺตเจตสิกา เตน เตน กิเจฺจน ฆเฎฺฎนฺติ วายมนฺติ, อายภูเต วา เต ธเมฺม เอตานิ ตโนนฺติ วิตฺถาเรนฺติ, อายตํ วา สํสารทุกฺขํ นยนฺติ ปวเตฺตนฺติ, จกฺขุวิญฺญาณาทีนํ การณภูตานีติ วา ฯ อปิจ โลเก นิวาสอากรสโมสรณสญฺชาติฎฺฐานํ ‘‘อายตน’’นฺติ วุจฺจติ, ตสฺมา เอเตปิ ตํตํทฺวาริกานํ, ตํตทารมฺมณานญฺจ จกฺขุวิญฺญาณาทีนํ นิวาสฎฺฐานตาย, เตสเมว อากิณฺณภาเวน ปวตฺตานํ อากรฎฺฐานตาย, ทฺวารารมฺมณโต สโมสรนฺตานํ สโมสรณฎฺฐานตาย, ตเตฺถว อุปฺปชฺชนฺตานํ สญฺชาติฎฺฐานตาย จ อายตนานิฯ ตานิ ปน ทฺวารภูตานิ อชฺฌตฺติกายตนานิ  ฉ, อารมฺมณภูตานิ จ พาหิรายตนานิ ฉาติ ทฺวาทสวิธานีติ อาห นฺตฺยาทิฯ จกฺขุ จ ตํ อายตนญฺจาติ ฯ เอวํ เสเสสุปิฯ</p>


<p>เอตฺถ อชฺฌตฺติกายตเนสุ สนิทสฺสนสปฺปฎิฆารมฺมณตฺตา จกฺขายตนํ วิภูตนฺติ ตํ ปฐมํ วุตฺตํ, ตทนนฺตรํ อนิทสฺสนสปฺปฎิฆารมฺมณานิ อิตรานิ, ตตฺถาปิ อสมฺปตฺตคฺคาหกสามเญฺญน จกฺขายตนานนฺตรํ โสตายตนํ วุตฺตํ, อิตเรสุ สีฆตรํ อารมฺมณคฺคหณสมตฺถตฺตา ฆานายตนํ ปฐมํ วุตฺตํฯ ปุรโต ฐปิตมตฺตสฺส หิ โภชนาทิกสฺส คโนฺธ วาตานุสาเรน ฆาเน ปฎิหญฺญติ, ตทนนฺตรํ ปน ปเทสวุตฺติสามเญฺญน ชิวฺหายตนํ วุตฺตํ, ตโต สพฺพฎฺฐานิกํ กายายตนํ, ตโต ปญฺจนฺนมฺปิ โคจรคฺคหณสมตฺถํ มนายตนํ, ยถาวุตฺตานํ ปน อนุกฺกเมน เตสํ เตสํ อารมฺมณานิ รูปายตนาทีนิ วุตฺตานิฯ</p>


<p> อตฺตโน สภาวํ ธาเรนฺตีติ ฯ อถ วา ยถาสมฺภวํ อเนกปฺปการํ สํสารทุกฺขํ วิทหนฺติ, ภารหาเรหิ วิย จ ภาโร สเตฺตหิ ธียนฺติ ธาริยนฺติ, อวสวตฺตนโต ทุกฺขวิธานมตฺตเมว เจตา, สเตฺตหิ จ สํสารทุกฺขํ อนุวิธียติ เอตาหิ, ตถาวิหิตญฺจ เอตาเสฺวว  มียติ ฐปิยติ, รสโสณิตาทิสรีราวยวธาตุโย วิย, หริตาลมโนสิลาทิเสลาวยวธาตุโย วิย จ เญยฺยาวยวภูตา จาติ ฯ ยถาหุ –</p>


<p>
‘‘วิทหติ วิธานญฺจ, ธียเต จ วิธียเต;  
  
<p>
เอตาย ธียเต เอตฺถ, อิติ วา ธาตุสมฺมตา;  
  
สรีรเสลาวยว-ธาตุโย วิย ธาตุโย’’ติฯ  
</p>
  
<p>ตา ปน มนายตนํ สตฺตวิญฺญาณธาตุวเสน สตฺตธา ภินฺทิตฺวา อวเสเสหิ เอกาทสายตเนหิ สห อฎฺฐารสธาตู  วุตฺตาติ อาห ตฺยาทิฯ กมการณํ วุตฺตนเยน ทฎฺฐพฺพํฯ</p>


<p> อริยกรตฺตา อริยานิ, ตจฺฉภาวโต สจฺจานีติ ฯ อิมานิ หิ จตฺตาโร ปฎิปนฺนเก, จตฺตาโร ผลเฎฺฐติ อฎฺฐอริยปุคฺคเล สาเธนฺติ อสติ สจฺจปฺปฎิเวเธ เตสํ อริยภาวานุปคมนโต, สติ จ ตสฺมิํ เอกเนฺตน ตพฺภาวูปคมนโต จฯ ทุกฺขสมุทยนิโรธมคฺคานเมว ปน ยถากฺกมํ พาธกตฺตํ ปภวตฺตํ นิสฺสรณตฺตํ นิยฺยานิกตฺตํ, นาเญฺญสํ, พาธกาทิภาโวเยว จ ทุกฺขาทีนํ, น อพาธกาทิภาโว, ตสฺมา อญฺญตฺถาภาวตตฺถพฺยาปิตาสงฺขาเตน ลกฺขเณน เอตานิ ตจฺฉานิฯ เตนาหุ โปราณา –</p>


<p>
‘‘โพธานุรูปํ จตฺตาโร, ฉินฺทเนฺต จตุโร มเล;  
  
ขีณโทเส จ จตฺตาโร, สาเธนฺตาริยปุคฺคเลฯ  
</p>
  
<p>
‘‘อญฺญตฺถ พาธกตฺตาทิ, น หิ เอเตหิ ลพฺภติ;  
  
นาพาธกตฺตเมเตสํ, ตจฺฉาเนตานิเวตโต’’ติฯ  
</p>
  
<p>อริยานํ วา สจฺจานิ เตหิ ปฎิวิชฺฌิตพฺพตฺตา, อริยสฺส วา สมฺมาสมฺพุทฺธสฺส สจฺจานิ เตน เทสิตตฺตาติ ฯ ตานิ ปน สํกิลิฎฺฐาสํกิลิฎฺฐผลเหตุวเสน จตุพฺพิธานีติ อาห ตฺยาทิฯ ตตฺถ กุจฺฉิตตฺตา, ตุจฺฉตฺตา จ ฯ กมฺมาทิปจฺจยสนฺนิฎฺฐาเน ทุกฺขุปฺปตฺตินิมิตฺตตาย สมุทโย สมุเทติ เอตสฺมา ทุกฺขนฺติ กตฺวา, ทุกฺขสฺส  สมุทโย ฯ ทุกฺขสฺส อนุปฺปาทนิโรโธ เอตฺถ, เอเตนาติ วา ฯ ทุกฺขนิโรธํ คจฺฉติ, ปฎิปชฺชนฺติ จ ตํ เอตายาติ ฯ</p>


<p> เจตสิกานํ, โสฬสสุขุมรูปานํ, นิพฺพานสฺส จ วเสน เอกูนสตฺตติ ธมฺมา อายตเนสุ ธมฺมายตนํ, ธาตูสุ ธมฺมธาตูติ จ สงฺขํ คจฺฉนฺติฯ</p>


<p>   ติ เวทนาสญฺญาหิ เสสา ปญฺญาส เจตสิกาฯ กสฺมา ปน เวทนาสญฺญา วิสุํ กตาติ? วฎฺฎธเมฺมสุ อสฺสาทตทุปกรณภาวโตฯ เตภูมกธเมฺมสุ หิ อสฺสาทวสปฺปวตฺตา เวทนา, อสุเภ สุภาทิสญฺญาวิปลฺลาสวเสน จ ตสฺสา ตทาการปฺปวตฺตีติ ตทุปกรณภูตา สญฺญา, ตสฺมา สํสารสฺส ปธานเหตุตาย เอตา วินิภุชฺชิตฺวา เทสิตาติฯ วุตฺตเญฺหตํ อาจริเยน –</p>


<p>
‘‘วฎฺฎธเมฺมสุ อสฺสาทํ, ตทสฺสาทุปเสวนํ;  
  
วินิภุชฺช นิทเสฺสตุํ, ขนฺธทฺวยมุทาหฎ’’นฺติฯ (นาม. ปริ. ๖๔๙);  
</p>
  
<p> นนุ จ อายตนธาตูสุ นิพฺพานํ สงฺคหิตํ, ขเนฺธสุ กสฺมา น สงฺคหิตนฺติ อาห ตฺยาทิฯ อตีตาทิเภทภินฺนานญฺหิ ราสเฎฺฐน ขนฺธโวหาโรติ นิพฺพานํ เภทาภาวโต ขนฺธสงฺคหโต  วินิมุตฺตนฺตฺยโตฺถฯ</p>


<p> ฉนฺนํ ทฺวารานํ, ฉนฺนํ อารมฺมณานญฺจ เภเทน อายตนานิ ทฺวาทส ภวนฺติ, ฉนฺนํ ทฺวารานํ ฉนฺนํ อารมฺมณานํ ตทุภยํ นิสฺสาย อุปฺปนฺนานํ ตตฺตกานเมว วิญฺญาณานํ  กเมน ธาตุโย อฎฺฐารส ภวนฺติฯ</p>


<p> ติโสฺส ภูมิโย อิมสฺสาติ ติภูมํ, ติภูมํเยว ฯ วตฺตติ เอตฺถ กมฺมํ, ตพฺพิปาโก จาติ ติ กามตณฺหาทิวเสน ติวิธา, ปุน ฉฬารมฺมณวเสน อฎฺฐารสวิธา, อตีตานาคตปจฺจุปฺปนฺนวเสน จตุปญฺญาสวิธา, อชฺฌตฺติกพาหิรวเสน อฎฺฐสตปฺปเภทา ตณฺหาฯ กสฺมา ปน อเญฺญสุปิ ทุกฺขเหตูสุ สเนฺตสุ ตณฺหาเยว สมุทโยติ วุตฺตาติ? ปธานการณตฺตาฯ กมฺมวิจิตฺตตาเหตุภาเวน, หิ กมฺมสหายภาวูปคมเนน จ ทุกฺขวิจิตฺตตาการณตฺตา  ตณฺหา ทุกฺขสฺส วิเสสการณนฺติ ฯ มโคฺค ทุกฺขนิโรธคามินิปฎิปทานาเมน วุโตฺต มโคฺค โลกุตฺตโร มโตติ มโคฺคติ ปุน มคฺคคฺคหณํ โยเชตพฺพํฯ</p>


<p>  อฎฺฐงฺคิกวินิมุตฺตา เสสา มคฺคสมฺปยุตฺตา ผสฺสาทโย  สสมฺปยุตฺตนฺติ เอเต จตูหิ สเจฺจหิ วินิสฺสฎา วินิคฺคตา นิปฺปริยายโต, ปริยายโต ปน อญฺญาตาวินฺทฺริยนิเทฺทเสปิ ‘‘มคฺคงฺคํ มคฺคปริยาปนฺน’’นฺติ (ธ. ส. ๕๕๕) วุตฺตตฺตา ผลธเมฺมสุ สมฺมาทิฎฺฐาทีนํ มคฺคสเจฺจ, อิตเรสญฺจ มคฺคผลสมฺปยุตฺตานํ สงฺขารทุกฺขสามเญฺญน ทุกฺขสเจฺจ สงฺคโห สกฺกา กาตุํฯ เอวญฺหิ สติ สจฺจเทสนายปิ สพฺพสงฺคาหิกตา อุปปนฺนา โหติฯ กสฺมา ปเนเต ขนฺธาทโย พหู ธมฺมา วุตฺตาติ? ภควตาปิ ตเถว เทสิตตฺตาฯ ภควตาปิ กสฺมา ตถา เทสิตาติ? ติวิธสตฺตานุคฺคหสฺส อธิเปฺปตตฺตาฯ นามรูปตทุภยสมฺมุฬฺหวเสน หิ ติกฺขนาภิติกฺขมุทินฺทฺริยวเสน, สงฺขิตฺตมชฺฌิมวิตฺถารรุจิวเสน จ ติวิธา สตฺตาฯ เตสุ นามสมฺมุฬฺหานํ ขนฺธคฺคหณํ นามสฺส ตตฺถ จตุธา วิภตฺตตฺตา, รูปสมฺมุฬฺหานํ อายตนคฺคหณํ รูปสฺส ตตฺถ อเฑฺฒกาทสธา วิภตฺตตฺตา, อุภยมุฬฺหานํ ธาตุคฺคหณํ อุภเยสมฺปิ ตตฺถ วิตฺถารโต วิภตฺตตฺตา, ตถา ติกฺขินฺทฺริยานํ, สงฺขิตฺตรุจิกานญฺจ ขนฺธาคฺคหณนฺตฺยาทิ โยเชตพฺพํฯ ตํ ปเนตํ ติวิธมฺปิ ปวตฺตินิวตฺติตทุภยเหตุวเสน ทิฎฺฐเมว อุปการาวหํฯ โน อญฺญถาติ สจฺจคฺคหณนฺติ ทฎฺฐพฺพํฯ</p>

</p>

</p>

</p>





