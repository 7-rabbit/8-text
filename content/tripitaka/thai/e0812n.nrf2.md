<h1>๓. คุณาวโพธปริเจฺฉท</h1>
<h3>อนุสนฺธิวณฺณนา</h3>
<ol>
<li>
  
สมฺภวนฺติ คุณา ยสฺมา,  
  
โทสาเน’ว’มติกฺกเม;  
  
ทเสฺสสฺสํ เต ตโต ทานิ,  
  
สเทฺท สมฺภูสยนฺติ เย  
ฯ  
</li>
  
<p> เอวํ โทสปริหาโรปเทสํ ทเสฺสตฺวา อิทานิ โทสปริหารา สมุปคตคุณํ อุปทสฺสิตุมธิการํ วิรจยโนฺต อาห อิจฺจาทิฯ  ยถาวุตฺตานํ ปทโทสาทีนํ  ยถาวุตฺตนเยน อติกฺกเม สติ  ธมฺมา  สทฺทาลงฺการสภาวา ปสาทาทโย  การณา  สิชฺฌนฺติ, ตญฺจ ‘‘ปสาโท กิลิฎฺฐาทีนํ วชฺชนา สมฺภวตี’’ตฺยาทินา ยถาโยคํ วิเญฺญยฺยํ,  ตสฺมา การณา  คุณา สเทฺท  อลงฺกโรนฺติ,  สทฺทาลงฺการสงฺขาเต คุเณ อิทานิ  อุปทิสิสฺสามิฯ
</ol></p>


<p> เอวํ โทสปริหารปเวโสปายํ ทเสฺสตฺวา อิทานิ ยถาวุตฺตโทสานํ ปริหาเรน ‘‘พนฺธนิสฺสิตคุณา เอเต’’ติ ทเสฺสตุํ ปุพฺพาปรปริเจฺฉทานํ สมฺพนฺธํ ฆเฎโนฺต จฺจาทิคาถมาหฯ  นิทฺทิฎฺฐปทโทสาทีนํ  อนนฺตรปริเจฺฉเท นิทฺทิฎฺฐกฺกเมน อติกฺกเม สติ  ปสาทาทิสทฺทาลงฺการสงฺขาตา ปสาทาทโย สทฺทธมฺมา ยสฺมา สมฺภวนฺติ, ตโต  สทฺทธมฺมา สเทฺท  สชฺชนฺติ,  สทฺทธเมฺม  ปกาสิสฺสามีติฯ เอตฺถ กิลิฎฺฐโทสพฺยากิณฺณโทสปริหาเรหิ ปสาทาลงฺกาโร สิชฺฌติ, เสสาปิ ยถาลาภโต ญาตพฺพาฯ</p>


<h3>สทฺทาลงฺการอุเทฺทสวณฺณนา</h3>
<ol>
<li>
  
ปสาโท’โช มธุรตา,  
  
สมตา สุขุมาลตา;  
  
สิเลโส’ทารตา กนฺติ,  
  
อตฺถพฺยตฺติสมาธโย  
ฯ  
</li>
  
<p> อิทานิ เต วิภชติ อิจฺจาทินา ปสตฺถิ  ปกาสตฺถตา,  สมาสวุตฺติพาหุลฺลํ อตฺถปาริณตฺยญฺจ,  สทฺทานํ รสวนฺตตา,  ปชฺชาเปกฺขาย จตุนฺนํ ปาทานเมกชาติยสมฺพนฺธตา, คชฺชาเปกฺขาย ตุ ปทานํ,  อผรุสกฺขรพาหุลฺลํ, สิเลสนํ  พนฺธคารวํ,  อุกฺกํสตา เกนจิ อเตฺถน สนาถตา วิสิฎฺฐวิเสสนยุตฺตตา จ,  สพฺพโลกมโนหรตา,  สิเทฺธน  ญาเยน วา อภิเธยฺยสฺส คหณํ,  โลกปฺปตีตฺยนุสาริอมุขฺยตฺถตา, เตสุ โอชอุทารตา สทฺทตฺถคุณา, สมาธิ อตฺถคุโณ, อตฺถานุคามิตฺตา เอตฺถ สทฺทานํ, อเญฺญ ตุ สทฺทคุณาวฯ
</ol></p>


<p> อิทานิ อิจฺจาทินา เต สทฺทาลงฺกาเร กเมน วิภชิตุํ อุทฺทิสติฯ  ปสนฺนผฬิกาวลิ อตฺตนิ อาวุนิตรตฺตกมฺพลสุตฺตมิว สทฺทานํ อตฺถสฺส ปสาทนสงฺขาโต ปสาทาลงฺกาโร จ,  สมาสวุตฺติพาหุลฺยอตฺถปาริณตฺยสงฺขโต สทฺทตฺถานํ คุโณ จ,  สทฺทานํ รสวนฺตภาวสงฺขาตกณฺณมธุรตา จ,  ปเชฺช ปาทสฺส สุติโต สทิสตา จ, คเชฺช ปทานํ ตเถว สทิสตาติ เอวํ ปาทานํ ปทานญฺจ ตุลฺยคุณตา จ,  วณฺณานํ อติผรุสอติสิถิลภาวํ วินา สมปฺปมาณมุทุคุโณ จ,  ฐานกรณาทิสมฺภูตสภาควณฺณสุตีหิ อจฺฉิทฺทคุรุคุโณ จ,  อุกฺกเฎฺฐน เกนจิ อเตฺถน พนฺธสฺส สชฺชิตภาโว จ, วิสิฎฺฐวิเสสนปเทน ยุตฺตตา จ,  สเพฺพสํ ปิยคุณตา จ,  อิจฺฉิตตฺถสฺส สิเทฺธน วา นฺยาเยน วา สุปากฎภาโว จ,  โลกปฺปตีติอนติกฺกนฺตอญฺญธมฺมาโรปเนน อมุขฺยตฺถตา จาติ อิเม สทฺทตฺถคุณา ทส โหนฺติฯ ‘‘สมาธโย’’ติ ตเสฺสว พหุตฺตํ ทีเปติ, อิเมสุ ทสสุ โอโชทารตาติ เทฺว สทฺทตฺถคุณา, สมาธิ อตฺถคุโณ ปริยาเยน ตทตฺถโชตกสทฺทคุโณปิ, เสสา สตฺต สทฺทคุณา เอว, เอเต สเพฺพปิ อลงฺกโรนฺติ พนฺธมเนนาติ วาเกฺยน  นามฯ</p>


<h3>สทฺทาลงฺการปโยชนวณฺณนา</h3>
<ol>
<li>
  
คุเณเห’เตหิ สมฺปโนฺน, พโนฺธ กวิมโนหโร;  
  
สมฺปาทยติ กตฺตูนํ, กิตฺติมจฺจนฺตนิมฺมลํ  
ฯ  
</li>
  
<p> จฺจาทิฯ  เยว วุเตฺตหิ ทสหิ  ธเมฺมหิ สทฺทาลงฺการสพฺภาเวหิ  ยุโตฺต สมิโทฺธ วา กวีนํ มโน หรติ สวเส วเตฺตตีติ  กวิหทยหิลาทการี พโนฺธ  พนฺธนฺตานํ กวีนํ  อติสยปริสุทฺธํ อคุณเลเสนาป’นาลิมฺปตฺตา  คุณโฆสํ  นิปฺผาเทติฯ
</ol></p>


<p> จฺจาทิฯ  อิเมหิ สทฺทาลงฺการสงฺขาตทสวิธสทฺทธเมฺมหิ  สมนฺนาคโต สมิโทฺธ วา  ปชฺชาทิพโนฺธ  อตฺตโน นิรวชฺชตฺตา กวีนํ จิตฺตํ ปีเณโนฺต  รจยนฺตานํ  อปฺปกโทเสนาปิ อสมฺมิสฺสตฺตา อติปริสุทฺธํ  พนฺธนวิสยภูตยโสราสิํ  นิปฺผาเทตีติฯ อิมินา การเณน พนฺธสฺส ยถาวุตฺตทสวิธคุณปริคฺคโห สอุสฺสาหํ กาตโพฺพติ อธิปฺปาโยฯ มโน หรตีติ มโนหโร, กวีนํ มโนหโร ติ วิคฺคโหฯ</p>


<h3>สทฺทาลงฺการนิเทฺทสวณฺณนา</h3>
<ol>
<li>
  
อทูราหิตสมฺพนฺธ-สุภคา ยา ปทาวลิ;  
  
สุปสิทฺธาภิเธยฺยา’ยํ, ปสาทํ ชนเย ยถา  
ฯ  
</li>
  
<p> อิทานิ ยโถเทฺทสานเมสํ นิเทฺทสํ โสทาหรณํ กโรโนฺต อาห อิจฺจาทิฯ  อาสเนฺน อทูเรน วา อทูราหิตกฺริยากตฺตุกมฺมาทิปทวเสน  ฐปิโต กโต  อนฺวโย, เตน  มโนหรา  สุปฺปกาโส สุคโมฺม  อโตฺถ ยสฺสา สาติ ตถา, น ตุ ภาวโตฺถ ตสฺส สภาวคมฺภีรตฺตาฯ วุตฺตญฺหิ –
</ol></p>


<p>
‘‘กวีน’ธิปฺปาย’มสทฺทโคจรํ,  
  
ปเท ผุรนฺตํ มุทุกมฺหิ เกวลํ;  
  
วิสนฺติ ภาวาวคมา กตสฺสมา,  
  
ปกาสยนฺตฺยา’กติโย ตุ ตาทิสา’’ติฯ  
</p>
  
<p>ตาทิสา ยา  ปทปนฺติ อยํ  ตนฺนามกํ คุณํ  อุปฺปาทยติฯ ติ ตมุทาหรติฯ</p>


<p> อิทานิ อุเทฺทสกฺกเมน เอเตสํ สทฺทาลงฺการาทีนํ นิเทฺทสํ โสทาหรณํ ทเสฺสโนฺต อาห จฺจาทิฯ  อาสนฺนปเทเส ตทุปจาเรน อาสเนฺน วา  กฺริยาย, ลทฺธกฺริยาโยคกตฺตุกมฺมาทิปทานํ วเสน จ กโต, โน เจ วินฺยาสวเสน ฐปิโต วา  อิจฺฉิตตฺถปตีติกฺกเมน อญฺญมญฺญาเปกฺขลกฺขณกฺริยาการกโยโค เตน  มโนหรา,  ปสิทฺธตฺถวิสเย สทฺทปโยคโต อติปากโฎ  สทฺทโตฺถ ยสฺสา สา อยํ  ปทปนฺติ  ปสาทนามกํ คุณํ  อุปฺปาทยติฯ ติ ลกฺขิยํ ทเสฺสติฯ อทูเร อาหิโตติ วา, อุปจริตตฺตา อทูโร จ โส อาหิโต จาติ วา, โส จ โส สมฺพโนฺธ เจติ จ, เตน สุภคาติ จ,  อติสเยน ปสิโทฺธติ จ, โส อภิเธโยฺย อเสฺสติ จ วากฺยํฯ เอตฺถ สุปสิโทฺธ นาม สทฺทโตฺถ, อธิปฺปายโตฺถ ปน ปกติคมฺภีโรฯ วุตฺตญฺหิ –</p>


<p>
‘‘กวีน’ธิปฺปาย’มสทฺทโคจรํ,  
  
ปเท ผุรนฺตํ มุทุกมฺหิ เกวลํ;  
  
วิสนฺติ ภาวาวคมา กตสฺสมา,  
  
ปกาสยนฺตฺยา’กติโย ตุ ตาทิสา’’ติฯ  
</p>
  
<p>ตสฺสโตฺถ –  สทฺทสฺส อวิสยํ หุตฺวา มุทุกมฺหิ ปเท  วิสุํ  จาเปนฺตํ  กวีนมชฺฌาสยํ   สทฺทตฺถวิสเย กตปริจยา ปณฺฑิตา  ปทตฺถาวโพเธน  ปวิสนฺติ, ตาทิสา  ตุ สทฺทสทฺทตฺถานํ อาการา  อธิปฺปายตฺถํ โชเตนฺตีติฯ</p>


<ol>
<li>
  
อลงฺกโรนฺตา วทนํ, มุนิโน’ธรรํสิโย;  
  
โสภเนฺต’รุณรํสี’ว, สมฺปตนฺตา’มฺพุโชทเร  
ฯ  
</li>
  
<p> อิจฺจาทิฯ  สมฺมาสมฺพุทฺธสฺส  สภาวมธุรปกติมุขํ  สชฺชนฺตา โสภยมานา อธรานํ  สุปกฺกพิมฺพผโลปมโอฎฺฐยุคฬวินิสฺสฎพหุตรกนฺติจฺฉิตาภา มุนิโนติ วิญฺญายติ สุตตฺตาฯ  ตา กาโลปนตปุปฺผกาสรมณีเย ปทุมพฺภนฺตเร  ปวตฺตมานา  พาลสูริยรํสิโย วิย  วิราชนฺติฯ
</ol></p>


<p> จฺจาทิฯ มุนิโน วทนํ ปกติสุนฺทรมุขํ อลงฺกโรนฺตา สชฺชนฺตา  ตเสฺสว มุนิโน โอฎฺฐทฺวยโต นิกฺขนฺตกนฺติสมูหา  วิกสนานุรูปกาลาภิมุเข ปทุมคเพฺภ อุปฑฺฒวิกสิเตติ วุตฺตํ โหติฯ  ปวตฺตมานา  พาลสูริยรํสีว  ทิพฺพนฺตีติฯ เอตฺถ อทูรสมฺพนฺธํ ปสิทฺธตฺถญฺจ นิสฺสาย ปสาทคุโณ ปากโฎฯ อธรรํสีนํ มุนิสมฺพโนฺธ สุตานุมิตสมฺพเนฺธสุ สุตสมฺพนฺธสฺส พลวตฺตา , กากกฺขิโคฬกนเยน วา ลพฺภตีติฯ อธเร รํสีติ จ, อมฺพุชสฺส อุทรนฺติ จ วากฺยํฯ</p>


<ol>
<li>
  
โอโช สมาสพาหุลฺย-  
  
เมโส คชฺชสฺส ชีวิตํ;  
  
ปเชฺชปฺย’นากุโล โส’ยํ,  
  
กโนฺต กามียเต ยถา  
ฯ  
</li>
  
<p> อิจฺจาทิฯ   เอกตฺถวุตฺติยา  ภิโยฺยภาโว อิตฺยนุวทิตฺวา ปุน โอโช วิธียเต,  โอโช สมาสพาหุลฺลลกฺขโณ  วุตฺติรูปสฺส  หทยํ สารํ ตปฺปธานตฺตา คชฺชสฺส, น ปชฺชสฺส,  โอโช  อคหโน อโตเยว  หทยงฺคโม,  น เกวลํ คเชฺช  ปยุชฺชเตฯ ตฺยุทาหรติฯ
</ol></p>


<p> อิทานิ โอชคุณํ ทเสฺสติ จฺจาทินาฯ โอโช นาม  ภินฺนเตฺถสุ ปวตฺตสทฺทานํ เอกตฺถปวตฺติลกฺขณสฺส สมาสสฺส พหุลตา,  โอโช  คชฺชพนฺธสฺส  หทยํ, ชีวิตสีเสน หทยสงฺขตํ จิตฺตํ วุตฺตนฺติ เวทิตพฺพํฯ  โอโช  นิพฺยากุโล  ตโตเยว วิญฺญูนํ ปิยภูโต  ปชฺชพเนฺธปิ  กวีหิ ปยุชฺชเตติฯ พหุลสฺส ภาโว พาหุลฺยํ, สมาสสฺส พาหุลฺยนฺติ วิคฺคโหฯ คชฺชพนฺธาธิการสฺสาภาวา ปชฺชวิสยสฺส โอชคุณสฺส ลกฺขิยํ ทเสฺสติ จฺจาทินาฯ</p>


<ol>
<li>
  
มุนินฺทมนฺทสญฺชาต-หาสจนฺทนลิมฺปิตา;  
  
ปลฺลวา ธวลา ตเสฺส-เวโกนา’ธรปลฺลโว  
ฯ  
</li>
  
<p>. อิจฺจาทิฯ มุนินฺทสฺส  อีสกํ  ปวโตฺต ตํสภาวตฺตา ภควโต หาสสฺส   หสิตํ โสว จนฺทนมิว  ธวลตฺตรูปตฺตา, เตน  อุปเทหิตา  สพฺพานิ กิลสยานิ ‘‘อิทเมเว’’ติ นิยมาภาวโต,  ปกติวณฺณปริจฺจาเคน สุกฺกา อเหสุํ คาหาปิตตฺตา สคุณสฺส ตาทิสวิสิฎฺฐสฺส ปฎิลาภโต, เอวํ สเนฺตปิ  มุนินฺทเสฺสว  อญฺญสฺส ตาทิสสฺสาภาวา   ธวโล นาโหสิฯ อจฺจาสนฺนเทสิโยปิ พหุมนฺตโพฺพ’ย’มสฺสานุภาโวติฯ
</ol></p>


<p>
‘‘เปมาวพนฺธหทเย สทเย ชินสฺมิํ,  
  
ตสฺมิํ นุ กิํ กุมตโย ภวถ’ปฺปสนฺนา;  
  
กิํ เตน โว  
น  
วิหิตํ หิต’มุคฺคทุคฺค-  
  
สํสารสาครสมุตฺตรณาวสานํ’’ฯ  
</p>
  
<p>อิจฺจปรมุทาหรณํฯ เอวเมตาทิโส อนากุโล กโนฺต โอโช ชานิตโพฺพติฯ นนุ จ สทฺทานํ นิโจฺจ สมฺพโนฺธ, ตสฺมา กถํ ‘‘ตเสฺสเวโก นาธรปลฺลโว’’ติ เอตฺถ สทฺทาภาโวติ? สจฺจํ, กินฺตุ ปกฺกนฺตวิสโย, ตถา ปสิทฺธวิสโย, อนุภูตวิสโย จ สโทฺท สทฺทํ นาเปกฺขเตฯ ยถา –</p>


<p>
‘‘สวาสเน กิเลเส โส, เอโก สเพฺพ นิฆาติย;  
  
อหุ สุสุทฺธสนฺตาโน, ปูชานญฺจ สทารโห’’ฯ  
</p>
  
<p>อิจฺจาทิฯ เอตฺถ พุโทฺธ ‘‘พุทฺธานุสฺสติมาทิโต’’ติ ฯ</p>


<p> ยถา –</p>


<p>
‘‘อคฺคิํ ปกฺขนฺท’ อถ วา, ‘ปพฺพตคฺคา ปเต’ติ วา;  
  
ยทิ วกฺขติ กตฺตพฺพํ, ญาตการีหิ โส ชิโน’’ฯ  
</p>
  
<p>อิจฺจาทิฯ</p>


<p> ยถา –</p>


<p>
‘‘อตีตํ นานุโสจามิ, นปฺปชปฺปาม’นาคตํ;  
  
ปจฺจุปฺปเนฺนน ยาเปมิ, เตน วโณฺณ ปสีทติ’’ฯ  
</p>
  
<p>อิจฺจาทิฯ</p>


<p>สโทฺท ตุตฺตรวากฺยโฎฺฐ ปุพฺพวาเกฺย สทฺทเมว คมยติฯ ยถา –</p>


<p>
‘‘โพธิํ  
นมามิ นติภาชนมจฺจุฬารํ,  
  
ปุญฺญากรํ ภุวนมณฺฑลโสตฺถิภูตํ;  
  
โย จกฺขุโสตสติโคจรตํ สเมโต,  
  
โทสาริทปฺปมถเน’กรโส พุธานํ’’ฯ  
</p>
  
<p>อิจฺจาทิฯ</p>


<p>ปุพฺพวาโกฺยปาโตฺต ตุ สโทฺท อุตฺตรวาเกฺยสโทฺทปาทานํ วินา สากเงฺข วากฺยสฺส อูนตฺตํ ชเนติฯ เอตฺถ ปกฺกนฺตวิสโย สโทฺทฯ</p>


<p> มุนินฺทสฺส  อีสกํ  ปวโตฺต เยว สิตํ จนฺทนจุณฺณมิว เตน  อาเลปิตา  รุกฺขลตาทีนํ ปกติรตฺตานิ กิสลยานิ  สคุณปริจฺจาเคน เสตา อเหสุํ, ตถาปิ  ตถาคตสฺส  อตุโล อสหาโย วา  ทนฺตาวรณสงฺขาตปลฺลโว  รํสิสํสโฎฺฐปิ สมีปโฎฺฐปิ  เสโต นาโหสิฯ เอวเมตฺถ อคหนสมาสพาหุลฺยํ ทีปิตํ โหติฯ</p>


<p>
‘‘เปมาวพนฺธหทเย สทเย ชินสฺมิํ,  
  
ตสฺมิํ นุ กิํ กุมตโย ภวถ’ปฺปสนฺนา;  
  
กิํ เตน โว น วิหิตํ หิต’มุคฺคทุคฺค-  
  
สํสารสาครสมุตฺตรณาวสาน’’นฺติฯ  
</p>
  
<p>อปรมุทาหรณํฯ ตสฺสโตฺถ –  เห อญฺญาณา!  สเพฺพสุ ตุเมฺหสุ นิจฺจํ ปวตฺติตทฬฺหเปมานุพนฺธจิเตฺต  ตโตเยว ทยาสหิเต  วิสยภูเต  กสฺมา อปฺปสนฺนา ภวถ, ตถา หิ  ตุมฺหากํ  ชิเนน  ทารุโณ จ,  คนฺตุมสกฺกุเณโยฺย จ, โสเยว สํสารสาคโร ตสฺส สมุตฺตรณํ ปริยนฺตปฺปตฺติเยว  ยสฺส ตํ  อกตํ  วุทฺธิ นาม กิํ โหติ, น  โหเตวฯ เอตฺถาปิ สมาสสฺส ปากฎตฺตา โอโช คุโณ กโนฺต โหตีติฯ</p>


<p>นนุ สทฺทานํ นิจฺจสมฺพโนฺธติ กถํ ‘‘ตเสฺสเวโก’’ติ จ ‘‘ตสฺมิํ นุ กิํ กุมตโย’’ติ จ อิจฺจาทีสุ เหฎฺฐา วุตฺตสโทฺท นตฺถีติ? สจฺจํ, ตถาปิ ปกฺกนฺตตฺถวิสโย, ปสิทฺธตฺถวิสโย, อนุภูตตฺถวิสโย วา สโทฺท สทฺทํ นาเปกฺขติฯ ตถา หิ –</p>


<p>
‘‘สวาสเน กิเลเส โส, เอโก สเพฺพ นิฆาติย;  
  
อหุ สุสุทฺธสนฺตาโน, ปูชานญฺจ สทารโห’’ติฯ  
</p>
  
<p>เอวมาทีสุ ติ นิทฺทิฎฺฐสโทฺท ‘‘พุทฺธานุสฺสติมาทิโต’’ติ เอตฺถ อตีเตน พุทฺธสเทฺทน วจนียวิสโย โหติฯ</p>


<p>
‘‘อคฺคิํ ปกฺขนฺท’ อถวา, ‘ปพฺพตคฺคา ปเต’ติ วา;  
  
ยทิ วกฺขติ กตฺตพฺพํ, ญาตการีหิ โส ชิโน’’ติฯ  
</p>
  
<p>เอวมาทีสุ สโทฺท ญาตการีหิ กตฺตพฺพตฺตา ปสิทฺธพุทฺธปทตฺถวิสโยฯ</p>


<p>
‘‘อตีตํ นานุโสจามิ, นปฺปชปฺปาม’นาคตํ;  
  
ปจฺจุปฺปเนฺนน ยาเปมิ, เตน วโณฺณ ปสีทตี’’ติฯ  
</p>
  
<p>เอวมาทีสุ สโทฺท อนนุโสจนนปฺปชปฺปนยาปนสงฺขาตวิชานนวเสน อนุภูตตฺถวิสโย, ตสฺมา ตีสุปิ ฐาเนสุ สโทฺท สทฺทํ นาเปกฺขเตฯ เอตฺถ ปน ปกฺกนฺตวิสโย สโทฺท อธิเปฺปโตฯ อปิจ อุตฺตรวาเกฺย ฐิโต สโทฺท ปุพฺพวาเกฺย สเทฺท อสติปิ ตเมว ทีเปติฯ ตถา หิ –</p>


<p>
โพธิํ นมามิ นติภาชนมจฺจุฬารํ,  
  
ปุญฺญากรํ ภุวนมณฺฑลโสตฺถิภูตํ;  
  
โย จกฺขุโสตสติโคจรตํ สเมโต,  
  
โทสาริทปฺปมถเน’กรโส พุธานนฺติฯ  
</p>
  
<p> พุธานํ จกฺขุโสตสตีนํ  วิสยภาวํ  ปโตฺต, เตสํเยว  กิเลสปจฺจตฺถิกานํ  ทปฺปมทฺทเน  ปธานกิโจฺจ สมิทฺธิวโนฺต วา โหติ, ตํ โพธิํ นมามีติ สมฺพโนฺธฯ ปุพฺพวาเกฺย ปโยชิโต สโทฺท อุตฺตรวาเกฺย สโทฺทปาทาเน อสติ สํสยมุปฺปาทยมาโน วากฺยสฺส อูนตฺตํ กโรติฯ อุทาหรณํ ปน ปากฎํฯ</p>


<ol>
<li>
  
ปทาภิเธยฺยวิสยํ,  
  
สมาสพฺยาสสมฺภวํ;  
  
ยํ ปาริณตฺยํ โหติ’ห,  
  
โสปิ โอโชว ตํ ยถา  
ฯ  
</li>
  
<p> จฺจาทิฯ ปทสฺส  อโตฺถ โส วิสโย ยสฺสฯ ยตฺถ ปจุรสทฺทาภิเธโยฺย อโตฺถ สํขิตฺตปเทหิ วุจฺจเต, โส ฯ ยตฺถปฺปเกหิ ปเทหิ อภิเธยฺยโตฺถ ปจุรปเทหิ วุจฺจเต, โส ฯ ตโต สมาสพฺยาสโต สมฺภโว ยสฺสฯ ตํ ตถาวิธํ ยํ  ปริณตภาโว โหตีติ อนุวทิตฺวา โสปิ  สสเตฺถ ติ วิธียเตฯ ตฺยุภยมฺปิ อุทาหรติฯ
</ol></p>


<p> จฺจาทิฯ  พหูนํ อปฺปกานํ วา ปทานํ  วิตฺถารสํขิตฺตตฺถวิสยวนฺตํ  ยถากฺกมํ สเงฺขปวิตฺถารทฺวเยน นิปฺผนฺนํ นิปฺผตฺติวนฺตํ วา  กตฺตูนํ คนฺถวิสเย ปริณติปฺปกาสโก โย สทฺทธโมฺม อตฺถธโมฺม โหติ, สทฺทคุโณ อตฺถคุโณติ วุตฺตํ โหติ, โสปิ  สุโพธาลงฺกาเร  นาม สทฺทคุโณ อตฺถคุโณฯ ติ ทฺวีสุ ลกฺขิยํ ทเสฺสติ, ปทานํ อภิเธโยฺย วิสโย ยสฺส ปาริณตฺยเสฺสติ จ, สมาโส จ พฺยาโส จาติ จ, ตโต สมฺภวนฺติ จ, ตโต สมฺภโว อสฺสาติ จ, ปริณตสฺส  กตฺตุโน คนฺถสฺส เอว วา ภาโวติ จ วิคฺคโหฯ กตฺตุ ปาริณตฺยปเกฺข ตปฺปกาสกคนฺถสฺส ตทเตฺถน ปาริณตฺยํ สิทฺธํฯ</p>


<ol>
<li>
  
โชตยิตฺวาน สทฺธมฺมํ,  
  
สนฺตาเรตฺวา สเทวเก;  
  
ชลิตฺวา อคฺคิขโนฺธ’ว,  
  
นิพฺพุโต โส สสาวโก  
ฯ  
</li>
  
<p> จฺจาทิฯ อิมินา เหฎฺฐา ปจุรปทาภิหิโต พุทฺธวํโส สเงฺขปรูเปน วุโตฺตฯ
</ol></p>


<p> จฺจาทิฯ  ตถาคโต  สปริยตฺติกํ นวโลกุตฺตรสทฺธมฺมํ  ญาณาโลเกน โอภาเสตฺวา  สเตฺต  สํสารสาครปริยนฺตมุปเนตฺวา  มหาเตเชน อคฺคิกฺขโนฺธ วิย  อนญฺญสาธารณรูปกายสมฺปตฺติยา ปชฺชลิตฺวา อเนฺต  สาวเกหิ สห  ขนฺธปรินิพฺพาเนน ปรินิพฺพุโตติฯ อิมินา สกลพุทฺธวํเส พหูหิ ปเทหิ วุตฺตโตฺถ สเงฺขปกฺกเมน วุโตฺตฯ สตํ ธโมฺม, สโนฺต สํวิชฺชมาโน วา ธโมฺมติ จ, สห เทเวหิ วตฺตมานาติ จ, สห สาวเกหิ วตฺตมาโนติ จ วิคฺคโหฯ</p>


<ol>
<li>
  
มตฺถกฎฺฐี มตสฺสาปิ, รโชภาวํ วชนฺตุ เม;  
  
ยโต ปุเญฺญน เต เสนฺติ  
เสนฺตุ (ก.)  
, เชนปาทมฺพุชทฺวเย  
ฯ  
</li>
  
<p> อิจฺจาทิฯ  มรณมาปนฺนสฺสาปิ เม  มุทฺธนิ อฎฺฐี  ธูลิตฺตํ  ปาปุณนฺตุฯ กสฺมาติ เจ?  ยสฺมา การณา  กุสเลน กเมฺมน เหตุนา  รชา ชินสฺส อิเม  ปาทา, เตเยว อมฺพุชานิว อมฺพุชานิ, เตสํ ทฺวเย   ปวตฺตนฺติ, ตถา โหตุ วา มา วา, ปณติเคเธเนว วทติฯ เอตฺถ ‘‘กถมหํ ภควโต ปาเท นิจฺจํ สิรสา ปณมามี’’ตฺยธิปฺปาโย วิตฺถาเรน วุโตฺตฯ
</ol></p>


<p> จฺจาทิ, มตสฺสาปิ  มยฺหํ  มุทฺธนิ อฎฺฐีนิ  อติสุขุมรชตฺตํ  ปาปุณนฺตุฯ กสฺมา อาสีสนํ กโรตีติ เจ?  ยสฺมา การณา  มยฺหํ ตถาวิเธน กุสลกเมฺมน เหตุนา  รชา  ชินปฎิพทฺธจรณปทุมยุคเฬ  ปวตฺตนฺติ, พุทฺธสฺส สิริปาเท กิญฺจิปิ รโชชลฺลํ น อุปลิมฺปเตว, ตถาปิ วนฺทนาภิลาเสน เอวํ วุตฺตํฯ เอตฺถ ‘‘กถมหํ ภควโต สิริปาเท มุทฺธนา นิจฺจํ ปณมามี’’ตฺยภิลาโส วิตฺถาเรน วุโตฺตฯ มตฺถเก อฎฺฐีติ จ, รชโส ภาโวติ จ, ชินสฺส อิเมติ จ, เชนา จ เต ปาทา เจติ จ, เตเยว อมฺพุชานีติ จ, เตสํ ทฺวยนฺติ จ วิคฺคโหฯ</p>


<ol>
<li>
  
อิจฺจตฺร นิจฺจํปณติ-เคโธ สาธุ ปทิสฺสติ;  
  
ชายเต’ยํ คุโณ ติกฺข-ปญฺญาน’มภิโยคโต  
ฯ  
</li>
  
<p> พฺยาสตฺตเมวสฺส วิวรติ จฺจาทินาฯ อิเจฺจวํ  คาถายํ  ปณาเม  อธิกจฺฉโนฺท  สุนฺทรํ  วิญฺญายเต,  ยถาวุโตฺต โอโช  ปริณตภาวสงฺขาโต  สาติสยมตีนํ เอวํ สเนฺตปิ  ปุนปฺปุนปฺปวตฺติตปริจยพเลน  อุปฺปชฺชติฯ
</ol></p>


<p> อิทานิ สํขิตฺตสฺสตฺถสฺส วิตฺถาเรน ปกาสิตภาวํ อิจฺจาทินา นิทฺทิสติฯ  อิมินา อนนฺตรคาถายํ วุตฺตกฺกเมน  อิมิสฺสํ คาถายํ  นิรนฺตรปณาเม อธิกกตฺตุกามตากุสลจฺฉโนฺท  วิภูโต วิภูตํ วา  ปญฺญายติ,    ยถาวุโตฺต อยํ ปริณตภาวสงฺขาโต โอโช นาม สทฺทตฺถคุโณ  สุขุมพุทฺธิมนฺตานํ  คนฺถวิสยภูเตน นิรนฺตราภฺยาเสเนว  สิชฺฌติ, วตฺตุ ปาริณเตฺยเนว ภวนโต เยสํ เกสญฺจิ เยน เกนจิ ปกาเรน น สิชฺฌตีติฯ นิจฺจํ ปวตฺตา ปณตีติ จ, ตสฺสํ เคโธติ จ, ติกฺขา ปญฺญา เยสนฺติ จ, อภิ ปุนปฺปุนํ โยโค ยุญฺชนนฺติ จ วิคฺคโหฯ</p>


<ol>
<li>
  
มธุรตฺตํ ปทาสตฺติ-รนุปฺปาสวสา ทฺวิธา;  
  
สิยา สมสุติ ปุพฺพา, วณฺณาวุตฺติ ปโร ยถา  
ฯ  
</li>
  
<p> มาธุริยมวธารยมาห มิจฺจาทิฯ สวนียเตฺตน มโนหรตฺตํ ฯ ตํ  วากฺยาลงฺการานิ สมานานิ อุตฺตรุตฺตเรหิ, เตสํ  ฐานาทินายถากถญฺจิ สมสุตีนํ อาสนฺนตา  ปฐมปฺปยุตฺตสฺสกฺขรสฺส ปจฺฉา ปาโส ปเกฺขโป  ปทาสตฺติ จ อนุปฺปาโส จ, เตสํ วเสน ทฺวิธา โหติฯ ‘‘กีทิสา เต’’ติ อาห ติอาทิฯ  ปฐมาภิหิตา ปทาสตฺติ  เยน เกนจิ ฐานมตฺตาสํโยคาทินา ปทนฺตเรน  วโณฺณ ยสฺสา สา สิยา ภเวยฺย,  ปจฺฉิโม อนุปฺปาโส ตุ  สรพฺยญฺชนลกฺขณสฺส  ปุนปฺปุนุจฺจารณํ สิยาติฯ เอวํ กตฺถจิ พเนฺธ สมานปทาสตฺติ กตฺถจิ อนุปฺปาโส กตฺถจิ ตทุภยํ, ทฺวเยน รหิโต วิรโส พโนฺธ นสฺสาทียเต กวีหิ, ตาทิสํ มธุรตฺตํ ทุวิธํ ปฎิปชฺชิตพฺพํ, สิเลสสมตานฺวิตนฺตุจฺจนฺตเมว รมณียํ สิยาติ ลกฺขณํ ทเสฺสตฺวา ติ ลกฺขิยมุภยโตฺถทาหรติ ‘‘ยเท’’จฺจาทินา, ‘‘มุนินฺทิ’’จฺจาทินา จฯ
</ol></p>


<p> อิทานิ มธุรคุณํ ทเสฺสติ จฺจาทินาฯ  สวนียภาวโต มโนหรตฺตํ มธุรคุณํ,  วากฺยาวยวสงฺขาตานํ สฺยาทฺยนฺตาทีนํ อุปรูปริปเทหิ สมานานํ   ฐานกรณาทินา เยน เกนจิ ปกาเรน อญฺญมญฺญํ อาสนฺนตา,  ปุพฺพุจฺจาริตวณฺณานํ ปุน ปกฺขิปนญฺจาติ ทฺวินฺนํ  วิภาเคน ทฺวิธา โหติฯ ตตฺถ  ปทาสตฺติ สมสุติ สิยา, ปุพฺพาปรวณฺณานํ ฐานมตฺตากรณาทีหิ อาสนฺนสุติสงฺขตวณฺณวุตฺติ โหติ,  อนุปฺปาโส ปน วณฺณาวุตฺติ สรพฺยญฺชนสภาวานํ ปุพฺพุจฺจาริตวณฺณานํ ปุนปฺปุนุจฺจารณํ สิยาติฯ ติ ทฺวีสุ อุทาหรณมาทิสติฯ เอวํ กตฺถจิ พเนฺธ ปทาสตฺติ กตฺถจิ อนุปฺปาโส กตฺถจิ ตทุภยํ, ทฺวีหิ วินิมุโตฺต ปน พโนฺธ วิญฺญูหิ อสฺสาทนีโย น โหติฯ อุปริ วกฺขมานาหิ สิเลสสมตาหิ ยุตฺตํ มธุรตฺตํ ปน วิเสสโต อสฺสาทนียํ โหตีติฯ มธุรสฺส พนฺธสฺส ภาโวติ จ, ปทานํ อาสตฺตีติ จ, อนุ ปจฺฉา ปาโส ปเกฺขโปติ จ, ปทาสตฺติ จ อนุปฺปาโส จาติ จ, เตสํ วโส เภโทติ จ, สมา สุติ วโณฺณ ยสฺสาติ จ, วณฺณสฺส อาวุตฺตีติ จ วิคฺคโหฯ</p>


<ol>
<li>
  
ยทา เอโส’ภิสโมฺพธิํ,  
  
สมฺปโตฺต มุนิปุงฺคโว;  
  
ตทา ปภุติ ธมฺมสฺส,  
  
โลเก ชาโต มหุสฺสโว  
ฯ  
</li>
  
<p> เอโส มุนิปุงฺคโว  ยโต ปภุติ  สพฺพญฺญุตญฺญาณํ  สมธิคโต,  ตโต อารพฺภ  จตุสติปฎฺฐานาทิเภทสฺส สตฺตติํสโพธิปกฺขิยสงฺขาตสฺส  มหโนฺต อพฺภุทโย นิปฺปฎิปกฺขา ปวตฺติ  ติวิเธ  อโหสีติฯ อิห กฺวจิ ทีฆตากตํ สทิสตฺตํ, กฺวจิ ฐานกตํ, กฺวจิ สํโยคกตํ, กฺวจิ อญฺญถา, เตนาห ‘‘สิยา สมสุติ ปุพฺพา’’ติฯ
</ol></p>


<p> จฺจาทิฯ  เอโส มุนิปุงฺคโว ยทา  สพฺพญฺญุตํ  สสนฺตาเน อุปฺปาทนวเสน สมฺปาปุณิ,  ตโต ปฎฺฐาย  กายานุปสฺสนาสติปฎฺฐานาทิปเภทสฺส สตฺตติํสโพธิปกฺขิยธมฺมสฺส  มหาภิวุทฺธิ  กามาทิโลกตฺตเย ชาโตติฯ อิห ‘‘ยทา เอโส’’ติ ทีฆกาลวเสน อาสนฺนตา, ‘‘ย เอ’’ติ ฐานวเสน อาสนฺนตา, ‘‘อภิสโมฺพธิํ สมฺปโตฺต’’ติ สํโยควเสน อาสนฺนตา, ‘‘ภิ ธิ’’นฺติ ธนิตโต อาสนฺนตาติ อิจฺจาทินา ปทาสตฺติ ทฎฺฐพฺพาฯ อภิสมฺพุชฺฌติ เอตายาติ จ, ปุมา จ โส โคเจติ จ, มุนีนํ ปุงฺคโวติ จ, มหโนฺต จ โส อุสฺสโว จาติ จ วิคฺคโหฯ</p>


<ol>
<li>
  
มุนินฺทมนฺทหาสา เต, กุนฺทสโนฺทหวิพฺภมา;  
  
ทิสนฺต’มนุธาวนฺติ, หสนฺตา จนฺทกนฺติโย  
ฯ  
</li>
  
<p>  กุสุมานํ  สมูโห, ตสฺส วิพฺภโม เยสํ เต, มุนินฺทสฺส  มนุญฺญา หสิตานิ จนฺทสฺส  โสภาโย  วิฑมฺพยนฺตา ทิสนฺต อนุวิจรนฺติฯ อิจฺจตฺร การสหิตสฺส การสฺส, การสฺส จานุวตฺตนํฯ
</ol></p>


<p>
‘‘อินฺทนีลทลทฺวนฺท-สุนฺทรํ สิริมนฺทิรํ;  
  
มุนินฺทนยนทฺวนฺทํ, วินฺทติ’นฺทีวรชฺชุติํ’’ฯ  
</p>
  
<p>อิจฺจปรมุทาหรณํฯ</p>


<p> จฺจาทิฯ  สุปุปฺผิตกุนฺทกุสุมราสิสทิสลีลาวนฺตา เต  พุทฺธสฺส มนุญฺญา หสิตา  นิมฺมลจนฺทกิรเณ  นินฺทนฺตา  ตํ ตํ ทิสํ, ทิสาปริยนฺตํ วา  วิธาวนฺตีติฯ เอตฺถ การสหิตการสฺส, การสหิตการสฺส จ อาวุตฺติ ทฎฺฐพฺพาฯ มนฺทา จ เต หาสา เจติ  จ, มุนินฺทสฺส มนฺทหาสาติ จ, กุนฺทานํ สโนฺทโหติ จ, ตสฺส วิพฺภโม เยสนฺติ จ, ทิสาเยว ทิสนฺตํ, ทิสานํ วา อนฺตนฺติ จ วิคฺคโหฯ</p>


<p>
‘‘อินฺทนีลทลทฺวนฺท-สุนฺทรํ สิริมนฺทิรํ;  
  
มุนินฺทนยนทฺวนฺทํ, วินฺทติ’นฺทีวรชฺชุติ’’นฺติฯ  
</p>
  
<p>อิทมฺปิ การสหิตการวณฺณาวุตฺติยา อปรมุทาหรณํฯ</p>


<p>ตตฺถ  อินฺทนีลมณิสกลิกายุคฬมิว มโนหรํ  ตโตเยว โสภาย นิวาสฎฺฐานภูตํ มุนินฺทนยนทฺวนฺทํ  นีลุปฺปลกนฺติํ  อนุโภติ, อินฺทีวรชฺชุติสมานาติ อธิปฺปาโยฯ</p>


<ol>
<li>
  
สพฺพโกมลวเณฺณหิ, นา’นุปฺปาโส ปสํสิโย;  
  
ยถา’ยํ มาลตีมาลา, ลินโลลาลิมาลินี  
ฯ  
</li>
  
<p> เยหิ เกหิจิ อาวุตฺติโต อนุปฺปาโสติ เจ? เนตฺยาห อิจฺจาทิฯ สเพฺพหิ  สุกุมาเรหิ  อกฺขเรหิ อนุปฺปาโส  สิลาฆนีโย น โหติ สิเลสวิโรธิตฺตาฯ ติ ตํ อุทาหรติฯ  ชาติกุสุมทามํ  พฺยาธิตานํ   กุสุมรสารพฺภ โลลุปานํ  ภมรานํ  ปนฺติ สา อสฺสา อตฺถีติ ลินโลลาลิมาลินีฯ
</ol></p>


<p> วุตฺตานุปฺปาโสปิ สพฺพโกมลวเณฺณหิ วิรจิโต น ปสํสิโยติ ทเสฺสตุํ ติอาทิมาหฯ  สเพฺพหิ สุกุมารกฺขเรหิ กโต  วณฺณาวุตฺติลกฺขโณ  สิเลสาลงฺการวิรุทฺธตฺตา ปสโตฺถ น โหติฯ ติ ตมุทาหรติฯ  เอสา ชาติสุมนมาลิกา  พฺยาวฎานํ ปตนฺตานํ  คนฺธลุทฺธานํ  ภมรานํ  ปนฺติยุตฺตาติฯ เอตฺถ การเสฺสว ปุนปฺปุนปฺปโยเคน โกมลวณฺณาวุตฺติฯ มาลตีนํ มาลาติ จ, โลลา จ เต อลโย จาติ จ, ลินา จ เต โลลาลโย จาติ จ, เตสํ มาลาติ จ, สา อสฺส อตฺถีติ จ วิคฺคโหฯ</p>


<ol>
<li>
  
มุทูหิ วา เกวเลหิ,  
  
เกวเลหิ ผุเฎหิ วา;  
  
มิเสฺสหิ วา ติธา โหติ,  
  
วเณฺณหิ สมตา ยถา  
ฯ  
</li>
  
<p> สมตํ สมฺภาเวติ จฺจาทินาฯ  เกวลผุฎาทิภาวาปวเตฺตหิ สกเลหิ  จตูสุปิ ปาเทสุ สชาติเยหิ อสิถิลโกมเลหิ วา การาทีหิ วา สิถิลโกมลสฺส สิเลสปฎิปกฺขตฺตา  อธิมตฺตสุตีหิ การาทีหิ  วา อกิจฺฉวจนีเย กิจฺฉวจนียสฺส สุขุมาลวิปริยยตฺตา  วา มชฺฌิมสุตีหิ มุทุภูตสํสเฎฺฐหิ วา  อกฺขเรหิ กรณภูเตหิ สมตา ติธา โหติ คเชฺช ปเชฺช วาฯ ติ ติวิธมุทาหรติฯ
</ol></p>


<p> อิทานิ สมตํ วิภาเวตุํ จฺจาทิมาหฯ  ผุฎมิเสฺสหิ อญฺญตฺตา สกเลหิ  สิถิลโกมเลหิ วเณฺณหิ การาทีหิ วา  เกวลโกมลวณฺณรหิตตฺตา สกเลหิ อกิจฺฉุจฺจารณีเยหิ อธิมตฺตสุตีหิ การาทีหิ วเณฺณหิ วา  ยถาวุตฺตมุทุผุฎสมฺมิเสฺสหิ วเณฺณหิ วา กรณภูเตหิ สมตา คเชฺช วา ปเชฺช วา ติธา โหตีติฯ ยทิ สิถิลโกมลวเณฺณหิ วิจริตํ สิเลสาลงฺการสฺส, กิจฺฉุจฺจารณีเยหิ ผุฎวเณฺณหิ กตํ สุขุมาลาลงฺการสฺส  จ วิรุชฺฌตีติฯ ติ ติวิธมุทาหรติฯ</p>


<h3>เกวลมุทุสมตา</h3>
<ol>
<li>
  
โกกิลาลาปสํวาที,  
  
มุนินฺทาลาปวิพฺภโม;  
  
หทยงฺคมตํ ยาติ,  
  
สตํ เทติ จ นิพฺพุติํ  
ฯ  
</li>
  
<p> จฺจาทิฯ  กรวีกสกุณานํ  กูชิตํ, ตํ สํวทติ ปกาสติ สีเลนาติ  ตํสทิโสติ อโตฺถ, มุนินฺทสฺส  วิสฎฺฐาทิอฎฺฐงฺคิโก สโร ตสฺส  วิลาโส  สปฺปุริสานํ  มโนนุสาริตํ มธุรภาวํ ยาติ,  นิพฺพานญฺจ เตสํ เทติฯ
</ol></p>


<p> จฺจาทิฯ  กรวีกสกุณานํ  นาทลีลํ  ปกาสนสีโล, ตํสทิโสติ อธิปฺปาโย,  สพฺพญฺญุโน  วิสฎฺฐาทิอฎฺฐงฺคิกนาทสฺส  วิลาโส  สปฺปุริสานํ  จิตฺตาราธิตภาวํ  จ,  สุตสมฺพเนฺธน เตสํเยว สาธูนํ นิพฺพานํ  เทโนฺตปิ โหตีติฯ เอตฺถ สเทฺทน นิสฺสิเต นิสฺสยโวหาเรน ลีลา คหิตาฯ</p>


<h3>เกวลผุฎสมตา</h3>
<ol>
<li>
  
สมฺภาวนียสมฺภาวํ,  
  
ภควนฺตํ ภวนฺตคุํ;  
  
ภวนฺตสาธนากงฺขี,  
  
โก น สมฺภาวเย วิภุํ  
ฯ  
</li>
  
<p> จฺจาทิฯ   อาทรณีโยฯ สเทวเก โลเก สโนฺต โสภโน ภาโว อธิปฺปาโย ยสฺส ตํฯ ภวนฺตํ นิพฺพานํ คโตติ  ตํ วิภุํฯ  สมฺมาสมฺพุทฺธํฯ ภวสฺส สํสารสฺส อโนฺต อวสานํ นิพฺพานํ, ตสฺส สาธนํ สมฺปาทนมากงฺขติ สีเลนาติ  นาม สํสารวตฺติชโนฯ  อาทรํ น กเรยฺย, กโรเตฺยวาติ อโตฺถฯ
</ol></p>


<p> จฺจาทิฯ  สเทวเกน โลเกน อาทรณียโสภนาธิปฺปายํ  ภวสฺส อนฺตสงฺขาตํ นิพฺพานํ คตํ  ปภุํ  สมฺมาสมฺพุทฺธํ  นิพฺพานสาธนาภิลาสี  กตโม สํสารวตฺติชโน  อาทรํ น กเรยฺย, กโรเตฺยวฯ สโนฺต จ โส ภาโว จาติ จ, สมฺภาวนีโย สมฺภาโว ยเสฺสติ จ, ภวสฺส อนฺตนฺติ จ, ภวนฺตํ คโตติ จ, ตสฺส สาธนนฺติ จ, ตํ อากงฺขติ สีเลนาติ จ วิคฺคโหฯ</p>


<h3>มิสฺสกสมตา</h3>
<ol>
<li>
  
ลทฺธจนฺทนสํสคฺค-สุคนฺธิมลยานิโล;  
  
มนฺท’มายาติ ภีโตว, มุนินฺทมุขมารุตา  
ฯ  
</li>
  
<p> จฺจาทิฯ ลโทฺธ จนฺทนตรูนํ สํสโคฺค ปริจโย เตน โสภโน คโนฺธ อสฺสาติ  สุรภิ มลยานิโลทกฺขิณปวมาโน มุนินฺทสฺส มุขมารุตา ภีโตว ตาทิสมุทุตฺตสีตลตฺตสุคนฺธสมฺปตฺติยา อตฺตโน ทูรตรตฺตา  อนุวตฺตติฯ นฺติ อาคมนกฺริยาวิเสสนํฯ
</ol></p>


<p> จฺจาทิฯ   ปฎิลทฺธจนฺทนตรุสารสมวาเยน โสภนคนฺธสมนฺนาคโต มลยเทสโต อาคจฺฉมานมาลุโต  พุทฺธสฺส มุขสุรภิวาสิตปวนโต  ตาทิสมุทุสุรภิสีตลตฺตสฺส อตฺตนิ อสมฺภวโต ภีโตว  สณิกํ  อภิมุขเมตีติฯ จนฺทนานํ สํสโคฺคติ จ, ลโทฺธ จ โส จนฺทนสํสโคฺคติ จ, โสภโน คโนฺธ ยสฺสาติ จ, ลทฺธจนฺทนสํสเคฺคน สุคนฺธีติ จ, มลยโต อาคโต อนิโลติ จ, มุนินฺทมุขโต นิกฺขโนฺต มารุโตติ จ วิคฺคโหฯ นฺติ กฺริยาวิเสสนํฯ เอตฺถ ติวิธสมตายํ ‘‘โกกิลาลาปสํวาทิ’’จฺจาทิติวิธลกฺขิยสฺสาปิ ‘‘มุทูหิ วา เกวเลหิ’’จฺจาทินา ทสฺสิตลกฺขณตฺตเยน ตุลฺยตา สุปากฎาวาติฯ</p>


<ol>
<li>
  
อนิฎฺฐุรกฺขรปฺปายา, สพฺพโกมลนิสฺสฎา;  
  
กิจฺฉมุจฺจารณาเปต-พฺยญฺชนา สุขุมาลตา  
ฯ  
</li>
  
<p> สุขุมาลตา กถียติ จฺจาทินาฯ  อผรุสานิ  วณฺณานิ  พหูนิ ยสฺสา สา ตถา, ‘‘นิฎฺฐุรานิ อปฺปกานี’’ติ คฺคหเณน สูจิตํ, ตโตเยว  เกวเลหิ  สิถิเลหิ ลฆูหิ อกฺขเรหิ  นิคฺคตา  ทุเกฺขน อุจฺจารณา ตโต อเปตานิ อปคตานิ พฺยญฺชนานิ ยสฺสา สาติ อนุวทิตฺวา สุขุมาลตา วิธียเตฯ
</ol></p>


<p> อิทานิ สุขุมาลตํ ทเสฺสติ จฺจาทินาฯ  อกกฺกสวณฺณพหุลา  อนิฎฺฐุรกฺขรานํ เยภุยฺยคฺคหณโตเยว สกลสิถิลวณฺณวิรหิตา  ทุกฺขุจฺจารณียวเณฺณหิ วิคตอกฺขรสมนฺนาคตา สุขุมาลตา นามาติฯ อนิฎฺฐุรานิ อกฺขรานิ ปายานิ พหูนิ ยสฺสนฺติ จ, สเพฺพ จ เต โกมลา เจติ จ, เตหิ นิสฺสฎาติ  จ, กิเจฺฉน อุจฺจารณาติ จ, เตหิ อเปตานีติ จ, ตานิ พฺยญฺชนานิ ยสฺสาติ จ วิคฺคโหฯ นิคฺคหีตาคโมฯ</p>


<ol>
<li>
  
ปสฺสนฺตา รูปวิภวํ, สุณนฺตา มธุรํ คิรํ;  
  
จรนฺติ สาธู สมฺพุทฺธ-กาเล เกฬิปรมฺมุขา  
ฯ  
</li>
  
<p> อุทาหรติ อิจฺจาทิฯ  รูปสมฺปตฺติํ ปสฺสนฺตา มธุรํ  วาจํ สุณนฺตา สาธโว  กีฬาย นิจฺฉนฺตา จรนฺตีติ สมฺพโนฺธฯ กตฺถาติ อาห ติฯ
</ol></p>


<p> จฺจาทินา ลกฺขิยมุทาหรติ, ตํ วุตฺตตฺถเมวฯ</p>


<ol>
<li>
  
อลงฺการวิหีนาปิ, สตํ สมฺมุขเต’ทิสี;  
  
อาโรหติ วิเสเสน, รมณียา ตทุชฺชลา  
ฯ  
</li>
  
<p> วิสิฎฺฐสฺสาญฺญธมฺมสฺส อภาเวปิมินาโวปาเทโย พโนฺธติ อาห จฺจาทิฯ อลงฺกาเรหิ วิหีนาปิ เอทิสี สุขุมาลตา  ปณฺฑิตชนานํ  อภิมุขภาวํ วาจาโคจรตฺตํ  อุปคจฺฉติ, กิมุตอตฺถาลงฺการาลงฺกิเตสโทฺทฯ  สภาววุตฺยาทินา อลงฺกาเรน  ทิตฺตา ปน ติสเยน  มนุญฺญาติฯ
</ol></p>


<p> จฺจาทิฯ  เอวํวิธา สุขุมาลตา  อตฺถาลงฺการวิรหิตาปิ  ปญฺญวนฺตานํ  อภิมุขภาวํ เตสํ วจนวิสยภาวนฺติ อโตฺถ  ปาปุณาติฯ  เตน สภาววุตฺติวงฺกวุตฺติสมฺภูเตน อตฺถาลงฺกาเรน โชตมานา  อติสเยน  มนุญฺญา โหติฯ อลงฺกาเรหิ วิหีนาติ จ, เตน อุชฺชลาติ จ วิคฺคโหฯ</p>


<ol>
<li>
  
โรมญฺจปิญฺฉรจนา,  
สาธุวาทาหิตทฺธนี;  
  
ลฬนฺติ’เม มุนีเมฆุ-มฺมทา สาธุ สิขาวลา  
ฯ  
</li>
  
<p> ตมุทาหรติ จฺจาทินาฯ  โลมหํสา อิว โรมญฺจา เอว วา,  พริหานิ  เตสํ  ฉตฺตากาเรน วิธานํ เยสํ เต ตถา, ‘‘สาธู’’ติ  วจนํ ตํสทิโสเยว วา, อาหิโต  เกกาสงฺขาโต เยสํ เต ตถา,  มุนิสทิเสน มุนิสงฺขาเตน วา วาริเทน  มตฺตา สาธุสทิสา สาธุ เอว วา  มยูรา  ลีโลเปตา วิจรนฺติ, อญฺญมญฺญํ รมนฺตีติ อโตฺถฯ
</ol></p>


<p> อตฺถาลงฺการยุตฺตสุขุมาลตมุทาหรติ จฺจาทินาฯ  โลมหํสสทิสา โรมา เอว วา ปิญฺฉานํ พริหานํ รจนา ฉตฺตากาเรน วิตฺถารวนฺตา  ‘‘สาธู’’ติ วจนสทิเสหิ สาธุวาเทหิ วา ปวตฺตเกกานินฺนาเทหิ สมนฺนาคตา  มุนิสทิเสน มุนิสงฺขาเตน วา เมเฆน สญฺชาตมทา  สชฺชนสทิสา สาธุโน เอว วา มยูรา  ลีโลเปตา ภวนฺตีติฯ อิทํ อเสสวตฺถุวิสยํ สมาสรูปกํ อมุขฺยปเกฺข ‘‘โรมญฺจา วิย สาธุวาโท วิย มุนิ วิย สาธโว วิยา’’ติ จ, มุขฺยปเกฺข ‘‘ปิญฺฉรจนา วิย อาหิตทฺธนี วิย เมโฆ วิย สิขาวลา วิยา’’ติ อุปจริตพฺพํฯ โรมญฺจา เอว ปิญฺฉานีติ จ, เตสํ รจนา เยสนฺติ จ, ‘‘สาธุ’’อิติ วาโทติ จ, อาหิโต จ โส ธนิ เจติ จ, สาธุวาโท อาหิตทฺธนิ เยสนฺติ จ, มุนิ เอว เมโฆติ จ, เตน อุมฺมทาติ จ, สาธโว เอว สิขาวลาติ จ วากฺยํฯ ‘‘มุนีเมโฆ’’ติ เอตฺถ ทีฆตฺตํ ฉนฺทานุรกฺขณตฺถํฯ</p>


<ol>
<li>
  
สุขุมาลตฺตมเตฺถว, ปทตฺถวิสยมฺปิ จ;  
  
ยถา มตาทิสเทฺทสุ, กิตฺติเสสาทิกิตฺตนํ  
ฯ  
</li>
  
<p> น  เกวลํ สุขุมาลตา สเทฺทว, อเตฺถปีติ ทเสฺสตุมาห มิจฺจาทิฯ ติ วิชฺชเตว, ตํ ตุ อโนจิตฺยคามฺมาทิวชฺชนา สมฺภวติฯ ติ ตมุทาหรติฯ ทิสเทฺทสุ วตฺตเพฺพสุ ทีนํ สทฺทานํ  กถนํฯ
</ol></p>


<p> อยํ สุขุมาลตา น เกวลํ สเทฺทว, อเตฺถปีติ ทเสฺสตุํ อาห มิจฺจาทิฯ  ปทาภิเธยฺยโคจรมฺปิ สุขุมาลตฺตํ อเตฺถว, ตญฺจ โอจิตฺยหีนคามฺมโทสปริหาเรน สิชฺฌติฯ ติ ตมุทาหรติฯ ทิสเทฺทสุ วตฺตเพฺพสุ ทิสทฺทานํ  กถนนฺติฯ มโต อิติอาทิ เยสํ ‘‘ชีวิตกฺขยํ ปโตฺต’’ อิจฺจาทีนมิติ จ, กิตฺติเสโส อิติอาทิเยสํ ‘‘เทวตฺตํ คโต, สคฺคกายมลงฺกรี’’ตฺยาทีนมิติ จ วิคฺคโหฯ</p>


<ol>
<li>
  
สิลิฎฺฐปทสํสคฺค-  
  
รมณียคุณาลโย;  
  
สพนฺธคารโว โส’ยํ,  
  
สิเลโส นาม ตํ ยถา  
ฯ  
</li>
  
<p> สิเลสํ ทเสฺสติ จฺจาทินาฯ สิลิฎฺฐานํ พนฺธลาฆวาภาเวน อญฺญมญฺญํ สิลิฎฺฐานํ ปทานํ สํสเคฺคน  มนุโญฺญ คุโณ ตสฺส  ปวตฺติฎฺฐานํฯ  รจนาย  อสิถิลตา, สห เตน วตฺตตีติ ติ อนุวทิตฺวา โสยํ สิเลโส นามาติ วิธียเตฯ ตฺยุทาหรติฯ ยถา อยํ สิเลโส, ตถา อโญฺญปิ ตาทิโส ทฎฺฐโพฺพ, น ตฺวยเมเวติ  สทฺทสฺสโตฺถฯ
</ol></p>


<p> อิทานิ สิเลสํ นิทฺทิสติ จฺจาทินาฯ  ฐานกรณาทีหิ อาสนฺนวณฺณานํ  วินฺยาสเหตุ อญฺญมญฺญนิสฺสิตานํ ปทานํ สมวาเยน มนุญฺญคุณสฺส ปวตฺติฎฺฐานภูโต  พนฺธคารวสงฺขาตรจนาย อสิถิลภาเวน สห ปวโตฺต  พโนฺธ สิเลโส นามาติฯ สิเลโส นาม พนฺธคารโว, ตปฺปฎิปาทกพโนฺธเปฺยตฺถ สิเลโสติ วุจฺจติฯ สิลิฎฺฐา จ เต ปทา เจติ จ, เตสํ สํสโคฺคติ จ, เตน รมณีโยติ จ, โส เอว คุโณติ จ, ตสฺส อาลโยติ จ, พนฺธสฺส คุรุโน ภาโวติ จ, เตน สห ปวตฺตตีติ จ วากฺยํฯ ตํ ยถา อิจฺจาทิฯ</p>


<ol>
<li>
  
พาลินฺทุวิพฺภมเจฺฉทิ-นขราวลิกนฺติภิ;  
  
สา มุนินฺทปทโมฺภช-กนฺติ โว วลิตา’วตํ  
ฯ  
</li>
  
<p> อิจฺจาทิฯ พาลินฺทุโน ปญฺจมี  ปญฺจทสกลสฺส วิพฺภโม มโนหรตฺตํ, ตํ ฉินฺทติ สีเลนาติ  ปญฺจมีจนฺทสฺส กลาสนฺนิภานํ  นขานํ อาวลิโย ตาสํ  โสภาหิ สห  สํยุตฺตา สา, มุนินฺทสฺส ปทานิเยว อโมฺภชานิ ปทุมานิ เตสํ กนฺติฯ  ตุเมฺห สามเญฺญน วทติฯ  ปาลยตุฯ
</ol></p>


<p>  ตรุณจนฺทวิลาสวินาสนสภาวสมนฺนาคตนขปนฺติโสภาหิ สห  สํยุตฺตา  สา สมฺพุทฺธปาทปทุมโสภา  ตุเมฺห  รกฺขตูติฯ พาโล จ โส อินฺทุ จาติ จ, ตสฺส วิพฺภโมติ จ, ตํ ฉินฺทติ สีเลนาติ จ, นขานํ อาวลิโยติ จ, ตาสํ กนฺตีติ จ, พาลินฺทุวิพฺภมเจฺฉทิโย จ ตา นขราวลิกนฺติโย จาติ จ, มุนินฺทสฺส ปทานีติ จ, ตานิเยว อโมฺภชานีติ จ, เตสํ กนฺตีติ จ วิคฺคโหฯ</p>


<ol>
<li>
  
อุกฺกํสวโนฺต  
โย โกจิ,  
  
คุโณ ยทิ ปตียเต;  
  
อุทาโร’ยํ ภเว เตน,  
  
สนาถา พนฺธปทฺธติ  
ฯ  
</li>
  
<p> อุทารตฺตมวธารยมาห อิจฺจาทิฯ  ‘‘อิทเมเว’’ติ นิยมาภาวา  จาคาติสยาทิโก  อธิมโตฺต ยทิ  วิญฺญายเต พเนฺธติ วิญฺญายติ ‘‘พนฺธปทฺธตี’’ติ วกฺขมานตฺตา, อยํ อุทาโร ภเวติ วิธิฯ อุทาโรยํ โหตุ, กิํ ตโต สิยาติ อาห จฺจาทิฯ  อุกฺกํสวตา คุเณน  รจนกฺกโม นาถภูเตน อุทารคุเณน สห วตฺตตีติ  สมฺปทาวาติ  วุตฺตํ โหติฯ
</ol></p>


<p> อิทานิ อุทารตฺตมุทฺทิสติ จฺจาทินาฯ  อติสยวา  จาคาติสยาทิโก สทฺทาวลิยา ปฎิปาทนีโย อานุภาโว  สเจ กตฺถจิ พเนฺธ วิญฺญายเต,  ยถาวุตฺตคุโณ  นาม ภเวฯ เตน กิํ ปโยชนนฺติ เจ?  ปทาวลิ  อุกฺกํสวตา คุเณน  สปฺปติฎฺฐา โหติฯ อุกฺกํโส อสฺส อตฺถีติ จ, นาเถน สห วตฺตตีติ จ, พนฺธสฺส ปทฺธตีติ จ วิคฺคโหฯ</p>


<ol>
<li>
  
ปาทโมฺภชรโชลิตฺต-คตฺตา เยตว โคตม;  
  
อโห เต ชนฺตโว ยนฺติ, สพฺพถา นิรชตฺตนํ  
ฯ  
</li>
  
<p> ตมุทาหรติ จฺจาทินาฯ ติ ภควนฺตํ โคเตฺตน อาลปติฯ  ภควโต ปาทโมฺภชานํ รชานิ เรณโว, เตหิ  อุปเทหิตานิ คตฺตานิ เยสนฺติ วิคฺคโหฯ  ชนา เต ชนฺตโว สพฺพปฺปกาเรน รโชลเวนาปฺยนุปลิตฺตตฺตา รเชหิ กิเลสสงฺขาเตหิ  นิคฺคตา นิรชา, เตสํ ภาโว  นิกฺกิเลสภาวํ  ปาปุณนฺติฯ  อจฺฉริยํ ยโต รชสา ลิตฺตา นาม สํกิลิฎฺฐาเยว สิยุํ, ภวํ ปน ปาทรชสา วิเลปเน ชเน นิรเช กโรติฯ อจฺฉริยํ ภวโต อิทนฺติ อโตฺถฯ
</ol></p>


<p> อิทานิ อุทาหรติ จฺจาทินาฯ โภ โคตม  สตฺตา  ตุยฺหํ  ปาทปทุมเรณุลิตฺตมตฺถกนลาฎาทิสรีราวยวยุตฺตา เต  สตฺตา  กิเลสสงฺขาตรโชชเลฺลหิ อนุปลิตฺตตฺตา สพฺพปฺปกาเรน  วิคตกิเลสรโชภาวํ  ปาปุณนฺติ,  อจฺฉริยํฯ รโชลิตฺตา นาม สํกิลิฎฺฐา สิยุํ, ตฺวํ ปน ปาทรชสา อุปลิเตฺตปิ สเตฺต นิรเช กโรสีติ ภาโวฯ อิห ภควโต อุกฺกํสคุโณ ทีปิโต โหติฯ ปาทานิเยว อโมฺภชานีติ จ, เตสํ รชานีติ จ, เตหิ ลิตฺตานิ คตฺตานิ เยสนฺติ จ, รเชหิ กิเลเสหิ นิคฺคตาติ จ, เตสํ ภาโวติ จ วากฺยํฯ</p>


<ol>
<li>
  
เอวํ ชินานุภาวสฺส, สมุกฺกํโส’ตฺรทิสฺสติ;  
  
ปญฺญวา วิธินา’เนน, จินฺตเย ปรมีทิสํ  
ฯ  
</li>
  
<p> โก ปเนตฺถ อุกฺกํสวโนฺต คุโณ เยน พโนฺธ สนาโถ สิยาติ เจ? อาห มิจฺจาทิฯ มิติ  สมฺมาสมฺพุทฺธปภาวสฺส  อติสโย  ปทิสฺสเต  พเนฺธ, ตสฺมา  อุกฺกํสวตา คุเณน พโนฺธ สนาโถ สิยาติฯ ปการมิมมญฺญตฺรปิอติทิสโนฺต อาห ติอาทิฯ  ปญฺญาสมฺปโนฺน  อิมินา ปกาเรน  เอวรูปํ  อญฺญํ  วิตเกฺกยฺยฯ
</ol></p>


<p> อิทานิ  ยถาวุตฺตคุณนิทสฺสนญฺจ สิสฺสานุสาสนญฺจ ทเสฺสติ มิจฺจาทินาฯ  อิมิสฺสํ อนนฺตรคาถายํ  ยถาวุตฺตกฺกเมน  ตถาคตปฺปภาวสฺส  อาธิกฺกํ  ปทิสฺสเต, ตสฺมา ชินานุภาวสงฺขาเตน อุกฺกํสวตา คุเณน พโนฺธ สนาโถ ภเวยฺยฯ  ปสตฺถญาณวโนฺต  อิมินา กเมน อีทิสํ  อญฺญํ  กเปฺปยฺยฯ</p>


<ol>
<li>
  
อุทาโร โสปิ วิเญฺญโยฺย,  
  
ยํ ปสตฺถวิเสสนํ;  
  
ยถา กีฬาสโร ลีลา-  
  
หาส  
  
หาโส (ก.)  
  
เหมงฺคทาทโย  
ฯ  
</li>
  
<p> อปรมุทารปฺปการํ ทเสฺสตุมาห อิจฺจาทิฯ ยํ  สิลาฆนียํ วิเสสนํ อุปาทิยติ,  น ปน ยถาวุโตฺตว อุทาโร วิเญฺญโยฺยฯ ตฺยุทาหรติฯ กีฬาย กีฬตฺถํ สโร, ลีลาย ยุโตฺต หาโส, เหมํ เหมมยมงฺคทนฺติ สมาโส, ตํ อาทิ เยสนฺติ พาหิรโตฺถฯ สเทฺทน กุสุมทามมณิเมขลาทีนํ สงฺคโหฯ อยํ ตุ พนฺธผรุสคามฺมปริจฺจาคา สมฺภวติฯ
</ol></p>


<p> อญฺญมปิ อุทารํ ทเสฺสติ จฺจาทินาฯ ยํ  ปสํสนียวิเสสนํ โหติ, โสปิ อุทาโรติ วิเญฺญโยฺยฯ ติ ตมุทาหรติฯ  กีฬาย กโต สโรฯ  ลีลาย ยุโตฺต หาโสฯ  สุวณฺณเกยูราอิจฺจาทโยติฯ กีฬตฺถาย สโรติ จ, ลีลาย ยุโตฺต หาโสติ จ, เหมํ เหมมยํ องฺคทนฺติ จ, ลีลาหาโส จ เหมงฺคทญฺจาติ จ, ตานิ อาทีนิ เยสํ กุสุมทามมณิเมขลาทีนนฺติ จ วิคฺคโหฯ อยมุทาโร พนฺธผรุสคามฺมาทิโทสปริจฺจาเคน สิชฺฌติฯ</p>


<ol>
<li>
  
โลกิยตฺถานติกฺกนฺตา,  
  
  
กนฺตา สพฺพชนานปิ;  
  
กนฺติ นามา’ติวุตฺตสฺส,  
  
วุตฺตา สา ปริหารโต  
ฯ  
</li>
  
<p>ฯ
</ol></p>


<p> กนฺติํ กถยติ จฺจาทินาฯ โลเก วิทิโต  ตํ โลกิยํ  อภิเธยฺยํ  อนตีตา สเพฺพสํ กวีนมิตเรสํ วา ชนานํ เอว  มโนหรา กนฺติ นามาติ วุจฺจติฯ อยํ ปน สทฺทคุโณ อติวุตฺตสฺส วากฺยโทสสฺส ปริจฺจาเคน สมฺภวติฯ เตนาห ติอาทิฯ อุทาหรณโตฺถ เหฎฺฐา วุโตฺตเยวฯ</p>


<p> อิทานิ กนฺติํ ทเสฺสติ จฺจาทินาฯ  โลเก ปสิทฺธสทฺทตฺถมนติกฺกนฺตา  สกลกวีนํ  มนุญฺญา  วุจฺจเต, สา  อติวุตฺตโทสสฺส  โทสปริหารปริเจฺฉเท กถิตา โหติฯ อติวุตฺตโทสปริหารโต เอว กนฺติยา สิทฺธตฺตา ตสฺส ลกฺขิโย เอว เอติสฺสา โหตีติ อธิปฺปาโยฯ โลเก วิทิโตติ จ, โส จ โส อโตฺถ เจติ จ วิคฺคโหฯ ติ กนฺติยา อุทาหรณํ ทเสฺสติ อิจฺจาทิฯ ตํ วุตฺตเมวฯ</p>


<ol>
<li>
  
อตฺถพฺยตฺตา’ภิเธยฺยสฺสา-  
  
เนยฺยตา สทฺทโต’ตฺถโต;  
  
สา’ยํ ตทุภยา เนยฺย-  
  
ปริหาเร ปทสฺสิตา  
ฯ  
</li>
  
<p>ฯ
</ol></p>


<p> อตฺถพฺยตฺติํ  พฺยญฺชยติ จฺจาทินาฯ  สมฺพนฺธอตฺถสฺส สทฺทโต  วา สามตฺถิยโต วา  ปตีติ อญฺญถา วคโม คตฺยนฺตราภาวา, ยโต วุตฺตํ ‘‘ทุลฺลภาวคตี สทฺท-สามตฺถิยวิลงฺฆินี’’ติฯ ตมนุวทิตฺวา อตฺถพฺยตฺติ วิธียเตฯ สา ปน พฺยากิณฺณเนยฺยาทิโทสวชฺชนาย ชายเตฯ ตทุภยา ชาตา  อเนยฺยตา เนยฺยปริหาเร  ปกาสิตาฯ ปฐมทุติโยทาหรณสฺสโตฺถ วุโตฺตฯ</p>


<p> อิทานิ อตฺถพฺยตฺติํ ทเสฺสติ จฺจาทินาฯ  อตฺถสฺส สทฺทโต  อตฺถสามตฺถิยโต จ  ตเตฺถว วิชฺชมานตฺตา สทฺทสฺส อตฺถสฺส วา อาหริตฺวา วตฺตพฺพสฺส อภาโว  นาม,  เตหิ ทฺวีหิ ชาตา  อเนยฺยตาสงฺขตา อตฺถพฺยตฺติ  เนยฺยโทสปริหารปเทเส  ปกาสิตาติฯ ‘‘ทุลฺลภาวคตี สทฺท-สามตฺถิยวิลงฺฆินี’’ติ วุตฺตตฺตา อตฺถปตีติ ปน วินา สทฺทญฺจ สามตฺถิยญฺจ อญฺญถานุปลพฺภตีติ อิห ‘‘สทฺทโต อตฺถโต’’ติ วุตฺตํฯ อตฺถสฺส พฺยตฺติ ปตีตีติ จ, นตฺถิ เนยฺยํ อาหริตพฺพํ อสฺส อภิเธยฺยสฺสาติ จ, ตสฺส ภาโวติ จ, เต จ เต อุโภ สทฺทตฺถา จาติ จ, เต อวยวา เอติสฺสาติ จ, เนยฺยสฺส ปริหาโรติ จ วากฺยํฯ อิทานิ จฺจาทินา ทฺวิปฺปการาย อตฺถพฺยตฺติยา ยถากฺกมํ อุทาหรณมนุสฺสาเรติ จฺจาทิคาถาทฺวเยน, ตํ เหฎฺฐา วุตฺตเมวฯ</p>

</p>


<ol>
<li>
  
สภาวามลตา ธีร,  
  
มุธา ปาทนเขสุ เต;  
  
ยโต เต’วนตานนฺต-  
  
โมฬิจฺฉายา ชหนฺติ โน  
ฯ  
</li>
  
<p> ปุน  ทุติเย ตุ ติ อามนฺตนํฯ  ตว ปาทนเขสุ  ปกติปริสุทฺธตา  ตุจฺฉาฯ กสฺมาติ เจ?  ยสฺมา การณา  ปาทนขา  สนฺนตสฺส  นาคราชสฺส  กิรีฎสฺส  วา นรมรานํ  โมฬีนํ  ฉวิโย  ปริจฺจชนฺติ, สญฺฉวิโย ปน ชหนฺตีติฯ เอตฺถ นเขสุ สญฺฉวิตฺตา ปาทนขสฺส โมฬีนํ นิรนฺตรปฺปณามาพฺยภิจารานรมราทีนํ ภควโต ปาทารวินฺทวนฺทนํ สามตฺถิยา ผุฎํ คมฺยเตฯ
</ol></p>


<p> จฺจาทิฯ ธีร  ตว ปาทนเขสุ  ปกติปริสุทฺธตา  ตุจฺฉาฯ กสฺมาติ เจ?  ยสฺมา  จรณนขา  ปาทานตสฺส อนนฺตนาคราชสฺส กิรีฎสฺส สมฺพนฺธินี, อวนตานํ วา อนนฺตานํ เทวมนุสฺสานํ โมฬีนํ ฉายา กนฺติโย  น วิชหนฺติ, ปกติวณฺณํ ปหาย กิรีฎกนฺติสทิสา เต โหนฺติ, ตสฺมา เอตฺถ จนฺทกิรณสนฺนิภานํ นขรํสีนํ สมีเป โมฬีนํ นขรํสีหิ อมทฺทิตสกกนฺติยุตฺตภาวมาปชฺชนํ ตาทิสานํ นิรนฺตรปฺปณามาภาวาภาวโต ขตฺติยาทีนํ มุนินฺทปาทารวินฺททฺวเนฺท นิรนฺตรปฺปณาโม สามตฺถิยา วิภูตํ คมฺยเตฯ สสฺส ภาโวติ จ, เตน อมลาติ จ, เตสํ ภาโวติ จ, ปฐมปเกฺข อวนโต จ โส อนโนฺต จาติ จ, ตสฺส โมฬีติ จ, ตสฺส ฉายาโยติ จ, ทุติยปเกฺข อนนฺตา จ เต โมฬี เจติ จ, อวนตานํ อนนฺตโมฬีติ จ, เตสํ ฉายาโยติ จ วากฺยํฯ</p>


<ol>
<li>
  
‘‘พนฺธสาโร’’ติ มญฺญนฺติ, ยํ สมคฺคาปิ วิญฺญุโน;  
  
ทสฺสนาวสรํ ปโตฺต, สมาธิ นาม’ยํ คุโณ  
ฯ  
</li>
  
<p> สมาธิผลํ กิจฺจาห จฺจาทิฯ นฺติ ยํ สมาธิํ  คชฺชปชฺชมิสฺสภาวสฺส  สพฺพสฺส ชีวิตํ  ตปฺปรายตฺตา พนฺธสฺส  สเพฺพปิ กวิโน  จิเนฺตนฺติ ชานนฺติ, อยํ  สมาธิโขฺย คุโณ  ปกาสเน  โอกาสํ อโนตฺตรตฺตา ปรสฺส สมฺปโตฺต อุทฺทิฎฺฐานุกฺกเมนาติฯ
</ol></p>


<p> อิทานิ สมาธโย นิทฺทิสติ จฺจาทินาฯ  สเพฺพปิ กวโย  สมาธิํ ติ ปชฺชคชฺชวิมิสฺสสงฺขาตสฺส พนฺธสฺส ชีวิตมิติ มญฺญนฺติ, อยํ สมาธิ นาม คุโณ  อุทฺทิฎฺฐานุกฺกเมน ทสฺสโนกาสํ ปโตฺต โหติฯ พนฺธสฺส สาโรติ จ, ทสฺสเน อวสรนฺติ จ, ตํ ปโตฺตติ จ วิคฺคโหฯ</p>


<ol>
<li>
  
อญฺญธโมฺม ตโต’ญฺญตฺถ,  
  
โลกสีมานุโรธโต;  
  
สมฺมา อาธียเต’เจฺจ’โส,  
  
สมาธีติ นิรุจฺจติ  
ฯ  
</li>
  
<p> กถมยํ สทฺทโวหาโร พเนฺธ ‘‘สมาธี’’ติ วุจฺจตีตฺยาห จฺจาทิฯ  วตฺถุโน ปกตาเปกฺขาย  คุโณ ปสิโทฺธ,  ตสฺมา มุขฺยวิสยา  อมุเขฺย วิสเย  โลกปฺปตีตฺยนุวตฺตเนน  สาธุ โลกสีมานุวตฺตนเมเวห สาธุตฺตํ  อาโรปฺยเต,  อิมินา การเณน  เอวํวิโธ ธโมฺม ติธ สมฺมา อาธียตีติ เอวํ นีหริตฺวา วุจฺจตีติ อโตฺถฯ
</ol></p>


<p> ‘‘สมาธี’’ติ อยํ โวหาโร พนฺธวิสเย กถํ ปวตฺตตีติ อาสงฺกายํ ปฐมํ นิพฺพจนํ ทเสฺสตุํ อาห จฺจาทิฯ ยสฺมา  สมาธานสฺส วิสยภูตอมุขฺยโต อญฺญสฺส มุขฺยวตฺถุโน ปสิทฺธคุโณ,   มุขฺยวิสยโต  อมุขฺยวิสเย  โลกโวหารมริยาทาวิโรธภาเวน โลกปฺปตีตฺยนุวตฺตเนเนว สมฺมา  ฐปียติ,  อิมินา การเณน  ยถาวุตฺตคุโณ  วุจฺจตีติฯ อญฺญสฺส ธโมฺมติ จ, โลกสฺส สีมาติ จ, ตสฺสา อนุโรโธติ จ วิคฺคโหฯ</p>


<h3>สมาธิอุเทฺทส</h3>
<ol>
<li>
  
อปาเณ ปาณินํ ธโมฺม, สมฺมา อาธียเต กฺวจิ;  
  
นิรูเป รูปยุตฺตสฺส, นิรเส สรสสฺส จ  
ฯ  
</li>
  
<li>
  
อทฺรเว ทฺรวยุตฺตสฺส, อกตฺตริปิ กตฺตุตา;  
  
กฐินสฺสา’สรีเรปิ, รูปํ เตสํ กมา สิยา  
ฯ  
</li>
  
<p> สมาธานวิสยมาห อิจฺจาทิฯ  ฐาเน  ปาณวนฺตานํ ปทตฺถานํ  คุโณ  ปาณวิรหิเต วตฺถุนิ  โลกปตีตฺยนุวตฺตเนน  อาโรปฺยเต, เอวมุปริปิ ยถานุรูปํฯ ติ รูปวิรหิเต วตฺถุนิ, ติ สพฺพตฺถ อนุวตฺตติฯ  อฆเน อสํหเต วตฺถุนิ  ทฬฺหสฺส,  ยถาวุตฺตานํ สมาธีนํ  อุทาหรณํ  อุทฺทิฎฺฐานุกฺกเมนฯ
</ol></p>


<p> อุเทฺทเส ‘‘สมาธโย’’ติ พหุวจเนน นิทฺทิฎฺฐานํ สมาธีนํ วิสยมุปทเสฺสติ จฺจาทินาฯ  กิสฺมิญฺจิ ฐาเน  อินฺทฺริยพทฺธานํ คุโณ  ปาณรหิตวตฺถุมฺหิ  โลกปตีติอนุสาเรน  อาโรปฺยเต, กฺวจิ  รูปวนฺตวตฺถุโน ธโมฺม  รูปรหิตวตฺถุมฺหิ, กฺวจิ  รสวนฺตสฺส วตฺถุโน ธโมฺม  รสรหิเต จ, กฺวจิ  ทฺรววนฺตวตฺถุโน ธโมฺม  ทฺรวรหิเต จ,  กฺวจิ  กตฺตุคุโณ  กฺวจิ  ถทฺธสฺส วตฺถุโน ธโมฺม  สรีรรหิเตปิ สมฺมา อาธียเตฯ  ฉนฺนํ สมาธีนํ  อุทาหรณํ  ‘‘อปาเณ ปาณิน’’นฺติ อุทฺทิฎฺฐานุกฺกเมน  ภเวยฺยาติฯ น สนฺติ ปาณา อเสฺสติ จ, รูปา นิคฺคโตติ จ, รูเปน ยุโตฺตติ จ, รสา นิคฺคโตติ จ, รเสน สห วตฺตมาโนติ จ, ทฺรวาอโญฺญติ จ, ทฺรเวน ทฺรวภาเวน ยุโตฺตติ จ, กตฺตุโต อโญฺญติ จ, กตฺตุโน ภาโวติ จ, นตฺถิ สรีรํ อสฺสาติ จ วิคฺคโหฯ</p>


<h3>สมาธินิเทฺทส</h3>
<ol>
<li>
  
อุณฺณาปุณฺณินฺทุนา นาถ, ทิวาปิ สห สงฺคมา;  
  
วินิทฺทา สมฺปโมทนฺติ, มเญฺญ กุมุทินี ตว  
ฯ  
</li>
  
<p> อิจฺจาทิฯ ติ โลกตฺตเยกปฎิสรณภูตตาย ภควนฺตํ อาลปติฯ ตว อุณฺณาโรมธาตุสงฺขาเตน ปุณฺณินฺทุนา  สํโยเคน  กุมุทินิโย กุมุทากรา ทิวาปิ  วิคตโสปฺปา  สุฎฺฐุเยว ปโมทนฺตีติ ปริกเปฺปมีติฯ เอตฺถ ปาณิธมฺมสฺส สุรตรูปสฺส สงฺคมสฺส วินิทฺทาย สมฺปีณนสฺส จ อปาณินิ อาโรปิตปุมฺภาเว อุณฺณาปุณฺณินฺทุมฺหิ, ตถา อาโรปิตอิตฺถิภาวาสุ กุมุทินีสุ โลกสีมานุโรเธน สมาธานโต โสยํ ปสิโทฺธ ธโมฺม ‘‘สมาธี’’ติ วุจฺจติฯ ตทภิธายี สโทฺท จ อุปจารโต อตฺถานุคามิตฺตา สทฺทิกโวหารํ ทเสฺสติ, เอวมุปริปิ ยถาโยคํฯ
</ol></p>


<p> เตสุ ปาณิธมฺมสมาธิโน อุทาหรณมาทิสติ อิจฺจาทินาฯ นาถ  ตุยฺหํ  อุณฺณาโรมมณฺฑลสงฺขาตปุณฺณจเนฺทน  อญฺญมญฺญสมวายเหตุนา  เกรวากรสงฺขาตา กุมุทินิโย ทิวาปิ   วิกสิตา  อติสนฺตุฎฺฐา โหนฺตีติ กเปฺปมีติ อินฺทุสมฺปโมโท สเทฺทน ญายเตฯ เอตฺถ ปาณิธมฺมสงฺขาโต สุรตสงฺคโม จ นิทฺทาปคโม จ สมฺปโมทนญฺจาติ ติณฺณํ อุณฺณาปุณฺณินฺทุกุมุทินีสงฺขาเตสุ อปาเณสุ โลกโวหารานติกฺกมฺม พุทฺธิยา อาโรปเนน ปาณิธมฺมโต ปสิทฺธา ตโย อตฺถา อิธ สมาธโย นาม, ตปฺปฎิปาทกคโนฺถปิ อตฺถานุคามิตฺตา ตทุปจาเรน สมาธีติ ทฎฺฐโพฺพฯ ปุโณฺณ จ โส อินฺทุ เจติ จ, อุณฺณา เอว ปุณฺณินฺทุ จาติ จ, วิคตา นิทฺทา เยหีติ จ วิคฺคโหฯ</p>

</p>


<ol>
<li>
  
ทยารเสสุ มุชฺชนฺตา, ชนา’มตรเสสฺวิ’ว;  
  
สุขิตา หตโทสา เต, นาถ ปาทมฺพุชานตา  
ฯ  
</li>
  
<p> อิจฺจาทิฯ นาถ เต ปาทมฺพุเชสุ อานตา ปณามวเสน  ติโลกกุหรปวตฺติโน สตฺตา  ปียูสรเสสุ วิย  กรุณารเสสุ คุเณสุฯ ‘‘สิงฺคาราโท วิเส วีริเย, คุเณ ราเค ทฺรเว รโส’’ติ  หิ นิฆณฺฎุฯ  นิมุชฺชมานา  นฎฺฐา  วาตาทโย อมตปเกฺข, อญฺญตฺถ ตุ  นฎฺฐา  ราคาทโย เยสนฺติ วิคฺคโห, ตโตเยว  สุขํ กายิกเจตสิกสุขํ อิตา ปตฺตา คตาติ อโตฺถฯ
</ol></p>


<p> อิทานิ รูปธมฺมสมาธิโน อุทาหรณํ อุทฺทิสติ อิจฺจาทินาฯ นาถ  ตว  จรณปทุเม ปณตา  เทวมนุสฺสา  สุธาชเลสุ วิย  อนญฺญสาธารณกรุณาคุเณสุ  นิมุชฺชมานา  วินฎฺฐวาตปิตฺตาทโย วินฎฺฐราคาทิโทสา วา  ตโตเยว อชรามรสงฺขาตสุขํ  อิตา ปตฺตาติฯ เอตฺถ รูปยุตฺตชเล ลพฺภมานํ มุชฺชนํ นิรูเป ทยาคุเณ อาโรปิตํ โหติฯ ทยา เอว รสา คุณาติ จ, อมตา เอว รสาติ จ, หตา วาตาทโย ราคาทโย วา โทสา เยสนฺติ จ, ปาทานิ เอว อมฺพุชานีติ จ, เตสุ อานตาติ จ วิคฺคโหฯ</p>


<p>‘‘สิงฺคาราโทวิเส วีริเย, คุเณ ราเค ทฺรเวรโส’’ติ  เอตฺถ สโทฺท คุณชเลสุ วตฺตติฯ</p>

</p>


<ol>
<li>
  
มธุเรปิ คุเณ ธีร, นปฺปสีทนฺติ เย ตว;  
  
กีทิสีมนโส วุตฺติ, เตสํ ขารคุณานโภ  
  
เห (สี.)  
ฯ  
</li>
  
<p> จฺจาทิฯ ธิยา อีรตีติ  โภ ธีร ตว  มโนหเรปิ  กรุณาทิเก  ปสาทํ น กโรนฺติ,  อมธุรคุณานํ  ชนานํ  จิตฺตปฺปวตฺติ ติ กิมิว ทิสฺสติ, น วิญฺญายเต ‘‘อีทิสี’’ติฯ ยโต ตาทิสคุณาวโพธปรมฺมุขา โมหนฺธการสมฺพนฺธิตาติฯ
</ol></p>


<p> อิทานิ สรสธมฺมสมาธิโน อุทาหรณมุทฺทิสติ จฺจาทินาฯ โภ  เต  ปกติสุนฺทเร กรุณาปญฺญาคุเณปิ  หีนาธิมุตฺติกา ชนา นปฺปสีทนฺติ,  อมธุรคุณานํ  ชนานํ  จิตฺตปฺปวตฺติ  กถํ รุหติฯ ธิยา อีรติ ปวตฺตตีติ จ, กา วิย สา ทิสฺสตีติ จ, ขารา คุณา เยสนฺติ จ วิคฺคโหฯ เอตฺถ สมาธิ นาม รสหีเน อาโรปิตรสยุตฺตธมฺมภูตํ มธุรขารคุณทฺวยํฯ</p>

</p>


<ol>
<li>
  
สพฺพตฺถสิทฺธ  
จูฬก-ปุฎเปยฺยา มหาคุณา;  
  
ทิสา สมนฺตา ธาวนฺติ, กุนฺทโสภาสลกฺขณา  
ฯ  
</li>
  
<p> จฺจาทิฯ สพฺพตฺถสิทฺธสฺส มหามุนิโน จูฬกปุเฎน  ปาตพฺพา  กุนฺทกุสุมสฺส โสภาสวนฺตา ชุติวิชมฺภิโน  ปริโต  ทิสนฺตานิ ธาวนฺติฯ
</ol></p>


<p> อิทานิ ทฺรวยุตฺตสมาธิโน อุทาหรณมุทฺทิสติ จฺจาทินาฯ  สพฺพกิเจฺจ ปรินิปฺผนฺน, นิปฺผเนฺนหิ สพฺพเตฺถหิ วา สมนฺนาคต เห ตถาคต  จูฬกปุเฎน ปาตพฺพา  กุนฺทโสภาหิ สมานลกฺขณา กุนฺทโสภาสทิสา วา  สงฺขฺยามหนฺตตฺตา อานุภาวมหนฺตตฺตา วา มหนฺตา วา อรหตฺตาทโย คุณา  สมนฺตโต  ทสทิสาสุ ธาวนฺตีติฯ เอตฺถ ทฺรวยุตฺตคุณภูโต จูฬกปุฎเปยฺยภาโว ทฺรวรหิเต คุเณ อาโรปิโต สมาธิ นาม โหติฯ สเพฺพ จ เต อตฺถา เจติ จ, เต สิทฺธา ยเสฺสติ จ, จูฬกเมว ปุฎมิติ จ, เตน เปยฺยาติ จ, มหนฺตา จ เต คุณา เจติ จ, กุนฺทานํ โสภาติ จ, ตาหิ สมานํ ลกฺขณํ เยสนฺติ จ วิคฺคโหฯ</p>

</p>


<ol>
<li>
  
มาราริพลวิสฺสฎฺฐา, กุณฺฐา นานาวิธา’ยุธา;  
  
ลชฺชมานา’ญฺญเวเสน, ชิน ปาทานตา ตว  
ฯ  
</li>
  
<p> อิจฺจาทิฯ มาโรเยว อริ สตฺตูติ  เตน,  อตฺตโน สตฺติยา, ตสฺส วา  เสนาย  อภิมุขํ ฉฑฺฑิตา  อเนกปฺปการา   ภินฺทิวาฬาทโย   ปริจฺจตฺตติขิณภาวา ตาเยว กุณฺฐภาวปฺปตฺติยา  ‘‘โลกปฺปตีตานุภาวานมมฺหากมฺปิ เอวรูปํ ชาต’’นฺติ ลชฺชนฺตา  ‘‘กถํ นาม ปเร อเมฺห น ชาเนยฺยุ’’นฺติ อตฺตโน อาวุธเวสํ ปริวตฺติตฺวา กุสุมเวเสน, ติ อามนฺตนํ, ตว  ปาเทสุ สนฺนตาฯ
</ol></p>


<p> อิทานิ กตฺตุธมฺมสมาธิโน อุทาหรณมุทฺทิสติ จฺจาทินาฯ เห  มารสตฺตุนา อตฺตโน สตฺติยา วิสฺสฎฺฐา, มาราริโน วา เสนาย วิสฺสฎฺฐา อภิมุเข ปาติตา  อเนกปฺปการภินฺทิวาฬอุสุสตฺติโตมราทโย อาวุธา  อติขิณา  ‘‘กสฺมา เอวํ โลกปสิทฺธานุภาวานมมฺหากมฺปิ อีทิสํ วิปฺปการมโหสี’’ติ ลชฺชนฺตา  ‘‘กถมเมฺห ปเร น ชาเนยฺยุ’’นฺติ อาวุธเวสํ หิตฺวา ตทญฺญภูเตน ปุปฺผเวเสน ตว  ปาทสมีเป นตา อเหสุนฺติฯ เอตฺถ กตฺตุธมฺมภูตํ ลชฺชนญฺจ อญฺญเวเสน ปริวตฺตนญฺจ อานตเญฺจติ อิเม ลชฺชนาทีนํ อกตฺตุภูเตสุ วิสเยสุ อาโรปิตา สมาธโย นาม โหนฺติฯ มาโร เอว อรีติ จ, พเลน วิสฺสฎฺฐาติ จ, มารารินา พลวิสฺสฎฺฐาติ จ มาราริโน พลํ เสนาติ จ, เตน วิสฺสฎฺฐาติ จ, นานา อเนกวิธา ปการา เยสนฺติ จ, อเญฺญสํ เวโสติ จ, อโญฺญ จ โส เวโส จาติ จ, ปาเทสุ อานตาติ จ วิคฺคโหฯ</p>

</p>


<ol>
<li>
  
มุนินฺทภาณุมา กาโล-  
  
ทิโต โพโธทยาจเล;  
  
สทฺธมฺมรํสินา ภาติ,  
  
ินฺทมนฺธตมํ ปรํ  
ฯ  
</li>
  
<p> อิจฺจาทิฯ   สพฺพญฺญุตญฺญาณสทิโส โสเยว วา  อุทยปพฺพโต ตสฺมิํ  รตฺติปริยเนฺต อภินิกฺขนฺตสมเย  ปาตุภูโต  มุนินฺทสทิโส โสเยว วา  สูริโย  อนฺธการํ โมหํ วา  อจฺจนฺตเมว  สทฺธมฺมสทิเสน สทฺธมฺมสงฺขเตน วา รํสินา  ปทาเลโนฺต  โสภตีติฯ
</ol></p>


<p> อิทานิ กฐินธมฺมสมาธิโน อุทาหรณมุทฺทิสติ จฺจาทินาฯ  สพฺพญฺญุตญฺญาณสทิเส สพฺพญฺญุตญฺญาณสงฺขาเต วา อุทยปพฺพเต  รตฺติกฺขเย มารปราชิตสมเย วา อุทิโต ปาตุภูโต  มุนินฺทสทิโส มุนิโนฺทเยว วา สูริโย  ปกติฆนนฺธการํ พหลโมหนฺธการํ  สทฺธมฺมสทิเสน สทฺธมฺมภูเตน วา กิรเณน มติสเยน  ปทาเลโนฺต  โสภตีติฯ เอตฺถ ถทฺธธมฺมภูตํ เภทนํ อสรีรภูเต อนฺธกาเร พุทฺธิยา อาโรปิตํ สมาธิ นาม โหติฯ มุนีนํ อิโนฺทติ จ, โสเยว ภานุมาติ จ, โพโธ เอว อุทยาจโลติ จ, สทฺธโมฺม เอว รํสีติ จ วิคฺคโหฯ</p>


<ol>
<li>
  
วมนุคฺคิรนาเทฺย’ตํ, คุณวุตฺยปริจฺจุตํ;  
  
อติสุนฺทรมญฺญํ ตุ, กามํ วินฺทติ คามฺมตํ  
ฯ  
</li>
  
<p> โกจิ ธโมฺม อมุขฺยวิสเย พเนฺธ โสภเต, น มุขฺยวิสเยติ ทสฺสโนฺต อาห อิจฺจาทิฯ วมนญฺจ อุคฺคิรนญฺจ, สเทฺทน วิเรจนาทิปริคฺคโหฯ  ยถาวุตฺตํ  ปธาเนตรา ปสิทฺธวิสยา วิสยนฺตรปริคฺคหลกฺขณา  ปโยครูปา, ตโต  อปริคฬิตํ สนฺตํ อมุขฺยภูตํ  อจฺจนฺตมโนหรมลงฺการรูปตฺตา,  อิตรํ ปน มุขฺยนฺติ วุตฺตํ โหติฯ  เอกเนฺตน   อสพฺภสภาวํ พเนฺธ ตสฺสานุจิตภาวโต  ปฎิลภติ ปสวตีติ อโตฺถฯ
</ol></p>


<p> อิทานิ อิเมสุเยว ปาณิธมฺมาทีสุ โกจิ ธโมฺม อมุขฺยวิสเย ปยุโตฺต ปสโตฺถ, มุขฺยวิสเย ปยุโตฺต อปสโตฺถติ ทเสฺสโนฺต จฺจาทิมาหฯ  วมนอุคฺคิรนวิเรจนาทิกํ  อมุขฺยปโยคโต อคฬิตํ อมุขฺยภูตํ  สเพฺพสํ อติปิยํ โหติ,  อุตฺตโต พฺยติเรกํ มุขฺยวิสเย ปยุตฺตํ วมนุคฺคิรนาทิกํ ปน  เอกเนฺตน  สภาวอปฺปิยคามฺมโทสตํ  เสวตีติฯ วมนญฺจ อุคฺคิรนเญฺจติ จ, ตานิ อาทีนิ ยเสฺสติ จ, คุณา อปฺปธานา วุตฺตีติ จ, ตโต อปริจฺจุตนฺติ จ วิคฺคโหฯ</p>


<ol>
<li>
  
กนฺตีนํ วมนพฺยาชา, มุนิปาทนขาวลี;  
  
จนฺทกนฺตี ปิวนฺตีว, นิปฺปภํ ตํ กโรนฺติโย  
ฯ  
</li>
  
<p> อุทาหรติ มิจฺจาทิฯ  สมฺมาสมฺพุทฺธสฺส ปาทนขานํ  เสณิโย  อตฺตโน นิรนฺตรํ นิสฺสรนฺตีนํ โสภาวิเสสานํ  อุคฺคิรนเลเสน  จนฺทจฺฉวิโย สพฺพตฺถ ปตฺถฎตฺตา  ปานํ กโรนฺตีติ ตเกฺกมิฯ กีทิสี วิยาติ ปริกปฺปนาพีชมาห นฺติอาทิฯ  จนฺทํ  ปภาวิรหิตํ  วิทหมานาฯ อิทญฺหิ กปฺปนาพีชํ ยโต นขโสภาลิงฺคเนน จนฺทสฺส โสภาวโต นิปฺปภตฺตํ ปสฺสิตฺวา มหตฺตญฺจ ตสฺสา นขาวลิโย จนฺทกนฺตี ปิวนฺตีติ ปริกเปฺปติ กนฺตีนญฺจ วมนพฺยาชํฯ
</ol></p>


<p> อิฎฺฐวิสเย ปยุตฺตวมนุคฺคิรนาทีนมุทาหรณมุทฺทิสติ มิจฺจาทินาฯ  มุนิปาทนขเสณิโย  อตฺตโน จนฺทมรีจิสทิสโสภานํ  อุคฺคิรนเลเสน  นิมฺมลจนฺทํ  อตฺตโน สพฺพตฺถ ปตฺถฎตฺตา นิปฺปภํ กโรนฺติโย  จนฺทรํสิโย  ปิวนฺติ มเญฺญฯ นขรํสีนํ สพฺพตฺถ ปตฺถฎตฺตา สปฺปภสฺสาปิ จนฺทสฺส นิปฺปภตฺตญฺจ นขรํสีนํ อธิกตฺตญฺจ ทิสฺวา จนฺทกนฺตี ปิวนฺติ อิเวติ นขาวลีนํ จนฺทกนฺติปิวนญฺจ สกกนฺติวมนญฺจ ปกติ น โหติ, พฺยาชมิติ กวินา ปริกปฺปิตํ โหติฯ เอตฺถ ภตฺตสิตฺถาทิมุขฺยวิสยโต อญฺญกนฺติสงฺขตอมุขฺยวิสเย ปยุตฺตํ วมนํ คุณวุตฺตีติ ญาตพฺพํฯ วมนเมว พฺยาชมิติ จ, มุนิโน ปาทาติ จ, เตสุ นขาติ จ, เตสํ อาวลิโยติ จ, จนฺทสฺส กนฺติโยติ จ, นิคฺคโต ปภาหีติ จ วิคฺคโหฯ</p>


<ol>
<li>
  
อจิตฺตกตฺตุกํ รุฌ-มิเจฺจวํ คุณกมฺม ตํ  
  
คุณกมฺมกํ (สี.)  
;  
  
สจิตฺตกตฺตุกํ เป’ตํ, คุณกมฺมํ ยทุ’ตฺตมํ  
ฯ  
</li>
  
<p> ยถาวุตฺตํ นิคเมติ อิจฺจาทินาฯ อิเจฺจวํ อจิโตฺต กตฺตา ยสฺส ตํ ฯ คุโณ กมฺมํ ยสฺส ตํ ญฺจ วมนาทิ มติมโนหรํ ภวติ พโนฺธจิตตฺตาฯ นขาวลิโย หิ อจิตฺตกตฺตาโร, กนฺติโย คุณกมฺมนฺติ วมนมตฺราติสุนฺทรํฯ เนทเมว รุฌนฺติ อาห อิจฺจาทิฯ  วมนาทิกํ สจิตฺตกตฺตุกมฺปิยทิคุณกมฺมํ,  เสฎฺฐํ พโนฺธจิตตฺตาฯ
</ol></p>


<p> อนนฺตโรทาหรณสฺส ปสตฺถตฺตญฺจ กมฺมนิ คุเณ สติ สจิตฺตกตฺตุกวมนาทิกญฺจ อิฎฺฐมิติ ทเสฺสโนฺต มิจฺจาทิมาหฯ  อิมินา ปกาเรน  นขาวลิสงฺขาตอวิญฺญาณกกตฺตุวนฺตํ  นขกนฺติสงฺขาตอปฺปธานกมฺมวนฺตํ วมนาทิกํ  รจนาย อุจิตตฺตา รุจิชนกํ โหติ,  วมนาทิกํ  สวิญฺญาณกกตฺตุวนฺตมฺปิ  อมุขฺยกมฺมํ เจ,  วิสิฎฺฐเมว, ‘‘กนฺตีน’’นฺติ ภาวสมฺพเนฺธ ฉฎฺฐิยา สติปิ วมนกฺริยาย กมฺมตฺตํ นาติวตฺตติฯ นตฺถิ จิตฺตํ เยสนฺติ จ, อจิตฺตา กตฺตาโร ยสฺสาติ จ, คุโณ กมฺมํ ยเสฺสติ จ, สห  จิเตฺตน วตฺตมาโนติ จ วากฺยํฯ  นิทสฺสเน  ปกาเร นิปาโต, อถ วา วจนวจนียานํ  นิคมารเมฺภ นิปาตสมุทาโยฯ</p>


<ol>
<li>
  
อุคฺคิรโนฺตว ส เสฺนห-รสํ ชินวโร ชเน;  
  
ภาสโนฺต มธุรํ ธมฺมํ, กํ น สมฺปีณเย ชนํ  
ฯ  
</li>
  
<p> ตทุทาหรติ ติอาทินาฯ  ชินวโร  สกลสตฺตนิกาเย  อตฺตโน เปมสงฺขาตํ อนุราคํ  วมโนฺต วิย  อติปณีตํ ธมฺมํ ภาสโนฺต  สพฺพเมว สมฺปีเณติฯ เอตฺถ ชินวโร กตฺตา สจิโตฺต, เสฺนหรโส คุณกมฺมํฯ
</ol></p>


<p> อิทานิ สจิตฺตกกตฺตุปเกฺข อุทาหรณมุทฺทิสติ จฺจาทินาฯ  ชินวโร  สกลสตฺตนิกาเย  อตฺตโน เปมสงฺขาตอนุราคํ  วมโนฺต วิย  อาทิกลฺยาณาทิภาเวน ปณีตํ  สทฺธมฺมํ  เทเสโนฺต ยถาสยํ วทโนฺต  กีทิสํ ปุคฺคลํ  ปีเณติ เอวาติฯ เอตฺถ อุคฺคิรนํ ชินวรสงฺขตสจิตฺตกกตฺตุวนฺตมฺปิ เสฺนหรสสงฺขาตอมุขฺยกมฺมยุตฺตตฺตา ปสตฺถํ โหติฯ เสฺนโห เอว รโส อนุราโคติ วิคฺคโหฯ</p>


<ol>
<li>
  
โย สทฺทสตฺถกุสโล กุสโล นิฆณฺฎุ-  
  
ฉโนฺทอลงฺกติสุ นิจฺจกตาภิโยโค;  
  
โส’ยํ กวิตฺตวิกโลปิ กวีสุ สงฺขฺย-  
  
โมคยฺห วินฺทติ หิ กิตฺติ’มมนฺทรูปํ  
ฯ  
</li>
  
อิติ สงฺฆรกฺขิตมหาสามิปาทวิรจิเต  
</li>
  
สุโพธาลงฺกาเร  
</li>
  
คุณาวโพโธ นาม ตติโย ปริเจฺฉโทฯ  
</li>
  
<p> คนฺถนฺตราหิตวาสนาย,  ตทนุพนฺธปฎิภาเน จาวิชฺชมาเนปิ สุเตน อภิโยคพเลน กวิตา กิตฺติ จ ตทนุคตา สมุปลพฺภตีติ สมนุสาสติ อิจฺจาทินาฯ  พฺยากรเณ กิสฺมิญฺจิ ‘‘อิทเมเว’’ติ นิยมาภาวา  เฉโก  อภิธานสเตฺถ จ  วุตฺติชาติปฺปปญฺจปกาสกฉโนฺทวิจิติสเตฺถ จ  อลงฺการสเตฺถ จ กุสโล น เกวลํ สทฺทสเตฺถเยว, อถ จ ปน มนวรตํ ทิวา จ รโตฺต จ กโต  วายาโม รจนาวิสเย ยสฺส โสยํ  พนฺธกรณสงฺขาตกวิคุณปริหีโนปิ  กวิคุโณเปเตสุ  คณนํ  ปฎิลภิตฺวา  อติพหุํ  ปริสุทฺธพนฺธรจนาลกฺขณํ ตปฺปภวํ ขฺยาตํ  ปฎิลภเตวาติฯ
</ol></p>

</p>

</p>

</p>


<p> อิทานิ อุเทฺทสกฺกเมน สทฺทาลงฺกาเร นิทฺทิสิตฺวา พฺยากรณนิฆณฺฎุฉโนฺทปริวาริเต อิมสฺมิํ นิรนฺตราภิโยโค อิหโลกิยาทิมหนฺตยสสฺส การณมิติ สิสฺสานมนุสาสโนฺต จฺจาทิมาหฯ  เถรนวมชฺฌิเมสุ โกจิ  สทฺทานุสาสนพฺยากรณวิสเย ปกติปจฺจยาทิวิภาคกปฺปนาย เฉโก  อภิธานฉโนฺทอลงฺการสเตฺถสุปิ  ตํตํวิภาคพุทฺธีนํ ปฎิปาทเนน เฉโก  ธารณมนสิการวเสน นิจฺจํ กตุสฺสาโห โหติฯ  อปฺปมาที  ปกติสิทฺธกพฺพรจนคุณรหิโตปิ  กพฺพกตฺตูสุ คณนํ  กพฺพกรณฎีกากรณาทิปกาเรน โอคาเหตฺวา ตํ คณนํ ปาปุณิตฺวา   อนปฺปกสภาวํ อติพหุํ  นิโทฺทสํ สตฺถรจนลกฺขณํ ปุญฺญสญฺจยํ, ตปฺปภวํ ปสิทฺธิํ วา  ลภเตวาติฯ ยถาวุตฺตสเตฺถสุ อภิโยโค พนฺธสฺส เอกนฺตการณเมวฯ วุตฺตํ หิ–</p>


<p>
‘‘สาภาวิกี จ ปฎิภา,  
  
สุตญฺจ พหุนิมฺมลํ;  
  
อมโนฺท จาภิโยโค’ยํ,  
  
เหตุ โหติ’ห พนฺธเน’’ติ  
กาพฺยาทาส ๑.๑๐๓  
ฯ  
</p>
  
<p>ตตฺถ  สภาวสิทฺธา  ปญฺญา จ  อนปฺปกํ นิชฺชฎํ  จ อนปฺปโก อภฺยาโส เจติ อยเมโส สโพฺพปิ  อิมิสฺสํ กพฺพรจนายํ  การณํ ภวตีติฯ สเทฺท สาสติ เอตฺถ เอเตนาติ อิมสฺมิํ อเตฺถ ตปฺปจฺจยญฺจ สฺส เทสญฺจ กตฺวา สทฺทสตฺถนฺติ ญาตพฺพํ, สทฺทสเตฺถ กุสโลติ จ, นิฆณฺฎุ จ ฉโนฺท จ อลงฺกติ อลงฺการเญฺจติ จ วิคฺคโห, เอตฺถ สโทฺท สตฺถาเปกฺขาย นปุํสโก โหติ, นิจฺจํ กโต อภิโยโค อเสฺสติ จ, กวิโน ภาโวติ จ, เตน วิกโลติ จ, อมนฺทํ รูปํ สภาโว ยเสฺสติ จ วากฺยํฯ</p>

</p>

</p>





