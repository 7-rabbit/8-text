<h1>๔. จตุโตฺถ ปริเจฺฉโท</h1>
<h3>เอกวิธาทินิเทฺทสวณฺณนา</h3>
<p> ติ อารมฺมณวิชานนสภาวตฺตาฯ นนุ จ เหฎฺฐา สารมฺมณโต เอกวิธภาโว วุโตฺตติ? สจฺจํ วุโตฺต, โส ปน เจตสิกานญฺจ สาธารโณติ อิธ ตพฺพิวชฺชนตฺถํ วิชานนลกฺขณตาว วุตฺตาฯ สเงฺขปคณนวเสน จ สเหตุกานํ เอกสตฺตติวิธตา วุตฺตาฯ ติ กุสลากุสลาพฺยากตเหตูนํ พฺยากรณกุสเลน ฯ อถ วา ‘‘เย ธมฺมา เหตุปฺปภวา , เตสํ เหตุํ ตถาคโต อาหา’’ติ (อป. เถร ๑.๑.๒๘๖; มหาว. ๖๐) วจนโต ตํตํปจฺจยุปฺปนฺนธมฺมานํ ตํตํปจฺจยวาทินาฯ</p>


<p> ติ เอกเนฺตน สพฺพวตฺถุนิสฺสิตภาวโต เจว ตทภาวโต จฯ เกจิ ปน หทยวตฺถุวเสน สวตฺถุกาวตฺถุกตํ วเณฺณนฺติ, ตํ น ยุชฺชติ สวตฺถุกนิเทฺทเส ‘‘สโพฺพ กามวิปาโก’’ติ ปสาทนิสฺสิตานมฺปิ สงฺคหิตตฺตาฯ ติ สวตฺถุกาวตฺถุกวเสนฯ กานิจิ หิ จิตฺตานิ เอกเนฺตน สวตฺถุกานิ, กานิจิ อวตฺถุกาเนว, กานิจิ อุภยสภาวานิฯ ตถา เจว นิทฺทิสติ ติอาทิฯ</p>


<p>ติ สเหตุกาเหตุกภิโนฺน สโพฺพ เตวีสติวิโธ กามาวจรวิปาโก จฯ ติ โสตาปตฺติมโคฺคฯ โส หิ สพฺพโลกุตฺตเรสุ อาทิโต อุปฺปชฺชนโต, อฎฺฐสุ อริยปุคฺคเลสุ อาทิปุคฺคลสฺส สมฺพนฺธีติ วา ‘‘อาทิมโคฺค’’ติ วุจฺจติฯ นฺติ สกสกวตฺถุํ วินา นุปฺปชฺชนฺติฯ เตเนว เหตานิ อรูปภเว นุปฺปชฺชนฺติ ตตฺถ วตฺถูนํ อภาวโตฯ ‘‘นุปฺปชฺชนฺติ วินา วตฺถุ’’นฺติ จ อิทํ อโนฺตภาวิตการณตฺถํ กตฺวา วุตฺตํฯ เตน ยสฺมา วตฺถุํ วินา นุปฺปชฺชนฺติ, ตสฺมา เอกเนฺตน สวตฺถุกาติ วุตฺตํ โหติฯ</p>


<p> อรูปภเวเยว ปฎิสนฺธาทิวเสน ปวตฺตนโตฯ กถํ ปน รูปสนฺนิสฺสเยน วินา ตตฺถ อรูปํ ปวตฺตติ, กสฺมา น ปวตฺตติ ปญฺจโวกาเรติ? ตถา อทสฺสนโตฯ ยทิ เอวํ กพฬีการาหาเรนปิ วินา รูปธาตุยํ รูเปน ปวตฺติตพฺพํ, กิํ การณา? กามธาตุยํ ตถา อทสฺสนโตฯ อปิ ตุ ยสฺส จิตฺตสนฺตานสฺส ปวตฺติการณํ  รูเป อวิคตตณฺหํ, ตสฺส สห รูเปน ปวตฺติฯ ยสฺส ปน นิพฺพตฺติการณํ รูเป วิคตตณฺหํ, ตสฺส วินา รูเปน ปวตฺติ การณสฺส ตํวิมุขตายาติ รูปสนฺนิสฺสเยน วินา ตตฺถ อรูปํ ปวตฺตติฯ ติ มโนทฺวาราวชฺชนํ กุสลกิริยาวเสน โสฬส กามาวจรานิ, ตเถว อฎฺฐ อรูปาวจรานิ, ปฐมมคฺควชฺชานิ สตฺต โลกุตฺตรานิ, ปฎิฆทฺวยวชฺชิตทสอกุสลานิ เจติ เทฺวจตฺตาลีส วุตฺตาวเสสจิตฺตานิฯ</p>


<p> รูปาทีสุ เอเกกเมว อารมฺมณํ อิมสฺสาติ ฯ ตสฺส ตสฺส อารมฺมณสฺส อาปาถคตกาเล ตํตํวิชานนวเสน ปญฺจปิ อารมฺมณานิ อิมสฺสาติ ติ  น เกวลํ สวตฺถุกาทิวเสเนว, อถ โข เอเกการมฺมณาทิโตปิฯ อภิญฺญาวชฺชิตานํ สพฺพมหคฺคตานมฺปิ ธมฺมารมฺมณภาเวน เอการมฺมณตฺตา อาห นฺติฯ ปณฺณตฺตารมฺมณโต เอการมฺมณนฺติ เกจิฯ ตํ อรูปาวจรทุติยจตุตฺถชฺฌานานิ ปตฺวา น ยุชฺชติ เตสํ มหคฺคตารมฺมณตฺตาฯ อภิญฺญาทฺวยสฺส ฉฬารมฺมณิกภาเวน, ตสฺส จ รูปาวจรปญฺจมชฺฌานโต อภินฺนตฺตา ตํ ปหาย ติ วุตฺตํฯ</p>


<p> ปุญฺญวิปากกิริยโต กาเม ทฺวาทสาติ สมฺพโนฺธฯ ติ นิปาตมตฺตํฯ ติ ญาณวิปฺปยุตฺตกุสลวิปากกิริยโตฯ</p>


<p> อิริยาย กายิกาย กิริยาย ปวตฺติปถภาวโต  คมนาทิฯ อตฺถโต ตทวตฺถา รูปปฺปวตฺติฯ กามเญฺจตฺถ รูปวินิมุโตฺต อิริยาปโถ, วิญฺญตฺติ วา นตฺถิ, ตถาปิ สพฺพํ รูปสมุฎฺฐาปกจิตฺตํ อิริยาปถุปตฺถมฺภกํ, วิญฺญตฺติวิการุปฺปาทนญฺจ โหติฯ ยํ ปน จิตฺตํ วิญฺญตฺติชนกํ , ตํ เอกํสโต อิตรทฺวยสฺส ชนกํ อวินาภาวโต, ตถา อิริยาปถุปตฺถมฺภกํ รูปสฺสาติ อิมสฺส วิเสสสฺส ทสฺสนตฺถํ ติ อิริยาปถวิญฺญตฺตีนํ วิสุํ คหณํฯ ติ ติณฺณมฺปิ ชนกโต, กสฺสจิปิ อชนกโต, ทฺวินฺนํ เอกสฺส จ ชนกโตฯ กานิจิ หิ จิตฺตานิ รูปํ สมุฎฺฐาเปนฺติ, อิริยาปถํ กเปฺปนฺติ, วิญฺญตฺติํ ชนยนฺติฯ กานิจิ รูปํ สมุฎฺฐาเปนฺติ, อิริยาปถํ กเปฺปนฺติ, วิญฺญตฺติํ น ชนยนฺติฯ กานิจิ รูปเมว สมุฎฺฐาเปนฺติ, อิตรทฺวยํ น กโรนฺติฯ กานิจิ ตีณิ น กโรเนฺตวฯ ตถา เจว ทเสฺสติ ติอาทิฯ นฺติ น เกวลํ อเหตุกาทิโตว, เอวํ รูปาทิชนกาทิโตปิ ตํ จตุพฺพิธํฯ ‘‘เอวญฺจาทิมฺหิ ต’’นฺติปิ ลิขนฺติฯ ตสฺส ปน อาทิมฺหิ นิกฺขิตฺตํ จิตฺตํ เอวญฺจ จตุพฺพิธนฺติ อตฺถํ วทนฺติฯ ติ เตสุ รูปชนกาทีสุฯ ติ มโนธาตุวชฺชา ทส กิริยาฯ</p>


<p>ติ อตฺตโน อุปฺปาทกฺขเณเยว อตฺตนา ชเนตพฺพรูปานิ สมุฎฺฐาเปนฺติฯ ติ สนฺนาเมนฺติฯ ยถาปวตฺตํ อิริยาปถํ อุปตฺถเมฺภนฺติฯ ยถา หิ อนฺตรนฺตรา อุปฺปชฺชมาเนหิ วีถิจิเตฺตหิ อโพฺพกิเณฺณ ภวเงฺค ปวตฺตมาเน องฺคานิ โอสีทนฺติ, ปเวธนฺตา วิย โหนฺติ, น เอวํ ทฺวตฺติํสวิเธสุ วกฺขมาเนสุ จ ฉพฺพีสติวิเธสุ ชาครณจิเตฺตสุ ปวตฺตมาเนสุฯ ตทา ปน องฺคานิ  อุปตฺถทฺธานิ ยถาปวตฺตอิริยาปถภาเวเนว ปวตฺตนฺติฯ นฺติ มโนทฺวาเร ปวตฺตา เอว วิญฺญตฺติํ ชนยนฺติ, น ปน ปญฺจทฺวาเร ปวตฺตาติ ทฎฺฐพฺพํฯ</p>


<p>ทฺวิปญฺจวิญฺญาณานํ ฌานงฺคโยคาภาเวน รูปาชนกตฺตา อาห ติฯ ฌานงฺคานิ หิ จิเตฺตน สห รูปสมุฎฺฐาปกานิ, เตสํ อนุพลปฺปทายกานิ มคฺคงฺคาทีนิ เตสุ  วิชฺชมาเนสุ สวิเสสํ รูปปฺปวตฺติทสฺสนโตฯ อรูปวิปากา ปน รูปวิราคภาวนาย นิพฺพตฺตตฺตา เหตุโน ตํวิมุขตาย รูปํ น สมุฎฺฐาเปนฺตีติ อาห ติฯ</p>


<p> นฺติ สเพฺพสํ สตฺตานํ ปฎิสนฺธิจิตฺตํฯ ตญฺหิ วตฺถุทุพฺพลตาย, อปฺปติฎฺฐิตตาย, ปจฺจยเวกลฺลโต, อาคนฺตุกตาย จ รูปํ น สมุฎฺฐาเปติฯ ตถา หิ ปฎิสนฺธิวิญฺญาเณน สหชาตํ วตฺถุ ปจฺฉาชาตปจฺจยรหิตํ, อาหาราทีหิ จ อนุปตฺถทฺธํ ทุพฺพลํ, ตสฺส จ ทุพฺพลตฺตา ตนฺนิสฺสิตวิญฺญาณมฺปิ ทุพฺพลนฺติฯ ยถา จ ปปาเต ปติโต อญฺญสฺส นิสฺสโย ภวิตุํ น สโกฺกติ, เอวํ ตมฺปิ ภินฺนสนฺตติยํ กมฺมกฺขิตฺตตาย ปปาเต ปติตํ วิย อปฺปติฎฺฐิตํ น รูปสมุฎฺฐาปเน อุสฺสหติ จ วตฺถุโน จ อตฺตนา สห อปจฺฉา อปุเร อุปฺปชฺชมานตฺตา ปุเรชาตปจฺจยสฺส อลาภโตฯ ยถา ปน อาคนฺตุโก ปุริโส อคตปุพฺพํ เทสํ คโต อเญฺญสํ ‘‘เอถ โภ อโนฺตคาเม โว อนฺนปานคนฺธมาลาทีนิ ทสฺสามี’’ติ วตฺตุํ น สโกฺกติ อตฺตโน อวิสยตาย, อปฺปหุตาย จ, เอวเมวํ ปฎิสนฺธิจิตฺตมฺปิ อาคนฺตุกนฺติฯ เอวํ วตฺถุทุพฺพลตาทีหิ การเณหิ รูปํ น สมุฎฺฐาเปติฯ อปิจ อาหารินฺทฺริยาทิวเสน เยหากาเรหิ จิตฺตสมุฎฺฐานรูปานํ จิตฺตเจตสิกา ปจฺจยา โหนฺติ, เตหิ สเพฺพหิ ปฎิสนฺธิยํ จิตฺตเจตสิกา สมติํสกมฺมชรูปานํ ยถาโยคํ ปจฺจยา โหนฺติฯ วุตฺตเญฺหตํ  –</p>

</p>


<p>ตสฺมา  สมติํสกมฺมชรูปานิ จิตฺตสมุฎฺฐานรูปานํ ฐานํ คเหตฺวา ฐิตานีติ ปฎิสนฺธิจิตฺตํ รูปํ น สมุฎฺฐาเปตีติ เวทิตพฺพํฯ</p>


<p>ติ เอตฺถ ขีณาสวสฺส จุติจิตฺตํ อุปสนฺตวฎฺฎมูลสฺมิํ สนฺตาเน สาติสยํ สนฺตวุตฺติตาย  รูปํ น สมุฎฺฐาเปติ, อนาคามิอาทีนํ ตทภาวโตติ วทนฺติฯ ฎีกากาโร ปน  ภณติ –</p>

</p>


<p>อาจริยสฺส หิ อยมธิปฺปาโย – ติ เอเตน อวิเสเสน กามาวจรสตฺตานํ จุติจิตฺตสฺส, ติ อิมินา กามภวโต จวิตฺวา รูปารูปภวูปปชฺชนกานํ กามาวจรจุติจิตฺตสฺสาปิ อุปฺปาทกฺขณโต อุทฺธํ วจีสงฺขารสฺส นิโรธํ วตฺวา กายสงฺขารสฺส ตทภาววจนโต จุติจิตฺตสฺส กายสงฺขาราสมุฎฺฐาปนํ สิทฺธํฯ ยทเคฺคน จ ตํ กายสงฺขารํ น สมุฎฺฐาเปติ, ตทเคฺคน ตํ เสสรูปมฺปิ น ชเนติฯ น หิ รูปสมุฎฺฐาปกสฺส คพฺภคตตาทิวิพนฺธาภาเว กายสงฺขาราสมุฎฺฐาปเน การณํ อตฺถิฯ น จ ยุตฺตํ จุติโต อุทฺธํ จิตฺตสมุฎฺฐานญฺจสฺส รูปํ ปวตฺตตีติ, นาปิ ‘‘จุติจิตฺตํ รูปํ สมุฎฺฐาเปตี’’ติ ปาฬิ อตฺถิ, น จาปิ วฎฺฎมูลานุปสโม จุติจิตฺตสฺส รูปุปฺปาทเน  การณํ จุติจิเตฺตน น อุปฺปนฺนานมฺปิ ตโต ปุริมตเรหิ อุปฺปนฺนานํ วิย ภวนฺตเร อนุปฺปชฺชนโต, ตสฺมา สเพฺพสมฺปิ จุติจิตฺตํ รูปํ น สมุฎฺฐาเปตีติฯ ยทิ กายสงฺขารสมุฎฺฐาปนเมว รูปชนนารหภาวํ สาเธติ, ตทา จตุตฺถชฺฌาเน กถนฺติ? นายํ โทโส, ตสฺส ภาวนาพเลน สาติสยํ สนฺตวุตฺติตาย กายสงฺขาราสมุฎฺฐาปเนปิ มรณาสนฺนจิตฺตานํ วิย ปริทุพฺพลตฺตาภาวโต รูปสมุฎฺฐาปเน วิพโนฺธ นตฺถีติฯ กุโต ปน ปฎฺฐาย จิตฺตชรูปํ นุปฺปชฺชตีติ? ยโต ปฎฺฐาย กายสงฺขาเร นุปฺปชฺชติฯ กทา จ กายสงฺขาโร นุปฺปชฺชตีติ? จุติโต ปุเพฺพ ทฺวตฺติํสมจิตฺตกฺขณโต ปฎฺฐาย นุปฺปชฺชติ, เตตฺติํสมจิตฺตกฺขเณ อุปฺปนฺนํ ปจฺฉิมโสฬสกโต ปุเรตรเมว นิรุชฺฌตีติ วทนฺติฯ ‘‘ยสฺส กายสงฺขาโร น นิรุชฺฌติ, ตสฺส จิตฺตสงฺขาโร น นิรุชฺฌิสฺสตี’’ติ (ยม. ๒.สงฺขารยมก.๑๑๓) ปเญฺห ‘‘ปจฺฉิมจิตฺตสฺส ภงฺคกฺขเณ เตสํ กายสงฺขาโร จ น นิรุชฺฌติ, จิตฺตสงฺขาโร จ น นิรุชฺฌิสฺสตี’’ติ ปจฺฉิมจิตฺตเสฺสว วชฺชิตตฺตา จุติโต ทุติยตติยจิเตฺตนาปิ สห นิรุชฺฌตีติ อปเรฯ   ติ เอตฺถ ติ กามาวจรจุติจิตฺตสฺส อนนฺตรปจฺจยภูตํ จิตฺตํ สนฺธาย วุตฺตนฺติ ตสฺส อุปฺปาทโตปิ อุทฺธํ กายสงฺขาราภาววจเนน เหฎฺฐิมโกฎิยา จุติโต ตติยจิเตฺตเนว สห นิรุชฺฌติฯ ทุติยจิตฺตํ น ปาปุณาตีติ เอเกฯ</p>


<p> เอกํ เทฺว ตีณิ จตฺตาริ ฐานานิ อิมสฺสาติ  เอกทฺวิติจตุฎฺฐานตฺตาติ อโตฺถฯ นฺติ จ อิธ กิจฺจมธิเปฺปตํฯ ตญฺหิ ติฎฺฐนฺติ เอตฺถ ธมฺมา อวฎฺฐิตา วิย โหนฺตีติ ‘‘ฐาน’’นฺติ วุจฺจติฯ มํสจกฺขุทิพฺพจกฺขุญาณจกฺขุพุทฺธจกฺขุสมนฺตจกฺขุวเสน ปญฺจ นิมฺมลานิ โลจนานิ อิมสฺสาติ ฯ</p>


<p>ติ  ราคาทิปปญฺจรหิเตนฯ ราคาทโย หิ สํสาเร ปปญฺจนโต ‘‘ปปญฺจา’’ติ วุจฺจนฺติฯ</p>


<p>อาวชฺชเน ปฎิจฺฉเน ฐาเน มโนธาตุตฺติกนฺติ สมฺพโนฺธ, กิริยามโนธาตุ อาวชฺชนฎฺฐาเน, วิปากทฺวยํ สมฺปฎิจฺฉนฎฺฐาเนติ อโตฺถฯ</p>


<p>‘‘โสมนสฺสยุตฺตสนฺตีรณํ ปญฺจทฺวาเร สนฺตีรณํ สิยา’’ติ วตฺตเพฺพ ‘‘สนฺตีรณ’’นฺติ อธิการโตว ลพฺภตีติ คาถาพนฺธสุขตฺถํ นฺติ เอตฺตกเมว วุตฺตํฯ</p>


<p>ติ ตทารมฺมณกิจฺจสฺส พลวารมฺมเณเยว ลพฺภนโต วุตฺตํ, น อิมเสฺสว อาเวณิกภาเวน สเพฺพสมฺปิ ตทารมฺมณานํ พลวารมฺมเณเยว อุปฺปชฺชนโตฯ นฺติ กิริยามโนวิญฺญาณธาตุสงฺขาตํ โวฎฺฐพฺพนกิจฺจํ จิตฺตํฯ</p>


<p> นฺติ สเพฺพสํ กามรูปารูปภวิกสตฺตานํฯ อิมินา อิทํ ทเสฺสติ – ปญฺจทฺวาเรสุ โวฎฺฐพฺพนกิจฺจํ เกสญฺจิเทว สตฺตานํ อรูปภเว สพฺพโส ปญฺจทฺวาริกจิตฺตปฺปวตฺติยา, รูปภเว จ ทฺวารตฺตยปฺปวตฺติยา อภาวโตฯ มโนทฺวาเร อาวชฺชนกิจฺจํ ปน สเพฺพสเมว สจิตฺตกสตฺตานํ กโรตีติฯ ติ ยถาวุตฺตฎฺฐานทฺวยวนฺตตาย ทฺวิฎฺฐานิกจิตฺตํ นาม โหติฯ เกจิ ปน ‘‘โสมนสฺสสหคตสนฺตีรณํ กามสุคติยํ ปฎิสนฺธิํ อากฑฺฒติ , ตสฺมา ตํ ปญฺจฎฺฐานิก’’นฺติ วทนฺติ, ตํ เตสํ มติมตฺตํ  ตถา อทีปิตตฺตาฯ ตตฺถ หิ –</p>

, อเหตุกปฎิสนฺธิกฺขเณ อุเปกฺขาสหคตํ เอกํ ขนฺธํ ปฎิจฺจ ตโย ขนฺธา, ตโย ขเนฺธ ปฎิจฺจ เอโก ขโนฺธ, เทฺว ขเนฺธ ปฎิจฺจ เทฺว ขนฺธา’’ติ (ปฎฺฐา. ๒.๗.๘) –</p>


<p>เอวํ อุเปกฺขาสหคต-ปทสฺส ปวตฺติปฎิสนฺธิวเสน ปฎิจฺจนโย อุทฺธโฎฯ ปีติสหคตสุขสหคต-ปทานํ ปน –</p>

</p>


<p>เอวํ ปวตฺติวเสเนว อุทฺธโฎ, น ‘‘อเหตุกปฎิสนฺธิกฺขเณ’’ติอาทินา ปฎิสนฺธิวเสน, ตสฺมา ยถาธมฺมสาสเน อวจนมฺปิ อภาวเมว ทีเปตีติ น ตสฺส ปฎิสนฺธิทานํ อตฺถีติ ทฺวิฎฺฐานิกตาว วุตฺตาติฯ เต มหคฺคตวิปากา นวาติ สมฺพโนฺธฯ</p>


<p> ฉทฺวารา เอว ฯ อถ วา ติ ฉทฺวาริกจิเตฺตสูติ อโตฺถฯ</p>


<p> นฺติอาทิ ยถาวุตฺตานเมว นิคมนํฯ นฺติ อฎฺฐสฎฺฐิวิธํ จิตฺตํฯ เอกกิจฺจโยคโต, เอกํ กิจฺจมสฺสาติ วา เอกํ, เอกเมว ฯ สพฺพจิตฺตานํ กิจฺจวเสน นิเทฺทสฎฺฐาเนเยว กิจฺจานํ ปฎิปาฎิมฺปิ ทเสฺสตุํ นฺติอาทิ วุตฺตํฯ ยทิ เอวํ ปฎิสนฺธิโต ปฎฺฐาย จุติปริโยสานํ วตฺตพฺพนฺติ? สจฺจํ, จุติปฎิสนฺธีนํ ปน ปากฎตฺตา  ตถา  น วุตฺตํฯ ภวสฺส หิ ปฎิสนฺธิ อาทิ, จุติ ปริโยสานนฺติ ปากฎเมว, ตสฺมา ปากฎฎฺฐานํ ปหาย อปากฎฎฺฐานโต ปฎฺฐาย ทเสฺสตุํ ภวงฺคเมว อาทิโต วุตฺตํฯ ตทารมฺมณํ ปน กิญฺจาปิ อปากฎํ, อถ โข อเนกนฺติกํ กิสฺมิญฺจิ ภเว กตฺถจิ ชวนวีถิยํ อลพฺภนโตติ เอกนฺตลพฺภมานปริทีปนตฺถํ ตํ น วุตฺตํฯ อถ วา ตทารมฺมณจิตฺตมฺปิ เยภุเยฺยน ภวงฺคนามํ ลพฺภตีติ ปุริมชวนวีถิยํ ตทารมฺมณํ ปจฺฉิมชวนวีถิยา อาวชฺชนสฺส ปุเรจรภูตํ ภวงฺค-คฺคหเณเนว สงฺคหิตนฺติ วิสุํ น วุตฺตํฯ เกจิ ปน ‘‘ปญฺจทฺวาเรสุ ปวตฺติวเสน ปญฺจวิธตาย ทสฺสนตฺถํ ‘ภวงฺคาวชฺชน’นฺติอาทิ วุตฺต’’นฺติ วทนฺติ, ตตฺถ ปน อปฺปวตฺตมานานํ เกสญฺจิ สพฺภาวโต ตํ น ยุชฺชติ, ฉทฺวารปฺปวตฺติวเสน ฉพฺพิธตฺตนยทสฺสนตฺถนฺติ วตฺตุํ วฎฺฎติฯ ยถา เจตฺถ ‘‘ภวงฺคาวชฺชน’’นฺติอาทินา จกฺขุทฺวาเร วุตฺตํ, เอวํ โสตทฺวาราทีสุปิ ทสฺสนาทิํ อปเนตฺวา สวนาทิํ ปกฺขิปิตฺวา กิจฺจปฺปวตฺติ โยเชตพฺพาฯ มโนทฺวาเร ปน –</p>


<p>
‘‘ภวงฺคํ ปฐมํ โหติ, ตโต อาวชฺชนํ มตํ;  
  
ทุติยํ ตมติกฺกมฺม, ชวนํ ตติยํ สิยา’’ติฯ –  
</p>
  
<p>โยชนา ทฎฺฐพฺพาฯ นฺติ จกฺขุวิญฺญาณาทีนํ ปญฺจนฺนํ, มโนวิญฺญาณสฺส จฯ นฺติ จกฺขุวิญฺญาณธาตาทีนํ ปญฺจนฺนํ, มโนธาตุมโนวิญฺญาณธาตุทฺวยสฺสาติ สตฺตนฺนํ วิญฺญาณธาตูนํฯ</p>


<p> นฺติ –</p>


<p>
‘‘อิทฺธิวิธํ ทิพฺพโสโต, ปรจิตฺตวิชานนา;  
  
ปุเพฺพนิวาสานุสฺสติ, ทิพฺพจกฺขูติ ปญฺจธา’’ติฯ –  
</p>
  
<p>เอวมาคตาหิ ปญฺจหิ อภิญฺญาหิ ยุเตฺตน รูปาวจรปญฺจมชฺฌานจิเตฺตน วชฺชิตํฯ ทิพฺพโสตาทีนํ เอเกการมฺมณเตฺตปิ ปญฺจนฺนมฺปิ อภิญฺญานํ เอกเสฺสว จิตฺตสฺส อวตฺถาเภทภาวโต วุตฺตํ ‘‘ปญฺจาภิญฺญาวิวชฺชิต’’นฺติ ฯ เกจิ ปน ‘‘อิธ เอกเนฺตน ธมฺมารมฺมณิกจิตฺตานเมว วจนโต  ปรจิตฺตวิชานนํ วเชฺชตฺวา อนาคตํสญาเณน สห ปญฺจาภิญฺญานํ ปฎิเกฺขโป’’ติ วทนฺติฯ</p>


<p>ทฺวิปญฺจวิญฺญาณานํ, มโนธาตุตฺตยสฺส จ ปริจฺจาเคน เอกจตฺตาลีส โหนฺตีติ อาห นฺติฯ ติ -สโทฺท อฎฺฐานปฺปยุโตฺต, โส ‘‘จตฺตาลีสํ ตเถกก’’นฺติ อิมสฺสานนฺตรํ ทฎฺฐโพฺพ, เตน ปน อภิญฺญาจิตฺตทฺวยํ สงฺคณฺหาติฯ อถ วา อภิญฺญา นาม เหฎฺฐา เอเกการมฺมณิเกสุ วุตฺตสฺส ปญฺจมชฺฌานเสฺสว อวตฺถาวิเสโสติ อภิญฺญาจิตฺตานํ ฉฬารมฺมณิเกสุ อคฺคหณนฺติ ทฎฺฐพฺพํฯ</p>


<p> ติ ติธา กรณเหตุฯ เหตฺวโตฺถ หิ อยํ ตฺวา-สโทฺท ยถา ‘‘สีหํ ทิสฺวา ภยํ ฉมฺภิตตฺตํ อุปฺปชฺชติ, ปญฺญาย จสฺส ทิสฺวา อาสวา ปริกฺขีณา โหนฺตี’’ติฯ ติอาทินา ชาติภูมิเหตุเวทนาทิวเสน ยาว ฉสตฺตติวิโธ เภโท, ตาว มโนวิญฺญาณธาตุํ ภินฺทิตฺวา ตํวเสน จิตฺตวิภาคทสฺสนตฺถํ นยทานํ กตนฺติ เวทิตพฺพํฯ</p>


<p> ติ ปฐมํ วิปากทฺวยกิริยาเภทโต, ทุติยํ กุสลากุสลาทิโตติ เอวํ ธาตุทฺวยํ ปเจฺจกํ ติธา กตฺวาฯ</p>


<p> ติ ติํสภูมีนํ นานตฺตวเสน ปวตฺติโต ติํสวิธํ, ตเตฺถว ติํสปุคฺคลานํ นานตฺตวเสน ปวตฺติโต จ ติํสวิธนฺติอาทินา อิทํ ยถานิทฺทิฎฺฐจิตฺตํ พหุธา โหตีติ จ วิภาเวยฺยาติ อโตฺถฯ</p>


<p> ติ  อิมสฺมิํ สาสเนฯ ติ ยถา หตฺถคตํ อามลกํ จกฺขุมโต สุปากฎํ โหติ, เอวมิมสฺส มติมโต ภิกฺขุโน อภิธมฺมปิฎกคตา อตฺถา สุปากฎา โหนฺติ, อาวชฺชิตาวชฺชิตกฺขเณ สุวิสทาว ปญฺญายนฺตีติ อโตฺถฯ</p>

</p>

</p>

</p>





