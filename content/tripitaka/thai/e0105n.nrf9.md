<h1>ธมฺมรุจินิกายุปฺปตฺติ</h1>
<p>ตทา จ ราชา อภยคิริวาสีสุเยว ภิกฺขูสุ วิเสสโต ปสโนฺน หุตฺวา เตเยว จตูหิ ปจฺจเยหิ ปวาเรตฺวา ปคฺคณฺหาติ, ราชมหามตฺตาทโยปิ อภิญฺญาตา อภิญฺญาตา พหู ชนา ตสฺมิญฺจ อาราเม อญฺญตฺถ จ พหู อาวาเส กตฺวา เตสํ เทนฺติฯ เอวํ อภยคิริวาสิโน ภิกฺขู พหูนํ อภิญฺญาตชนานํ สกฺกตา เจว โหนฺติ ปูชิตา จ มานิตา จฯ ปุน จ อภยคิริวาสิโน พหลมสฺสุติสฺสเตฺถราทโยอินฺทิยรฎฺฐโต อาคตํ วชฺชิปุตฺตกคณปริยาปนฺนสฺส ธมฺมรุจินิกายสฺส ธมฺมวินยภูตํ สกฺกตภาสาโรปิตํ  อภินวมฺปิ ปิฎกํ สมฺปฎิจฺฉนฺติ , เตน เตปิ ธมฺมรุจินิกายิกา นาม อเหสุํฯ อิทํ สีหฬทีเป สาสนปริหานิยา ทุติยํ การณํฯ</p>





