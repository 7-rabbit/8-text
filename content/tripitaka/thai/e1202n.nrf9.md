<h1>มหิยงฺคน ถูปกถา</h1>
<p> ตโต ราชา ทมิเฬหิ สทฺธิํ ยุชฺฌิตฺวา ฉตฺตทมิฬํ คณฺหิตฺวา ตตฺร พหุ ทมิเฬ ฆาเตตฺวา อมฺพติตฺถํ อาคนฺตฺวา อมฺพทมิฬํ จตูหิ มาเสหิ คณฺหิฯ ตโต โอรุยฺห มหพฺพเล สตฺตทมิเฬ เอกาเหเนว คณฺหิ ตโต อนฺตรโสเพฺภ มหาโกฎฺฐ ทมิฬํ-โทณคาเม ควร ทมิฬํ-หาลโกเล มหิสฺสริย ทมิฬํ-นาฬิโสเพฺภ นาฬิก ทมิฬํ-ทิฆาภสคลฺลมฺหิ ทิฆาภย ทมิฬํ คณฺหิฯ ตโต กจฺฉติเตฺถ กิญฺจิสีส ทมิฬํ จตูหิ มาเสหิ คณฺหิ ตโต เวฐ นคเร ตาฬ ทมิฬํ, ภาณกทมิฬญฺจ-วหิเฎฺฐ วหิฎฺฐ ทมิฬํ=คามณิมฺหิ คามณิ ทมิฬํ-กุมฺพุคามมฺหิ กุมฺพุ ทมิฬํ-นณฺทิก คามมฺหิ นณฺทิก ทมิฬํ-ขาณุคามมฺหิ ขาณุ ทมิฬํ-ตมฺพุนฺนคามเก มาตุล ภาคิเนเยฺย เทฺว ทมิเฬ คณฺหิ ตทา-</p>


<p>
‘‘อชานิตฺวา สกํ เสนํ-ฆาเตนฺติ สชนา อิติ,  
  
สุตฺวาน สจฺจกิริยํ-อกริ ตตฺถ ภุปติ;  
</p>
  
<p>
รชฺชสุขาย วายาโม-นายํ มม กทาปิ จ,  
  
สมฺพุทฺธสาสนเสฺสว-ฐปนาย อยํ มม;  
</p>
  
<p>
เตน สเจฺจน เม เสนา-กาโยปคต ภณฺฑกํ,  
  
ชาลวณฺณํว โหตูติ-ตํ ตเถว ตทา อหุ;’’  
</p>
  
<p>เอวํ ราชา คงฺคาตีเร ทมิเฬ ฆาเตสิฯ ฆาติต โส สเพฺพ อาคนฺตฺวา วิชิต นคเร ปวิสิํสุฯ ตทา ราชา วิชิต นครํ คณฺหิตุํ วีมํสนตฺถาย อาคจฺฉนฺตํ นณฺธิมิตฺตํ ทิสฺวา กณฺฑุลํ มุเญฺจสิฯ กณฺฑุโลปิ ตํ คณฺหิตุํ อาคญฺฉิ ตทา นณฺธิมิโตฺต หเตฺถตหิ อุโภ ทเนฺต พาฬฺหํ คเหตฺวา ปีเฬตฺวา อุกฺกุฎิกํ นิสีทาเปสิฯ ราชา อุโภ วิมํเสตฺวา วิชิตนครํ อาคโตฯ ตโต ทกฺขิณทฺวาเร โยธานํ มหาสงฺคาโม อโหสิ ปุรตฺถิมทฺวาเร เวฬุสุมโน อสฺสํ อารุยฺห พหู ทมิเฬ ฆาเตสิ ทมิฬา อโนฺต ปิวิสิตฺวา ทฺวารํ ถเกสุํฯ ตโต ราชา โยเธ วิสฺสเชฺชสิ, กณฺฑุลหตฺถิ นณฺธิมิโตฺต สุรนิมฺมโล จ ทกฺขิณทฺวาเร กมฺมํ กริํสุ มหาโสโณ โคฐยิมฺพโร เถรปุตฺตาภโย จาติ อิเม ตโย อิตเรสุ ตีสุ ทฺวาเรสุ กมฺมํ กริํสุฯ</p>


<p>ตญฺจ นครํ ปริขาตฺตย ปริกฺขิตฺตํ, ทฬฺห ปาการ โคปุรํ, อโย ทฺวารยุตฺตํ อโหสิ กณฺฑุโล ชาณุหิ ฐตฺวา สิลา สุธา อิฎฺฐกา ภิณฺทิตฺวา อโยทฺวารํ ปาปุณิ ตทา ทมิฬา โคปุเร ฐตฺวา นานาวุธานิ  ขิปิํสุ ปกฺก อโยคุเฬ เจวปกฺกฎฺฐิต สิเลสญฺจ หตฺถิปิฎฺฐิยํ ปกฺขิปิํสุ? ตทา กณฺฑุโล เวทนโฎฺฎ อุทกฎฺฐานํ คนฺตฺวา อุทเก โอคาหิฯ ตทา โคฐยิมฺพโร น อิทํ สุราปานํ ภวติฯ อโยทฺวาร วิฆาฎนํ นาม, คจฺฉ ทฺวารํ วิฆาเฎหีติ อาหฯ ตํ สุตฺวา ชาตาภิมาโต กุญฺจนาทํ กตฺวา อุทน อุคฺคมฺม ถเล อฎฺฐาสิ อถ หตฺถิเวโชฺช สิเลสํ โธวิตฺวา โอสธํ อกาสิฯ ตโต ราชา หตฺถิํ อารุยฺห ปาณินา กุเมฺภ ปรามสิตฺวา สกล ลงฺกาตเล รชฺชํ ตว ทมฺมีติ โตเสตฺวา วรโภชนํ โภเชตฺวา วณํ สาฎเกน เวเฐตฺวา สุวมฺมีตํ กตฺวา วมฺมปิฎฺฐิยํ มหิสจมฺมํ สตฺตคุณํ กตฺวา พณฺธิตฺวา ตสฺสุปริ เตลจมฺมํ พณฺธิตฺวา ตํ วิสฺสเชฺชสิ โส อสนิ วิยคชฺชโนฺต คนฺตฺวา ทาฐาหิ ปทรํ วิชฺฌิตฺวา ปาเทน อุมฺมารํ หนิฯ ทฺวารํ พาหาหิ สทฺธิํ อโยทฺวารํ มหาสเทฺทน ภูมิยํ ปติฯ โคปุเร ทพฺพสมฺภารํ ปน หตฺถิปิฎฺฐิยํ ปตนฺตํ ทิสฺวา นณฺธิมิโตฺต พาหาหิ ปหริตฺวา ปวเฎฺฎสิ ตทา กณฺฑุโล ทาฐาปีฬนเวรํ ฉเฑฺฒสิฯ</p>


<p>ตโต กณฺฑุโล อตฺตโน ปิฎฺฐิํ อารูหนตฺถาย นณฺธิมิตฺตํ โอโลเกสิฯ โส ตยา กตมเคฺคน น ปวิสิสฺสามีติ อฎฺฐารส หตฺถุเพฺพธํ ปาการํ พาหุนา ปหริตฺวา อฎฺฐุสหปฺปมาณํ ปาการปฺปเทสํ ปาเตตฺวา สุรนิมฺมลํ โอโลเกสิ โสปิ เตน กตมคฺคํ อนิจฺฉโนฺต ปาการํ ลฑฺฑีตฺวา นครพฺภนฺตเร ปติ โคฐยิมฺพโรปิ - โสโณปิ - เถรปุตฺตาภโยปิ เอเกก ทฺวารํ ภิณฺทิตฺวา ปวิสิํสุ-ตโตฯ</p>


<p>
‘‘หตฺถิ คเหตฺวา รถจกฺกํ-มิโตฺต สกฎ ปญฺชรํ,  
  
นาฬิเกรตรุํ โคโฐ-นิมฺมโล ขคฺคมุตฺตมํ;  
</p>
  
<p>
ตาลรุกฺขํ มหาโสโณ-เถรปุโตฺต มหาคทํ,  
  
วิสุํ วิสุํ วีถิคตา-ทมิเฬ นตฺถ จุณฺณยุํ’’;  
</p>
  
<p>เอวํ วิชิตนครํ จตูหิ มาเสหิ ภิณฺทิตฺวา ทมิเฬ มาเรตฺวา ตโต คริโลกํ นาม คนฺตฺวา คิริย ทมิฬํ อคฺคเหสิฯ ตโต มเหล นครํ คนฺตฺวา จตูหิ มาเสหิ มเหล ราชานํ คณฺหิํ ตโต ราชา อนุรุธปุรํ คจฺฉโนฺต ปริโตกาสปพฺพเต นาม ขณฺธาวารํ นิวาเสตฺวา ตตฺถ ตฬากํ กาเรตฺวา เชฎฺฐมูลมาสมฺหิ อุทกกีฬํ กีฬิฯ เอฬาโรปิ ทุฎฺฐคามณิสฺส อาคตภาวํ สุตฺวา อมเจฺจหิ สทฺธิํ มเนฺตตฺวา เสฺว ยุทฺธํ กริสฺสามาติ นิจฺฉยํ อกาสิ ปุนทิวเส สนฺนโทฺธ มหาปพฺพต หตฺถิํ อารุยฺห มหา พลกาย ปริวุโต นิกฺขมิฯ คามณีปิ มาตรา สทฺธิํ มเนฺตตฺวา ทฺวตฺติํส พล โกฎฺฐเก กาเรตฺวา ฉตฺตธเร ราชรูปเก ตตฺถ ตตฺถ ฐเปสิฯ อพฺภนฺตร โกฎฺฐเก สยํ อฎฺฐาสิฯ</p>


<p>ตโต  สงฺคาเม วตฺตมาเน เอฬาร รโญฺญ ทีฆชตฺตุ นาม มหา โยโธ ขคฺคผลกํ คเหตฺวา ภูมิโต อฎฺฐารส หตฺถํ นภมุคฺคนฺตฺวา ราชรูปํ ฉิณฺทิตฺวา ปฐมํ พล โกฎฺฐกํ ภิณฺทิ เอวํ เสเสปิ พลโกฎฺฐเก ภิณฺทิตฺวา มหาคมณินา ฐตํ พลโกฎฺฐกํ อาคมิฯ ตทา สุรนิมฺมโล รโญฺญ ปริคจฺฉนฺตํ ทิสฺวา อตฺตโน นามํ สาเวตฺวา ตํ อโกฺกสิ ตํ สุตฺวา ทีฆชนฺตุ ปฐมํ อิมํ มาเรมีติ กุชฺฌิตฺวา อากสมพฺภุคฺคนฺตฺวา อตฺตโนปริ โอตรนฺตํ ทิสฺวา สรนิมฺมโล อตฺตโน ผลกํ อุปนาเมสิฯ อิตโรปิ ผลเกน สทฺธิํ ตํ ภิณฺทิสฺส มีติ จิเนฺตตฺวา ผลกํ ปหริฯ อิตโร ผลกํ มุญฺจิ, ทีฆชนฺตุ ผลกํ ฉิณฺทโนฺต ภูมิยํ ปติฯ สุรนิมฺมโล ตํ สตฺติยา ปหริ, ผุสฺสเทโว ตํ ขเณ สงฺขํ ธมิ, อสนิสโทฺท วิย อโหสิ อุมฺมาทปฺปตฺตา วิย มนุสฺสา อเหสุํฯ ตโต ทมิฬ เสนา ภิชฺชิตฺถ, เอฬาโร ปลายิตฺถ ตทาปิ พหุ ทมิเฬ ฆาเตสุํฯ</p>


<p>
‘‘ตตฺถ วาปิชลํ อาสิ-หตานํ โลหิตาวิลํ,  
  
ตสฺมา กุลตฺถวาปีติ-นามโต วิสฺสุตา อหู;  
</p>
  
<p>
จราเปตฺวา ตหิํ เภริํ-ทุฎฺฐคามิณิ ภูปติ,  
  
น หนิสฺสตุ เอฬารํ-มํ มุญฺจิย ปโร อิติ;  
</p>
  
<p>
สนฺนโทฺธ สยมารุยฺห-สนฺนทฺธํ กณฺฑุลํ กริํ,  
  
เอฬารํ อนุพณฺธโนฺต-ทกฺขิณทฺวาร มาคมิ;  
</p>
  
<p>
ปุเร ทกฺขิณภาคมฺหิ-อุโภ ยุชฺฌิํสุ ภูมิปา,  
  
โตมรํ ขิปิ เอฬาโร-คามณิ ตํ อวญฺจยิ;  
</p>
  
<p>
วิชฺฌาเปสิ จ ทเนฺตหิ-ตํ หตฺถิํ สกหตฺถินา,  
  
โตมรํ ขิปิ เอฬาโร-สหตฺถิ ตตฺถ โส ปติ;  
</p>
  
<p>
ตโต วิชิต สงฺคาโม-สโยคฺคพลวาหโน,  
  
ลงฺกา เอกาตปตฺตํ โส-กตฺวาน ปาวิสิ ปุรํ;’’  
</p>
  
<p>อถ ราชา นคเร เภริํ จราเปตฺวา สมนฺตา โยชนปฺปมาเณ มนุเสฺส สนฺนิปาเตตฺวา เอฬาร รโญฺญ สรีรํ มหนฺตํ สกฺการํ กาเรตฺวา กูฎาคาเรน เนตฺวา ฌาเปตฺวา ตตฺถ เตจิยํ กาเรตฺวา ปริหารมทาสิฯ อชฺชปิ ราชาโน ตํ ปเทสมฺปตฺวา เภริํ น วาทาเปนฺติฯ เอวํ ทุฎฺฐคามณิ อภย มหาราชา ทฺวตฺติํส ทมิฬ ราชาโน มาเรตฺวา ลงฺกาทีปํ เอกจฺฉตฺตมกาสิฯ</p>


<p>ยทา ทุฎฺฐคามณิ วิชิตํ นครํ คณฺหิ ตทา ทีฆชนฺตุ โยโธ เอฬารํ อุปสงฺกมิตฺวา อตฺตโน ภาคิเนยฺยสฺส ภลฺลุกสฺส โยธ ภาวํ อาจิกฺขิตฺวา อิธาคมนตฺถาย ตสฺส สนฺติกํ เปเสสิฯ ภลฺลุโกปิ เอฬารสฺส ทฑฺฒทิวสโต สตฺตเม ทิวเส สฎฺฐิยา ปุริส  สหเสฺสหิ สทฺธิํ โอติโณฺณ รโญฺญ มตภาวํ สุตฺวาปิ ลชฺชาย ยุชฺฌิสฺสามีติ มหาติตฺถโต นิกฺขมิตฺวา โกลมฺพหาลเก นาม คาเม ขณฺธาวารํ นิเวเสสิฯ ราชาปิ ตสฺสา’คมนํ สุตฺวา สนฺนโทฺธ กณฺฑุลํ อารุยฺห โยธปริวุโต มหตา พลกาเยน อภินิกฺขมิฯ ผุสฺสเทโวปิ ปญฺจาวุธ สนฺนโทฺธ รโญฺญ ปจฺฉิมาสเน นิสีทิฯ ภลฺลุโกปิ ปญฺจาวุธ สนฺนโทฺธ หตฺถิํ อารุยฺห ราชาภิมุโข อคญฺฉิฯ ตทา กณฺฑุโล ตสฺส เวคมณฺทิ ภาวตฺถํ สนิกํ สนิกํ ปโจฺจสกกิ เสนาปิ หตฺถินา สทฺธิํ ตเถว ปโจฺจสกกิฯ</p>


<p>ราชา ผุสฺสเทวํ อาห อยํ หตฺถิ ปุเพฺพ อฎฺฐวีสติยา ยุเทฺธสุ อปโจฺจสกกิตฺวา อิทานิ กสฺมา ปน ปโจฺจสกฺกตีติฯ โส อาหาเทวฯ อมฺหากเมว ชโย อยํ คโช ชยภูมิํ อเวกฺขโนฺต ปโจฺจสกฺกติ ชยภูมิํ ปตฺวา ฐสฺสตีติ? นาโคปิ ปโจฺจสกกิตฺว ปุร เทวสฺส ปเสฺส มหาวิหาร สีมเนฺต อฎฺฐาสิฯ</p>


<p>ตโต ภลฺลุโก ราชาภิมุขา อาคนฺตฺวา ราชานํ อุปฺปเณฺฑสิ ราชาปิ ขคฺคตเลน มุขํ ปิธาย ตํ อโกฺกสิ รโญฺญ มุเข วิชฺฌิสฺสามีติ สรํ ขิปิฯ โส ขคฺคตล มาคจฺจภูมิยํ ปติ, ภลฺลุโก มุเข วิเทฺธสฺมิติ สญฺญาย อุกฺกุฎฺฐิ, อกาสิ ตทา รโญฺญ ปจฺฉิมาสเน นิสิโนฺน ผุสฺสเทโว รโญฺญ กุณฺฑลํ ฆเฎโนฺต ตสฺส มุเข กณฺฑํ ปาเตสิ รโญฺญ ปาเท กตฺวา ปตมานสฺส ชาณุมฺหิ อปเรน กเณฺฑน วิชฺฌิตฺวา รโญฺญ สีสํ กตฺวา ปาเตสิฯ ราชา ลทฺธชโย นครํ อาคนฺตฺวา สรํ อาหราเปตฺวา ปุเงฺขน อุชุกํ ฐปาเปตฺวา ตํ ปมาณํ กหาปณราสิํ กตฺวา ผุสฺสเทวสฺส อทาสิฯ</p>


<p>เอวํ ลงฺการชฺชํ เอกจฺฉตฺตํ กตฺวา ราชา โยธานํ ยถานุรูปํ ฐานนฺตรํ อทาสิฯ เถรปุตฺตาภโย ปน ทียมานํ ฎฺฐานนฺตรํ น คณฺหิ กสฺมา น คณฺหสิติ ปุจฺฉิโน ยุทฺธํ อตฺถิ มหาราชาติ อาหํฯ อิทานิ เอกรเชฺช กเต กิํ นาม ยุทฺธนฺติ ปุจฺฉิเต กิเลส โจเรหิ ยุชฺฌิสฺส มีติ อาหฯ ราชา ปุนปฺปุนํ นิวาเรสิ โสปิ ปุนปฺปุน ยาจิตฺวา ราชานุญฺญาย ปพฺพชิตฺวา วิปสฺสนาย กมฺมํ กโรโนฺต อรหตฺตํ ปตฺวา ปญฺจ ขีณาสวสต ปริวาโร อโหสิฯ</p>


<p>ตโต ราชา อตฺตโน ปาสาทตเล สิรีสยนคโต มหติํ สมฺปตฺติํ โอโลเกตฺวา อโกฺขภิณิ เสนาฆาตํ อนุสฺสริฯ อนุสฺสรนฺตสฺส รโญฺญ มหนฺตํ เทมนสฺสํ อุปฺปชฺชิ สคฺค มคฺคนฺตราโย เม ภเวยฺยาติฯ</p>


<p>ตทา ปิยงฺคุทีเป อรหโนฺต รโญฺญ ปริจิตกฺกํ ญตฺวา ตํ อสฺสาเสตุํ อฎฺฐ อรหเนฺต เปเสฺสฯ เต อาคนฺตฺวา อาคตภาวา นิเวเทตฺวา  ปาสาทตลํ อภิรุหิํสุ ราชา เถเร วณฺทิตฺวา อาสเน นิสีทาเปตฺวา อาคต การณํ ปุจฺฉิฯ เถราปิ อาคต การณํ วตฺวา รโญฺญ เตน กมฺมุนา สคฺค-โมกฺขนฺตรายภาวํ โพเธตฺว ปกฺกมิํสุ ราชา เตสํ วจนํ สุตฺวา อสฺสาสํ ปฎิลภิตฺวา วณฺทิตฺวา (เต วิสฺสเชฺชตฺวา) สิริสยนคโต ปุน จิเนฺตสิฯ</p>


<p>มาติปิตโร โข ปน มา โจ กทาจิปิ วินา สเงฺฆน อาหารํ ภุญฺชถาติ อเมฺหหิ สปถํ กาเรสุํ ภิกฺขุสงฺฆสฺส อทตฺวา ภุตฺตํ อตฺถิ นุ โข นตฺถิติ จินฺตยโนฺต สติสโมฺมเสน สงฺฆสฺส อทตฺวา ปาตราสกาเล ปริภุตฺตํ เอกํเยว มริจวฎฺฎิํ อทฺทสฯ ทิสฺวา จ อยุตฺตํ มยา กตํ ทณฺฑกมฺมํ เม กาตพฺพนฺตี จิเนฺตสิ อถ ราชา ฉตฺตมงฺคล สตฺตาเห วีติวเตฺต มหตา ราชานุภาเวน มหเนฺตน กีฬาวิธาเนน อุทกกีฬํ กีฬิตุํ อภิสิตฺตานํ ราชุนํ จาริตฺตานุ ปาลนตฺถญฺจ ติสฺสวาปิํ อคมาสิฯ รโญฺญ สพฺพํ ปริจฺฉทํ อุปาหนฉตฺตานิ จ มริจวฎฺฎิ วิหารฎฺฐานมฺหิ ฐปยิํสุฯ</p>


<p>ตตฺราปิ ถูปฎฺฐาเน ราชปุริสา รโญฺญ สธาตุกํ กุนฺตํ อุชุกํ ฐเปสุํฯ ราชา ทิวสภาคํ โอโรธ ปริวุโต กีฬิตฺวา สายเณฺห ชาเต นครํ คมิสฺสาม กุนฺตํ วเฑฺฒถาติ อาหฯ ราชปุริสา กุนฺตํ คณฺหนฺตา จาเลตุํ นาสกฺขิํสุ ราชเสน, ตํ อจฺฉริยํ ทิสฺวา สมาคนฺตฺวา คณฺธมาลาทีหิ ปูเชสิ ราชาปิ มหนฺตํ อจฺฉริยํ ทิสฺวา หฎฺฐมานโส สมนฺตา อารกฺขํ สํวิทหิตฺวา นครํ ปาวิสิฯ</p>


<p>ตโต ราชา กุนฺตํ ปริกฺขิปาเปตฺวา เจติยํ ตํ ปริกฺขิปาเปตฺวา วิหารญฺจ กาเรสิฯ วิหาโร ตีหิ สํวจฺฉเรหิ นิฎฺฐาสิํ ราชา วิหารมหตฺถาย สงฺฆํ สนฺนิปาเตสิ ภิกฺขูนํ สตสหสฺสานิ ภิกฺขุนีนํ นวุติ สหสฺสานิ สนฺนิปติํสุ ตสฺมิํ สมาคเม ราชา สงฺฆํ วณฺทิตฺวา เอวมาห ภเนฺต วิสฺสริตฺวา วินา สเงฺฆน มริจวฎฺฎิกํ ปริภุญฺชิํ ตทตฺถํ ทณฺฑกมฺมํ เม โหตูติ-สเจติยํ มริจวฎฺฎิยํ วิหารํ กาเรสิํ ปติคณฺหาตุ ภเนฺต สโงฺฆ สเจติยํ วิหารนฺติ ทกฺขิโณทกํ ปาเตตฺวา ภิกฺขุสงฺฆสฺส วิหารํ อทาสิฯ</p>


<p>วิหารสฺส สมนฺตโต ภิกฺขุสงฺฆสฺส นิสีทนตฺถาย มหนฺตํ มณฺฑปํ กาเรสิ มณฺฑป ปาทา อภยวาปิยา ชเล ปติฎฺฐิตา อเหสุํฯ เสโสกาเส กถาจนตฺถิฯ ตตฺถ ภิกฺขุสงฺฆํ นิสีทาเปตฺวา สตฺตาหํ มหาทานํ ทตฺวา สพฺพปริกฺขารํ อทาสิฯ ตตฺถ สงฺฆเตฺถเรน ลทฺธ ปริกฺขาโร สตสหสฺสคฺฆนโก อโหสิฯ</p>


<p>เอวํ- </p>


<p>
‘‘ยุเทฺธ ทาเน จ สูเรน-สูรินา รตนตฺตเม,  
  
ปสนฺนามลจิเตฺตน-สาสนุโชฺชตนตฺถินา;  
</p>
  
<p>
รญฺญา กตญฺญุนา เตน-ถูปการาปนาทิโต,  
  
วิหารมหนนฺตานิ - ปูเชตุํ รตนตฺตยํ;  
</p>
  
<p>
ปริจฺจตฺตธนาเนตฺถ-อนคฺฆานิ วิมุญฺจิย,  
  
เสสานิ โหนฺติ เอกาย-อูนา วิสติโกฎิโย;’’  
</p>
  
<p>
เอวํ สปโญฺญ ภิทูเร อสาเร,  
  
เทเห ธเน สงฺคมติกฺกมิตฺวา  
  
กตฺวาน ปุญฺญํ สุขสาทนตฺถํ,  
  
สารํ คเหตุํ สตตํ ยเตยฺยาติ;  
</p>
  
  
  
  
  