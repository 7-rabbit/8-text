<h1>๔. อฎฺฐกวโคฺค</h1>
<h3>๑. กามสุตฺตํ</h3>
<ol>
<li>
กามํ  
  
  
  
กามยมานสฺส, ตสฺส เจ ตํ สมิชฺฌติ;  
  
อทฺธา ปีติมโน โหติ, ลทฺธา มโจฺจ ยทิจฺฉติฯ  
</li>
  
<li>
ตสฺส เจ กามยานสฺส  
กามยมานสฺส (ก.)  
, ฉนฺทชาตสฺส ชนฺตุโน;  
  
เต กามา ปริหายนฺติ, สลฺลวิโทฺธว รุปฺปติฯ  
</li>
  
<li>
โย กาเม ปริวเชฺชติ, สปฺปเสฺสว ปทา สิโร;  
  
โสมํ  
โส อิมํ (สี. ปี.)  
วิสตฺติกํ โลเก, สโต สมติวตฺตติฯ  
</li>
  
<li>
เขตฺตํ วตฺถุํ หิรญฺญํ วา, ควสฺสํ  
ควาสฺสํ (สี. สฺยา. ปี.)  
ทาสโปริสํ;  
  
ถิโย พนฺธู ปุถุ กาเม, โย นโร อนุคิชฺฌติฯ  
</li>
  
<li>
อพลา นํ พลียนฺติ, มทฺทเนฺตนํ ปริสฺสยา;  
  
ตโต นํ ทุกฺขมเนฺวติ, นาวํ ภินฺนมิโวทกํฯ  
</li>
  
<li>
ตสฺมา ชนฺตุ สทา สโต, กามานิ ปริวชฺชเย;  
  
เต ปหาย ตเร โอฆํ, นาวํ สิตฺวาว  
สิญฺจิตฺวา (สี.)  
ปารคูติฯ  
</li>
  
กามสุตฺตํ ปฐมํ นิฎฺฐิตํฯ  
</li>
  
<h3>๒. คุหฎฺฐกสุตฺตํ</h3>
</ol>
<ol>
<li>
สโตฺต  
  
คุหายํ พหุนาภิฉโนฺน, ติฎฺฐํ นโร โมหนสฺมิํ ปคาโฬฺห;  
  
ทูเร  
วิเวกา หิ ตถาวิโธ โส, กามา หิ โลเก น หิ สุปฺปหายาฯ  
</li>
  
<li>
อิจฺฉานิทานา  
ภวสาตพทฺธา, เต ทุปฺปมุญฺจา น หิ อญฺญโมกฺขา;  
  
ปจฺฉา ปุเร วาปิ อเปกฺขมานา, อิเมว กาเม ปุริเมว ชปฺปํฯ  
</li>
  
<li>
กาเมสุ คิทฺธา ปสุตา ปมูฬฺหา, อวทานิยา เต วิสเม นิวิฎฺฐา;  
  
ทุกฺขูปนีตา ปริเทวยนฺติ, กิํสู ภวิสฺสาม อิโต จุตาเสฯ  
</li>
  
<li>
ตสฺมา หิ สิเกฺขถ อิเธว ชนฺตุ, ยํ กิญฺจิ ชญฺญา วิสมนฺติ โลเก;  
  
น ตสฺส เหตู วิสมํ จเรยฺย, อปฺปญฺหิทํ ชีวิตมาหุ ธีราฯ  
</li>
  
<li>
ปสฺสามิ โลเก ปริผนฺทมานํ, ปชํ อิมํ ตณฺหคตํ ภเวสุ;  
  
หีนา  
นรา มจฺจุมุเข ลปนฺติ, อวีตตณฺหาเส ภวาภเวสุฯ  
</li>
  
<li>
มมายิเต ปสฺสถ ผนฺทมาเน, มเจฺฉว อโปฺปทเก ขีณโสเต;  
  
เอตมฺปิ ทิสฺวา อมโม จเรยฺย, ภเวสุ อาสตฺติมกุพฺพมาโนฯ  
</li>
  
<li>
อุโภสุ อเนฺตสุ วิเนยฺย ฉนฺทํ, ผสฺสํ ปริญฺญาย อนานุคิโทฺธ;  
  
ยทตฺตครหี ตทกุพฺพมาโน, น ลิปฺปตี  
น ลิมฺปตี (สฺยา. ก.)  
ทิฎฺฐสุเตสุ ธีโรฯ  
</li>
  
<li>
สญฺญํ  
ปริญฺญา วิตเรยฺย โอฆํ, ปริคฺคเหสุ มุนิ โนปลิโตฺต;  
  
อพฺพูฬฺหสโลฺล จรมปฺปมโตฺต, นาสีสตี  
นาสิํสตี (สี. สฺยา. ปี.)  
โลกมิมํ ปรญฺจาติฯ  
</li>
  
คุหฎฺฐกสุตฺตํ ทุติยํ นิฎฺฐิตํฯ  
</li>
  
<h3>๓. ทุฎฺฐฎฺฐกสุตฺตํ</h3>
</ol>
<ol>
<li>
วทนฺติ  
  
  
เว ทุฎฺฐมนาปิ เอเก, อโถปิ เว สจฺจมนา วทนฺติ;  
  
วาทญฺจ ชาตํ มุนิ โน อุเปติ, ตสฺมา มุนี นตฺถิ ขิโล กุหิญฺจิฯ  
</li>
  
<li>
สกญฺหิ ทิฎฺฐิํ กถมจฺจเยยฺย, ฉนฺทานุนีโต รุจิยา นิวิโฎฺฐ;  
  
สยํ สมตฺตานิ ปกุพฺพมาโน, ยถา หิ ชาเนยฺย ตถา วเทยฺยฯ  
</li>
  
<li>
โย อตฺตโน สีลวตานิ ชนฺตุ, อนานุปุโฎฺฐว ปเรส  
ปรสฺส (ก.)  
ปาว  
ปาวา (สี. สฺยา. ปี.)  
;  
  
อนริยธมฺมํ กุสลา ตมาหุ, โย อาตุมานํ สยเมว ปาวฯ  
</li>
  
<li>
สโนฺต จ ภิกฺขุ อภินิพฺพุตโตฺต, อิติหนฺติ สีเลสุ อกตฺถมาโน;  
  
ตมริยธมฺมํ กุสลา วทนฺติ, ยสฺสุสฺสทา นตฺถิ กุหิญฺจิ โลเกฯ  
</li>
  
<li>
ปกปฺปิตา  
สงฺขตา ยสฺส ธมฺมา, ปุรกฺขตา  
ปุเรกฺขตา (สี.)  
สนฺติ อวีวทาตา;  
  
ยทตฺตนิ  
ปสฺสติ อานิสํสํ, ตํ นิสฺสิโต กุปฺปปฎิจฺจ สนฺติํฯ  
</li>
  
<li>
ทิฎฺฐีนิเวสา น หิ สฺวาติวตฺตา, ธเมฺมสุ นิเจฺฉยฺย สมุคฺคหีตํ;  
  
ตสฺมา นโร เตสุ นิเวสเนสุ, นิรสฺสตี อาทิยตี จ ธมฺมํฯ  
</li>
  
<li>
โธนสฺส  
หิ นตฺถิ กุหิญฺจิ โลเก, ปกปฺปิตา ทิฎฺฐิ ภวาภเวสุ;  
  
มายญฺจ มานญฺจ ปหาย โธโน, ส เกน คเจฺฉยฺย อนูปโย โสฯ  
</li>
  
<li>
อุปโย หิ ธเมฺมสุ อุเปติ วาทํ, อนูปยํ เกน กถํ วเทยฺย;  
  
อตฺตา นิรตฺตา  
อตฺตํ นิรตฺตํ (พหูสุ)  
น หิ ตสฺส อตฺถิ, อโธสิ โส ทิฎฺฐิมิเธว สพฺพนฺติฯ  
</li>
  
ทุฎฺฐฎฺฐกสุตฺตํ ตติยํ นิฎฺฐิตํฯ  
</li>
  
<h3>๔. สุทฺธฎฺฐกสุตฺตํ</h3>
</ol>
<ol>
<li>
ปสฺสามิ  
สุทฺธํ ปรมํ อโรคํ, ทิเฎฺฐน สํสุทฺธิ นรสฺส โหติ;  
  
เอวาภิชานํ  
  
เอตาภิชานํ (สี. ปี.)  
ปรมนฺติ ญตฺวา, สุทฺธานุปสฺสีติ ปเจฺจติ ญาณํฯ  
</li>
  
<li>
ทิเฎฺฐน  
เจ สุทฺธิ นรสฺส โหติ, ญาเณน วา โส ปชหาติ ทุกฺขํ;  
  
อเญฺญน โส สุชฺฌติ โสปธีโก, ทิฎฺฐี หิ นํ ปาว ตถา วทานํฯ  
</li>
  
<li>
น พฺราหฺมโณ อญฺญโต สุทฺธิมาห, ทิเฎฺฐ สุเต สีลวเต มุเต วา;  
  
ปุเญฺญ จ ปาเป จ อนูปลิโตฺต, อตฺตญฺชโห นยิธ ปกุพฺพมาโนฯ  
</li>
  
<li>
ปุริมํ ปหาย อปรํ สิตาเส, เอชานุคา เต น ตรนฺติ สงฺคํ;  
  
เต อุคฺคหายนฺติ นิรสฺสชนฺติ, กปีว สาขํ ปมุญฺจํ คหายํ  
ปมุขํ คหาย (สฺยา.), ปมุญฺจ คหาย (ก.)  
ฯ  
</li>
  
<li>
สยํ  
สมาทาย วตานิ ชนฺตุ, อุจฺจาวจํ คจฺฉติ สญฺญสโตฺต;  
  
วิทฺวา จ เวเทหิ สเมจฺจ ธมฺมํ, น อุจฺจาวจํ คจฺฉติ ภูริปโญฺญฯ  
</li>
  
<li>
ส สพฺพธเมฺมสุ วิเสนิภูโต, ยํ กิญฺจิ ทิฎฺฐํ ว สุตํ มุตํ วา;  
  
ตเมว  
ทสฺสิํ วิวฎํ จรนฺตํ, เกนีธ โลกสฺมิ วิกปฺปเยยฺยฯ  
</li>
  
<li>
น กปฺปยนฺติ น ปุเรกฺขโรนฺติ, อจฺจนฺตสุทฺธีติ น เต วทนฺติ;  
  
อาทานคนฺถํ  
คถิตํ วิสชฺช, อาสํ น กุพฺพนฺติ กุหิญฺจิ โลเกฯ  
</li>
  
<li>
สีมาติโค พฺราหฺมโณ ตสฺส นตฺถิ, ญตฺวา ว ทิสฺวา ว  
ญตฺวา จ ทิสฺวา จ (ก. สี. ก.)  
สมุคฺคหีตํ;  
  
น ราคราคี น วิราครโตฺต, ตสฺสีธ นตฺถี ปรมุคฺคหีตนฺติฯ  
</li>
  
สุทฺธฎฺฐกสุตฺตํ จตุตฺถํ นิฎฺฐิตํฯ  
</li>
  
<h3>๕. ปรมฎฺฐกสุตฺตํ</h3>
</ol>
<ol>
<li>
ปรมนฺติ  
ทิฎฺฐีสุ ปริพฺพสาโน, ยทุตฺตริ กุรุเต ชนฺตุ โลเก;  
  
หีนาติ อเญฺญ ตโต สพฺพมาห, ตสฺมา วิวาทานิ อวีติวโตฺตฯ  
</li>
  
<li>
ยทตฺตนี ปสฺสติ อานิสํสํ, ทิเฎฺฐ  
สุเต สีลวเต  
สีลพฺพเต (สฺยา.)  
มุเต วา;  
  
ตเทว โส ตตฺถ สมุคฺคหาย, นิหีนโต ปสฺสติ สพฺพมญฺญํฯ  
</li>
  
<li>
ตํ  
วาปิ คนฺถํ กุสลา วทนฺติ, ยํ นิสฺสิโต ปสฺสติ หีนมญฺญํ;  
  
ตสฺมา หิ ทิฎฺฐํ ว สุตํ มุตํ วา, สีลพฺพตํ ภิกฺขุ น นิสฺสเยยฺยฯ  
</li>
  
<li>
ทิฎฺฐิมฺปิ  
โลกสฺมิํ น กปฺปเยยฺย, ญาเณน วา สีลวเตน วาปิ;  
  
สโมติ อตฺตานมนูปเนยฺย, หีโน น มเญฺญถ วิเสสิ วาปิฯ  
</li>
  
<li>
อตฺตํ ปหาย อนุปาทิยาโน, ญาเณปิ โส นิสฺสยํ โน กโรติ;  
  
ส เว วิยเตฺตสุ  
วิยุเตฺตสุ (สี. อฎฺฐ.), ทฺวิยเตฺตสุ (ก.)  
น วคฺคสารี, ทิฎฺฐิมฺปิ  
ทิฎฺฐิมปิ (ก.)  
โส น ปเจฺจติ กิญฺจิฯ  
</li>
  
<li>
ยสฺสูภยเนฺต ปณิธีธ นตฺถิ, ภวาภวาย อิธ วา หุรํ วา;  
  
นิเวสนา ตสฺส น สนฺติ เกจิ, ธเมฺมสุ นิเจฺฉยฺย สมุคฺคหีตํฯ  
</li>
  
<li>
ตสฺสีธ ทิเฎฺฐ ว สุเต มุเต วา, ปกปฺปิตา  
นตฺถิ อณูปิ สญฺญา;  
  
ตํ พฺราหฺมณํ ทิฎฺฐิมนาทิยานํ, เกนีธ โลกสฺมิํ วิกปฺปเยยฺยฯ  
</li>
  
<li>
น กปฺปยนฺติ น ปุเรกฺขโรนฺติ, ธมฺมาปิ เตสํ น ปฎิจฺฉิตาเส;  
  
น  
พฺราหฺมโณ สีลวเตน เนโยฺย, ปารงฺคโต น ปเจฺจติ ตาทีติฯ  
</li>
  
ปรมฎฺฐกสุตฺตํ ปญฺจมํ นิฎฺฐิตํฯ  
</li>
  
<h3>๖. ชราสุตฺตํ</h3>
</ol>
<ol>
<li>
อปฺปํ  
  
วต ชีวิตํ อิทํ, โอรํ วสฺสสตาปิ มิยฺยติ  
มียติ (สี. อฎฺฐ.)  
;  
  
โย เจปิ อติจฺจ ชีวติ, อถ โข โส ชรสาปิ มิยฺยติฯ  
</li>
  
<li>
โสจนฺติ ชนา มมายิเต, น หิ สนฺติ  
น หิ สนฺตา (สี.), น หี สนฺติ (กตฺถจิ)  
นิจฺจา ปริคฺคหา;  
  
วินาภาวสนฺตเมวิทํ, อิติ ทิสฺวา นาคารมาวเสฯ  
</li>
  
<li>
มรเณนปิ ตํ ปหียติ  
ปหิยฺยติ (สี. สฺยา. ก.)  
, ยํ ปุริโส มมิทนฺติ  
มมยิทนฺติ (สี. สฺยา. ก.), มมายนฺติ (ก.)  
มญฺญติ;  
  
เอตมฺปิ วิทิตฺวา  
เอตํ ทิสฺวาน (นิเทฺทเส), เอตมฺปิ วิทิตฺว (?)  
ปณฺฑิโต, น มมตฺตาย นเมถ มามโกฯ  
</li>
  
<li>
สุปิเนน ยถาปิ สงฺคตํ, ปฎิพุโทฺธ ปุริโส น ปสฺสติ;  
  
เอวมฺปิ  
ปิยายิตํ ชนํ, เปตํ กาลกตํ น ปสฺสติฯ  
</li>
  
<li>
ทิฎฺฐาปิ  
สุตาปิ เต ชนา, เยสํ นามมิทํ ปวุจฺจติ  
นามเมวา วสิสฺสติ (สี. สฺยา. ปี.)  
;  
  
นามํเยวาวสิสฺสติ, อเกฺขยฺยํ เปตสฺส ชนฺตุโนฯ  
</li>
  
<li>
โสกปฺปริเทวมจฺฉรํ  
โสกปริเทวมจฺฉรํ (สี. สฺยา. ปี.), โสกํ ปริเทวมจฺฉรํ (?)  
, น ชหนฺติ คิทฺธา มมายิเต;  
  
ตสฺมา มุนโย ปริคฺคหํ, หิตฺวา อจริํสุ เขมทสฺสิโนฯ  
</li>
  
<li>
ปติลีนจรสฺส  
ภิกฺขุโน, ภชมานสฺส วิวิตฺตมาสนํ;  
  
สามคฺคิยมาหุ ตสฺส ตํ, โย อตฺตานํ ภวเน น ทสฺสเยฯ  
</li>
  
<li>
สพฺพตฺถ มุนี อนิสฺสิโต, น ปิยํ กุพฺพติ โนปิ อปฺปิยํ;  
  
ตสฺมิํ ปริเทวมจฺฉรํ, ปเณฺณ วาริ ยถา น ลิมฺปติ  
ลิปฺปติ (สี. ปี.)  
ฯ  
</li>
  
<li>
อุทพินฺทุ ยถาปิ โปกฺขเร, ปทุเม วาริ ยถา น ลิมฺปติ;  
  
เอวํ มุนิ โนปลิมฺปติ, ยทิทํ ทิฎฺฐสุตํ มุเตสุ วาฯ  
</li>
  
<li>
โธโน  
  
น หิ เตน มญฺญติ, ยทิทํ ทิฎฺฐสุตํ มุเตสุ วา;  
  
นาเญฺญน วิสุทฺธิมิจฺฉติ, น หิ โส รชฺชติ โน วิรชฺชตีติฯ  
</li>
  
ชราสุตฺตํ ฉฎฺฐํ นิฎฺฐิตํฯ  
</li>
  
<h3>๗. ติสฺสเมเตฺตยฺยสุตฺตํ</h3>
</ol>
<ol>
<li>
‘‘เมถุนมนุยุตฺตสฺส, (อิจฺจายสฺมา ติโสฺส เมเตฺตโยฺย) วิฆาตํ พฺรูหิ มาริส;  
  
สุตฺวาน ตว สาสนํ, วิเวเก สิกฺขิสฺสามเสฯ  
</li>
  
<li>
‘‘เมถุนมนุยุตฺตสฺส, (เมเตฺตยฺยาติ ภควา) มุสฺสเต วาปิ สาสนํ;  
  
มิจฺฉา  
จ ปฎิปชฺชติ, เอตํ ตสฺมิํ อนาริยํฯ  
</li>
  
<li>
‘‘เอโก  
ปุเพฺพ จริตฺวาน, เมถุนํ โย นิเสวติ;  
  
ยานํ ภนฺตํ ว ตํ โลเก, หีนมาหุ ปุถุชฺชนํฯ  
</li>
  
<li>
‘‘ยโส กิตฺติ จ ยา ปุเพฺพ, หายเต วาปิ ตสฺส สา;  
  
เอตมฺปิ ทิสฺวา สิเกฺขถ, เมถุนํ วิปฺปหาตเวฯ  
</li>
  
<li>
‘‘สงฺกเปฺปหิ ปเรโต โส, กปโณ วิย ฌายติ;  
  
สุตฺวา ปเรสํ นิโคฺฆสํ, มงฺกุ โหติ ตถาวิโธฯ  
</li>
  
<li>
‘‘อถ สตฺถานิ กุรุเต, ปรวาเทหิ โจทิโต;  
  
เอส ขฺวสฺส มหาเคโธ, โมสวชฺชํ ปคาหติฯ  
</li>
  
<li>
‘‘ปณฺฑิโตติ สมญฺญาโต, เอกจริยํ อธิฎฺฐิโต;  
  
อถาปิ  
ส จาปิ (นิเทฺทเส)  
เมถุเน ยุโตฺต, มโนฺทว ปริกิสฺสติ  
ปริกิลิสฺสติ (สี.)  
ฯ  
</li>
  
<li>
‘‘เอตมาทีนวํ  
  
ญตฺวา, มุนิ ปุพฺพาปเร อิธ;  
  
เอกจริยํ ทฬฺหํ กยิรา, น นิเสเวถ เมถุนํฯ  
</li>
  
<li>
‘‘วิเวกเญฺญว สิเกฺขถ, เอตทริยานมุตฺตมํ;  
  
น เตน เสโฎฺฐ มเญฺญถ, ส เว นิพฺพานสนฺติเกฯ  
</li>
  
<li>
‘‘ริตฺตสฺส มุนิโน จรโต, กาเมสุ อนเปกฺขิโน;  
  
โอฆติณฺณสฺส ปิหยนฺติ, กาเมสุ คธิตา  
คถิตา (สี.)  
ปชา’’ติฯ  
</li>
  
ติสฺสเมเตฺตยฺยสุตฺตํ สตฺตมํ นิฎฺฐิตํฯ  
</li>
  
<h3>๘. ปสูรสุตฺตํ</h3>
</ol>
<ol>
<li>
อิเธว  
สุทฺธิ อิติ วาทยนฺติ  
วิทิยนฺติ (สี. ปี.)  
, นาเญฺญสุ ธเมฺมสุ วิสุทฺธิมาหุ;  
  
ยํ นิสฺสิตา ตตฺถ สุภํ วทานา, ปเจฺจกสเจฺจสุ ปุถู นิวิฎฺฐาฯ  
</li>
  
<li>
เต  
วาทกามา ปริสํ วิคยฺห, พาลํ ทหนฺตี มิถุ อญฺญมญฺญํ;  
  
วทนฺติ เต อญฺญสิตา กโถชฺชํ, ปสํสกามา กุสลา วทานาฯ  
</li>
  
<li>
ยุโตฺต กถายํ ปริสาย มเชฺฌ, ปสํสมิจฺฉํ วินิฆาติ โหติ;  
  
อปาหตสฺมิํ ปน มงฺกุ โหติ, นินฺทาย โส กุปฺปติ รนฺธเมสีฯ  
</li>
  
<li>
ยมสฺส  
วาทํ ปริหีนมาหุ, อปาหตํ ปญฺหวิมํสกาเส;  
  
ปริเทวติ โสจติ หีนวาโท, อุปจฺจคา มนฺติ อนุตฺถุนาติฯ  
</li>
  
<li>
เอเต วิวาทา สมเณสุ ชาตา, เอเตสุ อุคฺฆาติ นิฆาติ โหติ;  
  
เอตมฺปิ  
ทิสฺวา วิรเม กโถชฺชํ, น หญฺญทตฺถตฺถิปสํสลาภาฯ  
</li>
  
<li>
ปสํสิโต  
วา ปน ตตฺถ โหติ, อกฺขาย วาทํ ปริสาย มเชฺฌ;  
  
โส หสฺสตี อุณฺณมตี  
อุนฺนมตี (?)  
จ เตน, ปปฺปุยฺย ตมตฺถํ ยถา มโน อหุฯ  
</li>
  
<li>
ยา อุณฺณตี  
อุนฺนตี (?)  
สาสฺส วิฆาตภูมิ, มานาติมานํ วทเต ปเนโส;  
  
เอตมฺปิ ทิสฺวา น วิวาทเยถ, น หิ เตน สุทฺธิํ กุสลา วทนฺติฯ  
</li>
  
<li>
สูโร ยถา ราชขาทาย ปุโฎฺฐ, อภิคชฺชเมติ ปฎิสูรมิจฺฉํ;  
  
เยเนว โส เตน ปเลหิ สูร, ปุเพฺพว นตฺถิ ยทิทํ ยุธายฯ  
</li>
  
<li>
เย  
ทิฎฺฐิมุคฺคยฺห วิวาทยนฺติ  
วิวาทิยนฺติ (สี. ปี.)  
, อิทเมว สจฺจนฺติ จ วาทยนฺติ;  
  
เต  
ตฺวํ วทสฺสู น หิ เตธ อตฺถิ, วาทมฺหิ ชาเต ปฎิเสนิกตฺตาฯ  
</li>
  
<li>
วิเสนิกตฺวา ปน เย จรนฺติ, ทิฎฺฐีหิ ทิฎฺฐิํ อวิรุชฺฌมานา;  
  
เตสุ  
ตฺวํ กิํ ลเภโถ ปสูร, เยสีธ นตฺถี ปรมุคฺคหีตํฯ  
</li>
  
<li>
อถ ตฺวํ ปวิตกฺกมาคมา, มนสา ทิฎฺฐิคตานิ จินฺตยโนฺต;  
  
โธเนน ยุคํ สมาคมา, น หิ ตฺวํ สกฺขสิ สมฺปยาตเวติฯ  
</li>
  
ปสูรสุตฺตํ อฎฺฐมํ นิฎฺฐิตํฯ  
</li>
  
<h3>๙. มาคณฺฑิยสุตฺตํ</h3>
</ol>
<ol>
<li>
‘‘ทิสฺวาน ตณฺหํ อรติํ รคญฺจ  
อรติญฺจ ราคํ (สฺยา. ก.)  
, นาโหสิ ฉโนฺท อปิ เมถุนสฺมิํ;  
  
กิเมวิทํ มุตฺตกรีสปุณฺณํ, ปาทาปิ นํ สมฺผุสิตุํ น อิเจฺฉ’’ฯ  
</li>
  
<li>
‘‘เอตาทิสํ  
เจ รตนํ น อิจฺฉสิ, นาริํ นริเนฺทหิ พหูหิ ปตฺถิตํ;  
  
ทิฎฺฐิคตํ สีลวตํ นุ ชีวิตํ  
สีลวตานุชีวิตํ (สี. ปี. ก.)  
, ภวูปปตฺติญฺจ วเทสิ กีทิสํ’’ฯ  
</li>
  
<li>
‘‘อิทํ  
วทามีติ น ตสฺส โหติ, (มาคณฺฑิยาติ  
มาคนฺทิยาติ (สี. สฺยา. ปี.)  
ภควา)  
  
ธเมฺมสุ นิเจฺฉยฺย สมุคฺคหีตํ;  
  
ปสฺสญฺจ  
ทิฎฺฐีสุ อนุคฺคหาย,  
  
อชฺฌตฺตสนฺติํ ปจินํ อทสฺสํ’’ฯ  
</li>
  
<li>
‘‘วินิจฺฉยา  
ยานิ ปกปฺปิตานิ, (อิติ มาคณฺฑิโย  
มาคนฺทิโย (สี. สฺยา. ปี.)  
)  
  
เต เว มุนี พฺรูสิ อนุคฺคหาย;  
  
อชฺฌตฺตสนฺตีติ ยเมตมตฺถํ,  
  
กถํ นุ ธีเรหิ ปเวทิตํ ตํ’’ฯ  
</li>
  
<li>
‘‘น ทิฎฺฐิยา น สุติยา น ญาเณน, (มาคณฺฑิยาติ ภควา)  
  
สีลพฺพเตนาปิ น สุทฺธิมาห;  
  
อทิฎฺฐิยา อสฺสุติยา อญาณา,  
  
อสีลตา อพฺพตา โนปิ เตน;  
  
เอเต จ นิสฺสชฺช อนุคฺคหาย,  
  
สโนฺต อนิสฺสาย ภวํ น ชเปฺป’’ฯ  
</li>
  
<li>
‘‘โน เจ กิร ทิฎฺฐิยา น สุติยา น ญาเณน, (อิติ มาคณฺฑิโย)  
  
สีลพฺพเตนาปิ น สุทฺธิมาห;  
  
อทิฎฺฐิยา  
อสฺสุติยา อญาณา,  
  
อสีลตา อพฺพตา โนปิ เตน;  
  
มญฺญามหํ โมมุหเมว ธมฺมํ,  
  
ทิฎฺฐิยา เอเก ปเจฺจนฺติ สุทฺธิํ’’ฯ  
</li>
  
<li>
‘‘ทิฎฺฐญฺจ นิสฺสาย อนุปุจฺฉมาโน, (มาคณฺฑิยาติ ภควา)  
  
สมุคฺคหีเตสุ ปโมหมาคา  
สโมหมาคา (สฺยา. ก.)  
;  
  
อิโต  
จ นาทฺทกฺขิ อณุมฺปิ สญฺญํ,  
  
ตสฺมา ตุวํ โมมุหโต ทหาสิฯ  
</li>
  
<li>
‘‘สโม  
วิเสสี อุท วา นิหีโน, โย มญฺญตี โส วิวเทถ เตน;  
  
ตีสุ วิธาสุ อวิกมฺปมาโน, สโม วิเสสีติ น ตสฺส โหติฯ  
</li>
  
<li>
‘‘สจฺจนฺติ โส พฺราหฺมโณ กิํ วเทยฺย, มุสาติ วา โส วิวเทถ เกน;  
  
ยสฺมิํ สมํ วิสมํ วาปิ นตฺถิ, ส เกน วาทํ ปฎิสํยุเชยฺยฯ  
</li>
  
<li>
‘‘โอกํ  
ปหาย อนิเกตสารี, คาเม อกุพฺพํ มุนิ สนฺถวานิ  
สนฺธวานิ (ก.)  
;  
  
กาเมหิ ริโตฺต อปุเรกฺขราโน, กถํ น วิคฺคยฺห ชเนน กยิราฯ  
</li>
  
<li>
‘‘เยหิ วิวิโตฺต วิจเรยฺย โลเก, น ตานิ อุคฺคยฺห วเทยฺย นาโค;  
  
ชลมฺพุชํ  
  
เอลมฺพุชํ (สี. สฺยา.)  
กณฺฑกํ วาริชํ ยถา, ชเลน ปเงฺกน จนูปลิตฺตํ;  
  
เอวํ มุนี สนฺติวาโท อคิโทฺธ, กาเม จ โลเก จ อนูปลิโตฺตฯ  
</li>
  
<li>
‘‘น  
เวทคู ทิฎฺฐิยายโก  
น เวทคู ทิฎฺฐิยา (ก. สี. สฺยา. ปี.)  
น มุติยา, ส มานเมติ น หิ ตมฺมโย โส;  
  
น กมฺมุนา โนปิ สุเตน เนโยฺย, อนูปนีโต ส นิเวสเนสุฯ  
</li>
  
<li>
‘‘สญฺญาวิรตฺตสฺส น สนฺติ คนฺถา, ปญฺญาวิมุตฺตสฺส น สนฺติ โมหา;  
  
สญฺญญฺจ ทิฎฺฐิญฺจ เย อคฺคเหสุํ, เต ฆฎฺฎยนฺตา  
ฆฎฺฎมานา (สฺยา. ก.)  
วิจรนฺติ โลเก’’ติฯ  
</li>
  
มาคณฺฑิยสุตฺตํ นวมํ นิฎฺฐิตํฯ  
</li>
  
<h3>๑๐. ปุราเภทสุตฺตํ</h3>
</ol>
<ol>
<li>
‘‘กถํทสฺสี กถํสีโล, อุปสโนฺตติ วุจฺจติ;  
  
ตํ เม โคตม ปพฺรูหิ, ปุจฺฉิโต อุตฺตมํ นรํ’’ฯ  
</li>
  
<li>
‘‘วีตตโณฺห ปุรา เภทา, (อิติ ภควา) ปุพฺพมนฺตมนิสฺสิโต;  
  
เวมเชฺฌ นุปสเงฺขโยฺย, ตสฺส นตฺถิ ปุรกฺขตํฯ  
</li>
  
<li>
‘‘อโกฺกธโน  
  
  
อสนฺตาสี, อวิกตฺถี อกุกฺกุโจ;  
  
มนฺตภาณี  
มนฺตาภาณี (สฺยา. ปี.)  
อนุทฺธโต, ส เว วาจายโต มุนิฯ  
</li>
  
<li>
‘‘นิราสตฺติ อนาคเต, อตีตํ นานุโสจติ;  
  
วิเวกทสฺสี ผเสฺสสุ, ทิฎฺฐีสุ จ น นียติ  
นิยฺยติ (พหูสุ)  
ฯ  
</li>
  
<li>
‘‘ปติลีโน อกุหโก, อปิหาลุ อมจฺฉรี;  
  
อปฺปคโพฺภ  
อเชคุโจฺฉ, เปสุเณเยฺย จ โน ยุโตฯ  
</li>
  
<li>
‘‘สาติเยสุ อนสฺสาวี, อติมาเน จ โน ยุโต;  
  
สโณฺห จ ปฎิภานวา  
ปฎิภาณวา (สฺยา. ปี.)  
, น สโทฺธ น วิรชฺชติฯ  
</li>
  
<li>
‘‘ลาภกมฺยา น สิกฺขติ, อลาเภ จ น กุปฺปติ;  
  
อวิรุโทฺธ จ ตณฺหาย, รเสสุ นานุคิชฺฌติฯ  
</li>
  
<li>
‘‘อุเปกฺขโก สทา สโต, น โลเก มญฺญเต สมํ;  
  
น วิเสสี น นีเจโยฺย, ตสฺส โน สนฺติ อุสฺสทาฯ  
</li>
  
<li>
‘‘ยสฺส นิสฺสยนา  
นิสฺสยตา (สี. สฺยา. ปี.)  
นตฺถิ, ญตฺวา ธมฺมํ อนิสฺสิโต;  
  
ภวาย วิภวาย วา, ตณฺหา ยสฺส น วิชฺชติฯ  
</li>
  
<li>
‘‘ตํ พฺรูมิ อุปสโนฺตติ, กาเมสุ อนเปกฺขินํ;  
  
คนฺถา ตสฺส น วิชฺชนฺติ, อตรี โส วิสตฺติกํฯ  
</li>
  
<li>
‘‘น ตสฺส ปุตฺตา ปสโว, เขตฺตํ วตฺถุญฺจ วิชฺชติ;  
  
อตฺตา  
วาปิ นิรตฺตา วา  
อตฺตํ วาปิ นิรตฺตํ วา (พหูสุ)  
, น ตสฺมิํ อุปลพฺภติฯ  
</li>
  
<li>
‘‘เยน นํ วชฺชุํ ปุถุชฺชนา, อโถ สมณพฺราหฺมณา;  
  
ตํ ตสฺส อปุรกฺขตํ, ตสฺมา วาเทสุ เนชติฯ  
</li>
  
<li>
‘‘วีตเคโธ  
อมจฺฉรี, น อุเสฺสสุ วทเต มุนิ;  
  
น สเมสุ น โอเมสุ, กปฺปํ เนติ อกปฺปิโยฯ  
</li>
  
<li>
‘‘ยสฺส โลเก สกํ นตฺถิ, อสตา จ น โสจติ;  
  
ธเมฺมสุ จ น คจฺฉติ, ส เว สโนฺตติ วุจฺจตี’’ติฯ  
</li>
  
ปุราเภทสุตฺตํ ทสมํ นิฎฺฐิตํฯ  
</li>
  
<h3>๑๑. กลหวิวาทสุตฺตํ</h3>
</ol>
<ol>
<li>
‘‘กุโตปหูตา  
  
กลหา วิวาทา, ปริเทวโสกา สหมจฺฉรา จ;  
  
มานาติมานา สหเปสุณา จ, กุโตปหูตา เต ตทิงฺฆ พฺรูหิ’’ฯ  
</li>
  
<li>
‘‘ปิยปฺปหูตา กลหา วิวาทา,  
  
ปริเทวโสกา สหมจฺฉรา จ;  
  
มานาติมานา สหเปสุณา จ,  
  
มเจฺฉรยุตฺตา กลหา วิวาทา;  
  
วิวาทชาเตสุ จ เปสุณานิ’’ฯ  
</li>
  
<li>
‘‘ปิยา  
สุ  
ปิยานุ (สฺยา.), ปิยสฺสุ (ก.)  
โลกสฺมิํ กุโตนิทานา, เย จาปิ  
เย วาปิ (สี. สฺยา. ปี.)  
โลภา วิจรนฺติ โลเก;  
  
อาสา จ นิฎฺฐา จ กุโตนิทานา, เย สมฺปรายาย นรสฺส โหนฺติ’’ฯ  
</li>
  
<li>
‘‘ฉนฺทานิทานานิ ปิยานิ โลเก, เย จาปิ โลภา วิจรนฺติ โลเก;  
  
อาสา จ นิฎฺฐา จ อิโตนิทานา, เย สมฺปรายาย นรสฺส โหนฺติ’’ฯ  
</li>
  
<li>
‘‘ฉโนฺท  
นุ โลกสฺมิํ กุโตนิทาโน, วินิจฺฉยา จาปิ  
วาปิ (สี. สฺยา. ปี.)  
กุโตปหูตา;  
  
โกโธ โมสวชฺชญฺจ กถํกถา จ, เย วาปิ ธมฺมา สมเณน วุตฺตา’’ฯ  
</li>
  
<li>
‘‘สาตํ  
อสาตนฺติ ยมาหุ โลเก, ตมูปนิสฺสาย ปโหติ ฉโนฺท;  
  
รูเปสุ ทิสฺวา วิภวํ ภวญฺจ, วินิจฺฉยํ กุพฺพติ  
กุรุเต (พหูสุ)  
ชนฺตุ โลเกฯ  
</li>
  
<li>
‘‘โกโธ  
โมสวชฺชญฺจ กถํกถา จ, เอเตปิ ธมฺมา ทฺวยเมว สเนฺต;  
  
กถํกถี ญาณปถาย สิเกฺข, ญตฺวา ปวุตฺตา สมเณน ธมฺมา’’ฯ  
</li>
  
<li>
‘‘สาตํ อสาตญฺจ กุโตนิทานา, กิสฺมิํ อสเนฺต น ภวนฺติ เหเต;  
  
วิภวํ ภวญฺจาปิ ยเมตมตฺถํ, เอตํ เม ปพฺรูหิ ยโตนิทานํ’’ฯ  
</li>
  
<li>
‘‘ผสฺสนิทานํ สาตํ อสาตํ, ผเสฺส อสเนฺต น ภวนฺติ เหเต;  
  
วิภวํ  
ภวญฺจาปิ ยเมตมตฺถํ, เอตํ เต ปพฺรูมิ อิโตนิทานํ’’ฯ  
</li>
  
<li>
‘‘ผโสฺส  
นุ โลกสฺมิ กุโตนิทาโน, ปริคฺคหา จาปิ กุโตปหูตา;  
  
กิสฺมิํ อสเนฺต น มมตฺตมตฺถิ, กิสฺมิํ วิภูเต น ผุสนฺติ ผสฺสา’’ฯ  
</li>
  
<li>
‘‘นามญฺจ รูปญฺจ ปฎิจฺจ ผโสฺส, อิจฺฉานิทานานิ ปริคฺคหานิ;  
  
อิจฺฉายสนฺตฺยา น มมตฺตมตฺถิ, รูเป วิภูเต น ผุสนฺติ ผสฺสา’’ฯ  
</li>
  
<li>
‘‘กถํสเมตสฺส วิโภติ รูปํ, สุขํ ทุขญฺจาปิ  
ทุขํ วาปิ (สี. สฺยา.)  
กถํ วิโภติ;  
  
เอตํ เม ปพฺรูหิ ยถา วิโภติ, ตํ ชานิยามาติ  
ชานิสฺสามาติ (สี. ก.)  
เม มโน อหุ’’ฯ  
</li>
  
<li>
‘‘น สญฺญสญฺญี น วิสญฺญสญฺญี, โนปิ อสญฺญี น วิภูตสญฺญี;  
  
เอวํสเมตสฺส วิโภติ รูปํ, สญฺญานิทานา หิ ปปญฺจสงฺขา’’ฯ  
</li>
  
<li>
‘‘ยํ  
ตํ อปุจฺฉิมฺห อกิตฺตยี โน,  
  
อญฺญํ ตํ ปุจฺฉาม ตทิงฺฆ พฺรูหิ;  
  
เอตฺตาวตคฺคํ  
นุ  
โน (สี. สฺยา.)  
วทนฺติ เหเก,  
  
ยกฺขสฺส สุทฺธิํ อิธ ปณฺฑิตาเส;  
  
อุทาหุ  
อญฺญมฺปิ วทนฺติ เอโตฺตฯ  
</li>
  
<li>
‘‘เอตฺตาวตคฺคมฺปิ  
วทนฺติ เหเก, ยกฺขสฺส สุทฺธิํ อิธ ปณฺฑิตาเส;  
  
เตสํ ปเนเก สมยํ วทนฺติ, อนุปาทิเสเส กุสลา วทานาฯ  
</li>
  
<li>
‘‘เอเต จ ญตฺวา อุปนิสฺสิตาติ, ญตฺวา มุนี นิสฺสเย โส วิมํสี;  
  
ญตฺวา วิมุโตฺต น วิวาทเมติ, ภวาภวาย น สเมติ ธีโร’’ติฯ  
</li>
  
กลหวิวาทสุตฺตํ เอกาทสมํ นิฎฺฐิตํฯ  
</li>
  
<h3>๑๒. จูฬพฺยูหสุตฺตํ</h3>
</ol>
<ol>
<li>
สกํสกํทิฎฺฐิปริพฺพสานา, วิคฺคยฺห นานา กุสลา วทนฺติ;  
  
โย เอวํ ชานาติ ส เวทิ ธมฺมํ, อิทํ ปฎิโกฺกสมเกวลี โสฯ  
</li>
  
<li>
เอวมฺปิ วิคฺคยฺห วิวาทยนฺติ, พาโล ปโร อกฺกุสโลติ  
อกุสโลติ (สี. สฺยา. ปี.)  
จาหุ;  
  
สโจฺจ นุ วาโท กตโม อิเมสํ, สเพฺพว  
หีเม กุสลา วทานาฯ  
</li>
  
<li>
ปรสฺส  
  
เจ ธมฺมมนานุชานํ, พาโลมโก  
พาโล มโค (สี. สฺยา. ก.)  
โหติ นิหีนปโญฺญ;  
  
สเพฺพว พาลา สุนิหีนปญฺญา, สเพฺพวิเม ทิฎฺฐิปริพฺพสานาฯ  
</li>
  
<li>
สนฺทิฎฺฐิยา เจว น วีวทาตา, สํสุทฺธปญฺญา กุสลา มุตีมา;  
  
น เตสํ โกจิ ปริหีนปโญฺญ  
โกจิปิ นิหีนปโญฺญ (สี. สฺยา. ก.)  
, ทิฎฺฐี หิ เตสมฺปิ ตถา สมตฺตาฯ  
</li>
  
<li>
น วาหเมตํ ตถิยนฺติ  
ตถิวนฺติ (สฺยา. ก.)  
พฺรูมิ, ยมาหุ พาลา มิถุ อญฺญมญฺญํ;  
  
สกํสกํทิฎฺฐิมกํสุ สจฺจํ, ตสฺมา หิ พาโลติ ปรํ ทหนฺติฯ  
</li>
  
<li>
ยมาหุ สจฺจํ ตถิยนฺติ เอเก, ตมาหุ อเญฺญ  
อเญฺญปิ (สฺยา.), อเญฺญ จ (?)  
ตุจฺฉํ มุสาติ;  
  
เอวมฺปิ วิคยฺห วิวาทยนฺติ, กสฺมา น เอกํ สมณา วทนฺติฯ  
</li>
  
<li>
เอกญฺหิ  
สจฺจํ น ทุตียมตฺถิ, ยสฺมิํ ปชา โน วิวเท ปชานํ;  
  
นานา เต  
นานาโต (ก.)  
สจฺจานิ สยํ ถุนนฺติ, ตสฺมา  
น เอกํ สมณา วทนฺติฯ  
</li>
  
<li>
กสฺมา  
นุ สจฺจานิ วทนฺติ นานา, ปวาทิยาเส กุสลา วทานา;  
  
สจฺจานิ สุตานิ พหูนิ นานา, อุทาหุ เต ตกฺกมนุสฺสรนฺติฯ  
</li>
  
<li>
น เหว สจฺจานิ พหูนิ นานา, อญฺญตฺร สญฺญาย นิจฺจานิ โลเก;  
  
ตกฺกญฺจ ทิฎฺฐีสุ ปกปฺปยิตฺวา, สจฺจํ มุสาติ ทฺวยธมฺมมาหุฯ  
</li>
  
<li>
ทิเฎฺฐ  
สุเต สีลวเต มุเต วา, เอเต จ นิสฺสาย วิมานทสฺสี;  
  
วินิจฺฉเย ฐตฺวา ปหสฺสมาโน, พาโล ปโร อกฺกุสโลติ จาหฯ  
</li>
  
<li>
เยเนว พาโลติ ปรํ ทหาติ, เตนาตุมานํ กุสโลติ จาห;  
  
สยมตฺตนา โส กุสโล วทาโน, อญฺญํ วิมาเนติ ตเทว ปาวฯ  
</li>
  
<li>
อติสารทิฎฺฐิยาว โส สมโตฺต, มาเนน มโตฺต ปริปุณฺณมานี;  
  
สยเมว สามํ มนสาภิสิโตฺต, ทิฎฺฐี  
หิ สา ตสฺส ตถา สมตฺตาฯ  
</li>
  
<li>
ปรสฺส เจ หิ วจสา นิหีโน, ตุโม สหา โหติ นิหีนปโญฺญ;  
  
อถ เจ สยํ เวทคู โหติ ธีโร, น โกจิ พาโล สมเณสุ อตฺถิฯ  
</li>
  
<li>
อญฺญํ  
อิโต ยาภิวทนฺติ ธมฺมํ, อปรทฺธา สุทฺธิมเกวลี เต  
สุทฺธิมเกวลีโน (สี.)  
;  
  
เอวมฺปิ ติตฺถฺยา ปุถุโส วทนฺติ, สนฺทิฎฺฐิราเคน หิ เตภิรตฺตา  
ตฺยาภิรตฺตา (สฺยา. ก.)  
ฯ  
</li>
  
<li>
อิเธว สุทฺธิ อิติ วาทยนฺติ, นาเญฺญสุ ธเมฺมสุ วิสุทฺธิมาหุ;  
  
เอวมฺปิ ติตฺถฺยา ปุถุโส นิวิฎฺฐา, สกายเน ตตฺถ ทฬฺหํ วทานาฯ  
</li>
  
<li>
สกายเน วาปิ ทฬฺหํ วทาโน, กเมตฺถ พาโลติ ปรํ ทเหยฺย;  
  
สยเมว โส เมธคมาวเหยฺย  
เมธกํ อาวเหยฺย (สี. ปี.)  
, ปรํ วทํ พาลมสุทฺธิธมฺมํฯ  
</li>
  
<li>
วินิจฺฉเย  
  
ฐตฺวา สยํ ปมาย, อุทฺธํ ส  
อุทฺทํ โส (สี. สฺยา. ปี.)  
โลกสฺมิํ วิวาทเมติ;  
  
หิตฺวาน สพฺพานิ วินิจฺฉยานิ, น  
เมธคํ กุพฺพติ ชนฺตุ โลเกติฯ  
</li>
  
จูฬพฺยูหสุตฺตํ ทฺวาทสมํ นิฎฺฐิตํฯ  
</li>
  
<h3>๑๓. มหาพฺยูหสุตฺตํ</h3>
</ol>
<ol>
<li>
เย เกจิเม ทิฎฺฐิปริพฺพสานา, อิทเมว สจฺจนฺติ วิวาทยนฺติ  
วิวาทิยนฺติ (สี. ปี.)  
;  
  
สเพฺพว เต นินฺทมนฺวานยนฺติ, อโถ ปสํสมฺปิ ลภนฺติ ตตฺถฯ  
</li>
  
<li>
อปฺปญฺหิ  
เอตํ น อลํ สมาย, ทุเว วิวาทสฺส ผลานิ พฺรูมิ;  
  
เอตมฺปิ ทิสฺวา น วิวาทเยถ, เขมาภิปสฺสํ อวิวาทภูมิํฯ  
</li>
  
<li>
ยา กาจิมา สมฺมุติโย ปุถุชฺชา, สพฺพาว เอตา น อุเปติ วิทฺวา;  
  
อนูปโย โส อุปยํ กิเมยฺย, ทิเฎฺฐ สุเต ขนฺติมกุพฺพมาโนฯ  
</li>
  
<li>
สีลุตฺตมา สญฺญเมนาหุ สุทฺธิํ, วตํ สมาทาย อุปฎฺฐิตาเส;  
  
อิเธว สิเกฺขม อถสฺส สุทฺธิํ, ภวูปนีตา  
กุสลา วทานาฯ  
</li>
  
<li>
สเจ จุโต สีลวตโต โหติ, ปเวธตี  
ส เวธติ (สี. ปี.)  
กมฺม วิราธยิตฺวา;  
  
ปชปฺปตี ปตฺถยตี จ สุทฺธิํ, สตฺถาว หีโน ปวสํ ฆรมฺหาฯ  
</li>
  
<li>
สีลพฺพตํ  
วาปิ ปหาย สพฺพํ, กมฺมญฺจ สาวชฺชนวชฺชเมตํ;  
  
สุทฺธิํ  
อสุทฺธินฺติ อปตฺถยาโน, วิรโต จเร สนฺติมนุคฺคหายฯ  
</li>
  
<li>
ตมูปนิสฺสาย ชิคุจฺฉิตํ วา, อถวาปิ ทิฎฺฐํ ว สุตํ มุตํ วา;  
  
อุทฺธํสรา สุทฺธิมนุตฺถุนนฺติ, อวีตตณฺหาเส ภวาภเวสุฯ  
</li>
  
<li>
ปตฺถยมานสฺส  
หิ ชปฺปิตานิ, ปเวธิตํ วาปิ ปกปฺปิเตสุ;  
  
จุตูปปาโต อิธ ยสฺส นตฺถิ, ส เกน เวเธยฺย กุหิํว ชเปฺป  
กุหิญฺจิ ชเปฺป (สี. สฺยา. ก.), กุหิํ ปชเปฺป (ปี.) นิเทฺทโส ปสฺสิตโพฺพ  
ฯ  
</li>
  
<li>
ยมาหุ ธมฺมํ ปรมนฺติ เอเก, ตเมว หีนนฺติ ปนาหุ อเญฺญ;  
  
<p>สโจฺจ นุ วาโท กตโม อิเมสํ, สเพฺพว  หีเม กุสลา วทานาฯ
</ol></p>


<ol>
<li>
สกญฺหิ ธมฺมํ ปริปุณฺณมาหุ, อญฺญสฺส ธมฺมํ ปน หีนมาหุ;  
  
เอวมฺปิ วิคฺคยฺห วิวาทยนฺติ, สกํ สกํ สมฺมุติมาหุ สจฺจํฯ  
</li>
  
<li>
ปรสฺส เจ วมฺภยิเตน หีโน, น โกจิ ธเมฺมสุ วิเสสิ อสฺส;  
  
ปุถู หิ อญฺญสฺส วทนฺติ ธมฺมํ, นิหีนโต สมฺหิ ทฬฺหํ วทานาฯ  
</li>
  
<li>
สทฺธมฺมปูชาปิ  
เนสํ ตเถว, ยถา ปสํสนฺติ สกายนานิ;  
  
สเพฺพว วาทา  
สเพฺพ ปวาทา (สฺยา.)  
ตถิยา  
ตถิวา (สพฺพตฺถ)  
ภเวยฺยุํ, สุทฺธี หิ เนสํ ปจฺจตฺตเมวฯ  
</li>
  
<li>
น  
พฺราหฺมณสฺส ปรเนยฺยมตฺถิ, ธเมฺมสุ นิเจฺฉยฺย สมุคฺคหีตํ;  
  
ตสฺมา วิวาทานิ อุปาติวโตฺต, น หิ เสฎฺฐโต ปสฺสติ ธมฺมมญฺญํฯ  
</li>
  
<li>
ชานามิ ปสฺสามิ ตเถว เอตํ, ทิฎฺฐิยา เอเก ปเจฺจนฺติ สุทฺธิํ;  
  
อทฺทกฺขิ เจ กิญฺหิ ตุมสฺส เตน, อติสิตฺวา  
อเญฺญน วทนฺติ สุทฺธิํฯ  
</li>
  
<li>
ปสฺสํ นโร ทกฺขติ  
ทกฺขิติ (สี.)  
นามรูปํ, ทิสฺวาน วา ญสฺสติ ตานิเมว;  
  
กามํ พหุํ ปสฺสตุ อปฺปกํ วา, น หิ เตน สุทฺธิํ กุสลา วทนฺติฯ  
</li>
  
<li>
นิวิสฺสวาที น หิ สุพฺพินาโย, ปกปฺปิตํ ทิฎฺฐิ ปุเรกฺขราโน;  
  
ยํ นิสฺสิโต ตตฺถ สุภํ วทาโน, สุทฺธิํวโท ตตฺถ ตถทฺทสา โสฯ  
</li>
  
<li>
น พฺราหฺมโณ กปฺปมุเปติ สงฺขา  
สงฺขํ (สี. สฺยา. ปี.)  
, น ทิฎฺฐิสารี นปิ ญาณพนฺธุ;  
  
ญตฺวา  
จ โส สมฺมุติโย  
สมฺมติโย (สฺยา.)  
ปุถุชฺชา, อุเปกฺขตี อุคฺคหณนฺติ มเญฺญฯ  
</li>
  
<li>
วิสฺสชฺช  
คนฺถานิ มุนีธ โลเก, วิวาทชาเตสุ น วคฺคสารี;  
  
สโนฺต อสเนฺตสุ อุเปกฺขโก โส, อนุคฺคโห อุคฺคหณนฺติ มเญฺญฯ  
</li>
  
<li>
ปุพฺพาสเว หิตฺวา นเว อกุพฺพํ, น ฉนฺทคู โนปิ นิวิสฺสวาที;  
  
ส วิปฺปมุโตฺต ทิฎฺฐิคเตหิ ธีโร, น  
ลิมฺปติ  
น ลิปฺปติ (สี. ปี.)  
โลเก อนตฺตครหีฯ  
</li>
  
<li>
ส  
สพฺพธเมฺมสุ วิเสนิภูโต, ยํ กิญฺจิ ทิฎฺฐํ ว สุตํ มุตํ วา;  
  
ส ปนฺนภาโร มุนิ วิปฺปมุโตฺต, น กปฺปิโย นูปรโต น ปตฺถิโยติฯ  
</li>
  
มหาพฺยูหสุตฺตํ เตรสมํ นิฎฺฐิตํฯ  
</li>
  
<h3>๑๔. ตุวฎกสุตฺตํ</h3>
</ol>
<ol>
<li>
‘‘ปุจฺฉามิ  
ตํ อาทิจฺจพนฺธุ  
อาทิจฺจพนฺธุํ (สี. สฺยา.)  
, วิเวกํ สนฺติปทญฺจ มเหสิ;  
  
กถํ ทิสฺวา นิพฺพาติ ภิกฺขุ, อนุปาทิยาโน โลกสฺมิํ กิญฺจิ’’ฯ  
</li>
  
<li>
‘‘มูลํ ปปญฺจสงฺขาย, (อิติ ภควา)  
  
มนฺตา อสฺมีติ สพฺพมุปรุเนฺธ  
สพฺพมุปรุเทฺธ (สฺยา. ปี. ก.)  
;  
  
ยา กาจิ ตณฺหา อชฺฌตฺตํ,  
  
ตาสํ วินยา  
วินยาย (?)  
สทา สโต สิเกฺขฯ  
</li>
  
<li>
‘‘ยํ กิญฺจิ ธมฺมมภิชญฺญา, อชฺฌตฺตํ อถวาปิ พหิทฺธา;  
  
น เตน ถามํ  
มานํ (สี. ก.)  
กุเพฺพถ, น  
หิ สา นิพฺพุติ สตํ วุตฺตาฯ  
</li>
  
<li>
‘‘เสโยฺย น เตน มเญฺญยฺย, นีเจโยฺย อถวาปิ สริโกฺข;  
  
ผุโฎฺฐ  
ปุโฎฺฐ (สี. สฺยา. ก.)  
อเนกรูเปหิ, นาตุมานํ วิกปฺปยํ ติเฎฺฐฯ  
</li>
  
<li>
‘‘อชฺฌตฺตเมวุปสเม  
, น อญฺญโต ภิกฺขุ สนฺติเมเสยฺย;  
  
อชฺฌตฺตํ อุปสนฺตสฺส, นตฺถิ อตฺตา กุโต นิรตฺตา วาฯ  
</li>
  
<li>
‘‘มเชฺฌ  
  
ยถา สมุทฺทสฺส, อูมิ โน ชายตี ฐิโต โหติ;  
  
เอวํ ฐิโต อเนชสฺส, อุสฺสทํ ภิกฺขุ น กเรยฺย กุหิญฺจิ’’ฯ  
</li>
  
<li>
‘‘อกิตฺตยี วิวฎจกฺขุ, สกฺขิธมฺมํ ปริสฺสยวินยํ;  
  
ปฎิปทํ วเทหิ ภทฺทเนฺต, ปาติโมกฺขํ อถวาปิ สมาธิํ’’ฯ  
</li>
  
<li>
‘‘จกฺขูหิ เนว โลลสฺส, คามกถาย อาวรเย โสตํ;  
  
รเส จ นานุคิเชฺฌยฺย, น  
จ มมาเยถ กิญฺจิ โลกสฺมิํฯ  
</li>
  
<li>
‘‘ผเสฺสน ยทา ผุฎฺฐสฺส, ปริเทวํ ภิกฺขุ น กเรยฺย กุหิญฺจฺญฺจฺจิ;  
  
ภวญฺจ นาภิชเปฺปยฺย, เภรเวสุ จ น สมฺปเวเธยฺยฯ  
</li>
  
<li>
‘‘อนฺนานมโถ ปานานํ, ขาทนียานํ อโถปิ วตฺถานํ;  
  
ลทฺธา น สนฺนิธิํ กยิรา, น จ ปริตฺตเส ตานิ อลภมาโนฯ  
</li>
  
<li>
‘‘ฌายี น ปาทโลลสฺส, วิรเม กุกฺกุจฺจา นปฺปมเชฺชยฺย;  
  
อถาสเนสุ สยเนสุ, อปฺปสเทฺทสุ ภิกฺขุ วิหเรยฺยฯ  
</li>
  
<li>
‘‘นิทฺทํ  
น พหุลีกเรยฺย, ชาคริยํ ภเชยฺย อาตาปี;  
  
ตนฺทิํ มายํ หสฺสํ ขิฑฺฑํ, เมถุนํ วิปฺปชเห สวิภูสํฯ  
</li>
  
<li>
‘‘อาถพฺพณํ  
สุปินํ ลกฺขณํ, โน วิทเห อโถปิ นกฺขตฺตํ;  
  
วิรุตญฺจ คพฺภกรณํ, ติกิจฺฉํ  
มามโก น เสเวยฺยฯ  
</li>
  
<li>
‘‘นินฺทาย นปฺปเวเธยฺย, น อุณฺณเมยฺย ปสํสิโต ภิกฺขุ;  
  
โลภํ สห มจฺฉริเยน, โกธํ เปสุณิยญฺจ ปนุเทยฺยฯ  
</li>
  
<li>
‘‘กยวิกฺกเย  
น ติเฎฺฐยฺย, อุปวาทํ ภิกฺขุ น กเรยฺย กุหิญฺจิ;  
  
คาเม จ นาภิสเชฺชยฺย, ลาภกมฺยา ชนํ น ลปเยยฺยฯ  
</li>
  
<li>
‘‘น จ กตฺถิตา สิยา ภิกฺขุ, น จ วาจํ ปยุตฺตํ ภาเสยฺย;  
  
ปาคพฺภิยํ น สิเกฺขยฺย, กถํ วิคฺคาหิกํ น กถเยยฺยฯ  
</li>
  
<li>
‘‘โมสวเชฺช น นีเยถ, สมฺปชาโน สฐานิ น กยิรา;  
  
อถ  
ชีวิเตน ปญฺญาย, สีลพฺพเตน นาญฺญมติมเญฺญฯ  
</li>
  
<li>
‘‘สุตฺวา รุสิโต พหุํ วาจํ, สมณานํ วา ปุถุชนานํ  
ปุถุวจนานํ (สี. สฺยา. ปี.)  
;  
  
ผรุเสน เน น ปฎิวชฺชา, น  
หิ สโนฺต ปฎิเสนิกโรนฺติฯ  
</li>
  
<li>
‘‘เอตญฺจ ธมฺมมญฺญาย, วิจินํ ภิกฺขุ สทา สโต สิเกฺข;  
  
สนฺตีติ นิพฺพุติํ ญตฺวา, สาสเน โคตมสฺส น ปมเชฺชยฺยฯ  
</li>
  
<li>
‘‘อภิภู  
หิ โส อนภิภูโต, สกฺขิธมฺมมนีติหมทสฺสี;  
  
ตสฺมา หิ ตสฺส ภควโต สาสเน, อปฺปมโตฺต สทา นมสฺสมนุสิเกฺข’’ติฯ  
</li>
  
ตุวฎกสุตฺตํ จุทฺทสมํ นิฎฺฐิตํฯ  
</li>
  
<h3>๑๕. อตฺตทณฺฑสุตฺตํ</h3>
</ol>
<ol>
<li>
‘‘อตฺตทณฺฑา ภยํ ชาตํ, ชนํ ปสฺสถ เมธคํ;  
  
สํเวคํ กิตฺตยิสฺสามิ, ยถา สํวิชิตํ มยาฯ  
</li>
  
<li>
‘‘ผนฺทมานํ  
ปชํ ทิสฺวา, มเจฺฉ อโปฺปทเก ยถา;  
  
อญฺญมเญฺญหิ พฺยารุเทฺธ, ทิสฺวา มํ ภยมาวิสิฯ  
</li>
  
<li>
‘‘สมนฺตมสาโร  
โลโก, ทิสา สพฺพา สเมริตา;  
  
อิจฺฉํ ภวนมตฺตโน, นาทฺทสาสิํ อโนสิตํฯ  
</li>
  
<li>
‘‘โอสาเนเตฺวว  
พฺยารุเทฺธ, ทิสฺวา เม อรตี อหุ;  
  
อเถตฺถ สลฺลมทฺทกฺขิํ, ทุทฺทสํ หทยนิสฺสิตํฯ  
</li>
  
<li>
‘‘เยน สเลฺลน โอติโณฺณ, ทิสา สพฺพา วิธาวติ;  
  
ตเมว สลฺลมพฺพุยฺห, น ธาวติ น สีทติฯ  
</li>
  
<li>
‘‘ตตฺถ สิกฺขานุคียนฺติ  
สิกฺขานุกิริยนฺติ (ก.)  
, ยานิ โลเก คธิตานิ;  
  
น เตสุ ปสุโต สิยา, นิพฺพิชฺฌ สพฺพโส กาเม;  
  
สิเกฺข นิพฺพานมตฺตโนฯ  
</li>
  
<li>
‘‘สโจฺจ สิยา อปฺปคโพฺภ, อมาโย ริตฺตเปสุโณ;  
  
อโกฺกธโน โลภปาปํ, เววิจฺฉํ วิตเร มุนิฯ  
</li>
  
<li>
‘‘นิทฺทํ ตนฺทิํ สเห ถีนํ, ปมาเทน น สํวเส;  
  
อติมาเน น ติเฎฺฐยฺย, นิพฺพานมนโส นโรฯ  
</li>
  
<li>
‘‘โมสวเชฺช  
  
น นีเยถ, รูเป เสฺนหํ น กุพฺพเย;  
  
มานญฺจ ปริชาเนยฺย, สาหสา วิรโต จเรฯ  
</li>
  
<li>
‘‘ปุราณํ นาภินเนฺทยฺย, นเว ขนฺติํ น กุพฺพเย;  
  
หิยฺยมาเน น โสเจยฺย, อากาสํ น สิโต สิยาฯ  
</li>
  
<li>
‘‘เคธํ พฺรูมิ มโหโฆติ, อาชวํ พฺรูมิ ชปฺปนํ;  
  
อารมฺมณํ ปกปฺปนํ, กามปโงฺก ทุรจฺจโยฯ  
</li>
  
<li>
‘‘สจฺจา อโวกฺกมฺม  
อโวกฺกมํ (นิเทฺทส)  
มุนิ, ถเล ติฎฺฐติ พฺราหฺมโณ;  
  
สพฺพํ โส  
สพฺพโส (สฺยา. ก.)  
ปฎินิสฺสชฺช, ส เว สโนฺตติ วุจฺจติฯ  
</li>
  
<li>
‘‘ส  
เว วิทฺวา ส เวทคู, ญตฺวา ธมฺมํ อนิสฺสิโต;  
  
สมฺมา  
โส โลเก อิริยาโน, น ปิเหตีธ กสฺสจิฯ  
</li>
  
<li>
‘‘โยธ กาเม อจฺจตริ, สงฺคํ โลเก ทุรจฺจยํ;  
  
น โส โสจติ นาเชฺฌติ, ฉินฺนโสโต อพนฺธโนฯ  
</li>
  
<li>
‘‘ยํ ปุเพฺพ ตํ วิโสเสหิ, ปจฺฉา เต มาหุ กิญฺจนํ;  
  
มเชฺฌ เจ โน คเหสฺสสิ, อุปสโนฺต จริสฺสสิฯ  
</li>
  
<li>
‘‘สพฺพโส นามรูปสฺมิํ, ยสฺส นตฺถิ มมายิตํ;  
  
อสตา จ น โสจติ, ส เว โลเก น ชียติฯ  
</li>
  
<li>
‘‘ยสฺส นตฺถิ อิทํ เมติ, ปเรสํ วาปิ กิญฺจนํ;  
  
มมตฺตํ โส อสํวินฺทํ, นตฺถิ เมติ น โสจติฯ  
</li>
  
<li>
‘‘อนิฎฺฐุรี  
อนนุคิโทฺธ, อเนโช สพฺพธี สโม;  
  
ตมานิสํสํ ปพฺรูมิ, ปุจฺฉิโต อวิกมฺปินํฯ  
</li>
  
<li>
‘‘อเนชสฺส วิชานโต, นตฺถิ กาจิ นิสงฺขติ  
นิสงฺขิติ (สี. ปี.)  
ฯ  
  
วิรโต โส วิยารพฺภา, เขมํ ปสฺสติ สพฺพธิฯ  
</li>
  
<li>
‘‘น สเมสุ น โอเมสุ, น อุเสฺสสุ วทเต มุนิ;  
  
สโนฺต โส วีตมจฺฉโร, นาเทติ น นิรสฺสตี’’ติฯ  
</li>
  
อตฺตทณฺฑสุตฺตํ ปนฺนรสมํ นิฎฺฐิตํฯ  
</li>
  
<h3>๑๖. สาริปุตฺตสุตฺตํ</h3>
</ol>
<ol>
<li>
‘‘น  
  
  
เม ทิโฎฺฐ อิโต ปุเพฺพ, (อิจฺจายสฺมา สาริปุโตฺต)  
  
น สุโต อุท กสฺสจิ;  
  
เอวํ วคฺคุวโท สตฺถา,  
  
ตุสิตา คณิมาคโตฯ  
</li>
  
<li>
‘‘สเทวกสฺส โลกสฺส, ยถา ทิสฺสติ จกฺขุมา;  
  
สพฺพํ ตมํ วิโนเทตฺวา, เอโกว รติมชฺฌคาฯ  
</li>
  
<li>
‘‘ตํ  
พุทฺธํ อสิตํ ตาทิํ, อกุหํ คณิมาคตํ;  
  
พหูนมิธ พทฺธานํ, อตฺถิ ปเญฺหน อาคมํฯ  
</li>
  
<li>
‘‘ภิกฺขุโน วิชิคุจฺฉโต, ภชโต ริตฺตมาสนํ;  
  
รุกฺขมูลํ สุสานํ วา, ปพฺพตานํ คุหาสุ วาฯ  
</li>
  
<li>
‘‘อุจฺจาวเจสุ สยเนสุ, กีวโนฺต ตตฺถ เภรวา;  
  
เยหิ ภิกฺขุ น เวเธยฺย, นิโคฺฆเส สยนาสเนฯ  
</li>
  
<li>
‘‘กตี ปริสฺสยา โลเก, คจฺฉโต อคตํ ทิสํ;  
  
เย ภิกฺขุ อภิสมฺภเว, ปนฺตมฺหิ สยนาสเนฯ  
</li>
  
<li>
‘‘กฺยาสฺส พฺยปฺปถโย อสฺสุ, กฺยาสฺสสฺสุ อิธ โคจรา;  
  
กานิ สีลพฺพตานาสฺสุ, ปหิตตฺตสฺส ภิกฺขุโนฯ  
</li>
  
<li>
‘‘กํ โส สิกฺขํ สมาทาย, เอโกทิ นิปโก สโต;  
  
กมฺมาโร รชตเสฺสว, นิทฺธเม มลมตฺตโน’’ฯ  
</li>
  
<li>
‘‘วิชิคุจฺฉมานสฺส  
  
ยทิทํ ผาสุ, (สาริปุตฺตาติ ภควา)  
  
ริตฺตาสนํ สยนํ เสวโต เจ;  
  
สโมฺพธิกามสฺส ยถานุธมฺมํ,  
  
ตํ เต ปวกฺขามิ ยถา ปชานํฯ  
</li>
  
<li>
‘‘ปญฺจนฺนํ ธีโร ภยานํ น ภาเย, ภิกฺขุ สโต สปริยนฺตจารี;  
  
ฑํสาธิปาตานํ สรีสปานํ, มนุสฺสผสฺสานํ จตุปฺปทานํฯ  
</li>
  
<li>
‘‘ปรธมฺมิกานมฺปิ  
  
น สนฺตเสยฺย, ทิสฺวาปิ เตสํ พหุเภรวานิ;  
  
อถาปรานิ อภิสมฺภเวยฺย, ปริสฺสยานิ กุสลานุเอสีฯ  
</li>
  
<li>
‘‘อาตงฺกผเสฺสน ขุทาย ผุโฎฺฐ, สีตํ อตุณฺหํ  
อจฺจุณฺหํ (สี. สฺยา.)  
อธิวาสเยยฺย;  
  
โส เตหิ ผุโฎฺฐ พหุธา อโนโก, วีริยํ ปรกฺกมฺมทฬฺหํ กเรยฺยฯ  
</li>
  
<li>
‘‘เถยฺยํ น กาเร  
น กเรยฺย (สี. สฺยา. ก.)  
น มุสา ภเณยฺย, เมตฺตาย ผเสฺส ตสถาวรานิ;  
  
ยทาวิลตฺตํ มนโส วิชญฺญา, กณฺหสฺส ปโกฺขติ วิโนทเยยฺยฯ  
</li>
  
<li>
‘‘โกธาติมานสฺส  
วสํ น คเจฺฉ, มูลมฺปิ เตสํ ปลิขญฺญ ติเฎฺฐ;  
  
อถปฺปิยํ วา ปน อปฺปิยํ วา, อทฺธา ภวโนฺต อภิสมฺภเวยฺยฯ  
</li>
  
<li>
‘‘ปญฺญํ ปุรกฺขตฺวา กลฺยาณปีติ, วิกฺขมฺภเย ตานิ ปริสฺสยานิ;  
  
อรติํ สเหถ สยนมฺหิ ปเนฺต, จตุโร สเหถ ปริเทวธเมฺมฯ  
</li>
  
<li>
‘‘กิํสู อสิสฺสามิ กุวํ วา  
กุธ วา (ก.), กุถ วา (นิเทฺทส)  
อสิสฺสํ, ทุกฺขํ วต เสตฺถ กฺวชฺช เสสฺสํ;  
  
เอเต วิตเกฺก ปริเทวเนเยฺย, วินเยถ เสโข อนิเกตจารีฯ  
</li>
  
<li>
‘‘อนฺนญฺจ  
ลทฺธา วสนญฺจ กาเล, มตฺตํ โส ชญฺญา อิธ โตสนตฺถํ;  
  
โส เตสุ คุโตฺต ยตจาริ คาเม, รุสิโตปิ วาจํ ผรุสํ น วชฺชาฯ  
</li>
  
<li>
‘‘โอกฺขิตฺตจกฺขุ  
  
น จ ปาทโลโล, ฌานานุยุโตฺต พหุชาครสฺส;  
  
อุเปกฺขมารพฺภ สมาหิตโตฺต, ตกฺกาสยํ กุกฺกุจฺจิยูปฉิเนฺทฯ  
</li>
  
<li>
‘‘จุทิโต  
วจีภิ สติมาภินเนฺท, สพฺรหฺมจารีสุ ขิลํ ปภิเนฺท;  
  
วาจํ ปมุเญฺจ กุสลํ นาติเวลํ, ชนวาทธมฺมาย น เจตเยยฺยฯ  
</li>
  
<li>
‘‘อถาปรํ ปญฺจ รชานิ โลเก, เยสํ สตีมา วินยาย สิเกฺข;  
  
รูเปสุ สเทฺทสุ อโถ รเสสุ, คเนฺธสุ ผเสฺสสุ สเหถ ราคํฯ  
</li>
  
<li>
‘‘เอเตสุ ธเมฺมสุ วิเนยฺย ฉนฺทํ, ภิกฺขุ สติมา สุวิมุตฺตจิโตฺต;  
  
กาเลน  
โส สมฺมา ธมฺมํ ปริวีมํสมาโน,  
  
เอโกทิภูโต วิหเน ตมํ โส’’ติฯ  
</li>
  
สาริปุตฺตสุตฺตํ โสฬสมํ นิฎฺฐิตํฯ อฎฺฐกวโคฺค จตุโตฺถ  
</li>
  
<p>นิฎฺฐิโตฯ
</ol></p>


<p>ตสฺสุทฺทานํ –</p>


<p>
กามํ คุหญฺจ ทุฎฺฐา จ, สุทฺธญฺจ ปรมา ชรา;  
  
เมเตฺตโยฺย จ ปสูโร จ, มาคณฺฑิ ปุราเภทนํฯ  
</p>
  
<p>
กลหํ เทฺว จ พฺยูหานิ  
พฺยูหานิ (สี.)  
, ปุนเทว ตุวฎฺฎกํ;  
  
อตฺตทณฺฑวรํ สุตฺตํ, เถรปุเฎฺฐน  
เถรปเญฺหน (สี.), สาริปุเตฺตน (สฺยา.)  
โสฬส;  
  
อิติ เอตานิ สุตฺตานิ, สพฺพานฎฺฐกวคฺคิกาติฯ  
</p>
  
  
  
  
  