<h1>๑๖. ญาณวิภโงฺค</h1>
<h3>๑. เอกกมาติกา</h3>
<p> เอกวิเธน    ญาณวตฺถุ – ปญฺจ วิญฺญาณา น เหตู, อเหตุกา, เหตุวิปฺปยุตฺตา, สปฺปจฺจยา, สงฺขตา, อรูปา, โลกิยา, สาสวา, สํโยชนิยา, คนฺถนิยา, โอฆนิยา, โยคนิยา, นีวรณิยา, ปรามฎฺฐา, อุปาทานิยา, สํกิเลสิกา, อพฺยากตา, สารมฺมณา, อเจตสิกา, วิปากา, อุปาทินฺนุปาทานิยา, อสํกิลิฎฺฐสํกิเลสิกา, น สวิตกฺกสวิจารา, น อวิตกฺกวิจารมตฺตา, อวิตกฺกอวิจารา, น ปีติสหคตา, เนว ทสฺสเนน น ภาวนาย ปหาตพฺพา, เนว ทสฺสเนน น ภาวนาย ปหาตพฺพเหตุกา, เนวาจยคามินาปจยคามิโน, เนวเสกฺขนาเสกฺขา , ปริตฺตา, กามาวจรา, น รูปาวจรา, น อรูปาวจรา, ปริยาปนฺนา, โน อปริยาปนฺนา, อนิยตา, อนิยฺยานิกา,</p>


<p>อุปฺปนฺนวตฺถุกา อุปฺปนฺนารมฺมณา,</p>


<p>(๓) ปุเรชาตวตฺถุกา ปุเรชาตารมฺมณา</p>


<p>(๔) อชฺฌตฺติกวตฺถุกา พาหิรารมฺมณา</p>


<p>(๕) อสมฺภินฺนวตฺถุกา อสมฺภินฺนารมฺมณา</p>


<p>(๖) นานาวตฺถุกา นานารมฺมณา</p>


<p>(๗) น อญฺญมญฺญสฺส  โคจรวิสยํ ปจฺจนุโภนฺติ</p>


<p>(๘) น อสมนฺนาหารา อุปฺปชฺชนฺติ</p>


<p>(๙) น  อมนสิการา อุปฺปชฺชนฺติ</p>


<p>(๑๐) น อโพฺพกิณฺณา อุปฺปชฺชนฺติ</p>


<p>(๑๑) น อปุพฺพํ อจริมํ อุปฺปชฺชนฺติ</p>


<p>(๑๒) น อญฺญมญฺญสฺส สมนนฺตรา อุปฺปชฺชนฺติ</p>


<p>(๑๓) ปญฺจ วิญฺญาณา อนาโภคา</p>


<p>(๑๔) ปญฺจหิ วิญฺญาเณหิ น กญฺจิ  ธมฺมํ ปฎิวิชานาติ อญฺญตฺร อภินิปาตมตฺตา</p>


<p>(๑๕) ปญฺจนฺนํ วิญฺญาณานํ สมนนฺตราปิ น กญฺจิ ธมฺมํ ปฎิวิชานาติ</p>


<p>(๑๖) ปญฺจหิ วิญฺญาเณหิ น กญฺจิ อิริยาปถํ กเปฺปติ</p>


<p>(๑๗) ปญฺจนฺนํ วิญฺญาณานํ สมนนฺตราปิ น กญฺจิ อิริยาปถํ กเปฺปติ</p>


<p>(๑๘) ปญฺจหิ วิญฺญาเณหิ น กายกมฺมํ น วจีกมฺมํ ปฎฺฐเปติ</p>


<p>(๑๙) ปญฺจนฺนํ วิญฺญาณานํ สมนนฺตราปิ น กายกมฺมํ น วจีกมฺมํ ปฎฺฐเปติ</p>


<p>(๒๐) ปญฺจหิ วิญฺญาเณหิ น กุสลากุสลํ ธมฺมํ สมาทิยติ</p>


<p>(๒๑) ปญฺจนฺนํ วิญฺญาณานํ สมนนฺตราปิ น กุสลากุสลํ ธมฺมํ สมาทิยติ</p>


<p>(๒๒) ปญฺจหิ  วิญฺญาเณหิ น สมาปชฺชติ น วุฎฺฐาติ</p>


<p>(๒๓) ปญฺจนฺนํ วิญฺญาณานํ สมนนฺตราปิ น สมาปชฺชติ น วุฎฺฐาติ</p>


<p>(๒๔) ปญฺจหิ วิญฺญาเณหิ น จวติ น อุปฺปชฺชติ</p>


<p>(๒๕) ปญฺจนฺนํ วิญฺญาณานํ สมนนฺตราปิ น จวติ น อุปฺปชฺชติ</p>


<p>(๒๖) ปญฺจหิ วิญฺญาเณหิ น สุปติ น  ปฎิพุชฺฌติ น สุปินํ ปสฺสติ</p>


<p>(๒๗) ปญฺจนฺนํ วิญฺญาณานํ สมนนฺตราปิ น สุปติ น ปฎิพุชฺฌติ น สุปินํ ปสฺสติ, ยาถาวกวตฺถุวิภาวนา ปญฺญา</p>

</p>


<h3>๒. ทุกมาติกา</h3>
<p>   </p>


<p>(๑) โลกิยา ปญฺญา, โลกุตฺตรา ปญฺญา</p>


<p>(๒) เกนจิ วิเญฺญยฺยา ปญฺญา, เกนจิ น วิเญฺญยฺยา ปญฺญา</p>


<p>(๓) สาสวา ปญฺญา , อนาสวา ปญฺญา</p>


<p>(๔) อาสววิปฺปยุตฺตา สาสวา ปญฺญา, อาสววิปฺปยุตฺตา อนาสวา ปญฺญา</p>


<p>(๕) สํโยชนิยา ปญฺญา, อสํโยชนิยา ปญฺญา</p>


<p>(๖) สํโยชนวิปฺปยุตฺตา สํโยชนิยา ปญฺญา, สํโยชนวิปฺปยุตฺตา อสํโยชนิยา ปญฺญา</p>


<p>(๗) คนฺถนิยา ปญฺญา, อคนฺถนิยา ปญฺญา</p>


<p>(๘) คนฺถวิปฺปยุตฺตา คนฺถนิยา ปญฺญา, คนฺถวิปฺปยุตฺตา อคนฺถนิยา ปญฺญา</p>


<p>(๙) โอฆนิยา ปญฺญา, อโนฆนิยา ปญฺญา</p>


<p>(๑๐) โอฆวิปฺปยุตฺตา โอฆนิยา ปญฺญา, โอฆวิปฺปยุตฺตา อโนฆนิยา ปญฺญา</p>


<p>(๑๑) โยคนิยา ปญฺญา, อโยคนิยา ปญฺญา</p>


<p>(๑๒) โยควิปฺปยุตฺตา โยคนิยา ปญฺญา, โยควิปฺปยุตฺตา อโยคนิยา ปญฺญา</p>


<p>(๑๓) นีวรณิยา ปญฺญา, อนีวรณิยา ปญฺญา</p>


<p>(๑๔) นีวรณวิปฺปยุตฺตา นีวรณิยา ปญฺญา, นีวรณวิปฺปยุตฺตา อนีวรณิยา ปญฺญา</p>


<p>(๑๕) ปรามฎฺฐา  ปญฺญา, อปรามฎฺฐา ปญฺญา</p>


<p>(๑๖) ปรามาสวิปฺปยุตฺตา ปรามฎฺฐา ปญฺญา, ปรามาสวิปฺปยุตฺตา อปรามฎฺฐา ปญฺญา</p>


<p>(๑๗) อุปาทินฺนา ปญฺญา, อนุปาทินฺนา ปญฺญา</p>


<p>(๑๘) อุปาทานิยา ปญฺญา, อนุปาทานิยา ปญฺญา</p>


<p>(๑๙) อุปาทานวิปฺปยุตฺตา  อุปาทานิยา ปญฺญา, อุปาทานวิปฺปยุตฺตา อนุปาทานิยา ปญฺญา</p>


<p>(๒๐) สํกิเลสิกา ปญฺญา, อสํกิเลสิกา ปญฺญา</p>


<p>(๒๑) กิเลสวิปฺปยุตฺตา สํกิเลสิกา ปญฺญา, กิเลสวิปฺปยุตฺตา อสํกิเลสิกา ปญฺญา</p>


<p>(๒๒) สวิตกฺกา ปญฺญา, อวิตกฺกา ปญฺญา</p>


<p>(๒๓) สวิจารา ปญฺญา, อวิจารา ปญฺญา</p>


<p>(๒๔) สปฺปีติกา ปญฺญา, อปฺปีติกา ปญฺญา</p>


<p>(๒๕) ปีติสหคตา ปญฺญา, น ปีติสหคตา ปญฺญา</p>


<p>(๒๖) สุขสหคตา ปญฺญา, น สุขสหคตา ปญฺญา</p>


<p>(๒๗) อุเปกฺขาสหคตา ปญฺญา, น อุเปกฺขาสหคตา ปญฺญา</p>


<p>(๒๘) กามาวจรา ปญฺญา , น กามาวจรา ปญฺญา</p>


<p>(๒๙) รูปาวจรา ปญฺญา, น รูปาวจรา ปญฺญา</p>


<p>(๓๐) อรูปาวจรา ปญฺญา, น อรูปาวจรา ปญฺญา</p>


<p>(๓๑) ปริยาปนฺนา ปญฺญา, อปริยาปนฺนา ปญฺญา</p>


<p>(๓๒) นิยฺยานิกา ปญฺญา, อนิยฺยานิกา ปญฺญา</p>


<p>(๓๓) นิยตา ปญฺญา, อนิยตา ปญฺญา</p>


<p>(๓๔) สอุตฺตรา ปญฺญา , อนุตฺตรา ปญฺญา</p>


<p>(๓๕) อตฺถชาปิกา ปญฺญา, ชาปิตตฺถา ปญฺญา</p>

</p>


<h3>๓. ติกมาติกา</h3>
<p> ติวิเธน   ญาณวตฺถุ –</p>


<p>(๑) จินฺตามยา ปญฺญา, สุตมยา ปญฺญา, ภาวนามยา ปญฺญา</p>


<p>(๒) ทานมยา ปญฺญา, สีลมยา ปญฺญา, ภาวนามยา ปญฺญา</p>


<p>(๓) อธิสีเล ปญฺญา, อธิจิเตฺต ปญฺญา, อธิปญฺญาย ปญฺญา</p>


<p>(๔) อายโกสลฺลํ, อปายโกสลฺลํ, อุปายโกสลฺลํ</p>


<p>(๕) วิปากา ปญฺญา, วิปากธมฺมธมฺมา ปญฺญา, เนววิปากนวิปากธมฺมธมฺมา ปญฺญา</p>


<p>(๖) อุปาทินฺนุปาทานิยา ปญฺญา, อนุปาทินฺนุปาทานิยา ปญฺญา, อนุปาทินฺนอนุปาทานิยา ปญฺญา</p>


<p>(๗) สวิตกฺกสวิจารา ปญฺญา, อวิตกฺกวิจารมตฺตา ปญฺญา, อวิตกฺกอวิจารา ปญฺญา</p>


<p>(๘) ปีติสหคตา ปญฺญา, สุขสหคตา ปญฺญา, อุเปกฺขาสหคตา ปญฺญา</p>


<p>(๙) อาจยคามินี ปญฺญา, อปจยคามินี ปญฺญา, เนวาจยคามินาปจยคามินี ปญฺญา</p>


<p>(๑๐) เสกฺขา ปญฺญา, อเสกฺขา ปญฺญา, เนวเสกฺขนาเสกฺขา ปญฺญา</p>


<p>(๑๑) ปริตฺตา ปญฺญา, มหคฺคตา ปญฺญา, อปฺปมาณา ปญฺญา</p>


<p>(๑๒) ปริตฺตารมฺมณา ปญฺญา, มหคฺคตารมฺมณา ปญฺญา, อปฺปมาณารมฺมณา ปญฺญา</p>


<p>(๑๓) มคฺคารมฺมณา ปญฺญา, มคฺคเหตุกา ปญฺญา, มคฺคาธิปตินี ปญฺญา</p>


<p>(๑๔) อุปฺปนฺนา ปญฺญา , อนุปฺปนฺนา ปญฺญา, อุปฺปาทินี ปญฺญา</p>


<p>(๑๕) อตีตา  ปญฺญา, อนาคตา ปญฺญา, ปจฺจุปฺปนฺนา ปญฺญา</p>


<p>(๑๖) อตีตารมฺมณา ปญฺญา, อนาคตารมฺมณา ปญฺญา, ปจฺจุปฺปนฺนารมฺมณา ปญฺญา</p>


<p>(๑๗) อชฺฌตฺตา  ปญฺญา, พหิทฺธา ปญฺญา, อชฺฌตฺตพหิทฺธา ปญฺญา</p>


<p>(๑๘) อชฺฌตฺตารมฺมณา ปญฺญา, พหิทฺธารมฺมณา ปญฺญา, อชฺฌตฺตพหิทฺธารมฺมณา ปญฺญา</p>


<p>(๑๙) สวิตกฺกสวิจารา ปญฺญา อตฺถิ วิปากา, อตฺถิ วิปากธมฺมธมฺมา, อตฺถิ เนววิปากนวิปากธมฺมธมฺมา</p>


<p>(๒๐) อตฺถิ อุปาทินฺนุปาทานิยา, อตฺถิ อนุปาทินฺนุปาทานิยา, อตฺถิ อนุปาทินฺนอนุปาทานิยา</p>


<p>(๒๑) อตฺถิ ปีติสหคตา, อตฺถิ สุขสหคตา, อตฺถิ อุเปกฺขาสหคตา</p>


<p>(๒๒) อตฺถิ อาจยคามินี, อตฺถิ อปจยคามินี, อตฺถิ เนวาจยคามินาปจยคามินี</p>


<p>(๒๓) อตฺถิ เสกฺขา, อตฺถิ อเสกฺขา, อตฺถิ เนวเสกฺขนาเสกฺขา</p>


<p>(๒๔) อตฺถิ ปริตฺตา, อตฺถิ มหคฺคตา, อตฺถิ อปฺปมาณา</p>


<p>(๒๕) อตฺถิ ปริตฺตารมฺมณา, อตฺถิ มหคฺคตารมฺมณา, อตฺถิ อปฺปมาณารมฺมณา</p>


<p>(๒๖) อตฺถิ มคฺคารมฺมณา, อตฺถิ มคฺคเหตุกา, อตฺถิ มคฺคาธิปตินี</p>


<p>(๒๗) อตฺถิ อุปฺปนฺนา, อตฺถิ อนุปฺปนฺนา, อตฺถิ อุปฺปาทินี</p>


<p>(๒๘) อตฺถิ อตีตา, อตฺถิ อนาคตา , อตฺถิ ปจฺจุปฺปนฺนา</p>


<p>(๒๙) อตฺถิ  อตีตารมฺมณา, อตฺถิ อนาคตารมฺมณา, อตฺถิ ปจฺจุปฺปนฺนารมฺมณา</p>


<p>(๓๐) อตฺถิ อชฺฌตฺตา, อตฺถิ พหิทฺธา, อตฺถิ อชฺฌตฺตพหิทฺธา</p>


<p>(๓๑) อตฺถิ อชฺฌตฺตารมฺมณา, อตฺถิ พหิทฺธารมฺมณา, อตฺถิ อชฺฌตฺตพหิทฺธารมฺมณา</p>


<p>(๓๒) อวิตกฺกวิจารมตฺตา ปญฺญา อตฺถิ วิปากา, อตฺถิ วิปากธมฺมธมฺมา, อตฺถิ เนววิปากนวิปากธมฺมธมฺมา</p>


<p>(๓๓) อตฺถิ อุปาทินฺนุปาทานิยา, อตฺถิ อนุปาทินฺนุปาทานิยา, อตฺถิ อนุปาทินฺนอนุปาทานิยา</p>


<p>(๓๔) อตฺถิ  อาจยคามินี, อตฺถิ อปจยคามินี, อตฺถิ เนวาจยคามินาปจยคามินี</p>


<p>(๓๕) อตฺถิ เสกฺขา, อตฺถิ อเสกฺขา, อตฺถิ เนวเสกฺขนาเสกฺขา</p>


<p>(๓๖) อตฺถิ อุปฺปนฺนา, อตฺถิ อนุปฺปนฺนา, อตฺถิ อุปฺปาทินี</p>


<p>(๓๗) อตฺถิ อตีตา, อตฺถิ อนาคตา, อตฺถิ ปจฺจุปฺปนฺนา</p>


<p>(๓๘) อตฺถิ อชฺฌตฺตา, อตฺถิ พหิทฺธา, อตฺถิ อชฺฌตฺตพหิทฺธา</p>


<p>(๓๙) อวิตกฺกอวิจารา ปญฺญา อตฺถิ วิปากา, อตฺถิ วิปากธมฺมธมฺมา, อตฺถิ เนววิปากนวิปากธมฺมธมฺมา</p>


<p>(๔๐) อตฺถิ อุปาทินฺนุปาทานิยา, อตฺถิ อนุปฺปาทินฺนุปาทานิยา, อตฺถิ อนุปฺปาทินฺนอนุปาทานิยา</p>


<p>(๔๑) อตฺถิ ปีติสหคตา, อตฺถิ สุขสหคตา, อตฺถิ อุเปกฺขาสหคตา</p>


<p>(๔๒) อตฺถิ อาจยคามินี, อตฺถิ อปจยคามินี, อตฺถิ เนวาจยคามินาปจยคามินี</p>


<p>(๔๓) อตฺถิ  เสกฺขา, อตฺถิ อเสกฺขา, อตฺถิ เนวเสกฺขนาเสกฺขา</p>


<p>(๔๔) อตฺถิ ปริตฺตารมฺมณา, อตฺถิ มหคฺคตารมฺมณา, อตฺถิ อปฺปมาณารมฺมณา</p>


<p>(๔๕) อตฺถิ มคฺคารมฺมณา, อตฺถิ มคฺคเหตุกา, อตฺถิ มคฺคาธิปตินี</p>


<p>(๔๖) อตฺถิ อุปฺปนฺนา, อตฺถิ อนุปฺปนฺนา, อตฺถิ อุปฺปาทินี</p>


<p>(๔๗) อตฺถิ อตีตา, อตฺถิ อนาคตา, อตฺถิ ปจฺจุปฺปนฺนา</p>


<p>(๔๘) อตฺถิ อตีตารมฺมณา, อตฺถิ อนาคตารมฺมณา, อตฺถิ ปจฺจุปฺปนฺนารมฺมณา</p>


<p>(๔๙) อตฺถิ อชฺฌตฺตา, อตฺถิ พหิทฺธา, อตฺถิ อชฺฌตฺตพหิทฺธา</p>


<p>(๕๐) อตฺถิ อชฺฌตฺตารมฺมณา, อตฺถิ พหิทฺธารมฺมณา, อตฺถิ อชฺฌตฺตพหิทฺธารมฺมณา</p>


<p>(๕๑) ปีติสหคตา  ปญฺญา สุขสหคตา ปญฺญา อตฺถิ วิปากา, อตฺถิ วิปากธมฺมธมฺมา, อตฺถิ เนววิปากนวิปากธมฺมธมฺมา </p>


<p>(๕๒) อตฺถิ  อุปาทินฺนุปาทานิยา, อตฺถิ อนุปาทินฺนุปาทานิยา, อตฺถิ อนุปาทินฺนอนุปาทานิยา</p>


<p>(๕๓) อตฺถิ สวิตกฺกสวิจารา, อตฺถิ อวิตกฺกวิจารมตฺตา, อตฺถิ อวิตกฺกอวิจารา</p>


<p>(๕๔) อตฺถิ อาจยคามินี, อตฺถิ อปจยคามินี, อตฺถิ เนวาจยคามินาปจยคามินี</p>


<p>(๕๕) อตฺถิ เสกฺขา, อตฺถิ อเสกฺขา, อตฺถิ เนวเสกฺขนาเสกฺขา</p>


<p>(๕๖) อตฺถิ ปริตฺตา, อตฺถิ มหคฺคตา, อตฺถิ อปฺปมาณา</p>


<p>(๕๗) อตฺถิ  ปริตฺตารมฺมณา, อตฺถิ มหคฺคตารมฺมณา, อตฺถิ อปฺปมาณารมฺมณา</p>


<p>(๕๘) อตฺถิ มคฺคารมฺมณา , อตฺถิ มคฺคเหตุกา, อตฺถิ มคฺคาธิปตินี</p>


<p>(๕๙) อตฺถิ อุปฺปนฺนา, อตฺถิ อนุปฺปนฺนา, อตฺถิ อุปฺปาทินี</p>


<p>(๖๐) อตฺถิ อตีตา, อตฺถิ อนาคตา, อตฺถิ ปจฺจุปฺปนฺนา</p>


<p>(๖๑) อตฺถิ อตีตารมฺมณา, อตฺถิ อนาคตารมฺมณา, อตฺถิ ปจฺจุปฺปนฺนารมฺมณา</p>


<p>(๖๒) อตฺถิ อชฺฌตา, อตฺถิ พหิทฺธา, อตฺถิ อชฺฌตฺตพหิทฺธา</p>


<p>(๖๓) อตฺถิ อชฺฌตฺตารมฺมณา, อตฺถิ พหิทฺธารมฺมณา, อตฺถิ อชฺฌตฺตพหิทฺธารมฺมณา</p>


<p>(๖๔) อุเปกฺขาสหคตา ปญฺญา อตฺถิ วิปากา, อตฺถิ วิปากธมฺมธมฺมา, อตฺถิ เนววิปากนวิปากธมฺมธมฺมา</p>


<p>(๖๕) อตฺถิ อุปาทินฺนุปาทานิยา, อตฺถิ อนุปาทินฺนุปาทานิยา, อตฺถิ อนุปาทินฺนอนุปาทานิยา</p>


<p>(๖๖) อตฺถิ อาจยคามินี, อตฺถิ อปจยคามินี, อตฺถิ เนวาจยคามินาปจยคามินี</p>


<p>(๖๗) อตฺถิ  เสกฺขา, อตฺถิ อเสกฺขา, อตฺถิ เนวเสกฺขนาเสกฺขา</p>


<p>(๖๘) อตฺถิ ปริตฺตา, อตฺถิ มหคฺคตา, อตฺถิ อปฺปมาณา</p>


<p>(๖๙) อตฺถิ ปริตฺตารมฺมณา, อตฺถิ มหคฺคตารมฺมณา, อตฺถิ อปฺปมาณารมฺมณา</p>


<p>(๗๐) อตฺถิ มคฺคารมฺมณา, อตฺถิ มคฺคเหตุกา, อตฺถิ มคฺคาธิปตินี</p>


<p>(๗๑) อตฺถิ   อุปฺปนฺนา, อตฺถิ อนุปฺปนฺนา, อตฺถิ อุปฺปาทินี</p>


<p>(๗๒) อตฺถิ อตีตา, อตฺถิ อนาคตา, อตฺถิ ปจฺจุปฺปนฺนา</p>


<p>(๗๓) อตฺถิ อตีตารมฺมณา, อตฺถิ อนาคตารมฺมณา, อตฺถิ ปจฺจุปฺปนฺนารมฺมณา</p>


<p>(๗๔) อตฺถิ อชฺฌตฺตา, อตฺถิ พหิทฺธา, อตฺถิ อชฺฌตฺตพหิทฺธา</p>


<p>(๗๕) อตฺถิ อชฺฌตฺตารมฺมณา, อตฺถิ พหิทฺธารมฺมณา, อตฺถิ อชฺฌตฺตพหิทฺธารมฺมณา</p>

</p>


<h3>๔. จตุกฺกมาติกา</h3>
<p> จตุพฺพิเธน ญาณวตฺถุ –</p>


<p>(๑) กมฺมสฺสกตญาณํ, สจฺจานุโลมิกํ ญาณํ, มคฺคสมงฺคิสฺส ญาณํ, ผลสมงฺคิสฺส ญาณํ</p>


<p>(๒) ทุเกฺข ญาณํ, ทุกฺขสมุทเย ญาณํ, ทุกฺขนิโรเธ ญาณํ, ทุกฺขนิโรธคามินิยา ปฎิปทาย ญาณํ</p>


<p>(๓) กามาวจรา ปญฺญา, รูปาวจรา ปญฺญา, อรูปาวจรา ปญฺญา, อปริยาปนฺนา ปญฺญา</p>


<p>(๔) ธเมฺม ญาณํ, อนฺวเย ญาณํ, ปริเย  ญาณํ, สมฺมุติญาณํ </p>


<p>(๕) อตฺถิ  ปญฺญา อาจยาย โน อปจยาย, อตฺถิ ปญฺญา อปจยาย โน อาจยาย, อตฺถิ ปญฺญา อาจยาย เจว อปจยาย จ, อตฺถิ ปญฺญา เนวาจยาย โน อปจยาย</p>


<p>(๖) อตฺถิ ปญฺญา นิพฺพิทาย โน ปฎิเวธาย, อตฺถิ ปญฺญา ปฎิเวธาย โน นิพฺพิทาย, อตฺถิ ปญฺญา นิพฺพิทาย เจว ปฎิเวธาย จ, อตฺถิ ปญฺญา เนว นิพฺพิทาย โน ปฎิเวธาย</p>


<p>(๗) หานภาคินี  ปญฺญา, ฐิติภาคินี ปญฺญา, วิเสสภาคินี ปญฺญา, นิเพฺพธภาคินี ปญฺญา</p>


<p>(๘) จตโสฺส  ปฎิสมฺภิทา</p>


<p>(๙) จตโสฺส ปฎิปทา</p>


<p>(๑๐) จตฺตาริ อารมฺมณานิ</p>


<p>(๑๑) ชรามรเณ ญาณํ, ชรามรณสมุทเย ญาณํ, ชรามรณนิโรเธ ญาณํ, ชรามรณนิโรธคามินิยา ปฎิปทาย  ญาณํ</p>


<p>(๑๒-๒๑) ชาติยา ญาณํ…เป.… ภเว ญาณํ…เป.… อุปาทาเน ญาณํ…เป.… ตณฺหาย ญาณํ…เป.… เวทนาย ญาณํ…เป.… ผเสฺส ญาณํ…เป.… สฬายตเน ญาณํ…เป.… นามรูเป ญาณํ…เป.… วิญฺญาเณ ญาณํ…เป.… สงฺขาเรสุ ญาณํ, สงฺขารสมุทเย ญาณํ, สงฺขารนิโรเธ ญาณํ, สงฺขารนิโรธคามินิยา ปฎิปทาย ญาณํฯ เอวํ จตุพฺพิเธน ญาณวตฺถุฯ</p>


<h3>๕. ปญฺจกมาติกา</h3>
<p> ปญฺจวิเธน ญาณวตฺถุ –</p>


<p>(๑) ปญฺจงฺคิโก สมฺมาสมาธิ (๒) ปญฺจญาณิโก สมฺมาสมาธิ</p>


<p>เอวํ ปญฺจวิเธน ญาณวตฺถุฯ</p>


<h3>๖. ฉกฺกมาติกา</h3>
<p> ฉพฺพิเธน  ญาณวตฺถุ –</p>


<p>(๑) ฉสุ อภิญฺญาสุ ปญฺญา</p>


<p>เอวํ ฉพฺพิเธน ญาณวตฺถุฯ</p>


<h3>๗. สตฺตกมาติกา</h3>
<p> สตฺตวิเธน ญาณวตฺถุ –</p>


<p>(๑) สตฺตสตฺตติ ญาณวตฺถูนิ</p>


<p>เอวํ สตฺตวิเธน ญาณวตฺถุฯ</p>


<h3>๘. อฎฺฐกมาติกา</h3>
<p> อฎฺฐวิเธน  ญาณวตฺถุ –</p>


<p>(๑) จตูสุ มเคฺคสุ, จตูสุ ผเลสุ ปญฺญา</p>


<p>เอวํ อฎฺฐวิเธน ญาณวตฺถุฯ</p>


<h3>๙. นวกมาติกา</h3>
<p> นววิเธน ญาณวตฺถุ –</p>


<p>(๑) นวสุ อนุปุพฺพวิหารสมาปตฺตีสุ ปญฺญา</p>


<p>เอวํ นววิเธน ญาณวตฺถุฯ</p>


<h3>๑๐. ทสกมาติกา</h3>
<p>ทสวิเธน  ญาณวตฺถุ – ทส ตถาคตสฺส ตถาคตพลานิ เยหิ พเลหิ สมนฺนาคโต ตถาคโต อาสภํ ฐานํ ปฎิชานาติ, ปริสาสุ  สีหนาทํ นทติ, พฺรหฺมจกฺกํ ปวเตฺตติฯ กตมานิ ทส?</p>


<p>(๑) อิธ ตถาคโต ฐานญฺจ ฐานโต อฎฺฐานญฺจ อฎฺฐานโต ยถาภูตํ ปชานาติฯ ยมฺปิ ตถาคโต ฐานญฺจ ฐานโต อฎฺฐานญฺจ อฎฺฐานโต ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติ ฯ</p>


<p>(๒) ปุน จปรํ ตถาคโต อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ปชานาติฯ ยมฺปิ ตถาคโต อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๓) ปุน จปรํ ตถาคโต สพฺพตฺถคามินิํ ปฎิปทํ ยถาภูตํ ปชานาติฯ ยมฺปิ ตถาคโต สพฺพตฺถคามินิํ ปฎิปทํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๔) ปุน จปรํ ตถาคโต อเนกธาตุ นานาธาตุโลกํ  ยถาภูตํ ปชานาติฯ ยมฺปิ ตถาคโต อเนกธาตุ นานาธาตุโลกํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๕) ปุน จปรํ ตถาคโต สตฺตานํ นานาธิมุตฺติกตํ ยถาภูตํ ปชานาติฯ ยมฺปิ ตถาคโต สตฺตานํ  นานาธิมุตฺติกตํ  ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๖) ปุน จปรํ ตถาคโต ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ปชานาติฯ ยมฺปิ ตถาคโต ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ปชานาติ , อิทมฺปิ ตถาคตสฺส ตถาคตพลํ  โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๗) ปุน จปรํ ตถาคโต ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ยถาภูตํ ปชานาติฯ ยมฺปิ ตถาคโต ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๘) ปุน จปรํ ตถาคโต ปุเพฺพนิวาสานุสฺสติํ ยถาภูตํ ปชานาติฯ ยมฺปิ ตถาคโต ปุเพฺพนิวาสานุสฺสติํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๙) ปุน จปรํ ตถาคโต สตฺตานํ จุตูปปาตํ ยถาภูตํ ปชานาติฯ ยมฺปิ ตถาคโต สตฺตานํ จุตูปปาตํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ</p>


<p>(๑๐) ปุน จปรํ ตถาคโต อาสวานํ ขยํ ยถาภูตํ ปชานาติฯ ยมฺปิ ตถาคโต อาสวานํ ขยํ ยถาภูตํ ปชานาติ, อิทมฺปิ ตถาคตสฺส ตถาคตพลํ โหติ, ยํ พลํ อาคมฺม ตถาคโต อาสภํ ฐานํ ปฎิชานาติ, ปริสาสุ สีหนาทํ นทติ, พฺรหฺมจกฺกํ ปวเตฺตติฯ อิมานิ  ทส ตถาคตสฺส ตถาคตพลานิ, เยหิ พเลหิ สมนฺนาคโต ตถาคโต อาสภํ ฐานํ ปฎิชานาติ, ปริสาสุ สีหนาทํ  นทติ, พฺรหฺมจกฺกํ ปวเตฺตติฯ</p>

</p>


<h2>มาติกา</h2>
<h3>๑. เอกกนิเทฺทโส</h3>
<p> ปญฺจ  วิญฺญาณา  น เหตุเมว, อเหตุกเมว, เหตุวิปฺปยุตฺตเมว, สปฺปจฺจยเมว, สงฺขตเมว, อรูปเมว, โลกิยเมว, สาสวเมว, สํโยชนิยเมว, คนฺถนิยเมว, โอฆนิยเมว, โยคนิยเมว, นีวรณิยเมว, ปรามฎฺฐเมว, อุปาทานิยเมว, สํกิเลสิกเมว, อพฺยากตเมว, สารมฺมณเมว, อเจตสิกเมว, วิปากเมว, อุปาทินฺนุปาทานิยเมว, อสํกิลิฎฺฐสํกิเลสิกเมว, น สวิตกฺกสวิจารเมว, น อวิตกฺกวิจารมตฺตเมว, อวิตกฺกอวิจารเมว, น ปีติสหคตเมว, เนว ทสฺสเนน น ภาวนาย ปหาตพฺพเมว, เนว ทสฺสเนน น ภาวนาย ปหาตพฺพเหตุกเมว, เนวาจยคามินาปจยคามิเมว, เนวเสกฺขนาเสกฺขเมว, ปริตฺตเมว, กามาวจรเมว, น รูปาวจรเมว, น อรูปาวจรเมว, ปริยาปนฺนเมว, โน อปริยาปนฺนเมว, อนิยตเมว, อนิยฺยานิกเมว, อุปฺปนฺนํ มโนวิญฺญาณวิเญฺญยฺยเมว, อนิจฺจเมว, ชราภิภูตเมวฯ</p>


<p> ปญฺจ วิญฺญาณา อุปฺปนฺนวตฺถุกา, อุปฺปนฺนารมฺมณาติ อุปฺปนฺนสฺมิํ วตฺถุสฺมิํ อุปฺปเนฺน อารมฺมเณ อุปฺปชฺชนฺติฯ</p>


<p>ปุเรชาตวตฺถุกา, ปุเรชาตารมฺมณาติ ปุเรชาตสฺมิํ วตฺถุสฺมิํ ปุเรชาเต อารมฺมเณ อุปฺปชฺชนฺติฯ</p>


<p>อชฺฌตฺติกวตฺถุกา , พาหิรารมฺมณาติ ปญฺจนฺนํ วิญฺญาณานํ วตฺถุ อชฺฌตฺติกา อารมฺมณา พาหิราฯ</p>


<p>อสมฺภินฺนวตฺถุกา, อสมฺภินฺนารมฺมณาติ อสมฺภินฺนสฺมิํ วตฺถุสฺมิํ อสมฺภิเนฺน  อารมฺมเณ อุปฺปชฺชนฺติฯ</p>


<p>นานาวตฺถุกา, นานารมฺมณาติ อญฺญํ จกฺขุวิญฺญาณสฺส วตฺถุ จ อารมฺมณญฺจ, อญฺญํ โสตวิญฺญาณสฺส วตฺถุ จ อารมฺมณญฺจ, อญฺญํ ฆานวิญฺญาณสฺส วตฺถุ จ อารมฺมณญฺจ, อญฺญํ ชิวฺหาวิญฺญาณสฺส วตฺถุ จ อารมฺมณญฺจ, อญฺญํ กายวิญฺญาณสฺส วตฺถุ จ อารมฺมณญฺจฯ</p>


<p> น อญฺญมญฺญสฺส โคจรวิสยํ ปจฺจนุโภนฺตีติ จกฺขุวิญฺญาณสฺส โคจรวิสยํ โสตวิญฺญาณํ น ปจฺจนุโภติ, โสตวิญฺญาณสฺส โคจรวิสยมฺปิ จกฺขุวิญฺญาณํ น ปจฺจนุโภติฯ จกฺขุวิญฺญาณสฺส โคจรวิสยํ ฆานวิญฺญาณํ น ปจฺจนุโภติ, ฆานวิญฺญาณสฺส โคจรวิสยมฺปิ จกฺขุวิญฺญาณํ  น ปจฺจนุโภติฯ จกฺขุวิญฺญาณสฺส โคจรวิสยํ ชิวฺหาวิญฺญาณํ น  ปจฺจนุโภติ, ชิวฺหาวิญฺญาณสฺส โคจรวิสยมฺปิ จกฺขุวิญฺญาณํ น ปจฺจนุโภติฯ จกฺขุวิญฺญาณสฺส โคจรวิสยํ กายวิญฺญาณํ น ปจฺจนุโภติ, กายวิญฺญาณสฺส โคจรวิสยมฺปิ จกฺขุวิญฺญาณํ น ปจฺจนุโภติฯ โสตวิญฺญาณสฺส…เป.… ฆานวิญฺญาณสฺส…เป.… ชิวฺหาวิญฺญาณสฺส…เป.… กายวิญฺญาณสฺส โคจรวิสยํ จกฺขุวิญฺญาณํ น ปจฺจนุโภติ, จกฺขุวิญฺญาณสฺส โคจรวิสยมฺปิ กายวิญฺญาณํ น ปจฺจนุโภติฯ กายวิญฺญาณสฺส โคจรวิสยํ โสตวิญฺญาณํ น ปจฺจนุโภติ, โสตวิญฺญาณสฺส โคจรวิสยมฺปิ กายวิญฺญาณํ น ปจฺจนุโภติฯ กายวิญฺญาณสฺส โคจรวิสยํ ฆานวิญฺญาณํ น ปจฺจนุโภติ, ฆานวิญฺญาณสฺส โคจรวิสยมฺปิ กายวิญฺญาณํ น ปจฺจนุโภติฯ กายวิญฺญาณสฺส โคจรวิสยํ ชิวฺหาวิญฺญาณํ น  ปจฺจนุโภติ, ชิวฺหาวิญฺญาณสฺส โคจรวิสยมฺปิ กายวิญฺญาณํ น ปจฺจนุโภติฯ</p>


<p> น อสมนฺนาหารา อุปฺปชฺชนฺตีติ สมนฺนาหรนฺตสฺส อุปฺปชฺชนฺติฯ</p>


<p>น  อมนสิการา อุปฺปชฺชนฺตีติ มนสิกโรนฺตสฺส อุปฺปชฺชนฺติฯ</p>


<p>น อโพฺพกิณฺณา อุปฺปชฺชนฺตีติ น ปฎิปาฎิยา อุปฺปชฺชนฺติฯ</p>


<p>น อปุพฺพํ อจริมํ อุปฺปชฺชนฺตีติ น เอกกฺขเณ อุปฺปชฺชนฺติฯ</p>


<p> น อญฺญมญฺญสฺส สมนนฺตรา อุปฺปชฺชนฺตีติ จกฺขุวิญฺญาณสฺส อุปฺปนฺนสมนนฺตรา โสตวิญฺญาณํ น อุปฺปชฺชติ, โสตวิญฺญาณสฺส อุปฺปนฺนสมนนฺตราปิ จกฺขุวิญฺญาณํ น อุปฺปชฺชติฯ จกฺขุวิญฺญาณสฺส อุปฺปนฺนสมนนฺตรา ฆานวิญฺญาณํ น อุปฺปชฺชติ, ฆานวิญฺญาณสฺส อุปฺปนฺนสมนนฺตราปิ จกฺขุวิญฺญาณํ น อุปฺปชฺชติฯ จกฺขุวิญฺญาณสฺส อุปฺปนฺนสมนนฺตรา ชิวฺหาวิญฺญาณํ น อุปฺปชฺชติ, ชิวฺหาวิญฺญาณสฺส อุปฺปนฺนสมนนฺตราปิ จกฺขุวิญฺญาณํ น อุปฺปชฺชติฯ จกฺขุวิญฺญาณสฺส อุปฺปนฺนสมนนฺตรา กายวิญฺญาณํ น อุปฺปชฺชติ, กายวิญฺญาณสฺส อุปฺปนฺนสมนนฺตราปิ จกฺขุวิญฺญาณํ น อุปฺปชฺชติฯ โสตวิญฺญาณสฺส…เป.… ฆานวิญฺญาณสฺส…เป.… ชิวฺหาวิญฺญาณสฺส…เป.… กายวิญฺญาณสฺส อุปฺปนฺนสมนนฺตรา จกฺขุวิญฺญาณํ น อุปฺปชฺชติ, จกฺขุวิญฺญาณสฺส อุปฺปนฺนสมนนฺตราปิ กายวิญฺญาณํ น อุปฺปชฺชติฯ กายวิญฺญาณสฺส อุปฺปนฺนสมนนฺตรา โสตวิญฺญาณํ น อุปฺปชฺชติ, โสตวิญฺญาณสฺส อุปฺปนฺนสมนนฺตราปิ  กายวิญฺญาณํ น อุปฺปชฺชติฯ กายวิญฺญาณสฺส อุปฺปนฺนสมนนฺตรา ฆานวิญฺญาณํ น อุปฺปชฺชติ, ฆานวิญฺญาณสฺส   อุปฺปนฺนสมนนฺตราปิ กายวิญฺญาณํ น อุปฺปชฺชติฯ กายวิญฺญาณสฺส อุปฺปนฺนสมนนฺตรา ชิวฺหาวิญฺญาณํ น อุปฺปชฺชติ, ชิวฺหาวิญฺญาณสฺส อุปฺปนฺนสมนนฺตราปิ กายวิญฺญาณํ น อุปฺปชฺชติฯ</p>


<p> ปญฺจ วิญฺญาณา อนาโภคาติ ปญฺจนฺนํ วิญฺญาณานํ นตฺถิ อาวฎฺฎนา วา อาโภโค วา สมนฺนาหาโร วา มนสิกาโร วาฯ</p>


<p>ปญฺจหิ วิญฺญาเณหิ น กญฺจิ ธมฺมํ ปฎิวิชานาตีติ ปญฺจหิ วิญฺญาเณหิ น กญฺจิ ธมฺมํ ปฎิวิชานาติฯ</p>


<p>อญฺญตฺร อภินิปาตมตฺตาติ อญฺญตฺร อาปาตมตฺตาฯ</p>


<p>ปญฺจนฺนํ  วิญฺญาณานํ สมนนฺตราปิ น กญฺจิ ธมฺมํ ปฎิวิชานาตีติ ปญฺจนฺนํ วิญฺญาณานํ สมนนฺตรา มโนธาตุยาปิ น กญฺจิ ธมฺมํ ปฎิวิชานาติฯ</p>


<p>ปญฺจหิ วิญฺญาเณหิ น กญฺจิ อิริยาปถํ กเปฺปตีติ ปญฺจหิ วิญฺญาเณหิ น กญฺจิ อิริยาปถํ กเปฺปติ – คมนํ วา ฐานํ วา นิสชฺชํ วา เสยฺยํ วาฯ</p>


<p>ปญฺจนฺนํ วิญฺญาณานํ สมนนฺตราปิ น กญฺจิ อิริยาปถํ กเปฺปตีติ ปญฺจนฺนํ วิญฺญาณานํ สมนนฺตรา มโนธาตุยาปิ น กญฺจิ อิริยาปถํ กเปฺปติ – คมนํ วา ฐานํ วา นิสชฺชํ วา เสยฺยํ วาฯ</p>


<p>ปญฺจหิ วิญฺญาเณหิ น กายกมฺมํ น วจีกมฺมํ ปฎฺฐเปตีติ ปญฺจหิ วิญฺญาเณหิ น กายกมฺมํ น วจีกมฺมํ ปฎฺฐเปติฯ</p>


<p>ปญฺจนฺนํ วิญฺญาณานํ สมนนฺตราปิ น กายกมฺมํ น วจีกมฺมํ ปฎฺฐเปตีติ ปญฺจนฺนํ วิญฺญาณานํ สมนนฺตรา มโนธาตุยาปิ น กายกมฺมํ น วจีกมฺมํ ปฎฺฐเปติฯ</p>


<p>ปญฺจหิ วิญฺญาเณหิ น กุสลากุสลํ ธมฺมํ สมาทิยตีติ  ปญฺจหิ วิญฺญาเณหิ น กุสลากุสลํ ธมฺมํ สมาทิยติฯ</p>


<p>ปญฺจนฺนํ วิญฺญาณานํ สมนนฺตราปิ น กุสลากุสลํ ธมฺมํ สมาทิยตีติ ปญฺจนฺนํ วิญฺญาณานํ สมนนฺตรา มโนธาตุยาปิ น กุสลากุสลํ ธมฺมํ สมาทิยติฯ</p>


<p>ปญฺจหิ วิญฺญาเณหิ น สมาปชฺชติ น วุฎฺฐาตีติ ปญฺจหิ วิญฺญาเณหิ น สมาปชฺชติ น วุฎฺฐาติฯ</p>


<p>ปญฺจนฺนํ  วิญฺญาณานํ สมนนฺตราปิ น สมาปชฺชติ น วุฎฺฐาตีติ ปญฺจนฺนํ วิญฺญาณานํ  สมนนฺตรา มโนธาตุยาปิ น สมาปชฺชติ น วุฎฺฐาติฯ</p>


<p>ปญฺจหิ  วิญฺญาเณหิ น จวติ น อุปฺปชฺชตีติ ปญฺจหิ วิญฺญาเณหิ น จวติ น อุปฺปชฺชติฯ</p>


<p>ปญฺจนฺนํ วิญฺญาณานํ สมนนฺตราปิ น จวติ น อุปฺปชฺชตีติ ปญฺจนฺนํ วิญฺญาณานํ สมนนฺตรา มโนธาตุยาปิ น จวติ น อุปฺปชฺชติฯ</p>


<p>ปญฺจหิ วิญฺญาเณหิ น สุปติ น ปฎิพุชฺฌติ น สุปินํ ปสฺสตีติ ปญฺจหิ วิญฺญาเณหิ น สุปติ น ปฎิพุชฺฌติ น สุปินํ ปสฺสติฯ</p>


<p>ปญฺจนฺนํ วิญฺญาณานํ สมนนฺตราปิ น สุปติ น ปฎิพุชฺฌติ น สุปินํ ปสฺสตีติ ปญฺจนฺนํ วิญฺญาณานํ สมนนฺตรา มโนธาตุยาปิ น สุปติ น ปฎิพุชฺฌติ น สุปินํ ปสฺสติฯ เอวํ ยาถาวกวตฺถุวิภาวนา ปญฺญาฯ</p>

</p>

</p>


<h3>๒. ทุกนิเทฺทโส</h3>
<p> (๑) ตีสุ ภูมีสุ กุสลาพฺยากเต ปญฺญา โลกิยา ปญฺญา, จตูสุ มเคฺคสุ จตูสุ ผเลสุ ปญฺญา โลกุตฺตรา ปญฺญาฯ</p>


<p>(๒) สพฺพาว ปญฺญา  เกนจิ วิเญฺญยฺยา, เกนจิ น วิเญฺญยฺยาฯ</p>


<p>(๓) ตีสุ ภูมีสุ กุสลาพฺยากเต ปญฺญา สาสวา ปญฺญา, จตูสุ มเคฺคสุ จตูสุ ผเลสุ ปญฺญา อนาสวา ปญฺญาฯ</p>


<p>(๔) ตีสุ ภูมีสุ กุสลาพฺยากเต ปญฺญา อาสววิปฺปยุตฺตา สาสวา ปญฺญา, จตูสุ มเคฺคสุ จตูสุ ผเลสุ ปญฺญา อาสววิปฺปยุตฺตา อนาสวา ปญฺญาฯ</p>


<p>(๕) ตีสุ  ภูมีสุ กุสลาพฺยากเต ปญฺญา สํโยชนิยา ปญฺญา, จตูสุ มเคฺคสุ จตูสุ ผเลสุ ปญฺญา อสํโยชนิยา ปญฺญาฯ</p>


<p>(๖) ตีสุ ภูมีสุ กุสลาพฺยากเต ปญฺญา สํโยชนวิปฺปยุตฺตา สํโยชนิยา ปญฺญา, จตูสุ มเคฺคสุ จตูสุ ผเลสุ ปญฺญา สํโยชนวิปฺปยุตฺตา อสํโยชนิยา ปญฺญาฯ</p>


<p>(๗) ตีสุ  ภูมีสุ กุสลาพฺยากเต ปญฺญา คนฺถนิยา ปญฺญา, จตูสุ มเคฺคสุ จตูสุ ผเลสุ ปญฺญา อคนฺถนิยา ปญฺญาฯ</p>


<p>(๘) ตีสุ ภูมีสุ กุสลาพฺยากเต ปญฺญา คนฺถวิปฺปยุตฺตา คนฺถนิยา ปญฺญา, จตูสุ มเคฺคสุ จตูสุ ผเลสุ ปญฺญา คนฺถวิปฺปยุตฺตา อคนฺถนิยา ปญฺญาฯ</p>


<p>(๙) ตีสุ ภูมีสุ กุสลาพฺยากเต ปญฺญา โอฆนิยา ปญฺญา, จตูสุ มเคฺคสุ จตูสุ ผเลสุ ปญฺญา อโนฆนิยา ปญฺญาฯ</p>


<p>(๑๐) ตีสุ  ภูมีสุ กุสลาพฺยากเต ปญฺญา โอฆวิปฺปยุตฺตา โอฆนิยา ปญฺญา, จตูสุ มเคฺคสุ จตูสุ ผเลสุ ปญฺญา โอฆวิปฺปยุตฺตา อโนฆนิยา ปญฺญาฯ</p>


<p>(๑๑) ตีสุ ภูมีสุ กุสลาพฺยากเต ปญฺญา โยคนิยา ปญฺญา, จตูสุ มเคฺคสุ จตูสุ ผเลสุ ปญฺญา อโยคนิยา ปญฺญาฯ</p>


<p>(๑๒) ตีสุ ภูมีสุ กุสลาพฺยากเต ปญฺญา โยควิปฺปยุตฺตา โยคนิยา ปญฺญา, จตูสุ มเคฺคสุ จตูสุ ผเลสุ  ปญฺญา โยควิปฺปยุตฺตา อโยคนิยา ปญฺญาฯ</p>


<p>(๑๓) ตีสุ ภูมีสุ กุสลาพฺยากเต ปญฺญา นีวรณิยา ปญฺญา, จตูสุ มเคฺคสุ จตูสุ ผเลสุ ปญฺญา อนีวรณิยา ปญฺญาฯ</p>


<p>(๑๔) ตีสุ  ภูมีสุ กุสลาพฺยากเต ปญฺญา นีวรณวิปฺปยุตฺตา นีวรณิยา ปญฺญา, จตูสุ มเคฺคสุ จตูสุ ผเลสุ ปญฺญา นีวรณวิปฺปยุตฺตา อนีวรณิยา ปญฺญาฯ</p>


<p>(๑๕) ตีสุ ภูมีสุ กุสลาพฺยากเต ปญฺญา ปรามฎฺฐา ปญฺญา, จตูสุ มเคฺคสุ จตูสุ ผเลสุ ปญฺญา อปรามฎฺฐา ปญฺญาฯ</p>


<p>(๑๖) ตีสุ ภูมีสุ กุสลาพฺยากเต ปญฺญา ปรามาสวิปฺปยุตฺตา ปรามฎฺฐา ปญฺญา, จตูสุ มเคฺคสุ จตูสุ ผเลสุ ปญฺญา ปรามาสวิปฺปยุตฺตา อปรามฎฺฐา ปญฺญาฯ</p>


<p>(๑๗) ตีสุ ภูมีสุ วิปาเก ปญฺญา อุปาทินฺนา ปญฺญา, ตีสุ ภูมีสุ กุสเล ตีสุ ภูมีสุ กิริยาพฺยากเต จตูสุ มเคฺคสุ จตูสุ ผเลสุ ปญฺญา อนุปาทินฺนา ปญฺญาฯ</p>


<p>(๑๘) ตีสุ ภูมีสุ กุสลาพฺยากเต ปญฺญา อุปาทานิยา ปญฺญา, จตูสุ มเคฺคสุ จตูสุ ผเลสุ ปญฺญา อนุปาทานิยา ปญฺญาฯ</p>


<p>(๑๙) ตีสุ ภูมีสุ กุสลาพฺยากเต ปญฺญา อุปาทานวิปฺปยุตฺตา อุปาทานิยา ปญฺญา, จตูสุ มเคฺคสุ จตูสุ ผเลสุ ปญฺญา อุปาทานวิปฺปยุตฺตา อนุปาทานิยา ปญฺญาฯ</p>


<p>(๒๐) ตีสุ ภูมีสุ กุสลาพฺยากเต ปญฺญา สํกิเลสิกา ปญฺญา, จตูสุ มเคฺคสุ จตูสุ ผเลสุ ปญฺญา อสํกิเลสิกา ปญฺญาฯ</p>


<p>(๒๑) ตีสุ ภูมีสุ กุสลาพฺยากเต  ปญฺญา กิเลสวิปฺปยุตฺตา สํกิเลสิกา ปญฺญา, จตูสุ มเคฺคสุ จตูสุ ผเลสุ ปญฺญา กิเลสวิปฺปยุตฺตา อสํกิเลสิกา ปญฺญาฯ</p>


<p>(๒๒) วิตกฺกสมฺปยุตฺตา ปญฺญา สวิตกฺกา ปญฺญา, วิตกฺกวิปฺปยุตฺตา  ปญฺญา อวิตกฺกา ปญฺญาฯ</p>


<p>(๒๓) วิจารสมฺปยุตฺตา  ปญฺญา สวิจารา ปญฺญา, วิจารวิปฺปยุตฺตา ปญฺญา อวิจารา ปญฺญาฯ</p>


<p>(๒๔) ปีติสมฺปยุตฺตา ปญฺญา สปฺปีติกา ปญฺญา, ปีติวิปฺปยุตฺตา ปญฺญา อปฺปีติกา ปญฺญาฯ</p>


<p>(๒๕) ปีติสมฺปยุตฺตา ปญฺญา ปีติสหคตา ปญฺญา, ปีติวิปฺปยุตฺตา ปญฺญา น ปีติสหคตา ปญฺญาฯ</p>


<p>(๒๖) สุขสมฺปยุตฺตา  ปญฺญา สุขสหคตา ปญฺญา, สุขวิปฺปยุตฺตา ปญฺญา น สุขสหคตา ปญฺญาฯ</p>


<p>(๒๗) อุเปกฺขาสมฺปยุตฺตา ปญฺญา อุเปกฺขาสหคตา ปญฺญา, อุเปกฺขาวิปฺปยุตฺตา ปญฺญา น อุเปกฺขาสหคตา ปญฺญาฯ</p>


<p>(๒๘) กามาวจรกุสลาพฺยากเต ปญฺญา กามาวจรา ปญฺญา, รูปาวจรา ปญฺญา อรูปาวจรา ปญฺญา, อปริยาปนฺนา ปญฺญา น กามาวจรา ปญฺญาฯ</p>


<p>(๒๙) รูปาวจรกุสลาพฺยากเต ปญฺญา รูปาวจรา ปญฺญา, กามาวจรา ปญฺญา อรูปาวจรา ปญฺญา อปริยาปนฺนา ปญฺญา น รูปาวจรา ปญฺญาฯ</p>


<p>(๓๐) อรูปาวจรกุสลาพฺยากเต ปญฺญา อรูปาวจรา ปญฺญา, กามาวจรา ปญฺญา รูปาวจรา ปญฺญา อปริยาปนฺนา ปญฺญา น อรูปาวจรา ปญฺญาฯ</p>


<p>(๓๑) ตีสุ ภูมีสุ กุสลาพฺยากเต ปญฺญา ปริยาปนฺนา ปญฺญา, จตูสุ มเคฺคสุ จตูสุ ผเลสุ ปญฺญา อปริยาปนฺนา ปญฺญาฯ</p>


<p>(๓๒) จตูสุ  มเคฺคสุ ปญฺญา นิยฺยานิกา ปญฺญา, ตีสุ ภูมีสุ กุสเล จตูสุ ภูมีสุ วิปาเก ตีสุ ภูมีสุ กิริยาพฺยากเต ปญฺญา อนิยฺยานิกา ปญฺญาฯ</p>


<p>(๓๓) จตูสุ มเคฺคสุ ปญฺญา นิยตา ปญฺญา, ตีสุ ภูมีสุ กุสเล จตูสุ ภูมีสุ วิปาเก ตีสุ ภูมีสุ กิริยาพฺยากเต ปญฺญา อนิยตา  ปญฺญาฯ</p>


<p>(๓๔) ตีสุ ภูมีสุ กุสลาพฺยากเต ปญฺญา สอุตฺตรา ปญฺญา, จตูสุ มเคฺคสุ จตูสุ ผเลสุ ปญฺญา อนุตฺตรา ปญฺญาฯ</p>


<p>(๓๕) ตตฺถ กตมา อตฺถชาปิกา ปญฺญา?</p>


<p>จตูสุ ภูมีสุ กุสเล อรหโต อภิญฺญํ อุปฺปาเทนฺตสฺส สมาปตฺติํ อุปฺปาเทนฺตสฺส กิริยาพฺยากเต ปญฺญา อตฺถชาปิกา ปญฺญา, จตูสุ ภูมีสุ วิปาเก อรหโต อุปฺปนฺนาย อภิญฺญาย อุปฺปนฺนาย สมาปตฺติยา กิริยาพฺยากเต ปญฺญา ชาปิตตฺถา ปญฺญาฯ</p>

</p>

</p>


<h3>๓. ติกนิเทฺทโส</h3>
<p> (๑. ก) ตตฺถ  กตมา จินฺตามยา ปญฺญา?</p>


<p>โยควิหิเตสุ วา กมฺมายตเนสุ โยควิหิเตสุ วา สิปฺปายตเนสุ โยควิหิเตสุ วา วิชฺชาฎฺฐาเนสุ กมฺมสฺสกตํ วา สจฺจานุโลมิกํ วา รูปํ อนิจฺจนฺติ วา เวทนา…เป.… สญฺญา… สงฺขารา… วิญฺญาณํ  อนิจฺจนฺติ วา, ยํ เอวรูปิํ อนุโลมิกํ ขนฺติํ ทิฎฺฐิํ รุจิํ  มุทิํ เปกฺขํ ธมฺมนิชฺฌานกฺขนฺติํ ปรโต อสฺสุตฺวา ปฎิลภติ – อยํ วุจฺจติ ‘‘จินฺตามยา ปญฺญา’’ฯ</p>


<p>(ข) ตตฺถ กตมา สุตมยา ปญฺญา? โยควิหิเตสุ วา กมฺมายตเนสุ โยควิหิเตสุ วา สิปฺปายตเนสุ โยควิหิเตสุ วา วิชฺชาฎฺฐาเนสุ กมฺมสฺสกตํ วา สจฺจานุโลมิกํ วา รูปํ อนิจฺจนฺติ วา เวทนา…เป.… สญฺญา… สงฺขารา… วิญฺญาณํ อนิจฺจนฺติ วา, ยํ เอวรูปิํ อนุโลมิกํ ขนฺติํ ทิฎฺฐิํ รุจิํ มุทิํ เปกฺขํ ธมฺมนิชฺฌานกฺขนฺติํ ปรโต สุตฺวา ปฎิลภติ – อยํ วุจฺจติ ‘‘สุตมยา ปญฺญา’’ฯ</p>


<p>(ค) สพฺพาปิ สมาปนฺนสฺส ปญฺญา ภาวนามยา  ปญฺญาฯ</p>


<p> (๒. ก) ตตฺถ กตมา ทานมยา ปญฺญา? ทานํ อารพฺภ ทานาธิคจฺฉ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ทานมยา ปญฺญา’’ฯ</p>


<p>(ข) ตตฺถ กตมา สีลมยา ปญฺญา? สีลํ อารพฺภ สีลาธิคจฺฉ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘สีลมยา ปญฺญา’’ฯ</p>


<p>(ค) สพฺพาปิ สมาปนฺนสฺส ปญฺญา ภาวนามยา ปญฺญาฯ</p>


<p> (๓. ก) ตตฺถ กตมา อธิสีเล ปญฺญา? ปาติโมกฺขสํวรํ สํวรนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อธิสีเล ปญฺญา’’ฯ</p>


<p>(ข) ตตฺถ กตมา อธิจิเตฺต ปญฺญา? รูปาวจรารูปาวจรสมาปตฺติํ สมาปชฺชนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อธิจิเตฺต ปญฺญา’’ฯ</p>


<p>(ค) ตตฺถ   กตมา อธิปญฺญาย ปญฺญา? จตูสุ มเคฺคสุ จตูสุ ผเลสุ ปญฺญา – อยํ วุจฺจติ ‘‘อธิปญฺญาย ปญฺญา’’ฯ</p>


<p> (๔. ก) ตตฺถ กตมํ อายโกสลฺลํ? ‘‘อิเม ธเมฺม มนสิกโรโต อนุปฺปนฺนา เจว อกุสลา ธมฺมา น อุปฺปชฺชนฺติ, อุปฺปนฺนา จ อกุสลา ธมฺมา ปหียนฺติฯ อิเม วา ปนิเม ธเมฺม มนสิกโรโต อนุปฺปนฺนา เจว กุสลา ธมฺมา อุปฺปชฺชนฺติ, อุปฺปนฺนา จ กุสลา ธมฺมา  ภิโยฺยภาวาย เวปุลฺลาย ภาวนาย ปาริปูริยา สํวตฺตนฺตี’’ติ – ยา ตตฺถ ปญฺญา ปชานนา…เป.… อโมโห  ธมฺมวิจโย สมฺมาทิฎฺฐิ – อิทํ วุจฺจติ ‘‘อายโกสลฺลํ’’ฯ</p>


<p>(ข) ตตฺถ กตมํ อปายโกสลฺลํ? ‘‘อิเม ธเมฺม มนสิกโรโต อนุปฺปนฺนา เจว กุสลา ธมฺมา น อุปฺปชฺชนฺติ, อุปฺปนฺนา จ กุสลา ธมฺมา นิรุชฺฌนฺติฯ อิเม วา ปนิเม ธเมฺม มนสิกโรโต อนุปฺปนฺนา เจว อกุสลา ธมฺมา อุปฺปชฺชนฺติ, อุปฺปนฺนา จ อกุสลา ธมฺมา ภิโยฺยภาวาย เวปุลฺลาย สํวตฺตนฺตี’’ติ – ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘อปายโกสลฺลํ’’ฯ</p>


<p>(ค) สพฺพาปิ ตตฺรุปายา ปญฺญา อุปายโกสลฺลํฯ</p>


<p> (๕. ก) จตูสุ ภูมีสุ วิปาเก ปญฺญา วิปากา ปญฺญาฯ</p>


<p>(ข) จตูสุ ภูมีสุ กุสเล ปญฺญา วิปากธมฺมธมฺมา ปญฺญาฯ</p>


<p>(ค) ตีสุ ภูมีสุ กิริยาพฺยากเต ปญฺญา เนววิปากนวิปากธมฺมธมฺมา ปญฺญาฯ</p>


<p> (๖. ก) ตีสุ ภูมีสุ วิปาเก ปญฺญา อุปาทินฺนุปาทานิยา ปญฺญาฯ</p>


<p>(ข) ตีสุ ภูมีสุ กุสเล ตีสุ ภูมีสุ กิริยาพฺยากเต ปญฺญา อนุปาทินฺนุปาทานิยา ปญฺญาฯ</p>


<p>(ค) จตูสุ  มเคฺคสุ จตูสุ ผเลสุ ปญฺญา อนุปาทินฺนอนุปาทานิยา ปญฺญาฯ</p>


<p> (๗. ก) วิตกฺกวิจารสมฺปยุตฺตา ปญฺญา สวิตกฺกสวิจารา ปญฺญาฯ</p>


<p>(ข) วิตกฺกวิปฺปยุตฺตา วิจารสมฺปยุตฺตา ปญฺญา อวิตกฺกวิจารมตฺตา ปญฺญาฯ</p>


<p>(ค) วิตกฺกวิจารวิปฺปยุตฺตา ปญฺญา อวิตกฺกอวิจารา ปญฺญาฯ</p>


<p> (๘. ก) ปีติสมฺปยุตฺตา ปญฺญา ปีติสหคตา ปญฺญาฯ</p>


<p>(ข) สุขสมฺปยุตฺตา  ปญฺญา สุขสหคตา ปญฺญาฯ</p>


<p>(ค) อุเปกฺขาสมฺปยุตฺตา ปญฺญา อุเปกฺขาสหคตา ปญฺญาฯ</p>


<p> (๙. ก) ตีสุ  ภูมีสุ กุสเล ปญฺญา อาจยคามินี ปญฺญาฯ</p>


<p>(ข) จตูสุ มเคฺคสุ ปญฺญา อปจยคามินี ปญฺญาฯ</p>


<p>(ค) จตูสุ ภูมีสุ วิปาเก ตีสุ ภูมีสุ กิริยาพฺยากเต ปญฺญา เนวาจยคามินาปจยคามินี ปญฺญาฯ</p>


<p> (๑๐. ก) จตูสุ มเคฺคสุ ตีสุ ผเลสุ ปญฺญา เสกฺขา ปญฺญาฯ</p>


<p>(ข) อุปริฎฺฐิมา  อรหตฺตผเล ปญฺญา อเสกฺขา ปญฺญาฯ</p>


<p>(ค) ตีสุ ภูมีสุ กุสเล ตีสุ ภูมีสุ วิปาเก ตีสุ ภูมีสุ กิริยาพฺยากเต ปญฺญา เนวเสกฺขนาเสกฺขา ปญฺญาฯ</p>


<p> (๑๑. ก) กามาวจรกุสลาพฺยากเต  ปญฺญา ปริตฺตา ปญฺญาฯ</p>


<p>(ข) รูปาวจรารูปาวจรกุสลาพฺยากเต ปญฺญา มหคฺคตา ปญฺญาฯ</p>


<p>(ค) จตูสุ มเคฺคสุ จตูสุ ผเลสุ ปญฺญา อปฺปมาณา ปญฺญาฯ</p>


<p> (๑๒. ก) ตตฺถ กตมา ปริตฺตารมฺมณา ปญฺญา? ปริเตฺต  ธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ปริตฺตารมฺมณา ปญฺญา’’ฯ</p>


<p> (ข) ตตฺถ กตมา มหคฺคตารมฺมณา ปญฺญา? มหคฺคเต ธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘มหคฺคตารมฺมณา ปญฺญา’’ฯ</p>


<p> (ค) ตตฺถ กตมา อปฺปมาณารมฺมณา ปญฺญา? อปฺปมาเณ ธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อปฺปมาณารมฺมณา  ปญฺญา’’ฯ</p>


<p> (๑๓. ก) ตตฺถ กตมา มคฺคารมฺมณา ปญฺญา? อริยมคฺคํ อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘มคฺคารมฺมณา ปญฺญา’’ฯ</p>


<p>(ข) จตูสุ มเคฺคสุ ปญฺญา มคฺคเหตุกา ปญฺญาฯ</p>


<p> (ค) ตตฺถ กตมา มคฺคาธิปตินี ปญฺญา? อริยมคฺคํ อธิปติํ กริตฺวา ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘มคฺคาธิปตินี ปญฺญา’’ฯ</p>


<p> (๑๔) จตูสุ   ภูมีสุ วิปาเก ปญฺญา สิยา อุปฺปนฺนา, สิยา อุปฺปาทินี, น วตฺตพฺพา อนุปฺปนฺนาติฯ จตูสุ ภูมีสุ กุสเล ตีสุ ภูมีสุ กิริยาพฺยากเต ปญฺญา สิยา อุปฺปนฺนา, สิยา อนุปฺปนฺนา, น วตฺตพฺพา อุปฺปาทินีติฯ</p>


<p> (๑๕) สพฺพาว ปญฺญา สิยา อตีตา, สิยา อนาคตา, สิยา ปจฺจุปฺปนฺนาฯ</p>


<p> (๑๖. ก) ตตฺถ กตมา อตีตารมฺมณา ปญฺญา? อตีเต ธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อตีตารมฺมณา ปญฺญา’’ฯ</p>


<p> (ข) ตตฺถ กตมา อนาคตารมฺมณา ปญฺญา? อนาคเต ธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อนาคตารมฺมณา ปญฺญา’’ฯ</p>


<p> (ค) ตตฺถ กตมา ปจฺจุปฺปนฺนารมฺมณา ปญฺญา? ปจฺจุปฺปเนฺน ธเมฺม อารพฺภ ยา อุปฺปชฺชติ ปญฺญา ปชานนา  …เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ปจฺจุปฺปนฺนารมฺมณา ปญฺญา’’ฯ</p>


<p> (๑๗) สพฺพาว ปญฺญา สิยา อชฺฌตฺตา, สิยา พหิทฺธา, สิยา อชฺฌตฺตพหิทฺธาฯ</p>


<p> (๑๘. ก) ตตฺถ กตมา อชฺฌตฺตารมฺมณา ปญฺญา? อชฺฌเตฺต ธเมฺม อารพฺภ ยา อุปฺปชฺชติ ปญฺญา ปชานนา…เป.…  อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อชฺฌตฺตารมฺมณา ปญฺญา’’ฯ</p>


<p> (ข) ตตฺถ กตมา พหิทฺธารมฺมณา ปญฺญา? พหิทฺธาธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘พหิทฺธารมฺมณา ปญฺญา’’ฯ</p>


<p> (ค) ตตฺถ  กตมา อชฺฌตฺตพหิทฺธารมฺมณา ปญฺญา? อชฺฌตฺตพหิทฺธา ธเมฺม อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อชฺฌตฺตพหิทฺธารมฺมณา ปญฺญา’’ฯ</p>

</p>

</p>


<h3>๔. จตุกฺกนิเทฺทโส</h3>
<p> (๑. ก) ตตฺถ  กตมํ กมฺมสฺสกตญาณํ? ‘‘อตฺถิ ทินฺนํ, อตฺถิ ยิฎฺฐํ, อตฺถิ หุตํ, อตฺถิ สุกตทุกฺกฎานํ กมฺมานํ ผลํ วิปาโก, อตฺถิ อยํ โลโก, อตฺถิ ปโร โลโก, อตฺถิ มาตา, อตฺถิ ปิตา, อตฺถิ สตฺตา โอปปาติกา, อตฺถิ โลเก สมณพฺราหฺมณา สมฺมคฺคตา สมฺมาปฎิปนฺนา เย อิมญฺจ โลกํ ปรญฺจ โลกํ สยํ อภิญฺญา สจฺฉิกตฺวา ปเวเทนฺตี’’ติ – ยา เอวรูปา ปญฺญา ปชานนา…เป.… อโมโห  ธมฺมวิจโย สมฺมาทิฎฺฐิ – อิทํ วุจฺจติ ‘‘กมฺมสฺสกตญาณํ’’ฯ ฐเปตฺวา สจฺจานุโลมิกํ ญาณํ, สพฺพาปิ สาสวา กุสลา ปญฺญา กมฺมสฺสกตญาณํฯ</p>


<p>(ข) ตตฺถ กตมํ สจฺจานุโลมิกํ ญาณํ? ‘‘รูปํ อนิจฺจ’’นฺติ วา เวทนา…เป.… สญฺญา… สงฺขารา… ‘‘วิญฺญาณํ อนิจฺจ’’นฺติ วา ยา เอวรูปี อนุโลมิกา ขนฺติ ทิฎฺฐิ รุจิ มุทิ เปกฺขา ธมฺมนิชฺฌานกฺขนฺติ – อิทํ วุจฺจติ ‘‘สจฺจานุโลมิกํ ญาณํ’’ฯ</p>


<p>(ค) จตูสุ มเคฺคสุ ปญฺญา มคฺคสมงฺคิสฺส ญาณํฯ</p>


<p>(ฆ) จตูสุ ผเลสุ ปญฺญา ผลสมงฺคิสฺส ญาณํฯ</p>


<p> (๒) มคฺคสมงฺคิสฺส  ญาณํ ทุเกฺขเปตํ ญาณํ, ทุกฺขสมุทเยเปตํ ญาณํ, ทุกฺขนิโรเธเปตํ ญาณํ, ทุกฺขนิโรธคามินิยา ปฎิปทายเปตํ ญาณํฯ</p>


<p>(ก) ตตฺถ กตมํ ทุเกฺข ญาณํ? ทุกฺขํ อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘ทุเกฺข ญาณํ’’ฯ</p>


<p>(ข-ฆ) ทุกฺขสมุทยํ อารพฺภ…เป.… ทุกฺขนิโรธํ อารพฺภ…เป.… ทุกฺขนิโรธคามินิํ  ปฎิปทํ อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘ทุกฺขนิโรธคามินิยา ปฎิปทาย ญาณํ’’ฯ</p>


<p> (๓) กามาวจรกุสลาพฺยากเต ปญฺญา กามาวจรา ปญฺญา, รูปาวจรกุสลาพฺยากเต ปญฺญา รูปาวจรา ปญฺญา, อรูปาวจรกุสลาพฺยากเต ปญฺญา อรูปาวจรา ปญฺญา, จตูสุ มเคฺคสุ จตูสุ ผเลสุ ปญฺญา อปริยาปนฺนา ปญฺญาฯ</p>


<p> (๔. ก) ตตฺถ  กตมํ ธเมฺม ญาณํ? จตูสุ มเคฺคสุ จตูสุ ผเลสุ ปญฺญา ธเมฺม ญาณํฯ</p>


<p>(ข) โส อิมินา ธเมฺมน ญาเตน ทิเฎฺฐน ปเตฺตน วิทิเตน ปริโยคาเฬฺหน อตีตานาคเตน นยํ เนติฯ ‘‘เย หิ เกจิ อตีตมทฺธานํ สมณา วา  พฺราหฺมณา วา ทุกฺขํ อพฺภญฺญํสุ , ทุกฺขสมุทยํ อพฺภญฺญํสุ, ทุกฺขนิโรธํ อพฺภญฺญํสุ, ทุกฺขนิโรธคามินิํ ปฎิปทํ อพฺภญฺญํสุ, อิมเญฺญว เต ทุกฺขํ อพฺภญฺญํสุ, อิมเญฺญว เต ทุกฺขสมุทยํ อพฺภญฺญํสุ, อิมเญฺญว เต ทุกฺขนิโรธํ อพฺภญฺญํสุ, อิมเญฺญว เต ทุกฺขนิโรธคามินิํ ปฎิปทํ อพฺภญฺญํสุฯ เย หิ เกจิ อนาคตมทฺธานํ สมณา วา พฺราหฺมณา วา ทุกฺขํ อภิชานิสฺสนฺติ, ทุกฺขสมุทยํ อภิชานิสฺสนฺติ, ทุกฺขนิโรธํ อภิชานิสฺสนฺติ, ทุกฺขนิโรธคามินิํ ปฎิปทํ อภิชานิสฺสนฺติ, อิมเญฺญว เต ทุกฺขํ อภิชานิสฺสนฺติ, อิมเญฺญว เต ทุกฺขสมุทยํ อภิชานิสฺสนฺติ, อิมเญฺญว เต ทุกฺขนิโรธํ อภิชานิสฺสนฺติ, อิมเญฺญว เต ทุกฺขนิโรธคามินิํ ปฎิปทํ อภิชานิสฺสนฺตี’’ติ – ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘อนฺวเย ญาณํ’’ฯ</p>


<p>(ค) ตตฺถ  กตมํ ปริเย ญาณํ? อิธ ภิกฺขุ ปรสตฺตานํ ปรปุคฺคลานํ เจตสา เจโต ปริจฺจ ปชานาติฯ สราคํ วา จิตฺตํ ‘‘สราคํ จิตฺต’’นฺติ ปชานาติ, วีตราคํ วา จิตฺตํ ‘‘วีตราคํ จิตฺต’’นฺติ ปชานาติ, สโทสํ วา จิตฺตํ ‘‘สโทสํ จิตฺต’’นฺติ ปชานาติ, วีตโทสํ วา จิตฺตํ ‘‘วีตโทสํ จิตฺต’’นฺติ ปชานาติ, สโมหํ วา จิตฺตํ ‘‘สโมหํ จิตฺต’’นฺติ ปชานาติ, วีตโมหํ วา จิตฺตํ ‘‘วีตโมหํ จิตฺต’’นฺติ ปชานาติ , สํขิตฺตํ วา จิตฺตํ ‘‘สํขิตฺตํ จิตฺต’’นฺติ ปชานาติ, วิกฺขิตฺตํ วา จิตฺตํ ‘‘วิกฺขิตฺตํ จิตฺต’’นฺติ ปชานาติ, มหคฺคตํ วา จิตฺตํ ‘‘มหคฺคตํ จิตฺต’’นฺติ ปชานาติ, อมหคฺคตํ วา จิตฺตํ ‘‘อมหคฺคตํ จิตฺต’’นฺติ ปชานาติ, สอุตฺตรํ วา จิตฺตํ ‘‘สอุตฺตรํ จิตฺต’’นฺติ ปชานาติ, อนุตฺตรํ วา จิตฺตํ ‘‘อนุตฺตรํ จิตฺต’’นฺติ ปชานาติ, สมาหิตํ วา จิตฺตํ ‘‘สมาหิตํ จิตฺต’’นฺติ ปชานาติ, อสมาหิตํ วา จิตฺตํ ‘‘อสมาหิตํ จิตฺต’’นฺติ ปชานาติ, วิมุตฺตํ วา จิตฺตํ ‘‘วิมุตฺตํ จิตฺต’’นฺติ ปชานาติ, อวิมุตฺตํ วา จิตฺตํ ‘‘อวิมุตฺตํ จิตฺต’’นฺติ ปชานาตีติ – ยา ตตฺถ ปญฺญา  ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘ปริเย ญาณํ’’ฯ</p>


<p>(ฆ) ฐเปตฺวา ธเมฺม ญาณํ อนฺวเย ญาณํ ปริเย ญาณํ, อวเสสา ปญฺญา สมฺมุติญาณํฯ</p>


<p> (๕. ก) ตตฺถ กตมา ปญฺญา อาจยาย โน อปจยาย? กามาวจรกุสเล ปญฺญา อาจยาย โน อปจยายฯ</p>


<p>(ข) จตูสุ มเคฺคสุ ปญฺญา อปจยาย  โน อาจยายฯ</p>


<p>(ค) รูปาวจรารูปาวจรกุสเล ปญฺญา อาจยาย เจว อปจยาย จฯ</p>


<p>(ฆ) อวเสสา ปญฺญา เนว อาจยาย โน อปจยายฯ</p>


<p> (๖. ก) ตตฺถ กตมา ปญฺญา นิพฺพิทาย โน ปฎิเวธาย? ยาย ปญฺญาย กาเมสุ วีตราโค โหติ, น จ อภิญฺญาโย ปฎิวิชฺฌติ น จ สจฺจานิ – อยํ วุจฺจติ ‘‘ปญฺญา นิพฺพิทาย โน ปฎิเวธาย’’ฯ</p>


<p>(ข) เสฺวว  ปญฺญาย กาเมสุ วีตราโค สมาโน อภิญฺญาโย ปฎิวิชฺฌติ น จ สจฺจานิ – อยํ วุจฺจติ ‘‘ปญฺญา ปฎิเวธาย โน นิพฺพิทาย’’ฯ</p>


<p>(ค) จตูสุ  มเคฺคสุ ปญฺญา นิพฺพิทาย เจว ปฎิเวธาย จฯ</p>


<p>(ฆ) อวเสสา ปญฺญา เนว นิพฺพิทาย โน ปฎิเวธายฯ</p>


<p> (๗. ก) ตตฺถ กตมา หานภาคินี ปญฺญา? ปฐมสฺส ฌานสฺส ลาภิํ กามสหคตา สญฺญามนสิการา สมุทาจรนฺติ หานภาคินี ปญฺญาฯ</p>


<p>(ข) ตทนุธมฺมตา สติ สนฺติฎฺฐติ ฐิติภาคินี ปญฺญาฯ</p>


<p>(ค) อวิตกฺกสหคตา สญฺญามนสิการา สมุทาจรนฺติ วิเสสภาคินี ปญฺญาฯ</p>


<p>(ฆ) นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี ปญฺญาฯ ทุติยสฺส ฌานสฺส ลาภิํ วิตกฺกสหคตา สญฺญามนสิการา สมุทาจรนฺติ หานภาคินี ปญฺญาฯ ตทนุธมฺมตา สติ สนฺติฎฺฐติ ฐิติภาคินี ปญฺญาฯ อุเปกฺขาสหคตา สญฺญามนสิการา สมุทาจรนฺติ วิเสสภาคินี ปญฺญาฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี ปญฺญาฯ ตติยสฺส ฌานสฺส ลาภิํ ปีติสุขสหคตา สญฺญามนสิการา สมุทาจรนฺติ หานภาคินี ปญฺญาฯ ตทนุธมฺมตา สติ สนฺติฎฺฐติ ฐิติภาคินี ปญฺญาฯ อทุกฺขมสุขสหคตา สญฺญามนสิการา สมุทาจรนฺติ วิเสสภาคินี  ปญฺญาฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี ปญฺญาฯ จตุตฺถสฺส ฌานสฺส ลาภิํ อุเปกฺขาสหคตา สญฺญามนสิการา สมุทาจรนฺติ หานภาคินี ปญฺญาฯ ตทนุธมฺมตา สติ สนฺติฎฺฐติ ฐิติภาคินี ปญฺญาฯ อากาสานญฺจายตนสหคตา สญฺญามนสิการา  สมุทาจรนฺติ วิเสสภาคินี ปญฺญาฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี  ปญฺญาฯ อากาสานญฺจายตนสฺส ลาภิํ รูปสหคตา สญฺญามนสิการา สมุทาจรนฺติ หานภาคินี ปญฺญาฯ ตทนุธมฺมตา สติ สนฺติฎฺฐติ ฐิติภาคินี  ปญฺญาฯ วิญฺญาณญฺจายตนสหคตา สญฺญามนสิการา สมุทาจรนฺติ วิเสสภาคินี ปญฺญาฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี ปญฺญาฯ วิญฺญาณญฺจายตนสฺส ลาภิํ อากาสานญฺจายตนสหคตา สญฺญามนสิการา สมุทาจรนฺติ หานภาคินี ปญฺญาฯ ตทนุธมฺมตา สติ สนฺติฎฺฐติ ฐิติภาคินี ปญฺญาฯ อากิญฺจญฺญายตนสหคตา สญฺญามนสิการา สมุทาจรนฺติ วิเสสภาคินี ปญฺญาฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี ปญฺญาฯ อากิญฺจญฺญายตนสฺส ลาภิํ วิญฺญาณญฺจายตนสหคตา สญฺญามนสิการา สมุทาจรนฺติ หานภาคินี ปญฺญาฯ ตทนุธมฺมตา สติ สนฺติฎฺฐติ ฐิติภาคินี ปญฺญาฯ เนวสญฺญานาสญฺญายตนสหคตา สญฺญามนสิการา สมุทาจรนฺติ วิเสสภาคินี ปญฺญาฯ นิพฺพิทาสหคตา สญฺญามนสิการา สมุทาจรนฺติ วิราคูปสญฺหิตา นิเพฺพธภาคินี ปญฺญาฯ</p>


<p> (๘) ตตฺถ กตมา จตโสฺส ปฎิสมฺภิทา? อตฺถปฎิสมฺภิทา, ธมฺมปฎิสมฺภิทา, นิรุตฺติปฎิสมฺภิทา, ปฎิภานปฎิสมฺภิทาฯ อเตฺถ ญาณํ อตฺถปฎิสมฺภิทา, ธเมฺม ญาณํ ธมฺมปฎิสมฺภิทา, ตตฺร ธมฺมนิรุตฺตาภิลาเป ญาณํ นิรุตฺติปฎิสมฺภิทา, ญาเณสุ ญาณํ ปฎิภานปฎิสมฺภิทา ฯ อิมา จตโสฺส ปฎิสมฺภิทาฯ</p>


<p> (๙) ตตฺถ กตมา จตโสฺส ปฎิปทา? ทุกฺขปฎิปทา ทนฺธาภิญฺญา ปญฺญา, ทุกฺขปฎิปทา ขิปฺปาภิญฺญา ปญฺญา, สุขปฎิปทา ทนฺธาภิญฺญา ปญฺญา, สุขปฎิปทา ขิปฺปาภิญฺญา ปญฺญาฯ</p>


<p>(ก) ตตฺถ กตมา ทุกฺขปฎิปทา ทนฺธาภิญฺญา ปญฺญา? กิเจฺฉน  กสิเรน สมาธิํ อุปฺปาเทนฺตสฺส ทนฺธํ ตณฺฐานํ อภิชานนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ทุกฺขปฎิปทา ทนฺธาภิญฺญา ปญฺญา’’ฯ</p>


<p>(ข) ตตฺถ กตมา ทุกฺขปฎิปทา ขิปฺปาภิญฺญา ปญฺญา? กิเจฺฉน กสิเรน สมาธิํ อุปฺปาเทนฺตสฺส ขิปฺปํ ตณฺฐานํ อภิชานนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ทุกฺขปฎิปทา ขิปฺปาภิญฺญา ปญฺญา’’ฯ</p>


<p>(ค) ตตฺถ   กตมา สุขปฎิปทา ทนฺธาภิญฺญา ปญฺญา? อกิเจฺฉน อกสิเรน สมาธิํ อุปฺปาเทนฺตสฺส ทนฺธํ ตณฺฐานํ อภิชานนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘สุขปฎิปทา ทนฺธาภิญฺญา ปญฺญา’’ฯ</p>


<p>(ฆ) ตตฺถ กตมา สุขปฎิปทา ขิปฺปาภิญฺญา ปญฺญา? อกิเจฺฉน อกสิเรน สมาธิํ อุปฺปาเทนฺตสฺส ขิปฺปํ ตณฺฐานํ อภิชานนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘สุขปฎิปทา ขิปฺปาภิญฺญา ปญฺญา’’ฯ อิมา จตโสฺส ปฎิปทาฯ</p>


<p> (๑๐) ตตฺถ  กตมานิ จตฺตาริ อารมฺมณานิ? ปริตฺตา ปริตฺตารมฺมณา ปญฺญา, ปริตฺตา อปฺปมาณารมฺมณา ปญฺญา, อปฺปมาณา ปริตฺตารมฺมณา ปญฺญา, อปฺปมาณา อปฺปมาณารมฺมณา ปญฺญาฯ</p>


<p>(ก) ตตฺถ กตมา ปริตฺตา ปริตฺตารมฺมณา ปญฺญา? สมาธิสฺส น นิกามลาภิสฺส อารมฺมณํ โถกํ ผรนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ปริตฺตา ปริตฺตารมฺมณา ปญฺญา’’ฯ</p>


<p>(ข) ตตฺถ กตมา ปริตฺตา อปฺปมาณารมฺมณา ปญฺญา? สมาธิสฺส น นิกามลาภิสฺส อารมฺมณํ วิปุลํ ผรนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘ปริตฺตา อปฺปมาณารมฺมณา ปญฺญา’’ฯ</p>


<p>(ค) ตตฺถ กตมา อปฺปมาณา ปริตฺตารมฺมณา ปญฺญา? สมาธิสฺส นิกามลาภิสฺส อารมฺมณํ โถกํ ผรนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อยํ วุจฺจติ ‘‘อปฺปมาณา ปริตฺตารมฺมณา ปญฺญา’’ฯ</p>


<p>(ฆ) ตตฺถ กตมา อปฺปมาณา อปฺปมาณารมฺมณา ปญฺญา? สมาธิสฺส นิกามลาภิสฺส อารมฺมณํ วิปุลํ ผรนฺตสฺส ยา อุปฺปชฺชติ ปญฺญา ปชานนา…เป.… อโมโห ธมฺมวิจโย  สมฺมาทิฎฺฐิ  – อยํ วุจฺจติ ‘‘อปฺปมาณา อปฺปมาณารมฺมณา ปญฺญา’’ฯ อิมานิ จตฺตาริ อารมฺมณานิฯ</p>


<p>(๑๑) มคฺคสมงฺคิสฺส ญาณํ ชรามรเณเปตํ ญาณํ, ชรามรณสมุทเยเปตํ ญาณํ, ชรามรณนิโรเธเปตํ ญาณํ, ชรามรณนิโรธคามินิยา  ปฎิปทายเปตํ ญาณํฯ</p>


<p>(ก) ตตฺถ  กตมํ ชรามรเณ ญาณํ? ชรามรณํ อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘ชรามรเณ ญาณํ’’ฯ</p>


<p>(ข-ฆ) ชรามรณสมุทยํ อารพฺภ…เป.… ชรามรณนิโรธํ อารพฺภ…เป.… ชรามรณนิโรธคามินิํ ปฎิปทํ อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘ชรามรณนิโรธคามินิยา ปฎิปทาย ญาณํ’’ฯ</p>


<p> (๑๒-๒๑) ธมฺมสมงฺคิสฺส ญาณํ ชาติยาเปตํ ญาณํ…เป.… ภเวเปตํ ญาณํ…เป.… อุปาทาเนเปตํ ญาณํ…เป.… ตณฺหายเปตํ ญาณํ…เป.… เวทนายเปตํ ญาณํ…เป.… ผเสฺสเปตํ ญาณํ…เป.… สฬายตเนเปตํ ญาณํ…เป.… นามรูเปเปตํ ญาณํ…เป.… วิญฺญาเณเปตํ ญาณํ…เป.… สงฺขาเรสุเปตํ ญาณํ, สงฺขารสมุทเยเปตํ ญาณํ, สงฺขารนิโรเธเปตํ ญาณํ, สงฺขารนิโรธคามินิยา ปฎิปทายเปตํ ญาณํฯ</p>


<p>ตตฺถ กตมํ สงฺขาเรสุ ญาณํ? สงฺขาเร อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘สงฺขาเรสุ ญาณํ’’ฯ</p>


<p>สงฺขารสมุทยํ อารพฺภ…เป.… สงฺขารนิโรธํ อารพฺภ…เป.… สงฺขารนิโรธคามินิํ ปฎิปทํ อารพฺภ ยา อุปฺปชฺชติ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ วุจฺจติ ‘‘สงฺขารนิโรธคามินิยา ปฎิปทาย ญาณํฯ เอวํ จตุพฺพิเธน ญาณวตฺถุฯ</p>

</p>


<h3>๕. ปญฺจกนิเทฺทโส</h3>
<p> (๑) ตตฺถ    กตโม ปญฺจงฺคิโก สมฺมาสมาธิ? ปีติผรณตา, สุขผรณตา, เจโตผรณตา, อาโลกผรณตา, ปจฺจเวกฺขณานิมิตฺตํฯ ทฺวีสุ ฌาเนสุ ปญฺญา ปีติผรณตาฯ ตีสุ ฌาเนสุ ปญฺญา สุขผรณตาฯ ปรจิเตฺต ญาณํ เจโตผรณตาฯ ทิพฺพจกฺขุ อาโลกผรณตาฯ ตมฺหา ตมฺหา สมาธิมฺหา วุฎฺฐิตสฺส ปจฺจเวกฺขณาญาณํ ปจฺจเวกฺขณานิมิตฺตํฯ อยํ วุจฺจติ ปญฺจงฺคิโก สมฺมาสมาธิฯ</p>


<p>(๒) ตตฺถ  กตโม ปญฺจญาณิโก สมฺมาสมาธิ? ‘‘อยํ สมาธิ ปจฺจุปฺปนฺนสุโข เจว อายติญฺจ สุขวิปาโก’’ติ ปจฺจตฺตเญฺญว ญาณํ อุปฺปชฺชติฯ ‘‘อยํ สมาธิ อริโย นิรามิโส’’ติ ปจฺจตฺตเญฺญว ญาณํ อุปฺปชฺชติฯ ‘‘อยํ สมาธิ อกาปุริสเสวิโต’’ติ ปจฺจตฺตเญฺญว ญาณํ อุปฺปชฺชติฯ ‘‘อยํ สมาธิ สโนฺต ปณีโต ปฎิปฺปสฺสทฺธลโทฺธ เอโกทิภาวาธิคโต น สสงฺขารนิคฺคยฺหวาริตคโต’’ติ ปจฺจตฺตเญฺญว ญาณํ อุปฺปชฺชติฯ โส โข ปนาหํ อิมํ สมาธิํ สโต สมาปชฺชามิ สโต วุฎฺฐหามี’’ติ ปจฺจตฺตเญฺญว ญาณํ อุปฺปชฺชติฯ อยํ ปญฺจญาณิโก สมฺมาสมาธิฯ เอวํ ปญฺจวิเธน ญาณวตฺถุฯ</p>

</p>


<h3>๖. ฉกฺกนิเทฺทโส</h3>
<p> ตตฺถ กตมา ฉสุ อภิญฺญาสุ ปญฺญา? อิทฺธิวิเธ ญาณํ, โสตธาตุวิสุทฺธิยา ญาณํ, ปรจิเตฺต ญาณํ, ปุเพฺพนิวาสานุสฺสติยา ญาณํ, สตฺตานํ จุตูปปาเต ญาณํ, อาสวานํ ขเย ญาณํ – อิมา ฉสุ อภิญฺญาสุ ปญฺญาฯ เอวํ ฉพฺพิเธน ญาณวตฺถุฯ</p>

</p>


<h3>๗. สตฺตกนิเทฺทโส</h3>
<p> ตตฺถ   กตมานิ สตฺตสตฺตติ ญาณวตฺถูนิ? ชาติปจฺจยา ชรามรณนฺติ ญาณํ, อสติ ชาติยา นตฺถิ ชรามรณนฺติ ญาณํ, อตีตมฺปิ อทฺธานํ ชาติปจฺจยา ชรามรณนฺติ ญาณํ, อสติ ชาติยา นตฺถิ ชรามรณนฺติ ญาณํ, อนาคตมฺปิ อทฺธานํ ชาติปจฺจยา ชรามรณนฺติ ญาณํ, อสติ ชาติยา นตฺถิ ชรามรณนฺติ ญาณํฯ ยมฺปิสฺส ตํ ธมฺมฎฺฐิติญาณํ ตมฺปิ ขยธมฺมํ วยธมฺมํ วิราคธมฺมํ นิโรธธมฺมนฺติ ญาณํ; ภวปจฺจยา ชาตีติ ญาณํ…เป.… อุปาทานปจฺจยา  ภโวติ ญาณํ…เป.… ตณฺหาปจฺจยา อุปาทานนฺติ ญาณํ…เป.… เวทนาปจฺจยา ตณฺหาติ ญาณํ…เป.… ผสฺสปจฺจยา เวทนาติ ญาณํ…เป.… สฬายตนปจฺจยา ผโสฺสติ ญาณํ…เป.… นามรูปปจฺจยา สฬายตนนฺติ ญาณํ…เป.… วิญฺญาณปจฺจยา นามรูปนฺติ ญาณํ…เป.… สงฺขารปจฺจยา วิญฺญาณนฺติ ญาณํ…เป.… อวิชฺชาปจฺจยา สงฺขาราติ ญาณํ, อสติ อวิชฺชาย นตฺถิ สงฺขาราติ ญาณํ, อตีตมฺปิ อทฺธานํ อวิชฺชาปจฺจยา สงฺขาราติ ญาณํ, อสติ อวิชฺชาย นตฺถิ สงฺขาราติ ญาณํ, อนาคตมฺปิ อทฺธานํ  อวิชฺชาปจฺจยา สงฺขาราติ ญาณํ, อสติ อวิชฺชาย นตฺถิ สงฺขาราติ ญาณํฯ ยมฺปิสฺส ตํ ธมฺมฎฺฐิติญาณํ ตมฺปิ ขยธมฺมํ วยธมฺมํ วิราคธมฺมํ นิโรธธมฺมนฺติ ญาณํฯ อิมานิ สตฺตสตฺตติ ญาณวตฺถูนิฯ เอวํ สตฺตวิเธน ญาณวตฺถุฯ</p>

</p>


<h3>๘. อฎฺฐกนิเทฺทโส</h3>
<p> ตตฺถ กตมา จตูสุ มเคฺคสุ จตูสุ ผเลสุ ปญฺญา? โสตาปตฺติมเคฺค ปญฺญา, โสตาปตฺติผเล ปญฺญา , สกทาคามิมเคฺค ปญฺญา, สกทาคามิผเล ปญฺญา, อนาคามิมเคฺค ปญฺญา, อนาคามิผเล ปญฺญา, อรหตฺตมเคฺค ปญฺญา, อรหตฺตผเล ปญฺญา – อิมา จตูสุ มเคฺคสุ จตูสุ ผเลสุ ปญฺญาฯ เอวํ อฎฺฐวิเธน ญาณวตฺถุฯ</p>

</p>


<h3>๙. นวกนิเทฺทโส</h3>
<p> ตตฺถ  กตมา นวสุ อนุปุพฺพวิหารสมาปตฺตีสุ ปญฺญา? ปฐมชฺฌานสมาปตฺติยา ปญฺญา, ทุติยชฺฌานสมาปตฺติยา ปญฺญา, ตติยชฺฌานสมาปตฺติยา ปญฺญา, จตุตฺถชฺฌานสมาปตฺติยา ปญฺญา, อากาสานญฺจายตนสมาปตฺติยา ปญฺญา, วิญฺญาณญฺจายตนสมาปตฺติยา ปญฺญา, อากิญฺจญฺญายตนสมาปตฺติยา ปญฺญา, เนวสญฺญานาสญฺญายตนสมาปตฺติยา ปญฺญา, สญฺญาเวทยิตนิโรธสมาปตฺติยา วุฎฺฐิตสฺส ปจฺจเวกฺขณาญาณํ – อิมา นวสุ อนุปุพฺพวิหารสมาปตฺตีสุ ปญฺญาฯ เอวํ นววิเธน ญาณวตฺถุฯ</p>

</p>


<h3>๑๐. ทสกนิเทฺทโส</h3>
<p> (๑) ตตฺถ กตมํ ตถาคตสฺส ฐานญฺจ ฐานโต อฎฺฐานญฺจ อฎฺฐานโต ยถาภูตํ ญาณํ? อิธ ตถาคโต ‘‘อฎฺฐานเมตํ อนวกาโส ยํ ทิฎฺฐิสมฺปโนฺน ปุคฺคโล กญฺจิ สงฺขารํ นิจฺจโต อุปคเจฺฉยฺย, เนตํ  ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุถุชฺชโน กญฺจิ สงฺขารํ นิจฺจโต อุปคเจฺฉยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ ทิฎฺฐิสมฺปโนฺน ปุคฺคโล กญฺจิ สงฺขารํ สุขโต อุปคเจฺฉยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุถุชฺชโน กญฺจิ สงฺขารํ สุขโต อุปคเจฺฉยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ  อนวกาโส ยํ ทิฎฺฐิสมฺปโนฺน ปุคฺคโล กญฺจิ ธมฺมํ อตฺถโต อุปคเจฺฉยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุถุชฺชโน กญฺจิ ธมฺมํ อตฺถโต อุปคเจฺฉยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ ทิฎฺฐิสมฺปโนฺน  ปุคฺคโล มาตรํ ชีวิตา โวโรเปยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุถุชฺชโน มาตรํ ชีวิตา โวโรเปยฺย, ฐานเมตํ วิชฺชตี’’ติ ปชานาติฯ</p>


<p>อฎฺฐานเมตํ อนวกาโส ยํ ทิฎฺฐิสมฺปโนฺน ปุคฺคโล ปิตรํ ชีวิตา โวโรเปยฺย…เป.… อรหนฺตํ  ชีวิตา โวโรเปยฺย…เป.… ปทุเฎฺฐน จิเตฺตน ตถาคตสฺส โลหิตํ อุปฺปาเทยฺย…เป.… สงฺฆํ ภิเนฺทยฺย…เป.… อญฺญํ สตฺถารํ อุทฺทิเสยฺย…เป.… อฎฺฐมํ ภวํ นิพฺพเตฺตยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุถุชฺชโน อฎฺฐมํ ภวํ นิพฺพเตฺตยฺย, ฐานเมตํ วิชฺชตี’’ติ ปชานาติฯ</p>


<p>‘‘อฎฺฐานเมตํ อนวกาโส ยํ เอกิสฺสา โลกธาตุยา เทฺว อรหโนฺต สมฺมาสมฺพุทฺธา อปุพฺพํ อจริมํ อุปฺปเชฺชยฺยุํ, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ เอกิสฺสา โลกธาตุยา เอโก อรหํ สมฺมาสมฺพุโทฺธ อุปฺปเชฺชยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ เอกิสฺสา โลกธาตุยา เทฺว ราชาโน จกฺกวตฺตี  อปุพฺพํ อจริมํ อุปฺปเชฺชยฺยุํ, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ เอกิสฺสา โลกธาตุยา เอโก ราชา จกฺกวตฺตี อุปฺปเชฺชยฺย, ฐานเมตํ วิชฺชตี’’ติ ปชานาติฯ</p>


<p>‘‘อฎฺฐานเมตํ อนวกาโส  ยํ อิตฺถี อรหํ อสฺส สมฺมาสมฺพุโทฺธ, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุริโส อรหํ อสฺส สมฺมาสมฺพุโทฺธ, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ อิตฺถี ราชา อสฺส จกฺกวตฺตี, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุริโส ราชา อสฺส จกฺกวตฺตี, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ อิตฺถี สกฺกตฺตํ กเรยฺย, มารตฺตํ  กเรยฺย, พฺรหฺมตฺตํ กเรยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ ปุริโส สกฺกตฺตํ กเรยฺย, มารตฺตํ กเรยฺย, พฺรหฺมตฺตํ กเรยฺย, ฐานเมตํ วิชฺชตี’’ติ ปชานาติฯ</p>


<p>‘‘อฎฺฐานเมตํ  อนวกาโส ยํ กายทุจฺจริตสฺส อิโฎฺฐ กโนฺต มนาโป วิปาโก นิพฺพเตฺตยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ กายทุจฺจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ วจีทุจฺจริตสฺส…เป.… ยํ มโนทุจฺจริตสฺส อิโฎฺฐ กโนฺต มนาโป วิปาโก นิพฺพเตฺตยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ วจีทุจฺจริตสฺส…เป.… ยํ มโนทุจฺจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺย, ฐานเมตํ วิชฺชตี’’ติ ปชานาติฯ</p>


<p>‘‘อฎฺฐานเมตํ อนวกาโส ยํ กายสุจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ กายสุจริตสฺส อิโฎฺฐ กโนฺต มนาโป วิปาโก  นิพฺพเตฺตยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ วจีสุจริตสฺส…เป.… ยํ มโนสุจริตสฺส อนิโฎฺฐ อกโนฺต อมนาโป วิปาโก นิพฺพเตฺตยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ  ยํ วจีสุจริตสฺส…เป.… ยํ มโนสุจริตสฺส อิโฎฺฐ กโนฺต มนาโป วิปาโก นิพฺพเตฺตยฺย, ฐานเมตํ วิชฺชตี’’ติ ปชานาติฯ</p>


<p>‘‘อฎฺฐานเมตํ อนวกาโส ยํ กายทุจฺจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา สุคติํ สคฺคํ โลกํ อุปปเชฺชยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ กายทุจฺจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺย, ฐานเมตํ วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ วจีทุจฺจริตสมงฺคี…เป.… ยํ มโนทุจฺจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา สุคติํ สคฺคํ โลกํ อุปปเชฺชยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ วจีทุจฺจริตสมงฺคี…เป.… ยํ มโนทุจฺจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺย, ฐานเมตํ วิชฺชตี’’ติ ปชานาติฯ</p>


<p>‘‘อฎฺฐานเมตํ อนวกาโส ยํ กายสุจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ กายสุจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา สุคติํ  สคฺคํ  โลกํ อุปปเชฺชยฺย, ฐานเมตํ  วิชฺชตี’’ติ ปชานาติฯ ‘‘อฎฺฐานเมตํ อนวกาโส ยํ วจีสุจริตสมงฺคี…เป.… ยํ มโนสุจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปเชฺชยฺย, เนตํ ฐานํ วิชฺชตี’’ติ ปชานาติฯ ‘‘ฐานญฺจ โข เอตํ วิชฺชติ ยํ วจีสุจริตสมงฺคี  …เป.… ยํ มโนสุจริตสมงฺคี ตนฺนิทานํ ตปฺปจฺจยา กายสฺส เภทา ปรํ มรณา สุคติํ สคฺคํ โลกํ อุปปเชฺชยฺย, ฐานเมตํ วิชฺชตี’’ติ ปชานาติฯ ‘‘เย เย ธมฺมา เยสํ เยสํ ธมฺมานํ เหตู ปจฺจยา อุปาทาย ตํ ตํ ฐานํ, เย เย ธมฺมา เยสํ เยสํ ธมฺมานํ น เหตู อปฺปจฺจยา อุปาทาย ตํ ตํ อฎฺฐาน’’นฺติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส ฐานญฺจ ฐานโต อฎฺฐานญฺจ อฎฺฐานโต ยถาภูตํ ญาณํฯ</p>


<p> (๒) ตตฺถ กตมํ ตถาคตสฺส อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ญาณํ? อิธ ตถาคโต ปชานาติ – ‘‘อเตฺถกจฺจานิ ปาปกานิ กมฺมสมาทานานิ คติสมฺปตฺติปฎิพาฬฺหานิ น วิปจฺจนฺติฯ อเตฺถกจฺจานิ ปาปกานิ กมฺมสมาทานานิ อุปธิสมฺปตฺติปฎิพาฬฺหานิ น วิปจฺจนฺติฯ อเตฺถกจฺจานิ ปาปกานิ กมฺมสมาทานานิ กาลสมฺปตฺติปฎิพาฬฺหานิ น วิปจฺจนฺติฯ อเตฺถกจฺจานิ ปาปกานิ กมฺมสมาทานานิ ปโยคสมฺปตฺติปฎิพาฬฺหานิ น วิปจฺจนฺติฯ</p>


<p>‘‘อเตฺถกจฺจานิ  ปาปกานิ กมฺมสมาทานานิ คติวิปตฺติํ อาคมฺม วิปจฺจนฺติฯ อเตฺถกจฺจานิ ปาปกานิ กมฺมสมาทานานิ อุปธิวิปตฺติํ อาคมฺม วิปจฺจนฺติฯ อเตฺถกจฺจานิ ปาปกานิ กมฺมสมาทานานิ กาลวิปตฺติํ อาคมฺม วิปจฺจนฺติฯ อเตฺถกจฺจานิ ปาปกานิ กมฺมสมาทานานิ ปโยควิปตฺติํ อาคมฺม วิปจฺจนฺติฯ</p>


<p>‘‘อเตฺถกจฺจานิ กลฺยาณานิ กมฺมสมาทานานิ คติวิปตฺติปฎิพาฬฺหานิ น วิปจฺจนฺติฯ อเตฺถกจฺจานิ กลฺยาณานิ กมฺมสมาทานานิ อุปธิวิปตฺติปฎิพาฬฺหานิ น วิปจฺจนฺติฯ อเตฺถกจฺจานิ กลฺยาณานิ กมฺมสมาทานานิ กาลวิปตฺติปฎิพาฬฺหานิ น วิปจฺจนฺติฯ อเตฺถกจฺจานิ กลฺยาณานิ กมฺมสมาทานานิ ปโยควิปตฺติปฎิพาฬฺหานิ น วิปจฺจนฺติฯ</p>


<p>‘‘อเตฺถกจฺจานิ กลฺยาณานิ กมฺมสมาทานานิ คติสมฺปตฺติํ อาคมฺม วิปจฺจนฺติฯ อเตฺถกจฺจานิ กลฺยาณานิ กมฺมสมาทานานิ อุปธิสมฺปตฺติํ อาคมฺม วิปจฺจนฺติฯ อเตฺถกจฺจานิ  กลฺยาณานิ กมฺมสมาทานานิ กาลสมฺปตฺติํ อาคมฺม วิปจฺจนฺติฯ อเตฺถกจฺจานิ  กลฺยาณานิ กมฺมสมาทานานิ ปโยคสมฺปตฺติํ อาคมฺม วิปจฺจนฺตี’’ติฯ ยา ตตฺถ  ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส อตีตานาคตปจฺจุปฺปนฺนานํ กมฺมสมาทานานํ ฐานโส เหตุโส วิปากํ ยถาภูตํ ญาณํฯ</p>


<p> (๓) ตตฺถ กตมํ ตถาคตสฺส สพฺพตฺถคามินิํ ปฎิปทํ ยถาภูตํ ญาณํ? อิธ ตถาคโต ‘‘อยํ มโคฺค อยํ ปฎิปทา นิรยคามี’’ติ  ปชานาติ, ‘‘อยํ มโคฺค อยํ ปฎิปทา ติรจฺฉานโยนิคามี’’ติ  ปชานาติ, ‘‘อยํ มโคฺค อยํ ปฎิปทา เปตฺติวิสยคามี’’ติ ปชานาติ, ‘‘อยํ มโคฺค อยํ ปฎิปทา มนุสฺสโลกคามี’’ติ ปชานาติ, ‘‘อยํ มโคฺค อยํ ปฎิปทา เทวโลกคามี’’ติ ปชานาติ, ‘‘อยํ มโคฺค อยํ ปฎิปทา นิพฺพานคามี’’ติ ปชานาตีติ ฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส สพฺพตฺถคามินิํ ปฎิปทํ ยถาภูตํ ญาณํฯ</p>


<p> (๔) ตตฺถ กตมํ ตถาคตสฺส อเนกธาตุนานาธาตุโลกํ ยถาภูตํ ญาณํ? อิธ ตถาคโต ขนฺธนานตฺตํ ปชานาติ, อายตนนานตฺตํ ปชานาติ, ธาตุนานตฺตํ ปชานาติ, อเนกธาตุนานาธาตุโลกนานตฺตํ ปชานาตีติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส อเนกธาตุนานาธาตุโลกํ ยถาภูตํ ญาณํฯ</p>


<p> (๕) ตตฺถ กตมํ ตถาคตสฺส สตฺตานํ นานาธิมุตฺติกตํ ยถาภูตํ ญาณํ? อิธ ตถาคโต ปชานาติ – ‘‘สนฺติ สตฺตา หีนาธิมุตฺติกา, สนฺติ สตฺตา ปณีตาธิมุตฺติกาฯ หีนาธิมุตฺติกา สตฺตา หีนาธิมุตฺติเก สเตฺต เสวนฺติ ภชนฺติ ปยิรุปาสนฺติฯ ปณีตาธิมุตฺติกา สตฺตา ปณีตาธิมุตฺติเก สเตฺต เสวนฺติ ภชนฺติ ปยิรุปาสนฺติฯ</p>


<p>‘‘อตีตมฺปิ อทฺธานํ หีนาธิมุตฺติกา สตฺตา หีนาธิมุตฺติเก สเตฺต เสวิํสุ ภชิํสุ ปยิรุปาสิํสุ, ปณีตาธิมุตฺติกา สตฺตา ปณีตาธิมุตฺติเก สเตฺต เสวิํสุ ภชิํสุ ปยิรุปาสิํสุฯ</p>


<p>‘‘อนาคตมฺปิ อทฺธานํ หีนาธิมุตฺติกา สตฺตา หีนาธิมุตฺติเก สเตฺต เสวิสฺสนฺติ ภชิสฺสนฺติ ปยิรุปาสิสฺสนฺติ, ปณีตาธิมุตฺติกา สตฺตา ปณีตาธิมุตฺติเก  สเตฺต  เสวิสฺสนฺติ ภชิสฺสนฺติ ปยิรุปาสิสฺสนฺตี’’ติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส สตฺตานํ นานาธิมุตฺติกตํ ยถาภูตํ ญาณํฯ</p>


<p> (๖) ตตฺถ   กตมํ ตถาคตสฺส ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ญาณํ? อิธ ตถาคโต สตฺตานํ อาสยํ ปชานาติ, อนุสยํ ปชานาติ, จริตํ ปชานาติ, อธิมุตฺติํ ปชานาติ, อปฺปรชเกฺข มหารชเกฺข ติกฺขินฺทฺริเย มุทินฺทฺริเย สฺวากาเร ทฺวากาเร สุวิญฺญาปเย ทุวิญฺญาปเย ภพฺพาภเพฺพ สเตฺต ปชานาติฯ</p>


<p> กตโม จ สตฺตานํ อาสโย? ‘‘สสฺสโต โลโก’’ติ วา, ‘‘อสสฺสโต โลโก’’ติ วา, ‘‘อนฺตวา โลโก’’ติ วา, ‘‘อนนฺตวา โลโก’’ติ วา, ‘‘ตํ ชีวํ ตํ สรีร’’นฺติ วา, ‘‘อญฺญํ ชีวํ อญฺญํ สรีร’’นฺติ วา, ‘‘โหติ ตถาคโต ปรํ มรณาติ วา, ‘‘น โหติ ตถาคโต ปรํ มรณา’’ติ วา, ‘‘โหติ จ น จ โหติ ตถาคโต ปรํ มรณา’’ติ วา, ‘‘เนว โหติ น น โหติ ตถาคโต ปรํ มรณา’’ติ วา, อิติ ภวทิฎฺฐิสนฺนิสฺสิตา วา สตฺตา โหนฺติ วิภวทิฎฺฐิสนฺนิสฺสิตา วาฯ เอเต วา ปน อุโภ อเนฺต อนุปคมฺม อิทปฺปจฺจยตา ปฎิจฺจสมุปฺปเนฺนสุ ธเมฺมสุ อนุโลมิกา ขนฺติ ปฎิลทฺธา โหติ ยถาภูตํ ญาณํฯ อยํ สตฺตานํ อาสโยฯ</p>


<p> กตโม จ สตฺตานํ อนุสโย? สตฺตานุสยา – กามราคานุสโย, ปฎิฆานุสโย, มานานุสโย, ทิฎฺฐานุสโย, วิจิกิจฺฉานุสโย, ภวราคานุสโย, อวิชฺชานุสโยฯ ยํ โลเก ปิยรูปํ สาตรูปํ เอตฺถ สตฺตานํ ราคานุสโย อนุเสติฯ ยํ โลเก อปฺปิยรูปํ อสาตรูปํ เอตฺถ สตฺตานํ ปฎิฆานุสโย อนุเสติฯ อิติ อิเมสุ ทฺวีสุ ธเมฺมสุ อวิชฺชานุปติตาฯ ตเทกโฎฺฐ มาโน จ ทิฎฺฐิ จ วิจิกิจฺฉา จ ทฎฺฐพฺพาฯ อยํ สตฺตานํ อนุสโยฯ</p>


<p> กตมญฺจ สตฺตานํ จริตํ? ปุญฺญาภิสงฺขาโร, อปุญฺญาภิสงฺขาโร , อาเนญฺชาภิสงฺขาโร, ปริตฺตภูมโก วา มหาภูมโก วา – อิทํ สตฺตานํ จริตํฯ</p>


<p> กตมา  จ สตฺตานํ อธิมุตฺติ? สนฺติ สตฺตา หีนาธิมุตฺติกา, สนฺติ สตฺตา ปณีตาธิมุตฺติกาฯ หีนาธิมุตฺติกา สตฺตา หีนาธิมุตฺติเก สเตฺต เสวนฺติ ภชนฺติ  ปยิรุปาสนฺติฯ ปณีตาธิมุตฺติกา สตฺตา ปณีตาธิมุตฺติเก สเตฺต เสวนฺติ ภชนฺติ ปยิรุปาสนฺติฯ</p>


<p>อตีตมฺปิ  อทฺธานํ หีนาธิมุตฺติกา สตฺตา หีนาธิมุตฺติเก สเตฺต เสวิํสุ ภชิํสุ ปยิรุปาสิํสุฯ ปณีตาธิมุตฺติกา สตฺตา ปณีตาธิมุตฺติเก สเตฺต เสวิํสุ ภชิํสุ ปยิรุปาสิํสุฯ</p>


<p>อนาคตมฺปิ อทฺธานํ หีนาธิมุตฺติกา สตฺตา หีนาธิมุตฺติเก สเตฺต เสวิสฺสนฺติ ภชิสฺสนฺติ ปยิรุปาสิสฺสนฺติฯ ปณีตาธิมุตฺติกา สตฺตา ปณีตาธิมุตฺติเก สเตฺต เสวิสฺสนฺติ ภชิสฺสนฺติ ปยิรุปาสิสฺสนฺติฯ อยํ สตฺตานํ อธิมุตฺติฯ</p>


<p> กตเม เต สตฺตา มหารชกฺขา? ทส กิเลสวตฺถูนิ – โลโภ, โทโส, โมโห, มาโน, ทิฎฺฐิ, วิจิกิจฺฉา, ถินํ, อุทฺธจฺจํ, อหิริกํ, อโนตฺตปฺปํฯ เยสํ สตฺตานํ อิมานิ ทส กิเลสวตฺถูนิ อาเสวิตานิ ภาวิตานิ พหุลีกตานิ อุสฺสทคตานิ, อิเม เต สตฺตา มหารชกฺขาฯ</p>


<p> กตเม เต สตฺตา อปฺปรชกฺขา? เยสํ สตฺตานํ อิมานิ ทส กิเลสวตฺถูนิ อนาเสวิตานิ อภาวิตานิ อพหุลีกตานิ อนุสฺสทคตานิ, อิเม เต สตฺตา อปฺปรชกฺขาฯ</p>


<p> กตเม เต สตฺตา มุทินฺทฺริยา? ปญฺจินฺทฺริยานิ – สทฺธินฺทฺริยํ, วีริยินฺทฺริยํ, สตินฺทฺริยํ, สมาธินฺทฺริยํ, ปญฺญินฺทฺริยํฯ เยสํ สตฺตานํ อิมานิ ปญฺจินฺทฺริยานิ อนาเสวิตานิ อภาวิตานิ อพหุลีกตานิ อนุสฺสทคตานิ, อิเม  เต สตฺตา มุทินฺทฺริยาฯ</p>


<p> กตเม เต สตฺตา ติกฺขินฺทฺริยา? เยสํ สตฺตานํ อิมานิ ปญฺจินฺทฺริยานิ อาเสวิตานิ ภาวิตานิ พหุลีกตานิ อุสฺสทคตานิ, อิเม เต สตฺตา ติกฺขินฺทฺริยาฯ</p>


<p> กตเม  เต สตฺตา ทฺวาการา? เย เต สตฺตา ปาปาสยา ปาปานุสยา ปาปจริตา ปาปาธิมุตฺติกา มหารชกฺขา มุทินฺทฺริยา, อิเม เต สตฺตา ทฺวาการาฯ</p>


<p> กตเม เต สตฺตา สฺวาการา? เย เต สตฺตา กลฺยาณาสยา กลฺยาณจริตา กลฺยาณาธิมุตฺติกา อปฺปรชกฺขา ติกฺขินฺทฺริยา, อิเม เต สตฺตา สฺวาการาฯ</p>


<p> กตเม  เต สตฺตา ทุวิญฺญาปยา? เย จ เต สตฺตา ทฺวาการา, เตว เต สตฺตา ทุวิญฺญาปยาฯ เย จ เต สตฺตา สฺวาการา, เตว เต สตฺตา สุวิญฺญาปยาฯ</p>


<p> กตเม เต สตฺตา อภพฺพา? เย เต สตฺตา กมฺมาวรเณน สมนฺนาคตา กิเลสาวรเณน สมนฺนาคตา วิปากาวรเณน สมนฺนาคตา อสฺสทฺธา อจฺฉนฺทิกา ทุปฺปญฺญา อภพฺพา นิยามํ โอกฺกมิตุํ กุสเลสุ ธเมฺมสุ สมฺมตฺตํ, อิเม เต สตฺตา อภพฺพาฯ</p>


<p> กตเม  เต สตฺตา ภพฺพา? เย เต สตฺตา น กมฺมาวรเณน สมนฺนาคตา น กิเลสาวรเณน สมนฺนาคตา น วิปากาวรเณน สมนฺนาคตา สทฺธา ฉนฺทิกา ปญฺญวโนฺต ภพฺพา นิยามํ โอกฺกมิตุํ กุสเลสุ ธเมฺมสุ สมฺมตฺตํ, อิเม เต สตฺตา ภพฺพาติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส ปรสตฺตานํ ปรปุคฺคลานํ อินฺทฺริยปโรปริยตฺตํ ยถาภูตํ ญาณํฯ</p>


<p> (๗) ตตฺถ กตมํ ตถาคตสฺส ฌานวิโมกฺขสมาธิสมาปตฺตีนํ สํกิเลสํ  โวทานํ ยถาภูตํ ญาณํ? ฌายีติฯ จตฺตาโร ฌายีฯ อเตฺถกโจฺจ ฌายี สมฺปตฺติเยว  สมานํ วิปตฺตีติ ปเจฺจติ, อเตฺถกโจฺจ ฌายี วิปตฺติํเยว  สมานํ สมฺปตฺตีติ ปเจฺจติ, อเตฺถกโจฺจ ฌายี สมฺปตฺติเยว สมานํ สมฺปตฺตีติ ปเจฺจติ, อเตฺถกโจฺจ ฌายี วิปตฺติเยว สมานํ วิปตฺตีติ ปเจฺจติ – อิเม จตฺตาโร ฌายีฯ</p>


<p>อปเรปิ จตฺตาโร ฌายีฯ อเตฺถกโจฺจ ฌายี ทนฺธํ สมาปชฺชติ ขิปฺปํ วุฎฺฐาติ, อเตฺถกโจฺจ ฌายี ขิปฺปํ สมาปชฺชติ ทนฺธํ วุฎฺฐาติ, อเตฺถกโจฺจ ฌายี  ทนฺธํ สมาปชฺชติ ทนฺธํ วุฎฺฐาติ, อเตฺถกโจฺจ ฌายี ขิปฺปํ สมาปชฺชติ ขิปฺปํ วุฎฺฐาติ – อิเม จตฺตาโร ฌายีฯ</p>


<p>อปเรปิ จตฺตาโร ฌายีฯ อเตฺถกโจฺจ ฌายี สมาธิสฺมิํ สมาธิกุสโล โหติ, น สมาธิสฺมิํ สมาปตฺติกุสโล; อเตฺถกโจฺจ ฌายี สมาธิสฺมิํ สมาปตฺติกุสโล โหติ, น สมาธิสฺมิํ สมาธิกุสโล; อเตฺถกโจฺจ ฌายี สมาธิสฺมิํ สมาธิกุสโล จ โหติ, สมาธิสฺมิํ สมาปตฺติกุสโล จ; อเตฺถกโจฺจ ฌายี เนว สมาธิสฺมิํ สมาธิกุสโล โหติ, น สมาธิสฺมิํ สมาปตฺติกุสโล – อิเม จตฺตาโร ฌายีฯ</p>


<p>‘‘ฌาน’’นฺติ ฯ จตฺตาริ ฌานานิ – ปฐมํ ฌานํ, ทุติยํ ฌานํ, ตติยํ ฌานํ, จตุตฺถํ ฌานํฯ</p>


<p>‘‘วิโมโกฺข’’ติฯ อฎฺฐ วิโมกฺขาฯ รูปี รูปานิ ปสฺสติ – อยํ ปฐโม วิโมโกฺขฯ</p>


<p>อชฺฌตฺตํ อรูปสญฺญี พหิทฺธา รูปานิ ปสฺสติ – อยํ ทุติโย วิโมโกฺขฯ</p>


<p>สุภเนฺตว อธิมุโตฺต โหติ – อยํ ตติโย วิโมโกฺขฯ</p>


<p>สพฺพโส รูปสญฺญานํ สมติกฺกมา ปฎิฆสญฺญานํ อตฺถงฺคมา นานตฺตสญฺญานํ อมนสิการา ‘‘อนโนฺต  อากาโส’’ติ อากาสานญฺจายตนํ อุปสมฺปชฺช วิหรติ – อยํ จตุโตฺถ วิโมโกฺขฯ</p>


<p>สพฺพโส อากาสานญฺจายตนํ สมติกฺกมฺม ‘‘อนนฺตํ วิญฺญาณ’’นฺติ วิญฺญาณญฺจายตนํ อุปสมฺปชฺช วิหรติ – อยํ ปญฺจโม วิโมโกฺขฯ</p>


<p>สพฺพโส วิญฺญาณญฺจายตนํ สมติกฺกมฺม  ‘‘นตฺถิ กิญฺจิ’’ติ อากิญฺจญฺญายตนํ อุปสมฺปชฺช วิหรติ – อยํ ฉโฎฺฐ วิโมโกฺขฯ</p>


<p>สพฺพโส อากิญฺจญฺญายตนํ สมติกฺกมฺม เนวสญฺญานาสญฺญายตนํ อุปสมฺปชฺช วิหรติ – อยํ สตฺตโม วิโมโกฺขฯ</p>


<p>สพฺพโส เนวสญฺญานาสญฺญายตนํ สมติกฺกมฺม สญฺญาเวทยิตนิโรธํ อุปสมฺปชฺช วิหรติ – อยํ อฎฺฐโม วิโมโกฺขฯ</p>


<p>‘‘สมาธี’’ติฯ ตโย สมาธี – สวิตกฺกสวิจาโร สมาธิ, อวิตกฺกวิจารมโตฺต สมาธิ, อวิตกฺกอวิจาโร สมาธิฯ</p>


<p>‘‘สมาปตฺตี’’ติ  ฯ นว อนุปุพฺพวิหารสมาปตฺติโย – ปฐมชฺฌานสมาปตฺติ, ทุติยชฺฌานสมาปตฺติ, ตติยชฺฌานสมาปตฺติ, จตุตฺถชฺฌานสมาปตฺติ, อากาสานญฺจายตนสมาปตฺติ, วิญฺญาณญฺจายตนสมาปตฺติ, อากิญฺจญฺญายตนสมาปตฺติ, เนวสญฺญานาสญฺญายตนสมาปตฺติ, สญฺญาเวทยิตนิโรธสมาปตฺติฯ</p>


<p>‘‘สํกิเลส’’นฺติ หานภาคิโย ธโมฺมฯ ‘‘โวทาน’’นฺติ วิเสสภาคิโย ธโมฺมฯ ‘‘วุฎฺฐาน’’นฺติฯ โวทานมฺปิ วุฎฺฐานํ, ตมฺหา ตมฺหา สมาธิมฺหา วุฎฺฐานมฺปิ วุฎฺฐานนฺติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส ฌานวิโมกฺขสมาธิสมาปตฺตีนํ สํกิเลสํ โวทานํ วุฎฺฐานํ ยถาภูตํ ญาณํฯ</p>


<p> (๘) ตตฺถ กตมํ ตถาคตสฺส ปุเพฺพนิวาสานุสฺสติ ยถาภูตํ ญาณํ ? อิธ ตถาคโต อเนกวิหิตํ ปุเพฺพนิวาสํ อนุสฺสรติ, เสยฺยถิทํ – เอกมฺปิ ชาติํ เทฺวปิ ชาติโย ติโสฺสปิ ชาติโย จตโสฺสปิ ชาติโย ปญฺจปิ ชาติโย ทสปิ ชาติโย วีสมฺปิ ชาติโย ติํสมฺปิ ชาติโย จตฺตาลีสมฺปิ ชาติโย ปญฺญาสมฺปิ ชาติโย ชาติสตมฺปิ ชาติสหสฺสมฺปิ ชาติสตสหสฺสมฺปิ อเนเกปิ สํวฎฺฎกเปฺป อเนเกปิ วิวฎฺฎกเปฺป อเนเกปิ สํวฎฺฎวิวฎฺฎกเปฺป ‘‘อมุตฺราสิํ เอวํนาโม เอวํโคโตฺต เอวํวโณฺณ เอวมาหาโร เอวํสุขทุกฺขปฺปฎิสํเวที เอวมายุปริยโนฺต, โส ตโต จุโต อมุตฺร อุทปาทิํ; ตตฺราปาสิํ เอวํนาโม เอวํโคโตฺต เอวํวโณฺณ เอวมาหาโร เอวํสุขทุกฺขปฺปฎิสํเวที เอวมายุปริยโนฺต, โส ตโต จุโต อิธูปปโนฺน’’ติฯ อิติ สาการํ สอุเทฺทสํ อเนกวิหิตํ ปุเพฺพนิวาสํ อนุสฺสรตีติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส ปุเพฺพนิวาสานุสฺสติ ยถาภูตํ ญาณํฯ</p>


<p> (๙) ตตฺถ  กตมํ ตถาคตสฺส สตฺตานํ จุตูปปาตํ ยถาภูตํ ญาณํ? อิธ ตถาคโต ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน หีเน ปณีเต สุวเณฺณ ทุพฺพเณฺณ สุคเต ทุคฺคเต ยถากมฺมูปเค สเตฺต ปชานาติ – ‘‘อิเม วต โภโนฺต สตฺตา กายทุจฺจริเตน สมนฺนาคตา วจีทุจฺจริเตน สมนฺนาคตา มโนทุจฺจริเตน  สมนฺนาคตา อริยานํ อุปวาทกา มิจฺฉาทิฎฺฐิกา มิจฺฉาทิฎฺฐิกมฺมสมาทานาฯ เต กายสฺส เภทา ปรํ มรณา อปายํ ทุคฺคติํ วินิปาตํ นิรยํ  อุปปนฺนาฯ อิเม วา ปน โภโนฺต  สตฺตา กายสุจริเตน สมนฺนาคตา วจีสุจริเตน สมนฺนาคตา มโนสุจริเตน สมนฺนาคตา อริยานํ อนุปวาทกา สมฺมาทิฎฺฐิกา สมฺมาทิฎฺฐิกมฺมสมาทานาฯ เต กายสฺส เภทา ปรํ มรณา สุคติํ สคฺคํ โลกํ อุปปนฺนา’’ติฯ อิติ ทิเพฺพน จกฺขุนา วิสุเทฺธน อติกฺกนฺตมานุสเกน สเตฺต ปสฺสติ จวมาเน อุปปชฺชมาเน หีเน ปณีเต สุวเณฺณ ทุพฺพเณฺณ สุคเต ทุคฺคเต ยถากมฺมูปเค สเตฺต ปชานาตีติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส สตฺตานํ จุตูปปาตํ ยถาภูตํ ญาณํฯ</p>


<p> (๑๐) ตตฺถ กตมํ ตถาคตสฺส อาสวานํ ขยํ ยถาภูตํ ญาณํ? อิธ ตถาคโต อาสวานํ ขยา อนาสวํ เจโตวิมุตฺติํ ปญฺญาวิมุตฺติํ ทิเฎฺฐว ธเมฺม สยํ อภิญฺญา สจฺฉิกตฺวา อุปสมฺปชฺช วิหรตีติฯ ยา ตตฺถ ปญฺญา ปชานนา…เป.… อโมโห ธมฺมวิจโย สมฺมาทิฎฺฐิ – อิทํ ตถาคตสฺส อาสวานํ ขยํ ยถาภูตํ ญาณนฺติฯ</p>

</p>

</p>





