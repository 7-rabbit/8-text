<h1>๕. ปญฺจโม กโณฺฑ (ขาทิ)</h1>
<p> ติช มาเนหิ ข สา ขมา วีมํสาสุฯ</p>


<p>ขนฺติยํ ติชา วีมํสายํ มานา จ ขสปฺปจฺจยา โหนฺติ ยถากฺกมํ, ติติกฺขา, วีมํสา, ติติกฺขติ, วีมํสติฯ ขมาวีมํสา, สูติ กิํ? เตชนํ, เตโช, เตชยติ, มานนํ, มาโนมาเนติฯ</p>


<p> กิตา ติกิจฺฉาสํสเยสุ โฉฯ</p>


<p>ติกิจฺฉายํ สํสเย จ วตฺตมานา กิตา โฉ โหติฯ ติกิจฺฉา, วิจิกิจฺฉา, ติกิจฺฉติ, วิจิกิจฺฉติฯ อญฺญตฺร นิเกโต, สํเกโต, เกตนํ, เกโต, เกตยติฯ</p>


<p> นินฺทายํ คุป พธา พสฺส โภ จฯ</p>


<p>นินฺทายํ  วตฺตมาเนหิ คุป พเธหิ โฉ โหติ พสฺส โภ จฯ ชิคุจฺฉา, พีภจฺฉา, ชิคุจฺฉติ, พีภจฺฉติ, อญฺญตฺร โคปนํ, โคโป, โคเปติ, พธโกฯ</p>


<p> ตุํสฺมา โลโป จิจฺฉายํ เตฯ</p>


<p>ตุมนฺตโต อิจฺฉายมเตฺถ เต ขสฉา โหนฺติ พหุลํ, โลโป จ ตุํปจฺจยสฺส โหติ สุตตฺตา, พุภุกฺขา, ชิคีสาํ, ชิฆจฺฉา, พุภุกฺขติ, ชิคีสติ ชิฆจฺฉติฯ อิธ กสฺมา น โหติ ‘โภตฺตุมิจฺฉตี’ติ? ปทนฺตเรนาภิธานาฯ ตุํสฺมาติ กิํ? โภชนมิจฺฉติฯ อิจฺฉายนฺติ กิํ? ภุญฺชิตุํ คจฺฉติฯ กถํ ‘กูลํ วิปติ สตี’ติ? ยถา กูลํ ปติตุ มิจฺฉตีติ วากฺยํ โหติ, เอวํ วุตฺติปิ โหสฺสติฯ วากฺยเมว จรหิ กถํ โหติ? โลกสฺส ตถา วจนิจฺฉายฯ</p>


<p> อีโย กมฺมาฯ</p>


<p>อิจฺฉากมฺมโต อิจฺฉายมเตฺถ อียปฺปจฺจโย โหติฯ ปุตฺตมิจฺฉติ ปุตฺถียติฯ กมฺมาติ กิํ? อสิเนจฺฉติฯ อิธ กสฺมา น โหติ ‘รโญฺญปุตฺตมิจฺฉตี’ติ? สาเปกฺขตฺตา, น หิ อญฺญมเปกฺขมาโน อเญฺญน สเหกตฺถิภาวมนุภวิตุํ สโกฺกติฯ อิธาปิ จรหิ น สิยา ‘อตฺตโน ปุตฺต มิจฺฉตี’ติ? เนเวตฺถ ภวิตพฺพํ, น หิ ภวติ ‘อตฺตโน ปุตฺตียตี’ติ, กถํ จรหิ ปุตฺตสฺส อตฺตนิยตา-วคมฺยเต ? อญฺญสฺสาสุตตฺตา อิจฺฉาย จ ตพฺพิสยตฺตาฯ</p>


<p> อุปมานาจาเรฯ</p>


<p>กมฺมโต อุปมานา อาจารเตฺถ อีโย โหติฯ ปุตฺตมิ-วา-จรติ ปุตฺตียติ มาณวกํ, อุปมานาติ กิํ? ปุตฺตมาจรติฯ</p>


<p> อาธาราฯ</p>


<p>อาธารตู-ปมานา อาจารเตฺถ อีโย โยติฯ กุฎิยมิวา-จรติ กุฎียตี ปาสาเท, ปาสาทียติ กุฎิยํ ภิกฺขุฯ</p>


<p> กตฺตุตาโยฯ</p>


<p>กตฺตุตู-ปมานา อาจารเตฺถ อาโย โหติฯ ปพฺพโต อิวาจรติ ปพฺพตายติฯ</p>


<p> ยฺจเตฺถฯ</p>


<p>กตฺตุโต อภูตตพฺภาเว อาโย โหติ พหุลํฯ ภุสายติ, ปฎปฎายติ, โลหิตายติ, กตฺตุโตเตฺวว? (อภุสํ) ภุสํ กโรตีหิ, อิห กสฺมา น โหติ ‘ภุสี ภวตี’ติ? วุตฺตตฺถตายฯ</p>


<p> สทฺทาทีนิ กโรติฯ</p>


<p>สทฺทาทีหิ ทุติยเนฺตหิ กโรตีติ อสฺมิํ อเตฺถ อาโย โหติฯ สทฺทายติ, เวรายติ, กลหายติ, ธูปายติฯ</p>


<p> นุโมตฺว-โสฺสฯ</p>


<p>นโมอิจฺจสฺมา  กโรตีติ อสฺมิํ อเตฺถ อโสฺส โหติฯ นมสฺสติ ตถาคฺตํฯ</p>


<p> ธาตฺวเตฺถ นามสฺมิฯ</p>


<p>นามสฺมา ธาตฺวเตฺถ พหุลมิโหติฯ หตฺถินา อติกฺกมติ อติหตฺถยติ, วีณาย อุปคายติ อุปวีณยติ, ทฬฺหํ กโรติ วินยํ ทฬฺหยติ, วิสุทฺธา โหติ รตฺติ วิสุทฺธยติ, กุสลํ ปุจฺฉติ กุสลยติฯ</p>


<p> สจฺจาทีหาปิฯ</p>


<p>สจฺจาทีหิ ธาตฺวเตฺถ อาปิ โหติฯ สจฺจาเปติ, อตฺถาเปติ, เวทาเปติ, สุกฺขาเปติ, สุขาเปติ, ทุกฺขาเปติฯ</p>


<p> กฺริยตฺถาฯ</p>


<p>อยมธิกาโร อาสตฺถปริสมตฺติยาฯ กฺริยา อโตฺถ ยสฺส โส กฺริยโตฺถ ธาตุฯ</p>


<p> จุราทิโต ณิฯ</p>


<p>จุราทีหิ กฺริยเตฺถหิ สกเตฺถ ณิ ปโร โหติ พหุลํฯ ณกาโร วุทฺธฺยโตฺถ, เอวมญฺญตฺราปิ, โจรยติ, ลาฬยติ, กถํ ‘รชฺชํ กาเรตี’ติ? โยควิภาคโตฯ</p>


<p> ปโยชกพฺยาปาเร ณาปิ จฯ</p>


<p>กตฺตารํ โย ปโยชยติ, ตสฺส พฺยาปาเร กฺริยตฺถา ณิณาปี โหนฺติ พหุลํ, กาเรติ, การาเปติฯ นนุ จ กตฺตาปิ กรณาทีนํ  ปโยชโกติ ตํพฺยาปาเรปิ ณิณาปี ปาปุณนฺติ? ปโยชกคฺคหณสามตฺถิยา น ภวิสฺสนฺติ จุราทีหิ วิสุํ วจนสามตฺถิยา จฯ อโต ภิโยฺย ณาปิเยว, ณิเยวุวณฺณโต, ทฺวยเมวเญฺญหิฯ</p>


<p> โกฺย ภาวกเมฺมสฺว-ปโรเกฺขสุ มาน นฺต ตฺยาทีสุฯ ภาวกมฺมวิหิเตสุ ปโรกฺขาวชฺชิเตสุ มานนฺตตฺยาทีสุ ปเรสุ โกฺย โหติ กฺริยตฺถาฯ นฺตคฺคหณมุตฺตรตฺถํ, กกาโร อวุทฺธฺยโตฺถ เอวมุตฺตรตฺราปิฯ ฐียมานํ, ฐียเต, สูยมานํ, สูยเต, อปโรเกฺขสุ มานนฺตตฺยาทีสูติ กิํ? พภูว เทวทเตฺตน, พิภิท กุสุโลฯ ภิชฺชเต กุสุโล สยเมวาติ ‘ภิชฺชเต’ติ สวนา กมฺมตา-วคมฺยเต, ‘สยเมวา’ติ สวนโต กตฺตุตา, กตฺตุตาวจนิจฺฉายนฺตุ ‘ภินฺทติ กุสุโล อตฺตาน’นฺติ ภวติ, เอวมญฺญมฺปิ ยถาคมมนุคนฺตพฺพํฯ ‘อปโรเกฺขสุ มานนฺตตฺยาทีสู’ติ อยมธิกาโร อา ‘ตนาทิโตฺว’ติ ๕.๒๖ฯ อปิจ เอเต กฺยาทโย ตฺยาทีสุ ปรภูเตสุ กตฺตุกมฺมภาว วิหิเตสุ กฺยลาทีนํ วิธานโต เตเสฺวว วิญฺญายนฺตีติ อกมฺมเกหิ ธาตูหิ กตฺตุภาเวสุ, สกมฺมเกหิ กตฺตุกเมฺมสุ, กมฺมาวจนิจฺฉายํ ภาเว จ ภวนฺตีติ เวทิตพฺพาฯ ยสฺส ปน ธาตุสฺส กิริยา กมฺมมเปกฺขเต, โส สกมฺมโก, ยสฺส ตุ กิริยา กตฺตุมตฺตมเปกฺขเต, สฺวากมฺมโกติ ญาตพฺพํฯ</p>


<p> กตฺตริ โลฯ</p>


<p>กฺริยตฺถโต อปโรเกฺขสุ กตฺตุวิหิตมาน นฺตตฺยาทีสุ โล โหติฯ ลกาโร, ‘‘ญิลเสฺส’’ติ ๕-๑๖๓ วิเสสนโตฺถฯ ปจมาโน, ปจโนฺต, ปจติฯ</p>


<p> มํ จ รุธาทีนํฯ</p>


<p>รุธาทิโต  กตฺตุวิหิตมานนฺต ตฺยาทีสุ โล โหติ มํ จ อนฺตสรา ปโรฯ มกาโร-นุพโนฺธ, อกาโร อุจฺจารณโตฺถฯ รุนฺธมาโน, รุนฺธโนฺต, รุนฺธติฯ</p>


<p> ณิณาปฺยาปีหิ วาฯ</p>


<p>ณิณาปฺยาปีหิ กตฺตุวิหิตมานนฺต ตฺยาทีสุ โล โหติ วิภาสา, โอรยโนฺต, โจเรโนฺต, การยโนฺต, กาเรโนฺต, การาปยโนฺต, การาเปโนฺต, สจฺจาปยโนฺต, สจฺจาเปโนฺต, โจรยติ, โจเรติ, การยติ, กาเรติ, การาปยติ, การาเปติ, สจฺจาปยติ, สจฺจาเปติฯ ววตฺถิตวิภาสโตฺถ-ยํ วาสโทฺท, เตน มาเน นิจฺจํ, โจรยมาโน, การยมาโน, การาปยมาโน, สจฺจาปยมาโนฯ</p>


<p> ทิวาทีหิ ยกฯ</p>


<p>ทิวาทีหิ ลวิสเย ยก โหติฯ ทิพฺพโนฺต, ทิพฺพติฯ</p>


<p> ตุทาทีหิ โกฯ</p>


<p>ตุทาทีหิ ลวิสเย โก โหติฯ ตุทมาโน, ตุทโนฺต, ตุทติฯ</p>


<p> ชฺยาทีหิ กฺนาฯ</p>


<p>ชิอาทีหิ ลวิสเย กฺนา โหติฯ ชินโนฺต, ชินาติฯ กถํ ‘ชยโนฺต’ ชยตี, ติ? ภูวาทิปาฐาฯ</p>


<p> กฺยาทีหิ กฺณาฯ</p>


<p>กีอาทีหิ  ลวิสเย กฺณา โหติฯ กิณโนฺต, กิณาติฯ</p>


<p> สฺวาทีหิ โกฺณฯ</p>


<p>สุอาทีหิ ลวิสเย โกฺณ โหติฯ สุณมาโน, สุณโนฺต, สุโณติฯ กถํ สุณาตีติ? กฺยาทิปาฐาฯ</p>


<p> ตนาทิโตฺวฯ</p>


<p>ตนาทิโต ลวิสเย โอ โหติฯ ตโนติฯ</p>


<p> ภาวกเมฺมสุ ตพฺพา-นียาฯ</p>


<p>ตพฺพอนียา กฺริยตฺถา ปเร ภาวกเมฺมสุ พหุลํ ภวนฺติฯ กตฺตพฺพํ, กรณียํ, กตฺตโพฺพ กโฎ, กรณีโยฯ พหุลาธิการา กรณาทีสุปิ ภวนฺติ, สินานียํ จุณฺณํ, ทานีโย พฺราหฺมโณ, สมฺมาวตฺตนีโย คุรุ, ปวจนีโย อุปชฺฌาโย, อุปฎฺฐานีโย สิโสฺสฯ</p>


<p> ฆฺยณฯ</p>


<p>ภาวกเมฺมสุ กฺริยตฺถา ปโร ฆฺยณ โหติ พหุลํฯ วากฺยํ, การิยํ, เจยฺยํ, เชยฺยํฯ</p>


<p> อาเสฺส จฯ</p>


<p>อาโตฆฺยณ โหติ ภาวกเมฺมสุ, อาสฺส เอ จฯ เทยฺยํฯ</p>


<p> วทาทีหิ โยฯ</p>


<p>วทาทีหิ  กฺริยเตฺถหิ โย โหติ พหุลํ ภาวกเมฺมสุฯ วชฺชํ, มชฺชํ, คมฺมํฯ (๔๒) ‘‘ภุชาเนฺน’’, โภโชฺช โอทโน, โภชฺชา ยาคุ, โภคฺคมญฺญํฯ</p>


<p> กิจฺจ ฆจฺจ ภจฺจ ภพฺพ เลยฺยาฯ</p>


<p>เอเต สทฺทา ยปฺปจฺจยนฺตา นิปจฺจเนฺตฯ</p>


<p> คุหาทีหิ ยกฯ</p>


<p>คุตาทีหิ กฺริยเตฺตหิ ภาวกเมฺมสุ ยก โหติฯ คุยฺหํ, ทุยฺหํ, สิโสฺสฯ สิทฺธา เอเวเต ตพฺพาทโย เปสาติสคฺคปตฺตกาเลสุปิ คมฺยมาเนสุ สามเญฺญนวิธานโต, ตฺวยา ขลุ กโฎ กตฺตโพฺพ, กรณีโย, การิโย, กิโจฺจ, เอวํ ตฺวยา กโฎ กตฺตโพฺพ, โภตา กโฎ กตฺตโพฺพ, โภโต หิ ปโตฺต กาโล กฎกรเณฯ เอวํ อุทฺธโมหุตฺติเกปิ วตฺตมานโต เปสาทีสุ สิทฺธา เอวฯ ตถา อรเห กตฺตริ สตฺติวิสิเฎฺฐ จ ปตียมาเน อาวสฺสกาธมีณตาวิสิเฎฺฐ จ ภาวาโท สิทฺธา, อุทฺธํมุหุตฺตโต-โภตา กโฎ กตฺตโพฺพ, โภตา รชฺชํ กตฺตพฺพํฯ ภวํ อรโห, โภตา สาโร วหิตโพฺพ, ภวํ สโกฺก, โภตา อวสฺสํ กโฎ กตฺตโพฺพ, โภตา นิโกฺข ทาตโพฺพฯ</p>


<p> กตฺตริ ลฺตุณกาฯ</p>


<p>กตฺตริ การเก กฺริยตฺถา ลฺตุณกา โหนฺติ พหุลํฯ ปฐิตา, ปาฐโกฯ พหุลมิเตฺวว? ปาเทหิ หรียตีติ ปาทหา-รโก , คเล จุปฺปเตติ คเลโจปโกฯ สิโทฺธว ลฺตุ, อรเห สีลสาธุธเมฺมสุ จ สามญฺญวิหิตตฺตา, ภวํ ขลุ กญฺญาย ปริคฺคหิตา, ภวเมตํ อรหติฯ สีลาทีสุ-ขลฺวปิ อุปาทาตา กุมารเก, คนฺตา เขลํ, มุณฺฑยิตาโร สาวิฎฺฐายนา วธุํ กตปริคฺคหํฯ</p>


<p> อาวีฯ</p>


<p>กฺริยตฺถา อาวี โหติ พหุลํ กตฺตริฯ ภยทสฺสาวีฯ อปฺปวิสยตญฺญาปนตฺถํ ภินฺนโยคกรณํ, สามญฺญวิหิตตฺตา สีลา ทีสุ จ โหเตวฯ</p>


<p> อาสิํสายมโกฯ</p>


<p>อาสิํสายํ คมฺยมานายํ กฺริยตฺถา อโก โหติ กตฺตริฯ ชีวตูติ ชีวโก, นนฺทตูติ นนฺทโก, ภวตูติ ภวโกฯ</p>


<p> กรา ณโนฯ</p>


<p>กรโต กตฺตริ ณโน โหติฯ กโรตีติ การณํ, กตฺตรีติ กิํ? กรณํฯ</p>


<p> หาโต วีหิกาเลสุฯ</p>


<p>หาโต วีหิสฺมิํ กาเล จ ณโน โหติ กตฺตริฯ หายนา นาม วิหโย, หายโน สํวจฺฉโร, วีหิกาเลสูติ กิํ? หาตาฯ</p>


<p> วิทา กูฯ</p>


<p>วิทสฺมา กู โหติ กตฺตริฯ วิทู, โลกวิทูฯ</p>


<p> วิโต ญาโตฯ</p>


<p>วิปุพฺพา  ญาอิจฺจสฺมา กู โหติ กตฺตริฯ วิญฺญูฯ วิโตติ กิํ? ปญฺญาฯ</p>


<p> กมฺมาฯ</p>


<p>กมฺมโต ปรา ญาอิจฺจสฺมา กู โหติ กตฺตริฯ สพฺพญฺญู, กาลญฺญูฯ</p>


<p> กฺวจณฯ</p>


<p>กมฺมโต ปรา กฺริยตฺถา กฺวจิ อณ โหติ กตฺตริฯ กุมฺภกาโร, สรลาโว, มนฺตชฺฌาโย, พหุลาธิการา อิธ น โหติ อาทิจฺจํ ปสฺสติ, หิมวนฺตํ สุโณติ, คามํ คจฺฉติฯ กฺวจีติ กิํ? กมฺมกโรฯ</p>


<p> คมา รูฯ</p>


<p>กมฺมโต ปรา คมา รู โหติ กตฺตริฯ เวทคู ปารคูฯ</p>


<p> สมานญฺญ ภวนฺต ยาทิตู-ปมานา ทิสา กเมฺม รีริกฺขกาฯ</p>


<p>สมานาทีหิ ยาทีหิ โจปมาเนหิ ปรา ทิสา กมฺมการเก รีริกฺขกา โหนฺติฯ สมาโน วิย ทิสฺสตีติ สที สทิโกฺข สทิโสฯ อญฺญาที อญฺญาทิโกฺข อญฺญาทิโสฯ ภวาที ภวาทิโกฺข ภวาทิโสฯ ยาที ยาทิโกฺข ยาทิโสฯ ตฺยาที ตฺยาทิโกฺข ตฺยาทิโสฯ สมานาทีหีติ กิํ? รุโกฺข วิย ทิสฺสติฯ อุปมานาติ กิํ? โส ทิสฺสติฯ กเมฺมติ กิํ? โส  วิย ปสฺสติฯ รการา อนฺตสราทิโลปตฺถา, กกาโร เอการาภาวโตฺถฯ</p>


<p> ภาวการเกสฺว-ฆณ ฆกาฯ</p>


<p>ภาเว การเก จ กฺริยตฺถา อ ฆณ ฆ กา โหนฺติ พหุลํฯ อ-ปคฺคโห, นิคฺคโห, กโร, คโร, จโย, ชโย, รโว, ภโว, ปโจ, วโจ, อนฺนโท, ปุรินฺทโท, อีสกฺกโร, ทุกฺกโร, สุกโรฯ ฆณ-ภาเว ปาโก, จาโค, ภาโว, การเกปิ สญฺญายํ ตาว ปชฺชเตเนนาติ ปาโท, รุชตีติ โรโค, วิสตีติ เวโส, สรติ กาลนฺตรนฺติ สาโร ถิรํโส, ทรียเนฺต เอเตหีติ ทารา, ชีรยติ เอเตนาติ ชาโร, อสญฺญายมฺปิ ทาโย ทโตฺต, ลาโภ ลโทฺธ, ฆ-วโก, นิปโก, ก-ปิโย, ขิโป, ภุโช, อายุธํฯ</p>


<p> ทาธาตฺวิฯ</p>


<p>ทาธาหิ พหุลมิ โหติ ภาวการเกสุฯ อาทิ, นิธิ, วาลมิฯ</p>


<p> วมาทียฺยถุฯ</p>


<p>วมาทีหิ ภาวการเกสฺวถุ โหติฯ วมถุ, เวปถุ, (อวถุ, สยถุ)ฯ</p>


<p> กฺวิฯ</p>


<p>กฺริยตฺถา  กฺวิ โหติ พหุลํ ภาวการเกสุฯ กกาโร กานุพนฺธการิยโตฺถ, อภิภู, สยมฺภู, ภตฺตคฺคํ, (ทานคฺคํ) สลากคฺคํ, สภา, ปภาฯ</p>


<p> อโนฯ</p>


<p>กฺริยตฺตา ภาวการเกสฺวโน โหติฯ คมนํ, ทานํ, สมฺปทานํ, อปาทานํ, อธิกรณํ, จลโน, ชลโน, โกธโน, โกปโน, มณฺฑโน, ภูสโนฯ</p>


<p> อิตฺถิยมณ ตฺติ ก ยก ยา จฯ</p>


<p>อิตฺถิลิเงฺค ภาเว การเก จ กฺริยตฺถา ออาทโย โหนฺติ อโน จ พหุลํฯ อ ติติกฺขา, วีมํสา, ชิคุจฺฉา, ปิปาสา, ปุตฺติยา อีหา ภิกฺขา, อาปทา, เมธา, โคธา, ณการา, หารา, ตารา, ธารา, อารา, กฺติ-อิฎฺฐิ, สิฎฺฐิ, ภิตฺติ, ภตฺติ, ตนฺติ ภูติ, ก-คุหา, รุชา, มุทา, ยก-วิชฺชา, อิชฺชา, ย-เสยฺยา, สมชฺชา, ปพฺพชฺชา, ปริจริยา, ชาคริยา, อนการณา, หารณา, เวทนา, วนฺทนา, อุปาสนาฯ</p>


<p> ชาหาหิ นิฯ</p>


<p>ชาหาอิเจฺจเตหิ นิ โหติตฺถิยํฯ ชานิ, หานิฯ</p>


<p> กรา ริริโยฯ</p>


<p>กรโต ริริโย โหติตฺถิยํฯ กรณํ กิริยาฯ กถํ ‘กฺริยา’ติ? ‘‘กฺริยายํ’’ติ นิปาตนาฯ</p>


<p> อิกิตี สรูเปฯ</p>


<p>กฺริยตฺถสฺส  สรูเป-ภิเธเยฺย กฺริยตฺถา ปเร อิกิตี โหนฺติ, วจิ, ยุธิ, ปจติ, ‘อกาโร กกาโร’ติ อาทีสุ การสเทฺทน สมาโส, ยถา เอวกาโรติฯ</p>


<p> สีลาภิกฺขญฺญา-วสฺสเกสุ ณีฯ</p>


<p>กฺริยตฺถา ณี โหติ สีลาทีสุ ปตียมาเนสุ, อุณฺหโภชี, ขีรปายี, อวสฺสการี, สตนฺทายีฯ</p>


<p> ถาวริตฺตร ภงฺคุร ภิทุร ภาสุร ภสฺสราฯ</p>


<p>เอเต สทฺทา นิปจฺจเนฺต สีเล คมฺยมาเนฯ</p>


<p> กตฺตริ ภูเต กฺตวนฺตุ กฺตาวีฯ</p>


<p>ภูเต-เตฺถ วตฺตมานโต กฺริยตฺถา กฺตวนฺตุตฺตาวี โหนฺติ กตฺตริฯ วิชิตวา, วิชิตาวี, ภูเตติ อธิกาโร ยาว ‘‘อาหารตฺถา’’ติ (๕-๖๐)ฯ</p>


<p> โกฺตภาวกเมฺมสุฯ</p>


<p>ภาเว กเมฺม จ ภูเต โกฺต โหติฯ อาสิตํ ภวตาฯ กโต กโฎ ภวตาฯ</p>


<p> กตฺตริ จารเมฺภฯ</p>


<p>กฺริยารเมฺภ กตฺตริ โกฺต โหติ ยถาปตฺตญฺจฯ ปกโต ภวํ กฎํ, ปกโต กโฎ ภวตา, ปสุโตฺต ภวํ, ปสุตฺตํ ภวตาฯ</p>


<p> ฐา-ส วส สิลิส สี รุห ชร ชนีหิฯ</p>


<p>ฐาทีหิ  กตฺตริ โกฺต โหติ ยถาปตฺตญฺจฯ อุปฎฺฐิโต คุรุํ ภวํ, อุปฎฺฐิโต คุรุ โภตา, อุปาสิโต คุรุํ ภวํ, อุปาสิโต คุรุ โภตา, อนุวุสิโต คุรุํ ภวํ, อนุวุสิโต คุรุ โภตา, อาสิลิโฎฺฐ คุรุํ ภวํ, อาสิลิโฎฺฐ คุรุ โภตา, อธิสฺสิโต ขโฎปิกํ ภวํ, อธิสฺสิตา ขโฎปิกา โภตา, อารโฬฺห รุกฺขํ ภวํ, อารุโฬฺห รุโกฺข โภตา, อนุชิโณฺณ วสลิํ เทวทโตฺต, อนุชิณฺณา วสลี เทวทเตฺตน, อนุชาโต มาณวโก มาณวิกํ, อนุชาตา มาณวิกา มาณวเกนฯ</p>


<p> คมนตฺถากมฺมกาธาเร จฯ</p>


<p>คมนตฺถโต อกมฺมกโต จ กฺริยตฺถา อาธาเร โกฺต โหติ กตฺตริ จ ยถาปตฺตญฺจ, อิทเมสํ ยาตํ, อิห เต ยาตา, อิห เตหิ ยาตํ, อยํ เตหิ ยาโต ปโถ, อิทเมสมาสิตํ, อิห เต อาสิตา, อิหเตหิ อาสิตํ, ‘เทโว เจ วุโฎฺฐ สมฺปนฺนา สาลโย’ติ การณสามคฺคีสมฺปตฺติ เอตฺถาภิมตาฯ</p>


<p> อาหารตฺถาฯ</p>


<p>อโชฺฌหารตฺถา อาธาเร โกฺต โหติ ยถาปตฺตญฺจ, อิทเมสํ ภุตฺตํ, อิทเมสํ ปีตํ, อิห เตหิ ภุตฺตํ, อิห เตหิ ปีตํ, โอทโน เตหิ ภุโตฺต ปีตมุทกํ, อกตฺตโตฺถ โยควิภาโค, กถํ ‘ปีตา คาโว’ติ? ปีตเมสํ วิชฺชตีติ ปีตา, พาหุลกา วา, ‘ปสฺสิโนฺน’ติ ยา เอตฺถ ภูตกาลตา, ตตฺร โตฺต, เอวํ รญฺญํ มโต รญฺญํ อิโฎฺฐ, รญฺญํ พุโทฺธ, รญฺญํ ปูชิโต, เอวํ  สีลิโต, รกฺขิโต, ขโนฺต, อากุโฎฺฐ, รุโฎฺฐ, รุสิโต, อภิพฺยาหโฎ, ทยิโย, หโฎฺฐ, กนฺตา, สํยโต, อมโต, ‘กฎฺฐ’นฺติ ภูตตายเมว เหตุโน, ผลํ ตฺวตฺร ภาวิฯ</p>


<p> ตุํ ตาเย ตเว ภาเว ภวิสฺสติ กฺริยายํ ตทตฺถายฯ</p>


<p>ภวิสฺสติ อเตฺถ วตฺตมานโต กฺริยตฺถา ภาเว ตุํ ตาเย ตเว โหนฺติ กฺริยายํ ตทตฺถายํ ปตียมานายํฯ กาตุํ คจฺฉติ, กตฺตาเย คจฺฉติ, กาตเว คจฺฉติ, อิจฺฉติ โภตฺตุํ กาเมติ โภตฺตุนฺติ อิมีนาว สิทฺธํ, ปุนพฺพิธาเน ตฺวิหาปิ สิยา ‘อิจฺฉโนฺต กโรตี’ติ, เอวํ สโกฺกติ โภตฺตุํ, ชานาติ โภตฺตุํ, คิลายติ โภตฺตุํ, ฆฎเต โภตฺตุํ, อารภเต โภตฺตุํ, ลภเต โภตฺตุํ, ปกฺกมติ โภตฺตุํ, อุสฺสหติ โภตฺตุํ, อรหติ โภตฺตุํ, อตฺถิ โภตฺตุํ, วิชฺชติ โภตฺตุํ, วฎฺฎ ติโภตฺตุํ, กปฺปติ โภตฺตุนฺติฯ ตถา ปารยติ โภตฺตุํ, ปหุ โภตฺตุํ, สมโตฺถ โภตฺตุํ, ปริยโตฺต โภตฺตุํ, อลํ โภตฺตุนฺติ ภวติสฺส สพฺพตฺถ สมฺภวาฯ ตถา กาโล โภตฺตุํฯ สมโย โภตุํ, เวลา โภตุนฺติ, ยถา โภตฺตุํมโน, โสตฺตุํ โสโต, ทฎฺฐุํ จกฺขุ, ยุชฺฌิตุํ ธนุ, วตฺตุํ ชโฬ, คนฺตุมโน, กตฺตุมลโสติ, อุจฺจารณนฺตุ วตฺตายตฺตํฯ ภาเวติ กิํ? กริสฺสามีติ คจฺฉติ, กฺริยายนฺติ กิํ? ภิกฺขิสฺสํ อิจฺจสฺส ชฎา, ตทตฺถายนฺติ กิํ? คจฺฉิสฺสโต เต ภวิสฺสติ ภตฺตํ โภชนายฯ</p>


<p> ปฎิเสเธ-ลํขลูนํ ตุน ตฺวาน ตฺวา วาฯ</p>


<p>อลํ  ขลุสทฺทานํ ปฎิเสธตฺถานํ ปโยเค ตุนาทโย วา โหนฺติ ภาเวฯ อลํ โสตุน, ขลุ โสตุน, อลํ สุตฺวาน, ธลุ สุตฺวาน, อลํ สุตฺวา, ขลุ สุตฺวา, อลํ สุเตน, ขลุ โสเตน, อลํ ขลูนนฺติ กิํ? มา โหตุ, ปฎิเสเธติ กิํ? อลงฺกาโรฯ</p>


<p> ปุเพฺพกกตฺถุกานํฯ</p>


<p>เอโก กตฺตา เยสํ พฺยาปารานํ, เตสุ โย ปุโพฺพ, ตทตฺถโต กฺริยตฺถา ตุนาทโย โหนฺติ ภาเว, โสตุน ยาติ, สุตฺวาน, สุตฺวา วา, เอกกตฺตุกานนฺติกิํ? ภุตฺตสฺมิํ เทวทเตฺต ยญฺญทโตฺต วชติ, ปุพฺพาติ กิํ? ภุญฺชภิ จ ปจติ จฯ ‘อปฺปตฺวา นทิํ ปพฺพโต อติกฺกมฺม ปพฺพตํ นที’ติ ภูธาตุสฺส สพฺพตฺถ สมฺภวา เอกกตฺตุกตา ปุพฺพกาลตา จ คมฺยเตฯ ‘ภุตฺวา ภุตฺวา คจฺฉตีติ’ อิมินาว สิทฺธํ อาภิกฺขญฺญนฺตุ ทฺวิพฺพจนาวคมฺยเตฯ กถํ ‘ชีวคฺคาหํ อคาหยิ, กายปฺปจาลกํ คจฺฉนฺตี’ติ อาทิ? ฆณเนฺตน กฺริยาวิเสสเนน สิทฺธํ ยถา ‘โอทนปากํ สยตี’ติฯ</p>


<p> โนฺต กตฺถริ วตฺตมาเนฯ</p>


<p>วตฺตมานเตฺถ วตฺตมานโต กฺริยตฺตา โนฺต โห ติ กตฺตริ, ติฎฺฐโนฺตฯ</p>


<p> มาโนฯ</p>


<p>วตฺตมานเตฺถ วตฺตมานโต กฺริยตฺถา มาโน โหติ, กตฺตริฯ ติฎฺฐมาโนฯ</p>


<p> ภาวกเมฺมสุฯ</p>


<p>วตฺตมานเตฺถ  วตฺตมานโต กฺริํยตฺถา ภาเว กเมฺมจ มาโน โหติฯ ฐียมานํ, ปจฺจมาโน โอทโนฯ</p>


<p> เต สฺสปุพฺพานาคเตฯ</p>


<p>อนาคตเตฺถ วตฺตมานโต กฺริยตฺถา เตนฺตมานา สฺสปุพฺพา โหนฺติฯ ฐสฺสโนฺต, ฐสฺสมาโน, ฐียิสฺสมานํ, ปจฺจิสฺสมาโน โอทโนฯ</p>


<p> ณฺวาทโยฯ</p>


<p>กฺริยตฺถา ปเร พหุลํ ณฺวาทโย โหนฺติฯ จารุ, ทารุฯ</p>


<p> ขฉสาน เมกสฺสโรทิ เทฺวฯ</p>


<p>ขฉสปฺปจฺจยนฺตานํ กฺริยตฺถานํ ปฐเมกสฺสรํ สทฺทรูปํ เทฺว ภวติฯ ติติกฺขา, ชิคุจฺฉา, วีมํสาฯ</p>


<p> ปโรกฺขายญฺจฯ</p>


<p>ปโรกฺขายํ ปฐเมกสฺสรํ สทฺทรูปํ เทฺว ภวติฯ ชคาม, จกาโร อนุตฺตสมุจฺจยโตฺถ, เตนญฺญตฺราปิ ยถาคมํ, ชหาติ, ชหิตพฺพํ, ชหิตุํ, ททฺทลฺลติ, จงฺกมติฯ ‘โลลุโป, โมมูโหติ โอตฺตํ ตทมินาทิปาฐาฯ</p>


<p> อาทิสฺมา สราฯ</p>


<p>อาทิภูตา สรา ปรเมกสฺสรํ เทฺว โหติ, อสิสิสติ, อาทิสฺมาติ กิํ? ชชคาร, สราติ กิํ? ปปาจฯ</p>


<p> น ปุนฯ</p>


<p>ยํ  ทฺวิภูตํ, น ตํ ปุน ทฺวิตฺตมาปชฺชเต, ติติกฺขิสติ, ชิคุจฺฉิสติฯ</p>


<p> ยถิฎฺฐํ สฺยาทิโนฯ</p>


<p>สฺยาทฺยนฺตสฺส ยถิฎฺฐเมกสฺสรมาทิภูตมญฺญํ วา ยถาคมํ ทฺวิตฺตปชฺชเต, ปุปุตฺตียิสติ, ปุติตฺตียิสติ, ปุตฺตียิยิสติฯ</p>


<p> รโสฺส ปุพฺพสฺสฯ</p>


<p>ทฺวิเตฺต ปุพฺพสฺส สโร รโสฺส โหติฯ ททาติฯ</p>


<p> โลโป-นาทิพฺยญฺชนสฺสฯ</p>


<p>ทฺวิเตฺต ปุพฺพสฺสาทิโต-ญฺญสฺส พฺยญฺชนสฺส โลโป โหติฯ อสิสิสติฯ</p>


<p> ขฉเสสฺวสฺสิฯ</p>


<p>ทฺวิเตฺต ปุพฺพสฺส อสฺส อิ โหติ ขฉเสสุฯ ปิปาสติ, ชิฆํสติ, ขฉเสสูติ กิํ? ชหาติ, อสฺสาติ กิํ? พุภุกฺขติฯ</p>


<p> คุปิสฺสุสฺสฯ</p>


<p>ทฺวิเตฺต ปุพฺพสฺส คุปิสฺส อุสฺส อิ โหติ ขฉเสสุ, ชิคุจฺฉติฯ</p>


<p> จตุตฺถทุติยานํ ตติยปฐมาฯ</p>


<p>ทฺวิเตฺต ปุเพสํ จตุตฺถทุติยานํ ตติยปฐมา โหนฺติฯ พุภุกฺขติ, จิเจฺฉทฯ</p>


<p> กวคฺคหานํ จวคฺคชาฯ</p>


<p>ทฺวิเตฺต  ปุเพฺพสํ กวคฺคหานํ จวคฺคชา โหนฺติ ยถากฺกมํฯ จุโกป, ชหาติฯ</p>


<p> มานสฺส วี ปรสฺส จ มํฯ</p>


<p>ทฺวิเตฺต ปุพฺพสฺส มานสฺส วี โหติ ปรสฺส จ มํ, วีมํสติฯ</p>


<p> กิตสฺสาสํสเย ติ วาฯ</p>


<p>สํสยโส-ญฺญสฺมิํ วตฺตมานสฺส ทฺวิเตฺต ปุพฺพสฺส กิตสฺส วา ติ โหติฯ ติกิจฺฉติ, จิกิจฺฉติ, อสํสเยติ กิํ? วิจิกิจฺฉติฯ</p>


<p> ยุวณฺณานเมโอ ปจฺจเยฯ</p>


<p>อิวณฺณุวณฺณนฺตานํ กฺริยตฺถานํ เอโอโหนฺติ ยถากฺกมํ ปจฺจเยฯ เจตพฺพํ, เนตพฺพํ, โสตพฺพํ, ภวิตพฺพํฯ</p>


<p> ลหุสฺสุปนฺตสฺสฯ</p>


<p>ลหุภูตสฺส อุปนฺตสฺส ยุวณฺณสฺส เอโอ โหนฺติ ยถากฺกมํฯ เอสิตพฺพํ, โกสิตพฺพํ, ลหุสฺสาติ กิํ? ธูปิตา, อุปนฺตสฺสาติ กิํ? รุนฺธติฯ</p>


<p> อสฺสา ณานุพเนฺธฯ</p>


<p>ณการานุพเนฺธ ปจฺจเย ปเร อุปนฺตสฺส อการสฺส อา โหติฯ การโกฯ</p>


<p> น เต กานุพนฺธนาคเมสุฯ</p>


<p>เต  เอโออา กานุพเนฺธ นาคเม จ น โหนฺติฯ จิโต, สุโต, ทิโฎฺฐ, ปุโฎฺฐ, นาคเม ‘วนา’ทินา (๑.๔๕) จินิตพฺพํ, จินิตุํ, สุณิตพฺพํ, สุณิตุํ ปาปุณิตพฺพํ, ปาปุณิตุํ, ธุนิตพฺพํ, ธุนิตุํ, ธุนนํ, ธุนยิตพฺพํ, ธุนาเปตพฺพํ, ธุนยิตุํ ธุนาเปตุํ, ธุนยนํ, ธุนาปนํ, ธุนยติ, ธุนาเปติ, ปีเนตพฺพํ, ปีนยิตุํ, ปีนนํ, ปีนิตุํ, ปีนยติ, สุโนติ, สิโนติ, ทุโนติ, หิโนติ, ปหิณิถพฺพํ, ปหิณิตุํ, ปหิณนํฯ</p>


<p> วา กฺวจิฯ</p>


<p>เต กฺวจิ วา น โหนฺติ กานุพนฺธนาคเมสุฯ มุทิโต, รุทิตํ, โรทิตํฯ</p>


<p> อญฺญตฺราปิฯ</p>


<p>กานุพนฺธนาคมโต-ญฺญสฺมิมฺปิ เต กฺวจิ, นุ โหนฺติฯ ขิปโก, ปนูทนํ, วธโกฯ</p>


<p> เปฺย สิสฺสาฯ</p>


<p>สิสฺส อา โหติ ปฺยาเทเส, นิสฺสายฯ</p>


<p> เอโอนมยวา สเรฯ</p>


<p>สเร ปเร เอโอนํ อยอวา โหนฺติฯ ชโย, ภโว, สรติ กิํ? เชติ, อนุโภติฯ</p>


<p> อายาวา ณานุพเนฺธฯ</p>


<p>เอโอนํ  อายาวา โหนฺติ สราโท ณานุพเนฺธฯ นายยติ, ภาวยติ, ‘สยาเปตฺวา’ติอาทีสุ รสฺสตฺตํฯ</p>


<p> อาสฺสาณาปิมฺหิ ยุกฯ</p>


<p>อาการนฺตสฺส กฺริยตฺถสฺส ยุก โหติ ณาปิโต-ญฺญสฺมิํ ณานุพเนฺธฯ ทายโก, ณานุพเนฺธเตฺวว? ทานํ, อณาปิมฺหีติ กิํ? ทาปยติฯ</p>


<p> ปทาทีนํ กฺวจิฯ</p>


<p>ปทาทีนํ ยุก โหติ กฺวจิฯ นิปชฺชิตพฺพํ, นิปชฺชิตุํ นิปชฺชนํ, ปมชฺชิตพฺพํ, ปมชฺชิตุํ, ปมชฺชนํ, กฺวจีติ กิํ? ปาโทฯ</p>


<p> มํ วา รุธาทีนํฯ</p>


<p>รุธาทีนํ กฺวจิ มํ วา โหติฯ รุนฺธิตุํ, รุชฺฌิตุํ, กฺวจิเตฺวว? นิโรโธฯ</p>


<p> กฺวิมฺหิ โลโป-นฺตพฺยญฺชนสฺสฯ</p>


<p>อนฺตพฺยญฺชนสฺส โลโป โหติ กฺวิมฺหิฯ ภตฺตํ คสนฺติ คณฺหนฺติ วา เอตฺถาติ ภตฺตคฺคํฯ</p>


<p> ปรรูปมยกาเร พฺยญฺชเนฯ</p>


<p>กฺริยตฺถานมนฺตพฺยญฺชนสฺส ปรรูปํ โหติ ยการโต-ญฺญสฺมิํ พฺยญฺชเนฯ เภตฺตพฺพํ, พฺยญฺชเนติ กิํ? ภินฺทิตพฺพํ, อยกาเรติ กิํ? ภิชฺชติฯ</p>


<p> มนานํ นิคฺคหีตํฯ</p>


<p>มการนการนฺตานํ  กฺริยตฺถานํ นิคฺคหีตํ โหติ อยกาเร พฺยญฺชเนฯ คนฺตพฺพํ, ชงฺฆา, พฺยญฺชเนเตฺวว? คมนํ, อยกาเรเตฺวว? คมฺยเตฯ</p>


<p> น พฺรูโสฺสฯ</p>


<p>พฺรูสฺส โอ น โหติ พฺยญฺชเนฯ พฺรูมิ, พฺยญฺชเนเตฺวว? อพฺรวิฯ</p>


<p> กคา จชานํ ฆานุพเนฺธฯ</p>


<p>ฆานุพเนฺธ จการชการนฺตานํ กฺริยตฺถานํ กคา โหนฺติ ยถากฺกมํฯ วากฺยํ, ภาคฺยํฯ</p>


<p> หนสฺส ฆาโต ณานุพเนฺธฯ</p>


<p>หนสฺส ฆาโต โหติ ณานุพเนฺธฯ อาฆาโตฯ</p>


<p> กฺวิมฺหิ โฆ ปริปจฺจ-สโมหิฯ</p>


<p>ปยฺยาทีหิ ปรสฺส หนสฺส โฆ โหติ กฺวิมฺหิฯ ปลิโฆ, ปฎิโฆ, อฆํ รสฺสตฺตํ นิปาตนา, สโงฺฆ, โอโฆฯ</p>


<p> ปรสฺส ฆํ เสฯ</p>


<p>ทฺวิเตฺต ปรสฺส หนสฺส ฆํ โหติ เสฯ ชิฆํสาฯ</p>


<p> ชิหรานํ คีฯ</p>


<p>ทฺวิเตฺต ปเรสํ ชิตรานํ คี โหติ เสฯ วิชิคีสา, ชิคีสาฯ</p>


<p> ธาสฺส โหฯ</p>


<p>ทฺวิเตฺต  ปรสฺส ธาสฺส ห โหติฯ ทหติฯ</p>


<p> ณิมฺหิ ทีโฆ ทุสสฺสฯ</p>


<p>ทุสสฺส ทีโฆ โหติ ณิมฺหิฯ ทุสิโตฯ ณิมฺหีติ กิํ? ทุโฎฺฐฯ</p>


<p> คุหิสฺส สเรฯ</p>


<p>คุหิสฺส ทีโฆ โหติ สเรฯ นิคูหนํ สเรติ กิํ? คุยฺหํฯ</p>


<p> มุหพหานญฺจ เต กานุพเนฺธ-เตฺวฯ</p>


<p>มุหพหานํ คุหิสฺส จ ทีโฆ โหติ ตการาโท กานุพเนฺธ ตฺวานตฺวาวชฺชิเต, มูโฬฺห, พาโฬฺห, คูโฬฺห, เตติ กิํ? มุยฺหติ, กานุพเนฺธติ-กิํ? มุยฺหิตพฺพํ, อเตฺวติ กิํ? มุยฺหิตฺวาน, มุยฺหิตฺวา, ‘เต กานุพเนฺธ-เตฺว’ติ อยมธิกาโร ยาว ‘‘สาสสฺส สิเสฺว’’ติ -๑๑๗ฯ</p>


<p> วหสฺสุสฺสฯ</p>


<p>วหสฺส อุสฺส ทีโฆ โหติ เต กานุพเนฺธ ตฺวานตฺวาวชฺชิเตฯ วุโฎฺฐฯ</p>


<p> ธาสฺส หิฯ</p>


<p>ธา=ธารเณตีมสฺส หิ โหติ เต กานุพเนฺธ ตฺวานตฺวาวชฺชิเตฯ นิหิโต, นิหิตวาฯ</p>


<p> คมาทิรานํ โลโป-นฺตสฺสฯ</p>


<p>คมาทีนํ  รการนฺตานํ จ อนฺตสฺส โลโป โหติ เต กานุพเนฺธ ตฺวานตฺวาวชฺชิเตฯ คโต, ขโต, หโต, มโต, ตโต, สญฺญโต, รโต, กโต, เตเตฺวว? คมฺยเต, กานุพเนฺธเตฺวว? คนฺตพฺพํ, อเตฺวเตฺวว? คนฺตฺวาน, คนฺตฺวาฯ</p>


<p> วจาทีนํ วสฺสุฎ วาฯ</p>


<p>วจาทีนํ วสฺส วา อุฎ โหติ กานุพเนฺธ-เตฺวฯ อุตฺตํ, วุตฺตํ, อุฎฺฐํ, วุฎฺฐํ, ‘อเตฺวเตฺวว? วตฺวาน, วตฺวาฯ</p>


<p> อสฺสุฯ</p>


<p>วจาทีนมสฺส อุ โหติ กานุพเนฺธ-เสฺวฯ วุตฺตํ, วุฎฺฐํฯ</p>


<p> วทฺธสฺส วาฯ</p>


<p>วทฺธสฺส อสฺส วา อุ โหติ กานุพเนฺธ เตฺวฯ วุโทฺธฯ วโทฺธฯ อเตฺวเตฺวว? วทฺธิตฺวาน, วทฺธิตฺวา, กถํ ‘วุตฺตี’ติ? ‘‘วุตฺตีมเตฺต’’ติ ๓-๖๙. นิปาตนา, ‘วตฺตี’ติ โหเตว ยถาลกฺขณํฯ</p>


<p> ยชสฺส ยสฺส ฎิยีฯ</p>


<p>ยชสฺส  ยสฺส ฎิยี โหนฺติ กานุพเนฺธ-เตฺวฯ อิฎฺฐํ, ยิฎฺฐํ, อเตฺวเตฺวว? ยชิตฺวาน, ยชิตฺวาฯ</p>


<p> ฐาสฺสิฯ</p>


<p>ฐาสฺสิ โหติ กานุพเนฺธ-เตฺวฯ ฐิโต, อเตฺวเตฺวว? ฐตฺวาน, ฐตฺวาฯ</p>


<p> คาปานมีฯ</p>


<p>คาปานมี โหติ กานพเนฺธ-เตฺวฯ คีตํ, ปีตํ, อเตฺวเตฺวว? คายิตฺวา นิจฺจํ ยาคโม, ปาสฺส ตุ ปีตฺวาติ พหุลาธิการาฯ</p>


<p> ชนิสฺสาฯ</p>


<p>ชนิสฺส อา โหติ กานุพเนฺธ-เตฺวฯ ชาโตฯ อเตฺวเตฺวว? ชนิตฺวาฯ</p>


<p> สาสสฺส สิส วาฯ</p>


<p>สาสสฺส สิส วา โหติ กานุพเนฺธ-เตฺวฯ สิฎฺฐํ, สตฺถํ, สิโสฺส, สาสิโย อเตฺวเตฺวว? อนุสาสิตฺวานฯ</p>


<p> กรสฺสา ตเวฯ</p>


<p>กรสฺส อา โหติ ตเวฯ กาตเวฯ</p>


<p> ตุํตุนตเพฺพสุ วาฯ</p>


<p>ตุมาทีสุ วา กรสฺสา โหติฯ กาตุํ กตฺตุํ, กาตุน กตฺตุน, กาตพฺพํ กตฺตพฺพํฯ</p>


<p> ญาสฺส เน ชาฯ</p>


<p>ญาธาตุสฺส  ชา โหติ นกาเรฯ ชานิตุํ, ชานโนฺต, เนติ กิํ? ญาโตฯ</p>


<p> สกาปานํ กุกกู เณฯ</p>


<p>สกอาปานํ กุกกุอิเจฺจเต อาคมา โหนฺติ ณกาเรฯ สกฺกุณโนฺต, ปาปุณโนฺต, สกฺกุโณติ, ปาปุโณติ, เณติ กิํ? สโกฺกติ, ปาเปติฯ</p>


<p> นิโต จิสฺส โฉฯ</p>


<p>นิสฺมา ปรสฺส จิสฺส โฉ โหติฯ นิจฺฉโยฯ</p>


<p> ชรสทานมีม วาฯ</p>


<p>ชรสทานมนฺตสรา ปโร อีม โหติ วิภาสาฯ ชีรณํ, ชีรติ, ชีราเปติ, นิสีทิตพฺพํ, นิสีทนํ, นิสีทิตุํ, นิสีทติ, วาติ กิํ? ชรา, นิสชฺชา, ‘อีม วา’ติ โยควิภาคา อเญฺญสมฺปิ, อหีรถ, สํโยคาทิ โลโปตฺถสฺสฯ</p>


<p> ทิสสฺส ปสฺส ทสฺส ทส ท ทกฺขาฯ</p>


<p>ทิสสฺส ปสฺสาทโย โหนฺติ วิภาสาฯ วิปสฺสนา, วิปสฺสิตุํ, วิปสฺสติ, สุทสฺสี, ปิยทสฺสี, ธมฺมทสฺสี, สุทสฺสํ, ทสฺสนํ, ทเสฺสติ, ทฎฺฐพฺพํฯ ทฎฺฐา, ทฎฺฐุํ, ทุทฺทโส, อทฺทส, อทฺทา, อทฺทํ, อทฺทกฺขิ, ทกฺขิสฺสติ, วาเตฺวว? ทิสฺสนฺติ พาลาฯ</p>


<p> สมานา โร รีริกฺขเกสุฯ</p>


<p>สมานสทฺทโต  ปรสฺส ทิสสฺส ร โหติ วา รีวิกฺขเกสุฯ สรี, สที, สริโกฺข, สทิโกฺข, สริโส, สทิโสฯ</p>


<p> ทหสฺส ทสฺส โฑฯ</p>


<p>ทหสฺส ทสฺส โฑ โหติ วาฯ ฑาโห, ทาโห, ฑหติ, ทหติฯ</p>


<p> อนฆณ สฺวาปรีหิ โฬฯ</p>


<p>อาปรีหิ ปรสฺส ทหสฺส ทสฺส โฬ โหติ อนฆณสุฯ อาฬหนํ, ปริฬาโหฯ</p>


<p> อตฺยาทิเนฺตสฺวตฺถิสฺส ภูฯ</p>


<p>ตฺยาทินฺตวชฺชิเตสุ ปจฺจเยสุ ‘อส=ภุวิ’อิจฺจสฺส ภู โหติฯ ภวิตพฺพํฯ อาเทสวิธานมสสฺสาปฺปโยคตฺถเมตสฺมิํ วิสเย, เอเตน กตฺถจิ กสฺสจิ ธาตุสฺส อปฺปโยคาปิ ญาปิโต โหติฯ อตฺยาทิเนฺตสูติ กิํ? อตฺถิ, สโนฺต, อตฺถิสฺสาติ กิํ? อสฺสติสฺส มา โหตุฯ</p>


<p> ออาสฺสาอาทีสุฯ</p>


<p>ออาโท, อาอาโท, สฺสาโท จ อตฺถิสฺส ภู โหติฯ พภูว, อภวา, อภวิสฺสา, ภวิสฺสติฯ</p>


<p> นฺตมานนฺติยิยุํสฺวาทิโลโปฯ นฺตาทิสูตฺถิสฺสาทิโลโป โหติฯ สโนฺต, สมาโน, สนฺติ, สนฺตุ, สิยา, สิยุํ, เอเตสฺวีติ กิํ? อตฺถิฯ</p>


<p> ปาทิโต ฐาสฺส วา ฐโห กฺวจิฯ</p>


<p>ปาทีหิ  กิริยาวิเสสโชตเกหิ สเทฺทหิ ปรสฺส ฐาสฺส กฺวจิ ฐโห วา โหติฯ สณฺฐหโนฺต สนฺติฎฺฐโนฺตฯ สณฺฐหติ, สนฺติฎฺฐติฯ ป ปรา อป สํ อนุ อว โอ นิ ทุ วิ อธิ อปิ อติสุ อุ อภิ ปติ ปริ อุป อา ปาทีฯ กฺวจีติ กิํ? สณฺฐิติฯ</p>


<p> ทาสฺสิยงฯ</p>


<p>ปาทิโต ปรสฺส ทาสฺส อิยง โหติ กฺวจิฯ อนาทิยิตฺวา, สมาทิยติ, กฺวจิเตฺวว? อาทายฯ</p>


<p> กโรติสฺส โขฯ</p>


<p>ปาทิโต ปรสฺส กรสฺส กฺวจิ ข โหติฯ สงฺขาโร, สงฺขรียติ, กรสฺสาติ อวตฺวา กโรติสฺสาติ วจนํ ติมฺหิ จ วิกรณุปฺปตฺติญาเปตุํฯ</p>


<p> ปุราสฺมาฯ</p>


<p>ปุรา อิจฺจสฺมา นิปาตา ปรสฺส กรสฺส ข โหติฯ ปุรกฺขตฺวา, ปุเรกฺขาโร-เอตฺตํ ตทมินาทิปาฐาฯ</p>


<p> นิโต กมสฺสฯ</p>


<p>นิสฺมา ปรสฺส กมสฺส กฺวจิ ข โหติ, นิกฺขมติ, กฺวจิเตฺวว? นิกฺกโมฯ</p>


<p> ยุวณฺณานมิยงุวง สเรฯ</p>


<p>อิวณฺณุวณฺณตฺตานํ กฺริยตฺถานมิยงุวง โหติ สเร กฺวจิฯ เวทิยติ, พฺรุวนฺติ, สเรติ กิํ? นิเวเทติ, พฺรูติ, กฺวจิเตฺวว? ชยติ, ภวติฯ</p>


<p> อญฺญาทิสฺสาสฺสี เกฺยฯ</p>


<p>ญาทิโต-ญฺญสฺส  อาการนฺตสฺส กฺริยตฺถสฺส อี โหติ เกฺยฯ ทียติ, อญฺญาทิสฺสาติ กิํ? ญายติ, ตายติํฯ</p>


<p> ตนสฺสา วาฯ</p>


<p>ตนสฺส อา โหติ วา เกฺยฯ ตายเต, ตญฺญเตฯ</p>


<p> ทีโฆ สรสฺสฯ</p>


<p>สรนฺตสฺส กฺริยตฺถสฺส ทีโฆ โหติ เกฺย, จียเต, สูยเตฯ</p>


<p> สานนฺตรสฺส ตสฺส โฐฯ</p>


<p>สการนฺตโต กฺริยตฺถา ปรสฺสา-นนฺตรสฺส ตการสฺส ฐ โหติฯ ตุโฎฺฐ, ตุฎฺฐวา, ตุฎฺฐพฺพํ, ตุฎฺฐิ, อนนฺตรสฺสาติ กิํ? ตุสฺสิตฺวาฯ</p>


<p> กสสฺสิม จ วาฯ</p>


<p>กสสฺมา ปรสฺสานนฺตรสฺส ตสฺส ฐ โหติ กสสฺส วา อิม จฯ กิฎฺฐํ, กฎฺฐํ, อนนฺตรสฺสาเตฺวว? กสิตพฺพํฯ</p>


<p> ธโสฺตตฺรสฺตาฯ</p>


<p>เอเต สทฺทา นิปจฺจเนฺตฯ</p>


<p> ปุจฺฉาทิโตฯ</p>


<p>ปุจฺฉาทีหิ  กฺริยเตฺถหิ ปรสฺสานนฺตรสฺส ตการสฺส ฐ โหติฯ ปุโฎฺฐ, ภโฎฺฐ, ยิโฎฺฐ, อนนฺตรสฺสาเตฺวว? ปุจฺฉิตฺวาฯ</p>


<p> สาส วส สํส สสา โถฯ</p>


<p>เอเตหิ ปรสฺสานนฺตรสฺส ตสฺส ถ โหติ, สตฺถํ, วตฺถํ, ปสตฺถํ, สตฺถํฯ กถมนุสิโฎฺฐ (วุโฎฺฐ) ติ? ‘ตถนรานํ ฎฎฺฐณลา’ ๑-๕๒ ติ โฎฺฐ, อนนฺตรสฺสาเตฺวว? สาสิตุํฯ</p>


<p> โธ ธหเภหิฯ</p>


<p>ธการหการภการเนฺตหิ กฺริยเตฺถหิ ปรสฺสานนฺตรสฺส ตสฺส ธ โหติฯ วุโทฺธ, ทุทฺธํ, ลทฺธํฯ</p>


<p> ทหา โฒฯ</p>


<p>ทหา ปรสฺสานนฺตรสฺส ตสฺส ฒ โหติฯ ทโฑฺฒฯ</p>


<p> พหสฺสุม จฯ</p>


<p>พหา ปรสฺสานนฺตรสฺส ตสฺส โฒ โหติ, พหสฺสุม จ ฒสนฺนิโยเคนฯ พุโฑฺฒฯ</p>


<p> รุหาทีหิ โห ฬ จฯ</p>


<p>รหาทีหิ ปรสฺสานนฺตรสฺส ตสฺส ห โหติ โฬ จานฺตสฺสฯ อารุโฬฺห, คูโฬฺห, วูโฬฺห, พาโฬฺห, (โอคาโฬฺห), อนนฺตรสฺสาเตฺวว? อาโรหิตุํฯ</p>


<p> มุหา วาฯ</p>


<p>มุหา  ปรสฺสานนฺตรสฺส ตสฺส ห โหติ วา โฬ จานฺตสฺส หสนฺนิโยเคนฯ มูโฬฺห, มุโทฺธฯ</p>


<p> ภิทาทิโต โน กฺตกฺตวนฺตูนํฯ</p>


<p>ภิทาทิโต ปเรสํ กฺตกฺตวนฺตูนํ ตสฺส โน โหติฯ ภิโนฺน ภินฺนวา, ฉิโนฺน ฉินฺนวา, ฉโนฺน ฉนฺนวา, ฉิโนฺน ขินฺนวา, อุปฺปโนฺน อุปฺปนฺนวา, สิโนฺน, สินฺนวา, สโนฺน สนฺนวา, ปีโน ปีนวา, สูโน สูนวา, ทีโน ทีนวา, ฑีโน ฑีนวา, ลีโน ลีนวา, ลูโน ลูนวา, กฺตกฺตวนฺตูนนฺติ กิํ? ภิตฺติ, ฉิตฺติ, เภตฺตุํ, เฉตฺตุํฯ</p>


<p> ทาตฺวิโนฺนฯ</p>


<p>ทาโต ปเรสํ กฺตกฺตวนฺตูนํ ตสฺส อิโนฺน โหติฯ ทิโนฺน, ทินฺนวาฯ</p>


<p> กิราทีหิ โณฯ</p>


<p>กิราทีหิ ปเรสํ กฺตกฺตวนฺตูนํ ตสฺสานนฺตรสฺส ณ โหติ, กิโณฺณ กิณฺณวา, ปุโณฺณ ปุณฺณวา, ขีโณ ขีณวาฯ</p>


<p> ตราทีหิ ริโณฺณฯ</p>


<p>ตราทีหิ ปเรสํ กฺตกฺตวนฺตูนํ ตสฺส ริโณฺณ โหติฯ ติโณฺณ ติณฺณวา, ชิโณฺณ ชิณฺณวา, จิโณฺณ จิณฺณวาฯ</p>


<p> โค สนฺชาทีหิฯ</p>


<p>ภนฺชาทีหิ ปเรสํ กฺตกฺตวนฺตูนํ ตสฺสานนฺตรสฺส ค โหติฯ ภโคฺค ภคฺควา, ลโคฺค ลคฺควา, นิมุโคฺค นิมุคฺควา, สํวิโคฺค สํวิคฺควาฯ</p>


<p> สุสา โขฯ</p>


<p>สุสา  ปเรสํ กฺตกฺตวนฺตูนํ ตสฺส โข โหติฯ สุโกฺข สุกฺขวาฯ</p>


<p> ปจา โกฯ</p>


<p>ปจา ปเรสํ กฺตกฺตวนฺตูนํ ตสฺส โก โหติฯ ปโกฺก ปกฺกวาฯ</p>


<p> มุจา วาฯ</p>


<p>มุจา ปเรสํ กฺตกฺตวนฺตูนํ ตสฺส โก วา โหติฯ มุโกฺก มุโตฺต, มุกฺกวา มุตฺตวาฯ ‘สโกฺก’ติ ณฺวาทีสุ สิทฺธํ, กฺตกฺตวนฺตูสุ สโตฺต, สตฺตาวาเตฺวว โหติฯ</p>


<p> โลโป วฑฺฒา กฺติสฺสฯ</p>


<p>วฑฺฒา ปรสฺส กฺติสฺส ตสฺส โลโป โหติฯ วฑฺฒิฯ</p>


<p> กฺวิสฺสฯ</p>


<p>กฺริยตฺถา ปรสฺส กฺวิสฺส โลโป โหติ, อภิภูฯ</p>


<p> ณิณาปีนํ เตสุฯ</p>


<p>ณิณาปีนํ โลโป โหติ เตสุ ณิณาปีสุฯ กาเรนฺตํ ปโยชยติ กาเรติ การาปยติฯ</p>


<p> กฺวจิ วิกรณานํฯ</p>


<p>วิกรณานํ กฺวจิ โลโป โหติฯ อุทปาทิ, หนฺติฯ</p>


<p> มานสฺส มสฺสฯ</p>


<p>กฺริยตฺถา  ปรสฺส มานสฺส มการสฺส โลโป โหติ กฺวจิฯ กราโณ, กฺวจีติ กิํ? กุรุมาโนฯ</p>


<p> อูลเสฺสฯ</p>


<p>ญิลานเม โหติ กฺวจิฯ คเหตฺวา, อเทนฺติ, กฺวจิเตฺวว? วปิตฺวาฯ</p>


<p> โปฺย วา ตฺวาสฺส สมาเสฯ</p>


<p>ตฺวาสฺส วา โปฺย โหติ สมาเสฯ ปกาโร ‘‘เปฺย สิสฺสา’’ ติ ๕-๘๘ วิเสสนโตฺถฯ อภิภูย, อภิภวิตฺวา, สมาเสติ กิํ? ปตฺวา, กฺวจาสมาเสปิ พหุลาธิการา ‘ลตํ ทเนฺตหิ ฉินฺทิย’ฯ</p>


<p> ตุํยานาฯ</p>


<p>กฺตฺวาสฺส วา ตุํยานา โหนฺติ สมาเส กฺวจฺจิฯ อภิหฎฺฐุํ อภิหริตฺวา, อนุโมทิยาน อนุโมทิตฺวา, อสมาเสปิ พหุลาธิ การา, ทฎฺฐุํ ทิสฺวา, เอสมปฺปวิสยตาญาปนโตฺถ โยควิภาโคฯ</p>


<p> หนา รโจฺจฯ</p>


<p>หนสฺมา ปรสฺส กฺตฺวาสฺส รโจฺจ วา โหติ สมาเสฯ อาหจฺจ, อาหนิตฺวาฯ</p>


<p> สาสาธิกรา จจริจฺจาฯ</p>


<p>สาสาธีหิ ปรา กรา ปรสฺส กฺตฺวสฺส จจริจฺจา โหนฺติ ยถากฺกมํฯ สกฺกจฺจ สกฺกริตฺวา, อสกฺกจฺจ อสกฺกริตฺวา, อธิกิจฺจ อธิกริตฺวาฯ</p>


<p> อิโต โจฺจฯ</p>


<p>อิอิจฺจสฺมา  ปรสฺส กฺตฺวาสฺส โจฺจ วา โหติฯ อธิจฺจ อธียิตฺวา, สเมจฺจ สเมตฺวาฯ</p>


<p> ทิสา วานวา ส จฯ</p>


<p>ทิสโต กฺตฺวาสฺส วานวา โหนฺติ วา ทิสสฺส จ ส กาโร ตํสนฺนิโยเคนฯ สสฺส สวิธานํ ปรรูปพาธนตฺถํฯ ทิสฺวาน, ทิสฺวา ปสฺสิตฺวา, กถํ ‘นาทฎฺฐา ปรโต โทส’นฺติ? ญาปกา ตฺวาสฺส วโลโป, เอวํ ‘ลทฺธา ธน’นฺติ อาทีสุฯ</p>


<p> ญิ พฺยญฺชนสฺสฯ</p>


<p>กฺริยตฺถา ปรสฺส พฺยญฺชนาทิปฺปจฺจยสฺส ญิ วา โหติฯ ภุญฺชิตุํ โภตฺตุํ, พฺยญฺชนสฺสาติ กิํ? ปาจโกฯ</p>


<p> รา นสฺส โณฯ</p>


<p>รนฺตโต กฺริยตฺถา ปรสฺส ปจฺจยนการสฺส โณ โหติฯ อรณํ, สรณํฯ</p>


<p> น นฺตมานตฺยาทีนํฯ</p>


<p>รนฺตโต ปเรสํ นฺตมานตฺยาทีนํ นสฺส โณ น โหติ, กโรโนฺต, กุรุมาโน, กโรนฺติฯ</p>


<p> คมยมิสาสทิสานํ วา จฺฉงฯ</p>


<p>เอเตสํ วา จฺฉง โหติ นฺตมานตฺยาทีสุฯ คจฺฉโนฺต คจฺฉมาโน คจฺฉติ, ยจฺฉโนฺน ยจฺฉมาโน ยจฺฉติ, อิจฺฉโนฺต อิจฺฉมาโน อิจฺฉติ  อจฺฉโนฺต อจฺฉมาโน อจฺฉติ, ทิจฺฉโนฺต ทิจฺฉมาโน ทิจฺฉติ, วาติ กิํ? คมิสฺสติ, ววตฺถิตวิภาสา-ยํ, เตนาเญฺญสุ จ กฺวจิ-อิจฺฉิตพฺพํ อิจฺฉา อิจฺฉิตุํ, อจฺฉิตพฺพํ อจฺฉตุํ, อเญฺญสญฺจ โยควิภาคา-ปเวจฺฉติฯ</p>


<p> ชรมรานมียงฯ</p>


<p>เอเตสมียง วา โหติ นฺตมานตฺยาทีสุฯ ชียโนฺต ชีรโนฺต, ชียมาโน ชีรมาโน, ชียติ ชีรติ, มียโนฺต มรโนฺต, มียมาโน มรมาโน, มียติ มรติฯ</p>


<p> ฐาปานํ ติฎฺฐ ปิวาฯ</p>


<p>ฐาปานํ ติฎฺฐปิวา โหนฺติ นฺตมานตฺยาทีสุฯ ติฎฺฐโนฺต, ติฎฺฐมาโน, ติฎฺฐติ, ปิวโนฺต, ปิวมาโน, ปิวติ, วาเตฺววิ? ฐาติ, ปาติฯ</p>


<p> คมวททานํ ฆมฺมวชฺชทชฺชาฯ</p>


<p>คมาทีนํ ฆมฺมาทโย วา โหนฺติ นฺตมานตฺยาทีสุฯ ฆมฺมโนฺต, คจฺฉโนฺต, วชฺชโนฺต วทโนฺต, ทชฺชโนฺต ททโนฺตฯ</p>


<p> กรสฺส โสสฺส กุพฺพกุรุกยิราฯ</p>


<p>กรสฺส สโอการสฺส กุพฺพาทโย วา โหนฺติ นฺตมานตฺยาทีสุฯ กุพฺพโนฺต กยิรโนฺต กโรโนฺต, กุพฺพมาโน กุรุมาโน กยิรมาโน, กราโณ, กุพฺพติ กยิรติ กโรติ, กุพฺพเต กุรุเต, กยิรเต, ววตฺถิตวิภาสตฺตา วาธิการสฺส ภิโยฺย มานปรจฺฉเกฺกสุ กุรุ, กฺวจิเทว ปุพฺพฉเกฺก ‘อคฺฆํ กุรุตุ, โน ภวํ, โสสฺสาติ วุตฺตตฺตา กตฺตริเยวิเมฯ</p>


<p> คหสฺส เฆโปฺปฯ</p>


<p>คหสฺส  วา เฆโปฺป โหติ นฺตมานตฺยาทีสุฯ เฆปฺปโนฺต, เฆปฺปมาโน, เฆปฺปติ, วาเตฺวว? คณฺหติฯ</p>


<p> โณ นิคฺคหีตสฺสฯ</p>


<p>คหสฺส นิคฺคหีตสฺส โณ โหติฯ คณฺหิตพฺพํ, คณฺหิตุํ, คณฺหโนฺตฯ</p>

</p>

</p>





