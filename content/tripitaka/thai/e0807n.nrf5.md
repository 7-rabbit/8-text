<h1>๖. ตฺยาทิกณฺฑ</h1>
<p>อถ  ตฺยาทโย กฺริยาวาจีหิ ธาตูหิ วุจฺจเนฺตฯ</p>


<p>กฺริยํ อาจิกฺขตีติ อาขฺยาตนฺติ กฺริยาปทสฺส ปุพฺพาจริยสญฺญาฯ กาล+การก+ปุริสปริทีปกํ กฺริยาลกฺขณํ ตฺยาทฺยนฺตํ อลิงฺคญฺจ, วุตฺตมฺปิ เจ+ตํ –</p>


<p>
ยํ ติกาลํ ติปุริสํ, กฺริยาวาจี ติการกํ;  
  
อติลิงฺคํ ทฺวิวจนํ, ต+ทาขฺยาตนฺติ วุจฺจติฯ  
</p>
  
<h3>๑๔. กฺริยตฺถา พหุลํ –ติ</h3>
<p>จ สพฺพตฺถ วตฺตเตฯ กฺริยา อโตฺถ เอตสฺสาติ กฺริยโตฺถ ธาตุ, โส จ ทุวิโธ สกมฺมกา+กมฺมกวเสนฯ ตตฺถ ยสฺมิํ กฺริยเตฺถ กตฺตุวาจิมฺหา กมฺมํ คเวสียเต, โส สกมฺมโกฯ อิตโร อกมฺมโกฯ</p>


<p>ตตฺร สกมฺมกา กมฺมาเปกฺขํ กฺริยํ วทนฺติ, ยถา กฎํ กโรติ, คามํ คจฺฉติ, โอทนํ ปจติฯ อกมฺมกา กมฺมนิรเปกฺขํ กฺริยํ วทนฺติ, ยถา อจฺฉติ เสติ ติฎฺฐติฯ กฺริยาติ จ คมนปจนาทิโก อสตฺตสมฺมโต กตฺตริ กเมฺม วา ปติฎฺฐิโต การกสมูหสาธิโย ปทโตฺถ วุจฺจติฯ อปิ จ –</p>


<p>
กรณํ ภวนํ จาปิ, กร+ภูหิ กถียเต;  
  
ตโต กฺริยาทิวาจตฺตํ, ปากาทีนํ กถํ ภเวฯ  
</p>
  
<p>กร+ภูธาตูหิ กรณญฺจ ภวนญฺจ วุจฺจติ, ปาก+คมนาทีหิ เตสํ กฺริยาภวนานํ วาจฺจตฺตํ กถํ ภวตีติ วุตฺตํ โหติฯ ปุนปิ –</p>


<p>
ปากาทีนญฺหิ  
วาจฺจตฺตํ, กรภูสุ น ยุชฺชติ;  
  
ตํ พหุตรวาจฺจตฺตํ, ปากาทีสุ น ยุชฺชติฯ  
</p>
  
<p>ตํ นาม –</p>


<p>
การิยรูปา หิ ธาตฺวตฺถา, สตฺตายุตฺตา จ เต+ขิลา;  
  
ตโต กฺริยา จ ภาโว จ, สามญฺญํ เตสุ คมฺยเตฯ  
</p>
  
<h3>๑. วตฺตมาเนติ อนฺติ สิ ถ มิ ม เต อเนฺต เส เวฺห เอ เมฺหฯ</h3>
<p>วตฺตมาเน อารทฺธาปริสมเตฺต อเตฺถ วตฺตมานโต กฺริยตฺถา ตฺยาทโย โหนฺติฯ กฺริยาธิการตฺตา ‘‘กฺริยตฺถา’’ติ วุตฺตํฯ เตส+มนิยเม –</p>


<h3>๑๔. ปุพฺพปรจฺฉกฺกาน+เมกาเนเกสุ ตุมฺหา+มฺห+เสเสสุ เทฺว เทฺว มชฺฌิมุ+ตฺตม+ปฐมา</h3>
<p>เอกาเนเกสุ ตุมฺหอมฺหสทฺทวจนีเยสุ ตทญฺญสทฺทวจนีเยสุ จ การเกสุ ปุพฺพจฺฉกฺกานํ ปรจฺฉกฺกานญฺจ มชฺฌิมุ+ตฺตม+ปฐมา เทฺว เทฺว โหนฺติ ยถากฺกมํฯ ตตฺถติ อนฺตีติ ปฐมปุริโส, อาโท นิทฺทิฎฺฐตฺตาฯ สิ ถ อิติ มชฺฌิมปุริโส, มเชฺฌ นิทฺทิฎฺฐตฺตาฯ มิ ม อิติ อุตฺตมปุริโสฯ อุตฺตมสโทฺท+ยํ สภาวโต ติปภุตีน+มนฺต+มาหฯ ปรจฺฉเกฺกปิ เต อเนฺตติอาทินา เอวํ โยเชตพฺพํฯ เอวํ เสเสสุ ภวิสฺสติอาทีสุ สตฺตสุ ปจฺจยวิธานสุเตฺตสุปิ โยเชตพฺพํฯ</p>


<p>อิทานิ ภูวาทีน+มฎฺฐคณานํ ภูวาทิคเณสุ ภู=สตฺตาย+มิติ ปฐมธาตุโต ปรา ตฺยาทโย โยชียเนฺตฯ ตตฺถ ‘‘เอกมฺหิ วตฺตเพฺพ  เอกวจนํ’’ติ ตฺยาทีสุ ปรภูเตสุ กตฺตุ+กมฺม+ภาเวสุเยว กฺยวิกรณลวิกรณา โหนฺตีติ ‘‘โกฺย ภาวกเมฺมสฺว+ปโรเกฺขสุ มาน+นฺต+ตฺยาทีสุ’’ ‘‘กตฺตริ โล’’ อิจฺจาทินา เตสํ วิกรณานํ วิธานา ตฺยาทโย กตฺตุ+กมฺม+ภาเวเสฺวว วิญฺญายนฺตีติ กตฺตริ ติมฺหิโลฯ เก เต วิกรณา –</p>


<p>
ปุพฺพาปรภาคฎฺฐานา, ภินฺนธาตุวิภตฺติโย;  
  
นิสฺสาย ปจฺจยา โหนฺติ, เอเต วิกรณา สิยุํฯ  
</p>
  
<h3>๕,๘๒. ยุวณฺณาน+เม, โอ ปจฺจเย</h3>
<p>อิวณฺณุ+วณฺณนฺตานํ กฺริยตฺตานํ เอ+โอ โหนฺติ ยถากฺกมํ ปจฺจเยติ อูโสฺส+กาโรฯ</p>


<h3>๕,๘๙. เอโอน+มย+วา สเร</h3>
<p>สเร ปเร เอโอน+มยวา โหนฺติ ยถากฺกมํติ โอสฺส อวาเทโสฯ โส ปุริโส สาธุ ภวติ, สา อิตฺถี สาธุ ภวติ, จิตฺตํ สาธุ ภวติฯ</p>


<p>
อุตฺตตฺตา กตฺตุ อาขฺยาเต, ตติยา น จ กตฺตริ;  
  
ปฐมาวิภตฺติ โหเตว, อตฺถมตฺตํ อเปกฺขิยฯ  
</p>
  
<p>สติปิ กฺริยาเยกเตฺต กตฺตูนํ พหุตฺตา ‘‘พหุมฺหิ วตฺตเพฺพ พหุวจนํ’’ติ อนฺติฯ</p>


<h3>๑๖๑. กฺวจิ วิกรณานนฺติ</h3>
<p>วิกรณานํ กฺวจิ โลโป โหตีติ ลวิกรณสฺส โลโป, เสสํ ปุริมสทิสํฯ เต ปุริสา ภวนฺติฯ มชฺฌิมปุริ- เสกวจนํ  สิ, ตฺวํ ภวสิฯ พหุวจนํ ถปจฺจโย, ตุเมฺห ภวถฯ อุตฺตมปุริเสกวจนํ มิปจฺจโยฯ</p>


<h3>๕๗. หิมิเมสฺว+สฺส</h3>
<p>อการสฺส ทีโฆ โหติ หิมิเมสุฯ อหํ ภวามิฯ พหุวจนํ มปจฺจโย, มยํ ภวามฯ เอวํ ปรเจฺฉเกฺกปิ-ภวเต, ภวเนฺตฯ ภวเส, ภวเวฺหฯ ภเว, ภวเมฺหฯ เกจิ ทีฆํ กตฺวา ปฐนฺติ, ‘‘พฺยญฺชเน ทีฆรสฺสา’’ติ ทีโฆ, ภวาเมฺหฯ</p>


<p>เอตฺถ จ –</p>


<p>
ลชฺชา สตฺตา ฐิติ ชาครณํ,  
  
วุทฺธิ กฺขย ชีวิต มรณํ;  
  
กีฬา รุจิ โรจเต อิเตฺยวํ,  
  
วุตฺตา อกมฺมกธาตุ สเพฺพฯ  
</p>
  
<p>–ติ วุตฺตตฺตา กมฺมํ ทุติยา นฯ</p>


<p>ปจ=ปาเก, อกาโร อุจฺจารณโตฺถ, เอว+มุปริปิฯ ปจ อิติ ฐิเต ลวิกรณํ, วิกรณโลปาทิ ปุริมสมํฯ โส โอทนํ ปจติ, เต ปจนฺติฯ ตฺวํ ปจสิ, ตุเมฺห ปจถฯ อหํ ปจามิ, มยํ ปจามฯ ปรจฺฉเกฺก-ปจเต, ปจเนฺตฯ ปจเส, ปจเวฺหฯ ปเจ, ปจาเมฺหฯ</p>


<h3>๑,๒๒. วิปฺปฎิเสเธ</h3>
<p>วิปฺปฎิเสธนํ=อญฺญมญฺญปฎิเสธนํ วิปฺปฎิเสโธฯ ปฐมมชฺฌิมปุริสานํ ทฺวินฺนํ เอกตฺถ ปสเงฺค มชฺฌิมปุริสพหุวจนํ ถปจฺจโยฯ โส  จ ปจติ, ตฺวญฺจ ปจสิ, ตุเมฺห ปจถฯ ตุลฺยพลวิโรธิโน หิ วิปฺปฎิเสธา ปฐมมชฺฌิมอุตฺตมปุริสานํ ติณฺณํ เอกตฺถ ปสเงฺค อุตฺตมปุริสพหุวจนํ โหติ, โส จ ปจติ, ตฺวญฺจ ปจสิ, อหญฺจ ปจามิ มยํ ปจามาติ ภวติฯ</p>


<p>อม+คม=คมเน –</p>


<h3>๕,๑๗๓. คม ยมิ+สา+ส ทิสานํ วา จฺฉง</h3>
<p>เอเตสํ ธาตูนํ จฺฉง วา โหติ นฺต+มาน+ตฺยาทีสุฯ โส คามํ คจฺฉติฯ อนฺติ –</p>


<h3>๗๔. ครุปุพฺพา รสฺสา เร+เนฺตนฺตีนํ</h3>
<p>ครุปุพฺพสฺมา รสฺสา เนฺต+นฺตีนํ เร วา โหติฯ</p>


<p>
อกฺขรนิยโม ฉนฺทํ,  
  
ครุลหุนิยโม ภเว วุตฺติ;  
  
ทีโฆ สํโยคาทิปุโพฺพ,  
  
รโสฺส ครุ ลหุ ตุ รโสฺสฯ  
</p>
  
<p>คจฺฉเร คจฺฉนฺติฯ ตฺวํ คจฺฉสิ, ตุเมฺห คจฺฉถฯ อหํ คจฺฉามิ, มยํ คจฺฉามฯ จฺฉาเทสาภาวปเกฺข ‘‘อู ลเสฺส’’ติ เอกาเร คเมติฯ ปรโลเป คเมนฺติฯ คเมสิ, คเมถฯ คเมมิ, คเมมฯ ปรจฺฉเกฺกปิ โส คจฺฉเต, คจฺฉเร คจฺฉเนฺตฯ คจฺฉเส, คจฺฉเวฺหฯ คเจฺฉ, คจฺฉาเมฺหฯ</p>


<p>ปุเร อธโมฺม ทิพฺพติ, ปุรา มรามีติ จ ตํสมีเป ตโพฺพหารูปจาเรน วตฺตมานวจนํฯ วุตฺตญฺหิ –</p>


<p>
อารทฺธา+นิฎฺฐิตํ  
กิจฺจํ, วตฺตมานนฺติ วุจฺจติ;  
  
วตฺตมานสมีปญฺจ, วตฺตมานนฺติ วุจฺจติฯ  
</p>
  
<p>กิมิว เต –</p>


<p>
คงฺคาจ ตํสมีปญฺจ, ยโต คงฺคาติ ญายเต;  
  
คงฺคายํ ปาตุ+มาคจฺฉ, โฆโส คงฺคาย+มิตฺยปิฯ  
</p>
  
<p>
มุขฺยา+มุขฺยตฺถเภเทน, วตฺตมานํ ตโต ทฺวิธา;  
  
มุขฺยญฺหิ รุฬฺหิ+มาปนฺนํ, ต+ทาโรปา อมุขฺยตาติฯ  
</p>
  
<p>ปุเร+ปุราสเทฺทหิ วา อนาคตตา คมฺยเต, ตทา ตสฺส วตฺตมานตฺตาฯ กาลพฺยตฺตโย วา เอโส, ภวเนฺตฺยว หิ กาลนฺตเรปิ ตฺยาทโย พาหุลกา ‘‘สเนฺตสุ ปริคูหามิ’’ ‘‘กายสฺส เภทา อภิสมฺปรายํ, สหพฺยตํ คจฺฉติ วาสวสฺส’’ ‘‘อติเวลํ นมสฺสิสฺสํ’’ติฯ ‘‘กุโต นุ ตฺวํ อาคจฺฉสิ, ราชคหโต อาคจฺฉามี’’ติอาทีสุ ปน ปจฺจุปฺปนฺนสมีเป วตฺตมานวจนํฯ</p>


<h3>๕,๑๗๕. คม วท ทานํ ฆมฺม วชฺช ทชฺชา</h3>
<p>คมาทีนํ ฆมฺมาทโย วา โหนฺติ นฺต+มาน+ตฺยาทีสุฯ ฆมฺมติ, ฆมฺมนฺติ อิจฺจาทิฯ</p>


<p>กเมฺม –</p>


<p>
อุปสคฺควสา โกจิ, อกโมฺมปิ สกมฺมโก;  
  
ยถา+ภิภูยเต ราโค, ตาปเสน มหิทฺธินาติ –  
</p>
  
<p>วุตฺตตฺตา อกมฺมกโต กมฺมนิ อนุปุพฺพา ภูธาตุโต ตฺยาทโย โหนฺติฯ</p>


<h3>๕,๑๗. โกฺย</h3>
<h3>ภาวกเมฺมสฺว+ปโรเกฺขสุ มาน+นฺต+ตฺยาทีสุ</h3>
<p>ภาวกมฺมวิหิเตสุ ปโรกฺขาวชฺชิเตสุ มาน+นฺต+ตฺยาทีสุ ปเรสุ โกฺย โหติ กฺริยตฺถาฯ กกาโร+นุพนฺธการิยโตฺถฯ ‘‘น เต กานุพนฺธ+นาคเมสู’’ติ ปฎิเสธา โอการาภาโวฯ อนุภูยติ สุขํ เทวทเตฺตนฯ</p>


<p>เอตฺถ จ –</p>


<p>
อาขฺยาเตน อวุตฺตตฺตา, กตฺตุโต ตติยา น ตุ;  
  
ทุติยา โหติ กมฺมสฺส, วุตฺตตฺตา ปฐมาปิ+ธฯ  
</p>
  
<p>อนุภูยนฺติ สมฺปตฺติโย ตยาฯ อนุภูยสิ ตฺวํ เทวทเตฺตนฯ อนุภูยถ ตุเมฺหฯ อหํ อนุภูยามิ, ตยา มยํ อนุภูยามฯ ทฺวิเตฺต อนุภุยฺยติ+จฺจาทิฯ เอวํ ปรจฺฉเกฺกฯ</p>


<p>ภาเว อทพฺพวุตฺติโน ภาวสฺส เอกตฺตา เอกวจนเมวฯ ตญฺจ ปฐมปุริเสกวจเนเยว สมฺภวติ, เนว+ญฺญํ, พหุลํวิธานาฯ ภูยติ ภูยเต เทวทเตฺตน, สมฺปติ ภวนนฺตฺยโตฺถฯ</p>


<p>ปจธาตุโต กเมฺม โกฺยฯ</p>


<h3>๓๗. กฺยสฺสติ</h3>
<p>กฺริยตฺถา กฺยสฺส อีญ วา โหติฯ โญ อาทฺยาวยวโตฺถฯ เทวทเตฺตน โอทโน ปจียติ ปจฺจติ, เรอาเทเส โอทนา ปจียเร ปจียนฺติ, ปจฺจเร ปจฺจนฺติฯ จวคฺคปุพฺพรูปานิฯ ตฺวํ ปจียสิ ปจฺจสิ, ตุเมฺห ปจียถ ปจฺจถฯ อหํ ปจียามิ ปจฺจามิ, มยํ ปจียาม ปจฺจามฯ ปรจฺฉเกฺก เทวทเตฺตน โอทโน ปจียเต อิจฺจาทิฯ</p>


<p>คมิโต  กเมฺม จฺฉง จ อีญอาคเม จ กเต เตน คาโม คจฺฉียติ, คามา คจฺฉียนฺติฯ คจฺฉียสิ, คจฺฉียถฯ คจฺฉียามิ, คจฺฉียามฯ เอวํ ปรจฺฉเกฺกฯ คมียติ คมฺมติ, คมียนฺติ คมฺมนฺติฯ คมียสิ คมฺมสิ, คมียถ คมฺมถ, คมียามิ คมฺมามิ, คมียาม คมฺมาม ปรจฺฉเกฺกปิ เอวํฯ ตถา ฆมฺมียติ, ฆมฺมียนฺติ อิจฺจาทิฯ</p>


<p>
กฺริยตฺถา กตฺตริ ตฺยาทิ, กมฺมสฺมิญฺจ สกมฺมกา;  
  
ภาเว วา+กมฺมกา กมฺมา+วจนิจฺฉาย มญฺญเตฯ  
</p>
  
<p>ตถา หิ วิชฺชมานสฺสาปิ กมฺมาสฺส อวจนิจฺฉายํ อิทํ วุจฺจติ –</p>


<p>
สโตปิ น วิวกฺขา+สฺส, อสโตปิ จ สา ภเว;  
  
ตํ ยถา+นุทรา กญฺญา, วญฺฌาวทฺธิตโก ยถาฯ  
</p>
  
<p>
วิวกฺขา โลกิกา เอสา, อสกฺย+มติวตฺติตุํ;  
  
กถ+เมส วิปริยาโส, โลโก เอวา+นยุชฺชเตฯ  
</p>
  
(วตฺตมานปจฺจยนโย)ฯ  
</p>
  
<h3>๒. ภวิสฺสติ สฺสติ สฺสนฺติ สฺสติ สฺสถ สฺสามิ สฺสาม สฺสเต สฺสเนฺต สฺสเส สฺสเวฺห สฺสํ สฺสาเมฺห</h3>
<p>ภวิสฺสติ=อนารเทฺธ อเตฺถ วตฺตมานโต กฺริยตฺถา สฺสตฺยาทโย โหนฺติฯ</p>


<h3>๓๕. อ+อี+สฺสาทีนํ พฺยญฺชนสฺสิญ</h3>
<p>กฺริยตฺถา ปเรสํ ออาทีนํ อีอาทีนํ สฺสาทีนญฺจ พฺยญฺชนสฺสิ+ญ โหติ วิภาสาฯ ววตฺถิตวิภาสา+ยํฯ เสฺสติ สฺสาทีนํ สฺสติอาทีนญฺจาวยโว คหิโต, ‘‘อูพฺยญฺชนสฺสา’’ติ สิเทฺธปิ  ตฺยาทีสุ เอเตสเมวาติ นิยมโตฺถ+ย+มารโมฺภฯ ลสฺสาการโลเป โอ+อวาเทเส ภวิสฺสติ, ภวิสฺสนฺติฯ ภวิสฺสสิ, ภวิสฺสถฯ ภวิสฺสามิ, ภวิสฺสามฯ ภวิสฺสเต, ภวิสฺสเนฺตฯ ภวิสฺสเส, ภวิสฺสเวฺหฯ ภวิสฺสํ, ภวิสฺสาเมฺหฯ</p>


<p>กเมฺม –</p>


<h3>๔๙. กฺยสฺส เสฺส</h3>
<p>กฺยสฺส วา โลโป โหติ เสฺสฯ สุขํ ตยา อนุภวิสฺสติ, อนุภวิสฺสนฺติฯ อนุภวิสฺสสิ, อนุภวิสฺสถฯ อนุภวิสฺสามิ, อนุภวิสฺสามฯ อญฺญตฺร อนุภูยิสฺสติ, อนุภูยิสฺสนฺติ อิจฺจาทิฯ เอวํ ปรจฺฉเกฺกฯ ภาเว-ภูยิสฺสติ ภูยิสฺสเตฯ</p>


<p>กตฺตริ-ปจิสฺสติ, ปจิสฺสนฺติ อิจฺจาทิฯ กเมฺม-ปจิสฺสติ โอทโน เทวทเตฺตน, ปจียิสฺสติ, ปจฺจิสฺสติฯ ปจฺจิสฺสนฺติ โอทนา ปจียิสฺสนฺติ, ปจียิสฺสเร, ปจฺจิสฺสเร, ปจฺจิสฺสนฺติฯ</p>


<p>คมิโต กตฺตริ-โส คจฺฉิสฺสติ, เต คจฺฉิสฺสนฺติฯ ตฺวํ คจฺฉิสฺสสิ, ตุเมฺห คจฺฉิสฺสถฯ อหํ คจฺฉิสฺสามิ, มยํ คจฺฉิสฺสามฯ คจฺฉิสฺสเต, คจฺฉิสฺสเนฺตฯ คจฺฉิสฺสเส, คจฺฉิสฺสเวฺหฯ คจฺฉิสฺสํ, คจฺฉิสฺสาเมฺหฯ สคฺคํ คมิสฺสติ, คมิสฺสนฺติฯ คมิสฺสสิ, คมิสฺสถฯ คมิสฺสามิ, คมิสฺสาม อิจฺจาทิฯ กเมฺม-คจฺฉิยิสฺสติ, คจฺฉิยิสฺสนฺติ อิจฺจาทิฯ กฺยโลเป คมิสฺสติ, คมิสฺสนฺติ อิจฺจาทิฯ ตถา ฆมฺมิสฺสติ ฆมฺมียิสฺสติ, ฆมฺมิสฺสนฺติ, ฆมฺมียิสฺสนฺติ อิจฺจาทิฯ</p>


<h3>๓. นาเม ครหาวิมฺหเยสุ</h3>
<p>นามสเทฺท  นิปาเต สติ ครหายํ วิมฺหเย จ คมฺยมาเน สฺสตฺยาทโย โหนฺติฯ อิเม หิ นาม กลฺยาณธมฺมา ปฎิชานิสฺสนฺติฯ เอตฺถ ‘‘ชฺยาทีหิ กฺนา’’ติ กฺนาวิกรเณ ‘‘ญาสฺสเน ชา’’ติ ชาเทโสฯ น หิ นาม ภิกฺขเว ตสฺส โมฆปุริสสฺส ปาเณสุ อนุทฺทยา ภวิสฺสติฯ กถญฺหิ นาม โส ภิกฺขเว โมฆปุริโส สพฺพมตฺติกามยํ กุฎิกํ กริสฺสติฯ วิมฺหเย-อจฺฉริยํ วต โภ, อพฺภุตํ วต โภ, สเนฺตน วต โภ ปพฺพชิตา วิหาเรน วิหรนฺติ, ยตฺร หิ นาม สญฺญี สมาโน ชาคโร ปญฺจมตฺตานิ สกฎสตานิ นิสฺสาย นิสฺสาย อติกฺกนฺตานิ เนว ทกฺขิติ, น ปน สทฺทํ โสสฺสติฯ อจฺฉริยํ อโนฺธ นาม ปพฺพต+มาโรหิสฺสติ, พธิโร นาม สทฺทํ โสสฺสติฯ (ภวิสฺสนฺติปจฺจยนโย)ฯ</p>


<h3>๔. ภูเต อี อุํ โอ ตฺถ อิํ มฺหา อา อู เส วฺหํ อ เมฺห</h3>
<p>ภูเต ปริสมเตฺต อเตฺถ วตฺตมานโต กฺริยตฺถา อีอาทโย โหนฺติฯ ภูตานชฺชตเน อุปริ วกฺขมานตฺตา อิเม อีอาทโย ภูตชฺชตเนฯ ‘‘สุโว อโหสิ อานโนฺท’’ติอาทีสุ ภูตสามเญฺญว ภวนฺติฯ</p>


<p>
อหสฺสุ+ภยโต อฑฺฒ-รตฺตํ วา ตทุปฑฺฒตํ;  
  
อโนฺตกตฺวาน วิเญฺญโยฺย, อโห อชฺชตโน อิติ;  
  
ตทโญฺญ ปน โย กาโล, โส+นชฺชตนสญฺญิโตฯ  
</p>
  
<p>อิติ ปฐมปุริเสกวจนํ อี,</p>


<h3>๑๕. อา+อี+สฺสาทีสฺว+ญ วา</h3>
<p>อาอาโท  อีอาโท สฺสาโท จ กฺริยตฺถสฺส วา อญ โหตีติ ธาตุโต ปุพฺพํ อญฯ ‘‘กตฺตริ โล’’ติ โล, เอการ+อวาเทสา จฯ</p>


<h3>๓๘. เอยฺยาถ+เสฺส+อ+อา+อี+ถานํ โอ+อ+อํ+ตฺถ+โตฺถ+โวฺหก</h3>
<p>เอยฺยาถาทีนํ โออาทโย วา โหนฺติ ยถากฺกมํติ อีสฺสโตฺถ, อภวิโตฺถ, ภวิโตฺถ, อภวโตฺถ, ภวโตฺถฯ ‘‘อา อี อู มฺหา สฺสา สฺสมฺหานํ วา’’ติ อีสฺส รสฺสตฺตํฯ โส อภวิ ภวิ, อภวี ภวีฯ</p>


<h3>๓๙. อุํสฺสิํ+สฺวํ+สุ</h3>
<p>ติอุํสฺส อิํสุ+อํสุ วา โหนฺติฯ อภวิํสุ ภวิํสุ, อภวํสุ ภวํสุ, อภวุํ ภวุํฯ</p>


<h3>๔๒. โอสฺส อ+อิ+ตฺถ+โตฺถ</h3>
<p>โอสฺส ออาทโย วา โหนฺติฯ อภว ภว, อภวิ ภวิ, อิญาคเม อภวิตฺถ ภวิตฺถ, อภวตฺถ ภวตฺถ, อภวิโตฺถ ภวิโตฺถ, อภวโตฺถ ภวโตฺถฯ</p>


<h3>๔๓. สิ</h3>
<p>โอสฺส สิ วา โหติฯ อภวิสิ ภวิสิ, อภวสิ ภวสิฯ อภโว ภโวฯ</p>


<h3>๔๕. มฺหาตฺถาน+มุญ</h3>
<p>เอสํ  อุญ วา โหติฯ อีอาทิสมฺพนฺธีนเมว คหณํฯ อภวุตฺถ ภวุตฺถฯ</p>


<h3>๔๖. อิํสฺส จ สิญ</h3>
<p>อิํสฺส จ สิญ วา โหติ มฺหาตฺถานญฺจ พหุลํฯ อิการญฺญการา อุจฺจารณอาทฺยาวยวตฺถาฯ อภวสิตฺถ ภวสิตฺถ, อภวิตฺถ ภวิตฺถ, อภวตฺถ ภวตฺถ, อภวิสิํ ภวิสิํ, อภวสิํ ภวสิํ, อภวิํ ภวิํฯ อุญาคเม อาสฺส รโสฺสฯ อภวุมฺห ภวุมฺห อภวุมฺหา ภวุมฺหาฯ สิญาคเม อภวสิมฺห ภวสิมฺห อภวสิมฺหา ภวสิมฺหา อภวิมฺห ภวิมฺห อภวิมฺหา ภวิมฺหา อภวมฺห ภวมฺห อภวมฺหา ภวมฺหาฯ ปรจฺฉเกฺก – ‘‘เอยฺยาถา’’ทินา เตฺถ อภวิตฺถ ภวิตฺถ อภวตฺถ ภวตฺถฯ รเสฺส อภวถ ภวถ, อภวา ภวา, อภวุ ภวุฯ อภวิเส ภวิเส, อภวเส ภวเส, อภวิวฺหํ ภวิวฺหํ อภววฺหํ ภววฺหํ, อสฺส อ+มาเทเส อภวํ ภวํ อภว ภว, อภวิเมฺห ภวิเมฺห อภวเมฺห ภวเมฺหฯ กเมฺม สุขํ ตยา อนุภูยิโตฺถ อนฺวภูยโตฺถ อนุภูยโตฺถ อนฺวภูสิ อนุภูสี อนฺวภูยี อนุภูยี, อนฺวภูยิํสุ อนุภูยิํสุ อนฺวภูยํสุ อนุภูยํสุ อนฺวภูยุํ อนุภูยุํ อิจฺจาทิฯ ภาเว-เตน อภูยิโตฺถ ภูยิโตฺถ อภูยโตฺถ ภูยโตฺถ อภูยิ ภูยิ อภูยี ภูยีฯ เตน อภูยตฺถ ภูยตฺถ อภูย ภูย อภูยา ภูยาฯ</p>


<p>โส อปจิโตฺถ ปจิโตฺถ อิจฺจาทิ กตฺตุสมํฯ กเมฺม-อปจียิโตฺถ ปจียิโตฺถ อปจียโตฺถ ปจียโตฺถฯ จวคฺคปุพฺพ- รูเป  อปจฺจิโตฺถ ปจฺจิโตฺถ อปจฺจโตฺถ ปจฺจโตฺถ อปจียิ ปจียิ อปจียี ปจียี อปจฺจิ ปจฺจิ อปจฺจี ปจฺจี, อปจียิํสุ ปจียิํสุ อปจิํสุ ปจิํสุ อปจียํสุ ปจียํสุ อปจฺจํสุ ปจฺจํสุ อปจียุํ ปจียุํ อปจฺจุํ ปจฺจุํ อิจฺจาทิ กตฺตุสมํ, ปุพฺพรูโปว วิเสโสฯ</p>


<p>โส คามํ อคจฺฉิโตฺถ คจฺฉิโตฺถ อิจฺจาทิ ปุริมสมํฯ</p>


<h3>๓๐. ฑํสสฺส จ ญฺฉง</h3>
<p>ฑํสสฺส จ คมิสฺส จ ญฺฉง วา โหติ อา+อีอาทีสุฯ อคญฺฉิโตฺถ คญฺฉิโตฺถ อคญฺฉโตฺถ คญฺฉโตฺถ อคญฺฉิ คญฺฉิ อคญฺฉี คญฺฉี อิจฺจาทิฯ</p>


<h3>๒๙. คมิสฺสา</h3>
<p>อาอาโท อีอาโท จ คมิสฺส อา โหติ วาฯ โส อคา อคมิ คมิ อคมิโตฺถ คมิโตฺถ อคมโตฺถ คมโตฺถฯ อีปจฺจเย ลสฺสาการสฺส ‘‘หิมิเมสฺว+สฺสา’’ติ เอตฺถ ‘‘อสฺสา’’ติ โยควิภาคา ทีเฆ ‘‘ทีฆา อีสฺสา’’ติ อีสฺส สิอาเทโส, อคมาสิ อคมิ คมิ อคมี คมี, อคมิํสุ คมิํสุ อคมํสุ คมํสุ อคมุํ คมุํฯ โอสฺส ออาเทเส อชฺฌคุํฯ ตฺวํ อชฺฌคา ปรสฺส โลโปฯ ตุเมฺห อชฺฌคุตฺถฯ อหํ อชฺฌคํ, มยํ อชฺฌคมฺหฯ ปรจฺฉเกฺก – ‘‘เอยฺยาถา’’ทินา เตฺถ โส อคจฺฉิตฺถ คจฺฉิตฺถ อคญฺฉิตฺถ คญฺฉิตฺถ อคมิตฺถ คมิตฺถ อคม คม อคมา คมาฯ เต อคมู คมู, โอสฺส อาอาเทเส อชฺฌคุํฯ ตฺวํ อคมิเส คมิเสฯ ตุเมฺห อคมิวฺหํฯ ‘‘เอยฺยาถา’’ ทินา อ+มาเทเส อหํ อคมํ คมํ อชฺฌคํฯ มยํ อคมิเมฺห คมิเมฺหฯ กเมฺมอคจฺฉียิ อคมียิ, อคจฺฉิยุํ อคมิยุํ อิจฺจาทิฯ ตถา อฆมฺมี ฆมฺมี อิจฺจาทิฯ</p>


<h3>๑๓. มาโยเค อี+อาอาที</h3>
<p>มาโยเค  สติ อีอาทโย อาอาทโย จ วา โหนฺติฯ สกกาลโต กาลนฺตเรปิ ปจฺจยวิธานโตฺถ+ยํฯ มา ภวํ อภวิโตฺถ อิจฺจาทิฯ วาวิธานาสฺสตฺยาทิ+เอยฺยาทิ+ตฺวาทโยปิ โหนฺติ, มา ภวํ ภวิสฺสติ, มา ภวํ ภเวยฺย, มา ภวํ ภวตุ อิจฺจาทิฯ (อีอาทิปจฺจยนโย)ฯ</p>


<h3>๕. อนชฺชตเน อา อูโอ ตฺถ อ มฺหา ตฺถ ตฺถุํ เส วฺหํ อิํ มฺหเส</h3>
<p>อวิชฺชมานชฺชตเน ภูตเตฺถ วตฺตมานโต กฺริยตฺถา อาอาทโย โหนฺติ วาฯ ‘‘เอยฺยาถา’’ทินา เตฺถ ‘‘อา อี อู มฺหา’’ อิจฺจาทินา รเสฺส จ โส อภวตฺถ ภวตฺถ อภว ภว อภวา ภวา, เต อภวุ ภวุ อภวู ภวูฯ โอ, ‘‘โอสฺสา’’ติอาทินา ออาทโย, อภว ภว อภวิ ภวิ อภวตฺถ ภวตฺถ อภวโตฺถ ภวโตฺถ, สิอาเทเส อภวสิ ภวสิ อภโว ภโวฯ ตุเมฺห อภวตฺถ ภวตฺถฯ อหํ อภวํ ภวํ อภว ภว, มยํ อภวมฺห ภวมฺห อภวมฺหา ภวมฺหาฯ โส อภวตฺถ ภวตฺถฯ เต อภวตฺถุํ ภวตฺถุํฯ ตฺวํ อภวเส ภวเสฯ ตุเมฺห อภววฺหํ ภววฺหํฯ ‘‘อิสฺส จ สิญ’’ติ สิํ, อหํ อภวสิํ ภวสิํ อภวิํ ภวิํฯ มยํ อภวมฺหเส ภวมฺหเสฯ กเมฺม-เตฺถ สุขํ ตยา อนุภูยิตฺถ, อิญาคมาภาเว อนุภูยตฺถ อิจฺจาทิฯ ภาเว-อภูยตฺถ ภูยตฺถ อิจฺจาทิฯ</p>


<p>โส  โอทนํ อปจตฺถ ปจตฺถ อิจฺจาทิ กตฺตุสมํฯ กเมฺม-อปจียตฺถ ปจียตฺถ อปจฺจตฺถ ปจฺจตฺถ อปจีย ปจีย อปจียา ปจียา อปจฺจ ปจฺจ อปจฺจา ปจฺจาฯ อปจียุ ปจียุ อปจียู ปจียู อปจฺจุ ปจฺจุ อปจฺจู ปจฺจู อิจฺจาทิฯ ‘‘มาโยเค อี+อาอาที’’ติ มาโยเคปิ อาอาทโย, มา ภวํ อปจฺจตฺถ อิจฺจาทิฯ</p>


<p>ตถา อคจฺฉตฺถ คจฺฉตฺถ อิจฺจาทิ ปุริมสมํฯ ตถา อคมตฺถ คมตฺถ อิจฺจาทิปิ อฆมฺมตฺถ ฆมฺมตฺถ อิจฺจาทิปิฯ (อนชฺชตนปจฺจยนโย)ฯ</p>


<h3>๖. ปโรเกฺข อ อุ เอ ตฺถ อ มฺห ตฺถ เร โตฺถ โวฺห อิ เมฺห</h3>
<p>อปจฺจเกฺข ภูตานชฺชตเน วตฺตมานโต กฺริยตฺถา ออาทโย โหนฺติฯ อกฺขานํ=อินฺทฺริยานํ ปรํ ปโรกฺขํฯ ตสฺมิํฯ ‘‘อปโรเกฺขสู’’ติ วจนา กฺย+ลาทิวิกรณา น โหนฺติฯ</p>


<h3>๕,๗๑. ปโรกฺขายญฺจ</h3>
<p>ปโรกฺขายํ ปฐม+เมกสฺสรํ สทฺทรูปํ เทฺว ภวติฯ ‘‘ภูสฺส วุก’’ อิติอาทีสุ วุก, ภูว ภูว อิติ ทฺวิเตฺต –</p>


<h3>๕,๗๕. โลโป+นาทิพฺยญฺชนสฺส</h3>
<p>ทฺวิเตฺต ปุพฺพสฺส อาทิโต+ญฺญสฺส พฺยญฺชนสฺส โลโป โหติฯ</p>


<h3>๑๘. ปุพฺพสฺส อ</h3>
<p>ออาทีสุ ทฺวิเตฺต ปุพฺพสฺส ภูสฺส อ โหติฯ</p>


<h3>๕,๗๘. จตุตฺถทุติยานํ ตติยปฐมา</h3>
<p>ทฺวิเตฺต  ปุเพฺพสํ จตุตฺถทุติยานํ ตติยปฐมา โหนฺติ ยถากฺกมํติ พกาเร โส พภูว กิร, เต พภุวุ กิรฯ ตฺวํ พภุเว กิร, อิญ ตุเมฺห พภุวิตฺถ กิรฯ อหํ พภุว กิร, มยํ พภุวิมฺห กิรฯ โส พภุวิตฺถ กิร, เต พภุวิเร กิรฯ ตฺวํ พภุวิโตฺถ กิร, ตุเมฺห พภุวิโวฺห กิรฯ อหํ พภุวิ กิร, มยํ พภุวิเมฺห กิรฯ กเมฺม-อนุปภุว กิร อิจฺจาทิฯ ภาเวพภุว พภุวิตฺถ กิรฯ</p>


<p>ปปจ, ปปจุฯ ปปเจ, อิญาคเม ปปจิตฺถฯ อญฺญตฺร ‘‘สํโยคาทิโลโป’’ติ โลโป, ปปจิตฺถฯ ปปจ, ปปจิมฺหฯ ปปจิตฺถ, ปปจิเรฯ ปปจิโตฺถ ปปจิโถ, ปปจิโวฺหฯ ปปจิ, ปปจิเมฺหฯ เอวํ กเมฺมฯ</p>


<p>ออาทิปจฺจเย ทฺวิภาเว อนาทิพฺยญฺชนโลเป ปุพฺพสฺส ‘‘กวคฺคหานํ จวคฺคชา’’ติ จวคฺคชกาเร ‘‘พฺยญฺชเน ทีฆรสฺสา’’ติ ทีเฆ จ กเต โส คามํ ชคาม กิร, ชคมุฯ ชคเม, ชคมิตฺถฯ ชคม, ชคมิมฺหฯ ชคมิตฺถ, ชคมิเรฯ ชคมิโตฺถ, ชคมิโวฺหฯ ชคมิ, ชคมิเมฺหฯ เอวํ กเมฺมฯ</p>


<p>มูฬฺหวิกฺขิตฺตพฺยาสตฺตจิเตฺตน อตฺตนาปิ กฺริยา กตา อภินิพฺพตฺติกาเล+นุปลทฺธาสมานา ผเลนา+นุมียมานา ปโรกฺขาว วตฺถุโตฯ เตน อุตฺตมวิสเยปิ ปโยคสมฺภโวฯ (ปโรกฺขาปจฺจยนโย)ฯ</p>


<h3>๗. โยฺยโท</h3>
<h3>วา+ติปตฺติยํ สฺสา สฺสํสุ เสฺส สฺสถ สฺสํ สฺสมฺหา สฺสถ สฺสิํสุสฺสเสสฺสเวฺหสฺสิํ สฺสามฺหเสฯ</h3>
<p>เอยฺยาโท วิสเย กฺริยาติปตฺติยํ สฺสาทโย โหนฺติฯ วิธุรปจฺจโยปนิปาตโต การณเวกลฺลโต วา กฺริยาติปตน+มนิปฺผตฺติ กฺริยาติปตฺติฯ เอเต จ สฺสาทโย สามตฺถิยา อตีตานาคเตเสฺวว โหนฺติ, น วตฺตมาเน, ตตฺร กฺริยาติปตฺยสมฺภวาฯ อิญาคเม สฺสาสฺส วา รเสฺส จ สเจ โส ปฐมวเย ปพฺพชฺชํ อลภิสฺส, อรหา อภวิสฺส ภวิสฺส อภวิสฺสา ภวิสฺสา วา, เต จ ตํ อลภิสฺสํสุ, อรหโนฺต อภวิสฺสํสุ ภวิสฺสํสุฯ ‘‘เอยฺยาถา’’ทินา เสฺสสฺส วา อกาเร ตฺวํ อภวิสฺส ภวิเสฺสฯ ตุเมฺห อภวิสฺสถฯ อหํ อภวิสฺสํฯ รเสฺส มยํ อภวิสฺสมฺห ภวิสฺสมฺห อภวิสฺสมฺหา ภวิสฺสมฺหาฯ ปรจฺฉเกฺก-โส อภวิสฺสถ, อภวิสฺสิํสุฯ อภวิสฺสเส, อภวิสฺสเวฺหฯ อภวิสฺสิํ, อภวิสฺสามฺหเสฯ</p>


<p>กเมฺม-เตน สุขํ อนฺวภวิสฺส, อนฺวภวิสฺสํสุ กฺยโลโปฯ อนฺวภูยิสฺส อนฺวภูยิสฺสา อิจฺจาทิฯ ภาเว-เตน อภูยิสฺส ภูยิสฺส อภูยิสฺสา ภูยิสฺสาฯ อภูยิสฺสถ ภูยิสฺสถฯ</p>


<p>เอวํ ตณฺฑุลาทิสาธนํ อลภิสฺส, โอทนํ อปจิสฺส ปจิสฺส อิจฺจาทิฯ กเมฺม-เตน โอทโน อปจิสฺส ปจิสฺส อปจิสฺสา ปจิสฺสา อปจียิสฺส ปจียิสฺส อปจียิสฺสา ปจียิสฺสา อปจฺจิสฺส ปจฺจิสฺส อปจฺจิสฺสา ปจฺจิสฺสา อิจฺจาทิฯ</p>


<p>โส อคจฺฉิสฺส คจฺฉิสฺส อคจฺฉิสฺสา คจฺฉิสฺสา อิจฺจาทิฯ จฺฉาเทสา+ภาเว อคมิสฺส คมิสฺส อคมิสฺสา คมิสฺสา อิจฺจาทิฯ กเมฺม-อคจฺฉิสฺส  คจฺฉิสฺส อคจฺฉียิสฺส อิจฺจาทิฯ อคมิสฺส คมิสฺส อคมียิสฺส อิจฺจาทิฯ ตถา อฆมฺมิสฺส อิจฺจาทิฯ (กฺริยาติปตฺติปจฺจยนโย)ฯ</p>


<h3>๘. เหตุผเลเสฺว+ยฺย เอยฺยุํ เอยฺยาสิ เอยฺยาถ เอยฺยามิ เอยฺยาม เอถ เอรํ เอโถ เอยฺยาโวฺห เอยฺยํ เอยฺยาเมฺหฯ</h3>
<p>เหตุภูตายํ ผลภูตายญฺจ กฺริยายํ วตฺตมานโต กฺริยตฺถา เอยฺยาทโย โหนฺติ วาฯ ลวิกรณวุทฺธิอาทิ ปุพฺพสมํฯ ปริกเปฺป –</p>


<h3>๗๕. เอเยฺย+ยฺยาเส+ยฺยนฺนํ เฎ</h3>
<p>เอยฺย+เอยฺยาสิ+เอยฺย+มิเจฺจส+เม วา โหติฯ โส ทานิ กินฺนุ โข ภเว, ยทิ โส ปฐมวเย ปพฺพเชยฺย, อรหา ภเวยฺยฯ</p>


<h3>๔๗. เอยฺยุํสฺสุํ</h3>
<p>เอยฺยุ+มิจฺจสฺส ญุํ วา โหติฯ สเจ สํขารา นิจฺจา ภวุํ ภเวยฺยุํ, น นิรุเชฺฌยฺยุํฯ ยทิ ตฺวํ ภเว ภเวยฺยาสิฯ ‘‘เอยฺยาถา’’ ทินา อสฺส โอกาเร ตุเมฺห ภเวยฺยาโถ ภเวยฺยาถ กถ+มหํ เทโว ภเวยฺยามิฯ</p>


<h3>๗๘. เอยฺยามเสฺส+มุ จ</h3>
<p>เอยฺยามสฺส เอมุ วา โหติ อุ จฯ กินฺนุ โข มยํ ภเวมุ ภเวยฺยามุ ภเวยฺยามฯ ปรจฺฉเกฺก-ภเวถ, ภเวรํฯ ภเวโถ, ภเวยฺยาโวฺหฯ ภเว ภเวยฺยํ, ภเวยฺยาเมฺหฯ กเมฺม-สุขํ  ตยา อนุภุเยฺย อนุภุเยฺยยฺย, อนุภุยฺยุํ อนุภูเยยฺยุํฯ เตน ตฺวํ อนุภูเย อนุภูเยยฺยาสิ, ตุเมฺห อนุภูเยยฺยาโถ อนุภูเยยฺยาถฯ เตนา+หํ อนุภูเยยฺยามิ, มยํ อนุภูเยมุ อนุภูเยยฺยามุ อนุภูเยยฺยามฯ ปรจฺฉเกฺก-อนุภูเยถ อิจฺจาทิฯ ภาเว-ภูเย ภูเยยฺย ภูเยถฯ</p>


<p>วิธิมฺหิ-โส โอทนํ ปเจ ปเจยฺย อิจฺจาทิฯ กเมฺม-ปจีเย ปจีเยยฺย ปเจฺจ ปเจฺจยฺย อิจฺจาทิฯ</p>


<p>อนุมติยํ-โส คามํ คเจฺฉ คเจฺฉยฺย อิจฺจาทิฯ อญฺญตฺร คเม คเมยฺย อิจฺจาทิฯ ตถา ฆเมฺม ฆเมฺมยฺย อิจฺจาทิฯ</p>


<p>
ปาโต ปเจยฺย เจ ภุเญฺช, อิเจฺจ+ตฺถ ปจนกฺริยา;  
  
เหตุภูตาติ วิเญฺญยฺยา, ผลํ ตฺว+นุภวกฺริยาฯ  
</p>
  
<h3>๑๑. สตฺตฺย+รเหเสฺว+ยฺยาที</h3>
<p>สตฺติยํ อรหเต จ กฺริยตฺถา เอยฺยาทโย โหนฺติฯ ภวํ ขลุ ปตฺตํ ปเจยฺย, ภวํ สโตฺต, ภวํ อรโหฯ</p>


<h3>๑๒. สมฺภาวเน วา</h3>
<p>สมฺภาวเน คมฺยมาเน ธาตุนา วุจฺจมาเน จ เอยฺยาทโย โหนฺติ วิภาสาฯ อปิ ภวํ คิลิตํ ปาสาณํ ปเจยฺย อุทรคฺคินา, สมฺภาเวมิ สทฺทหามิ ภวํ ปเจยฺย, ภวํ ปจิสฺสติ, ภวํ อปจิฯ</p>


<h3>๙. ปญฺห+ปตฺถนา+วิธีสุ</h3>
<p>ปญฺหาทีสุ กฺริยตฺถโต เอยฺยาทโย โหนฺติฯ</p>


<p>
ปญฺหา  
สํปุจฺฉนํ, อิฎฺฐา-สิํสนํ ยาจนํ ทุเว;  
  
ปตฺถนา, ภตฺติยา วา+ถ, น วา พฺยาปารณา วิธิฯ  
</p>
  
<p>ปเญฺห-กิํ โส ภตฺตํ ปเจยฺย, อุทาหุ พฺยญฺชนํฯ ปตฺถนายํ-อโห วต โส ปเจยฺย เจฯ วิธิมฺหิ-ภวํ ปตฺตํ ปเจยฺยฯ (เอยฺยาทิปจฺจยนโย)ฯ</p>


<h3>๑๐. ตุ อนฺตุ หิ ถ มิ ม ตํ อนฺตํ สฺสุ โวฺห เอ อามเส</h3>
<p>ปญฺหปตฺถนาวิธิเสฺว+เต โหนฺติ กฺริยตฺถโตฯ อาสิํสนเตฺถ-โส สุขี ภวตุ, เต สุขิตา ภวนฺตุฯ</p>


<h3>๔๘. หิสฺส+โต โลโป</h3>
<p>อโต ปรสฺส หิสฺส วา โลโป โหติฯ ตฺวํ สุขี ภว ภวาหิ, หิมฺหิ ทีโฆฯ ‘‘เอยฺยาถา’’ทินา โวฺหก, ตุเมฺห สุขิตา ภวถโวฺห ภวถฯ อหํ สุขี ภวามิ, มยํ สุขิโน ภวามฯ ปรจฺฉเกฺก-ตถา ภวตํ, ภวนฺตํฯ ภวสฺสุ, ภวโวฺหฯ ภเว ภวามเสฯ กเมฺม-ตยา อนุภูยตุ, อนุภูยนฺตุ อิจฺจาทิฯ ภาเว-ภูยตุ, ภูยตํฯ</p>


<p>อาณตฺติยํ-เทวทโตฺต ทานิ โอทนํ ปจตุ, ปจนฺตุ อิจฺจาทิฯ กเมฺม-เตน โอทโน ปจฺจตุ อิจฺจาทิฯ ตถา โส คามํ คจฺฉตุ อิจฺจาทิฯ ‘‘อู ลเสฺส’’ติ ลเสฺส+กาเร คเมตุ, คเมนฺตุ อิจฺจาทิฯ ฆมฺมาเทเส ฆมฺมตุ, ฆมฺมนฺตุ อิจฺจาทิฯ กเมฺม-คจฺฉียตุ อิจฺจาทิฯ ตถา คมียตุ อิจฺจาทิฯ</p>


<p>วิธิมฺหิ-ลสฺส โลเป ลุเตฺต วุทฺธิ, อิธ ปพฺพโต โหตุฯ</p>


<p>นิมนฺตเน-อธิวาเสถ  ตุเมฺห ภเนฺต ภควา โภชนํ, วสติสฺส ‘‘จุราทิโต ณี’’ติ ณิมฺหิ ‘‘อสฺสา ณานุพเนฺธ’’ติ อา, ‘‘ยุวณฺณาน+เมโอ ปจฺจเย’’ติ เอ จ โหติฯ อิธ นิสฺสีทตุ ภวํ, สทสฺส ‘‘ชร+สทาน+มีม วา’’ติ อีม, มนุพนฺธตฺตา อนฺตสรโต อีมฯ</p>


<p>อเชฺฌสเน-เทเสตุ ภเนฺต ภควา ธมฺมํ, เอตฺถ จุราทิตฺตา ปุริมสมํฯ</p>


<p>อนุมติยํ-ปุจฺฉ วาสว มํ ปญฺหํ, ปวิสตุ ภวํฯ เอตฺถ ปุจฺฉโต หิสฺส โลโปฯ เอวํ นิสีทฯ</p>


<p>ปตฺถนา=ยาจนา, ตตฺร-ทท=ทาเน, ททาหิ เม คามวรานิ ปญฺจ, ทาโต ลสฺส เอกาเร จ เอกํ เม นยนํ เทหิฯ</p>


<p>ปตฺตกาเล-สมฺปโตฺต เต กาโล กฎกรเณ, กฎํ กโรตุ ภวํฯ เอตฺถ ‘‘ตนาทิโตฺว’’ติ โอฯ</p>


<p>
ตฺวาที เอยฺยาทโย วตฺต-มานา สมฺปติ,+นาคเต;  
  
ภวิสฺสติ, ปโรกฺขาทิ-จตฺตาโร+ตีตกาลิกาฯ  
</p>
  
<h3>๕,๑๗๓. คม ยมิ+สา+ส ทิสานํ วา จฺฉง</h3>
<p>เอเตสํ วา จฺฉง โหตินฺต+มาน+ตฺยาทีสุฯ โส สคฺคํ คจฺฉติ คเมติ, คจฺฉนฺติ อิจฺจาทิฯ กเมฺม-คจฺฉียติ คมียติ อิจฺจาทิฯ ยม=อุปรเม, ปโรกฺขาอนชฺชตนรูปานิ สพฺพตฺถ ปโยค+มนุคมฺม โยเชตพฺพานิฯ นิปุโพฺพ, นิยจฺฉติ นิยมติ, นิยจฺฉนฺติ นิยมนฺติฯ สํปุโพฺพ, ‘‘เย สํสฺสา’’ติ ญฺญตฺตํ, สญฺญมติ, สญฺญมนฺติฯ กเมฺม-นิยจฺฉียติ นิยมียติ นิยมฺมติ, สญฺญมียติ วาฯ ตถา  นิยจฺฉิสฺสติ, สญฺญมิสฺสติฯ นิยจฺฉิ, สํยมิฯ นิยจฺฉิสฺส, สํยมิสฺสฯ นิยเจฺฉยฺย, สํยเมยฺยฯ นิยจฺฉตุ, สญฺญมตุฯ อิส+สิํส=อิจฺฉายํ, โส สคฺคํ อิจฺฉติ, อิจฺฉนฺติ อิจฺจาทิฯ ‘‘ลหุสฺสุปนฺตสฺสา’’ติ วุทฺธิมฺหิ เอสติ, เอสนฺติ อิจฺจาทิฯ กเมฺม-อิจฺฉียติ, ‘‘วา กฺวจี’’ติ วุทฺธิมฺหิ เอสียติฯ ปุพฺพรูเป อิสฺสติ อิสฺสเต อิจฺจาทิฯ อิจฺฉิสฺสติ เอสิสฺสติ อิจฺจาทิฯ อิจฺฉิ เอสิฯ อิจฺฉิสฺส เอสิสฺสฯ อิเจฺฉยฺย เอเสยฺยฯ อิจฺฉตุ เอสตุ อิจฺจาทิฯ อาส=อุปเวสเน, โส อาสเน อจฺฉติ อิจฺจาทิฯ ‘‘พฺยญฺชเน ทีฆรสฺสา’’ติ รโสฺส, อุปปุโพฺพ, ตถา อุปาสติฯ อจฺฉิสฺสติ อุปาสิสฺสติฯ อจฺฉิ อุปาสิฯ อจฺฉิสฺส อุปาสิสฺสฯ อเจฺฉยฺย อุปาเสยฺยฯ อจฺฉตุ อุปาสตุ อิจฺจาทิฯ ทิส=เปกฺขเน, ทิจฺฉติ ทิจฺฉนฺติ อิจฺจาทิ สพฺพํ ปุริมสมํฯ ลภ=ลาเภ, อิโต ปรํ วิเสสฎฺฐานเมววกฺขาม, สพฺพวาโร วุตฺตานุสาเรน คเหตโพฺพฯ ลภติ, ลภนฺติ อิจฺจาทิฯ กเมฺม-กฺยสฺส ปุพฺพรูปาทิมฺหิ กเต ลพฺภติ อิจฺจาทิฯ</p>


<h3>๗๓. ลภา อิํ+อีนํ ถํ ถา วา</h3>
<p>ลภสฺมา อิํ อีนํ ถํ+ถา วา โหนฺติฯ โส อลภิตฺถ ลภิตฺถ อลภิ ลภิ อิํ ปจฺจเย อลตฺถํ อลภิํ อิจฺจาทิฯ</p>


<h3>๒๖. ลภ วส+จฺฉิท ภิท รุทานํ จฺฉง</h3>
<p>ลภาทีนํ จฺฉง โหติ เสฺสน สหฯ ลจฺฉติ ลภิสฺสติ, ลจฺฉนฺติ ลภิสฺสนฺติ อิจฺจาทิฯ กฺริยาติปตฺติยํ สฺสาภาคสฺส จฺฉงาเทเส อลจฺฉา อลภิสฺส อิจฺจาทิฯ วส=นิวาเส, วจฺฉติ วสิสฺสติฯ กเมฺม-พหุลาธิการา ‘‘อสฺสู’’ติ อุกาโร , ปุพฺพรูเป วุสฺสติ วุสฺสิสฺสติ อิจฺจาทิฯ ตถา อวจฺฉา อวสิสฺสาฯ ฉิท=เทฺวธากรเณ, เฉจฺฉติ ฉินฺทิสฺสติ, ‘‘มญฺจ รุธาทีนํ’’ติ มํ โล จฯ ลสฺส โลโป จฯ ภิท=วิทารเณ, เภจฺฉติ ภินฺทิสฺสติฯ อเภจฺฉา อภินฺทิสฺสาฯ รุท=โรทเน, รุจฺฉติ โรทิสฺสติฯ อรุจฺฉา อโรทิสฺสา อิจฺจาทิฯ</p>


<p>อญฺญปจฺจเยปิ ฉิทสฺส ‘‘จฺฉง’’ อิติ โยควิภาคา จฺฉง, ภูเต อูํ ปจฺจเย อเจฺฉจฺฉุํ อจฺฉินฺทิํสุฯ วุตฺตโต อญฺญธาตูนญฺจ, คม=คมเน, คจฺฉํ คจฺฉิสฺสํฯ อญฺญปจฺจเยปิ วจ=พฺยตฺตวจเน อิจฺจาทิ, กเมฺม-พหุลาธิการา ตฺยาทีสุ ปรภูเตสุปิ ยถาคมํ วจาทีนญฺจสฺส ‘‘วจาทีนํ วสฺสุฎ วา’’ติ กเมฺม อุฎ จ ‘‘อสฺสู’’ติ อสฺส อุ จ, เตน ธโมฺม อุจฺจติ วุจฺจติ, วุจฺจนฺติ อิจฺจาทิ, ยสฺส จ ปุพฺพรูปํฯ</p>


<h3>๒๗. ภุช มุจ วจ วิสานํ กฺขง</h3>
<p>ภุชาทีนํ กฺขง โหติ เสฺสน สหฯ วกฺขติ วจิสฺสติ, วกฺขนฺติ วจิสฺสนฺติ อิจฺจาทิฯ</p>


<h3>๒๑. อีอาโท วจโสฺสม</h3>
<p>อีอาทีสุ วจสฺส โอม โหติฯ มการานุพนฺธตฺตา ‘‘มานุพโนฺธ สราน+มนฺตา ปโร’’ติ ปริภาสโต สรา ปโรฯ อโวจิ, อโวจุํ, อโวโจ อิจฺจาทิฯ อนชฺชตเน-อวจ อวจา วจา อิจฺจาทิฯ กฺริยาติปตฺติยํ-อวกฺขา อวจิสฺสา, อวกฺขิํสุ อวจิสฺสิํสุ อิจฺจาทิฯ วเจยฺย อิจฺจาทิฯ กเมฺม-วุเจฺจยฺย อิจฺจาทิฯ ตถา วจตุ, วุจฺจตุ อิจฺจาทิฯ</p>


<p>ภุช=ปาลนโชฺฌหาเรสุ , ‘‘ภุชา’’ ทินา กฺขวาเทเส โภกฺขติ ภุญฺชิสฺสติฯ</p>


<p>กุส=อโกฺกเส, อาปุโพฺพ, ตสฺส รโสฺส จ, อโกฺกสติ อิจฺจาทิ เญยฺยํ, ลวิกรณโลปวุทฺธิโยฯ</p>


<h3>๓๔. กุส+รุเหหี+สฺส ฉิ</h3>
<p>กุสา รุหา จ ปรสฺส อีสฺส ฉิ วา โหติฯ ปรรูปปฐมกฺขรานิ, อโกฺกจฺฉิ อโกฺกสิ อิจฺจาทิฯ อภิปุโพฺพ รุห=โรหเน, อภิรุจฺฉิ อภิรุหิ อิจฺจาทิฯ</p>


<p>วห=ปาปุณเน, วหติ, วหนฺติฯ กเมฺม-เกฺย ‘‘หสฺส วิปลฺลาโส’’ติ วิปริยาโส, เตน โส วุยฺหติ, ‘‘อสฺสู’’ติ อุตฺตํฯ วหิสฺสติ, วุยฺหิสฺสติฯ อวหิ, อวุยฺหิตฺถ, อวุหิฯ อวหิสฺสา, วุยฺหีสฺสา อิจฺจาทิฯ วเหยฺย, วุเยฺหยฺยฯ วหตุ, วุยฺหตุ อิจฺจาทิฯ</p>


<p>ชร=ชีรเณ,</p>


<h3>๕,๑๗๔. ชร มราน+มียง</h3>
<p>ชร มรานํ อียง วา โหติ มาน+นฺต+ตฺยาทีสุฯ ชียติฯ ‘‘ชร สทาน+มีม’’ติ อีมอาคโม โล จ, ชีรติฯ กเมฺม-ชีรียติ ชียียติฯ เอวํ ชียิสฺสติ ชีริสฺสติ, ชียียิสฺสติ ชีรียิสฺสติฯ อชียิ อชีริ, อชียียิ อชีรียิฯ อชียิสฺสา อชีริสฺสา, อชียียิสฺสา อชีรียิสฺสา อชียิสฺสา อชีรียิสฺสา อิจฺจาทิฯ มร=ปาณจาเค, อียง, มียติ มรติ, มียนฺติ มรนฺติ อิจฺจาทิฯ</p>


<p>ทิส=เปกฺขเน,</p>


<h3>๕,๑๒๔. ทิสสฺส</h3>
<h3>ปสฺส ทสฺส ทส ท ทกฺขาติ</h3>
<p>เอเต อาเทสา ทิสสฺส วา โหนฺติฯ อเนกวณฺณตฺตา สพฺพาเทโสฯ ปสฺสติ ปสฺสนฺติ, ทกฺขติ ทกฺขนฺติฯ กเมฺม-เกฺย ปุพฺพรูโป, ทิสฺสติ ทิสฺสนฺติ, วิปสฺสียติ ทกฺขียติ อิจฺจาทิฯ</p>


<h3>๖,๖๙. ทกฺข+ข+เหติ+โหหีติ โลโป</h3>
<p>ทกฺขาทีหิ อาเทเสหิ ปรสฺส สฺสสฺส โลโป วา โหติฯ ทกฺขติ ทกฺขิสฺสติฯ อปสฺสิ ปสฺสิ, อปสฺสิํสุ ปสฺสิํสุ อปโสฺส ปโสฺส, อปสฺสิตฺถ ปสฺสิตฺถฯ อปสฺสิํ ปสฺสิํ, อปสฺสิมฺห ปสฺสิมฺหฯ ตถา อทสฺสี ทสฺสี, อทสฺสิํสุ ทสฺสิํสุ อิจฺจาทิฯ อนชฺชตเน ทสาเทโส, อทฺทสา อทฺทสฯ อทฺทา อทฺท อิจฺจาทิฯ อปสฺสิสฺส ทกฺขิสฺส อิจฺจาทิฯ ปเสฺสยฺย ทเกฺขยฺย, ปสฺสตุ ทกฺขตุ อิจฺจาทิฯ</p>


<p>สท=วิสรณคตฺยาวสาทนาทาเนสุ, นิปุโพฺพ, ‘‘ชรสทาน+มีม วา’’ติ อีมอาคโมฯ นิสีทติ, นิสีทนฺติ อิจฺจาทิฯ ภาเว-นิสชฺชติ, นิสชฺชเตฯ</p>


<p>ยช=เทวปูชาสํคติกรณทาเนสุ, ยชติ, ยชนฺติ อิจฺจาทิฯ กเมฺม –</p>


<h3>๕,๑๑๓. ยชสฺส ยสฺส ฎิ+ยีติ</h3>
<p>ยชสฺส ยสฺส ฎิ+ยี โหนฺติ กานุพเนฺธติ พหุลาธิการา ตฺยาทิวิสเยปิ เกฺย ปุพฺพรูเป จ อิชฺชติ ยิชฺชติ มยา พุโทฺธฯ โส ยชิสฺสติ, เตน อิชฺชิสฺสเต ยิชฺชิสฺสเตฯ โส ยชี , เตน อิชฺชิ ยิชฺชิฯ โส ยชิสฺสา, เตน อิชฺชิสฺสา ยิชฺชิสฺสาฯ โส ยเชยฺย, เตน อิเชฺชยฺย ยิเชฺชยฺยฯ โส ยชตุ, เตน อิชฺชตุ ยิชฺชตุ อิจฺจาทิฯ</p>


<p>วท=วจเน, ‘‘คมวทา’’ ทินา วทสฺส วชฺชาเทโส วา, ลสฺส ‘‘อูลเสฺส’’ติ กฺวจิ เอ จ, วชฺชติ วเทติ วทติ, วเชฺชนฺติ วเทนฺติ อิจฺจาทิฯ กเมฺม – ‘‘กฺยสฺสา’’ติ อีญ, วชฺชียติ วชฺชติ วทียติ, วชฺชียนฺติ วชฺชนฺติ วทียนฺติฯ วทิสฺสติ, วทิสฺสนฺติฯ อวที วที, อวทิํสุ วทิํสุฯ อวทิสฺส วทิสฺสฯ วเชฺช วเชฺชยฺย วเท วเทยฺย, วเชฺชยฺยุํ วเทยฺยุํฯ วเชฺชตุ วเทตุ วทตุ อิจฺจาทิ ยถาคมํ เญยฺยํฯ</p>


<p>กมุ=ปทวิเกฺขเป, ‘‘ปโรกฺขายญฺจา’’ติ จคฺคหเณน กม กม อิติ ทฺวิเตฺต อนาทิพฺยญฺชนโลเป ลวิกรเณ ‘‘กวคฺคหา’’ ทินา กสฺส เจ นิคฺคหีตาคเม จ กเต จํกมติ กมติ อิจฺจาทิฯ จล=กมฺปเน, จํจลติฯ ชล+ทล=ทิตฺติยํ, ทฺวิเตฺต ททฺทลฺลติ อิจฺจาทิฯ (สวุทฺธิกภูวาทินโย)ฯ</p>


<p>หู+ภู=สตฺตายํ, ตฺยาทีสุ ‘‘กตฺตริ โล’’ติ โล, ตสฺส โลเป ‘‘ยุวณฺณาน+เมโอ ปจฺจเย’’ติ โอกาโรฯ โส โหติ, เต โหนฺติฯ โหสิ, โหถฯ โหมิ, โหม อิจฺจาทิฯ ภาเว-เตน หูยติ หูยเตฯ</p>


<h3>๓๑. หูสฺส เห+เหหิ+โหหิ สฺสตฺยาโท</h3>
<p>หูสฺส เหอาทโย โหนฺติ สฺสจฺจาโทฯ เหสฺสติ เหหิ สฺสติ โหหิสฺสติฯ</p>


<h3>๖๙. ทกฺข+ข+เหหิ+โหหีหิ โลโปติ</h3>
<p>ทกฺขาทีหิ  อาเทเสหิ ปรสฺส สฺสสฺส วา โลโป โหติฯ เหหิติ เหหิสฺสติ, โหหิติ โหหิสฺสติฯ เหหินฺติ เหหิสฺสนฺติ, โหหินฺติ โหหิสฺสนฺติ อิจฺจาทิฯ อนชฺชตเน อีมฺหิ อญาคโม, ‘‘ปโร กฺวจี’’ติ อีสฺส โลโป, โส อหุฯ วุทฺธิมฺหิ ‘‘ทีฆา อีสฺส’’ อิติ อีสฺส สิอาเทโส, สุโว อโหสิ อานโนฺทฯ</p>


<h3>๔๑. หูโต เรสุํ</h3>
<p>หูโต ปรสฺส อุ+มิจฺจสฺส เรสุํ วา โหติฯ รการานุพโนฺธ ‘‘รานุพเนฺธนฺตสราทิสฺสา’’ติ อนฺตสราทิสฺส โลโปฯ อเหสุํฯ โอการวุทฺธิ อวาเทเส อหวุํฯ โอสฺส สิอาเทเส อโหสิฯ</p>


<h3>๔๖. อิํสฺส จ สิญ</h3>
<p>อิมิจฺจสฺส สิญ โหติ มฺหาตฺถานญฺจ พหุลํฯ ญากาโร อาขฺยาวยวโตฺถ (อุกาโร) อิกาโร อุจฺจารณโตฺถฯ ‘‘ออีสฺสา’’ ทินา อิญาคเม ตุเมฺห อโหสิตฺถ, อโหสิฯ ปรสฺสรโลเป รเสฺส จ อหุํ, อโหสิมฺห, อหุมฺห, รโสฺสฯ ภาเว-อภวิ, อาสฺสตฺถาเทโส, อภวิตฺถฯ อนชฺชตเน อาอูอาทิปจฺจเย กเต ‘‘ยุวณฺณาน+มิย งุวง สเร’’ติ อุวงาเทเส อหุวา, อหุวุ, อหุโว, อหุวตฺถฯ อสฺส อมาเทเส อหุํ อหุวํ, อหุมฺห อิจฺจาทิฯ ภาเว-เตน อหุยิ อหุยิตฺถฯ อหวิสฺสา, อหวิสฺสํสุ อิจฺจาทิฯ ภาเว-อหุยิสฺส, อหุยิสฺสถฯ ปุพฺพสฺสรโลโป, เหยฺย , เหยฺยุํ อิจฺจาทิฯ ภาเว-หูเยยฺย, หูเยถฯ โหตุ, โหนฺตุ อิจฺจาทิฯ ภาเว-หูยตุ, หูยตํฯ อนุปุเพฺพ อนุโภติ อิจฺจาทิ สพฺพวาเรสุ โยเชตพฺพํฯ ภาเว รูปาภาวาฯ กเมฺม-อนุภูยติ อิจฺจาทิ วิเสโสฯ</p>


<p>สิ=สเย, ลสฺส โลโป วุทฺธิ, เสติฯ อยาเทเส สยติ, เสนฺติ สยนฺติ อิจฺจาทิฯ กเมฺม-อติปุโพฺพ, เกฺย ‘‘ทีโฆ สรสฺสา’’ติ อิสฺส ทีเฆ จ กเต เตน อติสียติ, อติสียนฺติ อิจฺจาทิฯ ภาเว-เตน สียติ, สียเตฯ ตถา ภวิสฺสติอาทีสุฯ</p>


<p>นี=ปาปเน, ทฺวิกมฺมโก+ยํ, อชํ คามํ เนติ นยติ, เนนฺติ นยนฺติ อิจฺจาทิฯ กเมฺม-นียเต คามํ อโช เทวทเตฺตน อิจฺจาทิฯ ตถา เสเสสุปิ โยเชตพฺพํฯ</p>


<p>ฐา=คตินิวตฺติยํ –</p>


<h3>๕,๑๗๕. ฐาปานํ ติฎฺฐปิวา</h3>
<p>ฐาปานํ ติฎฺฐปิวาโหนฺติ วา นฺต+มาน+ตฺยาทีสุฯ ลสฺส โลเป ติฎฺฐติ, ติฎฺฐนฺติ, ฐาติ, ฐานฺติฯ</p>


<h3>๕,๑๓๑. ปาทิโต ฐาสฺส วา ฐโห กฺวจิติ</h3>
<p>ปาทิโต ปรสฺส ฐาสฺส กฺวจิ ฐโห โหติ วาฯ สณฺฐหติ, สณฺฐหนฺติฯ ลเสฺส, อธิเฎฺฐติ, อธิเฎฺฐนฺติฯ กเมฺม –</p>


<h3>๕,๑๓๗. อญฺญาทิสฺสา+สฺสี เกฺย</h3>
<p>ญาทิโต+ญฺญสฺส อาการนฺตสฺส กฺริยตฺถสฺส อี โหติ เกฺยฯ อุปฐียติ, อุปฐียนฺติฯ ฐหาเทเส ‘‘กฺยสฺสา’’ติ อีญ , เตน ปติฎฺฐหียติ, ปติฎฺฐหียนฺติฯ ภาเว-อีมฺหิ ฐียติ, ฐียเตฯ ตถา ปปุเพฺพ ปติฎฺฐิสฺสติ ปติฎฺฐหิสฺสติฯ อีสฺส สิมฺหิ อฎฺฐาสิ, อฎฺฐํสุ, สณฺฐหิ, สณฺฐหิํสุฯ ปติฎฺฐิสฺส ปติฎฺฐหิสฺสฯ ติเฎฺฐ ติเฎฺฐยฺย, สเณฺฐ สเณฺฐยฺย, สเณฺฐยฺยุํ, สณฺฐเห สณฺฐเหยฺยฯ ติฎฺฐตุ ฐาตุ, สณฺฐหตุ อิจฺจาทิฯ</p>


<p>ปา=ปาเน, ปิวาเทเส ปิวติฯ ‘‘ตวคฺควรณา’’ โท ‘‘พยญา’’ติ โยควิภาเคน วสฺส พกาโร, ปิพติฯ กเมฺมปียติ, ปียนฺติ อิจฺจาทิฯ</p>


<p>อส=ภุวิ,</p>


<h3>๕๒. ตสฺส โถติ</h3>
<p>อตฺถิโต ปรสฺส ตสฺส โถ โหติฯ ปรรูเป ปฐมกฺขรตกาเร จ อตฺถิฯ ‘‘นฺต+มาน+นฺติ+ยิ+ยุํสฺวา+ทิโลโป’’ติ อสฺส โลโป, สนฺติฯ</p>


<h3>๕๓. สิหิสฺว+ฎ</h3>
<p>อตฺถิสฺส อฎ โหติ สิหิสุฯ โฎ สพฺพาเทสโตฺถฯ ตฺวํ อสิฯ ปรรูปาทิมฺหิ กเต อิทานิ ตุเมฺห อตฺถฯ</p>


<h3>๕๔. มิมานํ วา มฺหิมฺหา จ</h3>
<p>อสสฺมา ปเรสํ มิมานํ มฺหิมฺหา วา โหนฺติ ตํสนฺนิโยเคน อสสฺส อฎ จฯ อมฺหิฯ</p>


<h3>๕๕. เอสุ ส</h3>
<p>เอสุ  มิเมสุ อสสฺส โส โหติ, ปรรูปพาธนตฺถํฯ อสฺมิ, อมฺห อสฺมฯ ภวิสฺสติปจฺจเย –</p>


<h3>๕,๑๒๙. อ+อา+สฺสอาทีสุ</h3>
<p>ปโรกฺขา อ-อาโท อนชฺชตน อา-อาโท กฺริยาติปตฺติสฺสา-อาโท ภวิสฺสติสฺสตฺยาโท จ อตฺถิสฺส ภุ โหติฯ อาเทสวิธานํ อสสฺสาปโยคตฺถํ, กิสฺมิญฺจิ ปจฺจยวิเสเส, ตสฺมา อสิตพฺพนฺติอาทิ น ภวติฯ ภวิสฺสติ, ภวิสฺสนฺติฯ อภวา, อภวุฯ กฺริยาติปตฺติยํ ภุอาเทเส อภวิสฺส, อภวิสฺสํสุ อิจฺจาทิฯ เอยฺยาทิมฺหิ –</p>


<h3>๕๐. อตฺถิเต+ยฺยาทิจฺฉนฺนํ ส+สุ+ส+สถ+สํ+สาม</h3>
<p>อส=ภุวิ+จฺจสฺมา ปเรสํ เอยฺยาทิจฺฉนฺนํ สาทโย โหนฺติ ยถากฺกมํฯ ปรรูเป โส อสฺส, เต อสฺสุฯ ตฺวํ อสฺส, ตุเมฺห อสฺสถฯ อหํ อสฺสํ, มยํ อสฺสามฯ ตฺวาทิมฺหิ โส อตุ, อสฺส โลเป สนฺถุ, อยาเทเส ตฺวํ อหิ, ตุเมฺห อตฺถฯ อมฺหิ, อมฺห, สาเทเส อสฺมิ อสฺมฯ พหุลาธิการา อชฺชตเน อาสิ, อาสิํสุ, อาสุํ อิจฺจาทีปิ โหนฺติฯ</p>


<p>พฺรู=วจเน,</p>


<h3>๓๖. พฺรูโต ติสฺสีญ</h3>
<p>พฺรูโต ปรสฺส ติสฺส อีญ วา โหติฯ วุทฺธิอวาเทเส ลสฺส โลเป พฺรวีติฯ</p>


<h3>๕,๙๗. น พฺรูโสฺส</h3>
<p>พฺรูสฺส  โอ น โหติ พฺยญฺชเนฯ พฺรูติฯ อุวงาเทเส พฺรูวนฺติฯ</p>


<h3>๒๐. ตฺย+นฺตีนํ ฎ+ฎู</h3>
<p>อาหา ปเรสํ ติ+อนฺตีนํ ฎ+ฎู โหนฺติฯ ฎการา สพฺพาเทสตฺถาฯ อโตเยว อาหา ปเรสํ ติอนฺตีนํ ฎฎูวิธานญาปกา ติอนฺตีสุ พฺรูสฺส อาโหฯ อาห, อาหุฯ พฺรูสิ, พฺรูถฯ พฺรูมิ, พฺรูม อิจฺจาทิฯ พฺรวิสฺสติฯ อพฺรวิ อพฺรวี, อพฺรวุํฯ อนชฺชตเน อพฺรวา, อพฺรวุฯ ปโรกฺขายํ –</p>


<h3>๑๖. ออาทีสฺวา+โห พฺรูสฺส</h3>
<p>พฺรูสฺส อาโห โหติ ปโรกฺขาออาทีสุฯ สุปิเน กิร โส อาห, เต อาหุ อิจฺจาทิฯ อพฺรวิสฺสฯ พฺรเว พฺรเวยฺยฯ วุทฺธิปฺปฎิเสเธ พฺรูตุ, พฺรวนฺตุ อิจฺจาทิฯ</p>


<p>หน=หิํสายํ, ติมฺหิ วิกรณโลเป โส หนติ หนฺติฯ เต หนนฺติ อิจฺจาทิฯ กเมฺม-เย นสฺส เญฺญ ปุพฺพรูปํ, เตน หญฺญติ, หญฺญนฺติ หญฺญเรฯ ตถา หนิสฺสติ อิจฺจาทิฯ</p>


<h3>๖๗. หนา ฉ+ขา</h3>
<p>หนา สฺสาสฺส ฉ+ขา วา โหนฺติฯ ปฎิหํขามิ ปฎิหนิสฺสามิฯ หํเฉม หนิสฺสามฯ อหนิ, อหนิํสูติอาทิ สพฺพตฺถ โยเชตพฺพํฯ หุวาทโย</p>


<p>หุ=หวเน ฯ ตฺยาทีสุ โลฯ ‘‘ปโรกฺขายญฺจา’’ติ จคฺคหเณน หุ หุติ ทฺวิตฺตํ, ‘‘กวคฺคหานํ จวคฺคชา’’ติ หสฺส โช, ลโลโป วุทฺธิ จ, ชุโหติ อคฺคิํ, อญฺญตฺร ‘‘ยวา สเร’’ติ วกาโร, ชุหฺวติฯ ชุโหนฺติฯ ชุหฺวนฺติฯ ชุโหสิ ชุหฺวสิ, ชุโหถ ชุหฺวถฯ อิจฺจาทิฯ กเมฺม – ‘‘ทีโฆ สรสฺสา’’ติ ทีเฆ หูยติ เตน อคฺคิ อิจฺจาทิฯ ชุหิสฺสติ, ชุหิสฺสนฺติฯ อชุหวิ อชุโหสิ, อชุหวุํ อชุหวิํสุ อชุหวํสุ อชุโหสุํฯ อชุหิสฺส, อชุหิสฺสํสฺสุฯ ชุเห ชุเหยฺยฯ ชุโหตุ, ชุโหนฺตุ อิจฺจาทิฯ</p>


<p>หา=จาเค, ปุเร วิย เทฺวภาวฉาเทสโลเป ‘‘รโสฺส ปุพฺพสฺสา’’ติ ปุพฺพสฺส อาสฺส รโสฺสฯ ชหาติ อิจฺจาทิฯ กเมฺม – ‘‘อญฺญาทิสฺสา+สฺสี เกฺย’’ติ เกฺย อาสฺส อี, หียติ อิจฺจาทิฯ ชหิสฺสติฯ อชหาสิ, ‘‘ทีฆา อีสฺส’’ อิติ สิ, ปชหิ, อชหิํสุ อชหํสุ, ปชหิํสุ ปชหุํฯ กเมฺม-ปหียิ ปหียิตฺถฯ สฺสาทิ+เอยฺยาทิ+ตฺวาทีสุปิ เญยฺยาฯ</p>


<p>ทา=ทาเน, ทฺวิภาวรสฺสตฺตานิ, ลโลโป, ททาติ, ททนฺติ อิจฺจาทิฯ ‘‘คมวทา’’ ทินา ทชฺชาเทเส ทชฺชติ, ทชฺชนฺติ อิจฺจาทิฯ ลเสฺส+กาเร ทานํ เทติ อิจฺจาทิฯ</p>


<h3>๒๒. ทาสฺส ทํ วา มิเมสฺว+ทฺวิเตฺต</h3>
<p>อทฺวิเตฺต วตฺตมานสฺส ทาสฺส ทํ โหติ วา มิเมสุฯ วคฺคนฺตํ, ทมฺมิ เทมิ, ทมฺม เทมฯ อีกาเร ทียติ อิจฺจาทิฯ อนาคตเตฺถ อิญาคเม สรโณปาทิ, ททิสฺสติ, ททิสฺสนฺติฯ ทชฺชิสฺสติ, ทชฺชิสฺสนฺติฯ ลวิกรเณ  ทสฺสติ, ทสฺสนฺติฯ อชฺชตเน-อททิ, อททิํสุ, อทชฺชิ, อทชฺชิํสุ, อทาสิ, อทํสุฯ อนชฺชตเน-อททา, อททุฯ กาลาติปตฺติยํ-อททิสฺส อทชฺชิสฺส, เล อทสฺส, ทสฺสํสุฯ เอยฺยาทิมฺหิ-ทเท ทเทยฺย ทเชฺช ทเชฺชยฺยฯ ‘‘ฎา’’ติ พหุลาธิการา ทชฺชาเทสา ปรสฺส เอยฺยสฺส ฎา, ทชฺชา, ทชฺชุํ ทเชฺชยฺยํ ทเทยฺยุํฯ ตฺวาทีสุ-ททาตุ, ททนฺตุ, ทชฺชตุ, ทชฺชนฺตุ, ลเสฺส+กาเร เทตุ, เทนฺตุ อิจฺจาทิฯ สพฺพตฺถ กเมฺมปิ โยชนียํฯ</p>


<p>ธา=ธารเณ, ตฺยาทิมฺหิ จคฺคหเณน ทฺวิเตฺต ปุพฺพาการสฺส รสฺสเตฺต ลโลเป ‘‘จตุตฺถทุติยานํ ตติยปฐมา’’ติ ปุพฺพธการสฺส ทกาเร จ กเต ทธาติ, ทธนฺติฯ ปิปุโพฺพ, ‘‘ตทมินา’’ ทินา อาสฺส โลโป, ‘‘ธาสฺส โห’’ติ ทฺวิเตฺต ปรสฺส ธาสฺส หกาโร, ทฺวารํ ปิทหติ, ปิทหนฺติฯ ลเสฺส+กาเร นิเธติ, นิเธนฺติฯ กเมฺม-วิธียติ, วิธียนฺติ อิจฺจาทิฯ ธสฺสติ, ปิทหิสฺสติ, ปริทเหสฺสติฯ อธาสิ, ปิทหิฯ อธสฺส, ปิทหิสฺสฯ ทเธ ทเธยฺย, ปิทเห ปิทเหยฺยฯ ททาตุ, ปิทหตุ, นิเธตุ, นิเธนฺตุ อิจฺจาทิฯ (ชุโหตฺยาทโย)ฯ</p>


<p>
ภูวาทิ จ ชุหาทิ จ, หุวาทิธาตโว จิ+เม;  
  
สวุทฺธิกภูวาทีหิ, ติธา เภทํ อุเปนฺติ เตฯ  
</p>
  
(ภูวาทินโยฯ)  
</p>
  
<p>อธุนา  วิกรณปเภทปกาสนตฺถํ รุธาทีนํ อฎฺฐคณานํ กานิจิ รูปานิ อุทาหริยเนฺต –</p>


<p>รุธ=อาวรเณ, ตฺยาทโย โหนฺติฯ เอว+มุปริปิ สพฺพคเณสุฯ</p>


<h3>๕,๑๙. มญฺจ รุธาทีนํ</h3>
<p>รุธาทิโก อปโรเกฺขสุ กตฺตุวิหิตมาน+นฺต+ตฺยาทีสุ โล โหติ มญฺจ+นฺตสรา ปโรฯ นิคฺคหีตสฺส วคฺคนฺตํ, ‘‘ลหุสฺสุปนฺตสฺสา’’ติ สํโยคตฺตา น วุทฺธิฯ โส มคฺคํ รุนฺธติ, รุนฺธนฺติ อิจฺจาทิฯ กเมฺม-นิปุโพฺพ โกฺย ธสฺส จวคฺค+ปุพฺพรูป+ตติยกฺขรชการา, เตน มโคฺค นิรุชฺฌติ อิจฺจาทิฯ อิญาคเม รุนฺธิสฺสติ, นิรุชฺฌิสฺสติฯ อรุนฺธิ, อรุนฺธิํสุฯ นิรุชฺฌิโตฺถ, นิรุชฺฌิ, นิรุชฺฌิํสุฯ อรุนฺธิสฺส, อรุนฺธิสฺสํสุ, นิรุชฺฌิสฺส, นิรุชฺฌิสฺสํสุฯ รุเนฺธ รุเนฺธยฺย, นิรุเชฺฌ นิรุเชฺฌยฺยฯ รุนฺธตุ, รุนฺธนฺตุฯ ตฺวํ รุนฺธ รุนฺธาหิฯ นิรุชฺฌตุ, นิรุชฺฌนฺตุ อิจฺจาทิฯ</p>


<p>ฉิท=เทฺวธากรเณ, ฉินฺทติ, ฉินฺทนฺติฯ กเมฺม-ฉิชฺชติ, ฉิชฺชนฺติฯ ภวิสฺสติปจฺจเย – ‘‘ลภ วสจฺฉิทา’’ ทินา จฺฉงาเทเส เฉจฺฉติ ฉินฺทิสฺสติฯ กเมฺม-ปุพฺพรูปํ, ฉิชฺชิสฺสติ, ฉิชฺชิสฺสนฺติฯ อฉินฺทิ ฉินฺทิ, อเจฺฉชฺชิ, อเจฺฉชฺชิํสุฯ อจฺฉินฺทิสฺสา อฉิชฺชิสฺสาฯ ฉิเนฺท ฉิเนฺทยฺย, ฉิเชฺช ฉิเชฺชยฺย, ฉินฺทตุ, ฉินฺทนฺตุ, ฉิชฺชตุ, ฉิชฺชนฺตุ อิจฺจาทิฯ</p>


<p>ภุช=ปาลนโชฺฌหาเรสุ, ภุญฺชติ, ภุญฺชนฺติ อิจฺจาทิฯ ภวิสฺสติมฺหิ ‘‘ภุช+มุจ+วจ+วิสานํ กฺขง’’ติ ธาตฺวเนฺตน สห สฺสสฺส  กฺขงาเทเส วุทฺธิ, โภกฺขติ, ภุญฺชิสฺสติ, โภกฺขนฺติ, ภุญฺชิสฺสนฺติ อิจฺจาทิฯ</p>


<p>มุจ=โมจเน, มุจฺจติ, มุจฺจนฺติ อิจฺจาทิฯ กเมฺม-มุจฺจติ, มุจฺจนฺติ อิจฺจาทิฯ (รุธาทินโย)ฯ</p>


<p>ทิว=กีฬา วิชิคิํสา โวหาร ชุติ ถุติ คตีสุ,</p>


<h3>๕,๒๑. ทิวาทีหิ ยก</h3>
<p>ทิวาทีหิ กตฺตริ ลวิสเย ยก โหติฯ กกาโร กานุพนฺธการิยโตฺถ, เอว+มุปริ จฯ วสฺส พกาเร ปุพฺพรูปํ, โส ชุตํ ทิพฺพติ, ทิพฺพนฺติ อิจฺจาทิฯ กเมฺม-เกฺย เตน ทิพฺพติ, ทิพฺพนฺติ อิจฺจาทิฯ ทิพฺพิสฺสติ, เตน ทิพฺพิสฺสติฯ อทิพฺพิ ทิพฺพิฯ เตน อทิพฺพิ ทิพฺพิฯ อทิพฺพิสฺสฯ เตน อทิพฺพิสฺสฯ ทิเพฺพ ทิเพฺพยฺยฯ เตน ทิเพฺพ ทิเพฺพยฺยฯ ทิพฺพตุฯ เตน ทิพฺพตุ อิจฺจาทิฯ</p>


<p>สิว=ตนฺตุสนฺตาเน, สิพฺพติ, สิพฺพนฺติ อิจฺจาทิฯ ปท=คมเน, อุปุโพฺพ, จวคฺคปุพฺพรูปานิ, อุปฺปชฺชติ, อุปฺปชฺชเร อุปฺปชฺชนฺติ อิจฺจาทิฯ กเมฺมเกฺย เตน ปฎิปชฺชเต อิจฺจาทิฯ ภาเว-อุปฺปชฺชเต ตยาฯ พุธ=อวคมเน, ฌการปุพฺพรูปานิ ยกฺขเรสุฯ ธมฺมํ พุชฺฌติ, พุชฺฌเร พุชฺฌนฺติ อิจฺจาทิฯ กเมฺม-มยา ธโมฺม พุชฺฌเต อิจฺจาทิฯ ยุธ=สมฺปหาเร, ยุชฺฌติ+จฺจาทิฯ นห=พนฺธเน, ‘‘หสฺส วิปลฺลาโส’’ติ เย วิปลฺลาโส, สนฺนยฺหติ+จฺจาทิฯ มน=ญาเณ, ญฺญการ+ปุพฺพรูปานิ, มญฺญติ+จฺจาทิฯ ตุส=ตุฎฺฐิมฺหิ, ปุพฺพรูเป ตุสฺสติ+จฺจาทิฯ สม=อุปสเม, สมฺมติ+จฺจาทิฯ</p>


<p>ชน=ชนเน , ‘‘ชนิสฺสา’’ติ อา โหติ กานุพเนฺธ พหุลาธิการา, โส ชายติ, ชายนฺติ+จฺจาทิฯ กเมฺม-ชนิตุํ ปโยเชตีติ ‘‘ปโยชกพฺยาปาเร ณาปิ เจ’’ติ ณิมฺหิ ‘‘อญฺญตฺราปี’’ติ วุทฺธิปฎิเสเธ กฺยมฺหิ ‘‘ทีโฆ สรสฺสา’’ติ ทีเฆ จ กเต เตน ชนียติ, ชนียนฺติ อิจฺจาทิฯ โส ชายิสฺสติฯ เตน ชนิสฺสติฯ โส อชายิ, เตน อชนียิฯ โส อชายิสฺส, เตน อชนียิสฺสฯ โส ชาเย ชาเยยฺย, เตน ชนีเยยฺยฯ โส ชายตุ, เตน ชนียตุ อิจฺจาทิฯ (ทิวาทินโย)ฯ</p>


<p>ตุท=พฺยถเน,</p>


<h3>๕,๒๒. ตุทาทีหิ โก</h3>
<p>ตุทาทีหิ กตฺตริ ลวิสเย โก โหติฯ ตุทติ, ตุทนฺติ อิจฺจาทิฯ กเมฺม-ตุทฺยติ ตุชฺชติ, ตุทฺยเร ตุทฺยนฺติ, ตุชฺชเร ตุชฺชนฺติ+จฺจาทิฯ ตถา ตุทิสฺสติ ตุชฺชิสฺสติฯ อตุทิ, อตุทิํสุ, อตุชฺชิฯ อตุทิสฺส อตุชฺชิสฺส, ตุเทยฺย ตุเชฺชยฺยฯ ตุทตุ, ตุทนฺตุ, ตุชฺชตุ อิจฺจาทิฯ</p>


<p>วิส=ปเวสเน, ปปุโพฺพฯ โส คามํ ปวิสติ อิจฺจาทิฯ กเมฺม-ปวิสียติ อิจฺจาทิฯ ปวิสิสฺสติฯ ปวิสียิสฺสติฯ ปาวิสิ, อีมฺหิ ‘‘ภุชมุจา’’ ทินา โยควิภาคา กฺขงฯ ปาวิสิ, ปวิสิ ปาเวกฺขิ, ปถวิํ ปาวิสิํสุ ปวิสิํสุฯ ปาวิสียิฯ ปาวิสิสฺส ปวิสิสฺสฯ ปาวิสียิสฺสฯ ปวิเส ปวิเสยฺย, วิกรณโลโป  ปวิสีเยยฺยฯ ปวิสตุ, ปวิสียตุ อิจฺจาทิฯ นุทติฯ ทิส=อุจฺจารเณ, อุทฺทิสฺสติ, ลิขติ, ตุสติ อิจฺจาทิฯ (ตุทาทินโย)ฯ</p>


<p>ชิ=ชเย,</p>


<h3>๕,๒๓. ชฺยาทีหิ กฺนา</h3>
<p>ชฺยาทีหิ กตฺตริ ลวิสเย กฺนา โหติฯ น วุทฺธิฯ กิเลเส ชินาติ, ชินนฺติฯ เตน กิเลโส ชียติ, ชียนฺติ, เกฺย ทีโฆฯ ชินิสฺสติ, ชินิสฺสนฺติฯ อชินิ ชินิฯ อชียิ, อชียิตฺถฯ อชินิสฺสฯ อชียิสฺสฯ ชิเนยฺยฯ ชินาตุ อิจฺจาทิฯ จิ=จเย, ตถา จินาติ, จินนฺติ อิจฺจาทิฯ</p>


<p>ญา=อวโพธเน,</p>


<h3>๕,๑๒๐. ญาสฺส เน ชา</h3>
<p>ญาธาตุสฺส ชา โหติ นกาเรฯ วิชานาติฯ</p>


<h3>๖๑. ญาสฺส สนาสฺส นาโย ติมฺหิ</h3>
<p>สนาสฺส ญาสฺส นาโย วา โหติ ติมฺหิฯ นายติ, วิชานาติ อิจฺจาทิฯ กเมฺม-วิญฺญายติ อิจฺจาทิฯ เกฺย ‘‘อาเสฺส จา’’ติ เอตฺถ ‘‘อาเสฺส’’ติ โยควิภาคา อาสฺส เอ โหติ, ยสฺส ทฺวิเตฺต เญยฺยติ, เญยฺยนฺติ อิจฺจาทิฯ วิชานิสฺสติ, วิชานิสฺสนฺติฯ กเมฺม – ‘‘กฺยสฺส เสฺส’’ติ กฺยโลเป รเสฺส จ กเต ญาสฺสติ, ญาสฺสนฺติ, วิญฺญายิสฺสติ, ปญฺญายิสฺสติฯ</p>


<h3>๖๕. สฺสสฺส หิ กเมฺม</h3>
<p>ญาโต ปรสฺส สฺสสฺส หิ วา โหติ กเมฺม, ปญฺญายิหิติ, ปญฺญายิหินฺติฯ อญาคเม สมชานิ, สํชานิ, สํชานิํสุฯ สมชา- นิํสุ ฯ กเมฺม-ปญฺญายิ, ปญฺญายิํสุฯ อชานิสฺสฯ กเมฺม-อญฺญายิสฺสฯ</p>


<h3>๖๓. เอยฺยสฺสิ+ยาญา วา</h3>
<p>ญาโต ปรสฺส เอยฺยสฺส อิยา+ญา โหนฺติ วาฯ ชานิยาฯ</p>


<h3>๖๒. ญามฺหิ ชํ</h3>
<p>ญาเทเส สนาสฺส ญาสฺส ชํ วา โหติฯ ชญฺญา, ชาเนยฺย, ชาเนยฺยุํฯ กเมฺม-ปญฺญาเยยฺย, ปญฺญาเยยฺยุํฯ วิชานาตุ, วิชานนฺถุฯ กเมฺม-วิญฺญายตุ อิจฺจาทิฯ</p>


<p>มา=มาเน, ‘‘อา อี สฺสาทีนํ พฺยญฺชนสฺสิญ’’ อิติ อิญอิติ โยควิภาคา อิญาคเม ปุพฺพสรโลโป, มินาติ, มินนฺติฯ กเมฺม-มียติ อิจฺจาทิฯ ลู=เฉทเน, ‘‘กฺณากฺนาสุ รโสฺส’’ติ ธาตุสฺส รโสฺส, ลุนาติ, ลุนนฺติฯ กเมฺม-ลูยติ อิจฺจาทิฯ ธุ=กมฺปเน, ธุนาติ อิจฺจาทิฯ (ชฺยาทินโย)ฯ</p>


<p>กี=ทพฺพวินีมเย,</p>


<h3>๒๔. กฺยาทีหิ กฺณา</h3>
<p>กฺยาทีหิ ลวิสเย กฺณา โหติฯ ‘‘กฺณากฺนาสุ รโสฺส’’ติ รเสฺส กิณาติ, กิณนฺติ อิจฺจาทิฯ กเมฺม-วิกฺกียติ, วิกฺกียนฺติฯ วิกฺกิณิสฺสติ, วิกฺกิณิสฺสนฺติฯ วิกฺกียิสฺสติ, วิกฺกียิสฺสนฺติฯ อกิณิ, วิกฺกิณิ, วิกฺกียิฯ อกิณิสฺส, วิกฺกิณิสฺสฯ วิกฺกิเณ วิกฺกิเณยฺยฯ</p>


<p>วิกฺกีเย ฯ วิกฺกีเยยฺยฯ วิกฺกิณาตุ, วิกฺกิณนฺตุ, วิกฺกียตุ, วิกฺกียนฺตุ อิจฺจาทิฯ สุ=สวเน, สุณาติ, สุณนฺติ อิจฺจาทิฯ</p>


<p>สก=สตฺติยํ,</p>


<h3>๕,๑๒๑. สกา+ปานํ กุก+กุ เณ</h3>
<p>สก+อาปานํ กุก+กุอิเจฺจเต อาคมา โหนฺติ เณฯ สกฺกุณาติ, สกฺกุณนฺติฯ สกฺกุนาติ, สกฺกุนนฺติฯ</p>


<h3>๕๓. เสฺส วา</h3>
<p>สกสฺมา กฺณาสฺส โกฺข วา โหติ เสฺสฯ สกฺขิสฺสติ, สกฺขิสฺสนฺติฯ</p>


<h3>๕๘. สกา กฺณาสฺส ข อีอาโท</h3>
<p>สกสฺมา กฺณาสฺส โข วา โหติ อีอาทีสุฯ อสกฺขิ สกฺขิ, สกฺขิํสุฯ อสกฺขิสฺส, อสกฺขิสฺสํสุฯ สกฺกุเณ สกฺกุเณยฺยฯ สกฺกุณาตุ, สกฺกุณนฺตุฯ</p>


<p>อป=ปาปุณเน, ปปุโพฺพ, ‘‘สกา+ปานํ กุก+กุ เณ’’ติ กุกเต สมฺปตฺติ ปาปุณาติ, ปาปุณนฺติ อิจฺจาทิฯ กเมฺมปาปียติ, ปาปียนฺติฯ ปาปุณิสฺสติ, ปาปุณิสฺสนฺติฯ กเมฺม-ปาปียิสฺสติ, ปาปียิสฺสนฺติฯ ปาปุณิ, ปาปุณิํสุฯ กเมฺม-ปาปียิ, ปาปียิตฺถฯ อปาปุณิสฺสฯ กเมฺม-อปาปียิสฺสฯ ปาปุเณ, ปาปุเณยฺยฯ กเมฺม-ปาปีเยยฺยฯ ปาปุณาตุ, ปาปุณนฺตุฯ กเมฺม-ปาปียตุ อิจฺจาทิฯ (กฺยาทินโย)ฯ</p>


<p>สุ=สวเน,</p>


<h3>๒๕. สฺวาทีหิ โกฺณ</h3>
<p>สุอาทีหิ  ลวิสเย โกฺณ โหติฯ กานุพนฺธตฺตา น วุทฺธิฯ ธมฺมํ สุโณติฯ ปรสฺสรโลเป สุโณนฺติฯ กเมฺม-เกฺย ทีเฆ สูยติ, สูยนฺติฯ ทฺวิเตฺต สุยฺยติ สุยฺยนฺติ+จฺจาทิฯ อิญาคเม สุณิสฺสติ, สุณิสฺสนฺติฯ กเมฺม-กฺยโลเป วุทฺธิฯ โสสฺสติ, โสสฺสนฺติ อิจฺจาทิฯ อสุณิ สุณิ, อสุณิํสุ สุณิํสุฯ</p>


<h3>๖๐. เตสุ สุโต โกฺณ+กฺณานํ โรฎ</h3>
<p>เตสุ อีอาทีสุ สุโต ปเรสํ โกฺณ+กฺณานํ โรฎ วา โหติฯ รกาโร อนุพโนฺธฯ โฎ สพฺพาเทสโตฺถฯ อุสฺส โลเป ทฺวิตฺตํ อีสฺส สิ จฯ อโสฺสสิ, อโสฺสสิํสุฯ ‘‘อิํสฺส จ สิญ’’ติ โยควิภาคา สิญ, อโสฺสสิํสุ, ปจฺจโสฺสสุํฯ อสุยิ, อสุยิตฺถฯ อสุณิสฺส, เตน อสุยิสฺสฯ สุเณ สุเณยฺย, สุเณยฺยํฯ เตน สูเย สูเยยฺยฯ สุณาตุ, สุณนฺตุฯ สูยตุ, สูยนฺตุ อิจฺจาทิฯ</p>


<p>คิ=สเทฺท, คิโณติฯ คิณนฺติฯ ตฺวํ คิโณสิฯ คิณิสฺสติ, คิณิสฺสนฺติฯ อคิณิสฺสฯ คิเณยฺยฯ คิโณตุ อิจฺจาทิฯ วุ=สํวรเณ, อาวุโณติ, อาวุณนฺติฯ อาวุโณสิ อิจฺจาทิฯ เสเสสุปิ โยเชตพฺพํฯ (สฺวาทินโย)ฯ</p>


<p>ตน=วิตฺถาเร,</p>


<h3>๒๖. ตนาทิโตฺว</h3>
<p>ตนาทิโต กตฺตริ ลวิสเย โอ โหติฯ กิตฺติํ ตโนติ, ตโนนฺติ อิจฺจาทิฯ</p>


<h3>๗๖. โอวิกรณสฺสุ ปรจฺฉเกฺก</h3>
<p>โอวิกรณสฺส  อุ โหติ ปรจฺฉกฺกวิสเยฯ ตนุเต, ตนฺวเนฺตฯ ตนุเส, ตนุเวฺหฯ ตเนฺว, ตนฺวเมฺหฯ กเมฺม –</p>


<h3>๕,๑๓๘. ตนสฺสา วา</h3>
<p>ตนสฺส วา อา โหติ เกฺยฯ ปปุโพฺพ, ปตายติฯ ปตญฺญติ, ปตายเร ปตายนฺติ ปตญฺญเร ปตญฺญนฺติ+จฺจาทิฯ ตถา วิกรณโลเป อิญาคเม จ ตนิสฺสติ, ตนิสฺสนฺติฯ ปตายิสฺสติฯ อตนิ, อตนิํสุฯ อตนิสฺสฯ ปตายิสฺสฯ ตเนยฺย, ตเนยฺยุํฯ ตโนตุ, ตโนนฺตุ อิจฺจาทิฯ</p>


<p>กร=กรเณ,</p>


<h3>๕,๑๗๗. กรสฺส โสสฺส กุพฺพ+กุรุ+กยิรา</h3>
<p>กรสฺส ส โอการสฺส กุพฺพาทโย วา โหนฺติ นฺต+มาน+ตฺยาทีสุฯ กุพฺพติ, กุพฺพนฺติฯ กโรติ, กโรนฺติฯ กโรสิ, กโรถฯ</p>


<h3>๒๓. กรสฺส โสสฺส กุํ</h3>
<p>กรสฺส ส โอการสฺส กุํ วา โหติ มิเมสุฯ กุมฺมิ กโรมิฯ กุมฺม กโรมฯ ปรจฺฉเกฺก กุรุเต กุพฺพเต, กุพฺพเนฺต อิจฺจาทิฯ กยิรติ, กยิรนฺติ อิจฺจาทิฯ กเมฺม-กฺยสฺส ทฺวิเตฺต อีสฺส รโสฺส, กริยฺยติ, กรียติ วา อิจฺจาทิฯ ‘‘ตวคฺควรณา’’ ทินา  เย รสฺส ยกาเร กยฺยติ, กยฺยนฺติฯ พหุลาธการา กเมฺม กฺวจิ อิมินา กยิราเทเส เตน กยิรติ, กยิรนฺติ อิจฺจาทิฯ ภวิสฺสติมฺหิ –</p>


<h3>๒๕. หาสฺส จา+หง เสฺสน</h3>
<p>กรสฺส โสสฺส หาสฺส จ อาหง วา โหติ เสฺสน สหฯ กาหติ, กาหนฺติ อิจฺจาทิฯ อิญาคเม กาหิติ, กาหินฺติ อิจฺจาทิฯ อาหงาเทสาภาวปเกฺข กริสฺสติ, กริสฺสนฺติ อิจฺจาทิฯ อชฺชตเน –</p>


<h3>๒๔. กา อีอาทีสุ</h3>
<p>กรสฺส ส โอการสฺส กา โหติ วา อีอาทีสุฯ</p>


<h3>๔๔. ทีฆา อีสฺส</h3>
<p>ทีฆโต ปรสฺส อีสฺส สิ วา โหติฯ อกาสิฯ อีโลเป อกา, อกํสุฯ โอสฺส สิอาเทเส อกาสิฯ สิญาคเม อกาสิตฺถฯ อกาสิ, อกาสิํ, อกาสิมฺหฯ อญฺญตฺร อกริกริ, อกริํสุ กริํสุ อกํสุ อิจฺจาทิฯ เตน อกรียิ อิจฺจาทิฯ อกริสฺส อิจฺจาทิฯ กเมฺม-อกรียิสฺส อิจฺจาทิฯ เอยฺยาทิมฺหิ ‘‘กฺวจิ วิกรณานํ’’ติ โอวิกรณโลเป กเรกเรยฺย, กเรยฺยุํ อิจฺจาทิฯ กุเพฺพ กุเพฺพยฺย อิจฺจาทิฯ</p>


<h3>๗๑. ฎา</h3>
<p>กยิรา ปรสฺส เอยฺยสฺส ฎา โหติฯ โส กยิราฯ</p>


<h3>๗๐. กยิเร+ยฺยเสฺส+ยฺยุมาทีนํ</h3>
<p>กยิรา  ปรสฺส เอยฺยุมาทีนํ เอยฺยสฺส โลโป โหติฯ กยิรุํฯ ตฺวํ กยิราสิ, กยิราถฯ กยิรามิ, กยิรามฯ</p>


<h3>๗๒. เอถสฺสา</h3>
<p>กยิรา ปรเสฺส+ถสฺส อา โหตีติอาทิสฺส เอสฺส อา โหติฯ กยิราถ ธีโรฯ กเมฺม-กริเยยฺย, กริเยยฺยุ+มิจฺจาทิฯ กโรตุ กุรุตุ วา, กุพฺพนฺตุ กโรนฺตุ อิจฺจาทิฯ ปรจฺฉเกฺก-กุรุตํ, กุพฺพนฺตํฯ กุรุสฺสุ กรสฺสุ อิจฺจาทิฯ ‘‘เอโอน+ม วเณฺณ’’ติ อกาโรฯ กุรุโวฺห, กุเพฺพ, กุพฺพามเสฯ กเมฺม-กรียตุ อิจฺจาทิฯ</p>


<h3>๕,๑๓๓. กโรติสฺส โข</h3>
<p>ปาทิโต ปรสฺส กรสฺส กฺวจิ ข โหติฯ อภิสงฺขโรติ อิจฺจาทิฯ สพฺพตฺถ โยเชตพฺพํฯ ‘‘ตทมินา’’ทินา ขาเทเส อภิสํขาสีติ วิเสโสฯ สก=สตฺติยํ, สโกฺกติ อิจฺจาทิฯ อป=ปาปุณเน, ปปุโพฺพ, ปโปฺปติ อิจฺจาทิฯ (ตนาทินโย)ฯ</p>


<p>จุร=เถเยฺย,</p>


<h3>๑,๑๕. จุราทิโต ณิ</h3>
<p>จุราทีหิ กฺริยเตฺถหิ สกเตฺถ ณิ ปโร โหติฯ ‘‘ณิณาปฺยาปีหิ วา’’ติ วิกเปฺปน โลฯ ธนํ โจรยติ โจเรติ อิจฺจาทิฯ กเมฺม-โจรียติ อิจฺจาทิฯ โจรยิสฺสติ โจเรสฺสติ  อิจฺจาทิฯ กเมฺม-โจรียิสฺสติ อิจฺจาทิฯ อโจรยิ โจรยิ อโจเรสิ โจเรสิ อิจฺจาทิฯ อโจรยิสฺส อิจฺจาทิฯ กเมฺม-อโจรียิสฺส อิจฺจาทิฯ โจรเย โจรเยยฺย อิจฺจาทิฯ โจเรตุ โจเรนฺตุ อิจฺจาทิฯ</p>


<p>จินฺต=จินฺตายํ, สํโยคตฺตา น วุทฺธิ, จิเนฺตติ จินฺตยติ, จิเนฺตนฺติฯ กเมฺม-จินฺตียติ, จินฺตียนฺติ อิจฺจาทิฯ มนฺต=คุตฺตภาสเน, มเนฺตติ มนฺตยติ อิจฺจาทิฯ ปาล=รกฺขเณ, โส ธมฺมํ ปาเลติ ปาลยติฯ เตน ปาลียติ+จฺจาทิฯ (จุราทินโย)ฯ</p>


<p>
ภูวาทิ จ รุธาทิ จ, ทิวาทิ จ ตุทาทโย;  
  
ชฺยาที กิยาที สฺวาที จ, ตนาที จ จุราทโยฯ  
</p>
  
(วิกรณวิธานํ)ฯ  
</p>
  
<h3>๕,๑. ติช+มาเนหิ ข+สา ขมา+วีมํสาสุ</h3>
<p>ขนฺติยํ ติชา, วีมํสายํ มานา จ ข+สปจฺจยา โหนฺติ ยถากฺกมํฯ ติช=นิสาเน, อการสฺสา+ปโยโคฯ เข ‘‘ลหุสฺสุปนฺตสฺสา’’ติ ปเตฺต+การสฺส ‘‘อญฺญตฺราปี’’ติ ปฎิเสโธฯ ยการวชฺชิตพฺยญฺชนสฺส ‘‘ปรรูป+มยกาเร พฺยญฺชเน’’ติ ปรรูปญฺจฯ ‘‘จตุตฺถทุติยา’’ ทินา ปฐมกฺขรกกาเร จ ‘‘ขฉสาน+เมกสฺสโร+ทิ เทฺว’’ติ ติกฺข ติกฺข อิติ ทฺวิภาเว ‘‘โลโป+นาทิพฺยญฺชนสฺสา’’ติอาทิโต+ญฺญสฺส พฺยญฺชนสฺส โลเป จ กเต ติติกฺขาธาตุโต ตฺยาทิปจฺจย+ลวิกรณานิฯ ติติกฺขติ อิจฺจาทิ ปุริมสมํ ฯ กเมฺม-ติติกฺขียติ อิจฺจาทิฯ อิโต ปรํ กโมฺมทาหรณํ น กริสฺสามฯ</p>


<p>มาน=ปูชายํ+ติมสฺมา สปจฺจย, ทฺวิตฺตาทิมฺหิ กเต ‘‘มานสฺส วี ปรสฺส จ มํ’’ติ ปุพฺพมานสฺส วี จ ปรมานสฺส มญฺจ โหติฯ วีมํสธาตุโต ติปจฺจยาทิมฺหิ กเต วีมํสติ อิจฺจาทิฯ ติติกฺขิสฺสติ, วีมํสิสฺสติ อิจฺจาทิฯ เอว+มุปริปิ อชฺชตนาทีสุปิ โยเชตพฺพํฯ ปโยชกตฺตา ณิ, ‘‘ณิณาปฺยาปีหิ วา’’ติ ลวิกรณํ, เตชยติ เตเชติฯ ตถา จุราทิตฺตา น ลวิกรณํ, มานยติ มาเนติฯ</p>


<h3>๕,๒. กิตา ติกิจฺฉา+สํสเยสุ โฉ</h3>
<p>ติกิจฺฉายํ สํสเย จ วตฺตมานา กิตา โฉ โหติฯ กิต=นิวาเส, ฉปจฺจเย ปุเพฺพว ปรรูปาทิมฺหิ จ กเต ‘‘กิตสฺสา+สํสเย วา’’ติ ทฺวิเตฺต ปุพฺพสฺส ติอาเทเส ติกิจฺฉธาตุโต ตฺยาทโยฯ ติกิจฺฉติ, ติกิจฺฉนฺติ+จฺจาทิฯ วิปุพฺพโต กิตา ฉปฺปจฺจยาทิมฺหิ กเต ‘‘กวคฺคหานํ จวคฺคชา’’ติ ทฺวิเตฺต ปุพฺพสฺส กสฺส โจฯ วิจิกิจฺฉติ, วิจิกิจฺฉนฺติ+จฺจาทิฯ ปโยชกตฺตา เกตยติ+จฺจาทิ ปุริมสมํฯ</p>


<h3>๕,๓. นินฺทายํ คุป+พธา พสฺส โภ จ</h3>
<p>นินฺทายํ คุป+พเธหิ โฉ โหติ พสฺส โภ จฯ คุป=รกฺขเน+ตีมสฺมา ฉปฺปจฺจเย ‘‘อญฺญตฺราปี’’ติ โอตฺตาภาเว จ ปรรูปาทิมฺหิ ‘‘กวคฺคหา’’ ทินา คสฺส เช จ กเต ‘‘คุปิสฺสุสฺสา’’ติ ทฺวิเตฺต ปุพฺพสฺส อุสฺส อิ โหติฯ ตฺยาทิ+ลวิกรณาทิมฺหิ  ชิคุจฺฉติ อิจฺจาทิฯ นินฺทายํ-พธ=พนฺธเน+ตีมสฺมา ฉปฺปจฺจเย จ อิมินาว พสฺส ภกาเร จ ปรรูเป ปฐมกฺขเร ภจฺฉภจฺฉอิติ ทฺวิเตฺต อนาทิพฺยญฺชนสฺส โลเป ‘‘จตุตฺถทุติยานํ ตติยปฐมา’’ติ ทฺวิเตฺต ปุพฺพสฺส ภสฺส พกาเร ‘‘ขฉเสสฺวสฺสี’’ติ อิกาเร ทีเฆ จ กเต พีภจฺฉธาตุโต ตฺยาทโย โหนฺติฯ พีภจฺฉติ, พีภจฺฉนฺติ อิจฺจาทิฯ อญฺญตฺร โคเปติ+จฺจาทิฯ</p>


<h3>๕,๔. ตุํสฺมา โลโป จิ+จฺฉายํ เต</h3>
<p>ตุมนฺตโต อิจฺฉาย+มเตฺถ เต ข+ส+ฉา โหนฺติ พหุลํ, ตุํปจฺจยสฺส โลโป จ โหติ, สุตตฺตาฯ ภุช=ปาลน+โชฺฌหาเรสุฯ โภชนายาติ วิคฺคยฺห ‘‘ตุํ+ตาเย’’จฺจาทินา ตุํปจฺจเย ‘‘ลหุสฺสุปนฺตสฺสา’’ติ โอกาเร ปรรูเป จ กเต โภตฺตุ+มิจฺฉตีติ วิคฺคยฺห อิมินา ขปจฺจเย ตุํปจฺจยสฺส อิมินา จ โลเป ‘‘นิมิตฺตาภาเว เนมิตฺติกสฺสาปิ จ อภาโว’’ติ ญายา ปรรูปโอการานํ อภาเว ขสฺส ปรรูป+ขการาทิมฺหิ จ กเต ภุกฺข ภุกฺข อิติ ทฺวิเตฺต ตติยพกาโร โหติ, พุภุกฺขธาตุโต ตฺยาทโย โหนฺติ, พุภุกฺขติ, พุภุกฺขนฺติ อิจฺจาทิฯ</p>


<p>ชิ=ชเย, ชยนาย อิติ วิคฺคยฺห ปุเร วิย ตุมาทิมฺหิ กเต เชตุ+มิจฺฉตีติ วิคฺคยฺห สปฺปจฺจเย ชิส ชิส อิติ ทฺวิเตฺต อนาทิพฺยญฺชนโลเป ทฺวิเตฺต ปรสฺส ชิสฺส ‘‘ชิหรานํ คิํ’’ติ คิํฯ ชิคิํสธาตุโต ตฺยาทีสุ ชิคิํสติ, ชิคิํสนฺติ อิจฺจาทิฯ</p>


<p>ฆส=อทเน , ฆสิตุ+มิจฺฉติ ฉปฺปจฺจยาทิมฺหิ ปุเร วิย กเต ฆสฺส ‘‘กวคฺคหา’’ทินา เฌ ฌสฺส ‘‘จตุตฺถทุติยา’’ ทินา ชกาเร ‘‘ขฉเสสฺวสฺสี’’ติ อิกาเร จ กเต ชิฆจฺฉธาตุโต ตฺยาทโย โหนฺติฯ ชิฆจฺฉติ, ชิฆจฺฉนฺติ+จฺจาทิฯ</p>


<h3>๕,๕. อีโย กมฺมา</h3>
<p>อิจฺฉากมฺมโต อิจฺฉาย+มเตฺถ อียปจฺจโย โหติฯ ปุตฺต+มิจฺฉตีติ อียปจฺจเย อียาทิวุตฺติตฺตา ‘‘เอกตฺถตายํ’’ติ วิภตฺติโลโปฯ ปุตฺตียติ, ปุตฺตียนฺติ+จฺจาทิฯ</p>


<h3>๕,๖. อุปมานา+จาเร</h3>
<p>กมฺมโต อุปมานา อาจารเตฺถ อีโย โหติฯ ปุตฺต+มิวา+จรติ ปุตฺตียติ สิสฺสํ, ปุตฺตียนฺติ+จฺจาทิฯ</p>


<h3>๕,๗. อาธาราติ</h3>
<p>อีโย โหติฯ กุฎิย+มิวา+จรติ กุฎียติ ปาสาเทฯ ปาสาเทวา+จรติ ปาสาทียติ กุฎิยํ, ปาสาทียนฺติ+จฺจาทิฯ</p>


<h3>๕,๘. กตฺตุตา+โย</h3>
<p>กตฺตุโต+ปมานา อาจารเตฺถ อาโย โหติฯ ปพฺพโต อิวา+จรติ สีลาทิคุณโยคโตติ ปพฺพตายติ โยคี, ปพฺพตายธาตุโต ตฺยาทโยฯ</p>


<h3>๕,๙. จฺยเตฺถ</h3>
<p>กตฺตุโต  อภูตตพฺภาเว อาโย โหติ พหุลํฯ ภุโสติ ปฐมนฺตโต อภุโส ภุโส ภวตีติ ภุสายติ, ภุสายนฺติ อิจฺจาทิฯ ‘‘วิจฺฉาภิกฺขเญฺญสุ เทฺว’’ติ อาภิกฺขญฺญเตฺถ ทฺวิเตฺต อปฎปฎา ปฎปฎา ภวตีติ อาเย ปฎปฎายติ, ปฎปฎายนฺติ+จฺจาทิฯ อโลหิโต โลหิโต ภวติ โลหิตายติฯ</p>


<h3>๕,๑๐. สทฺทาทีนิ กโรติ</h3>
<p>สทฺทาทีหิ ทุติยเนฺตหิ กโรตีติ อสฺมิํ อเตฺถ อาโย โหติฯ สทฺทํ กโรติ สทฺทายติฯ เอวํ เวรายติ, กลหายติ, ธูปายติ+จฺจาทิฯ</p>


<h3>๕,๑๑. นโมตฺว+โสฺส</h3>
<p>นโมอิจฺจสฺมา กโรตีติ อสฺมิํ อเตฺถ อโสฺส โหติฯ นโม กโรตีติ อสฺมิํ อเตฺถ อสฺสปจฺจเย ตฺยาทโย โหนฺติ, ตถาคตํ นมสฺสติ, นมสฺสนฺติ อิจฺจาทิฯ</p>


<h3>๕,๑๒. ธาตฺวเตฺถ นามสฺมิ</h3>
<p>นามสฺมา ธาตฺวเตฺถ พหุล+มิ โหติฯ หตฺถินา อติกฺกมตีติ อิปจฺจเย ลวิกรณ+เอการ+อยาเทเสสุ กเตสุ อติหตฺถยติฯ เอวํ วีณาย อุปคายติ อุปวีณายติ, วินยํ ทฬฺหํ กโรติ ทฬฺหยติ, วิสุทฺธา โหติ รตฺติ วิสุทฺธายติ, กุสลํ ปุจฺฉติ กุสลายติ+จฺจาทิฯ</p>


<h3>๕,๑๓. สจฺจาทีหา+ปิ</h3>
<p>สจฺจาทีหิ  ธาตฺวเตฺถ อาปิ โหติฯ สจฺจ+มาจิกฺขตีติ อาปิมฺหิ ตฺยาทิปจฺจเย ‘‘ณิ+ณาปฺยา+ทีหิ วา’’ติ ลวิกรณ+เอ+อยาเทสาฯ สจฺจาปยติ, สจฺจาเปติ อิจฺจาทิฯ อตฺถ+มาจิกฺขติ อตฺถาปยติฯ เอวํ เวทาปยติฯ สุกฺขํ กโรตีติ สุกฺขาปยติ สุกฺขาเปติ อิจฺจาทิฯ</p>


<h3>๕,๑๖. ปโยชกพฺยาปาเร ณาปิ จ</h3>
<p>กตฺตารํ โย ปโยเชติ, ตสฺส พฺยาปาเร กฺริยตฺถา ณิ+ณาปี โหนฺติ พหุลํฯ</p>


<p>
ณิปจฺจโย อุวณฺณนฺตา, อาโต ณาเปว โหติ+ห;  
  
เทฺว เทฺว+โก โหติ วา เสเส, พหุลํตฺยนุวุตฺติยาฯ  
</p>
  
<p>
อกมฺมกาปิ โหเนฺตว, ณิ+ณาปฺยนฺตา สกมฺมกา;  
  
สกมฺมกา ทฺวิกมฺมา+สฺสุ, ทฺวิกมฺมา จ ติกมฺมกาฯ  
</p>
  
<p>
ตสฺมา กตฺตริ กเมฺม จ, ณิ+ณาปีนํ ตุ สมฺภโว;  
  
น ภาเว สุทฺธกตฺตา ตุ, กมฺมํ โหติ ปโยชเกฯ  
</p>
  
<p>
นยาทีนํ ปธานญฺจ, อปธานํ ทุหาทินํ;  
  
สุทฺธกตฺตา ณิ+ณาปีสุ, กมฺม+มกฺขฺยาต โคจรํฯ  
</p>
  
<p>ภวิตุํ ปโยชยตีติ อเตฺถ อิมินา ณิปฺปจฺจโยฯ ณกาโร ณานุพนฺธการิยโตฺถฯ ‘‘ยุวณฺณาน+เม+โอ ปจฺจเย’’ติ โอกาเร ‘‘อายา+วา ณานุพเนฺธ’’ติ ณานุพเนฺธ อาวาเทโสฯ ตฺยาทิมฺหิ ‘‘ณิ+ณาปฺยา+ปีหิ วา’’ติ ลวิกรเณ เอกาเร ‘‘เอโอน+มยวา สเร’’ติ อยาเทโสฯ โส สมาธิํ ภาวยติ ภาเวติ , ภาวยนฺติ ภาเวนฺติ+จฺจาทิฯ กเมฺม-เตน สมาธิ ภาวียติ+จฺจาทิฯ เอตฺถ ‘‘ทีโฆ สรสฺสา’’ติ เกฺย อิการสฺส ทีโฆฯ ภาวยิสฺสติ ภาเวสฺสติ, ภาวยิสฺสนฺติ ภาเวสฺสนฺติ+จฺจาทิฯ อชฺชตเน อีสฺส สิมฺหิ อภาเวสิ ภาเวสิ, อภาวยิ ภาวยิ, อภาวยิํสุ ภาวยิํสุฯ ปรสฺสรโลเป อภาเวสุํ ภาเวสุํ, อภาวยํสุ ภาวยํสุ, อภาวยุํ ภาวยุํ อิจฺจาทิฯ กเมฺม-อภาวียิ ภาวียิ อิจฺจาทิฯ อภาวิสฺส อภาวยิสฺส, อภาวิสฺสํสุ อภาวยิสฺสํสุฯ กเมฺม-อภาวยิสฺสํ อิจฺจาทิฯ ภาเว ภาเวยฺย อิจฺจาทิฯ กเมฺม-ภาวีเยยฺย อิจฺจาทิฯ ภาวยตุ ภาเวตุ อิจฺจาทิฯ กเมฺม-ภาวียตุ อิจฺจาทิฯ</p>


<p>ปจิตุํ ปโยเชตีติ อเตฺถ ณิ+ณาปี โหนฺติฯ โส เทวทเตฺตน โอทนํ ปาจยติ ปาเจติ อิจฺจาทิ, ตถา ปาจาปยติ ปาจาเปติ+จฺจาทิฯ กเมฺม-โส เตน เทวทเตฺตน โอทโน ปาจียติ ปาจาปียติ+จฺจาทิ, ภวิสฺสตฺยาทีสุปิ โยเชตพฺพํฯ</p>


<p>คนฺตุํ ปโยเชตีติ อเตฺถ โส ตํ ปุริสํ คามํ คมยติ คเมติ คจฺฉาปยติ คจฺฉาเปติ+จฺจาทิฯ กเมฺม-เตน โส คามํ คมียติ คจฺฉาปียติ+จฺจาทิฯ</p>


<p>คุห=สํวรเณ, คุหิตุํ ปโยเชตีติ ณิมฺหิ ‘‘คุหิสฺส สเร’’ติ ทีโฆฯ คูหยติ, คูหยนฺติ อิจฺจาทิฯ</p>


<p>ทิส+ทุส=อปฺปีติยํ, ทุสิตุํ ปโยเชตีติ ณิมฺหิ ‘‘ณิมฺหิ ทีโฆ ทุสสฺสา’’ติ ทีเฆ ทูสยติ+จฺจาทิฯ</p>


<p>ตถา อิจฺฉนฺตํ ปโยชยติ อิจฺฉาปยติ อิจฺฉาเปติ, เอสยติ เอเสติฯ นิยจฺฉนฺตํ ปโยชยติ นิยมยติ นิยเมติฯ ตถา อาสยติ  อาเสติ, อจฺฉาปยติ อจฺฉาเปติฯ ลาภยติ ลาเภติ, เอวํ วาสยติ วาเสติ, วาสาปยติ วาสาเปติฯ วาหยติ วาเหติ, วาหาปยติ วาหาเปติ+จฺจาทิฯ เอวํ ชีรยติ, มารยติ, ทสฺสยติ อิจฺจาทิฯ หู=สตฺตายํ, ปโหนฺตํ ปโยชยติ ปหาวยติ ปหาเวติ อิจฺจาทิฯ สายยติ สายาปยติ สายาเปติฯ นายาปยติ นายาเปติฯ ปติฎฺฐาปยติ ปติฎฺฐาเปติฯ รเสฺส ปติฎฺฐเปติฯ หนฺตุํ ปโยชยตีติ ณิ+ณาปี, ‘‘หนสฺส ฆาโต ณานุพเนฺธ’’ติ ฆาตาเทเส ฆาตยติ ฆาเตติฯ ตถา ชุหาวยติ ชุหาเวติ, ชหาปยติ ชหาเปติฯ หาปยติ หาเปติฯ ทาปยติ ทาเปติฯ วิธาปยติ วิธาเปติ, ปิทหาปยติ ปิทหาเปติฯ (ภูวาทินโย)ฯ</p>


<p>อิทานิ รุธาทิอฎฺฐคณา ทสฺสียเนฺต-โรธยติ โรเธติฯ เทวยติ เทเวติฯ โตทยติ โตเทติฯ ชยาปยติ ชยาเปติฯ วิกฺกยติ วิกฺกยาเปติฯ สาวยติ สาเวติฯ วิตานยติ วิตาเนติฯ โจราปยติ โจราเปติ อิจฺจาทิฯ</p>


<p>
ขาทีหิ ปจฺจยเนฺตหิ, อปิ โหนฺติ ณิ+ณาปโย;  
  
ณิ+ณาปินา+นกานานํ, ทสฺสนเญฺจตฺถ สาธนํฯ  
</p>
  
<p>ติติกฺขนฺตํ ปโยชยติ ติติเกฺขติ ติติกฺขาเปติ, ติกิจฺฉยติ ติกิเจฺฉติ ติกิจฺฉาปยติ ติกิจฺฉาเปติฯ เอวํ พุภุเกฺขติ พุภุกฺขาเปติฯ ปพฺพตายยติฯ ปุตฺตียยติ อิจฺจาทิฯ (ขาทิปจฺจยนโย)ฯ</p>


<p>อิติ ปโยคสิทฺธิยํ ตฺยาทิกโณฺฑ ฉโฎฺฐฯ</p>





