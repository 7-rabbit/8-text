<h2>สํยุตฺตนิกาเย</h2>
<h2>มหาวคฺค-อฎฺฐกถา</h2>
<h1>๑. มคฺคสํยุตฺตํ</h1>
<h2>๑. อวิชฺชาวโคฺค</h2>
<h3>๑-๒. อวิชฺชาสุตฺตาทิวณฺณนา</h3>
<p> มหาวคฺคสฺส    ปฐเม ติ สหชาตวเสน จ อุปนิสฺสยวเสน จาติ ทฺวีหากาเรหิ ปุพฺพงฺคมาฯ ติ สมาปชฺชนาย สภาวปฎิลาภาย, อุปฺปตฺติยาติ อโตฺถฯ นฺติ สา ปเนสา ยเทตํ อลชฺชนาการสณฺฐิกํ อหิริกํ, อภายนาการสณฺฐิตญฺจ อโนตฺตปฺปํ, เอตํ อนุเทว สเหว เอกโตว, น วินา เตน อุปฺปชฺชตีติ อโตฺถฯ ติ อวิชฺชาย อุปคตสฺส สมนฺนาคตสฺสฯ ติ อยาถาวทิฎฺฐิ อนิยฺยานิกทิฎฺฐิฯ ติ โหติ อุปฺปชฺชติฯ ทีสุปิ อยาถาวอนิยฺยานิกวเสเนว  มิจฺฉาภาโว เวทิตโพฺพฯ อิติ อิมานิ อฎฺฐปิ อกุสลธมฺมสมาปตฺติยา มิจฺฉตฺตองฺคานิ นาม โหนฺติฯ ตานิ ปน น เอกกฺขเณ สพฺพานิ ลพฺภนฺติ, นานกฺขเณ ลพฺภนฺติฯ</p>


<p>กถํ? ยทา หิ ทิฎฺฐิสมฺปยุตฺตจิตฺตํ กายวิญฺญตฺติํ สมุฎฺฐาเปนฺตํ อุปฺปชฺชติ, ตทา มิจฺฉาทิฎฺฐิ มิจฺฉาสงฺกโปฺป มิจฺฉาวายาโม มิจฺฉาสติ มิจฺฉาสมาธิ  มิจฺฉากมฺมโนฺตติ ฉ องฺคานิ โหนฺติฯ ยทา ทิฎฺฐิวิปฺปยุตฺตํ, ตทา มิจฺฉาทิฎฺฐิวชฺชานิ ปญฺจฯ ยทา ตาเนว เทฺว วจีวิญฺญตฺติํ สมุฎฺฐาเปนฺติ, ตทา มิจฺฉากมฺมนฺตฎฺฐาเน มิจฺฉาวาจาย สทฺธิํ ตาเนว ฉ วา ปญฺจ วาฯ อยํ อาชีโว นาม กุปฺปมาโน กายวจีทฺวาเรสุเยว อญฺญตรสฺมิํ กุปฺปติ, น มโนทฺวาเรฯ ตสฺมา ยทา อาชีวสีเสน ตาเนว จิตฺตานิ กายวจีวิญฺญตฺติโย สมุฎฺฐาเปนฺติ, ตทา กายกมฺมํ มิจฺฉาชีโว นาม โหติ, ตถา วจีกมฺมนฺติ มิจฺฉาชีวสฺส วเสน ตาเนว ฉ วา ปญฺจ วาฯ ยทา ปน วิญฺญตฺติํ อสมุฎฺฐาเปตฺวา ตานิ จิตฺตานิ อุปฺปชฺชนฺติ , ตทา มิจฺฉาทิฎฺฐิมิจฺฉาสงฺกปฺปมิจฺฉาวายามมิจฺฉาสติมิจฺฉาสมาธิวเสน ปญฺจ วา, มิจฺฉาสงฺกปฺปาทิวเสน จตฺตาริ วา โหนฺตีติ เอวํ น เอกกฺขเณ สพฺพานิ ลพฺภนฺติ, นานกฺขเณ ลพฺภนฺตีติฯ</p>


<p>สุกฺกปเกฺข ติ กมฺมสฺสกตญาณํฯ อิหาปิ สหชาตวเสน จ อุปนิสฺสยวเสน จาติ ทฺวีหากาเรหิ ปุพฺพงฺคมตา เวทิตพฺพาฯ นฺติ หิรี จ โอตฺตปฺปญฺจฯ ตตฺถ ลชฺชนาการสณฺฐิตา หิรี, ภายนาการสณฺฐิตํ โอตฺตปฺปํฯ อยเมตฺถ สเงฺขโป, วิตฺถาโร ปน วิสุทฺธิมเคฺค วุโตฺตวฯ ติ วิชฺชาย อุปคตสฺส สมนฺนาคตสฺสฯ ติ วิทุโน ปณฺฑิตสฺสฯ ติ ยาถาวทิฎฺฐิ นิยฺยานิกทิฎฺฐิฯ ทีสุปิ เอเสว นโยฯ อิติ กุสลธมฺมสมาปตฺติยา อิมานิ อฎฺฐงฺคานิ โหนฺติ, ตานิ โลกิยมคฺคกฺขเณ น เอกโต สพฺพานิ ลพฺภนฺติ, โลกุตฺตรมคฺคกฺขเณ ปน ลพฺภนฺติฯ ตานิ จ โข ปฐมชฺฌานิกมเคฺค, ทุติยชฺฌานิกาทีสุ ปน สมฺมาสงฺกปฺปวชฺชานิ สเตฺตว โหนฺติฯ</p>


<p>ตตฺถ โย เอวํ วเทยฺย ‘‘ยสฺมา มชฺฌิมนิกายมฺหิ มหาสฬายตนิกสุเตฺต (ม. นิ. ๓.๔๓๑) ‘ยา ตถาภูตสฺส ทิฎฺฐิ, สาสฺส โหติ สมฺมาทิฎฺฐิฯ โย ตถาภูตสฺส, สงฺกโปฺป, สฺวาสฺส โหติ สมฺมาสงฺกโปฺปฯ โย ตถาภูตสฺส วายาโม, สฺวาสฺส โหติ สมฺมาวายาโมฯ ยา ตถาภูตสฺส สติ, สฺวาสฺส โหติ  สมฺมาสติฯ โย ตถาภูตสฺส สมาธิ, สฺวาสฺส โหติ สมฺมาสมาธิฯ ปุเพฺพว โข ปนสฺส กายกมฺมํ วจีกมฺมํ อาชีโว จ สุปริสุโทฺธ’ติ วุตฺตํ ตสฺมา ปญฺจงฺคิโกปิ โลกุตฺตรมโคฺค โหตี’’ติ โส วตฺตโพฺพ – ตสฺมิํเยว สุเตฺต ‘‘เอวมสฺสายํ อริโย อฎฺฐงฺคิโก มโคฺค ภาวนาปาริปูริํ คจฺฉตี’’ติ อิทํ กสฺมา น ปสฺสสิ ? ยํ ปเนตํ ‘‘ปุเพฺพว โข ปนสฺสา’’ติ วุตฺตํ, ตํ ปพฺพชิตทิวสโต ปฎฺฐาย ปริสุทฺธภาวทสฺสนตฺถํฯ ปพฺพชิตทิวสโต ปฎฺฐาย หิ ปริสุทฺธานิ กายกมฺมาทีนิ โลกุตฺตรมคฺคกฺขเณ อติปริสุทฺธานิ โหนฺตีติ อยมโตฺถ ทีปิโตฯ</p>


<p>ยมฺปิ อภิธเมฺม วุตฺตํ ‘‘ตสฺมิํ โข ปน สมเย ปญฺจงฺคิโก มโคฺค โหตี’’ติ (วิภ. ๒๑๒), ตํ เอกํ กิจฺจนฺตรํ ทเสฺสตุํ วุตฺตํฯ ยสฺมิญฺหิ กาเล มิจฺฉากมฺมนฺตํ ปหาย สมฺมากมฺมนฺตํ ปูเรติ, ตสฺมิํ กาเล มิจฺฉาวาจา วา มิจฺฉาชีโว วา น โหติ, ทิฎฺฐิ สงฺกโปฺป วายาโม  สติ สมาธีติ อิเมสุเยว ปญฺจสุ การกเงฺคสุ สมฺมากมฺมโนฺต ปูรติฯ วิรติวเสน หิ สมฺมากมฺมโนฺต ปูรติ นามฯ สมฺมาวาจาสมฺมาอาชีเวสุปิ เอเสว นโยฯ อิติ อิมํ กิจฺจนฺตรํ ทเสฺสตุํ เอวํ วุตฺตํฯ โลกิยมคฺคกฺขเณ จ ปเญฺจว โหนฺติ, วิรติ ปน อนิยตาฯ ตสฺมา ‘‘ฉองฺคิโก’’ติ อวตฺวา ‘‘ปญฺจงฺคิโก’’เตฺวว วุตฺตํฯ ‘‘ยา จ, ภิกฺขเว, อริยจิตฺตสฺส อนาสวจิตฺตสฺส อริยมคฺคสมงฺคิโน อริยมคฺคํ ภาวยโต ตีหิ กายทุจฺจริเตหิ อารติ วิรติ ปฎิวิรติ เวรมณี อกิริยา อกรณํ, อยํ ภิกฺขเว สมฺมากมฺมโนฺต อริโย อนาสโว โลกุตฺตรมโคฺค’’ติ (ม. นิ. ๓.๑๓๙)ฯ เอวํ ปน มหาจตฺตาลีสกสุตฺตาทีสุ อเนเกสุ สุเตฺตสุ สมฺมากมฺมนฺตาทีนญฺจ โลกุตฺตรมคฺคสฺส องฺคภาวสิทฺธิโต อฎฺฐงฺคิโกว โลกุตฺตรมโคฺค โหตีติ เวทิตโพฺพติฯ อิมสฺมิํ สุเตฺต อยํ อฎฺฐงฺคิโก มโคฺค โลกิยโลกุตฺตรมิสฺสโกว กถิโตฯ ทุติยํ โกสลสํยุเตฺต วุตฺตเมวฯ</p>


<h3>๓. สาริปุตฺตสุตฺตวณฺณนา</h3>
<p> ตติเย ติ อานนฺทเตฺถโร สาวกปารมีญาณสฺส มตฺถกํ อปฺปตฺตตาย สกลมฺปิ มคฺคพฺรหฺมจริยํ กลฺยาณมิตฺตสนฺนิสฺสเยน ลพฺภตีติ น อญฺญาสิ, ธมฺมเสนาปติ ปน สาวกปารมีญาณสฺส มตฺถเก ฐิตตฺตา อญฺญาสิ, ตสฺมา เอวมาหฯ เตเนวสฺส ภควา ติ สาธุการมทาสิฯ</p>


<h3>๔. ชาณุโสฺสณิพฺราหฺมณสุตฺตวณฺณนา</h3>
<p> จตุเตฺถ   ติ สกลเสเตน จตูหิ วฬวาหิ ยุตฺตรเถนฯ โส กิร สโพฺพ สจกฺกปญฺชรกุพฺพโร รชตปริกฺขิโตฺต โหติฯ รโถ จ นาเมส ทุวิโธ โหติ – โยธรโถ, อลงฺการรโถติฯ ตตฺถ โยธรโถ จตุรสฺสสณฺฐาโน โหติ นาติมหา ทฺวินฺนํ ติณฺณํ วา ชนานํ  คหณสมโตฺถฯ อลงฺการรโถ มหา โหติ ทีฆโต ทีโฆ ปุถุลโต ปุถุโล จ, ตตฺถ ฉตฺตคฺคาหโก วาลพีชนิคฺคาหโก ตาลวณฺฎคฺคาหโกติ เอวํ อฎฺฐ วา ทส วา สุเขเนว ฐาตุํ วา นิสีทิตุํ วา นิปชฺชิตุํ วา สโกฺกนฺติฯ อยมฺปิ อลงฺการรโถเยวฯ</p>


<p>ติ ตา วฬวา ปกติยา เสตวณฺณาวฯ ติ ปสาธนํ ตาสํ รชตมยํ อโหสิฯ ติ รโถปิ วุตฺตนเยเนว รชตปริกฺขิตฺตตฺตา ตตฺถ ตตฺถ ทนฺตกมฺมขจิตตฺตา จ เสโตวฯ ติ ยถา อเญฺญ รถา สีหจมฺมปริวาราปิ โหนฺติ, พฺยคฺฆจมฺมปริวาราปิ ปณฺฑุกมฺพลปริวาราปิ โหนฺติ, น เอวํ เอสฯ เอส ปน ฆนทุกูเลน ปริวาริโต อโหสิฯ ติ รสฺมิโยปิ รชตปนาฬิสุปริกฺขิตฺตาฯ ติ ปโตทลฎฺฐิปิ รชตปริกฺขิตฺตาฯ</p>


<p>นฺติ รถมเชฺฌ อุสฺสาปิตฉตฺตมฺปิ เสตเมว อโหสิฯ นฺติ อฎฺฐงฺคุลวิตฺถาโร รชตมโย อุณฺหีสปโฎฺฎ เสโตฯ ติ วตฺถานิปิ เสตานิ เผณปุญฺชวณฺณานิฯ เตสุ นิวาสนํ ปญฺจสตคฺฆนกํ, อุตฺตราสโงฺค สหสฺสคฺฆนโกฯ ติ อุปาหนา นาม มคฺคารุฬฺหสฺส วา โหนฺติ อฎวิํ วา ปวิสนฺตสฺสฯ อยํ ปน รถํ อภิรุโฬฺห, เตนสฺส ตทนุจฺฉวิโก รชตปฎิเสวิโต ปาทาลงฺกาโร นาม เอส เอวํ วุโตฺตติ เวทิตโพฺพฯ ติ ผลิกมยทณฺฑาย เสตจมรวาลพีชนิยาฯ น เกวลญฺจ เอตฺตกเมวสฺส เสตํ อโหสิ, โส ปน พฺราหฺมโณ เสตวิเลปนํ วิลิมฺปิ, เสตมาลํ ปิฬนฺธิ, ทสสุ องฺคุลีสุ องฺคุลิมุทฺทิกา กเณฺณสุ กุณฺฑลานีติ เอวมาทิ อลงฺกาโรปิสฺส รชตมโยว อโหสิ ฯ ปริวารพฺราหฺมณาปิสฺส ทสสหสฺสมตฺตา ตเถว เสตวตฺถวิเลปนมาลาลงฺการา อเหสุํฯ</p>


<p>ยํ ปเนตํ นฺติ วุตฺตํ, ตตฺรายํ นิยฺยายนวิภาวนา – โส กิร ฉนฺนํ ฉนฺนํ  มาสานํ เอกวารํ นครํ ปทกฺขิณํ กโรติ – ‘‘อิโต เอตฺตเกหิ ทิวเสหิ นครํ ปทกฺขิณํ กริสฺสตี’’ติ ปุเรตรเมว โฆสนา กยิรติฯ ตํ สุตฺวา เย นครโต น ปกฺกนฺตา, เต น ปกฺกมนฺติฯ เยปิ ปกฺกนฺตา, เตปิ ‘‘ปุญฺญวโต สิริสมฺปตฺติํ ปสฺสิสฺสามา’’ติ อาคจฺฉนฺติฯ ยํ ทิวสํ พฺราหฺมโณ นครํ อนุวิจรติ, ตทา  ปาโตว นครวีถิโย สมฺมชฺชิตฺวา วาลิกํ โอกิริตฺวา ลาชปญฺจเมหิ ปุเปฺผหิ วิปฺปกิริตฺวา ปุณฺณฆเฎ ฐเปตฺวา กทลิโย จ ธเช จ อุสฺสาเปตฺวา สกลนครํ ธูปิตวาสิตํ กโรนฺติฯ</p>


<p>พฺราหฺมโณ ปาโตว สีสํ นฺหายิตฺวา ปุเรภตฺตํ ภุญฺชิตฺวา วุตฺตนเยเนว เสตวตฺถาทีหิ อตฺตานํ อลงฺกริตฺวา ปาสาทา โอรุยฺห รถํ อภิรุหติฯ อถ นํ เต พฺราหฺมณา สพฺพเสตวตฺถวิเลปนมาลาลงฺการา เสตจฺฉตฺตานิ คเหตฺวา ปริวาเรนฺติฯ ตโต มหาชนสฺส สนฺนิปาตตฺถํ ปฐมํเยว ตรุณทารกานํ ผลาผลานิ วิกิรนฺติ, ตทนนฺตรํ มาสกรูปาทีนิ, ตทนนฺตรํ กหาปเณ วิกิรนฺติฯ มหาชโน สนฺนิปตติ, อุกฺกุฎฺฐิโย เจว เจลุเกฺขปา จ วตฺตนฺติฯ อถ พฺราหฺมโณ มงฺคลิกโสวตฺถิกาทีสุ มงฺคลานิ เจว สุวตฺถิโย จ กโรเนฺตสุ มหาสมฺปตฺติยา นครํ อนุวิจรติฯ ปุญฺญวนฺตา มนุสฺสา เอกภูมิกาทิปาสาเท อารุยฺห สุกปตฺตสทิสานิ วาตปานกวาฎานิ วิวริตฺวา โอโลเกนฺติฯ พฺราหฺมโณปิ อตฺตโน ยสสิริสมฺปตฺติยา นครํ อโชฺฌตฺถรโนฺต วิย ทกฺขิณทฺวาราภิมุโข โหติฯ ตํ สนฺธาเยตํ วุตฺตํฯ</p>


<p>ติ มหาชโน ตํ รถํ ทิสฺวาฯ นฺติ เสฎฺฐาธิวจนเมตํฯ นฺติ เสฎฺฐยานสทิสํ วต โภ ยานนฺติ อยเมตฺถ อโตฺถฯ นฺติ, อานนฺท, มนุสฺสา นาม วณฺณภาณกานํ ธนํ ทตฺวา อตฺตโน ทาริกานํ วณฺณคีตํ คายาเปนฺติ ‘‘อภิรูโป โหติ ทสฺสนีโย มหทฺธโน มหาโภโค’’ติ, น จ เตน วณฺณภณนมเตฺตน อภิรูปา วา โหนฺติ มหทฺธนา วา, เอวเมว มหาชโน  พฺราหฺมณสฺส รถํ ทิสฺวา – ‘‘พฺรหฺมํ วต โภ ยาน’’นฺติ กิญฺจาปิ เอวํ วณฺณํ ภณติ, น ปเนตํ ยานํ วณฺณภณนมเตฺตเนว พฺรหฺมยานํ นาม โหติฯ ลามกญฺหิ เอตํ ฉวํฯ ปรมเตฺถน ปน อิมเสฺสว โข เอตํ, อานนฺท, อริยสฺส อฎฺฐงฺคิกสฺส มคฺคสฺส  อธิวจนํฯ อยญฺหิ สพฺพโทสวิคเมน เสโฎฺฐ, อิมินา จ อริยา นิพฺพานํ ยนฺตีติ  อิติปิ, ธมฺมภูตตฺตา ยานตฺตา จ  อิติปิ, อนุตฺตรตฺตา กิเลสสงฺคามสฺส จ วิชิตตฺตา  อิติปิ วตฺตุํ วฎฺฎติฯ</p>


<p>อิทานิสฺส  นิโทฺทสภาวเญฺจว สงฺคามวิชยภาวญฺจ ทเสฺสโนฺต ติอาทิมาหฯ ตตฺถ ราคํ วินยมานา ปริโยสาเปติ ปริโยสานํ คจฺฉติ นิปฺผชฺชตีติ ราควินยปริโยสานาฯ เอส นโย สพฺพตฺถฯ</p>


<p>ติ ยสฺส อริยมคฺคยานสฺส สทฺธานุสาริวเสน สทฺธา, ธมฺมานุสาริวเสน ปญฺญาติ อิเม เทฺว ธมฺมา สทา ธุรํ ยุตฺตา, ตตฺรมชฺฌตฺตตายุเค ยุตฺตาติ อโตฺถฯ ติ อตฺตนา สทฺธิํ อธิวิเฎฺฐน พหิทฺธาสมุฎฺฐาเนน โอตฺตเปฺปน สทฺธิํ อชฺฌตฺตสมุฎฺฐานา หิรี ยสฺส มคฺครถสฺส อีสาฯ นฺติ วิปสฺสนาจิตฺตญฺจ มคฺคจิตฺตญฺจ โยตฺตํฯ ยถา หิ รถสฺส วากาทิมยํ โยตฺตํ โคเณ เอกาพเทฺธ กโรติ เอกสงฺคหิเต, เอวํ มคฺครถสฺส โลกิยวิปสฺสนาจิตฺตํ อติเรกปญฺญาส, โลกุตฺตรวิปสฺสนาจิตฺตํ อติเรกสฎฺฐิ กุสลธเมฺม เอกาพเทฺธ เอกสงฺคเห กโรติฯ เตน วุตฺตํ ‘‘มโน โยตฺต’’นฺติฯ ติ มคฺคสมฺปยุตฺตา สติ อารกฺขสารถิฯ ยถา หิ รถสฺส อารโกฺข สารถิ นาม โยคฺคิโยฯ ธุรํ วาเหติ โยเชติ อกฺขํ อพฺภญฺชติ รถํ เปเสติ รถยุตฺตเก นิพฺพิเสวเน กโรติ, เอวํ มคฺครถสฺส สติฯ อยญฺหิ อารกฺขปจฺจุปฎฺฐานา เจว กุสลากุสลานญฺจ ธมฺมานํ คติโย สมเนฺวสตีติ วุตฺตาฯ</p>


<p>ติ อริยอฎฺฐงฺคิกมคฺครโถฯ ติ จตุปาริสุทฺธิสีลาลงฺกาโรฯ ติ วิปสฺสนาสมฺปยุตฺตานํ ปญฺจนฺนํ ฌานงฺคานํ วเสน ฌานมยอโกฺขฯ ติ วีริยจโกฺก, กายิกเจตสิกสงฺขาตานิ  เทฺว วีริยานิ อสฺส จกฺกานีติ อโตฺถฯ ติ  ธุรสฺส สมาธิ, อุนฺนโตนตาการสฺส อภาเวน ทฺวินฺนมฺปิ ยุคปเทสานํ สมตาติ อโตฺถฯ อยญฺหิ ตตฺรมชฺฌตฺตุเปกฺขา จิตฺตุปฺปาทสฺส ลีนุทฺธจฺจภาวํ หริตฺวา ปโยคมชฺฌเตฺต จิตฺตํ ฐเปติ, ตสฺมา อิมสฺส มคฺครถสฺส ‘‘ธุรสมาธี’’ติ วุตฺตาฯ นฺติ พาหิรกรถสฺส สีหจมฺมาทีนิ วิย อิมสฺสาปิ อริยมคฺครถสฺส อโลภสงฺขาตา อนิจฺฉา ปริวารณํ นามฯ</p>


<p>ติ เมตฺตา จ เมตฺตาปุพฺพภาโค จฯ ติ กรุณา จ กรุณาปุพฺพภาโค จฯ ติ กายวิเวกาทิ ติวิธวิเวโกฯ นฺติ ยสฺส อริยมคฺครเถ ฐิตสฺส กุลปุตฺตสฺส เอตํ ปญฺจวิธํ อาวุธํฯ ยถา หิ รเถ ฐิโต ปญฺจหิ อาวุเธหิ สปเตฺต วิชฺฌติ, เอวํ โยคาวจโรปิ อิมสฺมิํ โลกิยโลกุตฺตรมคฺครเถ ฐิโต เมตฺตาย โทสํ วิชฺฌติ, กรุณาย วิหิํสํ , กายวิเวเกน คณสงฺคณิกํ, จิตฺตวิเวเกน กิเลสสงฺคณิกํ, อุปธิวิเวเกน สพฺพากุสลํ วิชฺฌติฯ เตนเสฺสตํ ปญฺจวิธํ ‘‘อาวุธ’’นฺติ วุตฺตํฯ ติ ทุรุตฺตานํ ทุราคตานํ วจนปถานํ อธิวาสนกฺขนฺติฯ ติ สนฺนทฺธจโมฺมฯ ยถา หิ รเถ ฐิโต รถิโก ปฎิมุกฺกจโมฺม อาคตาคเต สเร ขมติ, น นํ เต วิชฺฌนฺติ, เอวํ อธิวาสนกฺขนฺติสมนฺนาคโต ภิกฺขุ อาคตาคเต วจนปเถ ขมติ, น นํ เต วิชฺฌนฺติฯ ตสฺมา ‘‘ติติกฺขา จมฺมสนฺนาโห’’ติ วุโตฺตฯ ติ จตูหิ โยเคหิ เขมาย นิพฺพานาย วตฺตติ, นิพฺพานาภิมุโข คจฺฉติเยว, น ติฎฺฐติ น ภิชฺชตีติ อโตฺถฯ</p>


<p>นฺติ เอตํ มคฺคยานํ อตฺตโน ปุริสการํ นิสฺสาย ลทฺธตฺตา อตฺตนิ สมฺภูตํ นาม โหติฯ นฺติ อสทิสํ เสฎฺฐยานํฯ ติ เยสํ เอตํ ยานํ อตฺถิ, เต ธีรา ปณฺฑิตปุริสา โลกมฺหา นิยฺยนฺติ คจฺฉนฺติฯ ติ เอกํเสนฯ นฺติ ราคาทโย สปเตฺต ชินนฺตา ชินนฺตาฯ</p>


<h3>๕-๖. กิมตฺถิยสุตฺตาทิวณฺณนา</h3>
<p> ปญฺจเม  ติ เอวสโทฺท นิยมโตฺถฯ เตน อญฺญํ มคฺคํ ปฎิกฺขิปติฯ อิมสฺมิํ สุเตฺต วฎฺฎทุกฺขเญฺจว มิสฺสกมโคฺค จ กถิโตฯ ฉฎฺฐํ อุตฺตานเมวฯ</p>


<h3>๗. ทุติยอญฺญตรภิกฺขุสุตฺตวณฺณนา</h3>
<p> สตฺตเม  นฺติ อสงฺขตาย อมตาย นิพฺพานธาตุยา เอตํ อธิวจนํฯ ติ อปิจ เตน ราคาทิวินเยน อาสวานํ ขโยติปิ วุจฺจติฯ อาสวกฺขโย นาม อรหตฺตํ, อรหตฺตสฺสาปิ เอตํ ราควินโยติอาทิ นามเมวาติ ทีเปติฯ ติ ‘‘สตฺถารา นิพฺพานธาตูติ วทเนฺตน อมตํ นิพฺพานํ กถิตํ, มโคฺค ปนสฺส น กถิโตฯ ตํ กถาเปสฺสามี’’ติ อนุสนฺธิกุสลตาย ปุจฺฉโนฺต เอตํ อโวจฯ</p>


<h3>๘. วิภงฺคสุตฺตวณฺณนา</h3>
<p> อฎฺฐเม  ติ เอเกน ปริยาเยน อฎฺฐงฺคิกมคฺคํ วิภชิตฺวา ปุน อปเรน ปริยาเยน วิภชิตุกาโม อิทํ เทสนํ อารภิฯ ตตฺถ นฺติ สวนสมฺมสนปฎิเวธปจฺจเวกฺขณวเสน จตูหากาเรหิ อุปฺปนฺนํ ญาณํฯ สมุทเยปิ เอเสว นโยฯ เสเสสุ ปน ทฺวีสุ สมฺมสนสฺส อภาวา ติวิธเมว วฎฺฎติฯ เอวเมตํ ‘‘ทุเกฺข ญาณ’’นฺติอาทินา จตุสจฺจกมฺมฎฺฐานํ ทสฺสิตํฯ</p>


<p>ตตฺถ ปุริมานิ เทฺว สจฺจานิ วฎฺฎํ, ปจฺฉิมานิ วิวฎฺฎํฯ เตสุ ภิกฺขุโน วเฎฺฎ กมฺมฎฺฐานาภินิเวโส โหติ, วิวเฎฺฎ นตฺถิ อภินิเวโสฯ ปุริมานิ หิ เทฺว สจฺจานิ ‘‘ปญฺจกฺขนฺธา ทุกฺขํ, ตณฺหา สมุทโย’’ติ เอวํ สเงฺขเปน จ, ‘‘กตเม ปญฺจกฺขนฺธา รูปกฺขโนฺธ’’ติอาทินา นเยน วิตฺถาเรน จ อาจริยสนฺติเก อุคฺคณฺหิตฺวา วาจาย ปุนปฺปุนํ ปริวเตฺตโนฺต โยคาวจโร กมฺมํ กโรติฯ อิตเรสุ ปน ทฺวีสุ สเจฺจสุ – ‘‘นิโรธสจฺจํ อิฎฺฐํ กนฺตํ มนาปํ, มคฺคสจฺจํ อิฎฺฐํ กนฺตํ มนาป’’นฺติ เอวํ สวเนเนว กมฺมํ กโรติฯ โส เอวํ กโรโนฺต จตฺตาริ สจฺจานิ เอกปฎิเวเธน ปฎิวิชฺฌติ, เอกาภิสมเยน อภิสเมติ ฯ ทุกฺขํ ปริญฺญาปฎิเวเธน ปฎิวิชฺฌติ, สมุทยํ ปหานปฎิเวเธน, นิโรธํ สจฺฉิกิริยปฎิเวเธน, มคฺคํ ภาวนาปฎิเวเธน ปฎิวิชฺฌติฯ ทุกฺขํ ปริญฺญาภิสมเยน…เป.… มคฺคํ ภาวนาภิสมเยน อภิสเมติฯ</p>


<p>เอวมสฺส ปุพฺพภาเค ทฺวีสุ สเจฺจสุ อุคฺคหปริปุจฺฉาสวนธารณสมฺมสนปฎิเวโธ โหติ, ทฺวีสุ สวนปฎิเวโธเยวฯ อปรภาเค ตีสุ  กิจฺจโต ปฎิเวโธ โหติ, นิโรเธ อารมฺมณปฎิเวโธฯ ปจฺจเวกฺขณา ปน ปตฺตสจฺจสฺส โหติฯ อิมสฺส ภิกฺขุโน ปุเพฺพ ปริคฺคหโต – ‘‘ทุกฺขํ ปริชานามิ, สมุทยํ ปชหามิ, นิโรธํ สจฺฉิกโรมิ, มคฺคํ ภาเวมี’’ติ อาโภคสมนฺนาหารมนสิการปจฺจเวกฺขณา นตฺถิ, ปริคฺคหโต ปฎฺฐาย โหติฯ อปรภาเค ปน ทุกฺขํ ปริญฺญาตเมว โหติ…เป.… มโคฺค ภาวิโตว โหติฯ</p>


<p>ตตฺถ เทฺว สจฺจานิ ทุทฺทสตฺตา คมฺภีรานิ, เทฺว คมฺภีรตฺตา ทุทฺทสานิฯ ทุกฺขสจฺจญฺหิ อุปฺปตฺติโต ปากฎํ, ขาณุกณฺฎกปหาราทีสุ ‘‘อโห ทุกฺข’’นฺติ วตฺตพฺพตมฺปิ อาปชฺชติฯ สมุทยมฺปิ  ขาทิตุกามตาภุญฺชิตุกามตาทิวเสน อุปฺปตฺติโต ปากฎํฯ ลกฺขณปฎิเวธโต ปน อุภยมฺปิ คมฺภีรํฯ อิติ ตานิ ทุทฺทสตฺตา คมฺภีรานิฯ อิตเรสํ ทฺวินฺนํ ทสฺสนตฺถาย ปโยโค ภวคฺคคฺคหณตฺถํ หตฺถปสารณํ วิย อวีจิผุสนตฺถํ ปาทปสารณํ วิย สตธา ภินฺนสฺส วาลสฺส โกฎิยา โกฎิํ ปฎิปาทนํ วิย จ โหติฯ อิติ ตานิ คมฺภีรตฺตา ทุทฺทสานิฯ เอวํ ทุทฺทสตฺตา คมฺภีเรสุ คมฺภีรตฺตา จ ทุทฺทเสสุ จตูสุ สเจฺจสุ อุคฺคหาทิวเสน อิทํ ‘‘ทุเกฺข ญาณ’’นฺติอาทิ วุตฺตํฯ ปฎิเวธกฺขเณ ปน เอกเมว ตํ ญาณํ โหติฯ</p>


<p>ทีสุ กามปจฺจนีกเฎฺฐน กามโต นิสฺสฎภาเวน วา, กามํ สมฺมสนฺตสฺส อุปฺปโนฺนติ วา, กามปทฆาตํ กามวูปสมํ กโรโนฺต อุปฺปโนฺนติ วา , กามวิวิตฺตเนฺต อุปฺปโนฺนติ วา ฯ เสสปททฺวเยปิ เอเสว นโยฯ สเพฺพปิ จ เต เนกฺขมฺมสงฺกปฺปาทโย กามพฺยาปาทวิหิํสาวิรมณสญฺญานํ นานตฺตา ปุพฺพภาเค นานา, มคฺคกฺขเณ ปน อิเมสุ ตีสุ ฐาเนสุ อุปฺปนฺนสฺส อกุสลสงฺกปฺปสฺส ปทเจฺฉทโต อนุปฺปตฺติสาธนวเสน มคฺคงฺคํ ปูรยมาโน เอโกว กุสลสงฺกโปฺป อุปฺปชฺชติฯ อยํ  นามฯ</p>


<p>อาทโยปิ มุสาวาทาทีหิ วิรมณสญฺญานํ นานตฺตา ปุพฺพภาเค นานา, มคฺคกฺขเณ ปน อิเมสุ จตูสุ ฐาเนสุ อุปฺปนฺนาย  อกุสลทุสฺสีลฺยเจตนาย ปทเจฺฉทโต อนุปฺปตฺติสาธนวเสน มคฺคงฺคํ ปูรยมานา เอกาว กุสลเวรมณี อุปฺปชฺชติฯ อยํ  นามฯ</p>


<p> อาทโยปิ ปาณาติปาตาทีหิ วิรมณสญฺญานํ นานตฺตา ปุพฺพภาเค นานา, มคฺคกฺขเณ ปน อิเมสุ ตีสุ ฐาเนสุ อุปฺปนฺนาย อกุสลทุสฺสีลฺยเจตนาย อกิริยโต ปทเจฺฉทโต อนุปฺปตฺติสาธนวเสน มคฺคงฺคํ ปูรยมานา เอกาว กุสลเวรมณี อุปฺปชฺชติฯ อยํ  นามฯ</p>


<p>นฺติ ขาทนียโภชนียาทีนํ อตฺถาย ปวตฺติตํ กายวจีทุจฺจริตํฯ ติ วเชฺชตฺวาฯ ติ พุทฺธปสเตฺถน อาชีเวนฯ ติ ชีวิตวุตฺติํ ปวเตฺตติฯ สมฺมาชีโวปิ กุหนาทีหิ วิรมณสญฺญานํ นานตฺตา ปุพฺพภาเค นานาฯ มคฺคกฺขเณ ปน อิเมสุเยว สตฺตสุ ฐาเนสุ อุปฺปนฺนาย มิจฺฉาชีวทุสฺสีลฺยเจตนาย ปทเจฺฉทโต อนุปฺปตฺติสาธนวเสน  มคฺคงฺคํ ปูรยมานา เอกาว กุสลเวรมณี อุปฺปชฺชติฯ อยํ  นามฯ</p>


<p>นฺติ เอกสฺมิํ ภเว ตถารูเป วา อารมฺมเณ อตฺตโน น อุปฺปนฺนานํ, ปรสฺส ปน อุปฺปชฺชมาเน ทิสฺวา – ‘‘อโห วต เม เอวรูปา ปาปกา ธมฺมา น อุปฺปเชฺชยฺยุ’’นฺติ เอวํ อนุปฺปนฺนานํ ปาปกานํ อกุสลานํ ธมฺมานํ อนุปฺปาทายฯ นฺติ เตสํ อกุสลานํ อนุปฺปาทกปฎิปตฺติสาธกํ วีริยจฺฉนฺทํ ชเนติฯ ติ วายามํ กโรติฯ ติ วีริยํ ปวเตฺตติฯ ติ วีริเยน จิตฺตํ ปคฺคหิตํ กโรติฯ ติ ‘‘กามํ ตโจ จ นฺหารุ จ อฎฺฐิ จ อวสิสฺสตู’’ติ (ม. นิ. ๒.๑๘๔) ปธานํ ปวเตฺตติ ฯ นฺติ สมุทาจารวเสน อตฺตโน อุปฺปนฺนปุพฺพานํฯ อิทานิ ตาทิเส น อุปฺปาเทสฺสามีติ เตสํ ปหานาย ฉนฺทํ ชเนติฯ</p>


<p>นฺติ อปฎิลทฺธานํ ปฐมชฺฌานาทีนํฯ นฺติ เตสํเยว ปฎิลทฺธานํฯ ติ ปุนปฺปุนํ อุปฺปตฺติปพนฺธวเสน ฐิตตฺถํฯ ติ อวินาสตฺถํฯ ติ อุปริภาวายฯ ติ วิปุลภาวายฯ ติ ภาวนาย ปริปูรณตฺถํฯ อยมฺปิ สมฺมาวายาโม  อนุปฺปนฺนานํ อกุสลานํ อนุปฺปาทนาทิจิตฺตนานตฺตา ปุพฺพภาเค นานาฯ มคฺคกฺขเณ ปน อิเมสุเยว จตูสุ ฐาเนสุ กิจฺจสาธนวเสน มคฺคงฺคํ ปูรยมานํ เอกเมว กุสลวีริยํ อุปฺปชฺชติฯ อยํ  นามฯ</p>


<p>ปิ กายาทิปริคฺคาหกจิตฺตานํ นานตฺตา ปุพฺพภาเค นานา, มคฺคกฺขเณ ปน อิเมสุ จตูสุ ฐาเนสุ กิจฺจสาธนวเสน มคฺคงฺคํ ปูรยมานา เอกา สติ อุปฺปชฺชติฯ อยํ  นามฯ</p>


<p>ฌานาทีนิ ปุพฺพภาเคปิ มคฺคกฺขเณปิ นานา, ปุพฺพภาเค สมาปตฺติวเสน นานา, มคฺคกฺขเณ นานามคฺควเสนฯ เอกสฺส หิ ปฐมมโคฺค ปฐมชฺฌานิโก โหติ, ทุติยมคฺคาทโยปิ ปฐมชฺฌานิกา วา ทุติยาทีสุ อญฺญตรชฺฌานิกา วาฯ เอกสฺส ปฐมมโคฺค ทุติยาทีนํ อญฺญตรชฺฌานิโก โหติ, ทุติยาทโยปิ ทุติยาทีนํ อญฺญตรชฺฌานิกา วา ปฐมชฺฌานิกา  วาฯ เอวํ จตฺตาโรปิ มคฺคา ฌานวเสน สทิสา วา อสทิสา วา เอกจฺจสทิสา วา โหนฺติฯ</p>


<p>อยํ ปนสฺส วิเสโส ปาทกชฺฌานนิยเมน โหติฯ ปาทกชฺฌานนิยเมน หิ ปฐมชฺฌานลาภิโน ปฐมชฺฌานา วุฎฺฐาย วิปสฺสนฺตสฺส อุปฺปนฺนมโคฺค ปฐมชฺฌานิโก โหติ, มคฺคงฺคโพชฺฌงฺคานิ ปเนตฺถ ปริปุณฺณาเนว โหนฺติฯ ทุติยชฺฌานโต วุฎฺฐาย วิปสฺสนฺตสฺส อุปฺปโนฺน ทุติยชฺฌานิโก โหติ, มคฺคงฺคานิ ปเนตฺถ สตฺต โหนฺติฯ ตติยชฺฌานโต วุฎฺฐาย วิปสฺสนฺตสฺส อุปฺปโนฺน ตติยชฺฌานิโก, มคฺคงฺคานิ ปเนตฺถ สตฺต, โพชฺฌงฺคานิ ฉ โหนฺติฯ เอส นโย จตุตฺถชฺฌานโต ปฎฺฐาย ยาว เนวสญฺญานาสญฺญายตนา ฯ</p>


<p>อารุเปฺป จตุกฺกปญฺจกชฺฌานํ อุปฺปชฺชติ, ตญฺจ โลกุตฺตรํ, โน โลกิยนฺติ วุตฺตํฯ เอตฺถ กถนฺติ? เอตฺถาปิ ปฐมชฺฌานาทีสุ ยโต วุฎฺฐาย โสตาปตฺติมคฺคํ ปฎิลภิตฺวา อรูปสมาปตฺติํ ภาเวตฺวา โส อารุเปฺป อุปฺปโนฺน, ตํฌานิกาวสฺส ตตฺถ ตโย มคฺคา อุปฺปชฺชนฺติฯ เอวํ ปาทกชฺฌานเมว นิยเมติฯ เกจิ ปน เถรา – ‘‘วิปสฺสนาย อารมฺมณภูตา ขนฺธา นิยเมนฺตี’’ติ วทนฺติ ฯ เกจิ ‘‘ปุคฺคลชฺฌาสโย นิยเมตี’’ติ วทนฺติฯ เกจิ ‘‘วุฎฺฐานคามินีวิปสฺสนา นิยเมตี’’ติ วทนฺติฯ เตสํ วาทวินิจฺฉโย วิสุทฺธิมเคฺค วุฎฺฐานคามินีวิปสฺสนาธิกาเร วุตฺตนเยเนว เวทิตโพฺพฯ ติ อยํ ปุพฺพภาเค โลกิโย, อปรภาเค โลกุตฺตโร สมฺมาสมาธีติ วุจฺจติฯ</p>


<h3>๙. สูกสุตฺตวณฺณนา</h3>
<p> นวเม นฺติ สูกํ นาม อุทฺธคฺคํ กตฺวา ฐปิตํ หตฺถํ วา ปาทํ วา ภินฺทติ, ตถา อฎฺฐปิตํ ปน มิจฺฉาปณิหิตํ นามฯ ติ มิจฺฉาฐปิตาย กมฺมสฺสกตปญฺญายฯ ติ จตุสจฺจปฎิจฺฉาทกํ อวิชฺชํ ภินฺทิสฺสติฯ ติ อรหตฺตมคฺควิชฺชํ อุปฺปาเทสฺสติฯ ติ กมฺมสฺสกตปญฺญาย เจว มคฺคภาวนาย จ มิจฺฉา ฐปิตตฺตา, อปฺปวตฺติตตฺตาติ อโตฺถฯ อิมสฺมิํ สุเตฺต กมฺมสฺสกตญาณํ มคฺคนิสฺสิตํ กตฺวา มิสฺสกมโคฺค กถิโตฯ</p>


<h3>๑๐. นนฺทิยสุตฺตวณฺณนา</h3>
<p> ทสเม  ติ ฉนฺนปริพฺพาชโกฯ เสสเมตฺถ อุตฺตานเมวาติฯ</p>

</p>


<h2>๒. วิหารวโคฺค</h2>
<h3>๑. ปฐมวิหารสุตฺตวณฺณนา</h3>
<p> ทุติยวคฺคสฺส  ปฐเม นฺติ อหํ, ภิกฺขเว, เอกํ อฑฺฒมาสํ ปฎิสลฺลียิตุํ นิลียิตุํ เอโกว หุตฺวา วิหริตุํ อิจฺฉามีติ อโตฺถฯ ติ โย อตฺตนา ปยุตฺตวาจํ อกตฺวา มมตฺถาย  สเทฺธสุ กุเลสุ ปฎิยตฺตํ ปิณฺฑปาตํ นีหริตฺวา มยฺหํ อุปนาเมยฺย, ตํ ปิณฺฑปาตนีหารกํ เอกํ ภิกฺขุํ ฐเปตฺวา นมฺหิ อเญฺญน เกนจิ ภิกฺขุนา วา คหเฎฺฐน วา อุปสงฺกมิตโพฺพติฯ</p>


<p>กสฺมา ปน เอวมาหาติ? ตสฺมิํ กิร อฑฺฒมาเส วิเนตโพฺพ สโตฺต นาโหสิฯ อถ สตฺถา – ‘‘อิมํ อฑฺฒมาสํ ผลสมาปตฺติสุเขเนว วีตินาเมสฺสามิ, อิติ มยฺหเญฺจว สุขวิหาโร ภวิสฺสติ, อนาคเต จ ปจฺฉิมา ชนตา ‘สตฺถาปิ คณํ วิหาย เอกโก วิหาสิ, กิมงฺคํ ปน มย’นฺติ ทิฎฺฐานุคติํ อาปชฺชิสฺสติ, ตทสฺสา ภวิสฺสติ ทีฆรตฺตํ หิตาย สุขายา’’ติ อิมินา การเณน เอวมาหฯ ภิกฺขุสโงฺฆปิ สตฺถุ วจนํ สมฺปฎิจฺฉิตฺวา เอกํ ภิกฺขุํ อทาสิฯ โส ปาโตว คนฺธกุฎิปริเวณสมฺมชฺชนมุโขทกทนฺตกฎฺฐทานาทีนิ สพฺพกิจฺจานิ ตสฺมิํ ขเณ กตฺวา อปคจฺฉติฯ</p>


<p>นฺติ เยน โส อหํฯ ติ อภิสมฺพุโทฺธ หุตฺวา ปฐมํเยว เอกูนปญฺญาสทิวสพฺภนฺตเรฯ ติ อิทํ อตีตเตฺถ วตฺตมานวจนํฯ นฺติ ตสฺส  ปฐมาภิสมฺพุทฺธวิหารสฺส ปเทเสนฯ ตตฺถ ปเทโส นาม ขนฺธปเทโส อายตนธาตุสจฺจอินฺทฺริยปจฺจยาการสติปฎฺฐานฌานนามรูปปเทโส ธมฺมปเทโสติ นานาวิโธฯ ตํ สพฺพมฺปิ สนฺธาย – ‘‘ตสฺส ปเทเสน วิหาสิ’’นฺติ อาหฯ ภควา หิ ปฐมโพธิยํ เอกูนปญฺญาสทิวสพฺภนฺตเร ยถา นาม ปตฺตรโชฺช ราชา อตฺตโน วิภวสารทสฺสนตฺถํ ตํ ตํ คพฺภํ วิวราเปตฺวา สุวณฺณรชตมุตฺตามณิอาทีนิ รตนานิ ปจฺจเวกฺขโนฺต วิหเรยฺย, เอวเมว ปญฺจกฺขเนฺธ นิปฺปเทเส กตฺวา สมฺมสโนฺต ปจฺจเวกฺขโนฺต วิหาสิ ฯ อิมสฺมิํ ปน อฑฺฒมาเส เตสํ ขนฺธานํ ปเทสํ เวทนากฺขนฺธเมว ปจฺจเวกฺขโนฺต วิหาสิฯ ตสฺส ‘‘อิเม สตฺตา เอวรูปํ นาม สุขํ ปฎิสํเวเทนฺติ, เอวรูปํ ทุกฺข’’นฺติ โอโลกยโต ยาว ภวคฺคา ปวตฺตา สุขเวทนา, ยาว อวีจิโต ปวตฺตา ทุกฺขเวทนา, สพฺพา สพฺพากาเรน อุปฎฺฐาสิฯ อถ นํ ‘‘มิจฺฉาทิฎฺฐิปจฺจยาปิ เวทยิต’’นฺติอาทินา นเยน ปริคฺคณฺหโนฺต วิหาสิฯ</p>


<p>ตถา ปฐมโพธิยํ ทฺวาทสายตนานิ นิปฺปเทสาเนว กตฺวา วิหาสิ, อิมสฺมิํ ปน อฑฺฒมาเส เตสํ อายตนานํ ปเทสํ เวทนาวเสน ธมฺมายตเนกเทสํ, ธาตูนํ ปเทสํ เวทนาวเสน ธมฺมธาตุเอกเทสํ, สจฺจานํ ปเทสํ เวทนากฺขนฺธวเสเนว ทุกฺขสเจฺจกเทสํ, ปจฺจยานํ ปเทสํ ผสฺสปจฺจยา  เวทนาวเสน ปจฺจเยกเทสํ ฌานานํ ปเทสํ เวทนาวเสเนว ฌานเงฺคกเทสํ, นามรูปานํ ปเทสํ เวทนาวเสเนว นาเมกเทสํ ปจฺจเวกฺขโนฺต วิหาสิฯ ปฐมโพธิยญฺหิ เอกูนปญฺญาสทิวสพฺภนฺตเร กุสลาทิธเมฺม นิปฺปเทเส กตฺวา อนนฺตนยานิ สตฺต ปกรณานิ ปจฺจเวกฺขโนฺต วิหาสิฯ อิมสฺมิํ ปน อฑฺฒมาเส สพฺพธมฺมานํ ปเทสํ เวทนาตฺติกเมว ปจฺจเวกฺขโนฺต วิหาสิฯ ตสฺมิํ ตสฺมิํ ฐาเน สา สา จ วิหารสมาปตฺติ เวทนานุภาเวน ชาตาฯ</p>


<p>อิทานิ เยนากาเรน วิหาสิ, ตํ ทเสฺสโนฺต ติอาทิมาหฯ ตตฺถ ติ ทิฎฺฐิสมฺปยุตฺตา เวทนาปิ วฎฺฎติฯ ทิฎฺฐิํ อุปนิสฺสยํ กตฺวา อุปฺปนฺนา กุสลากุสลเวทนาปิ วฎฺฎติ วิปากเวทนาปิฯ ตตฺถ มิจฺฉาทิฎฺฐิสมฺปยุตฺตา อกุสลาว โหติ, ทิฎฺฐิํ ปน อุปนิสฺสาย กุสลาปิ อุปฺปชฺชนฺติ อกุสลาปิฯ มิจฺฉาทิฎฺฐิกา หิ ทิฎฺฐิํ อุปนิสฺสาย ปกฺขทิวเสสุ ยาคุภตฺตาทีนิ เทนฺติ, อทฺธิกาทีนํ วฎฺฎํ ปฎฺฐเปนฺติ, จตุมหาปเถ สาลํ กโรนฺติ, โปกฺขรณิญฺจ ขณาเปนฺติ, เทวกุลาทีสุ มาลาคจฺฉํ โรเปนฺติ, นทีวิทุคฺคาทีสุ เสตุํ อตฺถรนฺติ, วิสมํ สมํ กโรนฺติ, อิติ เนสํ กุสลเวทนา อุปฺปชฺชติฯ มิจฺฉาทิฎฺฐิํ ปน นิสฺสาย สมฺมาทิฎฺฐิเก อโกฺกสนฺติ ปริภาสนฺติ, วธพนฺธนาทีนิ กโรนฺติ, ปาณํ วธิตฺวา เทวตานํ  อุปหารํ อุปหรนฺติ , อิติ เนสํ อกุสลเวทนา อุปฺปชฺชติฯ วิปากเวทนา ปน ภวนฺตรคตานํเยว โหติฯ</p>


<p>ติ เอตฺถาปิ สมฺมาทิฎฺฐิสมฺปยุตฺตา เวทนาปิ วฎฺฎติ, สมฺมาทิฎฺฐิํ อุปนิสฺสยํ กตฺวา อุปฺปนฺนา กุสลากุสลเวทนาปิ วิปากเวทนาปิฯ ตตฺถ สมฺมาทิฎฺฐิสมฺปยุตฺตา กุสลาว โหติ, สมฺมาทิฎฺฐิํ ปน อุปนิสฺสาย พุทฺธปูชํ ทีปมาลํ มหาธมฺมสฺสวนํ อปฺปติฎฺฐิเต ทิสาภาเค เจติยปติฎฺฐาปนนฺติ เอวมาทีนิ ปุญฺญานิ กโรนฺติ, อิติ เนสํ กุสลา เวทนา อุปฺปชฺชติฯ สมฺมาทิฎฺฐิํเยว นิสฺสาย มิจฺฉาทิฎฺฐิเก อโกฺกสนฺติ ปริภาสนฺติ, อตฺตานํ อุกฺกํเสนฺติ, ปรํ วเมฺภนฺติ, อิติ เนสํ อกุสลเวทนา อุปฺปชฺชติฯ วิปากเวทนา ปน ภวนฺตรคตานํเยว โหติฯ ติอาทีสุปิ เอเสว นโยฯ ติอาทีสุ ปน ฉนฺทปจฺจยา อฎฺฐโลภสหคตจิตฺตสมฺปยุตฺตา เวทนา เวทิตพฺพา, วิตกฺกปจฺจยา  ปฐมชฺฌานเวทนาวฯ สญฺญา ปจฺจยา ฐเปตฺวา ปฐมชฺฌานํ เสสา ฉ สญฺญาสมาปตฺติเวทนาฯ</p>


<p>ติอาทีสุ ติณฺณํ อวูปสเม อฎฺฐโลภสหคตจิตฺตสมฺปยุตฺตา เวทนา โหติ, ฉนฺทมตฺตสฺส วูปสเม ปฐมชฺฌานเวทนาวฯ ฉนฺทวิตกฺกานํ วูปสเม ทุติยชฺฌานาทิเวทนา อธิเปฺปตา, ติณฺณมฺปิ วูปสเม เนวสญฺญานาสญฺญายตนเวทนาฯ ติ อรหตฺตผลสฺส ปตฺตตฺถายฯ นฺติ อตฺถิ วีริยํฯ ติ ตสฺส วีริยารมฺภสฺส วเสน ตสฺส อรหตฺตผลสฺส การเณ อนุปฺปเตฺตฯ นฺติ อรหตฺตสฺส ฐานปจฺจยา เวทยิตํฯ เอเตน จตุมคฺคสหชาตา นิพฺพตฺติตโลกุตฺตรเวทนาว คหิตาฯ</p>


<h3>๒. ทุติยวิหารสุตฺตวณฺณนา</h3>
<p> ทุติเย ปฎิสลฺลานการณํ วุตฺตนเยเนว เวทิตพฺพํฯ ติ มิจฺฉาทิฎฺฐิวูปสโม นาม สมฺมาทิฎฺฐิฯ ตสฺมา ยํ สมฺมาทิฎฺฐิปจฺจยา เวทยิตํ วุตฺตํ, ตเทว มิจฺฉาทิฎฺฐิวูปสมปจฺจยา  เวทิตพฺพํฯ อิมสฺมิํ ปน สุเตฺต วิปากเวทนํ อติทูเรติ มญฺญมานา น คณฺหนฺตีติ วุตฺตํฯ อิมินา นเยน สพฺพตฺถ อโตฺถ เวทิตโพฺพฯ ยสฺส ยสฺส หิ วูปสมปจฺจยาติ วุจฺจติ, ตสฺส ตสฺส ปฎิปกฺขธมฺมปจฺจยาว ตํ ตํ เวทยิตํ อธิเปฺปตํฯ ติอาทีสุ  ปน ฉนฺทวูปสมปจฺจยา ตาว ปฐมชฺฌานเวทนา เวทิตพฺพาฯ  ทุติยชฺฌานเวทนาฯ  ฉสมาปตฺติเวทนาฯ  เนวสญฺญานาสญฺญายตนเวทนาฯ ติอาทีนิ วุตฺตตฺถาเนวฯ</p>


<h3>๓-๗. เสกฺขสุตฺตาทิวณฺณนา</h3>
<p> ตติเย ติ สิกฺขนสีโลฯ กิํ สิกฺขตีติ? ติโสฺส สิกฺขาฯ ติ ตีหิ ผเลหิ จตูหิ จ มเคฺคหิ สทฺธิํ อุปฺปนฺนายฯ สาปิ หิ อนิฎฺฐิตกิจฺจตฺตา อตฺตโน กิจฺจํ สิกฺขเตวาติ เสกฺขาฯ จตุตฺถปญฺจมฉฎฺฐสตฺตมานิ อุตฺตานตฺถาเนวาติฯ</p>


<h3>๘-๑๐. ปฐมกุกฺกุฎารามสุตฺตาทิวณฺณนา</h3>
<p> อฎฺฐเม  ติ ปญฺญาอุมฺมโงฺค, ปญฺญาวีมํสนํ, ปญฺญาคเวสนนฺติ อโตฺถฯ ติ อิทํ ตสฺส ปุจฺฉาปติฎฺฐาปนตฺถาย อาหฯ นวมทสมานิ อุตฺตานตฺถาเมวาติฯ</p>

</p>


<h2>๓. มิจฺฉตฺตวคฺควณฺณนา</h2>
<p> ตติยวคฺคสฺส ปฐเม นฺติ มิจฺฉาสภาวํฯ นฺติ สมฺมาสภาวํฯ ติ มิจฺฉาปฎิปตฺติกรณเหตุฯ ยสฺมา มิจฺฉาปฎิปตฺติํ กโรติ, ตสฺมาติ อโตฺถฯ ติ  น สมฺปาทโกฯ นฺติ อริยมคฺคธมฺมํฯ ติ มิจฺฉาวิญฺญาโณ มิจฺฉาปจฺจเวกฺขโณฯ ติ อยาถาววิมุตฺติ, อนิยฺยานิกวิมุตฺติฯ อิเมสุ ตติยาทีสุ จตูสุ สุเตฺตสุ วฎฺฎวิวฎฺฎํ กถิตํ, ปจฺฉิเมสุ ปเนตฺถ ทฺวีสุ ปุคฺคโล ปุจฺฉิโต ธโมฺม วิภโตฺต, เอวํ ธเมฺมน ปุคฺคโล ทสฺสิโตติฯ ติ สุปฺปวตฺตนิโยฯ ยถา อิจฺฉิติจฺฉิตํ  ทิสํ ปวเตฺตโนฺต ธาวติ, เอวํ ปวเตฺตตุํ สกฺกา โหตีติ อโตฺถฯ นฺติ สปฺปจฺจยํ สปริวารํฯ เสสํ สพฺพตฺถ อุตฺตานตฺถเมวาติฯ</p>

</p>


<h2>๔. ปฎิปตฺติวคฺควณฺณนา</h2>
<p> จตุเตฺถ นฺติ อยาถาวปฎิปตฺติํฯ นฺติ อยาถาวปฎิปนฺนํฯ อิติ เอกํ สุตฺตํ ธมฺมวเสน กถิตํ, เอกํ ปุคฺคลวเสนฯ นฺติ วฎฺฎโต นิพฺพานํฯ ติ เอตฺถ เยปิ ปารงฺคตา, เยปิ คจฺฉนฺติ, เยปิ คมิสฺสนฺติ, สเพฺพ ปารคามิโนเตฺวว เวทิตพฺพาฯ</p>


<p>ติ วฎฺฎเมว อนุธาวติ, วเฎฺฎ วิจรติฯ นฺติ อกุสลธมฺมํฯ นฺติ กุสลธมฺมํฯ นฺติ วฎฺฎโต นิพฺพานํฯ ติ  อารพฺภ สนฺธาย ปฎิจฺจฯ ติ ปริสุทฺธํ กเรยฺยฯ ติ จิตฺตํ กิลิสฺสาเปเนฺตหิ นีวรเณหิฯ ติ สตฺตสุ โพชฺฌเงฺคสุฯ</p>


<p>นฺติ นิพฺพานํฯ ตญฺหิ สามเญฺญน อุปคนฺตพฺพโต สามญฺญโตฺถติ วุจฺจติฯ นฺติ เสฎฺฐภาวํฯ นฺติ นิพฺพานํ พฺรหฺมเญฺญน อุปคนฺตพฺพโตฯ ยตฺถ ยตฺถ ปน เหฎฺฐา จ อิเมสุ จ ตีสุ สุเตฺตสุ ‘‘ราคกฺขโย’’ติ อาคตํ, ตตฺถ ตตฺถ อรหตฺตมฺปิ วฎฺฎติเยวาติ วทนฺติฯ</p>

</p>


<h2>๕. อญฺญติตฺถิยเปยฺยาลวคฺควณฺณนา</h2>
<p> อญฺญติตฺถิยเปยฺยาเล  นฺติ สํสารทฺธานํ นิพฺพานํ ปตฺวา ปริญฺญาตํ  นาม โหติฯ ตสฺมา นิพฺพานํ ‘‘อทฺธานปริญฺญา’’ติ วุจฺจติ, ตทตฺถนฺติ อโตฺถฯ นฺติ อปจฺจยปรินิพฺพานตฺถํฯ อิติ อิมสฺมิํ เปยฺยาเล วิชฺชาวิมุตฺติผเลน อรหตฺตํ กถิตํฯ ญาณทสฺสเนน ปจฺจเวกฺขณา, เสเสหิ นิพฺพานนฺติฯ</p>

</p>


<h2>๖. สูริยเปยฺยาลวคฺควณฺณนา</h2>
<p> สูริยเปยฺยาเล อรุณุคฺคํ วิย กลฺยาณมิตฺตตฺตา, กลฺยาณมิตฺตตาย ฐตฺวา นิพฺพตฺติโต สวิปสฺสนอริยมโคฺค สูริยปาตุภาโว วิยาติ เอวํ สพฺพตฺถ อโตฺถ เวทิตโพฺพฯ ติ จตุปาริสุทฺธิสีลํฯ ติ กุสลกตฺตุกมฺยตาฉโนฺทฯ ติ สมฺปนฺนจิตฺตตาฯ ติ ญาณสมฺปตฺติฯ ติ การาปกอปฺปมาทสมฺปตฺติฯ ติ อุปายมนสิการสมฺปตฺติฯ ปุน ติอาทีนิ สมฺมาทิฎฺฐิอาทีนํ อเญฺญนปิ อากาเรน  ภาวทสฺสนตฺถํ วุตฺตานิฯ สพฺพาเนว เจตานิ สุตฺตานิ ปาฎิเยกฺกํ ปุคฺคลชฺฌาสยวเสน วุตฺตานีติฯ</p>

</p>


<h2>๗. เอกธมฺมเปยฺยาลวคฺคาทิวณฺณนา</h2>
<p> เอกธมฺมเปยฺยาโลปิ คงฺคาเปยฺยาโลปิ ปาฎิเยกฺกํ ปุคฺคลชฺฌาสยวเสเนว ตถา ตถา วุเตฺต พุชฺฌนกานํ อชฺฌาสยวเสน กถิโตฯ</p>


<h2>๘. อปฺปมาทเปยฺยาลวโคฺค</h2>
<h3>๑. ตถาคตสุตฺตวณฺณนา</h3>
<p> อปฺปมาทเปยฺยาเล ติ เอตฺถ ยถา สพฺพสตฺตานํ สมฺมาสมฺพุโทฺธ อโคฺค, เอวํ  สเพฺพสํ กุสลธมฺมานํ การาปกอปฺปมาโท อโคฺคติ ทฎฺฐโพฺพฯ นนุ เจส โลกิโยว, กุสลธมฺมา ปน โลกุตฺตราปิฯ อยญฺจ กามาวจโรว, กุสลธมฺมา ปน จตุภูมกาฯ กถเมส เตสํ อโคฺคติ? ปฎิลาภกเฎฺฐนฯ อปฺปมาเทน หิ เต ปฎิลพฺภนฺติ, ตสฺมา โส เตสํ อโคฺคฯ เตเนตํ วุตฺตํ ติอาทิฯ</p>


<h3>๒. ปทสุตฺตวณฺณนา</h3>
<p> นฺติ ปถวีตลวาสีนํฯ นฺติ สปาทกปาณานํ ฯ ติ ปทานิฯ ติ โอธานํ อุปเกฺขปํ คจฺฉนฺติฯ ติ เสฎฺฐํ อกฺขายติฯ ติ มหนฺตภาเวน อคฺคมกฺขายติ, น คุณวเสนาติ อโตฺถฯ</p>


<h3>๓-๑๐. กูฎสุตฺตาทิวณฺณนา</h3>
<p> นฺติ สุมนปุปฺผํฯ อิมํ กิร สุตฺตํ สุตฺวา ภาติยมหาราชา วีมํสิตุกามตาย เอกสฺมิํ คเพฺภ จตุชาติคเนฺธหิ ปริภณฺฑํ กาเรตฺวา  สุคนฺธานิ ปุปฺผานิ อาหราเปตฺวา เอกสฺส สมุคฺคสฺส มเชฺฌ สุมนปุปฺผมุฎฺฐิํ ฐเปตฺวา เสสานิ ตสฺส สมนฺตโต มุฎฺฐิมุฎฺฐิํ กตฺวา ฐเปตฺวา ทฺวารํ ปิธาย พหิ นิกฺขโนฺตฯ อถสฺส มุหุตฺตํ วีตินาเมตฺวา ทฺวารํ วิวริตฺวา ปวิสนฺตสฺส สพฺพปฐมํ สุมนปุปฺผคโนฺธ ฆานํ ปหริฯ โส มหาตลสฺมิํเยว มหาเจติยาภิมุโข นิปชฺชิตฺวา – ‘‘วสฺสิกํ เตสํ อคฺคนฺติ กเถเนฺตน สุกถิตํ สมฺมาสมฺพุเทฺธนา’’ติ เจติยํ วนฺทิฯ ติ ขุทฺทกราชาโนฯ ‘‘ขุทฺทราชาโน’’ติปิ ปาโฐฯ นฺติ ตเนฺต อาวุตานํ, ตนฺตํ อาโรเปตฺวา วายิตานนฺติ อโตฺถฯ อิทญฺจ ปจฺจเตฺต สามิวจนํฯ ยานิ กานิจิ ตนฺตาวุตานิ วตฺถานีติ อยเญฺหตฺถ อโตฺถฯ อถ วา ตนฺตาวุตานํ วตฺถานํ ยานิ กานิจิ วตฺถานีติ เอวํ สาวเสสปาฐนเยนเปตฺถ อโตฺถ ทฎฺฐโพฺพฯ เสสํ สพฺพตฺถ อุตฺตานเมวาติฯ</p>

</p>


<h2>๙. พลกรณียวโคฺค</h2>
<h3>๑. พลสุตฺตวณฺณนา</h3>
<p> พลกรณียวเคฺค  ติ อูรุพลพาหุพเลน กตฺตพฺพา ธาวนลงฺฆนตาปนวหนาทโย กมฺมนฺตาฯ ติ จตุปาริสุทฺธิสีเล ฐตฺวาฯ นฺติ สหวิปสฺสนํ อริยมคฺคํฯ</p>


<h3>๒. พีชสุตฺตวณฺณนา</h3>
<p> ติ เอตฺถ ปญฺจวิธมฺปิ พีชํ พีชคาโม นาม, ตเทว ปณฺณสมฺปนฺนํ นีลภาวโต ปฎฺฐาย ภูตคาโมติ เวทิตพฺพํฯ</p>


<h3>๓. นาคสุตฺตวณฺณนา</h3>
<p>   ติ พลํ คณฺหนฺติ, คหิตพลา ถิรสรีรา โหนฺติฯ ติอาทีสุ อยมนุปุพฺพิกถา – นาคินิโย กิร อุตุสมเย  ปติฎฺฐิตคพฺภา จิเนฺตนฺติ – ‘‘สเจ มยํ อิธ วิชายิสฺสาม, เอวํ โน ทารกา อูมิเวคญฺจ สุปณฺณสฺส จ ปกฺขนฺทิตฺวา อาคตสฺส เวคํ สหิตุํ น สกฺขิสฺสนฺตี’’ติ ตา มหาสมุเทฺท นิมุชฺชิตฺวา สมฺภชฺชมุขทฺวารํ ปตฺวา ปญฺจ มหานทิโย ปวิสิตฺวา หิมวนฺตํ คจฺฉนฺติฯ ตตฺถ สุปเณฺณหิ อปกฺขนฺทนียาสุ สุวณฺณรชตมณิคุหาสุ วสมานา วิชายิตฺวา นาคโปตเก โคปฺผกาทิปมาเณสุ อุทเกสุ โอตาเรตฺวา อุทกตรณํ สิกฺขาเปนฺติฯ</p>


<p>อถ ยทา อนุกฺกเมน เต นาคา คงฺคาทีนํ นทีนํ โอริมตีรโต ปรตีรํ, ปรตีรโต โอริมตีรนฺติ ตรณปฎิตรณํ กาตุํ สโกฺกนฺติ, ตทา ‘‘อิทานิ โน ทารกา อูมิเวคญฺจ ครุฬเวคญฺจ สหิตุํ สกฺขิสฺสนฺตี’’ติ ญตฺวา อตฺตโน อานุภาเวน มหาเมฆํ สมุฎฺฐาเปตฺวา สกลหิมวนฺตํ เอโกทกํ วิย กุรุมานา เทวํ วสฺสาเปตฺวา สุวณฺณรชตาทิมยา นาวา มาเปตฺวา อุปริ  สุวณฺณตารกวิจิตฺตํ สโมสริตคนฺธปุปฺผทามํ เจลวิตานํ พนฺธิตฺวา สุรภิจนฺทนคนฺธปุปฺผาทีนิ อาทาย ตาหิ นาวาหิ ปญฺจ มหานทิโย โอคาหิตฺวา อนุกฺกเมน มหาสมุทฺทํ ปาปุณนฺติฯ ตตฺถ จ วสนฺตา ทสพฺยาม-สตพฺยาม-สหสฺสพฺยาม-สตสหสฺสพฺยาม-ปมาณตํ อาปชฺชนฺตา มหนฺตตฺตํ เวปุลฺลตฺตํ อาปชฺชนฺติ นามฯ</p>


<p>ติ เอตฺถ หิมวนฺตปพฺพโต วิย จตุปาริสุทฺธิสีลํ ทฎฺฐพฺพํ, นาคโปตกา วิย โยคาวจรา, กุโสพฺภาทโย วิย อริยมโคฺค, มหาสมุโทฺท วิย นิพฺพานํฯ ยถา นาคโปตกา หิมวเนฺต ปติฎฺฐาย กุโสพฺภาทีหิ มหาสมุทฺทํ ปตฺวา กายมหนฺตตฺตํ อาปชฺชนฺติ, เอวํ โยคิโน สีลํ นิสฺสาย สีเล ปติฎฺฐาย อริยมเคฺคน นิพฺพานํ ปตฺวา อรหตฺตมเคฺคเนว อาคเตสุ ฉสุ อภิญฺญาธเมฺมสุ คุณสรีรมหนฺตตฺตํ ปาปุณนฺตีติฯ</p>


<h3>๕. กุมฺภสุตฺตวณฺณนา</h3>
<p> ติ อุทกฆโฎฯ ติ น ปติอาวมติ, น อโนฺต ปเวเสตีติ อโตฺถฯ</p>


<h3>๗. อากาสสุตฺตวณฺณนา</h3>
<p> ติ  ปุรตฺถิมทิสโต อาคตวาตาฯ ทีสุปิ เอเสว นโยฯ ติ ยเถว หิ เอเตสํ  ปุรตฺถิมาทิเภทานํ วาตานํ สนฺนิปาโต อากาเส อิชฺฌติ, เอวํ อิธาปิ ‘‘จตฺตาโร สติปฎฺฐานา’’ติอาทินา นเยน วุตฺตา โพธิปกฺขิยธมฺมา สหวิปสฺสนสฺส อริยมคฺคสฺส ภาวนาย อิชฺฌนฺติ, เตเนตํ วุตฺตํฯ</p>


<h3>๘-๙. ปฐมเมฆสุตฺตาทิวณฺณนา</h3>
<p> ติ อาสาฬฺหมาเสฯ นฺติ ทฺวิปทจตุปฺปทานํ ปาทปฺปหาเรน ปถวีตเล อุฎฺฐหิตฺวา อุทฺธํ คตํ วฎฺฎิวฎฺฎิ หุตฺวา อากาเส ปกฺขนฺตํฯ นฺติ ปํสุรโชชลฺลํฯ</p>


<h3>๑๐. นาวาสุตฺตวณฺณนา</h3>
<p>   ติอาทิ เหฎฺฐา วาณิชโกปเม วิตฺถาริตเมวฯ</p>


<h3>๑๑-๑๒. อาคนฺตุกสุตฺตาทิวณฺณนา</h3>
<p> นฺติ ปุญฺญตฺถิเกหิ นครมเชฺฌ กตํ อาคนฺตุกฆรํ, ยตฺถ ราชราชมหามเตฺตหิปิ สกฺกา โหติ นิวาสํ อุปคนฺตุํฯ ติ ยเถว หิ เตสํ ปุรตฺถิมทิสาทีหิ อาคตานํ ขตฺติยาทีนํ วาโส อาคนฺตุกาคาเร อิชฺฌติ, เอวํ อิเมสํ อภิญฺญาปริเญฺญยฺยาติอาทีนํ ธมฺมานํ อภิญฺญาปริชานนาทีหิ สหวิปสฺสนสฺส อริยมคฺคสฺส ภาวนาย อิชฺฌนฺติ, เตเนตํ วุตฺตํฯ นทีสุตฺตํ เหฎฺฐา วุตฺตนยเมวาติฯ</p>

</p>


<h2>๑๐. เอสนาวโคฺค</h2>
<h3>๑. เอสนาสุตฺตวณฺณนา</h3>
<p> เอสนาวเคฺค  ติ กามานํ เอสนา คเวสนา มคฺคนา ปตฺถนาฯ ติ ภวานํ เอสนาฯ ติ มิจฺฉาทิฎฺฐิสงฺขาตสฺส พฺรหฺมจริยสฺส เอสนาฯ</p>


<h3>๒-๑๑. วิธาสุตฺตาทิวณฺณนา</h3>
<p> ติ มานโกฎฺฐาสา มานฐปนา วาฯ ติ อหมสฺมิ เสโยฺยติ เอวํ มานโกฎฺฐาโส มานฐปนา วาฯ ติ ทุกฺขาฯ วจนโตฺถ ปเนตฺถ ยสฺส อุปฺปชฺชนฺติ, ตํ ปุริสํ นีหนนฺตีติ นีฆาฯ เสสเมตฺถ อุตฺตานเมวาติฯ</p>

</p>


<h2>๑๑. โอฆวโคฺค</h2>
<h3>๑-๒. โอฆสุตฺตาทิวณฺณนา</h3>
<p> โอฆวเคฺค   ติ ปญฺจสุ กามคุเณสุ ฉนฺทราโคฯ ติ รูปารูปภเวสุ ฉนฺทราโคฯ ติ ทฺวาสฎฺฐิ ทิฎฺฐิโยฯ ติ จตูสุ สเจฺจสุ อญฺญาณํฯ ทีสุปิ เอเสว นโยฯ</p>


<h3>๓-๔. อุปาทานสุตฺตาทิวณฺณนา</h3>
<p> นฺติ กามคฺคหณํฯ ทีสุปิ เอเสว นโยฯ ติ คนฺถนา ฆฎนาฯ ติ นามกายสฺส คโนฺถ คนฺถนฆฎนกิเลโสฯ ติ อนฺตคฺคาหิกทิฎฺฐิวเสน อุปฺปโนฺน ‘‘อิทเมว สจฺจ’’นฺติ เอวํ อภินิเวโสฯ</p>


<h3>๕-๑๐. อนุสยสุตฺตาทิวณฺณนา</h3>
<p> ติ  ถามคตเฎฺฐน กามราโคว อนุสโย กามราคานุสโยฯ เสเสสุปิ เอเสว นโยฯ ติ เหฎฺฐาโกฎฺฐาสิยานิฯ ติ พนฺธนานิฯ ติ อุปริโกฎฺฐาสิยานิฯ เสสํ สพฺพตฺถ อุตฺตานตฺถเมวาติฯ</p>

</p>

</p>





