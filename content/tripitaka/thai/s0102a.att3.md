<h1>๔. มหาสุทสฺสนสุตฺตวณฺณนา</h1>
<h3>กุสาวตีราชธานีวณฺณนา</h3>
<p>     นฺติ มหาสุทสฺสนสุตฺตํฯ ตตฺรายํ อปุพฺพปทวณฺณนา – ติ เอตฺถ เอกา อิฎฺฐกา โสวณฺณมยา, เอกา รูปิยมยา, เอกา เวฬุริยมยา, เอกา ผลิกมยา, เอกา โลหิตงฺกมยา, เอกา มสารคลฺลมยา, เอกา สพฺพรตนมยา, อยํ ปากาโร สพฺพปาการานํ อโนฺต อุเพฺพเธน สฎฺฐิหโตฺถ อโหสิฯ เอเก ปน เถรา – ‘‘นครํ นาม อโนฺต ฐตฺวา โอโลเกนฺตานํ ทสฺสนียํ วฎฺฎติ, ตสฺมา สพฺพพาหิโร สฎฺฐิหโตฺถ, เสสา อนุปุพฺพนีจา’’ติ วทนฺติฯ เอเก – ‘‘พหิ ฐตฺวา โอโลเกนฺตานํ ทสฺสนียํ วฎฺฎติ, ตสฺมา สพฺพอพฺภนฺตริโม สฎฺฐิหโตฺถ, เสสา อนุปุพฺพนีจา’’ติฯ เอเก – ‘‘อโนฺต จ พหิ จ ฐตฺวา โอโลเกนฺตานํ ทสฺสนียํ วฎฺฎติ, ตสฺมา มเชฺฌ ปากาโร สฎฺฐิหโตฺถ, อโนฺต จ พหิ จ ตโย ตโย อนุปุพฺพนีจา’’ติฯ</p>


<p>ติ เอสิกตฺถโมฺภฯ ติ เอกํ โปริสํ มชฺฌิมปุริสสฺส อตฺตโน หเตฺถน ปญฺจหตฺถํ, เตน ติโปริสปริเกฺขปา ปนฺนรสหตฺถปริมาณาติ อโตฺถฯ เต ปน กถํ ฐิตาติ? นครสฺส พาหิรปเสฺส เอเกกํ มหาทฺวารพาหํ นิสฺสาย เอเกโก, เอเกกํ ขุทฺทกทฺวารพาหํ นิสฺสาย เอเกโก, มหาทฺวารขุทฺทกทฺวารานํ อนฺตรา ตโย ตโยติฯ ตาลปนฺตีสุ สพฺพรตนมยานํ ตาลานํ เอกํ โสวณฺณมยนฺติ ปากาเร วุตฺตลกฺขณเมว เวทิตพฺพํ, ปณฺณผเลสุปิ เอเสว นโยฯ ตา ปน ตาลปนฺติโย อสีติหตฺถา อุเพฺพเธน, วิปฺปกิณฺณวาลุเก สมตเล ภูมิภาเค ปาการนฺตเร เอเกกา หุตฺวา ฐิตาฯ</p>


<p>ติ เฉโก สุนฺทโรฯ ติ รเญฺชตุํ สมโตฺถฯ ติ ทิวสมฺปิ สุยฺยมาโน ขมเตว, น พีภเจฺฉติฯ ติ  มานมทปุริสมทชนโนฯ ติ อาตตํ วิตตํ อาตตวิตตํ  สุสิรํ ฆนนฺติ อิเมหิ ปญฺจหเงฺคหิ สมนฺนาคตสฺสฯ ตตฺถ  นาม จมฺมปริโยนเทฺธสุ เภรีอาทีสุ เอกตลํ ตูริยํฯ  นาม อุภยตลํฯ  นาม สพฺพโต ปริโยนทฺธํฯ   นาม วํสาทิฯ  นาม สมฺมาทิฯ ติ อากฑฺฒนสิถิลกรณาทีหิ สุมุจฺฉิตสฺสฯ ติ ปมาเณ ฐิตภาวชานนตฺถํ สุฎฺฐุ ปฎิตาฬิตสฺสฯ ติ เย วาทิตุํ เฉกา กุสลา, เตหิ วาทิตสฺสฯ ติ อกฺขธุตฺตา,ฯ ติ สุราโสณฺฑาฯ เตเยว ปุนปฺปุนํ ปาตุกามตาวเสน นฺติ (ที. นิ. ๒.๑๓๒) หตฺถํ วา ปาทํ วา จาเลตฺวา นจฺจนฺตา กีฬิํสุฯ</p>


<h3>จกฺกรตนวณฺณนา</h3>
<p> ติ สีเสน สทฺธิํ คโนฺธทเกน นหาตสฺสฯ ติ สมาทินฺนอุโปสถงฺคสฺสฯ ติ ปาสาทวรสฺส อุปริ คตสฺส, สุโภชนํ ภุญฺชิตฺวา ปาสาทวรสฺส อุปริมหาตเล สิริคพฺภํ ปวิสิตฺวา สีลานิ อาวชฺชนฺตสฺสฯ ตทา กิร ราชา ปาโตว สตสหสฺสํ วิสฺสเชฺชตฺวา มหาทานํ ทตฺวา โสฬสหิ คโนฺธทกฆเฎหิ สีสํ นหายิตฺวา กตปาตราโส สุทฺธํ อุตฺตราสงฺคํ เอกํสํ กริตฺวา อุปริปาสาทสฺส สิริสยเน ปลฺลงฺกํ อาภุชิตฺวา นิสิโนฺน อตฺตโน ทานาทิมยํ ปุญฺญสมุทายํ อาวชฺชโนฺต นิสีทิฯ อยํ สพฺพจกฺกวตฺตีนํ ธมฺมตาฯ</p>


<p>เตสํ ตํ อาวชฺชนฺตานํเยว วุตฺตปฺปการปุญฺญกมฺมปจฺจยอุตุสมุฎฺฐานํ นีลมณิสงฺฆาตสทิสํ ปาจีนสมุทฺทชลตลํ ภินฺทมานํ วิย, อากาสํ อลงฺกุรุมานํ วิย ทิพฺพํ จกฺกรตนํ ปาตุภวติฯ ตํ มหาสุทสฺสนสฺสาปิ ตเถว ปาตุรโหสิฯ ตยิทํ ทิพฺพานุภาวยุตฺตตฺตา ทิพฺพนฺติ วุตฺตํฯ สหสฺสํ อสฺส อรานนฺติ  สห เนมิยา, สห นาภิยา จาติ  สเพฺพหิ อากาเรหิ ปริปุณฺณนฺติ </p>


<p>ตตฺถ จกฺกญฺจ ตํ รติชนนเฎฺฐน รตนญฺจาติ  ยาย ปน ตํ นาภิยา ‘‘สนาภิก’’นฺติ วุตฺตํ, สา อินฺทนีลมยา โหติ, มเชฺฌ ปนสฺสา สารรชตมยา ปนาฬิ, ยาย  สุทฺธสินิทฺธทนฺตปนฺติยา หสมานา วิย วิโรจติ, มเชฺฌ ฉิเทฺทน วิย จนฺทมณฺฑเลน, อุโภสุปิ พาหิรเนฺตสุ รชตปเฎฺฎน กตปริเกฺขปา โหติฯ เตสุ ปนสฺส นาภิปนาฬิปริเกฺขปปเฎฺฎสุ  ยุตฺตยุตฺตฎฺฐาเนสุ ปริเจฺฉทเลขา สุวิภตฺตาว หุตฺวา ปญฺญายนฺติฯ อยํ ตาว อสฺส นาภิยา สพฺพาการปริปูรตาฯ</p>


<p>เยหิ  ปน ตํ – ‘‘อเรหิ สหสฺสาร’’นฺติ วุตฺตํ, เต สตฺตรตนมยา สูริยรสฺมิโย วิย ปภาสมฺปนฺนา โหนฺติ, เตสมฺปิ ฆฎกมณิกปริเจฺฉทเลขาทีนิ สุวิภตฺตาเนว หุตฺวา ปญฺญายนฺติฯ อยมสฺส อรานํ สพฺพาการปริปูรตาฯ</p>


<p>ยาย ปน ตํ เนมิยา – ‘‘สเนมิก’’นฺติ วุตฺตํ, สา พาลสูริยรสฺมิกลาปสิริํ อวหสมานา วิย สุรตฺตสุทฺธสินิทฺธปวาฬมยา โหติฯ สนฺธีสุ ปนสฺสา สญฺฌาราคสสฺสิริกา รตฺตชมฺพุนทปฎฺฎา วฎฺฎปริเจฺฉทเลขา สุวิภตฺตา หุตฺวา ปญฺญายนฺติฯ อยมสฺส เนมิยา สพฺพาการปริปูรตาฯ</p>


<p>เนมิมณฺฑลปิฎฺฐิยํ ปนสฺส ทสนฺนํ ทสนฺนํ อรานํ อนฺตเร ธมนวํโส วิย อโนฺต สุสิโร ฉิทฺทมณฺฑลขจิโต วาตคาหี ปวาฬทโณฺฑ โหติ, ยสฺส วาเตริตสฺส สุกุสลสมนฺนาหตสฺส ปญฺจงฺคิกตูริยสฺส วิย สโทฺท วคฺคุ จ รชนีโย จ กมนีโย จ มทนีโย จ โหติฯ ตสฺส โข ปน ปวาฬทณฺฑสฺส อุปริ เสตจฺฉตฺตํ อุโภสุ ปเสฺสสุ สโมสริตกุสุมทามานํ เทฺว ปนฺติโยติ เอวํ สโมสริตกุสุมทามปนฺติสตทฺวยปริวารเสตจฺฉตฺตสตธารินา ปวาฬทณฺฑสเตน สมุปโสภิตเนมิปริเกฺขปสฺส ทฺวินฺนมฺปิ นาภิปนาฬีนํ อโนฺต เทฺว สีหมุขานิ โหนฺติ, เยหิ ตาลกฺขนฺธปฺปมาณา ปุณฺณจนฺทกิรณกลาปสสฺสิรีกา ตรุณรวิสมานรตฺตกมฺพลเคณฺฑุกปริยนฺตา อากาสคงฺคาคติโสภํ อวหสมานา วิย เทฺว มุตฺตกลาปา โอลมฺพนฺติฯ เยหิ จกฺกรตเนน สทฺธิํ อากาเส สมฺปริวตฺตมาเนหิ ตีณิ จกฺกานิ เอกโต ปริวตฺตนฺตานิ วิย ขายนฺติฯ อยมสฺส สพฺพโส สพฺพาการปริปูรตาฯ</p>


<p>ตํ ปเนตํ เอวํ สพฺพาการปริปูรํ ปกติยา สายมาสภตฺตํ ภุญฺชิตฺวา อตฺตโน อตฺตโน ฆรทฺวาเร ปญฺญตฺตาสเนสุ นิสีทิตฺวา ปวตฺตกถาสลฺลาเปสุ มนุเสฺสสุ วีถิจตุกฺกาทีสุ  กีฬมาเน ทารกชเน นาติอุเจฺจน นาตินีเจน วนสณฺฑมตฺถกาสเนฺนน อากาสปฺปเทเสน อุปโสภยมานํ วิย, รุกฺขสาขคฺคานิ ทฺวาทสโยชนโต ปฎฺฐาย สุยฺยมาเนน มธุรสฺสเรน  สตฺตานํ โสตานิ โอธาปยมานํ โยชนโต ปฎฺฐาย นานปฺปภาสมุทยสมุชฺชเลน วเณฺณน นยนานิ สมากฑฺฒนฺตํ วิย, รโญฺญ จกฺกวตฺติสฺส ปุญฺญานุภาวํ อุโคฺฆสยนฺตํ วิย, ราชธานิยา อภิมุขํ อาคจฺฉติฯ</p>


<p>อถสฺส จกฺกรตนสฺส สทฺทสวเนเนว – ‘‘กุโต นุ โข, กสฺส นุ โข อยํ สโทฺท’’ติ อาวชฺชิตหทยานํ ปุรตฺถิมทิสํ อาโลกยมานานํ เตสํ มนุสฺสานํ อญฺญตโร อญฺญตรํ เอวมาห  – ‘‘ปสฺสถ, โภ, อจฺฉริยํ, อยํ ปุณฺณจโนฺท ปุเพฺพ เอโก อุคฺคจฺฉติ, อเชฺชว ปน อตฺตทุติโย อุคฺคโต, เอตญฺหิ ราชหํสมิถุนมิว ปุณฺณจนฺทมิถุนํ ปุพฺพาปริเยน คคนตลํ อภิลงฺฆตี’’ติฯ ตมโญฺญ อาห – ‘‘กิํ กเถสิ, สมฺม, กุหิํ นาม ตยา เทฺว ปุณฺณจนฺทา เอกโต อุคฺคจฺฉนฺตา ทิฎฺฐปุพฺพา, นนุ เอส ตปนียรํสิธาโร ปิญฺฉรกิรโณ ทิวากโร อุคฺคโต’’ติ, ตมโญฺญ หสิตํ กตฺวา เอวมาห – ‘‘กิํ อุมฺมโตฺตสิ, นนุ อิทาเนว ทิวากโร อตฺถงฺคโต, โส กถํ อิมํ ปุณฺณจนฺทํ อนุพนฺธมาโน อุคฺคจฺฉิสฺสติ? อทฺธา ปเนตํ อเนกรตนปฺปภาสมุทยุชฺชลํ เอกสฺสาปิ ปุญฺญวโต วิมานํ ภวิสฺสตี’’ติฯ เต สเพฺพปิ อปสารยนฺตา อเญฺญ เอวมาหํสุ – ‘‘โภ, กิํ พหุํ วิลปถ, เนวายํ ปุณฺณจโนฺท, น สูริโย น เทววิมานํฯ น เหเตสํ เอวรูปา สิริสมฺปตฺติ อตฺถิ, จกฺกรตเนน ปน เอเตน ภวิตพฺพ’’นฺติฯ</p>


<p>เอวํ ปวตฺตสลฺลาปเสฺสว ตสฺส ชนสฺส จนฺทมณฺฑลํ โอหาย ตํ จกฺกรตนํ อภิมุขํ โหติฯ ตโต เตหิ – ‘‘กสฺส นุ โข อิทํ นิพฺพตฺต’’นฺติ วุเตฺต ภวนฺติ วตฺตาโร – ‘‘น กสฺสจิ อญฺญสฺส, นนุ อมฺหากํ มหาราชา ปูริตจกฺกวตฺติวโตฺต, ตเสฺสตํ นิพฺพตฺต’’นฺติฯ อถ โส จ มหาชโน, โย จ อโญฺญ ปสฺสติ, สโพฺพ จกฺกรตนเมว อนุคจฺฉติฯ ตํ จาปิ จกฺกรตนํ รโญฺญเยว อตฺถาย อตฺตโน อาคตภาวํ ญาเปตุกามํ วิย สตฺตกฺขตฺตุํ ปาการมตฺถเกเนว  นครํ อนุสํยายิตฺวา, อถ รโญฺญ อเนฺตปุรํ ปทกฺขิณํ กตฺวา, อเนฺตปุรสฺส จ อุตฺตรสีหปญฺชรสทิเส ฐาเน ยถา คนฺธปุปฺผาทีหิ สุเขน สกฺกา โหติ ปูเชตุํ, เอวํ อกฺขาหตํ วิย ติฎฺฐติฯ</p>


<p>เอวํ ฐิตสฺส ปนสฺส วาตปานฉิทฺทาทีหิ ปวิสิตฺวา นานาวิราครตนปฺปภาสมุชฺชลํ อโนฺตปาสาทํ อลงฺกุรุมานํ ปภาสมูหํ ทิสฺวา ทสฺสนตฺถาย สญฺชาตาภิลาโส  ราชา โหติฯ ปริชโนปิสฺส ปิยวจนปาภเตน อาคนฺตฺวา ตมตฺถํ นิเวเทติฯ อถ ราชา พลวปีติปาโมชฺชผุฎสรีโร ปลฺลงฺกํ โมเจตฺวา อุฎฺฐายาสนา สีหปญฺชรสมีปํ คนฺตฺวา ตํ จกฺกรตนํ ทิสฺวา ‘‘สุตํ โข ปน เมต’’นฺติอาทิกํ จินฺตนํ จินฺตยติฯ มหาสุทสฺสนสฺสาปิ สพฺพํ ตํ ตเถว อโหสิฯ เตน วุตฺตํ – ‘‘ทิสฺวา รโญฺญ มหาสุทสฺสนสฺส…เป.… อสฺสํ นุ โข อหํ ราชา จกฺกวตฺตี’’ติฯ ตตฺถ ติ กิตฺตาวตา จกฺกวตฺตี โหตีติ? เอกงฺคุลทฺวงฺคุลมตฺตมฺปิ จกฺกรตเน อากาสํ อพฺภุคฺคนฺตฺวา ปวเตฺต อิทานิ ตสฺส ปวตฺตาปนตฺถํ ยํ กาตพฺพํ, ตํ ทเสฺสโนฺต ติอาทิมาหฯ</p>


<p> ตตฺถ  ติ นิสินฺนาสนโต อุฎฺฐหิตฺวา จกฺกรตนสมีปํ อาคนฺตฺวาฯ ติ หตฺถิโสณฺฑสทิสปนาฬิํ สุวณฺณภิงฺการํ อุกฺขิปิตฺวาฯ ติ สพฺพจกฺกวตฺตีนญฺหิ อุทเกน อพฺภุกฺกิริตฺวา – ‘‘อภิวิชินาตุ ภวํ จกฺกรตน’’นฺติ วจนสมนนฺตรเมว เวหาสํ อพฺภุคฺคนฺตฺวา จกฺกรตนํ ปวตฺตติฯ ยสฺส ปวตฺติ สมกาลเมว โส ราชา จกฺกวตฺตี นาม โหติฯ ปวเตฺต ปน จกฺกรตเน ตํ อนุพนฺธมาโนว ราชา จกฺกวตฺติยานวรํ อารุยฺห เวหาสํ อพฺภุคฺคจฺฉติฯ อถสฺส ฉตฺตจามราทิหโตฺถ ปริชโน เจว อเนฺตปุรชโน จ ตโต นานาการกญฺจุกกวจาทิสนฺนาหวิภูสิเตน วิวิธาภรณปฺปภาสมุชฺชเลน สมุสฺสิตทฺธชปฎากปฎิมณฺฑิเตน อตฺตโน อตฺตโน พลกาเยน สทฺธิํ อุปราชเสนาปติปภุตโยปิ เวหาสํ อพฺภุคฺคนฺตฺวา ราชานเมว ปริวาเรนฺติฯ</p>


<p>ราชยุตฺตา ปน ชนสงฺคหตฺถํ นครวีถีสุ เภริโย จราเปนฺติ – ‘‘ตาตา, อมฺหากํ รโญฺญ จกฺกรตนํ นิพฺพตฺตํ, อตฺตโน วิภวานุรูเปน มณฺฑิตปสาธิกา สนฺนิปตถา’’ติฯ มหาชโน  ปน ปกติยา จกฺกรตนสเทฺทเนว สพฺพกิจฺจานิ ปหาย คนฺธปุปฺผาทีนิ อาทาย สนฺนิปติโตว โสปิ สโพฺพ เวหาสํ อพฺภุคฺคนฺตฺวา ราชานเมว ปริวาเรติฯ ยสฺส ยสฺส หิ รญฺญา สทฺธิํ คนฺตุกามตาจิตฺตํ อุปฺปชฺชติ, โส โส อากาสคโตว โหติฯ เอวํ ทฺวาทสโยชนายามวิตฺถารา ปริสา โหติฯ ตตฺถ เอกปุริโสปิ ฉินฺนภินฺนสรีโร วา กิลิฎฺฐวโตฺถ วา  นตฺถิฯ สุจิปริวาโร หิ ราชา จกฺกวตฺตีฯ จกฺกวตฺติปริสา นาม วิชฺชาธรปุริสา วิย อากาเส คจฺฉมานา อินฺทนีลมณิตเล วิปฺปกิณฺณรตนสทิสา โหติฯ มหาสุทสฺสนสฺสาปิ ตเถว อโหสิฯ เตน วุตฺตํ – ‘‘อนฺวเทว ราชา มหาสุทสฺสโน สทฺธิํ จตุรงฺคินิยา เสนายา’’ติฯ</p>


<p>ตํ ปน จกฺกรตนํ รุกฺขคฺคานํ อุปรูปริ นาติอุเจฺจน นาตินีเจน คคนปฺปเทเสน ปวตฺตติฯ ยถา รุกฺขานํ ปุปฺผผลปลฺลเวหิ อตฺถิกา, ตานิ สุเขน คเหตุํ สโกฺกนฺติฯ ยถา จ ภูมิยํ ฐิตา ‘‘เอส ราชา, เอส อุปราชา, เอส เสนาปตี’’ติ สลฺลเกฺขตุํ สโกฺกนฺติฯ ฐานาทีสุ จ อิริยาปเถสุ โย เยน อิจฺฉติ, โส เตเนว คจฺฉติฯ จิตฺตกมฺมาทิสิปฺปปสุตา เจตฺถ อตฺตโน อตฺตโน กิจฺจํ กโรนฺตาเยว คจฺฉนฺติฯ ยเถว หิ ภูมิยํ, ตถา เตสํ สพฺพกิจฺจานิ อากาเสว อิชฺฌนฺติฯ เอวํ จกฺกวตฺติปริสํ คเหตฺวา ตํ จกฺกรตนํ วามปเสฺสน สิเนรุํ ปหาย มหาสมุทฺทสฺส อุปริภาเคน สตฺตสหสฺสโยชนปฺปมาณํ ปุพฺพวิเทหํ คจฺฉติฯ</p>


<p>ตตฺถ โย วินิเพฺพเธน ทฺวาทสโยชนาย, ปริเกฺขปโต ฉตฺติํสโยชนาย ปริสาย สนฺนิเวสกฺขโม  สุลภาหารูปกรโณ ฉายุทกสมฺปโนฺน สุจิสมตโล รมณีโย ภูมิภาโค, ตสฺส อุปริภาเค ตํ จกฺกรตนํ อกฺขาหตํ วิย ติฎฺฐติฯ อถ เตน สญฺญาเณน โส มหาชโน โอตริตฺวา ยถารุจิ นหานโภชนาทีนิ สพฺพกิจฺจานิ กโรโนฺต วาสํ กเปฺปติฯ มหาสุทสฺสนสฺสาปิ สพฺพํ ตเถว อโหสิฯ เตน วุตฺตํ – ‘‘ยสฺมิํ โข ปนานนฺท, ปเทเส จกฺกรตนํ ปติฎฺฐาติ, ตตฺถ โส ราชา มหาสุทสฺสโน วาสํ อุปคจฺฉิ สทฺธิํ จตุรงฺคินิยา เสนายา’’ติฯ</p>


<p>เอวํ วาสํ อุปคเต จกฺกวตฺติมฺหิ เย ตตฺถ ราชาโน, เต ‘‘ปรจกฺกํ อาคต’’นฺติ สุตฺวาปิ น พลกายํ สนฺนิปาเตตฺวา ยุทฺธสชฺชา โหนฺติฯ จกฺกรตนสฺส หิ อุปฺปตฺติสมนนฺตรเมว นตฺถิ โส สโตฺต นาม, โย ปจฺจตฺถิกสญฺญาย ตํ ราชานํ อารพฺภ  อาวุธํ อุกฺขิปิตุํ วิสเหยฺยฯ อยมานุภาโว จกฺกรตนสฺสฯ</p>


<p>
จกฺกานุภาเวน  
หิ ตสฺส รโญฺญ,  
  
อรี อเสสา ทมถํ อุเปนฺติ;  
  
อรินฺทมํ  
นาม นราธิปสฺส,  
  
เตเนว ตํ วุจฺจติ ตสฺส จกฺกนฺติฯ  
</p>
  
<p>ตสฺมา สเพฺพปิ เต ราชาโน อตฺตโน อตฺตโน รชฺชสิริวิภวานุรูปํ ปาภตํ คเหตฺวา ตํ ราชานํ อุปคมฺม โอนตสิรา อตฺตโน โมฬิมณิปฺปภาภิเสเกน ตสฺส ปาทปูชํ กโรนฺตา – ‘‘เอหิ โข, มหาราชา’’ติอาทีหิ วจเนหิ ตสฺส กิํการปฎิสาวิตํ อาปชฺชนฺติฯ มหาสุทสฺสนสฺสาปิ ตเถว อกํสุฯ เตน วุตฺตํ – ‘‘เย โข, ปนานนฺท, ปุรตฺถิมาย ทิสาย…เป.… อนุสาส, มหาราชา’’ติฯ</p>


<p>ตตฺถ นฺติ สุ อาคตํฯ เอกสฺมิญฺหิ อาคเต โสจนฺติ, คเต นนฺทนฺติฯ เอกสฺมิํ อาคเต นนฺทนฺติ, คเต โสจนฺติ, ตาทิโส ตฺวํ อาคมนนนฺทโน, คมนโสจโนฯ ตสฺมา ตว อาคมนํ สุอาคมนนฺติ วุตฺตํ โหติฯ เอวํ วุเตฺต ปน ราชา จกฺกวตฺตี นาปิ – ‘‘เอตฺตกํ นาม เม อนุวสฺสํ พลิํ อุปกเปฺปถา’’ติ วทติ, นาปิ อญฺญสฺส โภคํ อจฺฉินฺทิตฺวา อญฺญสฺส เทติฯ อตฺตโน ปน ธมฺมราชภาวสฺส อนุรูปาย ปญฺญาย ปาณาติปาตาทีนิ อุปปริกฺขิตฺวา เปมนีเยน มญฺชุนา สเรน – ‘‘ปสฺสถ ตาตา, ปาณาติปาโต นาเมส อาเสวิโต ภาวิโต พหุลีกโต นิรยสํวตฺตนิโก โหตี’’ติอาทินา นเยน ธมฺมํ เทเสตฺวา ‘‘ปาโณ น หนฺตโพฺพ’’ติอาทิกํ  โอวาทํ เทติฯ มหาสุทสฺสโนปิ ตเถว อกาสิ, เตน วุตฺตํ – ‘‘ราชา มหาสุทสฺสโน เอวมาห – ‘ปาโณ น หนฺตโพฺพ…เป.… ยถาภุตฺตญฺจ ภุญฺชถา’ติ’’ฯ กิํ ปน สเพฺพปิ รโญฺญ อิมํ โอวาทํ คณฺหนฺตีติ? พุทฺธสฺสาปิ ตาว สเพฺพ น คณฺหนฺติ, รโญฺญ กิํ คณฺหิสฺสนฺตีติฯ ตสฺมา เย ปณฺฑิตา วิภาวิโน, เต คณฺหนฺติฯ สเพฺพ ปน อนุยนฺตา ภวนฺติฯ ตสฺมา ติอาทิมาหฯ</p>


<p>อถ ตํ จกฺกรตนํ เอวํ ปุพฺพวิเทหวาสีนํ โอวาเท ทิเนฺน กตปาตราเส จกฺกวตฺติพเลน เวหาสํ อพฺภุคฺคนฺตฺวา ปุรตฺถิมสมุทฺทํ อโชฺฌคาหติฯ ยถา ยถา จ ตํ อโชฺฌคาหติ, ตถา ตถา อคทคนฺธํ ฆายิตฺวา สงฺขิตฺตผโณ นาคราชา วิย, สงฺขิตฺตอูมิวิปฺผารํ หุตฺวา โอคจฺฉมานํ มหาสมุทฺทสลิลํ โยชนมตฺตํ โอคนฺตฺวา อโนฺตสมุเทฺท เวฬุริยภิตฺติ วิย ติฎฺฐติฯ ตงฺขณเญฺญว จ ตสฺส รโญฺญ ปุญฺญสิริํ ทฎฺฐุกามานิ วิย มหาสมุทฺทตเล วิปฺปกิณฺณานิ   นานารตนานิ ตโต ตโต อาคนฺตฺวา ตํ ปเทสํ ปูรยนฺติฯ อถ สา ราชปริสา ตํ นานารตนปริปูรํ มหาสมุทฺทตลํ ทิสฺวา ยถารุจิ อุจฺฉงฺคาทีหิ อาทิยติ, ยถารุจิ อาทินฺนรตนาย ปน ปริสาย ตํ จกฺกรตนํ ปฎินิวตฺตติฯ ปฎินิวตฺตมาเน จ ตสฺมิํ ปริสา อคฺคโต โหติ, มเชฺฌ ราชา, อเนฺต จกฺกรตนํฯ ตมฺปิ ชลนิธิชลํ ปโลภิยมานมิว จกฺกรตนสิริยา, อสหมานมิว จ เตน วิโยคํ เนมิมณฺฑลปริยนฺตํ อภิหนนฺตํ นิรนฺตรเมว อุปคจฺฉติฯ เอวํ ราชา จกฺกวตฺตี ปุรตฺถิมมหาสมุทฺทปริยนฺตํ ปุพฺพวิเทหํ อภิวิชินิตฺวา ทกฺขิณสมุทฺทปริยนฺตํ ชมฺพุทีปํ วิเชตุกาโม จกฺกรตนเทสิเตน มเคฺคน ทกฺขิณสมุทฺทาภิมุโข คจฺฉติฯ มหาสุทสฺสโนปิ ตเถว อคมาสิฯ เตน วุตฺตํ – ‘‘อถ โข, อานนฺท, จกฺกรตนํ ปุรตฺถิมํ สมุทฺทํ อโชฺฌคาเหตฺวา ปจฺจุตฺตริตฺวา ทกฺขิณํ ทิสํ ปวตฺตี’’ติฯ</p>


<p>เอวํ ปวตฺตมานสฺส ปน ตสฺส ปวตฺตนวิธานํ, เสนาสนฺนิเวโส, ปฎิราชาคมนํ, เตสํ อนุสาสนิปฺปทานํ ทกฺขิณสมุทฺทอโชฺฌคาหนํ สมุทฺทสลิลสฺส โอคจฺฉมานํ รตนานํ อาทานนฺติ สพฺพํ ปุริมนเยเนว เวทิตพฺพํฯ</p>


<p>วิชินิตฺวา ปน ตํ ทสสหสฺสโยชนปฺปมาณํ ชมฺพุทีปํ ทกฺขิณสมุทฺทโตปิ ปจฺจุตฺตริตฺวา สตฺตโยชนสหสฺสปฺปมาณํ อปรโคยานํ วิเชตุํ ปุเพฺพ วุตฺตนเยเนว คนฺตฺวา ตมฺปิ สมุทฺทปริยนฺตํ ตเถว อภิวิชินิตฺวา ปจฺฉิมสมุทฺทโตปิ อุตฺตริตฺวา อฎฺฐโยชนสหสฺสปฺปมาณํ อุตฺตรกุรุํ วิเชตุํ ตเถว คนฺตฺวา ตมฺปิ สมุทฺทปริยนฺตํ ตเถว อภิวิชิย อุตฺตรสมุทฺทโต ปจฺจุตฺตรติฯ</p>


<p>เอตฺตาวตา  รญฺญา จกฺกวตฺตินา จาตุรนฺตาย ปถวิยา อาธิปจฺจํ อธิคตํ โหติฯ โส เอวํ วิชิตวิชโย อตฺตโน รชฺชสิริสมฺปตฺติทสฺสนตฺถํ สปริโส อุทฺธํ คคนตลํ อภิลงฺฆิตฺวา สุวิกสิตปทุมกุมุทปุณฺฑรีกวนวิจิเตฺต จตฺตาโร ชาตสฺสเร วิย ปญฺจสตปญฺจสตปริตฺตทีปปริวาเร จตฺตาโร มหาทีเป โอโลเกตฺวา จกฺกรตนเทสิเตเนว มเคฺคน  ยถานุกฺกมํ อตฺตโน ราชธานิํ ปจฺจาคจฺฉติฯ อถ ตํ จกฺกรตนํ อเนฺตปุรทฺวารํ โสภยมานํ วิย หุตฺวา ติฎฺฐติฯ</p>


<p>เอวํ ปติฎฺฐิเต ปน ตสฺมิํ จกฺกรตเน ราชเนฺตปุเร อุกฺกาหิ วา ทีปิกาหิ วา กิญฺจิ  กรณียํ น โหติ, จกฺกรตโนภาโสเยว รตฺติํ อนฺธการํ วิธมติเยวฯ เย ปน อนฺธการตฺถิกา โหนฺติ, เตสํ อนฺธการเมว โหติฯ มหาสุทสฺสนสฺสาปิ สพฺพเมตํ ตเถว อโหสิฯ เตน วุตฺตํ – ‘‘ทกฺขิณํ สมุทฺทํ อโชฺฌคาเหตฺวา…เป.… เอวรูปํ จกฺกรตนํ ปาตุรโหสี’’ติฯ</p>


<h3>หตฺถิรตนวณฺณนา</h3>
<p> เอวํ ปาตุภูตจกฺกรตนเสฺสว จกฺกวตฺติโน อมจฺจา ปกติมงฺคลหตฺถิฎฺฐานํ สมํ สุจิภูมิภาคํ กาเรตฺวา หริจนฺทนาทีหิ สุรภิคเนฺธหิ อุปลิมฺปาเปตฺวา เหฎฺฐา วิจิตฺตวณฺณสุรภิกุสุมสโมกิณฺณํ อุปริ สุวณฺณตารกานํ อนฺตรนฺตรา สโมสริตมนุญฺญกุสุมทามปฎิมณฺฑิตวิตานํ เทววิมานํ วิย อภิสงฺขริตฺวา – ‘‘เอวรูปสฺส นาม เทว หตฺถิรตนสฺส อาคมนํ จิเนฺตถา’’ติ วทนฺติฯ โส ปุเพฺพ วุตฺตนเยเนว มหาทานํ ทตฺวา สีลานิ จ สมาทาย ตํ ปุญฺญสมฺปตฺติํ อาวชฺชโนฺต นิสีทิฯ อถสฺส ปุญฺญานุภาวโจทิโต ฉทฺทนฺตกุลา วา อุโปสถกุลา วา ตํ สกฺการวิเสสํ อนุภวิตุกาโม ตรุณรวิมณฺฑลาภิรตฺตจรณคีวามุขปฎิมณฺฑิตวิสุทฺธเสตสรีโร สตฺตปติโฎฺฐ สุสณฺฐิตองฺคปจฺจงฺคสนฺนิเวโส วิกสิตรตฺตปทุมจารุโปกฺขโร อิทฺธิมา โยคี วิย เวหาสคมนสมโตฺถ มโนสิลาจุณฺณรญฺชิตปริยโนฺต วิย รชตปพฺพโต หตฺถิเสโฎฺฐ อาคนฺตฺวา ตสฺมิํ ปเทเส ติฎฺฐติฯ โส ฉทฺทนฺตกุลา อาคจฺฉโนฺต สพฺพกนิโฎฺฐ อาคจฺฉติฯ อุโปสถกุลา อาคจฺฉโนฺต สพฺพเชโฎฺฐฯ ปาฬิยํ ปน อุโปสโถ นาคราชา อิเจฺจว อาคตํฯ นาคราชา นาม กสฺสจิ อปริโภโค, สพฺพกนิโฎฺฐ อาคจฺฉตีติ อฎฺฐกถาสุ วุตฺตํฯ สฺวายํ ปูริตจกฺกวตฺติวตฺตานํ จกฺกวตฺตีนํ วุตฺตนเยเนว จินฺตยนฺตานํ อาคจฺฉติฯ มหาสุทสฺสนสฺส ปน สยเมว ปกติมงฺคลหตฺถิฎฺฐานํ อาคนฺตฺวา ตํ หตฺถิํ อปเนตฺวา ตตฺถ อฎฺฐาสิฯ เตน วุตฺตํ – ‘‘ปุน จปรํ อานนฺท…เป.… นาคราชา’’ติฯ</p>


<p>เอวํ   ปาตุภูตํ ปน ตํ หตฺถิรตนํ ทิสฺวา หตฺถิโคปกาทโย หฎฺฐตุฎฺฐา เวเคน คนฺตฺวา รโญฺญ อาโรเจนฺติฯ ราชา ตุริตตุริโต อาคนฺตฺวา ตํ ทิสฺวา ปสนฺนจิโตฺต – ‘‘ภทฺทกํ วต โภ หตฺถิยานํ, สเจ ทมถํ อุเปยฺยา’’ติ จินฺตยโนฺต หตฺถํ  ปสาเรติฯ อถ โส ฆรเธนุวจฺฉโก วิย กเณฺณ โอลมฺพิตฺวา สูรตภาวํ ทเสฺสโนฺต ราชานํ อุปสงฺกมติฯ ราชา ตํ อาโรหิตุกาโม โหติฯ อถสฺส ปริชนา อธิปฺปายํ ญตฺวา ตํ หตฺถิรตนํ สุวณฺณทฺธชํ สุวณฺณาลงฺการํ เหมชาลปฎิจฺฉนฺนํ กตฺวา อุปเนนฺติฯ ราชา ตํ อนิสีทาเปตฺวาว สตฺตรตนมยาย นิเสฺสณิยา อารุยฺห อากาสคมนนินฺนจิโตฺต โหติฯ ตสฺส สห จิตฺตุปฺปาเทเนว โส นาคราชา ราชหํโส วิย อินฺทนีลมณิปฺปภาชาลํ นีลคคนตลํ อภิลงฺฆติฯ ตโต จกฺกจาริกาย วุตฺตนเยเนว สกลราชปริสาฯ อิติ สปริโส ราชา อโนฺตปาตราเสเยว สกลปถวิํ อนุสํยายิตฺวา ราชธานิํ ปจฺจาคจฺฉติฯ เอวํ มหิทฺธิกํ จกฺกวตฺติโน หตฺถิรตนํ โหติฯ มหาสุทสฺสนสฺสาปิ ตาทิสเมว อโหสิฯ เตน วุตฺตํ – ‘‘ทิสฺวา รโญฺญ…เป.… ปาตุรโหสี’’ติฯ</p>


<h3>อสฺสรตนวณฺณนา</h3>
<p> เอวํ ปาตุภูตหตฺถิรตนสฺส ปน จกฺกวตฺติโน อมจฺจา ปกติมงฺคลอสฺสฎฺฐานํ สุจิสมตลํ กาเรตฺวา อลงฺกริตฺวา จ ปุริมนเยเนว รโญฺญ ตสฺส อาคมนจินฺตนตฺถํ อุสฺสาหํ ชเนนฺติฯ โส ปุริมนเยเนว กตทานมานนสกฺกาโร สมาทินฺนสีลพฺพโต ปาสาทตเล สุขนิสิโนฺน ปุญฺญสมฺปตฺติํ สมนุสฺสรติฯ อถสฺส ปุญฺญานุภาวโจทิโต สินฺธวกุลโต วิชฺชุลตาวินทฺธสรทกาลเสตวลาหกราสิสสฺสิรีโก รตฺตปาโท รตฺตตุโณฺฑ จนฺทปฺปภาปุญฺชสทิสสุทฺธสินิทฺธฆนสํหตสรีโร กากคีวา วิย อินฺทนีลมณิ วิย จ กาฬวเณฺณน สีเสน สมนฺนาคตตฺตา ติ สุฎฺฐุ กเปฺปตฺวา ฐปิเตหิ วิย มุญฺชสทิเสหิ สณฺหวฎฺฎอุชุคเตหิ เกเสหิ สมนฺนาคตตฺตา  เวหาสงฺคโม  อาคนฺตฺวา ตสฺมิํ ฐาเน ปติฎฺฐาติฯ มหาสุทสฺสนสฺส ปเนส หตฺถิรตนํ วิย อาคโตฯ เสสํ สพฺพํ หตฺถิรตเน  วุตฺตนเยเนว เวทิตพฺพํฯ เอวรูปํ อสฺสรตนํ สนฺธาย ภควา – ‘‘ปุน จ ปร’’นฺติอาทิมาหฯ</p>


<h3>มณิรตนวณฺณนา</h3>
<p> เอวํ ปาตุภูตอสฺสรตนสฺส ปน รโญฺญ จกฺกวตฺติโน จตุหตฺถายามํ สกฎนาภิสมปริณาหํ อุโภสุ อเนฺตสุ กณฺณิกปริยนฺตโต วินิคฺคเตหิ สุปริสุทฺธมุตฺตากลาเปหิ ทฺวีหิ กญฺจนปทุเมหิ อลงฺกตํ จตุราสีติมณิสหสฺสปริวารํ ตาราคณปริวุตสฺส  ปุณฺณจนฺทสสฺสิริํ ผรมานํ  วิย เวปุลฺลปพฺพตโต มณิรตนํ อาคจฺฉติฯ ตเสฺสวํ อาคตสฺส มุตฺตาชาลเก ฐเปตฺวา เวฬุปรมฺปราย สฎฺฐิหตฺถปฺปมาณํ อากาสํ อาโรปิตสฺส รตฺติภาเค สมนฺตา โยชนปฺปมาณํ โอกาสํ อาภา ผรติ, ยาย สโพฺพ โส โอกาโส อรุณุคฺคมนเวลา วิย สญฺชาตาโลโก โหติฯ ตโต กสฺสกา กสิกมฺมํ วาณิชา อาปณุคฺฆาฎนํ เต เต สิปฺปิโน ตํ ตํ กมฺมนฺตํ ปโยเชนฺติ ‘‘ทิวา’’ติ มญฺญมานาฯ มหาสุทสฺสนสฺสาปิ สพฺพํ ตํ ตเถว อโหสิฯ เตน วุตฺตํ – ‘‘ปุน จ ปรํ อานนฺท,…เป.… มณิรตนํ ปาตุรโหสี’’ติฯ</p>


<h3>อิตฺถิรตนวณฺณนา</h3>
<p> เอวํ ปาตุภูตมณิรตนสฺส ปน จกฺกวตฺติโน วิสยสุขวิเสสสฺส วิเสสการณํ อิตฺถิรตนํ ปาตุภวติฯ มทฺทราชกุลโต วา หิสฺส อคฺคมเหสิํ อาเนนฺติ, อุตฺตรกุรุโต วา ปุญฺญานุภาเวน สยํ อาคจฺฉติฯ อวเสสา ปนสฺสา สมฺปตฺติ – ‘‘ปุน จ ปรํ, อานนฺท, รโญฺญ มหาสุทสฺสนสฺส อิตฺถิรตนํ ปาตุรโหสิ, อภิรูปา ทสฺสนียา’’ติอาทินา นเยน ปาฬิยํเยว อาคตาฯ</p>


<p>ตตฺถ สณฺฐานปาริปูริยา อธิกํ รูปํ อสฺสาติ  ทิสฺสมานาว จกฺขูนิ ปิณยติ, ตสฺมา อญฺญํ กิจฺจวิเกฺขปํ หิตฺวาปิ ทฎฺฐพฺพาติ  ทิสฺสมานาว โสมนสฺสวเสน จิตฺตํ ปสาเทตีติ ติ เอวํ ปสาทาวหตฺตา อุตฺตมายฯ ติ วณฺณสุนฺทรตายฯ ติ อุเปตาฯ  วา ยสฺมา นาติทีฆา นาติรสฺสาฯ  ยสฺมา นาติกิสา นาติถูลาฯ   ยสฺมา นาติกาฬิกา นาโจฺจทาตาฯ  ยสฺมา อภิกฺกนฺตา มานุสิวณฺณํ อปฺปตฺตา ทิพฺพวณฺณํฯ มนุสฺสานญฺหิ วณฺณาภา พหิ น นิจฺฉรติฯ เทวานํ ปน อติทูรมฺปิ นิจฺฉรติฯ</p>


<p>ตสฺสา ปน ทฺวาทสหตฺถปฺปมาณํ ปเทสํ สรีราภา โอภาเสติฯ นาติทีฆาทีสุ จสฺสา ปฐมยุคเฬน อาโรหสมฺปตฺติ, ทุติยยุคเฬน ปริณาหสมฺปตฺติ, ตติยยุคเฬน วณฺณสมฺปตฺติ วุตฺตาฯ ฉหิ วาปิ เอเตหิ กายวิปตฺติยา อภาโว, นฺติ อิมินา กายสมฺปตฺติ วุตฺตาฯ  วาติ สปฺปิมเณฺฑ ปกฺขิปิตฺวา ฐปิตสฺส สตวารวิหตสฺส ตูลปิจุโน วา กปฺปาสปิจุโน วาฯ ติ รโญฺญ สีตกาเลฯ ติ รโญฺญ อุณฺหกาเลฯ ติ นิจฺจกาลเมว สุปิสิตสฺส  อภินวสฺส จตุชฺชาติสมาโยชิตสฺส  หริจนฺทนสฺส คโนฺธ กายโต วายติฯ ติ หสิตกถิตกาเลสุ มุขโต ตงฺขณํ วิกสิตเสฺสว นีลุปฺปลสฺส อติสุรภิคโนฺธ วายติฯ</p>


<p>เอวํ รูปสมฺผสฺสคนฺธสมฺปตฺติยุตฺตาย ปนสฺสา สรีรสมฺปตฺติยา อนุรูปํ อาจารํ ทเสฺสตุํ ติอาทิ วุตฺตํฯ ตตฺถ ราชานํ ทิสฺวา นิสินฺนาสนโต อคฺคิทฑฺฒา วิย ปฐมเมว อุฎฺฐาตีติ  ตสฺมิํ นิสิเนฺน ตสฺส ตาลวเณฺฎน พีชนาทิกิจฺจํ กตฺวา ปจฺฉา นิปตติ นิสีทตีติ  กิํ กโรมิ, เต เทวาติ วาจาย กิํ-การํ ปฎิสาเวตีติ  รโญฺญ มนาปเมว จรติ กโรตีติ  ยํ รโญฺญ ปิยํ ตเทว วทตีติ </p>


<p>อิทานิ – ‘‘สฺวาสฺสา อาจาโร ภาววิสุทฺธิยาว, น สาเฐยฺยนา’’ติ ทเสฺสตุํ ติอาทิมาหฯ ตตฺถ ติ น อติกฺกมิตฺวา จริ, ฐเปตฺวา ราชานํ อญฺญํ ปุริสํ จิเตฺตนปิ น ปเตฺถสีติ วุตฺตํ โหติฯ</p>


<p>ตตฺถ เย ตสฺสา อาทิมฺหิ ‘‘อภิรูปา’’ติอาทโย, อเนฺต ‘‘ปุพฺพุฎฺฐายินี’’ติอาทโย คุณา วุตฺตา, เต ปกติคุณา เอวฯ ‘‘อติกฺกนฺตา มานุสิวณฺณ’’นฺติอาทโย ปน จกฺกวตฺติโน ปุญฺญํ อุปนิสฺสาย จกฺกรตนปาตุภาวโต ปฎฺฐาย ปุริมกมฺมานุภาเวน นิพฺพตฺตาติ เวทิตพฺพาฯ</p>


<p>อภิรูปตาทิกาปิ  วา จกฺกรตนปาตุภาวโต ปฎฺฐาย สพฺพาการปริปูรา ชาตาฯ เตนาห – ‘‘เอวรูปํ อิตฺถิรตนํ ปาตุรโหสี’’ติฯ</p>


<h3>คหปติรตนวณฺณนา</h3>
<p> เอวํ ปาตุภูตอิตฺถิรตนสฺส ปน รโญฺญ จกฺกวตฺติโน ธนกรณียานํ กิจฺจานํ ยถาสุขํ ปวตฺตนตฺถํ คหปติรตนํ ปาตุภวติฯ โส ปกติยาว มหาโภโค, มหาโภคกุเล ชาโตฯ รโญฺญ ธนราสิวฑฺฒโก เสฎฺฐิคหปติ โหติฯ จกฺกรตนานุภาวสหิตํ ปนสฺส กมฺมวิปากชํ ทิพฺพจกฺขุ ปาตุภวติ, เยน อโนฺตปถวิยมฺปิ โยชนพฺภนฺตเร นิธิํ ปสฺสติ, โส ตํ สมฺปตฺติํ ทิสฺวา ตุฎฺฐมานโส คนฺตฺวา ราชานํ ธเนน ปวาเรตฺวา สพฺพานิ ธนกรณียานิ สมฺปาเทติ ฯ มหาสุทสฺสนสฺสาปิ ตเถว สมฺปาเทสิฯ เตน วุตฺตํ – ‘‘ปุน จปรํ อานนฺท…เป.… เอวรูปํ คหปติรตนํ ปาตุรโหสี’’ติฯ</p>


<h3>ปริณายกรตนวณฺณนา</h3>
<p> เอวํ  ปาตุภูตคหปติรตนสฺส ปน รโญฺญ จกฺกวตฺติสฺส สพฺพกิจฺจสํวิธานสมตฺถํ ปริณายกรตนํ ปาตุภวติฯ โส รโญฺญ เชฎฺฐปุโตฺตว โหติฯ ปกติยา เอว โส ปณฺฑิโต พฺยโตฺต เมธาวี วิภาวีฯ รโญฺญ ปุญฺญานุภาวํ นิสฺสาย ปนสฺส อตฺตโน กมฺมานุภาเวน ปรจิตฺตญาณํ อุปฺปชฺชติฯ เยน ทฺวาทสโยชนาย ราชปริสาย จิตฺตาจารํ ญตฺวา รโญฺญ หิเต จ อหิเต จ ววตฺถเปตุํ สมโตฺถ โหติ, โสปิ ตํ อตฺตโน อานุภาวํ ทิสฺวา ตุฎฺฐหทโย ราชานํ สพฺพกิจฺจานุสาสเนน ปวาเรติฯ มหาสุทสฺสนมฺปิ ตเถว ปวาเรสิฯ เตน วุตฺตํ – ‘‘ปุน จปรํ…เป.… ปริณายกรตนํ ปาตุรโหสี’’ติฯ</p>


<p>ตตฺถ นฺติ ตสฺมิํ ตสฺมิํ ฐานนฺตเร ฐเปตพฺพํ ฐเปตุํฯ</p>


<h3>จตุอิทฺธิสมนฺนาคตวณฺณนา</h3>
<p> ติ สมวิปาจนิยาฯ ติ กมฺมชเตโชธาตุยาฯ ตตฺถ ยสฺส ภุตฺตมโตฺตว อาหาโร ชีรติ, ยสฺส วา  ปน ปุฎภตฺตํ วิย ตเตฺถว ติฎฺฐติ, อุโภเปเต น สมเวปากินิยา สมนฺนาคตาฯ ยสฺส ปน ปุน ภตฺตกาเล ภตฺตฉโนฺท อุปฺปชฺชเตว, อยํ สมเวปากินิยา สมนฺนาคโตติฯ</p>


<h3>ธมฺมปาสาทโปกฺขรณิวณฺณนา</h3>
<p> ติ นคเร เภริํ จราเปตฺวา ชนราสิํ กาเรตฺวา น มาเปสิ, รโญฺญ ปน สห จิตฺตุปฺปาเทเนว ภูมิํ ภินฺทิตฺวา จตุราสีติ โปกฺขรณีสหสฺสานิ นิพฺพตฺติํสุฯ ตานิ สนฺธาเยตํ วุตฺตํฯ ติ เอกาย อิฎฺฐกานํ ปริยเนฺตเยว ปริกฺขิตฺตา เอกาย ปริเวณปริเจฺฉทปริยเนฺตฯ ติ กสฺมา อโหสิ? เอกทิวสํ กิร นหตฺวา จ ปิวิตฺวา จ คจฺฉนฺตํ มหาชนํ มหาปุริโส โอโลเกตฺวา อิเม อุมฺมตฺตกเวเสเนว คจฺฉนฺติฯ สเจ เอเตสํ เอตฺถ ปิฬนฺธนปุปฺผานิ ภเวยฺยุํ, ภทฺทกํ สิยาติฯ อถสฺส เอตทโหสิฯ ตตฺถ นฺติ  ปุปฺผํ นาม เอกสฺมิํเยว อุตุมฺหิ ปุปฺผติฯ อหํ ปน ตถา กริสฺสามิ – ‘‘ยถา สเพฺพสุ อุตูสุ ปุปฺผิสฺสตี’’ติ จิเนฺตสิํฯ ติ นานาวณฺณอุปฺปลพีชาทีนิ ตโต ตโต อาหราเปตฺวา น โรปาเปสิ, สห จิตฺตุปฺปาเทเนว ปนสฺส สพฺพํ อิชฺฌติฯ ตํ โลโก รญฺญา โรปิตนฺติ มญฺญิฯ เตน วุตฺตํ – ‘‘โรปาเปสี’’ติฯ ตโต ปฎฺฐาย มหาชโน นานปฺปการํ ชลชถลชมาลํ ปิฬนฺธิตฺวา นกฺขตฺตํ กีฬมาโน  วิย คจฺฉติฯ</p>


<p> อถ ราชา ตโต อุตฺตริปิ ชนํ สุขสมปฺปิตํ กาตุกาโม – ‘‘ยํนูนาหํ อิมาสํ โปกฺขรณีนํ ตีเร’’ติอาทินา ชนสฺส สุขวิธานํ จิเนฺตตฺวา สพฺพํ อกาสิฯ ตตฺถ นฺติ อโญฺญ สรีรํ อุพฺพเฎฺฎสิ, อโญฺญ จุณฺณานิ โยเชสิ, อโญฺญ ตีเร นหายนฺตสฺส อุทกํ อาหริ, อโญฺญ วตฺถานิ ปฎิคฺคเหสิ เจว อทาสิ จฯ</p>


<p>ติ กถํ ปฎฺฐเปสิ? อิตฺถีนญฺจ ปุริสานญฺจ อนุจฺฉวิเก อลงฺกาเร กาเรตฺวา อิตฺถิมตฺตเมว ตตฺถ ปริจารวเสน เสสํ สพฺพํ ปริจฺจาควเสน ฐเปตฺวา ราชา มหาสุทสฺสโน ทานํ เทติ, ตํ ปริภุญฺชถาติ เภริํ จราเปสิฯ มหาชโน โปกฺขรณีตีรํ อาคนฺตฺวา นหตฺวา วตฺถานิ ปริวเตฺตตฺวา นานาคเนฺธหิ วิลิโตฺต ปิฬนฺธนวิจิตฺตมาโล ทานคฺคํ  คนฺตฺวา อเนกปฺปกาเรสุ ยาคุภตฺตขชฺชเกสุ อฎฺฐวิธปาเนสุ จ โย ยํ อิจฺฉติ, โส ตํ ขาทิตฺวา จ ปิวิตฺวา จ นานาวณฺณานิ โขมสุขุมานิ วตฺถานิ นิวาเสตฺวา สมฺปตฺติํ อนุภวิตฺวา เยสํ ตาทิสานิ อตฺถิ, เต โอหาย คจฺฉนฺติฯ เยสํ ปน นตฺถิ, เต คเหตฺวา คจฺฉนฺติฯ หตฺถิอสฺสยานาทีสุปิ นิสีทิตฺวา โถกํ วิจริตฺวา อนตฺถิกา โอหาย, อตฺถิกา คเหตฺวา คจฺฉนฺติฯ วรสยเนสุ นิปชฺชิตฺวา สมฺปตฺติํ อนุภวิตฺวา อนตฺถิกา โอหาย, อตฺถิกา คเหตฺวา คจฺฉนฺติฯ อิตฺถีหิปิ สทฺธิํ สมฺปตฺติํ อนุภวิตฺวา อนตฺถิกา โอหาย, อตฺถิกา คเหตฺวา คจฺฉนฺติฯ สตฺตวิธรตนปสาธนานิ จ ปสาเธตฺวาปิ สมฺปตฺติํ อนุภวิตฺวา อนตฺถิกา โอหาย, อตฺถิกา คเหตฺวา คจฺฉนฺติฯ ตมฺปิ ทานํ อุฎฺฐาย สมุฎฺฐาย ทียเตวฯ ชมฺพุทีปวาสิกานํ อญฺญํ กมฺมํ นตฺถิ, รโญฺญ ทานํ ปริภุญฺชนฺตาว วิจรนฺติฯ</p>


<p> อถ พฺราหฺมณคหปติกา จิเนฺตสุํ – ‘‘อยํ ราชา เอวรูปํ ทานํ ททโนฺตปิ ‘มยฺหํ ตณฺฑุลาทีนิ วา ขีราทีนิ วา เทถา’ติ น กิญฺจิ อาหราเปติ, น โข ปน อมฺหากํ – ‘ราชา อาหราเปตี’ติ ตุณฺหีมาสิตุํ ปติรูป’’นฺติ เต พหุํ สาปเตยฺยํ สํหริตฺวา รโญฺญ อุปนาเมสุํฯ ตสฺมา – ‘‘อถ โข, อานนฺท, พฺราหฺมณคหปติกา’’ติอาทิมาหฯ นฺติ กสฺมา เอวํ จิเนฺตสุํ? กสฺสจิ ฆรโต อปฺปํ อาภตํ, กสฺสจิ พหุฯ ตสฺมิํ ปฎิสํหริยมาเน  – ‘‘กิํ ตเวว ฆรโต สุนฺทรํ อาภตํ, น มยฺหํ ฆรโต, กิํ ตเวว ฆรโต พหุ , น มยฺห’’นฺติ เอวํ กลหสโทฺทปิ อุปฺปเชฺชยฺย, โส มา อุปฺปชฺชิตฺถาติ เอวํ สมจิเนฺตสุํฯ</p>


<p> ติ เอหิ ตฺวํ วยสฺสฯ นฺติ ปาสาทสฺส นามํ อาโรเปตฺวาว อาณาเปสิฯ วิสฺสกโมฺม ปน กีว มหโนฺต เทว ปาสาโท โหตูติ ปฎิปุจฺฉิตฺวา ทีฆโต โยชนํ วิตฺถารโต อฑฺฒโยชนํ สพฺพรตนมโยว โหตูติ วุเตฺตปิ ‘เอวํ โหตุ, ภทฺทํ ตว วจน’นฺติ ตสฺส ปฎิสฺสุณิตฺวา ธมฺมราชานํ สมฺปฎิจฺฉาเปตฺวา มาเปสิฯ ตตฺถ ติ เอวํ ภทฺทํ ตว อิติ โข อานนฺทฯ ติ สมฺปฎิจฺฉิตฺวา, วตฺวาติ อโตฺถฯ ติ สมณธมฺมปฎิปตฺติกรโณกาโส  เม ภวิสฺสตีติ อิจฺฉโนฺต ตุณฺหีภาเวน อธิวาเสสิฯ ติ จนฺทนสารมโยฯ</p>


<p> ติ เอตฺถ เอกา เวทิกา ปนสฺส อุณฺหีสมตฺถเก อโหสิ, เอกา เหฎฺฐา ปริเจฺฉทมตฺถเกฯ</p>


<p> ติ ทุอุทฺทิโกฺข, ปภาสมฺปตฺติยา ทุทฺทโสติ อโตฺถฯ ติ หรติ ผนฺทาเปติ นิจฺจลภาเวน ปติฎฺฐาตุํ น เทติฯ ติ อุพฺพิเทฺธ, เมฆวิคเมน ทูรีภูเตติ อโตฺถฯ ติ อากาเสฯ</p>


<p> ติ อหํ อิมสฺมิํ ฐาเน โปกฺขรณิํ มาเปมิ, ตุมฺหากํ ฆรานิ ภินฺทถาติ น เอวํ กาเรตฺวา มาเปสิฯ จิตฺตุปฺปาทวเสเนว ปนสฺส ภูมิํ ภินฺทิตฺวา ตถารูปา โปกฺขรณี อโหสิฯ ติ สเพฺพหิ อิจฺฉิติจฺฉิตวตฺถูหิ, สมเณ สมณปริกฺขาเรหิ, พฺราหฺมเณ พฺราหฺมณปริกฺขาเรหิ สนฺตเปฺปสีติฯ</p>

</p>


<h3>ฌานสมฺปตฺติวณฺณนา</h3>
<p> ติ จิตฺตุปฺปาทวเสเนว จตุราสีติโปกฺขรณีสหสฺสานํ นิพฺพตฺติสงฺขาตาย มหติยา  อิทฺธิยา สมนฺนาคโตฯ ติ เตสํเยว อนุภวิตพฺพานํ มหนฺตตาย มหานุภาเวน สมนฺนาคโตฯ นฺติ นิปาโต, ตสฺส – ‘‘กตเมสํ ติณฺณ’’นฺติ อโตฺถฯ ติ สมฺปตฺติปริจฺจาคสฺสฯ ติ อาฬวกสุเตฺต ปญฺญา ทโมติ อาคโตฯ อิธ อตฺตานํ  ทเมเนฺตน กตํ อุโปสถกมฺมํฯ ติ สีลสฺสฯ</p>


<h3>โพธิสตฺตปุพฺพโยควณฺณนา</h3>
<p>อิธ ฐตฺวา ปนสฺส ปุพฺพโยโค เวทิตโพฺพ – ราชา กิร ปุเพฺพ คหปติกุเล นิพฺพตฺติฯ เตน จ สมเยน ธรมานกเสฺสว กสฺสปพุทฺธสฺส สาสเน เอโก เถโร อรเญฺญ วาสํ วสติ, โพธิสโตฺต อตฺตโน  กเมฺมน อรญฺญํ ปวิโฎฺฐ เถรํ ทิสฺวา อุปสงฺกมิตฺวา วนฺทิตฺวา เถรสฺส นิสชฺชนฎฺฐานจงฺกมนฎฺฐานานิ โอโลเกตฺวา ปุจฺฉิ – ‘‘อิเธว, ภเนฺต, อโยฺย วสตี’’ติ? อาม, อุปาสกาติ สุตฺวา – ‘‘อิเธว อยฺยสฺส ปณฺณสาลํ กาตุํ วฎฺฎตี’’ติ จิเนฺตตฺวา อตฺตโน กมฺมํ ปหาย ทพฺพสมฺภารํ โกเฎฺฎตฺวา ปณฺณสาลํ กตฺวา ฉาเทตฺวา ภิตฺติโย มตฺติกาย ลิมฺปิตฺวา ทฺวารํ โยเชตฺวา กฎฺฐตฺถรณํ กตฺวา – ‘‘กริสฺสติ นุ โข ปริโภคํ, น กริสฺสตี’’ติ เอกมนฺตํ นิสีทิฯ เถโร อโนฺตคามโต อาคนฺตฺวา ปณฺณสาลํ ปวิสิตฺวา กฎฺฐตฺถรเณ นิสีทิฯ อุปาสโกปิ อาคนฺตฺวา วนฺทิตฺวา สมีเป นิสิโนฺน ‘‘ผาสุกา, ภเนฺต, ปณฺณสาลา’’ติ ปุจฺฉิฯ ผาสุกา, ภทฺทมุข, ปพฺพชิตสารุปฺปาติฯ วสิสฺสถ, ภเนฺต, อิธาติ? อาม, อุปาสกาติ, โส อธิวาสนากาเรน วสิสฺสตีติ ญตฺวา นิพทฺธํ มยฺหํ ฆรทฺวารํ อาคนฺตพฺพนฺติ ปฎิชานาเปตฺวา – ‘‘เอกํ เม, ภเนฺต, วรํ เทถา’’ติ อาหฯ อติกฺกนฺตวรา, อุปาสก, ปพฺพชิตาติฯ ภเนฺต, ยญฺจ กปฺปติ, ยญฺจ อนวชฺชนฺติฯ วเทหิ อุปาสกาติฯ ภเนฺต, นิพทฺธวสนฎฺฐาเน นาม มนุสฺสา มงฺคเล วา อมงฺคเล วา อาคมนํ อิจฺฉนฺติ, อนาคจฺฉนฺตสฺส กุชฺฌนฺติฯ ตสฺมา อญฺญํ นิมนฺติตฎฺฐานํ คนฺตฺวาปิ มยฺหํ ฆรํ ปวิสิตฺวาว ภตฺตกิจฺจํ นิฎฺฐาเปตพฺพนฺติฯ เถโร อธิวาเสสิฯ</p>


<p>โส ปณฺณสาลาย กฎสาฎกํ ปตฺถริตฺวา มญฺจปีฐํ ปญฺญเปสิ, อปเสฺสนํ นิกฺขิปิ, ปาทกถลิกํ ฐเปสิ, โปกฺขรณิํ ขณิ, จงฺกมํ กตฺวา วาลิกํ โอกิริ, มิเค อาคนฺตฺวา ภิตฺติํ ฆํสิตฺวา มตฺติกํ ปาเตเนฺต ทิสฺวา กณฺฎกวติํ ปริกฺขิปิฯ โปกฺขรณิํ โอตริตฺวา อุทกํ อาฬุลิกํ กโรเนฺต ทิสฺวา อโนฺต ปาสาเณหิ จินิตฺวา พหิ กณฺฎกวติํ ปริกฺขิปิตฺวา อโนฺตวติปริยเนฺต ตาลปนฺติโย โรเปติ, มหาจงฺกเม สมฺมฎฺฐฎฺฐานํ อาฬุเลเนฺต ทิสฺวา จงฺกมมฺปิ วติยา ปริกฺขิปิตฺวา อโนฺตวติปริยเนฺต ตาลปนฺติํ โรเปสิฯ เอวํ  อาวาสํ นิฎฺฐเปตฺวา  เถรสฺส ติจีวรํ, ปิณฺฑปาตํ, โอสธํ, ปริโภคภาชนํ, อารกณฺฎกํ, ปิปฺผลิกํ, นขเจฺฉทนํ, สูจิํ, กตฺตรยฎฺฐิํ, อุปาหนํ, อุทกตุมฺพํ, ฉตฺตํ, ทีปกปลฺลกํ, มลหรณิํฯ ปริสฺสาวนํ, ธมกรณํ, ปตฺตํ, ถาลกํ, ยํ วา ปนญฺญมฺปิ ปพฺพชิตานํ ปริโภคชาตํ, สพฺพํ อทาสิฯ เถรสฺส โพธิสเตฺตน อทินฺนปริกฺขาโร นาม นาโหสิฯ โส สีลานิ รกฺขโนฺต อุโปสถํ กโรโนฺต ยาวชีวํ  เถรํ อุปฎฺฐหิฯ เถโร ตเตฺถว วสโนฺต อรหตฺตํ ปตฺวา ปรินิพฺพายิฯ</p>


<p>โพธิสโตฺตปิ ยาวตายุกํ ปุญฺญํ กตฺวา เทวโลเก นิพฺพตฺติตฺวา ตโต จุโต มนุสฺสโลกํ อาคจฺฉโนฺต กุสาวติยา ราชธานิยา นิพฺพตฺติตฺวา มหาสุทสฺสโน ราชา อโหสิฯ</p>


<p>
‘‘เอวํ นาติมหนฺตมฺปิ, ปุญฺญํ อายตเน กตํ;  
  
มหาวิปากํ โหตีติ, กตฺตพฺพํ ตํ วิภาวินา’’ฯ  
</p>
  
<p>นฺติ รชตมยํ มหากูฎาคารํฯ ตตฺถ วสิตุกาโม หุตฺวา อคมาสิ, ติ กามวิตกฺก ตยา เอตฺตาวตา นิวตฺติตพฺพํ, อิโต ปรํ ตุยฺหํ อภูมิ, อิทํ  นาม, นยิทํ ตยา สทฺธิํ วสนฎฺฐานนฺติ เอวํ ตโย วิตเกฺก กูฎาคารทฺวาเรเยว นิวเตฺตสิฯ</p>


<p> นฺติอาทีสุ วิสุํ  นาม นตฺถิฯ นีลกสิเณน อเตฺถ สติ นีลมณิํ, ปีตกสิเณน อเตฺถ สติ สุวณฺณํ, โลหิตกสิเณน อเตฺถ สติ รตฺตมณิํ, โอทาตกสิเณน อเตฺถ สติ รชตนฺติ โอโลกิตโอโลกิตฎฺฐาเน กสิณเมว ปญฺญายติฯ</p>


<p> ติอาทีสุ ยํ วตฺตพฺพํ, ตํ สพฺพมฺปิ วิสุทฺธิมเคฺค วุตฺตเมวฯ อิติ ปาฬิยํ จตฺตาริ ฌานานิ, จตฺตาริ อปฺปมญฺญาเนว วุตฺตานิฯ มหาปุริโส ปน สพฺพาปิ อฎฺฐ สมาปตฺติโย, ปญฺจ อภิญฺญาโย จ นิพฺพเตฺตตฺวา อนุโลมปฎิโลมาทิวเสน จุทฺทสหากาเรหิ สมาปตฺติโย ปวิสโนฺต มธุปฎลํ ปวิฎฺฐภมโร มธุรเสน วิย สมาปตฺติสุเขเนว ยาเปติฯ</p>


<h3>จตุราสีตินครสหสฺสาทิวณฺณนา</h3>
<p> ติ  กุสาวตี ราชธานี เตสํ นครานํ ปมุขา สพฺพเสฎฺฐาติ อโตฺถฯ ติ  อภิหริตพฺพภตฺตํฯ</p>


<p>   ติ กสฺมา เอวํ จิเนฺตสิ? เตสํ สเทฺทน อุกฺกณฺฐิตฺวา, ‘‘สมาปนฺนสฺส สโทฺท กณฺฎโก’’ติ (อ. นิ. ๑๐.๗๒) หิ วุตฺตํฯ ตสฺมา สเทฺทน อุกฺกณฺฐิโต มหาปุริโสฯ อถ กสฺมา มา อาคจฺฉนฺตูติ น วทติ? อิทานิ ราชา น ปสฺสตีติ นิพทฺธวตฺตํ น ลภิสฺสนฺติ, ตํ เตสํ มา อุปฺปชฺชิตฺถาติ น วทติฯ</p>


<h3>สุภทฺทาเทวิอุปสงฺกมนวณฺณนา</h3>
<p> ติ กทา เอตํ อโหสิฯ รโญฺญ กาลงฺกิริยทิวเสฯ ตทา กิร เทวตา จิเนฺตสุํ – ‘‘ราชา อนาถกาลงฺกิริยํ มา กโรตุ, โอโรเธหิ พหูหิ ธีตูหิ ปุเตฺตหิ ปริวาริโตว กโรตู’’ติฯ อถ เทวิํ อาวเฎฺฎตฺวา ตสฺสา เอวํ จิตฺตํ อุปฺปาเทสุํฯ ติ ตานิ กิร ปกติยา รโญฺญ มนาปานิ, ตสฺมา ตานิ ปารุปถาติ อาหฯ ติ เทวิ อิมํ ฌานาคารํ นาม ตุเมฺหหิ สทฺธิํ วสนฎฺฐานํ น โหติ, ฌานรติวินฺทนฎฺฐานํ มม, มา อิธ ปาวิสีติฯ</p>


<p> ติ โลเก สตฺตา นาม มรณาสนฺนกาเล อติวิย วิโรจนฺติ, เตนสฺส รโญฺญ วิปฺปสนฺนอินฺทฺริยภาวํ ทิสฺวา เอวํ อโหสิ, ตโต มา รโญฺญ กาลงฺกิริยา อโหสีติ ตสฺส กาลงฺกิริยํ อนิจฺฉมานา สมฺปติ คุณมสฺส กถยิตฺวา ติฎฺฐมานาการํ กริสฺสามีติ จิเนฺตตฺวา ติอาทิมาหฯ ตตฺถ ติ เปมํ อุปฺปาเทหิ, รติํ กโรหิฯ นฺติ ชีวิเต สาเปกฺขํ, อาลยํ, ตณฺหํ กโรหีติ อโตฺถฯ</p>


<p>ติ ‘‘มยํ โข, เทว, อิตฺถิโย นาม ปพฺพชิตานํ อุปจารกถํ น ชานาม, กถํ วทาม มหาราชา’’ติ ราชานํ ‘‘ปพฺพชิโต อย’’นฺติ มญฺญมานาย เทวิยา วุเตฺต – ‘‘เอวํ โข มํ, ตฺวํ เทวิ, สมุทาจราหี’’ติอาทิมาหฯ ติ พุเทฺธหิ ปเจฺจกพุเทฺธหิ สาวเกหิ อเญฺญหิ จ ปณฺฑิเตหิ พหุสฺสุเตหิ ครหิตาฯ กิํ การณา? สาเปกฺขกาลกิริยา  หิ อตฺตโนเยว เคเห ยกฺขกุกฺกุรอชโคณมหิํสมูสิกกุกฺกุฎอูกามงฺคุลาทิภาเวน นิพฺพตฺตนการณํ โหติฯ</p>


<p>   ติ เทวี เอกมนฺตํ คนฺตฺวา โรทิตฺวา กนฺทิตฺวา อสฺสูนิ ปุญฺฉิตฺวา เอตทโวจฯ</p>


<h3>พฺรหฺมโลกูปคมวณฺณนา</h3>
<p> ติ กสฺมา  อาห? เตสํ กิร โสณเสฎฺฐิปุตฺตาทีนํ วิย มหตี สมฺปตฺติ โหติ, โสณสฺส กิร เสฎฺฐิปุตฺตสฺส เอกา ภตฺตปาติ เทฺว สตสหสฺสานิ อคฺฆติฯ อิติ เตสํ ตาทิสํ ภตฺตํ ภุตฺตานํ มุหุตฺตํ ภตฺตสมฺมโท ภตฺตมุจฺฉา ภตฺตกิลมโถ โหติฯ</p>


<p> ติ ยตฺถ วสามิ, ตํ เอกํเยว นครํ โหติ, อวเสเสสุ ปุตฺตธีตาทโย เจว ทาสมนุสฺสา จ วสิํสุฯ ปาสาทกูฎาคาเรสุปิ เอเสว นโยฯ ปลฺลงฺกาทีสุปิ เอกํเยว ปลฺลงฺกํ ปริภุญฺชติ, เสสา ปุตฺตาทีนํ ปริโภคา โหนฺติฯ อิตฺถีสุปิ เอกาว ปจฺจุปฎฺฐาติ, เสสา ปริวารมตฺตา โหนฺติ, ติ เอกเมว ทุสฺสยุคํ นิวาเสมิ, เสสานิ ปริวาเรตฺวา วิจรนฺตานํ อสีติสหสฺสาธิกานํ โสฬสนฺนํ ปุริสสตสหสฺสานํ โหนฺติฯ ติ ปรมปฺปมาเณน นาฬิโกทนมตฺตํ ภุญฺชามิ, เสสํ ปริวาเรตฺวา วิจรนฺตานํ จตฺตาลีสสหสฺสาธิกานํ อฎฺฐนฺนํ ปุริสสตสหสฺสานํ โหตีติ ทเสฺสติฯ เอกถาลิปาโก หิ ทสนฺนํ ชนานํ ปโหติฯ</p>


<p>เอตานิ ปน จตุราสีติ นครสหสฺสานิ เจว ปาสาทสหสฺสานิ จ กูฎาคารสหสฺสานิ จ เอกิสฺสาเยว ปณฺณสาลาย นิสฺสเนฺทน นิพฺพตฺตานิฯ จตุราสีติ ปลฺลงฺกสหสฺสานิ นิปชฺชนตฺถาย ทินฺนมญฺจกสฺส นิสฺสเนฺทน นิพฺพตฺตานิฯ จตุราสีติ หตฺถิสหสฺสานิ อสฺสสหสฺสานิ รถสหสฺสานิ นิสีทนตฺถาย ทินฺนปีฐสฺส นิสฺสเนฺทน นิพฺพตฺตานิฯ จตุราสีติ มณิสหสฺสานิ เอกทีปสฺส นิสฺสเนฺทน นิพฺพตฺตานิฯ จตุราสีติ โปกฺขรณีสหสฺสานิ เอกโปกฺขรณิยา นิสฺสเนฺทน นิพฺพตฺตานิฯ จตุราสีติ อิตฺถิสหสฺสานิ ปุตฺตสหสฺสานิ คหปติสหสฺสานิ ปริโภคภาชนปตฺตถาลก ธมกรณ ปริสฺสาวน อารกณฺฎก ปิปฺผลก นขเจฺฉทน กุญฺจิกกณฺณมลหรณี ปาทกถลิก อุปาหน ฉตฺต กตฺตรยฎฺฐิทานสฺส นิสฺสเนฺทน นิพฺพตฺตานิฯ จตุราสีติ เธนุสหสฺสานิ โครสทานสฺส นิสฺสเนฺทน นิพฺพตฺตานิฯ จตุราสีติ วตฺถโกฎิสหสฺสานิ  นิวาสนปารุปนทานสฺส นิสฺสเนฺทน นิพฺพตฺตานิ ฯ จตุราสีติ ถาลิปากสหสฺสานิ โภชนทานสฺส นิสฺสเนฺทน นิพฺพตฺตานีติ เวทิตพฺพานิฯ</p>


<p> เอวํ ภควา มหาสุทสฺสนสฺส สมฺปตฺติํ อาทิโต ปฎฺฐาย วิตฺถาเรน กเถตฺวา สพฺพํ ตํ ทารกานํ ปํสฺวาคารกีฬนํ  วิย ทเสฺสโนฺต ปรินิพฺพานมญฺจเก นิปโนฺนว ติอาทิมาหฯ ตตฺถ ติ ปกติวิชหเนน นิพฺพุตปทีโป วิย อปญฺญตฺติกภาวํ คตาฯ ติ เอวํ หุตฺวา อภาวเฎฺฐน อนิจฺจาฯ</p>


<p>เอตฺตาวตา ภควา ยถา นาม ปุริโส สตหตฺถุเพฺพเธ จมฺปกรุเกฺข นิเสฺสณิํ พนฺธิตฺวา อภิรุหิตฺวา จมฺปกปุปฺผํ อาทาย นิเสฺสณิํ มุญฺจโนฺต โอตเรยฺย, เอวเมว นิเสฺสณิํ พนฺธโนฺต วิย อเนกวสฺสโกฎิสตสหสฺสุเพฺพธํ มหาสุทสฺสนสมฺปตฺติํ อารุยฺห สมฺปตฺติมตฺถเก ฐิตํ อนิจฺจลกฺขณํ อาทาย นิเสฺสณิํ มุญฺจโนฺต วิย โอติโณฺณฯ เตเนว ปุเพฺพ วสภราชา ทีฆภาณกเตฺถรานํ โลหปาสาทสฺส ปาจีนปเสฺส อมฺพลฎฺฐิกายํ อิมํ สุตฺตํ สชฺฌายนฺตานํ สุตฺวา – ‘‘กิํ, โภ, มยฺหํ อยฺยเกน เอตฺถ วุตฺตํ, อตฺตโน ขาทิตปีตฎฺฐาเน สมฺปตฺติเมว กเถตี’’ติ จิเนฺตโนฺต – ‘‘เอวํ อนิจฺจา โข, อานนฺท, สงฺขารา’’ติ วุตฺตกาเล ‘‘อิมํ, โภ, ทิสฺวา ปญฺจหิ จกฺขูหิ จกฺขุมตา เอวํ วุตฺต’’นฺติ วามหตฺถํ สมิญฺชิตฺวา ทกฺขิณหเตฺถน อโปฺผเฎตฺวา – ‘‘สาธุ สาธู’’ติ ตุฎฺฐหทโย สาธุการํ อทาสิฯ</p>


<p>ติ เอวํ อุทกปุปฺผุฬาทโย วิย ธุวภาววิรหิตาฯ ติ เอวํ สุปินเก ปีตปานียํ วิย อนุลิตฺตจนฺทนํ วิย จ อสฺสาสวิรหิตาฯ</p>


<p>ติ สรีรํ ฉเฑฺฑยฺยฯ อิทานิ อญฺญสฺส สรีรสฺส นิเกฺขโป วา ปฎิชคฺคนํ วา นตฺถิ กิเลสปหีนตฺตา, อานนฺท, ตถาคตสฺสาติ วทติฯ อิทํ ปน วตฺวา ปุน เถรํ อามเนฺตสิ, จกฺกวตฺติโน อานุภาโว นาม รโญฺญ ปพฺพชิตสฺส สตฺตเม ทิวเส อนฺตรธายติฯ มหาสุทสฺสนสฺส ปน กาลงฺกิริยโต สตฺตเมว ทิวเส สตฺตรตนปาการา สตฺตรตนตาลา จตุราสีติ โปกฺขรณีสหสฺสานิ ธมฺมปาสาโท ธมฺมโปกฺขรณี จกฺกรตนนฺติ สพฺพเมตํ อนฺตรธายีติฯ หตฺถิอาทีสุ ปน อยํ ธมฺมตา ขีณายุกา สเหว กาลงฺกโรนฺติฯ อายุเสเส  สติ หตฺถิรตนํ อุโปสถกุลํ คจฺฉติ, อสฺสรตนํ วลาหกกุลํ, มณิรตนํ เวปุลฺลปพฺพตเมว  คจฺฉติฯ อิตฺถิรตนสฺส  อานุภาโว อนฺตรธายติฯ คหปติรตนสฺส จกฺขุ ปากติกเมว โหติฯ ปริณายกรตนสฺส เวยฺยตฺติยํ นสฺสติฯ</p>


<p>ติ อิทํ ปาฬิยํ อารุฬฺหญฺจ อนารุฬฺหญฺจ สพฺพํ ภควา อโวจฯ เสสํ อุตฺตานตฺถเมวาติฯ</p>

</p>

</p>





