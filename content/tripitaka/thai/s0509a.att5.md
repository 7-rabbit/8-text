<h1>๖. ฉกฺกนิปาโต</h1>
<h3>๑. ปญฺจสตมตฺตาเถรีคาถาวณฺณนา</h3>
<p>ฉกฺกนิปาเต   ติอาทิกา ปญฺจสตมตฺตานํ เถรีนํ คาถาฯ อิมาปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺติโย อนุกฺกเมน อุปจิตวิโมกฺขสมฺภารา หุตฺวา อิมสฺมิํ พุทฺธุปฺปาเท ตตฺถ ตตฺถ กุลเคเห นิพฺพตฺติตฺวา วยปฺปตฺตา มาตาปิตูหิ ปติกุลํ อานีตา ตตฺถ ตตฺถ ปุเตฺต ลภิตฺวา ฆราวาสํ วสนฺติโย สมานชาติกสฺส ตาทิสสฺส กมฺมสฺส กตตฺตา สพฺพาว มตปุตฺตา หุตฺวา, ปุตฺตโสเกน อภิภูตา ปฎาจาราย เถริยา สนฺติกํ อุปสงฺกมิตฺวา วนฺทิตฺวา นิสินฺนา อตฺตโน โสกการณํ อาโรเจสุํฯ เถรี ตาสํ โสกํ วิโนเทนฺตี –</p>


<ol>
<li>
‘‘ยสฺส มคฺคํ น ชานาสิ, อาคตสฺส คตสฺส วา;  
  
ตํ กุโต จาคตํ สตฺตํ, มม ปุโตฺตติ โรทสิฯ  
</li>
  
<li>
‘‘มคฺคญฺจ โขสฺส ชานาสิ, อาคตสฺส คตสฺส วา;  
  
น นํ สมนุโสเจสิ, เอวํธมฺมา หิ ปาณิโนฯ  
</li>
  
<li>
‘‘อยาจิโต ตตาคจฺฉิ, นานุญฺญาโต อิโต คโต;  
  
กุโตจิ นูน อาคนฺตฺวา, วสิตฺวา กติปาหกํ;  
  
อิโตปิ อเญฺญน คโต, ตโตปเญฺญน คจฺฉติฯ  
</li>
  
<li>
‘‘เปโต มนุสฺสรูเปน, สํสรโนฺต คมิสฺสติ;  
  
ยถาคโต ตถา คโต, กา ตตฺถ ปริเทวนา’’ติฯ –  
</li>
  
<p>อิมาหิ  จตูหิ คาถาหิ ธมฺมํ เทเสสิฯ
</ol></p>


<p>ตา  ตสฺสา ธมฺมํ สุตฺวา สญฺชาตสํเวคา เถริยา สนฺติเก ปพฺพชิํสุฯ ปพฺพชิตฺวา วิปสฺสนาย กมฺมํ กโรนฺติโย วิมุตฺติปริปาจนียานํ ธมฺมานํ ปริปากํ คตตฺตา น จิรเสฺสว สห ปฎิสมฺภิทาหิ อรหเตฺต ปติฎฺฐหิํสุฯ อถ ตา อธิคตารหตฺตา อตฺตโน ปฎิปตฺติํ ปจฺจเวกฺขิตฺวา อุทานวเสน ติอาทิกาหิ โอวาทคาถาหิ สทฺธิํ –</p>


<ol>
<li>
‘‘อพฺพหี  
วต เม สลฺลํ, ทุทฺทสํ หทยสฺสิตํ;  
  
ยา เม โสกปเรตาย, ปุตฺตโสกํ พฺยปานุทิฯ  
</li>
  
<li>
‘‘สาชฺช อพฺพูฬฺหสลฺลาหํ, นิจฺฉาตา ปรินิพฺพุตา;  
  
พุทฺธํ ธมฺมญฺจ สงฺฆญฺจ, อุเปมิ สรณํ มุนิ’’นฺติฯ –  
</li>
  
<p>อิมา คาถา วิสุํ วิสุํ อภาสิํสุฯ
</ol></p>


<p>ตตฺถ ติ ยสฺส สตฺตสฺส อิธ อาคตสฺส อาคตมคฺคํ วา อิโต คตสฺส คตมคฺคํ วา ตฺวํ น ชานาสิฯ อนนฺตรา อตีตานาคตภวูปปตฺติโย สนฺธาย วทติฯ นฺติ ตํ เอวํ อวิญฺญาตาคตคตมคฺคํ กุโตจิ คติโต อาคตมคฺคํ อาคจฺฉเนฺตน อนฺตรามเคฺค สเพฺพน สพฺพํ อกตปริจยสมาคตปุริสสทิสํ สตฺตํ เกวลํ มมตฺตํ อุปฺปาเทตฺวา มม ปุโตฺตติ กุโต เกน การเณน โรทสิฯ อปฺปฎิการโต มม ปุตฺตสฺส จ อกาตพฺพโต น เอตฺถ โรทนการณํ อตฺถีติ อธิปฺปาโยฯ</p>


<p>ติ อสฺส ตว ปุตฺตาภิมตสฺส สตฺตสฺส อาคตสฺส อาคตมคฺคญฺจ คตสฺส คตมคฺคญฺจ อถ ชาเนยฺยาสิฯ ติ เอวมฺปิ นํ น สมนุโสเจยฺยาสิฯ กสฺมา?  ทิฎฺฐธเมฺมปิ หิ สตฺตานํ สเพฺพหิ ปิเยหิ มนาเปหิ นานาภาวา วินาภาวา ตตฺถ วสวตฺติตาย อภาวโต, ปเคว อภิสมฺปรายํฯ</p>


<p>ติ  ตโต ปรโลกโต เกนจิ อยาจิโต อิธ อาคจฺฉิฯ ‘‘อาคโต’’ติปิ ปาฬิ, โส เอวโตฺถฯ ติ อิธโลกโต เกนจิ อนนุญฺญาโต ปรโลกํ คโตฯ ติ นิรยาทิโต ยโต กุโตจิ คติโตฯ ติ ปริสงฺกายํ ฯ นฺติ กติปยทิวสมตฺตํ อิธ วสิตฺวาฯ ติ อิโตปิ ภวโต อเญฺญน คโต, อิโต อญฺญมฺปิ ภวํ ปฎิสนฺธิวเสน อุปคโตฯ ติ ตโตปิ ภวโต อเญฺญน คมิสฺสติ, อญฺญเมว ภวํ อุปคมิสฺสติฯ</p>


<p>ติ  อเปโต ตํ ตํ ภวํ อุปปชฺชิตฺวา ตโต อปคโตฯ ติ นิทสฺสนมตฺตเมตํ, มนุสฺสภาเวน ติรจฺฉานาทิภาเวน จาติ อโตฺถฯ ติ อปราปรํ อุปปตฺติวเสน สํสรโนฺตฯ ติ ยถา อวิญฺญาตคติโต จ อนามเนฺตตฺวา อาคโต ตถา อวิญฺญาตคติโก อนนุญฺญาโตว คโตฯ ติ ตตฺถ ตาทิเส อวสวตฺตินิ ยถากามาวจเร กา นาม ปริเทวนา, กิํ ปริเทวิเตน ปโยชนนฺติ อโตฺถฯ เสสํ วุตฺตนยเมวฯ</p>


<p>เอตฺถ จ อาทิโต จตโสฺส คาถา ปฎาจาราย เถริยา เตสํ ปญฺจมตฺตานํ อิตฺถิสตานํ โสกวิโนทนวเสน วิสุํ วิสุํ ภาสิตาฯ ตสฺสา โอวาเท ฐตฺวา ปพฺพชิตฺวา อธิคตวิเสสาหิ ตาหิ ปญฺจสตมตฺตาหิ ภิกฺขุนีหิ ฉปิ คาถา ปเจฺจกํ ภาสิตาติ ทฎฺฐพฺพาฯ</p>


<p>ติ ปฎาจาราย เถริยา สนฺติเก ลทฺธโอวาทตาย ปฎาจาราย วุตฺตํ อเวทิสุนฺติ กตฺวา ‘‘ปฎาจารา’’ติ ลทฺธนามา ปญฺจสตา ภิกฺขุนิโยฯ</p>

</p>


<h3>๒. วาเสฎฺฐีเถรีคาถาวณฺณนา</h3>
<p>ติอาทิกา วาเสฎฺฐิยา เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อนุกฺกเมน  สมฺภตวิโมกฺขสมฺภารา เทวมนุเสฺสสุ สํสรนฺตี อิมสฺมิํ พุทฺธุปฺปาเท เวสาลิยํ กุลเคเห นิพฺพตฺติตฺวา วยปฺปตฺตา มาตาปิตูหิ สมานชาติกสฺส กุลปุตฺตสฺส ทินฺนา ปติกุลํ คนฺตฺวา เตน สทฺธิํ สุขสํวาสํ วสนฺตี เอกํ ปุตฺตํ ลภิตฺวา ตสฺมิํ อาธาวิตฺวา ปริธาวิตฺวา วิจรณกาเล กาลํ กเต ปุตฺตโสเกน อฎฺฎิตา อุมฺมตฺติกา อโหสิฯ สา ญาตเกสุ สามิเก จ ติกิจฺฉํ กโรเนฺตสุ เตสํ อชานนฺตานํเยว ปลายิตฺวา ยโต ตโต ปริพฺภมนฺตี มิถิลานครํ สมฺปตฺตา ตตฺถทฺทส ภควนฺตํ อนฺตรวีถิยํ คจฺฉนฺตํ ทนฺตํ คุตฺตํ สํยตินฺทฺริยํ  นาคํฯ ทิสฺวาน สห ทสฺสเนน พุทฺธานุภาวโต  อปคตุมฺมาทา ปกติจิตฺตํ ปฎิลภิฯ อถสฺสา สตฺถา สํขิเตฺตน ธมฺมํ เทเสสิฯ สา ตํ ธมฺมํ สุตฺวา ปฎิลทฺธสํเวคา สตฺถารํ ปพฺพชฺชํ ยาจิตฺวา สตฺถุ อาณาย ภิกฺขุนีสุ ปพฺพชิตฺวา กตปุพฺพกิจฺจา วิปสฺสนํ ปฎฺฐเปตฺวา ฆเฎนฺตี วายมนฺตี ปริปกฺกญาณตาย น จิรเสฺสว สห ปฎิสมฺภิทาหิ อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘ปุตฺตโสเกนหํ อฎฺฎา, ขิตฺตจิตฺตา วิสญฺญินี;  
  
นคฺคา ปกิณฺณเกสี จ, เตน เตน วิจาริหํฯ  
</li>
  
<li>
‘‘วีถิสงฺการกูเฎสุ, สุสาเน รถิยาสุ จ;  
  
อจริํ ตีณิ วสฺสานิ, ขุปฺปิปาสา สมปฺปิตาฯ  
</li>
  
<li>
‘‘อถทฺทสาสิํ สุคตํ, นครํ มิถิลํ ปติ;  
  
อทนฺตานํ ทเมตารํ, สมฺพุทฺธมกุโตภยํฯ  
</li>
  
<li>
‘‘สจิตฺตํ ปฎิลทฺธาน, วนฺทิตฺวาน อุปาวิสิํ;  
  
โส เม ธมฺมมเทเสสิ, อนุกมฺปาย โคตโมฯ  
</li>
  
<li>
‘‘ตสฺส ธมฺมํ สุณิตฺวาน, ปพฺพชิํ อนคาริยํ;  
  
ยุญฺชนฺตี สตฺถุวจเน, สจฺฉากาสิํ ปทํ สิวํฯ  
</li>
  
<li>
‘‘สเพฺพ โสกา สมุจฺฉินฺนา, ปหีนา เอตทนฺติกา;  
  
ปริญฺญาตา หิ เม วตฺถู, ยโต โสกาน สมฺภโว’’ติฯ –  
</li>
  
<p>อิมา  คาถา อภาสิฯ
</ol></p>


<p>ตตฺถ ติ อฎฺฎิตาฯ อยเมว วา ปาโฐ, อฎฺฎิตา ปีฬิตาติ อโตฺถฯ ติ โสกุมฺมาเทน ขิตฺตหทยาฯ ตโต เอว ปกติสญฺญาย วิคเมน ฯ หิโรตฺตปฺปาภาวโต อปคตวตฺถตาย ฯ วิธุตเกสตาย ติ คาเมน คามํ นคเรน นครํ วีถิยา วีถิํ วิจริํ อหํฯ</p>


<p>ติ  ปจฺฉา อุมฺมาทสํวตฺตนิยสฺส กมฺมสฺส ปริกฺขเยฯ นฺติ โสภนคมนตฺตา สุนฺทรํ ฐานํ คตตฺตา สมฺมา คทตฺตา สมฺมา จ คตตฺตา สุคตํ  ภควนฺตํฯ ติ มิถิลาภิมุขํ, มิถิลานคราภิมุขํ คจฺฉนฺตนฺติ อโตฺถฯ</p>


<p>ติ พุทฺธานุภาเวน อุมฺมาทํ ปหาย อตฺตโน ปกติจิตฺตํ ปฎิลภิตฺวาฯ</p>


<p>ติ สตฺถุ สมฺมาสมฺพุทฺธสฺส สาสเน โยคํ กโรนฺตี ภาวนํ อนุยุญฺชนฺตีฯ นฺติ สิวํ เขมํ จตูหิ โยเคหิ อนุปทฺทุตํ นิพฺพานํ ปทํ สจฺฉิอกาสิํฯ</p>


<p>ติ เอตํ อิทานิ มยา อธิคตํ อรหตฺตํ อโนฺต ปริโยสานํ เอเตสนฺติ เอตทนฺติกา, โสกาฯ น ทานิ เตสํ สมฺภโว อตฺถีติ อโตฺถฯ ติ ยโต อโนฺตนิชฺฌานลกฺขณานํ โสกานํ สมฺภโว, เตสํ โสกานํ ปญฺจุปาทานกฺขนฺธสงฺขาตา วตฺถู อธิฎฺฐานานิ ญาตตีรณปหานปริญฺญาหิ ปริญฺญาตาฯ ตสฺมา โสกา เอตทนฺติกาติ โยชนาฯ</p>

</p>


<h3>๓. เขมาเถรีคาถาวณฺณนา</h3>
<p>ติอาทิกา เขมาย เถริยา คาถาฯ อยํ กิร ปทุมุตฺตรสฺส ภควโต กาเล  หํสวตีนคเร ปราธีนวุตฺติกา ปเรสํ ทาสี อโหสิฯ สา ปเรสํ เวยฺยาวจฺจกรเณน ชีวิกํ กเปฺปนฺตี เอกทิวสํ ปทุมุตฺตรสฺส สมฺมาสมฺพุทฺธสฺส อคฺคสาวกํ สุชาตเตฺถรํ ปิณฺฑาย จรนฺตํ ทิสฺวา ตโย โมทเก ทตฺวา ตํทิวสเมว อตฺตโน เกเส วิสฺสเชฺชตฺวา เถรสฺส ทานํ ทตฺวา ‘‘อนาคเต มหาปญฺญา พุทฺธสฺส สาวิกา ภเวยฺย’’นฺติ ปตฺถนํ กตฺวา ยาวชีวํ กุสลกเมฺม อปฺปมตฺตา หุตฺวา เทวมนุเสฺสสุ สํสรนฺตี อนุกฺกเมน ฉกามสเคฺค, เตสํ เตสํ เทวราชูนํ มเหสิภาเวน อุปปนฺนา, มนุสฺสโลเกปิ อเนกวารํ จกฺกวตฺตีนํ มณฺฑลราชูนญฺจ มเหสิภาวํ อุปคตา มหาสมฺปตฺติโย อนุภวิตฺวา วิปสฺสิสฺส ภควโต กาเล มนุสฺสโลเก อุปฺปชฺชิตฺวา วิญฺญุตํ ปตฺวา, สตฺถุ สนฺติเก ธมฺมํ สุตฺวา ปฎิลทฺธสํเวคา ปพฺพชิตฺวา ทสวสฺสสหสฺสานิ  พฺรหฺมจริยํ จรนฺตี พหุสฺสุตา ธมฺมกถิกา หุตฺวา พหุชนสฺส ธมฺมกถนาทินา ปญฺญาสํวตฺตนิยกมฺมํ กตฺวา ตโต จวิตฺวา สุคตีสุเยว สํสรนฺตี อิมสฺมิํ กเปฺป ภควโต จ กกุสนฺธสฺส  ภควโต จ โกณาคมนสฺส กาเล วิภวสมฺปเนฺน กุเล นิพฺพตฺติตฺวา วิญฺญุตํ ปตฺวา มหนฺตํ สงฺฆารามํ กาเรตฺวา พุทฺธปฺปมุขสฺส ภิกฺขุสงฺฆสฺส นิยฺยาเทสิฯ</p>


<p>ภควโต ปน กสฺสปทสพลสฺส กาเล กิกิสฺส กาสิรโญฺญ สพฺพเชฎฺฐิกา สมณี นาม ธีตา หุตฺวา, สตฺถุ สนฺติเก ธมฺมํ สุตฺวา ปฎิลทฺธสํเวคา อคาเรเยว ฐิตา, วีสติ วสฺสสหสฺสานิ โกมาริพฺรหฺมจริยํ จรนฺตี สมณคุตฺตาทีหิ อตฺตโน ภคินีหิ สทฺธิํ รมณียํ ปริเวณํ กาเรตฺวา พุทฺธปฺปมุขสฺส ภิกฺขุสงฺฆสฺส นิยฺยาเทสิฯ เอวเมว ตตฺถ ตตฺถ ภเว อายตนคตํ อุฬารํ ปุญฺญกมฺมํ กตฺวา สุคตีสุเยว สํสริตฺวา อิมสฺมิํ พุทฺธุปฺปาเท มทฺทรเฎฺฐ สากลนคเร ราชกุเล นิพฺพตฺติฯ ติสฺสา นามํ อโหสิ, สุวณฺณวณฺณา กญฺจนสนฺนิภตฺตจาฯ สา วยปฺปตฺตา พิมฺพิสารรโญฺญ เคหํ คตาฯ สตฺถริ เวฬุวเน วิหรเนฺต รูปมตฺตา หุตฺวา ‘‘รูเป โทสํ ทเสฺสตี’’ติ สตฺถุ ทสฺสนาย น คจฺฉติฯ</p>


<p>ราชา มนุเสฺสหิ เวฬุวนสฺส วเณฺณ ปกาสาเปตฺวา เทวิยา วิหารทสฺสนาย จิตฺตํ  อุปฺปาเทสิฯ อถ เทวี ‘‘วิหารํ ปสฺสิสฺสามี’’ติ ราชานํ ปฎิปุจฺฉิฯ ราชา ‘‘วิหารํ คนฺตฺวา สตฺถารํ อทิสฺวา อาคนฺตุํ น ลภิสฺสสี’’ติ วตฺวา ปุริสานํ สญฺญํ อทาสิ – ‘‘พลกฺกาเรนปิ เทวิํ ทสพลํ ทเสฺสถา’’ติฯ เทวี วิหารํ คนฺตฺวา ทิวสภาคํ เขเปตฺวา นิวเตฺตนฺตี สตฺถารํ อทิสฺวาว คนฺตุํ อารทฺธาฯ อถ นํ ราชปุริสา อนิจฺฉนฺติมฺปิ สตฺถุ สนฺติกํ นยิํสุฯ สตฺถา ตํ อาคจฺฉนฺติํ ทิสฺวา อิทฺธิยา เทวจฺฉราสทิสํ อิตฺถิํ นิมฺมินิตฺวา ตาลปณฺณํ คเหตฺวา พีชยมานํ อกาสิฯ เขมา เทวี ตํ ทิสฺวา จิเนฺตสิ – ‘‘เอวรูปา นาม เทวจฺฉรปฎิภาคา อิตฺถิโย ภควโต อวิทูเร ติฎฺฐนฺติ, อหํ เอตาสํ ปริจาริกตายปิ นปฺปโหมิ, มนมฺปิ นิกฺการณา ปาปจิตฺตสฺส วเสน นฎฺฐา’’ติ นิมิตฺตํ คเหตฺวา ตเมว อิตฺถิํ โอโลกยมานา อฎฺฐาสิฯ อถสฺสา ปสฺสนฺติยาว สตฺถุ อธิฎฺฐานพเลน สา อิตฺถี ปฐมวยํ อติกฺกมฺม มชฺฌิมวยมฺปิ อติกฺกมฺม ปจฺฉิมวยํ ปตฺวา ขณฺฑทนฺตา ปลิตเกสา วลิตฺตจา หุตฺวา สทฺธิํ ตาลปเณฺณน ปริวตฺติตฺวา ปติ ฯ ตโต เขมา กตาธิการตฺตา เอวํ จิเนฺตสิ – ‘‘เอวํวิธมฺปิ สรีรํ อีทิสํ วิปตฺติํ ปาปุณิ, มยฺหมฺปิ สรีรํ เอวํคติกเมว ภวิสฺสตี’’ติฯ อถสฺสา จิตฺตาจารํ ญตฺวา สตฺถา –</p>


<p>
‘‘เย ราครตฺตานุปตนฺติ โสตํ, สยํ กตํ มกฺกฎโกว ชาลํ;  
  
เอตมฺปิ เฉตฺวาน ปริพฺพชนฺติ, อนเปกฺขิโน กามสุขํ ปหายา’’ติฯ –  
</p>
  
<p>คาถมาห ฯ สา คาถาปริโยสาเน สห ปฎิสมฺภิทาหิ อรหตฺตํ ปาปุณีติ อฎฺฐกถาสุ อาคตํฯ อปทาเน ปน ‘‘อิมํ คาถํ สุตฺวา โสตาปตฺติผเล ปติฎฺฐิตา ราชานํ อนุชานาเปตฺวา ปพฺพชิตฺวา อรหตฺตํ ปาปุณี’’ติ อาคตํฯ ตตฺถายํ  (อป. เถรี ๒.๒.๒๘๙-๓๘๓) –</p>


<p>
‘‘ปทุมุตฺตโร  
นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทาหํ หํสวติยํ, ชาตา เสฎฺฐิกุเล อหุํ;  
  
นานารตนปโชฺชเต, มหาสุขสมปฺปิตาฯ  
</p>
  
<p>
‘‘อุเปตฺวา ตํ มหาวีรํ, อโสฺสสิํ ธมฺมเทสนํ;  
  
ตโต ชาตปฺปสาทาหํ, อุเปมิ สรณํ ชินํฯ  
</p>
  
<p>
‘‘มาตรํ ปิตรํ จาหํ, อายาจิตฺวา วินายกํ;  
  
นิมนฺตยิตฺวา สตฺตาหํ, โภชยิํ สหสาวกํฯ  
</p>
  
<p>
‘‘อติกฺกเนฺต จ สตฺตาเห, มหาปญฺญานมุตฺตมํ;  
  
ภิกฺขุนิํ เอตทคฺคมฺหิ, ฐเปสิ นรสารถิฯ  
</p>
  
<p>
‘‘ตํ สุตฺวา มุทิตา หุตฺวา, ปุโน ตสฺส มเหสิโน;  
  
การํ กตฺวาน ตํ ฐานํ, ปณิปจฺจ ปณีทหิํฯ  
</p>
  
<p>
‘‘ตโต มม ชิโน อาห, สิชฺฌตํ ปณิธี ตว;  
  
สสเงฺฆ เม กตํ การํ, อปฺปเมยฺยผลํ ตยาฯ  
</p>
  
<p>
‘‘สตสหสฺสิโต กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
‘‘ตสฺส  
  
ธเมฺมสุ ทายาทา, โอรสา ธมฺมนิมฺมิตา;  
  
เอตทคฺคมนุปฺปตฺตา, เขมา นาม ภวิสฺสติฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสูปคา อหํฯ  
</p>
  
<p>
‘‘ตโต จุตา ยามมคํ, ตโตหํ ตุสิตํ คตา;  
  
ตโต จ นิมฺมานรติํ, วสวตฺติปุรํ ตโตฯ  
</p>
  
<p>
‘‘ยตฺถ ยตฺถูปปชฺชามิ, ตสฺส กมฺมสฺส วาหสา;  
  
ตตฺถ ตเตฺถว ราชูนํ, มเหสิตฺตมการยิํฯ  
</p>
  
<p>
‘‘ตโต จุตา มนุสฺสเตฺต, ราชูนํ จกฺกวตฺตินํ;  
  
มณฺฑลีนญฺจ ราชูนํ, มเหสิตฺตมการยิํฯ  
</p>
  
<p>
‘‘สมฺปตฺติํ อนุโภตฺวาน, เทเวสุ มนุเชสุ จ;  
  
สพฺพตฺถ สุขิตา หุตฺวา, เนกกเปฺปสุ สํสริํฯ  
</p>
  
<p>
‘‘เอกนวุติโต กเปฺป, วิปสฺสี โลกนายโก;  
  
อุปฺปชฺชิ จารุทสฺสโน, สพฺพธมฺมวิปสฺสโกฯ  
</p>
  
<p>
‘‘ตมหํ  
โลกนายกํ, อุเปตฺวา นรสารถิํ;  
  
ธมฺมํ ภณิตํ สุตฺวาน, ปพฺพชิํ อนคาริยํฯ  
</p>
  
<p>
‘‘ทสวสฺสสหสฺสานิ, ตสฺส วีรสฺส สาสเน;  
  
พฺรหฺมจริยํ จริตฺวาน, ยุตฺตโยคา พหุสฺสุตาฯ  
</p>
  
<p>
‘‘ปจฺจยาการกุสลา, จตุสจฺจวิสารทา;  
  
นิปุณา จิตฺตกถิกา, สตฺถุสาสนการิกาฯ  
</p>
  
<p>
‘‘ตโต  
จุตาหํ ตุสิตํ, อุปปนฺนา ยสสฺสินี;  
  
อภิโภมิ ตหิํ อเญฺญ, พฺรหฺมจารีผเลนหํฯ  
</p>
  
<p>
‘‘ยตฺถ ยตฺถูปปนฺนาหํ, มหาโภคา มหทฺธนา;  
  
เมธาวินี สีลวตี, วินีตปริสาปิ จฯ  
</p>
  
<p>
‘‘ภวามิ เตน กเมฺมน, โยเคน ชินสาสเน;  
  
สพฺพา สมฺปตฺติโย มยฺหํ, สุลภา มนโส ปิยาฯ  
</p>
  
<p>
‘‘โยปิ  
เม ภวเต ภตฺตา, ยตฺถ ยตฺถ คตายปิ;  
  
วิมาเนติ น มํ โกจิ, ปฎิปตฺติพเลน เมฯ  
</p>
  
<p>
‘‘อิมมฺหิ ภทฺทเก กเปฺป, พฺรหฺมพนฺธุ มหายโส;  
  
นาเมน โกณาคมโน, อุปฺปชฺชิ วทตํ วโรฯ  
</p>
  
<p>
‘‘ตทา หิ พาราณสิยํ, สุสมิทฺธกุลปฺปชา;  
  
ธนญฺชานี สุเมธา จ, อหมฺปิ จ ตโย ชนาฯ  
</p>
  
<p>
‘‘สงฺฆารามมทาสิมฺห, ทานสหายิกา ปุเร;  
  
สงฺฆสฺส จ วิหารมฺปิ, อุทฺทิสฺส การิกา มยํฯ  
</p>
  
<p>
‘‘ตโต จุตา มยํ สพฺพา, ตาวติํสูปคา อหุํ;  
  
ยสสา อคฺคตํ ปตฺตา, มนุเสฺสสุ ตเถว จฯ  
</p>
  
<p>
‘‘อิมสฺมิํเยว กปฺปมฺหิ, พฺรหฺมพนฺธุ มหายโส;  
  
กสฺสโป นาม โคเตฺตน, อุปฺปชฺชิ วทตํ วโรฯ  
</p>
  
<p>
‘‘อุปฎฺฐาโก มเหสิสฺส, ตทา อาสิ นริสฺสโร;  
  
กาสิราชา กิกี นาม, พาราณสิปุรุตฺตเมฯ  
</p>
  
<p>
‘‘ตสฺสาสิํ  
  
เชฎฺฐิกา ธีตา, สมณี อิติ วิสฺสุตา;  
  
ธมฺมํ สุตฺวา ชินคฺคสฺส, ปพฺพชฺชํ สมโรจยิํฯ  
</p>
  
<p>
‘‘อนุชานิ น โน ตาโต, อคาเรว ตทา มยํ;  
  
วีสวสฺสสหสฺสานิ, วิจริมฺห อตนฺทิตาฯ  
</p>
  
<p>
‘‘โกมาริพฺรหฺมจริยํ, ราชกญฺญา สุเขธิตา;  
  
พุโทฺธปฎฺฐานนิรตา, มุทิตา สตฺต ธีตโรฯ  
</p>
  
<p>
‘‘สมณี สมณคุตฺตา จ, ภิกฺขุนี ภิกฺขุทายิกา;  
  
ธมฺมา เจว สุธมฺมา จ, สตฺตมี สงฺฆทายิกาฯ  
</p>
  
<p>
‘‘อหํ อุปฺปลวณฺณา จ, ปฎาจารา จ กุณฺฑลา;  
  
กิสาโคตมี ธมฺมทินฺนา, วิสาขา โหติ สตฺตมีฯ  
</p>
  
<p>
‘‘กทาจิ โส นราทิโจฺจ, ธมฺมํ เทเสสิ อพฺภุตํ;  
  
มหานิทานสุตฺตนฺตํ, สุตฺวา ตํ ปริยาปุณิํฯ  
</p>
  
<p>
‘‘เตหิ  
กเมฺมหิ สุกเตหิ, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม จ ภเว ทานิ, สากลาย ปุรุตฺตเม;  
  
รโญฺญ มทฺทสฺส ธีตามฺหิ, มนาปา ทยิตา ปิยาฯ  
</p>
  
<p>
‘‘สห เม ชาตมตฺตมฺหิ, เขมํ ตมฺหิ ปุเร อหุ;  
  
ตโต เขมาติ นามํ เม, คุณโต อุปปชฺชถฯ  
</p>
  
<p>
‘‘ยทาหํ โยพฺพนํ ปตฺตา, รูปลาวญฺญภูสิตา;  
  
ตทา อทาสิ มํ ตาโต, พิมฺพิสารสฺส ราชิโนฯ  
</p>
  
<p>
‘‘ตสฺสาหํ  
สุปฺปิยา อาสิํ, รูปเกลายเน รตา;  
  
รูปานํ โทสวาทีติ, น อุเปสิํ มหาทยํฯ  
</p>
  
<p>
‘‘พิมฺพิสาโร ตทา ราชา, มมานุคฺคหพุทฺธิยา;  
  
วณฺณยิตฺวา เวฬุวนํ, คายเก คาปยี มมํฯ  
</p>
  
<p>
‘‘รมฺมํ เวฬุวนํ เยน, น ทิฎฺฐํ สุคตาลยํ;  
  
น เตน นนฺทนํ ทิฎฺฐํ, อิติ มญฺญามเส มยํฯ  
</p>
  
<p>
‘‘เยน เวฬุวนํ ทิฎฺฐํ, นรนนฺทนนนฺทนํ;  
  
สุทิฎฺฐํ นนฺทนํ เตน, อมรินฺทสุนนฺทนํฯ  
</p>
  
<p>
‘‘วิหาย  
นนฺทนํ เทวา, โอตริตฺวา มหีตลํ;  
  
รมฺมํ เวฬุวนํ ทิสฺวา, น ตปฺปนฺติ สุวิมฺหิตาฯ  
</p>
  
<p>
‘‘ราชปุเญฺญน นิพฺพตฺตํ, พุทฺธปุเญฺญน ภูสิตํ;  
  
โก วตฺตา ตสฺส นิเสฺสสํ, วนสฺส คุณสญฺจยํฯ  
</p>
  
<p>
‘‘ตํ สุตฺวา วนสมิทฺธํ, มม โสตมโนหรํ;  
  
ทฎฺฐุกามา ตมุยฺยานํ, รโญฺญ อาโรจยิํ ตทาฯ  
</p>
  
<p>
‘‘มหตา ปริวาเรน, ตทา จ โส มหีปติ;  
  
มํ เปเสสิ ตมุยฺยานํ, ทสฺสนาย สมุสฺสุกํฯ  
</p>
  
<p>
‘‘คจฺฉ ปสฺส มหาโภเค, วนํ เนตฺตรสายนํ;  
  
ยํ สทา ภาติ สิริยา, สุคตาภานุรญฺชิตํฯ  
</p>
  
<p>
‘‘ยทา  
จ ปิณฺฑาย มุนิ, คิริพฺพชปุรุตฺตมํ;  
  
ปวิโฎฺฐหํ ตทาเยว, วนํ ทฎฺฐุมุปาคมิํฯ  
</p>
  
<p>
‘‘ตทา  
ตํ ผุลฺลวิปินํ, นานาภมรกูชิตํ;  
  
โกกิลาคีตสหิตํ, มยูรคณนจฺจิตํฯ  
</p>
  
<p>
‘‘อปฺปสทฺทมนากิณฺณํ, นานาจงฺกมภูสิตํ;  
  
กุฎิมณฺฑปสํกิณฺณํ, โยคีวรวิราชิตํฯ  
</p>
  
<p>
‘‘วิจรนฺตี อมญฺญิสฺสํ, สผลํ นยนํ มม;  
  
ตตฺถาปิ ตรุณํ ภิกฺขุํ, ยุตฺตํ ทิสฺวา วิจินฺตยิํฯ  
</p>
  
<p>
‘‘อีทิเส วิปิเน รเมฺม, ฐิโตยํ นวโยพฺพเน;  
  
วสนฺตมิว กเนฺตน, รูเปน จ สมนฺวิโตฯ  
</p>
  
<p>
‘‘นิสิโนฺน รุกฺขมูลมฺหิ, มุโณฺฑ สงฺฆาฎิปารุโต;  
  
ฌายเต วตยํ ภิกฺขุ, หิตฺวา วิสยชํ รติํฯ  
</p>
  
<p>
‘‘นนุ นาม คหเฎฺฐน, กามํ ภุตฺวา ยถาสุขํ;  
  
ปจฺฉา ชิเณฺณน ธโมฺมยํ, จริตโพฺพ สุภทฺทโกฯ  
</p>
  
<p>
‘‘สุญฺญกนฺติ วิทิตฺวาน, คนฺธเคหํ ชินาลยํ;  
  
อุเปตฺวา ชินมทฺทกฺขํ, อุทยนฺตํ ว ภากรํฯ  
</p>
  
<p>
‘‘เอกกํ สุขมาสีนํ, พีชมานํ วริตฺถิยา;  
  
ทิสฺวาเนวํ วิจิเนฺตสิํ, นายํ ลูโข นราสโภฯ  
</p>
  
<p>
‘‘สา  
กญฺญา กนกาภาสา, ปทุมานนโลจนา;  
  
พิโมฺพฎฺฐี กุนฺททสนา, มโนเนตฺตรสายนาฯ  
</p>
  
<p>
‘‘เหมโทลาภสวนา, กลิกาการสุตฺถนี;  
  
เวทิมชฺฌาว สุโสฺสณี, รโมฺภรุ จารุภูสนาฯ  
</p>
  
<p>
‘‘รตฺตํสกุปสํพฺยานา  
, นีลมฎฺฐนิวาสนา;  
  
อตปฺปเนยฺยรูเปน, หาสภาวสมนฺวิตาฯ  
</p>
  
<p>
‘‘ทิสฺวา ตเมวํ จิเนฺตสิํ, อโหยมภิรูปินี;  
  
น มยาเนน เนเตฺตน, ทิฎฺฐปุพฺพา กุทาจนํฯ  
</p>
  
<p>
‘‘ตโต  
ชราภิภูตา สา, วิวณฺณา วิกตานนา;  
  
ภินฺนทนฺตา เสตสิรา, สลาลา วทนาสุจิฯ  
</p>
  
<p>
‘‘สํขิตฺตกณฺณา เสตกฺขี, ลมฺพาสุภปโยธรา;  
  
วลิวิตตสพฺพงฺคี, สิราวิตตเทหินีฯ  
</p>
  
<p>
‘‘นตงฺคา ทณฺฑทุติยา, อุปฺผาสุลิกตา กิสา;  
  
ปเวธมานา ปติตา, นิสฺสสนฺตี มุหุํ มุหุํฯ  
</p>
  
<p>
‘‘ตโต เม อาสิ สํเวโค, อพฺภุโต โลมหํสโน;  
  
ธิรตฺถุ รูปํ อสุจิํ, รมเนฺต ยตฺถ พาลิสาฯ  
</p>
  
<p>
‘‘ตทา มหาการุณิโก, ทิสฺวา สํวิคฺคมานสํ;  
  
อุทคฺคจิโตฺต สุคโต, อิมา คาถา อภาสถฯ  
</p>
  
<p>
‘‘อาตุรํ อสุจิํ ปูติํ, ปสฺส เขเม สมุสฺสยํ;  
  
อุคฺฆรนฺตํ ปคฺฆรนฺตํ, พาลานํ อภินนฺทิตํฯ  
</p>
  
<p>
‘‘อสุภาย จิตฺตํ ภาเวหิ, เอกคฺคํ สุสมาหิตํ;  
  
สติ กายคตา ตฺยตฺถุ, นิพฺพิทา พหุลา ภวฯ  
</p>
  
<p>
‘‘ยถา อิทํ ตถา เอตํ, ยถา เอตํ ตถา อิทํ;  
  
อชฺฌตฺตญฺจ พหิทฺธา จ, กาเย ฉนฺทํ วิราชยฯ  
</p>
  
<p>
‘‘อนิมิตฺตญฺจ ภาเวหิ, มานานุสยมุชฺชห;  
  
ตโต มานาภิสมยา, อุปสนฺตา จริสฺสสิฯ  
</p>
  
<p>
‘‘เย  
ราครตฺตานุปตนฺติ โสตํ, สยํ กตํ มกฺกฎโกว ชาลํ;  
  
เอตมฺปิ  
เฉตฺวาน ปริพฺพชนฺติ, อนเปกฺขิโน กามสุขํ ปหายฯ  
</p>
  
<p>
‘‘ตโต กลฺลิตจิตฺตํ มํ, ญตฺวาน นรสารถิ;  
  
มหานิทานํ เทเสสิ, สุตฺตนฺตํ วินยาย เมฯ  
</p>
  
<p>
‘‘สุตฺวา สุตฺตนฺตเสฎฺฐํ ตํ, ปุพฺพสญฺญมนุสฺสริํ;  
  
ตตฺถ ฐิตาวหํ สนฺตี, ธมฺมจกฺขุํ วิโสธยิํฯ  
</p>
  
<p>
‘‘นิปติตฺวา มเหสิสฺส, ปาทมูลมฺหิ ตาวเท;  
  
อจฺจยํ เทสนตฺถาย, อิทํ วจนมพฺรวิํฯ  
</p>
  
<p>
‘‘นโม  
เต สพฺพทสฺสาวิ, นโม เต กรุณากร;  
  
นโม เต ติณฺณสํสาร, นโม เต อมตํ ททฯ  
</p>
  
<p>
‘‘ทิฎฺฐิคหนปกฺขนฺทา, กามราควิโมหิตา;  
  
ตยา สมฺมา อุปาเยน, วินีตา วินเย รตาฯ  
</p>
  
<p>
‘‘อทสฺสเนน วิโภคา, ตาทิสานํ มเหสินํ;  
  
อนุโภนฺติ มหาทุกฺขํ, สตฺตา สํสารสาคเรฯ  
</p>
  
<p>
‘‘ยทาหํ โลกสรณํ, อรณํ อรณนฺตคุํ;  
  
นาทฺทสามิ อทูรฎฺฐํ, เทสยามิ ตมจฺจยํฯ  
</p>
  
<p>
‘‘มหาหิตํ วรททํ, อหิโตติ วิสงฺกิตา;  
  
โนเปสิํ รูปนิรตา, เทสยามิ ตมจฺจยํฯ  
</p>
  
<p>
‘‘ตทา มธุรนิโคฺฆโส, มหาการุณิโก ชิโน;  
  
อโวจ ติฎฺฐ เขเมติ, สิญฺจโนฺต อมเตน มํฯ  
</p>
  
<p>
‘‘ตทา  
ปกมฺย สิรสา, กตฺวา จ นํ ปทกฺขิณํ;  
  
คนฺตฺวา ทิสฺวา นรปติํ, อิทํ วจนมพฺรวิํฯ  
</p>
  
<p>
‘‘อโห สมฺมา อุปาโย เต, จินฺติโตยมรินฺทม;  
  
วนทสฺสนกามาย, ทิโฎฺฐ นิพฺพานโต มุนิฯ  
</p>
  
<p>
‘‘ยทิ เต รุจฺจเต ราช, สาสเน ตสฺส ตาทิโน;  
  
ปพฺพชิสฺสามิ รูเปหํ, นิพฺพินฺนา มุนิวาณินาฯ  
</p>
  
<p>
‘‘อญฺชลิํ ปคฺคเหตฺวาน, ตทาห ส มหีปติ;  
  
อนุชานามิ เต ภเทฺท, ปพฺพชฺชา ตว สิชฺฌตุฯ  
</p>
  
<p>
‘‘ปพฺพชิตฺวา  
ตทา จาหํ, อทฺธมาเส อุปฎฺฐิเต;  
  
ทีโปทยญฺจ เภทญฺจ, ทิสฺวา สํวิคฺคมานสาฯ  
</p>
  
<p>
‘‘นิพฺพินฺนา สพฺพสงฺขาเร, ปจฺจยาการโกวิทา;  
  
จตุโรเฆ อติกฺกมฺม, อรหตฺตมปาปุณิํฯ  
</p>
  
<p>
‘‘อิทฺธีสุ จ วสี อาสิํ, ทิพฺพาย โสตธาตุยา;  
  
เจโตปริยญาณสฺส, วสี จาปิ ภวามหํฯ  
</p>
  
<p>
‘‘ปุเพฺพนิวาสํ  
ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘อตฺถธมฺมนิรุตฺตีส, ปฎิภาเน ตเถว จ;  
  
ปริสุทฺธํ มม ญาณํ, อุปฺปนฺนํ พุทฺธสาสเนฯ  
</p>
  
<p>
‘‘กุสลาหํ วิสุทฺธีสุ, กถาวตฺถุวิสารทา;  
  
อภิธมฺมนยญฺญู จ, วสิปฺปตฺตามฺหิ สาสเนฯ  
</p>
  
<p>
‘‘ตโต  
โตรณวตฺถุสฺมิํ, รญฺญา โกสลสามินา;  
  
ปุจฺฉิตา นิปุเณ ปเญฺห, พฺยากโรนฺตี ยถาตถํฯ  
</p>
  
<p>
‘‘ตทา ส ราชา สุคตํ, อุปสงฺกมฺม ปุจฺฉถ;  
  
ตเถว พุโทฺธ พฺยากาสิ, ยถา เต พฺยากตา มยาฯ  
</p>
  
<p>
‘‘ชิโน ตสฺมิํ คุเณ ตุโฎฺฐ, เอตทเคฺค ฐเปสิ มํ;  
  
มหาปญฺญานมคฺคาติ, ภิกฺขุนีนํ นรุตฺตโมฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ (อป. เถรี ๒.๒.๒๘๙-๓๘๓);  
  
<p>อรหตฺตํ ปน ปตฺวา ผลสุเขน นิพฺพานสุเขน จ วิหรนฺติยา อิมิสฺสา เถริยา สติปิ อญฺญาสํ ขีณาสวเตฺถรีนํ ปญฺญาเวปุลฺลปฺปตฺติยํ ตตฺถ ปน กตาธิการตาย มหาปญฺญาภาโว ปากโฎ อโหสิฯ ตถา หิ นํ ภควา เชตวนมหาวิหาเร อริยคณมเชฺฌ นิสิโนฺน ปฎิปาฎิยา ภิกฺขุนิโย ฐานนฺตเร ฐเปโนฺต ‘‘เอตทคฺคํ, ภิกฺขเว, มม สาวิกานํ ภิกฺขุนีนํ มหาปญฺญานํ ยทิทํ เขมา’’ติ (อ. นิ. ๑.๒๓๕-๒๓๖) มหาปญฺญตาย อคฺคฎฺฐาเน ฐเปสิฯ ตํ เอกทิวสํ อญฺญตรสฺมิํ รุกฺขมูเล ทิวาวิหารํ นิสินฺนํ มาโร ปาปิมา ตรุณรูเปน อุปสงฺกมิตฺวา กาเมหิ ปโลเภโนฺต –</p>


<ol>
<li>
‘‘ทหรา ตฺวํ รูปวตี, อหมฺปิ ทหโร ยุวา;  
  
ปญฺจงฺคิเกน ตุริเยน, เอหิ เขเม รมามเส’’ติฯ – คาถมาห  
;  
</li>
  
<p>ตสฺสโตฺถ – เขเม, ตฺวํ ตรุณปฺปตฺตา, โยพฺพเน ฐิตา รูปสมฺปนฺนา, อหมฺปิ ตรุโณ ยุวา, ตสฺมา มยํ โยพฺพญฺญํ อเขเปตฺวา ปญฺจงฺคิเกน ตุริเยน วชฺชมาเนน เอหิ กามขิฑฺฑารติยา รมาม กีฬามาติฯ
</ol></p>


<p>ตํ  สุตฺวา สา กาเมสุ สพฺพธเมฺมสุ จ อตฺตโน วิรตฺตภาวํ ตสฺส จ มารภาวํ อตฺตาภินิเวเสสุ สเตฺตสุ อตฺตโน ถามคตํ อปฺปสาทํ กตกิจฺจตญฺจ ปกาเสนฺตี –</p>


<ol>
<li>
‘‘อิมินา  
ปูติกาเยน, อาตุเรน ปภงฺคุนา;  
  
อฎฺฎิยามิ หรายามิ, กามตณฺหา สมูหตาฯ  
</li>
  
<li>
‘‘สตฺติสูลูปมา กามา, ขนฺธาสํ อธิกุฎฺฎนา;  
  
ยํ ตฺวํ กามรติํ พฺรูสิ, อรตี ทานิ สา มมฯ  
</li>
  
<li>
‘‘สพฺพตฺถ วิหตา นนฺที, ตโมขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกฯ  
</li>
  
<li>
‘‘นกฺขตฺตานิ นมสฺสนฺตา, อคฺคิํ ปริจรํ วเน;  
  
ยถาภุจฺจมชานนฺตา, พาลา สุทฺธิมมญฺญถฯ  
</li>
  
<li>
‘‘อหญฺจ โข นมสฺสนฺตี, สมฺพุทฺธํ ปุริสุตฺตมํ;  
  
ปมุตฺตา สพฺพทุเกฺขหิ, สตฺถุสาสนการิกา’’ติฯ – อิมา คาถา อภาสิ;  
</li>
  
<p>ตตฺถ ติ ตโปวเน อคฺคิหุตฺตํ ปริจรโนฺตฯ ติ ปวตฺติโย ยถาภูตํ อปริชานนฺตาฯ เสสเมตฺถ เหฎฺฐา วุตฺตนยตฺตา อุตฺตานเมวฯ
</ol></p>

</p>


<h3>๔. สุชาตาเถรีคาถาวณฺณนา</h3>
<p>ติอาทิกา สุชาตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ  ภเว วิวฎฺฎูปนิสฺสยํ กุสลํ อุปจินนฺตี อนุกฺกเมน สมฺภตวิโมกฺขสมฺภารา หุตฺวา อิมสฺมิํ พุทฺธุปฺปาเท สาเกตนคเร เสฎฺฐิกุเล นิพฺพตฺติตฺวา วยปฺปตฺตา มาตาปิตูหิ สมานชาติกสฺส เสฎฺฐิปุตฺตสฺส ทินฺนา หุตฺวา ปติกุลํ คตาฯ ตตฺถ เตน สทฺธิํ สุขสํวาสํ วสนฺตี เอกทิวสํ อุยฺยานํ คนฺตฺวา นกฺขตฺตกีฬํ กีฬิตฺวา ปริชเนน  สทฺธิํ นครํ อาคจฺฉนฺตี อญฺชนวเน สตฺถารํ ทิสฺวา ปสนฺนมานสา อุปสงฺกมิตฺวา วนฺทิตฺวา เอกมนฺตํ นิสีทิฯ สตฺถา ตสฺสา อนุปุพฺพิํ กถํ กเถตฺวา กลฺลจิตฺตตํ ญตฺวา อุปริ สามุกฺกํสิกํ ธมฺมเทสนํ ปกาเสสิฯ สา เทสนาวสาเน อตฺตโน กตาธิการตาย ญาณสฺส ปริปากํ คตตฺตา จ , สตฺถุ จ เทสนาวิลาเสน ยถานิสินฺนาว สห ปฎิสมฺภิทาหิ อรหตฺตํ ปตฺวา สตฺถารํ วนฺทิตฺวา เคหํ คนฺตฺวา สามิกญฺจ มาตาปิตโร จ อนุชานาเปตฺวา สตฺถุอาณาย ภิกฺขุนุปสฺสยํ คนฺตฺวา ภิกฺขุนีนํ สนฺติเก ปพฺพชิฯ ปพฺพชิตฺวา จ อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘อลงฺกตา สุวสนา, มาลินี จนฺทโนกฺขิตา;  
  
สพฺพาภรณสญฺฉนฺนา, ทาสีคณปุรกฺขตาฯ  
</li>
  
<li>
‘‘อนฺนํ ปานญฺจ อาทาย, ขชฺชํ โภชฺชํ อนปฺปกํ;  
  
เคหโต นิกฺขมิตฺวาน, อุยฺยานมภิหารยิํฯ  
</li>
  
<li>
‘‘ตตฺถ รมิตฺวา กีฬิตฺวา, อาคจฺฉนฺตี สกํ ฆรํ;  
  
วิหารํ ทฎฺฐุํ ปาวิสิํ, สาเกเต อญฺชนํ วนํฯ  
</li>
  
<li>
‘‘ทิสฺวาน โลกปโชฺชตํ, วนฺทิตฺวาน อุปาวิสิํ;  
  
โส เม ธมฺมมเทเสสิ, อนุกมฺปาย จกฺขุมาฯ  
</li>
  
<li>
‘‘สุตฺวา จ โข มเหสิสฺส, สจฺจํ สมฺปฎิวิชฺฌหํ;  
  
ตเตฺถว วิรชํ ธมฺมํ, ผุสยิํ อมตํ ปทํฯ  
</li>
  
<li>
‘‘ตโต วิญฺญาตสทฺธมฺมา, ปพฺพชิํ อนคาริยํ;  
  
ติโสฺส วิชฺชา อนุปฺปตฺตา, อโมฆํ พุทฺธสาสน’’นฺติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ วิภูสิตาฯ ตํ ปน อลงฺกตาการํ ทเสฺสตุํ ติ วุตฺตํฯ ตตฺถ ติ มาลาธารินีฯ ติ จนฺทนานุลิตฺตาฯ ติ  หตฺถูปคาทีหิ สเพฺพหิ อาภรเณหิ อลงฺการวเสน สญฺฉาทิตสรีราฯ</p>


<p>   นฺติ สาลิโอทนาทิอนฺนํ, อมฺพปานาทิปานํ, ปิฎฺฐขาทนียาทิขชฺชํ, อวสิฎฺฐํ อาหารสงฺขาตํ โภชฺชญฺจ ปหูตํ คเหตฺวาฯ นฺติ นกฺขตฺตกีฬาวเสน อุยฺยานํ อุปเนสิํฯ อนฺนปานาทิํ ตตฺถ อาเนตฺวา สห ปริชเนน กีฬนฺตี รมนฺตี ปริจาเรสินฺติ อธิปฺปาโยฯ</p>


<p>นฺติ สาเกตสมีเป อญฺชนวเน วิหารํ ปาวิสิํฯ</p>


<p>นฺติ ญาณปโชฺชเตน โลกสฺส ปโชฺชตภูตํฯ</p>


<p>นฺติ ผุสิํ, อธิคจฺฉินฺติ อโตฺถฯ เสสํ วุตฺตนยเมวฯ</p>

</p>


<h3>๕. อโนปมาเถรีคาถาวณฺณนา</h3>
<p>ติอาทิกา อโนปมาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อนุกฺกเมน วิมุตฺติปริปาจนีเย ธเมฺม ปริพฺรูหิตฺวา อิมสฺมิํ พุทฺธุปฺปาเท สาเกตนคเร มชฺฌสฺส นาม เสฎฺฐิโน ธีตา หุตฺวา นิพฺพตฺติฯ ตสฺสา รูปสมฺปตฺติยา ติ นามํ อโหสิฯ ตสฺสา วยปฺปตฺตกาเล พหู เสฎฺฐิปุตฺตา ราชมหามตฺตา ราชาโน จ ปิตุ ทูตํ ปาเหสุํ – ‘‘อตฺตโน ธีตรํ อโนปมํ เทหิ, อิทญฺจิทญฺจ เต ทสฺสามา’’ติฯ สา ตํ สุตฺวา อุปนิสฺสยสมฺปนฺนตาย ‘‘ฆราวาเสน มยฺหํ อโตฺถ นตฺถี’’ติ สตฺถุ สนฺติกํ คนฺตฺวา ธมฺมํ สุตฺวา ญาณสฺส ปริปากํ คตตฺตา เทสนานุสาเรน วิปสฺสนํ อารภิตฺวา ตํ อุสฺสุกฺกาเปนฺตี มคฺคปฎิปาฎิยา ตติยผเล ปติฎฺฐาสิฯ สา สตฺถารํ ปพฺพชฺชํ ยาจิตฺวา สตฺถุอาณาย ภิกฺขุนุปสฺสยํ อุปคนฺตฺวา ภิกฺขุนีนํ สนฺติเก ปพฺพชิตฺวา สตฺตเม ทิวเส อรหตฺตํ สจฺฉิกตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘อุเจฺจ  
กุเล อหํ ชาตา, พหุวิเตฺต มหทฺธเน;  
  
วณฺณรูเปน สมฺปนฺนา, ธีตา มชฺฌสฺส อตฺรชาฯ  
</li>
  
<li>
‘‘ปตฺถิตา  
  
ราชปุเตฺตหิ, เสฎฺฐิปุเตฺตหิ คิชฺฌิตา;  
  
ปิตุ เม เปสยี ทูตํ, เทถ มยฺหํ อโนปมํฯ  
</li>
  
<li>
‘‘ยตฺตกํ ตุลิตา เอสา, ตุยฺหํ ธีตา อโนปมา;  
  
ตโต อฎฺฐคุณํ ทสฺสํ, หิรญฺญํ รตนานิ จฯ  
</li>
  
<li>
‘‘สาหํ ทิสฺวาน สมฺพุทฺธํ, โลกเชฎฺฐํ อนุตฺตรํ;  
  
ตสฺส ปาทานิ วนฺทิตฺวา, เอกมนฺตํ อุปาวิสิํฯ  
</li>
  
<li>
‘‘โส เม ธมฺมมเทเสสิ, อนุกมฺปาย โคตโม;  
  
นิสินฺนา อาสเน ตสฺมิํ, ผุสยิํ ตติยํ ผลํฯ  
</li>
  
<li>
‘‘ตโต เกสานิ เฉตฺวาน, ปพฺพชิํ อนคาริยํ;  
  
อชฺช เม สตฺตมี รตฺติ, ยโต ตณฺหา วิเสสิตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ ติ อุฬารตเม เวสฺสกุเลฯ ติ อลงฺการาทิปหูตวิตฺตูปกรเณฯ ติ นิธานคตเสฺสว จตฺตารีสโกฎิปริมาณสฺส มหโต ธนสฺส อตฺถิภาเวน มหทฺธเน อหํ ชาตาติ โยชนาฯ ติ วณฺณสมฺปนฺนา เจว รูปสมฺปนฺนา จ, สินิทฺธภาสุราย ฉวิสมฺปตฺติยา วตฺถาภรณาทิสรีราวยวสมฺปตฺติยา จ สมนฺนาคตาติ อโตฺถฯ ติ มชฺฌนามสฺส เสฎฺฐิโน โอรสา ธีตาฯ</p>


<p>ติ ‘‘กถํ นุ โข ตํ ลเภยฺยามา’’ติ ราชกุมาเรหิ อภิปตฺถิตาฯ ติ ตถา เสฎฺฐิกุมาเรหิปิ อภิคิชฺฌิตา ปจฺจาสีสิตาฯ นฺติ ราชปุตฺตาทโย ‘‘เทถ มยฺหํ อโนปมํ เทถ มยฺห’’นฺติ ปิตุ สนฺติเก ทูตํ เปสยิํสุฯ</p>


<p>ติ ‘‘ตุยฺหํ ธีตา อโนปมา ยตฺตกํ ธนํ อคฺฆตี’’ติ ตุลิตา ลกฺขณญฺญูหิ ปริจฺฉินฺนา, ‘‘ตโต อฎฺฐคุณํ ทสฺสามี’’ติ ปิตุ เม เปสยิ ทูตนฺติ โยชนาฯ เสสํ เหฎฺฐา วุตฺตนยเมวฯ</p>

</p>


<h3>๖. มหาปชาปติโคตมีเถรีคาถาวณฺณนา</h3>
<p>    ติอาทิกา มหาปชาปติโคตมิยา คาถาฯ อยมฺปิ กิร ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปตฺวา สตฺถุ สนฺติเก ธมฺมํ สุณนฺตี สตฺถารํ เอกํ ภิกฺขุนิํ รตฺตญฺญูนํ อคฺคฎฺฐาเน ฐเปนฺตํ ทิสฺวา, อธิการกมฺมํ กตฺวา ตํ ฐานนฺตรํ ปเตฺถตฺวา ยาวชีวํ ทานาทีนิ ปุญฺญานิ กตฺวา กปฺปสตสหสฺสํ เทวมนุเสฺสสุ สํสริตฺวา, กสฺสปสฺส จ ภควโต อนฺตเร อมฺหากญฺจ ภควโต พุทฺธสุเญฺญ โลเก พาราณสิยํ ปญฺจนฺนํ ทาสิสตานํ เชฎฺฐิกา หุตฺวา นิพฺพตฺติฯ อถ สา วสฺสูปนายิกสมเย ปญฺจ ปเจฺจกพุเทฺธ นนฺทมูลกปพฺภารโต อิสิปตเน โอตริตฺวา, นคเร ปิณฺฑาย จริตฺวา อิสิปตนเมว คนฺตฺวา, วสฺสูปนายิกสมเย กุฎิยา อตฺถาย หตฺถกมฺมํ ปริเยสเนฺต ทิสฺวา, ตา ทาสิโย ตาสํ อตฺตโน จ สามิเก สมาทเปตฺวา จงฺกมาทิปริวารสมฺปนฺนา ปญฺจ กุฎิโย กาเรตฺวา, มญฺจปีฐปานียปริโภชนียภาชนาทีนิ อุปฎฺฐเปตฺวา ปเจฺจกพุเทฺธ เตมาสํ ตเตฺถว วสนตฺถาย ปฎิญฺญํ กาเรตฺวา วารภิกฺขํ ปฎฺฐเปสุํฯ ยา อตฺตโน วารทิวเส ภิกฺขํ ทาตุํ น สโกฺกติ, ตสฺสา สยํ สกเคหโต นีหริตฺวา เทติฯ เอวํ เตมาสํ ปฎิชคฺคิตฺวา ปวารณาย สมฺปตฺตาย เอเกกํ ทาสิํ เอเกกํ สาฎกํ วิสฺสชฺชาเปสิฯ ปญฺจถูลสาฎกสตานิ อเหสุํฯ ตานิ ปริวตฺตาเปตฺวา ปญฺจนฺนํ ปเจฺจกพุทฺธานํ ติจีวรานิ กตฺวา อทาสิฯ ปเจฺจกพุทฺธา ตาสํ ปสฺสนฺตีนํเยว อากาเสน คนฺธมาทนปพฺพตํ อคมํสุฯ</p>


<p>ตาปิ สพฺพา ยาวชีวํ กุสลํ กตฺวา เทวโลเก นิพฺพตฺติํสุฯ ตาสํ เชฎฺฐิกา ตโต จวิตฺวา พาราณสิยา อวิทูเร เปสการคาเม เปสการเชฎฺฐกสฺส เคเห นิพฺพตฺติตฺวา วิญฺญุตํ ปตฺวา, ปทุมวติยา ปุเตฺต ปญฺจสเต ปเจฺจกพุเทฺธ ทิสฺวา สมฺปิยายมานา สเพฺพ วนฺทิตฺวา ภิกฺขํ อทาสิฯ เต ภตฺตกิจฺจํ กตฺวา คนฺธมาทนเมว อคมํสุฯ สาปิ ยาวชีวํ กุสลํ กตฺวา เทวมนุเสฺสสุ สํสรนฺตี อมฺหากํ สตฺถุ นิพฺพตฺติโต ปุเรตรเมว เทวทหนคเร มหาสุปฺปพุทฺธสฺส เคเห ปฎิสนฺธิํ คณฺหิ,  ติสฺสา โคตฺตาคตเมว นามํ อโหสิ; มหามายาย กนิฎฺฐภคินีฯ ลกฺขณปาฐกาปิ ‘‘อิมาสํ ทฺวินฺนมฺปิ กุจฺฉิยํ วสิตา ทารกา จกฺกวตฺติโน  ภวิสฺสนฺตี’’ติ พฺยากริํสุฯ สุโทฺธทนมหาราชา วยปฺปตฺตกาเล เทฺวปิ มงฺคลํ กตฺวา อตฺตโน ฆรํ อภิเนสิฯ</p>


<p>อปรภาเค อมฺหากํ สตฺถริ อุปฺปชฺชิตฺวา ปวตฺติตวรธมฺมจเกฺก อนุปุเพฺพน ตตฺถ ตตฺถ เวเนยฺยานํ อนุคฺคหํ กโรเนฺต เวสาลิํ อุปนิสฺสาย กูฎาคารสาลายํ วิหรเนฺต สุโทฺธทนมหาราชา เสตจฺฉตฺตสฺส  เหฎฺฐา อรหตฺตํ สจฺฉิกตฺวา ปรินิพฺพายิฯ อถ มหาปชาปติโคตมี ปพฺพชิตุกามา หุตฺวา สตฺถารํ เอกวารํ ปพฺพชฺชํ ยาจมานา อลภิตฺวา ทุติยวารํ เกเส ฉินฺทาเปตฺวา กาสายานิ อจฺฉาเทตฺวา เทสนาปริโยสาเน (สุ. นิ. ๘๖๘ อาทโย) นิกฺขมิตฺวา ปพฺพชิตานํ ปญฺจนฺนํ สกฺยกุมารสตานํ ปาทปริจาริกาหิ สทฺธิํ เวสาลิํ คนฺตฺวา อานนฺทเตฺถรํ สตฺถารํ ยาจาเปตฺวา อฎฺฐหิ ครุธเมฺมหิ (อ. นิ. ๘.๕๑; จูฬว. ๔๐๓) ปพฺพชฺชญฺจ อุปสมฺปทญฺจ ปฎิลภิฯ อิตรา ปน สพฺพาปิ เอกโตอุปสมฺปนฺนา อเหสุํฯ อยเมตฺถ สเงฺขโป, วิตฺถารโต ปเนตํ วตฺถุ ปาฬิยํ อาคตเมวฯ</p>


<p>เอวํ อุปสมฺปนฺนา ปน มหาปชาปติโคตมี สตฺถารํ อุปสงฺกมิตฺวา อภิวาเทตฺวา เอกมนฺตํ อฎฺฐาสิฯ อถสฺสา สตฺถา ธมฺมํ เทเสสิฯ สา สตฺถุ สนฺติเก กมฺมฎฺฐานํ คเหตฺวา ภาวนมนุยุญฺชนฺตี น จิรเสฺสว อภิญฺญาปฎิสมฺภิทาปริวารํ อรหตฺตํ ปาปุณิฯ เสสา ปน ปญฺจสตา ภิกฺขุนิโย ปริโยสาเน (ม. นิ. ๓.๓๙๘ อาทโย) ฉฬภิญฺญา อเหสุํฯ อเถกทิวสํ สตฺถา เชตวนมหาวิหาเร อริยคณมเชฺฌ นิสิโนฺน ภิกฺขุนิโย ฐานนฺตเร ฐเปโนฺต มหาปชาปติโคตมิํ รตฺตญฺญูนํ ภิกฺขุนีนํ อคฺคฎฺฐาเน ฐเปสิฯ สา ผลสุเขน นิพฺพานสุเขน จ วีตินาเมนฺตี กตญฺญุตาย ฐตฺวา เอกทิวสํ สตฺถุ คุณาภิตฺถวนปุพฺพกอุปการกวิภาวนามุเขน อญฺญํ พฺยากโรนฺตี –</p>


<ol>
<li>
‘‘พุทฺธวีร นโม ตฺยตฺถุ, สพฺพสตฺตานมุตฺตม;  
  
โย มํ ทุกฺขา ปโมเจสิ, อญฺญญฺจ พหุกํ ชนํฯ  
</li>
  
<li>
‘‘สพฺพทุกฺขํ  
ปริญฺญาตํ, เหตุตณฺหา วิโสสิตา;  
  
ภาวิโต อฎฺฐงฺคิโก มโคฺค, นิโรโธ ผุสิโต มยาฯ  
</li>
  
<li>
‘‘มาตา  
ปุโตฺต ปิตา ภาตา, อยฺยกา จ ปุเร อหุํ;  
  
ยถาภุจฺจมชานนฺตี, สํสริํหํ อนิพฺพิสํฯ  
</li>
  
<li>
‘‘ทิโฎฺฐ หิ เม โส ภควา, อนฺติโมยํ สมุสฺสโย;  
  
วิกฺขีโณ ชาติสํสาโร, นตฺถิ ทานิ ปุนพฺภโวฯ  
</li>
  
<li>
‘‘อารทฺธวีริเย  
ปหิตเตฺต, นิจฺจํ ทฬฺหปรกฺกเม;  
  
สมเคฺค สาวเก ปเสฺส, เอสา พุทฺธาน วนฺทนาฯ  
</li>
  
<li>
‘‘พหูนํ วต อตฺถาย, มายา ชนยิ โคตมํ;  
  
พฺยาธิมรณตุนฺนานํ, ทุกฺขกฺขนฺธํ พฺยปานุที’’ติฯ – อิมา คาถา อภาสิ;  
</li>
  
<p>ตตฺถ ติ จตุสจฺจพุเทฺธสุ วีร, สพฺพพุทฺธา หิ อุตฺตมวีริเยหิ จตุสจฺจพุเทฺธหิ วา จตุพฺพิธสมฺมปฺปธานวีริยนิปฺผตฺติยา วิชิตวิชยตฺตา วีรา นามฯ ภควา ปน วีริยปารมิปาริปูริยา จตุรงฺคสมนฺนาคตวีริยาธิฎฺฐาเนน สาติสยจตุพฺพิธสมฺมปฺปธานกิจฺจนิปฺผตฺติยา ตสฺสา จ เวเนยฺยสนฺตาเน สมฺมเทว ปติฎฺฐาปิตตฺตา วิเสสโต วีริยยุตฺตตาย วีโรติ วตฺตพฺพตํ อรหติฯ ติ นโม นมกฺกาโร เต โหตุฯ ติ อปทาทิเภเทสุ สเตฺตสุ สีลาทิคุเณหิ อุตฺตโม ภควาฯ ตเทกเทสํ สตฺถุปการคุณํ ทเสฺสตุํ, นฺติ วตฺวา อตฺตโน ทุกฺขา ปมุตฺตภาวํ วิภาเวนฺตี นฺติ คาถมาหฯ
</ol></p>


<p>ปุน ยโต ปโมเจสิ, ตํ วฎฺฎทุกฺขํ เอกเทเสน ทเสฺสนฺตี ติ คาถมาหฯ ตตฺถ ติ ปวตฺติเหตุอาทิํ ยถาภูตํ อนวพุชฺฌนฺตีฯ นฺติ สํสารสมุเทฺท ปติฎฺฐํ อวินฺทนฺตี อลภนฺตี ภวาทีสุ อปราปรุปฺปตฺติวเสน สํสริํ อหนฺติ กเถนฺตี อาห ติอาทิฯ ยสฺมิํ  ภเว เอตสฺส มาตา อโหสิ, ตโต อญฺญสฺมิํ ภเว ตเสฺสว ปุโตฺต, ตโต อญฺญสฺมิํ ภเว ปิตา ภาตา อหูติ อโตฺถฯ</p>


<p>  ติ คาถายปิ อตฺตโน ทุกฺขโต ปมุตฺตภาวเมว วิภาเวติฯ ตตฺถ ติ โส ภควา สมฺมาสมฺพุโทฺธ อตฺตนา ทิฎฺฐโลกุตฺตรธมฺมทสฺสเนน ญาณจกฺขุนา มยา ปจฺจกฺขโต ทิโฎฺฐฯ โย หิ ธมฺมํ ปสฺสติ, โส ภควนฺตํ ปสฺสติ นามฯ ยถาห – ‘‘โย โข, วกฺกลิ, ธมฺมํ ปสฺสติ, โส มํ ปสฺสตี’’ติอาทิ (สํ. นิ. ๓.๘๗)ฯ</p>


<p>ติ ปคฺคหิตวีริเยฯ ติ นิพฺพานํ เปสิตจิเตฺตฯ ติ อปตฺตสฺส ปตฺติยา ปตฺตสฺส เวปุลฺลตฺถาย สพฺพกาลํ ถิรปรกฺกเมฯ ติ สีลทิฎฺฐิสามเญฺญน สํหตภาเวน สมเคฺคฯ สตฺถุเทสนาย สวนเนฺต ชาตตฺตา  ‘‘อิเม มคฺคฎฺฐา  อิเม ผลฎฺฐา’’ติ ยาถาวโต ปสฺสติฯ ติ ยา สตฺถุ ธมฺมสรีรภูตสฺส อริยสาวกานํ อริยภาวภูตสฺส จ โลกุตฺตรธมฺมสฺส อตฺตปจฺจกฺขกิริยา, เอสา สมฺมาสมฺพุทฺธานํ สาวกพุทฺธานญฺจ วนฺทนา ยาถาวโต คุณนินฺนตาฯ</p>


<p>ติ โอสานคาถายปิ สตฺถุ โลกสฺส พหูปการตํเยว วิภาเวติฯ ยํ ปเนตฺถ อตฺถโต น วิภตฺตํ, ตํ สุวิเญฺญยฺยเมวฯ</p>


<p>อเถกทา มหาปชาปติโคตมี สตฺถริ เวสาลิยํ วิหรเนฺต มหาวเน กูฎาคารสาลายํ สยํ เวสาลิยํ ภิกฺขุนุปสฺสเย วิหรนฺตี ปุพฺพณฺหสมยํ เวสาลิยํ ปิณฺฑาย จริตฺวา ภตฺตํ ภุญฺชิตฺวา อตฺตโน ทิวาฎฺฐาเน ยถาปริจฺฉินฺนกาลํ ผลสมาปตฺติสุเขน วีตินาเมตฺวา ผลสมาปตฺติโต วุฎฺฐาย อตฺตโน ปฎิปตฺติํ ปจฺจเวกฺขิตฺวา โสมนสฺสชาตา อตฺตโน อายุสงฺขาเร อาวเชฺชนฺตี เตสํ ขีณภาวํ ญตฺวา เอวํ จิเนฺตสิ – ‘‘ยํนูนาหํ วิหารํ คนฺตฺวา ภควนฺตํ อนุชานาเปตฺวา มโนภาวนีเย จ เถเร สเพฺพว สพฺรหฺมจริเย อาปุจฺฉิตฺวา อิเธว อาคนฺตฺวา ปรินิพฺพาเยยฺย’’นฺติฯ ยถา จ เถริยา, เอวํ ตสฺสา ปริวารภูตานํ  ปญฺจนฺนํ ภิกฺขุนิสตานํ ปริวิตโกฺก อโหสิฯ เตน วุตฺตํ  (อป. เถรี ๒.๒.๙๗-๒๘๘) –</p>


<p>
‘‘เอกทา โลกปโชฺชโต, เวสาลิยํ มหาวเน;  
  
กูฎาคาเร กุสาลายํ, วสเต นรสารถิฯ  
</p>
  
<p>
‘‘ตทา  
ชินสฺส มาตุจฺฉา, มหาโคตมิ ภิกฺขุนี;  
  
ตหิํ กเต ปุเร รเมฺม, วสี ภิกฺขุนุปสฺสเยฯ  
</p>
  
<p>
‘‘ภิกฺขุนีหิ วิมุตฺตาหิ, สเตหิ สห ปญฺจหิ;  
  
รโหคตาย ตเสฺสวํ, จิตสฺสาสิ วิตกฺกิตํฯ  
</p>
  
<p>
‘‘พุทฺธสฺส ปรินิพฺพานํ, สาวกคฺคยุคสฺส วา;  
  
ราหุลานนฺทนนฺทานํ, นาหํ ลจฺฉามิ ปสฺสิตุํฯ  
</p>
  
<p>
‘‘พุทฺธสฺส  
ปรินิพฺพานา, สาวกคฺคยุคสฺส วา;  
  
มหากสฺสปนนฺทานํ, อานนฺทราหุลาน จฯ  
</p>
  
<p>
‘‘ปฎิกจฺจายุสงฺขารํ, โอสชฺชิตฺวาน นิพฺพุติํ;  
  
คเจฺฉยฺยํ โลกนาเถน, อนุญฺญาตา มเหสินาฯ  
</p>
  
<p>
‘‘ตถา ปญฺจสตานมฺปิ, ภิกฺขุนีนํ วิตกฺกิตํ;  
  
อาสิ เขมาทิกานมฺปิ, เอตเทว วิตกฺกิตํฯ  
</p>
  
<p>
‘‘ภูมิจาโล ตทา อสิ, นาทิตา เทวทุนฺทุภี;  
  
อุปสฺสยาธิวตฺถาโย, เทวตา โสกปีฬิตาฯ  
</p>
  
<p>
‘‘วิลปนฺตา สุกรุณํ, ตตฺถสฺสูนิ ปวตฺตยุํ;  
  
มิตฺตา ภิกฺขุนิโย ตาหิ, อุปคนฺตฺวาน โคตมิํฯ  
</p>
  
<p>
‘‘นิปจฺจ สิรสา ปาเท, อิทํ วจนมพฺรวุํ;  
  
ตตฺถ โตยลวาสิตฺตา, มยมเยฺย รโหคตาฯ  
</p>
  
<p>
‘‘สา จลา จลิตา ภูมิ, นาทิตา เทวทุนฺทุภี;  
  
ปริเทวา จ สุยฺยเนฺต, กิมตฺถํ นูน โคตมีฯ  
</p>
  
<p>
‘‘ตทา อโวจ สา สพฺพํ, ยถาปริวิตกฺกิตํ;  
  
ตาโยปิ สพฺพา อาหํสุ, ยถาปริวิตกฺกิตํฯ  
</p>
  
<p>
‘‘ยทิ เต รุจิตํ อเยฺย, นิพฺพานํ ปรมํ สิวํ;  
  
นิพฺพายิสฺสาม สพฺพาปิ, พุทฺธานุญฺญาย สุพฺพเตฯ  
</p>
  
<p>
‘‘มยํ  
สหาว นิกฺขนฺตา, ฆราปิ จ ภวาปิ จ;  
  
สหาเยว คมิสฺสาม, นิพฺพานํ ปทมุตฺตมํฯ  
</p>
  
<p>
‘‘นิพฺพานาย  
  
วชนฺตีนํ, กิํ วกฺขามีติ สา วทํ;  
  
สห สพฺพาหิ นิคฺคญฺฉิ, ภิกฺขุนีนิลยา ตทาฯ  
</p>
  
<p>
‘‘อุปสฺสเย ยาธิวตฺถา, เทวตา ตา ขมนฺตุ เม;  
  
ภิกฺขุนีนิลยเสฺสทํ, ปจฺฉิมํ ทสฺสนํ มมฯ  
</p>
  
<p>
‘‘น ชรา มจฺจุ วา ยตฺถ, อปฺปิเยหิ สมาคโม;  
  
ปิเยหิ น วิโยโคตฺถิ, ตํ วชิสฺสํ อสงฺขตํฯ  
</p>
  
<p>
‘‘อวีตราคา ตํ สุตฺวา, วจนํ สุคโตรสา;  
  
โสกฎฺฎา ปริเทวิํสุ, อโห โน อปฺปปุญฺญตาฯ  
</p>
  
<p>
‘‘ภิกฺขุนีนิลโย สุโญฺญ, ภูโต ตาหิ วินา อยํ;  
  
ปภาเต วิย ตาราโย, น ทิสฺสนฺติ ชิโนรสาฯ  
</p>
  
<p>
‘‘นิพฺพานํ โคตมี ยาติ, สเตหิ สห ปญฺจหิ;  
  
นทีสเตหิว สห, คงฺคา ปญฺจหิ สาครํฯ  
</p>
  
<p>
‘‘รถิยาย วชนฺติโย, ทิสฺวา สทฺธา อุปาสิกา;  
  
ฆรา นิกฺขมฺม ปาเทสุ, นิปจฺจ อิทมพฺรวุํฯ  
</p>
  
<p>
‘‘ปสีทสฺสุ มหาโภเค, อนาถาโย วิหาย โน;  
  
ตยา น ยุตฺตา นิพฺพาตุํ, อิจฺฉฎฺฎา วิลปิํสุ ตาฯ  
</p>
  
<p>
‘‘ตาสํ โสกปหานตฺถํ, อโวจ มธุรํ คิรํ;  
  
รุทิเตน อลํ ปุตฺตา, หาสกาโลยมชฺช โวฯ  
</p>
  
<p>
‘‘ปริญฺญาตํ มยา ทุกฺขํ, ทุกฺขเหตุ วิวชฺชิโต;  
  
นิโรโธ เม สจฺฉิกโต, มโคฺค จาปิ สุภาวิโตฯ  
</p>
  
<p>
‘‘ปริจิโณฺณ มยา สตฺถา, กตํ พุทฺธสฺส สาสนํ;  
  
โอหิโต ครุโก ภาโร, ภวเนตฺติ สมูหตาฯ  
</p>
  
<p>
‘‘ยสฺสตฺถาย  
ปพฺพชิตา, อคารสฺมานคาริยํ;  
  
โส เม อโตฺถ อนุปฺปโตฺต, สพฺพสํโยชนกฺขโยฯ  
</p>
  
<p>
‘‘พุโทฺธ ตสฺส จ สทฺธโมฺม, อนูโน ยาว ติฎฺฐติ;  
  
นิพฺพาตุํ ตาว กาโล เม, มา มํ โสจถ ปุตฺติกาฯ  
</p>
  
<p>
‘‘โกณฺฑญฺญานนฺทนนฺทาที  
, ติฎฺฐนฺติ ราหุโล ชิโน;  
  
สุขิโต สหิโต สโงฺฆ, หตทพฺพา จ ติตฺถิยาฯ  
</p>
  
<p>
‘‘โอกฺกากวํสสฺส ยโส, อุสฺสิโต มารมทฺทโน;  
  
นนุ สมฺปติ กาโล เม, นิพฺพานตฺถาย ปุตฺติกาฯ  
</p>
  
<p>
‘‘จิรปฺปภุติ  
ยํ มยฺหํ, ปตฺถิตํ อชฺช สิชฺฌเต;  
  
อานนฺทเภริกาโลยํ, กิํ โว อสฺสูหิ ปุตฺติกาฯ  
</p>
  
<p>
‘‘สเจ มยิ ทยา อตฺถิ, ยทิ จตฺถิ กตญฺญุตา;  
  
สทฺธมฺมฎฺฐิติยา สพฺพา, กโรถ วีริยํ ทฬฺหํฯ  
</p>
  
<p>
‘‘ถีนํ อทาสิ ปพฺพชฺชํ, สมฺพุโทฺธ ยาจิโต มยา;  
  
ตสฺมา ยถาหํ นนฺทิสฺสํ, ตถา ตมนุติฎฺฐถฯ  
</p>
  
<p>
‘‘ตา เอวมนุสาสิตฺวา, ภิกฺขุนีหิ ปุรกฺขตา;  
  
อุเปจฺจ พุทฺธํ วนฺทิตฺวา, อิทํ วจนมพฺรวิฯ  
</p>
  
<p>
‘‘อหํ สุคต เต มาตา, ตฺวญฺจ วีร ปิตา มม;  
  
สทฺธมฺมสุขท นาถ, ตยิ ชาตามฺหิ โคตมฯ  
</p>
  
<p>
‘‘สํวทฺธิโตยํ สุคต, รูปกาโย มยา ตว;  
  
อนินฺทิโต ธมฺมกาโย, มม สํวทฺธิโต ตยาฯ  
</p>
  
<p>
‘‘มุหุตฺตํ  
ตณฺหาสมณํ, ขีรํ ตฺวํ ปายิโต มยา;  
  
ตยาหํ สนฺตมจฺจนฺตํ, ธมฺมขีรญฺหิ ปายิตาฯ  
</p>
  
<p>
‘‘พนฺธนารกฺขเณ มยฺหํ, อณโณ ตฺวํ มหามุเน;  
  
ปุตฺตกามา ถิโย ยาจํ, ลภนฺติ ตาทิสํ สุตํฯ  
</p>
  
<p>
‘‘มนฺธาตาทินรินฺทานํ, ยา มาตา สา ภวณฺณเว;  
  
นิมุคฺคาหํ ตยา ปุตฺต, ตาริตา ภวสาคราฯ  
</p>
  
<p>
‘‘รโญฺญ มาตา มเหสีติ, สุลภํ นามมิตฺถินํ;  
  
พุทฺธมาตาติ ยํ นามํ, เอตํ ปรมทุลฺลภํฯ  
</p>
  
<p>
‘‘ตญฺจ ลทฺธํ มหาวีร, ปณิธานํ มมํ ตยา;  
  
อณุกํ วา มหนฺตํ วา, ตํ สพฺพํ ปูริตํ มยาฯ  
</p>
  
<p>
‘‘ปรินิพฺพาตุมิจฺฉามิ  
, วิหาเยมํ กเฬวรํ;  
  
อนุชานาหิ เม วีร, ทุกฺขนฺตกร นายกฯ  
</p>
  
<p>
‘‘จกฺกงฺกุสธชากิเณฺณ, ปาเท กมลโกมเล;  
  
ปสาเรหิ ปณามํ เต, กริสฺสํ ปุตฺตอุตฺตเมฯ  
</p>
  
<p>
‘‘สุวณฺณราสิสงฺกาสํ, สรีรํ กุรุ ปากฎํ;  
  
กตฺวา เทหํ สุทิฎฺฐํ เต, สนฺติํ คจฺฉามิ นายกฯ  
</p>
  
<p>
‘‘ทฺวตฺติํสลกฺขณูเปตํ, สุปฺปภาลงฺกตํ ตนุํ;  
  
สญฺฌาฆนาว พาลกฺกํ, มาตุจฺฉํ ทสฺสยี ชิโนฯ  
</p>
  
<p>
‘‘ผุลฺลารวินฺทสํกาเส  
, ตรุณาทิจฺจสปฺปเภ;  
  
จกฺกงฺกิเต ปาทตเล, ตโต สา สิรสา ปติฯ  
</p>
  
<p>
‘‘ปณมามิ  
นราทิจฺจ, อาทิจฺจกุลเกตุกํ;  
  
ปจฺฉิเม มรเณ มยฺหํ, น ตํ อิกฺขามหํ ปุโนฯ  
</p>
  
<p>
‘‘อิตฺถิโย นาม โลกคฺค, สพฺพโทสากรา มตา;  
  
ยทิ โก จตฺถิ โทโส เม, ขมสฺสุ กรุณากรฯ  
</p>
  
<p>
‘‘อิตฺถิกานญฺจ ปพฺพชฺชํ, หํ ตํ ยาจิํ ปุนปฺปุนํ;  
  
ตตฺถ เจ อตฺถิ โทโส เม, ตํ ขมสฺสุ นราสภฯ  
</p>
  
<p>
‘‘มยา ภิกฺขุนิโย วีร, ตวานุญฺญาย สาสิตา;  
  
ตตฺร เจ อตฺถิ ทุนฺนีตํ, ตํ ขมสฺสุ ขมาธิปฯ  
</p>
  
<p>
‘‘อกฺขเนฺต นาม ขนฺตพฺพํ, กิํ ภเว คุณภูสเน;  
  
กิมุตฺตรํ เต วตฺถามิ, นิพฺพานาย วชนฺติยาฯ  
</p>
  
<p>
‘‘สุเทฺธ อนูเน มม ภิกฺขุสเงฺฆ, โลกา อิโต นิสฺสริตุํ ขมเนฺต;  
  
ปภาตกาเล พฺยสนงฺคตานํ, ทิสฺวาน นิยฺยาติว จนฺทเลขาฯ  
</p>
  
<p>
‘‘ตเทตรา ภิกฺขุนิโย ชินคฺคํ, ตาราว จนฺทานุคตา สุเมรุํ;  
  
ปทกฺขิณํ กจฺจ นิปจฺจ ปาเท, ฐิตา มุขนฺตํ สมุทิกฺขมานาฯ  
</p>
  
<p>
‘‘น ติตฺติปุพฺพํ ตว ทสฺสเนน, จกฺขุํ น โสตํ ตว ภาสิเตน;  
  
จิตฺตํ มมํ เกวลเมกเมว, ปปฺปุยฺย ตํ ธมฺมรเสน ติตฺติฯ  
</p>
  
<p>
‘‘นทโต  
ปริสายํ เต, วาทิตพฺพปหาริโน;  
  
เย เต ทกฺขนฺติ วทนํ, ธญฺญา เต นรปุงฺควฯ  
</p>
  
<p>
‘‘ทีฆงฺคุลี ตมฺพนเข, สุเภ อายตปณฺหิเก;  
  
เย ปาเท ปณมิสฺสนฺติ, เตปิ ธญฺญา คุณนฺธรฯ  
</p>
  
<p>
‘‘มธุรานิ ปหฎฺฐานิ, โทสคฺฆานิ หิตานิ จ;  
  
เย เต วากฺยานิ สุยฺยนฺติ, เตปิ ธญฺญา นรุตฺตมฯ  
</p>
  
<p>
‘‘ธญฺญาหํ  
  
เต มหาวีร, ปาทปูชนตปฺปรา;  
  
ติณฺณสํสารกนฺตารา, สุวาเกฺยน สิรีมโตฯ  
</p>
  
<p>
‘‘ตโต สา อนุสาเวตฺวา, ภิกฺขุสงฺฆมฺปิ สุพฺพตา;  
  
ราหุลานนฺทนเนฺท จ, วนฺทิตฺวา อิทมพฺรวิฯ  
</p>
  
<p>
‘‘อาสีวิสาลยสเม, โรคาวาเส กเฬวเร;  
  
นิพฺพินฺทา ทุกฺขสงฺฆาเฎ, ชรามรณโคจเรฯ  
</p>
  
<p>
‘‘นานากลิมลากิเณฺณ, ปรายเตฺต นิรีหเก;  
  
เตน นิพฺพาตุมิจฺฉามิ, อนุมญฺญถ ปุตฺตกาฯ  
</p>
  
<p>
‘‘นโนฺท ราหุลภโทฺท จ, วีตโสกา นิราสวา;  
  
ฐิตาจลฎฺฐิติ ถิรา, ธมฺมตมนุจินฺตยุํฯ  
</p>
  
<p>
‘‘ธิรตฺถุ สงฺขตํ โลลํ, อสารํ กทลูปมํ;  
  
มายามรีจิสทิสํ, อิตฺตรํ อนวฎฺฐิตํฯ  
</p>
  
<p>
‘‘ยตฺถ นาม ชินสฺสายํ, มาตุจฺฉา พุทฺธโปสิกา;  
  
โคตมี นิธนํ ยาติ, อนิจฺจํ สพฺพสงฺขตํฯ  
</p>
  
<p>
‘‘อานโนฺท จ ตทา เสโข, โสกโฎฺฎ ชินวจฺฉโล;  
  
ตตฺถสฺสูนิ กโรโนฺต โส, กรุณํ ปริเทวติฯ  
</p>
  
<p>
‘‘หา สนฺติํ โคตมี ยาติ, นูน พุโทฺธปิ นิพฺพุติํ;  
  
คจฺฉติ น จิเรเนว, อคฺคิริว นิรินฺธโนฯ  
</p>
  
<p>
‘‘เอวํ วิลาปมานํ ตํ, อานนฺทํ อาห โคตมี;  
  
สุตสาครคมฺภีร, พุโทฺธปฎฺฐาน ตปฺปรฯ  
</p>
  
<p>
‘‘น  
  
ยุตฺตํ โสจิตุํ ปุตฺต, หาสกาเล อุปฎฺฐิเต;  
  
ตยา เม สรณํ ปุตฺต, นิพฺพานํ ตมุปาคตํฯ  
</p>
  
<p>
‘‘ตยา ตาต สมชฺฌิโฎฺฐ, ปพฺพชฺชํ อนุชานิ โน;  
  
มา ปุตฺต วิมโน โหหิ, สผโล เต ปริสฺสโมฯ  
</p>
  
<p>
‘‘ยํ น ทิฎฺฐํ ปุราเณหิ, ติตฺถิกาจริเยหิปิ;  
  
ตํ ปทํ สุกุมารีหิ, สตฺตวสฺสาหิ เวทิตํฯ  
</p>
  
<p>
‘‘พุทฺธสาสนปาเลต, ปจฺฉิมํ ทสฺสนํ ตว;  
  
ตตฺถ คจฺฉามหํ ปุตฺต, คโต ยตฺถ น ทิสฺสเตฯ  
</p>
  
<p>
‘‘กทาจิ  
ธมฺมํ เทเสโนฺต, ขิปี โลกคฺคนายโก;  
  
ตทาหํ อาสีสวาจํ, อโวจํ อนุกมฺปิกาฯ  
</p>
  
<p>
‘‘จิรํ ชีว มหาวีร, กปฺปํ ติฎฺฐ มหามุเน;  
  
สพฺพโลกสฺส อตฺถาย, ภวสฺสุ อชรามโรฯ  
</p>
  
<p>
‘‘ตํ ตถาวาทินิํ พุโทฺธ, มมํ โส เอตทพฺรวิ;  
  
น เหวํ วนฺทิยา พุทฺธา, ยถา วนฺทสิ โคตมีฯ  
</p>
  
<p>
‘‘กถํ จรหิ สพฺพญฺญู, วนฺทิตพฺพา ตถาคตา;  
  
กถํ อวนฺทิยา พุทฺธา, ตํ เม อกฺขาหิ ปุจฺฉิโตฯ  
</p>
  
<p>
‘‘อารทฺธวีริเย ปหิตเตฺต, นิจฺจํ ทฬฺหปรกฺกเม;  
  
สมเคฺค สาวเก ปสฺส, เอตํ พุทฺธานวนฺทนํฯ  
</p>
  
<p>
‘‘ตโต อุปสฺสยํ คนฺตฺวา, เอกิกาหํ วิจินฺตยิํ;  
  
สมคฺคปริสํ นาโถ, โรเธสิ ติภวนฺตโคฯ  
</p>
  
<p>
‘‘หนฺทาหํ  
ปรินิพฺพิสฺสํ, มา วิปตฺติตมทฺทสํ;  
  
เอวาหํ จินฺตยิตฺวาน, ทิสฺวาน อิสิสตฺตมํฯ  
</p>
  
<p>
‘‘ปรินิพฺพานกาลํ เม, อาโรเจสิํ วินายกํ;  
  
ตโต โส สมนุญฺญาสิ, กาลํ ชานาหิ โคตมีฯ  
</p>
  
<p>
‘‘กิเลสา ฌาปิตา มยฺหํ, ภวา สเพฺพ สมูหตา;  
  
นาโคว พนฺธนํ เฉตฺวา, วิหรามิ อนาสวาฯ  
</p>
  
<p>
‘‘สฺวาคตํ  
วต เม อาสิ, มม พุทฺธสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</p>
  
<p>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</p>
  
<p>
‘‘ถีนํ ธมฺมาภิสมเย, เย พาลา วิมติํ คตา;  
  
เตสํ ทิฎฺฐิปฺปหานตฺถํ, อิทฺธิํ ทเสฺสหิ โคตมีฯ  
</p>
  
<p>
‘‘ตทา นิปจฺจ สมฺพุทฺธํ, อุปฺปติตฺวาน อมฺพรํ;  
  
อิทฺธี อเนกา ทเสฺสสิ, พุทฺธานุญฺญาย โคตมีฯ  
</p>
  
<p>
‘‘เอกิกา พหุธา อาสิ, พหุธา เจกิกา ตถา;  
  
อาวิภาวํ ติโรภาวํ, ติโรกุฎฺฎํ ติโรนคํฯ  
</p>
  
<p>
‘‘อสชฺชมานา อคมา, ภูมิยมฺปิ นิมุชฺชถ;  
  
อภิชฺชมาเน อุทเก, อคญฺฉิ มหิยา ยถาฯ  
</p>
  
<p>
‘‘สกุณีว ตถากาเส, ปลฺลเงฺกน กมี ตทา;  
  
วสํ วเตฺตสิ กาเยน, ยาว พฺรหฺมนิเวสนํฯ  
</p>
  
<p>
‘‘สิเนรุํ  
  
ทณฺฑํ กตฺวาน, ฉตฺตํ กตฺวา มหามหิํ;  
  
สมูลํ ปริวเตฺตตฺวา, ธารยํ จงฺกมี นเภฯ  
</p>
  
<p>
‘‘ฉสฺสูโรทยกาเลว, โลกญฺจากาสิ ธูมิกํ;  
  
ยุคเนฺต วิย โลกํ สา, ชาลามาลากุลํ อกาฯ  
</p>
  
<p>
‘‘มุจลินฺทํ มหาเสลํ, เมรุมูลนทนฺตเร;  
  
สาสปาริว สพฺพานิ, เอเกนคฺคหิ มุฎฺฐินาฯ  
</p>
  
<p>
‘‘องฺคุลเคฺคน ฉาเทสิ, ภากรํ สนิสากรํ;  
  
จนฺทสูรสหสฺสานิ, อาเวฬมิว ธารยิฯ  
</p>
  
<p>
‘‘จตุสาครโตยานิ, ธารยี เอกปาณินา;  
  
ยุคนฺตชลทาการํ, มหาวสฺสํ ปวสฺสถฯ  
</p>
  
<p>
‘‘จกฺกวตฺติํ สปริสํ, มาปยี สา นภตฺตเล;  
  
ครุฬํ ทฺวิรทํ สีหํ, วินทนฺตํ ปทสฺสยิฯ  
</p>
  
<p>
‘‘เอกิกา  
อภินิมฺมิตฺวา, อปฺปเมยฺยํ ภิกฺขุนีคณํ;  
  
ปุน อนฺตรธาเปตฺวา, เอกิกา มุนิมพฺรวิฯ  
</p>
  
<p>
‘‘มาตุจฺฉา เต มหาวีร, ตว สาสนการิกา;  
  
อนุปฺปตฺตา สกํ อตฺถํ, ปาเท วนฺทามิ จกฺขุมฯ  
</p>
  
<p>
‘‘ทเสฺสตฺวา วิวิธา อิทฺธี, โอโรหิตฺวา นภตฺตลา;  
  
วนฺทิตฺวา โลกปโชฺชตํ, เอกมนฺตํ นิสีทิ สาฯ  
</p>
  
<p>
‘‘สา วีสวสฺสสติกา, ชาติยาหํ มหามุเน;  
  
อลเมตฺตาวตา วีร, นิพฺพายิสฺสามิ นายกฯ  
</p>
  
<p>
‘‘ตทาติวิมฺหิตา  
สพฺพา, ปริสา สา กตญฺชลี;  
  
อโวจเยฺย กถํ อาสิ, อตุลิทฺธิปรกฺกมาฯ  
</p>
  
<p>
‘‘ปทุมุตฺตโร นาม ชิโน, สพฺพธเมฺมสุ จกฺขุมา;  
  
อิโต สตสหสฺสมฺหิ, กเปฺป อุปฺปชฺชิ นายโกฯ  
</p>
  
<p>
‘‘ตทาหํ หํสวติยํ, ชาตามจฺจกุเล อหุํ;  
  
สโพฺพปการสมฺปเนฺน, อิเทฺธ ผีเต มหทฺธเนฯ  
</p>
  
<p>
‘‘กทาจิ ปิตุนา สทฺธิํ, ทาสีคณปุรกฺขตา;  
  
มหตา ปริวาเรน, ตํ อุเปจฺจ นราสภํฯ  
</p>
  
<p>
‘‘วาสวํ  
วิย วสฺสนฺตํ, ธมฺมเมฆํ อนาสวํ;  
  
สรทาทิจฺจสทิสํ, รํสิชาลสมุชฺชลํฯ  
</p>
  
<p>
‘‘ทิสฺวา จิตฺตํ ปสาเทตฺวา, สุตฺวา จสฺส สุภาสิตํ;  
  
มาตุจฺฉํ ภิกฺขุนิํ อเคฺค, ฐเปนฺตํ นรนายกํฯ  
</p>
  
<p>
‘‘สุตฺวา ทตฺวา มหาทานํ, สตฺตาหํ ตสฺส ตาทิโน;  
  
สสงฺฆสฺส นรคฺคสฺส, ปจฺจยานิ พหูนิ จฯ  
</p>
  
<p>
‘‘นิปจฺจ ปาทมูลมฺหิ, ตํ ฐานมภิปตฺถยิํ;  
  
ตโต มหาปริสติํ, อโวจ อิสิสตฺตโมฯ  
</p>
  
<p>
‘‘ยา สสงฺฆํ อโภเชสิ, สตฺตาหํ โลกนายกํ;  
  
ตมหํ กิตฺตยิสฺสามิ, สุณาถ มม ภาสโตฯ  
</p>
  
<p>
‘‘สตสหสฺสิโต  
กเปฺป, โอกฺกากกุลสมฺภโว;  
  
โคตโม นาม โคเตฺตน, สตฺถา โลเก ภวิสฺสติฯ  
</p>
  
<p>
ตสฺส  
ธเมฺมสุ ทายาทา, โอรสา ธมฺมนิมฺมิตา;  
  
โคตมี นาม นาเมน, เหสฺสติ สตฺถุ สาวิกาฯ  
</p>
  
<p>
‘‘ตสฺส พุทฺธสฺส มาตุจฺฉา, ชีวิตาปาทิกา อยํ;  
  
รตฺตญฺญูนญฺจ อคฺคตฺตํ, ภิกฺขุนีนํ ลภิสฺสติฯ  
</p>
  
<p>
‘‘ตํ สุตฺวาน ปโมทิตฺวา, ยาวชีวํ ตทา ชินํ;  
  
ปจฺจเยหิ อุปฎฺฐิตฺวา, ตโต กาลงฺกตา อหํฯ  
</p>
  
<p>
‘‘ตาวติํเสสุ เทเวสุ, สพฺพกามสมิทฺธิสุ;  
  
นิพฺพตฺตา ทสหเงฺคหิ, อเญฺญ อภิภวิํ อหํฯ  
</p>
  
<p>
‘‘รูปสเทฺทหิ คเนฺธหิ, รเสหิ ผุสเนหิ จ;  
  
อายุนาปิ จ วเณฺณน, สุเขน ยสสาปิ จฯ  
</p>
  
<p>
‘‘ตเถวาธิปเตเยฺยน, อธิคยฺห วิโรจหํ;  
  
อโหสิํ อมรินฺทสฺส, มเหสี ทยิตา ตหิํฯ  
</p>
  
<p>
‘‘สํสาเร สํสรนฺตีหํ, กมฺมวายุสเมริตา;  
  
กาสิสฺส รโญฺญ วิสเย, อชายิํ ทาสคามเกฯ  
</p>
  
<p>
‘‘ปญฺจทาสสตานูนา, นิวสนฺติ ตหิํ ตทา;  
  
สเพฺพสํ ตตฺถ โย เชโฎฺฐ, ตสฺส ชายา อโหสหํฯ  
</p>
  
<p>
‘‘สยมฺภุโน ปญฺจสตา, คามํ ปิณฺฑาย ปาวิสุํ;  
  
เต ทิสฺวาน อหํ ตุฎฺฐา, สห สพฺพาหิ อิตฺถิภิฯ  
</p>
  
<p>
‘‘ปูคา  
หุตฺวาว สพฺพาโย, จตุมาเส อุปฎฺฐหุํ;  
  
ติจีวรานิ ทตฺวาน, สํสริมฺห สสามิกาฯ  
</p>
  
<p>
‘‘ตโต  
จุตา สพฺพาปิ ตา, ตาวติํสคตา มยํ;  
  
ปจฺฉิเม จ ภเว ทานิ, ชาตา เทวทเห ปุเรฯ  
</p>
  
<p>
‘‘ปิตา อญฺชนสโกฺก เม, มาตา มม สุลกฺขณา;  
  
ตโต กปิลวตฺถุสฺมิํ, สุโทฺธทนฆรํ คตาฯ  
</p>
  
<p>
‘‘เสสา  
สกฺยกุเล ชาตา, สกฺยานํ ฆรมาคมุํ;  
  
อหํ วิสิฎฺฐา สพฺพาสํ, ชินสฺสาปาทิกา อหุํฯ  
</p>
  
<p>
‘‘มม ปุโตฺตภินิกฺขมฺม, พุโทฺธ อาสิ วินายโก;  
  
ปจฺฉาหํ ปพฺพชิตฺวาน, สเตหิ สห ปญฺจหิฯ  
</p>
  
<p>
‘‘สากิยานีหิ ธีราหิ, สห สนฺติสุขํ ผุสิํ;  
  
เย ตทา ปุพฺพชาติยํ, อมฺหากํ อาสุ สามิโนฯ  
</p>
  
<p>
‘‘สหปุญฺญสฺส กตฺตาโร, มหาสมยการกา;  
  
ผุสิํสุ อรหตฺตํ เต, สุคเตนานุกมฺปิตาฯ  
</p>
  
<p>
‘‘ตเทตรา ภิกฺขุนิโย, อารุหิํสุ นภตฺตลํ;  
  
สํคตา วิย ตาราโย, วิโรจิํสุ มหิทฺธิกาฯ  
</p>
  
<p>
‘‘อิทฺธี อเนกา ทเสฺสสุํ, ปิฬนฺธวิกติํ ยถา;  
  
กมฺมาโร กนกเสฺสว, กมฺมญฺญสฺส สุสิกฺขิโตฯ  
</p>
  
<p>
‘‘ทเสฺสตฺวา ปาฎิหีรานิ, วิจิตฺตานิ พหูนิ จ;  
  
โตเสตฺวา วาทิปวรํ, มุนิํ สปริสํ ตทาฯ  
</p>
  
<p>
‘‘โอโรหิตฺวาน คคนา, วนฺทิตฺวา อิสิสตฺตมํ;  
  
อนุญฺญาตา นรเคฺคน, ยถาฐาเน นิสีทิสุํฯ  
</p>
  
<p>
‘‘อโหนุกมฺปิกา อมฺหํ, สพฺพาสํ จิร โคตมี;  
  
วาสิตา ตว ปุเญฺญหิ, ปตฺตา โน อาสวกฺขยํฯ  
</p>
  
<p>
‘‘กิเลสา  
ฌาปิตา อมฺหํ, ภวา สเพฺพ สมูหตา;  
  
นาคีว พนฺธนํ เฉตฺวา, วิหราม อนาสวาฯ  
</p>
  
<p>
‘‘สฺวาคตํ วต โน อาสิ, พุทฺธเสฎฺฐสฺส สนฺติเก;  
  
ติโสฺส วิชฺชา อนุปฺปตฺตา, กตํ พุทฺธสฺส สาสนํฯ  
</p>
  
<p>
‘‘ปฎิสมฺภิทา จตโสฺส, วิโมกฺขาปิ จ อฎฺฐิเม;  
  
ฉฬภิญฺญา สจฺฉิกตา, กตํ พุทฺธสฺส สาสนํฯ  
</p>
  
<p>
‘‘อิทฺธีสุ จ วสี โหม, ทิพฺพาย โสตธาตุยา;  
  
เจโตปริยญาณสฺส, วสี โหม มหามุเนฯ  
</p>
  
<p>
‘‘ปุเพฺพนิวาสํ  
ชานาม, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภวาฯ  
</p>
  
<p>
‘‘อเตฺถ  
ธเมฺม จ เนรุเตฺต, ปฎิภาเน จ วิชฺชติ;  
  
ญาณํ อมฺหํ มหาวีร, อุปฺปนฺนํ ตว สนฺติเกฯ  
</p>
  
<p>
‘‘อสฺมาภิ ปริจิโณฺณสิ, เมตฺตจิตฺตา หิ นายก;  
  
อนุชานาหิ สพฺพาสํ, นิพฺพานาย มหามุเนฯ  
</p>
  
<p>
‘‘นิพฺพายิสฺสาม อิเจฺจวํ, กิํ วกฺขามิ วทนฺติโย;  
  
ยสฺส ทานิ จ โว กาลํ, มญฺญถาติ ชิโนพฺรวิฯ  
</p>
  
<p>
‘‘โคตมีอาทิกา ตาโย, ตทา ภิกฺขุนิโย ชินํ;  
  
วนฺทิตฺวา อาสนา ตมฺหา, วุฎฺฐาย อาคมิํสุ ตาฯ  
</p>
  
<p>
‘‘มหตา ชนกาเยน, สห โลกคฺคนายโก;  
  
อนุสํยายี โส วีโร, มาตุจฺฉํ ยาวโกฎฺฐกํฯ  
</p>
  
<p>
‘‘ตทา  
นิปติ ปาเทสุ, โคตมี โลกพนฺธุโน;  
  
สเหว ตาหิ สพฺพาหิ, ปจฺฉิมํ ปาทวนฺทนํฯ  
</p>
  
<p>
‘‘อิทํ ปจฺฉิมกํ มยฺหํ, โลกนาถสฺส ทสฺสนํ;  
  
น ปุโน อมตาการํ, ปสฺสิสฺสามิ มุขํ ตวฯ  
</p>
  
<p>
‘‘น จ เม วนฺทนํ วีร, ตว ปาเท สุโกมเล;  
  
สมฺผุสิสฺสติ โลกคฺค, อชฺช คจฺฉามิ นิพฺพุติํฯ  
</p>
  
<p>
‘‘รูเปน กิํ ตวาเนน, ทิเฎฺฐ ธเมฺม ยถาตเถ;  
  
สพฺพํ สงฺขตเมเวตํ, อนสฺสาสิกมิตฺตรํฯ  
</p>
  
<p>
‘‘สา สห ตาหิ คนฺตฺวาน, ภิกฺขุนุปสฺสยํ สกํ;  
  
อฑฺฒปลฺลงฺกมาภุชฺช, นิสีทิ ปรมาสเนฯ  
</p>
  
<p>
‘‘ตทา อุปาสิกา ตตฺถ, พุทฺธสาสนวจฺฉลา;  
  
ตสฺสา ปวตฺติํ สุตฺวาน, อุเปสุํ ปาทวนฺทิกาฯ  
</p>
  
<p>
‘‘กเรหิ อุรํ ปหนฺตา, ฉินฺนมูลา ยถา ลตา;  
  
โรทนฺตา กรุณํ รวํ, โสกฎฺฎา ภูมิปาติตาฯ  
</p>
  
<p>
‘‘มา  
โน สรณเท นาเถ, วิหาย คมิ นิพฺพุติํ;  
  
นิปติตฺวาน ยาจาม, สพฺพาโย สิรสา มยํฯ  
</p>
  
<p>
‘‘ยา ปธานตมา ตาสํ, สทฺธา ปญฺญา อุปาสิกา;  
  
ตสฺสา สีสํ ปมชฺชนฺตี, อิทํ วจนมพฺรวิฯ  
</p>
  
<p>
‘‘อลํ ปุตฺตา วิสาเทน, มารปาสานุวตฺตินา;  
  
อนิจฺจํ สงฺขตํ สพฺพํ, วิโยคนฺตํ จลาจลํฯ  
</p>
  
<p>
‘‘ตโต  
  
สา ตา วิสชฺชิตฺวา, ปฐมํ ฌานมุตฺตมํ;  
  
ทุติยญฺจ ตติยญฺจ, สมาปชฺชิ จตุตฺถกํฯ  
</p>
  
<p>
‘‘อากาสายตนเญฺจว, วิญฺญาณายตนํ ตถา;  
  
อากิญฺจํ เนวสญฺญญฺจ, สมาปชฺชิ ยถากฺกมํฯ  
</p>
  
<p>
‘‘ปฎิโลเมน ฌานานิ, สมาปชฺชิตฺถ โคตมี;  
  
ยาวตา ปฐมํ ฌานํ, ตโต ยาวจตุตฺถกํฯ  
</p>
  
<p>
‘‘ตโต วุฎฺฐาย นิพฺพายิ, ทีปจฺจีว นิราสวา;  
  
ภูมิจาโล มหา อาสิ, นภสา วิชฺชุตา ปติฯ  
</p>
  
<p>
‘‘ปนาทิตา ทุนฺทุภิโย, ปริเทวิํสุ เทวตา;  
  
ปุปฺผวุฎฺฐี จ คคนา, อภิวสฺสถ เมทนิํฯ  
</p>
  
<p>
‘‘กมฺปิโต เมรุราชาปิ, รงฺคมเชฺฌ ยถา นโฎ;  
  
โสเกน จาติทีโนว, วิรโว อาสิ สาคโรฯ  
</p>
  
<p>
‘‘เทวา นาคาสุรา พฺรหฺมา, สํวิคฺคาหิํสุ ตงฺขเณ;  
  
อนิจฺจา วต สงฺขารา, ยถายํ วิลยํ คตาฯ  
</p>
  
<p>
‘‘ยา เจ มํ ปริวาริํสุ, สตฺถุ สาสนการิกา;  
  
ตโยปิ อนุปาทานา, ทีปจฺจิ วิย นิพฺพุตาฯ  
</p>
  
<p>
‘‘หา โยคา วิปฺปโยคนฺตา, หานิจฺจํ สพฺพสงฺขตํ;  
  
หา ชีวิตํ วินาสนฺตํ, อิจฺจาสิ ปริเทวนาฯ  
</p>
  
<p>
‘‘ตโต เทวา จ พฺรหฺมา จ, โลกธมฺมานุวตฺตนํ;  
  
กาลานุรูปํ กุพฺพนฺติ, อุเปตฺวา อิสิสตฺตมํฯ  
</p>
  
<p>
‘‘ตทา  
  
อามนฺตยี สตฺถา, อานนฺทํ สุตสาครํ;  
  
คจฺฉานนฺท นิเวเทหิ, ภิกฺขูนํ มาตุ นิพฺพุติํฯ  
</p>
  
<p>
‘‘ตทานโนฺท นิรานโนฺท, อสฺสุนา ปุณฺณโลจโน;  
  
คคฺคเรน สเรนาห, สมาคจฺฉนฺตุ ภิกฺขโวฯ  
</p>
  
<p>
‘‘ปุพฺพทกฺขิณปจฺฉาสุ, อุตฺตราย จ สนฺติเก;  
  
สุณนฺตุ ภาสิตํ มยฺหํ, ภิกฺขโว สุคโตรสาฯ  
</p>
  
<p>
‘‘ยา วฑฺฒยิ ปยเตฺตน, สรีรํ ปจฺฉิมํ มุเน;  
  
สา โคตมี คตา สนฺติํ, ตาราว สูริโยทเยฯ  
</p>
  
<p>
‘‘พุทฺธมาตาปิ  
ปญฺญตฺติํ, ฐปยิตฺวา คตาสมํ;  
  
น ยตฺถ ปญฺจเนโตฺตปิ, คติํ ทกฺขติ นายโกฯ  
</p>
  
<p>
‘‘ยสฺสตฺถิ สุคเต สทฺธา, โย จ ปิโย มหามุเน;  
  
พุทฺธมาตุสฺส สกฺการํ, กโรตุ สุคโตรโสฯ  
</p>
  
<p>
‘‘สุทูรฎฺฐาปิ ตํ สุตฺวา, สีฆมาคจฺฉุ ภิกฺขโว;  
  
เกจิ พุทฺธานุภาเวน, เกจิ อิทฺธีสุ โกวิทาฯ  
</p>
  
<p>
‘‘กูฎาคารวเร รเมฺม, สพฺพโสณฺณมเย สุเภ;  
  
มญฺจกํ สมาโรเปสุํ, ยตฺถ สุตฺตาสิ โคตมีฯ  
</p>
  
<p>
‘‘จตฺตาโร โลกปาลา เต, อํเสหิ สมธารยุํ;  
  
เสสา สกฺกาทิกา เทวา, กูฎาคาเร สมคฺคหุํฯ  
</p>
  
<p>
‘‘กูฎาคารานิ สพฺพานิ, อาสุํ ปญฺจสตานิปิ;  
  
สรทาทิจฺจวณฺณานิ, วิสฺสกมฺมกตานิ หิฯ  
</p>
  
<p>
‘‘สพฺพา  
ตาปิ ภิกฺขุนิโย, อาสุํ มเญฺจสุ สายิตา;  
  
เทวานํ ขนฺธมารุฬฺหา, นิยฺยนฺติ อนุปุพฺพโสฯ  
</p>
  
<p>
‘‘สพฺพโส ฉาทิตํ อาสิ, วิตาเนน นภตฺตลํ;  
  
สตารา จนฺทสูรา จ, ลญฺฉิตา กนกามยาฯ  
</p>
  
<p>
‘‘ปฎากา อุสฺสิตาเนกา, วิตตา ปุปฺผกญฺจุกา;  
  
โอคตากาสปทุมา, มหิยา ปุปฺผมุคฺคตํฯ  
</p>
  
<p>
‘‘ทิสฺสนฺติ  
จนฺทสูริยา, ปชฺชลนฺติ จ ตารกา;  
  
มชฺฌํ คโตปิ จาทิโจฺจ, น ตาเปสิ สสี ยถาฯ  
</p>
  
<p>
‘‘เทวา ทิเพฺพหิ คเนฺธหิ, มาเลหิ สุรภีหิ จ;  
  
วาทิเตหิ จ นเจฺจหิ, สงฺคีตีหิ จ ปูชยุํฯ  
</p>
  
<p>
‘‘นาคาสุรา จ พฺรหฺมาโน, ยถาสตฺติ ยถาพลํ;  
  
ปูชยิํสุ จ นิยฺยนฺติํ, นิพฺพุตํ พุทฺธมาตรํฯ  
</p>
  
<p>
‘‘สพฺพาโย ปุรโต นีตา, นิพฺพุตา สุคโตรสา;  
  
โคตมี นิยฺยเต ปจฺฉา, สกฺกตา พุทฺธโปสิกาฯ  
</p>
  
<p>
‘‘ปุรโต  
เทวมนุชา, สนาคาสุรพฺรหฺมกา;  
  
ปจฺฉา สสาวโก พุโทฺธ, ปูชตฺถํ ยาติ มาตุยาฯ  
</p>
  
<p>
‘‘พุทฺธสฺส ปรินิพฺพานํ, เนทิสํ อาสิ ยาทิสํ;  
  
โคตมีปรินิพฺพานํ, อเตวจฺฉริยํ อหุฯ  
</p>
  
<p>
‘‘พุโทฺธ พุทฺธสฺส นิพฺพาเน, โนปฎิยาทิ ภิกฺขโว;  
  
พุโทฺธ โคตมินิพฺพาเน, สาริปุตฺตาทิกา ตถาฯ  
</p>
  
<p>
‘‘จิตกานิ  
กริตฺวาน, สพฺพคนฺธมยานิ เต;  
  
คนฺธจุณฺณปกิณฺณานิ, ฌาปยิํสุ จ ตา ตหิํฯ  
</p>
  
<p>
‘‘เสสภาคานิ ฑยฺหิํสุ, อฎฺฐี เสสานิ สพฺพโส;  
  
อานโนฺท จ ตทาโวจ, สํเวคชนกํ วโจฯ  
</p>
  
<p>
‘‘โคตมี นิธนํ ยาตา, ฑยฺหญฺจสฺส สรีรกํ;  
  
สเงฺกตํ พุทฺธนิพฺพานํ, น จิเรน ภวิสฺสติฯ  
</p>
  
<p>
‘‘ตโต โคตมิธาตูนิ, ตสฺสา ปตฺตคตานิ โส;  
  
อุปนาเมสิ นาถสฺส, อานโนฺท พุทฺธโจทิโตฯ  
</p>
  
<p>
‘‘ปาณินา ตานิ ปคฺคยฺห, อโวจ อิสิสตฺตโม;  
  
มหโต สารวนฺตสฺส, ยถา รุกฺขสฺส ติฎฺฐโตฯ  
</p>
  
<p>
‘‘โย โส มหตฺตโร ขโนฺธ, ปลุเชฺชยฺย อนิจฺจตา;  
  
ตถา ภิกฺขุนิสงฺฆสฺส, โคตมี ปรินิพฺพุตาฯ  
</p>
  
<p>
‘‘อโห  
อจฺฉริยํ มยฺหํ, นิพฺพุตายปิ มาตุยา;  
  
สารีรมตฺตเสสาย, นตฺถิ โสกปริทฺทโวฯ  
</p>
  
<p>
‘‘น โสจิยา ปเรสํ สา, ติณฺณสํสารสาครา;  
  
ปริวชฺชิตสนฺตาปา, สีติภูตา สุนิพฺพุตาฯ  
</p>
  
<p>
‘‘ปณฺฑิตาสิ มหาปญฺญา, ปุถุปญฺญา ตเถว จ;  
  
รตฺตญฺญู ภิกฺขุนีนํ สา, เอวํ ธาเรถ ภิกฺขโวฯ  
</p>
  
<p>
‘‘อิทฺธีสุ จ วสี อาสิ, ทิพฺพาย โสตธาตุยา;  
  
เจโตปริยญาณสฺส, วสี อาสิ จ โคตมีฯ  
</p>
  
<p>
‘‘ปุเพฺพนิวาสมญฺญาสิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ตสฺสา ปุนพฺภโวฯ  
</p>
  
<p>
‘‘อตฺถธมฺมนิรุตฺตีสุ  
, ปฎิภาเน ตเถว จ;  
  
ปริสุทฺธํ อหุ ญาณํ, ตสฺมา โสจนิยา น สาฯ  
</p>
  
<p>
‘‘อโยฆนหตเสฺสว  
, ชลโต ชาตเวทสฺส;  
  
อนุปุพฺพูปสนฺตสฺส, ยถา น ญายเต คติฯ  
</p>
  
<p>
‘‘เอวํ สมฺมา วิมุตฺตานํ, กามพโนฺธฆตารินํ;  
  
ปญฺญาเปตุํ คติ นตฺถิ, ปตฺตานํ อจลํ สุขํฯ  
</p>
  
<p>
‘‘อตฺตทีปา ตโต โหถ, สติปฎฺฐานโคจรา;  
  
ภาเวตฺวา สตฺตโพชฺฌเงฺค, ทุกฺขสฺสนฺตํ กริสฺสถา’’ติฯ (อป. เถรี ๒.๒.๙๗-๒๘๘);  
</p>
  
มหาปชาปติโคตมีเถรีคาถาวณฺณนา นิฎฺฐิตาฯ  
</p>
  
<h3>๗. คุตฺตาเถรีคาถาวณฺณนา</h3>
<p>ติอาทิกา คุตฺตาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี อนุกฺกเมน สมฺภตวิโมกฺขสมฺภารา หุตฺวา, ปริปกฺกกุสลมูลา สุคตีสุเยว สํสรนฺตี อิมสฺมิํ พุทฺธุปฺปาเท สาวตฺถิยํ พฺราหฺมณกุเล นิพฺพตฺตา, ติสฺสา นามํ อโหสิฯ สา วิญฺญุตํ ปตฺวา อุปนิสฺสยสมฺปตฺติยา โจทิยมานา ฆราวาสํ ชิคุจฺฉนฺตี มาตาปิตโร อนุชานาเปตฺวา มหาปชาปติโคตมิยา สนฺติเก ปพฺพชิฯ ปพฺพชิตฺวา  จ วิปสฺสนํ ปฎฺฐเปตฺวา ภาวนํ อนุยุญฺชนฺติยา ตสฺสา จิตฺตํ จิรกาลปริจเยน พหิทฺธารมฺมเณ วิธาวติ, เอกคฺคํ นาโหสิฯ สตฺถา ทิสฺวา ตํ อนุคฺคณฺหโนฺต, คนฺธกุฎิยํ ยถานิสิโนฺนว โอภาสํ ผริตฺวา ตสฺสา อาสเนฺน อากาเส นิสินฺนํ วิย อตฺตานํ ทเสฺสตฺวา โอวทโนฺต –</p>


<ol>
<li>
‘‘คุเตฺต ยทตฺถํ ปพฺพชฺชา, หิตฺวา ปุตฺตํ วสุํ ปิยํ;  
  
ตเมว อนุพฺรูเหหิ, มา จิตฺตสฺส วสํ คมิฯ  
</li>
  
<li>
‘‘จิเตฺตน  
วญฺจิตา สตฺตา, มารสฺส วิสเย รตา;  
  
อเนกชาติสํสารํ, สนฺธาวนฺติ อวิทฺทสูฯ  
</li>
  
<li>
‘‘กามาจฺฉนฺทญฺจ  
พฺยาปาทํ, สกฺกายทิฎฺฐิเมว จ;  
  
สีลพฺพตปรามาสํ, วิจิกิจฺฉํ จ ปญฺจมํฯ  
</li>
  
<li>
‘‘สํโยชนานิ เอตานิ, ปชหิตฺวาน ภิกฺขุนี;  
  
โอรมฺภาคมนียานิ, นยิทํ ปุนเรหิสิฯ  
</li>
  
<li>
‘‘ราคํ มานํ อวิชฺชญฺจ, อุทฺธจฺจญฺจ วิวชฺชิย;  
  
สํโยชนานิ เฉตฺวาน, ทุกฺขสฺสนฺตํ กริสฺสสิฯ  
</li>
  
<li>
‘‘เขเปตฺวา ชาติสํสารํ, ปริญฺญาย ปุนพฺภวํ;  
  
ทิเฎฺฐว ธเมฺม นิจฺฉาตา, อุปสนฺตา จริสฺสสี’’ติฯ – อิมา คาถา อาภาสิ;  
</li>
  
<p>ตตฺถ ติ  ยสฺส กิเลสปรินิพฺพานสฺส ขนฺธปรินิพฺพานสฺส จ อตฺถายฯ นฺติ ปิยายิตพฺพํ ญาติปริวฎฺฎํ โภคกฺขนฺธญฺจ หิตฺวา มม สาสเน  พฺรหฺมจริยวาโส อิจฺฉิโต, ตเมว วเฑฺฒยฺยาสิ สมฺปาเทยฺยาสิฯ ติ ทีฆรตฺตํ รูปาทิอารมฺมณวเสน วฑฺฒิตสฺส กูฎจิตฺตสฺส วสํ มา คจฺฉิฯ
</ol></p>


<p>ยสฺมา จิตฺตํ นาเมตํ มายูปมํ, เยน วญฺจิตา อนฺธปุถุชฺชนา มารวสานุคา สํสารํ นาติวตฺตนฺติฯ เตน วุตฺตํ ติอาทิฯ</p>


<p>  ติ เอตานิ นฺติอาทินา ยถาวุตฺตานิ ปญฺจ พนฺธนเฎฺฐน สํโยชนานิฯ ติ อนาคามิมเคฺคน สมุจฺฉินฺทิตฺวาฯ ติ ตสฺสา อาลปนํฯ ติ รูปารูปธาตุโต เหฎฺฐาภาเค กามธาตุยํ มนุสฺสชีวสฺส หิตานิ อุปการานิ ตตฺถ ปฎิสนฺธิยา ปจฺจยภาวโตฯ ม-กาโร ปทสนฺธิกโรฯ ‘‘โอรมาคมนียานี’’ติ ปาฬิ, โส เอวโตฺถฯ ติ โอรมฺภาคิยานํ สํโยชนานํ ปหาเนน อิทํ กามฎฺฐานํ กามภวํ  ปฎิสนฺธิวเสน ปุน นาคมิสฺสสิฯ ร-กาโร ปทสนฺธิกโรฯ ‘‘อิตฺถ’’นฺติ วา ปาฬิ, อิตฺถตฺตํ กามภวมิเจฺจว อโตฺถฯ</p>


<p>นฺติ รูปราคญฺจ อรูปราคญฺจฯ นฺติ อคฺคมคฺควชฺฌํ มานํฯ ติ เอตฺถาปิ  เอเสว นโยฯ ติ วิปสฺสนาย วิกฺขเมฺภตฺวาฯ ติ เอตานิ รูปราคาทีนิ ปญฺจุทฺธมฺภาคิยานิ สํโยชนานิ อรหตฺตมเคฺคน สมุจฺฉินฺทิตฺวาฯ ติ สพฺพสฺสาปิ วฎฺฎทุกฺขสฺส ปริยนฺตํ ปริโยสานํ ปาปุณิสฺสสิฯ</p>


<p>นฺติ ชาติ สมูลิกสํสารปวตฺติํ ปริโยสาเปตฺวาฯ ติ นิตฺตณฺหาฯ ติ สพฺพโส กิเลสานํ วูปสเมน อุปสนฺตาฯ เสสํ วุตฺตนยเมวฯ</p>


<p>เอวํ สตฺถารา อิมาสุ คาถาสุ ภาสิตาสุ คาถาปริโยสาเน เถรี สห ปฎิสมฺภิทาหิ อรหตฺตํ ปตฺวา อุทานวเสน ภควตา ภาสิตนิยาเมเนว อิมา คาถา อภาสิฯ เตเนว ตา เถริยา คาถา นาม ชาตาฯ</p>

</p>


<h3>๘. วิชยาเถรีคาถาวณฺณนา</h3>
<p>นฺติอาทิกา วิชยาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี, อนุกฺกเมน ปริพฺรูหิตกุสลมูลา เทวมนุเสฺสสุ สํสรนฺตี, อิมสฺมิํ พุทฺธุปฺปาเท ราชคเห อญฺญตรสฺมิํ กุลเคเห นิพฺพตฺติตฺวา วิญฺญุตํ ปตฺวา เขมาย  เถริยา คิหิกาเล สหายิกา อโหสิฯ สา ตสฺสา ปพฺพชิตภาวํ สุตฺวา ‘‘สาปิ นาม ราชมเหสี ปพฺพชิสฺสติ กิมงฺคํ ปนาห’’นฺติ ปพฺพชิตุกามาเยว หุตฺวา เขมาเถริยา สนฺติกํ อุปสงฺกมิฯ เถรี ตสฺสา อชฺฌาสยํ ญตฺวา ตถา ธมฺมํ เทเสสิ, ยถา สํสาเร สํวิคฺคมานสา สาสเน สา อภิปฺปสนฺนา ภวิสฺสติฯ สา ตํ ธมฺมํ สุตฺวา สํเวคชาตา ปฎิลทฺธสทฺธา จ หุตฺวา ปพฺพชฺชํ ยาจิฯ เถรี ตํ ปพฺพาเชสิฯ สา ปพฺพชิตฺวา กตปุพฺพกิจฺจา วิปสฺสนํ ปฎฺฐเปตฺวา เหตุสมฺปนฺนตาย, น จิรเสฺสว สห ปฎิสมฺภิทาหิ อรหตฺตํ ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘จตุกฺขตฺตุํ  
ปญฺจกฺขตฺตุํ, วิหารา อุปนิกฺขมิํ;  
  
อลทฺธา เจตโส สนฺติํ, จิเตฺต อวสวตฺตินีฯ  
</li>
  
<li>
‘‘ภิกฺขุนิํ  
อุปสงฺกมฺม, สกฺกจฺจํ ปริปุจฺฉหํ;  
  
สา เม ธมฺมมเทเสสิ, ธาตุอายตนานิ จฯ  
</li>
  
<li>
‘‘จตฺตาริ อริยสจฺจานิ, อินฺทฺริยานิ พลานิ จ;  
  
โพชฺฌงฺคฎฺฐงฺคิกํ มคฺคํ, อุตฺตมตฺถสฺส ปตฺติยาฯ  
</li>
  
<li>
‘‘ตสฺสาหํ วจนํ สุตฺวา, กโรนฺตี อนุสาสนิํ;  
  
รตฺติยา ปุริเม ยาเม, ปุพฺพชาติมนุสฺสริํฯ  
</li>
  
<li>
‘‘รตฺติยา มชฺฌิเม ยาเม, ทิพฺพจกฺขุํ วิโสธยิํ;  
  
รตฺติยา ปจฺฉิเม ยาเม, ตโมขนฺธํ ปทาลยิํฯ  
</li>
  
<li>
‘‘ปีติสุเขน จ กายํ, ผริตฺวา วิหริํ ตทา;  
  
สตฺตมิยา ปาเท ปสาเรสิํ, ตโมขนฺธํ ปทาลิยา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ เขมาเถริํ สนฺธาย วทติฯ</p>


<p>นฺติ สตฺตโพชฺฌงฺคญฺจ อฎฺฐงฺคิกญฺจ อริยมคฺคํฯ ติ อรหตฺตสฺส นิพฺพานเสฺสว วา ปตฺติยา อธิคมายฯ</p>


<p>ติ  ผลสมาปตฺติปริยาปนฺนาย ปีติยา สุเขน จฯ นฺติ ตํสมฺปยุตฺตํ นามกายํ ตทนุสาเรน รูปกายญฺจฯ ติ ผุสิตฺวา พฺยาเปตฺวา วาฯ นฺติ วิปสฺสนาย อารทฺธทิวสโต สตฺตมิยํ ปลฺลงฺกํ ภินฺทิตฺวา ปาเท ปสาเรสิํฯ กถํ?  อปฺปทาลิตปุพฺพํ โมหกฺขนฺธํ อคฺคมคฺคญาณาสินา ปทาเลตฺวาฯ เสสํ เหฎฺฐา วุตฺตนยเมวฯ</p>

</p>

</p>





