<h1>๓. วสฺสูปนายิกกฺขนฺธกํ</h1>
<h3>วสฺสูปนายิกานุชานนกถา</h3>
<p> วสฺสูปนายิกกฺขนฺธเก   – ติ อนนุญฺญาโต อสํวิหิโต วาฯ ติ เต ภิกฺขู, อิธสโทฺท นิปาตมโตฺตฯ ติ วินาสํ อาปาเทนฺตาฯ ติ อโปฺปสฺสุกฺกา นิพทฺธวาสํ วสิสฺสนฺติฯ ติ สกุณาฯ นฺติ วสฺสานนามเก เตมาเส วสฺสํ อุปคนฺตพฺพนฺติ อโตฺถฯ ติ กติ นุ โข วสฺสูปคมนานิฯ ติ เอตฺถ อปรชฺชุคตาย อสฺสาติ อปรชฺชุคตา, ตสฺสา อปรชฺชุคตาย; อติกฺกนฺตาย อปรสฺมิํ ทิวเสติ อโตฺถฯ ทุติยนเยปิ มาโส คตาย อสฺสาติ  ตสฺสา มาสคตาย; อติกฺกนฺตาย มาเส ปริปุเณฺณติ อโตฺถฯ ตสฺมา อาสาฬฺหีปุณฺณมาย อนนฺตเร ปาฎิปททิวเส, อาสาฬฺหีปุณฺณมิโต วา อปราย ปุณฺณมาย อนนฺตเร ปาฎิปททิวเสเยว วิหารํ ปฎิชคฺคิตฺวา ปานียํ ปริโภชนียํ อุปฎฺฐเปตฺวา สพฺพํ เจติยวนฺทนาทิสามีจิกมฺมํ นิฎฺฐาเปตฺวา ‘‘อิมสฺมิํ วิหาเร อิมํ เตมาสํ วสฺสํ อุเปมี’’ติ สกิํ วา ทฺวตฺติกฺขตฺตุํ วา วาจํ นิจฺฉาเรตฺวา วสฺสํ อุปคนฺตพฺพํฯ</p>


<p>วาจํ นิจฺฉาเรตฺวา วสฺสํ อุปคนฺตพฺพํฯ</p>


<h3>วสฺสาเนจาริกาปฎิเกฺขปาทิกถา</h3>
<p> ติ เอตฺถ อนเปกฺขคมเนน วา อญฺญตฺถ อรุณํ อุฎฺฐาปเนน วา อาปตฺติ เวทิตพฺพาฯ ติ เอตฺถ วิหารคณนาย อาปตฺติโย เวทิตพฺพาฯ สเจ หิ ตํ ทิวสํ วิหารสตสฺส อุปจารํ โอกฺกมิตฺวา อติกฺกมติ, สตํ อาปตฺติโยฯ สเจ ปน วิหารูปจารํ อติกฺกมิตฺวา อญฺญสฺส วิหารสฺส อุปจารํ อโนกฺกมิตฺวาว นิวตฺตติ, เอกา เอว อาปตฺติฯ เกนจิ อนฺตราเยน ปุริมิกํ อนุปคเตน ปจฺฉิมิกา อุปคนฺตพฺพาฯ</p>


<p>  ติ วสฺสนามกํ  ปฐมมาสํ อุกฺกฑฺฒิตุกาโม, สาวณมาสํ อกตฺวา ปุน อาสาฬฺหีมาสเมว กตฺตุกาโมติ อโตฺถฯ ติ อาคเม มาเสติ อโตฺถฯ นฺติ เอตฺถ วสฺสุกฺกฑฺฒเน ภิกฺขูนํ กาจิ ปริหานิ นาม นตฺถีติ อนุวตฺติตุํ  อนุญฺญาตํ, ตสฺมา อญฺญสฺมิมฺปิ ธมฺมิเก กเมฺม อนุวตฺติตพฺพํฯ อธมฺมิเก ปน น กสฺสจิ อนุวตฺติตพฺพํฯ</p>


<h3>สตฺตาหกรณียานุชานนกถา</h3>
<p> สตฺตาหกรณีเยสุ – นฺติ สตฺตาหพฺภนฺตเร ยํ กตฺตพฺพํ ตํ สตฺตาหกรณียํ, เตน สตฺตาหกรณีเยน กรณภูเตน คนฺตุํ อนุชานามีติ อโตฺถฯ นฺติ อิเมหิ สตฺตหิ ภิกฺขุอาทีหิ ทูเต ปหิเตเยว คนฺตุํ อนุชานามีติ อโตฺถฯ ติ สตฺตาเหเยว สนฺนิวตฺติตโพฺพ, อฎฺฐโม อรุโณ ตเตฺถว น อุฎฺฐาเปตโพฺพติ อโตฺถฯ</p>


<p>ติ อิโต ปฎฺฐาย วจฺจกุฎิ ชนฺตาฆรํ ชนฺตาฆรสาลาติ อิมานิ ตีณิ ปริหีนานิฯ</p>


<p>  อุโทสิตสิกฺขาปทาทีสุ วุตฺตาเนวฯ ติ ภตฺตเคหํ วุจฺจติฯ  สญฺจริตฺตสิกฺขาปเท วุตฺตเมวฯ ติ ยาว อยํ สุตฺตโนฺต น ปลุชฺชติ, ยาว อยํ สุตฺตโนฺต น วินสฺสติฯ ติ เอเตน ปริสงฺขตํ ยํกิญฺจิ กรณียํ สงฺคหิตํ โหติฯ สพฺพตฺถ จ ‘‘อิจฺฉามิ ทานญฺจ ทาตุํ ธมฺมญฺจ โสตุํ ภิกฺขู จ ปสฺสิตุ’’นฺติ อิมินาว กปฺปิยวจเนน เปสิเต คนฺตพฺพํ, เอเตสํ วา เววจเนนฯ เปยฺยาลกฺกโม ปน เอวํ เวทิตโพฺพ, ยถา ‘‘อุปาสเกน สงฺฆํ อุทฺทิสฺส วิหาราทโย การาปิตา โหนฺติ, สมฺพหุเล ภิกฺขู อุทฺทิสฺส, เอกํ ภิกฺขุํ อุทฺทิสฺส, ภิกฺขุนิสงฺฆํ อุทฺทิสฺส, สมฺพหุลา ภิกฺขุนิโย, เอกํ ภิกฺขุนิํ, สมฺพหุลา สิกฺขมานาโย, เอกํ สิกฺขมานํ, สมฺพหุเล สามเณเร, เอกํ สามเณรํ, สมฺพหุลา สามเณริโย, เอกํ สามเณริํ อุทฺทิสฺส อตฺตโน อตฺถาย นิเวสนํ การาปิตํ โหตี’’ติ วุตฺตํ; เอวเมว ‘‘อุปาสิกาย, ภิกฺขุนา, ภิกฺขุนิยา, สิกฺขมานาย, สามเณเรน, สามเณริยา สงฺฆํ อุทฺทิสฺสา’’ติ สพฺพํ วตฺตพฺพํฯ เอเตสุ สตฺตปฺปกาเรสุ กรณีเยสุ  ปหิเต คนฺตพฺพํฯ</p>


<h3>ปญฺจนฺนํอปฺปหิเตปิอนุชานนกถา</h3>
<p>   ติ เอเตสํ ภิกฺขุอาทีนํ สหธมฺมิกานํ ‘‘คิลานภตฺตํ วา คิลานุปฎฺฐากภตฺตํ วา เภสชฺชํ วา ปริเยสิสฺสามิ , ปุจฺฉิสฺสามิ วา, อุปฎฺฐหิสฺสามิ วา’’ติ เอวมาทินา ปรโต วิตฺถาเรตฺวา ทสฺสิเตน การเณน อปฺปหิเตปิ คนฺตพฺพํ, ปเคว ปหิเตฯ ภิกฺขุ คิลาโน โหติ, อนภิรติ อุปฺปนฺนา โหติ, กุกฺกุจฺจํ อุปฺปนฺนํ โหติ, ทิฎฺฐิคตํ อุปฺปนฺนํ โหติ, ครุธมฺมํ อชฺฌาปโนฺน โหติ ปริวาสารโห, มูลาย ปฎิกสฺสนารโห โหติ, มานตฺตารโห, อพฺภานารโห, สโงฺฆ กมฺมํ กตฺตุกาโม โหติ, กตํ วา สเงฺฆน กมฺมํ โหตีติ เอเตหิ ทสหิ การเณหิ ภิกฺขุสฺส สนฺติกํ คนฺตพฺพํฯ ภิกฺขุนิยา สนฺติกํ นวหิ การเณหิ คนฺตพฺพํ, สิกฺขมานาย สนฺติกํ ฉหิ – อาทิโต จตูหิ, สิกฺขา กุปฺปิตา โหติ, อุปสมฺปชฺชิตุกามา โหตีติฯ สามเณรสฺสาปิ ฉหิ – อาทิโต จตูหิ, วสฺสํ ปุจฺฉิตุกาโม อุปสมฺปชฺชิตุกาโม โหตีติฯ สามเณริยา อุปสมฺปทํ อปเนตฺวา สิกฺขาปทํ ทาตุกาโม โหตีติ อิมินา สทฺธิํ ปญฺจหิฯ ปรโต มาตาปิตูนํ อนุญฺญาตฎฺฐาเนปิ เอเสว นโยฯ อนฺธกฎฺฐกถายํ ปน ‘‘เย มาตาปิตูนํ อุปฎฺฐากา ญาตกา วา อญฺญาตกา วา เตสมฺปิ อปฺปหิเต คนฺตุํ วฎฺฎตี’’ติ วุตฺตํ, ตํ เนว อฎฺฐกถายํ, น ปาฬิยา วุตฺตํ, ตสฺมา น คเหตพฺพํฯ</p>


<h3>ปหิเตเยวอนุชานนกถา</h3>
<p> ติ เอกสฺมิํ วิหาเร ภิกฺขูหิ สทฺธิํ วสนกปุริโสฯ ติ ปลุชฺชติฯ นฺติ ทพฺพสมฺภารภณฺฑํ เฉทาปิตํฯ นฺติ อาหราเปยฺยุํฯ นฺติ ทเชฺช อหํฯ ติ เอตฺถ ยํกิญฺจิ อุโปสถาคาราทีสุ เสนาสเนสุ เจติยฉตฺตเวทิกาทีสุ วา กตฺตพฺพํ, อนฺตมโส ภิกฺขุโน ปุคฺคลิกเสนาสนมฺปิ, สพฺพํ สงฺฆกรณียเมวฯ ตสฺมา ตสฺส นิปฺผาทนตฺถํ ทพฺพสมฺภาราทีนิ วา อาหริตุํ วฑฺฒกีปฺปภุตีนํ ภตฺตเวตนาทีนิ วา ทาเปตุํ คนฺตพฺพํฯ</p>


<p>อยํ ปเนตฺถ ปาฬิมุตฺตกรตฺติเจฺฉทวินิจฺฉโย – ธมฺมสวนตฺถาย อนิมนฺติเตน คนฺตุํ น วฎฺฎติฯ สเจ เอกสฺมิํ มหาวาเส ปฐมํเยว กติกา กตา โหติ – ‘‘อสุกทิวสํ นาม สนฺนิปติตพฺพ’’นฺติ , นิมนฺติโตเยว นาม โหติ, คนฺตุํ วฎฺฎติฯ ‘‘ภณฺฑกํ โธวิสฺสามี’’ติ คนฺตุํ น วฎฺฎติฯ สเจ ปน  อาจริยุปชฺฌายา ปหิณนฺติ, วฎฺฎติฯ นาติทูเร วิหาโร โหติ, ตตฺถ คนฺตฺวา อเชฺชว อาคมิสฺสามีติ สมฺปาปุณิตุํ น สโกฺกติ, วฎฺฎติฯ อุเทฺทสปริปุจฺฉาทีนํ อตฺถายปิ  คนฺตุํ น วฎฺฎติฯ ‘‘อาจริยํ ปสฺสิสฺสามี’’ติ ปน คนฺตุํ ลภติฯ สเจ ปน นํ อาจริโย ‘‘อชฺช มา คจฺฉา’’ติ วทติ, วฎฺฎติฯ อุปฎฺฐากกุลํ วา ญาติกุลํ วา ทสฺสนาย คนฺตุํ น ลภตีติฯ</p>


<h3>อนฺตราเยอนาปตฺติวสฺสเจฺฉทกถา</h3>
<p> นฺติอาทีสุ สเจ คาโม อวิทูรํ คโต โหติ, ตตฺถ ปิณฺฑาย จริตฺวา วิหารเมว อาคนฺตฺวา วสิตพฺพํฯ สเจ ทูรํ คโต, สตฺตาหวาเรน อรุโณ อุฎฺฐาเปตโพฺพฯ น สกฺกา เจ โหติ, ตเตฺรว สภาคฎฺฐาเน วสิตพฺพํฯ สเจ มนุสฺสา ยถาปวตฺตานิ สลากภตฺตาทีนิ เทนฺติ, ‘‘น มยํ ตสฺมิํ วิหาเร วสิมฺหา’’ติ วตฺตพฺพาฯ ‘‘มยํ วิหารสฺส วา ปาสาทสฺส วา น เทม, ตุมฺหากํ เทม, ยตฺถ กตฺถจิ วสิตฺวา ภุญฺชถา’’ติ วุเตฺต ปน ยถาสุขํ ภุญฺชิตพฺพํ, เตสํเยว ตํ ปาปุณาติฯ ‘‘ตุมฺหากํ วสนฎฺฐาเน ปาปุณาเปตฺวา ภุญฺชถา’’ติ วุเตฺต ปน ยตฺถ วสนฺติ, ตตฺถ เนตฺวา วสฺสเคฺคน ปาปุณาเปตฺวา ภุญฺชิตพฺพํฯ</p>


<p>สเจ ปวาริตกาเล วสฺสาวาสิกํ เทนฺติ, ยทิ สตฺตาหวาเรน อรุณํ อุฎฺฐาปยิํสุ, คเหตพฺพํฯ ฉินฺนวเสฺสหิ ปน ‘‘น มยํ ตตฺถ วสิมฺห, ฉินฺนวสฺสา มย’’นฺติ วตฺตพฺพํฯ ยทิ ‘‘เยสํ อมฺหากํ เสนาสนํ ปาปิตํ, เต คณฺหนฺตู’’ติ วทนฺติ, คเหตพฺพํฯ ยํ ปน วิหาเร อุปนิกฺขิตฺตกํ มา วินสฺสีติ อิธ อาหฎํ จีวราทิเวภงฺคิยภณฺฑํ, ตํ ตเตฺถว คนฺตฺวา อปโลเกตฺวา ภาเชตพฺพํฯ ‘‘อิโต อยฺยานํ จตฺตาโร ปจฺจเย เทถา’’ติ กปฺปิยการกานํ ทิเนฺน เขตฺตวตฺถุอาทิเก ตตฺรุปฺปาเทปิ เอเสว นโยฯ สงฺฆิกญฺหิ เวภงฺคิยภณฺฑํ อโนฺตวิหาเร วา พหิสีมาย วา โหตุ, พหิสีมาย ฐิตานํ อปโลเกตฺวา ภาเชตุํ  น วฎฺฎติฯ อุภยตฺถ ฐิตมฺปิ ปน อโนฺตสีมาย ฐิตานํ อปโลเกตฺวา ภาเชตุํ วฎฺฎติเยวฯ</p>


<h3>สงฺฆเภเทอนาปตฺติวสฺสเจฺฉทกถา</h3>
<p>   ติ เอตฺถ ภิเนฺน สเงฺฆ คนฺตฺวา กรณียํ นตฺถิ, โย ปน ‘‘ภิชฺชิสฺสตี’’ติ อาสงฺกิโต, ตํ สนฺธาย ‘‘ภิโนฺน’’ติ วุตฺตํฯ ติ เอตฺถ น ภิกฺขุนีหิ สโงฺฆ ภิโนฺนติ ทฎฺฐโพฺพฯ วุตฺตเญฺหตํ ‘‘น โข อุปาลิ ภิกฺขุนี สงฺฆํ ภินฺทตี’’ติฯ เอตา ปน นิสฺสาย อนุพลํ กตฺวา ยํ สงฺฆํ ‘‘ภิกฺขู ภิเนฺทยฺยุ’’นฺติ อาสงฺกา โหติ, ตํ สนฺธาเยตํ วุตฺตํฯ</p>


<h3>วชาทีสุวสฺสูปคมนกถา</h3>
<p> ติ  โคปาลกานํ นิวาสฎฺฐานํฯ ติ เอตฺถ วเชน สทฺธิํ คตสฺส วสฺสเจฺฉเท อนาปตฺติฯ</p>


<p>ติ อาสนฺนายฯ นฺติ เอตฺถ วสฺสูปนายิกทิวเส เตน ภิกฺขุนา อุปาสกา วตฺตพฺพา ‘‘กุฎิกา ลทฺธุํ วฎฺฎตี’’ติฯ สเจ กริตฺวา เทนฺติ, ตตฺถ ปวิสิตฺวา ‘‘อิธ วสฺสํ อุเปมี’’ติ ติกฺขตฺตุํ วตฺตพฺพํฯ โน เจ เทนฺติ, สาลาสเงฺขเปน ฐิตสกฎสฺส เหฎฺฐา อุปคนฺตพฺพํฯ ตมฺปิ อลภเนฺตน อาลโย กาตโพฺพฯ สเตฺถ ปน วสฺสํ อุปคนฺตุํ น วฎฺฎติฯ อาลโย นาม ‘‘อิธ วสฺสํ วสิสฺสามี’’ติ จิตฺตุปฺปาทมตฺตํฯ สเจ มคฺคปฺปฎิปเนฺนเยว สเตฺถ ปวารณทิวโส โหติ, ตเตฺถว ปวาเรตพฺพํฯ อถ สโตฺถ อโนฺตวเสฺสเยว ภิกฺขุนา ปตฺถิตฎฺฐานํ ปตฺวา อติกฺกมติ, ปตฺถิตฎฺฐาเน วสิตฺวา ตตฺถ ภิกฺขูหิ สทฺธิํ ปวาเรตพฺพํฯ อถาปิ สโตฺถ อโนฺตวเสฺสเยว อนฺตรา เอกสฺมิํ คาเม ติฎฺฐติ วา วิปฺปกิรติ วา, ตสฺมิํเยว คาเม ภิกฺขูหิ สทฺธิํ วสิตฺวา ปวาเรตพฺพํ, อปวาเรตฺวา ตโต ปรํ คนฺตุํ น วฎฺฎติฯ</p>


<p>นาวายํ วสฺสํ อุปคจฺฉเนฺตนาปิ กุฎิยํเยว อุปคนฺตพฺพํฯ ปริเยสิตฺวา อลภเนฺตน อาลโย กาตโพฺพฯ สเจ อโนฺตเตมาสํ นาวา สมุเทฺทเยว โหติ, ตเตฺถว ปวาเรตพฺพํฯ อถ นาวา กูลํ ลภติ, อยญฺจ ปรโต คนฺตุกาโม โหติ, คนฺตุํ น วฎฺฎติฯ นาวาย ลทฺธคาเมเยว วสิตฺวา ภิกฺขูหิ สทฺธิํ ปวาเรตพฺพํฯ สเจปิ นาวา อนุตีรเมว อญฺญตฺถ คจฺฉติ, ภิกฺขุ จ ปฐมํ ลทฺธคาเมเยว วสิตุกาโม, นาวา คจฺฉตุ ภิกฺขุนา ตเตฺถว วสิตฺวา ภิกฺขูหิ สทฺธิํ ปวาเรตพฺพํ ฯ</p>


<p>อิติ  วเช สเตฺถ นาวายนฺติ ตีสุ ฐาเนสุ นตฺถิ วสฺสเจฺฉเท อาปตฺติ, ปวาเรตุญฺจ ลภติฯ ปุริเมสุ ปน ‘‘วาเฬหิ อุพฺพาฬฺหา โหนฺตี’’ติอาทีสุ สงฺฆเภทปริยเนฺตสุ วตฺถูสุ เกวลํ อนาปตฺติ โหติ, ปวาเรตุํ ปน น ลภติฯ</p>


<p> ติ เอตฺถ สุเทฺธ รุกฺขสุสิเรเยว น วฎฺฎติ; มหนฺตสฺส ปน รุกฺขสุสิรสฺส อโนฺต ปทรจฺฉทนํ กุฎิกํ กตฺวา ปวิสนทฺวารํ โยเชตฺวา อุปคนฺตุํ วฎฺฎติฯ รูกฺขํ ฉินฺทิตฺวา ขาณุกมตฺถเก ปทรจฺฉทนํ กุฎิกํ กตฺวาปิ วฎฺฎติเยวฯ ติ  เอตฺถาปิ สุเทฺธ วิฎปมเตฺต น วฎฺฎติฯ มหาวิฎเป ปน อฎฺฎกํ พนฺธิตฺวา ตตฺถ ปทรจฺฉทนํ กุฎิกํ กตฺวา อุปคนฺตพฺพํฯ ติ ยสฺส ปญฺจนฺนํ ฉทนานํ อญฺญตเรน ฉนฺนํ โยชิตทฺวารพนฺธนํ เสนาสนํ นตฺถิ, เตน น อุปคนฺตพฺพํฯ นฺติ ฉวกุฎิกา นาม ฎงฺกิตมญฺจาทิเภทา กุฎิ, ตตฺถ อุปคนฺตุํ น วฎฺฎติฯ สุสาเน ปน อญฺญํ กุฎิกํ กตฺวา อุปคนฺตุํ วฎฺฎติฯ ติ เอตฺถาปิ จตูสุ ถเมฺภสุ ฉตฺตํ ฐเปตฺวา อาวรณํ กตฺวา ทฺวารํ โยเชตฺวา อุปคนฺตุํ วฎฺฎติ, ฉตฺตกุฎิกา นาเมสา โหติฯ ติ เอตฺถาปิ มหเนฺตน กปเลฺลน ฉเตฺต วุตฺตนเยน กุฎิํ กตฺวา อุปคนฺตุํ วฎฺฎติฯ</p>


<h3>อธมฺมิกกติกาทิกถา</h3>
<p> ติ เอตฺถ อญฺญาปิ ยา อีทิสี อธมฺมิกา กติกา โหติ, สา น กาตพฺพาติ อโตฺถฯ ตสฺสา ลกฺขณํ มหาวิภเงฺค วุตฺตํฯ</p>


<p> ติ เอตฺถ น เกวลํ ‘‘อิมํ เตมาสํ อิธ วสฺสํ วสถา’’ติ เอตเสฺสว ปฎิสฺสเว อาปตฺติ, ‘‘อิมํ เตมาสํ ภิกฺขํ คณฺหถ, อุโภปิ มยํ อิธ วสฺสํ วสิสฺสาม, เอกโต อุทฺทิสาเปสฺสามา’’ติ  เอวมาทินาปิ ตสฺส ตสฺส ปฎิสฺสเว ทุกฺกฎํฯ ตญฺจ โข ปฐมํ สุทฺธจิตฺตสฺส ปจฺฉา วิสํวาทนปจฺจยา, ปฐมมฺปิ อสุทฺธจิตฺตสฺส ปน ปฎิสฺสเว ปาจิตฺติยํ, วิสํวาทเน ทุกฺกฎนฺติ ปาจิตฺติเยน สทฺธิํ ทุกฺกฎํ ยุชฺชติฯ</p>


<p>  ติอาทีสุ สเจ วสฺสํ อนุปคนฺตฺวา วา ปกฺกมติ, อุปคนฺตฺวา วา สตฺตาหํ พหิทฺธา วีตินาเมติ, ปุริมิกา จ น ปญฺญายติ, ปฎิสฺสเว จ อาปตฺติฯ วสฺสํ อุปคนฺตฺวา ปน อรุณํ อนุฎฺฐาเปตฺวา ตทเหว สตฺตาหกรณีเยน ปกฺกมนฺตสฺสาปิ อโนฺตสตฺตาเห นิวตฺตนฺตสฺส อนาปตฺติ, โก ปน วาโท ทฺวีหตีหํ วสิตฺวา อโนฺตสตฺตาเห นิวตฺตนฺตสฺสฯ ติ เอตฺถาปิ นิรเปเกฺขเนว อุปจาราติกฺกเม วสฺสเจฺฉโท เวทิตโพฺพฯ สเจ อิธ วสิสฺสามีติ อาลโย อตฺถิ, อสติยา ปน วสฺสํ น อุเปติ, คหิตเสนาสนํ สุคฺคหิตํ, ฉินฺนวโสฺส น โหติ, ปวาเรตุํ ลภติเยวฯ</p>


<p>ติ เอตฺถ นวมิโต ปฎฺฐาย คนฺตุํ วฎฺฎติ, อาคจฺฉตุ วา มา วา, อนาปตฺติฯ เสสํ อุตฺตานเมวาติฯ</p>

</p>





