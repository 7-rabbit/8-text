<h1>หตฺถวนคลฺลวิหาร</h1>
<h1>วํโส</h1>
<ol>
<li>
เสฺนหุตฺตราย หทยา มลมลฺลิกาย,  
  
ปชฺชาลิโต มติทสาย ชินปฺปทีโป;  
  
โมหณฺธการมขิลํ มม นีหรโนฺต,  
  
นิจฺจํ วิภาวยตุ จารุ ปทตฺถราสิํฯ  
</li>
  
<li>
ลงฺกาภิสิตฺตวสุธาธิปตีสุ ราชา,  
  
โย โพธิสตฺตคุณวา สิริสงฺฆโพธิ;  
  
ตสฺสาติจารุ จริยา รจนามุเขน,  
  
วกฺกามิ หตฺถวนคลฺลวิหาร วํสํฯ  
</li>
  
<li>
พฺรหฺมนฺวเยนนุคตตฺถมโนมทสฺสี,  
  
ขฺยาเตน สพฺพยติราชธุรณฺธเรน;  
  
วฺยาปาริโตหมิติภานุคตํ กถญฺจ,  
  
นิสฺสาย ปุพฺพลิขิตํวิธ วายมามิฯ  
</li>
  
<p> อรฺณฺถ สุคตาคมสุธาปคานิโทฺธตกุทิฎฺฐิวิสกลงฺกาย ลํกาย ภควโต องฺคีรสสฺสมหานาควนุยฺยาเน สมิติสมาคตยกฺข รกฺขสโลกวิชยาปทานสฺส สิทฺธเกฺขนฺตภูโต สีหฬมหีมณฺฑลมณฺฑนาย มาโน วิวิธรตนากโรปลกฺขมานมหคฺฆมณิ เภโท มณิ เภโท นาม ชนปโทฯ
</ol></p>


<ol>
<li>
ลทฺธาน สตฺถุ วรณงฺกมนญฺญลพฺภ,  
  
มานณฺทินา สุมนกูฎสิลุจฺจเยน;  
  
อุสฺสาปิตา วิชยเกตุมตลฺลิเกว,  
  
สุโทฺธรุวาลุกนที ยมลงฺกโรติฯ  
</li>
  
<li>
ลงฺกาย ยกฺขคณนีหรเณ ชินสฺส,  
  
จมฺมาสนุคฺคนหุนาสนผสฺสทาหา;  
  
สํสารรกฺขสวปุพฺภวพุพฺพุลํจ,  
  
ยสฺมิํ วิหาติ มหิยงฺคณ ถูปราชาฯ  
</li>
  
<li>
สทามโหฆาย มหาปคาย,  
  
ปานียปานาย สโมสฎานํ;  
  
สมุจฺจโย สารทวาริทานํ,  
  
นูนํ คโต ถาวรถูปรูปํฯ  
</li>
  
<li>
ตสฺสาปคาย วิมลมฺพุนิ ทิสฺสมาน,  
  
มาโลลวิจิตรลํ ปฎิพิมฺพรูปํ;  
  
โภเคหิ เวฐิย นิชํ ภวนํ ผณีหิ,  
  
ปูชตฺถิเกหิ วิย ราชติ นียมานํฯ  
</li>
  
<p> ตสฺส มหิยงฺคณ มหา วิหารสฺส ปริยนฺตคามเก เสลาภโย นาม ขตฺติโย ปฎิวสโนฺต ปุตฺตํ ปฎิลภิตฺวา องฺคลกฺขณปาฐกานํ ทเสฺสสิ เต ตสฺส กุมารสฺส องฺคลกฺขณานิ โอโลเกตฺวา ‘‘อยํ กุมาโร ขมกสโตฺต นโหติฯ ธญฺญปุญฺญลกฺขณสมฺปโนฺน, สกลมฺปิ สีหฬทีปํ เอกจฺฉตฺตํ กริตฺวา มหนฺตมหนฺตานิ อจฺฉริยพฺภุตานิ มหาวีรจริตานิ ทเสฺสสฺสตี’’ติ วฺยากริํสุฯ
</ol></p>


<p> ตโต เสลาภย ขตฺติโย ปุตฺตสฺส อภิเสกาทิสมฺปตฺติํ สุตฺวา โกฎิปฺปตฺตปโมทปรวโสปิ ตสฺมิํ กาเล อนุราธปุเร รชฺชํ การยตา ‘‘โวหารติสฺสมหาราชโต กทาจิ เกจิ อุปทฺทโว ชายิสฺสตีติฯ ชาตปริสโงฺกตํ กุมารมาทาย มหิยงฺคณมหาวิหาเร โพธิ องฺคเณ ปริตฺตเคฺค สนฺนิปติตสฺส นณฺทมหาเถรปมุขสฺส มหาภิกฺขุสงฺฆสฺส มเชฺฌ นิปชฺชาเปตฺวา ‘‘เอโส เม ภเนฺต กุมาโร มหาสงฺฆสฺส จ มหา โพธิปาทสฺส จ สรณํ คจฺฉติ ตํ สเพฺพปิ ภทนฺตา รกฺขนฺตุ สงฺฆโพธิ นามโก จายํ โหตุ’’ติ มหาสงฺฆสฺส จ โพธิ เทวตาย จ นิยฺยาเทตฺวา ปฎิชคฺคโนฺต กุมารสฺส สตฺตวสฺสิก กาเล กาลมกาสิฯ</p>


<p> อถ มาตุโล นณฺทมหาเถโร กุมารกํ วิหารมาเนตฺวา ปฎิชคฺคโนฺต เตปิฎกํ พุทฺธวจนํ อุคฺคณฺหาเปตฺวา พาหิรสเตฺถสุ จ ปรมโกจิทํ กาเรสิฯ สงฺฆโพธิกุมาโรปิ กตาธิการตฺตา ติกฺขปญฺญตฺตา จ ญาณวิญฺญาณสมฺปโนฺน หุตฺวา วยปฺปโตฺต โลกสฺส โลจเนหินิปิยมานาย รูปสมฺปตฺติยา สวญฺชลิปุเฎหิ อสฺสาทิยมานสทาจารคุณ สมฺปตฺติยา จ ปตฺถ ฎ ยโสโฆโส อโหสิฯ</p>


<p> กิมิห พหุนา?- กาทมฺพินี กทมฺพโต สินิทฺธนีลายตคุณํธมฺมิลฺลกลาเป, ปริปุณฺณหริณงฺกมณฺฑลโต หิลาทกรปสาทโสมฺมคุณํ มุขมณฺฑเล จามีกรปิํชรกมฺพุวรโต เมทุโรทารพณฺธุรภาวํ คีวาวยเว, กลฺยาณสิลุจฺจยโต สํหต วิลาสํ อุรตฺถเล, สุรสาธิสาขโต  ปีวรายตลลิตรูปํ กามทานปทานทฺว พาหุยุคเฬ, สมทคณฺธสินฺธุรโต คมนลีฬฺหํ กราการทฺว หตฺถิยุคเฬ, จารุตรถรุจิโรจมานจามีกรมุกุรโต ตทาการํ สชาณุมณฺฑเล ชงฺฆยุคเฬ, นิจฺจา สีนกมลา กมลโต รตฺตโกมฬทลสิรํ จรณยุคเฬ อาทาย โยชยตา ปารมิตาธมฺมสิปฺปิตา นิมฺมิตสฺส ปรมทสฺสนียครูปวิลาสสฺส ตสฺส อตฺตภาวสฺส สํวณฺณนาคนฺถคารวมาวหติฯ</p>


<ol>
<li>
เทเห สุลกฺขณยุเต นวโยพฺพนเฑฺฒ,  
  
ตสฺสุชฺชเล จ ปสมาหรโณทเยน;  
  
กา วณฺณนา กมลรูปินิ ชาตรูเป,  
  
โลกุตฺตรํ ปริมลํ ปริโต วหเนฺตฯ  
</li>
  
<li>
โทสารโย หทยทุคฺคปุเร วิชิตฺวา,  
  
ตตฺถาภิสิจฺจ สุหทํ วิย ธมฺมภูปํ;  
  
อตฺถานุสาสนิมิมสฺส วทํ คิราย,  
  
ตตฺถปฺปวตฺตยิ สุธี นิชกายกมฺมํฯ  
</li>
  
อิติ ราชกุมารุปฺปตฺติ ปริเจฺฉโท ปฐโมฯ  
</li>
  
<p> อเถกทา มาตุลมหาเถรา วยปฺปตฺตํ สิริสงฺฆโพธิ กุมารํ ธมฺมสวนาวสาเน อามเนฺตตฺวา เอวมาห, ‘‘กุมาร! มหาภาคเธยฺย! อิทานิ ตฺวมสิ อธีตสุคตาคโม, วิทิตสกล พาหิรสโตฺถฯ จตุพฺพิธปณฺฑิจฺจโกฎิปฺปโตฺต, ตถาปิ อภิมานธเน ขตฺติยกุเล ชาติ, สพฺพปตฺถวฺยาปิตา โยพฺพนวิลาเสน สมลงฺกตํ สรีรํ, อปฺปฎิมา รูปสิริ, อมานุสํ พลเญฺจติ มหตีย พลวนณฺถ ปรมฺปรา’สพฺพาอวินยาน เมเกกมฺปิ เตสมายตนํ กิมุต สมวาโย?‘‘เยภุเยฺยน สตฺถสลิล วิกฺขาลนาติ นิมฺมลาปิ กาลุสิยมุปยานิ พุทฺธี, อนุชฺฌิตธวลตาปิ สราคาเอว ภวติ นวโยพฺพนคพฺพิตานํ ทิฎฺฐิ, อปหรติ จ วาตมณฺฑลิ เกว สุกฺขปณฺณํ อุพภุตรโช ภนฺติ อติทูรมตฺตโน อิจฺฉาย โยพฺพนสมเย ปุริสํ ปกติฯ อิณฺทฺริยภริณภารินี สตฺตมติทุรนฺตาย มุปโภคมิคตณหิกา ตสฺมา อยเมวานสฺสาทิต วิสย รสสฺส เต กาโล คุรุปเทสสฺสฯ มทนสรปฺปภารชชฺชริเต หทเย ชลมิว คลติ คุรูนมนุสฺสานํ อการณํฉวติ ทุปฺปกติ โน กุลํวา สุตํ วา มนยสฺส วณฺทนปฺปภโวนทหติ กิํ ทหโน? กิํวาปสมเหตุนาปิ นาติวณฺฑตโร ภวติ วฑพานโฬ สลิเลน, ตสฺมา คาฬฺหตร มนุสาสีตโพฺพสิฯ
</ol></p>


<p> อปคตมเล หิ มนสิ เอลิกมณิมฺหิ วิย รชนิกรมยุขาปวิสนฺติ, สุขมุปเทสคุณา, คุรุวจนมมลมฺปิ สลิลมิว มหนฺตํ ชานิมุปชนยติ สวนหตํ สูลมิว อภพฺพสฺส, ภพฺพสฺสตุ  กริโน วิย สพฺพาภรณมานนโสภาสมุทยมธิกตร มุปวหติ, อนาทิสิทฺธ ตณฺหากสายิติณฺทฺริยานุจรญฺหิ จิตฺตํ นาวหติ กนฺนามานตฺถํ, ตสฺมา ราช กุมารานญฺจ ยตีนญฺจ สติพเลน อิณฺทฺริยวิชโย ทิฎฺฐธมฺมิกสมฺปรายิกมฺพิลํ กลฺยาณชาตมุปชนยติ, อิณฺทฺริยวิชโย จ สมฺภวติ คุรุวุโทฺธปเสวาย ตพฺพวนมวิราเธตฺวา ปฎิปชฺชโต, ตสฺมา ตยา อาปาณปริยนฺตํ วตฺถุตฺตยสรณปรายณตา น ปหาตพฺพาฯ</p>


<p>น ราคาปสฺมารวิโพธนํ วิสยทหนสลิล สํเสวนํ กาตพฺพํ, ปสฺสตู หิ กลฺยาณาภินิเวสิ จกฺขูณฺทฺริยลาฬน ปรวสสฺส สลภสฺส สมุชฺชลิต ทีปสิขาปตนํ โสติณฺทฺริย สุขานุยุตฺตสฺส ตรุณ หรีณสฺส อุสุ ปาตสมฺมุขีภวนํ ฆาณิณฺทฺริย ปรวสสฺส มธุกรสฺส มทวารณกณฺณตาลภนฺนํ รสนิณฺทฺริยตปฺปณวฺยสนิโน ปุถุโลมสฺส พลิสาฆาสวฺยสนํ ผสฺสีณฺทฺริยานุภวนลาลสสฺสมตงฺคชสฺสวาริณิ พณฺธนาปายํ อิเมหิ อิณฺทฺริเยหิ มิลิเตหิ เอกสฺส กามิโน สทิเทว ปญฺจนฺนํ, วิสยรสานมุปเสวาย ปตฺตพฺพํ มหนฺตํ ทุกฺขชาลํ กถมุปวณฺณยาม? อิมานิ จ สุภาสิตานิ ปจฺจเวกฺขตุ อนุกฺขณํ วิจกฺขโณฯ</p>


<ol>
<li>
นาคาริกํ สุขมุทิกฺขติ กิญฺจิ ธีโร,  
  
ชานาติ เทหปฎิชคฺคนมตฺถโตเว;  
  
สํเสวโตปิ ยุวติํ รติโมหิตสฺส,  
  
กณฺฑุยเน วิย พนสฺส สุขาภิมาโนฯ  
</li>
  
<li>
โก เสเวยฺย ปรํ โปโส อวมานํ สเหยฺยวว,  
  
น เว กลตฺตนิคฬํ ยทิ ทุกฺขนิพณฺธนํฯ  
</li>
  
<li>
อากฑฺฒมานา จิสิขา สฺมิปํ,  
  
ปรมฺมุขาเยว สทา ปวตฺตา;  
  
ทูรมฺปิ คจฺฉนฺติ คุณํ วิหาย,  
  
ปวตฺตนํ ตาทิสเมว ถีนฯ  
</li>
  
<li>
อสนฺถุตํ ตา ปุริสมฺปิ อโนฺต,  
  
กโรนฺติ อาทายกตาว ภิตฺติ;  
  
เนตฺติํ สวลฺลี วิย หณฺถคาปิ,  
  
ทสาสุ สพฺพาสุ จ สงฺกนียาฯ  
</li>
  
<li>
อโนฺตรุทฺธา พหิทฺธาปิ นิสฺสาสา วิย นาริโย,  
  
กโรนฺติ นาสเมวสฺส โกธีมาตาสุ วิสฺสเสฯ  
</li>
  
<li>
มานส ปาปสํนินฺนํ อปายา วิวฎา นนา,  
  
สมนฺตา ปาปมิตฺตาว โมโกฺข สพฺพภยากถํฯ  
</li>
  
<p>  อปิ จ หทยตรุโกฎร กุฎีโร โกธ กุณฺฑลีน กทาจิ พหิ กาตโพฺพฯ อปิ ตุ’ติติกฺขามเนฺตน อจิปฺผณฺทนฺตํ อุปเนตโพฺพฯ
</ol></p>


<ol>
<li>
สตํ ติติกฺขากวเจ วิคุณฺฐิตา,  
  
สิยุํ ทุราลาปขคา ขลานํ;  
  
สภาปสํสากุสุมตฺต เมตา,  
  
นิพชฺฌเร ตา คุณ มาลิกายฯ  
</li>
  
<li>
โลกาธิปจฺจํ วิปุเลธเน จ,  
  
มโนนุกูเล ตนเย จ ทาเร;  
  
ลทฺธาปิ ยาเยติ น ชาตุ ติตติํ,  
  
พาเธตุ สาตํ น ปปญฺจ ตณฺหาฯ  
</li>
  
<li>
วณฺณปฺปสาทา ยสฺสา สุขาว,  
  
ธนา จ หายนฺตุป ชีวิกาจ;  
  
เยนาภิภูตาริปุเนว สตฺตา,  
  
โทสคฺคิ โส เต หทยํ ชหาตุฯ  
</li>
  
<li>
เขโท วิปตฺตีสุ ปฎิกิรยา น,  
  
ตสฺมา น ทีนปฺป กติํ ภเชยฺย;  
  
ปญฺญานุยาตํ วีริยํ วทนฺติ,  
  
สพฺพตฺถ สิทฺธิคฺคหณคฺคหณฺถํฯ  
</li>
  
<li>
วฺยาปารา สพฺพภูตานํ สุขตฺถาย วิธียเร;  
  
สุขญฺจ น วินา ธมฺมํ ตสฺมา ธมฺมปโร ภวา’ติฯ  
</li>
  
<p> เอวมาทิกํ สปฺปุริสนีติปถํ อาทิสเนฺต มหาเถเร เตน กลฺยาณธเมฺมน อโสตพฺพตานาทริยรจิตภุกูฎิก มุเขน วา ทิสาจิกฺขิตฺตจกฺขุนา จ อหงฺการปรวเสน คชนิมิลิตมุพฺภาวยตา วา อตฺตโน ปญฺญาธิเกฺขปมิวจ อจินฺตยตา จุฬาวินิหิตโกมฬญฺชลิปุเฎน ตนฺนิเนฺนน, ตโปฺปเณน สิรสา จ ปีติ สมุทิต สาธุวาทวิกสิตกโปเลนมุเขน จฯ สกลาวยวจิตฺถฎโรมญฺจ กญฺจุกิเตน เทเหน จ ภูมิยํ นิปชฺชิตฺวา ทีฆปฺปมาณ ปมาณ มาวรตฺตามคฺคผลลาภโตวิย วิสิฎฺฐตรํ ปมุทิตมาวิกตมาสิฯ
</ol></p>

</p>


<p> ตโต ปฎฺฐาย ยถาวุตฺตปฎิปทํ อวิราเธตฺวา สมาวรเณน สนฺตุโฎฺฐ ตสฺส สงฺฆโพธิ สมญฺญํ โคเปตุกาโม มาตุลมหาเถโร ธมฺมิโกติ โวหารํ ปฎฺฐเปสิฯ</p>


<p> ลกฺขณปาฐกานํ วจนํ สทฺทหโนฺต ภาคิเนยฺยํ ปพฺพชิตุกามมฺปิ  อปพฺพาเชตฺวา ‘‘อิธ วาสโต อนุราธปุเร วาโสเยว กุมารสฺส โยคเกฺขมาวโห, ปุญฺญานุรูเปน ชายมานสฺส วิปากสฺส จ ฐานํ โหติ, มหาเจติยสฺส วตฺตปฎิวตฺตสมาจรเณนจ มหโนฺต ปุญฺญกฺขโณฺธ สมฺปชิสฺสติ’’ติ มญฺญมาโน ตํ กุมารมาทาย คจฺฉโนฺต อนุราธปุรํ คนฺตุกาโม นิกฺขมิฯ สงฺฆติโสฺสโคฐาภโยติ จ ลมฺพกณฺณา ราช กุมารา อปเรปิ ทุเจ ตสฺส ปํสุกีฬนโต ปฎฺฐาย สหายาเตน กุมาเรน สทฺธิํ นิกฺขมิํสุ เต ตโย กุมาเร อาทาย คจฺฉโนฺต มหาเถโร ปุเรตรเมว อนุราธปุรํ ปาวิสิฯ มหาเถรมนุคจฺฉเนฺตสุ เตสุ กุมาเรสุ เชโฎฺฐ สงฺฆติโสฺส มชฺฌิโม สงฺฆโพธิ กนิโฎฺฐ โคฐาภโยติ เต เถรํ ปจฺฉโต อนุคจฺฉนฺตา ตโยปิ ปฎิปาฎิ ยา ติสฺสวาปิยา เสตุมตฺถเกน คจฺฉนฺติฯ</p>


<p> ตตฺถ เสตุสาลาย นิสิโนฺน โกจิ อโณฺธวิจกฺขโณ เตสํ ติณฺณนฺตํ กุมารานํ ปทวิญฺญาสทฺทํ สุตฺวา ลกฺขณานุสาเรน อุปปริกฺขิปิตฺวา ‘‘เอเต ตโยปิ สีหฬทีเป ปถวิสฺสรา ภวิสฺสนฺตี’’ติ ตตฺถ นิสินฺนานํ วฺยากาสิฯ ตํวจนํ ปจฺฉา คจฺฉโนฺต โคฐาภโย สุตฺวา อิตเรสํ คจฺฉนฺตานํ อนิเวทยิตฺวา ปจฺจาคมฺม ‘‘กตโม จิรํ รชฺชํ กาเรสฺสติ? จํสฎฺฐิติญฺจ กโรติ’’ติ? ปุจฺฉิตฺวา ปจฺฉิโมติ วุเตฺต หฎฺฐปหโฎฺฐ อุทคฺคุทโคฺค สีฆตรํ อาคมฺม เตหิ สทฺธิํ คจฺฉโนฺต ติขิณ มนฺติตาย คมฺภีรภาวโต จ กญฺจิ อชานาเปตฺวา อโนฺตปุรํ ปาวิสิฯ เต ตโยปิ ปติรูเป นิวาเส วาสํ คณฺหิํสุฯ</p>


<p> อถ กนิโฎฺฐ ‘‘เอเต เทฺวปิ อปฺปายุกตฺตา รเชฺช ปติฎฺฐิตาปิ น จิรํ ชีวนฺติ กิร อหเมว เตสํ รชฺชํ ทุเปสฺสามิ’’ติ ตทนุรูเปน อุปาเยนปฎิชฺชโนฺต เตสํ รชฺชลาภาย อุปายํ ทเสฺสโนฺต อภิณฺหํ มเตฺตติฯ เชโฎฺฐปิ ตสฺมิํ อติปิยาสมาโน เตโนปทิฎฺฐเมว สมาจรโนฺตราชานํ ทิสฺวา ลทฺธ สมฺมาโน สเพฺพสุ ราชกิเจฺจสุ ปุพฺพงฺคโม หุตฺวา น จิรเสฺสว ราชวลฺลโภ อโหสิ? ตสฺมิํ กาเล รชฺชํ กาเรโนฺต วิชย ราชา นาม ขตฺติโย ตสฺมิํ ปสโนฺน สเพฺพสุ ราชกิเจฺจสุ ตมเมว ปธานภูตํ กตฺวา เสนาปติํ อกาสิฯ</p>


<p> ธมฺมิโก ปน รเชฺชน อนตฺถิกตาย รชฺชลาภาย จิตฺตมฺปิ อนุปฺปาเทตฺวา เกวลํ มหาเถรสฺส อนุสาสนมเตฺตเนว ราชุปฎฺฐานเวลายํ อนุจรณมตฺตมาจรโนฺต ราชเคหํ ปวิสิตฺวา ตโต เตหิ สทฺธิํ นิกฺขมฺม สายํ มหา เถรสฺส วิหาเรเยว วสโนฺต อตฺตโน ธมฺมิกานุฎฺฐานํ อหาเปตฺวา มหาเจติโย ปฎฺฐานคิลานุปฎฺฐานาทิกํ  อนวชฺช ธมฺมํจรโนฺต กาลํ วีตินาเมติฯ</p>


<p>ตทา สงฺฆติโสฺส สกลรชฺชญฺจ ปุรญฺจ อตฺตโนหตฺถคตํ กตฺวา เอกสฺมิํ ทิเน ลโทฺธกาโส ราชานํ อโนฺตภวเนเยว โคฐาภเยน มาราเปตฺวา สยํ รเชฺช ปติฎฺฐติฯ</p>

</p>


<p> อถ โคฐาภโย ธมฺมิกํ อนิจฺฉามานมฺปิ เสนาปติฎฺฐาเน ฐเปตฺวา อายติํ อเปกฺขมาโน สยํ ภณฺฑาคาริโก อโหสิฯ อถ สงฺฆติโสฺส ราชา พหุํ ปุญฺญฺจ อปุญฺญฺจ ปสวโนฺต ชมฺพุผลปากกาเล สเสโน สามโจฺจ สโภโรโธ อภิณฺหํ ปาจีน เทสํ คนฺตฺวา ชมฺพุผลานิ ขาทติฯ รโญฺญ เยภุเยฺยน คมนา คมเนน อุปทฺทุตา รฎฺฐวาสิโน ราชุปโภคารเหสุ ชมฺพุผเลสุ วิสํ โยเชสุํฯ อถ โส สงฺฆติโสฺส ราชา เตน วิเสน ตเตฺถว กาลมกาสิฯ</p>


<p> อถ โคฐาภโย อณฺธวิจกฺขณสฺส วจนํ อนุสฺสรโนฺต อนุกฺกเมน รชฺชํ ทาเปตฺวา ปจฺฉา อหํ สุปฺปติโฎฺฐ ภวิสฺสามิ’ติ มญฺญมาโน สามโจฺจ สเสโน สงฺฆโพธิกุมารํ รเชฺชน นิมเนฺตสิฯ โส เตมิย มหาโพธิสเตฺตน ทิฎฺฐาทีนวตฺตา รชฺชสุขาปริจฺจาคานุภูตํ มหนฺตํ ทุกฺขชาลํ อนุสฺสริตฺวา ปุนปฺปุนํ ยาจิยมาโนปิ ปฎิกฺขิปิเยว อภโย คามนิคมราชธานีสุ สเพฺพปิ มนุเสฺส สนฺนิปาเตตฺวา เตหิ สทฺธิํ นานาปฺปการํ ยาจมาโนปิ สมฺปฎิจฺฉาเปตุํ นาสกฺขิฯ อถ สเพฺพปิ รฎฺฐวาสิโน สามจฺจามหาวิหารํ คนฺตฺวา มหา สงฺฆํ สนฺนิปาเตตฺวา สงฺฆ มเชฺฌ สงฺฆโพธิกุมาโร มหา สงฺฆํ ภูมิยํ นิปชฺช นมสฺสิตฺวา ลโทฺธกาโส เอกมนฺตํ นิสีทิตฺวา เอวํ วตฺตุมารภีฯ</p>


<p> อยญฺหิ ราชลกฺขีนาม ยถา ยถา ทิปฺปเต, ตถา ตถา กปฺปุรทีปสิเขว กชฺชิลํมลินเมว กมฺมชาตํ เกวลมุพฺพมติฯ ตถาหิ อยํ สํวธนวาริธารา ตณฺหาวิสวลฺลีนํ, เนนาท มธุรภีติกา อยํ อิณฺทฺริยมิคานํ, ปรามาสธุมเลขา สุจริต จิตฺตกมฺมสฺส วิพฺภมเสยฺยา โมหนิทฺทานํ ติมิรุคฺคติ ปญฺญาทิฎฺฐีนํ, ปุรสฺสรปตากา อวินยมหาเสนาย, อุปฺปตฺตินินฺนนา โกธเวค กุมฺภิลานํ, อาปานภูมิ มิจฺฉาทิฎฺฐิวทนํฯ สํคีติ สาลา อิสฺสริย วิการนาฎกานํ อาวาสทรีโทสาสิวิสานํ, อุสฺสารณเวตฺตลตา สปฺปุริสโวหารานํ, อกาลชทาคโม สุจริต หํสานํ, ปตฺถาวนา กปฎนาฎกานํ, กทลิกา กามกริโน วชฺฌวาลา สาธุภาวสฺส, ราหุมุขํ ธมฺมจณฺท  มณฺฑลสฺส, นหิ ตํ ปสฺสามิ โยหิ อปริจิตายาปิ เอตาย นิพฺภรมุปคุโลฺห น วิปฺปลโทฺธ, อปิจ, อภิเสกสมเย ราชญฺญานํ มงฺคลกลสชเลหิ วิย วิกฺขาลนมุปยาติ ทกฺขิญฺญํ อคฺคิหุตตธุเมเนว มลินีภวติ หทยํ ปุโรหิต กุสคฺค สมชฺชเตน วิย อปนิยเต ติติกฺขา, อุณฺหีส ปฎฺฎ พณฺธเนน วิย ฉาทียตี ชราคมทสฺสนํ, อาตปตฺต มณฺฑเลน วิย ติโรกรียติ ปรโลกาเปกฺขณํ, จามรปวเนน วิย ทุรมุทฺธุยเต สจฺจาทิตา เวตฺตลตาปฺปหาเรน วิย ทุรมปยนฺติ สคฺคุณา เอเก รชฺชสิริ มทิรา มทมตฺตา สกตฺถนิปฺผาทนปเรหิ ธนปิสิตาฆาสคิเชฺฌหิ สหานลีนีพเกหิ ทูตํ วิโนทนนฺติ, ปรทาราภิคมนํ วิทฺธตาติ, มีควน ปริสฺสโมติ, สุราปานํ วิลาโสติ, นิจฺจปฺปมตฺตตา, สุรภาโวติ สทารปฺปิจฺจาคํ อวฺยสนิตานิ, คุรุวจนาวธีรณํ อปรปฺปเนยตฺตมิติ อชิตหจฺจตํ สุโขปเสวตฺตมีติ, นจฺจคีต คณากานุสตฺติ รสิกเตหิ ปริภวสหตฺตํ ขเมติ, เสรีภาวํ ปณฺฑิจฺจามิติ วณฺทิชน นวจนํ ยเสํโฆโสติ ตรลตา อุสฺสาโหติฯ อวิเสสญฺญุตฺตํ อปกฺขปาติตฺตมิติ? เอว โทสคณมฺปิ คุณปเกฺข อชฺฌาโรปยเนฺตหิ สยมฺปิ อโนฺต ห สเนฺตหิ ปตารณกุสเลหิ ธุเตฺตหิ อมานุโสจิตาหิ โถมานาหิ ปตาริยมานา, จิตฺตมทมตฺต จิตฺตา นิเจฺจต น ตาย ตเถติ อตฺตนิ อชฺฌาโรปยนฺตา อลิกาภิมานํ มจฺจธมฺมสมานาปิ ทิพฺพํ สาวติณฺณมิว อมานุสมิว อตฺตาน มญฺญมานา อารธทิโพฺพจิตกิรยานุ ภาวา สพฺพชโน ปภสนีย ภาวมุปยนฺติฯ อตฺต มิลมฺพนญฺจ อนุ ชีวิชเนน กรียมานํ อภินณฺทนฺติฯ</p>


<p> มานสา เทวตาชฺฌาโรปณปฺปตารณ สมฺภูต สมฺภาวโน ปหตญฺจ อโนฺต ปวิฎฺฐ อปรภุชยุคํ วิย อตฺตโน พาหุยุคํ สมฺภาวยนฺติฯ ตจนฺตริต โลจนํสกลลาฎ มาสํกนฺติ, อลิกสมฺภาวนาภิมานภริตา น นมสฺสนฺติ เทวตาโย น ปูชยนฺติ สมณ พฺราหฺมเณ น มานยนฺตี มานนีเย, น อุปติฎฺฐนฺติ คุรุทสฺสเนปิ อนตฺถกายา สานฺตรีต, วิสโย ปโภคสุขาติ อปหสนฺติ ยติโน? ชราภิ ภวปลปิมิติ น สุณนฺติ วุทฺธชนุปเทสํ, อตฺตโน ปญฺญา ปริภโวติ อุสุสนฺติ สจิโว ปเหสสฺส,กุญฺชนฺติ เอกนฺต หิตวาทินํ เอวมาทินา กากเณน พหุนฺนํ โทสานํ มากร ภูตํรชฺชีวิภวํ อยํ น อิจฺฉามี’ติ อโวจฯ</p>


<p> อถ มหาชเนน สาทร มเชฺฌสิโต มหาสโงฺฆ กุมารภิมุโข หุตฺวา ‘‘มหาภาคเธยฺย! ถนจุจุเก ลคฺคิตาชลุก ติกฺขฑสเนนตตฺถ เวทนุปฺปาทยนฺติ โลหิตเมว อากฑฺฒติ, ทารโก ปน โกมเลน มุขปุเฎนมาตุ สุขสญฺญํ อุปฺปาทยโนฺต ขีรเมว อเวฺหติฯ</p>


<p>  เอวเมว รชฺชวิภวํ ปโตฺต อธีโร พาโล พหุํ อปุญฺญเมว สญฺจิณานิ, เมธาวิ ธิรปุริโส ปน อายุสงฺขารสฺส ทุพฺพลตฺตญฺจ ธนสญฺจยสฺส นิสฺสารตฺตญฺจ ปญฺญาย อุป ปริกฺขิตฺวา ทส กุสลกมฺมานิ ปูเรโนฺต ตาทิเสน มหตา โภคกฺขเณฺธน มหนฺตํ กุสลราสิํ อุปจิณาติ, ตฺวมสิกตาธิ กาโร มหาสตฺตธุรณฺธโร, เอตาทิสํ ปุญฺญายตนฎฺฐานํ ลทฺธา ธเมฺมน สเมน โลกํ ปริปาเลโนฺต สุคตสาสนํ ปคฺคณฺหโนฺต ทานปารมิโกฎิปฺปตฺตํ กตฺวา ปจฺฉา อภินิกฺขมณญฺจ กโรโนฺต โพธิปกฺขิยธเมฺม ปริปาเจหี’’ติ อนุสาสิฯ</p>


<p> อถ โส มหชฺฌาสโย ปุริสวโร มหาสงฺฆสฺส อนุสาสนิํ มทฺทิตุ มสมโณฺถ อธิวาเสสีฯ อนนฺตรญฺจ มหาชนกาโย สงฺฆสฺส อนุญฺญาย สกลํ สีลทีปํ เอกจฺฉตฺตํ กตฺวา อภิสิญฺจิย ธมฺมิก สิริสงฺฆโพธิราชาติ โวหารํ ปฎฺฐเปสิ โคฐาภยญฺจ เสนาปติฎฺฐาเน ฐเปสิฯ</p>


<ol>
<li>
ทานํ อทา ธารยิ นิจฺจสีลํ,  
  
วหี ติติกฺขํ ภชิ อปฺปมาทํ;  
  
ปชา หิตชฺฌาสย โสมฺมรูโป,  
  
ธโมฺม จ โส วิคฺคภวา วิโรจีฯ  
</li>
  
<li>
วิญฺญาย โลกสฺส หิ โส สภาวํ,  
  
ปธานวตฺตานุ คติปฺปธานํ;  
  
นิธาตุกาโม ชนฺตาสุ ธมฺมํ,  
  
สยมฺปิ ธมฺมา วรณมฺหิ สโตฺตฯ  
</li>
  
อิติ รชฺชาภิเสก ปริเจฺฉโท จตุโตฺถฯ  
</li>
  
<p> โส ราชา มหา วิหาเร มหคฺฆ มหาวิสาลํ สลากคฺคํ การาเปตฺวา อเนกสหสฺสานํ ภิกฺขูนํ นิจฺจํ สลาก ภตฺตํ ปฎฺฐเปสิฯ มาตุลมหาเถรสฺสํจ สกนาม เธเยฺยน มหนฺตํ ปริเวณ วิหารํ การาเปตฺวา อเนเกหิ กปฺปิยภเณฺฑหิ สทฺธิํ สปริวาร เวณา กานิ คามเกฺขตฺตานิ สงสปริโภคารหานิ กตฺวา ทาเปสิ สตฺตเมว นิสีถกาเล รโหคโต มหาโพธิสตฺตสฺส ทุกฺกรจริตานิ สลฺลเกฺขโนฺต ตาทิสาปทานํ อตฺตนิ สมฺปาเทตุมาสิํสิฯ ตถา หิ
</ol></p>


<ol>
<li>
เทหีติ วตฺถุมสุกํ คทิโตตฺถิเกหิ,  
  
นาลํ กเถตุมฺห นตฺถิ น เทมิจาติ;  
  
จิเตฺต มหากรุณาย ปหฎาวกาสาว,  
  
ทุรํชคาม วิย ตสฺส ภวตฺถุ ตณฺหาฯ  
</li>
  
<p>เอวมมฺหากํ  โพธิสตฺตสฺส วิย พาหิร วตฺถุปริจฺจาคมหุสฺสโว กทา เม ภวิสฺสติติ จ,
</ol></p>


<ol>
<li>
อานียเต นิสิต สตฺถนิปาตเนน,  
  
นิกฺกฑฺฒเต จ มุหุ ทานฺหวายรตฺยา;  
  
เอวํ ปุนปฺปุน คตาคตเวคขินฺนํ,  
  
ทุกฺขํ น ตสฺส หทยํ วต ปีฬยิตฺถฯ  
</li>
  
<p>เอวํ กิรสฺส มหาสตฺตสฺส มํส โลหิตาทิ อชฺฌตฺติกวตฺถุทานสมเย ทุกฺขเวทนา มนํ น สมฺพาเธสิฯ มมาปิ อีทิสํ อชฺฌตฺติก ทานมหามงฺคลํ กทา ภวิสฺสตีติ จฯ
</ol></p>


<ol>
<li>
โส สํขปาลภูชโค วิสเวควาปิ,  
  
สีลสฺส เภทนภเยน อกุปฺปมาโน;  
  
อิจฺฉํ สเทหหรวาภิชเน ทยาย,  
  
คนฺตุํ สยํ อปทตาย สุโสจนูนํฯ  
</li>
  
<p>เอวํ สีล รกฺขนาปทานสิริํ กทา วิณฺทามีติ จ,
</ol></p>


<ol>
<li>
ปิเวยฺย ถญฺญํ อมตญฺจ พาโล,  
  
วุทฺธิํ คโต โสว ชิคุจฺฉิเต ตํ;  
  
ส ชาตุ เอวํ อนุภูย รชฺชํ,  
  
ญาณสฺส ปาเก สตตํ ชหาติฯ  
</li>
  
<p>เอวํ มยาปิ อจิรเสฺสว อวสฺสํ อภินิกฺขมนํ กาตพฺพนฺติ จ,
</ol></p>


<ol>
<li>
โส เสนโก ทฺวิชปสิพฺพกสายิสปฺปํ,  
  
อญฺญาสิ โทสกลุสาย ธิยาพฺภุตํตํ;  
  
กา วณฺณนาสฺส ขลุ โทสวินิคฺคตาย,  
  
สพฺพญฺญุตาย ทสปารมิสาธิตายฯ  
</li>
  
<p>เอวํวิธา กลฺยานญาณสมฺปตฺติ กทา เม สมิชฺฌิสฺสตีติ จ,
</ol></p>


<ol>
<li>
วาเลน โส กิสกลณฺทกชาติยมฺปิ,  
  
อุสฺสิญฺจิตุํ สลิลมุสฺสหิ สาครสฺส;  
  
ตํ มุทฺธตาย น ภเว มติยา มหนฺยา,  
  
สมฺปาทนาย ภิมตสฺส สมตฺถตายฯ  
</li>
  
<p>เอวํ วิธาย วีริยปารมิยา กทา ภาชนํ ภวิสฺสามิติ จ
</ol></p>


<ol>
<li>
กลาพุราเชน หิ ขนฺติวาทิ,  
  
วธํ วิธายาปิ อติตฺตเกน;  
  
หเต ปเทโนรสิ ขนฺติโสเธ,  
  
โส กูฎสณฺธิคฺคหณํ พุโพธฯ  
</li>
  
<p>เอวํ วิธาย ขตฺติปารมิยา อตฺตานํ กทา อลํกริสฺสามิติ จ
</ol></p>


<ol>
<li>
มิจฺฉาภิโยคํ น สหิํสุ ตสฺส,  
  
รามาภิธานสฺสปิ ปาทุกาโย;  
  
สจฺจญฺจยา นาญฺญมภาสิธีโร,  
  
โส สจฺจสโณฺธ จตุสจฺจวาทีฯ  
</li>
  
<p>อหมฺปิ อีทิเสน สจฺจปารมิตาพเลน สพฺพโลกสฺส จตุ สจฺจาว โพธน สมโตฺถ กทา ภวิสฺสามิติ จ
</ol></p>


<ol>
<li>
โส มุคปกฺข วิทิโต สิริภีรุกาย,  
  
มุกาทิกํ วตวิธิํ สมธิฎฺฐหิตฺวา;  
  
ตํ ตาทิส อนุภวํ อสหมฺปิ ทุกฺขํ,  
  
ยาวาภินิกฺขมฺมเภทิ อธิฎฺฐิตํโนฯ  
</li>
  
<p>เอวํ ม มาปิ อธิฎฺฐาน ปารมิตาย ปาริปูรี กทา ภวิสฺสตีติ จ
</ol></p>


<ol>
<li>
เมตฺตานุภาเวน ส โลมหํโส,  
  
เปมานุพเทฺธน สพีกโรโนฺต;  
  
สเตฺต สมเตฺตปิ จ นิจฺจเวรี,  
  
สทฺทํ วิรุทฺธตฺถมกาสิ ธีโรฯ  
</li>
  
<p>อหมฺปิ เอวํวิธาย เมตฺตาปารมิตาย โกฎิปฺปโตฺต กทา ภวิสฺสามีติ จฯ
</ol></p>


<ol>
<li>
โส เอกราชา วิทิโต สมจิตฺตตาย,  
  
มานาวมาน นกเรสุ ตุลาสรูโป;  
  
โตสญฺจ โรสมนุเปจฺจ ภชี อุเปกฺขํ,  
  
สพฺพตฺถ ปีติวิกตี หตเจตโนวฯ  
</li>
  
<p>เอวํ อหปฺปิ อุปกฺขาปารมิตาย กทา สพฺพสาธารโณภวิสฺสามิติ จ นิจฺจํ จิเนฺตสิฯ
</ol></p>

</p>


<p> เอวมนวชฺชธเมฺมน รชฺชํ กาเรเนฺต ตสฺมิํ กทาจิ เกนจิปชานํ อกุสล วิปาเกน-</p>


<p>
ชฐร ปิฐรภารกฺกนฺตวโงฺกรุชาณุ,  
  
สชล ชลท กุฎาการโฆโรรุกาโย;  
  
กุฎิลกฐินทาฐาโกฎิสณฺทฎฺฐหโณฺฑ,  
  
นวทิวสกรโกฺข รกฺขโสทิปมาคฯ  
</p>
  
<p> โส เตสุ เตสุ คามปริยเนฺตสุ นิสีทติ, เย เย มนุสฺสา ตมาคมฺม ตํ รตฺตกฺขมุทิกฺขนฺติ เตสํ อกฺขินิ รตฺตานิ ภวนฺติฯ ตํ ขเณเยว รตฺตกฺขมารโก นาม ชรโรโค ปาตุภวิตฺวา มาเรติฯ</p>


<p>  โส ยโกฺข มตมเต นิราสเงฺก ขาทติฯ ตํ ยกฺขํ อทสฺวาปิ เย เย นรา เตนาตุรา เต เต ปสฺสนฺติ, เตปิ โส โรโค อาวิสติฯ เอวํ น จิโรนวยกฺขภเยน โรเคน จ ชนปโท วิรลชโน ชาโตฯ</p>


<p> ราชา ตํ ปวตฺติํ สุตฺวามยิ รชฺชํ กาเรเนฺต ปชานํ อีทิสสฺส ภยสฺส อุปฺปชฺชน อนนุจฺฉวิกนฺติ มญฺญมาโน ตทเหว อฎฺฐํค สีลํ สฺวาทิยิตฺวา อตฺตนา นิจฺจํ กรียมานานิ ทสกุสลกมฺมานิ อนุสฺสริตฺวา อหํ ธมฺมวิชยิ ภวิสฺสามีติ ตํรกฺขสํ อาทิสฺวา น อุฎฺฐหิสฺสามีติ ทฬฺหตรํ อธิฎฺฐาย วาสคเพฺภ สยิฯ ตสฺส เตน อาจาร ธมฺมเตเชน ราชานุภาเวน จ โส รกฺขโส สนฺตโตฺต อุตฺตสิตฺวา ขณมฺปิ ฐาตุํ อสหโนฺต อากาเสนา คนฺตฺวา พลวปจฺจุส สมเย อโนฺตคพฺภํ ปวิสิตุมสโกฺกโนฺต พาหิเร ฐตฺวา รโญฺญ อตฺตานํ ทเสฺสสิฯ รญฺญา จ โกสิตฺวนฺติ ปุโฎฺฐ อาหฯ รตฺตโกฺข นามาหํ รกฺขโส ทุรชนปเทสฺมิฐิโต, อหํ ขณมฺปิ ฐาตุํ อสโกฺกโนฺต ตวานุภาเวน พโทฺธวิยหุตฺวา อิธานีโต? ภายามิ เทว ตว ทสฺสนนฺติฯ’’</p>


<p> อถ ราชา สยนโต วุฎฺฐหิตฺวา สีหปญฺชรํ วิวริตฺวา โอโลเกตฺวา อเร! ชมฺม! มฺม วิสยคเต มนุเสฺส กสฺมา? ขาทยีติฯ มหาราช ตว วิสเย มยา มาเรตฺวา เอโกปิ ขาทิโต นตฺถิ, อปิตุมตกเลพรํ โสนสิคาลาทีนํ สาธารณ ภกฺขภูตํ ขาทามิ, น เม โกจิ อปราโธ อตฺถิ, อตฺถิ เจ ราชทโณฺฑ มยิ วิธียตู’ติ วตฺวา ปเวธมาโน นิจฺจลภาเวน ฐาตุํ อสโกฺกโนฺต ภยเวเคน ชาตโลมหํโส สานุนยเมว มาหฯ ‘‘เทวสฺส รฎฺฐํถิตํ ธนธญฺญ สมิทฺธิสมฺปุณฺณํ เทวสฺส ธน วเสฺสน สมฺปุณฺณมาโน รถา มนุสฺสา, อิทานิ ยาจกาปิ พหุตรา น โหนฺติ, อห มีทิสํ รฎฺฐํ ปตฺวาปิ อลทฺธโคจโร อปริปุณฺณมโนรโถ ชโต ปิปาสิโตว หุตฺวา ทีน ภาเวน ชีวิกํ กเปฺปมิ, ตถา อีทิสํ ภยํ ปโตฺตมฺหิ อภยํ เม เทหิ มหาราชา’ติฯ</p>


<p> อถ ราชา ตสฺส ทีนวจนํ สุตฺวา กรุณาย กมฺปิตหทโย ‘‘มา ภายิตฺวํ รกฺขส! อภยํ เต ทมฺมิ อิจฺฉิตํ เตวทา’’ติ อาหฯ เอวํ รโญฺญจ รกฺขสฺสจ อญฺญมเญฺญหิ สทฺธิํ สลฺลปนฺนานํ สทฺทํ สุตฺวา อโนฺตคตา อนุจรา ราชานํ ปริวาเรสุํ, อถ กถานุกถาย รกฺขโส ‘‘อคโต รญฺญา สทฺธิํ สลฺลปตี’’ติ สุตฺวา สเพฺพ อมจฺจา จ นาครา จ เสนา จ สนฺนิปติตฺวา ราชงฺคณญฺจ ราช ภวนญฺจ ปูเรตฺวา อรุเณ อุคฺคจฺฉเนฺต มหนฺตํ โกลาหลมกํสุฯ</p>


<p>  อถ โสรกฺขโส สนฺนิปติตํจตุรงฺคพลญฺจ อายุธ หตฺถํ อเนก สหสฺสโยธพลญฺจ ทิสฺวา อติวิยภีโต ฐาตุญฺจ รโญฺญ อาณตฺติพเลน คตฺตุญฺจ กิมปิ ภาณิตุญฺจ น สโกฺกติ, ราชา ตทวตฺถํ ตํ ทิสฺวา ลทฺธาภโยสิ อิมจฺฉิตํ เต กเถหี’ติ อาห, ธมฺมิโก ราชา น เม กิญฺจิ ภยํ อุปฺปาเทสฺสติติ ญตฺวา ราชานเมว มาห ‘‘เทโว ชานาติเยว สเพฺพสํ สตฺตานํ อาหรฎฺฐิติกตํ, ตถาหิ อุทฺธโลกวาสิโน เทว สุธาโภชเนน ปีณิตา ชีวนฺติ, อเธ โลกวาสิเน นาคา เภกโภชเนน สุหิตา วสนฺติ มนุสฺสา ขชฺชกาทินานาวิเธน อาหารชาเตน ปีณิตา ชีวนฺติฯ อมฺหาทิสา ยกฺข รกฺขสาทโย ปน มํสโลหิ สสฺสาทโต ตุสฺสนฺติ? เตสฺวห มญฺญตโร ฉาเต จ ปิปาสิเต จ ตาทิสํ กรุณาปรายณํ มหาปุริสํ ทิสฺวาปิ อปริปุณฺณมโนรโต มณฺทภาคเธโยฺย โสจามี’’ติ อาหฯ</p>


<p> ตนุตฺจมโวจ ‘‘มตกเลพรานิ ขาทิตฺวา วสามิ‘‘ติ สจฺจํ มหาราช! มตสรีรํ สุกฺขปณฺณํ วิย นีรสํ กิํ เมตาย ทุชฺชวิกาย ปสีท เทว! วรํ เม เทหิ นว วิสเยถิต มนุโสฺส เอโก ชนปโท โคจรตฺถาย เม ทียตุ, ตตฺถ มนุสฺสานํ อนปคตุณฺหเวคํ ชีวรุธิรญฺจ ชีวมํ สญฺจ ขาทิตฺวา จิรํ สุเขน ชีวิตุํ สกฺกา’ติ อาหฯ อถ ราชา อเรปาปิม! รกฺขส! นาหํ ปาณวธํ อนุชานิสฺสามิ จเชตํ ตว คาหวิการนฺติฯ ‘‘เตนหิ ทิเน ทิเน เอกํ มนุสฺสพลิํเทหิ’’ติฯ ชีวพลิเมกมฺปิ น เทมีติ วุเตฺต ‘‘สจฺจ เมนํ มํทิสาน กปฺป รุกฺขาปิ อวเกสิโน ชายนฺตีติ หา หโตสฺมิ กิมหํ กโรมี’’ติ วิสาท ทินฺนยโน ทุมฺมุโข โทมนสฺสปฺปโตฺต อปฺปฎิหาโน อฎฺฐาสิฯ</p>


<p> อถ ตสฺส นริณฺทสฺส กรุณาภูยสิ ตหิํ ชายมานา มโนตสฺส วิรตฺยา วฺยากุลํ อกาสิฯ อถ ราชา เอวํ ปริ วิตเกฺกสิฯ</p>


<ol>
<li>
นานุสฺสรามิ วต ยาจิตุ มาคตานํ,  
  
อิจฺฉาวิฆาต ปริตาป หตชฺชุตีติ;  
  
เหมนฺต นิพฺพหิมมารุต นิสฺสิรีก,  
  
ปเงฺกรุเภหิ สทิสานิ มุขานิ ชาตุฯ  
</li>
  
<p> เอตสฺส รกฺขสฺส ปเรสํ ทุกฺขมา ปาทยิตุํ น กทาจิ สกฺกา, อหญฺจ อชฺฌตฺติก ทานํ กทาทสฺสามิติ ปเตฺถมิ, ตทิทํ ปตฺตกกาลํ ชาตํ, สก สรีรสฺส อหเมว อิสฺสโร, มม มํสโลหิเตน เอตํ สนฺตปฺปยามีติ กต นิจฺฉโย อมเจฺจ อามเนฺตตฺวา เอวมาหฯ
</ol></p>


<ol>
<li>
อิมํ สรตฺตํ ปิยิตํ สรีรํ,  
  
ธาเรมิ โลกสฺส หิตตฺถ เมว;  
  
อชฺชาติเถยฺยตฺต มุเปติ ตเญฺจ,  
  
อโต ปรํ กิํ ปิย มตฺถิ มยฺหํฯ  
</li>
  
<p>อมจฺจา เอวมาหํสุ เอกสฺส รกฺขสฺส อตฺถาย สกล โลกํ อนาถิกตฺตุ มิจฺฉโต โกยํ ธมฺม มโคฺค เทวสฺส อถ ราชา เอวมาหฯ
</ol></p>


<ol>
<li>
นิโจฺจ ปโหคสฺส ธนสฺส จาปิ,  
  
น ยาจเก ทฎฺฐุ มหํ ลภามิ;  
  
เอวํ วิธํ อตฺถิ ชนนฺตุ ลทฺธุํ,  
  
น เทวตา ราธนายปิ สกฺกาฯ  
</li>
  
<p> อเปถ ตุเมฺห น เม ทานนฺตรายํ กโรถา’ติ อาหฯ อถ อมจฺจา ยทิจายํ นิจฺฉโย อปริจฺจชนีโย อเมฺหสุ เอเกก เมว ทิเน ทิเน รกฺขสฺส พลิกมฺมาย โหตูติ อาหํสุฯ อถ ราชา ‘‘อหเมว ชีวโนฺต เอวํ นานาชานิสฺสามิ’’ติ สลฺลกตฺตํ สีฆํ เอตฺถ อาเนหีติ สํวิธหิฯ อถ ตตฺถ สมาคตา สเพฺพ ชนา ตํ ปวตฺติํ สุตฺวา ตสฺส คุเณ อนุรตฺตา โสเกน กมฺปมานา ตหิํ ปติฎฺฐิเตน ปฎิเฆน อติ กุทฺธา วิสุํ วิสุํ เอวมาหํสุฯ
</ol></p>


<p> เอโส รกฺขโส สีสเจฺฉทมรหติติ เกจิ, กาล เมฆ สทิส เมตสฺส มหา สรีรํ อเนก สตานํ สรานํ ตุณิรภาวํ เนตุมรหตีติ เกจิ, อเนเกสํ เขปน สตฺถานํ ลกฺขภาวํ มุปเนตุํ ยุตฺตมิติ จ ปเร, อสิกทลิกีลาย วโชฺฌยมิติ อโญฺญฺญ เตลโจเลน เวเฐตฺวา มหตา ปาวเกน อุชฺชาเลตฺวา ทหิตโพฺพยมิติ อปเร, อิทํ สพฺพํ ราชานานุ ชานาติฯ อิมํ อสปฺปุริสํ ชีวคาหํ คเหตฺวา รชฺชูหิ คุฬปิณฺฑเวฐนํ เวเฐตฺวา พณฺธนาคาเร ปกฺขิปิ ตพฺพนฺติ อเญฺญ เอวเมวํ ตตฺถ พหุธา กเถนฺตานํ กฎุกตรํ วธวิธานํ ยโกฺข สุตฺวา ตสิโต มิลิตกฺขมตเทโห วิย นิจฺจโลว ฐิโต, อถ โส ราชา ‘‘เอหิ สเข รกฺขส! มโหปการ กรณ ภูต!</p>


<ol>
<li>
เทยฺยญฺจ ทานปฺปวนญฺจจิตฺตํ,  
  
อตฺถิ ตุวํ โลหิต มํสกามี;  
  
สเมตุ เมตํ หิตาย ทุราปํ,  
  
มโน รโถ สิชฺฌตุ โน อุภินฺนนฺติฯ  
</li>
  
<p>วตฺวา ‘‘มม สรีรโต ทียมานํ ชีวมํสํ ชีวรุธิรญฺจ มยิ อนุคฺคเหน สมฺปฎิจฺฉา’ติ รกฺขสฺส วตฺวา สลฺลกตฺตาภิมุขํ ทกฺขิณพาหุํ ปสาเรสิ มํสกตฺตนายฯ
</ol></p>


<p>  อถ โส ยโกฺข อุโภ กเณฺณ ปิธาย สนฺตํ ปาปํ ปฎิหตมมํคลํ รโญฺญ โสตฺถิ ภวตุ, กิมิทมาปติตํ มหตา เม ปาป วิปาเกน ชีวตุ มิจฺฉโต วิสโภชนมิจฺจ, อาตปติลนฺตสฺส ทาวคฺคิ ปริเกฺขโป วิย จ ยทิ อีทิโส เม สํกปฺป มหาราเช สมุโชฺช เยยฺย เทว ทโณฺฑ เม สิรสิ อทฺธา ปตตูติ, โลกปาลาปิ เม สีสํ ฉิณฺทนฺติ นาห เมวํ วิธมปราธํ กริสฺสามี’ติ น สมฺปฎิจฺฉิ,</p>


<p> อถ ราชา เตน หิ ยกฺข! ‘‘กิํ เต มยา กาตพฺพนฺตี’ติ อาหฯ อถ โส รกฺขโส มหาชนานํ วธ วิธาเนน รโญฺญ อานาย จ ภีโต สนฺตโตฺต ‘‘เทว! นาห มญฺญํ ปตฺถยามิ กินฺตุ อิโตปฺปภูติ ราชารเหน โภชเนน คาเม คาเม อุปหารพลิํ ลทฺธุกาโมมฺหิ’ติ อาห อถ ราชา ‘‘เอวํ กโรนฺตุ รฎฺฐวาสิโน’’ติ นคเรว สกล รเฎฺฐ จ เภริํ จราเปตฺวา ปานาติปาต วิรมณาย โอวทิตฺวา นํ ยกฺขํ อุโยฺยเชสิฯ</p>

</p>


<p>อถ กทาจิ วสฺสาธิกตานํ เทวตานํ ปมาเทน อวคฺคโห ปาตุรโหสิฯ</p>


<ol>
<li>
นิทาฆเวเคน รวิ ปตาปิ,  
  
อุณฺหาภิตตฺตา ปจโน พโร จ;  
  
ชราตุเรวาสิสิรา ธรา จ,  
  
ปิวิํสุ เต สพฺพธิ สพฺพิม มฺพุฯ  
</li>
  
<li>
อเนตาภุสุเณหน วิปจฺจมาน,  
  
สนีสฺสนเมภาหริเตว วาฎี;  
  
ติพฺพาตปกฺกตฺตวนนฺตราชี,  
  
รุนากุลา ขายติ วีริกานํฯ  
</li>
  
<li>
วสฺสานกาเลปิ ปภากรสฺส,  
  
ปตาปสนฺตาปิตมนฺตลิกฺขํ;  
  
สมาจิตํ ปณฺฑรวาริเทหิ,  
  
สวณฺทนาเลปมิวาติโรจีฯ  
</li>
  
<p> เอวํ มหตา คิมฺหวิปฺผุรเณน นทีตฬากโสพฺภาทีสุ สิกตากทฺทมาวเสสํ โสสิเตสุ เกทาเรสุ มต สเสฺสสุ พหุธา เอฬิตภูมิภาเคสุ สลิลภาเวน กิลเนฺตสุ มิคปกฺขิสุ ตํ ปวตฺติํ สุตฺวา ราช กรุณาย กมฺปิตหทโย อฎฺฐงฺคสีลํ สมาทิยิตฺวา มหาเจติยงฺคณมาคมฺม ยาว เทโว สพฺพตฺถ วิตฺถ ตาหิ สลิลธาราหิ สกล ลงฺกาทีปํ ปิเนโนฺต วสฺสํ วสฺสิตฺวา มหตา อุทกปฺปวาเหน มํ น ปฺลวยิสฺสติ มรมาโนปิ ตาว น อุฎฺฐหิสฺสามีติ ทฬฺหตรํ อธิฎฺฐาย ตตฺถ สิลาปตฺถเร สยิฯ
</ol></p>


<p>  ตํขเณ ตสฺส รเญฺญ ธมฺมเตเชน จกิตานํ คุณปฺปพเณฺธน จ ปสนฺตานํ เทวนาคยกฺขานํ อานุภาเวน สมนฺตโต วสฺสวลาหกา อุฎฺฐหิํสุ ตถา หิฯ</p>


<ol>
<li>
ทีฆามินนฺตาว ทิสาปยามํ,  
  
วิตฺถารยนฺตาว ตมํ สิขาหี;  
  
ฉายา คิรีนํ วิย กาฬเมฆาฯ  
</li>
  
<li>
คมฺภีรธีรตฺถนิตา ปโยทา,  
  
ตหิํ ตหิํ วสฺสิตุมารภิํสุ;  
  
สมุนฺนทตฺตา สิขิโน กลาปํ,  
  
สณฺธารยุํ ชตฺตมิจุตฺตมงิเคฯ  
</li>
  
<li>
มุตฺตากลาปา วิย เตหิ มุตฺตา,  
  
ลมฺพิํสุ ธารา ปสมิํสุ เรณุ;  
  
คโณฺธ สุโภ เมทินิยาวจาร,  
  
วิตญฺญมาโน ชลทานิเลนฯ  
</li>
  
<li>
ชุตีหิ ชมฺพุนทปิปฺผราหิ,  
  
มุหุํ ทิสเนฺต อนุร ชยนฺติ;  
  
เมฆสฺสนาฬิตุริยานุยาตา,  
  
วิชฺชุลฺลตา นจฺจมิวาจริํสุฯ  
</li>
  
<li>
โกเธน รตฺตา วิย ตมฺพวณฺณา,  
  
นินาทวโนฺต ชยปีติยาว;  
  
คเวสมานา วิย คิมฺหเวริํ,  
  
วฺยาปิํสุ สพฺพตฺถ ตทา มโหฆาฯ  
</li>
  
<p> เอวํวิเธ วเสฺส ปวเตฺตสิ ราชา นมํ มโหโฆ อุปฺปิลาปธีติ น อุฎฺฐาสิเยว อถ อมจฺจา เจติยงฺคเณ ชลนิคฺคมปณาลิโย ถเกเสํ อโนฺต สมฺปุณฺณวาริปูโร ราชานํ อุปฺปิลาเปสิฯ อถ โส อุฎฺฐาย เจติยสฺส มหุสฺสวา วิธาย ราชภวนเมว คโตฯ
</ol></p>


<p> ตโต อทเณฺฑน อสเตฺถน รชฺชมนุสาสโต รโญฺญ อจฺจนฺตมุทฺรมานสตฺตํ วิทิตฺวา อุนฺนฬา เกจิ มนุสฺสา คามวิโลปาทิกํ อาจรนฺตา โจรา อเหสุํ ตํ สุตฺวา ราชา เต โจเร ชีวคาหํ คาหาเปตฺวา พณฺธนาคาเร ขิปิตฺวา รหสิ เตสํ รตนหิรญฺญาทิกํ ทตฺวา มา เอวํ กโรถาติ โอวทิตฺวา ปลาเปตฺวา รตฺติยํ อามกสุสานโต ฉวรูเป อาเนตฺวา โจรหิํสํกาเรโนฺต วิย อคฺคินา  อุตฺตาเปตฺวา นครโต พหิ ขิปาเปสิ เอวํ โจรภยทฺว อปเนตฺวา เอกทา เอวํ จิเนฺตสิฯ</p>


<p> กิมเนน รชฺชวิภเวน, อินฺทํ ปริปุณฺณํ สโกสํ สปรชนํ สโหโรธํ สามจฺจํ สขวาหนํ รชฺชํ กสฺสจิ ทานรูเปน ทตฺวา วนํ ปวิสิตฺวา สีลํ สมาทาย กายวิเวกํ จิตฺตวิเวกทฺว สมฺปาเทตุํ วฎฺฎตีติ อภินิกฺขมเน รติํ ชเนสิฯ ตทา โคฐาภโยปิ เอวรูปํ ปาปวิตกฺกํ อุปฺปาเทสิฯ เอส ราชา ธมฺมิโก สทาจารกุสโล ปติทิวสํ วีธียมาเนหิ ทสวิธกุสลกเมฺมหิ อายุสํขาโรปิสฺส วฑฺฒติ อุปปีฬกกมฺมานิจ ทูรมปยนฺติฯ ตโตเยว จิรตรํ ชีวิสฺสติ เอตสฺส อจฺจเยน กทาหํ รชฺชํ ลภิสฺสามิ รชฺชํ ปตฺวาปิ วฑตโร อาหํ ยุวชนเสวนียํ วิสยสุขํ กถมนุภวิสฺสามิ สีฆมิมํ อิโต ปลาเปตฺวา รเชฺช ปติฐหิสฺสามีติ จิเนฺตตฺวา พหุํ สารธนมาทาย อุตฺตรทฺวารโต นิกฺขมิตฺวา ปุพฺพโจเร สนฺนิปาเตตฺวา พลกายํ คเหตฺวา อาคมฺม นครทฺวารํ คณฺหิ ตํ ปวตฺติํ สุตฺวา ราชา ‘‘รชฺชํ กสฺสจิทตฺวา อภินิกฺขมนํ กริสฺสามิติ กตสนฺนิฎฺฐานสฺส มม อยํ เกนจิ เทวานุภาเวน สนฺนิธาปิโต มเญฺญ อมจฺจา มยํ อนนุมตาปิ ปุรายุชฺฌิตุมาร ภนฺติ เอวํ สติ มํ นิสฺสาย อุภยปกฺขคตสฺส มหาชนสฺส วิปุลํ ทุกฺขํ ‘‘ภวิสฺสติ กิมเนน รเชฺชน ผลํ รชฺชํ ตเสฺสว ทินฺนํ โหตุ’’ติ วตฺวา กํจิ อชานาเปตฺวา ปริสฺสาวนมตฺตํ คเหตฺวา ทุลฺลกฺขิยมานเวโส ทกฺขิณทฺวาเรน นิกฺขมิตฺวา มลยเทสํ คจฺฉโนฺต</p>


<ol>
<li>
สทาสนฺตุฎฺฐจิตฺตานํ สกฺกา สพฺพตฺถ ชีวิตุ;  
  
กุตฺร นาม น วิชฺชนฺติ ผลมูลชลฺลายาฯ  
</li>
  
<p> อิติ จินฺตยโนฺต กเมน คนฺตฺวา หตฺถวนคลฺลํ นาม มหนฺตํ อรญฺญายนฺตํ ปาวิสิ, อวิรลปวาลกุสุมผลสํชนฺนวิสาลสาขามณฺฑเลหิ อุจฺจาวเจหิ ปนสฺสหการกปิตฺถ ติมฺพรุชมฺพิรชมฺพุวิภิต กามลก ภรีต กติรีฎกสาลสรลวกุล ปุนฺนาค นาคกนฺทมฺพกาโสก นีปจมฺปก ภินฺตาลตาลปฺปภูติหิ วิวิธตรุคเณหิ สมากิณฺณํ วิปุลวิมลสิลุจฺจยปริยปริยนฺตสงฺหตนทีสเมฺภทติโตฺถปสํกนฺต วิวิธมิคยุถวิหควคฺคนิเสวิตํ มเหสกฺข เทวตาธิคฺคหีตํ นณฺทนวนกมนียํ สุฬภมูลผลสลิล สุโขปโภครมณีย ตํ มหา กานฺนํ โอโลเกตฺวา อิทํ เม ตโปวนํ ภวิตุมรหติติ กตาลโย กายวิเวกจิตฺตวิเวกานํ ลาเภน เอกคฺคมานโส เมตฺตาวิหารมนุยุชโนฺตวญฺญชีวิกาย สํชนิตสโนฺตสวิปฺผรณปินีตกาโย วาสํ กเปฺปติฯ
</ol></p>

</p>


<p>  โคฐาภโยปิ รชฺชํ ปตฺวา กติปาหจฺจเยน ‘‘มม จณฺฑตาย วีรโตฺต ปชาวโคฺค มนํ ปวิฎฺฐํ สงฺฆโพธิํ อาเนตฺวา รชฺชํ กาเรตุํ กทาจิ อุสฺสหตี’’ติ สํชาตปริสโงฺก ตํ มาราเปตุํ วฎฺฎตีติ อภิสณฺธาย ‘‘สงฺฆโพธิรโญฺญ โย สีสํ อาเนสฺสติ ตสฺส สหสฺสํ ปาริโตสิกธนนฺติ นคเร เภริํ จราเปสิฯ ตโต มลยเทสสิโก โกจิ ทุคฺคตปุริโส อตฺตโน กเจฺจน ปุฎภตฺต อาทาย วน มเคฺคน คจฺฉโนฺต โภชน เวลาย โสณฺฑิสมีเป นิสินฺนํ สงฺฆโพธิราชานํ ทิสฺวา ตสฺส อากเปฺปน ปสนฺนหทโย ภเตฺตน ตํ นิมเนฺตสิ ราชา ตํ นสมฺปฎิจฺฉิฯ โส ปุริโสนาหํ นิหีน ชาติยํ ชาโต น ปาณวธํ ชิวิกาย ชีวโนฺต เกวโฎฺฎ วา ลุทฺทโก วา ภวามิ อถ โก อุตฺตม วเณฺณหิ ปริโภคารเห วํเส สญฺชาโตมฺหิ มม สนฺตกมิทํ ภตฺตํ โภตฺตุมรภติ กลฺลฺยาณ ธมฺมิโกติ ตํ ปุนปฺปุน ยาจิฯ อถ ราชา</p>


<ol>
<li>
ฉายย เคหํ สาธาย เสยฺยํ วตฺถํ ตเจนจ;  
  
อสนํ ถลปเตฺตหิ สาเธนฺติ ตรโว มมฯ  
</li>
  
<li>
เอวํ สมฺปนฺน โภคสฺส น ตณฺหา ปรสนฺตเก;  
  
ตว ชจฺจาทิมุทฺทิสฺส ครหา มม น วิชฺชตีติฯ  
</li>
  
<p>วตฺวา น อิจฺฉิ เอวฯ
</ol></p>


<p> อถ โส ปุริโส ภูมิยํ นิปชฺชนมสฺสมาโน นิพนฺธิตฺว ยาจิฯ ตโต ตสฺส นิพณฺธนํ นิวาเรตุมสโกฺกโนฺต สคารวํ โสปจารํ ทียมานํ ภตฺตญฺจ สกปรีสฺสาวนปรีปุตปานียญฺจา ปริภุญฺชิตฺวา หตฺถมุขโธวเนน ปริสมตฺต ภตฺต กิโจฺจ อโนฺนหํ กตุปกาโร กีทิสมสฺส ปจฺจุปการํ กริสฺสามิติ จินฺตยโนฺตว ตํ อภิมุขีกริย ‘‘อนุราธปุเร กา ปวตฺตี’’ติ ปุจฺฉิ, อถ โส ปุริโส ปุพฺพราชานํ ปลาเปตฺวา โคฐาภโย นาม ราชา รเชฺชปติฎฺฐหิตฺวา สิริ สงฺฆโพธิรโญฺญ โย สีสํ อาทาย ทเสฺสติ ตสฺห สหสฺสํ ปาริโตสิกธนนฺติ นคเร เภริํ จราเปสิ กิราติ สุยติ’’ติฯ</p>


<p>ตสฺส วจน สมนนฺตรเมว ตุฎฺฐปหฎฺฐหทโย มม สหสฺสารหสีสทาเนน อิทานิ เอตสฺส ปจฺจุปกาโร กโต ภวิสฺสติ อชฺฌตฺติกทานตฺตา ทานปารมิตาว โกฎิปฺปตฺตา ภวิสฺสติ อิทญฺจ วตเร-</p>


<ol>
<li>
น ปุติ ปุคีผลมตฺตกมฺปิ,  
  
อคฺฆนฺติ สีสานิ จิฉิวิตานํ;  
  
สีสนฺตุ เม วตฺตติ โพธิยา จ,  
  
ธนสฺส ลาภาย จ อทฺธิกสฺสฯ  
</li>
  
<p>อปิ  จฯ
</ol></p>


<ol>
<li>
นาฬิวนเสฺสว รุชากรสฺส,  
  
ปุติปฺปธานสฺส กเลพรสฺส;  
  
ทุกฺขนฺนุภุต ปฎิชคฺคเนฺน,  
  
สทตฺถโยคา สผลํ กโรมีติ-  
</li>
  
<p>จิเนฺตตฺวา กตติจฺฉโย ‘‘โภ ปุริส โสภํ ปิรี สิริสงฺฆโพธิ ราชานาม, มม สีสํ คเหตฺวา คนฺตฺวา รโญฺญ ทเสฺสหี’’ติ อาหฯ โส ตํ สุตฺวา ‘‘เทว นาหเมวํ วิธํ มหาปาตก กมฺมํ อาวชิสฺสาม ภายามิ’’ติ อาหฯ
</ol></p>


<p> อถ ราชา ‘‘มา ภายิ กหาปณสคฺคสฺสลาภาย อหเมว เต อุปาสํ กริสฺสามิ เกวลํ ตฺวํ มยา วุตฺตนิยาเมว ปฎิปชฺชา’’ติ วตฺวา สหสฺสลาภคิเทฺธน เตน ปถิกปุริเสน อธิวาสิเต สีสเจฺฉทาย สตฺถํ อลภมาโน ธมฺมาธิฎฺฐานเตช สา สีสํ สณฺธิโต วิสุํ กริตฺวา ทสฺสามีติ จิเนฺตตฺวา ปลฺลงฺกํ สุณฺถิรํ พณฺธิตฺวา มเมทํ สีสทานํ สพฺพญฺญุตญาณ ปฎิลาภาย ปจฺจโย ภวตูติ โสมนสฺสปุพฺพกํปตฺถนํ กตฺวา ตํ ปุริสํ อตฺตโน สมีปํ อามเนฺตสิฯ โส อธิกปุริโส ปุเพฺพ อทิฎฺฐาสุตปุพฺพทุกฺกรกมฺม ทินฺนํ สีสํ คเหตฺวา อนุราธปุรํ คนฺตฺวา ทิเสฺสมิ โกตํ สญฺชานาติ โกตํ สทฺทหิสฺสตีติ, อถ โส โคฐาภโย สเจ เตน สทฺทหิสฺสติ อหเวตฺถ สกฺขิหุตฺวา สหสฺสํ ทาเปสฺสามิ ตยาตุ ตตฺถ เอวํ กตฺตพฺพ’’นฺติ ปฎิปชฺชิตพฺพา กรํ อุปทิสิตฺวา เอหิสปฺปุริส มฺม สนฺติเก มฺพณโต หุตฺวา อุภยรฺตฺถลานํ เอกีกรณวเสน อญฺชลิํ กตฺวา พาหุํ ปสาเรหีติ วตฺวาอุโภสุ ปเสฺสสุ นีลมญฺญาสมญฺญานํ นาลินํ อุชุภาวาปาทเนน กณฺฒนาฬํ สมฺมา ฐเปตฺวา สลิลปริสฺสาวเนฺน สีสสณฺธิํ ชล เลขาย ปริจฺฉณฺทิตฺวา สเกน ทกฺขิณ หตฺถมุฎฺฐินา จุลาพทฺธํ ทฬฺหํ คณฺหิตฺวา ยาว มม สีรํ อาทาย อทฺธิกํ ปุริสสฺส หเตฺถ สมเปฺปมิ ตาว มม จิตฺตกิริย วาโย ธาตุเวโค อวิจฺฉิโนฺน ปวตฺตตูติ อธิฎฺฐาย จุฬาพทฺธํ อุทฺธาภิมุขํ อุกฺขิปิฯ ตาวเทว สีสพโณฺธ ปุถุภูโต หุตฺวา เตน ทกฺขิณ หตฺถ มุฎฺฐินาคหิโตเยว ปคฺฆรนฺติยา โลหิตธาราย สทฺธิ อทฺธิกสฺสหตฺถตาเล ปติฎฺฐาสิ, ตสฺมิํเยว ขเณ วนาธิวตฺถา เทวตา สาธุวาทมุขรา ปุปฺผวสฺสํ วสฺสาเปตฺวา สีสสฺส อารกฺขํ คณฺหิํสุฯ</p>


<ol>
<li>
สํสตฺตรตฺต กลเล ทฺธิกปาณิเขเตฺตต,  
  
นิกฺขิตฺต สีส วรพีช สมุพฺภวาย;  
  
เอตสฺส ทานมย ปารมิตาลตาย,  
  
สพฺพญฺญุตา ผลรโส ชนตํ ธิโนตุํฯ  
</li>
  
<p>  อถ โส อทฺธิกปุริโส สุคณฺธวน กุสุม มาลาหิ ตํ สีสํ อลํกริตฺวา ปุคกุหุลิกาปุเฎ ปกฺขิปิตฺวา สีฆคติ เวเคน อนุราธปุรํ คนฺตฺวา โคฐาภยสฺส ทเสฺสสิ, โส ตํ ทิสฺวา สญฺชนิตุ มสโกฺกโนฺต สํสยปฺปโตฺต อฎฺฐาสิฯ อถ อทฺธิกปุริโส รญฺญา วุตฺตวิธิ มนุสฺสรโนฺต ตํ สีสํ คเหตฺวา อากาเส ขิปิตฺวา ‘‘สามิ! สิริสงฺฆโพธิมหาราช! ตฺว เมตฺถ เม สกฺขิภวา’’ติ อญฺชลิมฺปคฺคเหตฺวา อากาส มุทฺทิกฺขมาโน ยาจิ, อถ ตํ เทวตาธิคฺคหิตํ สีสํ นิราลเมฺพ อมฺพเร ลทฺธ ปติฎฺฐํ โคฐาภยสฺส อภิมุขํ หุตฺวาฯ
</ol></p>


<ol>
<li>
ราชา หเมว สุหโท สิริสงฺฆโพธิ,  
  
สีสปฺปทาน วิธินาสฺมิ สมิทฺธิจิโตฺต;  
  
ตฺวํ จาสิ รชฺช สิริลาภ สุเขน เทว,  
  
เอโสว โหตุ ปฎิปนฺน สหสฺสลาโภ’ติ อาหฯ  
</li>
  
<p> ตํ สุตฺวา โคฐาภโย สามโจฺจ วิมฺภีตหทโย สีหาสนํ สเชฺชตฺวา อุปริ เสตจฺฉตฺตํ กาเรตฺวา อิธ เทว! โอตราติ ยาจิตฺวา ตตฺถ โอติณฺณํ ตํ สีสํ นานาวิธาหิ ปูชาหิ อาราเธตฺวา นมสฺสมาโน ขมาเปตฺวา มหตา มเหน อาฬาหนกิจฺจํ กาเรตฺวา องิกํ กหาปณสหเสฺสน โตเสตฺวา อุโยฺยเชสิฯ
</ol></p>

</p>


<p> สิริสงฺฆโพธิ รโญฺญ มเหสี ปน รโญฺญ ปลาตภาวํ ญตฺวา ‘‘อหญฺจ ตํ อนุพฺพชามิ’’ติ อญฺญตร เวเสน ทกฺขิณทฺวาเรน นิกฺขมิตฺวา มคฺคํ อชานนฺนิ อุชุกมคฺคํ ปหาย ตํ ตํ คามํ ปวิสิตฺวา สามิกํ อปสฺสนฺตี ภเยน สาลินฺตาย จ ปจฺฉิตุมฺปิ อสหมานา มลย เทส เมว คโตติ จิเนฺตตฺวา วงฺกมเคฺคน คจฺฉนฺตี โกมลตาย สีฆํ คนฺตุมสโกฺกนฺติ กาลํ ยาเปตฺวา ตสฺส อรญฺญายตนสฺส สมีปคามสฺมิํ รโญฺญสิสทานปฺปวตฺติํ สุตฺวา ‘‘สา หํ วรากี ทสฺสนมตฺตมฺปิ นาลตฺถ’’นฺติ โสก ปริปุณฺณหทยา ตเมว วนสณฺฑํ อธิรุยฺห ภตฺตุโน กเลพรํ วิจินนฺตี สมีปคาเมสุ มหชนํ ปุจฺฉนฺติ อวนฺทินสงิเกตตฺตา ตตฺถ ตตฺถ วิจรนฺตี สมีปคามวาสิโน พาลกา โคปาลกา กฎฺฐภาริกา อิตฺถิโย จ เอติสฺสา วิลาปํ สุตฺวา กมฺปิต หทยา ตาย สทฺธิํ วิจรนฺตีฯ สา เอวํ จิลูปมานา ภีมิยํ สุปุปฺผิตํ วิมลวาลุกํ วนคุมฺพํ ทิสฺวา ตตฺถ นิปติตฺวา ภูมิยํ ปริวนฺตมานา อติกรุณํ วิลาปมกาสิ, โส ปเทโส อชฺชาปิ วิธวาจน’’นฺติ โวหารียติฯ</p>


<p>  สา มหตา โรทเนฺต โรทเนน ตํรตฺติํต เตฺถว เขเปตฺวา ปุน ทิวเส อิโต จิโต จ วิจรนฺติ มหตา โสกคฺคินา ฑยฺหมานา สนฺตาปํ อธิวาเสตุํ อสโกฺกนฺติ เอกสฺมิํ ขุทฺทก ชลาสเย นิปติตฺวา นิมุคฺคํเยว มุจฺฉาเวเคน เทฺว ตโย มุหุเตฺต อติวาเหตฺวา อุปลทฺธปฎิโพธา ปริฬาหํ นิพฺพาเปสิ, ตํ ฐานเมตรหิ จ ‘‘นิพฺพาณ โปกฺขรณี’’ติ จ สมญฺญํ อลภิฯ</p>


<p> ตโต อุฎฺฐหิตฺวา อนุภูมิํ อนุรุกฺขํ อนุสิลา ตลํ คเวสมานา โสณฺฑิ สมีเป สยมานํ เทวตาธิคฺคเหน สิคาลาทีหอนุปหตํ สุกฺขํ กวณฺธรูปํ ทิสฺวา โสกเวค ผลิปตเนว หทเยน ทฬฺหตรํ ตํ อลิํคิตฺวา สยิ, ตาว โภเน เวกเลฺลน ทุราคมเนน ตตฺถ ตตฺถ นิปติต สรีร ฆาเตน จ นิลนฺต รูปา มุจฺฉา สมกาลเมว กาลมกาสิฯ</p>


<p> สมีปคาม วาสิโน สนฺนิปติตฺวา มุทฺธาภิ สิตฺตสฺส รโญฺญ จ มเหสิยา จ สรีรํ อมฺหาทิเสหิ ผุสิตุญฺจ น โยคฺคํ, วตฺตมานสฺส รโญฺญ อนิเวทยิตฺวา อาฬาหน กิจฺจํ กาตุมฺปิ น ยุตฺตนฺติ สมฺมเนตตฺวา วสฺสาตป นิวารณาย กุฎิํ กตฺวา ติรจฺฉานปฺปเวสนิเสธาย วติญฺจ กตฺวา ปกฺกมิํสุฯ</p>


<p> โคฐาภโย สิริสงฺฆโพธิราชสฺส อนญฺญ สาธารณ คุณปฺปพณฺธํ อนุสฺสรโนฺต ทหรกาลโต ปฎฺฐาย วตฺถุตฺตย สรณปรายณตํ นิจฺจํ สีลรกฺขณํ สุคตาคม วิจิกฺขณตฺตํ สกลกลาโกสลฺลํ รเชฺช อนตฺถิกตํ ทานโสณฺฑ ตํ รกฺขสทมนาทิกํ ทุกฺกรจริตกญฺจ ตสฺส นาม สเจตนสฺส น ปิติมาวหติ วิเสสโต ‘‘อทฺธิกทุคฺคตสฺส สหสฺส ลาภาย สหเตฺถน สีสํ กณฺฐนาลโต อุทฺธริตฺวา ทานํ สีสสฺสาปิ นิราลเมฺพ อากาเส อวฎฺฐานํวฺยตฺตตราย คิราย สาธิปฺปายเญฺจตํ นิเวทนเญฺจติ อจฺฉริยํ อพฺภุตํ อธิฎฺฐปุพฺพํ อสฺสุต ปุพฺพญฺจ นิมฺมลจริตํ มม มหาปราธกลงิเก เนว สทฺธิํ จิรกาลํ ปวตฺตีสฺสติ, อโห อหํ สุจิรฎฺฐายินา อีทิเสน อกิตฺตีสเทฺทน สาธุหิ นิณฺทนิโย ภวิสฺสามิ วิเสสโต ปน นิจฺจกาลํ กลฺยาณ มิตฺตภูตสฺส อีทิสสฺส มหานุภาวสฺส อนปเรธสฺส มหาปุริสสฺส รชฺชํ อจฺฉิณฺทิตฺวา วธํ กาเรสิํ อญฺญทตฺถุ มิตฺตทุภิกเมฺมน อหํ ปฬิเวฐิโต ภวิสฺสามิ’’ติ จิเนฺตโตฺตเยว ภยสนฺตา เปหิ นิกฺขนฺต เสโท ปเวธมาโน กถมิทิสา มหาปาปา โมเจสฺสามีติ อุป ปริกฺขีฯ</p>


<p> อถ ตสฺส ทณฺฑกมฺมสฺส กรณวเสน อุฬารํ ตรํ กุสลกมฺมํ กาตพฺพนฺติ ปฎิภายิฯ อถ โส อมเจฺจ สนฺนิปาเตตฺวา เตหิ สทฺธิํ สมฺมเนฺตตฺวา กต นิจฺฉโย มหา สเงฺฆเนว ตเถว อนุสิโฎฺฐ  มหตา พลกาเยน สทฺธิํ คนฺตฺวา ตสฺส อรญฺญายตนสฺส อวิทูเร เสนาสนฺนิเวสํ กาเรตฺวา ตสฺส มหาปุริสสฺส ทุกฺกรปทาน สกฺขีภูตํ ปุญฺญฎฺฐานํ สยเมว คนฺตฺวา โสณฺฑิกา สมีเป อนุรูปฎฺฐานํ สลฺลเกฺขตฺวา อตฺตโน ราชานุภาวํ ทเสฺสโนฺต อาฬาหนฎฺฐานํ เทวนครมิว อลงฺการาเปตฺวา เกวเลหิ มหเนฺตหิ จณฺทนทารุหิ อุจฺจตรํ จิตกํ กาเรตฺวา ภาเรน ปมาเณน จ รโญฺญ สีสสทิสํ ชโมฺพนทกนเกหิ สกณฺฐ นาฬํ สีสาการํ สิปฺปิหิ กาเรตฺวา กวณฺธรูเป สงฺฆฎิตฺวา วิวิธ รตน สมุชฺชลํ สุวณฺณกิรีฎํ ปิลณฺธาเปตฺวา มเหสิญฺจ ตเถว อลํกริตฺวา เต อุโภปิ กาฆิกวตฺถสทิเสหิ มหคฺฆ ทุกุเลหิ อจฺฉาเทตฺวา อเนกรตนขจิตํ สุวณฺณสยนํ อาโรเปตฺวา จณฺทน จิตกมตฺถเก ฐเปตฺวา ปริสุทฺธโชติ ปาวกํ ชาเลตฺวา อเนก ขตฺติยกุมารปริวาริโต สยเมว ตตฺถ ฐตฺวา อเนกสปฺปิฆฎสเตหิ สิญฺจิตฺวา อาฬาหน มหุสฺสวํ กาเรสิฯ</p>


<p> ตเถว ทูติย ทิวเสปิ มหตา ชเณน อาฬาหนํ นิพฺพาเปตฺวา ตสฺมิํ ฐเน เจติย ภวนํ วฎฺฎุลากาเรตุํ วฎฺฎตีติ จิเนฺตตฺวา อมเจฺจ อามเนฺตตฺวา เอตรหิ อเนกภูมิกํ อติวิสาลํ กนกมย วฎฺฎุลฆรํ กาเรตุํ สกตา อายติ ปริหารกานํ อภาเวน นปฺปวตฺตติ รฎฺฐวิเลปกาปิ สุวณฺณโลเภน นาเสนฺติ ตสฺมา อโลหนียํ สุขปริหารารหํ ปมาณยุตฺตํ วฎฺฎุลฆรญฺจ เจติยญฺจ นจิรเสฺสว กาตุํ ยุตฺตนฺติ มเนฺตตฺวา มหาพลกายํ นิโยเชตฺวา วุตฺตนิยาเมเนว ทฺวิภุมกํ วฎฺฎุล ภวนํ นิมฺมาเปตฺวา ตสฺส อพฺภนฺตเร สุคตธาตุนิธานํ ปูชนียํ เจติยญฺจ การาเปตฺวา มหุสฺสทิวเส มหาสงฺฆสฺส ตํ ทเสฺสตฺวา ‘‘เอโส ภเนฺต สิริสงฺฆโพธิ มหาราชา ปุเพฺพ เอกจฺฉเตฺตน ลงฺกาตเล รชฺชํ กาเรสิ, อิทานิ มยา ตสฺส รโญฺญ เจติยรูปสฺส กิตฺติมย สรีรสฺส ฉตฺตาธิฉตฺตํ วิย ทฺวิภุมกํ วฎฺฎุลวิมานํ กาเรตฺวา เจติยสีเส กิรีฎํ วิย กนกมยํ ถูปิกญฺจ โยเชตฺวา สเพฺพหิ เทวมนุเสฺสหิ มาน นียตํ จณฺทนียตํว ปาปิโต’’ติ วตฺวา เจติยฆรสฺส อเนกานิ คามเกฺขตฺตานิ ปโรสหสฺสํ ปริวารชนํจ นิยาเทตฺวา ปพฺพตปาเท อเนกสตปาสาท ปริเวณจงฺกมน รตฺติฎฺฐาน ทิวาฎฺฐาน ธมฺมสาลาโคปุรปาการาทิ อวยวสหิเต วิวิเธ สงฺฆาราเม กาเรตฺวา ตตฺถ วสนฺตสฺส อเนกานิ สหสฺสสฺส ภิกฺขุสงฺฆสฺส นิจฺจํ ปจฺจยลาภาย อเนกานิ สปริชนานิ คามเกฺขตฺตานิ ทตฺวา ‘‘มหา เลขรฎฺฐสฺส สมุสฺสิตธชายมาโน อยํ มหาวิหาโรลงฺกา ภูมิสามิกานํ ขตฺติย ชนานํ กุลธนภูโต สเพฺพหิ ขตฺติเยหิ อปริหาปนิย วิภโว นิจฺจํ ปาลนีโย’’ติ มหาชนกายสฺส มเชฺฌ ขตฺติย กุมารานํ อาทิสิตฺวา อนุรุธปุรํ  คโตปิ ตเสฺส จ ปาปกมฺมสฺส นิรากรนาย เตสุ เตสุ วิหาเรสุ มหนฺตานิ ปุญฺญกมฺมานิ กาโรเปสิ, ตโตปฺปภูติ ลงฺกาธิปจฺจามุปคเต หิ ขตฺติเยหิ มหา มจฺจาทีหิ จ โส หตฺถวนคลฺลมหาวิหาโร อนฺตรตฺตรา ปฎิสงฺขรียมาโน อปริหีน ปริหาโร ปวตฺตตกิฯ</p>

</p>


<p> อถาปเรน สมเยน กทาจิ กสฺมิํ วิหาเร นิวสโต มหา ภิกฺขุสงฺฆสฺส อนฺตเร เกจิ มหาเถโร อโมฺภกาสิโก หุตฺวา อโนฺตวิหาเร เอกสฺมิํ ปเทเส นิสิทิตฺวา ภาวนมนุยุชโนฺต วิปสฺสนํ วเฑฺฒตฺวา มหาเมทนิยา นิโคฺฆเสน อากาสํ ปูเรโนฺต อรหตฺตํ ปาปุณิฯ</p>


<p> ตทา อุปติโสฺส นาม ราชา รชฺชํ กาเรโนฺต นิสีถสมเย ภยาวหํ ตํ ปถวิสทฺทํ สุตฺวา กิํ วา เมภวิสฺสติติ สนฺตาเปน นิทฺทํ อลภมาโน โสเกน สนฺตเปฺปติ, อถ ตํ เสตจฺฉตฺตา ธิวตฺถา เทวตา ‘‘มหายิ มหาราช! อิโต การณากิทฺวิเต อวมงฺคลํ นตฺถิ หตฺถวนคลฺลมหาวิหาเร เกจิ มหาเถโร อรหตฺตํ ปาปุณี’’ติ อาห, ตสฺส อรหตฺตปฺปตฺติกาเล ปถวินิโคฺคสสฺส การณํ กิํตุ วุเตฺต โส เถโร ปุเพฺพ ปุญฺญกมฺมํ กเรโนฺต อากาเสน สทฺธิํ ปถวิํ อุนฺนาเทตฺวา อรหา ภเวยฺยนฺติ ปตฺถนํ ฐเปสิ ตสฺส ผลมิทนฺติ สมสฺสาเสสิฯ</p>


<p> ตํ สุตฺวา ราชา อวเสสภิกฺขูนํ อรหตฺถปฺปตฺติโต วิสิฎฺฐตโร ตสฺส กิเลสวิชโยติ ปสนฺนหทโย ตํ มหาเถรํ นมสฺสิตฺวา ตสฺส อสวกฺขยสฺส มหุสฺสเว อาสนภูตํ ภุมิปฺปเทสทฺว ปาสาทกรณวเสน สมฺมานิสฺสามีติ จิเนฺตตฺวา มหาพลกายมาทาย ตตฺถ คนฺตฺวา ตสฺมิํ ปเทเส ปญฺจภูมกํ มหาปาสํ กาเรตฺวา วิวิธ จิตฺตกเมฺมหิ สมลงฺการาเปตฺวา กนก ขจิต ตมฺพมย ปตฺถเรหิ ฉาเทตฺวา เทววิมานํ วิย สเชฺชตฺวา ตํ ขีณาสว มหาเตรํ สภิกฺขุสงฺฆํ ตตฺถ วาเสตฺวา จตูหิ ปจฺจเยหิ อุปฎฺฐาเปตฺวา สปริชนาติ คามเกฺขตฺตานิ ปาสาทสนฺติกานิ กตฺวา ปกฺกามิฯ</p>


<p> ตโต ทีฆสฺส อทฺธุโน อจฺจเยน มลยเทสวาสิโน เกจิ โจรา เอกโต หุตฺวา คามวิโลปํ กตฺวา มหเนฺตน ธนลาเภนมตฺตา ธนํ ทตฺวา พลกายํ อุปฺปาเทตฺวา เยภุเยฺย เสริโน หุตฺวา มหนฺต มหเนฺต วิหาเรว วิลุมฺปนฺนา สุวณฺณปตฺถรจฺฉทนํ คณฺหนฺตา มหาปาสาทํ วิทฺธํสิตฺวา ปาตยิํสุฯ</p>


<p> ตทา โมคฺคลฺลาโน นาม ราชา รชฺชํ กาเรโนฺต ตํ ปวตฺติํ สุตฺวา เตสํ สนฺติเก จเร ปเสตฺวา ทานสามเภเทหิ อญฺญมญฺญํ  ภิณฺทิ, เต โจรา ภิณฺทนฺตา อิตเรตเรหิ ยุชฺฌิตฺวา สยเมว ทุพฺพลา อเหสุํ, อถโส ราชา เต อสมเคฺค ญตฺวา อตฺตโน เสนํ คเหตฺวา ตตฺถ คนฺตฺวา เต วิสุํ วิสุํ คเหตฺวา นิคฺคยฺห รเฎฺฐ อภยเภริํ จราเปตฺวา ชนปทํ สุปฺปติฎฺฐิตํ กตฺวา เตหิ อปวิทฺธวิหาเร ปากติเก กาเรตฺวา มหาปาสาทํ สุวณฺณ คณฺหนกาเล ปาเตสุํ ตี สุตฺวา ‘‘ปุเพฺพวิย สุวณฺณปตฺถเรหิ ฉาทิโต ปจฺฉาปิ อีทิสิ วิปตฺติชายิสฺสตี’’ติ ญตฺวา เตภูมกํ กาเรตฺวา ยถาปุเร ปาสาทํ นิมฺมาเปตฺวา มตฺติกา ปตฺถเรหิ ฉาเทตฺวา วฎฺฎุลภวนํ ปฎิสํขาเรตฺวา สพฺพสงฺฆารามญฺจ ปากติกํ กาเรตฺวา ปกฺกามิฯ</p>

</p>


<p> อถ ลงฺกาลงฺการภูเตสุ วิสาลปุญฺญิทฺธิวิกฺกเมสุ รตนตฺตยมามเกสุ อเนเกสุ ลงฺกานาเถสุ กิตฺติปุญฺชาวเสเสสุ ชาเตสุ อเปตนีติมเคฺคสุ รชฺชปริปาโนจิตวิธานวิรหิเตสุ มุทุภูเกเสฺววามจฺจชเนสุจ เยภุเยฺยน อญฺญมญฺญํ วิรุเทฺธสุ วตฺตมาเนสุ ลงฺกาวาสีนํ ปุรากเตน เกนาปิ ทารุเณน ปาปกมฺมุนา นานาเทสวาสินี อวิทิตสตฺถุสมยา ปวิฎฺฐมิจฺฉาทิฐิคหณา ปจฺจตฺถิเสนา ชมฺพุทีปา อิธาคมฺม สกลลงฺกาทีปํ อเนกาตงฺก สงฺกุลมกาสิฯ</p>


<p> ตทาตาย ปจฺจตฺถิเสนาย คาลฺหตรํ นิปฺปิฬิยมานา ราช ราช มหามตฺตาทโย อเนกสหสฺสชนกายา จ ภยวกิตหทยาสกตาณ คเวสิโน ชฑฺฑิตคามนิคมนครา ตตฺถ ตตฺถ คริทุคฺคาโท กิเจฺฉน วาสํ กเปฺปสุํ ตโต สุคตทสนธาตุรกฺขาธิกตา อุตฺตรมูฬวายิโน มหายตโย ทนฺตธาตุทฺว ปตฺตธาตุวรทฺว คเหตฺวา กุนฺนมลยาภิธานํ คิริทุคฺคํ ทุปฺปเวสํชนปทมุปาคมฺม ตตฺถาปิ ตมฺปฎิชคฺคิตุมสมตฺถา ภูมิยํ นิทภิตฺวา ยถากามํ คตาฯ</p>


<p> ตโต ปุเพฺพ ชยมหาโพธิทุมิเณฺทน สห สกลชมฺพุทีปาธิปตินา ทินกรกุลติลเกน ธมฺมาโสกนริเณฺทน เปสิตานํ อตฺตนา สมาน โคตฺตานํ ราชปุตฺตานํ นตฺตปนฺนตาทิปรมฺปราคตสฺส วิชยมลฺลนราธิปสฺส โอรสปุโตฺต วิชยพาหุ นริณฺทา นาม ราชา สุจิญฺญาตพฺพสมยนฺตโร สตฺตสมาจิณฺณ สุนีติปโถ สมฺปนฺนพลวาหโน ชมฺพุโทฺทณิํ นาม ปุรวรํมาเปตฺวา ตตฺถ วสโนฺต มหตา พลกาเยน กตสกลปจฺจตฺถิวิชโยกุนฺต มลยภูมิปฺปเทสโต ภควโต ทนฺตธาตุภฎฺฎารกํ ปตฺตธาตุวรญฺจ อาหราเปตฺวา สุรสนฺทนสทิสมติวิโรจมานํ วิมานํ มาเปตฺวา ตสฺมิํ ตํ ธาตุยุคฬํ นิเวเสตฺวา มหตา อุปหารวิธานา สาทรมุปฎฺฐหโนฺต  ภควโต จตุราสีติธมฺมกฺขณฺธเน มหนฺตํ ปฺรญฺญาปทานํ ชนยโนฺต ธมฺมิกสิริสงฺฆโพธิมหาราชสิโรทานาปทานสิทฺธก ขตฺตภุเต อเนกขีณาสวสหสฺส จรณรโชปริปูตมโนหรภูมิภาเค โคฐาภยมหาราเชน การิเต หตฺถวนคลฺลมหาวิหารมณฺฑนายมาเน วฎฺฎุลวิมาเนปุรา รฎฺฐ วิโลปาคตาย โจลเก รฬาทิกาย ติตฺถิยเสนายมหาเจติยํ อุทเร ภินฺนมเตฺต ชีวิเต วิย ธาตุภฎฺฎารเก อนฺตรหิเต หทยวตฺถุมํสมีว สุวณฺณรนฺตาทิกม ปหริตฺวา วิทฺธสฺตํ ปิณฺณุธารวิธีนา ปฎิสํวโรโนฺต ปุปฺผาธานตฺต ยโต ปฎฺฐาย สกฺกจฺจํ วินาเปตฺวา มหนฺตํ สุวณฺณ ถูปิกามภทฺว กาเรตฺวา สปริชนานิ คามเกฺขตฺตาทีนิ จ ทตฺวา ตตฺถ นิวสนฺตานํ ภิกฺขูนํ นิพทฺธทานวฎฺฎํ ปฎฺฐเปตฺวา ตํ หตฺถวนคลฺล มหา วิหารํ สพฺพถา สมิทฺธมกาสิฯ</p>


<p> อถ ตสฺมิํ ลงฺกานาเถ กิตฺติสรีราวเสเส ชาเต ตสฺส ตุชวโร ปรกฺกมภุโช นามราชา อมฺหากํ ภควโต อรหโต สมฺมาสมฺพุทฺธสฺส โพธิมูเล นิสีทิตฺวา มารพลํ วิธเมตฺวา สโมฺพธิรชฺชปฺปตฺติโต ปฎฺฐาย อฎฺฐสตาธิกวสฺสสหเสฺส จตุวีสติยา จ วจฺฉเรสุ อติกฺกเนฺตสุ สมฺปตฺตรชฺชาภิเสโก อเนกวิธสงฺคหวตฺถุหิ สงฺคหิตมหาชโน จตุปจฺจยทาเนน สตตสมาราธิตา เนกสหสฺสภิกฺขุสโงฺฆ ภุชพลวิธุตาราติราชกุลาวเลโป อเนก มณิ รตฺตสมุพฺภาสิตรตนกรณฺฑกญฺจ ปญฺจหิ สุวณฺณสหเสฺสหิ โสวณฺณกรณฺฑกญฺจ ปญฺจวีสติยา รชตสหเสฺสหิ รชตกณฺฑกญฺจ ทาฐาธาตุภทนฺตสฺส การาเปตฺวา อตีจ ปสนฺนหทโย สุหุมุเตฺตน ตตฺถ สมฺปยโนฺต อตฺตโนนครญฺจ ธนฺตธาตุมณฺทิรญฺจ สกฺกญฺจํ สมลงฺการาเปตฺวา พหุมาน ปุรสฺสโรทสนธาตุวรมาทาย อเนกานิ ภควโต จริยาปทานานี สมนุสฺสริตฺวา ปุรา เนกภุปตโย ปาฎิหีรสณฺทสฺสเนน ปสาทิตา อิติ ปวตฺตกถามตรเสเนว เม สวนยุคฬํ ปริปีนิตมธุนาปิ เกนจิ ปาฎิหาริยวิเสเสน มม จกฺขุปฎิลาโภ สผโล กาตโพฺพติ สาทรมาราธนมกาสิฯ</p>


<p> ตสฺมิํ ขเณ สา ทสนธาตุ ตสฺส กรปงกเช ราชหํสิวิลาสมาตนฺวตี ปาฎิหีรมกาสิฯ กถนฺติ เจ? ยถา อนฺติมภเว มาตุ ตุจฺฉิโต ชาตมโตฺตว โพธิสโตฺต นรวรกรโตปนีตทุกุลจุมฺพฎกโต โอตรโนฺตว พาโล สมาโนปิ โสฬสวสฺสุเทฺทสิโก วิย อมณฺฑิโตปิ อเนกวตฺถาภรณวิภุสิโต วิย ภูมิยา คจฺฉโนฺตปิ อากาเสน คจฺฉโนฺต วิย สเพฺพสํ ชนานํ ปฎิหาสิ, ตเถว ตตฺถ ตทา ทนฺตธาตุภฎฺฎารโก สุคพิมฺพา การ สลกฺขณาวยเวน รูเปน ภาสมาโน อเนกวิธรํสินิกเร วิกิรโนฺต ตตฺถ สนฺติปติตานํ ชนานํ มานนํ ชาเนสิฯ วุตฺตญฺหิฯ</p>


<ol>
<li>
‘‘ลงฺกาธินาถกรปงฺกช ราชหํสิ,  
  
นิมฺมาย สา ทสนธาตุ มุนิณฺทรูปํ;  
  
เนเกหิ รํสิวิสเรหิ สมุชฺชลนฺตี,  
  
สพฺพาทิสา จ วิทิสา สมลงฺกริตฺถฯ  
</li>
  
<li>
ทิสฺวา ตมพฺภูตมตีจ ปสนฺนจิโตฺต,  
  
สมฺปตฺตจกฺกรตโน วิย จกฺกวตฺติ;  
  
เสเฎฺฐหิ เนกรตนาภรณาทิเกหิ,  
  
ปูเชสิ ธาตุมสมํ มนุชาธินาโถฯ  
</li>
  
<p> ตโต ชินทนฺตธาตุวรปฺปสาทกาลมฺหิ เตโชพลปรกฺกมมหิโม ปรกฺกมพาหุมหานริโณฺท ปุลตฺถิปุรนิวาสินิํ กตโลก สาสนวิโลปํ สราชิกมเนกสหสฺสสํข โจลเกรฬวาหินิจ เนกเทสมหิปาลมตฺตมาตงฺคเกสริวิกฺกมํ ทุรติกฺกมํ โลกสาสนสงฺคหกรณวเสน วจิตสกลโลกํ สมฺปนฺนพลวาหนํ ลงฺการชฺชคหณตฺถินํ ตมฺพลิงฺควิสยาคตมติสาหสํ วณฺทภานุมนุชาธิปํว สสามนฺตกภวนมุปนีย สกล ลงฺกาทีปเมกจฺฉตฺตํวิธาย อตฺตโนปิตุมหาราชโต ทิคุณํโลกสาสนสงฺคหํ กโรโนฺต กทาจิ สงฺฆสฺส กฐินจีวรานิทาตุกาโม กปฺปาสปริกมฺมกนฺตนาทิกานิ สพฺพกรณียานิ เอกาเหเนว นฎฺฐเปตฺวา ปเจฺจกมเนกมหคฺฆ ครุภณฺฑมณฺฑิตานิ สสามณิกปริกฺขารานิ อสีติมตฺตานิ กฐินจีวรานิ ทาเปตฺวา โลกสฺส สาธุวาเทน ทสทิสํ ปูเรสิฯ
</ol></p>


<p> เอวมญฺญานิปิ พหูนิ โลกวิมฺภยกรานิ ปุญฺญปทานานิ สมฺปาเทโนฺต โส ปรกฺกมพาหุมหานริโณฺท หตฺถวนคลฺล วิหาเร อตฺตโน ปิตุมหารโญฺญ อาฬาหนฎฺฐาเน มหาเจติยํ พณฺธาเปตฺวา ตเตฺถว อเณกขีณาสวสหสฺสปริภุตฺตํ ปาสาทวรํ จิรกาล จินฎฺฐํ สุตฺวา ธนุเกตกิวตฺถุวํเส ชาตํ สทฺธาทิคุณสมฺปตฺติ สมุทิตํ ปติราชเทว นามกํ อมจฺจวรํ เปเสตฺวา เตน อเนกสหสฺสธนปริจฺจาเคน ภุมิตฺติตยมณฺฑิตํ สุมโนภรํ ปุเร ปิยตํ ปาสาทํ การาเปตฺวา ตตฺถ นิวสนฺตานํ อเนกสํ ภิกฺขุนํ นิพทฺธ ปจฺจยทานํ ปวเตฺตสิฯ</p>


<p> ตเตฺถว วฎฺฎุลวิมานสฺส เหฎฺฐิมตเล โคปานสิโย ฐเปตฺวา สมนฺตา ฉทนรูปํ กาเรตฺวา ทฺวิภุมกํ วิมานํ ติภุมกมกาสิ ตเตฺถวลงฺกาทีเป อภูตปุพฺพํ ชินมณฺทิรํ การาเปตุกาโม วฎฺฎุลวิมานโต อุตฺตรทิสาภาเค ปฐมํ โปริสปฺปมาณํ สิลาตลปริยนฺตํ ขณิตฺวา ปํสูนิ อปเนตฺวา นทีวาลุกาหิ ปูเรตฺวา กุญฺชรราชวิราชิตอาธารพณฺธกโต ปฎฺฐาย ยาว ผุปิกํ อฎฺฐํสวิภาเคน ภิตฺติจฺฉทนานิ  วิภตฺตานิ กตฺวา ปเจฺจกํ นานาวณฺณวิจิตฺตานมฎฺฐวิธานํ ภิตฺตีภาคานมุปริ เกลิปริหาสรสชนกนานาเวสวิลาสภูสิตปหูตภูตกิํกรปริคตวิฎทฺธกมณฺฑลมณฺฑิตํ ปมุขปริยเนฺต วิวิธจิตฺตรูปมโนหรมุจฺจตรํ อิฒิกาหิ นิวิตํ กตสุธาปริกมฺมํ มกรโตรณมณฺฑลญฺจ นิมฺมินิตฺวา อโนฺตวิรจิตาติ มโนหรมาลากมฺมลตา กมฺมาทิ นานาวิธ จิตฺตกมฺม สมุชฺชลํ สุวิหิตโสปานทฺวารกวาฎํ สมลงฺกตฎฺฐานลีฬฺหมโนหร สชีวชินสํ กาสปฎิพิมฺพรูปวิภูสิตํ ปฎิพิมฺพสฺส ทกฺขิณโต ฆนสิลาวิหิต สุคตรูปปติมณฺฑิตํ ติภูมกํ มหา วิมานํ กาเรสิฯ</p>

</p>


<ol>
<li>
วิทฺธสฺตสํขรณโต นวกมฺมุนาวา,  
  
เขตฺตาทิทานวิธินาจ อนาคเตปิ;  
  
เย สาธโว ปริหรนฺติ อิมํ วิหารํ,  
  
นามทฺว การมฺปิ เตสมิหาลิขนฺตุฯ  
</li>
  
  
  
  
  