<h1>๒. มหานิทานสุตฺตวณฺณนา</h1>
<h3>นิทานวณฺณนา</h3>
<p>     ติ มหานิทานสุตฺตํฯ ตตฺรายํ อนุตฺตานปทวณฺณนาฯ ติ กุรู นาม ชานปทิโน ราชกุมารา, เตสํ นิวาโส เอโกปิ ชนปโท รุฬฺหีสเทฺทน ‘‘กุรู’’ติ วุจฺจติฯ ตสฺมิํ กุรูสุ ชนปเทฯ อฎฺฐกถาจริยา ปนาหุ – มนฺธาตุกาเล ตีสุ ทีเปสุ มนุสฺสา ‘‘ชมฺพุทีโป นาม พุทฺธปเจฺจกพุทฺธมหาสาวกจกฺกวตฺติปฺปภุตีนํ อุตฺตมมนุสฺสานํ อุปฺปตฺติภูมิ อุตฺตมทีโป อติรมณีโย’’ติ สุตฺวา รญฺญา มนฺธาตุจกฺกวตฺตินา จกฺกรตนํ ปุรกฺขตฺวา จตฺตาโร ทีเป อนุสํยายเนฺตน สทฺธิํ อาคมํสุฯ ตโต ราชา ปริณายกรตนํ ปุจฺฉิ – ‘‘อตฺถิ นุ โข มนุสฺสโลกโต รมณียตรํ ฐาน’’นฺติฯ กสฺมา เทว เอวํ ภณสิ? กิํ น ปสฺสสิ จนฺทิมสูริยานํ อานุภาวํ, นนุ เอเตสํ ฐานํ อิโต รมณียตรนฺติ? ราชา จกฺกรตนํ ปุรกฺขตฺวา ตตฺถ อคมาสิฯ จตฺตาโร มหาราชาโน – ‘‘มนฺธาตุมหาราชา อาคโต’’ติ สุตฺวาว ‘‘มหิทฺธิโก มหานุภาโว ราชา, น สกฺกา ยุเทฺธน ปฎิพาหิตุ’’นฺติ สกํ รชฺชํ นิยฺยาเตสุํฯ โส ตํ คเหตฺวา ปุน ปุจฺฉิ – ‘‘อตฺถิ นุ โข อิโต รมณียตรํ ฐาน’’นฺติ?</p>


<p>อถสฺส ตาวติํสภวนํ กถยิํสุฯ ‘‘ตาวติํสภวนํ, เทว, อิโต รมณียตรํฯ ตตฺถ สกฺกสฺส เทวรโญฺญ อิเม จตฺตาโร มหาราชาโน ปริจารกา โทวาริกภูมิยํ ติฎฺฐนฺติ, สโกฺก เทวราชา มหิทฺธิโก มหานุภาโว, ตสฺสิมานิ อุปโภคฎฺฐานานิ – โยชนสหสฺสุเพฺพโธ เวชยโนฺต ปาสาโท, ปญฺจโยชนสตุเพฺพธา สุธมฺมา เทวสภา, ทิยฑฺฒโยชนสติโก เวชยนฺตรโถ ตถา เอราวโณ หตฺถี , ทิพฺพรุกฺขสหสฺสปฺปฎิมณฺฑิตํ นนฺทนวนํ, จิตฺตลตาวนํ, ผารุสกวนํ, มิสฺสกวนํ, โยชนสตุเพฺพโธ ปาริจฺฉตฺตโก โกวิฬาโร, ตสฺส เหฎฺฐา สฎฺฐิโยชนายามา ปญฺญาสโยชนวิตฺถตา  ปญฺจทสโยชนุเพฺพธา ชยกุสุมปุปฺผวณฺณา ปณฺฑุกมฺพลสิลา, ยสฺสา มุทุตาย สกฺกสฺส นิสีทโต อุปฑฺฒกาโย อนุปวิสตี’’ติฯ</p>


<p>ตํ  สุตฺวา ราชา ตตฺถ คนฺตุกาโม จกฺกรตนํ อพฺภุกฺกิริฯ ตํ อากาเส ปติฎฺฐาสิ สทฺธิํ จตุรงฺคินิยา เสนายฯ อถ ทฺวินฺนํ เทวโลกานํ เวมชฺฌโต จกฺกรตนํ โอตริตฺวา ปถวิยํ ปติฎฺฐาสิ สทฺธิํ ปริณายกรตนปมุขาย จตุรงฺคินิยา เสนายฯ ราชา เอกโกว ตาวติํสภวนํ อคมาสิฯ สโกฺก – ‘‘มนฺธาตา อาคโต’’ติ สุตฺวาว ตสฺส ปจฺจุคฺคมนํ กตฺวา – ‘‘สฺวาคตํ, เต มหาราช, สกํ เต มหาราช, อนุสาส มหาราชา’’ติ วตฺวา สทฺธิํ นาฎเกหิ รชฺชํ เทฺว ภาเค กตฺวา เอกํ ภาคมทาสิฯ รโญฺญ ตาวติํสภวเน ปติฎฺฐิตมตฺตเสฺสว มนุสฺสภาโว วิคจฺฉิ, เทวภาโว ปาตุรโหสิฯ ตสฺส กิร สเกฺกน สทฺธิํ ปณฺฑุกมฺพลสิลายํ นิสินฺนสฺส อกฺขินิมิสมเตฺตน นานตฺตํ ปญฺญายติฯ ตํ อสลฺลเกฺขนฺตา เทวา สกฺกสฺส จ ตสฺส จ นานเตฺต มุยฺหนฺติฯ โส ตตฺถ ทิพฺพสมฺปตฺติํ อนุภวมาโน ยาว ฉตฺติํส สกฺกา อุปฺปชฺชิตฺวา จุตา, ตาว รชฺชํ กาเรตฺวา อติโตฺตว กาเมหิ ตโต จวิตฺวา อตฺตโน อุยฺยาเน ปติฎฺฐิโต วาตาตเปน ผุฎฺฐคโตฺต กาลมกาสิฯ</p>


<p>จกฺกรตเน ปน ปุน ปถวิยํ ปติฎฺฐิเต ปริณายกรตนํ สุวณฺณปเฎฺฎ มนฺธาตุ อุปาหนํ ลิขาเปตฺวา อิทํ มนฺธาตุ รชฺชนฺติ รชฺชมนุสาสิฯ เตปิ ตีหิ ทีเปหิ อาคตมนุสฺสา ปุน คนฺตุํ อสโกฺกนฺตา ปริณายกรตนํ อุปสงฺกมิตฺวา – ‘‘เทว, มยํ รโญฺญ อานุภาเวน อาคตา, อิทานิ คนฺตุํ น สโกฺกม, วสนฎฺฐานํ โน เทหี’’ติ ยาจิํสุฯ โส เตสํ เอกเมกํ ชนปทมทาสิฯ ตตฺถ ปุพฺพวิเทหโต อาคตมนุเสฺสหิ อาวสิตปเทโส ตาเยว ปุริมสญฺญาย – ‘‘วิเทหรฎฺฐ’’นฺติ นามํ ลภิ, อปรโคยานโต อาคตมนุเสฺสหิ อาวสิตปเทโส ‘‘อปรนฺตชนปโท’’ติ นามํ ลภิ, อุตฺตรกุรุโต อาคตมนุเสฺสหิ อาวสิตปเทโส ‘‘กุรุรฎฺฐ’’นฺติ นามํ  ลภิ, พหุเก ปน คามนิคมาทโย อุปาทาย พหุวจเนน โวหริยติฯ เตน วุตฺตํ – ‘‘กุรูสุ วิหรตี’’ติฯ</p>


<p>ติ นฺติ เอตฺถ เกจิ ธ-การสฺส ท-กาเรน อตฺถํ วณฺณยนฺติฯ กมฺมาโส เอตฺถ ทมิโตติ  ติ กมฺมาสปาโท โปริสาโท วุจฺจติฯ ตสฺส กิร ปาเท ขาณุเกน วิทฺธฎฺฐาเน วโณ รุหโนฺต จิตฺตทารุสทิโส หุตฺวา รุหิฯ ตสฺมา กมฺมาสปาโทติ ปญฺญายิตฺถฯ โส จ ตสฺมิํ โอกาเส ทมิโต โปริสาทภาวโต  ปฎิเสธิโต ฯ เกน? มหาสเตฺตนฯ กตรสฺมิํ ชาตเกติ? ติ เอเกฯ อิเม ปน เถรา ติ วทนฺติฯ ตทา หิ มหาสเตฺตน กมฺมาสปาโท ทมิโตฯ ยถาห –</p>


<p>
‘‘ปุโตฺต ยทา โหมิ ชยทฺทิสสฺส;  
  
ปญฺจาลรฎฺฐธิปติสฺส อตฺรโชฯ  
  
จชิตฺวาน ปาณํ ปิตรํ ปโมจยิํ;  
  
กมฺมาสปาทมฺปิ จหํ ปสาทยิ’’นฺติฯ  
</p>
  
<p> ปน ธ-กาเรเนว อตฺถํ วณฺณยนฺติฯ กุรูรฎฺฐวาสีนํ กิร กุรุวตฺตธโมฺม, ตสฺมิํ กมฺมาโส ชาโต, ตสฺมา ตํ ฐานํ กมฺมาโส เอตฺถ ธโมฺม ชาโตติ กมฺมาสธมฺมนฺติ วุจฺจติฯ ตตฺถ นิวิฎฺฐนิคมสฺสาปิ เอตเทว นามํฯ ภุมฺมวจเนน กสฺมา น วุตฺตนฺติฯ อวสโนกาสโตฯ ภควโต กิร ตสฺมิํ นิคเม วสโนกาโส โกจิ วิหาโร นาม นาโหสิฯ นิคมโต ปน อปกฺกมฺม อญฺญตรสฺมิํ อุทกสมฺปเนฺน รมณีเย ภูมิภาเค มหาวนสโณฺฑ อโหสิ ตตฺถ ภควา วิหาสิ, ตํ นิคมํ โคจรคามํ กตฺวาฯ ตสฺมา เอวเมตฺถ อโตฺถ เวทิตโพฺพ – ‘‘กุรูสุ วิหรติ กมฺมาสธมฺมํ นาม กุรูนํ นิคโม, ตํ โคจรคามํ กตฺวา’’ติฯ</p>


<p>ติ ปิยวจนเมตํ, คารววจนเมตํฯ ติ ตสฺส เถรสฺส นามํฯ นฺติ ภาวนปุํสกนิเทฺทโส – ‘‘วิสมํ จนฺทิมสูริยา ปริวตฺตนฺตี’’ติอาทีสุ (อ. นิ. ๔.๗๐) วิยฯ ตสฺมา ยถา นิสิโนฺน เอกมนฺตํ นิสิโนฺน โหติ, ตถา นิสีทีติ เอวเมตฺถ อโตฺถ ทฎฺฐโพฺพฯ ภุมฺมเตฺถ วา เอตํ อุปโยควจนํ ติ  อุปาวิสิฯ ปณฺฑิตา หิ ครุฎฺฐานิยํ อุปสงฺกมิตฺวา อาสนกุสลตาย เอกมนฺตํ นิสีทนฺติฯ อยญฺจ เตสํ อญฺญตโร, ตสฺมา เอกมนฺตํ นิสีทิฯ</p>


<p>กถํ นิสิโนฺน โข ปน เอกมนฺตํ นิสิโนฺน โหตีติ? ฉ นิสชฺชโทเส วเชฺชตฺวาฯ เสยฺยถิทํ – อติทูรํ, อจฺจาสนฺนํ, อุปริวาตํ, อุนฺนตปฺปเทสํ, อติสมฺมุขํ, อติปจฺฉาติฯ อติทูเร นิสิโนฺน หิ สเจ กเถตุกาโม โหติ, อุจฺจาสเทฺทน กเถตพฺพํ โหติฯ อจฺจาสเนฺน นิสิโนฺน สงฺฆฎฺฎนํ กโรติฯ อุปริวาเต นิสิโนฺน สรีรคเนฺธน พาธติฯ อุนฺนตปฺปเทเส นิสิโนฺน  อคารวํ ปกาเสติฯ อติสมฺมุขา นิสิโนฺน สเจ ทฎฺฐุกาโม โหติ, จกฺขุนา จกฺขุํ อาหจฺจ ทฎฺฐพฺพํ โหติฯ อติปจฺฉา นิสิโนฺน สเจ ทฎฺฐุกาโม โหติ, คีวํ ปริวเตฺตตฺวา ทฎฺฐพฺพํ โหติฯ ตสฺมา อยมฺปิ ติกฺขตฺตุํ ภควนฺตํ ปทกฺขิณํ กตฺวา สกฺกจฺจํ วนฺทิตฺวา เอเต ฉ นิสชฺชโทเส วเชฺชตฺวา  ทกฺขิณชาณุมณฺฑลสฺส อภิมุขฎฺฐาเน ฉพฺพณฺณานํ พุทฺธรสฺมีนํ อโนฺต ปวิสิตฺวา ปสนฺนลาขารสํ วิคาหโนฺต วิย สุวณฺณปฎํ ปารุปโนฺต วิย รตฺตุปฺปลมาลาวิตานมชฺฌํ ปวิสโนฺต วิย จ ธมฺมภณฺฑาคาริโก อายสฺมา อานโนฺท นิสีทิฯ เตน วุตฺตํ – ‘‘เอกมนฺตํ นิสีที’’ติฯ</p>


<p>กาย ปน เวลาย, เกน การเณน อยมายสฺมา ภควนฺตํ อุปสงฺกมโนฺตติ? สายนฺหเวลายํ ปจฺจยาการปญฺหปุจฺฉนการเณนฯ ตํ ทิวสํ กิรายมายสฺมา กุลสงฺคหตฺถาย ฆรทฺวาเร ฆรทฺวาเร สหสฺสภณฺฑิกํ นิกฺขิปโนฺต วิย กมฺมาสธมฺมคามํ ปิณฺฑาย จริตฺวา ปิณฺฑปาตปฎิกฺกโนฺต สตฺถุ วตฺตํ ทเสฺสตฺวา สตฺถริ คนฺธกุฎิํ ปวิเฎฺฐ สตฺถารํ วนฺทิตฺวา อตฺตโน ทิวาฎฺฐานํ คนฺตฺวา อเนฺตวาสิเกสุ วตฺตํ ทเสฺสตฺวา ปฎิกฺกเนฺตสุ ทิวาฎฺฐานํ ปฎิสมฺมชฺชิตฺวา จมฺมกฺขณฺฑํ ปญฺญเปตฺวา อุทกตุมฺพโต อุทกํ คเหตฺวา อุทเกน หตฺถปาเท สีตเล กตฺวา ปลฺลงฺกํ อาภุชิตฺวา นิสิโนฺน โสตาปตฺติผลสมาปตฺติํ สมาปชฺชิฯ อถ ปริจฺฉินฺนกาลวเสน สมาปตฺติโต อุฎฺฐาย ปจฺจยากาเร ญาณํ โอตาเรสิฯ โส – ‘‘อวิชฺชาปจฺจยา สงฺขารา’’ติอาทิโต ปฎฺฐาย อนฺตํ, อนฺตโต ปฎฺฐาย อาทิํ, อุภยนฺตโต ปฎฺฐาย มชฺฌํ, มชฺฌโต ปฎฺฐาย อุโภ อเนฺต ปาเปโนฺต ติกฺขตฺตุํ ทฺวาทสปทํ ปจฺจยาการํ สมฺมสิฯ ตเสฺสวํ สมฺมสนฺตสฺส ปจฺจยากาโร วิภูโต  หุตฺวา อุตฺตานกุตฺตานโก วิย อุปฎฺฐาสิฯ</p>


<p>ตโต จิเนฺตสิ – ‘‘อยํ ปจฺจยากาโร สพฺพพุเทฺธหิ – ‘คมฺภีโร เจว คมฺภีราวภาโส จา’ติ กถิโต, มยฺหํ โข ปน ปเทสญาเณ ฐิตสฺส สาวกสฺส สโต อุตฺตาโน วิภูโต ปากโฎ หุตฺวา อุปฎฺฐาติ, มยฺหํเยว นุ โข เอส อุตฺตานโก หุตฺวา อุปฎฺฐาติ, อุทาหุ อเญฺญสมฺปี’’ติ? อถสฺส เอตทโหสิ – ‘‘หนฺทาหํ อิมํ ปญฺหํ คเหตฺวา ภควนฺตํ ปุจฺฉามิ, อทฺธา เม ภควา อิมํ อตฺถุปฺปตฺติํ กตฺวา สาลินฺทํ สิเนรุํ อุกฺขิปโนฺต วิย เอกํ สุตฺตนฺตกถํ กเถตฺวา ทเสฺสสฺสติฯ พุทฺธานญฺหิ วินยปญฺญตฺติํ, ภุมฺมนฺตรํ, ปจฺจยาการํ, สมยนฺตรนฺติ อิมานิ จตฺตาริ ฐานานิ ปตฺวา คชฺชิตํ มหนฺตํ โหติ, ญาณํ อนุปวิสติ, พุทฺธญาณสฺส มหนฺตภาโว  ปญฺญายติ, เทสนา คมฺภีรา โหติ ติลกฺขณพฺภาหตา สุญฺญตปฎิสํยุตฺตา’’ติฯ</p>


<p>โส กิญฺจาปิ ปกติยาว เอกทิวเส สตวารมฺปิ สหสฺสวารมฺปิ ภควนฺตํ อุปสงฺกมโนฺต น อเหตุอการเณน อุปสงฺกมติ, ตํ ทิวสํ ปน อิมํ ปญฺหํ คเหตฺวา – ‘‘อิมํ พุทฺธคนฺธหตฺถิํ อาปชฺช ญาณโกญฺจนาทํ โสสฺสามิ, พุทฺธสีหํ อาปชฺช ญาณสีหนาทํ โสสฺสามิ, พุทฺธสินฺธวํ อาปชฺช ญาณปทวิกฺกมํ ปสฺสิสฺสามี’’ติ จิเนฺตตฺวา ทิวาฎฺฐานา อุฎฺฐาย จมฺมกฺขณฺฑํ ปโปฺผเฎตฺวา  อาทาย สายนฺหสมเย ภควนฺตํ อุปสงฺกมิฯ เตน วุตฺตํ – ‘‘สายนฺหเวลายํ ปจฺจยาการปญฺหปุจฺฉนการเณน อุปสงฺกมโนฺต’’ติฯ</p>


<p>ติ เอตฺถ ยาวสโทฺท ปมาณาติกฺกเม, อติกฺกมฺม ปมาณํ คมฺภีโร, อติคมฺภีโรติ อโตฺถฯ ติ คมฺภีโรว หุตฺวา อวภาสติ, ทิสฺสตีติ อโตฺถฯ เอกญฺหิ อุตฺตานเมว คมฺภีราวภาสํ โหติ ปูติปณฺณาทิวเสน กาฬวณฺณปุราณอุทกํ วิยฯ ตญฺหิ ชาณุปฺปมาณมฺปิ สตโปริสํ วิย ทิสฺสติฯ เอกํ คมฺภีรํ  อุตฺตานาวภาสํ โหติ มณิคงฺคาย วิปฺปสนฺนอุทกํ วิยฯ ตญฺหิ สตโปริสมฺปิ ชาณุปฺปมาณํ วิย ขายติฯ เอกํ อุตฺตานํ อุตฺตานาวภาสํ โหติ จาฎิอาทีสุ อุทกํ วิยฯ เอกํ คมฺภีรํ คมฺภีราวภาสํ โหติ สิเนรุปาทกมหาสมุเทฺท อุทกํ วิยฯ เอวํ อุทกเมว จตฺตาริ นามานิ ลภติฯ ปฎิจฺจสมุปฺปาเท ปเนตํ นตฺถิฯ อยญฺหิ คมฺภีโร เจว คมฺภีราวภาโส จาติ เอกเมว นามํ ลภติฯ เอวรูโป สมาโนปิ อถ จ ปน เม อุตฺตานกุตฺตานโก วิย ขายติ, ยทิทํ อจฺฉริยํ, ภเนฺต, อพฺภุตํ ภเนฺตติฯ เอวํ อตฺตโน วิมฺหยํ ปกาเสโนฺต ปญฺหํ ปุจฺฉิตฺวา ตุณฺหีภูโต นิสีทิฯ</p>


<p>ภควา ตสฺส วจนํ สุตฺวา – ‘‘อานโนฺท ภวคฺคคฺคหณาย หตฺถํ ปสาเรโนฺต วิย, สิเนรุํ ฉินฺทิตฺวา มิญฺชํ นีหริตุํ วายมมาโน วิย, วินา นาวาย มหาสมุทฺทํ ตริตุกาโม วิย, ปถวิํ ปริวเตฺตตฺวา ปถโวชํ คเหตุํ วายมมาโน วิย พุทฺธวิสยปญฺหํ อตฺตโน อุตฺตานํ วทติฯ หนฺทสฺส คมฺภีรภาวํ อาจิกฺขิสฺสามี’’ติ จิเนฺตตฺวา นฺติอาทิมาหฯ</p>


<p>ตตฺถ นฺติ ห-กาโร นิปาตมตฺตํฯ เอวํ มา ภณีติ อโตฺถฯ มา เหวนฺติ จ อิทํ วจนํ ภควา อายสฺมนฺตํ อานนฺทํ อุสฺสาเทโนฺตปิ ภณติ อปสาเทโนฺตปิฯ</p>


<h3>อุสฺสาทนาวณฺณนา</h3>
<p>ตตฺถ  อุสฺสาเทโนฺต – อานนฺท, ตฺวํ มหาปโญฺญ วิสทญาโณ, เตน เต คมฺภีโรปิ ปฎิจฺจสมุปฺปาโท อุตฺตานโก วิย ขายติฯ อเญฺญสํ ปเนส อุตฺตานโกติ น สลฺลเกฺขตโพฺพ, คมฺภีโรเยว จ คมฺภีราวภาโส จฯ ตตฺถ จตโสฺส อุปมา วทนฺติฯ ฉมาเส สุโภชนรสปุฎฺฐสฺส กิร กตโยคสฺส มหามลฺลสฺส สมชฺชสมเย กตมลฺลปาสาณปริจยสฺส ยุทฺธภูมิํ คจฺฉนฺตสฺส อนฺตรา มลฺลปาสาณํ ทเสฺสสุํ, โส – กิํ เอตนฺติ อาหฯ มลฺลปาสาโณติฯ อาหรถ นนฺติฯ อุกฺขิปิตุํ  น สโกฺกมาติ วุเตฺต สยํ คนฺตฺวา กุหิํ อิมสฺส ภาริยฎฺฐานนฺติ วตฺวา ทฺวีหิ หเตฺถหิ เทฺว ปาสาเณ อุกฺขิปิตฺวา กีฬาคุเฬ วิย ขิปิตฺวา อคมาสิฯ ตตฺถ มลฺลสฺส มลฺลปาสาโณ ลหุโกปิ น อเญฺญสํ ลหุโกติ วตฺตโพฺพฯ ฉมาเส สุโภชนรสปุโฎฺฐ มโลฺล วิย หิ กปฺปสตสหสฺสํ อภินีหารสมฺปโนฺน อายสฺมา อานโนฺท, ยถา มลฺลสฺส มหาพลตาย มลฺลปาสาโณ ลหุโก, เอวํ เถรสฺส มหาปญฺญตาย  ปฎิจฺจสมุปฺปาโท อุตฺตาโน, โส อเญฺญสํ อุตฺตาโนติ น วตฺตโพฺพฯ</p>


<p>มหาสมุเทฺท จ ติมินาม มโจฺฉ ทฺวิโยชนสติโก ติมิงฺคโล ติโยชนสติโก, ติมิปิงฺคโล จตุโยชนสติโก ติมิรปิงฺคโล ปญฺจโยชนสติโก, อานโนฺท ติมินโนฺท อชฺฌาโรโห มหาติมีติ อิเม จตฺตาโร โยชนสหสฺสิกาฯ ตตฺถ ติมิรปิงฺคเลเนว ทีเปนฺติฯ ตสฺส กิร ทกฺขิณกณฺณํ จาเลนฺตสฺส ปญฺจโยชนสเต ปเทเส อุทกํ จลติฯ ตถา วามกณฺณํฯ ตถา นงฺคุฎฺฐํ, ตถา สีสํฯ เทฺว ปน กเณฺณ จาเลตฺวา นงฺคุเฎฺฐน อุทกํ ปหริตฺวา สีสํ อปราปรํ กตฺวา กีฬิตุํ อารทฺธสฺส สตฺตฎฺฐโยชนสเต ปเทเส ภาชเน ปกฺขิปิตฺวา อุทฺธเน อาโรปิตํ วิย อุทกํ ปกฺกุถติ, ติโยชนสตมเตฺต ปเทเส อุทกํ ปิฎฺฐิํ ฉาเทตุํ น สโกฺกติฯ โส เอวํ วเทยฺย – ‘‘อยํ มหาสมุโทฺท คมฺภีโร คมฺภีโรติ วทนฺติ กุตสฺส คมฺภีรตา, มยํ ปิฎฺฐิปฎิจฺฉาทนมตฺตมฺปิ อุทกํ น ลภามา’’ติฯ ตตฺถ กายุปปนฺนสฺส ติมิรปิงฺคลสฺส มหาสมุโทฺท อุตฺตาโนติ, อเญฺญสํ ขุทฺทกมจฺฉานํ อุตฺตาโนติ น วตฺตโพฺพ, เอวเมว ญาณุปปนฺนสฺส เถรสฺส ปฎิจฺจสมุปฺปาโท อุตฺตาโนติ, อเญฺญสมฺปิ อุตฺตาโนติ น วตฺตโพฺพฯ</p>


<p>สุปณฺณราชา  จ ทิยฑฺฒโยชนสติโก, ตสฺส ทกฺขิณปโกฺข ปญฺญาสโยชนิโก โหติ ตถา วามปโกฺข, ปิญฺฉวฎฺฎิ สฎฺฐิโยชนิกา, คีวา ติํสโยชนิกา, มุขํ นวโยชนํ, ปาทา ทฺวาทสโยชนิกาฯ ตสฺมิํ สุปณฺณวาตํ ทเสฺสตุํ อารเทฺธ สตฺตฎฺฐโยชนสตํ ฐานํ นปฺปโหติฯ โส เอวํ วเทยฺย – ‘‘อยํ อากาโส อนโนฺต อนโนฺตติ วทนฺติ, กุตสฺส อนนฺตตา, มยํ ปกฺขวาตปฺปสารโณกาสมฺปิ น ลภามา’’ติฯ ตตฺถ กายุปปนฺนสฺส สุปณฺณรโญฺญ อากาโส ปริโตฺตติ, อเญฺญสํ ขุทฺทกปกฺขีนํ ปริโตฺตติ น วตฺตโพฺพ, เอวเมว ญาณุปปนฺนสฺส เถรสฺส ปฎิจฺจสมุปฺปาโท อุตฺตาโนติ, อเญฺญสมฺปิ อุตฺตาโนติ น วตฺตโพฺพฯ</p>


<p>ราหุ อสุริโนฺท ปน ปาทนฺตโต ยาว เกสนฺตา โยชนานํ จตฺตาริ สหสฺสานิ อฎฺฐ จ สตานิ โหติฯ ตสฺส ทฺวินฺนํ พาหานํ อนฺตรํ ทฺวาทสโยชนสติกํฯ พหลเตฺตน ฉโยชนสติกํ ฯ หตฺถปาทตลานิ  ติโยชนสติกานิ, ตถา มุขํฯ เอเกกํ องฺคุลิปพฺพํ ปญฺญาสโยชนํ, ตถา ภมุกนฺตรํฯ นลาฎํ ติโยชนสติกํฯ สีสํ นวโยชนสติกํฯ ตสฺส มหาสมุทฺทํ โอติณฺณสฺส คมฺภีรํ อุทกํ ชาณุปฺปมาณํ โหติฯ โส เอวํ วเทยฺย – ‘‘อยํ มหาสมุโทฺท คมฺภีโร คมฺภีโรติ วทนฺติ, กุตสฺส คมฺภีรตา, มยํ ชาณุปฺปฎิจฺฉาทนมตฺตมฺปิ อุทกํ น ลภามา’’ติฯ ตตฺถ กายุปปนฺนสฺส ราหุโน มหาสมุโทฺท อุตฺตาโนติ, อเญฺญสํ อุตฺตาโนติ น วตฺตโพฺพ, เอวเมว ญาณุปปนฺนสฺส เถรสฺส ปฎิจฺจสมุปฺปาโท อุตฺตาโนติ, อเญฺญสมฺปิ อุตฺตาโนติ น วตฺตโพฺพฯ เอตมตฺถํ สนฺธาย ภควา – ‘‘มา เหวํ, อานนฺท, อวจ; มา เหวํ, อานนฺท อวจา’’ติ อาหฯ</p>


<p>เถรสฺส หิ จตูหิ การเณหิ คมฺภีโรปิ ปฎิจฺจสมุปฺปาโท อุตฺตาโนติ อุปฎฺฐาติฯ กตเมหิ จตูหิ? ปุพฺพูปนิสฺสยสมฺปตฺติยา, ติตฺถวาเสน, โสตาปนฺนตาย, พหุสฺสุตภาเวนาติฯ</p>


<h3>ปุพฺพูปนิสฺสยสมฺปตฺติกถา</h3>
<p>อิโต กิร สตสหสฺสิเม กเปฺป ปทุมุตฺตโร นาม สตฺถา โลเก อุปฺปชฺชิฯ ตสฺส หํสวตี นาม นครํ อโหสิ, อานโนฺท นาม ราชา ปิตา , สุเมธา นาม เทวี มาตา, โพธิสโตฺต อุตฺตรกุมาโร นาม อโหสิฯ โส ปุตฺตสฺส ชาตทิวเส มหาภินิกฺขมนํ นิกฺขมฺม ปพฺพชิตฺวา ปธานมนุยุญฺชโนฺต อนุกฺกเมน สพฺพญฺญุตํ ปตฺวา – ‘‘อเนกชาติสํสาร’’นฺติ อุทานํ อุทาเนตฺวา สตฺตาหํ โพธิปลฺลเงฺก วีตินาเมตฺวา ปถวิยํ ฐเปสฺสามีติ ปาทํ อภินีหริฯ อถ ปถวิํ ภินฺทิตฺวา มหนฺตํ ปทุมํ อุฎฺฐาสิฯ ตสฺส ธุรปตฺตานิ นวุติหตฺถานิ, เกสรํ ติํสหตฺถํ, กณฺณิกา ทฺวาทสหตฺถา, นวฆฎปฺปมาโณ เรณุ อโหสิฯ</p>


<p>สตฺถา ปน อุเพฺพธโต อฎฺฐปณฺณาสหตฺถุเพฺพโธ อโหสิฯ ตสฺส อุภินฺนํ พาหานมนฺตรํ อฎฺฐารสหตฺถํ, นลาฎํ ปญฺจหตฺถํ, หตฺถปาทา เอกาทสหตฺถาฯ ตสฺส เอกาทสหเตฺถน ปาเทน ทฺวาทสหตฺถาย กณฺณิกาย อกฺกนฺตมตฺตาย นวฆฎปฺปมาโณ เรณุ อุฎฺฐาย อฎฺฐปณฺณาสหตฺถํ ปเทสํ อุคฺคนฺตฺวา โอกิณฺณมโนสิลาจุณฺณํ วิย ปโจฺจกิโณฺณฯ ตทุปาทาย ภควา ปทุมุตฺตโรเตฺวว ปญฺญายิตฺถฯ ตสฺส เทวิโล  จ สุชาโต จ เทฺว อคฺคสาวกา อเหสุํฯ อมิตา จ อสมา จ เทฺว อคฺคสาวิกาฯ สุมโน นาม อุปฎฺฐาโกฯ ปทุมุตฺตโร ภควา ปิตุสงฺคหํ กุรุมาโน ภิกฺขุสตสหสฺสปริวาโร หํสวติยา ราชธานิยา วสติฯ</p>


<p>กนิฎฺฐภาตา  ปนสฺส สุมนกุมาโร นามฯ ตสฺส ราชา หํสวติโต วีสติโยชนสเต ฐาเน โภคคามํ อทาสิฯ โส กทาจิ อาคนฺตฺวา ปิตรญฺจ สตฺถารญฺจ ปสฺสติฯ อเถกทิวสํ ปจฺจโนฺต กุปิโตฯ สุมโน รโญฺญ เปเสสิ – ‘‘ปจฺจโนฺต กุปิโต’’ติฯ ราชา ‘‘มยา ตฺวํ ตตฺถ กสฺมา ฐปิโต’’ติ ปฎิเปเสสิฯ โส นิกฺขมฺม โจเร วูปสเมตฺวา – ‘‘อุปสโนฺต, เทว, ชนปโท’’ติ รโญฺญ เปเสสิฯ ราชา ตุโฎฺฐ – ‘‘สีฆํ มม ปุโตฺต อาคจฺฉตู’’ติ อาหฯ ตสฺส สหสฺสมตฺตา อมจฺจา โหนฺติฯ โส เตหิ สทฺธิํ อนฺตรามเคฺค มเนฺตสิ – ‘‘มยฺหํ ปิตา ตุโฎฺฐ, สเจ เม วรํ เทติ, กิํ คณฺหามี’’ติฯ อถ นํ เอกเจฺจ ‘‘หตฺถิํ คณฺหถ, อสฺสํ คณฺหถ, รถํ คณฺหถ, ชนปทํ คณฺหถ, สตฺตรตนานิ คณฺหถา’’ติ อาหํสุฯ อปเร – ‘‘ตุเมฺห ปถวิสฺสรสฺส ปุตฺตา, ตุมฺหากํ ธนํ น ทุลฺลภํ, ลทฺธมฺปิ เจตํ สพฺพํ ปหาย คมนียํ, ปุญฺญเมว เอกํ อาทาย คมนียํ; ตสฺมา เต เทเว วรํ ททมาเน เตมาสํ ปทุมุตฺตรํ ภควนฺตํ อุปฎฺฐาตุํ วรํ คณฺหถา’’ติฯ โส – ‘‘ตุเมฺห มยฺหํ กลฺยาณมิตฺตา, น มเมตํ จิตฺตํ อตฺถิ, ตุเมฺหหิ ปน อุปฺปาทิตํ, เอวํ กริสฺสามี’’ติ คนฺตฺวา ปิตรํ วนฺทิตฺวา  ปิตราปิ อาลิเงฺคตฺวา ตสฺส มตฺถเก จุมฺพิตฺวา – ‘‘วรํ เต ปุตฺต, เทมี’’ติ วุเตฺต ‘‘สาธุ มหาราช, อิจฺฉามหํ มหาราช ภควนฺตํ เตมาสํ จตูหิ ปจฺจเยหิ อุปฎฺฐหโนฺต ชีวิตํ อวญฺฌํ กาตุํ, อิมเมว วรํ เทหี’’ติ อาหฯ ‘‘น สกฺกา ตาต, อญฺญํ วเรหี’’ติ วุเตฺต ‘‘เทว, ขตฺติยานํ นาม เทฺว กถา นตฺถิ, เอตเมว เทหิ, น เม อเญฺญนโตฺถ’’ติฯ ตาต พุทฺธานํ นาม จิตฺตํ ทุชฺชานํ, สเจ ภควา น อิจฺฉิสฺสติ, มยา ทิเนฺนปิ กิํ ภวิสฺสตีติ? โส – ‘‘สาธุ, เทว, อหํ ภควโต จิตฺตํ ชานิสฺสามี’’ติ วิหารํ คโตฯ</p>


<p>เตน จ สมเยน ภตฺตกิจฺจํ นิฎฺฐเปตฺวา ภควา คนฺธกุฎิํ ปวิโฎฺฐ โหติฯ โส มณฺฑลมาเฬ สนฺนิสินฺนานํ ภิกฺขูนํ สนฺติกํ อคมาสิฯ เต ตํ อาหํสุ – ‘‘ราชปุตฺต, กสฺมา อาคโตสี’’ติ? ภควนฺตํ ทสฺสนาย, ทเสฺสถ เม ภควนฺตนฺติฯ น  มยํ, ราชปุตฺต, อิจฺฉิติจฺฉิตกฺขเณ สตฺถารํ ทฎฺฐุํ ลภามาติฯ โก ปน, ภเนฺต, ลภตีติ? สุมนเตฺถโร นาม ราชปุตฺตาติฯ ‘‘โส กุหิํ, ภเนฺต, เถโร’’ติฯ เถรสฺส นิสินฺนฎฺฐานํ ปุจฺฉิตฺวา คนฺตฺวา วนฺทิตฺวา – ‘‘อิจฺฉามหํ, ภเนฺต, ภควนฺตํ ปสฺสิตุํ, ทเสฺสถ เม’’ติ อาหฯ เถโร – ‘‘เอหิ ราชปุตฺตา’’ติ ตํ คเหตฺวา ตํ คนฺธกุฎิปริเวเณ ฐเปตฺวา คนฺธกุฎิํ อภิรุหิฯ อถ นํ ภควา – ‘‘สุมน, กสฺมา อาคโตสี’’ติ อาหฯ ราชปุโตฺต, ภเนฺต, ภควนฺตํ ทสฺสนาย อาคโตติฯ เตน หิ ภิกฺขุ อาสนํ ปญฺญาเปหีติฯ เถโร อาสนํ ปญฺญาเปสิ, นิสีทิ ภควา ปญฺญเตฺต อาสเนฯ ราชปุโตฺต ภควนฺตํ วนฺทิตฺวา ปฎิสนฺถารํ อกาสิฯ กทา อาคโตสิ ราชปุตฺตาติ? ภเนฺต, ตุเมฺหสุ คนฺธกุฎิํ ปวิเฎฺฐสุฯ ภิกฺขู ปน – ‘‘น มยํ อิจฺฉิติจฺฉิตกฺขเณ ภควนฺตํ ทฎฺฐุํ ลภามา’’ติ มํ  เถรสฺส สนฺติกํ ปาเหสุํฯ เถโร ปน เอกวจเนเนว ทเสฺสสิฯ เถโร, ภเนฺต, ตุมฺหากํ สาสเน วลฺลโภ มเญฺญติฯ อาม ราชกุมาร, วลฺลโภ เอส ภิกฺขุ มยฺหํ สาสเนติฯ ภเนฺต, พุทฺธานํ สาสเน กิํ กตฺวา วลฺลโภ โหตีติ? ทานํ ทตฺวา สีลํ สมาทิยิตฺวา อุโปสถกมฺมํ กตฺวา กุมาราติฯ ภควา, อหํ เถโร วิย พุทฺธสาสเน วลฺลโภ โหตุกาโม, เตมาสํ เม วสฺสาวาสํ อธิวาเสถาติฯ ภควา – ‘‘อตฺถิ นุ โข ตตฺถ คเตน อโตฺถ’’ติ โอโลเกตฺวา อตฺถีติ ทิสฺวา ‘‘สุญฺญาคาเร, โข ราชกุมาร ตถาคตา อภิรมนฺตี’’ติ  อาหฯ กุมาโร ‘‘อญฺญาตํ ภควา, อญฺญาตํ สุคตา’’ติ วตฺวา ‘‘อหํ, ภเนฺต, ปุริมตรํ คนฺตฺวา วิหารํ กาเรมิ, มยา เปสิเต ภิกฺขุสตสหเสฺสน สทฺธิํ อาคจฺฉถา’’ติ ปฎิญฺญํ คเหตฺวา ปิตุสนฺติกํ คนฺตฺวา ‘‘ทินฺนา เม, เทว, ภควตา ปฎิญฺญา, มยา ปหิเต ภควนฺตํ เปเสยฺยาถา’’ติ ปิตรํ วนฺทิตฺวา นิกฺขมิตฺวา โยชเน โยชเน วิหารํ กาเรตฺวา วีสโยชนสตํ อทฺธานํ คนฺตฺวา อตฺตโน นคเร วิหารฎฺฐานํ วิจินโนฺต โสภนํ นาม กุฎุมฺพิกสฺส อุยฺยานํ ทิสฺวา สตสหเสฺสน กิณิตฺวา สตสหสฺสํ วิสฺสเชฺชตฺวา วิหารํ กาเรสิฯ ตตฺถ ภควโต คนฺธกุฎิํ เสสภิกฺขูนญฺจ รตฺติฎฺฐานทิวาฎฺฐานตฺถาย กุฎิเลณมณฺฑเป การาเปตฺวา  ปาการปริเกฺขเป กตฺวา ทฺวารโกฎฺฐกญฺจ นิฎฺฐเปตฺวา ปิตุสนฺติกํ เปเสสิ – ‘‘นิฎฺฐิตํ มยฺหํ กิจฺจํ, สตฺถารํ ปหิณถา’’ติฯ</p>


<p>ราชา ภควนฺตํ โภเชตฺวา – ‘‘ภควา, สุมนสฺส กิจฺจํ นิฎฺฐิตํ, ตุมฺหากํ คมนํ ปจฺจาสีสตี’’ติ อาหฯ ภควา สตสหสฺสภิกฺขุปริวาโร โยชเน โยชเน วิหาเรสุ วสมาโน อคมาสิฯ กุมาโร ‘‘สตฺถา อาคโต’’ติ สุตฺวา โยชนํ ปจฺจุคฺคนฺตฺวา มาลาทีหิ ปูชยมาโน วิหารํ ปเวเสตฺวา –</p>


<p>
‘‘สตสหเสฺสน เม กีตํ, สตสหเสฺสน มาปิตํ;  
  
โสภนํ นาม อุยฺยานํ, ปฎิคฺคณฺห มหามุนี’’ติฯ  
</p>
  
<p>วิหารํ นิยฺยาเตสิฯ โส วสฺสูปนายิกทิวเส ทานํ ทตฺวา อตฺตโน ปุตฺตทาเร จ อมเจฺจ จ ปโกฺกสาเปตฺวา อาห – ‘‘อยํ สตฺถา อมฺหากํ สนฺติกํ ทูรโต อาคโต, พุทฺธา จ นาม ธมฺมครุโน น อามิสครุกาฯ ตสฺมา อหํ เตมาสํ เทฺว สาฎเก นิวาเสตฺวา ทส สีลานิ สมาทิยิตฺวา อิเธว วสิสฺสามิ, ตุเมฺห ขีณาสวสตสหสฺสสฺส อิมินาว นีหาเรน เตมาสํ ทานํ ทเทยฺยาถา’’ติฯ</p>


<p>โส สุมนเตฺถรสฺส วสนฎฺฐานสภาเคเยว ฐาเน วสโนฺต ยํ เถโร ภควโต วตฺตํ กโรติ, ตํ  สพฺพํ ทิสฺวา ‘‘อิมสฺมิํ ฐาเน เอกนฺตวลฺลโภ เอส เถโร, เอตเสฺสว เม ฐานนฺตรํ ปเตฺถตุํ วฎฺฎตี’’ติ จิเนฺตตฺวา อุปกฎฺฐาย ปวารณาย คามํ ปวิสิตฺวา สตฺตาหํ มหาทานํ ทตฺวา สตฺตเม ทิวเส ภิกฺขุสตสหสฺสสฺส ปาทมูเล ติจีวรํ ฐเปตฺวา ภควนฺตํ  วนฺทิตฺวา – ‘‘ภเนฺต, ยเทตํ มยา มเคฺค โยชนนฺตริกํ โยชนนฺตริกํ วิหารํ การาปนโต ปฎฺฐาย ปุญฺญํ กตํ, ตํ เนว สกฺกสมฺปตฺติํ, น มารสมฺปตฺติํ, น พฺรหฺมสมฺปตฺติํ ปตฺถยเนฺตน, พุทฺธสฺส ปน อุปฎฺฐากภาวํ ปตฺถยเนฺตน กตํฯ ตสฺมา อหมฺปิ, ภควา, อนาคเต สุมนเตฺถโร วิย พุทฺธสฺส อุปฎฺฐาโก ภเวยฺย’’นฺติ ปญฺจปติฎฺฐิเตน นิปติตฺวา วนฺทิฯ</p>


<p>ภควา – ‘‘มหนฺตํ กุลปุตฺตสฺส จิตฺตํ, สมิชฺฌิสฺสติ นุ โข โน’’ติ โอโลเกโนฺต – ‘‘อนาคเต อิโต สตสหสฺสิเม กเปฺป โคตโม นาม  พุโทฺธ อุปฺปชฺชิสฺสติ, ตเสฺสว อุปฎฺฐาโก ภวิสฺสตี’’ติ ญตฺวา –</p>


<p>
‘‘อิจฺฉิตํ ปตฺถิตํ ตุยฺหํ, สพฺพเมว สมิชฺฌตุ;  
  
สเพฺพ ปูเรนฺตุ สงฺกปฺปา, จโนฺท ปนฺนรโส ยถา’’ติฯ  
</p>
  
<p>อาหฯ กุมาโร ตํ สุตฺวา – ‘‘พุทฺธา นาม อเทฺวชฺฌกถา โหนฺตี’’ติ ทุติยทิวเสเยว ตสฺส ภควโต ปตฺตจีวรํ คเหตฺวา ปิฎฺฐิโต ปิฎฺฐิโต คจฺฉโนฺต วิย อโหสิฯ โส ตสฺมิํ พุทฺธุปฺปาเท วสฺสสตสหสฺสํ ทานํ ทตฺวา สเคฺค นิพฺพตฺติตฺวา กสฺสปพุทฺธกาเลปิ ปิณฺฑาย จรโต เถรสฺส ปตฺตคฺคหณตฺถํ อุตฺตริสาฎกํ ทตฺวา ปูชมกาสิฯ ปุน สเคฺค นิพฺพตฺติตฺวา ตโต จุโต พาราณสิราชา หุตฺวา อฎฺฐนฺนํ ปเจฺจกพุทฺธานํ ปณฺณสาลาโย กาเรตฺวา มณิอาธารเก อุปฎฺฐเปตฺวา จตูหิ ปจฺจเยหิ ทสวสฺสสหสฺสานิ อุปฎฺฐานํ อกาสิฯ เอตานิ ปากฎฎฺฐานานิฯ</p>


<p>กปฺปสตสหสฺสํ ปน ทานํ ททมาโนว อมฺหากํ โพธิสเตฺตน สทฺธิํ ตุสิตปุเร นิพฺพตฺติตฺวา ตโต จุโต อมิโตทนสกฺกสฺส เคเห ปฎิสนฺธิํ คเหตฺวา อนุปุเพฺพน กตาภินิกฺขมโน สมฺมาสโมฺพธิํ ปตฺวา ปฐมคมเนน กปิลวตฺถุํ อาคนฺตฺวา ตโต นิกฺขมเนฺต ภควติ ภควโต ปริวารตฺถํ ราชกุมาเรสุ ปพฺพชิเตสุ ภทฺทิยาทีหิ สทฺธิํ นิกฺขมิตฺวา ภควโต สนฺติเก ปพฺพชิตฺวา นจิรเสฺสว อายสฺมโต ปุณฺณสฺส มนฺตาณิปุตฺตสฺส สนฺติเก ธมฺมกถํ สุตฺวา โสตาปตฺติผเล ปติฎฺฐหิ (สํ. นิ. ๓.๘๓)ฯ เอวเมส อายสฺมา ปุพฺพูปนิสฺสยสมฺปโนฺน ตสฺสิมาย ปุพฺพูปนิสฺสยสมฺปตฺติยา คมฺภีโรปิ ปฎิจฺจสมุปฺปาโท อุตฺตานโก วิย อุปฎฺฐาสิฯ</p>


<h3>ติตฺถวาสาทิวณฺณนา</h3>
<p>ติตฺถวาโสติ   ปุนปฺปุนํ ครูนํ สนฺติเก อุคฺคหณสวนปริปุจฺฉนธารณานิ วุจฺจนฺติฯ โส เถรสฺส อติวิย ปริสุโทฺธ, เตนาปิสฺสายํ คมฺภีโรปิ ปฎิจฺจสมุปฺปาโท อุตฺตานโก วิย อุปฎฺฐาสิฯ</p>


<p>โสตาปนฺนานญฺจ นาม ปจฺจยากาโร อุตฺตานโกว หุตฺวา อุปฎฺฐาติ, อยญฺจ อายสฺมา โสตาปโนฺนฯ พหุสฺสุตานญฺจ จตุหเตฺถ โอวรเก ปทีเป ชลมาเน มญฺจปีฐํ วิย นามรูปปริเจฺฉโท  ปากโฎ โหติ, อยญฺจ อายสฺมา พหุสฺสุตานํ อโคฺค โหติ, พาหุสจฺจานุภาเวนปิสฺส คมฺภีโรปิ ปจฺจยากาโร อุตฺตานโก วิย อุปฎฺฐาสิฯ</p>


<h3>ปฎิจฺจสมุปฺปาทคมฺภีรตา</h3>
<p>ตตฺถ อตฺถคมฺภีรตาย, ธมฺมคมฺภีรตาย, เทสนาคมฺภีรตาย, ปฎิเวธคมฺภีรตายาติ จตูหิ อากาเรหิ ปฎิจฺจสมุปฺปาโท คมฺภีโร นามฯ</p>


<p>ตตฺถ ชรามรณสฺส ชาติปจฺจยสมฺภูตสมุทาคตโฎฺฐ คมฺภีโร…เป.… สงฺขารานํ อวิชฺชาปจฺจยสมฺภูตสมุทาคตโฎฺฐ คมฺภีโรติ อยํ </p>


<p>อวิชฺชาย สงฺขารานํ ปจฺจยโฎฺฐ คมฺภีโร…เป.… ชาติยา ชรามรณสฺส ปจฺจยโฎฺฐ คมฺภีโรติ อยํ </p>


<p>กตฺถจิ สุเตฺต ปฎิจฺจสมุปฺปาโท อนุโลมโต เทสิยติ, กตฺถจิ ปฎิโลมโต, กตฺถจิ อนุโลมปฎิโลมโต, กตฺถจิ มชฺฌโต ปฎฺฐาย อนุโลมโต วา ปฎิโลมโต วา อนุโลมปฎิโลมโต วา, กตฺถจิ ติสนฺธิ จตุสเงฺขโป, กตฺถจิ ทฺวิสนฺธิ ติสเงฺขโป, กตฺถจิ เอกสนฺธิ ทฺวิสเงฺขโปติ อยํ </p>


<p>อวิชฺชาย ปน อญฺญาณอทสฺสนสจฺจาปฎิเวธโฎฺฐ คมฺภีโร, สงฺขารานํ อภิสงฺขรณายูหนสราควิราคโฎฺฐ, วิญฺญาณสฺส สุญฺญตอพฺยาปารอสงฺกนฺติปฎิสนฺธิปาตุภาวโฎฺฐ, นามรูปสฺส เอกุปฺปาทวินิโพฺภคาวินิโพฺภคนมนรุปฺปนโฎฺฐ, สฬายตนสฺส อธิปติโลกทฺวารเกฺขตฺตวิสยิภาวโฎฺฐ , ผสฺสสฺส  ผุสนสงฺฆฎฺฎนสงฺคติสนฺนิปาตโฎฺฐ, เวทนาย อารมฺมณรสานุภวนสุขทุกฺขมชฺฌตฺตภาวนิชฺชีวเวทยิตโฎฺฐ, ตณฺหาย อภินนฺทิตอโชฺฌสานสริตาลตาตณฺหานทีตณฺหาสมุทฺททุปฺปูรณโฎฺฐ, อุปาทานสฺส อาทานคฺคหณาภินิเวสปรามาสทุรติกฺกมโฎฺฐ, ภวสฺส อายูหนาภิสงฺขรณโยนิคติฐิตินิวาเสสุ ขิปนโฎฺฐ, ชาติยา ชาติสญฺชาติโอกฺกนฺตินิพฺพตฺติปาตุภาวโฎฺฐ, ชรามรณสฺส ขยวยเภทวิปริณามโฎฺฐ คมฺภีโรติฯ เอวํ โย อวิชฺชาทีนํ สภาโว, เยน ปฎิเวเธน อวิชฺชาทโย สรสลกฺขณโต ปฎิวิทฺธา โหนฺติ; โส คมฺภีโรติ อยํ ติ เวทิตพฺพาฯ สา สพฺพาปิ เถรสฺส อุตฺตานกา วิย อุปฎฺฐาสิฯ เตน ภควา อายสฺมนฺตํ อานนฺทํ อุสฺสาเทโนฺต – ‘‘มา เหว’’นฺติอาทิมาหฯ อยเญฺจตฺถ  อธิปฺปาโย – อานนฺท, ตฺวํ มหาปโญฺญ วิสทญาโณ, เตน เต คมฺภีโรปิ ปฎิจฺจสมุปฺปาโท อุตฺตานโก วิย ขายติ, ตสฺมา – ‘‘มยฺหเมว นุ โข เอส อุตฺตานโก หุตฺวา อุปฎฺฐาติ, อุทาหุ อเญฺญสมฺปี’’ติ มา เอวํ อวจาติฯ</p>


<h3>อปสาทนาวณฺณนา</h3>
<p>ยํ ปน วุตฺตํ – ‘‘อปสาเทโนฺต’’ติ, ตตฺถ อยํ อธิปฺปาโย – อานนฺท, ‘‘อถ จ ปน เม อุตฺตานกุตฺตานโก วิย ขายตี’’ติ มา เหวํ อวจฯ ยทิ หิ เต เอส อุตฺตานกุตฺตานโก วิย ขายติ, กสฺมา ตฺวํ อตฺตโน ธมฺมตาย โสตาปโนฺน นาโหสิ, มยา ทินฺนนเยว ฐตฺวา โสตาปตฺติมคฺคํ ปฎิวิชฺฌสิฯ อานนฺท, อิทํ นิพฺพานเมว คมฺภีรํ, ปจฺจยากาโร ปน ตว อุตฺตานโก ชาโต, อถ กสฺมา โอฬาริกํ กามราคสํโยชนํ ปฎิฆสํโยชนํ, โอฬาริกํ กามราคานุสยํ ปฎิฆานุสยนฺติ อิเม จตฺตาโร กิเลเส สมุคฺฆาเฎตฺวา สกทาคามิผลํ น สจฺฉิกโรสิ? เตเยว อณุสหคเต จตฺตาโร กิเลเส สมุคฺฆาเฎตฺวา อนาคามิผลํ น สจฺฉิกโรสิ? รูปราคาทีนิ ปญฺจ สํโยชนานิ, ภวราคานุสยํ, มานานุสยํ, อวิชฺชานุสยนฺติ อิเม อฎฺฐ กิเลเส สมุคฺฆาเฎตฺวา อรหตฺตํ น สจฺฉิกโรสิ?</p>


<p>กสฺมา  จ สตสหสฺสกปฺปาธิกํ เอกํ อสเงฺขฺยยฺยํ ปูริตปารมิโน สาริปุตฺตโมคฺคลฺลานา วิย สาวกปารมิญาณํ นปฺปฎิวิชฺฌสิ? สตสหสฺสกปฺปาธิกานิ เทฺว อสเงฺขฺยยฺยานิ ปูริตปารมิโน ปเจฺจกพุทฺธา วิย จ ปเจฺจกโพธิญาณํ นปฺปฎิวิชฺฌสิ? ยทิ วา เต สพฺพถาว เอส อุตฺตานโก หุตฺวา อุปฎฺฐาติ, อถ กสฺมา สตสหสฺสกปฺปาธิกานิ จตฺตาริ อฎฺฐ โสฬส วา อสเงฺขฺยยฺยานิ ปูริตปารมิโน พุทฺธา วิย สพฺพญฺญุตญฺญาณํ น สจฺฉิกโรสิ? กิํ อนตฺถิโกสิ เอเตหิ วิเสสาธิคเมหิ, ปสฺส ยาวญฺจ เต อปรทฺธํ, ตฺวํ นาม สาวโก ปเทสญาเณ  ฐิโต อติคมฺภีรํ ปจฺจยาการํ – ‘‘อุตฺตานโก เม อุปฎฺฐาตี’’ติ วทสิ, ตสฺส เต อิทํ วจนํ พุทฺธานํ กถาย ปจฺจนีกํ โหติ, น ตาทิเสน นาม ภิกฺขุนา พุทฺธานํ กถาย ปจฺจนีกํ กเถตพฺพนฺติ ยุตฺตเมตํฯ</p>


<p>นนุ มยฺหํ, อานนฺท, อิทํ ปจฺจยาการํ ปฎิวิชฺฌิตุํ วายมนฺตเสฺสว สตสหสฺสกปฺปาธิกานิ จตฺตาริ อสเงฺขฺยยฺยานิ อติกฺกนฺตานิ? ปจฺจยาการํ ปฎิวิชฺฌนตฺถาย จ ปน เม อทินฺนํ ทานํ นาม นตฺถิ, อปูริตปารมี นาม นตฺถิฯ ปจฺจยาการํ  ปฎิวิชฺฌสฺสามีติ ปน เม นิรุสฺสาหํ วิย มารพลํ วิธมนฺตสฺส อยํ มหาปถวี ทฺวงฺคุลมตฺตมฺปิ น กมฺปิ ตถา ปฐมยาเม ปุเพฺพนิวาสํ, มชฺฌิมยาเม ทิพฺพจกฺขุํ สมฺปาเทนฺตสฺสฯ ปจฺฉิมยาเม ปน เม พลวปจฺจูสสมเย – ‘‘อวิชฺชา สงฺขารานํ นวหิ อากาเรหิ ปจฺจโย โหตี’’ติ ทิฎฺฐมเตฺตว ทสสหสฺสิโลกธาตุ อยทณฺฑเกน อาโกฎิตกํสตาลํ วิย วิรวสตํ วิรวสหสฺสํ มุญฺจมานา วาตาหเต ปทุมินิปเณฺณ อุทกพินฺทุ วิย กมฺปิตฺถฯ เอวํ คมฺภีโร จายํ, อานนฺท, ปฎิจฺจสมุปฺปาโท, คมฺภีราวภาโส จฯ เอตสฺส อานนฺท, ธมฺมสฺส อนนุโพธา…เป.… นาติวตฺตตีติฯ</p>


<p>ติ เอตสฺส ปจฺจยธมฺมสฺสฯ ติ ญาตปริญฺญาวเสน อนนุพุชฺฌนาฯ ติ ตีรณปฺปหานปริญฺญาวเสน อปฺปฎิวิชฺฌนาฯ ติ ตนฺตํ วิย อากุลกชาตาฯ ยถา นาม ทุนฺนิกฺขิตฺตํ มูสิกจฺฉินฺนํ เปสการานํ ตนฺตํ ตหิํ ตหิํ อากุลํ โหติ, อิทํ อคฺคํ อิทํ มูลนฺติ อเคฺคน วา อคฺคํ มูเลน วา มูลํ สมาเนตุํ ทุกฺกรํ โหติ; เอวเมว สตฺตา อิมสฺมิํ ปจฺจยากาเร ขลิตา อากุลา พฺยากุลา โหนฺติ, น สโกฺกนฺติ ตํปจฺจยาการํ อุชุํ กาตุํฯ ตตฺถ ตนฺตํ ปจฺจตฺตปุริสกาเร ฐตฺวา สกฺกาปิ ภเวยฺย อุชุํ กาตุํ, ฐเปตฺวา ปน  เทฺว โพธิสเตฺต อเญฺญ สตฺตา อตฺตโน ธมฺมตาย ปจฺจยาการํ อุชุํ กาตุํ สมตฺถา นาม นตฺถิฯ ยถา ปน อากุลํ ตนฺตํ กญฺชิยํ ทตฺวา โกเจฺฉน ปหตํ ตตฺถ ตตฺถ คุฬกชาตํ โหติ คณฺฐิพทฺธํ, เอวมิเม สตฺตา ปจฺจเยสุ ปกฺขลิตฺวา ปจฺจเย อุชุํ กาตุํ อสโกฺกนฺตา ทฺวาสฎฺฐิทิฎฺฐิคตวเสน อากุลกชาตา โหนฺติ, คณฺฐิพทฺธาฯ เย หิ เกจิ ทิฎฺฐิคตนิสฺสิตา, สเพฺพ ปจฺจยาการํ อุชุํ กาตุํ อสโกฺกนฺตาเยวฯ</p>


<p>ติ กุลาคณฺฐิกํ วุจฺจติ เปสการกญฺชิยสุตฺตํฯ กุลา นาม สกุณิกา, ตสฺสา กุลาวโกติปิ เอเกฯ ยถา หิ ตทุภยมฺปิ อากุลํ อเคฺคน วา อคฺคํ มูเลน วา มูลํ สมาเนตุํ ทุกฺกรนฺติ ปุริมนเยเนว โยเชตพฺพํฯ</p>


<p>ติ   มุญฺชติณํ วิย ปพฺพชติณํ วิย จ ภูตาฯ ยถา ตานิ ติณานิ โกเฎฺฎตฺวา กตรชฺชุ ชิณฺณกาเล กตฺถจิ ปติตํ คเหตฺวา เตสํ ติณานํ อิทํ อคฺคํ, อิทํ มูลนฺติ อเคฺคน วา อคฺคํ มูเลน วา มูลํ สมาเนตุํ ทุกฺกรนฺติฯ ตมฺปิ ปจฺจตฺตปุริสกาเร ฐตฺวา สกฺกา ภเวยฺย อุชุํ กาตุํ, ฐเปตฺวา ปน เทฺว โพธิสเตฺต อเญฺญ สตฺตา อตฺตโน ธมฺมตาย ปจฺจยาการํ อุชุํ กาตุํ สมตฺถา นาม นตฺถิฯ เอวมยํ ปชา ปจฺจยากาเร อุชุํ กาตุํ อสโกฺกนฺตี ทิฎฺฐิคตวเสน คณฺฐิกชาตา หุตฺวา อปายํ ทุคฺคติํ วินิปาตํ สํสารํ นาติวตฺตติฯ</p>


<p>ตตฺถ ติ นิรยติรจฺฉานโยนิเปตฺติวิสยอสุรกายาฯ สเพฺพปิ หิ เต วฑฺฒิสงฺขาตสฺส อยสฺส อภาวโต – ‘‘อปาโย’’ติ วุจฺจนฺติฯ ตถา ทุกฺขสฺส คติภาวโต  สุขสมุสฺสยโต วินิปติตตฺตา  อิตโร ปน –</p>


<p>
‘‘ขนฺธานญฺจ ปฎิปาฎิ, ธาตุอายตนาน จ;  
  
อโพฺพจฺฉินฺนํ วตฺตมานา,  
สํสาโร  
ติ ปวุจฺจตี’’ติฯ  
</p>
  
<p>ตํ สพฺพมฺปิ นาติวตฺตติ นาติกฺกมติฯ อถ โข จุติโต ปฎิสนฺธิํ, ปฎิสนฺธิโต จุตินฺติ เอวํ ปุนปฺปุนํ จุติปฎิสนฺธิโย คณฺหนฺตา ตีสุ ภเวสุ จตูสุ โยนีสุ ปญฺจสุ คตีสุ สตฺตสุ วิญฺญาณฎฺฐิตีสุ นวสุ สตฺตาวาเสสุ มหาสมุเทฺท วาตุกฺขิตฺตนาวา วิย ยเนฺตสุ ยุตฺตโคโณ วิย จ ปริพฺภมติเยว ฯ อิติ สพฺพํ เปตํ ภควา อายสฺมนฺตํ อานนฺทํ อปสาเทโนฺต อาหาติ เวทิตพฺพํฯ</p>


<h3>ปฎิจฺจสมุปฺปาทวณฺณนา</h3>
<p> อิทานิ ยสฺมา อิทํ สุตฺตํ – ‘‘คมฺภีโร จายํ, อานนฺท, ปฎิจฺจสมุปฺปาโท’’ติ จ ‘‘ตนฺตากุลกชาตา’’ติ จ ทฺวีหิเยว ปเทหิ อาพทฺธํ, ตสฺมา – ‘‘คมฺภีโร จายํ, อานนฺท, ปฎิจฺจสมุปฺปาโท’’ติ อิมินา ตาว อนุสนฺธินา ปจฺจยาการสฺส คมฺภีรภาวทสฺสนตฺถํ เทสนํ อารภโนฺต นฺติอาทิมาหฯ ตตฺรายมโตฺถ – อิมสฺส ชรามรณสฺส ปจฺจโย อิทปฺปจฺจโย, ตสฺมา อิทปฺปจฺจยา อตฺถิ ชรามรณํ, อตฺถิ นุ โข ชรามรณสฺส ปจฺจโย, ยมฺหา ปจฺจยา ชรามรณํ ภเวยฺยาติ  เอวํ ปุเฎฺฐน สตา, อานนฺท, ปณฺฑิเตน ปุคฺคเลน ยถา – ‘‘ตํ ชีวํ ตํ สรีร’’นฺติ วุเตฺต ฐปนียตฺตา ปญฺหสฺส ตุณฺหี ภวิตพฺพํ โหติ, ‘‘อพฺยากตเมตํ  ตถาคเตนา’’ติ วา วตฺตพฺพํ โหติ, เอวํ อปฺปฎิปชฺชิตฺวา, ยถา – ‘‘จกฺขุ สสฺสตํ อสสฺสต’’นฺติ วุเตฺต อสสฺสตนฺติ เอกํเสเนว วตฺตพฺพํ โหติ, เอวํ เอกํเสเนว อตฺถีติสฺส วจนียํฯ ปุน กิํ ปจฺจยา ชรามรณํ, โก นาม โส ปจฺจโย, ยโต ชรามรณํ โหตีติ วุเตฺต นฺติ อิจฺจสฺส วจนียํ, เอวํ วตฺตพฺพํ ภเวยฺยาติ อโตฺถฯ เอส นโย สพฺพปเทสุฯ</p>


<p>ติ อิทํ ปน ยสฺมา สฬายตนปจฺจยาติ วุเตฺต จกฺขุสมฺผสฺสาทีนํ ฉนฺนํ วิปากสมฺผสฺสานํเยว คหณํ โหติ, อิธ จ ‘‘สฬายตนปจฺจยา’’ติ อิมินา ปเทน คหิตมฺปิ อคหิตมฺปิ ปจฺจยุปฺปนฺนวิเสสํ ผสฺสสฺส จ สฬายตนโต อติริตฺตํ อญฺญมฺปิ วิเสสปจฺจยํ ทเสฺสตุกาโม, ตสฺมา วุตฺตนฺติ เวทิตพฺพํฯ อิมินา ปน วาเรน ภควตา กิํ กถิตนฺติ? ปจฺจยานํ นิทานํ กถิตํฯ อิทญฺหิ สุตฺตํ ปจฺจเย นิชฺชเฎ นิคฺคุเมฺพ กตฺวา กถิตตฺตา นฺติ วุจฺจติฯ</p>


<p> อิทานิ เตสํ เตสํ ปจฺจยานํ ตถํ อวิตถํ อนญฺญถํ ปจฺจยภาวํ ทเสฺสตุํ นฺติอาทิมาหฯ ตตฺถ ติ การเณนฯ นฺติ นิปาตทฺวยเมตํฯ ตสฺสโตฺถ – ‘‘สพฺพากาเรน สพฺพา สเพฺพน สภาเวน  สพฺพา ชาติ นาม ยทิ น ภเวยฺยา’’ติฯ ภวาทีสุปิ อิมินาว นเยน อโตฺถ เวทิตโพฺพฯ ติ อนิยมวจนเมตํ, เทวาทีสุ ยสฺส กสฺสจิฯ ติ อิทมฺปิ อนิยมวจนเมว, กามภวาทีสุ นวสุ ภเวสุ ยตฺถ กตฺถจิฯ นฺติ อนิยมิตนิกฺขิตฺตอตฺถวิภชนเตฺถ นิปาโต, ตสฺสโตฺถ – ‘‘ยํ วุตฺตํ ‘กสฺสจิ กิมฺหิจี’ติ, ตสฺส เต อตฺถํ วิภชิสฺสามี’’ติฯ อถ นํ วิภชโนฺต – ‘‘เทวานํ วา เทวตฺตายา’’ติอาทิมาหฯ ตตฺถ ติ ยา อยํ เทวานํ เทวภาวาย ขนฺธชาติ, ยาย ขนฺธชาติยา เทวา ‘‘เทวา’’ติ วุจฺจนฺติฯ สเจ  หิ ชาติ สเพฺพน สพฺพํ นาภวิสฺสาติ อิมินา นเยน สพฺพปเทสุ อโตฺถ เวทิตโพฺพฯ เอตฺถ จ ติ อุปปตฺติเทวาฯ ติ มูลขนฺธาทีสุ อธิวตฺถเทวตาวฯ ติ อมนุสฺสาฯ ติ เย เกจิ นิพฺพตฺตสตฺตาฯ ติ เย เกจิ อฎฺฐิปกฺขา วา จมฺมปกฺขา วา โลมปกฺขา วาฯ ติ เย เกจิ ภูมิยํ สรนฺตา คจฺฉนฺติฯ นฺติ เตสํ เตสํ เทวคนฺธพฺพาทีนํฯ ติ เทวคนฺธพฺพาทิภาวายฯ ติ ชาติวิคมา, ชาติอภาวาติ อโตฺถฯ</p>


<p>ติอาทีนิ สพฺพานิปิ การณเววจนานิ เอวฯ การณญฺหิ ยสฺมา อตฺตโน ผลตฺถาย หิโนติ  ปวตฺตติ, ตสฺมา ‘‘เหตู’’ติ วุจฺจติฯ ยสฺมา ตํ ผลํ นิเทติ – ‘‘หนฺท, นํ คณฺหถา’’ติ อเปฺปติ วิย ตสฺมา  ยสฺมา ผลํ ตโต สมุเทติ อุปฺปชฺชติ, ตญฺจ ปฎิจฺจ เอติ ปวตฺตติ, ตสฺมา ติ จ ติ จ วุจฺจติฯ เอส นโย สพฺพตฺถฯ อปิ จ ติ เอตฺถ นฺติ นิปาโตฯ ตสฺส สพฺพปเทสุ ลิงฺคานุรูปโต อโตฺถ เวทิตโพฺพฯ อิธ ปน – ‘‘ยา เอสา ชาตี’’ติ อยมสฺส อโตฺถฯ ชรามรณสฺส หิ ชาติ อุปนิสฺสยโกฎิยา ปจฺจโย โหติฯ</p>


<p> ภวปเท – ‘‘กิมฺหิจี’’ติ อิมินา โอกาสปริคฺคโห กโตฯ ตตฺถ เหฎฺฐา อวีจิปริยนฺตํ กตฺวา อุปริ ปรนิมฺมิตวสวตฺติเทเว อโนฺตกริตฺวา  เวทิตโพฺพฯ อยํ นโย อุปปตฺติภเวฯ อิธ ปน กมฺมภเว ยุชฺชติฯ โส หิ ชาติยา อุปนิสฺสยโกฎิยาว ปจฺจโย โหติฯ อุปาทานปทาทีสุปิ – ‘‘กิมฺหิจี’’ติ อิมินา โอกาสปริคฺคโหว กโตติ เวทิตโพฺพฯ</p>


<p>   ติ เอตฺถ กามุปาทานํ ติณฺณมฺปิ กมฺมภวานํ ติณฺณญฺจ อุปปตฺติภวานํ ปจฺจโย, ตถา เสสานิปีติ อุปาทานปจฺจยา จตุวีสติภวา เวทิตพฺพาฯ นิปฺปริยาเยเนตฺถ ทฺวาทส กมฺมภวา ลพฺภนฺติฯ เตสํ อุปาทานานิ สหชาตโกฎิยาปิ อุปนิสฺสยโกฎิยาปิ ปจฺจโยฯ</p>


<p> ติ รูปารมฺมเณ ตณฺหาฯ เอส นโย สทฺทตณฺหาทีสุฯ สา ปเนสา ตณฺหา อุปาทานสฺส สหชาตโกฎิยาปิ อุปนิสฺสยโกฎิยาปิ ปจฺจโย โหติฯ</p>


<p>   ติ เอตฺถ วิปากเวทนา ตณฺหาย อุปนิสฺสยโกฎิยา ปจฺจโย โหติ, อญฺญา อญฺญถาปีติฯ</p>


<p> เอตฺตาวตา ปน ภควา วฎฺฎมูลภูตํ ปุริมตณฺหํ ทเสฺสตฺวา อิทานิ เทสนํ, ปิฎฺฐิยํ ปหริตฺวา เกเสสุ วา คเหตฺวา วิรวนฺตํ วิรวนฺตํ มคฺคโต โอกฺกเมโนฺต วิย นวหิ ปเทหิ สมุทาจารตณฺหํ ทเสฺสโนฺต – ‘‘อิติ โข ปเนตํ, อานนฺท, เวทนํ ปฎิจฺจ ตณฺหา’’ติอาทิมาหฯ ตตฺถ ติ เทฺว ตณฺหา เอสนตณฺหา จ, เอสิตตณฺหา จฯ ยาย ตณฺหาย อชปถสงฺกุปถาทีนิ ปฎิปชฺชิตฺวา โภเค เอสติ คเวสติ, อยํ  นามฯ ยา เตสุ เอสิเตสุ คเวสิเตสุ ปฎิลเทฺธสุ ตณฺหา, อยํ  นามฯ ตทุภยมฺปิ สมุทาจารตณฺหาย เอว อธิวจนํฯ ตสฺมา  ทุวิธาเปสา เวทนํ ปฎิจฺจ ตณฺหา นามฯ  นาม รูปาทิอารมฺมณปริเยสนา, สา หิ ตณฺหาย สติ โหติฯ ติ รูปาทิอารมฺมณปฎิลาโภ, โส หิ ปริเยสนาย สติ โหติฯ  ปน ญาณตณฺหาทิฎฺฐิวิตกฺกวเสน จตุพฺพิโธฯ ตตฺถ – ‘‘สุขวินิจฺฉยํ ชญฺญา, สุขวินิจฺฉยํ ญตฺวา อชฺฌตฺตํ สุขมนุยุเญฺชยฺยา’’ติ (ม. นิ. ๓.๓๒๓) อยํ  ‘‘วินิจฺฉโยติ เทฺว วินิจฺฉยา – ตณฺหาวินิจฺฉโย จ ทิฎฺฐิวินิจฺฉโย จา’’ติ (มหานิ. ๑๐๒)ฯ เอวํ อาคตานิ อฎฺฐสตตณฺหาวิจริตานิ  ทฺวาสฎฺฐิ ทิฎฺฐิโย  ‘‘ฉโนฺท โข, เทวานมินฺท, วิตกฺกนิทาโน’’ติ (ที. นิ. ๒.๓๕๘) อิมสฺมิํ ปน สุเตฺต อิธ วินิจฺฉโยติ วุโตฺต วิตโกฺกเยว อาคโตฯ ลาภํ ลภิตฺวา หิ อิฎฺฐานิฎฺฐํ สุนฺทราสุนฺทรญฺจ วิตเกฺกเนว วินิจฺฉินาติ  – ‘‘เอตฺตกํ เม รูปารมฺมณตฺถาย ภวิสฺสติ, เอตฺตกํ สทฺทาทิอารมฺมณตฺถาย, เอตฺตกํ มยฺหํ ภวิสฺสติ, เอตฺตกํ ปรสฺส, เอตฺตกํ ปริภุญฺชิสฺสามิ, เอตฺตกํ นิทหิสฺสามี’’ติฯ เตน วุตฺตํ – ‘‘ลาภํ ปฎิจฺจ วินิจฺฉโย’’ติฯ</p>


<p>ติ เอวํ อกุสลวิตเกฺกน วิตกฺกิตวตฺถุสฺมิํ ทุพฺพลราโค จ พลวราโค จ อุปฺปชฺชติ, อิทญฺหิ อิธ ตณฺหาฯ ติ ทุพฺพลราคสฺสาธิวจนํฯ นฺติ อหํ มมนฺติ พลวสนฺนิฎฺฐานํฯ ติ ตณฺหาทิฎฺฐวเสน ปริคฺคหณกรณํฯ นฺติ ปเรหิ สาธารณภาวสฺส อสหนตาฯ เตเนวสฺส โปราณา เอวํ  วจนตฺถํ วทนฺติ – ‘‘อิทํ อจฺฉริยํ มยฺหเมว โหตุ, มา อเญฺญสํ อจฺฉริยํ โหตูติ ปวตฺตตฺตา มจฺฉริยนฺติ วุจฺจตี’’ติฯ ติ ทฺวารปิทหนมญฺชูสโคปนาทิวเสน สุฎฺฐุ รกฺขณํฯ อธิกโรตีติ  การณเสฺสตํ นามํฯ นฺติ ภาวนปุํสกํ, อารกฺขเหตูติ อโตฺถฯ ทณฺฑาทานาทีสุ ปรนิเสธนตฺถํ ทณฺฑสฺส อาทานํ  เอกโต ธาราทิโน สตฺถสฺส อาทานํ ติ กายกลโหปิ วาจากลโหปิฯ ปุริโม ปุริโม วิโรโธ  ปจฺฉิโม ปจฺฉิโม  ตุวํตุวนฺติ อคารววจนํ </p>


<p> อิทานิ ปฎิโลมนเยนาปิ ตํสมุทาจารตณฺหํ ทเสฺสตุํ ปุน – ‘‘อารกฺขาธิกรณ’’นฺติ อารภโนฺต เทสนํ นิวเตฺตสิฯ ตตฺถ ติ ปญฺจกามคุณิกราควเสน อุปฺปนฺนา รูปาทิตณฺหาฯ ติ สสฺสตทิฎฺฐิสหคโต ราโคฯ ติ อุเจฺฉททิฎฺฐิสหคโต ราโคฯ ติ วฎฺฎมูลตณฺหา จ สมุทาจารตณฺหา จาติ อิเม เทฺว ธมฺมาฯ ติ ตณฺหาลกฺขณวเสน เอกภาวํ คตาปิ วฎฺฎมูลสมุทาจารวเสน ทฺวีหิ โกฎฺฐาเสหิ เวทนาย เอกสโมสรณา ภวนฺติ, เวทนาปจฺจเยน เอกปจฺจยาติ อโตฺถฯ ติวิธญฺหิ สโมสรณํ โอสรณสโมสรณํ, สหชาตสโมสรณํ, ปจฺจยสโมสรณญฺจฯ ตตฺถ – ‘‘อถ  โข สพฺพานิ ตานิ กามสโมสรณานิ ภวนฺตี’’ติ อิทํ  นามฯ ‘‘ฉนฺทมูลกา, อาวุโส, เอเต ธมฺมา ผสฺสสมุทยา เวทนาสโมสรณา’’ติ (อ. นิ. ๘.๘๓) อิทํ  นามฯ ‘‘ทฺวเยน เวทนาย เอกสโมสรณา’’ติ อิทํ ปน นฺติ เวทิตพฺพํฯ</p>


<p> ติ  อาทโย สเพฺพ วิปากผสฺสาเยวฯ เตสุ ฐเปตฺวา จตฺตาโร โลกุตฺตรวิปากผเสฺส อวเสสา ทฺวตฺติํส ผสฺสา โหนฺติฯ ติ เอตฺถ ปน ผโสฺส พหุธา เวทนาย ปจฺจโย โหติฯ</p>


<p> ติอาทีสุ อาการา วุจฺจนฺติ เวทนาทีนํ อญฺญมญฺญํ อสทิสสภาวาฯ เตเยว สาธุกํ ทสฺสิยมานา ตํ ตํ ลีนมตฺถํ คเมนฺตีติ  ตสฺส ตสฺส สญฺชานนเหตุโต  ตถา ตถา อุทฺทิสิตพฺพโต  ฯ ตสฺมา อยเมตฺถ อโตฺถ – ‘‘อานนฺท, เยหิ อากาเรหิ…เป.… เยหิ อุเทฺทเสหิ นามกายสฺส นามสมูหสฺส ปญฺญตฺติ โหติ, ยา เอสา จ เวทนาย เวทยิตากาเร เวทยิตลิเงฺค เวทยิตนิมิเตฺต เวทนาติ อุเทฺทเส สติ, สญฺญาย สญฺชานนากาเร สญฺชานนลิเงฺค สญฺชานนนิมิเตฺต สญฺญาติ อุเทฺทเส สติ, สงฺขารานํ เจตนากาเร เจตนาลิเงฺค เจตนานิมิเตฺต เจตนาติ อุเทฺทเส สติ, วิญฺญาณสฺส วิชานนากาเร วิชานนลิเงฺค วิชานนนิมิเตฺต วิญฺญาณนฺติ อุเทฺทเส สติ – ‘อยํ นามกาโย’ติ นามกายสฺส ปญฺญตฺติ โหติฯ เตสุ นามกายปฺปญฺญตฺติเหตูสุ เวทนาทีสุ อาการาทีสุ อสติ อปิ นุ โข รูปกาเย อธิวจนสมฺผโสฺส ปญฺญาเยถ? ยฺวายํ จตฺตาโร ขเนฺธ วตฺถุํ กตฺวา มโนทฺวาเร อธิวจนสมฺผสฺสเววจโน มโนสมฺผโสฺส อุปฺปชฺชติ, อปิ นุ โข โส รูปกาเย ปญฺญาเยถ, ปญฺจ ปสาเท วตฺถุํ กตฺวา กตฺวา อุปฺปเชฺชยฺยา’’ติฯ อถ อายสฺมา อานโนฺท อมฺพรุเกฺข อสติ ชมฺพุรุกฺขโต อมฺพปกฺกสฺส อุปฺปตฺติํ วิย รูปกายโต ตสฺส อุปฺปตฺติํ อสมฺปฎิจฺฉโนฺต ติ อาหฯ</p>


<p>ทุติยปเญฺห รุปฺปนาการรุปฺปนลิงฺครุปฺปนนิมิตฺตวเสน รูปนฺติ อุเทฺทสวเสน จ อาการาทีนํ อโตฺถ เวทิตโพฺพฯ ติ สปฺปฎิฆํ รูปกฺขนฺธํ วตฺถุํ กตฺวา อุปฺปชฺชนกสมฺผโสฺสฯ อิธาปิ เถโร ชมฺพุรุเกฺข อสติ อมฺพรุกฺขโต ชมฺพุปกฺกสฺส อุปฺปตฺติํ วิย นามกายโต ตสฺส อุปฺปตฺติํ อสมฺปฎิจฺฉโนฺต ‘‘โน เหตํ ภเนฺต’’ติ อาหฯ</p>


<p>ตติยปโญฺห   อุภยวเสเนว วุโตฺตฯ ตตฺร เถโร อากาเส อมฺพชมฺพุปกฺกานํ อุปฺปตฺติํ วิย นามรูปาภาเว ทฺวินฺนมฺปิ ผสฺสานํ อุปฺปตฺติํ อสมฺปฎิจฺฉโนฺต ‘‘โน เหตํ ภเนฺต’’ติ อาหฯ</p>


<p>เอวํ ทฺวินฺนํ ผสฺสานํ วิสุํ วิสุํ ปจฺจยํ ทเสฺสตฺวา อิทานิ ทฺวินฺนมฺปิ เตสํ อวิเสสโต นามรูปปจฺจยตํ ทเสฺสตุํ – ‘‘เยหิ อานนฺท อากาเรหี’’ติ จตุตฺถํ ปญฺหํ อารภิฯ นฺติ ยํ อิทํ นามรูปํ, ยํ อิทํ ฉสุปิ ทฺวาเรสุ นามรูปํ, เอเสว เหตุ เอเสว ปจฺจโยติ อโตฺถฯ จกฺขุทฺวาราทีสุ หิ จกฺขาทีนิ เจว รูปารมฺมณาทีนิ จ รูปํ, สมฺปยุตฺตกา ขนฺธา นามนฺติ เอวํ ปญฺจวิโธปิ โส ผโสฺส นามรูปปจฺจยาว  ผโสฺสฯ มโนทฺวาเรปิ หทยวตฺถุเญฺจว ยญฺจ รูปํ อารมฺมณํ โหติ, อิทํ รูปํฯ สมฺปยุตฺตธมฺมา เจว ยญฺจ อรูปํ อารมฺมณํ โหติ, อิทํ อรูปํ นามฯ เอวํ มโนสมฺผโสฺสปิ นามรูปปจฺจยา ผโสฺสติ เวทิตโพฺพฯ นามรูปํ ปนสฺส พหุธา ปจฺจโย โหติฯ</p>


<p> ติ ปวิสิตฺวา ปวตฺตมานํ วิย ปฎิสนฺธิวเสน น วตฺติสฺสถฯ ติ ปฎิสนฺธิวิญฺญาเณ อสติ อปิ นุ โข สุทฺธํ อวเสสํ นามรูปํ อโนฺตมาตุกุจฺฉิสฺมิํ กลลาทิภาเวน สมุจฺจิตํ มิสฺสกภูตํ หุตฺวา วตฺติสฺสถฯ ติ ปฎิสนฺธิวเสน โอกฺกมิตฺวา จุติวเสน โวกฺกมิสฺสถ, นิรุชฺฌิสฺสถาติ อโตฺถฯ โส ปนสฺส นิโรโธ น ตเสฺสว จิตฺตสฺส นิโรเธน, น ตโต ทุติยตติยานํ นิโรเธน โหติฯ ปฎิสนฺธิจิเตฺตน หิ สทฺธิํ สมุฎฺฐิตานิ สมติํส กมฺมชรูปานิ นิพฺพตฺตนฺติฯ เตสุ ปน ฐิเตสุเยว โสฬส ภวงฺคจิตฺตานิ อุปฺปชฺชิตฺวา นิรุชฺฌนฺติฯ เอตสฺมิํ อนฺตเร คหิตปฎิสนฺธิกสฺส ทารกสฺส วา มาตุยา วา ปนสฺส อนฺตราโย นตฺถิฯ อยญฺหิ  นามฯ สเจ ปน ปฎิสนฺธิจิเตฺตน สทฺธิํ สมุฎฺฐิตรูปานิ สตฺตรสมสฺส ภวงฺคสฺส ปจฺจยํ ทาตุํ สโกฺกนฺติ, ปวตฺติ ปวตฺตติ, ปเวณี ฆฎิยติฯ สเจ ปน น สโกฺกนฺติ, ปวตฺติ นปฺปวตฺตติ, ปเวณี น ฆฎิยติ,  นาม โหติฯ ตํ สนฺธาย ‘‘โอกฺกมิตฺวา โวกฺกมิสฺสถา’’ติ วุตฺตํฯ</p>


<p>ติ อิตฺถภาวาย, เอวํ ปริปุณฺณปญฺจกฺขนฺธภาวายาติ อโตฺถฯ ติ มนฺทสฺส พาลเสฺสว สนฺตสฺสฯ ติ อุปจฺฉิชฺชิสฺสถ  นฺติ วิญฺญาเณ อุปจฺฉิเนฺน สุทฺธํ นามรูปเมว อุฎฺฐหิตฺวา ปฐมวยวเสน วุฑฺฒิํ, มชฺฌิมวยวเสน วิรูฬฺหิํ, ปจฺฉิมวยวเสน เวปุลฺลํ อปิ นุ โข อาปชฺชิสฺสถาติฯ ทสวสฺสวีสติวสฺสวสฺสสตวสฺสสหสฺสสมฺปาปเนน  วา อปิ นุ โข วุฑฺฒิํ วิรูฬฺหิํ เวปุลฺลํ อาปชฺชิสฺสถาติ อโตฺถฯ</p>


<p>ติ ยสฺมา มาตุกุจฺฉิยํ ปฎิสนฺธิคฺคหเณปิ  กุจฺฉิวาเสปิ กุจฺฉิโต นิกฺขมเนปิ, ปวตฺติยํ ทสวสฺสาทิกาเลปิ วิญฺญาณเมวสฺส ปจฺจโย, ตสฺมา เอเสว เหตุ เอส ปจฺจโย นามรูปสฺส, ยทิทํ วิญฺญาณํฯ ยถา หิ ราชา อตฺตโน ปริสํ นิคฺคณฺหโนฺต เอวํ วเทยฺย – ‘‘ตฺวํ อุปราชา, ตฺวํ เสนาปตีติ เกน กโต นนุ มยา กโต, สเจ หิ มยิ อกโรเนฺต ตฺวํ อตฺตโน ธมฺมตาย อุปราชา วา เสนาปติ วา ภเวยฺยาสิ, ชาเนยฺยาม โว พล’’นฺติ; เอวเมว วิญฺญาณํ นามรูปสฺส ปจฺจโย โหติฯ อตฺถโต เอวํ นามรูปํ วทติ วิย ‘‘ตฺวํ นามํ, ตฺวํ รูปํ, ตฺวํ นามรูปํ นามาติ เกน กตํ, นนุ มยา กตํ, สเจ หิ มยิ ปุเรจาริเก หุตฺวา มาตุกุจฺฉิสฺมิํ ปฎิสนฺธิํ อคณฺหเนฺต ตฺวํ นามํ วา รูปํ วา นามรูปํ วา ภเวยฺยาสิ, ชาเนยฺยาม โว พล’’นฺติฯ ตํ ปเนตํ วิญฺญาณํ นามรูปสฺส พหุธา ปจฺจโย โหติฯ</p>


<p> ติ ทุกฺขราสิสมฺภโวฯ นฺติ ยํ อิทํ นามรูปํ, เอเสว เหตุ เอส ปจฺจโยฯ ยถา หิ ราชปุริสา ราชานํ นิคฺคณฺหโนฺต เอวํ วเทยฺยุํ – ‘‘ตฺวํ ราชาติ เกน กโต, นนุ มยา กโต, สเจ หิ มยิ อุปราชฎฺฐาเน, มยิ เสนาปติฎฺฐาเน อติฎฺฐเนฺต ตฺวํ เอกโกว ราชา ภเวยฺยาสิ, ปเสฺสยฺยาม เต ราชภาว’’นฺติ; เอวเมว นามรูปมฺปิ อตฺถโต เอวํ วิญฺญาณํ วทติ วิย ‘‘ตฺวํ ปฎิสนฺธิวิญฺญาณนฺติ เกน กตํ, นนุ อเมฺหหิ กตํ, สเจ หิ ตฺวํ ตโย ขเนฺธ หทยวตฺถุญฺจ อนิสฺสาย ปฎิสนฺธิวิญฺญาณํ นาม ภเวยฺยาสิ, ปเสฺสยฺยาม เต ปฎิสนฺธิวิญฺญาณภาว’’นฺติฯ ตญฺจ ปเนตํ นามรูปํ วิญฺญาณสฺส พหุธา ปจฺจโย โหติฯ</p>


<p>ติ วิญฺญาเณ นามรูปสฺส ปจฺจเย โหเนฺต, นามรูเป วิญฺญาณสฺส ปจฺจเย โหเนฺต, ทฺวีสุ อญฺญมญฺญปจฺจยวเสน ปวเตฺตสุ เอตฺตเกน  ชาเยถ วา…เป.… อุปปเชฺชถ วา, ชาติอาทโย ปญฺญาเยยฺยุํ อปราปรํ วา จุติปฎิสนฺธิโยติฯ</p>


<p>ติ ‘‘สิริวฑฺฒโก ธนวฑฺฒโก’’ติอาทิกสฺส อตฺถํ อทิสฺวา วจนมตฺตเมว อธิกิจฺจ ปวตฺตสฺส โวหารสฺส ปโถฯ ติ สรตีติ สโต, สมฺปชานาตีติ สมฺปชาโนติอาทิกสฺส  การณาปเทสวเสน ปวตฺตสฺส โวหารสฺส ปโถฯ ติ – ‘‘ปณฺฑิโต  พฺยโตฺต เมธาวี นิปุโณ กตปรปฺปวาโท’’ติอาทิกสฺส นานปฺปการโต ญาปนวเสน ปวตฺตสฺส โวหารสฺส ปโถฯ อิติ ตีหิ ปเทหิ อธิวจนาทีนํ วตฺถุภูตา ขนฺธาว กถิตาฯ นฺติ ปญฺญาย อวจริตพฺพํ ชานิตพฺพํฯ ติ สํสารวฎฺฎํ วตฺตติฯ นฺติ อิตฺถํภาโว, ขนฺธปญฺจกเสฺสตํ นามํฯ ติ นามปญฺญตฺตตฺถายฯ ‘‘เวทนา สญฺญา’’ติอาทินา นามปญฺญตฺตตฺถาย, ขนฺธปญฺจกมฺปิ เอตฺตาวตา ปญฺญายตีติ อโตฺถฯ ติ ยํ อิทํ นามรูปํ สห วิญฺญาเณน อญฺญมญฺญปจฺจยตาย ปวตฺตติ, เอตฺตาวตาติ วุตฺตํ โหติฯ อิทเญฺหตฺถ นิยฺยาติตวจนํฯ</p>


<h3>อตฺตปญฺญตฺติวณฺณนา</h3>
<p> อิติ ภควา – ‘‘คมฺภีโร จายํ, อานนฺท, ปฎิจฺจสมุปฺปาโท, คมฺภีราวภาโส จา’’ติ ปทสฺส อนุสนฺธิํ ทเสฺสตฺวา อิทานิ ‘‘ตนฺตากุลกชาตา’’ติ ปทสฺส อนุสนฺธิํ ทเสฺสโนฺต ‘‘กิตฺตาวตา จา’’ติอาทิกํ เทสนํ อารภิฯ ตตฺถ นฺติอาทีสุ โย อวฑฺฒิตํ กสิณนิมิตฺตํ อตฺตาติ คณฺหาติ, โส รูปิํ ปริตฺตํ ปญฺญเปติฯ โย ปน นานากสิณลาภี โหติ, โส ตํ กทาจิ นีโล, กทาจิ ปีตโกติ ปญฺญเปติฯ โย วฑฺฒิตํ กสิณนิมิตฺตํ อตฺตาติ คณฺหาติ, โส รูปิํ อนนฺตํ ปญฺญเปติฯ โย วา ปน อวฑฺฒิตํ กสิณนิมิตฺตํ อุคฺฆาเฎตฺวา นิมิตฺตผุโฎฺฐกาสํ วา ตตฺถ ปวเตฺต จตฺตาโร ขเนฺธ วา เตสุ วิญฺญาณมตฺตเมว วา อตฺตาติ คณฺหาติ, โส อรูปิํ ปริตฺตํ ปญฺญเปติฯ โย วฑฺฒิตํ นิมิตฺตํ อุคฺฆาเฎตฺวา นิมิตฺตผุโฎฺฐกาสํ วา ตตฺถ ปวเตฺต จตฺตาโร ขเนฺธ วา เตสุ วิญฺญาณมตฺตเมว วา อตฺตาติ คณฺหาติ, โส อรูปิํ อนนฺตํ ปญฺญเปติฯ</p>


<p> ติ  เอตฺถ ติ เตสุ จตูสุ ทิฎฺฐิคติเกสุฯ ติ อิทาเนว, น อิโต ปรํฯ อุเจฺฉทวเสเนตํ วุตฺตํฯ ติ ตตฺถ วา ปรโลเก ภาวิํฯ สสฺสตวเสเนตํ วุตฺตํฯ นฺติ อตถสภาวํ สมานํฯ ติ ตถภาวายฯ ติ สมฺปาเทสฺสามิฯ อิมินา วิวาทํ ทเสฺสติฯ อุเจฺฉทวาที หิ ‘‘สสฺสตวาทิโน อตฺตานํ อตถํ อนุเจฺฉทสภาวมฺปิ สมานํ ตถตฺถาย  อุเจฺฉทสภาวาย อุปกเปฺปสฺสามิ, สสฺสตวาทญฺจ ชานาเปตฺวา อุเจฺฉทวาทเมว นํ คาเหสฺสามี’’ติ จิเนฺตติฯ สสฺสตวาทีปิ ‘‘อุเจฺฉทวาทิโน อตฺตานํ อตถํ อสสฺสตสภาวมฺปิ สมานํ ตถตฺถาย สสฺสตภาวาย อุปกเปฺปสฺสามิ, อุเจฺฉทวาทญฺจ ชานาเปตฺวา สสฺสตวาทเมว นํ คาเหสฺสามี’’ติ จิเนฺตติฯ</p>


<p>  ติ เอวํ สมานํ รูปิํ ปริตฺตํ อตฺตานํ ปญฺญเปนฺตนฺติ อโตฺถฯ นฺติ รูปกสิณลาภิํฯ ติ ปริโตฺต อตฺตาติ อยํ ทิฎฺฐิ อนุเสติ, สา ปน น วลฺลิ วิย จ ลตา วิย จ อนุเสติฯ อปฺปหีนเฎฺฐน อนุเสตีติ เวทิตโพฺพฯ ติ ตํ ปุคฺคลํ เอวรูปา ทิฎฺฐิ อนุเสตีติ วตฺตุํ ยุตฺตํฯ เอส นโย สพฺพตฺถฯ</p>


<p>นฺติ เอตฺถ ปน อรูปกสิณลาภิํ, อรูปกฺขนฺธโคจรํ วาติ เอวมโตฺถ ทฎฺฐโพฺพฯ เอตฺตาวตา ลาภิโน จตฺตาโร, เตสํ อเนฺตวาสิกา จตฺตาโร, ตกฺกิกา จตฺตาโร, เตสํ อเนฺตวาสิกา จตฺตาโรติ อตฺตโต โสฬส ทิฎฺฐิคติกา ทสฺสิตา โหนฺติฯ</p>


<h3>นอตฺตปญฺญตฺติวณฺณนา</h3>
<p> เอวํ เย อตฺตานํ ปญฺญเปนฺติ, เต ทเสฺสตฺวา อิทานิ เย น ปญฺญเปนฺติ, เต ทเสฺสตุํ – ‘‘กิตฺตาวตา จ อานนฺทา’’ติอาทิมาหฯ เก ปน น ปญฺญเปนฺติ? สเพฺพ ตาว อริยปุคฺคลา น ปญฺญเปนฺติฯ เย จ พหุสฺสุตา ติปิฎกธรา ทฺวิปิฎกธรา เอกปิฎกธรา, อนฺตมโส เอกนิกายมฺปิ สาธุกํ วินิจฺฉินิตฺวา อุคฺคหิตธมฺมกถิโกปิ อารทฺธวิปสฺสโกปิ ปุคฺคโล, เต น ปญฺญเปนฺติเยวฯ เอเตสญฺหิ ปฎิภาคกสิเณ ปฎิภาคกสิณมิเจฺจว ญาณํ โหติฯ อรูปกฺขเนฺธสุ จ อรูปกฺขนฺธา อิเจฺจวฯ</p>


<h3>อตฺตสมนุปสฺสนาวณฺณนา</h3>
<p> เอวํ  เย น ปญฺญเปนฺติ, เต ทเสฺสตฺวา อิทานิ เย เต ปญฺญเปนฺติ, เต ยสฺมา ทิฎฺฐิวเสน สมนุปสฺสิตฺวา ปญฺญเปนฺติ, สา จ เนสํ สมนุปสฺสนา วีสติวตฺถุกาย สกฺกายทิฎฺฐิยา อปฺปหีนตฺตา โหติ, ตสฺมา ตํ วีสติวตฺถุกํ สกฺกายทิฎฺฐิํ ทเสฺสตุํ ปุน ติอาทิมาหฯ</p>


<p>ตตฺถ ติ อิมินา เวทนากฺขนฺธวตฺถุกา สกฺกายทิฎฺฐิ กถิตาฯ ติ อิมินา รูปกฺขนฺธวตฺถุกาฯ ติ อิมินา สญฺญาสงฺขารวิญฺญาณกฺขนฺธวตฺถุกา ฯ อิทญฺหิ ขนฺธตฺตยํ เวทนาสมฺปยุตฺตตฺตา เวทิยติฯ เอตสฺส จ เวทนาธโมฺม อวิปฺปยุตฺตสภาโวฯ</p>


<p> อิทานิ  ตตฺถ โทสํ ทเสฺสโนฺต – ‘‘ตตฺรานนฺทา’’ติอาทิมาหฯ ตตฺถ ติ เตสุ ตีสุ ทิฎฺฐิคติเกสุฯ ติอาทิ โย โย ยํ ยํ เวทนํ อตฺตาติ สมนุปสฺสติ, ตสฺส ตสฺส อตฺตโน กทาจิ ภาวํ, กทาจิ อภาวนฺติ เอวมาทิโทสทสฺสนตฺถํ วุตฺตํฯ</p>


<p> อนิจฺจาทีสุ หุตฺวา อภาวโต  เตหิ เตหิ การเณหิ สงฺคมฺม สมาคมฺม กตาติ  ตํ ตํ ปจฺจยํ ปฎิจฺจ สมฺมา การเณเนว อุปฺปนฺนาติ ติอาทิ สพฺพํ ภงฺคสฺส เววจนํฯ ยญฺหิ ภิชฺชติ, ตํ ขิยติปิ วยติปิ วิรชฺฌติปิ นิรุชฺฌติปิ, ตสฺมา ติอาทิ วุตฺตํฯ</p>


<p>ติ วิอคาติ พฺยคา, วิคโต นิรุโทฺธ เม อตฺตาติ อโตฺถฯ กิํ ปน เอกเสฺสว ตีสุปิ กาเลสุ – ‘‘เอโส เม อตฺตา’’ติ โหตีติ, กิํ ปน น ภวิสฺสติ? ทิฎฺฐิคติกสฺส หิ ถุสราสิมฺหิ นิกฺขิตฺตขาณุกเสฺสว นิจฺจลตา นาม นตฺถิ, วนมกฺกโฎ วิย อญฺญํ คณฺหาติ, อญฺญํ มุญฺจติฯ นฺติ วิเสเสน ตํ ตํ เวทนํ อตฺตาติ สมนุปสฺสโนฺต อนิจฺจเญฺจว สุขญฺจ ทุกฺขญฺจ อตฺตานํ สมนุปสฺสติ อวิเสเสน เวทนํ อตฺตาติ สมนุปสฺสโนฺต โวกิณฺณํ อุปฺปาทวยธมฺมํ  อตฺตานํ สมนุปสฺสติฯ เวทนา หิ ติวิธา เจว อุปฺปาทวยธมฺมา จ, ตเญฺจส อตฺตาติ สมนุปสฺสติฯ อิจฺจสฺส อนิโจฺจ เจว อตฺตา อาปชฺชติ, เอกกฺขเณ จ พหูนํ เวทนานํ อุปฺปาโทฯ ตํ โข ปเนส อนิจฺจํ อตฺตานํ อนุชานาติ, น เอกกฺขเณ พหูนํ เวทนานํ อุปฺปตฺติ อตฺถิฯ อิมมตฺถํ สนฺธาย – ‘‘ตสฺมาติหานนฺท, เอเตนเปตํ นกฺขมติ ‘เวทนา เม อตฺตา’ติ สมนุปสฺสิตุ’’นฺติ วุตฺตํฯ</p>


<p> ติ ยตฺถ สุทฺธรูปกฺขเนฺธ สพฺพโส เวทยิตํ นตฺถิฯ ติ อปิ นุ โข ตสฺมิํ เวทนาวิรหิเต ตาลวเณฺฎ วา วาตปาเน วา อสฺมีติ เอวํ อหํกาโร อุปฺปเชฺชยฺยาติ อโตฺถฯ ติ ยสฺมา สุทฺธรูปกฺขโนฺธ อุฎฺฐาย อหมสฺมีติ น วทติ, ตสฺมา เอเตนปิ เอตํ นกฺขมตีติ อโตฺถฯ ติ อปิ นุ โข เตสุ  เวทนาธเมฺมสุ ตีสุ ขเนฺธสุ เอกธโมฺมปิ อยํ นาม อหมสฺมีติ เอวํ วตฺตโพฺพ สิยาฯ อถ วา เวทนานิโรธา สเหว เวทนาย นิรุเทฺธสุ เตสุ ตีสุ ขเนฺธสุ อปิ นุ โข อยมหมสฺมีติ วา อหมสฺมีติ วา อุปฺปเชฺชยฺยาติ อโตฺถฯ อถายสฺมา อานโนฺท สสวิสาณสฺส ติขิณภาวํ วิย ตํ อสมฺปฎิจฺฉโนฺต ติ อาหฯ</p>


<p>เอตฺตาวตา  กิํ กถิตํ โหติ? วฎฺฎกถา กถิตา โหติฯ ภควา หิ วฎฺฎกถํ กเถโนฺต กตฺถจิ อวิชฺชาสีเสน กเถสิ, กตฺถจิ ตณฺหาสีเสน, กตฺถจิ ทิฎฺฐิสีเสนฯ ตตฺถ ‘‘ปุริมา, ภิกฺขเว, โกฎิ นปฺปญฺญายติ อวิชฺชาย, ‘อิโต ปุเพฺพ อวิชฺชา นาโหสิ, อถ ปจฺฉา สมภวี’ติฯ เอวญฺจิทํ, ภิกฺขเว, วุจฺจติฯ อถ จ ปน ปญฺญายติ อิทปฺปจฺจยา อวิชฺชา’’ติ (อ. นิ. ๑๐.๖๑) เอวํ อวิชฺชาสีเสน กถิตาฯ ‘‘ปุริมา, ภิกฺขเว, โกฎิ นปฺปญฺญายติ ภวตณฺหาย, ‘อิโต ปุเพฺพ ภวตณฺหา นาโหสิ, อถ ปจฺฉา สมภวี’ติฯ เอวญฺจิทํ, ภิกฺขเว, วุจฺจติฯ อถ จ ปน ปญฺญายติ อิทปฺปจฺจยา ภวตณฺหา’’ติ (อ. นิ. ๑๐.๖๒) เอวํ ตณฺหาสีเสน กถิตาฯ ‘‘ปุริมา, ภิกฺขเว, โกฎิ นปฺปญฺญายติ ภวทิฎฺฐิยา, ‘อิโต ปุเพฺพ ภวทิฎฺฐิ นาโหสิ, อถ ปจฺฉา สมภวี’ติ, เอวญฺจิทํ, ภิกฺขเว, วุจฺจติฯ อถ จ ปน ปญฺญายติ อิทปฺปจฺจยา ภวทิฎฺฐี’’ติ เอวํ ทิฎฺฐิสีเสน กถิตาฯ อิธาปิ ทิฎฺฐิสีเสเนว กถิตาฯ</p>


<p>ทิฎฺฐิคติโก  หิ สุขาทิเวทนํ อตฺตาติ คเหตฺวา อหงฺการมมงฺการปรามาสวเสน สพฺพภวโยนิคติ – วิญฺญาณฎฺฐิติสตฺตาวาเสสุ ตโต ตโต จวิตฺวา ตตฺถ ตตฺถ อุปปชฺชโนฺต มหาสมุเทฺท วาตุกฺขิตฺตนาวา วิย สตตํ สมิตํ ปริพฺภมติ, วฎฺฎโต สีสํ อุกฺขิปิตุํเยว น สโกฺกติฯ</p>


<p> อิติ ภควา ปจฺจยาการมูฬฺหสฺส ทิฎฺฐิคติกสฺส เอตฺตเกน กถามเคฺคน วฎฺฎํ กเถตฺวา อิทานิ วิวฎฺฎํ กเถโนฺต ติอาทิมาหฯ</p>


<p>ตญฺจ ปน วิวฎฺฎกถํ ภควา เทสนาสุ กุสลตฺตา วิสฺสฎฺฐกมฺมฎฺฐานํ นวกมฺมาทิวเสน วิกฺขิตฺตปุคฺคลํ อนามสิตฺวา การกสฺส สติปฎฺฐานวิหาริโน ปุคฺคลสฺส วเสน อารภโนฺต ติอาทิมาหฯ เอวรูโป หิ ภิกฺขุ – ‘‘ยํ กิญฺจิ รูปํ อตีตานาคตปจฺจุปฺปนฺนํ อชฺฌตฺตํ วา พหิทฺธา วา โอฬาริกํ วา สุขุมํ  วา หีนํ วา ปณีตํ วา ยํ ทูเร วา สนฺติเก วา, สพฺพํ รูปํ อนิจฺจโต ววตฺถเปติ, เอกํ สมฺมสนํฯ ทุกฺขโต ววตฺถเปติ, เอกํ สมฺมสนํฯ อนตฺตโต ววตฺถเปติ, เอกํ สมฺมสน’’นฺติอาทินา นเยน วุตฺตสฺส สมฺมสนญาณสฺส วเสน สพฺพธเมฺมสุ ปวตฺตตฺตา เนว เวทนํ อตฺตาติ สมนุปสฺสติ, น อญฺญํ, โส เอวํ อสมนุปสฺสโนฺต น กิญฺจิ โลเก อุปาทิยตีติ ขนฺธโลกาทิเภเท โลเก รูปาทีสุ ธเมฺมสุ กิญฺจิ เอกธมฺมมฺปิ อตฺตาติ วา อตฺตนิยนฺติ วา น อุปาทิยติฯ</p>


<p>  ติ อนุปาทิยโนฺต ตณฺหาทิฎฺฐิมานปริตสฺสนายาปิ น ปริตสฺสติฯ นฺติ อปริตสฺสมาโนฯ ติ อตฺตนาว กิเลสปรินิพฺพาเนน ปรินิพฺพายติฯ เอวํ ปรินิพฺพุตสฺส ปนสฺส ปจฺจเวกฺขณาปวตฺติทสฺสนตฺถํ ติอาทิ วุตฺตํฯ</p>


<p>ติ ยา ตถาวิมุตฺตสฺส อรหโต ทิฎฺฐิ, สา เอวํ ทิฎฺฐิฯ ‘‘อิติสฺส ทิฎฺฐี’’ติปิ ปาโฐฯ โย ตถาวิมุโตฺต อรหา, เอวมสฺส ทิฎฺฐีติ อโตฺถฯ นฺติ ตํ น ยุตฺตํฯ กสฺมา? เอวญฺหิ สติ – ‘‘อรหา น กิญฺจิ ชานาตี’’ติ วุตฺตํ ภเวยฺย, เอวํ ญตฺวา วิมุตฺตญฺจ อรหนฺตํ ‘‘น กิญฺจิ ชานาตี’’ติ วตฺตุํ  น ยุตฺตํฯ เตเนว จตุนฺนมฺปิ นยานํ อวสาเน – ‘‘ตํ กิสฺส เหตู’’ติอาทิมาหฯ</p>


<p>ตตฺถ นฺติ ยตฺตโก อธิวจนสงฺขาโต โวหาโร อตฺถิฯ ติ ยตฺตโก อธิวจนสฺส ปโถ, ขนฺธา อายตนานิ ธาตุโย วา อตฺถิฯ เอส นโย สพฺพตฺถฯ นฺติ ปญฺญาย อวจริตพฺพํ ขนฺธปญฺจกํฯ ติ ตํ อภิชานิตฺวาฯ เอตฺตเกน ภควตา กิํ ทสฺสิตํ? ตนฺตากุลปทเสฺสว อนุสนฺธิ ทสฺสิโตฯ</p>


<h3>สตฺตวิญฺญาณฎฺฐิติวณฺณนา</h3>
<p> อิทานิ โย – ‘‘น ปญฺญเปตี’’ติ วุโตฺต, โส ยสฺมา คจฺฉโนฺต คจฺฉโนฺต อุภโตภาควิมุโตฺต นาม โหติฯ โย จ – ‘‘น สมนุปสฺสตี’’ติ วุโตฺต, โส ยสฺมา คจฺฉโนฺต คจฺฉโนฺต ปญฺญาวิมุโตฺต นาม โหติฯ ตสฺมา เตสํ เหฎฺฐา วุตฺตานํ ทฺวินฺนํ ภิกฺขูนํ นิคมนญฺจ นามญฺจ ทเสฺสตุํ ติอาทิมาหฯ</p>


<p>ตตฺถ ติ ปฎิสนฺธิวเสน วุตฺตา, อารมฺมณวเสน สงฺคีติสุเตฺต (ที. นิ. ๓.๓๑๑) วุตฺตา จตโสฺส อาคมิสฺสนฺติฯ วิญฺญาณํ ติฎฺฐติ เอตฺถาติ   วิญฺญาณปติฎฺฐานเสฺสตํ อธิวจนํฯ ติ เทฺว นิวาสฎฺฐานานิฯ นิวาสฎฺฐานญฺหิ อิธายตนนฺติ อธิเปฺปตํฯ เตเนว วกฺขติ – ‘‘อสญฺญสตฺตายตนํ เนวสญฺญานาสญฺญายตนเมว ทุติย’’นฺติฯ กสฺมา ปเนตํ สพฺพํ คหิตนฺติ? วฎฺฎปริยาทานตฺถํฯ วฎฺฎญฺหิ น สุทฺธวิญฺญาณฎฺฐิติวเสน สุทฺธายตนวเสน วา ปริยาทานํ คจฺฉติ, ภวโยนิคติสตฺตาวาสวเสน ปน คจฺฉติ, ตสฺมา สพฺพเมตํ คหิตํฯ</p>


<p>อิทานิ  อนุกฺกเมน ตมตฺถํ วิภชโนฺต ติอาทิมาหฯ ตตฺถ ติ นิทสฺสนเตฺถ นิปาโต, ยถา มนุสฺสาติ อโตฺถฯ อปริมาเณสุ หิ จกฺกวาเฬสุ อปริมาณานํ มนุสฺสานํ วณฺณสณฺฐานาทิวเสน เทฺวปิ เอกสทิสา นตฺถิฯ เยปิ หิ กตฺถจิ ยมกภาตโร วเณฺณน วา สณฺฐาเนน วา เอกสทิสา โหนฺติ, เตสมฺปิ อาโลกิตวิโลกิตกถิตหสิตคมนฐานาทีหิ วิเสโส โหติเยวฯ ตสฺมา  ติ วุตฺตาฯ ปฎิสนฺธิสญฺญา ปน เนสํ ติเหตุกาปิ ทฺวิเหตุกาปิ อเหตุกาปิ โหนฺติ, ตสฺมา ติ วุตฺตาฯ ติ ฉ กามาวจรเทวาฯ เตสุ หิ เกสญฺจิ กาโย นีโล โหติ, เกสญฺจิ ปีตกาทิวโณฺณฯ สญฺญา ปน เนสํ ทฺวิเหตุกาปิ ติเหตุกาปิ โหนฺติ, อเหตุกา นตฺถิฯ ติ จตุอปายวินิมุตฺตา อุตฺตรมาตา ยกฺขินี, ปิยงฺกรมาตา, ผุสฺสมิตฺตา, ธมฺมคุตฺตาติ เอวมาทิกา อเญฺญ จ เวมานิกา เปตาฯ เอเตสญฺหิ ปีตโอทาตกาฬมงฺคุรจฺฉวิสามวณฺณาทิวเสน เจว กิสถูลรสฺสทีฆวเสน จ กาโย นานา โหติ, มนุสฺสานํ วิย ทฺวิเหตุกติเหตุกอเหตุกวเสน สญฺญาปิฯ เต ปน เทวา วิย น มเหสกฺขา, กปณมนุสฺสา วิย อเปฺปสกฺขา, ทุลฺลภฆาสจฺฉาทนา ทุกฺขปีฬิตา วิหรนฺติฯ เอกเจฺจ กาฬปเกฺข ทุกฺขิตา ชุณฺหปเกฺข สุขิตา โหนฺติ, ตสฺมา สุขสมุสฺสยโต วินิปติตตฺตา ติ วุตฺตาฯ เย ปเนตฺถ ติเหตุกา เตสํ ธมฺมาภิสมโยปิ โหติ, ปิยงฺกรมาตา หิ ยกฺขินี ปจฺจูสสมเย อนุรุทฺธเตฺถรสฺส ธมฺมํ สชฺฌายโต สุตฺวา –</p>


<p>
‘‘มา  
สทฺทมกริ ปิยงฺกร, ภิกฺขุ ธมฺมปทานิ ภาสติ;  
  
อปิ ธมฺมปทํ วิชานิย, ปฎิปเชฺชม หิตาย โน สิยา;  
</p>
  
<p>
ปาเณสุ จ สํยมามเส, สมฺปชานมุสา น ภณามเส;  
  
สิเกฺขม สุสีลฺยมตฺตโน, อปิ มุเจฺจม ปิสาจโยนิยา’’ติฯ (สํ. นิ. ๒.๔๐);  
</p>
  
<p>เอวํ ปุตฺตกํ สญฺญาเปตฺวา ตํ ทิวสํ โสตาปตฺติผลํ ปตฺตาฯ อุตฺตรมาตา ปน ภควโต ธมฺมํ สุตฺวาว โสตาปนฺนา ชาตาฯ</p>


<p>ติ พฺรหฺมปาริสชฺชพฺรหฺมปุโรหิตมหาพฺรหฺมาโนฯ ติ เต สเพฺพปิ ปฐเมน ฌาเนน อภินิพฺพตฺตาฯ เตสุ พฺรหฺมปาริสชฺชา ปน ปริเตฺตน อภินิพฺพตฺตา, เตสํ กปฺปสฺส ตติโย ภาโค อายุปฺปมาณํฯ พฺรหฺมปุโรหิตา มชฺฌิเมน, เตสํ อุปฑฺฒกโปฺป อายุปฺปมาณํ, กาโย  จ เตสํ วิปฺผาริกตโร โหติฯ มหาพฺรหฺมาโน ปณีเตน, เตสํ กโปฺป อายุปฺปมาณํ, กาโย ปน เตสํ อติวิปฺผาริโก โหติฯ อิติ เต กายสฺส นานตฺตา, ปฐมชฺฌานวเสน สญฺญาย เอกตฺตา ติ เวทิตพฺพาฯ</p>


<p>ยถา  จ เต, เอวํ จตูสุ อปาเยสุ สตฺตาฯ นิรเยสุ หิ เกสญฺจิ คาวุตํ, เกสญฺจิ อฑฺฒโยชนํ, เกสญฺจิ โยชนํ อตฺตภาโว โหติ, เทวทตฺตสฺส ปน โยชนสติโก ชาโตฯ ติรจฺฉาเนสุปิ เกจิ ขุทฺทกา, เกจิ มหนฺตาฯ เปตฺติวิสเยปิ เกจิ สฎฺฐิหตฺถา, เกจิ สตฺตติหตฺถา, เกจิ อสีติหตฺถา โหนฺติ, เกจิ สุวณฺณา, เกจิ ทุพฺพณฺณา โหนฺติฯ ตถา กาลกญฺชิกา อสุราฯ อปิ เจตฺถ ทีฆปิฎฺฐิกเปตา นาม สฎฺฐิโยชนิกาปิ โหนฺติฯ สญฺญา ปน สเพฺพสมฺปิ อกุสลวิปากอเหตุกาว โหนฺติฯ อิติ อาปายิกาปิ นานตฺตกายา เอกตฺตสญฺญิโนเตฺวว สงฺขฺยํ คจฺฉนฺติฯ</p>


<p>ติ ทณฺฑอุกฺกาย อจฺจิ วิย เอเตสํ สรีรโต อาภา ฉิชฺชิตฺวา ฉิชฺชิตฺวา ปตนฺตี วิย สรติ วิสฺสรตีติ อาภสฺสราฯ เตสุ ปญฺจกนเยน ทุติยตติยชฺฌานทฺวยํ ปริตฺตํ ภาเวตฺวา อุปปนฺนา  นาม โหนฺติ, เตสํ เทฺว กปฺปา อายุปฺปมาณํฯ มชฺฌิมํ ภาเวตฺวา อุปปนฺนา  นาม โหนฺติ, เตสํ จตฺตาโร กปฺปา อายุปฺปมาณํฯ ปณีตํ ภาเวตฺวา อุปปนฺนา อาภสฺสรา  นาม โหนฺติ, เตสํ อฎฺฐ กปฺปา อายุปฺปมาณํฯ อิธ ปน อุกฺกฎฺฐปริเจฺฉทวเสน สเพฺพปิ เต คหิตาฯ สเพฺพสญฺหิ เตสํ กาโย เอกวิปฺผาโรว โหติ, สญฺญา ปน อวิตกฺกวิจารมตฺตา วา อวิตกฺกอวิจารา วาติ นานาฯ</p>


<p>ติ สุเภน โอกิณฺณา วิกิณฺณา, สุเภน สรีรปฺปภาวเณฺณน เอกคฺฆนาติ อโตฺถฯ เอเตสญฺหิ อาภสฺสรานํ วิย น ฉิชฺชิตฺวา ฉิชฺชิตฺวา ปภา คจฺฉติฯ ปญฺจกนเย ปน ปริตฺตมชฺฌิมปณีตสฺส จตุตฺถชฺฌานสฺส วเสน โสฬสทฺวตฺติํสจตุสฎฺฐิกปฺปายุกา  นาม หุตฺวา นิพฺพตฺตนฺติฯ อิติ สเพฺพปิ เต  จตุตฺถชฺฌานสญฺญาย เอกตฺตสญฺญิโน จาติ เวทิตพฺพาฯ  จตุตฺถวิญฺญาณฎฺฐิติเมว ภชนฺติฯ  วิญฺญาณาภาวา เอตฺถ สงฺคหํ น คจฺฉนฺติ, สตฺตาวาเสสุ คจฺฉนฺติฯ</p>


<p> วิวฎฺฎปเกฺข ฐิตา น สพฺพกาลิกา, กปฺปสตสหสฺสมฺปิ อสเงฺขฺยยฺยมฺปิ พุทฺธสุเญฺญ โลเก นุปฺปชฺชนฺติฯ โสฬสกปฺปสหสฺสพฺภนฺตเร พุเทฺธสุ อุปฺปเนฺนสุเยว อุปฺปชฺชนฺติ, ธมฺมจกฺกปฺปวตฺตสฺส ภควโต ขนฺธวารฎฺฐานสทิสา โหนฺติฯ ตสฺมา เนว วิญฺญาณฎฺฐิติํ น สตฺตาวาสํ  ภชนฺติฯ มหาสีวเตฺถโร ปน – ‘‘น โข ปน โส สาริปุตฺต สตฺตาวาโส สุลภรูโป  โย มยา อนิวุตฺถปุโพฺพ อิมินา ทีเฆน อทฺธุนา อญฺญตฺร สุทฺธาวาเสหิ เทเวหี’’ติ (ม. นิ. ๑.๑๖๐) อิมินา สุเตฺตน สุทฺธาวาสาปิ จตุตฺถวิญฺญาณฎฺฐิติํ จตุตฺถสตฺตาวาสํเยว ภชนฺตีติ วทติ, ตํ อปฺปฎิพาหิยตฺตา สุตฺตสฺส อนุญฺญาตํฯ</p>


<p>นฺติอาทีนํ อโตฺถ วิสุทฺธิมเคฺค วุโตฺตฯ เนวสญฺญานาสญฺญายตนํ ปน ยเถว สญฺญาย, เอวํ วิญฺญาณสฺสปิ สุขุมตฺตา เนว วิญฺญาณํ นาวิญฺญาณํฯ ตสฺมา วิญฺญาณฎฺฐิตีสุ อวตฺวา อายตเนสุ วุตฺตํฯ</p>


<p> ติ ตาสุ วิญฺญาณฎฺฐิตีสุฯ ติ ตญฺจ วิญฺญาณฎฺฐิติํ ปชานาติฯ นฺติ ‘‘อวิชฺชาสมุทยา รูปสมุทโย’’ติอาทินา (ปฎิ. ม. ๑.๔๙) นเยน ตสฺสา สมุทยญฺจ ปชานาติฯ นฺติ – ‘‘อวิชฺชานิโรธา  รูปนิโรโธ’’ติอาทินา นเยน ตสฺสา อตฺถงฺคมญฺจ ปชานาติฯ นฺติ ยํ รูปํ ปฎิจฺจ…เป.… ยํ วิญฺญาณํ ปฎิจฺจ อุปฺปชฺชติ สุขํ โสมนสฺสํ, อยํ วิญฺญาณสฺส อสฺสาโทติ, เอวํ ตสฺสา อสฺสาทญฺจ ปชานาติฯ นฺติ ยํ รูปํ…เป.… ยํ วิญฺญาณํ อนิจฺจํ ทุกฺขํ วิปริณามธมฺมํ, อยํ วิญฺญาณสฺส อาทีนโวติ, เอวํ ตสฺสา อาทีนวญฺจ ปชานาติฯ นฺติ โย รูปสฺมิํ…เป.… โย วิญฺญาเณ ฉนฺทราควินโย, ฉนฺทราคปฺปหานํ, อิทํ วิญฺญาณสฺส นิสฺสรณนฺติ (สํ. นิ. ๒.๒๖) เอวํ ตสฺสา นิสฺสรณญฺจ ปชานาติฯ ติ ยุตฺตํ นุ เตน ภิกฺขุนา ตํ วิญฺญาณฎฺฐิติํ ตณฺหามานทิฎฺฐีนํ วเสน อหนฺติ วา มมนฺติ วา อภินนฺทิตุนฺติฯ เอเตนุปาเยน สพฺพตฺถ เวทิตโพฺพฯ ยตฺถ ปน รูปํ นตฺถิ, ตตฺถ จตุนฺนํ ขนฺธานํ วเสน, ยตฺถ วิญฺญาณํ นตฺถิ, ตตฺถ เอกสฺส ขนฺธสฺส วเสน สมุทโย โยเชตโพฺพฯ อาหารสมุทยา อาหารนิโรธาติ อิทเญฺจตฺถ ปทํ โยเชตพฺพํฯ</p>


<p>ติ ยทา โข อานนฺท, ภิกฺขุฯ ติ จตูหิ อุปาทาเนหิ อคฺคเหตฺวา วิมุโตฺตฯ ติ ปญฺญาย วิมุโตฺตฯ อฎฺฐ วิโมเกฺข อสจฺฉิกตฺวา ปญฺญาพเลเนว นามกายสฺส จ รูปกายสฺส จ อปฺปวตฺติํ กตฺวา วิมุโตฺตติ อโตฺถฯ โส สุกฺขวิปสฺสโก จ ปฐมชฺฌานาทีสุ อญฺญตรสฺมิํ ฐตฺวา อรหตฺตํ ปโตฺต  จาติ ปญฺจวิโธฯ วุตฺตมฺปิ เจตํ – ‘‘กตโม จ ปุคฺคโล ปญฺญาวิมุโตฺต? อิเธกโจฺจ ปุคฺคโล น เหว โข อฎฺฐ วิโมเกฺข กาเยน ผุสิตฺวา วิหรติ, ปญฺญาย จสฺส ทิสฺวา อาสวา ปริกฺขีณา โหนฺติ, อยํ วุจฺจติ ปุคฺคโล ปญฺญาวิมุโตฺต’’ติ (ปุ. ป. ๑๕)ฯ</p>


<h3>อฎฺฐวิโมกฺขวณฺณนา</h3>
<p> เอวํ  เอกสฺส ภิกฺขุโน นิคมนญฺจ นามญฺจ ทเสฺสตฺวา อิตรสฺส ทเสฺสตุํ ติอาทิมาหฯ ตตฺถ ติ เกนเฎฺฐน วิโมโกฺข? อธิมุจฺจนเฎฺฐนฯ โก ปนายํ อธิมุจฺจนโฎฺฐ นาม? ปจฺจนีกธเมฺมหิ จ สุฎฺฐุ มุจฺจนโฎฺฐ, อารมฺมเณ จ อภิรติวเสน สุฎฺฐุ มุจฺจนโฎฺฐ, ปิตุอเงฺก วิสฺสฎฺฐงฺคปจฺจงฺคสฺส ทารกสฺส สยนํ วิย อนิคฺคหิตภาเวน นิราสงฺกตาย อารมฺมเณ ปวตฺตีติ วุตฺตํ โหติฯ อยํ ปนโตฺถ ปจฺฉิเม  วิโมเกฺข นตฺถิ, ปุริเมสุ สเพฺพสุ อตฺถิฯ</p>


<p>ติ เอตฺถ อชฺฌตฺตํ เกสาทีสุ นีลกสิณาทีสุ นีลกสิณาทิวเสน อุปฺปาทิตํ รูปชฺฌานํ รูปํ, ตทสฺสตฺถีติ รูปีฯ ติ พหิทฺธาปิ นีลกสิณาทีนิ รูปานิ ฌานจกฺขุนา ปสฺสติฯ อิมินา อชฺฌตฺตพหิทฺธาวตฺถุเกสุ กสิเณสุ อุปฺปาทิตชฺฌานสฺส ปุคฺคลสฺส จตฺตาริ รูปาวจรชฺฌานานิ ทสฺสิตานิฯ ติ อชฺฌตฺตํ น รูปสญฺญี, อตฺตโน เกสาทีสุ อนุปฺปาทิตรูปาวจรชฺฌาโนติ อโตฺถฯ อิมินา พหิทฺธา ปริกมฺมํ กตฺวา พหิทฺธาว อุปฺปาทิตชฺฌานสฺส ปุคฺคลสฺส รูปาวจรชฺฌานานิ ทสฺสิตานิฯ</p>


<p>ติ อิมินา สุวิสุเทฺธสุ นีลาทีสุ วณฺณกสิเณสุ ฌานานิ ทสฺสิตานิฯ ตตฺถ กิญฺจาปิ อโนฺตอปฺปนายํ สุภนฺติ อาโภโค นตฺถิ, โย ปน วิสุทฺธํ สุภํ กสิณมารมฺมณํ กริตฺวา วิหรติ, โส ยสฺมา สุภนฺติ อธิมุโตฺต โหตีติ วตฺตพฺพตํ อาปชฺชติ, ตสฺมา เอวํ เทสนา กตาฯ ปฎิสมฺภิทามเคฺค ปน – ‘‘กถํ สุภเนฺตฺวว อธิมุโตฺต โหตีติ วิโมโกฺข? อิธ ภิกฺขุ เมตฺตาสหคเตน เจตสา เอกํ ทิสํ ผริตฺวา วิหรติ…เป.… เมตฺตาย ภาวิตตฺตา สตฺตา อปฺปฎิกูลา โหนฺติฯ กรุณา, มุทิตา, อุเปกฺขาสหคเตน เจตสา เอกํ ทิสํ ผริตฺวา วิหรติ…เป.… อุเปกฺขาย ภาวิตตฺตา สตฺตา อปฺปฎิกูลา  โหนฺติฯ เอวํ สุภํ เตฺวว อธิมุโตฺต โหตีติ วิโมโกฺข’’ติ (ปฎิ. ม. ๑.๒๑๒) วุตฺตํฯ</p>


<p>นฺติอาทีสุ ยํ วตฺตพฺพํ, ตํ สพฺพํ วิสุทฺธิมเคฺค วุตฺตเมวฯ ติ อยํ จตุนฺนํ ขนฺธานํ สพฺพโส วิสุทฺธตฺตา วิมุตฺตตฺตา อฎฺฐโม อุตฺตโม วิโมโกฺข นามฯ</p>


<p> นฺติ  อาทิโต ปฎฺฐาย ยาว ปริโยสานาฯ นฺติ ปริโยสานโต ปฎฺฐาย ยาว อาทิโตฯ นฺติ อิทํ อติปคุณตฺตา สมาปตฺตีนํ อฎฺฐตฺวาว อิโต จิโต จ สญฺจรณวเสน วุตฺตํฯ นฺติ โอกาสปริทีปนํ, ยตฺถ ยตฺถ โอกาเส อิจฺฉติฯ นฺติ สมาปตฺติทีปนํ, ยํ ยํ สมาปตฺติํ อิจฺฉติฯ นฺติ อทฺธานปริเจฺฉททีปนํ , ยาวตกํ อทฺธานํ อิจฺฉติฯ ติ ตํ ตํ สมาปตฺติํ ปวิสติฯ ติ ตโต อุฎฺฐาย ติฎฺฐติฯ</p>


<p>ติ ทฺวีหิ ภาเคหิ วิมุโตฺต, อรูปสมาปตฺติยา รูปกายโต วิมุโตฺต, มเคฺคน นามกายโต วิมุโตฺตติฯ วุตฺตมฺปิ เจตํ –</p>


<p>
‘‘อจฺจี ยถา วาตเวเคน ขิตฺตา, (อุปสิวาติ ภควา)  
  
อตฺถํ ปเลติ น อุเปติ สงฺขํ;  
  
เอวํ มุนี นามกายา วิมุโตฺต,  
  
อตฺถํ ปเลติ น อุเปติ สงฺข’’นฺติฯ (สุ. นิ. ๑๐๘๐);  
</p>
  
<p>โส ปเนส อุภโตภาควิมุโตฺต อากาสานญฺจายตนาทีสุ อญฺญตรโต อุฎฺฐาย อรหตฺตํ ปโตฺต จ อนาคามี หุตฺวา นิโรธา อุฎฺฐาย อรหตฺตํ ปโตฺต จาติ ปญฺจวิโธฯ เกจิ ปน – ‘‘ยสฺมา รูปาวจรจตุตฺถชฺฌานมฺปิ ทุวงฺคิกํ อุเปกฺขาสหคตํ, อรูปาวจรชฺฌานมฺปิ ตาทิสเมวฯ ตสฺมา รูปาวจรจตุตฺถชฺฌานโต อุฎฺฐาย อรหตฺตํ ปโตฺตปิ อุภโตภาควิมุโตฺต’’ติฯ</p>


<p>อยํ ปน อุภโตภาควิมุตฺตปโญฺห เหฎฺฐา โลหปาสาเท สมุฎฺฐหิตฺวา ติปิฎกจูฬสุมนเตฺถรสฺส วณฺณนํ นิสฺสาย จิเรน วินิจฺฉยํ ปโตฺต ฯ คิริวิหาเร กิร เถรสฺส อเนฺตวาสิโก เอกสฺส ปิณฺฑปาติกสฺส มุขโต ตํ ปญฺหํ สุตฺวา อาห – ‘‘อาวุโส, เหฎฺฐาโลหปาสาเท อมฺหากํ อาจริยสฺส ธมฺมํ วณฺณยโต น เกนจิ สุตปุพฺพ’’นฺติฯ กิํ ปน, ภเนฺต, เถโร อวจาติ? รูปาวจรจตุตฺถชฺฌานํ กิญฺจาปิ ทุวงฺคิกํ อุเปกฺขาสหคตํ กิเลเส วิกฺขเมฺภติ, กิเลสานํ ปน อาสนฺนปเกฺข วิรูหนฎฺฐาเน สมุทาจรติฯ อิเม หิ กิเลสา นาม ปญฺจโวการภเว นีลาทีสุ อญฺญตรํ อารมฺมณํ อุปนิสฺสาย สมุทาจรนฺติ, รูปาวจรชฺฌานญฺจ ตํ อารมฺมณํ น สมติกฺกมติฯ ตสฺมา สพฺพโส รูปํ นิวเตฺตตฺวา อรูปชฺฌานวเสน กิเลเส วิกฺขเมฺภตฺวา อรหตฺตํ ปโตฺตว อุภโตภาควิมุโตฺตติ, อิทํ อาวุโส เถโร อวจฯ อิทญฺจ ปน วตฺวา อิทํ สุตฺตํ อาหริ – ‘‘กตโม จ ปุคฺคโล อุภโตภาควิมุโตฺตฯ อิเธกโจฺจ ปุคฺคโล อฎฺฐวิโมเกฺข   กาเยน ผุสิตฺวา วิหรติ, ปญฺญาย จสฺส ทิสฺวา อาสวา ปริกฺขีณา โหนฺติ, อยํ วุจฺจติ ปุคฺคโล อุภโตภาควิมุโตฺต’’ติ (ปุ. ป. ๒๔)ฯ</p>


<p>ติ อานนฺท อิโต อุภโตภาควิมุตฺติโตฯ เสสํ สพฺพตฺถ อุตฺตานเมวาติฯ</p>

</p>

</p>





