<h1>๓. ติกนิปาโต</h1>
<h3>๑. อปราสามาเถรีคาถาวณฺณนา</h3>
<p>ติกนิปาเต   ติอาทิกา อปราย สามาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี วิปสฺสิสฺส ภควโต กาเล จนฺทภาคาย นทิยา ตีเร กินฺนรโยนิยํ นิพฺพตฺติฯ สา ตตฺถ กินฺนเรหิ สทฺธิํ กีฬาปสุตา วิจรติฯ อเถกทิวสํ สตฺถา ตสฺสา กุสลพีชโรปนตฺถํ ตตฺถ คนฺตฺวา นทีตีเร จงฺกมิฯ สา ภควนฺตํ ทิสฺวา หฎฺฐตุฎฺฐา สฬลปุปฺผานิ อาทาย สตฺถุ สนฺติกํ คนฺตฺวา วนฺทิตฺวา เตหิ ปุเปฺผหิ ภควนฺตํ ปูเชสิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท โกสมฺพิยํ กุลฆเร นิพฺพตฺติตฺวา วยปฺปตฺตา สามาวติยา สหายิกา หุตฺวา ตสฺสา มตกาเล สํเวคชาตา ปพฺพชิตฺวา ปญฺจวีสติ วสฺสานิ จิตฺตสมาธานํ อลภิตฺวา มหลฺลิกากาเล สุคโตวาทํ ลภิตฺวา วิปสฺสนํ วเฑฺฒตฺวา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๒.๒๒-๒๙) –</p>


<p>
‘‘จนฺทภาคานทีตีเร, อโหสิํ กินฺนรี ตทา;  
  
อทฺทสาหํ เทวเทวํ, จงฺกมนฺตํ นราสภํฯ  
</p>
  
<p>
‘‘โอจินิตฺวาน สฬลํ, พุทฺธเสฎฺฐสฺสทาสหํ;  
  
อุปสิงฺฆิ มหาวีโร, สฬลํ เทวคนฺธิกํฯ  
</p>
  
<p>
‘‘ปฎิคฺคเหตฺวา สมฺพุโทฺธ, วิปสฺสี โลกนายโก;  
  
อุปสิงฺฆิ มหาวีโร, เปกฺขมานาย เม ตทาฯ  
</p>
  
<p>
‘‘อญฺชลิํ ปคฺคเหตฺวาน, วนฺทิตฺวา ทฺวิปทุตฺตมํ;  
  
สกํ  
จิตฺตํ ปสาเทตฺวา, ตโต ปพฺพตมารุหิํฯ  
</p>
  
<p>
‘‘เอกนวุติโต  
กเปฺป, ยํ ปุปฺผมททิํ ตทา;  
  
ทุคฺคติํ นาภิชานามิ, พุทฺธปูชายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ  ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘ปณฺณวีสติ วสฺสานิ, ยโต ปพฺพชิตาย เม;  
  
นาภิชานามิ จิตฺตสฺส, สมํ ลทฺธํ กุทาจนํฯ  
</li>
  
<li>
‘‘อลทฺธา เจตโส สนฺติํ, จิเตฺต อวสวตฺตินี;  
  
ตโต สํเวคมาปาทิํ, สริตฺวา ชินสาสนํฯ  
</li>
  
<li>
‘‘พหูหิ ทุกฺขธเมฺมหิ, อปฺปมาทรตาย เม;  
  
ตณฺหกฺขโย อนุปฺปโตฺต, กตํ พุทฺธสฺส สาสนํ;  
  
อชฺช เม สตฺตมี รตฺติ, ยโต ตณฺหา วิโสสิตา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ จิตฺตสฺส วูปสมํ, เจโตสมถมคฺคผลสมาธีติ อโตฺถฯ</p>


<p>ติ ตสฺมา จิตฺตวสํ วเตฺตตุํ อสมตฺถภาวโตฯ นฺติ สตฺถริ ธรเนฺตปิ ปพฺพชิตกิจฺจํ มตฺถกํ ปาเปตุํ อสโกฺกนฺตี ปจฺฉา กถํ ปาปยิสฺสามีติ สํเวคํ ญาณุตฺราสํ อาปชฺชิํฯ นฺติ กาณกจฺฉโปปมาทิสตฺถุโอวาทํ (สํ. นิ. ๕.๑๑๑๗; ม. นิ. ๓.๒๕๒) อนุสฺสริตฺวาฯ เสสํ วุตฺตนยเมวฯ</p>

</p>


<h3>๒. อุตฺตมาเถรีคาถาวณฺณนา</h3>
<p>นฺติอาทิกา อุตฺตมาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี วิปสฺสิสฺส ภควโต กาเล พนฺธุมตีนคเร อญฺญตรสฺส  กุฎุมฺพิกสฺส เคเห ฆรทาสี หุตฺวา นิพฺพตฺติฯ สา วยปฺปตฺตา อตฺตโน อยฺยกานํ เวยฺยาวจฺจํ กโรนฺตี ชีวติฯ เตน จ สมเยน พนฺธุมราชา ปุณฺณมีทิวเส อุโปสถิโก  หุตฺวา ปุเรภตฺตํ ทานานิ ทตฺวา ปจฺฉาภตฺตํ คนฺตฺวา ธมฺมํ สุณาติฯ อถ มหาชนา ยถา ราชา ปฎิปชฺชติ, ตเถว ปุณฺณมีทิวเส  อุโปสถงฺคานิ สมาทาย วตฺตนฺติฯ อถสฺสา ทาสิยา เอตทโหสิ – ‘‘เอตรหิ โข มหาราชา มหาชนา จ อุโปสถงฺคานิ สมาทาย วตฺตนฺติ, ยํนูนาหํ อุโปสถทิวเสสุ อุโปสถสีลํ สมาทาย วเตฺตยฺย’’นฺติฯ สา ตถา กโรนฺตี สุปริสุทฺธํ อุโปสถสีลํ รกฺขิตฺวา ตาวติํเสสุ นิพฺพตฺตา อปราปรํ สุคตีสุเยว สํสรนฺตี อิมสฺมิํ พุทฺธุปฺปาเท สาวตฺถิยํ เสฎฺฐิกุเล นิพฺพตฺติตฺวา วิญฺญุตํ ปตฺวา ปฎาจาราย เถริยา สนฺติเก ธมฺมํ สุตฺวา ปพฺพชิตฺวา วิปสฺสนํ ปฎฺฐเปตฺวา ตํ มตฺถกํ ปาเปตุํ นาสกฺขิฯ ปฎาจารา เถรี ตสฺสา จิตฺตาจารํ ญตฺวา โอวาทมทาสิฯ สา ตสฺสา โอวาเท ฐตฺวา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๒.๑-๒๑) –</p>


<p>
‘‘นคเร พนฺธุมติยา, พนฺธุมา นาม ขตฺติโย;  
  
ทิวเส ปุณฺณมาย โส, อุปวสิ อุโปสถํฯ  
</p>
  
<p>
‘‘อหํ เตน สมเยน, กุมฺภทาสี อหํ ตหิํ;  
  
ทิสฺวา สราชกํ เสนํ, เอวาหํ จินฺตยิํ ตทาฯ  
</p>
  
<p>
‘‘ราชาปิ รชฺชํ ฉเฑฺฑตฺวา, อุปวสิ อุโปสถํ;  
  
สผลํ นูน ตํ กมฺมํ, ชนกาโย ปโมทิโตฯ  
</p>
  
<p>
‘‘โยนิโส ปจฺจเวกฺขิตฺวา, ทุคฺคจฺจญฺจ ทลิทฺทตํ;  
  
มานสํ สมฺปหํสิตฺวา, อุปวสิํ อุโปสถํฯ  
</p>
  
<p>
‘‘อหํ อุโปสถํ กตฺวา, สมฺมาสมฺพุทฺธสาสเน;  
  
เตน กเมฺมน สุกเตน, ตาวติํสมคจฺฉหํฯ  
</p>
  
<p>
‘‘ตตฺถ เม สุกตํ พฺยมฺหํ, อุพฺภโยชนมุคฺคตํ;  
  
กูฎาคารวรูเปตํ, มหาสนสุภูสิตํฯ  
</p>
  
<p>
‘‘อจฺฉรา  
สตสหสฺสา, อุปติฎฺฐนฺติ มํ สทา;  
  
อเญฺญ เทเว อติกฺกมฺม, อติโรจามิ สพฺพทาฯ  
</p>
  
<p>
‘‘จตุสฎฺฐิเทวราชูนํ, มเหสิตฺตมการยิํ;  
  
เตสฎฺฐิจกฺกวตฺตีนํ, มเหสิตฺตมการยิํฯ  
</p>
  
<p>
‘‘สุวณฺณวณฺณา หุตฺวาน, ภเวสุ สํสรามหํ;  
  
สพฺพตฺถ ปวรา โหมิ, อุโปสถสฺสิทํ ผลํฯ  
</p>
  
<p>
‘‘หตฺถิยานํ  
  
อสฺสยานํ, รถยานญฺจ สีวิกํ;  
  
ลภามิ สพฺพเมเวตํ, อุโปสถสฺสิทํ ผลํฯ  
</p>
  
<p>
‘‘โสณฺณมยํ รูปิมยํ, อโถปิ ผลิกามยํ;  
  
โลหิตงฺคมยเญฺจว, สพฺพํ ปฎิลภามหํฯ  
</p>
  
<p>
‘‘โกเสยฺยกมฺพลิยานิ, โขมกปฺปาสิกานิ จ;  
  
มหคฺฆานิ จ วตฺถานิ, สพฺพํ ปฎิลภามหํฯ  
</p>
  
<p>
‘‘อนฺนํ ปานํ ขาทนียํ, วตฺถเสนาสนานิ จ;  
  
สพฺพเมตํ ปฎิลเภ, อุโปสถสฺสิทํ ผลํฯ  
</p>
  
<p>
‘‘วรคนฺธญฺจ มาลญฺจ, จุณฺณกญฺจ วิเลปนํ;  
  
สพฺพเมตํ ปฎิลเภ, อุโปสถสฺสิทํ ผลํฯ  
</p>
  
<p>
‘‘กูฎาคารญฺจ ปาสาทํ, มณฺฑปํ หมฺมิยํ คุหํ;  
  
สพฺพเมตํ ปฎิลเภ, อุโปสถสฺสิทํ ผลํฯ  
</p>
  
<p>
‘‘ชาติยา สตฺตวสฺสาหํ, ปพฺพชิํ อนคาริยํ;  
  
อฑฺฒมาเส อสมฺปเตฺต, อรหตฺตมปาปุณิํฯ  
</p>
  
<p>
‘‘กิเลสา  
ฌาปิตา มยฺหํ, ภวา สเพฺพ สมูหตา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘เอกนวุติโต กเปฺป, ยํ กมฺมมกริํ ตทา;  
  
ทุคฺคติํ นาภิชานามิ, อุโปสถสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘จตุกฺขตฺตุํ ปญฺจกฺขตฺตุํ, วิหารา อุปนิกฺขมิํ;  
  
อลทฺธา เจตโส สนฺติํ, จิเตฺต อวสวตฺตินีฯ  
</li>
  
<li>
‘‘สา ภิกฺขุนิํ อุปาคจฺฉิํ, ยา เม สทฺธายิกา อหุ;  
  
สา เม ธมฺมมเทเสสิ, ขนฺธายตนธาตุโยฯ  
</li>
  
<li>
‘‘ตสฺสา  
ธมฺมํ สุณิตฺวาน, ยถา มํ อนุสาสิ สา;  
  
สตฺตาหํ เอกปลฺลเงฺกน, นิสีทิํ ปีติสุขสมปฺปิตา;  
  
อฎฺฐมิยา ปาเท ปสาเรสิํ, ตโมขนฺธํ ปทาลิยา’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ  ติ ยา มยา สทฺธาตพฺพา สเทฺธยฺยวจนา อโหสิ, ตํ ภิกฺขุนิํ สาหํ อุปคจฺฉิํ อุปสงฺกมิํ, ปฎาจาราเถริํ สทฺธาย วทติฯ ‘‘สา ภิกฺขุนี อุปคจฺฉิ, ยา เม สาธยิกา’’ติปิ ปาโฐฯ สา ปฎาจารา ภิกฺขุนี อนุกมฺปาย มํ อุปคจฺฉิ, ยา มยฺหํ สทตฺถสฺส สาธิกาติ อโตฺถฯ ติ สา ปฎาจารา เถรี ‘‘อิเม ปญฺจกฺขนฺธา, อิมานิ ทฺวาทสายตนานิ, อิมา อฎฺฐารส ธาตุโย’’ติ ขนฺธาทิเก วิภชิตฺวา ทเสฺสนฺตี มยฺหํ ธมฺมํ เทเสสิฯ</p>


<p>  ติ ตสฺสา ปฎิสมฺภิทาปฺปตฺตาย เถริยา สนฺติเก ขนฺธาทิวิภาคปุพฺพงฺคมํ อริยมคฺคํ ปาเปตฺวา เทสิตสณฺหสุขุมวิปสฺสนาธมฺมํ สุตฺวาฯ ติ สา เถรี ยถา มํ อนุสาสิ โอวทิ, ตถา ปฎิปชฺชนฺตี ปฎิปตฺติํ มตฺถกํ ปาเปตฺวาปิ สตฺตาหํ เอกปลฺลเงฺกน นิสีทิํฯ กถํ? ติ ฌานมเยน ปีติสุเขน สมงฺคีภูตาฯ ติ อนวเสสํ โมหกฺขนฺธํ อคฺคมเคฺคน ปทาเลตฺวา อฎฺฐเม ทิวเส ปลฺลงฺกํ ภินฺทนฺตี ปาเท ปสาเรสิํฯ อิทเมว จสฺสา อญฺญาพฺยากรณํ อโหสิฯ</p>

</p>


<h3>๓. อปรา อุตฺตมาเถรีคาถาวณฺณนา</h3>
<p>ติอาทิกา อปราย อุตฺตมาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี วิปสฺสิสฺส ภควโต กาเล พนฺธุมตีนคเร กุลทาสี หุตฺวา นิพฺพตฺติฯ สา เอกทิวสํ สตฺถุ สาวกํ เอกํ ขีณาสวเตฺถรํ ปิณฺฑาย จรนฺตํ ทิสฺวา ปสนฺนมานสา ตีณิ โมทกานิ อทาสิฯ สา  เตน ปุญฺญกเมฺมน เทวมนุเสฺสสุ  สํสรนฺตี อิมสฺมิํ พุทฺธุปฺปาเท โกสลชนปเท อญฺญตรสฺมิํ พฺราหฺมณมหาสาลกุเล นิพฺพตฺติตฺวา วิญฺญุตํ ปตฺตา ชนปทจาริกํ จรนฺตสฺส สตฺถุ สนฺติเก ธมฺมํ สุตฺวา ปฎิลทฺธสทฺธา ปพฺพชิตฺวา นจิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๒.๓๐-๓๖) –</p>


<p>
‘‘นคเร พนฺธุมติยา, กุมฺภทาสี อโหสหํ;  
  
มม ภาคํ คเหตฺวาน, คจฺฉํ อุทกหาริกาฯ  
</p>
  
<p>
‘‘ปนฺถมฺหิ สมณํ ทิสฺวา, สนฺตจิตฺตํ สมาหิตํ;  
  
ปสนฺนจิตฺตา สุมนา, โมทเก ตีณิทาสหํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
เอกนวุติกปฺปานิ, วินิปาตํ น คจฺฉหํฯ  
</p>
  
<p>
‘‘สมฺปตฺติ  
ตํ กริตฺวาน, สพฺพํ อนุภวิํ อหํ;  
  
โมทเก ตีณิ ทตฺวาน, ปตฺตาหํ อจลํ ปทํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา อุทานวเสน –</p>


<ol>
<li>
‘‘เย อิเม สตฺต โพชฺฌงฺคา, มคฺคา นิพฺพานปตฺติยา;  
  
ภาวิตา เต มยา สเพฺพ, ยถา พุเทฺธน เทสิตาฯ  
</li>
  
<li>
‘‘สุญฺญตสฺสานิมิตฺตสฺส, ลาภินีหํ ยทิจฺฉกํ;  
  
โอรสา ธีตา พุทฺธสฺส, นิพฺพานาภิรตา สทาฯ  
</li>
  
<li>
‘‘สเพฺพ กามา สมุจฺฉินฺนา, เย ทิพฺพา เย จ มานุสา;  
  
วิกฺขีโณ ชาติสํสาโร, นตฺถิ ทานิ ปุนพฺภโว’’ติฯ –  
</li>
  
<p>อิมา คาถา อภาสิฯ
</ol></p>


<p>ตตฺถ นฺติ สุญฺญตสมาปตฺติยา จ อนิมิตฺตสมาปตฺติยา จ อหํ ยทิจฺฉกํ ลาภินี, ตตฺถ ยํ ยํ สมาปชฺชิตุํ อิจฺฉามิ ยตฺถ ยตฺถ ยทา ยทา, ตํ ตํ ตตฺถ ตตฺถ ตทา ตทา สมาปชฺชิตฺวา  วิหรามีติ อโตฺถฯ ยทิปิ หิ สุญฺญตาปฺปณิหิตาทินามกสฺส ยสฺส กสฺสจิปิ มคฺคสฺส สุญฺญตาทิเภทํ ติวิธมฺปิ ผลํ  สมฺภวติฯ อยํ ปน เถรี สุญฺญตานิมิตฺตสมาปตฺติโยว สมาปชฺชติฯ เตน วุตฺตํ – ‘‘สุญฺญตสฺสานิมิตฺตสฺส, ลาภินีหํ ยทิจฺฉก’’นฺติฯ เยภุยฺยวเสน วา เอตํ วุตฺตํฯ นิทสฺสนมตฺตเมตนฺติ อปเรฯ</p>


<p>ติ เย เทวโลกปริยาปนฺนา เย จ มนุสฺสโลกปริยาปนฺนา วตฺถุกามา, เต สเพฺพปิ ตปฺปฎิพทฺธฉนฺทราคปฺปหาเนน มยา สมฺมเทว อุจฺฉินฺนา, อปริโภคารหา กตา ฯ วุตฺตญฺหิ – ‘‘อภโพฺพ, อาวุโส, ขีณาสโว ภิกฺขุ กาเม ปริภุญฺชิตุํฯ เสยฺยถาปิ ปุเพฺพ อคาริยภูโต’’ติฯ เสสํ วุตฺตนยเมวฯ</p>

</p>


<h3>๔. ทนฺติกาเถรีคาถาวณฺณนา</h3>
<p>ติอาทิกา ทนฺติกาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี พุทฺธสุญฺญกาเล จนฺทภาคาย นทิยา ตีเร กินฺนรโยนิยํ นิพฺพตฺติฯ สา เอกทิวสํ กินฺนเรหิ สทฺธิํ กีฬนฺตี วิจรมานา อทฺทส อญฺญตรํ ปเจฺจกพุทฺธํ อญฺญตรสฺมิํ รุกฺขมูเล ทิวาวิหารํ นิสินฺนํฯ ทิสฺวาน ปสนฺนมานสา อุปสงฺกมิตฺวา สาลปุเปฺผหิ ปูชํ กตฺวา วนฺทิตฺวา ปกฺกามิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท สาวตฺถิยํ โกสลรโญฺญ ปุโรหิตพฺราหฺมณสฺส เคเห นิพฺพตฺติตฺวา วิญฺญุตํ ปตฺวา เชตวนปฎิคฺคหเณ ปฎิลทฺธสทฺธา อุปาสิกา หุตฺวา ปจฺฉา มหาปชาปติโคตมิยา สนฺติเก ปพฺพชิตฺวา ราชคเห วสมานา เอกทิวสํ ปจฺฉาภตฺตํ คิชฺฌกูฎํ อภิรุหิตฺวา ทิวาวิหารํ นิสินฺนา หตฺถาโรหกสฺส อภิรุหนตฺถาย ปาทํ ปสาเรนฺตํ หตฺถิํ ทิสฺวา ตเทว อารมฺมณํ กตฺวา วิปสฺสนํ วเฑฺฒตฺวา สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๒.๘๖-๙๖) –</p>


<p>
‘‘จนฺทภาคานทีตีเร  
, อโหสิํ กินฺนรี ตทา;  
  
อทฺทสํ วิรชํ พุทฺธํ, สยมฺภุํ อปราชิตํฯ  
</p>
  
<p>
‘‘ปสนฺนจิตฺตา  
สุมนา, เวทชาตา กตญฺชลี;  
  
สาลมาลํ คเหตฺวาน, สยมฺภุํ อภิปูชยิํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา กินฺนรีเทหํ, ตาวติํสมคจฺฉหํฯ  
</p>
  
<p>
‘‘ฉตฺติํสเทวราชูนํ, มเหสิตฺตมการยิํ;  
  
มนสา ปตฺถิตํ มยฺหํ, นิพฺพตฺตติ ยถิจฺฉิตํฯ  
</p>
  
<p>
‘‘ทสนฺนํ  
จกฺกวตฺตีนํ, มเหสิตฺตมการยิํ;  
  
โอจิตตฺตาว หุตฺวาน, สํสรามิ ภเวสฺวหํฯ  
</p>
  
<p>
‘‘กุสลํ วิชฺชเต มยฺหํ, ปพฺพชิํ อนคาริยํ;  
  
ปูชารหา อหํ อชฺช, สกฺยปุตฺตสฺส สาสเนฯ  
</p>
  
<p>
‘‘วิสุทฺธมนสา อชฺช, อเปตมนปาปิกา;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘จตุนฺนวุติโต กเปฺป, ยํ พุทฺธมภิปูชยิํ;  
  
ทุคฺคติํ นาภิชานามิ, สาลมาลายิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา อตฺตโน ปฎิปตฺติํ ปจฺจเวกฺขิตฺวา ปีติโสมนสฺสชาตา อุทานวเสน –</p>


<ol>
<li>
‘‘ทิวาวิหารา นิกฺขมฺม, คิชฺฌกูฎมฺหิ ปพฺพเต;  
  
นาคํ โอคาหมุตฺติณฺณํ, นทีตีรมฺหิ อทฺทสํฯ  
</li>
  
<li>
‘‘ปุริโส องฺกุสมาทาย, ‘เทหิ ปาท’นฺติ ยาจติ;  
  
นาโค ปสารยี ปาทํ, ปุริโส นาคมารุหิฯ  
</li>
  
<li>
‘‘ทิสฺวา อทนฺตํ ทมิตํ, มนุสฺสานํ วสํ คตํ;  
  
ตโต จิตฺตํ สมาเธสิํ, ขลุ ตาย วนํ คตา’’ติฯ – อิมา คาถา อภาสิ;  
</li>
  
<p>ตตฺถ  นฺติ หตฺถินาคํ นทิยํ โอคาหํ กตฺวา โอคยฺห ตโต อุตฺติณฺณํฯ ‘‘โอคยฺห มุตฺติณฺณ’’นฺติ วา ปาโฐฯ ม-กาโร ปทสนฺธิกโรฯ นฺติ จนฺทภาคาย นทิยา ตีเร อปสฺสิํฯ
</ol></p>


<p>กิํ กโรนฺตนฺติ เจตํ ทเสฺสตุํ วุตฺตํ ติอาทิฯ ตตฺถ ติ ‘‘ปาทํ  เทหิ’’อิติ ปิฎฺฐิอาโรหนตฺถํ ปาทํ ปสาเรตุํ สญฺญํ เทติ, ยถาปริจิตญฺหิ สญฺญํ เทโนฺต อิธ ยาจตีติ วุโตฺตฯ</p>


<p>นฺติ ปกติยา ปุเพฺพ อทนฺตํ อิทานิ หตฺถาจริเยน หตฺถิสิกฺขาย ทมิตทมถํ อุปคมิตํฯ กีทิสํ ทมิตํ?  ยํ ยํ มนุสฺสา อาณาเปนฺติ, ตํ ตํ ทิสฺวาติ โยชนาฯ   ติ ติ อวธารณเตฺถ นิปาโตฯ  หตฺถิทสฺสนโต ปจฺฉา,  หตฺถิโน กิริยาย เหตุภูตาย,  อรญฺญํ คตา จิตฺตํ สมาเธสิํเยวฯ กถํ? ‘‘อยมฺปิ นาม ติรจฺฉานคโต หตฺถี หตฺถิทมกสฺส วเสน ทมถํ คโต, กสฺมา มนุสฺสภูตาย จิตฺตํ ปุริสทมกสฺส สตฺถุ วเสน ทมถํ น คมิสฺสตี’’ติ สํเวคชาตา วิปสฺสนํ วเฑฺฒตฺวา อคฺคมคฺคสมาธินา มม จิตฺตํ สมาเธสิํ อจฺจนฺตสมาธาเนน สพฺพโส กิเลเส เขเปสินฺติ อโตฺถฯ</p>

</p>


<h3>๕. อุพฺพิริเถรีคาถาวณฺณนา</h3>
<p>ติอาทิกา อุพฺพิริยา เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี ปทุมุตฺตรสฺส ภควโต กาเล หํสวตีนคเร กุลเคเห นิพฺพตฺติตฺวา วิญฺญุตํ ปตฺตา เอกทิวสํ มาตาปิตูสุ มงฺคลํ อนุภวิตุํ เคหนฺตรคเตสุ อทุติยา สยํ เคเห โอหีนา อุปกฎฺฐาย เวลาย ภควโต สาวกํ เอกํ ขีณาสวเตฺถรํ เคหทฺวารสมีเปน คจฺฉนฺตํ ทิสฺวา ภิกฺขํ ทาตุกามา, ‘‘ภเนฺต, อิธ ปวิสถา’’ติ วตฺวา เถเร เคหํ ปวิเฎฺฐ ปญฺจปติฎฺฐิเตน เถรํ วนฺทิตฺวา โคนกาทีหิ อาสนํ ปญฺญาเปตฺวา อทาสิฯ นิสีทิ เถโร ปญฺญเตฺต  อาสเนฯ สา ปตฺตํ คเหตฺวา ปิณฺฑปาตสฺส ปูเรตฺวา เถรสฺส หเตฺถ ฐเปสิฯ เถโร อนุโมทนํ กตฺวา ปกฺกามิฯ สา เตน ปุญฺญกเมฺมน ตาวติํเสสุ นิพฺพตฺติตฺวา ตตฺถ ยาวตายุกํ อุฬารทิพฺพสมฺปตฺติํ อนุภวิตฺวา ตโต จุตา สุคตีสุเยว สํสรนฺตี อิมสฺมิํ พุทฺธุปฺปาเท สาวตฺถิยํ คหปติมหาสาลกุเล นิพฺพตฺติตฺวา ติ ลทฺธนามา อภิรูปา ทสฺสนียา ปาสาทิกา อโหสิฯ สา วยปฺปตฺตกาเล โกสลรญฺญา อตฺตโน เคหํ นีตา, กติปยสํวจฺฉราติกฺกเมน เอกํ ธีตรํ ลภิฯ ตสฺสา ติ นามํ อกํสุ ฯ ราชา ตสฺสา ธีตรํ ทิสฺวา ตุฎฺฐมานโส อุพฺพิริยา อภิเสกํ อทาสิฯ ธีตา ปนสฺสา อาธาวิตฺวา ปริธาวิตฺวา วิจรณกาเล กาลมกาสิฯ มาตา ยตฺถ ตสฺสา สรีรนิเกฺขโป กโต, ตํ สุสานํ คนฺตฺวา  ทิวเส ทิวเส ปริเทวติฯ เอกทิวสํ สตฺถุ สนฺติกํ คนฺตฺวา วนฺทิตฺวา โถกํ นิสีทิตฺวา คตา อจิรวตีนทิยา ตีเร ฐตฺวา ธีตรํ อารพฺภ ปริเทวติฯ ตํ ทิสฺวา สตฺถา คนฺธกุฎิยํ ยถานิสิโนฺนว อตฺตานํ ทเสฺสตฺวา ‘‘กสฺมา วิปฺปลปสี’’ติ ปุจฺฉิฯ ‘‘มม ธีตรํ อารพฺภ วิปฺปลปามิ, ภควา’’ติฯ ‘‘อิมสฺมิํ สุสาเน ฌาปิตา ตว ธีตโร จตุราสีติสหสฺสมตฺตา, ตาสํ กตร สนฺธาย วิปฺปลปสี’’ติฯ ตาสํ ตํ ตํ อาฬาหนฎฺฐานํ ทเสฺสตฺวา –</p>


<ol>
<li>
‘‘อมฺม ชีวาติ วนมฺหิ กนฺทสิ, อตฺตานํ อธิคจฺฉ อุพฺพิริ;  
  
จุลฺลาสีติสหสฺสานิ, สพฺพา ชีวสนามิกา;  
  
เอตมฺหาฬาหเน ทฑฺฒา, ตาสํ กมนุโสจสี’’ติฯ – สอุปฑฺฒคาถมาห;  
</li>
  
<p>ตตฺถ, ติ มาตุปจารนาเมน ธีตุยา อาลปนํ, อิทญฺจสฺสา วิปฺปลปนาการทสฺสนํฯ ติ วนมเชฺฌ ปริเทวสิฯ ติ อุพฺพิริ ตว อตฺตานเมว ตาว พุชฺฌสฺสุ ยาถาวโต ชานาหิฯ ติ จตุราสีติสหสฺสานิฯ ติ ตา สพฺพาปิ ชีวนฺติ, ยา สมานนามิกาฯ ติ เอตมฺหิ สุสาเน ฌาปิตาฯ ติ ตาสุ ชีวนฺตีนามาสุ จตุราสีติสหสฺสมตฺตาสุ กํ สนฺธาย ตฺวํ อนุโสจสิ อนุโสกํ อาปชฺชสีติ เอวํ สตฺถารา ธเมฺม เทสิเต เทสนานุสาเรน ญาณํ  เปเสตฺวา วิปสฺสนํ อารภิตฺวา สตฺถุ เทสนาวิลาเสน อตฺตโน จ เหตุสมฺปตฺติยา ยถาฐาตาว วิปสฺสนํ อุสฺสุกฺกาเปตฺวา มคฺคปฎิปาฎิยา อคฺคผเล อรหเตฺต ปติฎฺฐาสิฯ เตน วุตฺตํ  (อป. เถรี ๒.๒.๓๗-๖๐) –
</ol></p>


<p>
‘‘นคเร หํสวติยา, อโหสิํ พาลิกา ตทา;  
  
มาตา จ เม ปิตา เจว, กมฺมนฺตํ อคมํสุ เตฯ  
</p>
  
<p>
‘‘มชฺฌนฺหิกมฺหิ  
สูริเย, อทฺทสํ สมณํ อหํ;  
  
วีถิยา อนุคจฺฉนฺตํ, อาสนํ ปญฺญเปสหํฯ  
</p>
  
<p>
‘‘โคนกาวิกติกาหิ, ปญฺญเปตฺวา มมาสนํ;  
  
ปสนฺนจิตฺตา สุมนา, อิทํ วจนมพฺรวิํฯ  
</p>
  
<p>
‘‘สนฺตตฺตา  
กุถิตา ภูมิ, สูโร มชฺฌนฺหิเก ฐิโต;  
  
มาลุตา จ น วายนฺติ, กาโล เจเวตฺถ เมหิติฯ  
</p>
  
<p>
‘‘ปญฺญตฺตมาสนมิทํ, ตวตฺถาย มหามุนิ;  
  
อนุกมฺปํ อุปาทาย, นิสีท มม อาสเนฯ  
</p>
  
<p>
‘‘นิสีทิ ตตฺถ สมโณ, สุทโนฺต สุทฺธมานโส;  
  
ตสฺส ปตฺตํ คเหตฺวาน, ยถารนฺธํ อทาสหํฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตตฺถ เม สุกตํ พฺยมฺหํ, อาสเนน สุนิมฺมิตํ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</p>
  
<p>
‘‘โสณฺณมยา มณิมยา, อโถปิ ผลิกามยา;  
  
โลหิตงฺคมยา เจว, ปลฺลงฺกา วิวิธา มมฯ  
</p>
  
<p>
‘‘ตูลิกาวิกติกาหิ, กฎฺฎิสฺสจิตฺตกาหิ จ;  
  
อุทฺธเอกนฺตโลมี จ, ปลฺลงฺกา เม สุสณฺฐิตาฯ  
</p>
  
<p>
‘‘ยทา อิจฺฉามิ คมนํ, หาสขิฑฺฑสมปฺปิตา;  
  
สห ปลฺลงฺกเสเฎฺฐน, คจฺฉามิ มม ปตฺถิตํฯ  
</p>
  
<p>
‘‘อสีติเทวราชูนํ, มเหสิตฺตมการยิํ;  
  
สตฺตติจกฺกวตฺตีนํ, มเหสิตฺตมการยิํฯ  
</p>
  
<p>
‘‘ภวาภเว  
สํสรนฺตี, มหาโภคํ ลภามหํ;  
  
โภเค เม อูนตา นตฺถิ, เอกาสนสฺสิทํ ผลํฯ  
</p>
  
<p>
‘‘ทุเว ภเว สํสรามิ, เทวเตฺต อถ มานุเส;  
  
อเญฺญ ภเว น ชานามิ, เอกาสนสฺสิทํ ผลํฯ  
</p>
  
<p>
‘‘ทุเว  
  
กุเล ปชายามิ, ขตฺติเย จาปิ พฺราหฺมเณ;  
  
อุจฺจากุลีนา สพฺพตฺถ, เอกาสนสฺสิทํ ผลํฯ  
</p>
  
<p>
‘‘โทมนสฺสํ น ชานามิ, จิตฺตสนฺตาปนํ มม;  
  
เววณฺณิยํ น ชานามิ, เอกาสนสฺสิทํ ผลํฯ  
</p>
  
<p>
‘‘ธาติโย มํ อุปฎฺฐนฺติ, ขุชฺชา เจลาปิกา พหู;  
  
อเงฺกน องฺกํ คจฺฉามิ, เอกาสนสฺสิทํ ผลํฯ  
</p>
  
<p>
‘‘อญฺญา นฺหาเปนฺติ โภเชนฺติ, อญฺญา รเมนฺติ มํ สทา;  
  
อญฺญา คนฺธํ วิลิมฺปนฺติ, เอกาสนสฺสิทํ ผลํฯ  
</p>
  
<p>
‘‘มณฺฑเป รุกฺขมูเล วา, สุญฺญาคาเร วสนฺติยา;  
  
มม สงฺกปฺปมญฺญาย, ปลฺลโงฺก อุปติฎฺฐติฯ  
</p>
  
<p>
‘‘อยํ ปจฺฉิมโก มยฺหํ, จริโม วตฺตเต ภโว;  
  
อชฺชาปิ รชฺชํ ฉเฑฺฑตฺวา, ปพฺพชิํ อนคาริยํฯ  
</p>
  
<p>
‘‘สตสหสฺสิโต กเปฺป, ยํ ทานมททิํ ตทา;  
  
ทุคฺคติํ นาภิชานามิ, เอกาสนสฺสิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหเตฺต ปน ปติฎฺฐาย อตฺตนา อธิคตวิเสสํ ปกาเสนฺตี –</p>


<ol>
<li>
‘‘อพฺพหี ตว เม สลฺลํ, ทุทฺทสํ หทยสฺสิตํ;  
  
ยํ เม โสกปเรตาย, ธีตุโสกํ พฺยปานุทิฯ  
</li>
  
<li>
‘‘สาชฺช  
อพฺพูฬฺหสลฺลาหํ, นิจฺฉาตา ปรินิพฺพุตา;  
  
พุทฺธํ ธมฺมญฺจ สงฺฆญฺจ, อุเปมิ สรณํ มุนิ’’นฺติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ  นฺติ อนุปจิตกุสลสมฺภาเรหิ ยาถาวโต ทุทฺทสํ มม จิตฺตสนฺนิสฺสิตํ ปีฬาชนนโต ทุนฺนีหรณโต อโนฺต ตุทนโต จ ‘‘สลฺล’’นฺติ  ลทฺธนามํ โสกํ ตณฺหญฺจ  วต นีหริ วตฯ ติ ยสฺมา โสเกน อภิภูตาย มยฺหํ ธีตุโสกํ  อนวเสสโต นีหริ, ตสฺมา อพฺพหี วต เม สลฺลนฺติ โยชนาฯ</p>


<p>นฺติ สา อหํ อชฺช สพฺพโส อุทฺธฎตณฺหาสลฺลา ตโต เอว นิจฺฉาตา ปรินิพฺพุตาฯ นฺติ สพฺพญฺญุพุทฺธํ ตทุปเทสิตมคฺคผลนิพฺพานปเภทํ นววิธโลกุตฺตร ตตฺถ ปติฎฺฐิตํ อฎฺฐอริยปุคฺคลสมูหสงฺขาตํ  อนุตฺตเรหิ เตหิ โยชนโต สกลวฎฺฎทุกฺขวินาสนโต จ  ตาณํ เลณํ ปรายณนฺติ,  อุปคจฺฉามิ พุชฺฌามิ เสวามิ จาติ อโตฺถฯ</p>

</p>


<h3>๖. สุกฺกาเถรีคาถาวณฺณนา</h3>
<p>ติอาทิกา สุกฺกาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี วิปสฺสิสฺส ภควโต กาเล พนฺธุมตีนคเร กุลเคเห นิพฺพตฺติตฺวา วิญฺญุตํ ปตฺตา อุปาสิกาหิ สทฺธิํ วิหารํ คนฺตฺวา สตฺถุ สนฺติเก ธมฺมํ สุตฺวา ปฎิลทฺธสทฺธา ปพฺพชิตฺวา พหุสฺสุตา ธมฺมธรา ปฎิภานวตี อโหสิฯ สา ตตฺถ พหูนิ วสฺสสหสฺสานิ พฺรหฺมจริยํ จริตฺวา ปุถุชฺชนกาลกิริยเมว กตฺวา ตุสิเต นิพฺพตฺติฯ ตถา สิขิสฺส ภควโต, เวสฺสภุสฺส ภควโต กาเลติ เอวํ ติณฺณํ สมฺมาสมฺพุทฺธานํ สาสเน สีลํ รกฺขิตฺวา พหุสฺสุตา ธมฺมธรา อโหสิ, ตถา กกุสนฺธสฺส, โกณาคมนสฺส, กสฺสปสฺส จ ภควโต สาสเน ปพฺพชิตฺวา วิสุทฺธสีลา พหุสฺสุตา ธมฺมกถิกา อโหสิฯ</p>


<p>เอวํ  สา ตตฺถ ตตฺถ พหุํ ปุญฺญํ อุปจินิตฺวา สุคตีสุเยว สํสรนฺตี อิมสฺมิํ พุทฺธุปฺปาเท ราชคหนคเร คหปติมหาสาลกุเล นิพฺพตฺติ, ติสฺสา นามํ อโหสิฯ สา วิญฺญุตํ ปตฺตา สตฺถุ ราชคหปเวสเน ลทฺธปฺปสาทา   อุปาสิกา หุตฺวา อปรภาเค ธมฺมทินฺนาย เถริยา สนฺติเก ธมฺมํ สุตฺวา สญฺชาตสํเวคา ตสฺสา เอว สนฺติเก ปพฺพชิตฺวา วิปสฺสนาย กมฺมํ กโรนฺตี นจิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๔.๑๑๑-๑๔๒) –</p>


<p>
‘‘เอกนวุติโต กเปฺป, วิปสฺสี นาม นายโก;  
  
อุปฺปชฺชิ จารุทสฺสโน, สพฺพธมฺมวิปสฺสโกฯ  
</p>
  
<p>
‘‘ตทาหํ พนฺธุมติยํ, ชาตา อญฺญตเร กุเล;  
  
ธมฺมํ สุตฺวาน มุนิโน, ปพฺพชิํ อนคาริยํฯ  
</p>
  
<p>
‘‘พหุสฺสุตา ธมฺมธรา, ปฎิภานวตี ตถา;  
  
วิจิตฺตกถิกา จาปิ, ชินสาสนการิกาฯ  
</p>
  
<p>
‘‘ตทา ธมฺมกถํ กตฺวา, หิตาย ชนตํ พหุํ;  
  
ตโต จุตาหํ ตุสิตํ, อุปปนฺนา ยสสฺสินีฯ  
</p>
  
<p>
‘‘เอกตฺติํเส อิโต กเปฺป, สิขี วิย สิขี ชิโน;  
  
ตปโนฺต ยสสา โลเก, อุปฺปชฺชิ วทตํ วโรฯ  
</p>
  
<p>
‘‘ตทาปิ ปพฺพชิตฺวาน, พุทฺธสาสนโกวิทา;  
  
โชเตตฺวา ชินวากฺยานิ, ตโตปิ ติทิวํ คตาฯ  
</p>
  
<p>
‘‘เอกตฺติํเสว กปฺปมฺหิ, เวสฺสภู นาม นายโก;  
  
อุปฺปชฺชิตฺถ มหาญาณี, ตทาปิ จ ตเถวหํฯ  
</p>
  
<p>
‘‘ปพฺพชิตฺวา  
ธมฺมธรา, โชตยิํ ชินสาสนํ;  
  
คนฺตฺวา มรุปุรํ รมฺมํ, อนุโภสิํ มหาสุขํฯ  
</p>
  
<p>
‘‘อิมมฺหิ ภทฺทเก กเปฺป, กกุสโนฺธ ชินุตฺตโม;  
  
อุปฺปชฺชิ นรสรโณ, ตทาปิ จ ตเถวหํฯ  
</p>
  
<p>
‘‘ปพฺพชิตฺวา มุนิมตํ, โชตยิตฺวา ยถายุกํ;  
  
ตโต จุตาหํ ติทิวํ, อคํ สภวนํ ยถาฯ  
</p>
  
<p>
‘‘อิมสฺมิํเยว กปฺปมฺหิ, โกณาคมนนายโก;  
  
อุปฺปชฺชิ โลกสรโณ, อรโณ อมตงฺคโตฯ  
</p>
  
<p>
‘‘ตทาปิ  
ปพฺพชิตฺวาน, สาสเน ตสฺส ตาทิโน;  
  
พหุสฺสุตา ธมฺมธรา, โชตยิํ ชินสาสนํฯ  
</p>
  
<p>
‘‘อิมสฺมิํเยว กปฺปมฺหิ, กสฺสโป มุนิมุตฺตโม;  
  
อุปฺปชฺชิ  
โลกสรโณ, อรโณ มรณนฺตคูฯ  
</p>
  
<p>
‘‘ตสฺสาปิ นรวีรสฺส, ปพฺพชิตฺวาน สาสเน;  
  
ปริยาปุฎสทฺธมฺมา, ปริปุจฺฉา วิสารทาฯ  
</p>
  
<p>
‘‘สุสีลา ลชฺชินี เจว, ตีสุ สิกฺขาสุ โกวิทา;  
  
พหุํ ธมฺมกถํ กตฺวา, ยาวชีวํ มหามุเนฯ  
</p>
  
<p>
‘‘เตน กมฺมวิปาเกน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ปจฺฉิเม จ ภเว ทานิ, คิริพฺพชปุรุตฺตเม;  
  
ชาตา เสฎฺฐิกุเล ผีเต, มหารตนสญฺจเยฯ  
</p>
  
<p>
‘‘ยทา  
ภิกฺขุสหเสฺสน, ปริวุโต โลกนายโก;  
  
อุปาคมิ ราชคหํ, สหสฺสเกฺขน วณฺณิโตฯ  
</p>
  
<p>
‘‘ทโนฺต ทเนฺตหิ สห ปุราณชฎิเลหิ, วิปฺปมุโตฺต วิปฺปมุเตฺตหิ;  
  
สิงฺคีนิกฺขสวโณฺณ, ราชคหํ ปาวิสิ ภควาฯ  
</p>
  
<p>
‘‘ทิสฺวา พุทฺธานุภาวํ ตํ, สุตฺวาว คุณสญฺจยํ;  
  
พุเทฺธ จิตฺตํ ปสาเทตฺวา, ปูชยิํ ตํ ยถาพลํฯ  
</p>
  
<p>
‘‘อปเรน จ กาเลน, ธมฺมทินฺนาย สนฺติเก;  
  
อคารา นิกฺขมิตฺวาน, ปพฺพชิํ อนคาริยํฯ  
</p>
  
<p>
‘‘เกเสสุ ฉิชฺชมาเนสุ, กิเลเส ฌาปยิํ อหํ;  
  
อุคฺคหิํ สาสนํ สพฺพํ, ปพฺพชิตฺวา จิเรนหํฯ  
</p>
  
<p>
‘‘ตโต ธมฺมมเทเสสิํ, มหาชนสมาคเม;  
  
ธเมฺม เทสิยมานมฺหิ, ธมฺมาภิสมโย อหุฯ  
</p>
  
<p>
‘‘เนกปาณสหสฺสานํ, ตํ วิทิตฺวาติวิมฺหิโต;  
  
อภิปฺปสโนฺน เม ยโกฺข, ภมิตฺวาน คิริพฺพชํฯ  
</p>
  
<p>
‘‘กิํเม  
กตา ราชคเห มนุสฺสา, มธุํ ปีตาว อจฺฉเร;  
  
เย สุกฺกํ น อุปาสนฺติ, เทเสนฺติํ อมตํ ปทํฯ  
</p>
  
<p>
‘‘ตญฺจ อปฺปฎิวานียํ, อเสจนกโมชวํ;  
  
ปิวนฺติ มเญฺญ สปฺปญฺญา, วลาหกมิวทฺธคูฯ  
</p>
  
<p>
‘‘อิทฺธีสุ  
จ วสี โหมิ, ทิพฺพาย โสตธาตุยา;  
  
เจโตปริยญาณสฺส, วสี โหมิ มหามุเนฯ  
</p>
  
<p>
‘‘ปุเพฺพนิวาสํ  
ชานามิ, ทิพฺพจกฺขุ วิโสธิตํ;  
  
สพฺพาสวปริกฺขีณา, นตฺถิ ทานิ ปุนพฺภโวฯ  
</p>
  
<p>
‘‘อตฺถธมฺมนิรุตฺตีสุ, ปฎิภาเน ตเถว จ;  
  
ญาณํ มม มหาวีร, อุปฺปนฺนํ ตว สนฺติเกฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา ปญฺจสตภิกฺขุนิปริวารา มหาธมฺมกถิกา อโหสิฯ สา เอกทิวสํ ราชคเห ปิณฺฑาย จริตฺวา กตภตฺตกิจฺจา ภิกฺขุนุปสฺสยํ ปวิสิตฺวา สนฺนิสินฺนาย มหติยา ปริสาย มธุภณฺฑํ ปีเฬตฺวา สุมธุรํ ปาเยนฺตี วิย อมเตน อภิสิญฺจนฺตี วิย ธมฺมํ เทเสติฯ ปริสา จสฺสา ธมฺมกถํ โอหิตโสตา อวิกฺขิตฺตจิตฺตา สกฺกจฺจํ สุณาติฯ ตสฺมิํ ขเณ เถริยา จงฺกมนโกฎิยํ รุเกฺข อธิวตฺถา เทวตา ธมฺมเทสนาย ปสนฺนา ราชคหํ ปวิสิตฺวา รถิยาย รถิยํ สิงฺฆาฎเกน สิงฺฆาฎกํ วิจริตฺวา ตสฺสา คุณํ วิภาเวนฺตี –</p>


<ol>
<li>
‘‘กิํเม กตา ราชคเห มนุสฺสา, มธุํ ปีตาว อจฺฉเร;  
  
เย สุกฺกํ น อุปาสนฺติ, เทเสนฺติํ พุทฺธสาสนํฯ  
</li>
  
<li>
‘‘ตญฺจ อปฺปฎิวานียํ, อเสจนกโมชวํ;  
  
ปิวนฺติ มเญฺญ สปฺปญฺญา, วลาหกมิวทฺธคู’’ติฯ –  
</li>
  
<p>อิมา เทฺว คาถา อภาสิฯ
</ol></p>


<p>ตตฺถ ติ อิเม ราชคเห มนุสฺสา กิํ กตา, กิสฺมิํ นาม กิเจฺจ พฺยาวฎาฯ ติ ยถา ภณฺฑมธุํ คเหตฺวา มธุํ ปีตวโนฺต วิสญฺญิโน หุตฺวา สีสํ อุกฺขิปิตุํ น สโกฺกนฺติ , เอวํ อิเมปิ ธมฺมสญฺญาย วิสญฺญิโน หุตฺวา มเญฺญ สีสํ อุกฺขิปิตุํ น สโกฺกนฺติ, เกวลํ อจฺฉนฺติเยวาติ อโตฺถฯ   นฺติ พุทฺธสฺส ภควโต สาสนํ ยาถาวโต เทเสนฺติํ ปกาเสนฺติํ สุกฺกํ เถริํ เย น อุปาสนฺติ น ปยิรุปาสนฺติฯ เต อิเม ราชคเห มนุสฺสา กิํ กตาติ โยชนาฯ</p>


<p>  นฺติ ตญฺจ ปน ธมฺมํ อนิวตฺติตภาวาวหํ นิยฺยานิกํ, อภิกฺกนฺตตาย วา ยถา โสตุชนสวนมโนหรภาเวน อนปนียํ,  อนาสิตฺตกํ ปกติยาว มหารสํ ตโต เอว โอชวนฺตํฯ ‘‘โอสธ’’นฺติปิ ปาฬิฯ วฎฺฎทุกฺขพฺยาธิติกิจฺฉาย โอสธภูตํฯ ติ วลาหกนฺตรโต นิกฺขนฺตํ อุทกํ นิรุทกกนฺตาเร ปถคา วิย ตํ ธมฺมํ สปฺปญฺญา ปณฺฑิตปุริสา ปิวนฺติ มเญฺญ ปิวนฺตา วิย สุณนฺติฯ</p>


<p>มนุสฺสา ตํ สุตฺวา ปสนฺนมานสา เถริยา สนฺติกํ อุปสงฺกมิตฺวา สกฺกจฺจํ ธมฺมํ สุณิํสุฯ อปรภาเค เถริยา อายุปริโยสาเน ปรินิพฺพานกาเล สาสนสฺส นิยฺยานิกภาววิภาวนตฺถํ อญฺญํ พฺยากโรนฺตี –</p>


<ol>
<li>
‘‘สุกฺกา สุเกฺกหิ ธเมฺมหิ, วีตราคา สมาหิตา;  
  
ธาเรติ อนฺติมํ เทหํ, เชตฺวา มารํ สวาหน’’นฺติฯ – อิมํ คาถํ อภาสิ;  
</li>
  
<p>ตตฺถ ติ สุกฺกาเถรี อตฺตานเมว ปรํ วิย ทเสฺสติฯ ติ สุปริสุเทฺธหิ โลกุตฺตรธเมฺมหิฯ ติ อคฺคมเคฺคน สพฺพโส วีตราคา อรหตฺตผลสมาธินา สมาหิตาฯ เสสํ วุตฺตนยเมวฯ
</ol></p>

</p>


<h3>๗. เสลาเถรีคาถาวณฺณนา</h3>
<p>  ติอาทิกา เสลาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี หํสวตีนคเร กุลเคเห นิพฺพตฺติตฺวา วิญฺญุตํ ปตฺตา มาตาปิตูหิ สมานชาติกสฺส กุลปุตฺตสฺส  ทินฺนา, เตน สทฺธิํ พหูนิ วสฺสสตานิ สุขสํวาสํ วสิตฺวา ตสฺมิํ กาลงฺกเต สยมฺปิ อทฺธคตา วโยอนุปฺปตฺตา สํเวคชาตา กิํกุสลคเวสินี กาเลน กาลํ อาราเมน อารามํ วิหาเรน วิหารํ อนุวิจรติ ‘‘สมณพฺราหฺมณานํ สนฺติเก ธมฺมํ โสสฺสามี’’ติฯ สา เอกทิวสํ สตฺถุ โพธิรุกฺขํ อุปสงฺกมิตฺวา ‘‘ยทิ พุโทฺธ ภควา อสโม อสมสโม อปฺปฎิปุคฺคโล, ทเสฺสตุ เม อยํ โพธิ ปาฎิหาริย’’นฺติ นิสีทิฯ ตสฺสา ตถา จิตฺตุปฺปาทสมนนฺตรเมว โพธิ ปชฺชลิ, สพฺพโสวณฺณมยา  สาขา อุฎฺฐหิํสุ, สพฺพา ทิสา วิโรจิํสุฯ สา ตํ ปาฎิหาริยํ ทิสฺวา ปสนฺนมานสา ครุจิตฺตีการํ อุปฎฺฐเปตฺวา สิรสิ อญฺชลิํ ปคฺคยฺห สตฺตรตฺตินฺทิวํ ตเตฺถว นิสีทิฯ สตฺตเม ทิวเส อุฬารํ ปูชาสกฺการํ อกาสิฯ สา เตน ปุญฺญกเมฺมน เทวมนุเสฺสสุ สํสรนฺตี อิมสฺมิํ พุทฺธุปฺปาเท อาฬวีรเฎฺฐ อาฬวิกสฺส รโญฺญ ธีตา หุตฺวา นิพฺพตฺติฯ ติสฺสา นามํ อโหสิฯ อาฬวิกสฺส ปน รโญฺญ ธีตาติ กตฺวา ติปิ นํ โวหรนฺติฯ สา วิญฺญุตํ ปตฺตา สตฺถริ อาฬวกํ ทเมตฺวา ตสฺส หเตฺถ ปตฺตจีวรํ ทตฺวา เตน สทฺธิํ อาฬวีนครํ อุปคเต ทาริกา หุตฺวา รญฺญา สทฺธิํ สตฺถุ สนฺติกํ อุปคนฺตฺวา ธมฺมํ สุตฺวา ปฎิลทฺธสทฺธา อุปาสิกา อโหสิฯ สา อปรภาเค สญฺชาตสํเวคา ภิกฺขุนีสุ ปพฺพชิตฺวา กตปุพฺพกิจฺจา วิปสฺสนํ ปฎฺฐเปตฺวา สงฺขาเร สมฺมสนฺตี อุปนิสฺสยสมฺปนฺนตฺตา ปริปกฺกญาณา นจิรเสฺสว อรหตฺตํ ปาปุณิฯ เตน วุตฺตํ  (อป. เถรี ๒.๒.๖๑-๘๕) –</p>


<p>
‘‘นคเร หํสวติยา, จาริกี อาสหํ ตทา;  
  
อาราเมน จ อารามํ, จรามิ กุสลตฺถิกาฯ  
</p>
  
<p>
‘‘กาฬปกฺขมฺหิ ทิวเส, อทฺทสํ โพธิมุตฺตมํ;  
  
ตตฺถ จิตฺตํ ปสาเทตฺวา, โพธิมูเล นิสีทหํฯ  
</p>
  
<p>
‘‘ครุจิตฺตํ  
อุปเฎฺฐตฺวา, สิเร กตฺวาน อญฺชลิํ;  
  
โสมนสฺสํ ปเวเทตฺวา, เอวํ จิเนฺตสิ ตาวเทฯ  
</p>
  
<p>
‘‘ยทิ พุโทฺธ อมิตคุโณ, อสมปฺปฎิปุคฺคโล;  
  
ทเสฺสตุ ปาฎิหีรํ เม, โพธิ โอภาสตุ อยํฯ  
</p>
  
<p>
‘‘สห  
อาวชฺชิเต มยฺหํ, โพธิ ปชฺชลิ ตาวเท;  
  
สพฺพโสณฺณมยา อาสิ, ทิสา สพฺพา วิโรจติฯ  
</p>
  
<p>
‘‘สตฺตรตฺตินฺทิวํ ตตฺถ, โพธิมูเล นิสีทหํ;  
  
สตฺตเม ทิวเส ปเตฺต, ทีปปูชํ อกาสหํฯ  
</p>
  
<p>
‘‘อาสนํ  
ปริวาเรตฺวา, ปญฺจทีปานิ ปชฺชลุํ;  
  
ยาว อุเทติ สูริโย, ทีปา เม ปชฺชลุํ ตทาฯ  
</p>
  
<p>
‘‘เตน กเมฺมน สุกเตน, เจตนาปณิธีหิ จ;  
  
ชหิตฺวา มานุสํ เทหํ, ตาวติํสมคจฺฉหํฯ  
</p>
  
<p>
‘‘ตตฺถ เม สุกตํ พฺยมฺหํ, ปญฺจทีปาติ วุจฺจติ;  
  
สฎฺฐิโยชนมุเพฺพธํ, ติํสโยชนวิตฺถตํฯ  
</p>
  
<p>
‘‘อสงฺขิยานิ ทีปานิ, ปริวาเร ชลิํสุ เม;  
  
ยาวตา เทวภวนํ, ทีปาโลเกน โชตติฯ  
</p>
  
<p>
‘‘ปรมฺมุขา นิสีทิตฺวา, ยทิ อิจฺฉามิ ปสฺสิตุํ;  
  
อุทฺธํ อโธ จ ติริยํ, สพฺพํ ปสฺสามิ จกฺขุนาฯ  
</p>
  
<p>
‘‘ยาวตา อภิกงฺขามิ, ทฎฺฐุํ สุคตทุคฺคเต;  
  
ตตฺถ อาวรณํ นตฺถิ, รุเกฺขสุ ปพฺพเตสุ วาฯ  
</p>
  
<p>
‘‘อสีติเทวราชูนํ, มเหสิตฺตมการยิํ;  
  
สตานํ จกฺกวตฺตีนํ, มเหสิตฺตมการยิํฯ  
</p>
  
<p>
‘‘ยํ ยํ โยนุปปชฺชามิ, เทวตฺตํ อถ มานุสํ;  
  
ทีปสตสหสฺสานิ, ปริวาเร ชลนฺติ เมฯ  
</p>
  
<p>
‘‘เทวโลกา จวิตฺวาน, อุปฺปชฺชิํ มาตุกุจฺฉิยํ;  
  
มาตุกุจฺฉิคตา สนฺตี, อกฺขิ เม น นิมีลติฯ  
</p>
  
<p>
‘‘ทีปสตสหสฺสานิ, ปุญฺญกมฺมสมงฺคิตา;  
  
ชลนฺติ สูติกาเคเห, ปญฺจทีปานิทํ ผลํฯ  
</p>
  
<p>
‘‘ปจฺฉิเม  
ภเว สมฺปเตฺต, มานสํ วินิวตฺตยิํ;  
  
อชรามตํ สีติภาวํ, นิพฺพานํ ผสฺสยิํ อหํฯ  
</p>
  
<p>
‘‘ชาติยา  
  
สตฺตวสฺสาหํ, อรหตฺตมปาปุณิํ;  
  
อุปสมฺปาทยี พุโทฺธ, คุณมญฺญาย โคตโมฯ  
</p>
  
<p>
‘‘มณฺฑเป รุกฺขมูเล วา, สุญฺญาคาเร วสนฺติยา;  
  
ตทา ปชฺชลเต ทีปํ, ปญฺจทีปานิทํ ผลํฯ  
</p>
  
<p>
‘‘ทิพฺพจกฺขุวิสุทฺธํ เม, สมาธิกุสลา อหํ;  
  
อภิญฺญาปารมิปฺปตฺตา, ปญฺจทีปานิทํ ผลํฯ  
</p>
  
<p>
‘‘สพฺพโวสิตโวสานา, กตกิจฺจา อนาสวา;  
  
ปญฺจทีปา มหาวีร, ปาเท วนฺทามิ จกฺขุมฯ  
</p>
  
<p>
‘‘สตสหสฺสิโต กเปฺป, ยํ ทีปมททิํ ตทา;  
  
ทุคฺคติํ นาภิชานามิ, ปญฺจทีปานิทํ ผลํฯ  
</p>
  
<p>
‘‘กิเลสา ฌาปิตา มยฺหํ…เป.… กตํ พุทฺธสฺส สาสน’’นฺติฯ  
  
<p>อรหตฺตํ ปน ปตฺวา เถรี สาวตฺถิยํ วิหรนฺตี เอกทิวสํ ปจฺฉาภตฺตํ สาวตฺถิโต นิกฺขมิตฺวา ทิวาวิหารตฺถาย อนฺธวนํ ปวิสิตฺวา อญฺญตรสฺมิํ รุกฺขมูเล นิสีทิฯ อถ นํ มาโร วิเวกโต วิเจฺฉเทตุกาโม อญฺญาตกรูเปน อุปคนฺตฺวา –</p>


<ol>
<li>
‘‘นตฺถิ นิสฺสรณํ โลเก, กิํ วิเวเกน กาหสิ;  
  
ภุญฺชาหิ กามรติโย, มาหุ ปจฺฉานุตาปินี’’ติฯ – คาถมาห;  
</li>
  
<p>ตสฺสโตฺถ – อิมสฺมิํ โลเก สพฺพสมเยสุปิ อุปปริกฺขียมาเนสุ  นิพฺพานํ นาม นตฺถิ เตสํ เตสํ สมณพฺราหฺมณานํ ฉนฺทโส ปฎิญฺญายมานํ โวหารมตฺตเมเวตํ, ตสฺมา  เอวรูเป สมฺปนฺนปฐมวเย ฐิตา อิมินา กายวิเวเกน กิํ กริสฺสสิ? อถ โข  วตฺถุกามกิเลสกามสนฺนิสฺสิตา ขิฑฺฑารติโย  ปจฺจนุโภหิฯ กสฺมา?  ‘‘ยทตฺถํ พฺรหฺมจริยํ  จรามิ, ตเทว นิพฺพานํ นตฺถิ, เตเนเวตํ นาธิคตํ, กามโภคา  จ ปริหีนา, อนโตฺถ วต มยฺห’’นฺติ ปจฺฉา วิปฺปฎิสารินี มา อโหสีติ อธิปฺปาโยฯ
</ol></p>


<p>ตํ สุตฺวา เถรี ‘‘พาโล วตายํ มาโร, โย มม ปจฺจกฺขภูตํ นิพฺพานํ ปฎิกฺขิปติฯ กาเมสุ จ มํ ปวาเรติ, มม ขีณาสวภาวํ น ชานาติฯ หนฺท นํ ตํ ชานาเปตฺวา ตเชฺชสฺสามี’’ติ จิเนฺตตฺวา –</p>


<ol>
<li>
‘‘สตฺติสูลูปมา กามา, ขนฺธาสํ อธิกุฎฺฎนา;  
  
ยํ ตฺวํ กามรติํ พฺรูสิ, อรตี ทานิ สา มมฯ  
</li>
  
<li>
‘‘สพฺพตฺถ วิหตา นนฺที, ตโมกฺขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกา’’ติฯ – อิมํ คาถาทฺวยมาห;  
</li>
  
<p>ตตฺถ ติ กามา นาม เยน อธิฎฺฐิตา, ตสฺส สตฺตสฺส วินิวิชฺฌนโต นิสิตสตฺติ วิย สูลํ วิย จ ทฎฺฐพฺพาฯ ติ อุปาทานกฺขนฺธาฯ นฺติ เตสํฯ ติ ฉินฺทนาธิฎฺฐานา, อจฺจาทานฎฺฐานนฺติ อโตฺถฯ ยโต ขเนฺธ อจฺจาทาย สตฺตา กาเมหิ เฉชฺชเภชฺชํ ปาปุณนฺติฯ ติ, ปาปิม, ตฺวํ ยํ กามรติํ รมิตพฺพํ เสวิตพฺพํ กตฺวา วทสิ, สา ทานิ มม นิรติชาติกตฺตา มีฬฺหสทิสา, น ตาย มม โกจิ อโตฺถ อตฺถีติฯ
</ol></p>


<p>ตตฺถ การณมาห ติอาทินาฯ ตตฺถ ติ ‘‘สพฺพโส ปหีนตณฺหาวิชฺชา’’ติ มํ ชานาหิ, ตโต เอว พลวิธมนวิสยาติกฺกมเนหิ  ลามกาจาร, มาร, ตฺวํ มยา  พาธิโต อสิ, น ปนาหํ ตยา พาธิตพฺพาติ อโตฺถฯ</p>


<p>เอวํ เถริยา มาโร สนฺตชฺชิโต ตเตฺถวนฺตรธายิฯ เถรีปิ ผลสมาปตฺติสุเขน อนฺธวเน ทิวสภาคํ วีตินาเมตฺวา สายเนฺห วสนฎฺฐานเมว คตาฯ</p>

</p>


<h3>๘. โสมาเถรีคาถาวณฺณนา</h3>
<p>    นฺติอาทิกา โสมาย เถริยา คาถาฯ อยมฺปิ ปุริมพุเทฺธสุ กตาธิการา ตตฺถ ตตฺถ ภเว วิวฎฺฎูปนิสฺสยํ กุสลํ อุปจินนฺตี สิขิสฺส ภควโต กาเล ขตฺติยมหาสาลกุเล นิพฺพตฺติตฺวา วิญฺญุตํ ปตฺวา อรุณรโญฺญ อคฺคมเหสี อโหสีติ สพฺพํ อตีตวตฺถุ อภยเตฺถริยา วตฺถุสทิสํฯ ปจฺจุปฺปนฺนวตฺถุ ปน อยํ เถรี ตตฺถ ตตฺถ เทวมนุเสฺสสุ สํสรนฺตี อิมสฺมิํ พุทฺธุปฺปาเท ราชคเห พิมฺพิสารสฺส รโญฺญ ปุโรหิตสฺส ธีตา หุตฺวา นิพฺพตฺติฯ ตสฺสา ติ นามํ อโหสิฯ สา วิญฺญุตํ ปตฺตา สตฺถุ ราชคหปเวสเน ปฎิลทฺธสทฺธา อุปาสิกา หุตฺวา อปรภาเค สญฺชาตสํเวคา ภิกฺขุนีสุ ปพฺพชิตฺวา กตปุพฺพกิจฺจา วิปสฺสนาย กมฺมํ กโรนฺตี น จิรเสฺสว สห ปฎิสมฺภิทาหิ อรหตฺตํ ปาปุณิฯ เตน วุตฺตํ  (อป. เถรี ๒.๑.๗๑, ๘๐-๙๐) –</p>


<p>
‘‘นคเร อรุณวติยา, อรุโณ นาม ขตฺติโย;  
  
ตสฺส รโญฺญ อหุํ ภริยา, วาริตํ วารยามหํฯ  
</p>
  
<p>
‘‘ยาวตา…เป.… กตํ พุทฺธสฺส สาสน’’นฺติฯ –  
  
<p>สพฺพํ อภยเตฺถริยา อปทานสทิสํฯ</p>


<p>อรหตฺตํ ปน ปตฺวา วิมุตฺติสุเขน สาวตฺถิยํ วิหรนฺตี เอกทิวสํ ทิวาวิหารตฺถาย อนฺธวนํ ปวิสิตฺวา อญฺญตรสฺมิํ รุกฺขมูเล นิสีทิฯ อถ นํ มาโร วิเวกโต วิเจฺฉเทตุกาโม อทิสฺสมานุรูโป อุปคนฺตฺวา อากาเส ฐตฺวา –</p>


<ol>
<li>
‘‘ยํ ตํ อิสีหิ ปตฺตพฺพํ, ฐานํ ทุรภิสมฺภวํ;  
  
น ตํ ทฺวงฺคุลปญฺญาย, สกฺกา ปโปฺปตุมิตฺถิยา’’ติฯ – อิมํ คาถมาห;  
</li>
  
<p>ตสฺสโตฺถ – สีลกฺขนฺธาทีนํ เอสนเฎฺฐน ‘‘อิสี’’ติ ลทฺธนาเมหิ พุทฺธาทีหิ มหาปเญฺญหิ ปตฺตพฺพํ, ตํ อเญฺญหิ ปน  ทุนฺนิปฺผาทนียํฯ ยํ ตํ อรหตฺตสงฺขาตํ ปรมสฺสาสฎฺฐานํ, น ตํ ทฺวงฺคุลปญฺญาย นิหีนปญฺญาย อิตฺถิยา  ปาปุณิตุํ สกฺกาฯ อิตฺถิโย หิ สตฺตฎฺฐวสฺสกาลโต  ปฎฺฐาย สพฺพกาลํ โอทนํ ปจนฺติโย ปกฺกุถิเต อุทเก ตณฺฑุเล ปกฺขิปิตฺวา ‘‘เอตฺตาวตา  โอทนํ ปกฺก’’นฺติ น ชานนฺติ, ปกฺกุถิยมาเน ปน ตณฺฑุเล ทพฺพิยา อุทฺธริตฺวา ทฺวีหิ องฺคุลีหิ ปีเฬตฺวา ชานนฺติ, ตสฺมา ติ วุตฺตาฯ
</ol></p>


<p>ตํ สุตฺวา เถรี มารํ อปสาเทนฺตี –</p>


<ol>
<li>
‘‘อิตฺถิภาโว โน กิํ กยิรา, จิตฺตมฺหิ สุสมาหิเต;  
  
ญาณมฺหิ วตฺตมานมฺหิ, สมฺมา ธมฺมํ วิปสฺสโตฯ  
</li>
  
<li>
‘‘สพฺพตฺถ วิหตา นนฺที, ตโมกฺขโนฺธ ปทาลิโต;  
  
เอวํ ชานาหิ ปาปิม, นิหโต ตฺวมสิ อนฺตกา’’ติฯ –  
</li>
  
<p>อิตรา เทฺว คาถา อภาสิฯ
</ol></p>


<p>ตตฺถ ติ มาตุคามภาโว อมฺหากํ กิํ กเรยฺย, อรหตฺตปฺปตฺติยา กีทิสํ วิพนฺธํ อุปฺปาเทยฺยฯ ติ จิเตฺต อคฺคมคฺคสมาธินา สุฎฺฐุ สมาหิเตฯ ติ ตโต อรหตฺตมคฺคญาเณ ปวตฺตมาเนฯ ติ จตุสจฺจธมฺมํ ปริญฺญาทิวิธินา สมฺมเทว ปสฺสโตฯ อยเญฺหตฺถ สเงฺขโป – ปาปิม, อิตฺถี วา โหตุ ปุริโส วา, อคฺคมเคฺค อธิคเต อรหตฺตํ หตฺถคตเมวาติฯ</p>


<p>อิทานิ ตสฺส อตฺตนา อธิคตภาวํ อุชุกเมว ทเสฺสนฺตี ติ คาถมาหฯ สา วุตฺตตฺถาเยวฯ</p>

</p>

</p>





