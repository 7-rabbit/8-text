<h1>นายกกถา</h1>
<ol>
<li>
กสฺสโก  
วาณิโชมโจฺจ,  
  
สมโณ สุตสีลวา;  
  
เตสุ วิปุลชาเตสุ,  
  
รฎฺฐํปิ วิปุลํ สิยาฯ  
</li>
  
<li>
เตสุ ทุพฺพลชาเตสุ,  
  
รฎฺฐํปิ ทุพฺพลํ สิยา;  
  
ตสฺมา รฎฺฐํปิ วิปุลํ,  
  
ธารเย รฎฺฐสารวาฯ  
</li>
  
<li>
มหารุกฺขสฺส  
ผลิโน,  
  
อามํ ฉินฺทติ โย ผลํ;  
  
รสญฺจสฺส นชานาติ,  
  
พีชญฺจสฺส วินสฺสติฯ  
</li>
  
<li>
มหารุกฺขุปมํ รฎฺฐํ,  
  
โย อธเมฺมน สาสติ;  
  
รสญฺจสฺส นชานาติ,  
  
รฎฺฐญฺจาปิ วินสฺสติฯ  
</li>
  
<li>
มหารุกฺขสฺส ผลิโน,  
  
ปกฺกํ ฉินฺทติ โย ผลํ;  
  
รสญฺจสฺส วิชานาติ,  
  
พีชญฺจสฺส นนสฺสติฯ  
</li>
  
<li>
มหารุกฺขุปมํ  
รฎฺฐํ,  
  
ธเมฺมน โย ปสาสติ;  
  
รสญฺจสฺส วิชานาติ,  
  
รฎฺฐญฺจาปิ นนสฺสติฯ  
</li>
  
<li>
ชนปฺปทญฺจ โยราชา,  
  
อธเมฺมน ปสาสติ;  
  
สโพฺพ สธิหิ โสราชา,  
  
วิรุโทฺธ โหติ ขตฺติโยฯ  
</li>
  
<li>
ตเถว  
นิคเม หิํสํ,  
  
เย ยุตฺตา กยวิกฺกเย;  
  
สุงฺกทานพลีกาเร,  
  
ส โกเสน วิรุชฺฌติฯ  
</li>
  
<li>
มหารวรเขเตฺตสุ,  
  
สงฺค, เม กตนิสฺสเม;  
  
อุสฺสิเต หิํสยํ ราชา,  
  
สพเลน วิรุชฺฌติฯ  
</li>
  
<li>
ตเถว อิสโย หิํโส,  
  
สํยเม พฺรหฺมจาริโย;  
  
อธมฺมจาริ ขตฺตีโย,  
  
โส สเคฺคน วิรุชฺฌติฯ  
</li>
  
<li>
สยํกตา  
นปเรน,  
  
มหานโชฺช ชุวกตา;  
  
อิสฺสเรน ตถา รญฺญา,  
  
สรเฎฺฐ อธิปจฺจตาฯ  
</li>
  
<li>
ปาปํวาปิ หิ ปุญฺญํวา,  
  
ปธาโน ยํ กโรติเจ;  
  
โลโกเปวํ กโรเตฺยว,  
  
ตํ วิชาเนยฺย ปณฺฑิโตฯ  
</li>
  
<li>
กจฺฉปีนญฺจ  
มจฺฉีนํ,  
  
กุกฺกุฎีนญฺจ เธนูนํ;  
  
ปุตฺตโปสา ยถาโหติ,  
  
ตถา มเจฺจสุ ราชูนํฯ  
</li>
  
<li>
อนายกา วินสฺสนฺติ,  
  
นสฺสนฺติ พหุนายกา;  
  
ถีนายกา วินสฺสนฺติ,  
  
นสฺสนฺติ สุสุนายกาฯ  
</li>
  
<li>
พหุโว  
ยตฺถ เนตาโร,  
  
สเพฺพ ปณฺฑิตมานิโน;  
  
สเพฺพ มหตฺตมิจฺฉนฺติ,  
  
กตํ เนสํ วินสฺสติฯ  
</li>
  
<li>
โนทยาย วินาสาย,  
  
พหุนายกตา ภูสํ;  
  
โนมิลนฺติ วินสฺสนฺติ,  
  
ปทฺมา นฺยเกฺกหิสตฺตหิฯ  
</li>
  
<li>
อสนฺตุโฎฺฐ ยตี นโฎฺฐ,  
  
สนฺตุโฎฺฐจ มหีปติ;  
  
สลชฺชา คณิกา นฎฺฐา,  
  
นิลชฺชาตุ กุลงฺคนาฯ  
</li>
  
<li>
น  
คณสฺส คฺคโต คเจฺฉ,  
  
สิเทฺธ กเมฺม สมํผลํ;  
  
กมฺมวิปฺปตฺติ เจโหติ,  
  
มุขโร ตตฺร หญฺญเตฯ  
</li>
  
<li>
ปธิโร จ ตปสฺสีนิ,  
  
สูโร รณวโณ ตถา;  
  
มชฺชโป ปติถี ราชา,  
  
เอเต นสทฺทหามหํฯ  
</li>
  
<li>
ชาเนยฺย  
เปสเน ภจฺจํ,  
  
พนฺธวาปิ ภยาคเต;  
  
อาปทาสุ ตถา มิตฺตํ,  
  
ทารญฺจ วิภวกฺขเยฯ  
</li>
  
<li>
รณา ปจฺจาคตํ สูรํ,  
  
ธนญฺจ ฆรมาคตํ;  
  
ชิณฺณ มนฺนํ ปสํเสยฺย,  
  
ทารญฺจ คตโยพฺพนํฯ  
</li>
  
<li>
สทฺธาเปเมสุ สเนฺตสุ,  
  
นคเณ มาสกํ สตํ;  
  
สทฺธาเวเมสฺว สเนฺตสุ,  
  
มาสกํปิ สตํ คเณฯ  
</li>
  
<li>
อทนฺตทมนํ  
ทานํ,  
  
ทานํ สพฺพตฺถสาธกํ;  
  
ทาเนน ปิยวาเจน,  
  
อุนฺนมนฺติ นมนฺติจฯ  
</li>
  
<li>
ทานํ สิเนหเภสชฺชํ,  
  
มเจฺฉรํ ทุสฺสโนสธํ;  
  
ทานํ ยสสฺสโภสชฺชํ,  
  
มเจฺฉรํ กปฺปโนสธํฯ  
</li>
  
<li>
ทุพฺภิเกฺข  
อนฺนทาตํจ,  
  
สุภิเกฺขจ หิรญฺญทํ;  
  
ภเยจาภยตาทานํ,  
  
สเคฺคปิ พหุ มญฺญเตฯ  
</li>
  
<li>
สตํจกฺขุ สตํกณฺณา,  
  
นายกสฺส สุตา สทา;  
  
ตถาปิ อนฺธปธีโร;  
  
เอสา นายกธมฺมตาฯ  
</li>
  
<li>
ขมา ชาคริยุ ฎฺฐานํ,  
  
สํวิภาโค ทยิกฺขณา;  
  
นายกสฺส คุณาเอเต,  
  
อิจฺฉิตพฺพา หิตตฺถินาฯ  
</li>
  
<li>
ปริภูโต  
มุทู โหติ,  
  
อติติโกฺขจ เวรวา;  
  
เอตญฺจอุภยํ ญตฺวา,  
  
อนุมชฺฌํ สมาจเรฯ  
</li>
  
<li>
เนกนฺตมุทุนา สกฺกา,  
  
เอกนฺตติขิเณนวา;  
  
อตฺตํ มหเนฺต ฐเปตุํ,  
  
ตสฺมา อุภย มาจเรฯ  
</li>
  
<li>
ปิฎฺฐิโต  
กฺกํ นิเสเวยฺย,  
  
กุจฺฉินาตุ หุตาสนํ;  
  
สามิกํ สพฺพภาเวน,  
  
ปรโลกํ อมายายฯ  
</li>
  
<li>
นเสเว ผรุสํสามิํ,  
  
ตํปิ เสเวน มจฺฉริํ;  
  
ตโต ปคฺคณฺหกํเสเว,  
  
เสเว นิคฺคณฺหกํ ตโต;  
</li>
  
<li>
น สา ราชา โย อเชยฺยํ ชินาติ,  
  
น โส สขาโย สขารํ ชินาติ;  
  
น สา ภริยา ปติโน วิโรธติ,  
  
น เต วุตฺตา เย นภรนฺติ ชิณฺณกํฯ  
</li>
  
<li>
น  
สา สภา ยตฺถ นสนฺติ สโนฺต,  
  
น เต สโนฺต เย นวทนฺติ ธมฺมํ;  
  
ราคญฺจ โทสญฺจ ปหาย โมหํ,  
  
ธมฺมํ ภณนฺตาว ภวนฺติ สโนฺตฯ  
</li>
  
<li>
สุตสฺส รกฺขา สตตาภิโยโค;  
  
กุลสฺส วตฺตํ ปุริสสฺส วิชฺชา;  
  
รโญฺญ ปมาโท ปสโมธนสฺส,  
  
ถีนนฺตุ ชานามิ น ชาตุ รกฺขํฯ  
</li>
  
  
  
  
  