<h1>๑๙. กงฺขาวิตรณวิสุทฺธินิเทฺทสวณฺณนา</h1>
<h3>ปจฺจยปริคฺคหกถาวณฺณนา</h3>
<p> อนนฺตรนิทฺทิฎฺฐาย   ทิฎฺฐิวิสุทฺธิยา วิสยภาเวน ทสฺสิตตฺตา ติ วุตฺตํ, น ตทญฺญโต วิเสสนตฺถํ ตทญฺญเสฺสว อภาวโตฯ อชฺฌตฺตํ วา หิ วิปสฺสนาภินิเวโส โหตุ พหิทฺธา วา, อชฺฌตฺตสิทฺธิยํ ปน ลกฺขณโต สพฺพมฺปิ นามรูปํ อนวเสสโต ปริคฺคหิตเมว โหตีติฯ ติ เหตุมฺหิ กรณวจนํฯ ปจฺจยปริคฺคหเหตุ หิสฺส อทฺธตฺตยกงฺขาวิตรณํ โหตีติ, กรเณ วา เอตํ กรณวจนํ ปจฺจยปริคฺคหสฺส สาธกตมภาวโต กงฺขาวิตรณกิริยายฯ ยทา หิสฺส สุปริสุโทฺธ นิชฺชโฎ นิคฺคุโมฺพ ปจฺจยปริคฺคโห สิชฺฌติ, ตทาเนน กงฺขา วิตรียตีติฯ ติ อติกฺกมิตฺวา, วิกฺขเมฺภตฺวาติ อโตฺถฯ ตํ ปน ญาณํ ตถาธิคตํ วสีภาวปฺปตฺตํ ฌานํ วิย โยคิโน สนฺตาเน ปพนฺธวเสน ปวตฺตตีติ กตฺวา วุตฺตํ นฺติฯ</p>


<p>นฺติ กงฺขาวิตรณวิสุทฺธิํฯ ตํ สมฺปาเทตุกาโม อาปชฺชตีติ สมฺพโนฺธฯ ยาถาวโต ทิฎฺฐํ นามรูปํ ติวิธทุกฺขตาโยคโต โรโค วิยฯ ปจฺจยา จสฺส โรคสมุฎฺฐานํ วิย อุปฎฺฐหนฺตีติ อิมมตฺถํ ทเสฺสโนฺต ติ อาหฯ สํสารทุกฺขนิมุคฺคสฺส สนฺตานสฺส ตโต วิโมเจตุกามตาวเสน อนุกมฺปิตพฺพตา ลพฺภตีติ ตมตฺถํ ทเสฺสตุํ ติอาทิ วุตฺตํฯ เอวเมว ฐิเต ยเทเก วทนฺติ ‘‘อนุกเมฺปตพฺพกุมารกทสฺสเนน ตสฺส มาตาปิตุอาวชฺชนํ อิธ อนุทาหรณํ นิโรเธตพฺพตาย นามรูปสฺส อนุกมฺปิตพฺพตาภาวโต’’ติ, ตทปาหตํ โหติฯ อวสฺสเญฺจตํ เอวํ อิจฺฉิตพฺพํ, อญฺญถา เวเนยฺยปุคฺคลสนฺตาเน สตฺถุ มหากรุณาปวตฺติ เอว วิจาเรตพฺพา สิยาฯ มนฺทพุทฺธิตาย ฯ วุฑฺฒตโรปิ โกจิ มนฺทพุทฺธิ โหตีติ ตโต วิเสสนตฺถํ นฺติ วุตฺตํฯ โย โกจิ ปฐมวเย วตฺตมาโน ‘‘กุมาโร’’ติ วุจฺจตีติ ตโต วิเสสนตฺถํ นฺติ วุตฺตํฯ เอวมฺปิ โย อาธาวิตฺวา ปริธาวิตฺวา วิจารณโก ตรุณทารโก, โสปิ  ‘‘ทหโร’’ติ  วุจฺจตีติ ตโต นิวตฺตนตฺถํ นฺติ วุตฺตํฯ จตูหิปิ ปเทหิ กรุณายิตพฺพตํเยว ทเสฺสติฯ ติ กโรติฯ</p>


<p>ยถา ปนสฺส เหตุปจฺจยปริเยสนาปตฺติ โหติ, ตํ ทเสฺสตุํ ติอาทิ วุตฺตํฯ ตตฺถ พฺยติเรกมุเขน อโตฺถ สาธิโต สมฺมเทว สาธิโต โหตีติ อเหตุกภาวํ ตาว ปฎิกฺขิปโนฺต นฺติ วตฺวา ตตฺถ การณมาห ติอาทินาฯ เหตุมนฺตเรน สติ สมฺภเว สพฺพธมฺมานํ เหตุอภาโว สมาโนติ สพฺพสมานตา สิยา, ตถา จ สติ โสตปเทสาทีสุ, พหิทฺธา จ จกฺขุวิญฺญาณาทิเหตุอภาโวติ สพฺพตฺถ, จกฺขาทีนํ อุปฺปตฺติโต ปุเพฺพ, ปริเภทโต อุทฺธญฺจ เหตุอภาโวติ สพฺพทา จ อนฺธาทีนํ อรูปีนํ, อสญฺญีนญฺจ เหตุอภาโวติ สเพฺพสญฺจ จกฺขุวิญฺญาณาทีหิ ภวิตพฺพํ, เหตุอภาวา วิเสสโต ตญฺจ นตฺถีติ อาห ติฯ นิทสฺสนมตฺตเญฺจตํ ยทิทํ ‘‘จกฺขุวิญฺญาณาทีสุ หี’’ติฯ ยตฺตกา โลเก วิเสสา, เตหิ สเพฺพสํ, สพฺพกาลญฺจ ภวิตพฺพนฺติ อธิปฺปาโยฯ -สเทฺทน วา เตสมฺปิ คหณํ กตเมวาติ ทฎฺฐพฺพํฯ ตสฺมา อเหตุกภาเว วิสิฎฺฐตาย อสมฺภโว เอวาติ สพฺพตฺถ เอกสทิสภาวาปตฺติโต, สพฺพทา เอกสทิสภาวาปตฺติโต, สเพฺพสํ เอกสทิสภาวาปตฺติโตติ ปเจฺจกํ สมฺพโนฺธ เวทิตโพฺพฯ เอวํ อเหตุภาเว ปฎิสิเทฺธ วิสมเหตุวาที วเทยฺย ‘‘น อิทํ อเหตุกํ กิญฺจรหิ สเหตุกํ, เกน ปน เหตุนา สเหตุกนฺติ? อิสฺสราทินา’’ติฯ</p>


<p>-สเทฺทน ปกติปุริสปชาปติกาลาทีนํ คหณํ เวทิตพฺพํ, ตํ ปฎิกฺขิปโนฺต อาห นฺติอาทิฯ น นามรูปํ อิสฺสราทิเหตุกํ นามรูปโต อญฺญสฺส อนุปลพฺภมานตฺตา อิสฺสรปกติอาทินเมว อภาวโตฯ ยทิ ปน อสโต อิสฺสราทิโต นามรูปสฺส อุปฺปตฺติ, เอวํ สติ สา เอว สพฺพตฺถ สพฺพทา สเพฺพสํ เอกสทิสตา อาปชฺชติฯ อถ นามรูปมตฺตเมว อิสฺสราทิเหตุกํ, นามรูปญฺจ อหุตฺวา สมฺภวนฺตํ, หุตฺวา จ วินสฺสนฺตํ ทิสฺสตีติ อิสฺสราทีหิปิ ตาทิเสหิ ภวิตพฺพํฯ ตถา จ ตทปิ สปฺปจฺจยํ สงฺขตเมวาติ ตสฺสาปิ ปจฺจยปริคฺคโห กาตโพฺพฯ อถ  ตํ นุปฺปชฺชติ, อเหตุกตา ตสฺส อาปนฺนาฯ เตนาห ติฯ</p>


<p>อปิจ น อิสฺสราทิเหตุกํ นามรูปํฯ กิํ การณํ? กเมน อุปฺปตฺติโตฯ ยทิ หิ เอวํ นิจฺจํ  อิสฺสราทิสญฺญิตํ กมฺมกิเลสินฺทฺริยารมฺมณาทินิรเปกฺขการณมฺปิ สิยา, สเพฺพสํเยว เอกชฺฌํ อุปฺปตฺติ สิยา, ยตฺตเกหิ ตโต อุปฺปชฺชิตพฺพํฯ กสฺมา? การณสฺส สนฺนิหิตภาวโตฯ ยทิ ปน ตสฺส อิจฺฉาวเสน ตสฺส อุปฺปตฺติํ ปริกเปฺปยฺยุํ, ตาสญฺจ อิจฺฉานํ เอกชฺฌํ อุปฺปตฺติยํ โก วิพโนฺธฯ อถ อญฺญมฺปิ กิญฺจิ กมฺมกิเลสินฺทฺริยารมฺมณาทิอเปกฺขิตพฺพํ อตฺถีติ เจ? ตเทว เหตุ การณํ, กิมเญฺญน อทิฎฺฐสามตฺถิเยน ปริกปฺปิเตน ปโยชนํ? ทิฎฺฐญฺหิ กมฺมาทีนํ สามตฺถิยํ ตทญฺญปจฺจยสนฺนิธาเนปิ ตทภาเว อภาวโตฯ ยถา หิ รูปาโลกมนสิการสนฺนิธาเนปิ จกฺขุโน อภาเว จกฺขุวิญฺญาณสฺส อภาวํ, ภาเว จ ภาวํ ทิสฺวา จกฺขุโน จกฺขุวิญฺญาณุปฺปาทนสมตฺถตา อตฺถีติ วิญฺญายติฯ ยถา จ ยฺวายํ ยมกานมฺปิ สมานานํ ชนกชนนีสุกฺกโสณิตาทิพาหิรปจฺจยสมภาเวปิ สตฺตานํ หีนปณีตตาทิวิเสโส ทิสฺสติ, โส จ สสนฺตาเน ตาทิสสฺส อญฺญสฺส เหตุโน อภาวา กมฺมกิเลสเหตุโกติ ตสฺส ตตฺถ สมตฺถตา อตฺถีติ วิญฺญายติ, น เอวมิสฺสราทิกสฺสฯ การณสฺส หิ ภาวาภาเว ผลสฺส ภาวาภาเวหิ การณสฺส สมตฺถตา วิญฺญาเยยฺยฯ น จ สนฺนิหิเต ตทการณสฺส นามรูปสฺส อิสฺสราทิเวกเลฺลน กตฺถจิ อนุปฺปตฺติ ทิฎฺฐา, ตสฺมา อการณมิสฺสโรฯ</p>


<p>อถาปิ สโคฺค เอวํ อิสฺสราทิเหตุโก วุเจฺจยฺย, โสปิ สคฺคปฺปกาโร สพฺพกาลํ ตโต นิพฺพเตฺตยฺยฯ น หิ สนฺนิหิตการณสฺส ผลสฺส อนุปฺปตฺติ ยุตฺตาฯ นิเจฺจ จ สติ อญฺญนิรเปกฺขการเณ สคฺคสฺส อาทิเยว น ยุโตฺต, ยาว อิสฺสราทิกํ การณํ, ตาว สพฺพสฺส อตฺถิภาวปฺปสงฺคโตฯ อถาปิ วเทยฺย ‘‘อเญฺญปิ ยถารหํ ปจฺจยา โหนฺติเยว, อิสฺสราทิกมฺปิ เตสํ สหการีการณํ โหตี’’ติฯ ยเทตฺถ วตฺตพฺพํ, ตํ เหฎฺฐา วุตฺตเมวฯ ยทิ ปโร วเทยฺย ‘‘อิธ พุทฺธิปุโพฺพ ภาวานํ รจนาวิเสโส ทิโฎฺฐ, ยถา ตํ ฆฎเคหาทีนํฯ อตฺถิ จ อชฺฌตฺติกพาหิรานํ สรีรปทุมาทีนํ รจนาวิเสโส, ตสฺมา เตนาปิ พุทฺธิปุเพฺพน ภวิตพฺพํฯ ยสฺส จ โส พุทฺธิปุโพฺพ, โส อิสฺสราทิโก, ตสฺมา เตน นามรูปสญฺญิตสฺส โลกสฺส การเณน ภวิตพฺพ’’นฺติฯ ตยิทํ อสิทฺธํ, รจิตา สรีรปทุมาทโยติ  ตเตฺถว อุปฺปนฺนตฺตาฯ อุปฺปนฺนสฺส หิ สนฺนิเวสวเสน ตถา ตถา ปฎฺฐปนํ ‘‘รจนา’’ติ วุจฺจติฯ อเนกนฺติโก จายํ อพุทฺธิปุพฺพสฺสาปิ ทิฎฺฐตฺตาฯ ทิโฎฺฐ หิ นฺหารุอาทีนํ อคฺคิสํโยเคน รจนาวิเสโส, ตถา วิสุสฺสนฺตานํ ปุพฺพจมฺมาทีนํฯ ยทิ ปนายมิสฺสราทิโก ควสฺสชคทฺรภาทีนํ กรีสาวเตฺต ปฎิมหุตํ รเจยฺย, อุมฺมโตฺต วิย วิกฺขิโตฺต สิยาฯ กิญฺจายํ โลกํ สเชฺชโนฺต อตฺตตฺถํ วา สเชฺชยฺย โลกตฺถํ วาฯ</p>


<p>ตตฺถ  จ ยทิ ปุริโม มโกฺข กตกิโจฺจ น สิยา โลเกน สาเธตพฺพสฺส อตฺถิภาวโตฯ อถ ทุติโย, กสฺมา โลกสฺส อหิตทุกฺขาวหํ ปาปํ นิรยาทิํ, ชรามรณาทิญฺจ สชติ? อถ ตทุภยํ อนามสิตฺวา กีฬตฺถํ สชติฯ กีฬา จ นาม รติอตฺถา โหติฯ วินา กีฬาย รติํ อชานนฺตานํ รติอตฺถญฺจ กีฬมารภโนฺต รติยํ อิสฺสโร อนิสฺสโร สิยาฯ อถ ปโยชนนิรเปโกฺข, สพฺพกาลํ สเชยฺย, ตสฺส จายํ สชนสมตฺถตา อเหตุกา วา สิยา สเหตุกา วาฯ อเหตุกา เจ, สเพฺพสํ สิยา สเหตุกา วาฯ อเหตุกา เจ, สเพฺพสมฺปิ สิยาฯ อถ สเหตุกา, โส จสฺส เหตุ ปรโต วา สมฺภูโต สิยา อตฺตโต วาฯ ตตฺถ ปรโต เจ สมฺภูโต, ยทสฺส โส ลโทฺธ, ตสฺสายํ เวยฺยาวจฺจกรสทิโส สิยาฯ อถ อตฺตโต ตทุปฺปตฺติโต ปุเพฺพ อยํ กีทิโส โลโก จาติ สพฺพมิทํ อาลุนวิสิณํ อากุลพฺยากุลํ โคยูเถน คตมคฺคสทิสเผณปิณฺฑสมํ อวิมทฺทกฺขมํ อสารํฯ ติฎฺฐตุ ปสโงฺค, ยถาธิกตเมว วณฺณยิสฺสามฯ ติ ยสฺมา อิทํ นามรูปํ น อเหตุกํ, นาปิ อิสฺสราทิวิสมเหตุกํ, ตสฺมาฯ ติ เหตุปจฺจยาฯ</p>


<p> โอฬาริกตฺตา, สุปากฎตฺตา จ รูปสฺส ปจฺจยปริคฺคโห สุกโรติ ติอาทินา ปฐมํ ตสฺส ปจฺจยปริคฺคหวิธิํ อารภติฯ ตตฺถ ยถา นามรูปสฺส ปจฺจยปริคฺคโห อเหตุวิสมเหตุวาทนิวตฺติยา โหติ, เอวํ นิพฺพิทาวิราคาวหภาเวน ตตฺถ อภิรตินิวตฺติยาปิ อิจฺฉิตโพฺพติ ตํ คพฺภเสยฺยกวเสน ทเสฺสโนฺต นิพฺพตฺตฎฺฐานสฺส สุจิภาวปฎิเสธนมุเขน อสุจิภาวํ วิภาเวตุํ ติอาทิมาหฯ ตตฺถ อุปฺปลาทีนิ อสุจิฎฺฐาเน นิพฺพตฺตานิปิ  สยํ สุจิสมฺมตาเนวาติ ตํทสฺสนตฺถํ อพฺภนฺตรคฺคหณํฯ เตนาห ภควา –</p>


<p>
‘‘ยถา สงฺการธานสฺมิํ, อุชฺฌิตสฺมิํ มหาปเถ;  
  
ปทุมํ ตตฺถ ชาเยถ, สุจิคนฺธํ มโนรม’’นฺติฯ (ธ. ป. ๕๘);  
</p>
  
<p>ติ อิทํ มาตุกุจฺฉิยํ ปฎิสนฺธิปวตฺตีสุ รูปกายสฺส นิพฺพตฺตนสามญฺญโต คเหตฺวา วุตฺตํ, น ปฐมาภินิพฺพตฺติมตฺตํฯ เอวญฺจ กตฺวา อาหารสฺส อุปตฺถมฺภกปจฺจยตาวจนํ, อุทรปฎลสฺส ปจฺฉโต กรณาทิวจนํ, ทุคฺคนฺธเชคุจฺฉปฎิกฺกูลตาวจนญฺจ สมตฺถิตํ โหติฯ เอวมวฎฺฐิเต ยเทกเจฺจหิ ปิฎฺฐิโต, ปุรโต จ กรณํ กิํ สิยา ปฎิสนฺธิกาเลติอาทิ วุตฺตํ, ตํ  อปาหตํ โหติฯ ติ อิมินา พีชํ วิย องฺกุรสฺส อวิชฺชาทโย รูปกายสฺส อสาธารณการณตาย ติ ทเสฺสติฯ ติ อิมินา ปน องฺกุรสฺส ปถวีสลิลปาริสิอาทโย วิย อาหาโร สาธารณการณตาย ติ ทเสฺสติฯ</p>


<p>ติ อวิชฺชาทโย ปญฺจ ธมฺมา ยถารหํ เหตุ จ ปจฺจโย จาติ อโตฺถฯ ภเวสุ วิชฺชมานโทสปฎิจฺฉาทนปตฺถนา ทฬฺหคฺคาหภาเวน สงฺขารภวานํ เหตุภูตา ชนกสหายตาย ภวนิกนฺติ ตํสหชาตอาสนฺนการณตฺตา อภิสงฺขาริกา, อปสฺสยภูตา จาติ ติ วุตฺตาฯ ยถา ปิตุ ชนิตสุเกฺก ปุตฺตสฺส อุปฺปตฺตีติ ปิตา ชนโก, เอวํ  สตฺตสฺส อุปฺปาทกตฺตา  วุตฺตํฯ ยถา  ชาตสฺส ทารกสฺส โปสนวเสน สนฺธาริกา, เอวํ  อุปฺปนฺนสฺส กายสฺสาติ  วุโตฺตฯ</p>


<p>กามเญฺจตฺถ อวิชฺชาทโย นามกายสฺสาปิ ปจฺจโย, ปการนฺตเรน ปน ตสฺส ปากฎํ ปจฺจยปริคฺคหวิธิํ ทเสฺสตุํ ติอาทิ วุตฺตํฯ ตตฺถ ติ -สโทฺท สมุจฺจยโตฺถฯ เตน จกฺขุวิญฺญาณสฺส อาวชฺชนาทิอชฺฌตฺตํ สพฺพํ ปจฺจยชาตํ สงฺคณฺหาติฯ ติ ปน -สเทฺทน ยถา พหุลํ พาหิรรูปํ จกฺขุวิญฺญาณสฺส อารมฺมณปจฺจโย, เอวํ อญฺญมฺปิ พาหิรํ ปจฺจยชาตํ สงฺคณฺหาติฯ ติ ปจฺจยภูตํ  ลทฺธาติ อโตฺถฯ เตน จกฺขุสฺส นิสฺสยปุเรชาตอินฺทฺริยวิปฺปยุตฺตอตฺถิอวิคตวเสน, รูปสฺส อารมฺมณปุเรชาตอตฺถิอวิคตวเสน, อิตเรสญฺจ สงฺคหิตานํ อนนฺตราทิสหชาตาทิวเสน ปจฺจยภาวํ ทเสฺสติฯ วจนเภเท ปน การณํ เหฎฺฐา วุตฺตเมวฯ -สเทฺทน จ ผสฺสาทีนํ วิย สหปจฺจเยหิ โสตวิญฺญาณาทีนํ สงฺคโห เวทิตโพฺพ ‘‘ติณฺณํ สงฺคติ ผโสฺส’’ติอาทิปาฐสฺส (ม. นิ. ๑.๒๐๔; ๓.๔๒๑, ๔๒๕-๔๒๖; สํ. นิ. ๒.๔๓-๔๕; กถา. ๔๖๕, ๔๖๗) วิย ‘‘โสตญฺจ ปฎิจฺจา’’ติอาทิปาฐสฺส สงฺคหิตตฺตาฯ เอวํ สมฺมสนุปคํ สพฺพํ นามํ สหปจฺจเยน สงฺคหิตํ โหติฯ เตนาห ติฯ</p>


<p>ติ เอตรหิ ปวตฺติํ ทิสฺวาฯ นฺติ อิมินา น เกวลํ สปฺปจฺจยตามตฺตเมว ปจฺจามฎฺฐํ, อถ โข ยาทิเสหิ ปจฺจเยหิ เอตรหิ ปวตฺตติ, ตาทิเสหิ อวิชฺชาทิปจฺจเยเหว อตีเตปิ ปวตฺติตฺถาติ ปจฺจยสทิสตาปิ ปจฺจามฎฺฐาติ ทฎฺฐพฺพํฯ</p>


<p> นฺติ  อตีตํ ขนฺธปฺปพนฺธโกฎฺฐาสํฯ ติ อุทฺทิสฺสฯ นฺติ สสฺสตาการํ, อธิจฺจสมุปฺปตฺติอาการญฺจ นิสฺสาย อตีเต อตฺตโน วิชฺชมานตํ, อวิชฺชมานตญฺจ กงฺขติฯ นฺติ ชาติลิงฺคูปปตฺติโย นิสฺสาย ‘‘ขตฺติโย นุ โข อโหสิํ, พฺราหฺมณาทีสุ คหฎฺฐาทีสุ เทวาทีสุ อญฺญตโร นุ โข’’ติ กงฺขติฯ ติ สณฺฐานาการํ นิสฺสาย ‘‘ทีโฆ นุ โข อโหสิํ, รสฺสโอทาตกาฬปมาณิกอปฺปมาณิกาทีนมฺปิ อญฺญตโร’’ติ กงฺขติฯ อิสฺสรนิมฺมานาทิํ นิสฺสาย ‘‘เกน นุ โข ปกาเรน อโหสิ’’นฺติ นิพฺพตฺตาการโต กงฺขตีติ จ วทนฺติฯ นฺติ ชาติอาทิํ นิสฺสาย ‘‘ขตฺติโย หุตฺวา นุ โข พฺราหฺมโณ อโหสิํ…เป.… เทโว หุตฺวา นุ โข มนุโสฺส อโหสิ’’นฺติ อตฺตโน อปราปรุปฺปตฺติํ กงฺขติฯ สพฺพเตฺถว จ นฺติ กาลาธิวจนํฯ ติ สสฺสตาการํ, อุเจฺฉทาการญฺจ นิสฺสาย อนาคเต อตฺตโน วิชฺชมานตํ, อวิชฺชมานตญฺจ กงฺขติฯ เสสเมตฺถ วุตฺตนยเมวฯ นฺติ อิทานิ วา ปฎิสนฺธิมาทิํ กตฺวา จุติปริยนฺตํ สพฺพมฺปิ วตฺตมานกาลํฯ ติ อตฺตโน ขเนฺธสุ วิจิกิจฺฉา โหติฯ ติ อตฺตโน อตฺถิภาวํ กงฺขติฯ อยุตฺตํ  ปเนตนฺติฯ ยุตฺตํ อยุตฺตนฺติ กา เอตฺถ จินฺตาฯ อุมฺมตฺตโก วิย หิ พาลปุถุชฺชโนฯ ติ อตฺตโน นตฺถิภาวํ กงฺขติฯ ติ ขตฺติโยว สมาโน อตฺตโน ขตฺติยภาวํ กงฺขติฯ เอส นโย เสเสสุฯ นฺติ วุตฺตนยเมวฯ เกวลเญฺหตฺถ ‘‘อพฺภนฺตเร ชีโว นาม อตฺถี’’ติ คเหตฺวา ตสฺส ทีฆาทิภาวํ กงฺขโนฺต ‘‘กถํ นุ โขสฺมิ’’นฺติ กงฺขตีติ เวทิตโพฺพฯ ปจฺจุปฺปนฺนํ ปน อตฺตโน สรีรสณฺฐานํ อชานโนฺต นาม นตฺถิฯ ติ อตฺตภาวสฺส อาคติคติฎฺฐานํ กงฺขติฯ ติ สา ยถาวุตฺตา โสฬสวิธาปิ วิจิกิจฺฉา วิกฺขมฺภนวเสน ปหียติฯ</p>


<p> กุสลาทิเภทโต สพฺพปฺปการสฺสาปิ นามสฺส สาธารโณ ปจฺจโยติ, ตโต ปวตฺติโต มนสิการาทิโก กุสลาทิเภทโต สพฺพปฺปการสฺสาปิ นามสฺส อสาธารโณ ปจฺจโยติ จ โยเชตพฺพํฯ ติ กุสลากุสลวิปากกิริยเภทโตฯ ตสฺสาปิ โสมนสฺสสหคตาทิอญฺญตรเภทวเสน ฯ ยํ เอกนฺตโต ฉทฺวาริกํ, ตมฺปิ ฉทฺวารคฺคหเณเนว คหิตํ ยถา ฉฎฺฐารมฺมณํ ฉฬารมฺมณคฺคหเณนาติปิ วุตฺตํ ติฯ ติ จกฺขุรูปาทิโตฯ ติ โยนิโสมนสิการอโยนิโสมนสิการาทิโก , กมฺมภวงฺคาทิโก จฯ กามเญฺจตฺถ ทฺวารจฺฉกฺกโยนิโสมนสิการาทิวเสน นามเสฺสว สาธารโณ, อสาธารโณ จ ปจฺจโย วุโตฺต, ตํ ปน อวิเสสวเสน วุตฺตํฯ วิเสสโต ปน กมฺมํ วิปากนามสฺส, กมฺมสมุฎฺฐานรูปานญฺจ จิตฺตํ เจตสิกนามสฺส, จิตฺตสมุฎฺฐานรูปานญฺจ สาธารโณ ปจฺจโย, ยถาวุตฺตเสฺสว จ นามสฺส, รูปสฺส จ ตทญฺญนามรูปาเปกฺขาย อสาธารโณ ปจฺจโยฯ ตถา สภาโค, อุตุสภาโค จ อาหาโร ตํสมุฎฺฐานรูปานํ สาธารโณ ปจฺจโย, ตทญฺญาเปกฺขาย อสาธารโณติ รูปสฺสาปิ สาธารโณ, อสาธารโณ จ ปจฺจโย ยถารหํ นิทฺธาเรตโพฺพฯ ปจฺจยปริคฺคโห นาม อนธิคตารหเตฺตน กาตโพฺพติ ตทเปกฺขาย ติ วุตฺตํฯ -สเทฺทน สปฺปุริสูปนิสฺสยสฺส, จตุนฺนมฺปิ วา สมฺปตฺติจกฺกานํ สงฺคโห ทฎฺฐโพฺพฯ ติ วจนโต ยถา โยนิโสมนสิการาทิวิปรีโต อกุสลเสฺสว  ปจฺจโย, ตถา โยนิโสมนสิการาทิ กุสลเสฺสว ปจฺจโย โหตีติ อโตฺถฯ ยสฺส วา กุสลํ สมฺภวติ, อกุสลํ สมฺภวติ, กุสลากุสลานิ วา, ตสฺสาติ อตฺถสิทฺธเมตํฯ ติ -สเทฺทน อวิชฺชาทโย วิย คติกาลาทโยปิ สงฺคหิตาติ ทฎฺฐพฺพาฯ ติ ภวงฺคสนฺตีรณปริตฺตกิริยารหตฺตาทิโกฯ ตตฺถ  ปญฺจทฺวารมโนทฺวาราวชฺชนกิริยานํ,  โวฎฺฐพฺพนสฺส,  ยถารหํ ปริตฺตมหคฺคตกิริยานํ,  อาวชฺชนวชฺชานํ สพฺพกิริยานํ ปจฺจโยติ เวทิตพฺพํฯ</p>


<p>นฺติ เจตนาว อธิเปฺปตา, สา จ โข กุสลากุสลาฯ วุตฺตเญฺหตํ ‘‘กุสลากุสลเจตนา วิปากานํ ขนฺธานํ, กฎตฺตา จ รูปานํ กมฺมปจฺจเยน ปจฺจโย’’ติ (ปฎฺฐา. ๑.๑.๔๒๗)ฯ น จิตฺตํ วิย สสมฺปยุตฺตาฯ จิตฺตเญฺหตฺถ สสมฺปยุตฺตํ อธิเปฺปตํ ‘‘เหตู เหตุสมฺปยุตฺตกานํ ธมฺมานํ, ตํสมุฎฺฐานานญฺจ รูปานํ เหตุปจฺจเยน ปจฺจโย’’ติอาทิวจนโต (ปฎฺฐา. ๑.๑.๑)ฯ ติ เตสุ กมฺมาทีสุ รูปชนกปจฺจเยสุฯ อตีตโต เอว กมฺมโต ผลํ อุปฺปชฺชติ, น วตฺตมานโตติ วุตฺตํ ติฯ ยทิ หิ ปจฺจุปฺปนฺนโต กมฺมโต ผลํ อุปฺปเชฺชยฺย, อายูหนกฺขเณ เอว ผเลน อุปฺปชฺชิตพฺพํ ภเวยฺย, น จ ตํ ทิฎฺฐมิจฺฉิตํ วาฯ น หิ โลเก กุทาจนํ กริยมานเมว กมฺมํ ผลํ เทนฺตํ ทิฎฺฐํ, ตถารูโป วา อาคโม อตฺถีติฯ นนุ จ อิทมปิ น ทิฎฺฐํ, ยํ วินฎฺฐโต เหตุโต ผลํ อุปฺปชฺชมานํ, มโต วา กุกฺกุโฎ วสฺสโนฺตติ? สจฺจมทิฎฺฐํ รูปธมฺมานํ ปพนฺธวิเจฺฉเท, อิทํ ปน อรูปํ ปพโนฺธปิ อตฺถีติ อุปมา น สํสนฺทติฯ กมฺมโต หิ อตีตโต  เอว กมฺมสฺส กตตฺตา, อุปจิตตฺตา จ ผลํ อุปฺปชฺชติฯ วุตฺตเญฺหตํ ‘‘กามาวจรสฺส กุสลสฺส กมฺมสฺส กตตฺตา อุปจิตตฺตา วิปากํ จกฺขุวิญฺญาณํ อุปฺปนฺนํ โหตี’’ติอาทิ (ธ. ส. ๔๓๑)ฯ ยสฺมา อนนฺตราทิปจฺจยลาภโต อุปฺปาทกฺขเณ เอว จิตฺตสฺส พลวตา, ตสฺมา ตํ อุปฺปชฺชมานเมว รูปํ ชเนตีติ อาห นฺติฯ รูปสฺส ปจฺจโย โหตีติ สมฺพโนฺธฯ ยสฺมา ปน รูปสฺส ฐิติกฺขเณ พลวตา ปจฺฉาชาตาทิปจฺจยลาภโต, ตสฺมา วุตฺตํ ติ, พาหิรํ อุตุํ, อาหารญฺจ ปจฺจยํ ลภิตฺวา อตฺตโน ฐิติกฺขเณ อุตุอาหารา รูปํ ชเนนฺตีติ อโตฺถฯ</p>


<p>นฺติ  ‘‘สาธารณาสาธารณวเสนา’’ติอาทินา วุตฺตปฺปกาเรนฯ</p>


<p> นฺติ สงฺขตสงฺขารานํฯ นฺติ มรณํฯ ติอาทิ ผลทสฺสนานุปุพฺพิยา เหตุทสฺสนกฺกเมน นามรูปสฺส ปจฺจยปริคฺคโห สุกโรติ กตฺวา ทสฺสิโตฯ ตตฺถ ติ กมฺมภเว สติฯ</p>


<p> ติ ปริโยสานโต ปฎฺฐาย ปฎิโลมนเยน อาทิปาปนวเสน วิตฺถาเรตฺวา ทสฺสิตอนุโลมปฎิจฺจสมุปฺปาทวเสนฯ ‘‘อสติ ชาติยา นตฺถิ ชรามรณ’’นฺติอาทินา (สํ. นิ. ๒.๔) หิ ปฎิโลมวเสน ทสฺสิเต ปจฺจยากาเร ‘‘ยสฺส อภาวา ยสฺส อภาโว, โส ตสฺส ปจฺจโย’’ติ พฺยติเรกโต, อนฺวยโต จ นามรูปสฺส ปจฺจยปริคฺคโห สุกโรติฯ</p>


<p> ติอาทิ วุตฺตตฺถเมวฯ กมฺมสหายตฺตา กิเลสวฎฺฎํ กมฺมวเฎฺฎ ปกฺขิตฺวา วุตฺตํ ติฯ</p>


<p> ทิฎฺฐธโมฺม วุจฺจติ ปจฺจกฺขภูโต ปจฺจุปฺปโนฺน อตฺตภาโว, ตตฺถ เวทิตพฺพผลํ กมฺมํ ฯ ปจฺจุปฺปนฺนภวโต อนนฺตรํ เวทิตพฺพผลํ กมฺมํ ติ ทิฎฺฐธมฺมานนฺตรานาคตโต อญฺญสฺมิํ อตฺตภาวปริยาเย อตฺตภาวปริวเตฺตฯ นฺติ อโหสิ เอว กมฺมํ, น ตสฺส วิปาโก อโหสิ, ‘‘อตฺถิ, ภวิสฺสติ วา’’ติ เอวํ วตฺตพฺพกมฺมํฯ ปฎิปเกฺขหิ อนภิภูตตาย, ปจฺจยวิเสเสน ปฎิลทฺธวิเสสตาย จ พลวภาวํ ปตฺตา ตาทิสสฺส  ปุพฺพาภิสงฺขารสฺส วเสน สาติสยา หุตฺวา ปวตฺตา ปฐมชวนเจตนา ตสฺมิํเยว อตฺตภาเว ผลทายินี  นามฯ สา หิ วุตฺตากาเรน พลวติ ชวนสนฺตาเน คุณวิเสสยุเตฺตสุ อุปการาปการวสปฺปวตฺติยา, อาเสวนาลาเภน อปฺปวิปากตาย จ ปฐมชวนเจตนา อิตรทฺวยํ วิย ปวตฺตสนฺตานุปรมาเปกฺขํ, โอกาสลาภาเปกฺขญฺจ กมฺมํ น โหตีติ อิเธว ปุปฺผมตฺตํ วิย ปวตฺติวิปากมตฺตํ ผลํ เทติฯ นฺติ กมฺมสฺส วิปากทานํ นาม อุปธิปโยคาทิปจฺจยนฺตรสมวาเยเนว โหตีติ ตทภาวโต  ตสฺมิํเยว อตฺตภาเว วิปากํ ทาตุํ อสโกฺกนฺตํฯ ติ ทานาทิปาณาติปาตาทิอตฺถสฺส นิปฺผาทิกาฯ กา ปน สาติ อาห ติฯ สา หิ สนฺนิฎฺฐาปกเจตนา วุตฺตนเยน ปฎิลทฺธวิเสสา, ปุริมชวนเจตนาหิ ลทฺธาเสวนา จ สมานา อนนฺตรตฺตภาเว วิปากทายินี  นามฯ ติ อิมินา อสติ สํสารปฺปวตฺติยํ อโหสิกมฺมปเกฺข ติฎฺฐติ วิปจฺจโนกาสสฺส อภาวโตติ ทีเปติฯ</p>


<p> นฺติ ยํ อกุสลํ มหาสาวชฺชํ, กุสลํ มหานุภาวํ กมฺมํฯ นฺติ ยํ พหุลํ อภิณฺหโส กตํ สมาเสวิตํฯ นฺติ ปริพฺยตฺตภาเวน มรณสฺส อาสนฺนกาเล อนุสฺสริตํฯ อาสนฺนกาเล กเต วตฺตพฺพเมว นตฺถีติ หิ วุตฺตํฯ นฺติ อิมินา ‘‘ยํ พหุล’’นฺติ วุตฺตกมฺมโต วิเสเสติฯ ตถา ทิฎฺฐธมฺมเวทนียํ นิวเตฺตติ ปฎิสนฺธิอากฑฺฒนานุชานนโตฯ ปฎิสนฺธิชนกวเสน หิ ครุกาทิกมฺมจตุกฺกํ วุตฺตํฯ</p>


<p>ตตฺถ ครุกํ สพฺพปฐมํ วิปจฺจติฯ ตถา หิ ตํ ครุกนฺติ วุตฺตํฯ ครุเก อสติ พหุลีกตํ, ตสฺมิํ อสติ อาสนฺนํ, ตสฺมิมฺปิ อสติ ‘‘กฎตฺตา วา ปนา’’ติ วุตฺตํ ปุริมชาตีสุ กตกมฺมํ วิปจฺจติฯ พหุลาสนฺนปุพฺพกเตสุ จ พลาพลํ วา ชานิตพฺพํ, ปาปโต ปาปนฺตรํ, กลฺยาณญฺจ, กลฺยาณโต จ กลฺยาณนฺตรํ, ปาปญฺจ, พหุลีกตโต จ มหโต จ ปุพฺพกตาทิ, อปฺปญฺจฯ พหุลานุสฺสรเณน วิปฺปฎิสาราทิชนนโต ปฎิปกฺขสฺส อปริปุณฺณตาย อารทฺธวิปากสฺส กมฺมสฺส, กมฺมเสสสฺส วา อปราปริยาเย เวทนียสฺส อปริกฺขีณตาย สนฺตติยา ปริณามวิเสสโตติ เตหิ เตหิ การเณหิ อาหิตพลํ ปฐมํ วิปจฺจติฯ  วิเทหรโญฺญ เสนาปติ อลาโต, พีชโก ทาโส, ราชกญฺญา รุจา จ เอตฺถ นิทสฺสนํฯ ตถา หิ วุตฺตํ ภควตา –</p>

, ยฺวายํ ปุคฺคโล อิธ ปาณาติปาตี…เป.… มิจฺฉาทิฎฺฐิ กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ ปุเพฺพ วาสฺส ตํ กตํ โหติ ปาปกมฺมํ ทุกฺขเวทนียํ, ปจฺฉา วาสฺส ตํ กตํ โหติ ปาปกมฺมํ ทุกฺขเวทนียํ , มรณกาเล วาสฺส โหติ มิจฺฉาทิฎฺฐิ สมตฺตา สมาทินฺนา, เตน โส กายสฺส เภทา ปรํ มรณา อปายํ ทุคฺคติํ วินิปาตํ นิรยํ อุปปชฺชติฯ ยญฺจ โข โส อิธ ปาณาติปาตี โหติ…เป.… มิจฺฉาทิฎฺฐิ โหติ, ตสฺส ทิเฎฺฐ วา ธเมฺม วิปากํ ปฎิสํเวเทติ อุปปชฺช วา อปเร วา ปริยาเยฯ</p>

</p>

</p>

 …เป.… นิรยํ อุปปชฺชติฯ ยญฺจ โข โส อิธ ปาณาติปาตา ปฎิวิรโต โหติ…เป.… สมฺมาทิฎฺฐิ  โหติ, ตสฺส ทิเฎฺฐ วา ธเมฺม วิปากํ ปฎิสํเวเทติ อุปปชฺช วา อปเร วา ปริยาเย’’ติ (ม. นิ. ๓.๓๐๓)ฯ</p>


<p>กิํ พหุนา ยํ ตํ ตถาคตสฺส มหากมฺมวิภงฺคญาณํ, ตเสฺสวายํ วิสโย, ยทิทํ ตสฺส ตสฺส กมฺมสฺส เตน เตน การเณน ปุพฺพาปรวิปากตา สามตฺถิยํฯ</p>


<p> ปฎิสนฺธิทานาทิวเสน วิปากสนฺตานสฺส นิพฺพตฺตกํ ชนกํฯ เตนาห ติฯ สุขทุกฺขสนฺตานสฺส, นามรูปปฺปพนฺธสฺส วา จิรตรปฺปวตฺติเหตุภูตํ อุปตฺถมฺภกํฯ เตนาห ติฯ อุปปีฬกํ สุขทุกฺขปฺปพเนฺธ ปวตฺตมาเน สณิกํ สณิกํ ตํ หาเปติฯ เตนาห ติฯ ติ อุปจฺฉินฺทิตฺวาฯ กมฺมสฺส อุปจฺฉินฺทนํ นาม ตสฺส วิปากปฎิพาหนเมวาติ อาห ติฯ ตญฺจ อตฺตโน วิปากุปฺปตฺติยา โอกาสกรณนฺติ วุตฺตํ ติฯ วิปจฺจนาย กโตกาสํ กมฺมํ วิปกฺกเมว นาม โหตีติ อาห ติฯ  อญฺญสฺส วิปากํ อุปจฺฉินฺทติ, น สยํ อตฺตโน วิปากํ เทติฯ  ปน ทุพฺพลํ กมฺมํ อุปจฺฉินฺทิตฺวา อตฺตโน วิปากํ อุปฺปาเทตีติ อยเมเตสํ วิเสโสฯ พวฺหาพาธตาทิปจฺจยูปนิปาเตน วิปากสฺส วิพาธกํ  ตถา วิปากเสฺสว อุปเจฺฉทกํ ฯ กมฺมํ อุปฆาเตตฺวา อตฺตโน วิปากสฺส โอกาสกรเณน วิปจฺจเน สติ ชนกเมว สิยา, ชนกาทิภาโว นาม วิปากํ ปติ อิจฺฉิตโพฺพ, น กมฺมํ ปตีติ วิปากเสฺสว อุปฆาตกตา ยุตฺตา วิย ทิสฺสติ, วีมํสิตพฺพํฯ</p>


<p>นฺติ กมฺมวิเสโส กมฺมานํ พลาพลเภโทฯ นฺติ วิปากวิเสโส, ตสฺส หีนปณีตตาทิเภโทฯ อปโร นโย – ยสฺมิํ กเมฺม กเต ปฎิสนฺธิยํ, ปวเตฺต จ วิปากกฎตฺตารูปานํ อุปฺปตฺติ โหติ, ตํ ฯ ยสฺมิํ ปน กเต อเญฺญน ชนิตสฺส อิฎฺฐสฺส วา อนิฎฺฐสฺส วา ผลสฺส วิพาธกวิเจฺฉทกปจฺจยานุปฺปตฺติยา, อุปพฺรูหนปจฺจยุปฺปตฺติยา จ ชนกานุภาวานุรูปํ ปริโปสจิรตรปฺปพนฺธา โหนฺติ, ตํ ฯ ชนเกน  นิพฺพตฺติตํ กุสลผลํ วา อกุสลผลํ วา เยน ปจฺจนีกภูเตน โรคธาตุสมตาทินิมิตฺตตาย พาธียติ, ตํ  ฯ เยน ปน กมฺมุนา ชนกสามตฺถิยวเสน จิรตรปฺปพนฺธารหมฺปิ สมานํ ผลํ วิเจฺฉทกปจฺจยุปฺปตฺติยา อุปหญฺญติ วิจฺฉิชฺชติ, ตํ ฯ ตตฺถ เกจิ ทุติยสฺส กุสลภาวํ อิตฺถนฺนามคตสฺส อปฺปาพาธทีฆายุกตาสํวตฺตนวเสน, ปจฺฉิมานํ ทฺวินฺนํ อกุสลภาวํ พวฺหาพาธอปฺปายุกตาสํวตฺตนวเสน วเณฺณนฺติฯ เทวทตฺตาทีนํ, ปน นาคาทีนํ, อิโต อนุปทิเนฺนน ยาปนกเปตานญฺจ นรกาทีสุ อกุสลวิปากุปตฺถมฺภนุปปีฬนุปฆาตกานิ น น สนฺตีติ จตุนฺนมฺปิ อกุสลากุสลภาโว น วิรุชฺฌติฯ พุทฺธาเวณิกตาย อสาธารณเสฺสว ญาณสฺส โคจรภาวโต กมฺมนฺตราทิ ติ วุตฺตํฯ  อนวเสสโต ชานิตุํ น สกฺกา อวิสยตฺตาฯ สเพฺพน สพฺพํ อชานเน ปจฺจยปริคฺคโห น ปริปูรตีติฯ</p>


<p> ยถาวุตฺตํ กมฺมํ วตฺตมานวิปากปฺปพนฺธนิมิตฺตเมว อธิเปฺปตนฺติ กเมฺมกเทสตาย ติ วุตฺตํฯ กิเลสวฎฺฎมฺปิ กมฺมสหายตาย กมฺมวฎฺฎปกฺขิกเมว กตฺวา อาห ติฯ ยาทิสโต ปจฺจยโต ปจฺจุปฺปเนฺน อทฺธาเน นามรูปสฺส ปวตฺติ, ตาทิสโต เอว อิตรสฺมิมฺปิ อทฺธทฺวเยติ ยถา อตีตานาคเต นยํ เนติ, ตํ ทเสฺสโนฺต นฺติอาทิมาหฯ ตตฺถ ติ เอตฺถ วุตฺตํ -สทฺทํ ‘‘เอตรหิ อตีเตปี’’ติ เอตฺถาปิ อาเนตฺวา วตฺตพฺพํ อทฺธตฺตเยปิ กิริยากิริยผลมตฺตตาทสฺสนปรตฺตา โจทนายฯ ติอาทิ วุตฺตเสฺสวตฺถสฺส นิคมนวเสน วุตฺตํฯ อปราปรํ วฎฺฎนเฎฺฐน ฯ ตถา ปวตฺตนํ ฯ เหตุผลภาเวน สมฺพนฺธตีติ  ปพโนฺธฯ กรณเฎฺฐน, ปจฺจเยหิ กรียตีติ วา ฯ</p>


<p>ติ กมฺมโตฯ สมฺภวติ เอตสฺมาติ สมฺภโว, กมฺมํ สมฺภโว เอตสฺสาติ  วิปาโกฯ</p>


<p>การณสามคฺคิยํ ทานาทีหิ สาธิตกิริยาย วตฺตมานาย การณมเตฺต กตฺตุโวหาโรติ อาห ติฯ กโรตีติ หิ ฯ วิปากปฎิสํเวทกํ น ปสฺสตีติ สมฺพโนฺธ ฯ กามํ พาลาปิ ‘‘การโก ปฎิสํเวทโก’’ติ วทนฺตา อตฺถโต ปญฺญตฺติมตฺตเมว วทนฺติ, เต ปน วิปรีตาภินิเวสวเสนาปิ วทนฺตีติ ตํ อปฺปมาณนฺติ อาห ติฯ</p>


<p> นฺติ  เอวํวิธํ เอตํ ทสฺสนํ,  อวิปรีตทสฺสนนฺติ อโตฺถฯ ติ ยถา พีชโต รุโกฺข, รุกฺขโต ปุน พีชนฺติ อนาทิกาลิกตฺตา พีชรุกฺขสนฺตานสฺส ปุพฺพโกฎิ นตฺถิ, เอวํ กมฺมปจฺจยา วิปาโก, วิปากปจฺจยา กมฺมนฺติ อนาทิกาลิกตฺตา กมฺมวิปากสนฺตานสฺส ปุพฺพโกฎิ น ปญฺญายติฯ -สเทฺทน ‘‘กุกฺกุฎิยา อณฺฑํ, อณฺฑโต กุกฺกุฎี, ปุนปิ กุกฺกุฎิยา อณฺฑ’’นฺติ เอวมาทิํ สงฺคณฺหาติฯ ติ ยถา อตีเต, เอวํ อนาคเตปิ อทฺธาเน ‘‘ขนฺธานญฺจ ปฎิปาฎี’’ติอาทินา (วิสุทฺธิ. ๒.๖๑๙; ที. นิ. อฎฺฐ. ๒.๙๕ อปสาทนาวณฺณนา; สํ. นิ. อฎฺฐ. ๒.๒.๖๐; อ. นิ. อฎฺฐ. ๒.๔.๑๙๙; ธ. ส. อฎฺฐ. นิทานกถา; วิภ. อฎฺฐ. ๒๒๖ สงฺขารปทนิเทฺทส; สุ. นิ. อฎฺฐ. ๒.๕๒๓; อุทา. อฎฺฐ. ๓๙; อิติวุ. อฎฺฐ. ๑๔, ๕๘; เถรคา. อฎฺฐ. ๑.๖๗, ๙๙; ปฎิ. ม. อฎฺฐ. ๒.๑.๑๑๗; จูฬนิ. อฎฺฐ. ๖; พุ. วํ. อฎฺฐ. ๒.๕๘) วุเตฺต สํสาเร สติ กมฺมวิปากานํ อปฺปวตฺตํ น ทิสฺสติ, กมฺมวิปากานํ อปฺปวตฺติ น ทิสฺสติ, ปวตฺตติ เอวาติ อโตฺถฯ</p>


<p>นฺติ ‘‘กมฺมสฺส การโก นตฺถี’’ติอาทินา (วิสุทฺธิ. ๒.๖๘๙) วุตฺตมตฺถํฯ ติ น สยํวสิโน, มิจฺฉาภินิเวสปรวสาติ อโตฺถฯ ติ อิตรีตรวิโรธิตา, ทิฎฺฐิโย, ทิฎฺฐิยา วา อญฺญมเญฺญน วิโรธิตา วิรุทฺธาฯ</p>


<p>คมฺภีรญาณโคจรตาย ฯ ตถา ฯ สตฺตสุญฺญตาย, อญฺญมญฺญสภาวสุญฺญตาย จ นฺติ นามรูปสฺส ปจฺจยํ, ตปฺปจฺจยปฎิเวเธเนว จ สพฺพํ ปฎิวิทฺธํ โหตีติฯ ติอาทีสุ ยํ วตฺตพฺพํ, ตํ เหฎฺฐา วุตฺตเมวฯ</p>


<p>ปจฺจยสุญฺญํ ผลนฺติ ยถาวุตฺตมตฺถํ อุปมาย วิภาเวตุํ ติอาทิ วุตฺตํฯ นฺติ สูริยาทีนํฯ ติ อคฺคิฯ ติ อาตปาทีหิ การเณหิฯ</p>


<p>ยทิ  จ เหตุ จ ผลญฺจ อญฺญมญฺญรหิตํ, กถํ เหตุโต ผลํ นิพฺพตฺตตีติ อาห ติฯ น เกวลํ กมฺมผลเมว สุญฺญํ กตฺตุรหิตํ, สพฺพมฺปิ ธมฺมชาตํ การกรหิตนฺติ ทเสฺสตุํ ติ คาถา วุตฺตาฯ ติ เหตุสมูหนิมิตฺตํ, เหตุปจฺจยนิมิตฺตํ วาฯ</p>


<p>   ติ กมฺมวฎฺฎวิปากวฎฺฎวเสน ปจฺจยปริคฺคหสฺส กตตฺตา จุติปฎิสนฺธิวเสน วิทิตา โหนฺตีติ วทนฺติฯ วุตฺตนเยน ปน สปฺปจฺจยนามรูปสฺส ทสฺสเนน ตีสุ อทฺธาสุ ปหีนวิจิกิจฺฉสฺส อทฺธตฺตยปริยาปนฺนา ธมฺมา อตีตปจฺจุปฺปนฺนานาคตภเวสุ จ จุติปฎิสนฺธิวเสน วิทิตา โหนฺติ, น อนุปทธมฺมวเสน ตถาปริคฺคหสฺส อกตตฺตาฯ ติ ยาย นามรูปปริคฺคหํ, ตสฺส จ ปจฺจยปริคฺคหํ กโรติ, สา อสฺส โยคิโน ‘‘อิทํ นามํ, เอตฺตกํ นาม’’นฺติอาทินา, ‘‘ตสฺส อยํ ปจฺจโย, เอตฺตโก ปจฺจโย’’ติอาทินา จ ปริเจฺฉทวเสน ญาตวตี ปญฺญาติ กตฺวา ญาตปริญฺญาฯ</p>


<p>อิทานิ เยน การเณน อทฺธตฺตยปริยาปนฺนา ธมฺมา จุติปฎิสนฺธิวเสน วิทิตา โหนฺติ, ตํ ทเสฺสตุํ ติอาทิ วุตฺตํฯ เตน ธมฺมานํ ภวนฺตรสงฺกโม นาม น กทาจิปิ อตฺถิ, ตตฺถ ตเตฺถว นิรุชฺฌนโตติ ทเสฺสติฯ สชฺฌาย มโนฺตทกปาน มุขมณฺฑน ปทีปสีขูปมาหิ ตเมว ธมฺมานํ สงฺกมาภาวํ วิภาเวตุํ ติอาทิมาหฯ</p>


<p>นฺติ กิริยมโนธาตุยา อนนฺตรํ ลพฺภมานํ จกฺขุวิญฺญาณํฯ นฺติ กิริยมโนธาตุโต น เจว อาคตํ กิริยมโนธาตุยํ จกฺขุวิญฺญาณสฺส อภาวโตฯ นฺติ กิริยมโนธาตุโต อนาคจฺฉนฺตมฺปิ ปจฺจยสามคฺคิลาเภน ตโต อนนฺตรํ นาปิ น นิพฺพตฺตํ, นิพฺพตฺตเมว โหติฯ ยถายํ ปวตฺติยํ จิตฺตปฺปวตฺติ, ตเถว ปฎิสนฺธิมฺหิ วตฺตเต จิตฺตสนฺตติ, จุติจิตฺตโต อนาคจฺฉนฺตมฺปิ ปฎิสนฺธิจิตฺตํ ตโต อนนฺตรํ นาปิ น นิพฺพตฺตติ, ปจฺจยสามคฺคิวเสน นิพฺพตฺตเตวาติ อโตฺถฯ สนฺตติคหเณน เจตฺถ กุโตจิ อาคมาภาวเมว วิภาเวติฯ เหตุผลภาเวน หิ สมฺพนฺธตาติ ธมฺมปฺปวตฺติ ติฯ เตนาห นฺติอาทิฯ นฺติ จุติจิตฺตํฯ ติ  นิรุชฺฌติฯ นฺติ ปฎิสนฺธิจิตฺตํฯ ติ จุติจิตฺตโต อนนฺตรเมว ชายติฯ ยตฺถ หิ จุติจิตฺตโต ทูเรปิ กาลนฺตเรปิ อุปฺปชฺชมานํ ปฎิสนฺธิจิตฺตํ อนนฺตรเมว ชายตีติ วุจฺจติฯ ตสฺมา  เตสํ จุติปฎิสนฺธิจิตฺตานํ พฺยวธายกํ กิญฺจิ นตฺถิฯ ติ ตเสฺสว เววจนํฯ ติ จุติจิตฺตโต อนนฺตรํ น จ คจฺฉติ กิญฺจิ จิตฺตํฯ ตญฺหิ สสมฺปยุตฺตธมฺมํ ตเถว นิรุชฺฌติฯ ติ ปฎิสนฺธิวิญฺญาณญฺจ อญฺญเมว ยถาปจฺจยํ  นิพฺพตฺตตีติ ปุนปิ สงฺกมาภาวเมว วิภาเวโนฺต สปฺปจฺจยนามรูปทสฺสนํ นิคเมติฯ</p>


<p> นามรูปคฺคหเณน , ตสฺส จ ปจฺจยธมฺมคฺคหเณน อคฺคหิตสฺส เตภูมกธมฺมสฺส อภาวโต ติ วุตฺตํฯ น เจตฺถ โลกุตฺตรธมฺมา อธิคตาฯ  โหติ อเนกาการโวการปจฺจยปริคฺคหวิธิโน อนุฎฺฐิตตฺตาฯ  ติยทฺธคตธมฺมปฺปวตฺติยา วิคตสโมฺมหตฺตาฯ ติ โสฬสวิธา กงฺขา เอวฯ ยสฺมา เอตฺถ ‘‘พุโทฺธ, ธโมฺม, สโงฺฆ, สิกฺขา’’ติ จ กงฺขาย โคจรภูตา โลกิยา ธมฺมา อธิเปฺปตาฯ น หิ โลกุตฺตรธเมฺม อารพฺภ กิเลสา ปวตฺติตุํ สโกฺกนฺติฯ ติ อตีตา ขนฺธายตนธาตุโยฯ ติ อนาคตาฯ ติ ตทุภยํ, อทฺธาปจฺจุปฺปนฺนํ วา ตทุภยภาคยุตฺตตฺตาฯ เอวํ พุทฺธาทิคฺคหเณน, ปฎิจฺจสมุปฺปนฺนธมฺมคฺคหเณน จ คหิโต อฎฺฐโม กงฺขาวิสโย นามรูปมตฺตํ, อิทปฺปจฺจยตาคฺคหเณน ปน ตสฺส ปจฺจโย คหิโต, ตสฺมา โสฬสวตฺถุกาย กงฺขาย ปหีนาย อฎฺฐวตฺถุกา กงฺขา อปฺปติฎฺฐาว โหตีติ อาห ติฯ</p>


<p>ทิเฎฺฐกฎฺฐตฺตา วิจิกิจฺฉาย ยถา ทิฎฺฐิ สมุจฺฉิชฺชมานา วิจิกิจฺฉาย สทฺธิํเยว สมุจฺฉิชฺชติ, เอวํ วิจิกิจฺฉา วิกฺขมฺภิยมานา ทิฎฺฐิยา สทฺธิํเยว วิกฺขมฺภียตีติ อาห ติฯ อตฺตาภินิเวสูปนิสฺสยา หิ ‘‘อโหสิํ นุ โข อห’’นฺติอาทิ (ม. นิ. ๑.๑๘; สํ. นิ. ๒.๒๐) นยปฺปวตฺตา โสฬสวตฺถุกา กงฺขา, สา เอว จ ปุพฺพนฺตาทิวตฺถุกภาเวน วุตฺตาฯ อตฺตาภินิเวสวตฺถุกานิ จ ทฺวาสฎฺฐิ ทิฎฺฐิคตานิ, พุทฺธาทิวตฺถุกา จ กงฺขา ตเทกฎฺฐาติฯ ธรียนฺติ  อตฺตโน ปจฺจเยหีติ ธมฺมา, ติฎฺฐติ เอตฺถ ตทายตฺตวุตฺติตาย ผลนฺติ ฐิติ, ธมฺมานํ ฐิติ ธมฺมฎฺฐิติ, ปจฺจยธโมฺมฯ อถ วา ธโมฺมติ การณํ ‘‘ธมฺมปฎิสมฺภิทา’’ติอาทีสุ (วิภ. ๗๑๘ อาทโย) วิย, ธมฺมสฺส ฐิติ สภาโว, ธมฺมโต จ อโญฺญ สภาโว นตฺถีติ ปจฺจยธมฺมานํ ปจฺจยภาโว ธมฺมฎฺฐิติ, ธมฺมฎฺฐิติยํ ญาณํ ฯ สงฺขารานํ ยํ ยํ ภูตํ อนิจฺจตาทิ ยถาภูตํ, ตตฺถ ญาณนฺติ ฯ สมฺมา ปสฺสตีติ ฯ</p>


<p>ติ อวิชฺชา เหตุอาทิวเสน สงฺขารานํ ยถารหํ ปจฺจโยฯ ตโต เอว ติ ยสฺมา อวิชฺชาปิ อาสวาทิวเสน ปจฺจยสมฺภูตาว, ตสฺมา อวิชฺชา สงฺขาราติ อุภเยปิ เอเต ธมฺมา ปจฺจยสมุปฺปนฺนาฯ ติ เอวํฯ ติ ปจฺจยานํ ปริจฺฉิชฺช คหณวเสน ปวตฺตา ปญฺญาฯ วุตฺตนเยน ฯ</p>


<p>นฺติ  สงฺขารนิมิตฺตํ, อตฺถโต ปญฺจกฺขนฺธาฯ เต หิ ฆนสญฺญาปวตฺติยา วตฺถุภาวโต นิมิตฺตํ, สวิคฺคหภาเวน อุปฎฺฐานโต วาฯ ยสฺมา อนิจฺจตา นาม สงฺขารานํ อวิปรีตากาโรฯ ตตฺถ นิจฺจตาย เลสสฺสาปิ อภาวโต  ปสฺสโนฺต ฯ ตญฺจ ญาณํ อวิปรีตคฺคหณตาย ฯ ตํสมงฺคินา จ ปจฺจุปฺปเนฺนสุ วิย อตีตานาคเตสุปิ นยํ เนเนฺตน เต สุปริวิทิตา โหนฺติฯ</p>


<p>อนิจฺจตา จ นาม อุปฺปตฺติมโต, อุปฺปาโท จ ปจฺจยวเสนาติ อนิจฺจตา สิชฺฌมานา สงฺขารานํ สปฺปจฺจยตํ สาเธนฺตี ยถาวุตฺตกงฺขปฺปหานาย สํวตฺตตีติ อิมมตฺถํ ทเสฺสโนฺต ติ อาหฯ ตตฺถ ติ ปจฺจกฺขโต ทิฎฺฐสฺส อนุคมเนนฯ ติ ยถาทิเฎฺฐสุ ธเมฺมสุฯ ติอาทีสุปิ เอเสว นโยฯ นฺติ อุปาทินฺนกฺขนฺธปฺปวตฺตํฯ ตญฺหิ กิเลสาภิสงฺขาเรหิ ปวตฺติตตฺตา สาติสยํ ทุกฺขภาเวน อุปฎฺฐาติฯ นฺติ ฐานนิสชฺชาทิวเสน ทุกฺขทุกฺขตาทิวเสน จ สงฺขารปฺปวตฺตนฺติ อปเรฯ ‘‘นิมิตฺตํ, ปวตฺต’’นฺติ จ วุเตฺต อชฺฌตฺตพหิทฺธาสนฺตานสญฺญิเต สพฺพสฺมิํ สปฺปจฺจเย นามรูเป ยาถาวโต ปวตฺตา เอกาว ปญฺญา ปริยายวเสน ‘‘ยถาภูตญาณ’’นฺติปิ ‘‘สมฺมาทสฺสน’’นฺติปิ ตตฺถ กงฺขาวิกฺขมฺภเนน ‘‘กงฺขาวิตรณา’’ติปิ วุจฺจติฯ ยถา ‘‘รุโกฺข ปาทโป ตรู’’ติ อิมมตฺถํ ทเสฺสโนฺต อาห นฺติอาทิฯ</p>


<p>ปรมตฺถโต  สาสเน อสฺสาโส นาม อริยผลํ, ปติฎฺฐา นาม อริยมโคฺค, อยํ ปน อนธิคตมคฺคผโลปิ ตทธิคมุปายปฎิปตฺติยํ ฐิตตฺตา ลทฺธสฺสาโส วิย, ลทฺธปติโฎฺฐ วิย จ โหตีติ วุตฺตํ ติฯ อปริหีนกงฺขาวิตรณวิสุทฺธิโก วิปสฺสโก โลกิยาหิ สีลสมาธิปญฺญาสมฺปทาหิ สมนฺนาคตตฺตา อุตฺตริ อปฺปฎิวิชฺฌโนฺต สุคติปรายโณ จ โหตีติ วุตฺตํ ติฯ ตโต เอว ฯ โสตาปโนฺน หิ ขีณาปายทุคฺคติวินิปาโตติฯ</p>


<p>อถ วา  ทิฎฺฐิวิสุทฺธิสมธิคเมนฯ นามรูปปริเจฺฉเทน หิ ขนฺธาทิเก สภาวสรสโต สลฺลเกฺขตฺวา สาสเน ธมฺมุปสํหิตปาโมชฺชปฺปฎิลาเภน ลทฺธสฺสาโส โหติฯ  กงฺขาวิตรณวิสุทฺธิสมธิคเมนฯ สปฺปจฺจยนามรูปทสฺสเนน หิ ปริมทฺทิตทิฎฺฐิกณฺฎโก วินิทฺธตอเหตุวิสมเหตุวาโท ยถาสกํ ปจฺจเยเหว ธมฺมมตฺตํ ชานิตฺวา สาสเน  ปติฎฺฐิตสโทฺธ ลทฺธปติโฎฺฐ นาม โหติฯ นามรูปววตฺถาเนน ทุกฺขสจฺจํ, ธมฺมฎฺฐิติญาเณน สมุทยสจฺจํ, ตเสฺสว อปรภาเคน อนิจฺจโต มนสิการาทิวิธินา มคฺคสจฺจญฺจ อภิญฺญาย ปวตฺติยา ทุกฺขภาวํ ทิสฺวา อปฺปวเตฺต นิโรเธ เอกํเสเนว นินฺนชฺฌาสยตาย โลกิเยเนว ญาเณน จตุนฺนํ อริยสจฺจานํ อธิคตตฺตา อปาเยสุ อภพฺพุปฺปตฺติโก, โสตาปนฺนภูมิยํ ภพฺพุปฺปตฺติโก จ โหตีติ วุตฺตํ ติฯ เตนาห ติฯ</p>


<p>ติ ยสฺมา เอวํ มหานิสํสเมตํ ยถาภูตญาณํ, ตสฺมาฯ ติ สพฺพกาลํ รตฺติเญฺจว ทิวา จฯ ติ นิพฺพตฺตกเหตุอาทิปริคฺคณฺหนวเสน สพฺพปฺปกาเรนฯ</p>

</p>

</p>





