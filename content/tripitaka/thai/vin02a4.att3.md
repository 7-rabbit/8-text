<h1>ขนฺธกปุจฺฉาวาโร</h1>
<h3>ปุจฺฉาวิสฺสชฺชนาวณฺณนา</h3>
<p>    นฺติ อุปสมฺปทกฺขนฺธกํ ปุจฺฉิสฺสํฯ นฺติ นิทาเนน จ นิเทฺทเสน จ  สทฺธิํ ปุจฺฉิสฺสามิฯ ติ ยานิ ตตฺถ สมุกฺกฎฺฐานิ อุตฺตมานิ ปทานิ วุตฺตานิ, เตสํ สมุกฺกฎฺฐปทานํ อุตฺตมปทานํ สเงฺขปโต กติ อาปตฺติโย โหนฺตีติฯ เยน เยน หิ ปเทน ยา ยา อาปตฺติ ปญฺญตฺตา, สา สา ตสฺส ตสฺส ปทสฺส อาปตฺตีติ วุจฺจติฯ เตน วุตฺตํ ‘‘สมุกฺกฎฺฐปทานํ กติ อาปตฺติโย’’ติฯ ติ อูนวีสติวสฺสํ อุปสมฺปาเทนฺตสฺส ปาจิตฺติยํ, เสเสสุ สพฺพปเทสุ ทุกฺกฎํฯ</p>


<p>ติ ‘‘นสฺสเนฺตเต วินสฺสเนฺตเต, โก เตหิ อโตฺถ’’ติ เภทปุเรกฺขารานํ อุโปสถกรเณ ถุลฺลจฺจยํ, อุกฺขิตฺตเกน สทฺธิํ อุโปสถกรเณ ปาจิตฺติยํ, เสเสสุ ทุกฺกฎนฺติ เอวํ อุโปสถกฺขนฺธเก ติโสฺส อาปตฺติโยฯ ติ วสฺสูปนายิกกฺขนฺธเก เอกา ทุกฺกฎาปตฺติเยวฯ</p>


<p>ติ เภทปุเรกฺขารสฺส ปวารยโต ถุลฺลจฺจยํ, อุกฺขิตฺตเกน สทฺธิํ ปาจิตฺติยํ, เสเสสุ ทุกฺกฎนฺติ เอวํ ปวารณากฺขนฺธเกปิ ติโสฺส อาปตฺติโยฯ</p>


<p>ติ วจฺฉตริํ อุคฺคเหตฺวา มาเรนฺตานํ ปาจิตฺติยํ, รเตฺตน จิเตฺตน องฺคชาตฉุปเน ถุลฺลจฺจยํ, เสเสสุ ทุกฺกฎนฺติ เอวํ จมฺมสํยุเตฺตปิ ติโสฺส อาปตฺติโยฯ เภสชฺชกฺขนฺธเกปิ สมนฺตา ทฺวงฺคุเล ถุลฺลจฺจยํ, โภชฺชยาคุยา ปาจิตฺติยํ, เสเสสุ ทุกฺกฎนฺติ เอวํ ติโสฺส อาปตฺติโยฯ</p>


<p>  เกวลํ ปญฺญตฺติเมว, นตฺถิ ตตฺถ อาปตฺติฯ  กุสจีรวากจีเรสุ ถุลฺลจฺจยํ, อติเรกจีวเร นิสฺสคฺคิยํ, เสเสสุ ทุกฺกฎนฺติ อิมา ติโสฺส อาปตฺติโยฯ</p>


<p> เอกา ทุกฺกฎาปตฺติเยวฯ โกสมฺพก-กมฺมกฺขนฺธก-ปาริวาสิกสมุจฺจยกฺขนฺธเกสุปิ เอกา ทุกฺกฎาปตฺติเยวฯ</p>


<p>  ฉนฺททายโก ขิยฺยติ, ขิยฺยนกํ ปาจิตฺติยํ, เสเสสุ ทุกฺกฎนฺติ อิมา เทฺว อาปตฺติโยฯ  อตฺตโน องฺคชาตํ ฉินฺทติ, ถุลฺลจฺจยํ, โรมเฎฺฐ ปาจิตฺติยํ, เสเสสุ ทุกฺกฎนฺติ อิมา ติโสฺส อาปตฺติโยฯ  ครุภณฺฑวิสฺสชฺชเน ถุลฺลจฺจยํ, สงฺฆิกา วิหารา นิกฺกฑฺฒเน ปาจิตฺติยํ, เสเสสุ ทุกฺกฎนฺติ อิมา ติโสฺส อาปตฺติโยฯ</p>


<p>เภทกานุวตฺตกานํ ถุลฺลจฺจยํ, คณโภชเน ปาจิตฺติยนฺติ อิมา เทฺว อาปตฺติโยฯ นฺติ วุเตฺต วตฺตกฺขนฺธเก เอกา ทุกฺกฎาปตฺติเยวฯ สา สพฺพวเตฺตสุ อนาทริเยน โหติฯ ตถา   อปฺปวารณาย ปาจิตฺติยํ, เสเสสุ ทุกฺกฎนฺติ เทฺว อาปตฺติโยฯ ปญฺจสติกสตฺตสติเกสุ เกวลํ ธโมฺม สงฺคหํ อาโรปิโต, นตฺถิ ตตฺถ อาปตฺตีติฯ</p>

</p>





