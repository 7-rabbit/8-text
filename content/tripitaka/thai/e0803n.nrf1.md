<h1>๑. สวิกรณาขฺยาตวิภาค</h1>
<p>ตตฺถ ติ เกนเฎฺฐน ธาตุ? สกตฺถมฺปิ ธาเรตีติ ธาตุ, อตฺถาติสยโยคโต ปรตฺถมฺปิ ธาเรตีติ ธาตุ, วีสติยา อุปสเคฺคสุ เยน เกนจิ อุปสเคฺคน อตฺถวิเสสการเณน ปฎิพทฺธา อตฺถวิเสสมฺปิ ธาเรตีติ ธาตุ, ‘‘อยํ อิมิสฺสา อโตฺถ, อยมิโต ปจฺจโย ปโร’’ติอาทินา อเนกปฺปกาเรน ปณฺฑิเตหิ ธาริยติ เอสาติปิ ธาตุ, วิทหนฺติ วิทุโน เอตาย สทฺทนิปฺผตฺติํ อยโลหาทิมยํ  อยโลหาทิธาตูหิ วิยาติปิ ธาตุฯ เอวํ ตาว สทฺทสฺสโตฺถ เวทิตโพฺพฯ</p>


<p>
ธาตุ  
สโทฺท ชินมเต, อิตฺถิลิงฺคตฺตเน มโต;  
  
สเตฺถ ปุลฺลิงฺคภาวสฺมิํ, กจฺจายนมเต ทฺวิสุฯ  
</p>
  
<p>อถ วา ชินมเต ‘‘ตโต โคตมิธาตูนี’’ติ เอตฺถ สโทฺท ลิงฺควิปลฺลาเส วตฺตติ ‘‘ปพฺพตานิ วนานิ จา’’ติ เอตฺถ สโทฺท วิย, น ปเนตฺถ วตฺตพฺพํ ‘‘อฎฺฐิวาจกตฺตา นปุํสกนิเทฺทโส’’ติ อฎฺฐิวาจกเตฺตปิ ‘‘ธาตุโย’’ติ อิตฺถิลิงฺคทสฺสนโตฯ ภูวาทโย สทฺทา ธาตโวฯ เสยฺยถิทํ? ภู อิ กุ เก ตกฺก ตก ตกิ สุกอิจฺจาทโยฯ คณโต เต อฎฺฐวิธา ภูวาทิคโณ รุธาทิคโณ ทิวาทิคโณ สฺวาทิคโณ กิยาทิคโณ คหาทิคโณ ตนาทิคโณ จุราทิคโณ จาติฯ อิทานิ เตสํ วิกรณสญฺญิเต ปจฺจเย ทเสฺสสฺสามฯ อเนกวิธา หิ ปจฺจยา นานปฺปกาเรสุ นามนาม กิตนาม สมาสนาม ตทฺธิตนามาขฺยาเตสุ ปวตฺตนโตฯ สเงฺขปโต ปน ทุวิธาว นามปจฺจโย อาขฺยาตปจฺจโย จาติฯ ตตฺราปิ อาขฺยาตปจฺจยา ทุวิธา วิกรณปจฺจยโนวิกรณปจฺจยวเสนฯ ตตฺถ วิกรณปจฺจโย การาทิสตฺตรสวิโธ อคฺคหิตคฺคหเณน ปนฺนรสวิโธ จฯ โนวิกรณปจฺจโย ปน ทิเนกวิโธฯ เย รูปนิปฺผตฺติยา อุปการกา อตฺถวิเสสสฺส โชตกา วา อโชตกา วา โลปนียา วา อโลปนียา วา, เต สทฺทา ปจฺจยาฯ</p>


<p>
ปฎิจฺจ การณํ ตํ ตํ, เอนฺตีติ  
ปจฺจยา  
ถ วา;  
  
ปฎิจฺจ สทฺทนิปฺผตฺติ, อิโต เอตีติ ปจฺจยาฯ  
</p>
  
<p>
นามิกปฺปจฺจยานํ  
โย, วิภาโค อาวิ เหสฺสติ;  
  
นามกเปฺป ยโต ตสฺมา, น ตํ วิตฺถารยามเสฯ  
</p>
  
<p>
โย โนวิกรณานํ ตุ, ปจฺจยานํ วิภาคโต;  
  
โส ปนาขฺยาตกปฺปมฺหิ, วิตฺถาเรนา’คมิสฺสตีติฯ  
</p>
  
<p>อิจฺจาเนกวิเธสุ ปจฺจเยสุ ‘‘วิกรณปจฺจยา นาม อิเม’’ติ สลฺลเกฺขตพฺพาฯ กถํ? ภูวาทิคณโต ปจฺจโย โหติ กตฺตริ, รุธาทิคณโต ปจฺจยา โหนฺติ กตฺตริ, ปุพฺพมชฺฌฎฺฐาเน นิคฺคหีตาคโม จ, ทิวาทิคณโต ปจฺจโย โหติ กตฺตริ, สฺวาทิคณโต ปจฺจยา โหนฺติ กตฺตริ, กิยาทิคณโต ปจฺจโย โหติ กตฺตริ, คหาทิคณโต ปจฺจยา โหนฺติ กตฺตริ, ตนาทิคณโต ปจฺจยา โหนฺติ กตฺตริ, จุราทิคณโต ปจฺจยา โหนฺติ กตฺตริฯ</p>


<p>
อ  
กาโร จ  
อิ  
วโณฺณ จ,  
เอ  
โอการา จ  
โย  
ตถา;  
  
ณุ ณา อุณา  
จ  
นา ปฺป ณฺหา-ยิรา เณ ณย  
ปจฺจยาฯ  
</p>
  
<p>
อคฺคหิตคฺคหเณน, เอวํ ปนฺนรเส’ริตา;  
  
วิกรณวฺหยา เอเต, ปจฺจยาติ วิภาวเยฯ  
</p>
  
<p>เย เอวํ นิทฺทิเฎฺฐหิ วิกรณปจฺจเยหิ ตทเญฺญหิ จ สปฺปจฺจยา อฎฺฐวิธา ธาตุคณา สุตฺตเนฺตสุ พหูปการา, เตสฺวายํ  สตฺตายํ, ธาตุ วิชฺชมานตายํ วตฺตติฯ สกมฺมิกากมฺมิกาสุ ธาตูสุ อยํ อกมฺมิกา ธาตุ, น ปน ‘‘ธมฺมภูโต’’ติอาทีสุ ปตฺติอตฺถวาจิกา อปรา ธาตุ วิย สกมฺมิกาฯ เอสา หิ อาทีหิ อุปสเคฺคหิ ยุตฺตาเยว สกมฺมิกา ภวติ, น อาทีหิ อุปสคฺคนิปาเตหิ ยุตฺตาปิฯ อโต อิมิสฺสา สิทฺธานิ รูปานิ ทฺวิธา เญยฺยานิ อกมฺมกปทานิ สกมฺมกปทานิ จาติฯ</p>


<h3>สุทฺธกตฺตุกฺริยาปทนิเทฺทส</h3>
<p>ตตฺร  ภวติ อุพฺภวติ สมุพฺภวติ ปภวติ ปราภวติ สมฺภวติ วิภวติ, โภติ สโมฺภติ วิโภติ ปาตุภวติ ปาตุพฺภวติ ปาตุโภติ, อิมานิ อกมฺมกปทานิฯ เอตฺถ อิติ นิปาโต, โส ‘‘อาวิภวติ ติโรภวตี’’ติอาทีสุ นิปาตา วิย ธาตุโต นิปฺผนฺนาขฺยาตสทฺทสฺส เนว วิเสสกโร, น จ สกมฺมกตฺตสาธโกฯ อิจฺจาทโย อุปสคฺคา, เต ปน วิเสสกรา, น สกมฺมกตฺตสาธกาฯ เยสมโตฺถ กเมฺมน สมฺพนฺธนีโย น โหติ, ตานิ ปทานิ ฯ อกมฺมกปทานํ ยถารหํ สกมฺมกากมฺมกวเสน อโตฺถ กเถตโพฺพฯ ปริโภติ ปริภวติ, อภิโภติ อภิภวติ, อธิโภติ อธิภวติ, อติโภติ อติภวติ, อนุโภติ อนุภวติ, สมนุโภติ สมนุภวติ, อภิสโมฺภติ อภิสมฺภวติ, อิมานิ สกมฺมกปทานิฯ เอตฺถ อิจฺจาทโย อุปสคฺคา, เต ธาตุโต นิปฺผนฺนาขฺยาตสทฺทสฺส วิเสสกรา เจว สกมฺมกตฺตสาธกา จฯ เยสมโตฺถ กเมฺมน สมฺพนฺธนีโย, ตานิ ปทานิ ฯ สกมฺมกปทานํ สกมฺมกวเสน อโตฺถ กเถตโพฺพ, กฺวจิ อกมฺมกวเสนปิฯ เอวํ สุทฺธกตฺตุกฺริยาปทานิ ภวนฺติฯ อุเทฺทโสยํฯ</p>


<p>ตตฺร ติ โหติ วิชฺชติ ปญฺญายติ สรูปํ ลภติฯ ติ อุปฺปชฺชติ สรูปํ ลภติฯ ติ สมุปฺปชฺชติ สรูปํ ลภติฯ ติ โหติ สมฺภวติฯ อถ วา ติ ยโต กุโตจิ สนฺทติ, น วิจฺฉิชฺชติ, อวิจฺฉินฺนํ โหติ, ตํ ตํ ฐานํ วิสรติฯ ติ ปราภโว โหติ พฺยสนํ อาปชฺชติ อวุทฺธิํ ปาปุณาติฯ ติ สุฎฺฐุ ภวติ วุทฺธิํ วิรูฬฺหิํ เวปุลฺลํ อาปชฺชติฯ ติ อุจฺฉิชฺชติ วินสฺสติ วิปชฺชติ, วิเสสโต วา ภวติ สมฺปชฺชติฯ ติ อิมานิ ‘‘ภวติ  สมฺภวติ วิภวตี’’ติ อิเมหิ ยถากฺกมํ สมานนิเทฺทสานิฯ ติ ปกาสติ ทิสฺสติ ปญฺญายติ ปากฎํ โหติฯ ติ อิมานิ ‘‘ปาตุภวตี’’ติ อิมินา สมานนิเทฺทสานิฯ เอวํ อกมฺมกปทานํ ยถารหํ สกมฺมกากมฺมกวเสน อตฺถกถนํ ทฎฺฐพฺพํฯ เอวมุตฺตรตฺราปิ อเญฺญสมฺปิ อกมฺมกปทานํฯ</p>


<p>ทุกาทีสุ ปน สตฺตสุ ทุเกสุ ยถากฺกมํ เทฺว เทฺว ปทานิ สมานตฺถานิ, ตสฺมา เทฺว เทฺว ปทานิเยว คเหตฺวา นิทฺทิสิสฺสามฯ ตตฺร ติ ปรํ หิํสติ ปีเฬติ, อถ วา หีเฬติ อวชานาติฯ ติ ปรํ อโชฺฌตฺถรติ มทฺทติฯ ติ ปรํ อภิมทฺทิตฺวา ภวติ อตฺตโน วสํ วตฺตาเปติฯ ติ ปรํ อติกฺกมิตฺวา ภวติฯ ติ สุขทุกฺขํ เวเทติ ปริภุญฺชติ สุขทุกฺขปฎิสํเวที โหติฯ ติ สุขทุกฺขํ สุฎฺฐุ เวเทติ สุฎฺฐุ ปริภุญฺชติ สุฎฺฐุ สุขทุกฺขปฎิสํเวที โหติฯ ติ ปรํ อโชฺฌตฺถรติ มทฺทติฯ เอวํ สกมฺมกปทานํ สกมฺมกวเสน อตฺถกถนํ ทฎฺฐพฺพํฯ กตฺถจิ ปน คจฺฉตีติ ปวตฺตตีติ เอวํ อกมฺมกวเสนปิฯ เอวมุตฺตรตฺราปิ อเญฺญสํ สกมฺมกปทานํฯ</p>


<p>
อ  
ปจฺจโย ปโร โหติ, ภูวาทิคณโต สติ;  
  
สุทฺธกตฺตุกฺริยาขฺยาเน, สพฺพธาตุกนิสฺสิเตฯ  
</p>
  
อยํ สุทฺธกตฺตุกฺริยาปทานํ นิเทฺทโสฯ  
</p>
  
<h3>เหตุกตฺตุกฺริยาปทนิเทฺทส</h3>
<p>ภาเวติ วิภาเวติสมฺภาเวติ ปริภาเวติ, เอวํ เหตุกตฺตุกฺริยาปทานิ ภวนฺติฯ เอกกมฺมกวเสเนสมโตฺถ คเหตโพฺพ ฯ ปจฺฉิมสฺส ปน ทฺวิกมฺมกวเสนปิฯ ปริภาวาเปติ อภิภาวาเปติ อนุภาวาเปติ, เอวมฺปิ เหตุกตฺตุกฺริยาปทานิ ภวนฺติฯ ทฺวิกมฺมกวเสเนสมโตฺถ คเหตโพฺพฯ อิเจฺจวํ ทฺวิธา เหตุกตฺตุกฺริยาปทานิ เญยฺยานิ, อญฺญานิปิ คเหตพฺพานิฯ</p>


<p>ตตฺร ติ ปุคฺคโล ภาเวตพฺพํ ยํ กิญฺจิ ภาเวติ อาเสวติ พหุลีกโรติ, อถ วา ติ วเฑฺฒติฯ ติ ภาเวตพฺพํ ยํ กิญฺจิ วิภาเวติ วิเสเสน ภาเวติ, วิวิเธน วา อากาเรน ภาเวติ ภาวยติ วเฑฺฒติ, อถ วา ติ อภาเวติ อนฺตรธาเปติฯ ติ ยสฺส กสฺสจิ คุณํ สมฺภาเวติ สมฺภาวยติ สุฎฺฐุ ปกาเสติ อุกฺกํเสติฯ ติ ปริภาเวตพฺพํ ยํ กิญฺจิ ปริภาเวติ ปริภาวยติ สมนฺตโต วเฑฺฒติฯ เอวํ เอกกมฺมกวเสนโตฺถ คเหตโพฺพฯ อถ วา ติ วาเสตพฺพํ วตฺถุํ ปริภาเวติ ปริภาวยติ วาเสติ คนฺธํ คาหาเปติฯ วํ ทฺวิกมฺมกวเสนาปิ อโตฺถ คเหตโพฺพฯ ติ ปุคฺคโล ปุคฺคเลน สปตฺตํ ปริภาวาเปติ หิํสาเปติ, อถ วา ติ หีฬาเปติ อวชานาเปติฯ ติ ปุคฺคโล ปุคฺคเลน สปตฺตํ อภิภาวาเปติ อโชฺฌตฺถราเปติฯ ติ ปุคฺคโล ปุคฺคเลน สมฺปตฺติํ อนุภาวาเปติ ปริโภเชติฯ</p>


<p>
ปยุโตฺต กตฺตุนา โยเค, ฐิโตเยวาปฺปธานิเย;  
  
กฺริยํ สาเธติ เอตสฺส, ทีปกํ สาสเน ปทํฯ  
</p>
  
<p>
กรณวจนํเยว, เยภุเยฺยน ปทิสฺสติ;  
  
อาขฺยาเต การิตฎฺฐานํ, สนฺธาย กถิตํ อิทํฯ  
</p>
  
<p>
น  
นาเม การิตฎฺฐานํ, ‘‘โพเธตา’’ อิติอาทิกํ;  
  
‘‘สุนเขหิปิ ขาทาเปนฺติ’’, อิจฺจาทีนิ ปทานิ จ;  
  
อาหริตฺวาน ทีเปยฺย, ปโยคกุสโล พุโธฯ  
</p>
  
<p>ตตฺริทํ กรณวจนํ กมฺมตฺถทีปกํ, อุปโยคสามิวจนานิปิ ตทฺทีปกานิ โยเชตพฺพานิฯ กถํ? ติ ปุคฺคโล ปุคฺคลํ สปตฺตํ ปริภาวาเปตีติ, ตถา ติ ปุคฺคโล ปุคฺคลสฺส สปตฺตํ ปริภาวาเปตีติฯ เสสานิ นยานุสาเรน นิทฺทิสิตพฺพานิฯ เอวํ สพฺพาเนตานิ กรโณปโยคสามิวจนานิ กมฺมตฺถทีปกานิเยว โหนฺติ, ตสฺมา ทฺวิกมฺมกวเสนโตฺถ คเหตโพฺพฯ</p>

</p>


<h3>กมฺมกฺริยาปทนิเทฺทส</h3>
<p>ภวิยเต วิภวิยเต ปริภวิยเต อภิภวิยเต อนุภวิยเต ปริภูยเต อภิภูยเต อนุภูยเต, เอวํ กมฺมุโน กฺริยาปทานิ ภวนฺติฯ อญฺญถา จ ภวิยฺยเต วิภวิยฺยเต ปริภวิยฺยเต อภิภวิยฺยเต อนุภวิยฺยเต ปริภุยฺยเต อภิภุยฺยเต อนุภุยฺยเตติฯ เอตฺถ กมฺมุโน กฺริยาปทานิเยว กมฺมกตฺตุโน กฺริยาปทานิ กตฺวา โยเชตพฺพานิฯ วิสุญฺหิ กมฺมกตฺตุโน กฺริยาปทานิ น ลพฺภนฺติฯ</p>


<p>ตตฺร ติ ภาเวตพฺพํ ยํ กิญฺจิ ปุคฺคเลน ภาวิยเต อาเสวิยเต พหุลีกริยเต, อถ วา ติ วฑฺฒิยเตฯ ติ วิภาเวตพฺพํ ยํ กิญฺจิ ปุคฺคเลน วิภวิยเต วิเสเสน ภวิยเต, วิวิเธน  วา อากาเรน ภวิยเต วฑฺฒิยเต, อถ วา ติ อภวิยเต อนฺตรธาปิยเตฯ ติ สปโตฺต ปุคฺคเลน ปริภวิยเต หิํสิยเต, อถ วา ติ หีฬิยเต อวชานิยเตฯ ติ สปโตฺต ปุคฺคเลน อภิภวิยเต อโชฺฌตฺถริยเต อภิมทฺทิยเตฯ ติ สมฺปตฺติ ปุคฺคเลน อนุภวิยเต ปริภุญฺชิยเตฯ ติอาทีนิ ตีณิ ‘‘ปริภวิยเต’’ติอาทีหิ ตีหิ สมานนิเทฺทสานิฯ เสสานิ ปน ยถาวุเตฺตหิ ยํ กมฺมเมว ปธานโต คเหตฺวา นิทฺทิสิยติ ปทํ, ตํ กมฺมตฺถทีปกํฯ ตสฺมา กตฺตริ เอกวจเนน นิทฺทิเฎฺฐปิ ยทิ กมฺมํ พหุวจนวเสน วตฺตพฺพํ, พหุวจนนฺตเญฺญว กมฺมุโน กฺริยาปทํ ทิสฺสติฯ ยทิ ปเนกวจนวเสน วตฺตพฺพํ, เอกวจนนฺตเญฺญวฯ ตถา กตฺตริ พหุวจเนน นิทฺทิเฎฺฐปิ ยทิ กมฺมํ เอกวจนวเสน วตฺตพฺพํ, เอกวจนนฺตเญฺญว กมฺมุโน กฺริยาปทํ ทิสฺสติฯ ยทิ ปน พหุวจนวเสน วตฺตพฺพํ, พหุวจนนฺตเญฺญวฯ กถํ? ภิกฺขุนา ธโมฺม ภวิยเต, ภิกฺขุนา ธมฺมา ภวิยเนฺต, ภิกฺขูหิ ธโมฺม ภวิยเต, ภิกฺขูหิ ธมฺมา ภวิยเนฺตติฯ อิมินา นเยน สพฺพตฺถ กมฺมุโน กฺริยาปเทสุ โวหาโร กาตโพฺพฯ ยสฺมิํ ปน กมฺมุโน กฺริยาปเท กมฺมตฺถทีปเก กมฺมภูตเสฺสวตฺถสฺส กตฺตุภาวปริกโปฺป โหติ, ตํ กมฺมกตฺตุตฺถทีปกํ, ตํ กมฺมุโน กฺริยาปทโต วิสุํ น ลพฺภติฯ อยํ ปเนตฺถ อตฺถวิญฺญาปเน ปโยครจนาฯ สยเมว ปริภวิยเต ทุพฺภาสิตํ ภณํ พาโล ตปฺปจฺจยา อเญฺญหิ ปริภูโตปิ, สยเมว อภิภวิยเต ปาปการี นิรเย นิรยปาเลหิ อภิภูโตปิ ตถารูปสฺส กมฺมสฺส สยํ กตตฺตาติฯ เอตฺถ หิ สยเมว ปียเต ปานียํ, สยเมว กโฎ กริยเตติอาทีสุ วิย  สุขาภิสงฺขรณียตา ลพฺภเตว, ตโต กมฺมกตฺตุตา จฯ</p>

</p>


<h3>ภาวกฺริยาปทนิเทฺทส</h3>
<p>ภูยเต ภวิยเต อุพฺภวิยเต, เอวํ ภาวสฺส กฺริยาปทานิ ภวนฺติฯ อญฺญถา จ ภุยฺยเต ภวิยฺยเต อุพฺภวิยฺยเตติฯ ตตฺร ยถา ปทสฺส ฐานนฺติ ภาววเสน อตฺถกถนมิจฺฉนฺติ, เอวํ ภูยเตติอาทีนมฺปิ ภวนนฺติอาทินา ภาววเสน อตฺถกถนมิจฺฉิตพฺพํฯ ยถา จ ฐานํ ฐิติ ภวนนฺติอาทีหิ ภาววาจกกิตนฺตนามปเทหิ สทฺธิํ สมฺพเนฺธ ฉฎฺฐิโยชนมิจฺฉนฺติ, น ตถา ฐียเต ภูยเตติอาทีหิ ภาววาจกาขฺยาตปเทหิ สทฺธิํ สมฺพเนฺธ ฉฎฺฐิโยชนา อิจฺฉิตพฺพา สมฺพเนฺธ ปวตฺตฉฎฺฐิยนฺตสเทฺทหิ อสมฺพนฺธนียตฺตา อาขฺยาติกปทานํฯ ยสฺมิํ ปโยเค ยํ กมฺมุโน กฺริยาปเทน สมานคติกํ กตฺวา วินา กเมฺมน นิทฺทิสิยติ กฺริยาปทํ, กตฺตุวาจกปทํ ปน ปจฺจตฺตวจเนน วา กรณวจเนน วา นิทฺทิสิยติ, ตํ ตตฺถ ภาวตฺถทีปกํฯ น หิ สพฺพถา กตฺตารมนิสฺสาย ภาโว ปวตฺตติฯ เอวํ สเนฺตปิ ภาโว นาม เกวโล ภวนลวนปจนาทิโก ธาตุอโตฺถเยวฯ อกฺขรจินฺตกา ปน ‘‘ฐียเต ภูยเต’’ติอาทีสุ ภาววิสเยสุ กรณวจนเมว ปยุญฺชนฺติ ‘‘นนุ นาม ปพฺพชิเตน สุนิวเตฺถน ภวิตพฺพํ สุปารุเตน อากปฺปสมฺปเนฺนนา’’ติอาทีสุ วิย, ตสฺมา เตสํ มเต ‘‘เตน อุพฺภวิยเต’’ติ กรณวจเนน โยเชตพฺพํฯ ชินมเตน ปน ‘‘โส ภูยเต’’ติอาทินา ปจฺจตฺตวจเนเนวฯ ปฺปกรเณ หิ ธมฺมปาลาจริเยน,  ปน ธมฺมเสนาปตินา,  ภควตา จ ภาวปทํ ปจฺจตฺตวจนาเปกฺขวเสนุ’จฺจาริตํฯ</p>


<p>
กถิโต  
สจฺจสเงฺขเป, ปจฺจตฺตวจเนน เว,  
  
‘‘ภูยเต’’ อิติ สทฺทสฺส, สมฺพโนฺธ ภาวทีปโนฯ  
</p>
  
<p>
นิเทฺทสปาฬิยํ ‘‘รูปํ, วิโภติ วิภวิยฺยติ’’;  
  
อิติ ทสฺสนโต วาปิ, ปจฺจตฺตวจนํ ถิรํฯ  
</p>
  
<p>
ตถา ธชคฺคสุตฺตเนฺต, มุนินาหจฺจภาสิเต;  
  
‘‘โส ปหียิสฺสติ’’ อิติ, ปาฬิทสฺสนโตปิ จฯ  
</p>
  
<p>
ปารมิตานุภาเวน, มเหสีนํว เทหโต;  
  
สนฺติ นิปฺผาทนา, เนว, สกฺกตาทิวโจ วิยฯ  
</p>
  
<p>
ปจฺจตฺตทสฺสเนเนว, ปุริสตฺตยโยชนํ;  
  
เอกวจนิกญฺจาปิ, พหุวจนิกมฺปิ จ;  
  
กาตพฺพมิติ โน ขนฺติ, ปรสฺสปทอาทิเกฯ  
</p>
  
<p>ตสฺมา รูปํ วิภวิยฺยติ, รูปานิ วิภวิยฺยนฺติ, ตฺวํ วิภวิยฺยสิ, ตุเมฺห วิภวิยฺยถ, อหํ วิภวิยฺยามิ, มยํ วิภวิยฺยาม, รูปํ วิภวิยฺยเต, รูปานิ วิภวิยฺยเนฺต อิเจฺจวมาทิ ชินวจนานุรูปโต โยเชตพฺพํฯ อตฺรายํ ปทโสธนา –</p>


<p>
วิภวิยฺยตี  
ติ อิทํ, กมฺมปทสมานกํ;  
  
น จ กมฺมปทํ นาปิ, กมฺมกตฺตุปทาทิกํฯ  
</p>
  
<p>
ยทิ กมฺมปทํ เอตํ, ปจฺจตฺตวจนํ ปน;  
  
กมฺมํ ทีเปยฺย กรณ-วจนํ กตฺตุทีปกํฯ  
</p>
  
<p>
ยทิ กมฺมกตฺตุปทํ, ‘‘ปียเต’’ติ ปทํ วิย;  
  
สิยา สกมฺมกํ, เนตํ, ตถา โหตีติ ทีปเยฯ  
</p>
  
<p>
ยทิ กตฺตุปทํ เอตํ,  
วิภวติ  
ปทํ วิย;  
  
วินา  
ย  
ปจฺจยํ ติเฎฺฐ, น ตถา ติฎฺฐเต อิทํฯ  
</p>
  
<p>
น กตฺตริ ภุวาทีนํ, คเณ  
ย  
ปจฺจโย รุโต;  
  
ทิวาทีนํ คเณเยว, กตฺตริ สมุทีริโตฯ  
</p>
  
<p>
น  
  
ภู  
ธาตุ ทิวาทีนํ, ธาตูนํ ทิสฺสเต คเณ;  
  
ภูวาทิกจุราทีนํ, คเณสุเยว ทิสฺสติฯ  
</p>
  
<p>
‘‘วิภวิยฺยติ’’ อิจฺจาโท, ตสฺมา  
ย  
ปจฺจโย ปน;  
  
ภาเวเยวาติ วิเญฺญยฺยํ, วิญฺญุนา สมยญฺญุนาฯ  
</p>
  
<p>
เอตฺถ หิ ปากฎํ กตฺวา, ภาวการกลกฺขณํ;  
  
ทสฺสยิสฺสามหํ ทานิ, สกฺกจฺจํ เม นิโพธถฯ  
</p>
  
<p>
‘‘ติโสฺส คจฺฉติ’’อิจฺจตฺร, กตฺตารํ กตฺตุโน ปทํ;  
  
‘‘ธโมฺม เทสิยติ’’จฺจตฺร, กมฺมํ ตุ กมฺมุโน ปทํฯ  
</p>
  
<p>
สรูปโต ปกาเสติ, ตสฺมา เต ปากฎา อุโภ;  
  
ตถา วิภวิยฺยตีติ-อาทิภาวปทํ ปนฯ  
</p>
  
<p>
สรูปโต น ทีเปติ, การกํ ภาวนามกํ;  
  
ทพฺพภูตํ ตุ กตฺตารํ, ปกาเสติ สรูปโตฯ  
</p>
  
<p>
กตฺตารํ ปน ทีเปนฺตํ, กตฺตุสนฺนิสฺสิตมฺปิ ตํ;  
  
ภาวํ ทีเปติ สฺวากาโร, ปจฺจเยน วิภาวิโตฯ  
</p>
  
<p>
ยสฺมา จ กตฺตุภาเวน, ภาโว นาม น ติฎฺฐติ;  
  
กตฺตาว กตฺตุภาเวน, ภาวฎฺฐาเน ฐิโต ตโตฯ  
</p>
  
<p>
ยเชฺชวํ กตฺตุโวหาโร, ภาวสฺส ตุ กถํ สิยา;  
  
‘‘สาวกานํ สนฺนิปาโต, อโหสิ’’อิติอาทิสุฯ  
</p>
  
<p>
อิติ เจ นิสฺสยานํ ตุ, วสา นิสฺสิตสมฺภวา;  
  
กตฺตุฎฺฐาเนปิ ภาวสฺส, กตฺตุปญฺญตฺติ สิชฺฌติฯ  
</p>
  
<p>
การเก กตฺตุกมฺมเวฺห, กฺริยาสนฺนิสฺสเย ยถา;  
  
ธาเรนฺตี อาสนถาลี, กฺริยาธาโรติ กปฺปิตาฯ  
</p>
  
<p>
ตถา ภาวปทํ ธีรา, กตฺตารํ ภาวนิสฺสยํ;  
  
ทีปยนฺตมฺปิ กเปฺปนฺติ, ภาวสฺส วาจกํ อิติฯ  
</p>
  
<p>
เกจิ  
อทพฺพภูตสฺส, ภาวเสฺสกตฺตโต พฺรวุํ;  
  
ภาเวเทกวโจวาทิ-ปุริสเสฺสว โหติติฯ  
</p>
  
<p>
ปาฬิํ ปตฺวาน เตสํ ตุ, วจนํ อปฺปมาณกํ;  
  
‘‘เต สํกิเลสิกา ธมฺมา, ปหียิสฺสนฺติ’’ อิติ หิฯ  
</p>
  
<p>
ปาโฐ ปาวจเน ทิโฎฺฐ, ตสฺมา เอวํ วเทมเส;  
  
ปจฺจตฺตทสฺสเนเนว, ปุริสตฺตยโยชนํฯ  
</p>
  
<p>
วจเนหิ ยุตํ ทฺวีหิ, อิจฺฉิตพฺพนฺติ โน รุจิ;  
  
ภาเว กฺริยาปทํ นาม, ปาฬิยํ อติทุทฺทสํ;  
  
ตสฺมา ตคฺคหณูปาโย, วุโตฺต เอตฺตาวตา มยาติฯ  
</p>
  
อยํ ภาวสฺส กฺริยาปทานํ นิเทฺทโสฯ  
</p>
  
<p>เอวํ สุทฺธกตฺตุกฺริยาปทานิ เหตุกตฺตุกฺริยาปทานิ กมฺมุโน กฺริยาปทานิ, ภาวสฺส กฺริยาปทานิ จาติ จตุธา, กมฺมกตฺตุกฺริยาปเทหิ วา ปญฺจธา ธาตุโต นิปฺผนฺนานิ กฺริยาปทานิ นานปฺปกาเรน นิทฺทิฎฺฐานิ, เอตานิ โลกิยานํ ภาวเภทวเสน โวหารเภโท โหตีติ ทสฺสนตฺถํ วิสุํ วิสุํ วุตฺตานิฯ อตฺถโต ปน กมฺมกตฺตุภาวการกตฺตยวเสน ติวิธาเนวฯ เหตุกตฺตา หิ สุทฺธกตฺตุสงฺขาเต การเก ตสฺสงฺคภาวโต สงฺคหมุปคจฺฉติ, ตถา กมฺมกตฺตา กมฺมการเก, ภาโว ปน เกวโลฯ โส หิ คมนปจนลวนาทิวเสนาเนกวิโธปิ กฺริยาสภาวตฺตา เภทรหิโต การกนฺตโรฯ เอวํ สเนฺตปิ ทพฺพสนฺนิสฺสิตตฺตา ทพฺพเภเทน ภิชฺชติฯ เตน ปาวจเน ภาววาจกํ ปทํ พหุวจนนฺตมฺปิ ทิสฺสติฯ อาขฺยาติกปเท ภาวการกโวหาโร นิรุตฺตินยํ นิสฺสาย คโต, อตฺถโต ปน ภาวสฺส การกตา นุปปชฺชติฯ โส หิ น  กิญฺจิ ชเนติ, น จ กฺริยาย นิมิตฺตํฯ กฺริยานิมิตฺตภาโวเยว หิ การกลกฺขณํฯ อิติ มุขฺยโต วา เหตุโต วา ภาวสฺส การกตา น ลพฺภติฯ เอวํ สเนฺตปิ โส กรณมตฺตตฺตา การกํฯ ตถา หิ กรณํ กาโร, กฺริยา, ตเทว การกนฺติ ภาวสฺส การกตา ทฎฺฐพฺพาฯ ยสฺมา ปน กฺริยานิมิตฺตภาโวเยว การกลกฺขณํ, ตสฺมา นามิกปเท การกลกฺขเณ ภาวการกนฺติ โวหารํ ปหาย กตฺตุกมฺมกรณสมฺปทานาปาทานาธิกรณานํ ฉนฺนํ วตฺถูนํ กตฺตุการกกมฺมการกนฺติอาทิ โวหาโร กริยติ เวยฺยากรเณหิฯ เอวํ นิรุตฺตินยํ นิสฺสาย วุตฺตํ ภาวการกญฺจ เทฺว จ กมฺมกตฺตุการกานีติ การกตฺตยํ ภวติฯ ตทฺทีปกญฺจาขฺยาติกปทํ ติการกํฯ</p>


<p>
อิมมตฺถญฺหิ สนฺธาย, วุตฺตมาจริเยหิปิ;  
  
มหาเวยฺยากรเณหิ, นิรุตฺตินยทสฺสิภิฯ  
</p>
  
<p>
‘‘ยํ ติกาลํ ติปุริสํ, กฺริยาวาจิ ติการกํ;  
  
อติลิงฺคํ ทฺวิวจนํ, ตทาขฺยาตนฺติ วุจฺจตี’’ติฯ  
</p>
  
<p>อิธ ภาวกเมฺมสุ อตฺตโนปทุปฺปตฺติํ เกจิ อกฺขรจินฺตกา อวสฺสมิจฺฉนฺตีติ เตสํ มติวิภาวนตฺถมเมฺหหิ ภาวกมฺมานํ กฺริยาปทานิ อตฺตโนปทวเสนุทฺทิฎฺฐานิ เจว นิทฺทิฎฺฐานิ จฯ สพฺพานิปิ ปเนตานิ ติการกานิ กฺริยาปทานิ กฺริยาปทมาลมิจฺฉตา ปรสฺสปทตฺตโนปทวเสน โยเชตพฺพานิฯ ปาฬิอาทีสุ หิ ติการกานิ กฺริยาปทานิ ปรสฺสปทตฺตโนปทวเสน ทฺวิธา ฐิตานิฯ เสยฺยถิทํ? ภควา สาวตฺถิยํ วิหรติฯ สมาธิชฺฌานกุสลา, วนฺทนฺติ โลกนายกํฯ โมนํ วุจฺจติ ญาณํฯ อตฺถาภิสมยา ธีโร, ปณฺฑิโตติ ปวุจฺจติฯ กถํ ปฎิปนฺนสฺส ปุคฺคลสฺส รูปํ วิโภติ วิภวิยฺยติฯ โส  ปหียิสฺสติฯ ปณฺฑุกมฺพเล นิกฺขิตฺตํ ภาสเต ตปเตฯ ปูชโก ลภเต ปูชํฯ ปุตฺตกามา ถิโย ยาจํ, ลภเนฺต ตาทิสํ สุตํฯ อสิโต ตาทิ วุจฺจเต สพฺรหฺมาฯ อคฺคิชาทิ ปุเพฺพว ภูยเตฯ โส ปหีเยถาปิ โน ปหีเยถาติ เอวํ ทฺวิธา ฐิตานิฯ อตฺริทํ ปาฬิววตฺถานํ –</p>


<p>
ติการกานิ สพฺพานิ, กฺริยาปทานิ ปายโต;  
  
ปรสฺสปทโยเคน, ทิสฺสนฺติ ปิฎกตฺตเยฯ  
</p>
  
<p>
อตฺตโนปทยุตฺตานิ, จุณฺณิเยสุ ปเทสุ หิ;  
  
อตีวปฺปานิ คาถาสุ, ปทานีติ พหูนิ ตุฯ  
</p>
  
<p>
คาถาสุ เจวิตรานิ, จุณฺณิเยสุ ปเทสุ จ;  
  
สุพหูเนว หุตฺวาน, ทิสฺสนฺตีติ ปกาสเยฯ  
</p>
  
<p>ปทานํ นิเทฺทโส ปนติ อนฺติอาทีนํ เตสํ เตสํ วจนานมนุรูเปน โยเชตโพฺพฯ เอวํ ติการกกฺริยาปทานิ สรูปโต ววตฺถานโต นิเทฺทสโต จ เวทิตพฺพานิฯ</p>


<p>อิทานิ โนปสคฺคากมฺมิกาทิวเสน ภวติสฺส ธาตุสฺส วินิจฺฉยํ วทาม –</p>


<p>
โนปสคฺคา อกมฺมา จ, โสปสคฺคา อกมฺมิกา;  
  
โสปสคฺคา สกมฺมา จ, อิติ  
ภู  
ติ วิภาวิตาฯ  
</p>
  
<p>
อิทํ ตุ วจนํ ‘‘ธมฺม-ภูโต ภุตฺวา’’ติอาทิสุ;  
  
ปตฺตานุภวนตฺถํ เม, วิวเชฺชตฺวา อุทีริตํฯ  
</p>
  
<p>
เอเตน ปน อเตฺถน, โนปสคฺคสกมฺมิกํ;  
  
คเหตฺวา จตุธา โหติ, อิติ เญยฺยํ วิเสสโตฯ  
</p>
  
<p>
โนปสคฺคา อกมฺมา จ, โสปสคฺคา อกมฺมิกา;  
  
ภู  
ธาตุ การิเต สเนฺต, เอกกมฺมา ภวนฺติ หิฯ  
</p>
  
<p>
‘‘ภาเวติ  
กุสลํ ธมฺมํ, วิภาเวตี’’ติมานิธ;  
  
ทเสฺสตพฺพานิ วิญฺญูหิ, สาสนญฺญูหิ สาสเนฯ  
</p>
  
<p>
โสปสคฺคา สกมฺมา ตุ, การิตปฺปจฺจเย สติ;  
  
ทฺวิกมฺมาเยว โหตีติ, ญาตพฺพํ วิญฺญุนา กถํฯ  
</p>
  
<p>
อภิภาเวนฺติ ปุริสา, ปุริเส ปาณชาติกํ;  
  
อนุภาเวติ ปุริโส, สมฺปตฺติํ ปุริสํ อิติฯ  
</p>
  
<p>
อิทํ สกมฺมกํ นาม, อกมฺมกมิทํ อิติ;  
  
กถมเมฺหหิ ญาตพฺพํ, วิตฺถาเรน วเทถ โนฯ  
</p>
  
<p>
วิตฺถาเรเนว กิํ วตฺตุํ, สโกฺกมิ เอกเทสโต;  
  
กถยิสฺสามิ สกฺกจฺจํ, วทโต เม นิโพธถฯ  
</p>
  
<p>
อาขฺยาติกปทํ นาม, ทุวิธํ สมุทีริตํ;  
  
สกมฺมกมกมฺมญฺจ, อิติ วิญฺญู วิภาวเยฯ  
</p>
  
<p>
ตตฺร ยสฺส ปโยคมฺหิ, ปทสฺส กตฺตุนา กฺริยา;  
  
นิปฺผาทิตา วินา กมฺมํ, น โหติ ตํ สกมฺมกํฯ  
</p>
  
<p>
‘‘ปจตี’’ติ หิ วุเตฺต ตุ, เยน เกนจิ ชนฺตุนา;  
  
โอทนํ วา ปนญฺญํ วา, กิญฺจิ วตฺถุนฺติ ญายติฯ  
</p>
  
<p>
ยสฺส ปน ปโยคมฺหิ, กเมฺมน รหิตา กฺริยา;  
  
ปทสฺส ญายเต เอตํ, อกมฺมกนฺติ ตีรเยฯ  
</p>
  
<p>
‘‘ติฎฺฐติ เทวทโตฺต’’ติ, วุเตฺต เกนจิ ชนฺตุนา;  
  
ฐานํว พุทฺธิวิสโย, กมฺมภูตํ น กิญฺจิปิฯ  
</p>
  
<p>
สกมฺมกปทํ ตตฺถ, กตฺตารํ กมฺมเมว จ;  
  
ปกาเสติ ยถาโยค-มิติ วิญฺญู วิภาวเยฯ  
</p>
  
<p>
‘‘โอทนํ ปจติ โปโส, โอทโน ปจฺจเต สยํ’’;  
  
อิจฺจุทาหรณา เญยฺยา, อวุเตฺตปิ อยํ นโยฯ  
</p>
  
<p>
อกมฺมกปทํ  
นาม, กตฺตารํ ภาวเมว จ;  
  
ยถารหํ ปกาเสติ, อิติ ธีโรปลกฺขเยฯ  
</p>
  
<p>
กตฺตารํ ‘‘ติฎฺฐติ’’จฺจตฺร, สูเจติ ภาวนามกํ;  
  
‘‘อุปฎฺฐียติ’’ อิจฺจตฺร, อวุเตฺตปิ อยํ นโยฯ  
</p>
  
<p>
เอวํ สกมฺมกากมฺมํ, ญตฺวา โยเชยฺย พุทฺธิมา;  
  
ติกมฺมกญฺจ ชาเนยฺย, กราโท การิเต สติฯ  
</p>
  
<p>
‘‘สุวณฺณํ กฎกํ โปโส, กาเรติ ปุริส’’นฺติ จ;  
  
‘‘ปุริโส ปุริเส คามํ, รถํ วาเหติ’’อิจฺจปิฯ  
</p>
  
<p>
เอตฺถ  
ภวติ  
ธาตุมฺหิ, นโย เอโส น ลพฺภติ;  
  
ตสฺมา ทฺวิกมฺมกเญฺญว, ปทเมตฺถ วิภาวิตํฯ  
</p>
  
<p>
เอทิโส จ นโย นาม, ปาฬิยํ ตุ น ทิสฺสติ;  
  
เอกจฺจานํ มเตเนว, มยา เอวํ ปกาสิโตฯ  
</p>
  
<p>
เอตฺถ จ ‘‘ตเมนํ ราชา, วิวิธา กมฺมการณา;  
  
การาเปตี’’ติ โย ปาโฐ,  
นิเทฺทเส  
ตํ สุนิทฺทิเสฯ  
</p>
  
<p>
‘‘มนุเสฺสหี’’ติ อาหริตฺวา, ปาฐเสสํ สุเมธโส;  
  
‘‘สุนเขหิปิ ขาทาเปนฺติ’’, อิติ ปาฐสฺส ทสฺสนาฯ  
</p>
  
<p>
เอตํ นยํ วิทู ญตฺวา, โยเช ปาฐานุรูปโต;  
  
‘‘สุวณฺณํ กฎกํ โปโส, กาเรติ ปุริเสนิ’’ติฯ  
</p>
  
<p>
วิกรณปฺปจฺจยาว, วุตฺตา เอตฺถ สรูปโต;  
  
สคเณ สคเณ เตสํ, วุตฺติํ ทีเปตุเมว จฯ  
</p>
  
<p>
‘‘อสฺมิํ คเณ อยํ ธาตุ, โหตี’’ติ เตหิ วิญฺญุโน;  
  
วิญฺญาเปตุญฺจ อเญฺญหิ, ญาปนา ปจฺจเยหิ นฯ  
</p>
  
<p>
ตถา หิ ภาวกเมฺมสุ, วิหิโต ปจฺจโย ตุ โย;  
  
อฎฺฐวิเธปิ ธาตูนํ, คณสฺมิํ สมฺปวตฺตติฯ  
</p>
  
<p>
ภู  
ธาตุเชสุ  
รูเปสุ, อสโมฺมหาย โสตุนํ;  
  
นานาวิโธ นโย เอวํ, มยา เอตฺถ ปกาสิโตฯ  
</p>
  
<p>
เย โลเก อปฺปยุตฺตา วิวิธวิกรณาขฺยาตสเทฺทสฺวเฉกา,  
  
เต ปตฺวาขฺยาตสเทฺท อวิคตวิมตี โหนฺติ ญาณีปิ ตสฺมา;  
  
อจฺจนฺตเญฺญว ธีโร สปรหิตรโต สาสเน ทฬฺหเปโม,  
  
โยคํ เตสํ ปโยเค ปฎุตรมติตํ ปตฺถยาโน กเรยฺยฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ  
</p>
  
วิญฺญูนํ โกสลฺลตฺถาย กเต สทฺทนีติปฺปกรเณ  
</p>
  
สวิกรณาขฺยาตวิภาโค นาม  
</p>
  
ปฐโม ปริเจฺฉโทฯ  
</p>
  
  
  
  
  