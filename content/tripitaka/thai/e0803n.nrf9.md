<h1>๙. นปุํสกลิงฺคนามิกปทมาลา</h1>
<p>อถ ปุพฺพาจริยมตํ ปุเรจรํ กตฺวา นิคฺคหีตนฺตนปุํสกลิงฺคานํ ‘‘ภูตํ’’อิจฺจาทิกสฺส ปกติรูปสฺส นามิกปทมาลํ วกฺขาม –</p>


<p>จิตฺตํ, จิตฺตานิฯ จิตฺตํ, จิตฺตานิฯ จิเตฺตน, จิเตฺตหิ, จิเตฺตภิฯ จิตฺตสฺส, จิตฺตานํฯ จิตฺตา, จิตฺตสฺมา, จิตฺตมฺหา, จิเตฺตหิ, จิเตฺตภิฯ จิตฺตสฺส, จิตฺตานํฯ จิเตฺต, จิตฺตสฺมิํ, จิตฺตมฺหิ, จิเตฺตสุฯ โภ จิตฺต, โภ จิตฺตา, ภวโนฺต จิตฺตานิฯ มตํฯ</p>


<p>เอตฺถ กิญฺจาปิ ‘‘จิตฺตา’’ติ ปจฺจตฺตพหุวจนํ ‘‘จิเตฺต’’ติ อุปโยคพหุวจนญฺจ อนาคตํ, ตถาปิ ตตฺถ ตตฺถ อเญฺญสมฺปิ ตาทิสานํ นิคฺคหีตนฺตนปุํสกรูปานํ ทสฺสนโต ยญฺจ ‘‘ฉ จิตฺตา อพฺยากตา’’ติอาทิทสฺสนโต คเหตพฺพเมว , ตสฺมา ‘‘จิตฺตํ, จิตฺตานิ, จิตฺตาฯ จิตฺตํ, จิตฺตานิ, จิเตฺต’’ติ กโม เวทิตโพฺพฯ นิคฺคหีตนฺตานญฺหิ นปุํสกลิงฺคานํ กตฺถจิ การนฺตปุลฺลิงฺคานํ วิย ปจฺจโตฺตปโยคพหุวจนานิ ภวนฺติฯ ตานิ จ ปุลฺลิเงฺคน วา สลิเงฺคน วา อลิเงฺคน วา สทฺธิํ สมานาธิกรณานิ หุตฺวา เกวลานิ วา ปาวจเน สญฺจรนฺติฯ อตฺร ‘‘จตฺตาโร สติปฎฺฐานาฯ จตฺตาโร สมฺมปฺปธานาฯ สเพฺพ มาลา อุเปนฺติมํฯ ยสฺส เอเต ธนา อตฺถิฯ จตฺตาโร มหาภูตาฯ ตีณินฺทฺริยาฯ เทฺว อินฺทฺริยาฯ ทสินฺทฺริยาฯ เทฺว มหาภูเต นิสฺสาย เทฺว มหาภูตา, ปญฺจ วิญฺญาณา, จตุโร อเงฺค อธิฎฺฐาย, เสมิ วมฺมิกมตฺถเก, รูปา สทฺทา รสา คนฺธาฯ รูเป จ สเทฺท จ อโถ รเส จฯ จกฺขุญฺจ ปฎิจฺจ รูเป จ อุปฺปชฺชติ จกฺขุวิญฺญาณ’’นฺติ เอวมาทโย อเนกสตา ปาฬิปฺปเทสา ทฎฺฐพฺพาฯ</p>


<p>เอตฺถ ปน ‘‘สติปฎฺฐานา’’ติอาทีนิ ปทานิ ลิงฺควิปลฺลาสวเสน วุตฺตานีติ น คเหตพฺพานิ สทฺทาทีนํ ปฐเมกวจนฎฺฐาเน การนฺตปุลฺลิงฺคภาเวน ฐิตภาวสฺส อทสฺสนโตฯ ‘‘จตฺตาโร’’ติอาทีนิเยว ปน ปทานิ ลิงฺควิปลฺลาสวเสน วุตฺตานีติ คเหตพฺพานิ นิโยคา นิคฺคหีตเนฺตหิ นปุํสกลิเงฺคหิ สทฺทาทีหิ สทฺธิํ เตสํ สมานาธิกรณภาวสฺส ทสฺสนโตติฯ</p>


<p>เกเจตฺถ วเทยฺยุํ – นนุ ‘‘สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทิปฺปโยคทสฺสนโต สทฺทาทีนํ  การนฺตปุลฺลิงฺคภาโว ลพฺภติฯ เอวํ สเนฺต กสฺมา ตุเมฺหหิ สทฺทาทีนํ ปฐเมกวจนฎฺฐาเน การนฺตปุลฺลิงฺคภาเวน ฐิตภาวสฺส อทสฺสนโต’’ติ วุตฺตํ, กสฺมา จ เอกนฺตโต สทฺทาทีนํ นิคฺคหีตนฺตนปุํสกลิงฺคตา อนุมตา, นนุ ‘‘สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทิทสฺสนโต ‘‘จตฺตาโร สติปฎฺฐานา’’ติอาทีสุปิ สทฺทาทโย ลิงฺควิปลฺลาสวเสน วุตฺตา’’ติ วตฺตพฺพาติ? น วตฺตพฺพา, กสฺมาติ เจ? ‘‘สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทีสุปิ สทฺทาทีนํ ลิงฺควิปลฺลาสวเสน อนิจฺฉิตพฺพโตฯ ตตฺถ หิ ปุลฺลิเงฺคน สเทฺทน โยเชตุํ ธมฺมิสฺสโร ภควา เปกฺขํ กตฺวา ‘‘สติปฎฺฐาโน, จิโตฺต, จิตฺตา’’ติ จ อภาสิฯ เกวลา หิ  จิตฺตสทฺทาทโย การนฺตปุลฺลิงฺคภาเวน กตฺถจิปิ โยชิตา น สนฺติ, นิคฺคหีตนฺตนปุํสกภาเวน ปน โยชิตา สนฺติฯ</p>


<p>ตถา หิ ‘‘จิโตฺต คหปตี’’ติ เอตฺถาปิ ปุลฺลิงฺคสทฺทํ อเปกฺขิตฺวา วิญฺญาเณ ปวตฺตํ จิตฺตนามํ ปณฺณตฺติวเสน ปุคฺคเล อาโรเปตฺวา ปุคฺคลวาจกํ กตฺวา ‘‘จิโตฺต’’ติ วุตฺตํฯ ยทิ ปน วิญฺญาณสงฺขาตํ จิตฺตมธิเปฺปตํ สิยา, ‘‘จิตฺต’’มิเจฺจว วุเจฺจยฺยฯ ตสฺมา ‘‘จิโตฺต คหปติ, จิตฺตา อิตฺถี’’ติอาทีสุ ลิงฺควิปลฺลาโส น อิจฺฉิตโพฺพ สาเปกฺขตฺตา สทฺทาทีนํฯ ยถา จ เอตฺถ, เอวํ ‘‘สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทีสุปิ ลิงฺควิปลฺลาโส น อิจฺฉิตโพฺพฯ ‘‘จตฺตาโร สติปฎฺฐานา’’ติอาทีสุ ปน สทฺทาทีนํ อเปกฺขิตพฺพานิ ปทานิ น สนฺติ, เยหิ เต ปุลฺลิงฺคานิ สิยุํ, ตสฺมา ‘‘จตฺตาโร’’ติอาทีนิเยว ปทานิ ปริวเตฺตตฺวา ‘‘จตฺตาริ, สพฺพานิ, เอตานี’’ติ นปุํสกลิงฺควเสน คเหตฺวา ‘‘สติปฎฺฐานา , สมฺมปฺปธานา’’ติอาทีหิ ปเทหิ โยเชตพฺพานิฯ อีทิเสสุ ฐาเนสุ เกจิ อฎฺฐกถาจริยา การโลปํ อิจฺฉนฺติ ‘‘ยา ปุเพฺพ โพธิสตฺตานํ, ปลฺลงฺกวรมาภุเช, นิมิตฺตานิ ปทิสฺสนฺตี’’ติ เอตฺถ วิยฯ อทสฺสนญฺหิ โลโป, ตสฺมา ‘‘จตฺตาริ สติปฎฺฐานานิ, จตฺตาริ สมฺมปฺปธานานิ, สพฺพานิ มาลานี’ติอาทิกา โยชนา กาตพฺพาฯ</p>


<p>เกจิ ปน ‘‘สเพฺพ มาลา อุเปนฺติ ม’’นฺติ เอตฺถ สทฺทํ อิตฺถิลิงฺคนฺติ มญฺญิตฺวา ปุลฺลิงฺคภูตํ สทฺทํ อิตฺถิลิงฺควเสน ปริวเตฺตตฺวา ‘‘สพฺพา มาลา’’ติ อตฺถํ กเถนฺติฯ ตํ กิญฺจาปิ ยุตฺตตรํ วิย ทิสฺสติ, ตถาปิ น คเหตพฺพํฯ น หิ โส ภควา ลิงฺคํ นญฺญาสิ, น จ ‘‘สพฺพา มาลา อุเปนฺติ ม’’นฺติ เทฺว ปทานิ อิตฺถิลิงฺคานิ กตฺวา วตฺตุํ น สกฺขิฯ โย เอวํ วิสทิสลิงฺคานิ ปทานิ อุจฺจาเรสิฯ ชานโนฺตเยว ปน ภควา วตฺตุํ สโกฺกโนฺตเยว จ ‘‘สเพฺพ มาลา อุเปนฺติ ม’’นฺติ วิสทิสลิงฺคานิ ปทานิ อุจฺจาเรสิ, ตสฺมา ปุลฺลิงฺคภูตํ สทฺทํ ‘‘สพฺพานี’’ติ นปุํสกลิงฺควเสน ปริวเตฺตตฺวา  ‘‘ตีณินฺทฺริยา’’ติ ปทํ วิย ลุตฺตกาเรน นปุํสกลิเงฺคน สเทฺทน โยเชตฺวา ‘‘สพฺพานิ มาลานี’’ติ อโตฺถ คเหตโพฺพ กตฺถจิ ‘‘ยสฺส เอเต ธนา อตฺถี’’ติ เอตฺถ วิยฯ เอตฺถ หิ ยสฺส เอตานิ ธนานีติ อโตฺถฯ อิทเมฺปตฺถ สลฺลกฺขิตพฺพํฯ สโทฺท ทฺวิลิโงฺค อิตฺถินปุํสกวเสนฯ ติฎฺฐตุ ตสฺสิตฺถิลิงฺคตฺตํ สุวิเญฺญยฺยตฺตา, นปุํสกเตฺต ปน ตีณิ มาลานิฯ ‘‘มาเลหิ จ คเนฺธหิ จ ภควโต สรีรํ ปูเชนฺตี’’ติอาทโย นปุํสกปฺปโยคานิปิ พหู สนฺทิสฺสนฺตีติฯ</p>


<p>ยทิ ปน โภ สโทฺท อิตฺถินปุํสกวเสน ทฺวิลิโงฺค, ‘‘สเพฺพ มาลา อุเปนฺติ ม’’นฺติ เอตฺถ สทฺทสฺส อิตฺถิลิงฺคภาวปริกปฺปเน โก โทโส อตฺถีติ? อเตฺถว อิตฺถิลิงฺคสทฺทสฺส  ปุลฺลิงฺคภูเตน สพฺพนามิกปเทน สทฺธิํ สมานาธิกรณภาวสฺสาภาวโต, นปุํสกลิงฺคสฺส ปน ปุลฺลิงฺคภูเตน สพฺพนามิกปเทน สทฺธิํ สมานาธิกรณภาวสฺส อุปลพฺภนโตฯ เตเนว จ ‘‘เอเต ธนา’’ติอาทโย ปโยคา ปาวจเน พหุธา ทิฎฺฐาฯ เอตฺถาปิ ปน วเทยฺยุํ ‘‘ธนาติอาทีนิ วิปลฺลาสวเสน ปุลฺลิงฺคานิเยว ‘‘เอเต’’ติอาทีหิ สมานาธิกรณปเทหิ โยชิตตฺตา’’ติฯ น, นปุํสกานิเยเวตานิฯ ยทิ หิ ‘‘ธนา’’ติอาทีนิ ปุลฺลิงฺคานิ สิยุํ, กตฺถจิ ปจฺจเตฺตกวจนฎฺฐาเน ‘‘เอโส’’ติอาทีหิ การนฺตสมานาธิกรณปเทหิ โยชิตา การนฺตสทฺทาทโย สิยุํฯ ตถารูปานํ อภาวโต ปน ‘‘ธนา อินฺทฺริยา วิญฺญาณา’’ติอาทโย สทฺทา นปุํสกลิงฺคานิเยว โหนฺติฯ อยํ นโย ปจฺจตฺตพหุวจนฎฺฐาเนเยว ลพฺภติฯ นปุํสกลิงฺคานิ หิ วิสทาการานิ ปุลฺลิงฺครูปานิ วิย หุตฺวา ปุลฺลิเงฺคหิปิ สทฺธิํ จรนฺติ, นปุํสกา วิย ปุริสเวสธาริโน ปุริเสหีติ นิฎฺฐเมตฺถาวคนฺตพฺพํฯ</p>


<p>อถาปิ เต ปุเพฺพ วุตฺตวจนํ ปุน ปริวเตฺตตฺวา เอวํ วเทยฺยุํ ‘‘จิโตฺต คหปติ, จิตฺตา อิตฺถี’’ติอาทีสุ จิตฺตํ เอตสฺส อตฺถีติ จิโตฺต, จิตฺตํ เอติสฺสา อตฺถีติ จิตฺตา ยถา ‘‘สโทฺธ, สทฺธา’’ติ เอวํ อสฺสตฺถีติ อตฺถวเสน คเหตพฺพโต ลิงฺควิปลฺลาโส นิจฺฉิตโพฺพ, ‘‘สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทีนิ ปน เอวรูปสฺส อตฺถสฺส อคฺคเหตพฺพโต ‘‘สติปฎฺฐานํ ธโมฺม, จิตฺตํ ธโมฺม, จิตฺตานิ ธมฺมา’’ติ วตฺตเพฺพ ลิงฺควิปลฺลาเสน ‘‘สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทิ วุตฺตนฺติ ลิงฺควิปลฺลาโส อิจฺฉิตโพฺพ’’ติ? ตนฺน, ‘‘จิโตฺต คหปตี’’ติอาทีสุ ปน ‘‘สติปฎฺฐาโน ธโมฺม’’ติอาทีสุ จ สทฺทาทีนํ ทีนํ อเปกฺขนวเสน นิจฺจํ ปุลฺลิงฺคภาวสฺส อิจฺฉิตตฺตาฯ</p>


<p>ตถา  หิ เอกนฺตนปุํสกลิโงฺคปิ สโทฺท อภิสงฺขาราเปกฺขนวเสน ‘‘ปุโญฺญ อภิสงฺขาโร’’ติ ปุลฺลิโงฺค ชาโต, ตถา เอกนฺตนปุํสกลิงฺคาปิ สทฺทาทโย อญฺญสฺสตฺถสฺสาเปกฺขนวเสน ‘‘ปทุโม ภควา, ปทุมา เทวี, มงฺคโล ภควา, มงฺคลา อิตฺถี’’ติ จ ปุมิตฺถิลิงฺคา ชาตาฯ เอกนฺตปุลฺลิงฺคาปิ หตฺถิวิเสสวาจกา สทฺทาทโย เปกฺขนวเสน ‘‘กาลาวกญฺจ คเงฺคยฺย’’นฺติอาทินา นปุํสกลิงฺคา ชาตาฯ ตทเปกฺขนวเสน หิ  ‘‘กาลาวโก จ คเงฺคโยฺย’’ติอาทิ ปุลฺลิงฺคนิเทฺทโส ทิสฺสติฯ เอวํ ตํตทตฺถานมเปกฺขนวเสน ตํตํปกติลิงฺคํ นาเสตฺวา อปรํ ลิงฺคํ ปติฎฺฐาเปตฺวา นิเทฺทโส ทิสฺสติ, น จ ตานิ สพฺพานิปิ ลิงฺคานิ ตทฺธิตวเสน อญฺญลิงฺคานิ ชาตานิ, อถ โข ทีนํ อเปกฺขนวเสเนว อญฺญลิงฺคานิ ชาตานิ, ตสฺมา ‘‘เปตานิ โภติ ปุตฺตานิ, ขาทมานา ตุวํ ปุเรฯ สิวิปุตฺตานิ จวฺหยฯ เอวํ ธมฺมานิ สุตฺวาน, วิปฺปสีทนฺติ ปณฺฑิตา’’ติอาทีสุเยว ลิงฺควิปลฺลาโส อิจฺฉิตโพฺพ อนญฺญาเปกฺขกตฺตา วุตฺตสทฺทาทีนํ, น ปน ‘‘จิโตฺต คหปติ, จิตฺตา อิตฺถี, สติปฎฺฐาโน ธโมฺม, จิโตฺต ธโมฺม, จิตฺตา ธมฺมา’’ติอาทีสุ สทฺทาทีนํ วิปลฺลาโส อิจฺฉิตโพฺพ ทีนํ อเปกฺขกตฺตา เตสนฺติ นิฎฺฐเมตฺถาวคนฺตพฺพํ, อิทญฺจ เอกจฺจานํ สโมฺมหฎฺฐานํ, ตสฺมา สทฺธมฺมฎฺฐิติยา อยํ นีติ สทฺธาสมฺปเนฺนหิ กุลปุเตฺตหิ สาธุกํ มนสิ กาตพฺพาฯ</p>


<p>พทรติตฺถวิหารวาสี  ปน ‘‘อปริมาณา ปทา อปริมาณา อกฺขรา อปริมาณา พฺยญฺชนาติ ปาฬิปฺปเทเส  ‘ปทา อกฺขรา พฺยญฺชนา’ติ ลิงฺควิปลฺลาโส กโตติ ทฎฺฐพฺพ’’นฺติ อาหฯ เอตฺถาปิ มยํ ‘‘ปทา’’ติ อิทํ ‘‘อินฺทฺริยา รูปา’’ติอาทีนิ วิย นปุํสกลิงฺคเมวาติ วทาม การนฺตวเสน ปฐเมกวจนนฺตภาวาภาวโต, อิตรทฺวยํ ปน นปุํสกลิงฺคนฺติปิ ปุลฺลิงฺคนฺติปิ คเหตพฺพํ นิคฺคหีตการนฺตวเสน ปฐเมกวจนนฺตภาวสฺสูปลพฺภนโตฯ ตถา หิ ‘‘ปุตฺตานิ ลตานิ ปพฺพตานิ ธมฺมานี’’ติอาทีนํเยว ลิงฺควิปลฺลาสานิ อิจฺฉิตพฺพานิ นิคฺคหีตนฺตวเสน ปฐเมกวจนนฺตตาย อนุปลทฺธิโต, เตสการการนฺตวเสน ปฐเมกวจนนฺตตาทสฺสนโตฯ ‘‘ชราธมฺมํ มา ชีรี’’ติ อิทํ ปน อญฺญปทตฺถวเสน นปุํสกํ ชาตนฺติ ทฎฺฐพฺพํฯ</p>


<p>ภูตํ, ภูตานิ, ภูตาฯ ภูตํ, ภูตานิ, ภูเตฯ ภูเตน, ภูเตหิ, ภูเตภิฯ ภูตสฺส, ภูตานํฯ ภูตา, ภูตสฺมา, ภูตมฺหา, ภูเตหิ, ภูเตภิฯ ภูตสฺส, ภูตานํฯ ภูเต, ภูตสฺมิํ, ภูตมฺหิ, ภูเตสุฯ โภ ภูต, ภวโนฺต ภูตานิ, ภวโนฺต ภูตาฯ เอวํ นเยน นามิกปทมาลา ภวติฯ</p>


<p>อิมินา นเยน ‘‘มหาภูตํ ภวิตฺตํ ภูนํ ภวน’’มิจฺจาทีนํ ธาตุมยานํ นิคฺคหีตนฺตปทานํ อเญฺญสญฺจ ‘‘วตฺต’’มิจฺจาทีนํ นิคฺคหีตนฺตปทานํ นามิกปทมาลา เวทิตพฺพาฯ</p>


<p>
วตฺตํ รูปํ โสตํ ฆานํ, ทุกฺขํ ปุปฺผํ ฌานํ ญาณํ;  
  
ทานํ สีลํ ปุญฺญํ ปาปํ, วชฺชํ สจฺจํ ยานํ ฉตฺตํฯ  
</p>
  
<p>
สกฎํ กนกํ ตครํ นครํ, ตรณํ จรณํ ธรณํ มรณํ;  
  
นยนํ วทนํ กรณํ ลวนํ, วสนํ ปวนํ ภวนํ คคนํฯ  
</p>
  
<p>
อมตํ ปุฬินํ มาลํ, อาสนํ สวนํ มุขํ;  
  
ปทุมํ อุปฺปลํ วสฺสํ, โลจนํ สาธนํ สุขํฯ  
</p>
  
<p>
ตาณํ  
มูลํ ธนํ กูลํ, มงฺคลํ นฬินํ ผลํ;  
  
หิรญฺญํ อมฺพุชํ ธญฺญํ, ชาลํ ลิงฺคํ ปทํ ชลํฯ  
</p>
  
<p>
องฺคํ ปณฺณํ สุสานํ สํ, อาวุธํ หทยํ วนํ;  
  
โสปานํ จีวรํ ปาณํ, อลาตํ อินฺทฺริยํ กุลํฯ  
</p>
  
<p>
โลหํ กณํ พลํ ปีฐํ, อณฺฑํ อารมฺมณํ ปุรํ;  
  
อรญฺญํ ตีรมสฺสตฺถ-มิจฺจาทีนิ สมุทฺธเรฯ  
</p>
  
<p>อิมานิ สเทฺทน สพฺพถาปิ สทิสานิ, อิมานิ ปน วิสทิสานิฯ เสยฺยถิทํ –</p>


<p>
‘‘จมฺมํ เวสฺม’’นฺติอาทีนิ, เอกธาเยว ภิชฺชเร;  
  
‘‘กมฺมํ ถามํ คุณว’’นฺติ-อาทีนิ ตุ อเนกธาฯ  
</p>
  
<p>กถํ?</p>


<p>จเมฺม, จมฺมสฺมิํ, จมฺมมฺหิ, จมฺมนิ, เวเสฺม, เวสฺมสฺมิํ, เวสฺมมฺหิ, เวสฺมนิ, ฆเมฺม, ฆมฺมสฺมิํ, ฆมฺมมฺหิ, ฆมฺมนิฯ เอวํ อญฺญานิปิ โยเชตพฺพานิฯ</p>


<p>กมฺมํ, กมฺมานิ, กมฺมาฯ กมฺมํ, กมฺมานิ, กเมฺมฯ กเมฺมน, กมฺมุนา, กมฺมนา, กเมฺมหิ, กเมฺมภิฯ กมฺมสฺส, กมฺมุโน, กมฺมานํฯ กมฺมสฺมา, กมฺมมฺหา, กมฺมุนา, กเมฺมหิ, กเมฺมภิฯ กมฺมสฺส, กมฺมุโน, กมฺมานํฯ กเมฺม, กมฺมสฺมิํ, กมฺมมฺหิ, กมฺมนิ, กเมฺมสุฯ โภ กมฺม, ภวโนฺต กมฺมานิ, ภวโนฺต กมฺมาฯ</p>


<p>สทฺทสฺส ปน ตติเยกวจนฎฺฐานาทีสุ ‘‘ถาเมน, ถามุนา, ถามสฺส, ถามุโน’’ติ จ, ‘‘ถามา, ถามสฺมา, ถามมฺหา, ถามุนา’’ติ จ โยเชตพฺพํฯ</p>


<p>ปจฺจยวตํ ปน นิคฺคหีตนฺตสทฺทานํ ‘‘คุณวํ จิตฺตํ, รุจิมํ ปุปฺผํ, ปาปิมํ กุลํ’’ อิจฺจาทิปโยควเสน –</p>


<p>คุณวํ , คุณวนฺตานิ, คุณวนฺตา, คุณวนฺติฯ คุณวนฺตํ, คุณวนฺตานิ, คุณวเนฺต คุณวนฺติฯ คุณวตา, คุณวเนฺตน, คุณวเนฺตหิ, คุณวเนฺตภิฯ คุณวโต, คุณวนฺตสฺส, คุณวตํ, คุณวนฺตานํฯ คุณวตา, คุณวนฺตา, คุณวนฺตสฺมา, คุณวนฺตมฺหา, คุณวเนฺตหิ, คุณวเนฺตภิฯ คุณวโต, คุณวนฺตสฺส, คุณวตํ, คุณวนฺตานํฯ คุณวติ, คุณวเนฺต, คุณวนฺตสฺมิํ, คุณวนฺตมฺหิ, คุณวเนฺตสุฯ โภ คุณว, ภวโนฺต คุณวนฺตานิ, คุณวนฺติฯ</p>


<p>เอวํ ‘‘รุจิมํ, รุจิมนฺตานิ, รุจิม’’นฺติอิจฺจาทินา, ‘‘ปาปิมํ, ปาปิมนฺตานิ, ปาปิม’’นฺติ อิจฺจาทินา จ โยเชตพฺพํฯ อปิเจตฺถ ‘‘คุณวํ พลวํ ยสวํ สติมํ คติมํ’’อิจฺจาทินา ปโยคา วิตฺถาเรตพฺพาฯ</p>


<p>สทฺทสฺส ‘‘กโรนฺตํ จิตฺตํ, กโรนฺตํ กุล’’นฺติ ปโยควเสน –</p>


<p>กโรนฺตํ, กโรนฺตานิ, กโรนฺตา, กโรนฺติฯ กโรนฺตํ, กโรนฺตานิ, กโรเนฺต, กโรนฺติฯ กโรตา, กโรเนฺตน, กโรเนฺตหิ, กโรเนฺตภิฯ กโรโต, กรโต, กโรนฺตสฺส, กโรนฺตานํ, กโรตํฯ กโรตา, กโรนฺตา, กโรนฺตสฺมา, กโรนฺตมฺหา, กโรเนฺตหิ, กโรเนฺตภิฯ กโรโต, กรโต, กโรนฺตสฺส, กโรนฺตานํ, กโรตํฯ กโรติ, กโรเนฺต, กโรนฺตสฺมิํ, กโรนฺตมฺหิ, กโรเนฺตสุฯ โภ กโรนฺต, ภวโนฺต, กโรนฺตานิ, กโรนฺตา, กโรนฺตีติ โยเชตพฺพํฯ</p>


<p>คจฺฉนฺตสทฺทสฺส ตุ ‘‘คจฺฉนฺตํ จิตฺตํ, คจฺฉนฺตํ กุล’’นฺติ ปโยควเสน –</p>


<p>คจฺฉนฺตํ, คจฺฉนฺตานิ, คจฺฉนฺตาฯ คจฺฉนฺตํ, คจฺฉนฺตานิ, คจฺฉเนฺตฯ คจฺฉตา, คจฺฉเนฺตน, คจฺฉเนฺตหิ, คจฺฉเนฺตภิฯ คจฺฉโต, คจฺฉนฺตสฺส, คจฺฉนฺตานํ, คจฺฉตํฯ คจฺฉตา, คจฺฉนฺตา, คจฺฉนฺตสฺมา, คจฺฉนฺตมฺหา, คจฺฉเนฺตหิ , คจฺฉเนฺตภิฯ คจฺฉโต, คจฺฉนฺตสฺส, คจฺฉนฺตานํ, คจฺฉตํฯ คจฺฉติ, คจฺฉเนฺต, คจฺฉนฺตสฺมิํ, คจฺฉนฺตมฺหิ, คจฺฉเนฺตสุฯ โภ คจฺฉํ, โภ คจฺฉนฺตา, ภวโนฺต คจฺฉนฺตานิ, คจฺฉนฺตาติ โยเชตพฺพํฯ</p>


<p>เอวํ ‘‘จรนฺตํ ททนฺตํ ติฎฺฐนฺตํ จินฺตยนฺต’’นฺติอาทีสุปิ นามิกปทมาลา โยเชตพฺพาฯ</p>


<p>สทฺทสฺส ปน โกจิ เภโท, ตถา หิ ‘‘พาราณสิรชฺชํ นาม มหา’’ติ เอวํ ‘‘มหา’’อิติ นปุํสกปโยคทสฺสนโต ‘‘มหนฺตํ, มหา, มหนฺตานิ, มหนฺตาฯ มหนฺตํ, มหนฺตานิ, มหเนฺตฯ มหตา’’ติ กโม เวทิตโพฺพฯ สพฺพาเนตานิ สเทฺทน วิสทิสานิฯ</p>


<p>สวินิจฺฉโยยํ นิคฺคหีตนฺตนปุํสกลิงฺคานํ ปกติรูปสฺส นามิกปทมาลาวิภาโคฯ</p>

การนฺตตาปกติกํ นิคฺคหีตนฺตํ</p>

</p>


<p>อิทานิ ตสฺสีลตฺถสฺส กตรสฺสสฺส  อิเจฺจตสฺส สทฺทสฺส นามิกปทมาลํ วกฺขาม ปุพฺพาจริยมตํ ปุเรจรํ กตฺวา –</p>


<p>อฎฺฐิ, อฎฺฐี, อฎฺฐีนิฯ อฎฺฐิํ, อฎฺฐี, อฎฺฐีนิฯ อฎฺฐินา, อฎฺฐีหิ, อฎฺฐีภิฯ อฎฺฐิสฺส, อฎฺฐิโน, อฎฺฐีนํฯ อฎฺฐินา, อฎฺฐีหิ, อฎฺฐีภิฯ อฎฺฐิสฺส, อฎฺฐิโน, อฎฺฐีนํฯ อฎฺฐิสฺมิํ, อฎฺฐิมฺหิ, อฎฺฐีสุฯ โภ อฎฺฐิ, ภวโนฺต อฎฺฐี, ภวโนฺต อฎฺฐีนิฯ มตํฯ</p>


<p>กิญฺจาเปตฺถ นิสฺสกฺกวจนฎฺฐาเน ‘‘อฎฺฐิสฺมา, อฎฺฐิมฺหา’’ติ ปทานิ อนาคตานิ, ตถาปิ ตตฺถ ตตฺถ ตํสทิสปฺปโยคทสฺสนา คเหตพฺพานิฯ ยถา ปน สทฺทสฺส, เอวํ ‘‘สตฺถิ ทธิ วาริ อกฺขิ อจฺฉิ’’อิจฺจาทีนมฺปิ รูปานิ ภวนฺติฯ</p>


<p>อตฺถวิภาวิ , อตฺถวิภาวี, อตฺถวิภาวีนิฯ อตฺถวิภาวิํ, อตฺถวิภาวี, อตฺถวิภาวีนิฯ อตฺถวิภาวินา, อตฺถวิภาวีหิ, อตฺถวิภาวีภิฯ อตฺถวิภาวิสฺส, อตฺถวิภาวิโน, อตฺถวิภาวีนํฯ อตฺถวิภาวินา, อตฺถวิภาวิสฺมา อตฺถวิภาวิมฺหา, อตฺถวิภาวีหิ, อตฺถวิภาวีภิฯ อตฺถวิภาวิสฺส, อตฺถวิภาวิโน, อตฺถวิภาวีนํฯ อตฺถวิภาวิสฺมิํ, อตฺถวิภาวิมฺหิ, อตฺถวิภาวีสุฯ โภ อตฺถวิภาวิ, ภวโนฺต อตฺถวิภาวี, ภวโนฺต อตฺถวิภาวีนิฯ</p>


<p>เอวํ ‘‘ธมฺมวิภาวิ, จิตฺตานุปริวตฺติ, สุขการิ’’อิจฺจาทีนิปิฯ ตตฺถ อาทีนิ ปธานลิงฺคานิ อนญฺญาเปกฺขกตฺตา, อาทีนิ อปฺปธานลิงฺคานิ อญฺญาเปกฺขกตฺตาฯ</p>


<p>สวินิจฺฉโยยํ การนฺตนปุํสกลิงฺคานํ ปกติรูปสฺส นามิกปทมาลาวิภาโคฯ</p>


<p>วณฺณนฺตตาปกติกํ การนฺตนปุํสกลิงฺคํ นิฎฺฐิตํฯ</p>


<p>อิทานิ กตรสฺสสฺส  อิเจฺจตสฺส สทฺทสฺส นามิกปทมาลํ วกฺขาม ปุพฺพาจริยมตํ ปุเรจรํ กตฺวา –</p>


<p>อายุ, อายู, อายูนิฯ อายุํ, อายู, อายูนิฯ อายุนา, อายูหิ, อายูภิฯ อายุสฺส, อายุโน, อายูนํฯ อายุนา, อายูหิ, อายูภิฯ อายุสฺส, อายุโน, อายูนํฯ อายุสฺมิํ, อายุมฺหิ, อายูสุฯ โภ อายุ, ภวโนฺต อายู, ภวโนฺต อายูนิฯ มตํฯ</p>


<p>กิญฺจาเปตฺถ นิสฺสกฺกวจนฎฺฐาเน ‘‘อายุสฺมา, อายุมฺหา’’ติ ปทานิ อนาคตานิ, ตถาปิ ตตฺถ ตตฺถ ตํสทิสปฺปโยคทสฺสนโต คเหตพฺพานิฯ เอตฺถ จ สโทฺท ปุํนปุํสกลิโงฺค ทฎฺฐโพฺพฯ ตถา หิ ปาฬิยํ อฎฺฐกถาสุ จ ตสฺส ทฺวิลิงฺคตา  ทิสฺสติฯ ‘‘ปุนรายุ จ เม ลโทฺธ, เอวํ ชานาหิ มาริสฯ อายุ จสฺสา ปริกฺขีโณ อโหสี’’ติอาทีสุ หิ สโทฺท ปุลฺลิโงฺค, ตพฺพเสน ‘‘อายุ, อายู, อายโว’’ติอาทินา นเยน ยถาสมฺภวํ นามิกปทมาลา โยเชตพฺพาฯ ‘‘อคฺคํ อายุ จ วโณฺณ จฯ กิตฺตกํ ปนสฺส อายู’’ติอาทีสุ ปน นปุํสกลิโงฺค, ตพฺพเสน ‘‘อายุ, อายู, อายูนี’’ติ โยชิตาฯ</p>


<p>โคตฺรภุ, โคตฺรภู, โคตฺรภูนิฯ โคตฺรภุํ, โคตฺรภู, โคตฺรภูนิฯ โคตฺรภุนา, โคตฺรภูหิ, โคตฺรภูภิฯ โคตฺรภุสฺส, โคตฺรภุโน, โคตฺรภูนํฯ โคตฺรภุนา, โคตฺรภุสฺมา, โคตฺรภุมฺหา, โคตฺรภูหิ, โคตฺรภูภิฯ โคตฺรภุสฺส, โคตฺรภุโน, โคตฺรภูนํฯ โคตฺรภุสฺมิํ, โคตฺรภุมฺหิ, โคตฺรภูสุฯ โภ โคตฺรภุ, ภวโนฺต โคตฺรภู, ภวโนฺต โคตฺรภูนิฯ โภ โคตฺรภู, โภ โคตฺรภูนิ, เอวํ พหุวจนํ วาฯ อยมมฺหากํ มตํ, เอวํ ‘‘จิตฺตสหภุ’’อิจฺจาทีนํ ธาตุมยานํ การนฺตสทฺทานํ อเญฺญสมฺปิ ตํสทิสานํ นามิกปทมาลา โยเชตพฺพาฯ ปุคฺคลวาจโก ปน การโนฺต สโทฺท ปุลฺลิงฺคปริยาปนฺนตฺตา นเย ปวิโฎฺฐฯ ตตฺรเญฺญ สทฺทา นาม ‘‘จกฺขุ วสุ ธนุ ทารุ ติปุ มธุ สิงฺคุ หิงฺคุ จิตฺตคุ’’อิจฺจาทโยฯ</p>


<p>สวินิจฺฉโยยํ การนฺตนปุํสกลิงฺคานํ ปกติรูปสฺส นามิกปทมาลาวิภาโคฯ</p>

การนฺตตาปกติกํ</p>

การนฺตนปุํสกลิงฺคํ นิฎฺฐิตํฯ</p>


<p>เอวํ นิคฺคหีตนฺต การนฺต การนฺตวเสน ติวิธานิ นปุํสกลิงฺคานิ นิรวเสสโต คหิตาเนว โหนฺติฯ เตสุ เกสญฺจิ  นิคฺคหีตนฺตานํ กฺวจิ ปจฺจเตฺตกวจนสฺส พหุวจนสฺส การาเทสวเสน เภโท ทิสฺสติฯ เสยฺยถิทํ? ‘‘สุเข ทุเกฺขฯ เอกูนปญฺญาส อาชีวกสเต เอกูนปญฺญาส ปริพฺพาชกสเต’’อิเจฺจวมาทิฯ นนุ โภ เอวํวิธานํ รูปานํ ปาฬิยํ ทสฺสนโต ‘‘เอการนฺตมฺปิ นปุํสกลิงฺคํ อตฺถี’’ติ วตฺตพฺพนฺติ? น วตฺตพฺพํ นิคฺคหีตโนฺตคธรูปวิเสสตฺตา เตสํ รูปานํฯ อาเทสวเสน หิ สิทฺธตฺตา วิสุํ การนฺตํ นปุํสกลิงฺคํ นาม นตฺถิฯ ตสฺมา นปุํสกลิงฺคานํ ยถาวุตฺตา ติวิธตาเยว คเหตพฺพาติฯ</p>


<p>
นปุํสกานมิเจฺจวํ, ลิงฺคานํ นยสาลินี;  
  
ปทมาลา วิภตฺตา เม, สาสนตฺถํ มเหสิโนฯ  
</p>
  
<p>
ยเสฺสสา ปคุณา สทฺท-นีติเรสา สุภาวิตา;  
  
สาสเน กุลปุตฺตานํ, สรณํ โส ปรายณํฯ  
</p>
  
อิติ นวเงฺค สาฎฺฐกเถ ปิฎกตฺตเย พฺยปฺปถคตีสุ วิญฺญูนํ  
</p>
  
โกสลฺลตฺถาย กเต สทฺทนีติปฺปกรเณ  
</p>
  
นปุํสกลิงฺคานํ ปกติรูปสฺส นามิกปทมาลาวิภาโค  
</p>
  
นวโม ปริเจฺฉโทฯ  
</p>
  
  
  
  
  