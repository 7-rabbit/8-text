<h1>๔. จตุโตฺถ ปริเจฺฉโท</h1>
<h3>เอกวิธาทินิเทฺทโส</h3>
<ol>
<li>
อิโต  
  
ปรํ ปวกฺขามิ, นย  
เมกวิธาทิกํ  
;  
  
อาภิธมฺมิกภิกฺขูนํ, พุทฺธิยา ปน วุทฺธิยาฯ  
</li>
  
<li>
สพฺพ  
เมกวิธํ  
จิตฺตํ, วิชานนสภาวโต;  
  
ทุวิธ  
ญฺจ ภเว จิตฺตํ, อเหตุกสเหตุโตฯ  
</li>
  
<li>
ปุญฺญาปุญฺญวิปากา หิ, กาเม ทส จ ปญฺจ จ;  
  
กฺริยา ติโสฺสติ สเพฺพปิ, อฎฺฐารส อเหตุกาฯ  
</li>
  
<li>
เอกสตฺตติ เสสานิ, จิตฺตุปฺปาทา มเหสินา;  
  
สเหตุกาติ นิทฺทิฎฺฐา, ตาทินา เหตุวาทินาฯ  
</li>
  
<li>
สวตฺถุกาวตฺถุกโต  
, ตโถภยวเสน จ;  
  
สพฺพํ วุตฺตปการํ ตุ,  
ติวิธํ  
โหติ มานสํฯ  
</li>
  
<li>
สโพฺพ กามวิปาโก จ, รูเป ปญฺจทสาปิ จ;  
  
อาทิมโคฺค สิตุปฺปาโท, มโนธาตุ กฺริยาปิ จฯ  
</li>
  
<li>
โทมนสฺสทฺวยญฺจาปิ, เตจตฺตาลีส มานสา;  
  
นุปฺปชฺชนฺติ วินา วตฺถุํ, เอกเนฺตน สวตฺถุกาฯ  
</li>
  
<li>
อรูปาวจรปากา จ, เอกเนฺตน อวตฺถุกา;  
  
ทฺวาจตฺตาลีส เสสานิ, จิตฺตานุภยถา สิยุํฯ  
</li>
  
<li>
เอเกการมฺมณํ จิตฺตํ, ปญฺจารมฺมณเมว จ;  
  
ฉฬารมฺมณกเญฺจติ, เอวมฺปิ  
ติวิธํ  
สิยาฯ  
</li>
  
<li>
วิญฺญาณานิ จ เทฺวปญฺจ, อฎฺฐ โลกุตฺตรานิ จ;  
  
สพฺพํ มหคฺคตเญฺจว, ฐเปตฺวาภิญฺญมานสํฯ  
</li>
  
<li>
เตจตฺตาลีส  
วิเญฺญยฺยา, เอเกการมฺมณา ปน;  
  
มโนธาตุตฺตยํ ตตฺถ, ปญฺจารมฺมณมีริตํฯ  
</li>
  
<li>
เตจตฺตาลีส เสสานิ, ฉฬารมฺมณิกา มตา;  
  
ตถา จ  
ติวิธํ  
จิตฺตํ, กุสลากุสลาทิโตฯ  
</li>
  
<li>
อเหตุํ เอกเหตุญฺจ, ทฺวิเหตุญฺจ ติเหตุกํ;  
  
เอวํ  
จตุพฺพิธํ  
จิตฺตํ, วิญฺญาตพฺพํ วิภาวินาฯ  
</li>
  
<li>
เหฎฺฐา มยาปิ นิทฺทิฎฺฐา, อฎฺฐารส อเหตุกา;  
  
วิจิกิจฺฉุทฺธจฺจสํยุตฺตํ, เอกเหตุมุทีริตํฯ  
</li>
  
<li>
กาเม  
ทฺวาทสธา ปุญฺญ-วิปากกฺริยโต ปน;  
  
ทสธากุสลา จาติ, พาวีสติ ทุเหตุกาฯ  
</li>
  
<li>
กาเม  
ทฺวาทสธา ปุญฺญ-วิปากกฺริยโต ปน;  
  
สพฺพํ มหคฺคตเญฺจว, อปฺปมาณํ ติเหตุกํฯ  
</li>
  
<li>
รูปีริยาปถวิญฺญตฺติ-ชนกาชนกาทิโต;  
  
เอวญฺจาปิ หิ ตํ จิตฺตํ, โหติ สพฺพํ  
จตุพฺพิธํ  
ฯ  
</li>
  
<li>
ทฺวาทสากุสลา ตตฺถ, กุสลา กามธาตุยา;  
  
ตถา ทส กฺริยา กาเม, อภิญฺญามานสํ ทฺวยํฯ  
</li>
  
<li>
สมุฎฺฐาเปนฺติ รูปานิ, กเปฺปนฺติ อิริยาปถํ;  
  
ชนยนฺติ จ วิญฺญตฺติํ, อิเม ทฺวตฺติํส มานสาฯ  
</li>
  
<li>
กุสลา จ กฺริยา เจว, เต มหคฺคตมานสา;  
  
อฎฺฐานาสวจิตฺตานิ, ฉพฺพีสติ จ มานสาฯ  
</li>
  
<li>
สมุฎฺฐาเปนฺติ รูปานิ, กเปฺปนฺติ อิริยาปถํ;  
  
โจปนํ น จ ปาเปนฺติ, ทฺวิกิจฺจา นิยตา อิเมฯ  
</li>
  
<li>
ฐเปตฺวา ทส วิญฺญาเณ, วิปากา ทฺวีสุ ภูมิสุ;  
  
กฺริยา เจว มโนธาตุ, อิมาเนกูนวีสติฯ  
</li>
  
<li>
สมุฎฺฐาเปนฺติ  
รูปานิ, น กโรนฺติตรทฺวยํ;  
  
ปุน เทฺวปญฺจวิญฺญาณา, วิปากา จ อรูปิสุฯ  
</li>
  
<li>
สเพฺพสํ สนฺธิจิตฺตญฺจ, จุติจิตฺตญฺจารหโต;  
  
น กโรนฺติ ติกิจฺจานิ, อิเม โสฬส มานสาฯ  
</li>
  
<li>
เอกทฺวิติจตุฎฺฐาน-ปญฺจฎฺฐานปเภทโต;  
  
ปญฺจธา  
จิตฺตมกฺขาสิ, ปญฺจนิมฺมลโลจโนฯ  
</li>
  
<li>
กุสลากุสลา สเพฺพ, จิตฺตุปฺปาทา มหากฺริยา;  
  
มหคฺคตา กฺริยา เจว, จตฺตาโร ผลมานสาฯ  
</li>
  
<li>
สเพฺพว  
ปญฺจปญฺญาส, นิปฺปปเญฺจน สตฺถุนา;  
  
ชวนฎฺฐานโตเยว, เอกฎฺฐาเน นิยามิตาฯ  
</li>
  
<li>
ปุน เทฺวปญฺจวิญฺญาณา, ทสฺสเน สวเน ตถา;  
  
ฆายเน สายเน ฐาเน, ผุสเน ปฎิปาฎิยาฯ  
</li>
  
<li>
มโนธาตุตฺติกํ ฐาเน, อาวชฺชเน ปฎิจฺฉเน;  
  
อฎฺฐสฎฺฐิ ภวเนฺตเต, เอกฎฺฐานิกตํ คตาฯ  
</li>
  
<li>
ปุน ทฺวิฎฺฐานิกํ นาม, จิตฺตทฺวยมุทีริตํ;  
  
โสมนสฺสยุตํ ปญฺจ-ทฺวาเร สนฺตีรณํ สิยาฯ  
</li>
  
<li>
ตทารมฺมณํ ฉทฺวาเร, พลวารมฺมเณ สติ;  
  
ตถา โวฎฺฐพฺพนํ โหติ, ปญฺจทฺวาเรสุ โวฎฺฐโพฯ  
</li>
  
<li>
มโนทฺวาเรสุ สเพฺพสํ, โหติ อาวชฺชนํ ปน;  
  
อิทํ ทฺวิฎฺฐานิกํ นาม, โหติ จิตฺตทฺวยํ ปนฯ  
</li>
  
<li>
ปฎิสนฺธิภวงฺคสฺส, จุติยา ฐานโต ปน;  
  
มหคฺคตวิปากา เต, นว ติฎฺฐานิกา มตาฯ  
</li>
  
<li>
อฎฺฐ  
กามา มหาปากา, ปฎิสนฺธิภวงฺคโต;  
  
ตทารมฺมณโต เจว, จุติฎฺฐานวเสน จฯ  
</li>
  
<li>
จตุฎฺฐานิกจิตฺตานิ  
, อฎฺฐ โหนฺตีติ นิทฺทิเส;  
  
กุสลากุสลปากํ ตุ-เปกฺขาสหคตทฺวยํฯ  
</li>
  
<li>
สนฺตีรณํ ภเว ปญฺจ-ทฺวาเร ฉทฺวาริเกสุ จ;  
  
ตทารมฺมณตํ ยาติ, พลวารมฺมเณ สติฯ  
</li>
  
<li>
ปฎิสนฺธิภวงฺคานํ, จุติฎฺฐานวเสน จ;  
  
ปญฺจฎฺฐานิกจิตฺตนฺติ, อิทํ ทฺวยมุทีริตํฯ  
</li>
  
<li>
ปญฺจกิจฺจํ  
ทฺวยํ จิตฺตํ, จตุกิจฺจํ ปนฎฺฐกํ;  
  
ติกิจฺจํ นวกํ เทฺว ตุ, ทฺวิกิจฺจา เสสเมกกํฯ  
</li>
  
<li>
ภวงฺคาวชฺชนเญฺจว, ทสฺสนํ สมฺปฎิจฺฉนํ;  
  
สนฺตีรณํ โวฎฺฐพฺพนํ, ชวนํ ภวติ สตฺตมํฯ  
</li>
  
<li>
  
ฉพฺพิธํ  
โหติ ตํ ฉนฺนํ, วิญฺญาณานํ ปเภทโต;  
  
สตฺตธา  
สตฺตวิญฺญาณ-ธาตูนํ ตุ ปเภทโตฯ  
</li>
  
<li>
เอเกการมฺมณํ ฉกฺกํ, ปญฺจารมฺมณเภทโต;  
  
ฉฬารมฺมณโต เจว, โหติ  
อฎฺฐวิธํ  
มโนฯ  
</li>
  
<li>
ตตฺถ เทฺวปญฺจวิญฺญาณา, โหนฺติ เอเกกโคจรา;  
  
รูปารมฺมณิกา เทฺว ตุ, เทฺว เทฺว สทฺทาทิโคจราฯ  
</li>
  
<li>
สพฺพํ มหคฺคตํ จิตฺตํ, ปญฺจาภิญฺญาวิวชฺชิตํ;  
  
สพฺพํ โลกุตฺตรเญฺจติ, เอเกการมฺมณํ ภเวฯ  
</li>
  
<li>
เอเกการมฺมณํ ฉกฺก-มิทํ เญยฺยํ วิภาวินา;  
  
ปญฺจารมฺมณิกํ นาม, มโนธาตุตฺตยํ ภเวฯ  
</li>
  
<li>
กามาวจรจิตฺตานิ, จตฺตาลีสํ ตเถกกํ;  
  
อภิญฺญานิ จ สพฺพานิ, ฉฬารมฺมณิกานิติฯ  
</li>
  
<li>
จิตฺตํ  
นววิธํ  
โหติ, สตฺตวิญฺญาณธาตุสุ;  
  
ปจฺฉิมญฺจ ติธา กตฺวา, กุสลากุสลาทิโตฯ  
</li>
  
<li>
ปุญฺญาปุญฺญวเสเนว  
, วิปากกฺริยเภทโต;  
  
ฉสตฺตติวิโธ เภโท, มโนวิญฺญาณธาตุยาฯ  
</li>
  
<li>
มโนธาตุํ ทฺวิธา กตฺวา, วิปากกฺริยเภทโต;  
  
นวธา  
ปุพฺพวุเตฺตหิ,  
ทสธา  
โหติ มานสํฯ  
</li>
  
<li>
ธาตุทฺวยํ  
ติธา กตฺวา, ปจฺฉิมํ ปุน ปณฺฑิโต;  
  
เอกาทสวิธํ  
จิตฺตํ, โหตีติ ปริทีปเยฯ  
</li>
  
<li>
มโนวิญฺญาณธาตุมฺปิ, กุสลากุสลาทิโต;  
  
จตุธา วิภชิตฺวาน, วเท  
ทฺวาทสธา  
ฐิตํฯ  
</li>
  
<li>
ภเว  
  
จุทฺทสธา  
จิตฺตํ, จุทฺทสฎฺฐานเภทโต;  
  
ปฎิสนฺธิภวงฺคสฺส, จุติยาวชฺชนสฺส จฯ  
</li>
  
<li>
ปญฺจนฺนํ ทสฺสนาทีนํ, สมฺปฎิจฺฉนเจตโส;  
  
สนฺตีรณสฺส โวฎฺฐพฺพ-ชวนานํ วเสน จฯ  
</li>
  
<li>
ตทารมฺมณจิตฺตสฺส, ตเถว ฐานเภทโต;  
  
เอวํ จุทฺทสธา จิตฺตํ, โหตีติ ปริทีปเยฯ  
</li>
  
<li>
ภูมิปุคฺคลนานาตฺต-วเสน จ ปวตฺติโต;  
  
พหุธา  
ปนิทํ จิตฺตํ, โหตีติ จ วิภาวเยฯ  
</li>
  
<li>
เอกวิธาทินเย ปนิมสฺมิํ,  
  
โย กุสโล มติมา อิธ ภิกฺขุ;  
  
ตสฺสภิธมฺมคตา ปน อตฺถา,  
  
หตฺถคตามลกา วิย โหนฺติฯ  
</li>
  
อิติ อภิธมฺมาวตาเร เอกวิธาทินิเทฺทโส นาม  
</li>
  
จตุโตฺถ ปริเจฺฉโทฯ  
</li>
  
  
  
  
  